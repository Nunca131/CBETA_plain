0320b01: 南岳繼起和尚語錄卷之九
0320b02: 嗣法門人濟璣等編
0320b03: 南岳正續錄卷上
0320b04: 法子謙卑牧請上堂睹史天上各各以天福力五百
0320b05: 聖堂裏雖則雲蒸霞蔚虎驟龍驤禮樂文章珠輝玉
0320b06: 潤畢竟上無私蓋下無私載因甚指天指地五言七
0320b07: 字底秖安在第三位高唱摩訶衍迥絕於百非底安
0320b08: 得在第二位不舍道法而現行凡夫事者有何功幹
0320b09: 定該他是第一位隨左右顧曰近日學者都不究所
0320b10: 從喝一喝曰他從我口生他從我法生他得我佛法
0320b11: 分不信且聽古佛懸記驀拈拄杖曰報爾鏗鏘一句
0320b12: 長天山老子法中王兒孫個個薄尊貴卓一卓曰燄
0320b13: 續燈聯讓大方便下座。
0320b14: 小參爾輩來到這裡參老僧底禪即如老僧親生下
0320b15: 來底兒子無別古所稱禪子是也今特至誠相問爾
0320b16: 輩腰包行腳以來風風雨雨頂穿幾槲笠踏碎幾芒
0320b17: 鞋忍飢耽渴觸熱衝寒情知爾輩端不在真如解脫
0320b18: 菩提涅槃三賢十聖五果四向亦不在鮮衣美食涼
0320b19: 簞厚茵精緻玩物契好朋黨何以故佛心菩薩心尚
0320b20: 不許爾起何況起於世間之心然而說法不時盡成
0320b21: 非法近來叢林所在不患無久修不患無積學不患
0320b22: 無施設不患無文彩蓋重於此則輕於彼畢竟禪子
0320b23: 所重者在什麼處老僧見今之師資盡皆輕其所當
0320b24: 重重其所當輕究竟所當重者在心術所當重者在
0320b25: 人品苟心術不端人品不卓雖禪道揚於面學問充
0320b26: 乎腹如將寶物盛之穢器見者將掩鼻惡心誰肯敬
0320b27: 重敢道禪子今日實實所重者在心虛在廣量在恕
0320b28: 己巳在容物所忌者在不張大德而證小非不矜安富
0320b29: 輕視寒微不炫勤謀凌滅閒懶不挾浮燄欺誣真人
0320b30: 不恃前行侮慢後哲不耽學問撥置證修文字之學
0320c01: 不足以洞當人之性源甘露滅嘗遭昭穆之訓不可
0320c02: 不慎又不得誤聽少室浮談孤負己巳靈若道內不放
0320c03: 出是教人胸負大寶澤不及於來學若道外不放入
0320c04: 則寧甘虛腹不飲醍醐何況心如牆壁我相牢封毫
0320c05: 無竅穴道從何入小參者家訓也我若不擇先後重
0320c06: 輕徒負虛聲教汝不務實學如患危症之人不急治
0320c07: 其標一旦死亡徒曰固本一例罪歸參苓則醫非良
0320c08: 醫師豈真師呵呵曰汝等切實說來禪子所重者在
0320c09: 什麼處撲案曰道道。
0320c10: 上堂眾中有一人出前噓得兩噓是個漢子若秖背
0320c11: 地裡話短長有一聯奉贈乃敲香几曰殷勤送別瀟
0320c12: 湘岸歸到家鄉喪卻心。
0320c13: 上堂不得平地喫交僧曰稽首讚嘆道難及師曰迢
0320c14: 迢十萬程僧拂袖便出第二僧出曰從此屏絕閒緣
0320c15: 隨隨昔昔倘有合於尊意師曰刻木作鷂曰特地下
0320c16: 腳又遭錯師曰何為哉徒然至此僧亦拂袖出師曰
0320c17: 若之技止此爾良久熟視左右曰諸方所說非不美
0320c18: 麗也下座。
0320c19: 早參舉古德曰君但隨緣得似風飛沙走石不乖空
0320c20: 但於事上通無事見色聞聲不用聾師左右顧曰竊
0320c21: 自謂有可以助萬一敢塵聽覽。
0320c22: 上堂舉羅山和尚曾問石霜起滅不停時如何霜曰
0320c23: 直須寒灰枯木去一念萬年去函蓋相應去全清絕
0320c24: 點去羅山不契卻往嵒頭處如前問嵒頭曰是誰起
0320c25: 滅羅山於此有省師曰羅山困急不得不從乃若嵒
0320c26: 頭臣愚不敢不服用其言至於石霜區區未嘗不心
0320c27: 愛其言然不敢為之諱其迂愚之責斯三人者皆未
0320c28: 見其不可不敢曰可昔人可今人胡為而不可之昔
0320c29: 人不可今人亦胡能而可之願且委之太虛空聽其
0320c30: 觸著磕著。
0321a01: 上堂舉演和尚上堂曰子丑寅卯辰巳午未申酉戌
0321a02: 亥終而復始有猒有愛畢竟如何但管熟念師曰民
0321a03: 之不見兵者二三十年矣。
0321a04: 晚參老僧當年在老和尚會裡嘗有兩轉三轉語可
0321a05: 敵他古時尊宿而今總記不得今早五更半睡半醒
0321a06: 朦朦朧朧憶得老和尚有兩句合乎古未必合乎今
0321a07: 看他冬日示眾曰松秀寒姿桂榮貞質學道人言真
0321a08: 實行真實腳腳步步貴真實南岳不才客寓兜率也
0321a09: 有兩句奉答繁霜隆當夕悲風中夜興寂寥段滋味
0321a10: 何苦累兒孫。
0321a11: 早參言下脫生死效在什麼處曰為之嗚咽流涕師
0321a12: 曰不孤正眼便合歸堂曰丈夫作略甘施於此便出
0321a13: 堂師曰拾著蜣蜋糞彈第二僧出師即起身曰終無
0321a14: 了日。
0321a15: 早參夜來一總睡不著今日勞倦之甚實是無能為
0321a16: 也汝等既然簇簇上來奇名怪相肚皮裏窮窘無聊
0321a17: 不待言矣朴實頭底殆將不兔若一味嘿然下去肯
0321a18: 犯眾人之怒而忍行此危事委實今日勞倦之甚又
0321a19: 嘗聞之古尊宿主法之義當死效力法門不當深閉
0321a20: 固距一切處一切時宜盡力明示使一切聞知喝一
0321a21: 喝曰但勿與諸方文字一處商量。
0321a22: 徑山老和尚斷七上堂驀拈拄杖卓三卓曰頫仰天
0321a23: 壤疇知此者隨顧左右曰此個不可說不可說又不
0321a24: 可說轉山僧自己巳已巳臘月至今臘月幾四十年矣如
0321a25: 飲食一日斷不得如衣服一日離不得嘻笑則嘻笑
0321a26: 連晝夜怒罵則怒罵忘爾我千里萬里親同一室一
0321a27: 室同心千里萬里師法則刻刻為命祖道則事事共
0321a28: 憂猛擊香案一下曰豈我一人之傷大雅淪亡良久
0321a29: 復左右顧曰你等作麼生體理你等作麼生消繳你
0321a30: 等作麼生忘情乃長聲曰嗚呼痛哉下座。
0321b01: 晚參鬧市紅塵煎熬不少還自忙忙貪生至老僧出
0321b02: 曰秪這亦是錯師曰事無一向曰出家人端為何事
0321b03: 師曰不為別事曰畢竟何事師曰子期別後空千載
0321b04: 霜月落崖流水寒。
0321b05: 佛成道日上堂世尊於周穆王三年癸未二月七日
0321b06: 入正三昧至八日明星出時廓然大悟迄今二千餘
0321b07: 歲西國東天依樣貓兒者不啻什伯孰不欲窮工極
0321b08: 巧希圖光揚厥祖究竟不仁之辭紛紛異說遂使眼
0321b09: 目盡失其真老僧不惜筆墨希望今日返正若不從
0321b10: 長計較難好下手星者五緯列宿之總名又曰星散
0321b11: 也列位布散也一落比量即屬外塵眼為六根之一
0321b12: 星與眼根塵相離未經瞬息大其聲曰奇哉奇哉其
0321b13: 誰信乎鹵莽又曰一切眾生具有如來智慧德相但
0321b14: 以妄想執著而不能證得支支離離吾惑滋甚直待
0321b15: 楞嚴會上稍見長進道見見之時見非是見見猶離
0321b16: 見見不能及叵奈後來依稀相似之徒又從而附會
0321b17: 曰見不及處江山滿目不睹纖毫花紅柳綠白雲出
0321b18: 沒本無心流水滔滔豈盈縮不知烏焉成馬拈起拄
0321b19: 杖卓一卓曰老僧伎倆止於此請大方高鑒果契世
0321b20: 尊當年所見否脫或未盡頰上三毛竊取孔氏之意
0321b21: 以補之曰道也者不可須臾離也可離非道也又卓
0321b22: 一卓下座。
0321b23: 早參不可亂作次第祖宗綱要不肯揭牓於門入國
0321b24: 須問禁既放下止靜牌因什又探頭探腦俊快底點
0321b25: 著便行遲鈍底推挽不動放你在兩路有千佛旨說
0321b26: 一句打個合同隨喝曰兩個扯來作不得一個。
0321b27: 小參萬里無雲罪不止於喫棒青天無處可逃身拜
0321b28: 言紅日影明朝緩緩到窗紗堪嗟行腳兒最苦是不
0321b29: 見自己巳耑怪底是他。
0321b30: 晚參埜寺嫌無事雪飛念遠人豈是衣單薄連年共
0321c01: 苦辛良久曰開眼夢不到胸襟何日論卓拄杖下座。
0321c02: 小參迷悶不能入底師僧近前來眾無對師曰古劍
0321c03: 髑髏前。
0321c04: 小參眾兄弟個個是一尊古佛秪是不肯承當撇下
0321c05: 至重至愛遭他老禿奴帶累今朝天台明日南岳不
0321c06: 然苦苦來這裏圖個什麼情知兄弟不是游山玩水
0321c07: 看州府奢華難道單為片衣口食至愚之夫弗信也
0321c08: 幸審思之幸再思之蹇蹇澀澀來這裏死伴著老禿
0321c09: 奴究竟圖個什麼若希圖佛法佛法不在這裡若從
0321c10: 我學問老漢是賢劫佛中第一尊沒學問底尋老漢
0321c11: 好處他六十三年來在家出家從不要討人說個好
0321c12: 字尋是非老漢生成不落這兩路捉他底敗缺他卻
0321c13: 通身是個敗缺你擬向眉毛上尋你擬向眼睛上尋
0321c14: 向上尋錯過向下底向下尋錯過向上底若在皮膚
0321c15: 上尋切莫認著老漢著底衣擬學乖巧乖巧莫若兄
0321c16: 弟擬學扑實兄弟不甘扑實擬學直心兄弟家底心
0321c17: 腸難得直曩謨觀世音菩薩曩謨觀世音菩薩你道
0321c18: 一總不為這些畢竟來這裏圖個什麼直饒道絲毫
0321c19: 無希冀之心咦謾這老賊不得老漢也不肯孤負於
0321c20: 你你但不得道如來三昧辟支佛不識辟支三昧阿
0321c21: 羅漢不識我師南岳三昧我豈識乎咄你不聞是三
0321c22: 昧者心不生滅住大慈力遞相恭敬其至此者乃可
0321c23: 識之不然苦苦來這裡圖個什麼良久曰參。
0321c24: 小參擬舉個古人因緣相問恐障卻闍黎良久曰迷
0321c25: 生寂亂悟無好惡得失是非一齊放下是好言語卓
0321c26: 拄杖一下曰記取。
0321c27: 晚參無為而為神而化之三家村裏無事漢子庶幾
0321c28: 近之你道決定是先哲之本原學道人自己巳佛性老
0321c29: 僧那得不趨而避之起身便行。
0321c30: 晚參舉鹿門示眾盡大地是學人一卷經盡乾坤是
0322a01: 學人一隻眼以這個眼讀如是經千萬億劫無有間
0322a02: 斷師曰喫飯眠屙矢撒尿是序分是正宗分是方
0322a03: 便是流通擬議思量是妄想默而識之是昏沉終日
0322a04: 在妄想昏沉兩路直饒千萬億劫無少間斷不但孤
0322a05: 負如是之經直是孤負這一雙眼鹿門老宿如何分
0322a06: 解咄咄癡人前不可說夢話。
0322a07: 上堂舉雲門和尚上堂曰遇人即鼻孔撩天便下座
0322a08: 師喝一喝曰豈深計哉。
0322a09: 兜率兩序侍寮諸職請上堂文字殊勝不得活祖師
0322a10: 意一往孤明本無形段差別智中求錯卻屋裏佛幾
0322a11: 多弄光影觸目成窒礙手上出來手上打口頭出來
0322a12: 口頭打是我臨濟家法果然跨灶兒孫喝一喝曰好
0322a13: 好共你商量莫道老漢惡發。
0322a14: 早參就人揀得不如明取自己巳僧出曰今後方知本
0322a15: 來無事師曰嗄之器曰紅塵路上那討閒客師曰
0322a16: 更須三十年著力。
0322a17: 上堂有平地上陷人底手腳也便不好驟自先發要
0322a18: 當知其隱匿所在而後無所恐再加之振刷磨淬使
0322a19: 彼勇氣消耗一躩躩開蔡州城百來個天大底吳元
0322a20: 濟不愁不束手就擒四方強項禪和自然喪膽震慄
0322a21: 庶不忝於臨濟門墻喝一喝下座。
0322a22: 上堂喝一喝曰業識茫茫底漢子有耳還同風過樹
0322a23: 敢道他去古佛已巳遠他若視同金剛王寶劍逆上三
0322a24: 十三天望無色四空天隔十八重梵天在老子徐與
0322a25: 之議詞理若不甚乖謬復喝一喝曰想定不作齋後
0322a26: 鐘聲又喝一喝曰你將謂天下之人皆不可以激而
0322a27: 壯也。
0322a28: 晚參離卻上來說處前不讓德山後不讓臨濟更弱
0322a29: 於阿誰饒他高座上老奴作風作顛不消打筭直下
0322a30: 擔出兩個看家底難道他便恬恬靜靜喫你底待他
0322b01: 轉計時枯木生花別迎春色。
0322b02: 小參缽裏飯桶裡水一是檀信脂膏一是行人血汗
0322b03: 一齊掇向堂前道菩薩子喫飯來飲水慚地面你且
0322b04: 問他是喫得底是喫不得底若謂應喫又道施主一
0322b05: 粒米重如須彌山若謂不應喫又道日食三兩黃金
0322b06: 不為分外豈不聞別人說話是聽不得底你只要飽
0322b07: 便休。
0322b08: 晚參有一句子極難信我今日勞倦之甚忽聞法堂
0322b09: 考鐘伐鼓胸頭猢猻子橫衝直撞直跳上三十三
0322b10: 天見兜率宮黃金銀殿闕巍峨高敞鳥飛不入中有
0322b11: 百千帝青珊瑚諸寶之座座上各有天人人人寶冠
0322b12: 之上飛大寶輪如帝網交羅日光晃耀花影周身又
0322b13: 各各閉目藏睛游戲禪定如泥捏底聖僧相似如是
0322b14: 八萬四千獅子寶座中虛一座猢猻子隨敷座而坐
0322b15: 秪以几案之上無量無數珍玩之具絕無照管惟恐
0322b16: 有力者夜半負之而趨只此凡情一起便從天降下
0322b17: 仍落在老僧胸次看他安怗怗地別無餘想秪待禪
0322b18: 和子各啟雲興之問不知見得今日勞倦甚底那裡
0322b19: 去也隨四顧周覽曰相識滿天下知心能幾人。
0322b20: 明白庵早參極明白底事你等因甚反不明白千歲
0322b21: 寶掌和尚周威烈十二年丁卯降神受質於中印度
0322b22: 唐高宗顯慶二年入滅實一千七十二年其在此土
0322b23: 蓋歷四百餘歲是第一段義向留大慈常不食日誦
0322b24: 般若等經千餘卷有詠之者曰勞勞玉齒寒似迸嵒
0322b25: 泉急有時中夜坐階前神鬼泣是第二段義游五臺
0322b26: 復南歷衡岳黃梅匡廬尋入建業會達磨入梁就而
0322b27: 扣請悟無生忍述偈曰梁城遇導師參禪了心地飄
0322b28: 零二浙游更盡佳山水是第三段義此三段義明者
0322b29: 則本無生死何妨示有生死昧者則白犬青猿往來
0322b30: 無已巳更有甚不明白所以在天台榜其居曰明白在
0322c01: 南岳榜其居曰明白在靈嵒金粟榜其居曰明白無
0322c02: 論天上無論人間語默動靜無有不明白者今寓射
0322c03: 州兜率法子式謙同居士李友蘭別設精舍以居之
0322c04: 自丁未冬至戊申春始終明白示人仍題其居曰明
0322c05: 白庵有舊吳沙門弘儲謹白。
0322c06: 晚參禪子所重者祖宗法門將來之用也今悉置之
0322c07: 不問盡教之以名稱教之以利養教之以鬥諍教之
0322c08: 以欺妄將來為害於祖宗法門不可言也老僧深為
0322c09: 痛惜爾輩相從於寂寞之濱苟不教之以先宗之道
0322c10: 則是棄汝之甚隨問何為先宗之道無對喝一喝大
0322c11: 拍案曰豈是為他閒事長無明。
0322c12: 晚參僧問不謬本參乞師方便師曰家家觀世音曰
0322c13: 豈不是和尚與麼道師曰念言語漢曰全不顧旁觀
0322c14: 師曰觀世音菩薩次僧出曰觀世音菩薩師曰念千
0322c15: 偏念萬偏曰紅旗偏埜白骨連山師曰老僧不惜又
0322c16: 僧問不惜不惜個什麼師曰不惜你曰斬草伐木掘
0322c17: 地墾土師曰不定僧作禮曰是第一之說師乃起身
0322c18: 曰第一不得亂說便下座。
0322c19: 小參有限色身詎免榮枯之歎不惹泥水道得一句
0322c20: 未必善因而招惡果。
0322c21: 早參眾集默然而立師曰慚愧老僧不能為兄弟接
0322c22: 羽翼而天飛過去諸佛已巳滅未來諸佛未生兄弟及
0322c23: 早使一眾束手畏服而去雞足山裡老比丘二千年
0322c24: 來又得一破顏老僧幸甚。
0322c25: 小參黜聰明離形去智風雪震薄危然而不少懈稍
0322c26: 稍具一分行腳樣子丈夫過量境界明月堂前進得
0322c27: 一步庶幾可望古澗寒泉孤峰獨拔灑灑不滯於人
0322c28: 境勿規繩處承言領旨不失其宗點一盞松蘿與伊
0322c29: 濕口知事人不為破費常住老僧何必大怪小驚扣
0322c30: 已巳而參者聞其風去其所重卓拄杖一下曰大可加
0323a01: 賞下座。
0323a02: 因雪上堂雪雪聽說我儂祖居在滇南雞足山高數
0323a03: 十仞公公乳名叫飲光冷坐此中二千餘歲一向囊
0323a04: 無半文秪為天性孤絕倘或積起十八九尺丈來雪
0323a05: 如何支遣得過臘月雪雪莫怪老子孟浪說現前血
0323a06: 氣兒孫幾個不搥胸喊屈若還都似那輩千方百計
0323a07: 抹殺祖宗法門我也何消得苦苦告你說雪雪。
0323a08: 晚參舉僧問黃龍禪以何為義黃龍曰以謗為義師
0323a09: 曰黃龍古佛不直提大雄正續之道而用最下之策
0323a10: 癡人聞之恃為長城天下老師其勢危矣不可不追
0323a11: 而悔之也設有問南岳禪以何為義但道嘗竊怪其
0323a12: 不以大經大本而以奇險教人子弟卒不至於死亡
0323a13: 者無有也諸人謂何如良久曰太平後園驢喫草世
0323a14: 亂小魚吞大魚。
0323a15: 上堂看看春到來好好問將來一點不來我便劈頭
0323a16: 打來若還蹇澀又一下來你道老漢只是這一來拈
0323a17: 起拄杖曰你敢近前來更若問春之時義大矣哉正
0323a18: 月十三見他與麼來因甚而今臘月廿三依舊與麼
0323a19: 來和尚大慈表示將來連打兩棒曰莫待別時來。
0323a20: 晚參舉寶誌公和尚一日問一梵僧承聞尊者喚我
0323a21: 作屠兒曾見我殺生否曰見誌公曰有見見無見見
0323a22: 不有不無見見若有見見是凡夫見無見見是聲聞
0323a23: 見不有不無見見是外道見未審尊者如何見梵僧
0323a24: 曰你有此等見耶師曰老僧若作寶公但道是待他
0323a25: 擬議劈面兩掌曰你遠遠從西天過來全然沒一分
0323a26: 本色隨後再與兩掌曰前兩掌你自喫了後兩掌好
0323a27: 好為我寄與世尊他若省發了早早報我。
0323a28: 除夕小參舉僧問三峰老和尚如何是臘月三十日
0323a29: 到來底事老和尚曰寒林無宿客僧曰來日又如何
0323a30: 老和尚曰四海聽龍吟師曰小子於諸昆中受恩至
0323b01: 深與眾獨異故敢於老師分上往往大膽放肆老漢
0323b02: 處叢林無恙之時耑慣說太平禪而今設有問南岳
0323b03: 如何是臘月三十日到來底事向道勵志扶宗報佛
0323b04: 恩德更問來日事如何向道正是時良久歎息曰二
0323b05: 三百年之間卒未有以大慰天下禪子之望秪為自
0323b06: 完不暇何能有所成立建明果能時時有相持之憂
0323b07: 皇皇不安於寢食何患楊岐正脈不大光曜於後五
0323b08: 百歲哉復嗟歎久之下座。
0323b09: 戊申元日上堂五祖演師翁一生念聰明咒唱太平
0323b10: 歌廣於簡篇五百年中領其旨者千萬有餘山僧雖
0323b11: 是他家屋裡孫子質性魯鈍朝朝暮暮千咒萬咒只
0323b12: 是不得聰明至若太平歌向來亦曾咿唔上口近來
0323b13: 見人心不肯太平一總提不起而今客聽主裁未免
0323b14: 由不得自己巳且天道以四時成歲歲成萬物此日為
0323b15: 一歲之首山川草木飛潛幽顯舉首觸目各露新格
0323b16: 又嘗聞歲豐則甘草先生拈起拄杖曰看看甘草生
0323b17: 也豈非豐稔太平之象乃長吟曰一松一竹一溪雲
0323b18: 時有清風伴月輪窗外泉聲長似雨迥然居者不知
0323b19: 春良久曰座下設有個刻薄禪和叉手近前曰老和
0323b20: 尚此是昔日嘉隱堂詩咄癡人在老僧今日豈不為
0323b21: 嘉隱哉秪要天下太平人情和悅管甚他底我底更
0323b22: 有兩句奉贈人生幾度逢春景樂得於中種福田。
0323b23: 早參青天敷翠色朝日含丹輝東西南北得路者二
0323b24: 三馬後驢前失道者八九熙春寒往一番更新守典
0323b25: 奉法不致違時失候師勝資強亦何至於傷春上大
0323b26: 人顒望高流如飢若渴尒小生展缽開單毋忘自己巳。
0323b27: 晚參舉藥山齋時自打鼓高沙彌捧缽作舞入堂山
0323b28: 便擲下鼓槌曰是第幾和高曰是第二和山曰如何
0323b29: 是第一和高就桶舀一杓飯便出師曰無人孟浪過
0323b30: 你何不分明與和尚說了待老漢倚勢欺人然後與
0323c01: 他手腳不然師弟子之禮眾人面上不好看相南岳
0323c02: 三十三年做長老孟孟八八似高沙彌一樣底千千
0323c03: 萬萬有飯到他喫有鼓聲到他聞如此大膽手中鼓
0323c04: 棒放得他過隨後喝曰不落二三請闍黎和。
0323c05: 諸山尊宿請上堂久矣夫弗敢造次今奉來命何所
0323c06: 畏避諸高德願少留聽喝兩喝曰前一句舞文巧詆
0323c07: 之夫揮之糞草域中炫睛奪目之作掃向搕堆裡
0323c08: 南山鱉鼻恣意提向上之機東海鯉魚放膽展無邊
0323c09: 之用後一句紛紛異相不能烜赫於外的的一真尚
0323c10: 容肆驕於內天然古佛之概一眾難湊之緣又喝兩
0323c11: 喝曰若不改往修來這兩行安何地位秪看打頭一
0323c12: 步果能翻轉面皮盡大地覓纖毫過患不可得日燒
0323c13: 餅香黃熟香供養他從陳年尾直到新年頭何足為
0323c14: 分外進此不假方便亦無漸次赤灑灑沒可把波旬
0323c15: 久矣失途然燈悚然避席三劫三千個漢孰不中心
0323c16: 悅服備員巾缽仍前依根布葉還復暗裡抽枝叮嚀
0323c17: 恐損君德大棒驀頭楔來方顯退院長老家風元在
0323c18: 以後大車駟馬至於門亦逡巡不敢入。
0323c19: 小參綠篆苔文在湘水帝青光射石鼓嘴朱陵後洞
0323c20: 門大開傾出南岳三斗髓擬作新年段人事承當得
0323c21: 下問是誰良久曰堪愛堪愛好幅青山沒錢買。
0323c22: 南岳兩序同侍司請上堂盡大地無有空缺是長生
0323c23: 實地句推出虛空不討價是日用體盡句方圓無底
0323c24: 函蓋正偏是如如善生句乃抖擻衲衣曰盡十方總
0323c25: 法界沒纖毫許不是老僧線縫裏颺下底今晚一總
0323c26: 悟去從前叢林學得底玄中玄妙中妙切忌擔到人
0323c27: 前諸方聞之惡心嘔吐佛法身心放不下將來入地
0323c28: 獄如箭凡有請問不得不對通褒貶底句不落青黃
0323c29: 吐出來看良久曰不再問。
0323c30: 人日上堂直下便是是即大錯千錯萬錯絲毫不錯
0324a01: 人日天晴大家慶賀千個萬個隨墮類墮相逢不舉
0324a02: 手方顯尊貴墮住住兜率門中第一句新創叢林多
0324a03: 種樹。
0324a04: 榖日上堂佛殿前燒香山門頭合掌三吳兩淮宗師
0324a05: 之所聚也而閩越江楚學家所恃為歸托也昔有士
0324a06: 大夫問一禪師安著禪和子以何為先對曰米穀為
0324a07: 先而今豈不然哉榖日晴天下豐朝栴檀暮沉乳磕
0324a08: 破髑髏有什麼說。
0324a09: 上堂僧問師唱誰家曲師曰直不藏曲僧曰天童真
0324a10: 孫師曰三峰嫡子僧曰以何為驗師拈起竹篦曰於
0324a11: 此可驗僧曰放不下師劈頭打下曰上中下乃曰一
0324a12: 道曲子兩番勘驗你牢不肯放下我便上中下一時
0324a13: 打下。
0324a14: 晚參拈起拄杖曰他卻素守本分你若不守本分他
0324a15: 將出個本分莫怪他不守本分卓一卓曰不可道禍
0324a16: 不入謹家之門。
0324a17: 上堂西天鬍子全無孔竅內不放出外不放入非欺
0324a18: 人之語心頭一堵墻壁可以入道那討這副好手底
0324a19: 泥水匠沒影子底事便從這裡做起老僧依樣胡盧
0324a20: 掇出來看須彌山跳入你鼻孔因甚口裡出氣不
0324a21: 得噓噓無味之談可是妄說底。
0324a22: 小參腳踏實地底自不惜草鞋之費瞻星望月底那
0324a23: 顧露濕袈裟醫師大有割股之心病夫罕見不嫌藥
0324a24: 苦以後惡發不作無明會者是真丈夫。
0324a25: 晚參新羅國裏打鐵火星燒著蘇州人指頭香水海
0324a26: 雖濫觴究竟遠而難救拈起茶盃滴一滴曰消得多
0324a27: 少。
0324a28: 上堂山門不來礙你無心能容萬物你不去礙山門
0324a29: 有心皆得作佛有心無心二俱作佛山門與你將來
0324a30: 合作得個什麼繇得阿誰又曰著甚來繇。
