0687b01: 天界覺浪盛禪師全錄卷之十八
0687b02: 
0687b03: 門人　大成　大存　大然　大璸　較
0687b04: 詩
0687b05: 鑿逕
0687b06: 不問菴中主焉知逕與門幸詩先我過引水與誰吞
0687b07: 試屐不疑峭探笻豈惜痕幽然成一曲正見古風存
0687b08: 架橋
0687b09: 隔江招手事此意久無聊未問人來地先觀自度憍
0687b10: 煙迷兩岸失霜滑一枝遙但得超然往扶藜亦不消
0687b11: 編籬
0687b12: 巧以茅為舍疏將竹作籬湖光棲半幅秀色遶雙眉
0687b13: 杖峭風前倚人奇天上窺潛形須忍俊發笑莫驚時
0687b14: 開池
0687b15: 大有臨濠趣其如枯坐何鑿天成古澗遮地種新荷
0687b16: 良夜自來月佳期或見波了然言外矣不用詰觀河
0687b17: 賞梧
0687b18: 龍門高百尺植者意偏深一葉當秋落全收天地心
0687b19: 凌虛聊撫手擊節待知音絃外誰能賞憑軒聽此琴
0687b20: 山中詠懷
0687b21: 天下藏所以時與機自翻業已巳方外遊出處聲一吞
0687b22: 甕牖轉日月竹杖挑乾坤深深謝今古敢恃青山尊
0687b23: 又
0687b24: 世久無歌鳳亦不聞弔湘而我竟何似俱慚聖與狂
0687b25: 澗石何落落飛泉亦皇皇一躍還墮地空歎浮雲翔
0687b26: 又
0687b27: 我亦生斯世寧求別所歸區區當自盡有事敢辭機
0687b28: 雖無君父責心輒繫安危一日立天地此恩難或欺
0687b29: 又
0687b30: 古人腹中熱五經按未寒搔首日伏几啼笑真無端
0687c01: 賴此足自娛舍此誰砥瀾析薪炊飯後笑汝灶觚看
0687c02: 山事
0687c03: 十年隨一杖所至艸離離樹是團焦屋石為無字碑
0687c04: 此中休夢語別路有誰知兩袖乘雲起飛花點墨池
0687c05: 又
0687c06: 小窗收靉靆古澗送潺湲苦竹常留徑高松自護關
0687c07: 眼惟憐白紙天只許青山出沒浮雲態惟餘坐看閒
0687c08: 又
0687c09: 今古皆如此山川遊不同簾垂黃落後人臥翠微中
0687c10: 擊磬誰相和題詩自起風隔溪鄰友至笑破夕陽紅
0687c11: 荅石倉居士
0687c12: 紅爐雪水野生涯招客同消石火茶一葉秋驚天地
0687c13: 夢千年核具古今花月留破鏡空搔首露滑縣崖試
0687c14: 作家爭似東軒高臥穩半床枕藉傲煙霞
0687c15: 大藏峰
0687c16: 剌艇溪灘不畏疲岸峰壁立太嶔崎崖伸一掌三千
0687c17: 界風奏群松十二時若問船從何處架漫云天不許
0687c18: 人知漆園藏壑誰能負徹去虹橋任汝疑
0687c19: 博山老參往桐城候何之岳相國吳觀我太史
0687c20: 博山雷雨過龍眠蟠窟騰空總電鞭瓔珞光中垂兩
0687c21: 手雲霞洞裏只孤拳浮丘金鳳飛還息投子青鷹夢
0687c22: 自圓赤腳油缾相見笑千秋一帶與誰傳
0687c23: 懷浮山遠祖
0687c24: 尚論宗門奇特事輒於遠祖不勝情五絲將絕誰兼
0687c25: 命二桂中興獨主盟葉縣盤根千古峭太陽翻茂兩
0687c26: 眉清兒孫碌碌盈寰宇幾識浮山腳下行
0687c27: 懷雲浪
0687c28: 孤笻初試入雞嗚特地奇君獨出迎忍俊不禁溈老
0687c29: 笑虛懷能發太原驚長干鼓角聲應在棲鳳霜花影
0687c30: 自清且喜浮山當此局掀盤一著與誰評
0688a01: 董巖上博山無異和上丙辰秋
0688a02: 相逢休去不妨奇豎拂輸他第一機不見門前楊柳
0688a03: 樹無人問法自依依
0688a04: 仙亭上東苑晦臺和上
0688a05: 袖中些子防閒藥留待他年毒達磨試問當年傳底
0688a06: 事吳江隔岸越山多
0688a07: 旴江上壽昌無明老和上丁巳春
0688a08: 昔年曾飲醍醐語今日親承啄碎機應是深心無底
0688a09: 止重來相挈未歸歸
0688a10: 壽昌師翁七旬猶自躬耕呈之
0688a11: 山頭老子年七十猶似西施未嫁吳絕世風流人不
0688a12: 見浣紗石上獨噓噓
0688a13: 偕余繼泉觀雪
0688a14: 輕白飄飄一夜寒千巖盡鎖玉珊珊誰知妙極天工
0688a15: 巧空笑明朝日出看
0688a16: 榕城懷古
0688a17: 雪嶺遺風八百年木毬無恙尚欣然謝郎不在漁船
0688a18: 上柳線垂垂曲水邊
0688a19: 偕獅林尋隱九座
0688a20: 偶聞九座萬千峰驚起玄沙艸裏翁拽轉故人青竹
0688a21: 杖翻然直入翠重重
0688a22: 浦城夢筆山景
0688a23: 千僧講席
0688a24: 我亦登斯座誰為繞此聽忽然成獨嘯疑殺萬峰青
0688a25: 萬井傳燈
0688a26: 薄夜鐘方度盈城花漸新少林消息密半點不瞞人
0688a27: 吳山朝雲
0688a28: 江夢非襄夢吳山豈楚山枕肱看變態一片最孤閒
0688a29: 文筆凌空
0688a30: 跡寄煙霞杳詩傳夢裏奇若將毫彩會負我兩莖眉
0688b01: 為雪生言
0688b02: 吾人所性全用舍有獨至其存萬世謀惟一知己地
0688b03: 其二
0688b04: 大聖有隱憂乃知天下故坐折英雄心能先其後步
0688b05: 竹杖
0688b06: 生平憐此杖砍斷銘其根珍重不堪看令人生痛痕
0688b07: 一握天然節立處皆崑崙大笑鄧林擲坐臥承誰恩
0688b08: 登廩山禮蘊空忠翁老祖塔
0688b09: 憶我祖翁王老師賣身贏得一窮兒靈光舍利歸何
0688b10: 處玉兔金烏漫著追
0688b11: 登峨峰
0688b12: 天下於今仰此峰峨峨曾出法中龍化生頭角知多
0688b13: 少反顧都應拜上風
0688b14: 昔年曾見境中人今日為人滴血親無數好山天外
0688b15: 秀一回指點一回新
0688b16: 鎮衣潭
0688b17: 峨峰師翁初入山見龍湫騰激因解裏衣包
0688b18: 石鎮之。
0688b19: 貼肉衣衣怪石頭重岩之下定傾湫勝他谷老驅龍
0688b20: 手倒慈明冷汗流
0688b21: 甘露松
0688b22: 予登峨峰日與闃師伯見龍崗上松滿凝甘
0688b23: 露喜而識之。
0688b24: 深翠峰前松獨奇日光掩映露珠垂分明滴滴曹源
0688b25: 是領略還須法眼兒
0688b26: 酬江觀其居士一偈
0688b27: 結角羅紋透最難當機勘破卻閒閒自非踏斷來時
0688b28: 路誰得縱橫大散關
0688b29: 遊武夷山
0688b30: 此山作怪幾何年千古人誰不浪傳三十六峰齊按
0688c01: 過石頭依舊未云然
0688c02: 三教峰
0688c03: 三人弄影高峰立誰見相將深水行萬種青蒼齊側
0688c04: 耳風吹秋葉說無生
0688c05: 虎嘯洞
0688c06: 百丈峰頭倚杖看雲飛鳥沒窅無端劃然一嘯誰能
0688c07: 聽贏得風生六六寒
0688c08: 庚午春竟陵張君宜過夢筆問及鍾譚寫此贈
0688c09: 別
0688c10: 霜根七尺怪未倚擬登匡峰看湖水因知美才世所
0688c11: 難乃更委蛇就知己巳今年作計住家山閉門卻掃閒
0688c12: 坐止跫然空谷聞履聲披衣見客眉髮喜快談閩楚
0688c13: 珣玕琪一洗白門十年耳儼然瓦仚奏塤箎遠方一
0688c14: 端情如此文章不使神為交千聖寥寥竟糠秕縣崖
0688c15: 相視心已巳傾君歸筆夢從此始他年策杖舞毫端此
0688c16: 夢圓時只彈指
0688c17: 辛未九日洞上見桃花奇之
0688c18: 還山五月彀臥疾支杖臨崖不勝立試看秋山瘦孰
0688c19: 多峰峰倒影畏風過聊且一笑一驚鴻三五橫斜淚
0688c20: 碧空數聲若助予清遠不知肯入誰新卷俄見桃花
0688c21: 鬥菊開悠然獨詠獨歸來呼小子書之歌之識我今
0688c22: 年九日乃如此奇哉
0688c23: 再入武夷見玉女峰
0688c24: 山水有奇姿幽貞夙自負亦時懷隱憂未獲良人晤
0688c25: 我憐窈窕情惻然返故步初見恍夢思如怨復如慕
0688c26: 深感白頭吟素琴猶在御一撫心為悲再撫心為悟
0688c27: 指月盟寒潭佳期勿再誤
0688c28: 彭本之倚雲閣東望
0688c29: 天予者已巳厚肯自負其才況此二月春一年尤佳哉
0688c30: 幸我所主人雅好能相催顧盻念樂事東閣還為開
0689a01: 折柬致高友惠然皆蚤來石溪多古意劍峰誰別裁
0689a02: 英雄固爾爾天下無足懷起而壽南山諸君各舉盃
0689a03: 初還虎嘯作
0689a04: 浩然放棹入清流肯慕虛名犯飲牛尚有故人能擊
0689a05: 缽夢中報我筆歸休
0689a06: 乍還如客已巳心安試召孤笻慰所難從此秪扶巖上
0689a07: 叟莫隨雲水過前山
0689a08: 放艇
0689a09: 乘風疾駕小扁舟刺剌入煙波自在游一曲櫂歌還獨
0689a10: 唱笑他天地一浮鷗
0689a11: 觀化居直語
0689a12: 古人常慎密每欲自焚書深恐資奸僭寧為截舌愚
0689a13: 又
0689a14: 我觀上世時不知俎豆器至於禮樂興干戈亦復起
0689a15: 又
0689a16: 干戈生禮樂天道在其中隱處非逃雨乘時善轉風
0689a17: 又
0689a18: 密心制井田寓兵於農事不欲使民知隱微費裁制
0689a19: 又
0689a20: 環中而寓庸果蓏各有理此外恐離跂情田生荊杞
0689a21: 又
0689a22: 太易之為道一奇與一耦庖羲氏衍之天地復何有
0689a23: 又
0689a24: 艸野容吾放蒼天亦自開謳歌還擊壤風雅此中來
0689a25: 伊尹
0689a26: 空桑伸足破青天曠古誰知鐵稱權漫笑一生無取
0689a27: 與幾回接履忽翻然
0689a28: 管仲
0689a29: 世孰有心如此人生平委曲竟成仁小哉一語休輕
0689a30: 視尼父于茲獨愴神
0689b01: 張良
0689b02: 圯橋墮履是何機正惜沙中一擊奇用漢報韓還碎
0689b03: 穀果然黃石不吾欺
0689b04: 顏淵
0689b05: 時哉金口送途窮助發農山陋巷風嚼破杏仁何處
0689b06: 種且收天地一瓢中
0689b07: 莊周
0689b08: 混沌至今非怕死漫將一鑿與鴻濛至哉捄世深謀
0689b09: 者莫謂一場蝴蝶風
0689b10: 嚴陵
0689b11: 豪傑于時競發身阿誰獨不致于人一生坐釣春風
0689b12: 裏暗護中興閣上麟
0689b13: 陶潛
0689b14: 五斗何辭不折腰翻然歸去獨翹翹北窗高臥渾閒
0689b15: 事千古涼風破寂寥
0689b16: 孫登
0689b17: 長嘯已巳教青眼醉微言還使玉山頹蘇門一去無消
0689b18: 息入水聊除薪火災
0689b19: 諸葛
0689b20: 鳳龍自可安天下要是漢昭三顧誠不負平生而後
0689b21: 已巳君臣萬世見交情
0689b22: 懷武夷倣歸去來辭寓光孝寺時作
0689b23: 歸去來兮武夷有山今必歸更不疑而直往寧待悔
0689b24: 而增悲振孤笻之長策峭雙履而高追秉吾心之確
0689b25: 是謝異見之交非出紅塵而掣肘入青靄以摳衣泛
0689b26: 三三之玄曲躡六六之離奇孤峰坐斷萬象亡奔昂
0689b27: 藏其行迥絕其門蘿幃未卷竹榻尚存甘泉可烹荈
0689b28: 茗盈樽或點石而聽法或飛花而破顏雲閒閒兮淡
0689b29: 泊鳥幽幽兮間關妙萬物之信順虛一空而靜觀隨
0689b30: 芳草而朝出逐落花而暮還咀天地兮粒米乘秋雲
0689c01: 兮磐桓歸去來兮請畢世於茲游山山水水兮如是
0689c02: 詎逃雨兮他求臥煙霞以自逸忘生死之殷憂笑古
0689c03: 洞之遺蛻留絕壁之藏舟或持寒木或掉輕舟玩潛
0689c04: 蛟之舞壑撫野鹿之經丘能各適其所適可源源而
0689c05: 入流知生平之出處庶志趣以行休已巳矣乎大事因
0689c06: 緣自有時豈可容心於去留胡為乎遲遲居山兮夙
0689c07: 期感少林兮葉落返本地兮耘耔歌櫂歌兮何曲且
0689c08: 兩濯兮興詩山嵂嵂兮水洄洄春回寒谷兮復奚疑
0689c09: 臥疾蓮山國歡寺
0689c10: 莫怪世人輕笑罵自家笑罵許誰知如今臥疾更無
0689c11: 賴墮落生平兩道眉
0689c12: 寄榕城曹能始觀察
0689c13: 幾年不見曹居士手裏數珠奪得無痛切聲聲親救
0689c14: 我羅山石上夢誰呼
0689c15: 出谷吟
0689c16: 奇雛翻然出幽谷飛來高踏琅玕宿秋風初響金井
0689c17: 欄梧葉珠垂供美餗下聽鴟梟剝啄聲競爭腐鼠心
0689c18: 不平上窺忽訝青山墮啞啞亂叫群栖驚阿誰推枕
0689c19: 夢初起風遞蘭幃沐衣履噴桃一笑天破顏雷雨昨
0689c20: 夜開後山
0689c21: 憶嵩詩
0689c22: 是役也謁少林也過穎州得交瑤席張公公
0689c23: 以汴城張林宗子襄酬唱詩示余曰此二公
0689c24: 深于禪理吾中原大雅也師讀之異日適周
0689c25: 之鍼芥契者其在斯乎是詩用杜句翠柏苦
0689c26: 猶食明霞高可餐為十韻予歎賞其風神亦
0689c27: 步十詩之韻為憶嵩詩以寫吾志并為向往
0689c28: 之先聲云。
0689c29: 嘗愛雪竇詩二桂生寒翠因之念少林心髓輒如醉
0689c30: 一花開未休五葉還同致乃今風氣衰感慨生予志
0690a01: 策杖追西來振此宗無墜
0690a02: 前春出我閩吳楚幾成隔恨無長風乘摶扶此六翮
0690a03: 大法繫時機遲疾固難逆遙想霜雪林應有不死柏
0690a04: 行行重佳期不負吾夙昔
0690a05: 中原有鼓旗誰乎善作舞熊耳峰未聾喝之應媚嫵
0690a06: 隻履雖西歸所遺藏故府使不遇神光特地如騎虎
0690a07: 勢已巳不得下面壁良亦苦
0690a08: 異域來何事區區獨溯流三年適周興祗傲嵩山秋
0690a09: 撥草瞻風色皮毛非所求知己巳是奇遘行藏幾豫猶
0690a10: 安知千古下法印不吾留
0690a11: 天下多遺英一法焉羅織雖曰教外傳然終不可默
0690a12: 飛潛密激揚令自迸胸臆感觸有鋒機神心莫掩匿
0690a13: 卻笑畫餅人遇膳不能食
0690a14: 精氣斂歛天地歸根命獨榮行生方伏蟄一震起春聲
0690a15: 於穆握誰手薪火膏誠明寸心千古義致曲性其情
0690a16: 仲尼見伯雪不語平生傾
0690a17: 真者比珠玉似者等泥沙此中有由來切者非浮夸
0690a18: 向上過關否岳頂藏雲霞迤峛紛灌莽誰信枯木花
0690a19: 空憐萬里外舉手額自加
0690a20: 斯來穎水上景仰古風高有所重如嶽有所輕如毛
0690a21: 此身能自惜潛隱甘蓬蒿吉凶盡陶鑄進退如桔槔
0690a22: 至味幾吞吐世盡啜人糟
0690a23: 細讀昔人書才情各坦左善哉會心吟領略唯獨可
0690a24: 天地托七尺古今看擔荷世波日益狂中流誰把柁
0690a25: 吾豈無故哉信乎匏子果
0690a26: 文章有神協此道盟已巳寒何期志壑公舞渡觀其瀾
0690a27: 東齋寄酬唱秀色誠可餐聲氣自相求毫髮天地寬
0690a28: 中原有所主十洲皆喜懽
0690a29: 壽春方孩未侍御招住真歇了禪師道場并示
0690a30: 一詩依韻酬之
0690b01: 環轍不從他歇處可中誰復破天荒八公山下遺蹤
0690b02: 在拱手爭看額有光
0690b03: 商城汪太僕以詩見贈訂約龍湖因步其韻
0690b04: 中原自是大方家嵩岳居然占一華我欲登峰觀氣
0690b05: 象喜逢毘奈散天花
0690b06: 似梅長公中丞
0690b07: 曾聞三尺定邊夷此地長城復倚誰君父於今忘寢
0690b08: 食比來臣子欲何為
0690b09: 弔李溫陵龍湖舊蹟
0690b10: 客山何似弔家山千載龍湖怒未闌厚責於人終薄
0690b11: 己巳然猶血性逼人寒
0690b12: 與梅長公游小洛伽
0690b13: 大地驚危欲震鰲浮生何處腳跟牢洛伽原在風波
0690b14: 上誰解乘流占步高
0690b15: 姚愚谷卜居龍洞
0690b16: 人皆羨汝得幽岑誰識如今隱者心四火出門丹枕
0690b17: 在一鞭揮影白雲深野田鋤就堪遺種大樹培成足
0690b18: 覆陰珍重神龍潛勿用時當空洞莫相尋
0690b19: 谷簾草
0690b20: 康王千古斂歛幽襟澤廣藏山那得尋谷笑愚公移不
0690b21: 動簾垂洞上卷來深十洲風月圖吾壁三島煙霞許
0690b22: 夢吟爭似縣崖飛瀑下一盃烹卻駕空心
0690b23: 和西陵李夢白太宰
0690b24: 浮雲散盡一輪孤正好扁舟入五湖尚有珊珊風景
0690b25: 在看他撐破月華無
0690b26: 女子身中入定時文殊謾自擲鉤絲罔明衝浪便吞
0690b27: 卻穿在瞿曇柳外枝
0690b28: 生即無生已巳兩關誰知平地起高山商量極處忘題
0690b29: 目伎倆窮時意自還
0690b30: 庚星一點最高寒北斗南辰作麼看八角磨盤空裏
0690c01: 轉幾人不被眼光瞞
0690c02: 附寄匡山覺浪大師詩有引予與浪大師有圓通
0690c03: 之約以孫亡暫負此願因寄四詩并呈黃元公居
0690c04: 士正之西陵後學李長庚具艸生緣都盡此心孤
0690c05: 擬削顛毛向蠡湖師有活人刀劍在相逢肯示道
0690c06: 人無眷屬連纏無斷時天茲斷我藕中絲故人欲
0690c07: 問如今事咬著懸崖樹上枝歷涉從前生死關偶
0690c08: 因柱杖一看山忽然鳥散雲飛處獨有天光自往
0690c09: 還溪月松風玉露寒一條白練望中看金剛棘栗
0690c10: 尋常飯喫盡方知被爾瞞。
0690c11: 夜話亭詩有引
0690c12: 歐陽公與訥禪師夜話後人高其風以名其
0690c13: 亭亭既沒今遇朱方伯屬楊司馬重建之予
0690c14: 適主圓通黃司理為之長賦予聊作一絕以
0690c15: 識其事云。
0690c16: 歐訥風流已巳擅前令人千載想猶玄不知當夜談何
0690c17: 事相對清燈太儼然
0690c18: 訊劉元卿太史
0690c19: 博山先師曾罄欬玉山之言猶記得急水灘頭拋竹
0690c20: 篙溺殺無限英雄客雪關承嗣稱冢子何忍折杖輒
0690c21: 蚤死父兄一點存不存問我同參劉太史
0690c22: 春雪後南康彭君宣別駕月夜攜詩過訪坐談
0690c23: 達曙因步韻酬之
0690c24: 雪霽月明山夜靜蕭蕭班馬入光幢病僧榻上迎高
0690c25: 客奇論風前吸大江敲落燈花春夢醒拈來墨艸拂
0690c26: 心降冷齋白戰空千古無奈疏鐘過碧窗
0690c27: 似李公楫王在明
0690c28: 謾道毘耶已巳杜機圍爐鑄劍火星飛龍湖一浪楚江
0690c29: 起多謝春風上布衣
0690c30: 寄雪庭老宿
0691a01: 一葉落驚天下秋孤笻特地更誰求廿年耳聳雙峰
0691a02: 髻今日親瞻百艸頭古徑風清非用掃寒江月朗不
0691a03: 須鉤比來未可輕相觸恐詫山中老臥牛
0691a04: 癸酉臘月於鷲山初度值晴雪志喜
0691a05: 浮世共雕水雪事慚予四十二年生曉來光射眉間
0691a06: 白笑見山河徹骨清
0691a07: 過中都臨水寺觀聖跡
0691a08: 中都自是潛龍地大士曾茲示現來應以帝王身說
0691a09: 法手提日月向天開
0691a10: 別路答客
0691a11: 神駿讓支公法開以醫寓圓光送道子惠欽乃學塑
0691a12: 東門既阻塞便向西方去千峰又萬峰藏身有別路
0691a13: 丈夫超一切一切自回互六龍非優劣何況本無住
0691a14: 腐士執優孟鼓瑟成膠柱猥民寡學問神錢矜瓦注
0691a15: 借一藝以遊垂簾豈相負眼光牛背上萬世旦暮遇
0691a16: 初倚杖金粟園作
0691a17: 南岳磨磚成鏡後窺鞭良馬踏如飛金雞啣粟傳真
0691a18: 種玉髻留珠賞大機試問西江誰獨吸且隨廬阜我
0691a19: 同歸滿園種出真金粟信手拈來知不知
0691a20: 坐金粟樓感古人徹困處偶拈一頌似雪堂居
0691a21: 士
0691a22: 象骨峰前滾水毬玄沙就地抱來休一時邂逅閒相
0691a23: 戲要解英雄萬古愁
0691a24: 滕王閣似劉西佩嚴羽宣
0691a25: 南浦西山相鬥奇風光千古總堪詩喜公坐斷閣中
0691a26: 勝一笑驚開帝子眉
0691a27: 似朱子強孝廉
0691a28: 一葉驚飄天下秋英雄喜見大刀頭振衣直拂千峰
0691a29: 月不逐煙波處處愁
0691a30: 似羅栗士居士
0691b01: 少年曾見諸尊宿英姿秀拔自殊俗亦有熱心剔我
0691b02: 燈亦有虛心對我竹
0691b03: 似饒得渭孝廉
0691b04: 桂子生香秋色清歸帆風細浪花輕中流笑語知高
0691b05: 興喜是千峰月正明
0691b06: 和湯季雲居士請天寧上堂韻
0691b07: 嘗思欲覺聞晨鐘今偶天寧驚浪公自訝曹山顛酒
0691b08: 後惺來笑看日頭紅
0691b09: 竿木隨身上戲場儘教臺下說炎涼從來假事要真
0691b10: 做莫怪山僧喜上堂
0691b11: 臨川陶弘持明府
0691b12: 白雲為蓋水為琴百里花光覆遠陰試問藐姑何處
0691b13: 是一庭秋月靜人心
0691b14: 黃巖湯季雲尊公曾為壽昌先祖作五燈序
0691b15: 高才奇識世稱湯先祖門庭亦有光強項一燈傳最
0691b16: 密季公好續半爐香
0691b17: 畫鬼何如善畫人此言千載足傳神東風決定無欺
0691b18: 處吹得眉毛日日新
0691b19: 酬新城鄧來沙太史見寄韻
0691b20: 光滿中天白玉樓當央誰復喚裴休金珠突出頂門
0691b21: 眼擊楫還開彼岸流簫曲鳳鳴音正好竺峰桂發月
0691b22: 方秋儼然拈得東園菊特遇重陽一句收
0691b23: 建安王修源殿下
0691b24: 靈山付囑天然在今日相逢意果奇笑殺馬駒無避
0691b25: 處剎旛竿上八風吹
0691b26: 朱遂初大行
0691b27: 密旨傳來直至今要須善操沒絃琴分明一曲超空
0691b28: 劫引發威音那畔心
0691b29: 示王于明余小星
0691b30: 曹溪一路譚何事千載鶴來巢澗松的的分明言外
0691c01: 旨鳳凰飛向月明中
0691c02: 夜月遊龍光寺饒淨念云昔傳白沙高過城江
0691c03: 西出聖人此讖難測第見白沙平地圍繞梵宮
0691c04: 不飄不墮漸與雉堞齊眉真天下之奇觀也因
0691c05: 得飛字
0691c06: 夜步龍光寺沙城世所希天將垂聖讖地特擁奇圍
0691c07: 月映池如晤風生雪欲飛相看天上眼物外孰同歸
0691c08: 寄九江劉開西
0691c09: 古今云夢假我獨謂夢真相識滿天下何曾夢幾人
0691c10: 酬中天剡水法兄
0691c11: 六載重逢入祖門相看卻訝兩眉存好山幾處曾驚
0691c12: 眼洞水其誰欲斷魂愧我中原空拆葦喜君七閩善
0691c13: 盤根偶然一語渾如戲抵此方知玅絕痕
0691c14: 金樓峰偕闃公剡公看雨遲黃元公
0691c15: 倚杖臨風相指顧數峰偏向眼中開奇雲解作催詩
0691c16: 雨猶待幽人續韻來
0691c17: 答餘杭鄒復齋明府
0691c18: 天下風波何處安生平有仗足盤桓禹城喜種春花
0691c19: 滿雙徑驚懸古鑑寒彈指嘗將詩奉答洗心於此畫
0691c20: 無端若非兩翼垂雲下羊角扶搖未許摶
0691c21: 遊西湖
0691c22: 湖愛湖上山山愛山下湖而我亦愛我蒼然在畫圖
0691c23: 贈楊維斗居士
0691c24: 海上風高競問奇艸玄雖就幾人知吳中石佛三更
0691c25: 指誰見天明斗柄移
0691c26: 和語風大師冬日漫興
0691c27: 歲寒誰倩魯戈揮雪妒梅花戰瘦肥白乳沸山天欲
0691c28: 墮紅爐安榻夢將飛誰燒賓主一瓢供我笑風流千
0691c29: 指歸詠得好詩堪秘惜東君莫遣出荊扉
0691c30: 又
0692a01: 煙雲撥盡興無涯何似忘機老作家木石與居能自
0692a02: 置寂寥為伴向誰誇掀天伎倆空中雪照世神奇隴
0692a03: 上花瀟洒一生無底甑閒看今古共炊沙
0692a04: 覺範禪師昔嘗寓吾圓通崇勝寺見修竹千竿
0692a05: 獨一根秀出呼為竹尊者有詩紀其異予住山
0692a06: 雖久尚未暇及今來湖上偶見行素與諸公唱
0692a07: 和此韻喜而賦之
0692a08: 多福門前眼不枯一莖斜出秀而臞其誰得似此尊
0692a09: 者莫我知兮彼丈夫特地空心能及第臨風擊節許
0692a10: 吾徒動容古路忘機處菊徑松風問答無
0692a11: 南屏懷古似左三山
0692a12: 重振孤笻入武林湖山影影照人深南屏一帶春風
0692a13: 起吹我蒼茫弔古心
0692a14: 訪龍門石雨法兄于寶壽不遇因讀三宜法兄
0692a15: 詩序以石田禪師首創此寺今五百年值兩兄
0692a16: 重興復其古塔而二石如合符焉予奇之乃次
0692a17: 其韻以留正時崇禎甲申春也
0692a18: 重興古塔合符奇寶鏡新磨照兩眉策杖苔痕疑虎
0692a19: 跡迎風花影落龍池幾人到此為君和二石相逢不
0692a20: 我欺五百年中翻一掌北窗明月愛南枝
0692a21: 贈尹洞庭出泥
0692a22: 人日同舟正遇風誰將吳楚置胸中但能刺剌出乾坤
0692a23: 血即是全收不世功
0692a24: 次蔣吾翮韻
0692a25: 千峰晚色醉明霞杖策來敲世外家湊興不須頻指
0692a26: 點夜深靜對剔燈花
0692a27: 古云學佛始知儒此處端然超有無特地擊開如意
0692a28: 藏笑他金谷賽珊瑚
0692a29: 贈陳旻昭侍御
0692a30: 博山窣堵已巳良久誰覓先師靈骨來破浪帆牆三老
0692b01: 在橫肩上下一鍬開死生不道機先露節拍無心律
0692b02: 自諧珍重別將關捩轉世間出世起雲雷
0692b03: 寄楊內美侍御
0692b04: 文山字水護青原一任雙丸掌上翻空憶芙蓉山水
0692b05: 話善能高鑒此乾坤
0692b06: 浮山嚴公來
0692b07: 青鷹收翼入人懷赤腳桐城特地來話到指天金谷
0692b08: 下棋盤石為掃蒼苔
0692b09: 贈蕭伯玉銓部
0692b10: 馬鳴三點曾拈弄肯引匡山一展眉今試白門懸剪
0692b11: 鏡秋光影裏破希奇
0692b12: 喜竺山法弟過我次韻酬之
0692b13: 浮雲空自亂江煙一葦南來亦偶然不惜深心能見
0692b14: 我乃知好事有親傳先師靈骨今安在白浪滔天太
0692b15: 煞玄特地相逢提向上獨龍崗畔杖頭前
0692b16: 贈開一王海章
0692b17: 記得前生尚儼然去來一點獨親傳栽松在昔曾投
0692b18: 宿施水如今亦入廛宮錦陸離依皓日寶刀凜烈拂
0692b19: 寒煙黃梁炊熟俄開眼笑看千峰駕鐵船
0692b20: 皖桐王以介太史過訪
0692b21: 歐公曾試浮山遠棋局拈來別有禪今日儼然相晤
0692b22: 對當機一著請君先
0692b23: 暑登青山遇雨時同惲道生唐祖命
0692b24: 地步能高雙眼大何藉泰山小天下游山不必因古
0692b25: 人乘吾興兮命吾駕謝眺李白稱奇才千古青山青
0692b26: 入懷竹杖麻鞋信一步十洲五岳非崔嵬驚人句須
0692b27: 驚豪傑讀之誰敢不心折談笑忽然風雨生驅去酷
0692b28: 炎真快絕
0692b29: 示別曹文子
0692b30: 杖人賣心三十年秖得一語不足怪如今珍重且難
0692c01: 之或是天機猶有待
0692c02: 與方爾止紀伯紫唐髯孫諸子夜坐尚論古今
0692c03: 忽及方子留少年英烈創感於懷賦此
0692c04: 人如比干心可剖心如比干人可友泰伯文王尼父
0692c05: 取舜子丹朱誰下手文字知見怪掣肘痴忠愚孝視
0692c06: 破帚試問於今還有否驀然叫出方子某驚起杖人
0692c07: 只搔首
0692c08: 林殿颺大行過訪
0692c09: 世間無謂問天心誰識天將問我今試讀古人於版
0692c10: 築不勝寤寐更沉吟
0692c11: 杖人向恨潘子雪僧紀子伯紫此杖人傷心事
0692c12: 其所恨者正以二子無一能深恨杖人也今幸
0692c13: 不死雖得見紀子尚不見潘子作此示之或此
0692c14: 後不必專恨二子也夫
0692c15: 天下誰得杖人恨天下誰能恨杖人潘子紀子我恨
0692c16: 之其如二子恨不深從古恩冤難自解以故斧砍不
0692c17: 能開翻思服毒少林老血臂親承何恨哉
0692c18: 從姑溪下金陵舟泊采石磯偕紀伯紫諸子登
0692c19: 謫仙樓賦懷
0692c20: 我聞太白騎鯨去何以青山復留墓世豈猶有尚才
0692c21: 人播弄其名幻其處太白不因山水生采石卻為太
0692c22: 白有自古英雄力戰爭誰曾尺寸成不朽太白從來
0692c23: 多似辱放懷天地自取足正如逆棹凌橫風煙波日
0692c24: 影空相逐三十餘年舟幾過無端慚見老松蘿今攜
0692c25: 諸子當風立放卻蛾眉發浩歌
0692c26: 重晤蔣一個
0692c27: 大燥性漢欲快意痛罵藥師相鈍置作佛那堪願來
0692c28: 世放下屠刀已巳失利幸天授子留此志正令全提誰
0692c29: 敢異托底翻盤勢必至乘時踢起西華睡尺莖未足
0692c30: 撐天地日面月面當央示萬古本光如此瑞
0693a01: 寄郭天門中丞
0693a02: 提起廬山太儼然別峰畫出妙難傳殷勤白紙親相
0693a03: 寄千里何妨駕鐵船
0693a04: 永利寺示逢若
0693a05: 佛法無多舉似誰鳥窠漫把布毛吹蛟臺日夕風光
0693a06: 麗珍重時人好展眉
0693a07: 示白花庵夢衡
0693a08: 百城煙水各呈機指點翻成耳目癡不識善財何處
0693a09: 去白花巖上望多時
0693a10: 龍山寄懷方仁植中丞
0693a11: 長干笑晤風流在過眼浮雲幾度奇杖策龍山看變
0693a12: 化隱君不定此栖遲
0693a13: 訊雲居顓大師於謝公墩
0693a14: 雲居特地禪床動彌勒誰云不下生明月湖飛孤鶴
0693a15: 遠清風江度古帆輕五臺有會堪成臥千里同堂可
0693a16: 作盟卻惜謝公能折屐何妨大繖此中撐
0693a17: 王崑華少宰春日過訪賦贈
0693a18: 皜然霓珮度龍岡春護梅花隱墨莊玉麈揮來香有
0693a19: 夢寒泉聽去響生光劍鋒穩密疑泉石議論從容儼
0693a20: 廟堂飽享多生煨芋火衡山心與日俱長
0693a21: 贈陳公路居士
0693a22: 君能入谷不尋梅別有風光特地催試問山僧親切
0693a23: 意靈花偏向火中開
0693a24: 酬魏東曉
0693a25: 我昔奔馬西陵渚塵埃踏殺無人語此時七聖路猶
0693a26: 迷究竟何濟于我汝支離肩脰酣蘧廬蚊睫那堪辨
0693a27: 秦楚天風吹到白門東特地相逢謝公墅舉世皆醉
0693a28: 許誰顛飯床筋斗盤山前紛紛梅花落紅雨白浪忍
0693a29: 俊掀鐵船栩栩不知夢蝴蝶聊通一線人間天嵇康
0693a30: 引發蘇門嘯石壁斜陽池返照胡為乎井覷驢北斗
0693b01: 跳君須于此迸一笑
0693b02: 示陳彬吾居士
0693b03: 離婁有意偏難見罔象無心卻易逢悅道當年曾撞
0693b04: 彩一聲霹靂頂門通
0693b05: 寄印蓮禪友
0693b06: 喜君諸友自為儔愧我孤笻獨去留安得春風深著
0693b07: 力一齊吹向萬峰頭
0693b08: 華山香法師讀予會祖鑒有感寄以四頌和酬
0693b09: 其一以助金剛復出云
0693b10: 點心不賣若為嘗親到龍潭自莫藏紙燭吹銷疑絕
0693b11: 影空王推倒殿無梁牙如劍利三生啞鈔已巳灰飛千
0693b12: 古香君有金剛能痛拔其誰病更在膏肓盲
0693b13: 清明日偕陳旻昭唐宜之韓聖秋楊玄艸諸公
0693b14: 應佛國玉公懷白請作此贈之
0693b15: 相見未揚眉笙歌特地吹清明微雨後花鳥亂飛時
0693b16: 佛國誰為主古風人不知杖頭空指點雲起太離奇
0693b17: 山遊次更生韻示竹關無可
0693b18: 神烈山前剩幾松冰霜有路護茅蓬竹關枕子墮地
0693b19: 否濺血漫天感此風
0693b20: 和譚梁生居士見贈韻
0693b21: 公生於浙我生閩特地相逢不二身道大同時謀似
0693b22: 券天何言處轉如輪兩經手定誰知己巳三子書成自
0693b23: 有因怪殺鴛鴦湖湊巧夜深卻見把鍼人
0693b24: 贈西蜀熊完車居士
0693b25: 峨嵋天半雪方晴遙憶令人爽氣生何似匡廬真面
0693b26: 目毫端親見益縱橫
0693b27: 許天魚司理訂惠連梅公歸山
0693b28: 西陵杖子敲風雨紛紛見我誰似許特地知君如飲
0693b29: 乳別久生苦不堪舉囊山道人欲作舞靈山花片遮
0693b30: 黃土
0693c01: 送祖心法侄歸粵并致訊阿師宗寶兄
0693c02: 廬山一別幾年來重晤金陵亦快哉不問風旛還動
0693c03: 否秖應仁者不疑猜忽辭歸粵心何急想見抵家禮
0693c04: 師日必敘南中事若何開口杖人最親密
0693c05: 送法緯禪侄歸羅浮
0693c06: 羅浮曾入昔年夢喜見梅花鬥雪奇持語山中高隱
0693c07: 客江南何故有相思
0693c08: 弘濟禪人為母史氏七旬壽
0693c09: 撥影空山覓所思一朝忽憶母生時慇懃歸省庭前
0693c10: 樹應見春風長故枝
0693c11: 和掃庵譚公韻
0693c12: 參到窮時故紙靈超超玄著孰能聽隨機應不泥三
0693c13: 點善世猶宜用五經春入上林花自媚鐘生大夜夢
0693c14: 還醒了知今古無藏處何必呼鵝更出瓶
0693c15: 與薛更生談聖學有感
0693c16: 兩袖依然是大縫象環何用苦良工金聲出壁書誰
0693c17: 讀布袋攤錢世不窮曉日爍消千嶂雪春禽啼醒一
0693c18: 天風時哉今古曾無間不必深山叩啞鐘
0693c19: 示載月舟
0693c20: 心為萬法舟出入諸生死凡聖本同流兩岸何彼此
0693c21: 了知把舵人逆順隨吾使教外有何傳三墮縱橫裏
0693c22: 又
0693c23: 翻憶古艸亭斫盡重栽竹不遇衝浪鱗廿年空慎獨
0693c24: 一竿不肯休悠悠自歌曲滿載月明歸俄然獲所欲
0693c25: 和譚朱重建真如塔韻
0693c26: 一筆如湧出驚飛日月宮杖尖青白眼爍破幾花空
0693c27: 童子戲聚沙拈來奪化工文同有成竹一揮凌蒼穹
0693c28: 漸漸皆多寶技技撐八風影分五蓮華眉毫先射東
0693c29: 罄咳古今開葵心布玲瓏儼然此賓主笑生無縫中
0693c30: 梁公右掌擎刺剌破老鴻濛剝盡地雷復重離標我宗
0694a01: 誰見上之載一道光熊熊
0694a02: 和譚梁生迎塔心木韻
0694a03: 龍樹地中湧天生多寶年一心能作主七級看飛仙
0694a04: 日月隨身轉山河彈指穿與君期絕頂揮麈散兜綿
0694a05: 過朱葵石居士別業拈贈
0694a06: 沒分曉句迥常流放鶴洲前笑自繇七佛秪應無覓
0694a07: 處卻能空手把鋤頭
0694a08: 答高念祖過訪韻
0694a09: 秋引龍淵醉誰開古鏡顏鐘聲飛鳥外塵影拂松間
0694a10: 結社收前後開爐鍛往還高賢如有在何必羨廬山
0694a11: 次韻答埽菴居士
0694a12: 杖引千岐路敲空笑幾回神雞甘食火狂象畏聞雷
0694a13: 麗海珠何去橫秋鶴自來獨憐刪定事知己巳急相催
0694a14: 次掃菴諸公送故司空高玄期寓公兩先生祀
0694a15: 東塔功德林韻兼贈念祖居士捨石建大悲閣
0694a16: 拈將莖艸表高深影掠風旛未易尋既有亞仙能捨
0694a17: 宅豈無盧老獨傳心孝思直薦悲華閣法社今開功
0694a18: 德林古道長如松下路仰觀足以厲來今
0694a19: 當湖朱鶴門明府招遊弄珠樓讀寶月巢雲驕
0694a20: 合浦之句屬予題額適拈天湊并口占此
0694a21: 一棹南來不遠尋喜逢知己巳共登臨危樓尚有弄珠
0694a22: 手奇句堪傳巢月心煙雨湖山秋已巳醉笑談飛躍意
0694a23: 何深青天輻湊窗櫺裏千古風流只在今
0694a24: 讀汝航兄次祥老諸公時挑野菜和根煮韻
0694a25: 真箇能閒解此探皮膚脫盡自相甘石頭路滑機斯
0694a26: 密竿木隨身試所堪拔出有根驚得句來時無口笑
0694a27: 何慚髼鬆一碗真風味勘破吾宗較二三
0694a28: 飛來大士像為周摩雲道人題
0694a29: 大易命根斷是爻皆變化六龍無首飛疑殺四天下
0694a30: 張竹房居士像
0694b01: 五柳先生自作傳恐無知者污其面竹房有函未展
0694b02: 卷停筆沉思如想見忽親見春風吹醒瓊花院
0694b03: 譚東里居士痛飲讀離騷圖
0694b04: 屈平死兮離騷已巳為故紙日月昏兮偷光以何自處
0694b05: 讀子亦痛飲此恨兮洩幽憤於幾許果詩之可以怨
0694b06: 兮今之人於此又何所取此其所以讀之愈不容己巳
0694b07: 兮抑自招其魂且不敢死只
0694b08: 浮渡行者至聞欒廬行腳
0694b09: 鐸隨道路曉聞鐘雲護青山千萬重且喜浮盃能駕
0694b10: 浪虛舟使得八方風
0694b11: 石谿持些菴郭天門補山堂歌視予喜而和之
0694b12: 入山宜深卻畏虎高飛不必能生羽道人退步水雲
0694b13: 寬一茅便足逃風雨門連七澤倚沙湖俛仰誰慚心
0694b14: 眼孤乾坤摩蕩幾經變近取遠來知有無大千描來
0694b15: 幅半咫放開捏聚毫端耳水山蹇蹇生波濤一躍乘
0694b16: 雲杖頭起隆中丘壑自裁成抱膝長吟梁甫裏從古
0694b17: 神奇生爛腐造化在手天可補赤松黃石漫追求碌
0694b18: 碌塵埃何足數獨憐懶瓚臥斯堂衡嶽瀟湘曾未荒
0694b19: 粟火灰深黃獨熟不輕分客莫徬徨
0694b20: 靈壽院十六景次愚菴宜和尚韻
0694b21: 華頂乘雲
0694b22: 山好誰先採披詩見靚粧九皋偏近玩孤杖喜同行
0694b23: 招我天之杪追風影欲昂寄言華頂石高臥待清狂
0694b24: 花心蓮座
0694b25: 儼然敷蕊海霞彩引天衣美睇凝秋月香風拂曉暉
0694b26: 猿啼松石夢春撼雪林扉谿口橋斜度看誰笑語飛
0694b27: 仙巖鳴珮
0694b28: 久矣媚幽獨盟斯益快心風高垂兩翼夜永拭孤琴
0694b29: 老解尋山水道能藏古今自憐狂興在雪棹訪山陰
0694b30: 水塢樵風
0694c01: 放牧多谿谷斧斤不犯痕鳥鳴春在樹花笑客臨門
0694c02: 泉石情無妒炎涼世自昏一肩初放下帘影亂前村
0694c03: 白巘晴嵐
0694c04: 雪壓千峰秀光吞百雉新問天疑有路搔首是何人
0694c05: 奇句堪題石雄才少比鄰得來登絕頂始見此山春
0694c06: 秀屏春樹
0694c07: 上苑春風早花開囀小鶯踏青人近陌試服詠初晴
0694c08: 天自不言述誰為無隱盟尼山能具眼何似竺先生
0694c09: 碧浪鰲飛
0694c10: 雪夜驚奔瀑風顛老石林眠機太毒癡坐眼何深
0694c11: 迸出胸襟事遮來天地心此鰲能大叫腦後又抽簪
0694c12: 西江月闕
0694c13: 鷲嶺能標指分明不夜天賺他階下漢貪看那邊圓
0694c14: 白墮疑逃兔西傾怨斷絃臨風迷顧鑑挑出杖頭懸
0694c15: 缽池落照
0694c16: 寒色澄如染光分雨滴花乍看巖貯月拭手水生霞
0694c17: 洗瘦千峰骨飄沉萬點華夕陽仍返景低首數歸鴉
0694c18: 化亭且止
0694c19: 絕處山生徑翻憐壁倒花搆亭容小憩倚杖落新霞
0694c20: 谷響鐘聲近風香梅影斜入門勞遠到不敢尚高華
0694c21: 野徑雙橋
0694c22: 橋接分流水交參花木春把竿禁野叟縱壑快潛鱗
0694c23: 節制山林密調亭出處勻其誰歌扣角風起碧灣蘋
0694c24: 圍巒積雪
0694c25: 夜明簾不捲花擘玉樓天活火烹寒乳新枝插曉煙
0694c26: 烏饑愁哺食水解喜聞泉人境誰能奪詩成怪燦然
0694c27: 獅峰吼旭
0694c28: 曙鐘山夢破海日漾花菴鳴鳥爭光動流雲曳石憨
0694c29: 綠翻春路艸晴拂碧天嵐煙水百城渺誰先踞地參
0694c30: 象岫迴泉
0695a01: 踏出不萌艸昂藏調御宮撩天掀雪白截水激花紅
0695a02: 香撲旋風遠霞飛玉色籠當陽無覓處具眼亦朦朧
0695a03: 盂案呈珠
0695a04: 佳山如道者夙負有其形席上珍能惜函中蓋自明
0695a05: 投鍼曾啟意合浦已巳成名莫怪不藏諱喜君一案平
0695a06: 雪松挺蓋
0695a07: 風雨參天末驚聞幾代鐘根靈存造化勢勁敵蟠龍
0695a08: 枕石看雲覆披濤聽日春破頭人去久有待振斯宗
0695a09: 甲午冬日偕愚菴法兄禮博山先和上塔十詠
0695a10: 觀海慚為向若文展心聊薦此霜芹南陽良久金增
0695a11: 色藥嶠榮枯樹拂雲荷鍤堂前誰敢道香燒塔上石
0695a12: 猶熏逆流句子能兼帶有伴還來創未聞
0695a13: 屈指初參事已巳遙沙門笑眼寄來鍬力迴造化堪揮
0695a14: 日氣奪狂奔可射潮拔漢千峰疑削玉搏風孤鶴喜
0695a15: 凌霄昔曾責任橫肩擔今果危趨獨木橋
0695a16: 青艸巖生白玉煙夜明簾捲不痕天迷逢漫問歸家
0695a17: 路曉突應飛出嶺鳶犀枕已巳消遷客夢竹篙猶賺上
0695a18: 灘船豈無拈得蟲文木吹出寒爐火自傳
0695a19: 密移孤杖探龍池詠出風雷變化辭道在象爻皆聽
0695a20: 命人亡譜冊莫能知清波不犯竿頭弄赤尾能收格
0695a21: 外絲浴日洗天惟一勺低佪未喪賴於斯
0695a22: 荊棘翻為祗樹宮敲磚打瓦孰家風多門又到珠成
0695a23: 網別苑重關玉作籠雨滴巖花機太迥雲迷殿角眼
0695a24: 誰空禪床拂子懸來久喝起令人幾失聰
0695a25: 當場幸自可憐生煙水何年滯化城垂手不辭攜落
0695a26: 魄迴途自合悟簪纓不萌艸密春應在無影林深花
0695a27: 幾更野老相親嗟故事舌存細語聽難清
0695a28: 大好山來脈獨微白雲常捲不開扉一從自肯雙眉
0695a29: 豁乃爾心甘兩翅飛頂有把茅旋得座身無籌策解
0695a30: 披衣前人歷履曾如此盆下誰窺星日暉
0695b01: 以網張他落葉風大庾嶺上笑盧公諸方有語將何
0695b02: 答千里投機未易同辦物不真鐘作甕求人多惑虎
0695b03: 為蟲較來燐火爭明滅愧死光幢一點紅
0695b04: 玉山一誘燦寒花穴細金針刺剌晚霞借借伎窮機活
0695b05: 脫親親路絕影橫斜藏身跡渺羊亡角上樹棲空鳥
0695b06: 破家卻笑拋磚徒引墼火官頭上駕風車
0695b07: 最奇把臂上層臺千古悲風動地回謾道瞎驢全主
0695b08: 滅應教枯木好花開儼然頂相何曾異珍重珠衣不
0695b09: 偶來得此金檀真種子自能受命永栽培
0695b10: 博山八景和韻
0695b11: 千里趨風路不齊入林喜見此芳堤從來長老門庭
0695b12: 好到得無疑東院西金繩界
0695b13: 群峰蹴踏繞重圍雪捲寒流下翠微韶國自能甘一
0695b14: 滴石津把斷谷雲飛靈源橋
0695b15: 泠泠迸出孰知渠莫使於茲洗缽盂策杖到來將吸
0695b16: 盡且留半井覷閒驢卓錫泉
0695b17: 聖者嘗悲德下衰羽毛不敢作人媒如何山衲棲遲
0695b18: 處不種梧桐鳳亦來棲鳳嶺
0695b19: 枕流漱石是何心一片孤閒未可尋夜靜月明風在
0695b20: 樹碧潭雲起有龍吟浴龍池
0695b21: 鈍鋤博得活家風飽食橫眠笑脫空切忌閉門箍漆
0695b22: 桶鐘聲敲破紙窗紅禪那窟
0695b23: 山幽肯放鳥空啼花發寒巖春未迷句子無文非漏
0695b24: 洩石頭大小自全提講經座
0695b25: 別峰遙見紫煙鋪漫擬山中奢與孤到處香燒驢馬
0695b26: 糞誰爭輕向此拈無香爐峰
0695b27: 寄無可智
0695b28: 漆瓠全標付竹關鐵椎信得造連環攖寧破鏡猶然
0695b29: 笑一掌翻身何處還
0695b30: 偶與汪子繡雯談及吾門人大時凌官球曾作
0695c01: 括蒼司李雯少年受知於凌有詠梅詩扇與之
0695c02: 予感其人已巳化即其韻賦以示之。
0695c03: 忽見雪中句深思作者閒清分蒼劍水寒透白門山
0695c04: 高潔人誰似風流趣不還時乎能自課肯去杖頭還
0695c05: 卮言
0695c06: 以酒遺敵帥慨能飲勿疑如何羊叔子信不酖人奇
0695c07: 其二
0695c08: 是何小廝兒卻具一隻眼按劍立床頭英雄見破膽
0695c09: 其三
0695c10: 哀莫大心死生平不自欺墓門親挂劍千古凜人私
0695c11: 西陵李冢宰傳異詩并序
0695c12: 李冢宰夢白公長庚予少時即聞公太夫人
0695c13: 夢見僧投胎因乳名和尚在襁褓中能言往
0695c14: 事歷歷可記及長連第嘗巡察山東至長庚
0695c15: 寺有僧閉關坐脫究其年月恰與公生合寺
0695c16: 中又有夢白亭公徘徊乃重新之蓋自表也
0695c17: 每出仕必訪高僧知識如達觀憨山月川幻
0695c18: 有雲門黃檗諸老無不扣激以性命大事檗
0695c19: 嘗勉公入山無墮前志公告有夙因未酬當
0695c20: 位至侍郎乃可檗後寄公書云昔在山中望
0695c21: 侍郎不至今作侍郎望山中不至蓋有以也
0695c22: 不意公現業增上更進四部尚書始得致仕
0695c23: 時乙亥予欲造嵩而中原寇亂公特遣人延
0695c24: 歸西陵龍湖卓老舊隱處嘗與梅陳諸公日
0695c25: 夕盤錯獨冢宰深相契入嘗以前事質之公
0695c26: 曰明眼人難瞞予笑之此吾最初第一知己巳
0695c27: 也兵戈繼作別去匡廬復入鼓山公將捐館
0695c28: 以書辭予曰和上遠去庚不得面別惟和上
0695c29: 道高壽躋趙老之上庚此抽身再來作文遠
0695c30: 侍者尚不遲也幸別具隻眼勿以翻轉面皮
0696a01: 卻放過也嗚呼自公與梅長公去後深傷吾
0696a02: 道知己巳難得其人方喜黃元公可繼亦已巳化
0696a03: 去豈世道之俱喪乎公沒既久幸今惠連已巳
0696a04: 出世號皜木相從吾游忽耿玉齊有書與李
0696a05: 公楫詳述冢宰示現山東為僧杖履飄然江
0696a06: 右張方伯紹興沈分守皆親見之又以書囑
0696a07: 皜木代為尋訪其事皜木作偈六首示公楫
0696a08: 因寄余余見之不覺大笑曰遮漢惑亂天下
0696a09: 人無有了日在因增為十以示皜木并風後
0696a10: 世之有志於生死性命者當自有真云。
0696a11: 此老生來便惑人山東僧又是前身閉關坐化曾親
0696a12: 啟夢白亭前笑轉新
0696a13: 太母臨盆見比丘乳名和尚此原繇褓中自訴訢前生
0696a14: 事今故重來志欲酬
0696a15: 黃檗當年拉入山公言夙業已巳相投為官當在侍郎
0696a16: 上及至尚書不得還
0696a17: 我在龍湖公獨親生平投契更無人果然蛻去能超
0696a18: 卓手扎分明寄最真
0696a19: 此公既化孰安排弄影空將人活埋豈是從前顛復
0696a20: 發卻於冷灶特添柴
0696a21: 如今幻世已巳多妖毒上誰能以毒銷又爾山東翻舊
0696a22: 案皜公出手肯同燒
0696a23: 子侄情癡亦易移寄書代覓箇阿誰笑他李廣曾傷
0696a24: 父射虎真將以石為
0696a25: 此話偏能傳世人張公沈老即今身空花更望結空
0696a26: 果爭奈英雄不認真
0696a27: 冢宰多應有異名令人特地幻三生坡公嘗道成仙
0696a28: 去千古神情當更明
0696a29: 沒後誰為喝采來迷徒好自眼先開世間多少乖男
0696a30: 子說到死生偏是獃
0696b01: 寄祖心上座
0696b02: 儼然不食空王俸一任人看背上毛剩有風光透金
0696b03: 石何煩飛鴈唳聲高
0696b04: 寄石溪上座
0696b05: 年老心孤博得閒無人知處即深山無端倚杖看風
0696b06: 色千里雲生喜破顏
0696b07: 秋海棠
0696b08: 俄見巴陵著語奇珊瑚撐出月中枝莫教妒此海棠
0696b09: 似秋色醒於春醉時
0696b10: 宿松衢福海寺
0696b11: 分付秋風緊峭吹翻令鴈字幾參差撩空響落聲堪
0696b12: 詠靜看松門月上遲
0696b13: 張興公六十拈此示之
0696b14: 在昔嘗高陶靖節退身一步為晉傑門栽五柳自依
0696b15: 依乞食不愧言詞拙如今想慕無其人喜君學道能
0696b16: 耐貧甘老丘園課耕讀自呼六十葛天民
0696b17: 盤今斧子吟
0696b18: 混沌之時有盤古手執開天闢地斧試問此人從何
0696b19: 生此箇斧子得何所此人既異斧亦奇不知此人今
0696b20: 何為此斧秪應不可壞我欲如今重用之問我如今
0696b21: 更何用修合天地還無縫彼既盤古我盤今始終收
0696b22: 放誰能共天地既判如何合人物既散如何收有能
0696b23: 得此真機用可與盤今作聚頭
0696b24: 浦城張氏宗祠當思堂尊親詩
0696b25: 我身當思所尊親生於天地作何人茫茫誰是無慚
0696b26: 者好學毋欺火用薪
0696b27: 我心當思所尊親不善用時總失真見獨知幾天地
0696b28: 合超今越古此傳神
0696b29: 我事當思所尊親兩戒人間大要津利害死生無別
0696b30: 義驚天動地只成仁
