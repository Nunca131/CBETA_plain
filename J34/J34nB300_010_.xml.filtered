0274a01: 朝宗禪師語錄卷第十
0274a02: 侍者　行導　編
0274a03: 書問
0274a04: 與公路黃孝廉諱一鐸
0274a05: 有身則苦生生老病死乃人人所同有者人命無常
0274a06: 促於呼吸百年亦易竟也況剎那剎那念念生滅無
0274a07: 刻不處生死中而不自猛省蓋為無明所覆世緣所
0274a08: 羈耳故雖有夙根欲不從緣而頓自回光者鮮矣佛
0274a09: 云病乃眾生之良藥貧道半生多為病苦屢自發心
0274a10: 正合此意然病苦尚有重輕輕則可以強自主宰重
0274a11: 雖至於昏昧不覺而識神猶有所棲惟當死生之際
0274a12: 非病苦之可比已得徹悟者不必論否則心識已昏
0274a13: 四大將散憑何保得不入驢胎馬腹乎古人云此身
0274a14: 不向今生度更向何生度此身斯言亦懇切矣貧道
0274a15: 每見居士慧門有餘悟門未啟秖可以之經世未可
0274a16: 以之出世更兼知解太過難以實參不意前日因賜
0274a17: 顧冒寒疾苦似甚便覺從前未做得實工夫因之痛
0274a18: 念生死善哉此居士之幸也貴恙目下聞已巳就愈但
0274a19: 既深嘗病味一番則知四大非可常恃之物正當趁
0274a20: 此時務使根源脫落不枉出世一遭亦不必別求禪
0274a21: 道但就目下熟嘗之味細細咀嚼此病即四大邪四
0274a22: 大尚空病從何寄此病非四大邪熱時四大熱涼時
0274a23: 四大涼離此即四大非四大之外畢竟病源在何處
0274a24: 須將從前知見罄囊棄去枯澹窮參一朝踏著本地
0274a25: 風光則身病心病俱銷生死涅槃如夢矣第一不得
0274a26: 將經教道理註釋湊合如一湊合則依前心識中舊
0274a27: 生涯耳如何敵得生死良藥苦口惟居士善嘗之。
0274a28: 通法嗣上天童密雲悟老和尚有回書付拂一柄
0274a29: 去秋入留都住祗陀林仲冬結制開法已巳於人天眾
0274a30: 前拈一炷香少伸供養矣然未敢即通法嗣者一以
0274b01: 初住事繁二以古人有領眾數載法道大行而後通
0274b02: 者思效顰故也春仲值集生余居士回京一見便有
0274b03: 曹溪之約初未敢許蓋以和尚年尊嶺南地遠某既
0274b04: 未通法嗣恐後為承虛接響者所倣效耳後居士邀
0274b05: 入濟生菴暫住適江北有一山可居遂棄祇陀將盤
0274b06: 桓數日入山而居士堅留堅訂只得從實供上惟和
0274b07: 尚慈悲願賜詳覽某二十二歲出家冬十一月參師
0274b08: 於金粟師問那裏人云常州人師云是我鄉里也曾
0274b09: 帶得鄉里物事來麼時不能荅亦若隱隱有會只是
0274b10: 微笑師亦笑而已次日入方丈拜問云弟子要了生
0274b11: 死特來請問不但無處下口且無處著想師云無處
0274b12: 著想便是好消息某云莫便是麼師拈棒連打云未
0274b13: 是在某禮拜而出胸中迷悶每日入室不下四五次
0274b14: 常至普茶時亂問亂說鬨堂大笑毫無慚色師亦笑
0274b15: 云你卻有得說說得好道理只如大慧杲參諸佛出
0274b16: 身處話後聞薰風自南來殿閣生微涼方得瞥地你
0274b17: 作麼生會某茫然參有月餘已離金粟在龍尾山度
0274b18: 歲忽有會處述偈云二十餘年染世塵於今家業一
0274b19: 朝傾雙拳握著非他物兩眼睜開沒半人言路窮時
0274b20: 無可說義途絕處句難成從此十年埋影後如雲如
0274b21: 兩遍乾坤兼寫書一封寄入金粟中有大慧參禪二
0274b22: 十年聰明見解機鋒轉語步步向前只是不知退步
0274b23: 失卻當前所以一聞熏風南來話便爾自肯等語師
0274b24: 見之曾於室中對眾稱賞次日自入金粟師亦面以
0274b25: 法器期許奈偶爾夙根發露電影一過久之便信不
0274b26: 及兼往道場山參湛然和尚聽經又為道理所牽值
0274b27: 期場五日而散復回金粟朝夕咨決仍無義路可通
0274b28: 知非捨卻扺死力參經兩月餘一晚普茶次出拜將
0274b29: 問師便打某便喝師又打某又喝師又擬打某忽有
0274b30: 得拂袖出堂自此目前露裸裸地純清絕點晝無所
0274c01: 思夜無所夢者四十餘日自謂得大自在大口說
0274c02: 大話更不參請唯終日竭力作務一日忽患熱病至
0274c03: 第三日從前光景都打失了痛苦不堪目前昏暗心
0274c04: 識紛飛杳無著落遂默默禱告觀世音菩薩願求加
0274c05: 被此回倘得再生一定參到四稜蹋地處並不敢造
0274c06: 次也十日後方得稍愈慚愧之極不敢告人養病半
0274c07: 年猶未全妥忽漢首座弟子自姑蘇北禪持座語錄
0274c08: 來金粟某閱之甚喜其徒且云我師太學問廣大五
0274c09: 家宗旨都通且肯開示話頭做工夫不似老和尚一
0274c10: 棒某且信且疑遂往參叩值座晚參垂示云盡大地
0274c11: 都盧是箇火坑汝等諸人作麼生轉身吐氣某出眾
0274c12: 云某不知身心世界為何物座云者是落空亡外道
0274c13: 燒殺了也須要轉身一句某云用轉作麼拂袖而去
0274c14: 座大怒呵為惡少連日詬罵不已巳某思本為五家宗
0274c15: 旨而來不曾參問得不可便恁麼去只得小心哀告
0274c16: 權且容身然後得以時常探問座見請問之誠遂將
0274c17: 五家門庭廣為鋪設且囑云你但隨了我不參也少
0274c18: 不得會不要學者老和尚一橛頭禪麤惡淺小某且
0274c19: 笑且應情知者話羅籠我但想古人為法忘軀他若
0274c20: 五家宗旨果然不謬理當承嗣於是往來金粟玄墓
0274c21: 者三年不啻三登投子九上洞山也中間參請甚多
0274c22: 不能盡述一日漢首座往安隱結夏某隨入期座問
0274c23: 熏風南來話以所得告之座不許且曰此隨波逐浪
0274c24: 句也要得句中意旨始得一晚蒙錐劄半晌某云拈
0274c25: 起無根樹擊開渠面門座頷之自此朝夕不離者三
0274c26: 月將渠所撰宗旨十得七八而迴觀自己分中依然
0274c27: 不穩遂思棄之將參博山而座堅留難脫遂終日遊
0274c28: 戲撒潑亂規矩攪叢林座知此意方得任某離去往
0274c29: 博山至常山而博山已下留都即回浙入留都濟生
0274c30: 菴參請者半月日夕隨侍毫無所得兼此老下刃不
0275a01: 緊發藥不中某病思無所歸復還金粟奈漢公中毒
0275a02: 已深總以和尚禪為大謬者雖在金粟而心嘗藐視
0275a03: 也然胸中疑礙未除無可與語只得依舊常常入室
0275a04: 屢蒙煆煉難以卒除一日師問熏風南來話下語不
0275a05: 契遂入堂立打七限發猛力參至第三日忽得入處
0275a06: 遂入方丈下語云通身慶快徹骨清涼師微點首某
0275a07: 云漢首座當時誤我他以雲門一句中具三句宗旨
0275a08: 為急我故不得痛快耳師云也不要管他是不是只
0275a09: 是自己無疑便了某呈偈云翰林學士渾身溼兵部
0275a10: 尚書徹骨寒晤對不須頻叫屈一人有慶萬民安師
0275a11: 政之一日入方丈論得意忘言話師問如何是得意
0275a12: 忘言某云秖許佳人獨自知師云如何是自知處某
0275a13: 云愁人莫向愁人說說與愁人愁殺人師呵云古人
0275a14: 當機貴有出身處你者等見解負墮也不知某聞之
0275a15: 又如脫去一層相似於臘八日乞師改名通忍一日
0275a16: 師上堂某出問云離卻向上機請師直指休歇處師
0275a17: 便打某云此猶是向上機如何是休歇處師又擬打
0275a18: 某便禮拜起云萬古碧潭空界月再三撈摝始應知
0275a19: 師云如何是應知底事某便喝師云未知在某拂坐
0275a20: 具一下便行雖然如是又被者箇見處一礙礙住每
0275a21: 舉至古人節角淆訛處不是強生穿鑿定是儱侗推
0275a22: 開依舊透不得因師有住山之訓離金粟過塘棲被
0275a23: 卓肖生居士留住受供九月寓大善寺禪堂樓上每
0275a24: 夜常點火達旦至中夜無可奈何時微微放聲而哭
0275a25: 蓋以舉起淆訛處便有漢首座所示之知見在總參
0275a26: 不得又信不過遂爾痛恨之極值和尚自閫回退金
0275a27: 粟寓姑蘇北禪遂棄塘棲往侍焉辛未春隨赴明州
0275a28: 育王請育王寺碑有刻大千禪師三問某逐一下語
0275a29: 呈師師云後兩荅語我也不管只是第一問你猶未
0275a30: 達其旨其第一問云山中猛虎以肉為命何故不食
0275b01: 其子某被一拶通身汗下鍼著痛處坐臥不安經兩
0275b02: 日偶從外進寮推入寮門驀然除去礙膺之物遂入
0275b03: 方丈通所得且舉前問下語云惟人自肯乃方親師
0275b04: 云與麼下語亦未在某笑云和尚只做得大千兒孫
0275b05: 便出復呈偈云虎不食其子憐兒莫過此驀地自點
0275b06: 頭偷心當下死堪憐七載枉馳求食人涕唾當宗旨
0275b07: 又云不將一法與諸人正是婆心海樣深曾憶香嚴
0275b08: 擊竹後焚香遙禮謝師恩師閱竟指偈云人深恩恐
0275b09: 不是同韻某云和尚莫被者幾箇字換卻眼睛師乃
0275b10: 微笑某禮拜而出三日後聞師自荅云自肉食不盡
0275b11: 方猛省得下語亦未之旨自此腳踏實地遇緣即宗
0275b12: 不為古今差別所移自然轉得一切差別歸自己矣
0275b13: 翌日師上堂某出問云直下知歸即不問如何是大
0275b14: 用現前一句師擬拈棒某指云者老漢使倆不忘一
0275b15: 釣便上拂袖而出師說法竟索師錄前語師停筆視
0275b16: 某云你適纔道我被你釣上不知你見我上堂便來
0275b17: 呈伎倆卻是你被我釣上某云賊過後張弓師笑而
0275b18: 錄之嗣後以天童殿事奔走東甌新安者兩年雖亦
0275b19: 略為舉揚終以殿事夾雜非某素志去歲孟夏回天
0275b20: 童已持東甌新安二錄呈削政復接謦欬三日雖無
0275b21: 所加而更覺游刃有餘地以故去冬結制語錄未蒙
0275b22: 見削而即刻者蓋自知道路各別養家一般也今遣
0275b23: 某禪人等持香信齋資祇陀語錄并此法嗣書馳上
0275b24: 納一場敗缺如此。
0275b25: 與吹萬禪師
0275b26: 法門寥落已巳為聲色貨利之徒銷鑠盡矣前日一望
0275b27: 道容知非流俗可比更兼氣寓如王定是法門柱石
0275b28: 惜乎未曾喫得天童門下三頓棒耳美玉不經良匠
0275b29: 琢不佞安得不痛心哉今日逕回蜀中是自棄也望
0275b30: 兄誓弘祖道克紹宗風藏經之事付之執事人帶侍
0275c01: 者一二直造天童纔跨門時劈頭一棒直得血流滿
0275c02: 地方知不敢相欺然後去住自繇龍吟霧起虎嘯風
0275c03: 生法門幸甚。
0275c04: 復用晦路居士諱遵明送點心并茶至書中有點佛心泉生心等語
0275c05: 雲門餅趙州茶一任居士冒名學語貧道沒甚閒家
0275c06: 具酬價得至云垂機接引勿慳棒喝貧道直是從無
0275c07: 此事何也生佛有無齊坐斷端然點出本來心。
0275c08: 復慕菴方司李
0275c09: 黃山諸峰殆非人間世也以殊勝地闡最上乘則佛
0275c10: 法以名山而興名山以佛法而重誠亦千古盛事第
0275c11: 普門師叢林雖成禮法未備不但無抱道衲子且罕
0275c12: 有志學人縱居士願力弘深貧道實難駐足今以不
0275c13: 畏上人之道念暫憩別峰菴特此通覆惟居士裁之。
0275c14: 又
0275c15: 趙悅道云默坐公堂虛隱几心源不動湛如水一聲
0275c16: 霹靂頂門開喚起從前自家底以此觀之公堂前亦
0275c17: 有佛法馮濟川云公事之餘喜坐禪少曾將脅到床
0275c18: 眠雖然現出宰官相長老之名四海傳以此觀之公
0275c19: 堂後亦有佛法既公堂前後皆佛法何必深山窮谷
0275c20: 始好參禪無事閒居方堪學道居士蒞任福州正其
0275c21: 時也山僧書此作賀非將佛法做人情要使人情皆
0275c22: 佛法耳公堂前底還之趙公公堂後底還之馮老只
0275c23: 如正坐公堂時廓如明鏡當堂炤不動形聲應萬緣
0275c24: 者是甚麼人行履處忽然覷透不但世法佛法一念
0275c25: 圓明而趙老馮公亦一時收下何也彼既丈夫君亦
0275c26: 爾豈肯讓伊以獨賢。
0275c27: 復憨憨陳居士諱倩
0275c28: 學道本為斷疑非為起疑也來論苦海迷津堪憐去
0275c29: 路回頭轉眼當在今時及塵根未斷情識尚攖等語
0275c30: 種種疑情已如自推一座須彌山在面前障卻去路
0276a01: 矣豈又有不能頓起疑情之云哉古人云學道須是
0276a02: 鐵漢著手心頭便判直取無上菩提一切是非莫管
0276a03: 但能如是則所謂一疑破千疑萬疑一時破也夫復
0276a04: 何云。
0276a05: 復大心吳居士
0276a06: 學道人馳求不息未可與言道也一朝忽爾頓息亦
0276a07: 未可便以為道也枯木巖前錯路多此之謂也適見
0276a08: 再述舉綱因緣謂從前馳求奇特之心與現在要參
0276a09: 要悟之心忽爾頓息者正謂居士助喜若果恁麼始
0276a10: 好參禪也若馳求不息縱參而悟亦狂解耳古人云
0276a11: 懸崖撒手自肯承當絕後再甦欺君不得倘非絕後
0276a12: 再甦直饒偷心死盡到佛心菩薩心菩提心涅槃心
0276a13: 尚不現起況復起於世間之心底地位猶坐在蹬蹬
0276a14: 碣碣之鄉全是法身理障正所謂不疑言句是為大
0276a15: 病你有拄杖子我與你拄杖子你無拄杖子我奪御
0276a16: 你拄杖子不妨時時無間念念不忘向馳求頓息處
0276a17: 息之又息以至死盡偷心自然覷透古人方便處也
0276a18: 所以從今後不被天下老和尚舌頭瞞也曾經大海
0276a19: 休誇水除了須彌不是山其斯之謂歟若陪客事忙
0276a20: 不暇爭多少語似是而非且請收著。
0276a21: 代老和尚復余居士
0276a22: 接來諭猛有省發如出湯鑊迄今清涼者貧道則不
0276a23: 然出湯鑊而清涼以居士有別法故也若果清涼則
0276a24: 不作湯鑊見矣所以古德問僧恁麼熱向甚麼處迴
0276a25: 避僧云鑊湯爐炭裏迴避德云鑊湯爐炭裏如何迴
0276a26: 避僧云眾苦不能到夫眾苦不能到豈非清涼乎鑊
0276a27: 湯爐炭裏迴避豈非鑊湯裏清涼乎如是則何有世
0276a28: 緣未了宿業沉深者哉既云迄今清涼又云世緣未
0276a29: 了宿業沉深者尤別法也總未得清涼故耳果欲得
0276a30: 之但向湯鑊中猛省一回則不著問人而自知矣。
0276b01: 與轢嚴居士法名大參
0276b02: 臨濟道出常情非井蛙醯雞所能窺測前歲偶閱天
0276b03: 童錄見居士洪發二偈并天童復偈而居士未有進
0276b04: 言心亦疑著所以前次舟中屢為居士點之而未解
0276b05: 也及閱所惠轢鑽七刻中有傳聞之訛一辯更覺
0276b06: 忍笑不已藥汞銀禪龍頭蛇尾皆從前得處鹵莽而
0276b07: 師家印處顢頇耳所以再見時生擒活捉徹底掀翻
0276b08: 大有所期乃望崖而退仍似洪發公案不嫌自己麻
0276b09: 繩短只怨他家井底深不知被天下老和尚舌頭瞞
0276b10: 卻多少貧道當年亦深患此病者曾為浪子偏憐客
0276b11: 故不忍不明為指破也何如。
0276b12: 復爾升羅居士諱逢日
0276b13: 來諭因閱臨濟三頓棒話會得全體大用原來具足
0276b14: 因有頌云黃檗慣施三頓打多少人從棒下看臨濟
0276b15: 小兒知在我大愚脅下便麤拳者大似只認一己為
0276b16: 我而我與棒依然兩箇何以為全體大用邪若據全
0276b17: 體大用則棒也我喝也我麻三斤也我柏樹子也我
0276b18: 一機一境一事一物世出世間無非全體大用不必
0276b19: 消天地萬物歸於我亦不必即天地萬物以為我又
0276b20: 不待合天地萬物然後為全體之我而一事一物無
0276b21: 非天地萬物全備之我也所以教中云無邊剎境自
0276b22: 他不隔於毫端又云於一毫端現寶王剎即祖師家
0276b23: 亦云明明百艸頭明明祖師意豈非會萬物以成己
0276b24: 者以聖人無己靡所不己哉然此猶極則之理說食
0276b25: 不能飽人須知祖師門下一機一境一棒一喝直下
0276b26: 斷人命根一聞便悟已涉程途佇思停機喪身失命
0276b27: 古人喻如擊石火閃電光又喻如金剛王寶劍者總
0276b28: 非心思言議之可及故耳但請塞卻意根絕卻言路
0276b29: 全身俯仰於天地間自然築著磕著也雖然只如臨
0276b30: 濟道石火莫及電光罔通且道臨濟即今在甚麼處
0276c01: 咄。
0276c02: 復伯貞潘居士諱亮乾
0276c03: 來問居一切時不起妄念四句前人已言病處而醫
0276c04: 病之方終未示人前四句是對境工夫至住妄想境
0276c05: 不加了知四句箇中光景是何面目者非也此八句
0276c06: 偈病則總病藥則總藥而醫病之方是何面目盡在
0276c07: 其中了無剩義豈不見大慧頌云荷葉團團團似鏡
0276c08: 菱角尖尖尖似錐風吹柳絮毛毬走雨打梨花蛺蝶
0276c09: 飛但恁麼看不必問是病非病是藥非藥及醫病之
0276c10: 方是何面目等稍著一毫意解於其間則覿體相違
0276c11: 了也一朝打破漆桶踏著秤鎚硬如鐵。
0276c12: 復朋玉林居士
0276c13: 來教謂但肯省力絕無費力全身放下不擾塵勞者
0276c14: 只者便是方便法也若捨此更需方便則省力放下
0276c15: 等又是何等法然方便法不可久戀畜久亦成禪病
0276c16: 須捨方便而獨脫所謂渡河雖用筏到岸不須舟也
0276c17: 棒喝不棒喝參話不參話及無事流俗等見不辨而
0276c18: 自明矣且道如何是獨脫底人參。
0276c19: 復朱居士諱蓋
0276c20: 達磨面壁九年正全提此事以待知音者耳來書已
0276c21: 悟未悟之問皆贅語也且置貧道至莆日上堂云法
0276c22: 身塞太虛則色身塞太虛語此惟許情忘見謝者共
0276c23: 相證據便知一人塞太虛人人塞太虛各不相礙各
0276c24: 不相混而來書云登堂豎拂之人果是色身乎法身
0276c25: 乎若是法身則無相無貌無聲音應不會登堂豎拂
0276c26: 且嘵嘵說玄諦者試問居士離色身外以何為法身
0276c27: 乎離法身外以何為色身乎古云幻化空身即法身
0276c28: 法身塞太虛則色身塞太虛方知無相無貌無聲音
0276c29: 不會登堂豎拂說玄諦者即此登堂豎拂之人也但
0276c30: 居士作登堂豎拂會所以錯過法身耳又云若是色
0277a01: 身則太虛何不塞滿尚留許多地為眾人聽法之所
0277a02: 者試問居士甚麼處不塞滿甚麼處是閒地請指出
0277a03: 看若指不出莫道色身不塞太虛好若指得出正貧
0277a04: 道所謂質礙難融之見也離卻指出指不出別有生
0277a05: 機一路方於曹山門下有喫棒分咄。
0277a06: 復心空曾居士諱紹煙
0277a07: 來教說道理頗相似但途路之樂耳若要脫生死須
0277a08: 透祖師關古人入門便棒入門便喝如疾燄過風奔
0277a09: 流度刃豈容心思言議作箇平嘗心道之見而已哉
0277a10: 須是猛著精彩向者一毫頭上挨透通天大路方知
0277a11: 懷州牛喫禾益州馬腹脹天下覓醫人炙豬左膊上
0277a12: 咄正好三十拄杖然雖如是也是無風起浪且置。
0277a13: 復如緯張居士
0277a14: 來教所談乃學人之通病居士既知之當直向自己
0277a15: 腳跟下研窮不移蛙步而登絕頂也貧道更有箇方
0277a16: 便如何是祖師西來意荅云庭前柏樹子若也透得
0277a17: 如來禪祖師禪一狀領過參。
0277a18: 復淨珞陳居士
0277a19: 來諭打破生死關頭薦取現前消息又云惟於世緣
0277a20: 未了中刻刻猛省者早已打作兩橛便是生死關頭
0277a21: 也若據現前消息不外世緣若也薦得十二時中行
0277a22: 住坐臥語言動靜折旋俯仰迎賓待客無不是大解
0277a23: 脫大安樂之地何嘗有絲毫間隔者哉秖緣不薦錯
0277a24: 認世緣以致未了耳其實世緣本無差別而未了則
0277a25: 為世緣薦取則為現前消息也如薦取現前消息豈
0277a26: 復有世緣未了者邪到者裏須是懸崖撒手一回生
0277a27: 死關頭真破方不墮此。
0277a28: 復無諍彭光祿
0277a29: 接來翰讀之不覺快然信知般若靈驗三日不見而
0277a30: 已霄壤也第歸宗敲鼎一則話當更別參彼聞我不
0277b01: 聞彼不聞我聞此從上佛祖向上關捩子為人解粘
0277b02: 去縛覿面提持當陽披露者但併作一句參即所謂
0277b03: 但願空諸所有慎勿實諸所無也直下便透一切風
0277b04: 聲雨聲鳥聲樹聲盡是觀音入理之門。
0277b05: 與芝岳何相國諱如寵
0277b06: 若論此事不從人得不在遇人不遇人但明得不從
0277b07: 人得之正眼則遇亦得不遇亦得不然古人云汝眼
0277b08: 本正因師故邪遇之不得其人正為學道之大障貧
0277b09: 道忍曾受此害所謂病多諳藥性者故不惜身命誓
0277b10: 挽時風凡有遇著竭力匡救自非沒量大人一撥便
0277b11: 轉每認醍醐為毒藥遇而不遇者多矣擇法眼正反
0277b12: 己功深舍大護法其誰與歸前承光顧山壁增輝飽
0277b13: 領緒餘生平希遘所謂萬事俱備只欠東風不假一
0277b14: 法脫體承當依然只是舊時人只改舊時行履處耳
0277b15: 別後十餘日矣不知何以教貧道耳。
0277b16: 與玅高居士
0277b17: 松陵韶陽三千里外絕淆訛也居士果時時覿面否
0277b18: 邪若有纖障未盡不可輕易放過須是田地潔淨日
0277b19: 用穩密方於生死岸頭得力古人差別言句乃治人
0277b20: 心差別之病但自盡差別心自然一切透脫不可著
0277b21: 意穿鑿釀成實法為病更深又所囑也曹溪山水果
0277b22: 見全美既為發心初地當圖究竟中興親來之約幸
0277b23: 謝世緣不憚跋涉可耳。
0277b24: 復穎生李孝廉諱當泰
0277b25: 龐公云但願空諸所有慎勿實諸所無破相了空實
0277b26: 諸所無之見也往往學道人不遇明眼多墮於此來
0277b27: 教既已知為宿障貧道亦復何云然更須脫體承當
0277b28: 方得聖凡情盡但願空諸所有則不墮凡慎勿實諸
0277b29: 所無則不墮聖果向者裏透脫則親見龐公於千百
0277b30: 載之上亦何懸隔貧道於千百里之間哉承又云不
0277c01: 吝一偈即草復偈云空諸有與實諸無兩處忘情一
0277c02: 念孤選佛場中親及第男婚女嫁有工夫。
0277c03: 與集生余中丞諱大成
0277c04: 仲夏臨別艸艸持論洞山五位未曾大暢殊為快然
0277c05: 蓋近代以來因覺範恃才率意改洞山兼中至為偏
0277c06: 中至與曹山所論臣位題面相似易於曉了多便從
0277c07: 之而不究洞山所立兼中至與曹山臣位各有旨趣
0277c08: 兩刃交鋒色界形像等語為證不可擅改曹山所論
0277c09: 從本體上說起君位臣位臣向君君視臣一順排下
0277c10: 洞山從作用為人上說起正中偏偏中正因不敢觸
0277c11: 犯本體乃無中唱出以回互之即所謂兼中至也所
0277c12: 回互者即兼中到也正中偏偏中正便是兩刃交鋒
0277c13: 如鳥兩翼互展方得全身並舉所以曹洞機緣純是
0277c14: 正中說偏偏中說正而兼到之全身不犯正中來兼
0277c15: 中至不似曹山君臣分開說乃是正中偏偏中正底
0277c16: 總註正中來者蓋言正中偏偏中正俱從正位中來
0277c17: 也兼中至者蓋言正中偏偏中正不容單用須兼而
0277c18: 至也大慧云何謂至如人歸家未到而至別業乃在
0277c19: 途為人邊事即貧道所謂一句中之他受用三昧也
0277c20: 臨濟之一句中具三玄門也兼中到者即貧道一句
0277c21: 中之自受用三昧也臨濟之一玄中具三要也正偏
0277c22: 有無名為兩刃如依覺範偏中至則一刃矣說甚交
0277c23: 鋒邪有無單用不能回互即落有無不名兩刃交鋒
0277c24: 正中偏偏中正有無交互即不落有無矣一句中具
0277c25: 三玄三要一位纔彰五位分何其不謀而合若此哉
0277c26: 寫至此忽覺忍笑不已宗門中事不容擬議立出言
0277c27: 句已為知解況言句下又添註腳豈非知解中更知
0277c28: 解乎然古人之不涉言句者亦以其了了不必更言
0277c29: 句也今時杜撰者不惟不到不容擬議之地即古人
0277c30: 言句明明向道茫然未知巨復與之諄諄註解猶未
0278a01: 了了面專借不容擬議不涉言句之說以自便更覺
0278a02: 可笑劍為不平離寶匣藥因救病出金缾亦不得已巳
0278a03: 而然邪惟居士高明且親受博山五位之印者貧道
0278a04: 擔水河頭賣諒亦博居士一笑也。
0278a05: 與雲升沈司馬諱猶龍
0278a06: 世出世間唯此一事儒教佛教原無二心秖貴直下
0278a07: 自信則日用頭頭成現本來處處無乖不離宰官身
0278a08: 而現佛身不壞世間相而談實相豈但佛祖之道不
0278a09: 礙做官乃惟知佛祖之道方好做官也古不云乎吾
0278a10: 學佛然後知儒然知與不知猶屬對待語儒佛之道
0278a11: 知者不增不知亦不減惟其知者不增所以聖人有
0278a12: 所不知惟其不知亦不減所以愚不肖可以與知惟
0278a13: 其愚不肖可以與知聖人有所不知乃見此道之不
0278a14: 屬知不屬不知也既不屬知何處有佛祖既不屬不
0278a15: 知何處有眾生佛與眾生皆是強名廓然平等充塞
0278a16: 兩間滿眼滿耳彼我無間十二時中覓箇出世處不
0278a17: 可得何況世間乎夏初領教尚有世間法之疑曾日
0278a18: 月幾何而廣益堂中再聆高論大非前比矣但要真
0278a19: 箇世出世間打成一片只須撒手親證一回方得喜
0278a20: 笑怒罵無不是神通玅用也既承外護復領布金方
0278a21: 外之交片言相報以大護法天資高敏固不讓裴公
0278a22: 之獨賢第山野僧道德輕微實自比運師之有愧耳。
0278a23: 又
0278a24: 承論佛法磕著撞著無處非是只輸未曾得手不為
0278a25: 家珍者足見深信此道方於日用中自驗覺有未得
0278a26: 手之病而云然也若據佛法磕著撞著無處非是則
0278a27: 無有得手未得手之分岐縱饒有箇得手便有非是
0278a28: 處矣況云未得手邪既無處非是則無處非家珍秖
0278a29: 緣要箇得手故為未得手所礙如今但將得手未得
0278a30: 手之疑直下坐斷正好於日用應酬中脫然擔荷方
0278b01: 知真箇磕著撞著無處非是不但今日無處非是從
0278b02: 曠大劫來原無處非是自不猛省反生非是之見故
0278b03: 謂之迷非是之見一除即謂之悟悟只悟其迷迷只
0278b04: 迷其悟而當人腳跟下一段蓋天蓋地無處非是之
0278b05: 佛法未常一毫增損於其間也此正從上諸佛諸祖
0278b06: 之所護念處貧道受盡辛苦磨盡差別臨末梢頭到
0278b07: 自證自肯處依舊亦只如是故不惜拖泥帶水直剖
0278b08: 以似古人云即今休去便休去若覓了時無了時而
0278b09: 居士又何待哉。
0278b10: 復王中丞
0278b11: 承諭諸有道入山惟恐不深大護法欲深反淺者愚
0278b12: 謂深者不必深淺者原非淺何也見道則忘山不亦
0278b13: 見道則忘朝市乎昔者孫比部因楊岐禪師過訪值
0278b14: 視斷次部云某為王事所牽何繇免離岐指云委悉
0278b15: 得麼部云望師點破岐云此是比部弘願深廣利濟
0278b16: 群生部云未審如何岐示以偈云應現宰官身廣弘
0278b17: 悲願深為人重指處棒下血淋淋部於言下悟入據
0278b18: 比部初意謂王事所牽何繇免離豈非即大護法所
0278b19: 謂俗冗糾纏欲深反淺之意而楊岐即視斷之事以
0278b20: 指示之比部得悟則大護法又何必於淺外求深俗
0278b21: 冗外求佛法哉撫民劋猺一一據款結案無非為人
0278b22: 重指處矣重指者何民合撫而撫之所謂應以菩薩
0278b23: 身說法者即現菩薩身而為說法也猺合劋而劋之
0278b24: 所謂應以羅剎身說法者即現羅剎身而為說法也
0278b25: 日用應酬各赴其感堂堂萬民之上巍巍四省之中
0278b26: 萬機頓赴而不撓其神千難殊對而不干其慮就宰
0278b27: 官之位明宰官之身此即楊岐所以指比部者方外
0278b28: 之交古今同道無不徹底相為但肯如是承當又何
0278b29: 遜於比部哉。
0278b30: 與報恩玉林和尚
0278c01: 不肖生不逢時遭法門變局已不利于俗眼矣生平
0278c02: 德薄習氣偏多又不足以浩歸天下衲子自揣無補
0278c03: 法門而當此祖道凋零魔風熾盛之日非得一間出
0278c04: 名宿何以迴狂瀾于既倒所以日夜焦思引領而望
0278c05: 者此也壬午冬初忽見佳刻諸種合掌欣嘆喜而不
0278c06: 寐蓋以當世有人祖道不復終晦矣是冬即有普說
0278c07: 請益二錄正以千里同風不謀而合令魔輩知而魄
0278c08: 喪耳滿擬三週掃塔定面談途路難行今已遣僧
0278c09: 代祭矣當茲亂世晤會難期略述數行少伸同志又
0278c10: 以傳燈錄自元至今未續近來凡遇士大夫無不諄
0278c11: 諄道及今復筆告當道諸公乞題一疏則諸方語錄
0278c12: 自易集矣此乃法門大故幸不吝筆舌共為鼓舞或
0278c13: 有為法而興起者未可知也臨楮不盡欲言伏惟慈
0278c14: 諒不一。
0278c15: 復希有林中丞
0278c16: 塵勞之儔為如來種承諭塵坌中翻筋斗便是現宰
0278c17: 官身說法處第自信即為現身不信即為塵累耳一
0278c18: 時未得超然無礙者以向來自信處尚疏也至云合
0278c19: 下承當何處可著知解及輪刀上陣亦得見之正乃
0278c20: 知行合一果能如是更何悟與未悟之足云又但
0278c21: 恐未悟謂悟以自信轉入無明障者此便不肯自信
0278c22: 而過慮矣自信即謂之悟即破無明障之利刃若未
0278c23: 悟謂悟則自欺非自信矣雖信有遙信證信之分然
0278c24: 證信必繇遙信但請直下信去久久自然證悟耳。
0278c25: 復沈司馬
0278c26: 軍旅中有佛法不可更說佛法也軍旅便是佛法不
0278c27: 可更說有佛法也橫按莫邪掃除孛彗靜以應動動
0278c28: 而能靜者自然直破巢穴坐致太平矣莫邪者當人
0278c29: 之智慧力用也孛彗者根塵中之影響也巢穴者起
0278c30: 心動念之根株也太平者本來之現成活計也靜以
0279a01: 應動者二六時中直據本分以作用也動而能靜者
0279a02: 千應萬變而不昧乎本命元辰也雖然依舊只是軍
0279a03: 旅中佛法若夫軍旅便是佛法貧道不敢攙行奪市
0279a04: 待護法掃蕩猺氛時面領教也。
0279a05: 復晉卿劉殿元諱同卉
0279a06: 宗門向上事自古名公巨卿多透脫者雖其天性之
0279a07: 高明亦以師承之玅密也選官頂甲居士已奪高標
0279a08: 選佛狀元畢竟難辭鈍榜時節若至其理自彰但得
0279a09: 時時留念自然一舉全收謹復。
0279a10: 寄諾諾導侍者
0279a11: 似地擎山不知山之孤峻如石含玉不知玉之無瑕
0279a12: 此雖法爾如然亦在當人密用自古師勝資強流長
0279a13: 源遠者莫不飽參厚養果熟香飄豈旋蒸熱賣薄識
0279a14: 淺解所可幾及汝素負古當知眾中操履師友之益
0279a15: 倍多若不割盡速成自便之習何以為英措而異常
0279a16: 流哉。
0279a17: 又
0279a18: 去冬十二月離曹溪今正月二十即到贛州也林公
0279a19: 一見如故捐俸買得龔公山寶華寺已入院矣曾有
0279a20: 數字入閩招汝恐汝未肯埋頭閩地今因遣石鑑祭
0279a21: 奠先師之便附此再招山中甚為得所宜作速來母
0279a22: 濡滯也。
0279a23: 復沈司馬
0279a24: 南華俗僧夾雜行道難以純一六祖慈恩有促行之
0279a25: 兆護法鼎力有過獎之推今住寶華甚為得地遠來
0279a26: 近悅頗勝南華機緣大似非偶且希老事事調停山
0279a27: 中件件妥當破椽敝壁之下惟日與諸衲舉揚此事
0279a28: 即所以報二護法矣華翰忽至泉石增光厚施下頒
0279a29: 佛僧共益承諭南華退不肖事深見力為祖庭純惟
0279a30: 謝謝不一。
0279b01: 復林中丞
0279b02: 嚴壑深居人間事絕不聞矣衲子頗集檀信亦增行
0279b03: 道之緣似為得地誨人不倦素所自盟第出世十年
0279b04: 未獲一嗣抑根器之未熟邪抑選擇之過刻邪貧道
0279b05: 亦不能自解也初一至初八說三壇戒兼受請上堂
0279b06: 拙語謹附承施即於佛誕日清晨設齋也此復。
0279b07: 又
0279b08: 時當減劫非屬一人之業惟達業性空者素位而行
0279b09: 所謂了即業障本來空也來論戎事倥傯寢食俱廢
0279b10: 百病叢集此憂國憂民者之所必致第欲脫然無累
0279b11: 先須了達根源根源既達福業兩空息息圓明無能
0279b12: 侵擾然後以無欣厭心維持世運降伏鏡裏魔軍成
0279b13: 就夢中佛事是為直下明心之證耳不然縱使功高
0279b14: 伊呂績配皋夔正是水月搖光空花亂目於世出世
0279b15: 事難免微風匝匝之波但請豁開慧眼脫體擔當自
0279b16: 然十二時中自繇自在去也承問以何業臨難等事
0279b17: 不揣鄙騃少伸管見如此。
0279b18: 復二濂曾諫給諱應遴
0279b19: 接來翰云習氣深重此盡人通有之病也而士大夫
0279b20: 尤深憶二十年前先師囑貧道云修行之道無他變
0279b21: 化氣質而已矣真可謂對症之藥頂門之鍼至今佩
0279b22: 服欲寡未能居士天性敏捷見道如反掌耳第習氣
0279b23: 乃多生帶來必假漸除方盡今但兼究兼除自然瓜
0279b24: 熟蒂落一朝定慧圓明不特為法門一時之標榜且
0279b25: 為吾道百世之典型豈不誠大丈夫事哉。
0279b26: 又
0279b27: 此事本來現成無人不得然說箇得字早已頭上安
0279b28: 頭秖貴揩磨夙習習盡本自露矣所以溈山云學道
0279b29: 人但約莫眾苦盡即是佛心將知從上古人不於本
0279b30: 得之外別有一法與人也左右天資絕世俊采過人
0279c01: 不患領略之難通惟患下手之不力貧道私以為慮
0279c02: 今承來論毅然以不敢歇手自任夫復何云但用工
0279c03: 須索日有見效何為見效不過夙習淡道念濃耳果
0279c04: 得與麼自然欲歇而不可得竹篦子話時時頓在面
0279c05: 前但與此話相違處即自覺察便是用工又不必於
0279c06: 此話外另覓一法以當工夫也至囑至囑。
0279c07: 復季公蕭居士諱士珂
0279c08: 別後聞居士世念日疏時以起信楞嚴為信根之助
0279c09: 此最善矣第超脫生死須是一念不生前後際斷方
0279c10: 得受用惟參話頭為第一方便來諭謂茫無著力之
0279c11: 處者正不參話頭之過也雖然此猶拗直作曲之說
0279c12: 若據本提持則不如是喚作竹篦則觸不喚作竹篦
0279c13: 則背覿面為君親剖露何須著力強安排。
0279c14: 復古月普菴主
0279c15: 衲僧家住山住靜為辦己已躬世緣盛衰禪徒多寡皆
0279c16: 餘事耳玅嚴雖半村半郭之地既有蕭氏喬梓之賢
0279c17: 諒不以世故相責在汝分上正好借此一茅地休歇
0279c18: 身心徹頭徹尾參到大透脫大安樂之地方知山僧
0279c19: 一向諄諄提策者實無欺也古人拈提大綱汝非不
0279c20: 知其概第命根未斷俱成法障不能脫體現前每為
0279c21: 順逆境緣所奪若不將前來理事兩岐底病痛一時
0279c22: 坐斷向千聖提掇不到處撥轉乾坤斬新日月何有
0279c23: 吾宗從上事哉。
0279c24: 甲申春與諾諾導侍者
0279c25: 四方擾擾賴佛祖之靈山中猶獲晏然本合親到天
0279c26: 童掃塔途路難行故遣介石普演代之耳傳燈錄自
0279c27: 元至今未續非奉　旨無能編集汝當為法門計進
0279c28: 京與諸護法共相維持但得題請後則諸方自各集
0279c29: 而獻也成與不成雖有大數然望汝竟成之是所願
0279c30: 也至囑至囑。
0280a01: 復定方龍居士
0280a02: 來教心切渴慕莫繇從入如窮子失父煢煢無依併
0280a03: 冀慈悲開迷雲指歇處者不知秖此窮子失父煢煢
0280a04: 無依乃真歇處乃真入處不必別求開指而渴慕也
0280a05: 古人云大事未明如喪考妣大事已明如喪考妣豈
0280a06: 非煢煢無依正出息不涉眾緣入息不居陰界曾無
0280a07: 間於未明已明而惟此一事實乎一念迴機便同本
0280a08: 得人人無得處原來一無所依因不迴機自信反慕
0280a09: 禪道佛法已為依憑故愈求愈遠耳如今二六時中
0280a10: 但於世出世間一切法上直下如斬釘截鐵來無所
0280a11: 粘去無蹤蹟唯自己一片靈明自繇自在不必問其
0280a12: 歇與不歇入與不入自然瓜熟蒂落噴地一發去也
0280a13: 但得此心嘗不昧從教滄海變桑田居士其力行之。
0280a14: 復大也史監軍諱嘉俊
0280a15: 來翰云每至參不透處幾以為大道玄遠不可企及
0280a16: 者貧道謂即此參不透處便是當人實地處但一迴
0280a17: 機當下即是尚嗤太近而何玄遠不及之足畏哉此
0280a18: 所謂道不遠人也若捨此參不透處而別求企及則
0280a19: 希冀之心不息所謂人之為道而遠人矣且問如何
0280a20: 是參不透處試道看又論幸即自知振拔而以汾陽
0280a21: 三十年方纔成就之說為服膺此長痼之藥而非對
0280a22: 症之藥汾陽之說為自恃天真知及而仁不能守者
0280a23: 作頂門鍼也若居士果知振拔但當念古人云我立
0280a24: 地待你搆去又云眨上眉毛錯過了也又云現成公
0280a25: 案未入門來早已三十棒了也恁麼見得豈不以人
0280a26: 治人直下現成方知從前見解正是捨近圖遠從前
0280a27: 參求正是怖頭狂走果能與麼地正好來高峰喫棒
0280a28: 未審居士耳否時師避兵永新高峰。
0280a29: 復三眼汪居士
0280a30: 接來翰并諸問深見慕道之切但辦肯心必有瓜熟
0280b01: 蒂落之日切勿貪一知半見為今時杜撰邪禪所誤
0280b02: 是所囑也餘不多及。
0280b03: 
0280b04: 
0280b05: 
0280b06: 
0280b07: 
0280b08: 
0280b09: 
0280b10: 朝宗禪師語錄卷第十終
0280b11: 
0280b12: 
0280b13: 
0280b14: 
0280b15: 
0280b16: 
0280b17: 
0280b18: 
0280b19: 
0280b20: 
0280b21: 
0280b22: 
0280b23: 
0280b24: 
0280b25: 
0280b26: 
0280b27: 
0280b28: 
0280b29: 
0280b30: 
0280c01: 行狀
0280c02: 師諱通忍號朝宗毘陵陳氏子生於明萬曆三十二
0280c03: 年甲辰正月二十二日時二十二歲乙丑秋投本郡
0280c04: 靖江縣長生菴受業於獨知禪師芠染纔一月往參
0280c05: 金粟密雲和尚力究七載辛未春侍密雲赴阿育王
0280c06: 請於自肉食不盡語下發明己事後於船子豎橈云
0280c07: 將謂別有那方得平帖又見真如哲大冶紅爐頌徹
0280c08: 法源底透得從上臨濟綱宗凡九坐道場誓不肯輕
0280c09: 授一人年四十有五臘二十三出世一十六載語錄
0280c10: 若干卷梓行大清戊子十月八日師示寂慶雲山建
0280c11: 塔於虔州龔公山西堂藏師昭穴辛卯春諾公持狀
0280c12: 乞銘曰。
0280c13: 六龍之郡篤生斯人醴泉無脈芝艸無根
0280c14: 三登九上不厭其勤千門一踏絕悟證痕
0280c15: 發揮玄要魔外飛魂料簡今古佛祖稱臣
0280c16: 不立一法孝友克敦不通一線慈仁孰親
0280c17: 踏殺小馬選佛場新扶起老藏玉石塔鄰
0280c18: 誰家標格白拈絕倫倏焉示寂二曜停輪
0280c19: 鏤透須彌曷供師身蘸乾香海曷寫師真
0280c20: 紀無為績翠竹筠筠詠無言銘幽鳥呻呻
0280c21: 松陵弟子行承葉紹顒和南謹撰
0280c22: 
0280c23: 
0280c24: 
0280c25: 
0280c26: 松陵迂公寤莊重編定
0280c27: 錢塘仁長戴居士校閱
0280c28: 同邑同人陳居士對錄
