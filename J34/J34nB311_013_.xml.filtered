0663b01: 天界覺浪盛禪師全錄卷之十三
0663b02: 
0663b03: 門人　大選　大補　大聞　大渡　較
0663b04: 贊
0663b05: 毘婆尸佛過去莊嚴劫第九百九十八尊
0663b06: 身從無相生已巳是招箭垛擒賊須擒王射人先射馬
0663b07: 阿誰傳謂早留心至今不知燈是火只這一箇不得
0663b08: 玅兮儼見你槃頭婆提亦自安排不下
0663b09: 尸棄佛莊嚴劫第九百九十九尊
0663b10: 試問父母未生前明相光耀何處見此身如沫心如
0663b11: 風芬陀利花春已巳遍幻出無根實性空我不是渠渠
0663b12: 孰薦
0663b13: 毘舍浮佛莊嚴劫第一千尊
0663b14: 舉終便見始那有可借你喚作前境甚脫空心不有
0663b15: 兮誰主使笑殺婆羅樹下人畫箇石丸與飢子
0663b16: 拘留孫佛見在賢劫第一尊
0663b17: 因父得禮我而母善抽枝安和城中坐尸利撒泥打
0663b18: 樓太煞奇了得身心本性空留些佛火燒口皮
0663b19: 拘那含牟尼佛賢劫第二尊
0663b20: 知之一字玅禍同根坦然不怖於生死清淨城中月
0663b21: 一痕坐烏暫兮銀碗盛雪赴來機兮導師雷門
0663b22: 迦葉佛賢劫第三尊
0663b23: 放光開此迷幻打鼓大集三軍唱出無生曲子尼拘
0663b24: 樹下如雲只要檀郎認得何辭呼玉頻頻
0663b25: 釋迦牟尼佛賢劫第四尊
0663b26: 冤有頭兮債有主生來作怪噴毒乳淨梵王官恩怨
0663b27: 深一箭射透九鐵鼓驀然踏破漆桶城斷貫索穿邪
0663b28: 外虎雪山打失眼中星賺殺迷頭幾千古撒五時之
0663b29: 漫天網拈末後之不傳弩多子塔前成浪聞金襴破
0663b30: 綻待誰補
0663c01: 第一祖摩訶迦葉尊者西天二十七祖
0663c02: 煆金粧佛面誘來好女成煙糞艸滅意根藉沒靈山
0663c03: 家產見拈花而微笑瞿曇驀地轉機將法眼以傳心
0663c04: 飲光憑空受累更結集兮藥中多毒入雞山也雪上
0663c05: 加霜
0663c06: 第二祖阿難尊者
0663c07: 侍佛出頂取頷下驪冷灶著火而發爆慾鉤牽人於
0663c08: 不疑善啟無門鑰慣鋸沒孔錘拶師兄別傳漏逗倒
0663c09: 剎竿刺剌在爛泥更有弄絲兮可危乃於撒手兮得兒
0663c10: 第三祖商那和修尊者
0663c11: 九枝艸未萌聖人已巳自表五百同參獨吼獅降伏火
0663c12: 龍光北斗吒利逢問年髮老心白否如金解博慱金心
0663c13: 法還自剖枯木巖前懈慢生指空香乳從何有千聖
0663c14: 三昧不相知十八變中看突曉
0663c15: 第四祖優波鞠多尊者
0663c16: 狹路投機悟性即為給侍波旬作嬈入定已巳見狂迷
0663c17: 人狗蛇底花冠誰不喜戴從地倒底法子我豈相欺
0663c18: 落艸尋尼觸缽是何粗行置籌度眾克肘得箇馨兒
0663c19: 捉敗無相好佛和贓總與茶毘
0663c20: 第五祖提多迦尊者
0663c21: 此是何香穿卻西天鼻孔出家無我通達諸佛常心
0663c22: 夢金日光炤乾坤湧寶山法流今古不變異處去逢
0663c23: 渠是我同參何物阿私仙懸記報分六劫從緣薦得
0663c24: 自相應到此方能無滲漏
0663c25: 第六祖彌遮迦尊者
0663c26: 受人付囑此身何敢躲根游化北天睹氣而思法嗣
0663c27: 觸器負淨闤闠中手眼誰靈識我何方稱名後心因
0663c28: 自在禪祖第七如來寶座已巳先登賢劫再來宣傳至
0663c29: 教符尊記癡人面前切忌說夢湧身多樹快且自焚
0663c30: 第七祖婆須密尊者
0664a01: 靈衣不掛好發酒顛賺殺平民其狂不醒遇知己巳而
0664a02: 投器承印記而出廛撥艸迦摩快逢智者就機論義
0664a03: 一點豁然證得虛空七花八裂慈心三昧者也之乎
0664a04: 第八祖佛陀難提尊者
0664a05: 頂中肉髻突照人天特地瞻光果得半箇口掛壁上
0664a06: 心佛誰親七步復行踏殺恩怨無限春光收不得好
0664a07: 看花鳥任時更
0664a08: 第九祖伏駝密多尊者
0664a09: 不惜艸鞋撞著香蓋此子處胎二十年不知作箇甚
0664a10: 麼怪一見便除鬚髮復乃祥光遍界付法得人既奇
0664a11: 手持箇赤旛兒將他邪外一時捉敗
0664a12: 第十祖脅尊者
0664a13: 開眼不尿床擁脅不至蓆一付鐵脊梁撐破虛空壁
0664a14: 指地成黃金夜奢面前立來處太分明諸佛亦不識
0664a15: 第十一祖富那夜奢尊者
0664a16: 化被五百人親證已巳如掌果後至一長者紹法乃知
0664a17: 馬鳴鋸解木義出與師平佛不識知汝被我解悟裸
0664a18: 露而分身作蠶笑披衣而漆桶不快
0664a19: 第十二祖馬鳴尊者
0664a20: 隱顯神通迷悟自迥功勝於有作無作推伏彼外道
0664a21: 邪宗仆地湧金人變女傍敲亦奇指空現金龍降魔
0664a22: 全提更異化性海而建立激怒飛以乘風
0664a23: 第十三祖毘摩羅尊者
0664a24: 曾為外道善攻異端幾度扣門呼不出翻身直入裏
0664a25: 頭看遇蟒盤而受彼戒瞋毒冰消訪龍樹而決先心
0664a26: 疑情瓦解此中玅曲有知音何怕風吹於別調
0664a27: 第十四祖龍樹尊者
0664a28: 龍之潛飛神於機感九十六宗執計根痛於我慢下
0664a29: 一鏟誰悟性空如月輪提婆金鎞刮眚眼就中殺活
0664a30: 兮藏鋒象外明宗兮絕罕後遺六代付南陽耽仰奇
0664b01: 能翻死款
0664b02: 第十五祖迦那提婆尊者
0664b03: 樹王玅在不傳尊者貴於自悟座上虛明孰見銀盆
0664b04: 盛雪言前密旨喜逢缽水投鍼師資啄啐既同時邪
0664b05: 外難興齊負墮赤旛縱奪清風起白足羅法眼開
0664b06: 第十六祖羅多羅尊者
0664b07: 杖頭撥出五佛影指點難提金出井我無我故義何
0664b08: 成上苑春歸花夢醒寶缽擎來飯獨香令渠分食齒
0664b09: 生光娑羅樹下翻筋斗莫怪槃山弄子狂
0664b10: 第十七祖僧伽難提尊者
0664b11: 莊嚴王子仗劍生能裂世網神助行金水河邊承祖
0664b12: 胤紫雲峰下遇奇嬰手持圓鑑心眼徹諸佛之機一
0664b13: 笑決風鈴心靜印南能無影樹留千古月
0664b14: 第十八祖伽耶舍多尊者
0664b15: 寶鏡形影夢中來兩人相見不疑猜為法求人震月
0664b16: 國鳩摩聞佛耳如雷一喝是誰心眼露西天打鼓驚
0664b17: 東土自焚火後一莖毛鴛鴦飛去鍼何度
0664b18: 第十九祖鳩摩羅多尊者
0664b19: 積代簪纓肯自愛聊成落魄償人債瑞艸還於嘉運
0664b20: 生輪王寶冠曾不戴中竺逢渠闍夜多何疑好手旃
0664b21: 陀羅屠刀拈起俄能薦諸佛當鋒奈若何
0664b22: 第二十祖闍夜多尊者
0664b23: 如幻門中開宿智神機撥出盤修利無絃有韻玅能
0664b24: 彈大地琴聲何習氣以杖倚壁畫佛光就中奇特莫
0664b25: 驚狂幸然失卻二乘果今獲親承玅法王
0664b26: 第二十一祖婆修槃頭尊者
0664b27: 明暗二珠前後步羅漢卻來試其故顛倒父母表聖
0664b28: 兒夜多機下親分付那提國裏覓摩拏自在王宮摘
0664b29: 異花五百年前承佛記師資繼聖非敢矜誇太子
0664b30: 儼然嗣眼藏鐘聲披出古袈裟
0664c01: 第二十三祖摩那羅尊者
0664c02: 既傳慧命游西印指來塔影王機迅大器遙觀鶴勒
0664c03: 那龍宮諸子誰堪任福薄還生羽族中免教負重轉
0664c04: 難逢一笑隨流俄得性飛鳴而去弄宗風
0664c05: 第二十三祖鶴勒那尊者
0664c06: 金幢七佛授金環夢覺神童來破顏化鶴異香先嗣
0664c07: 法無心用我絕躋攀祖令藏機密獅乎窺此班吉凶
0664c08: 須自試生死在親刪白虹一道橫天地黑氣五枝貫
0664c09: 亦閒東北竺中當難起汝能吼哮出重關
0664c10: 第二十四祖師子尊者
0664c11: 五眾撥開知見沙奇哉拳握索斯多是珠莫道龍宮
0664c12: 嚫古佛於今得也麼吾嘗於此切無箇似年牙要頭
0664c13: 砍將去那更問如何師子不返躑罽王非作家白乳
0664c14: 光吞天外月赤肱血濺鏡中花
0664c15: 第二十五祖婆含斯多尊者
0664c16: 神劍何來化掌珠解鈴師項得真符南天奪默非名
0664c17: 義置毒邪人禍自殂國王有大德二子卻殊途最奇
0664c18: 不如密乘機上祖圖得法自應絲作命焚衣愈見火
0664c19: 中芙師承險絕能通變教外傳來別有樞
0664c20: 第二十六祖不如密多尊者
0664c21: 王子儼然傳祖令白光印土遙相映若他長瓜捏空
0664c22: 花太山壓頂誰能競已巳先有神童纓絡自稱命緩急
0664c23: 汝何行出處我同姓師並王車雙眼明遠劫未曾離
0664c24: 智鏡勢至重來證二人震旦南天分法柄
0664c25: 第二十七祖般若多羅尊者
0664c26: 不辭為法向南征香至王先作主盟無價寶珠呈慧
0664c27: 鑑試三太子獨高擎縱奪當機驚互顯汝心過量自
0664c28: 天生如來法藏轉相授震旦二株花果成設大法藥
0664c29: 留難預明毒中最密腳下能行分手舒光還遠照東
0664c30: 西一吸笑長鯨
0665a01: 第一代菩提達磨大師東土十代祖師
0665a02: 尊貴天生王子內紹透頂神珠手眼俱照開佛知見
0665a03: 救正六宗雷啟蟄飛日出冰融聲震竺乾般若留記
0665a04: 觀光支那有大乘器西來無路折葦可航面壁無門
0665a05: 弔影可藏命毒不死千聖寸絲髓分不得一花五披
0665a06: 笑彼蕭梁後悔何追蔥嶺熊峰徒見鞋皮少室石頭
0665a07: 萬古冤對遺恨兒孫誰敢欺昧
0665a08: 第二代大祖慧可大師
0665a09: 老胡未來霜刃先利光奪神州骨生秀異具擇法眼
0665a10: 獨能識師立雪斷臂不惜微肌幸蒙曰可求開甘露
0665a11: 雖欲已巳安端在廣度命之自覓徹底摝撈了不見心
0665a12: 潭月俱拋善破人夢如駭雞犀更令各道白日誰齊
0665a13: 三拜歸位豈敢不對謂吾得髓諸子之罪衣法所繫
0665a14: 寧弗是競付囑有在道不虛行婬坊酒舍汝事非干
0665a15: 且試調笑或者知慚花飛鏡中何債可償仲侃偶來
0665a16: 敲空作響
0665a17: 第三代鑑智僧璨大師
0665a18: 皖公山下業風俄吹病不瞑眩厥藥何施遇折肱人
0665a19: 笑而指點覓罪不得九重雲卷日麗中天光吞萬象
0665a20: 三寶燦然光生花上心珠獨露明白無瑕隨照失宗
0665a21: 門出千差得旨歸根現前大用能徹悟之自知奉重
0665a22: 謂吾處得反成相誣獅子游行肯落轍途不負來機
0665a23: 此法可續千聖同銘無勞更囑
0665a24: 第四代大醫道信大師
0665a25: 大解脫門把手不入平地忽迷乃悟得失遇司空老
0665a26: 一言洞明攝心無寐夢縛俱清戒定發光群情喝彩
0665a27: 神衛吉城賊圍盡解破頭山上橫出一枝牛首求人
0665a28: 懶虎展眉路往黃梅小兒秀異性空無常花開種智
0665a29: 朝廷嚮風三詔不起引頸受刃彌加欽企真身不滅
0665a30: 塔戶自開脅猶不蓆千古巍巍
0665b01: 第五代大滿弘忍大師
0665b02: 雙髻峰頭手眼有在栽得青松盤如紫蓋法道可聞
0665b03: 無賺我老師既能遲再來尚早借宿浣衣女子首肯
0665b04: 果育英奇濁港光耿驀地相逢真堪一笑知是宿緣
0665b05: 誰能巧湊東山法門愈為大闢七百高僧以秀首席
0665b06: 俄有獦獠根性太利知心是佛槽廠安置米熟將篩
0665b07: 推倒鏡樹皮鞋擦了寒眸獨注三杖碓頭時為證悟
0665b08: 衣缽南行還令自渡能者得之儼然脫穎花雨紛飛
0665b09: 塔光永炳
0665b10: 第六代大鑒慧能大師
0665b11: 大法東流時節已巳熟道無南北宗有所屬至人乘願
0665b12: 隱顯甚奇如服金剛終自出之聞無住心柴擔忽折
0665b13: 辭母南行忍祖獨接西來衣缽付之令止命如懸絲
0665b14: 爭端必起大庾嶺上誰敢輕提汝反面目密在何迷
0665b15: 懷憩會藏機緣有待指點風旛印宗擁戴曹溪大啟
0665b16: 山海齊歸舌本瀾翻殺活全機法周震旦棋布星聯
0665b17: 首出原嶽兩峰插天風捲雲飛以網張取知解之徒
0665b18: 空欲高舉葉落歸根來時無口末後牢關千聖不曉
0665b19: 第七代江西青原行思禪師
0665b20: 倒剎竿後此宗甚密豎義赤旛多所破立碧眼試來
0665b21: 吹毛艸創馴至六傳聖諦全蕩廓然無務更落何階
0665b22: 如得髓人獨拔群才首命分化雄踞青原廬陵米價
0665b23: 震國初傳曹溪嫡子特指尋思箭鋒相拄不讓於師
0665b24: 豎起拂兒東土未有屈殺西天移星換斗荷澤來參
0665b25: 振身而立瓦礫精金無揀得出從前祖令誰曾與齊
0665b26: 意句藏鋒始此全提
0665b27: 第八代南嶽石頭希遷禪師
0665b28: 室中真子的是內生親承顧命掉臂西行十影神麟
0665b29: 超異眾角獨出青原瞻風南嶽一書不通諸聖不慕
0665b30: 既驚太高翻然返步汗血成功誰賞蓋代斧住山
0665c01: 垂足何邁夢從祖游乘龜智海密契參同心宗有宰
0665c02: 惟馬簸箕知石頭滑再試隱峰噓之跌殺丹霞龐老
0665c03: 來大寂門皆歸衡臺深植靈根藥山天皇英英兩展
0665c04: 嗣出三宗源高流遠
0665c05: 第九代澧州藥山惟儼禪師
0665c06: 一代時教整理腳手不被法羈始能掣肘緊峭南鞋
0665c07: 錐刺剌直指四路不得蚊子落嘴血濺馬駒眉毛搭印
0665c08: 篾縛鐵牛皮膚脫盡恩歸有毒石上栽花不許千聖
0665c09: 閑殺鴉丫玩弄獅兒爭游異類巖蠻無角那討巴鼻
0665c10: 各任榮枯誰獨藏密立高行深斫口迥出
0665c11: 第十代潭州雲巖曇晟禪師
0665c12: 大雄虎子忽追風來俗氣不除一訝眼開乃驚藥山
0665c13: 別有長處折腳鐺兒出手提去百丈廿年心燈不續
0665c14: 頂上花冠輪王最獨禪之深旨女不繫裙日夜未眠
0665c15: 不字成文默笑同條生死何別嚙指把鍼末後始決
0665c16: 善來价公親傳寶鏡鸞鳳沖霄不留兆朕
0665c17: 第一代筠州洞山悟本良价禪師洞宗
0665c18: 鶻突元頭命世必異初心摸著娘生鼻虎生三日氣
0665c19: 食牛牙爪纔開何猛利探艸南泉供馬師有伴即來
0665c20: 誰敢忌返竿拔卻無情舌雲巖拂子寧截鐵邈得影
0665c21: 兮眼破光軒笑銀盆盛白雪五位縱橫兮揀類不齊
0665c22: 之滲漏知歸九重深密兮續混不得之尊貴自別二
0665c23: 雄玅協兮神兩刃之交鋒秪這兼中兮透三綱之橫
0665c24: 絕不傳向上炭奚藏千聖全收風獨烈
0665c25: 第二代洪州雲居道膺禪師
0665c26: 得翠微羅漢飯不虛參見作家來我名向上不能
0665c27: 道問著祖師罪敢推思大如何佛不作火爐汗下眉
0665c28: 毛落大闡提漢孝難酬誰能把住渠羊角喝他諸佛
0665c29: 田庫奴那不沿盤乞丐乎寸絲不掛行仍撲笑倒新
0665c30: 羅老趙驢游子歸來朝捶暮打何親切尊貴迥異金
0666a01: 鸞玉鳳沒分疏价公末後獨憐兒一棒撩出雲巖路
0666a02: 第三代洪州鳳棲同安丕禪師
0666a03: 鳳棲山中無縫塔白日吽吽人不襪金雞玉兔展家
0666a04: 風客來秪待曾不乏短販夜行不覺曉要踢要拳須
0666a05: 自了孤峰迥秀出煙蘿江西湖南休亂走盲頭亂喝
0666a06: 賊身自迷和贓捉敗劍甲安施藕絲繫得大象鐵鎖
0666a07: 拴來石牛乃知佛出不出不傷王道風流同安一隻
0666a08: 箭子腦後看來已巳過饒你唱祖師衣打教蒼天話墮
0666a09: 第四代洪州鳳棲同安志禪師
0666a10: 向上玅全提可中肯落艸不是鳳凰兒卻向那邊討
0666a11: 多子塔前是誰宗子能秀五老峰下看吾正令斯行
0666a12: 夜明廉外臣奉重以排斑萬里歌謠樂太平之至化
0666a13: 須是驢漢始得何殊鷲嶺親承不落今時機自密迥
0666a14: 然不換貴天然標的不乖玄旨在同安繼世玅難傳
0666a15: 第五代朗州緣觀禪師
0666a16: 梁老門風太煞孤峻資陽水急白鹿松高縱能透出
0666a17: 波瀾更須善騰霄漢家親作賊識得無冤活水果能
0666a18: 神龍收來袈裟角下蔥嶺不傳印胡人謾唱歌孤舟
0666a19: 曾不犯海上棹煙波格外玄機末後喜逢知己巳急索
0666a20: 自肯當場已巳邈全真不辭放出牙關影予上碑去在
0666a21: 第六代郢州太陽警玄禪師
0666a22: 置毛義虎獰風已巳奪汗牛撞彩梁山打破吳處士畫
0666a23: 點出秦鏡狐疑夜放烏雞帶雪三句驗盡諸方浮渡
0666a24: 瑯琊玅協八子逝兮誰嗣遠公奇兮代傳頂相皮鞋
0666a25: 白象藏異苗翻茂青鷹夢
0666a26: 第七代舒州投子義青禪師
0666a27: 猛省性自法離快便浮山一走三年鞭影悟玄機狗
0666a28: 口那堪斯一嘔深契太陽宗旨洞然日月繞須彌能
0666a29: 使鳳宿龍巢簾捲曹溪風少室且試鋒於鐵面美食
0666a30: 不飧果握手以癩頑高價已巳償唱底誰家曲子威音
0666b01: 一箭透重關淮月炤見郢春入水長人能獨出
0666b02: 第八代東京天寧芙蓉道楷禪師
0666b03: 佛祖言句家常飯咬斷為人命根天子假敕堯舜無
0666b04: 一拂打開頂眼衝流度刃揜耳便行密用潛機年尊
0666b05: 得力卯生日戌生月燈來甚奇食進鹽行奉馬仙陀
0666b06: 未俏道行冠絕不受寵褒忤旨再三寧甘下獄徙淄
0666b07: 州而不涅疾受刑而不磷果能石上插芙蓉橫身界
0666b08: 外何風彩
0666b09: 第九代鄧州丹霞子淳禪師
0666b10: 劍州賈子甚奇特自能徹證芙蓉室卻笑德山入水
0666b11: 泥我宗無語眼一隻丹霞有句可示人玉女懷胎旨
0666b12: 自深一任金刀裁剪看六戶風光別有春打破形山
0666b13: 寶何處日午如迷夜沒趣拄杖頭邊見得親蘆花明
0666b14: 月何能秘昇天底事須颺卻擲地金聲熱碗鳴石牛
0666b15: 不舉人間步類不齊兮洗不清
0666b16: 第十代真州長蘆真歇清了禪師
0666b17: 丹霞遭箇問空劫鬧何堪踏著缽盂口一掌如倒竿
0666b18: 日照孤峰秀玅訣不容心此度難瞞我紅爐出礦金
0666b19: 纔抵長蘆即能繼席遍主祖庭聲光赫奕覓箇如吾
0666b20: 快活人先師掌下便徹底啣鐵負鞍徒苦辛莫怪山
0666b21: 僧敲出髓是誰桶底忽然脫一眾失聲無箇活死款
0666b22: 難翻空作灰可惜老婆輸棒喝何如自作舞老歇較
0666b23: 些兒隔岸花香村酒美這樣風流卻也奇
0666b24: 第十一代明州天童大休宗玨禪師
0666b25: 長蘆漁父迷青眼奪得鉤錐好斗膽十字街中問道
0666b26: 人臨風斫額休招款劫前運步丫角童兒吹玉簫於
0666b27: 太白峰頭世外橫身蛾眉女子散天花於玲瓏巖畔
0666b28: 玅契非意門槌與拍板謾計家風真證非傳鏡水并
0666b29: 秦山何妨擊節白雲向寒巖而斷驚起膺公一棒之
0666b30: 龍明月隨夜船而來釣歸乳竇千層之雪
0666c01: 第十二代明州雪竇足菴智鑑禪師
0666c02: 小兒生緣太煞奇母子俄然觸密機洗瘍伸出劈佛
0666c03: 手那得囊藏此利錐長蘆看明月休公卻傍瞥就中
0666c04: 置毒果難逃象山遯跡妖風絕悟來肚大要吞人再
0666c05: 試岳林風愈烈佛祖不奈你何長汀且分半橛尊貴
0666c06: 位中收不得觸處相逢笑不徹主中主誰敢別丙丁
0666c07: 吹滅火燒天花雨滿城落金屑
0666c08: 第十三代明州天童長翁如淨禪師
0666c09: 沒來由處有來由柏子庭前真怨仇捉敗枯枝俄
0666c10: 跳眼睛鼻孔一齊收便解拈頭去作尾燒香自首彌
0666c11: 天罪失卻乳峰陷阱深短販天童笑若輩火爐燒殺
0666c12: 銕臭拳水牯生卵叫飛鳶紅日出來天下濕過橋屎
0666c13: 急活油煎禹門浪暖頭生角拋出多年老鼠藥毒死
0666c14: 春風勾鷓鴣文殊作怪無錐卓一款招承供足菴黃
0666c15: 泉路上好相甘兒孫各有沖霄志誇你祖宗寧不慚
0666c16: 第九代住襄州鹿門覺禪師
0666c17: 初參楷老於芙蓉聞舉靈雲走下風莊周劍殺三千
0666c18: 客從此桃源路不通誰悟蜘蛛能結網打得蜻蜓無
0666c19: 伎倆恰似烏梅咬銕釘跂死禪和追影響不禁叫笑
0666c20: 奇知燈飯已巳遲打破東瓜印鹿門別有機大地是經
0666c21: 何玅密鴨吞螺螄眼突出不如食我箇油餈一飽百
0666c22: 飢無復喫牛角不用有風流不沾白家酒兔角不用
0666c23: 無笑他東壁掛葫蘆天下無情可恕那知有理難圖
0666c24: 第十代住青州普炤一辨禪師
0666c25: 大地是經函乾坤是眼孔試問如何見得親卻被牛
0666c26: 皮遮骨董狗口擬開對鹿門搖手打翻這漆桶放步
0666c27: 青州賣布衫七花八裂不羞慚通身紅爛膿滴滴不
0666c28: 啻玄沙得自甘室中百問細盤詰正令既行真偽別
0666c29: 節度全憑密印符守關有禁誰能越笑癡狂弄水月
0666c30: 莫怪渠儂賺殺人不到傷心情未瞥
0667a01: 第十一代磁州大明寶禪師
0667a02: 青州隊裏橫行索取老胡親的一箇沒孔銕鎚打透
0667a03: 東壁西壁不識痛痒潑皮棒拆乃驚汗脊剛剛夜半
0667a04: 枕頭驀被鍼兒一刺剌輪王寶藏腰帶徒資赤窮洞上
0667a05: 家私拳踢許多痛快風前搆得電光機虎尾虎頭齊
0667a06: 捉敗笑他玉犬能夜行天曉不知誰作怪
0667a07: 第十二代太原王山體禪師
0667a08: 生臺鳥拾食拍手便飛去撫你背一掌回眸何卓豎
0667a09: 幸自可憐生兩兩成孤負大明塗毒撾侍者吹毛露
0667a10: 十載抽單疑只今諸方來去笑吟吟非栽頭角減風
0667a11: 彩參學繇來印契深異目超宗師子自有真種旋機
0667a12: 轉位尊貴不落階梯陞座白槌誰見衝流度刃東行
0667a13: 西立已巳見棺木瞠睛不是活捉生擒手爭見王山有
0667a14: 大機
0667a15: 第十三代磁州大明雪巖滿禪師
0667a16: 普照寶門排闥入俊年佛法是生冤不徒千里來相
0667a17: 見握手驚看下榻前死灰忽有一粒爆跪受同參勝
0667a18: 默教愧殺諸方獅子蟲一室操戈何怨報末造王山
0667a19: 聞邈真能疑言句病誰尋忽然藥發非歸炭始悟兼
0667a20: 中意最深料掉沒交涉此回不我嫌夜行曾不到迥
0667a21: 出月明前
0667a22: 第十四代燕京報國萬松行秀禪師
0667a23: 遍謁還趨勝默風大地自己巳如何轉根利那堪令且
0667a24: 遲玄沙未徹語俄薦雪巖不點頭腦後箭誰放頭上
0667a25: 出角自能擎雲手上生牙正好喫棒雞飛忽悟不讓
0667a26: 當鋒捉敗謝三猛虎收來岑老大蟲不怕阿師高笑
0667a27: 我超超秀出萬山松
0667a28: 第十五代西京少室雪庭福裕禪師
0667a29: 萬松門下得何消息而來老大低聲卻向學人納敗
0667a30: 作家有眼接人活句自藏鋒衲子出奇老賊和贓能
0667b01: 蓋覆親炙十年還得髓聖兒果作帝王師馳驛而火
0667b02: 偽經賜號而建精剎面壁一花開五葉好知官不容
0667b03: 鍼誰買黃金鑄子期就裏私通車馬趙州衫子破風
0667b04: 流不在著衣多孝子諱爺名立雪庭前看血刃
0667b05: 第一十六代少室靈隱文泰禪師
0667b06: 當機一句試拈來開口家產被人沒撫掌其誰奈我
0667b07: 何風顛箇漢能穎脫塵剎底事喝彩示人笑他覿面
0667b08: 太分明翻自抱贓而叫屈僧參纔展具天網何恢恢
0667b09: 禹門曾未跳驀與一聲雷撐得飯袋子有頭無尾可
0667b10: 惜桃花浪徒自曝腮
0667b11: 第一十七代西京還源寶應福遇禪師
0667b12: 講壇雄辯如流靈隱拂子截倒欲透此事且驢年面
0667b13: 熱汗下卻也好切莫向他求老賊我捉了西來大意
0667b14: 是何風送泉聲笑倒老胡又甚月移花影弄假引子
0667b15: 賣私鹽糟裏蟲兒呼不醒
0667b16: 第一十八代鄧州香嚴淳拙文才禪師
0667b17: 悟得證道歌幻化法身句便作獅子兒直吞諸佛祖
0667b18: 及謁還源老古錐問君不見是阿誰覿面親呈不回
0667b19: 互剔起渾家兩道眉墮坑落塹呵呵笑秦時轢還
0667b20: 跳勘破白牯與黧奴熨斗烹茶不同銚撲落四法
0667b21: 界拈示不成文清風伴明月更與孰相親鍼不容官
0667b22: 線能牽馬善翻公案野狐涎滿盤這著誰能下
0667b23: 第一十九代萬安南陽松庭子嚴禪師
0667b24: 參了江月照卻被松風吹再謁息菴讓臨機不見師
0667b25: 撞開淳拙舖毒蠱能吞吐蒼天連叫冤靈鑰真風度
0667b26: 五乳獅子兒哮吼超群去巖頭何過師不肯洞德老
0667b27: 賺殺一船人煙波誰解討秦槐不聽法面壁已巳遺殃
0667b28: 左搓箇芒繩秋艸空斷腸
0667b29: 第二十代住少室凝然了改禪師
0667b30: 香山月印再三撈還來松庭覓甚碗路逢死蛇盛將
0667c01: 歸鹵莽卻來弄擔板笑裂山僧臭口門一言獨拔出
0667c02: 行款久販滯貨捉月癡猿句外明宗大蟲紙裹得髓
0667c03: 須教三十棒莫聽千峰啼杜鵑
0667c04: 第二十一代少室俱空契斌禪師
0667c05: 特扣改翁末指示老胡未到何碑記誤得秦槐下喝
0667c06: 來贓誣還教重失利乃知趙老勘臺婆荊棘林中陷
0667c07: 阱多石頭不通南嶽信禍事誰能奈你何洞山一宗
0667c08: 機獨玄烏龜向火劫空前吉凶曾未兆切莫亂拋錢
0667c09: 上堂屈指從頭數西天四七東二五算來不出我指
0667c10: 頭徒向泥中去洗土罷罷罷歸歸歸嬴得嵩山明月
0667c11: 在杖頭隨處有光輝
0667c12: 第二十二代西京定國無方可從禪師
0667c13: 龍潭未見龍超化卻將化空裏打箇筋斗來詐明道
0667c14: 士鐵鎚墮天下掠實無掠虛不打自招笑殺渠慣用
0667c15: 老人今勘破何妨收拾這蠻驢末後關還透過百丈
0667c16: 甘為野狐九峰不肯首座果能平地生波許你家中
0667c17: 穩坐
0667c18: 第二十三代少室月舟文載禪師
0667c19: 夢中撞出風光露便解撒沙為佛事驚見提唱善藏
0667c20: 鋒劈碧巖者是何故老無方手段好嵩山影石冷推
0667c21: 倒悟得大龍殺活機山花澗水真神巧祖庭主鼎久
0667c22: 如絲泛月千峰看抖擻
0667c23: 第二十四代北京宗鏡大章宗書禪師
0667c24: 水冷石邊出風香花裏來習儒心上判眼自頂開
0667c25: 踏上載月舟棹得清波別追上古參同宗明千聖轍
0667c26: 天下正偷安誰砥此狂瀾先人何付囑幾希獨把竿
0667c27: 末上將歸鐘鼓墮心法分明鏡忽破無影樹下孰逢
0667c28: 渠年牙以者騎風過
0667c29: 第二十五建昌廩山蘊空常忠禪師
0667c30: 早識良知是禍門遍搜方外無當意拂衣重到五乳
0668a01: 峰指我青黯黯處捉敗指東話西老宗鏡拂開何
0668a02: 皎皎新豐此道復南行歸隱廩山誰得討羅鄧瞻風
0668a03: 喜唱酬突有冤家來聚頭宗眼拶之看究竟峨峰鞭
0668a04: 起吼天牛一生快活笑不徹折腳鐺兒還自挈莫怪
0668a05: 渠儂太陸沉誰知劍已付豪傑
0668a06: 第二十六代江西建武壽昌無明慧經禪師
0668a07: 金剛印上出娘胎此箇經兒帶得來終始脫如盧行
0668a08: 者好山何讓樹臺推西江喝起新豐月海岳風生趨
0668a09: 下列策杖重登少室堂大撾塗毒聲何烈北去臺山
0668a10: 遇瑞峰兩相酬唱展斯宗濟門尚有箇知己巳渠亦因
0668a11: 之始露蹤此事不難於自了管窺天地一何小寥寥
0668a12: 千聖賴於今行解相應堪不朽钁頭舉起識還希奪
0668a13: 食驅耕別有機垂足巖前苔路滑孤峰千古幾能歸
0668a14: 第二十七代建州武夷東苑晦臺元鏡禪師
0668a15: 虎嘯風生龍蟄起聱頭便掩丹霞耳高呈知見老龍
0668a16: 峰推下險坑飲毒水驀然撞倒維摩床仍欲擊彼當
0668a17: 門齒勘破不值半文錢和贓捉盡把關子钁頭不復
0668a18: 能作怪憐兒打失風流袋相持正印付全提具眼天
0668a19: 然應有在特以同門訪博山當機不讓自應甘命根
0668a20: 斷處眉毛豎三日喝驚秋露寒武夷奇突難邈狀汾
0668a21: 陽葉縣差可況臨行一嘯自全提六六峰頭聲獨放
