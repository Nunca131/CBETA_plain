0723b01: 天界覺浪盛禪師全錄卷之二十三
0723b02: 
0723b03: 門人　大別　大聞　大選　大權　較
0723b04: 記
0723b05: 武夷西來巖記
0723b06: 武夷以奇稱天下固不待言虎嘯巖頂有新獲之奇
0723b07: 出於三十六峰此殆世人所未知也試舉開創之故
0723b08: 以自紀其歲月可乎此山三十年前人秪知有虎嘯
0723b09: 巖至萬曆壬寅予麗空翁於巖頂之右得一洞以搆
0723b10: 禪室始知有虎嘯洞天啟辛酉吾師東苑和尚囑予
0723b11: 曰此洞是我授業先師骨塔所在子可棲之予受命
0723b12: 與普周行公策杖造巔見此巖壁立萬仞於千峰環
0723b13: 繞間如老胡西來為此方鼻祖其捧缽傳衣之衲子
0723b14: 咸接踵趨承焉因指其頂之中曰此處對千盃渡可
0723b15: 建一梵剎行公能苦力輒自握鋤歷數載始闢成插
0723b16: 草之地此西來巖之所繇名也崇禎庚午予乃攜小
0723b17: 子大銓隱此以撥草于頂左復啟一洞儼發天藏可
0723b18: 以坐數六六之奇予顧銓曰異哉此天授吾與子也
0723b19: 右洞既謂虎嘯左洞不謂之龍吟乎前有岩圓秀可
0723b20: 摩配此二洞三相掩映其中宮正如洞山之正偏兼
0723b21: 帶大覺之三星偃月也予且自幸獲其全勝矣不期
0723b22: 更於抵盡陡見參天斷崖如巨靈所擘其中猶聞瀑
0723b23: 流淙淙俯之莫測其底遂以獨木為橋如天台石梁
0723b24: 雖慣乘險者股慄不敢過予與銓子直度於峭絕又
0723b25: 獲一小石龕懸於立屏之上寒山子云上有安心窟
0723b26: 下有定命橋今日得之矣予與二三子磅礡翠微間
0723b27: 六時鐘梵每漏逗於九曲之岸可中有臨風採聽相
0723b28: 尋於別峰者我不箕踞巖前遙見其步驟乎曲岸音
0723b29: 別峰客亦虛中之真景耳此巖孤峻絕無攀躋之逕
0723b30: 是先祖于劍峽中鑿石接梯而上故唯一門而復狹
0723c01: 小此劍峽梯誠登巖之第一奇也惟岩峻故水源亦
0723c02: 高枕巔之瀑收而引之遂為石沼滴滴不落別處亦
0723c03: 可協高山流水之雅調矣特命十景付囑此山藍彭
0723c04: 潘王諸子之唱和自不容己已也客曰此山奇則奇矣
0723c05: 比之五岳不啻盆中小景掌上怪石秪資人翫弄耳
0723c06: 師獨戀此頓忘匡衡之詩謂何予日子知文佛示現
0723c07: 於華藏不大于娑婆不小乎子知鹿野苑為仙人居
0723c08: 楞伽峰為夜又宅佛於此大轉法輪乎子知五嶽不
0723c09: 如崑崙崑崙不如須彌須彌不如我拄杖乎吾閩素
0723c10: 號出祖之鄉武夷舊稱棲真之域即影不出山亦何
0723c11: 負匡衡之志哉客謝曰小子幸甚一遊武夷西來巖
0723c12: 而茅塞開矣請記以待來者。
0723c13: 天臺山植聖寺記
0723c14: 楚黃安僻壤也自天臺耿先生請命立邑偕仲叔及
0723c15: 鄉士夫以性道文禮啟迪一世於是化行俗美而天
0723c16: 下遂指之為小魯國矣因有出世英偉若鄧豁翁李
0723c17: 卓吾周茶仙輩咸相繼策杖而遊息焉復有於此開
0723c18: 倡蓮漏若喪吾尊宿心如若無諸大士高標白社棋
0723c19: 布山林而世人又指之為小樂邦矣蓮池上首獨守
0723c20: 開澹然以禪學自命聞公曾受知黃檗澹公嘗親謁
0723c21: 博山嚌嚅道真每聚一處天啟乙丑有秦德茂慨然
0723c22: 以天臺山下一袈裟地捨二公作阿練若李文齋首
0723c23: 開殿宇而雲門子石雨三倪者適相與刀耕火種嘗
0723c24: 有三間細雨斜風屋數畝寒苔瘦石田之句耿九一
0723c25: 先生父子天資超穎有乃祖父之風深與聞澹相洽
0723c26: 不數載已巳成小祗林矣崇禎辛未聞谷大師入楚澹
0723c27: 公特迎山中遂得吳浙佛像經典之莊嚴而大師始
0723c28: 與四眾開導戒法衲子日漸歸從亡何為閩緣強去
0723c29: 去年壬申余有嵩衡之役道過金陵澹公正擬撥棹
0723c30: 閩越忽交值於天界遇耿玉齊居士一見契合即載
0724a01: 予同歸此山因得時與九一先生及守聞諸公商搉
0724a02: 向上大事先生欣然獨出手眼激勵讚揚及諸縉紳
0724a03: 君子互相唱酬不覺已巳成篇集四居緇白乘風而起
0724a04: 立放生社背楞嚴經受戒參禪矣此時機緣非護法
0724a05: 不忘付囑與二公能自留神則余煢煢椰子又何足
0724a06: 以鼓舞振作此一方哉玉齋袖出馮漸卿書曰永嘉
0724a07: 僧摩大士今日之雙林善慧也曾見吾師宗門不自
0724a08: 欺說將為不請之友特來臺山與師作大法喜惟杖
0724a09: 頭鏡尺弗指別峰則亦不負響應之機也是夏若愚
0724a10: 諸禪徒蹴踏而至因結制以慰之復有熏普從匡山
0724a11: 來素善泉石一日坐參之暇隨余扶策山中於指顧
0724a12: 間得八石景普呼奇絕乞余留題彼獨親手描刻諸
0724a13: 石余亦目擊天然各命一號復係以詩諸學人輒拍
0724a14: 手歌詠如有以助其清機者怡然請日吾師至此如
0724a15: 是桴鼓非偶然也八景有作而此山開創所自可無
0724a16: 記乎余頷之因仰天窩顏植聖寺以一切聖智皆從
0724a17: 此種植也直推原其風教之端歷述其建化之事泉
0724a18: 嗚霞起鼓吹同時庶後之住此山護此法者讀記詠
0724a19: 詩慨然雷奮雲興大畜山中荷天之衢則於今時一
0724a20: 笑豈有隔耶。
0724a21: 西陵龍源記
0724a22: 麻城東七十里許有龍潭衝乃少司馬衡湘梅公之
0724a23: 遺業也佳公子惠連熉公今年九月偕諸方外友不
0724a24: 違師輩登高舒嘯杖屨周游於龜峰鷲嶺之間見其
0724a25: 山水有靈氣民俗有淳風幡然思古人躬耕畎畝以
0724a26: 樂堯舜之道之意乃復相尋於龍潭之源其中峰巒
0724a27: 峭異巖壑幽深輒廓然獻一廣平之地若發之天藏
0724a28: 焉公乃顧違師曰此非武陵之桃源摩詰之輞川乎
0724a29: 違師曰是固開闢以來未泄之秘也乃於此時授公
0724a30: 非天有厚望於公乎公跫然而喜曰有是哉予將以
0724b01: 樂天存吾所性而俟命焉可也師其為我相之公即
0724b02: 植其杖於地曰皇天后土為我盟證以成我此志庶
0724b03: 幾不負天之所以與我也時諸山禪客與諸村鄰民
0724b04: 咸聞此風共相推告日我山主檀越亦藏修游息於
0724b05: 此乎我梅家大叔亦隱居求志於此乎自是素衣緇
0724b06: 衲白叟黃童相與提攜跋涉於岡澗繹絡不絕公方
0724b07: 經營正室傍建書齋與諸精舍相為主伴四向之民
0724b08: 各來運木迻石薦芹負糧協助其事所有種種不啻
0724b09: 城市之備也不三月基搆創制巋然一新而欣聲載
0724b10: 野聚落安堵復自相勉勵曰吾儕善為孝友和順之
0724b11: 行毋使忤逆麤獷之聲辱我梅大叔也盍想吾儕歷
0724b12: 年以來日惟荒亂是畏劫爭是懼將無所恃此勞生
0724b13: 矣今何幸大叔至此賴其德惠教養不猶鯤鯢蝦蟹
0724b14: 之遇溟渤非特有所托命抑且逍遙乎相忘於化育
0724b15: 矣噫吾儕將效華封而三祝矣吾之所以祝大叔正
0724b16: 所以祝吾鄉之民也吾又安有疇昔之憂於荒亂劫
0724b17: 爭哉吾又安有忤逆麤獷之聲色哉吾且將因大叔
0724b18: 延諸高僧衲子於此白椎說法震我山谷啟我冥頑
0724b19: 使天龍寂聽而生忻虎狼受旨而得度則吾儕身心
0724b20: 性命皆有皈依也又何慮夫土苴糠秕之不變化哉
0724b21: 中有長者掀髯而談日此誠不世遇也然大叔春秋
0724b22: 方盛功名富貴日迫況聖朝側席求賢不翅饑渴而
0724b23: 大叔忠孝根於心性安忍退藏決不出之策乎使忽
0724b24: 而出也則吾鄉仍為落寞之地亦何從而仰望之耶
0724b25: 猶今邑中鄉紳宰輔雖冠蓋如雲任朝廷治政之不
0724b26: 暇亦何及此巖穴之隱昧哉復有一少年挺然出席
0724b27: 鞠躬而應曰是不然夫諸大老雖未嘗親涉吾境而
0724b28: 懸設身為吾謀者固有不可測也茲大叔既身歷其
0724b29: 境心切其情則其所過者化所存者神使異日奮庸
0724b30: 得志不特能擴充此鄉即天下可兼矣獨不憶當日
0724c01: 先司馬公之處鄉黨與朝邊之成勣乎長者日異哉
0724c02: 吾徒有此耆也子可謂能有年矣即今日觀大叔之
0724c03: 風教有如草偃則他日潛養變見非吾儕所得而端
0724c04: 倪也予當此時亦訪公於龍潭坐於會源石上忍俊
0724c05: 不禁振衣而起執公手曰公非靈山之付囑者安能
0724c06: 自致於苦空寂寞之濱而大作此不世之奇特乎違
0724c07: 師曰吾大師幸以鉗鎚之手援筆為記并為我歌揚
0724c08: 此緣以作法施俾異日者臺閣山林同心斷金信乎
0724c09: 無二道也余乃應聲扣石而歌曰楚山高兮瞻衡陽
0724c10: 楚水深兮睨瀟湘誰其人兮可比量克肖自命天頡
0724c11: 頏屢世閥閱冠縉裳生氣凜凜恩邊疆其子公然熉
0724c12: 而光天資粹美如鸞凰砥柱中流果自強浮華膴爵
0724c13: 何秕糠好古敏學熊膽嘗尚友慕義寐不遑從容去
0724c14: 就慨而慷金剛斷玉成琮璜老天報施無弗償夢麟
0724c15: 吞日時所當錦帶居士玉藻藏澄潭九曲清肝腸野
0724c16: 人衲子同齋莊採取孺子歌滄浪瓶鵝喏喏呼欲狂
0724c17: 笑看庭前花孕香春生大地皆文章一點水墨龍兩
0724c18: 驤鹽梅霖雨齊稱觴端以我今為之倡。
0724c19: 齊頭山水晶寺復山記
0724c20: 六安齊頭山水晶寺梁武帝為寶誌公敕建者是山
0724c21: 昂然如踞地獅其光熊熊於中幽密森嚴不啻文殊
0724c22: 之小清涼也地接南北途通水陸有把斷要津收放
0724c23: 凡聖之勢焉當宗門鼎盛時如二祖三祖之舒皖四
0724c24: 祖五祖之蘄梅與夫浮山投子諸處皆在襟帶照映
0724c25: 間登巔長嘯震驚列剎固相望也中峰本國師尚有
0724c26: 庵基在絕峭菁處其廣錄之住六安山十詠正寄跡
0724c27: 此耳至正斷碑儼然其山場之廣與靜室之多幾周
0724c28: 數百里今僅存此由旬之界猶屬它人為恒產矣萬
0724c29: 曆末年桐城吳本如司馬深願重興何芝岳相國吳
0724c30: 觀我太史出廣長舌伸毋陀手為之激揚提持遂得
0725a01: 舒皖曉空賢公修竹彬公矢死戮力誓恢復之蹋翻
0725a02: 鳩巢奪回龍窟古風接待鐘鼓肅然雖地未盡歸而
0725a03: 遠近相指如表焉崇禎庚午特請博山大師重立法
0725a04: 幢值師遷化乃與觀我太史議推鹿門法師蒞此適
0725a05: 鹿門會予於穎正追罷講聞角之風不肯自任竟致
0725a06: 書太史彬公曰此古祖道場非真具手眼足以振作
0725a07: 一世者孰能當齊頭哉今有夢筆浪師親承壽昌滴
0725a08: 乳方在穎州伸指中原倘能延主吾必贊襄使此水
0725a09: 晶宗風大播縣宇則吾與諸公之願不倍酬乎彬公
0725a10: 聞此大喜即與諸護法合力來請予方決志造嵩不
0725a11: 意寇亂公即拏舟挽歸山中乃自敘其生平恨為外
0725a12: 緣所累急欲委謝脫手作一輸心爐鎚之人屬予紀
0725a13: 其復山之緣以俟創繼予亦感公體信之深敢漠置
0725a14: 耶時為楚黃李梅諸公所邀因略述之以告後來毋
0725a15: 忘前人苦心也。
0725a16: 湯開先別號黃巖記
0725a17: 袁石公云人而無癖則語言無味面目可憎然則其
0725a18: 所謂癖癖于奇也黃茆白葦彌望汩汩安得一奇而
0725a19: 驚醒之奇以拔萃而言癖以專好而言山水無人情
0725a20: 而與高曠之士相合有好之者取以自命是性命以
0725a21: 之矣奇哉奇哉季雲子生于臨川出于湯氏名以開
0725a22: 先別號黃巖其父母未生前已巳先尋一奇路而投奇
0725a23: 胎儼然為若士之奇男矣若士公以奇才奇識超超
0725a24: 乎方之內也季雲不肯自負其先人命以匡廬之開
0725a25: 先故又命號以開先之黃巖其身雖在風雅場中其
0725a26: 心實在煙霞物外世人徒見其神清秋月韻入春花
0725a27: 孰知其夙生之癖于奇所使然乎東林之館四山之
0725a28: 響北窗之絃香爐之記何非靈山之花嵩少之壁耶
0725a29: 癖固病也士生末世有病為貴古人癖于拔俗而又
0725a30: 拔其拔焉先迷後得不癖不迷但視其所癖何事耳
0725b01: 今人無拔俗之志而庸庸多厚福日尸祝之反假藥
0725b02: 言以詆奇士之病又安知湯公之癖于匡廬之開先
0725b03: 黃巖許身山川以孝不匱是何旨趣哉予因譚擬陶
0725b04: 之癖于淵明者屬予為湯黃巖記則亦同癖相憐難
0725b05: 免獵喜故無辭于以病為藥而一笑記之。
0725b06: 小龍華山中方寺記
0725b07: 皖桐之南有山號大龍小龍小龍之華山黃連山踞
0725b08: 銜桐湖之口華山之中有阿垂方即古隱龍菴也菴
0725b09: 所自來遠矣其廢已巳久萬曆時有苦行阿練若游方
0725b10: 至此遇林氏捨其地與自募建四眾感動為之運木
0725b11: 塹石遂成庵院時聞古心和尚傳律乃藉何芝岳相
0725b12: 國吳觀我太史延之開戒至於千僧衣缽登壇自茲
0725b13: 庵中以持戒修淨業為儀範天啟間吳本如開府請
0725b14: 敕賜為中方禪寺及其徒證無主事聞博山先大師
0725b15: 將至桐即趨迎於山中留五日作法喜游先師乃指
0725b16: 示修造之法謂此可成叢林近來數年屢遭兵荒庵
0725b17: 舍漸為頹落今戊子春予適在浮山證公乃率徒開
0725b18: 遠輩恭迎至山休夏為諸子授戒樅陽諸居士亦多
0725b19: 於此問法予登山眺望樅陽為案大小龍為屏鹿湖
0725b20: 梅嶺諸湖匯之七十二螺點綴几席之下洵隱龍之
0725b21: 地也證公與諸子感激必欲通方仁植中丞諸護法
0725b22: 以此中方交授請予令人主之予以潛行無多從者
0725b23: 亦何能代為之理哉但得一日在山即與之議千古
0725b24: 不易之法則庶幾矣中方藏圓周邊作範巍巍堂堂
0725b25: 非以大小限也此山殿宇纍層登頓而橫翼甚寬連
0725b26: 絡周楹則亦可成余小選聖圖矣酇侯為漢高刱平
0725b27: 陽為酇侯守世謂刱守異才其實本行願品久則感
0725b28: 通而大小依法自然乘裕十幢十林詎謂一心行布
0725b29: 可須臾離耶證公請予記其事用泐諸石予曰中方
0725b30: 已巳有何相國之碑吳太史之文足以光千古矣何復
0725c01: 贅乎但記杖人曾來華山周旋一月指出中方藏圓
0725c02: 為大小龍開此勝因可也將來必有人發揮者。
0725c03: 武夷石屏巖塔塔地記
0725c04: 吾師東苑和尚向隱武夷石屏巖為人孤峻衲子無
0725c05: 能親依獨二行者服勤庚午七月欲示寂先指石屏
0725c06: 下地曰我死須葬於此俄大笑一聲而逝行者走於
0725c07: 建陽報其侄甥輩遂厝師於指處三月後盛於建州
0725c08: 始聞訃及奔至山而靜室皆空行者亦去矣盛登穴
0725c09: 禮拜雖不知堪輿亦覺奇異遂作奠章并托人守護
0725c10: 自以時機未至當以行道始不負祖父付囑也庚辰
0725c11: 黃元公與盛擬遷靈骨到壽昌及同到山見三十六
0725c12: 峰之秀九曲來朝之奇公乃驚曰此殆天授也雖為
0725c13: 天下三十六洞天之仙地既有三教峰而大隱屏為
0725c14: 朱文公得今石屏之逆龍為東苑和尚得豈非山靈
0725c15: 之有待乎因相與作祭文以表之武夷從來無宗門
0725c16: 人今得先和尚靈塔在此則武夷開山第一祖也公
0725c17: 後更為塔銘特揭明之不期時世多變至太平時乃
0725c18: 托建州太守吳公崇安令殷公為先師造窣堵波及
0725c19: 塔院又為兵火所焚前年因余繼泉嫡孫興標者相
0725c20: 從於博山剃落命往重搆石屏塔院僅為草屋彼偶
0725c21: 於先師族姪處得石屏放閒集又於彼俗家得玉函
0725c22: 秘要有涅槃和尚鈐記曰武夷久作神仙府更應興
0725c23: 王崇世儒三教中峰能迥拔西坤逆有臥龍居曰此
0725c24: 中當歷世出諸聖祖在逆龍為最奇也乃詫異此地
0725c25: 與彼鈐記券合特持於夢筆盛甚怪之風水之理甚
0725c26: 微雖有稱贊者皆浮誇之辭未足信也況世間功名
0725c27: 美器造物不與人全余何人敢掠天之功謬為己巳有
0725c28: 不亦重損其德乎即今有司馬頭陀指百丈溈山為
0725c29: 萬世祖庭文矩禪師指雪峰為千古法窟與武夷為
0725c30: 三教聖地亦必於後世始信其說如九曲龍潭之出
0726a01: 趙王與大隱屏之出文公此雖可信而西坤之宅何
0726a02: 敢據為必在此耶盛不肖不能親守師塔罪莫此大
0726a03: 今特命敏之訥子歸武夷以奉祀石屏先師塔乃引
0726a04: 前事以鼓其志趣使始終堅密成就祖庭安知後世
0726a05: 不以成驗為此記之不謬以遺厥遠嗣哉己巳亥春日
0726a06: 不肖盛書於皋亭鶴飛處。
0726a07: 破皮鞋記
0726a08: 偶有箇沒巴鼻漢來求作破皮鞋記杖人曰破皮鞋
0726a09: 有何可取而記之乎日無可取也以此鞋是達磨所
0726a10: 遺遮一隻於熊耳山定林寺深恐此土人以為西天
0726a11: 所遺者為詫異竊去而作怪故求大手筆記之以防
0726a12: 閑也杖人曰何於今乃求記而防閑之乎正以今時
0726a13: 事窮故也昔老達磨無端得得而來自謂不立文字
0726a14: 教外別傳乃見梁武帝只道得一箇廓然無聖與對
0726a15: 面不識便渡蘆過江去若後之好事而作宗旨者只
0726a16: 這一則便可作也何必面壁立雪何必安心得髓何
0726a17: 必脫身遺履而後立宗旨哉雖然若非彼時斷臂人
0726a18: 以安心得髓遮則為一花開五葉之宗旨則前所見
0726a19: 武帝與渡蘆與面壁與立雪與後遺履節節皆可作
0726a20: 宗旨者有誰能記之以附會於傳佛心印為標宗立
0726a21: 旨哉杖人曰既有彼斷臂人記之能使後人附會為
0726a22: 宗旨則妙有不可測者在矣又何獨於破皮鞋而防
0726a23: 閑之乎曰非防閑此破皮鞋也蓋防閑歷世之久宗
0726a24: 旨窮時或竊此所遺之物以作怪也杖人曰若能竊
0726a25: 破皮鞋而作怪則天下如河洛經史與三藏五宗及
0726a26: 木頭碌磚之類無有不可竊之而作怪也又何能令
0726a27: 杖人一一記而防閑之乎曰不見彼渾沌乎偶與倏
0726a28: 忽善厚為穿鑿之七日而渾沌死則此鞋雖已巳被人
0726a29: 竊去尚不知彼欲竊去作怪耶或彼恐人詫異故先
0726a30: 竊去以滅其跡耶故須預作記以防閑之以免後來
0726b01: 如倏忽亦穿鑿使之死也杖人咄曰天下豈有未痒
0726b02: 先搔者乎若真渾沌倏忽豈能鑿死哉鑿得死者一
0726b03: 任鑿之何足惜乎彼果鑿不死即汝沒巴鼻漢強欲
0726b04: 為彼防閑卻是無端為破皮鞋穿鑿與西天達磨一
0726b05: 狀領過也汝以間事長無明者罪又浮於達磨之無
0726b06: 端遺此毒于我東土矣若我東土有真本色漢自不
0726b07: 為達磨所惑亂豈復為彼所遺之破皮鞋所惑亂而
0726b08: 待汝為之防閑乎乃以杖將此沒巴鼻漢逐出復大
0726b09: 笑曰我雖不為他破皮鞋作記如此沒巴鼻漢真是
0726b10: 毒物卻須借此作記以防閑之耳。
