0021c01: 學佛考訓卷九
0021c02: 錢唐俍亭和尚淨挺緝
0021c03: 秀州息波道人成源訂
0021c04: 玉卮
0021c05: 高譚名理崇尚虛無比諸樂廣之徒竟為裴頠所
0021c06: 誚然人生正有餘閒況齊諧不妨志怪。
0021c07: 梵志詩云皇天未生我冥冥無所知皇天既生我生
0021c08: 我亦何為無衣使我寒無食使我饑還天初生我還
0021c09: 我未生時。
0021c10: 支遁詠懷詩云蕭蕭柱下迴寂寂蒙邑虛廓矣千載
0021c11: 事消液歸空無無矣復何傷萬殊歸一塗道會貴冥
0021c12: 想妄象掇玄珠。
0021c13: 支遁嘗寓書法潛求買勝地結廬荅曰欲求當給不
0021c14: 聞巢由買山而隱。
0021c15: 支道林投跡剡山於沃洲卜嶺立寺行道有遺以馬
0021c16: 者畜之曰吾賞其神駿耳有遺以鶴者縱之曰沖天
0021c17: 之物豈耳目近玩哉人以為達。
0021c18: 阮嗣宗詩云自然有成理生死道無常智巧萬端出
0021c19: 大要不易方。
0021c20: 嵇中散詩云位高勢重禍基美色伐性不疑厚味腊
0021c21: 毒難治如何貪人不思。
0021c22: 陸士衡詩云澄神玄漠流棲心太素域弭節欣高視
0021c23: 俟我大夢覺。
0021c24: 庾僧淵詩云胡不絕我欲反宗歸無生達觀均有無
0021c25: 蟬蛻豁朗明。
0021c26: 陶淵明神釋詩有云甚念傷吾生正宜委運去縱浪
0021c27: 大化中不喜亦不懼應盡便須盡無復獨多慮。
0021c28: 劉勰新論云水性宜冷而有華陽之溫泉火性宜熱
0021c29: 而有蕭丘之寒燄按蕭丘在海中有自生火春起秋
0021c30: 滅著木不焚故云。
0022a01: 江總遊西霞詩有云敬仰高人德抗志塵物表三空
0022a02: 豁已巳悟萬有一何小始從情所寄冥期諒不少平生
0022a03: 忘是非朽謝豈矜矯。
0022a04: 常建詩云牧馬古道旁道旁多古墓蕭條愁殺人蟬
0022a05: 鳴白楊樹回頭望京邑合沓生塵霧。
0022a06: 宋之問詩云空山惟習靜中夜寂無喧說法初聞鳥
0022a07: 看心欲定猿。
0022a08: 綦母潛詩云白月傳心靜青蓮喻法微天花落不盡
0022a09: 處處鳥啣飛。
0022a10: 韋蘇州詩云釋子喜相偶幽林俱避喧安居同僧夏
0022a11: 清夜諷道言對閣景怕宴步庭陰始繁逍遙無一事
0022a12: 松風入南軒。
0022a13: 孟浩然詩云鹿門月照開煙樹忽到龐公棲隱處巖
0022a14: 扉松徑長寂寥惟有幽人夜來去。
0022a15: 韓翃詩云披衣聞客至關鎖此時開鳴磬夕陽盡捲
0022a16: 簾秋色來名香連竹徑清梵出花臺身在心無住他
0022a17: 方到幾回。
0022a18: 釋齊己巳嘗有詩曰莫把毛生刺彽徊謁李膺須防知
0022a19: 佛者解笑愛名僧聞者足戒。
0022a20: 寒山詩有云重巖我卜居鳥道絕人跡庭際何所有
0022a21: 白雲抱幽石住茲凡幾年屢見春冬易寄語鐘鼎家
0022a22: 虛名定何益。
0022a23: 拾得詩有云悠悠塵裏人常樂塵中趣我見塵中人
0022a24: 心多生憫顧何哉憫此流念彼塵中苦。
0022a25: 亡名釋嘗有詩云先去非長別後來非久親新墳將
0022a26: 舊塚相次似魚鱗茂陵誰辨漢驪山詎識秦千年與
0022a27: 昨日一種併成塵定知今世上還是昔時人焉能取
0022a28: 他骨復持埋我身語甚超詣。
0022a29: 周釋詩云可患身為患生將憂共生心神怕獨苦寵
0022a30: 辱橫相驚朝光非久照夜燭幾時明終成一聚土強
0022b01: 覓千年名。
0022b02: 護國禪師歸山作有云諠靜各有路偶隨心所安縱
0022b03: 然好朝市終不忘林巒四皓將拂衣二疏能挂冠窗
0022b04: 前隱逸傳每日三時看靳尚那可論屈原亦可歎至
0022b05: 今黃泉下名及青雲端松牖見初月花間禮古壇何
0022b06: 處論心懷世上空漫漫。
0022b07: 蘇子瞻詩云欲識當年杜伯升飄然雲水一孤僧若
0022b08: 教頫首隨韁鎖料得如今似我能伯升名暹成都人
0022b09: 中進士後出家往來吳越中頗擅名理。
0022b10: 宋子虛詩云雪頂霜眉齒半稀跏趺苔石看雲歸山
0022b11: 童掃葉鶴飛起狼藉松花滿衲衣。
0022b12: 李彌遜訪真歇禪師詩云紅塵白髮不相投來就僧
0022b13: 房借板頭大士法中龍象賁老翁心外水雲浮長蘆
0022b14: 江靜千山月枯木巖寒一葉秋別後相逢重著語牧
0022b15: 童橫笛倒騎牛時真歇住雪峰遠近皈仰。
0022b16: 方千詩云原上桑柘瘦再來還見貧滄洲幾年隱白
0022b17: 髮一朝新敗葉平空塹殘陽滿近鄰閒言說知己巳半
0022b18: 是學禪人情詞澹逸。
0022b19: 謝皋羽宿雪竇詩有云竇分滄海月禪入沃洲歌此
0022b20: 地精靈聚中宵弄薜蘿亦復領略不淺。
0022b21: 淨因臻禪師嘗使文與可畫竹於壁曰使人見之心
0022b22: 自清涼此君蓋助我說法也王晉卿訪法雲秀值秀
0022b23: 他出因掃墨竹於壁秀不懌輒去之二公不同如此
0022b24: 唐方士邢和璞與房琯遊至夏口璞钁於古松下得
0022b25: 婁師德像謂琯曰能憶此乎琯忽憶前身為永禪師
0022b26: 也永字師德。
0022b27: 韋皋初生有異僧見之曰此諸葛武侯後身也宜字
0022b28: 之武言訖忽不見其後皋果仕蜀有美政。
0022b29: 張方平游瑯琊忽悟前身為知藏僧書楞伽未終乃
0022b30: 續書之筆蹟宛然因號二生經方平字道安。
0022c01: 沙門圓澤與李源友善偶相率遊峨嵋舟次荊州南
0022c02: 浦見錦襠婦人負罌而汲澤曰婦孕三年矣遲我為
0022c03: 子三日浴兒願公臨顧一笑為信後十三年當於杭
0022c04: 州天竺寺外與公相見耳至暮而澤亡婦乳三日源
0022c05: 往見之兒果一笑源尋返雒後十三年自雒之吳於
0022c06: 西山葛洪井耕見牧童扣角而歌源曰澤公健否荅
0022c07: 曰李君信士也有吳越江山尋已巳遍卻回煙棹上瞿
0022c08: 塘之句今傳三生石本此。
0022c09: 海印信禪師受供於防禦使宋氏再生為防禦女時
0022c10: 圓照本住瑞光懸知其事往訪之甫月餘一見便笑
0022c11: 本曰海印錯也女哭數聲而絕。
0022c12: 子瞻有子生四歲不能步履見辨才法師為摩頂行
0022c13: 步如飛子瞻作詩紀其事詩曰我有長頭兒角頰峙
0022c14: 犀玉四歲不能行抱負煩背腹師來為摩頂起走趁
0022c15: 奔鹿乃知戒律中妙用謝羈束何必言法華佯狂啖
0022c16: 魚肉。
0022c17: 日本國王子七歲悟佛法於菩提寺講經感天雨華
0022c18: 梁太學博士江泌女八歲閉目靜坐誦出眾經闇與
0022c19: 古合。
0022c20: 顏魯公既歿髮長數尺金色指爪出於手背。
0022c21: 天寶初有老僧九十餘自言徐敬業也已巳證第四果
0022c22: 永徽中龍懷僧曇相入寂語人曰七年後當覓我廣
0022c23: 漢王氏家行復歸此後七年弟子往求果符夙記。
0022c24: 理宗朝封弟竑為濟王將嗣大統已巳而無罪被殺德
0022c25: 祐二年太后夢濟王介冑入曰吾且將兵由獨松滅
0022c26: 汝社稷矣及元兵侵宋果由獨松關入有黃頭先鋒
0022c27: 者酷類濟王固知其為再世也。
0022c28: 元順帝本宋少帝子也少帝既老住沙漠有貴人者
0022c29: 憐之予一回回女有娠延祐七年四月十六日生一
0022c30: 子明宗感異徵奪為太子文宗嘗謂學士虞集曰太
0023a01: 子非明宗子也後竟嗣位為順帝亡元。
0023a02: 夏侯太初為司馬景王所殺族人祭之見太初來座
0023a03: 脫頭置座旁悉取飲食納頸中還置頭其上為言曰
0023a04: 已巳得訴於上帝奪司馬之嗣矣既而果應。
0023a05: 孫策既殺于吉偶對鏡見吉在鏡中顧則無之因撲
0023a06: 鏡大叫須臾而死。
0023a07: 貞元中鹽官戴文家富性貪後死鄰家生一黑犢脅
0023a08: 下白毛字曰戴文呼之輒應。
0023a09: 劉禹錫嘉話載畫工解奉先私人貲入已巳佯誓曰若
0023a10: 爾當為牛報後死果為人家一犢背有文作解奉先
0023a11: 字。
0023a12: 洪武乙酉杭州三茅觀雷擊白蜈蚣長尺餘有紅色
0023a13: 楷書秦白起三字。
0023a14: 陸允成家烹雞雞背宛然李林甫三字。
0023a15: 萬曆丙子杭人屠豬腹下有丹書五字曰秦檜十世
0023a16: 身京口鄔汝翼親見。
0023a17: 葉文鳳溫陵人登進士第調官天台簿遇生於旅邸
0023a18: 假寐夢人請食麻餈既覺聞鄰居老嫗號哭問之曰
0023a19: 忘兒忌目作麻餈祭享感泣耳文鳳問其所業曰業
0023a20: 詩命取其舊業視乃與葉及第文一字無異因拜嫗
0023a21: 為母奉之別所。
0023a22: 宋徽宗前身江南李後主也神祖見江南秘閣李主
0023a23: 像嘆其人物俊雅而徽宗生時夢李主來謁故其風
0023a24: 流文采與李主較近及北狩女直用江南李主見藝
0023a25: 祖故事何報之速也高宗於韋后生時徽宗夢錢王
0023a26: 乞還兩浙夢覺與韋后言之而后夢亦同建炎渡錢
0023a27: 唐建都百有餘載乞兩浙之應矣。
0023a28: 幹離不陷汴京狀貌酷似藝祖伯顏下臨安形容似
0023a29: 周世宗人疑以為再世。
0023a30: 唐開元末上蔡南李村百姓李簡癇病卒瘞後十餘
0023b01: 日有汝陽百姓張弘義亦同病死經宿卻活不復問
0023b02: 父母妻子且言我是李簡家居上蔡父名亮徑入亮
0023b03: 家蓋借屍復活也。
0023b04: 顧況暮年有一子字非熊暴亡況哀悼不勝乃作詩
0023b05: 曰老年喪愛子日暮泣成血老人年七十不作多時
0023b06: 別非熊冥間聞之以情告冥官冥官憫之卻令再生
0023b07: 況家二歲能言憶在冥聞父苦吟求再生事猶歷歷
0023b08: 韓滉有吏作陰官滉疑之謂明旦某當何食吏乞疏
0023b09: 於紙以驗及旦應詔適大官進糕糜一器上以半賜
0023b10: 公公食過飽歸第醫者進橘皮湯至夜但飲漿水俄
0023b11: 憶吏言取疏觀之果信。
0023b12: 韓擒虎將歿有甲士直入叩頭呼閻羅天子左右曰
0023b13: 誰甲士曰迎相公蒞任已巳忽不見其子惡之擒虎曰
0023b14: 生為上柱國死作閻羅王不亦可乎無疾而逝。
0023b15: 錢唐陸培官大行殉節有沈生入冥見之冠佩殊異
0023b16: 天寶中雅禪師於東都建蘭若庭多古桐一日桐始
0023b17: 華有蜂作聲如人吟詠諦視之具體人也師網獲其
0023b18: 人寘紗籠中經月忽其類數百積於籠外語聲甚細
0023b19: 亦不懼人師隱而聽之有曰孔昇君為君筮不祥君
0023b20: 頗記否有曰君已巳除死籍又何懼焉有曰叱叱予與
0023b21: 青桐君奕勝琅玕紙十幅師舉籠放之次日有人長
0023b22: 三尺狀如天女詣師謝云是三清上仙也其事頗異
0023b23: 崖州海外有鬼哭灘極怪異舟至則百千鬼卒沒頭
0023b24: 隻手獨足短項互相爭趨舟人以米飯投之輒止。
0023b25: 晉僧朗住金榆山及卒所乘驢化為金相僧朗嘗語
0023b26: 人曰金驢鳴天下平。
0023b27: 廣陵龍口寺僧於水潭獲小盆投少銀穀經夕充牣
0023b28: 取其所得廣為營建後擲於潭化為金鴈而去。
0023b29: 普光寺僧明解姓姚氏頗聰慧彈琴賦詩工書法善
0023b30: 畫兼飲酒喜交士大夫馳情俗網已巳而射策升第竟
0023c01: 歸俗尋卒龍朔三年畫工張生者夢解來乞為寫經
0023c02: 懺罪執手慇懃賦詩言別張寤猶憶之詩曰握手不
0023c03: 能別撫膺還自傷痛矣時陰短悲哉泉路長松林驚
0023c04: 野吹荒隧落寒霜言離何以贈留心內典章張素不
0023c05: 識字倩人錄之如此。
0023c06: 姚少師名廣孝字道衍以僧從燕王為靖難之役著
0023c07: 道餘錄行世先是相士袁珙一見衍謂曰劉秉忠之
0023c08: 屬也秉忠字仲誨本為僧仕元署光祿大夫領中書
0023c09: 省。
0023c10: 天界僧戒泐每涉世緣不耑戒律高皇諭之曰爾本
0023c11: 清蟬入霄漢麗天風飲高露甚善乃故低飛掠殘花
0023c12: 啖味甚於蛙蟻蝶乎泐慚悚。
