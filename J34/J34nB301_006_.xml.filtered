0305a01: 南岳繼起和尚語錄總目
0305a02: 卷第六
0305a03: 住衡州南岳福嚴寺語
0305a04: 衡州花藥寺語
0305a05: 高峰理山寺語
0305a06: 武昌東嚴寺語
0305a07: 住漢陽大別山興國寺語
0305a08: 卷第七
0305a09: 靈嵒廿一錄卷上
0305a10: 卷第八
0305a11: 靈嵒廿一錄卷下
0305a12: 卷第九
0305a13: 南岳正續錄卷上
0305a14: 卷第十
0305a15: 南岳正續錄卷下
0305a16: 
0305a17: 
0305a18: 
0305a19: 
0305a20: 
0305a21: 
0305a22: 
0305a23: 
0305a24: 
0305a25: 
0305a26: 
0305a27: 
0305a28: 
0305a29: 
0305a30: 
0305b01: 南岳繼起和尚語錄卷之六
0305b02: 嗣法門人濟璣等編
0305b03: 住衡州南岳福嚴寺語
0305b04: 到寺周中丞衡齋居士設齋院主佛頂請上堂維那
0305b05: 白椎師攔住曰一千年舊例打放一邊自家孫子走
0305b06: 到祖宗屋裡管領祖宗家業一千年心同眼同道同
0305b07: 之孫子非常之孫子一千年心同眼同道同之祖翁
0305b08: 非嘗之祖翁今日之事一千年非嘗之遭逢乃喝一
0305b09: 喝曰豈肯草次雷同又肯烜耀珍異像他撥置證修
0305b10: 單行污染中聖中凡中天中人似佛似祖似古似今
0305b11: 情存向背理涉偏枯即今座下有懼法塵如畏三塗
0305b12: 底龍象同聲念摩訶般若波羅蜜多良久高聲曰請
0305b13: 觀法王法法王法如是便下座。
0305b14: 掃最勝輪塔弟子信辨請上堂拈讓和尚香曰舊吳
0305b15: 嶔崎孫子出身三峰腳下水陸四千里程敢道來添
0305b16: 聲價遂插香曰一真能敵千假乃就座僧纔出師曰
0305b17: 猛虎便騎僧即下去師曰有鬚便捋良久舉讓和尚
0305b18: 住此山日示眾曰一切萬法皆從心生心無所生法
0305b19: 無能住若達心地所作無礙非遇上根宜慎辭哉師
0305b20: 歎息久之曰為人後者而不發揚先宗何補哉不見
0305b21: 臨濟上堂曰大凡演唱宗乘須一句中具三玄門一
0305b22: 玄中具三要有權有實有照有用無一人不上根視
0305b23: 之無一辭不向上慎之一句中不具三玄則語有路
0305b24: 人根立見偏情滲心生法住所作不能無礙好道心
0305b25: 地洞達敢言三玄三要是決定少不得底敢言三玄
0305b26: 三要是決定少得底所以我二十五世祖慈明禪師
0305b27: 唱讓和尚之道於茲直得草木叢林是佛蠢動含靈
0305b28: 是佛遂見音聲鳥飛鳴般若臺前娑羅花香散祝融
0305b29: 峰畔又經五百來年我首座賦德山繼住縱橫放肆
0305b30: 群觀目眩一日上堂曰若用一毫氣力支撐是邪法
0305c01: 非佛法也摧頹老子來撐個破院尚肯藉筋骨之力
0305c02: 翻阿郎舊案於祖宗田地加一坏土隨起立顧眾曰
0305c03: 莫謂行道三十二年敗缺愈甚。
0305c04: 法孫得坤厚請上堂喝一喝曰佛草料喂馬老漢面
0305c05: 無慚色小智未免驚疑有嫌佛不作者併這一分亦
0305c06: 不受奇哉奇哉莫輕莫輕古塚堆裏未必盡是死人
0305c07: 不虛從九馬嘴惡浪顛風過來佛佛祖祖你道可是
0305c08: 住得手住得腳底時節。
0305c09: 德山都寺信慧請上堂是義學是玄學請過一邊立
0305c10: 地我家禪和子麤糙手腳猶自可眼光橫起百千諸
0305c11: 佛來也沒些情面家人過犯罪坐尊長倘或無理待
0305c12: 老漢分疏早遲八刻也坐在曲彔木上一味搬美古
0305c13: 人閒家具全不照管自己巳又不照管目前人情之外
0305c14: 別有佛法不不下座。
0305c15: 侍者敘殊革掃師祖山茨和尚靈塔請上堂松根石
0305c16: 上四顧寥寥看雪竇老子胸膈間似有一段說不出
0305c17: 底話五百年後得個知己巳乃自點胸曰今日為他說
0305c18: 出驀拈拂子曰相見從容莫等閒人天景行存高躅
0305c19: 他若不能忘情道此話當年說出也擲下拂子曰山
0305c20: 茨和尚若在必然笑曰不過逢場作戲耳遂顧左右
0305c21: 曰還信得及麼便下座。
0305c22: 衡山邑侯王輔予法名本廉請上堂風雲不次第日
0305c23: 月有恒常賓則始終賓主則始終主連喝兩喝曰擔
0305c24: 個險將蜜果換苦葫蘆供客不嫌異常者自然知得
0305c25: 主道周匝執一不化者難得不訝酬酢乖離乍入叢
0305c26: 林望之尚遠久親名匠謂老漢何又喝兩喝下座。
0305c27: 嗣法龍潭超請上堂謹此奉聞釋迦世尊已巳成正覺
0305c28: 彌勒大士當來下生舊吳老李與杖笠南來放開肚
0305c29: 皮長歎一聲水中石子青赤山頭木葉紛披尚有一
0305c30: 端曾未舉昭鱗灘大巖灘一連過了若干灘不得聞
0306a01: 鑼灘子力如何免唱行路難。
0306a02: 卞太翁孝旨居士請上堂眾集師曰近前來老僧共
0306a03: 你葛藤一眾拶上前師曰來則來也看你爭生去得
0306a04: 眾默然師曰古佛古佛葛藤到這個地位尚要討添
0306a05: 驀拈拄杖曰穿破天下人髑髏一著巧說不得只在
0306a06: 心傳卓一卓曰觀世音菩薩若無遣蛇手誤殺世間
0306a07: 人隨即旋風打散復就座曰妙喜老人說得好度體
0306a08: 裁衣量水打碓毫髮不差且居門外。
0306a09: 明日眾請上堂不得入門在門外莫貪落花紅滿地
0306a10: 須知芳草碧連天切忌動著動著三十棒何故今朝
0306a11: 若不盡法他年爭得話行。
0306a12: 闔山諸尊宿請就中山禪院上堂驀拈拄杖曰虛空
0306a13: 撲下來急忙地偃身縮項秪為不曾踏得著別峰地
0306a14: 面卓一卓曰這個所在日月照臨之不加明雲霧籠
0306a15: 罩之不加暗象龍騰踏不為喧人煙杳絕不為寂從
0306a16: 來與般若相為表裡所以有隱有顯有榮有衛且今
0306a17: 日風定氣澄主賓投洽個段綢繆從什處得來復卓
0306a18: 一卓曰蒼蒼舊閣閒田地一度看來一度新便下座
0306a19: 前一日迅風特異。
0306a20: 尹太僕為庵居士莊嚴實際上堂喝一喝曰是如理
0306a21: 句是依法句是依智句眼色眼識性無依住耳聲耳
0306a22: 識性無依住鼻香鼻識性無依住舌味舌識性無依
0306a23: 住身觸身識性無依住意法意識性無依住是句依
0306a24: 法依智不為證小法為如來大解脫之門不消瑪瑙
0306a25: 為樞赤珠為柱玻璃為扇黃金為閫然後稱是如事
0306a26: 句所以靈嵒門前路往復行大步踏得如理句生也
0306a27: 不道死也不道踏得如事句佛亦不拘祖亦不管為
0306a28: 庵居士向及靈嵒之門痛領靈嵒毒棒毒喝今日人
0306a29: 天眾前肯復造次便下座。
0306a30: 陳觀察頡仙二七上堂顧視左右曰汝諸高流尋常
0306b01: 打筭佛是何者名法是何者事禪居何地道行何路
0306b02: 心作何顏性作何色相似表顯文字差排則不得也
0306b03: 大丈夫自家屋裏物有什麼難見喝一喝良久曰哭
0306b04: 倒湖南百萬家觀察清名在天地。
0306b05: 指南觀侄禪師請上堂大喝一聲曰劍刃上拾得全
0306b06: 身何患一切處不解脫不成立乃於空中作世△字
0306b07: 曰必待安住如是三法名為涅槃恐大迦葉笑顏不
0306b08: 開何故正法眼藏卻成剩局了也良久呵呵大笑
0306b09: 曰正法眼藏涅槃妙心相去一丈相去五尺苟以丈
0306b10: 尺論量是為實相是為無相驀豎拂子曰我此微妙
0306b11: 法門秪為一代時教管攝他不得方纔出得身拈得
0306b12: 起隨顧左右曰喚作拂子則觸不喚作拂子則背速
0306b13: 道旋放拂曰不是冰稜上度過九鞠來未免視為入
0306b14: 道之初章復喝一喝曰笑兮哭兮百丈師舌吐黃檗
0306b15: 非真苦擲缽老僧冷眼看他家跳出戴角虎。
0306b16: 到湘潭護法眾居士請于碧泉禪院上堂喝一喝曰
0306b17: 是甚生次第事長沙路湘潭路迢迢出入無門戶妙
0306b18: 語不多親言舉似管他稱釋迦之談誇毘盧之句若
0306b19: 論人十方蹴踏忘回互若論境風嚴歲逼崢嶸暮若
0306b20: 論法日用紛綸何曾錯老僧大宣秘伽陀受持靈驗
0306b21: 超諸數復喝一喝曰千經萬論繡煙霞冬到寒食一
0306b22: 百五。
0306b23: 衡州花藥寺語
0306b24: 到寺院主文周請上堂繼起繼起寒天著火向妙喜
0306b25: 妙喜夏月取涼行天山口頭箭佛果殿角風聲價千
0306b26: 年定遭逢一日同眼光籠翳客徒自話西東三卷正
0306b27: 法眼人天俱絕工一軸單傳表祖佛一門通作凡作
0306b28: 聖為電為風南岳而下誰曰不中而得不得其在而
0306b29: 躬若謂不然且聽吽吽擲拂子下座。
0306b30: 衡州諸護法宰官請上堂僧問石古苔紋綠林疏殿
0306c01: 角紅風致宛然敢請料揀師曰領在眾聖之前曰作
0306c02: 境話會得麼師曰莫見解入微曰看取從上師曰不
0306c03: 爾依位住曰別展機權光彩異師曰且怪老僧不得
0306c04: 僧問一句當天是說取行不得底如何是行取說不
0306c05: 得底師曰速展驥足僧作禮師曰漫馳小道曰不易
0306c06: 師曰寧容可否之間乃曰萬般施設只如常又不驚
0306c07: 人又久長驀拈拄杖曰俊哉俊哉佛出世來不為別
0306c08: 事祖祖相傳至南岳老宿施設此土八百餘年到老
0306c09: 漢手裡卓一卓曰不覺不知尊者益見其尊貴者益
0306c10: 見其貴凡情勿使安卑聖位肯容矜大敢加名曰禪
0306c11: 敢加名曰道又卓一卓曰秪要明取這一竅呼之禪
0306c12: 也好呼之道也好呼之凡也好呼之聖也好又卓一
0306c13: 卓曰恢廓無涯妙門勝伏河沙智境是渠能扼領要
0306c14: 下座。
0306c15: 花藥眾檀越請上堂僧問伸正義於千載之下何格
0306c16: 式師曰立其綱後者加勇曰爭傳誦之師曰汝豈不
0306c17: 是聞鼓聲來耶曰合先意否師曰抑想餘風曰幾人
0306c18: 知歸師便打僧問便與麼去信是金毛師子途路迂
0306c19: 迴底肯與他拄杖麼師曰遂為常曰然則主賓不易
0306c20: 師曰明陳其故捷於一朝曰益見歲寒之色師曰如
0306c21: 其不然紛紜何益僧作禮曰個是衡州花藥山裡段
0306c22: 話師乃就座良久曰將本道公驗驗天下衲僧副眼
0306c23: 目隨喝一喝曰歲月將闌天光普寒汝水東來點滴
0306c24: 是凍飛騰直上三十三不消鎖斷奔馳不離當處常
0306c25: 湛然推過來作個甚語話派下令行義例常準格外
0306c26: 風氣吾亦要知龍蛇走玉石分緇素別猶豫決受用
0306c27: 可常保復喝一喝曰非此可能哉。
0306c28: 佐領程護法請上堂有一句不出山門天下共聞其
0306c29: 有一人不聞老僧得大過患而今南南北北大家小
0306c30: 戶若高若下若長若幼誰不知臘月三十日到也何
0307a01: 嘗從花藥寺解脫門般若門涅槃門傳出去當下得
0307a02: 旨則內心安裕外相雍穆現前坐取宴逸將來動邀
0307a03: 福慶百年千年年年處解脫之場千日萬日日日行
0307a04: 般若之路敢對人天廣眾不惜肝膽秪圖先宗有據
0307a05: 吾道益明擲拂子左右顧視曰久立不當便下座。
0307a06: 丁未元日上堂兼謝花藥院主文周山學拈香畢乃
0307a07: 就座曰一向不存軌則底到這個時節少不得拈一
0307a08: 片安放爐內兒孫雖在途中祖父無非家舍一番新
0307a09: 一番舊佛法人事相資成就遂起身曰看看主賓風
0307a10: 味一堂好歡然舉目千峰秀。
0307a11: 供白雲老和尚上堂一口生下十多子兄是第三我
0307a12: 第九憶得庚午在萬峰新年佛法各出手推倒座上
0307a13: 蘇老翁打開憐兒張笑口傾來栲栳沒帳底如珠磊
0307a14: 落盤中走個段風華壓古今嘖嘖叢林誠罕有屈指
0307a15: 春光四十番白雲篆塔苔花厚瀟湘鼓柁老懷榮我
0307a16: 父我兄知我者神山遠豈在天上杖短不及悲衰朽
0307a17: 袖中一瓣付阿孝相期此日鳴瓦缶驀拈拄杖卓一
0307a18: 卓曰供我人天大導師匝地盡作金毛吼南臺孝姪補住白雲
0307a19: 江頭別去瓣香寄供期正三日為上堂。
0307a20: 長山李居士誕日請上堂僧出曰其事云何師曰秪
0307a21: 可稱揚曰雲幢月蓋盡演梵音師曰徒為劑量曰祝
0307a22: 融峰還點頭麼師曰看後五日乃曰一松一竹一溪
0307a23: 雲好尊古佛樣子只可起而稱揚若為從而劑量五
0307a24: 岳峰巒群生睹見虛空演喻隨地彰名饒伊辨若懸
0307a25: 河智如流水法身邊量分疏得孤真穎秀報化之緣
0307a26: 添飾得五彩橫飛祖師西來宗門舉令不可將為小
0307a27: 小日月旁照三天下正照四天下九九八十一須知
0307a28: 色香外別有段事六味三德供佛及僧豈徒然哉卓
0307a29: 拄杖曰據仁者分上宜作禎祥永為盛事。
0307a30: 上元日羅總戎君錫法名濟顯請上堂驀豎起拳顧
0307b01: 視一眾曰未識識取旋放拳曰前聖所知轉相傳授
0307b02: 心性未起是如來大智慧光明心性起時是祖師大
0307b03: 智慧光明汝諸人於拳作拳想非拳作拳想如來大
0307b04: 智慧光明祖師大智慧光明盡成世流布想一切聖
0307b05: 人有世流布想無有著相所以不壞世間相而能談
0307b06: 實相即今天上月圓人間月半天上人間流光不斷
0307b07: 達磨大師來震旦後橫機諸大老各各闡揚宗旨有
0307b08: 一不視超諸位何能真際平提神通各露復以拳擊
0307b09: 案曰日照月臨天長地久匪異人任。
0307b10: 到寶安法孫賓日請上堂一眾集定師曰將謂惠汝
0307b11: 三昧良久曰然則今時尊宿朝暮以曠險辭意為飛
0307b12: 為伏唐突參承平塗學黨何心哉請試甄別指喻非
0307b13: 指馬喻非馬知汝不甘心心是佛智智是道肯諾全
0307b14: 否開得一片田九夏勤勞收得一籮粟三冬受用老
0307b15: 少相依上下歡悅達磨免泛重溟神光省埋深雪天
0307b16: 下本自太平將軍何妨施設卓拄杖一下曰獲大富
0307b17: 而濟有餘只在現前升於堂而入乎室寧須異日顧
0307b18: 視左右下座。
0307b19: 次日監院直指原石同山鄰諸護法居士請上堂急
0307b20: 切相投待擘開兩片唇皮方使慶快平生驀拈拄杖
0307b21: 曰上上根人自然發笑良久曰若執自然即屬自然
0307b22: 別倚因緣又屬因緣個上座本非因緣且非自然卓
0307b23: 一卓曰一眾睹見盡攢眉有甚冤家難解免看他伎
0307b24: 倆卻如文光錢買得陳姜二兩單單一味生辣難於
0307b25: 上口然而在賓全主在主全賓於理理合於事事圓
0307b26: 復卓一卓曰演出波羅蜜恰似天邊月。
0307b27: 高峰理山寺語
0307b28: 師誕日法子雲蓋豫請上堂秪知今日明朝不知明
0307b29: 朝今日不知明朝今日爭知今日明朝今日溪山明
0307b30: 朝雲月溪山雲月知則天長地久雲月溪山不知則
0307c01: 岳拔河流岳拔河流忘觀照泯實相天長地久圓萬
0307c02: 象攝森羅一切處示人以無示而分別不行毫忽間
0307c03: 聽之於無聽而歷然如對敲禪床一下曰會麼要知
0307c04: 明日會取今朝。
0307c05: 衡齋居士生辰法中諸昆慶誕請上堂拈起拄杖曰
0307c06: 一眾總有分付處願得雄偉之器以彰祖烈為來者
0307c07: 益慶快莫大布詞展意若論彿千年常住輸今日據
0307c08: 我法不磨智勇超前烈至於道卓拄杖兩下曰重嵒
0307c09: 疊秀看兼到賓主忻逢師資奏妙曩謨佛曩謨法曩
0307c10: 謨僧真實道復卓一下曰珍重仁者綿亙古今卓立
0307c11: 群品千聖同音。
0307c12: 嗣法智度勝請上堂隔江望見樹影道盡是祖師指
0307c13: 出底彼彼出家彼彼行腳這裡是理山寺入得一重
0307c14: 是硯子居終日侍從底是擲缽老僧腳下物何勞他
0307c15: 無齒漢子指手劃腳然後外息諸緣內心無喘喝一
0307c16: 喝曰我臨濟兒孫肯借鼻孔出氣。
0307c17: 湖南藩伯郎定庵偕檀護紳士陶密庵諸公主人破
0307c18: 愚鐵目請于萬福禪院陞座旋視左右曰今日一會
0307c19: 何異靈山設有道孟浪無過和尚老僧點首曰好怪
0307c20: 汝良久曰信受如來不思議身信受如來不思議音
0307c21: 聲信受如來不思議智自然興起正勤不怯不退拈
0307c22: 拄杖卓一卓曰在耳曰聲在目曰容聲應乎耳可以
0307c23: 聽知容接乎目亦以儀覿發揚蹈厲以拓其智上下
0307c24: 交融進止有度總之開發顯示諸佛正真之道再拈
0307c25: 拄杖卓一卓復舉三聖道我逢人則出出則不為人
0307c26: 興化道我逢人則不出出則便為人白雲端和尚拈
0307c27: 口二尊宿各有一處打得著師曰若論據款結案不
0307c28: 道全無銖兩然則難逃五祖師翁說他語拙夫舉一
0307c29: 隅不以三隅反則不復也臨濟家法是你涯際得底
0307c30: 是你刻畫得底是你汗漫得底昔人盡其機智列門
0308a01: 庭製要訣不過彷彿皮膚絕非骨髓依稀名相何關
0308a02: 旨意二尊宿是入室真子不同門外遊人只消此兩
0308a03: 句廿一個字予有的而奪有準照含用而用挾照正
0308a04: 正堂堂何啻八面禦敵但見波濤湧不見海龍宮老
0308a05: 僧操柄蒿枝拂大蹈步四千里豈圖掃盡竹木精靈
0308a06: 稍稍令方來知有且道今日是出不出為人不為人
0308a07: 乃復喝一喝曰毫釐之差天地懸隔。
0308a08: 到華林法孫定山會領監院實刊請主席上堂老漢
0308a09: 茲者不是時中出入游戲切實為諸人一段大事因
0308a10: 緣既不肯埋沒後學又爭敢刻剝古人大空小空使
0308a11: 得慣不怕不聽教詔禪和家天長地久日子何在熱
0308a12: 忙單刀直入不嫌鹵莽放一線路未必筭是紆回顛
0308a13: 言倒語底我說此人應與他交椅坐應時及節底應
0308a14: 與他板凳坐理喪情亡底應與他繡墩坐知恩負恩
0308a15: 底應撥選三十人伶俐侍者日日燒香供養他昔僧
0308a16: 問忠國師如何是本身盧舍那國師曰與我過淨瓶
0308a17: 來其僧過淨瓶與國師國師曰卻安舊處著其僧安
0308a18: 置淨瓶還來問如何是本身盧舍那國師曰古佛過
0308a19: 去久矣未曉之徒看老子向紫羅帳裏撒真珠雖然
0308a20: 如是曉者還稀良久曰收便下座。
0308a21: 到嘉魚麻邑宰颺言諸當事任刺史仙孟諸縉紳文
0308a22: 學眾善信居士諸山大德請就法華寺上堂拈拄杖
0308a23: 曰嘉魚一丸地從來出生撐天拄地無情面漢子在
0308a24: 儒在佛總不肯囊藏頭角老僧往返八千里特特到
0308a25: 來為他點開光明又肯懼境藏形隈刀避箭說凡了
0308a26: 凡說聖了聖驀卓一卓曰試請詳觀良久復卓一卓
0308a27: 喝一喝曰鏗鏘燦爛洞人天倫序安和萬象宣大智
0308a28: 當筵難隱覆只教領攬在機前。
0308a29: 到簰洲廣賢院主端次同諸護法檀越請上堂惺惺
0308a30: 惺惺莫待老漢惡罵有頭角兄弟不是老漢不解摩
0308b01: 捋你溫撫你開張這惡潑門戶見兩度三度呼喚不
0308b02: 回呆呆地坐看北斗立覷黃河有三言兩語難為出
0308b03: 口驀卓拄杖曰盡乾坤人口到這裏百雜碎眾中有
0308b04: 一人大肯去安樂去猶是傷機之患我言雖重奉勸
0308b05: 思存。
0308b06: 武昌東巖寺語
0308b07: 佛誕日汪觀察悔庵程經也夏孟紹蕭培元諸居士
0308b08: 請上堂遂拈香瓣在手曰擔水河頭賣人見盡怪笑
0308b09: 家業祖宗傳不奉終非孝插香曰此日天下同幾人
0308b10: 通此竅就座曰仰瞻頫視地久天長擎香無貢高之
0308b11: 過散花有無盡之懷駿奔祖廟端頌無疆顧視左右
0308b12: 曰請眾置問看老僧荅僧出遂下座曰可有少分相
0308b13: 應。
0308b14: 竟陵死心道人本覺請上堂僧問點著便轉早成鈍
0308b15: 置三三四四爭免郎當師曰我一向在湖南曰忙忙
0308b16: 者匝地普天師曰不是一日行五百里順風難得這
0308b17: 裏相見曰恐成途轍師曰礙我行令曰莫將泥水滯
0308b18: 春風師打曰速退讓好人出頭乃拈起拄杖曰總不
0308b19: 敢與這上座齊肩並躅者卓一下曰蓋為他機軸出
0308b20: 在臨時饒你縱變無方又卓一下曰他肯守定一路
0308b21: 更問如何是他正主擲缽老僧替他放一線南岳一
0308b22: 宗震耀天下諸方因甚各說異端良久曰老和尚麤
0308b23: 心轉盛復卓一下曰不是一類秪可旁觀。
0308b24: 陳居士華卿請晚參會取會取驀豎一指曰俱胝好
0308b25: 宗師接機慣用此不知死去見閻王可能與今日相
0308b26: 似連忙放下手曰我且收起這一指看你諸人眼睛
0308b27: 烏律律地知他是活是死。
0308b28: 天然智光二禪宿領法華社居士請上堂僧出師曰
0308b29: 是從天降下是從地湧出曰道看師曰今日一會未
0308b30: 是小緣曰有人領話師喝曰支離鉉辨辱我宗風就
0308c01: 座良久曰諸法從本來常自寂滅相上則在天下則
0308c02: 在地中則在人左來左中右來右中僧問疏山如何
0308c03: 是法身山曰枯椿如何是法身向上山曰非枯椿真
0308c04: 金須入火他未彰名余不能取汝諸人道古廟香爐
0308c05: 靈從何來聖從何起喝一喝曰如此遭逢肯受欺。
0308c06: 丁未四月六日上堂今日廣陵李仲連先生元配金
0308c07: 孺人四十周忌請南岳福嚴老和尚就于江夏東巖
0308c08: 同真堂上堂且道說什麼法佛眼和尚曰今時人須
0308c09: 自尊自貴自成自立方有個休歇處記得丁卯四月
0308c10: 六日先生於南通州李家寶儉堂發真實菩提心自
0308c11: 誓從今身直至佛身為清淨大沙門故四十年中得
0308c12: 遇真善知識得真實透明佛祖綱宗十年居學地真
0308c13: 實事師三十年行道於天台南岳江淮兩浙教化真
0308c14: 實大眾而得正因出家正因行腳真實明道之士嗣
0308c15: 其法實始於孺人放身命底時節大眾要識昔之仲
0308c16: 連先生麼即今說法之南岳和尚也南岳和尚所說
0308c17: 之法即仲連先生始終一貫之法蓋和尚開堂歷三
0308c18: 十年說法已巳四十年何故長阿含經載佛佛出世南
0308c19: 家室有子孫有神足有侍者則家室一法也存亡法
0308c20: 也修短法也苦樂法也舍諸法一法也何事非法何
0308c21: 往非法今所說之法一法也此法強會不得緣差不
0308c22: 得用力取不得有意舍不得時節若至其理自彰所
0308c23: 以一切處尊貴一切時成立卓拄杖一下曰不得個
0308c24: 休歇處光陰莫虛度。
0308c25: 山鄰弟子李勝宇黃見之蘇文元陳瑞伯等請小參
0308c26: 就人揀辨還當得本參底事麼老子不是泥捏底聖
0308c27: 僧忍見諸仁進前退後古人事不獲已巳齒罅縫落出
0308c28: 一段兩段本自峭絕而今阿誰弱過伊肯與折開只
0308c29: 管隊隊上來就我商量老子事不獲已巳也和你商量
0308c30: 二十楖粟棒擗脊來你但領下明朝看消息。
0309a01: 弟子魏厥修法名本初請上堂今日大似在賓全主
0309a02: 令豈知達磨未西來父母緣生口便不肯挂上壁諸
0309a03: 人也曾打從知識叢林過來曲彔木上早晚提段突
0309a04: 兀話也未近日南方動則揮拳撒掌鬥打紛爭約至
0309a05: 理論便恁麼去陷下麤心阿誰救得若或細針密線
0309a06: 煖室裏商量只恐黃面傷心看他法久獘生何忍脅
0309a07: 肩諂笑良久曰向後踏著正脈莫辜負人好。
0309a08: 法子汾俞昭請上堂一夜作竊不覺天曉鳴鼓陞堂
0309a09: 盡情說了卓拄杖曰白拈一派源出獦獠二株獨挺
0309a10: 於朱陵五葉孤秀於萍實又卓一卓曰子承父業孫
0309a11: 重祖華復卓一卓曰接人之際不竭心力而與者非
0309a12: 夫也擲拄杖下座。
0309a13: 嗣法九峰紀率闔院大眾請上堂臨濟初住河北首
0309a14: 唱斷際綱宗於人境法不止三致意益為運老輕觸
0309a15: 大中善弄爪牙殃及兒孫若干建立擲缽老僧兩手
0309a16: 空索索張口乾曝曝新九峰咳唾掉臂風動雲從曾
0309a17: 不借力於父祖肯學他臨濟架險憑空老僧今日力
0309a18: 疾上來又肯飾詞褒獎炫子之長喝一喝曰誰為臨
0309a19: 濟誰是臨濟者。
0309a20: 次日山鄰眾弟子請上堂僧問東西林下鳥一段好
0309a21: 音聲出入耳門寧有關節師曰老僧不欲亂天下人
0309a22: 眼曰如斯爭奈何師曰你有一問答你一轉曰不才
0309a23: 謹退師曰若有疑慮不難方便僧問花開本有風光
0309a24: 鳥語全提妙用前僧已巳納敗闕某也敢復支離師曰
0309a25: 老僧敗缺尤甚曰幸是師曰且看支離曰流布諸方
0309a26: 恐難收拾師便打曰始終作主師又打曰勿使外人
0309a27: 聞此麤語維那白椎曰法筵龍象眾當觀第一義師
0309a28: 曰且說個什麼即得旋視左右曰非但昨日今日連
0309a29: 贓捉敗亦不為遲遠近隨風而湊都道擲缽老僧兩
0309a30: 日在九峰上堂各各塵劫段不思議事可得當下明
0309b01: 白若使無所關領而去辜負遠來不易若道且坐喫
0309b02: 茶這個是驢前馬後事曳過旁僧又非公境界隨卓
0309b03: 拄杖曰劈腹開心別處即不說也下座。
0309b04: 到洪山長老明若同諸院大德請就本寺上堂擲缽
0309b05: 老僧三十年千言無一中豈單單不上人鉤此時乘
0309b06: 聽眾未出三門與他明白一下隨喝一喝曰實謂如
0309b07: 斯北邙山下千坵萬坵滹沱家法曰第一句薦得堪
0309b08: 與祖佛為師第二句薦得堪與人天為師第三句薦
0309b09: 得自救不了不欺人眼底看此翁言之當否福嚴直
0309b10: 謂不然第一句他家無你話論處第二句勸你擔出
0309b11: 看第三句軟嫩嫩地實情無力良久曰肯自領過但
0309b12: 請先行便下座。
0309b13: 到白鶴院住持玉芝同眾護法居士請上堂千年一
0309b14: 遇正在此時乃震喝一聲眾懵然師曰疑情未息如
0309b15: 何遣撥良久曰諸苦所因貪欲為本若滅貪欲無所
0309b16: 依止大大上大人在處勞勞隨所鹿鹿豈但誌公不
0309b17: 是閒和尚隨自點胸曰且道他畢竟圖個什麼復震
0309b18: 喝曰鈍根阿師下坡不走快便難逢。
0309b19: 住漢陽大別山興國寺語
0309b20: 到寺文山弟子密粹同居士蕭文遠請上堂今時叢
0309b21: 林中兄弟那個不自承當低昂佛祖陶鑄人天老僧
0309b22: 樂與羽儀肯走作你肯抑捺你既承當得下肯受人
0309b23: 抑捺肯聽人走作有兩句說話三十二年不曾輕易
0309b24: 擔出到這裏忍不得也喝一喝曰一例順時祝贊決
0309b25: 非宗門建立卓拄杖下座。
0309b26: 劉方伯元伯請上堂盡大地人各各置一問問問各
0309b27: 別秪消寶應道個好字直得天下歸仁且道節文在
0309b28: 什麼處今時學般若菩薩例皆精緻鬥對希圖跨灶
0309b29: 佛祖福嚴分明舉似臨濟出四種料揀四種照用七
0309b30: 百年來不敢廢者是叢林向上關若人蹈著喜無量
0309c01: 今日有僧出來道請老和尚領話也盡力向道好其
0309c02: 或進曰過分教令向道好好驀拈拄杖曰木上座尊
0309c03: 意謂何良久自代曰好心得好報。
0309c04: 半園闍黎請上堂有段話問師僧家據你胸襟吐出
0309c05: 來看若起解會心便塞斷胸襟了也胸襟是你自己巳
0309c06: 底胸襟什麼人塞斷得他你又何苦要塞斷他胸襟
0309c07: 有什麼所在停蓄得纖毫恁麼則胸襟究竟塞他不
0309c08: 得是凡是聖是染是淨是法身是般若是解脫但吐
0309c09: 得出便是大火聚便是太阿劍不消用力只貴臨時
0309c10: 而今是各展胸襟之時喝一喝曰若是師子兒自然
0309c11: 增勇健僧問名不干事事不干名依執滯名於他玄
0309c12: 隔是耶師曰更有伶俐者曰有一句未當情師曰既
0309c13: 墮中流須早憤發曰恐亦未到玄源師曰非究理也
0309c14: 本寺監院嗣宗同徒瞻初請上堂若肯欺聖罔賢埋
0309c15: 沒諸人便依根布葉狎獵紛披去也既不爾者釋子
0309c16: 聚會不可作世諦流通如此則將何饒益請法聽法
0309c17: 諸賢究竟將底消結今日這段去就喝一喝曰你行
0309c18: 腳之士須開行腳之眼夫行腳眼非慧眼法眼佛眼
0309c19: 所能較得況天人之肉眼而能窺竊得畢竟要我說
0309c20: 與你只要你一信可不省力。
0309c21: 佛林庵無染禪者請上堂在昔有個老和尚一日示
0309c22: 眾曰不得閒過念佛念法念僧會中出一員不帶伴
0309c23: 侶底禪客近前曰某甲單單只念自己巳老和尚痛叱
0309c24: 為驢據福嚴看這老和尚原不曾輕視此僧但不知
0309c25: 此僧可看得這老和尚上眼也未今日平心與兄弟
0309c26: 商量這老和尚是誰便是有佛處不住無佛處走過
0309c27: 底老趙州打從十八上破家散宅了到處孤迥迥峭
0309c28: 危危過平常日子一旦年老心孤無事生事教好人
0309c29: 家兒女緊靠著三寶過活不道他無業性將來撲在
0309c30: 人天位中下淚謝過已巳遲八刻也這米囤子一向道
0310a01: 莫歷他門戶又道纔有纖毫萬劫不如為什麼臨老
0310a02: 眼花屈膝妥尾一至於此雖然莫聞我與麼說話便
0310a03: 坐定在空劫裏許不見三峰老師三十年只教看個
0310a04: 竹篦子話道喚著竹篦子則觸不喚著竹篦則背有
0310a05: 什麼人向什麼處安排他正大修行人著衣喫飯屙
0310a06: 矢放尿闕一不可纔擬作佛太費心力喝一喝曰佛
0310a07: 眼法眼盡打睡天眼肉眼何足貴西來大意久浮沉
0310a08: 不早舉似恐後悔。
0310a09: 本山定姪禪師率監院嗣宗同護法眾居士請上堂
0310a10: 今日齋飯較細良久曰阿姪定興國稽首方丈曰先
0310a11: 白雲出世二十餘年掌叢林者七非人類精奇不敢
0310a12: 登其門一時王公貴人循循巾缽此山實為發源之
0310a13: 初地伏乞和尚垂念同一佛生披露微言為世信式
0310a14: 老僧道我師兄久矣為天下信為天下式我何能信
0310a15: 式我師兄記得白雲乘和尚住此山日僧問如何是
0310a16: 一句底賓乘和尚道黃鶴一去不復返僧曰如何是
0310a17: 一句底主乘和尚道白雲千載空悠悠僧曰錢是足
0310a18: 陌乘和尚道今日齋飯較細師乃召眾曰來來四十
0310a19: 年前齋飯較今日齋飯何若體理得出非父不生其
0310a20: 子體理不出非子莫顯其親夫沙門者播揚大法須
0310a21: 從自己巳胸襟流出方纔蓋天蓋地白雲和尚等閒吐
0310a22: 一句子一回思想著豈止一傷神大千俱壞此句不
0310a23: 壞其有不信而式者可不道今日齋飯較細。
0310a24: 李學使元仗請上堂端天下英異之士之所趨向使
0310a25: 之望風而馳不失尺寸非是各自有禪各自有道此
0310a26: 外更有何法亦非樁立意根收其奔放之心曲制潛
0310a27: 匿然後謂之克己巳復禮請觀古人之所對者而發之
0310a28: 昔有僧問禪師自心他心得相見否對曰自己巳尚不
0310a29: 見他人何可觀又問罪福之相如何了達得無同異
0310a30: 對曰絺綌不禦寒今之學者謂自心非外有妄盡而
0310b01: 自返禘自既灌而往者吾不欲觀之矣直趨祖佛之
0310b02: 域頓獲聖人之心有故也卓拄杖曰舉似天下人。
0310b03: 饒大參型萬請上堂曖顧一眾震喝曰能使王公貴
0310b04: 人聞聲而悟瞻顏而證非宿具深慈真願雖親見尊
0310b05: 宿如汾陽趙州有大聲價秖高虛氣那得收實效於
0310b06: 意言之表而光遠他耀今者慧業文人虛懷問道空
0310b07: 腹老僧難為酬荅普請大眾各施神用良久曰盡乾
0310b08: 坤是當人自體形著影出聲呼谷應學者囿於見聞
0310b09: 使聖人光大通變之道反膠瑟柱然則禹之治水孔
0310b10: 之聞韶然乎不然乎復喝一喝顧眾曰參。
0310b11: 下太翁孝旨居士請上堂舉汾陽先祖道汾陽門下
0310b12: 有西河師子當門據坐但有來者即便咬殺作何方
0310b13: 便入得汾陽門見得汾陽人師曰腳下孫子嘗閱臨
0310b14: 濟正宗記從南岳讓祖而下中心悅服者只得十一
0310b15: 世至我祖無能尚矣今日不得不有說焉老大宗師
0310b16: 自不解作主容個畜生不識好惡觸忤賢良所以自
0310b17: 到興國每日打開兩扇門大坐當軒凡有來者不用
0310b18: 方便亦無揀擇個個許他升其堂入其室親見其人
0310b19: 他若是個人語也著嘿也著四威儀中何處不是他
0310b20: 放身命處最可笑者疏山矮師叔他道咸通年已巳前
0310b21: 會得法身邊事咸通年已巳後會得法身向上事乃高
0310b22: 聲曰菩薩子不信打鼓普請看我孝旨居士永昭今
0310b23: 日較昨日差幾尺地良久曰前三三與後三三落得
0310b24: 身心從此閒。
0310b25: 婁孝廉南石居士法名于衡請上堂淨智為天正智
0310b26: 為人智智流通曹源一派便展轉相續去也所以向
0310b27: 上人不可思議而今但一切時中超超然于等妙二
0310b28: 覺之表決定不流至第二念一不拘滯於佛境界一
0310b29: 理一切理一事一切事一心一切心一道一切道別
0310b30: 無照顧別無曉了別無趨向別無保任天地河海風
0310c01: 雲草木盡是助顯你思議不及一段事但得現前兄
0310c02: 弟點首歡喜老僧得也。
0310c03: 上堂舉僧問洞山初和尚如何是道官禁不容潑屎潑尿山曰
0310c04: 卓睡來還合眼麼僧曰擬向如何亡僧還喫飯麼山曰失卓竟不向上道與
0310c05: 他後僧持此語問徹和尚洞山意旨何如伏聞鈍置人者遭人
0310c06: 鈍置徹曰虎鬥龍傷嘗言達磨大師缺當門齒乃曰洞山相承因言
0310c07: 曉人之旨吐詞如磚塊鐵屑非有所造也徹公重糝
0310c08: 姜椒益使食者難于下咽致令多少旁觀拊手大笑
0310c09: 良久曰嚼得碎者自不如此。
0310c10: 法子嵒頭徹請上堂佛佛出世有諸人一坐具地南
0310c11: 北東西橫豎不出佛地位三身四智露冷風寒八解
0310c12: 六通泉飛石麗目前旨略不怕諸方取則更有一格
0310c13: 莫作等閒咬人火急者宗脈未露見你氣息取辦圓
0310c14: 頓恐覓個出頭處不得何也卓拄杖曰大統綱宗中
0310c15: 事別處往往放過。
0310c16: 德山副寺泳明請上堂作者相見何用煩詞苟不盡
0310c17: 意殊難為懷佛祖大意淺而易見故作崤函老僧罪
0310c18: 過旋視周匝曰天高而居上地卑而居下中問黑白
0310c19: 貴賤趨趨翔翔不待緣木求魚各各見義勇進或不
0310c20: 至勞而無功拈拄杖卓一卓曰豈是強生節目。
0310c21: 什邡院主念純同眾護法居士請上堂僧問併卻咽
0310c22: 喉請道一句師曰有恁麼心行曰事須斟酌師曰昨
0310c23: 日不得已巳白鶴院裡曾小小納一上敗缺曰意不至
0310c24: 此師曰今日不過更要我大大納個敗缺僧作禮曰
0310c25: 爭敢師不顧乃就座掀髯一笑曰人人總道個老子
0310c26: 竿木隨身逢場作戲誠如所言佛滅二千歲比丘少
0310c27: 慚愧卻成授記老福嚴了也禪風日下從迷入迷者
0310c28: 自甘流轉知識出世如救倒懸那討閒心游獵州縣
0310c29: 摭拾山水而今誠實說向有事近前決擇無事潔淨
0310c30: 心地莫心生閒草卓拄杖曰非常人物領之一字也
0311a01: 不消得便下座。
0311a02: 王大參茂衡請為令兄節推對靈位陞座古來有輩
0311a03: 尊宿秖教人心同虛空去如枯木石頭去如寒灰死
0311a04: 火去據擲缽老僧猶自內身外器岐而為二不達如
0311a05: 來意枉服大乘藥無邊身菩薩不見如來頂相無邊
0311a06: 身外別無如來若見如來則有二如來也所以道但
0311a07: 無諸見即是無邊身外道樂於諸見菩薩於諸見而
0311a08: 不動如來者諸法如義如即無生如即無滅佛身無
0311a09: 為不墮諸數敢問即今節推王公之靈安之聖位耶
0311a10: 安之賢位耶安之天上安之人間不見道內見外見
0311a11: 俱錯佛道仙道俱惡以故祖師直指一切眾生本心
0311a12: 本體本來是佛且不假修成不屬漸次一句如何通
0311a13: 信喝一喝曰我今為汝保任此事終不虛也。
