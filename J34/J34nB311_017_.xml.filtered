0685b01: 天界覺浪盛禪師全錄卷之十七
0685b02: 
0685b03: 門人　大成　大龍　大中　大玉　較
0685b04: 塔集
0685b05: 傳洞上正宗二十八世攝山棲霞覺浪大禪師
0685b06: 塔銘并序
0685b07: 宗門自世尊拈花迦葉微笑遂開西天四七東土二
0685b08: 三之祖曹溪一滴思讓分流厥後五宗嶽峙而二桂
0685b09: 獨昌洞濟代興互有隆替至明嘉靖間其道寥寥幾
0685b10: 不聞矣先輩歎之壽昌崛起好山不獨挽洞山於逆
0685b11: 流實乃揭心燈於再朗東南宗風蔚起豈不賴此老
0685b12: 人乎昌得博山大震海內東苑山隱武夷得之吾師
0685b13: 覺浪大和尚師出偉然龍象杖錫所到雷厲風馳世
0685b14: 出世間無不攝化宗說兼備言行雙律真法海津梁
0685b15: 人天正眼可謂金聲玉振道光德輝者也嗚呼至哉
0685b16: 按狀師諱道盛號覺浪別號杖人閩浦張氏子父存
0685b17: 三居士師生而穎異幼習舉子業年十五入贅十九
0685b18: 因大父坐亡有疑遂生出塵想求慶源孤舟榕公出
0685b19: 家不果疑益切偶於街次聞貓墮聲有省因瑞巖識
0685b20: 公過浦密求剃落棲邑之夢筆山誓死揜關讀高峰
0685b21: 枕子語若相印合復於倒剎竿等句有疑迷悶成病
0685b22: 乃取古人未悟既悟機緣返復參勘一日閱百丈再
0685b23: 參語不覺輾然曰遮馬駒亦復蹋殺天下萬世人也
0685b24: 及見壽昌頌臨濟三頓棒頭開正眼何嘗傳得祖師
0685b25: 心語大叫曰此時尚有若而人乎我當往嗣之始出
0685b26: 嶺之董巖從博山和尚受具問從上佛祖行履不契
0685b27: 辭往壽昌道經書林見東苑和尚投機遂折節過冬
0685b28: 因一病瀕死苑親調藥療之有間苑究其生平參悟
0685b29: 及五家堂奧之旨大驚曰不期子深入此秘密法門
0685b30: 吾壽昌遮枝慧命屬子流布去也因付壽昌源流并
0685c01: 贈一偈師拜受遂隨苑禮壽昌和上重重參證昌頷
0685c02: 之自是荷擔大法當仁不讓初下金陵與焦太史周
0685c03: 海門曾金簡諸公游大有敲擊諸公重之未幾壽昌
0685c04: 示寂東苑說法書林師歸省覲曹能始諸公請師於
0685c05: 興化開堂師時年方三十而提唱卓然古德也期罷
0685c06: 復上博山與山問答雷轟電掣山奇之殆所謂智過
0685c07: 於師者耶雲門湛和上入閩留夢筆三宿論法門近
0685c08: 事多激揚門歎之金粟密雲和上過浦師投書有源
0685c09: 流拂子濫付非人之語密回書云上人何處見老僧
0685c10: 濫付且盡大地誰是非人者試指看若指不出自合
0685c11: 懸梁縊死夢筆山中師睹大笑曰焦磚打著連底凍
0685c12: 也并刻其言行世未幾密公住天童父子闢妄諸書
0685c13: 出海內始訝之東苑博山兩和上一年相繼入滅師
0685c14: 得訃大痛有風穴深憂之感乃一杖復出閩殷殷為
0685c15: 法求人楖栗橫擔席不暇暖四方啟請狎主名剎如
0685c16: 楚之李太宰梅中丞陳司寇周司馬諸公請住龍湖
0685c17: 蘄州荊王豫章建安皆延說法內庭江右黃元公司
0685c18: 理鄧太史涂司寇諸公請主壽昌福船及匡廬圓通
0685c19: 如金陵魏上國及王喬司禮倪樸菴陳旻昭蔡二白
0685c20: 李小有諸公請主靈谷天界報恩祖堂如虎林姚愚
0685c21: 谷方子凡及徐太史諸公請住鳳林雙徑特為雲門
0685c22: 湛和尚入祖堂請雪嶠大師歸千指法筵勝會得未
0685c23: 曾有十千高步萬里香花未足以喻其旺化也師乙
0685c24: 酉離金陵丁亥復還天界應太平請會有嫉師者以
0685c25: 原道論下師獄師不辯居圜一載著金剛諸書見意
0685c26: 陳太宰遣人省師索偈師書問予何事栖碧山詩遺
0685c27: 之太宰嘉歎不已巳謂其蒙難不驚視生死如游戲雖
0685c28: 大慧覺範諸公不是過也事解金陵諸護法請主攝
0685c29: 山棲霞師欣然有逸老計未幾受博山請命笑峰然
0685c30: 公代座又囑無可智公高座揜關二公棄縉紳而游
0686a01: 師門久矣師過嘉禾譚埽菴諸公延師天寧龍湖各
0686a02: 剎說法因睹費隱容公嚴統復還天界修傳燈正宗
0686a03: 以衛大法及博山夢筆出陳匏菴諸公請主皋亭崇
0686a04: 先聞竺菴成公重興壽昌推雙峰存公住持特為上
0686a05: 堂舉揚未幾吉州李梅公劉平田諸公請主青原師
0686a06: 命笑峰然公住持誕日上堂歷敘生平浩然長歎有
0686a07: 法界不容吾自委敢推婁至與威音之語時師年已巳
0686a08: 六十六白睹法門衰落能無中痛乎谷語輪公監院
0686a09: 念師年老復持金陵諸護法書請歸天界故晚稱天
0686a10: 界和上師因報恩大藏版朽命松影麟公募修囑石
0686a11: 溪杲公較刻休夏毘盧閣偶示微恙命移錫禪堂舊
0686a12: 方丈一日旦起禮佛畢特開示大眾回寢室飲茹如
0686a13: 常亭午取紙筆書偈云萬象指頭明卓異縱擒不換
0686a14: 機何利無端拶斷破蒲鞋翻然直入千峰去擲筆而
0686a15: 逝供堂中三日始入龕顏色不變觀者如堵陳旻昭
0686a16: 侍御周凝圖司空請三宜和上掩龕江南宰官居士
0686a17: 及衲子善信無不悲號如失慈乳海內士大夫同諸
0686a18: 方知識作詩製誄千里赴唁感歎法門梁木之摧也
0686a19: 師生明萬曆壬辰十二月十六示寂清順治己巳亥九
0686a20: 月初七世壽六十有八僧臘四十有九嗣法弟子二
0686a21: 十九人記居士四人往來問道及皈依縉紳孝廉
0686a22: 文學若干人得戒剃度弟子不可數計師說法四十
0686a23: 餘年坐道場五十餘處著作百餘種皆載師全錄將
0686a24: 奉師龕建塔竺菴成公與眾三卜皆得栖霞遂全身
0686a25: 歸葬千佛嶺下之右延庚挹辛既竣竺公述師行狀
0686a26: 丐余年友陳旻昭為塔上銘以旻昭數十年金湯從
0686a27: 師患難流離知師之詳無出其右者會旻昭即世稿
0686a28: 未就乃命餘謨卒業謨憶五歲時隨先老父宮論公
0686a29: 禮博山和上於皖城迨乙酉京師南還矢心白業始
0686a30: 隨先府君謁師金陵戊子居廬復謁師於余中丞濟
0686b01: 生菴述先君臨終夢幻泡影一空依舊青天明鏡語
0686b02: 師為陞堂及後謁師皋亭晨夕參叩屢多機籌自謂
0686b03: 疑團終古破師時贈偈有奪卻南泉老爪牙之句則
0686b04: 謨於師數世淵源法乳之仁可謂不淺矣且與旻昭
0686b05: 為一人交不敢以不嫺辭竊觀唐宋以來舉揚宗風
0686b06: 代不乏人其間儒佛兼總者惟明教嵩覺範洪然猶
0686b07: 不無二岐若師則易象詩書乃至老莊諸子百家并
0686b08: 世諦文字偶一拈提言言玅諦謨嘗服膺真儒必不
0686b09: 闢佛真佛必不非儒二語以為名言然前此諸儒崖
0686b10: 異未免角立門庭即宗主高自標詡多輕外典自姚
0686b11: 江倡學以後龍溪海門諸公始不諱言佛若以儒說
0686b12: 談宗上下千年獨我師一人而已巳蓋東魯西竺兩聖
0686b13: 人此心此理之同不容終秘者也至於師之陞堂入
0686b14: 室大機大用殺活縱奪如金翅鳥直取龍吞如大將
0686b15: 搴旗探囊取級故衲子即久參宿學亦多望崖而退
0686b16: 彼以師夢筆非人之辭為兩家方枘者安知古人當
0686b17: 機作用別有出身路耶故師揀魔辨異拓述傳燈正
0686b18: 宗諸書源流所繫筆削謹嚴然不肯輕遺一真參實
0686b19: 悟之士至語及濟宗出世諸老未嘗不極力推轂豈
0686b20: 末法詬諍我見崢嶸之輩所能窺其涯涘哉竺公之
0686b21: 狀師曰師雖嗣法洞宗五宗並舉主盟佛教三教並
0686b22: 弘非阿私其所好蓋實錄云謹依狀序其大概合十
0686b23: 稽首敬為銘曰靈鷲拈花首傳葉祖少林溟泛始闢
0686b24: 東土五葉二株天撐地拄幾危之間豈不握吐卓哉
0686b25: 洞曹聲振寰宇突出好山壁立風雨博山東苑兄龍
0686b26: 弟虎吾師嗣之一麟獨武開正法眼滴獅子乳如大
0686b27: 火聚如塗毒鼓觸之魂飛聞者毛豎杖錫至處海岳
0686b28: 驚舞法幢雲興肅規凜矩重興寶鏡新鑱斧揀異
0686b29: 辯魔鍼聾鎞瞽全提向上驗主中主橫擔楖栗高揮
0686b30: 王麈吳楚閩秦緇素爭睹五十餘剎慈心嬰撫金湯
0686c01: 霞簇法流川組道扶聖教名正燈譜宗集竺震文憲
0686c02: 鄒魯臨難不避遇嫉弗怒流水桃花蕭蕭起舞垂老
0686c03: 益堅憫世益苦適然譚笑坐脫鳳塢雙樹潛輝金河
0686c04: 影栩兩間哀恃百靈泣怙屴崱繖峰六朝仙府千佛
0686c05: 環坐儼同玄圃浩浩長江亭亭窣堵我師高風千古
0686c06: 萬古菩薩戒弟子大印皖城劉餘謨頓首拜撰。
0686c07: 康熙二年仲夏月住持棲霞嗣法門人南嶽大成立
0686c08: 石并書。
0686c09: 
0686c10: 
0686c11: 
0686c12: 
0686c13: 
0686c14: 
0686c15: 
0686c16: 
0686c17: 
0686c18: 
0686c19: 
0686c20: 
0686c21: 愚菴老和尚為天界老和尚封龕法語
0686c22: 君從千峰萬峰入我自千巖萬壑來雲月溪山了無
0686c23: 異借婆衫子舞三台恭惟老法兄天界浪杖人大和
0686c24: 尚縣白澤圖佩秦宮鏡妖狐喪膽佛祖攢眉幾七十
0686c25: 載身雲隨方陶鑄歷四十年法雨充棟琅函道通睿
0686c26: 聖錯錦貫珠行比嬰兒渾金璞玉主中主不難於相
0686c27: 續借不借何礙於通途菲以奉身陋於希世以不窘
0686c28: 於世故不累於俗若夫衛教禦侮假文章以撼動儒
0686c29: 林駕俊輿賢借辭鋒以風搖曲學弘慈濟物若紫金
0686c30: 山砥柱中流立論摧邪似石頭城堅不可破八柱擎
0687a01: 天亭毒群有是其法性廣波瀾闊左右逢源本根固
0687a02: 枝葉茂高低普應祖壽昌而大好山影落群峰師東
0687a03: 苑而曹源水稽天洪浪維弟者擬附驥以追風黎庶
0687a04: 乎眩青燐於白畫舉拂云大眾這是山僧千里持來
0687a05: 個消息要向鳳凰臺上吹生師子林中蹴踘不過要
0687a06: 顯這老漢一生來提持個威音王以前最上一著子
0687a07: 拈封云大眾看看玉殿無人虛夜月瓊林花謝掩重
0687a08: 門。
0687a09: 三宜和上明盂為雲門湛和上之法嗣晚住西湖
0687a10: 愚菴己巳亥秋來天界法語。不肖法孫興化識
