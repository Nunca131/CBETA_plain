0001a01: 學佛考訓序
0001a02: 讀書難讀佛書尤難不博通不旁覽遂呶呶于是非
0001a03: 得失之間蓋鮮有合也俍亭和尚于學無不窺著書
0001a04: 滿家已巳卓卓自命矣雖然猶有慮今所稱禪學者皆
0001a05: 闇於綠字赤文者也經生之家守其師說又不習禪
0001a06: 典奈何於是取三古以來百世而上華梵語言及其
0001a07: 行事探逸集微判為十部碎金積玉一無所遺大要
0001a08: 足以贊空王延慧命扶庶類正人倫一覽之間儒佛
0001a09: 畢備矣俍和尚之心何其廣且大也息波道人見而
0001a10: 善之充厥篇章更為詮次用投貝葉之林將補貫華
0001a11: 之義余歡喜踊躍敬題其首。
0001a12: 康熙九年佛誕日禹航同學弟嚴沆拜書
0001a13: 
0001a14: 
0001a15: 
0001a16: 
0001a17: 
0001a18: 
0001a19: 
0001a20: 
0001a21: 
0001a22: 
0001a23: 
0001a24: 
0001a25: 
0001a26: 
0001a27: 
0001a28: 
0001a29: 
0001a30: 
0001b01: 學佛考訓卷一
0001b02: 錢唐俍亭和尚淨挺緝
0001b03: 秀州息波道人成源訂
0001b04: 梵述
0001b05: 周書異紀首讖金人竺國高僧共傳碧眼聿尋康
0001b06: 會之班為徵華梵之合。
0001b07: 輟耕錄云京師栴檀像頗著靈異故老相傳其像四
0001b08: 體無所倚著人君有道則至其國學士程鉅夫瑞像
0001b09: 殿碑亦云佛升叨利天為母說法優填國王乃刻栴
0001b10: 檀為像蓋目連以神力挕三十二匠升叨利諦觀相
0001b11: 好乃成也及佛來歸栴檀步空向佛作禮佛為摩頂
0001b12: 授記曰我滅度後汝從震旦廣利人天繇是從西土
0001b13: 至龜茲入涼州抵長安江南汴梁北至燕京居聖安
0001b14: 寺自優填造像至延祐丙辰凡二千二百有七年屢
0001b15: 著神異。
0001b16: 周書異記云穆王五十二年二月十五日天沸星出
0001b17: 不雲而雨山吼波逆塵剎大震暴風忽起西方有白
0001b18: 虹十二道南北通過此時佛涅槃也涅槃在跋提河
0001b19: 畔娑羅林中。
0001b20: 四明阿育王塔晉太康三年從地湧出露盤五層中
0001b21: 懸小鐘舍利綴於鐘下圓轉不定或作葡萄色或如
0001b22: 金蓮花或如車輪五色變幻光彩映人非常有也按
0001b23: 釋鑑周共和九年東天竺國阿育王盡收西域諸塔
0001b24: 及龍宮舍利夜役鬼神碎七寶末造八萬四千寶塔
0001b25: 命耶舍尊者舒指放光八萬四千道一光盡處安置
0001b26: 一塔遍娑婆界在此震旦國者一十九所四明其一
0001b27: 也。
0001b28: 佛國記云摩竭提國是阿育王所治城中宮殿皆鬼
0001b29: 神作非世所造。
0001b30: 佛國記云那竭國城東北有佛錫杖牛頭栴檀所成
0001c01: 長丈六七許正復千百人舉不能動。
0001c02: 廣弘明集云瑜珈之建寶塔百鬼助以日工雀離之
0001c03: 起浮圖四王扶其夜力按雀離塔在健馱國高七十
0001c04: 丈周三百步王修浮圖工木既訖有鐵柱無能上者
0001c05: 王乃燒香散花感四王天來助一舉便到塔內事物
0001c06: 咸是金玉旭日始開則金盤晃朗微風漸發則寶鐸
0001c07: 和鳴西域浮圖此為第一伽藍記云此浮圖天火七
0001c08: 燒佛法當滅。
0001c09: 寶康初道安至襄陽立寺建浮圖鑄銅像能起自行
0001c10: 光明燭天又秦王符堅送外國金像彌勒至道安所
0001c11: 光嘗照室以頂含舍利也。
0001c12: 太康中朱士衡得梵本道行經時于闐國王積火焚
0001c13: 之火滅經存色更鮮彩士衡許州人黃初間棄俗出
0001c14: 家為此土沙門講經之始。
0001c15: 僧會者康居國丞相子也出家遊行入中國至吳結
0001c16: 茆行道吳帝延見言佛舍利甚異帝因設瓶嘿禱求
0001c17: 驗經七日鏘然有聲光明錯發帝與公卿聚觀因建
0001c18: 塔於建業佛佗里寺名建初時赤烏四年也。
0001c19: 吳帝問僧會曰佛教所明善惡報應何者是耶對曰
0001c20: 明主以孝慈訓世則赤烏翔而老人星見仁德育物
0001c21: 則醴泉湧而嘉苗生善應以瑞惡亦有報帝悅奉會
0001c22: 為師。
0001c23: 永和中有金像現於荊州大司馬桓溫迎之不動時
0001c24: 江陵滕畯捨宅為寺命法師曇翼主之翼率眾往迎
0001c25: 飄然輕舉奉安本寺。
0001c26: 曇翼曇彥號二曇住法華山翼生腋下有毳毛三莖
0001c27: 故名翼先是餘杭沙門法志誦法華經階下有雉馴
0001c28: 聽凡七年化去志夢童子來謝曰因聽大經得離羽
0001c29: 族今生前山王氏為兒志至其家果驗視腋下有毳
0001c30: 因攜出俗後入廬山依遠公復往關中見羅什東還
0002a01: 會稽隱秦望山誦法華經以老彥亦負時望相傳為
0002a02: 許詢後身壽一百二十歲。
0002a03: 曇翼誦法華經十二年一夕忽有女子身披彩服手
0002a04: 牽白豕至曰入山採薇迫日已巳暮豺獸縱橫敢托一
0002a05: 宿翼力卻之女哀鳴不已令居草床夜半號呼腹痛
0002a06: 甚急告翼按摩翼辭以持戒女呼愈甚翼乃以布裹
0002a07: 錫遙按之翌日女化祥雲有白豕雙蓮凌空而去語
0002a08: 翼曰我普賢大士來試汝耳郡守孟顗聞於朝建法
0002a09: 華寺紀其異。
0002a10: 晉沙門帛法橋誦經乏聲禱大士者七晝夜豁然通
0002a11: 利自是諷詠聲徹里門。
0002a12: 晉沙門竺道猷初止剡山後移赤城群虎蹲前猷誦
0002a13: 經一虎竟睡猷以如意扣之云何不聽經經畢虎去
0002a14: 又坐禪石室有大蛇十圍環遶猷不為動一日見男
0002a15: 子前來曰弟子夏帝之子居此二千餘年今往寒石
0002a16: 山輒推室以相奉乃鳴鞞凌雲而去蓋郎前大蛇也
0002a17: 晉建興中有石佛二浮海來入吳松江道俗爭迎不
0002a18: 能致有朱膺者奉佛素謹往迎之其輕如羽奉安通
0002a19: 玄寺其一維衛佛其一迦葉佛也。
0002a20: 習鑿齒嘗詣道安自稱曰四海習鑿齒安對曰彌天
0002a21: 釋道安兩人因相得甚歡習遺書謝東山有云若安
0002a22: 者非常勝士恨公不一見耳。
0002a23: 符堅時籃田得古鼎容二十有七斛朝士無識之者
0002a24: 以問道安安曰魯襄公所鑄也腹有篆文果信由是
0002a25: 堅敕三館學士皆師於安國人語曰學不師安義不
0002a26: 禁難。
0002a27: 天竺沙門真諦嘗譯起信俱舍等論往來河渚間以
0002a28: 坐具敷水面跏趺其上或折荷葉而濟時人奇之每
0002a29: 圖像爭相奉祀。
0002a30: 尸黎蜜多羅尊者天竺國太子也讓王位出俗至建
0002b01: 康丞相王導見之曰此我輩人也太尉庾亮光祿周
0002b02: 顗廷尉桓彝一時名公皆造門結友時呼為高座法
0002b03: 師善梵唄清響凌雲孔雀諸經皆其所譯。
0002b04: 佛馱耶舍天竺國人也善毗婆沙論而髭赤因號赤
0002b05: 髭毗婆沙至長安秦主郊迎供設如王者師一無所
0002b06: 受時至分衛一食而已巳。
0002b07: 佛馱耶舍遊匡山為遠公所重嘗負鐵建塔於紫霄
0002b08: 峰頂奉安舍利。
0002b09: 慧持廬山遠公弟也晉隆安中辭遠公入蜀止嘉州
0002b10: 龍淵寺義熙八年垂誡門徒入定龕樹至宋徽宗政
0002b11: 和三年風折其樹持乃出定。
0002b12: 鳩摩羅什父羅炎天竺人也龜茲國王聞其名請為
0002b13: 國師王有妹遂逼妻焉生羅什什在胎其母慧解異
0002b14: 常因名羅什此言童壽云。
0002b15: 杯渡在彭城聞羅什入關嘆曰吾與此子戲別三百
0002b16: 年矣相見杳然遲於來世耳什在秦九年而卒闍維
0002b17: 舌根不壞。
0002b18: 羅什嘗與母謁北山尊者尊者謂其母曰善護此沙
0002b19: 彌年三十五毘尼無缺度人如優波鞠多不爾正俊
0002b20: 法師耳。
0002b21: 僧肇幼家貧為人傭書遂博觀子史尤善老莊年二
0002b22: 十為沙門三十二而卒詳定經論學者輻輳設難交
0002b23: 攻並迎而解。
0002b24: 杯渡行於路攜一蘆圈中有四小兒長數寸眉目如
0002b25: 畫杯渡語人曰此四天王也童子時時見之。
0002b26: 支謙字恭明月氏人初遊雒邑受學於支亮亮受學
0002b27: 於支讖世稱天下博知不出三支謙博覽經藉為人
0002b28: 細長黑瘦眼多白而睛黃時人語曰支郎眼中黃身
0002b29: 雖細是智囊後避地歸吳吳主拜為博士嘗譯經一
0002b30: 百二十九部。
0002c01: 道寶王丞相茂弘弟也辭榮為僧以學行顯。
0002c02: 佛圖澄天竺國人也永嘉四年至雒陽已巳百餘歲服
0002c03: 氣自養積日不食善誦咒役使鬼神腹旁有孔以綿
0002c04: 塞之夜則出光自照每臨水從孔出腸胃洗濯還納
0002c05: 腹中雒陽寇亂潛伏草野石勒屯葛陂杖錫往見取
0002c06: 水咒之俄青蓮華生缽內勒子斌既死澄以楊枝洒
0002c07: 之復活益著奇跡壽一百七十度弟子道安等七千
0002c08: 餘人。
0002c09: 佛馱跋陀罽賓國人也秦太子姚泓延入東宮與羅
0002c10: 什辯法既渡江至匡山見遠公論義遠高之。
0002c11: 道安法師依陸渾山木食澗飲武帝立檀溪寺居之
0002c12: 秦堅破襄陽奉師以去謂左右曰吾以十萬師取襄
0002c13: 陽得一人半耳左右問為誰堅曰安公一人習鑿齒
0002c14: 半人也師左臂有肉隆起方寸如印號印手菩薩然
0002c15: 貌寢時語曰漆道人驚四鄰。
0002c16: 太元中道安入寂時西北雲開見樓閣幻出有異僧
0002c17: 出入隙中指曰彼兜率天也。
0002c18: 傅大士名翕字玄風號善慧結庵雙樹因號雙林大
0002c19: 士種植蔬果為人傭作與妻妙光子普建普成共衍
0002c20: 佛法嘗謂其子曰我從第四天來出生於此。
0002c21: 寶誌公不知何所出東陽朱氏婦聞兒啼鷹巢中舉
0002c22: 以為子故手足皆鷹爪也七歲依鍾山僧出家多顯
0002c23: 神異常以剪尺拂扇掛杖頭負之行聚落蓋齊梁之
0002c24: 讖云。
0002c25: 誌公嘗食鱠旋吐水中皆活洒然而去。
0002c26: 智者國師姓樓名惠約婺州人也梁武帝時召見等
0002c27: 覺殿忽合掌入玻璃瓶中結跏趺坐少選化五色雲
0002c28: 臺而出帝北面頂禮受戒。
0002c29: 普通初僧稠住王屋山聞兩虎交鬥以錫杖中解各
0002c30: 散去。
0003a01: 達禪師得水觀三昧每入此定有窺之者惟見清水
0003a02: 凝渟滿室沙門道僊從達遊得火光三昧所居之室
0003a03: 玄夜朗照。
0003a04: 慧約法師梁武嘗從受戒羯磨日甘露霄降孔雀來
0003a05: 馴得戒者四萬八千人及約示寂所乘青牛為之垂
0003a06: 涕雙鶴悲鳴彌月而去。
0003a07: 白足沙門名曇始一名惠始清河張氏子也白足跣
0003a08: 行泥滓不染故名赫連屈丐取長安道俗被戮而始
0003a09: 接刃無傷屈丐怒召始於前以短刀自擊之竟不能
0003a10: 害。
0003a11: 魏太武既誅沙門盡毀經像白足謁太武武怒命斬
0003a12: 之不能傷又自抽佩刀擊之亦不能入投諸虎檻虎
0003a13: 皆弭服武驚延師上殿悔謝皈敬。
0003a14: 周武將滅佛法有僧靜藹上書力諍不得遂歸太乙
0003a15: 山敕遣侍者跏坐磐石自割身肉五臟皆外見手足
0003a16: 頭面臠析都盡以刀割心捧之而卒次日合掌趺坐
0003a17: 如故所傷餘骸一無遺血白乳湧流凝於石上。
0003a18: 慧力寺僧善周沐浴而化五日後鬚髮再生。
0003a19: 天竺國惠理法師至浙西見山巖秀麗曰此吾靈鷲
0003a20: 山十小嶺不知何年飛來有洞舊藏白猿呼之猿果
0003a21: 出。
0003a22: 隋仁壽初京城鑄丈六金像其日雨寶屑銀花香氣
0003a23: 甚異又法師元琬造丈六金像始成天雨花花狀如
0003a24: 雲母。
0003a25: 隋開皇中釋道英入水宴坐六宿方出又值冰厚雪
0003a26: 深仰臥三宿方起。
0003a27: 大業初慧侃住棲霞寺往楊都偲法師所將還寺眾
0003a28: 請現神力侃即從窗中出臂長數十丈。
0003a29: 金舌和尚趙人也修道中條山唐睿宗三召不至乃
0003a30: 截其舌以進焚之化為金舌哦經如故。
0003b01: 清涼僧海豐苦行二十餘年人見其眉睫間常化佛
0003b02: 百千大如黍米往來遊行已巳不覺也。
0003b03: 藥王菩薩姓韋氏名古字老師疏勒人也開元中至
0003b04: 京紗巾毳袍杖藜而行腰懸葫蘆數百普施藥餌以
0003b05: 一黑犬自隨凡有患者視之即愈帝敬禮為藥王菩
0003b06: 薩。
0003b07: 萬回虢州張氏子幼時嘗致兄書六千里外朝往暮
0003b08: 返因號萬回及為沙門所至顯化武后延入宮賜以
0003b09: 錦衣令宮女給侍中宗賜號法雲壽八十飲水湛然
0003b10: 而逝。
0003b11: 唐使王玄策過西域視維摩故居以手板量之方廣
0003b12: 十笏蓋方丈所由名也維摩詰此云無垢毘耶離此
0003b13: 云廣嚴有妻金姬子善思女月上大闡奇跡。
0003b14: 宗實上人樊司空子也捨官位妻子出家白居易作
0003b15: 偈贈之有云榮華恩愛棄成唾戒定真如和作香今
0003b16: 古雖殊同一法瞿曇拋卻轉輪王。
0003b17: 皎然名晝霅州人與靈徹遊甚善徹字澄源居越州
0003b18: 雲門精持戒律又杭之西嶺僧標有高行三人齊名
0003b19: 時人語曰霅之晝能清秀越之徹洞冰雪杭之標摩
0003b20: 青霄。
0003b21: 貫休善畫兼能詩嘗題簡禪師院云忘機室入空靜
0003b22: 與沃洲同惟有半庭竹能生竟日風登山海月上出
0003b23: 定印香終繼後傳衣者還須立雪中。
0003b24: 溫州淨居寺尼玄機嘗習定於平陽山石窟開元中
0003b25: 倒立而化將葬風雷陰黯失其柩越二日有自大石
0003b26: 來者云是夕空中有簫磬聲柩已巳置峰上矣。
0003b27: 大曆中有鄒和尚不知所從來跨白驢結茅居徽山
0003b28: 一日走鄰縣靈鷲山中其徒追及但見文殊石像耳
0003b29: 始知為大士化身而白驢即獅子也。
0003b30: 婁道者承天寺僧也生有異相掌中一目中指七節
0003c01: 乾興七年側臥而化焚之三日衣不動忽雷雨驟
0003c02: 作薪火皆滅中出白煙自焚立盡獨留目睛與舌根
0003c03: 不壞舍利無數。
0003c04: 金碧峰不知何許人高皇起兵見之宣州峰跏趺危
0003c05: 坐不為禮上叱峰亦叱上曰可曾見殺人將軍乎峰
0003c06: 曰可曾見不怕死和尚乎上乃釋劍作禮峰徐曰建
0003c07: 康可王也洪武初上既即位召見奉天殿敕施摩伽
0003c08: 斛食大興佛事入滅舍利五色。
0003c09: 尚師哈立麻者烏思藏僧也永樂中命建法壇十四
0003c10: 日天花飛墜甘露降空有舍利自天而下青鸞白鶴
0003c11: 連霄畢集金仙羅漢變現雲表又聞天樂來空一夕
0003c12: 檜柏生金色花遍於都城內外帝自此潛心釋典作
0003c13: 佛曲使宮中歌舞之。
0003c14: 瓦領禪伯西僧也永樂中帝與偕至靈谷寺觀向日
0003c15: 塔影齋心嘿禱有五色圓光中見佛像及誌公像翼
0003c16: 日天花雨空異香芬馥帝心大悅命圖畫示中外。
