0180c01: 三峰藏和尚語錄卷第十二
0180c02: 吳虎丘山雲巖寺嗣法門人弘儲編
0180c03: 雜偈
0180c04: 大定偈
0180c05: 大定無定情根無性將情遣情缽盂安柄無定定大
0180c06: 無性性有無定無性性定不守全體那伽隨事機宜
0180c07: 雲生古澗月落空池君今有情只緣有定一句不了
0180c08: 莫管動靜隨波起落與事低昂阿阿呵呵任運行藏
0180c09: 驢事馬事罵鹿驚獐一總抹殺不用商量昨日今日
0180c10: 幾迴飯喫問我大定雨落地濕
0180c11: 偈二首
0180c12: 提起如熱鐵森羅萬象皆迸裂從教獅子王也須坐
0180c13: 斷舌不是心不是佛不是物什麼與麼太親切如何
0180c14: 若何沒交涉若不如何墮虛豁不是空不是有離卻
0180c15: 四句句中走句中句外絕羅籠粉碎囫圇吞一口口
0180c16: 吞吞口兩難判盡力道來秖一半一齊拋入毒龍湫
0180c17: 瞥眼風雷破霄漢更有雲收雨霽時誰敢回頭正眼
0180c18: 看觸著便提起兩箇石虎沒頭尾有時齊放下處處
0180c19: 箭鋒相共抵亦不是造作亦不是法爾一滴普潤三
0180c20: 千雨若人徹悟即成迷會與不會總不許蒼天蒼天
0180c21: 可悲痛椎胸頓足成何用獨有山儂拄杖閑壁頭高
0180c22: 倚無人動
0180c23: 平生寶愛都拋棄徹底貧來貧亦廢匣中劍去光怪
0180c24: 銷一時喪盡英雄氣風流心苦滋味嘗遍人間無說
0180c25: 處娥皇哭斷竹痕鮮孫登嘯罷松聲沸水上葫蘆空
0180c26: 裏絮一生去住無拘繫橫吹短笛豎吹笙月水煙山
0180c27: 恣游戲阿呵呵驀直去大家鼻孔都向地
0180c28: 示淨心居士
0180c29: 擲箇蒲團坐面門虛空撚出鐵囫圇翻身倒向人前
0180c30: 看郭外梅花楊柳村
0181a01: 又
0181a02: 劈面輪椎莫放輕沸湯鍋裏萬年冰當陽更有通霄
0181a03: 路剃髮為翁帶髮僧
0181a04: 又
0181a05: 目前萬事總干休推出明州布袋收十字街頭親放
0181a06: 下揶揄童子鬧春秋
0181a07: 示懷上人
0181a08: 睡裏日頭俱是夢會來一喝露山河泥牛入海無消
0181a09: 息窗外梅花春幾多
0181a10: 示淨禪人
0181a11: 開口打折你驢腰漫道一箭落雙鵰無言瀝出你脊
0181a12: 血那許殘春瘖百舌中不立一二已絕邊竹篦子話
0181a13: 兩劍截天速道速道栗棘金圈咦直饒絕影馳千里
0181a14: 更有珊瑚一百鞭
0181a15: 示學者
0181a16: 不生一念還成念脫體無依未到家截斷意根敲碎
0181a17: 骨水流千樹碧桃花
0181a18: 飯後
0181a19: 自拈自放犀牛扇誰脫誰穿臭鶻衫飯飽不知飢後
0181a20: 事杖攜隨處看松杉
0181a21: 信心偈示道圓
0181a22: 自心本無心無心何所信信所信不及道向無心進
0181a23: 故知道非道壁立千萬仞此心寧有無此心豈逆順
0181a24: 屹然無縫塔虛空了無釁兩頭不可得突爾契空印
0181a25: 回看入世情九逵驟神駿又如六龍舞如獅子奮迅
0181a26: 大道本圓融信之法始振究竟心何物頂門忽雷震
0181a27: 示一默成首座
0181a28: 狐技乍呈影狻猊掌已過未聆風勁疾但見血成河
0181a29: 雙刃芒生電全身耀滅磨空中筋斗轉密處再重科
0181a30: 劍出鋒中銳玄玄要復羅直提尖處用放手合雙柯
0181b01: 問著先潛跡青龍向後拖葫蘆谷口斷星火徹天多
0181b02: 互換機難測縱橫妙佛魔從來獅子睡牙爪豈干戈
0181b03: 示學者
0181b04: 四大五蘊都放徹一箇話頭如鐵橛著衣喫飯總不
0181b05: 知起止隨人過白日萬法冰消一不存急難歸處務
0181b06: 歸根銀山鐵壁千萬丈退無行路進無門努力懸崖
0181b07: 絕攀攬千躋萬躡盡情拶忽然拶入太虛空地裂山
0181b08: 崩破心膽回頭不覺夢醒來水綠山青絕點埃指點
0181b09: 東風向人道一年一度百花開解開腰帶放心睡起
0181b10: 來闖入牛羊隊世上爭看癡倒人問著全無一件會
0181b11: 道人密行不可測祖佛相逢都不識獨有山前石一
0181b12: 堆平生伎倆頗相敵興雲布雨閑家具爭似臺山驀
0181b13: 直去問我工夫卻與麼曉鶯啼斷花千樹
0181b14: 答懋存居士
0181b15: 一句未能乾到竭尚留悟見死生心從今發猛竭將
0181b16: 去揚子江頭深更深
0181b17: 又
0181b18: 任病應知觸處多用心解釋落如何忉忉說到最佳
0181b19: 處長舌東鄰有老婆
0181b20: 又
0181b21: 道人三業貴須清切莫清邊認是能為要莫能翻做
0181b22: 濁看來只是可憐生
0181b23: 示休禪人
0181b24: 下手須絕路路絕如懸崖手足不可攬憑空用力捱
0181b25: 用力無用處不得寬徘徊譬諸無翼鳥直奮虛空來
0181b26: 忽然失腳時平地翻風雷虛空俱粉碎回身若嬰孩
0181b27: 切勿此中坐潔淨成塵埃直明向上句透脫亡悟胎
0181b28: 不人玄妙奧直截翻為災得法法亦亡火盡飛空灰
0181b29: 方知主中主何用更相猜目前山色好晴光濕綠苔
0181b30: 冷披襤衫衣醉倒麴糱罍有時臥繩床有時橫土街
0181c01: 生則隨時過死則當處埋大開兩道眉一任兒推排
0181c02: 問我總不知相對笑咍咍原知空肚裏到處有清齋
0181c03: 示禪子
0181c04: 萬法歸一一歸何處一箇話頭把絕義路越參越難
0181c05: 金剛堅固忙裏鬧裏處處研捕忽然截斷廓然露布
0181c06: 青州衫子非新非故處處倒拈截流而渡此是菩薩
0181c07: 大方闊步佛頂上行為法王父名之曰祖不存步武
0181c08: 若人信者便好參去
0181c09: 示秀初居士
0181c10: 機先果何物山月冷中宵野鶴夢未醒秋風自蕭蕭
0181c11: 枕頭忽撲落打破方磚角拈起破沙盆千峰活卓卓
0181c12: 倒轉旗與鎗泥牛鬥入洋杳無蹤跡處風浪捲泥漿
0181c13: 奔騰不可即龍珠競全得了手不足忙起處誰知勒
0181c14: 讓盡復全擒三山併六岑高上須彌頂直下定拌身
0181c15: 句裏重為主雙雙兩兩豎突然頂上來鐵丸迸如虎
0181c16: 唯此一事實撥著便拈出不用啟明光處處拋紅日
0181c17: 示北禪長老
0181c18: 斷腸只在一聲猿三峽曾過淚始乾莫向瞿塘最深
0181c19: 處棄船取水下洪湍
0181c20: 示金山印上人
0181c21: 印泥印水印虛空一點金山浩渺中獨有當陽無印
0181c22: 處南詢更向海門東
0181c23: 示伊圓上人
0181c24: 一點不獨二點不並同起同落合三非定從左看右
0181c25: 以偏奪正從右看左臣將君敬頂門獨朗何處握柄
0181c26: 琉璃殿中苔荒夜靜兩板門開森羅圓映一齊推上
0181c27: 大千齊暝豎目亞面見非凡聖三星照天是何心行
0181c28: 咄山樹拖雲石堂流磬
0181c29: 答竹菴關主
0181c30: 西出陽關淚轉乾千重萬疊險峰寒只因剛折一枝
0182a01: 柳回首聽歌鼻欲酸
0182a02: 又
0182a03: 長蛇捲尾不知頭砲火光中敵國愁江上石堆留古
0182a04: 陣問君端的要相酬
0182a05: 又
0182a06: 影旂搖動鼓聲高八陣圖開不用刀陸遜縱令先主
0182a07: 敗亂砂飛處豈能逃
0182a08: 示素衲居士
0182a09: 祖意不可得得意皆非意明明百草頭夜來八萬偈
0182a10: 會得便快活不會即參去拈出竹篦子箇中無擬議
0182a11: 口縫剛欲開霹靂虛空至千佛出頭來也應無立處
0182a12: 三問復三打請問舊臨濟放開一線道雨後山澄霽
0182a13: 示熊魚山明府
0182a14: 見離見見見不能及不及之見如提三尺我尚不有
0182a15: 何況佛為太湖白白新竹離離
0182a16: 又
0182a17: 雙眸開闔非明非暗額上豎亞超此獨斷頂心心佛
0182a18: 佛不可到無光之光黑且至耀
0182a19: 又
0182a20: 道可見者心言之餘見此不見雷破空虛觸著便燒
0182a21: 山崩空裂毘盧頂上有腳不立
0182a22: 又
0182a23: 心之與性不可點著火不容蠅水不容爝一劍當軒
0182a24: 魔佛不前舌頭不到蒼天蒼天
0182a25: 答許定宇冏卿
0182a26: 踏翻地獄與天堂蜆子林公一樣狂信手虛空輕畫
0182a27: 破紙爐今日又回陽
0182a28: 示覺宗上人
0182a29: 高提法印作提綱寶月寥寥出上方為問印文無曲
0182a30: 處儼然空水有文章
0182b01: 示眾
0182b02: 的的秋花祖意新夜來雨過濕朱唇分明一句無言
0182b03: 法說與無聞聽轉新
0182b04: 示魚山居士
0182b05: 人似飄蓬日轉丸一求落處便生端魚龍莫厭通身
0182b06: 水行得風雷不用乾
0182b07: 示定宇居士
0182b08: 看到梅花月上時箇中何處更堪思若人問著休空
0182b09: 放帶月還須折一枝
0182b10: 示童野魯居士
0182b11: 纔沾心性不離心隱隱猶從妙理尋何似劈開空一
0182b12: 片為君直劄頂門鍼
0182b13: 又
0182b14: 橫刀躍馬輥冰花直突重圍見作家忘卻六韜三略
0182b15: 事不須臨陣說囊沙
0182b16: 示孟卿居士
0182b17: 從來竿木戲逢場古鏡何須點出光覿面與君深究
0182b18: 竟一株枯桂忽生香
0182b19: 示果道人
0182b20: 凡聖路頭窄有力用不得用此無用力此力非心識
0182b21: 心識到絕處自然有消息如何又若何參天起荊棘
0182b22: 出言落有無舉心動偏側所以年復年坐久蘊胸臆
0182b23: 此法不真了悟處即外道貴乎有師承尋師莫草草
0182b24: 工夫只如此一踏了終始請看水潦翁呵呵笑不止
0182b25: 笑若止前山後山煙色紫
0182b26: 示某居士
0182b27: 群龍無首兀騰騰現躍飛潛有未曾不是通身都打
0182b28: 過如何恰與象先冥
0182b29: 又
0182b30: 十年打水不成渾撲破嬋娟又囫圇抹過明夷爻上
0182c01: 六文王箕子共黃昏
0182c02: 與禪人
0182c03: 三聖何孤大覺賒算來興化較些些而今拈出人前
0182c04: 看會作當機亂撒沙
0182c05: 又
0182c06: 兩家一喝便舉起翻疑更什麼濟上宗風千古
0182c07: 恨重生守廓待如何
0182c08: 又
0182c09: 迅捷機鋒老行婆人人解道不如他最憐澄一埋荒
0182c10: 草哭斷蒼天恨轉多
0182c11: 又
0182c12: 生未生時亂若麻頌前頌後轉紛拏子規徹夜聲啼
0182c13: 血喚不回頭也大差
0182c14: 示中輿禪人
0182c15: 鐵牛機下印文重合合開開不可動雙金銷盡突然
0182c16: 來八角火輪空裏縱東擲西拋帶影翻紛紛沓沓亂
0182c17: 深山五雲屯處不可到幾箇曾經透此關難難難大
0182c18: 悲頂上碧螺巉
0182c19: 送禪者之京口
0182c20: 鐵甕磯邊江水聲聲聲喚道起參情誰拈一粒金山
0182c21: 小刺破長江到眼明
0182c22: 示讀法華經居士
0182c23: 法華那句是真經七卷從頭到尾停一字一圈金栗
0182c24: 棘滿園春草舌根青
0182c25: 又
0182c26: 是法從來示不得拈出火團燒四壁于中一猛忽推
0182c27: 排要問此門何處出
0182c28: 示瑞之居士
0182c29: 斷山截水好量到此須知轉處長拈取斷山還截
0182c30: 水自身山水一時忘
0183a01: 示劉居士
0183a02: 不力的丁短當郎盧練零舌頭三尺杵拈出向君聽
0183a03: 華梵通禪咒心言出死生西來果何意村外杏花明
0183a04: 示宗鏡禪人
0183a05: 宗無影相照不到處此中印文空水不住毫髮不爽
0183a06: 萬象一句香在梅花第幾枝池塘夜水和春貯
0183a07: 示雪巢禪人
0183a08: 千嶺無從下腳處一巢何地覓寒松肯于直下翻長
0183a09: 翮踏破瀰天大雪空
0183a10: 題果證子遺筆并序
0183a11: 果證子者惲居士仲詒之仲子也幼則茹素聰穎
0183a12: 善屬文自言嘗憶山中參禪習靜事以華嚴會功
0183a13: 德未完非早出家即當謝去緣父母未能即捨乃
0183a14: 脫然告訣焉時年甫十五也見其留稿有西方讚
0183a15: 參禪散言勸人念佛西江月弔屈子詩及幽思賦
0183a16: 頗有出塵之韻惜其不得親見作家為之一點作
0183a17: 百丈高峰一流人以起臨濟今日也因書數偈。
0183a18: 宿生靈骨此生心石裏琴飄隔世音爨下若逢人撥
0183a19: 著定為枯木裏龍吟
0183a20: 又
0183a21: 百丈當年扭鼻時與君一樣少年姿未明哭笑先回
0183a22: 首孤負人間馬大師
0183a23: 又
0183a24: 屈原漁父兩俱非鼓枻歌騷各自歸會取衝天一條
0183a25: 路死生門戶即禪機
0183a26: 偈五首
0183a27: 約得同心四五人海山空處問空津了知一棒無餘
0183a28: 事拋出尋常鐵囫圇
0183a29: 又
0183a30: 拶來未必落人機別作生涯用處微才欲若何波浪
0183b01: 起目前蒿箭亂蝗飛
0183b02: 又
0183b03: 八面風塵一喝消幾人于此脫凡囂如今靠倒雲門
0183b04: 老不敢耑稱鑑咦高
0183b05: 又
0183b06: 勒馬拖刀豈好心入他機陷便應沉不如未得便宜
0183b07: 處背手先將慣賊擒
0183b08: 又
0183b09: 不須全見已巳先完誰把研椎尾上安及至喚來還罷
0183b10: 去野鴻天外一聲寒
0183b11: 示初上人
0183b12: 喚得喚不得凡聖路頭窄大地與虛空萬象難名色
0183b13: 此身及此心本性與神識件件皆兩頭竹篦無別則
0183b14: 當機拶著時翻空打霹靂電影猶未收驟雨掀天黑
0183b15: 更有那邊句九龍山色碧迴看經教中句句有法式
0183b16: 無實復無虛離即交如織雙雙鳥去時水天秋脈脈
0183b17: 更看機先事如何而可即早晨方粥罷又要接禪客
0183b18: 示眾
0183b19: 鳥窠吹布毛侍者當下悟請問布毛間畢竟何分付
0183b20: 有付成剩法無付是絕路兩是兩不是東盼復西顧
0183b21: 收起玄玄思打開木木肚中間直領去了然尊貴墮
0183b22: 倒卻剎竿拈起優缽百丈挂拂臨濟六十一一看來
0183b23: 都是敗缺山僧與君說三日耳曾聾聞風爭吐舌
0183b24: 均上人施茶請說偈
0183b25: 寒施薑湯暑施茶當機著著有生涯若來撞著三峰
0183b26: 老毒藥逢人賣與他
0183b27: 參禪四十偈
0183b28: 大信
0183b29: 佛祖機關出悟迷信知一見得全提分明大事本條
0183b30: 直不上多門次第梯
0183c01: 直心
0183c02: 心言兩直勿思惟應事如鐘付木椎捩轉鼻頭生死
0183c03: 切不知面目是阿誰
0183c04: 持戒
0183c05: 滌盡唯餘潔白存才添一點是瑕痕聖凡兩路齊拋
0183c06: 卻戒是當機狹小門
0183c07: 發憤
0183c08: 生死門頭好放拌一條血刃耀人寒者回突入重關
0183c09: 去不斬樓闌不下鞍
0183c10: 去我
0183c11: 憎愛關頭直截平不知爾我為誰名放教氣息通身
0183c12: 盡呼馬呼牛總不應
0183c13: 絕情
0183c14: 漂沉生死只緣情一滴滔天白浪生真是攫龍金翅
0183c15: 鳥劈開深水下東瀛
0183c16: 絕理
0183c17: 絲毫理路即攀緣慶喜曾經墮梵天不是頂門心佛
0183c18: 咒如何到得世尊前
0183c19: 絕善惡
0183c20: 六道分岐滑似油只緣兩路定沉浮不信但看明上
0183c21: 座掉頭何等不風流
0183c22: 絕簡點
0183c23: 從來不做虧心事夜半敲門不喫驚若更佇思看逆
0183c24: 順太平草木盡成兵
0183c25: 絕修證
0183c26: 清晨禮佛把香燒飯後閑須遶數遭門外忽逢王阿
0183c27: 大殷勤陪送說前朝
0183c28: 近知識
0183c29: 湛堂顧命付雲門要了須參佛果勤不向迅雷行處
0183c30: 薦三僧祗劫下功勳
0184a01: 受鍛鍊
0184a02: 習惑從來不自知隱人胸次法如絲須向紅爐難下
0184a03: 處百千炮煮百千椎
0184a04: 看話頭
0184a05: 空腹還吞熱鐵團四天無路不中安忍將三寸孃生
0184a06: 氣憤出骷髏迸腦乾
0184a07: 勤問話
0184a08: 無心死水話頭遲悶處逢師急問之鐵鎖銅關敲斷
0184a09: 後始知參請占便宜
0184a10: 莫妄答
0184a11: 當機拶著莫彽徊下語須曾會得來莫學今時油滑
0184a12: 輩便將狗口向人開
0184a13: 便要徹
0184a14: 不是工夫要久長話頭綿密是災殃冤家撞著便當
0184a15: 死拌命和他戰一場
0184a16: 少打坐
0184a17: 悟機原在四儀端莫把形骸博世觀冷坐悟遲身易
0184a18: 病日隨昏散費盤桓
0184a19: 莫習靜
0184a20: 靜裏工夫最不堪不生毛見定沉酣大豁雙眸隨事
0184a21: 看鬧樅樅處有真參
0184a22: 勿墮工夫窟
0184a23: 覺無昏散話常提穩穩蒲團念不迷末法工夫真重
0184a24: 病自驅老象入深泥
0184a25: 勿立主宰
0184a26: 忘前失後好工夫七識幾希主宰無正是師承施巧
0184a27: 處莫教錯過自支吾
0184a28: 疑情
0184a29: 斷識還須用識心不隨明路逐漂沉只緣一點難分
0184a30: 剖疑到通身血迸淋
0184b01: 壁立萬仞
0184b02: 鳥飛不度目前高百尺深潭腳未牢驀地一聲雷送
0184b03: 尾打翻星斗出重霄
0184b04: 懸崖撒手
0184b05: 攀躋不住突然翻千里黃河徹底渾颺盡皮毛和骨
0184b06: 節更無消息向君論
0184b07: 斷命根
0184b08: 鏡光燈影逼天寒照徹森羅絕不干不是渠儂言不
0184b09: 會要言思去也應難
0184b10: 莫坐前後際斷處
0184b11: 翻身跌入水晶宮一片寒江夢裏空岐路暫時休坐
0184b12: 著頂門要見日輪紅
0184b13: 以證悟為期
0184b14: 突然狹路偶相逢果與尋常見不同惺夢昏沉齊受
0184b15: 用任他魔佛變無窮
0184b16: 更進一步
0184b17: 處處分明礙眼睛要憑一轉過平生若為嫡骨親生
0184b18: 子不向東宮問帝京
0184b19: 服勤
0184b20: 碎身不獨報師恩要見親孃腳後跟八萬四千門透
0184b21: 過末梢愁殺一場渾
0184b22: 入鍛須深
0184b23: 爐椎萬遍滓仍生鍊到寒芒逼斗橫砥礪勤勤休鈍
0184b24: 置龍蛇轉變自成精
0184b25: 遍參
0184b26: 濟上門庭次第參五家求遍古人函翻身行腳問諸
0184b27: 老內外書須向後探
0184b28: 到家
0184b29: 玅高不見別峰逢歷遍南方到閣中此處安身未奇
0184b30: 絕更知格外有高風
0184c01: 住山
0184c02: 睡眼麻迷萬事休綠荷黃獨自春秋日長最是相親
0184c03: 處鋪疊青莎石枕頭
0184c04: 出格
0184c05: 三頭四臂一身全走入街頭不值錢一領青衫三頓
0184c06: 飯更加長帶驀腰纏
0184c07: 相應
0184c08: 四更踏著下床鞋出戶依然地是街折腳鐺邊敲石
0184c09: 火半升湯粥進枯柴
0184c10: 不肯住
0184c11: 問君途路力如何楖栗橫肩不顧他前有蓮花後天
0184c12: 目古人誰箇自淆訛
0184c13: 出入生死
0184c14: 衲衣下事去來間片片孤雲嶺上閑若問箇中真切
0184c15: 意一條秋水迸遙天
0184c16: 重法脈
0184c17: 七佛相傳到舉華東來毒害更如麻不因此事難分
0184c18: 付誰肯生生入杻枷
0184c19: 提振宗風
0184c20: 覓人須要智過師口耳休輕使自知珍重如來真命
0184c21: 脈莫因輕薄斷懸絲
0184c22: 終始重戒
0184c23: 入魔心在為魔纏奇特掀騰戒不全力若未充當負
0184c24: 墮古人深切有明言
0184c25: 總頌
0184c26: 歷過通身便放憨舊來方信是奇男一般碌碌塵沙
0184c27: 界數樹藤花斗大菴
0184c28: 
0184c29: 
0184c30: 三峰藏和尚語錄卷第十二
