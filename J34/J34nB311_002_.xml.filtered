0598c01: 天界覺浪盛禪師全錄卷之二
0598c02: 
0598c03: 門人　大存　弘智　大璸　大奇　較
0598c04: 上堂
0598c05: 藻林庵上堂
0598c06: 師云城中多佛法爛賤沒人要我今輕舉時卻恐大
0598c07: 家笑且道有甚麼佛法沒人要只是未深參所以
0598c08: 不得妙不見古人問如何是小乘云錢貫如何是大
0598c09: 乘云井索如何是有漏云笊籬如何是無漏云水杓
0598c10: 如何是教外別傳的事云分付典座行人咄切莫動
0598c11: 著磕著咦若不動著磕著千年故紙爭堪合藥良久
0598c12: 云會麼賺殺文殊與罔明萬古長空飛一鶴遂撒手
0598c13: 下座。
0598c14: 南城覺海寺席居士設供請上堂
0598c15: 黃公問覺海圓澄為甚麼無風浪起師云正好一帆
0598c16: 風到岸進云忽然乾盡時如何師云六窗虛映芥投
0598c17: 針士云泥牛入海時如何師云當頭迥出玉輪輝進
0598c18: 云泥牛出海時如何師云拽著鼻孔進云忽遇龍王
0598c19: 把住時如何師云鐵鞭打斷士禮拜云老漢慣得其
0598c20: 便師笑云應以竿木得度者即現竿木而為說法與
0598c21: 人有緣則易信掬水月在手與法有緣則易入弄花
0598c22: 香滿衣秪如露柱與古佛相交燈籠與佛殿鬥額是
0598c23: 甚麼道理擊如意云紫微轉處夕陽輝白鶴飛來仙
0598c24: 果熟將下座士復問古佛陞堂為甚麼被露柱看破
0598c25: 師云展手不逢士云請下座師云居士前引。
0598c26: 臨川艾千子居士設供淨明剎請上堂
0598c27: 僧問雲從龍風從虎且道如意子從個甚麼師云長
0598c28: 劍倚空寒進云臨川自古多奇士選佛選官獨許誰
0598c29: 師云曹源一滴猶在進云恁麼則揮起毫端風雨快
0598c30: 此回不作探花郎也師云霜天飛一鶚僧顧眾云傍
0599a01: 觀更有出頭人師云秋岸立千峰僧禮拜師乃擊如
0599a02: 意云大地是沙門眼大地是法王身且道趙州寄一
0599a03: 把鍬子與雪峰當安在何處良久云是事且置秪如
0599a04: 山僧從黎川壽昌應匡山圓通之請道經臨川淨明
0599a05: 已巳先作得匡山誌略一冊欲請諸公作一序文今將
0599a06: 真本呈似諸公幸一言弁之乃展兩手云便請黃公
0599a07: 出云臨川一筆光照山河大師還拈得起麼師云恁
0599a08: 麼則文不加點也進云右軍墨本還曾臨得也無師
0599a09: 云僧繇別有丹青筆一點龍睛破壁飛士禮拜師下
0599a10: 座。
0599a11: 初登匡山歸宗寺履雲上座請上堂
0599a12: 黃元公問三百年來重提祖令金輪寶塔普放光明
0599a13: 如何是三百年前事師云寶劍揮空進云如何是三
0599a14: 百年後事師云光吞萬象進云正當三百年祖師在
0599a15: 甚麼處去也師云明珠出海岸進云今朝塔頂紅師
0599a16: 云萬峰齊點首士禮拜僧一無問金輪峰頂古劍衝
0599a17: 天和尚登壇作麼生用師一揮云了麼進云如何是
0599a18: 君位師云向上不通風進云如何是臣位師云波中
0599a19: 摸龜六進云如何是君臣道合師云黃紗帳裏示慈
0599a20: 容僧出一喝云我遮一喝有賓有主有照有用請和
0599a21: 尚分析看師震聲一喝云是甚麼進云併卻咽喉道
0599a22: 一句來師云獅子吼時天地震千妖百怪盡潛蹤履
0599a23: 雲問廬山八面高峰那一峰是廬山真面目師云山
0599a24: 中一夜雨樹抄百重泉進云歸宗曾出三十六代祖
0599a25: 師未審和尚是那一位師云鼎湖開玉浪進云金輪
0599a26: 頂上放毫光也師云寶座正高登雲禮拜師乃云靈
0599a27: 光不昧迥脫古今妙用無私超絕凡聖所以馬駒踏
0599a28: 殺天下人獨有歸宗較些子且道歸宗有甚麼長處
0599a29: 擊如意云當場放出斬蛇手千聖從教立下風珍重
0599a30: 黃公問云歸宗斬蛇蛇在甚麼處師云居士謾出頭。
0599b01: 戊寅八月黃元公同諸護法請住匡山圓通寺
0599b02: 入院上堂
0599b03: 師喝一喝云獅子嚬呻象王迴顧華藏門已巳大開且
0599b04: 看遮那一步師入方丈卓拄杖云入此室據此位千
0599b05: 聖同居不相識正當恁麼時阿那箇人全提正令
0599b06: 黃公問圓通二十五門門門俱入為甚麼專選耳根
0599b07: 師云杖頭有眼明如日士云大士現三十二應和尚
0599b08: 還應得麼師云要識真金火裏看士云此是維摩方
0599b09: 丈師云今日被世尊坐卻了也士禮拜即日上堂。
0599b10: 師陞座云此一瓣香根盤劫外秀發寰中歷今古以
0599b11: 常新超位育而獨貴茲特揭開寶藏拈出金爐祝延
0599b12: 皇帝聖無量壽伏願一人有慶天下太平此一瓣香
0599b13: 般若智中流出金剛心內迸開奉為諸大護法宰官
0599b14: 及期主黃司理等伏願福慧莊嚴齊成正覺此一瓣
0599b15: 香法界難藏真機獨露奉為匡山圓通開山弘法歷
0599b16: 代諸祖師伏願燈傳不夜之光花結不凋之果此一
0599b17: 瓣香大好山中突出仙亭枝上傳來今特供養新城
0599b18: 壽昌師翁老和尚及東苑本師大和尚用酬法乳之
0599b19: 恩維那白椎竟僧問西江一派不異曹源廬嶽千峰
0599b20: 何似靈鷲師云一九當面擲大地著睛看進云如何
0599b21: 是圓通家風師云石耳峰前驢覷井進云圓機古塔
0599b22: 今常在三百餘年復放光師云海雲遮處洛伽深進
0599b23: 云恁麼則千峰勢到嶽邊止萬派聲歸海上消師云
0599b24: 金烏拶出海門東僧禮拜又僧問三百年前舊公案
0599b25: 今日重新意若何師云蒼海月明光不夜進云看龍
0599b26: 吟霧起虎嘯風生師云廣寒宮照白銀床進云為甚
0599b27: 麼在和尚拄杖頭邊放光動地師云闍黎珍重進云
0599b28: 遍界不藏無覓處一溪流水卻知音師云妙翅更翻
0599b29: 身僧禮退師乃作圓相云通麼靈山花發親示別傳
0599b30: 少室雪寒全提正令坐斷十方無間石筍橫空洞明
0599c01: 一道無殊泥牛出海所以八萬四千非鳳毛獨許三
0599c02: 十三人入虎穴繇來此事奇特非常數百年來紹續
0599c03: 不易今日壽昌杖人特登匡嶽入圓通禪院已巳全身
0599c04: 披露與十方塵剎諸沒巴鼻老古錐及一切黧奴白
0599c05: 牯覿面相見了也且道開堂祝聖一句作麼生道良
0599c06: 久云天開瑞色光河嶽萬國衢樽盡唱歌結椎下座。
0599c07: 黃元公主監院上堂
0599c08: 道濟塔紅已巳應再來之記圓機碑白方符同日之刊
0599c09: 折半破三海岸道人今承斯讖拈一開五壽昌杖者
0599c10: 正主其盟信是天緣有在神理自交啄啐同時芥針
0599c11: 協妙所以心空及第選官選佛即圓通學契無為監
0599c12: 世監家真自在秪如頂門具眼肘後懸符寶印當空
0599c13: 全提向上一句作麼生道居士云專為流通師乃授
0599c14: 拄杖云恁麼則圓通新拄杖分付居士去也士云謝
0599c15: 大眾證盟師云大好山中枯木秀少林室內祖燈新
0599c16: 士禮拜師下座送居士入室云金粟如來曾據此室
0599c17: 今日海岸重振宗風士禮云親承旻佛記普現白衣
0599c18: 身師云多子塔前知我貴夜明簾外法王尊珍重。
0599c19: 黃元公設合山齋請上堂
0599c20: 師云達摩不來東土二祖不去西天震旦更無別路
0599c21: 兒孫腳下親傳既然如是匡山諸祖法席列剎可以
0599c22: 相望如何數百年來卻成土曠人稀相逢者少今
0599c23: 日圓通新杖人特提得壽昌一把沒柄钁頭湧向匡
0599c24: 山峰頂著力一掘直得十方國土六種震動歷代祖
0599c25: 師靈塔舍利各各踴躍放光猶如出窟獅子一箇箇
0599c26: 翻身返躑使大地山河草木叢林皆作獅子返躑圍
0599c27: 遶寶華王座作大哮吼去也師召海岸居士云前日
0599c28: 分付底拄杖子今在何處士豎一指師云信手拈來
0599c29: 無別物頭頭用得始全真便下座歸方丈士問歸宗
0599c30: 以钁頭斬毒蛇圓通用钁頭斬甚麼師舉手云撚土
0600a01: 定千鈞士云親見歸宗了也師云為山成九仞。
0600a02: 荊籓國主元旦設供請上堂
0600a03: 師陞座拈香竟乃云元正啟祚泰運維新適恭遇我
0600a04: 荊籓國主特使進香匡嶽命臣僧道盛于此日祝延
0600a05: 聖壽此國主真能與普天之下萬國臣民同奉主中
0600a06: 之主共尊天中之天也所以瑯琊云掃除狂寇蕩滌
0600a07: 攙搶此是功勳邊事君臣道合海晏河清此是法身
0600a08: 邊事臣謂功勳邊事撥亂反正少不得法身邊事居
0600a09: 安思危放不過至於功位雙超猶須橫按莫邪傳正
0600a10: 令太平寰宇斬癡頑始得雖然如是向上尊貴一路
0600a11: 作麼生道乃畫○云須識誕生王子父九重深處御
0600a12: 飛龍下座。
0600a13: 夏月重到楚龍湖新建芝佛上院諸護法請上
0600a14: 堂
0600a15: 師拈拄杖云看看龍湖杖頭落處卓一卓僧問達摩
0600a16: 西來已巳不守分和尚正當賊亂直入西陵意旨如何
0600a17: 師云慣騎銕馬驟高樓進云今於龍湖特建明堂開
0600a18: 大法又作麼生師云金鞭指盡胡人路進云且喜和
0600a19: 尚好一則斬新公案師云兩重銕作圍僧禮拜又僧
0600a20: 問龍湖波浪粘天湧時如何師云也須有箇弄潮人
0600a21: 進云平步虛空駕銕船時如何師云把舵之人誰好
0600a22: 手僧禮拜云謝和尚指示師云快便難逢風忽生又
0600a23: 僧問和尚今日開堂所為何事師云神龍起蟄雲行
0600a24: 雨施進云即今神龍在甚麼處師喝云瞎漢僧亦喝
0600a25: 師云是甚熱碗鳴聲進云學人一喝還有賓主也無
0600a26: 師云閒神倒退三千里僧嗄嗄而退師顧眾云其中
0600a27: 誰解摘楊花眾無對師復卓拄杖云會麼三世諸佛
0600a28: 於此安身立命歷代祖師於此返魂奪魄一切魔外
0600a29: 於此換骨脫胎六道有情於此出生入死秪如山僧
0600a30: 拄杖子縱橫顛倒時又作麼生復卓一卓云盡大地
0600b01: 是一棋盤誰能於黑白未分已巳前占得敵手全勝一
0600b02: 著我許你著著有眼自能結成一大局面盡大地是
0600b03: 一戲場誰能於開臺時唱得超絕古今一齣我許你
0600b04: 齣齣自能演出一大傳奇是事且劃斷秪如此一坐
0600b05: 具地當年周柳唐於此釣魚臺清損漁父李卓吾於
0600b06: 此芝佛院刻削化身黃檗念於此龍潭湖浸殺瓜茄
0600b07: 遮二老雖則同床打眠未免各自作夢今日浪杖人
0600b08: 將從前事一齊據款結案至於杖人本分受用一句
0600b09: 又作麼生乃卓杖云坐斷十方傳正令點開大地看
0600b10: 飛龍下座。
0600b11: 庚辰受李梅公朱遂初劉西珮鄧左之余小星
0600b12: 諸公請于泰定寺上堂
0600b13: 拈香畢泰定監院鑑可禮拜請云梵剎重新古佛登
0600b14: 座秋風拂地法雨飛空伏乞大師慈悲指示師命白
0600b15: 椎著僧問自古江西稱選佛場今日和尚重開馬祖
0600b16: 門庭還是選甚麼人作佛師舉如意示云選甚麼進
0600b17: 云設遇牢籠不肯住呼喚不回頭底又作麼生師云
0600b18: 知你倒聽有分進云恁麼則單刀直入堂奧去也師
0600b19: 云速退僧拜云大眾證盟又僧問金風落葉秋水澄
0600b20: 清是甚麼人境界師云山僧前日渡江來進云未離
0600b21: 圓通已巳居泰定是甚麼人底事師云三十棒自領出
0600b22: 去進云打即不無畢竟意旨作麼生師云倒退三千
0600b23: 里進云馬駒踏殺天下混亂江西和尚今日重來添
0600b24: 鹽添醋麼師云非公境界進云恁麼則法雲彌布法
0600b25: 雨普施去也師云且退著又僧問圓伊三點縱橫妙
0600b26: 普門示現事如何師云高著眼進云大士三十二應
0600b27: 和尚是那一應師拱手云看取當人進云今日劉居
0600b28: 士請和尚開堂說法還有為人處也無師云兩手接
0600b29: 乾坤進云秪如不涉機緣一句又作麼生師豎拳示
0600b30: 之進云冰輪高掛須彌頂大地山河一片清師云放
0600c01: 過即不可僧禮拜而退師震聲云看看以如意立起
0600c02: 云會麼圓通浪杖人今日全提正令也其中有不受
0600c03: 人瞞昧者麼若有則相逢覿面更無真若無則莫怪
0600c04: 相逢不相識所以龐居士問馬祖大師云不昧本來
0600c05: 人請師高著眼祖直下覷士云一等沒弦琴唯師彈
0600c06: 得妙祖直上覷士禮拜祖歸方丈秪遮便是全提也
0600c07: 耶為甚上覷下覷今日劉尚寶居士若非親知有
0600c08: 本分遮段光明安能挺身特請圓通於此泰定陞座
0600c09: 舉揚唐宋已巳來無上無下不可昧滅之宗風乎且道
0600c10: 如何是不可昧滅之宗風放下如意云會麼天然
0600c11: 寶鏡當空照華藏重重錦縫開珍重下座。
0600c12: 吳使君李銓部朱大行諸宰官居士請上堂
0600c13: 師陞座白椎竟僧出問諸宰官居士恭請和尚登覺
0600c14: 王之寶座演少室之宗風請問和尚如何是第一玄
0600c15: 師云一棒一條痕如何是第二玄師云一掌一握血
0600c16: 如何是第三玄師云獅子翻身也折腰如何是第一
0600c17: 要師云公打婆哭如何是第二要師云小兒莫亂啼
0600c18: 如何是第三要師云將軍不用刀進云三玄三要蒙
0600c19: 師示堂奧中事又如何師云門外威風萬里進云金
0600c20: 風從地起秋水到江清師云且喜吹毛未出匣僧禮
0600c21: 拜云謝和尚證盟又僧出問馬師一踏絕消息今日
0600c22: 重新事若何師云頂一吼至如今進云雲覆青山
0600c23: 隨去住月沉潭底任縱橫師云一吸西江猶未乾進
0600c24: 云和尚莫是馬大師再來麼師云莫錯認好進云今
0600c25: 日親見馬祖師云拄杖頭邊會僧顧視左右云龐居
0600c26: 士在傍師云各領三十棒去進云盡大地是一句佛
0600c27: 法和尚作麼生拈提師云盡大地舌頭拖地進云恁
0600c28: 麼被和尚一口道盡也禮拜歸眾師震聲召云諸仁
0600c29: 者會麼劄向遮裏剔得眉毛起麼劄向遮裏立得定
0600c30: 腳跟麼劄向遮裏作得主轉得身麼劄向遮裏超得
0601a01: 生脫得死麼劄果能如是則圓通杖人別行一路去
0601a02: 也恰好撞著馬大師捏定喉嚨劄你說甚即心即佛
0601a03: 劄說甚非心非佛劄說甚不是心不是佛不是物劄
0601a04: 你扭痛野鴨子鼻孔劄你見舉拂子云即此用離此
0601a05: 用震聲一喝使百丈直得三日耳聾劄劄劄且道如
0601a06: 何遮一則連下三劄秪為圓通當時曾遭他此毒
0601a07: 則今日狹路相逢放他不過也設使座下有一人掀
0601a08: 倒禪床將杖人痛與一劄時又作麼生下座晒穀石
0601a09: 大蓮上座禮拜請偈師云廬山不曾帶得來泰定無
0601a10: 你尋覓處於斯特地得翻身一嘯長風萬里去　終。
0601a11: 庚辰秋建陽諸護法請于仙亭一枝菴上堂
0601a12: 師擊如意云會麼空王殿上未捲珠簾仙苑林中已巳
0601a13: 騰瑞氣紫微轉處玉輪輝彩鳳歸來金闕啟還鄉一
0601a14: 曲韻出丹霄特地知音同人拍掌秪如不涉正偏妙
0601a15: 協功位一句又作麼生擊如意云夢回夜月依稀曉
0601a16: 丹桂香飄天下秋珍重。
0601a17: 九日上堂
0601a18: 問桂花已巳發菊方開請師指示不遷羲師云鐵牛不
0601a19: 喫欄邊草直向須彌頂上行進云古人一言說盡山
0601a20: 河界如何是一言師云舌頭拖地進云恁麼則一枝
0601a21: 獨出東籬外不許時人著眼看也師云須是時人眼
0601a22: 始得乃云重陽九日菊花新一句明明玄要親昔日
0601a23: 汾州曾指出今朝得意許誰人知有者特地登高閒
0601a24: 笑傲不知者風吹帽落惹埃塵祗如今日圓通與建
0601a25: 山諸公作麼生舉唱良久云忽見南山秋色好風光
0601a26: 豈獨讓陶君。
0601a27: 劉開侯居士薦先嚴大參淇菉公請上堂
0601a28: 師云銀蟾出海共睹光華玉鳳翀霄莫窺文彩諸仁
0601a29: 者還見劉大參淇菉公於書林開此文章德業之靈
0601a30: 幻者麼孔子云未知生焉知死未能事入焉能事鬼
0601b01: 浪杖人云未知死焉知生未能事鬼焉能事人何則
0601b02: 是生或可偽而死不可偽苟能知死則可盡生人或
0601b03: 可欺鬼不可欺苟能敬鬼則可務民按此猶是經世
0601b04: 變通邊事至於聖人則洞視幽明之有故迥出生死
0601b05: 之無端又豈心跡之所能擊累哉山僧今歸闕里嗣
0601b06: 君開侯設供請杖人舉揚還有薦得大參性命之所
0601b07: 存處麼開侯居士禮拜問云大孝釋迦尊累劫報慈
0601b08: 親請和尚指示如何是報親一句師云蚌含明月珠
0601b09: 吐秋光進云未有世界先有此性未入胞胎時此性
0601b10: 在甚麼處師云鐵關無縫石牛鳴士禮拜若樸居士
0601b11: 問祖師門下壁立千仞正不立玄偏不附物和尚將
0601b12: 何表示師云空劫難藏諱轉身人是誰進云內不放
0601b13: 出外不放入中間事作麼生師云秪今覿面時居士
0601b14: 又作麼生會進云曹洞一曲耀古騰今師云你又攀
0601b15: 他古今作麼士禮拜師下座。
0601b16: 劉若樸居士祈嗣請上堂
0601b17: 師云從佛口生從法化生得佛法分是法王子如何
0601b18: 是得佛法分卯生日戌生月芙蓉點燈來投子喜
0601b19: 不徹喜不徹若樸劉公太奇崛春色秋光兩袖生丹
0601b20: 桂枝枝撐著月。
0601b21: 上堂
0601b22: 師云碧落淨無雲秋空明有月許多閨閣中商量作
0601b23: 話說何如透出海藏人兩手呈來光洞徹不見大智
0601b24: 文殊密移一步看飛龍可笑小慧鶖子睜著雙眸如
0601b25: 跛鱉。
0601b26: 熊仰宗居士小祥請上堂
0601b27: 師云去年今日笑吟吟今日去年笑更親且道笑還
0601b28: 有落處麼今日杖人也不得放過要與我熊仰宗居
0601b29: 士重新勘驗一番始不負曾與同參也仰翁曾參壽
0601b30: 昌還識大好山來路麼曾覲鵝湖還喫過他家常茶
0601c01: 飯麼曾參博山還見得藏身處沒蹤跡麼曾結識瑞
0601c02: 巖還有真機密麼曾迫拶東苑還透徹他心行麼曾
0601c03: 稱賞雪關與浪人還具擇法眼麼雖公平生有如此
0601c04: 參歷也須是有證據始得如今拈來問取外人何異
0601c05: 隔靴搔痒有甚交涉然雖如是樹高千丈葉落歸根
0601c06: 始有著處也我杖人更如何追拔仰公良久云重
0601c07: 教剔起生前眼識取當年解笑人下座。
0601c08: 庚辰秋諸護法請黃巖結制上堂
0601c09: 上堂拈香祝聖畢白槌竟師云會麼如天普覆似地
0601c10: 普擎靈樞密運萬物化成看圓通杖人指開天門也
0601c11: 直得南山起雲北山下雨點點滴滴不落別處驚起
0601c12: 六祖大師歡喜讚歎曰善哉善哉心地含諸種普雨
0601c13: 悉皆萌頓悟花情已巳菩提果自成諸仁者你看遮種
0601c14: 子從何處得來須知諸護法與念海二公高高峰頂
0601c15: 立深深水底行始得祗如我杖人今日全提一句作
0601c16: 麼生道良久云紫雲掩映千峰秀劫外靈枝依舊新
0601c17: 下座。
0601c18: 福州諸護法請于鼓山湧泉寺上堂
0601c19: 師拈香竟乃擊如意云一擊響玲瓏轟喧宇宙通丹
0601c20: 山飛彩鳳碧海起神龍會麼若向遮裏薦得更須知
0601c21: 屴崱峰前有古今不墜之意且如何是不墜之意
0601c22: 良久云鼓山一枝聖箭子射入九重城裏去超然有
0601c23: 路自通霄所以稱尊於處處直饒倔強太原孚莫能
0601c24: 把斷於中路心折歸來捋虎鬚雪峰牙瓜猶可怖興
0601c25: 聖風高天下驚共詫不跨石門句從斯法語如湧泉
0601c26: 獅吼象迴追武步至我博山父與兄先覺後覺相支
0601c27: 柱杖人於此笑軒渠東土西天齊露布將謂打鼓弄
0601c28: 琵琶莫若會歸於一處且道會歸在那一處以如意
0601c29: 畫相云一花五葉此中開奕奕傳芳照今古復擊
0601c30: 如意下座。
0602a01: 林衡亭居士偕弘龍弘鳳二子請上堂
0602a02: 問十年磨一劍霜刃未曾試今日露當央虛空擊粉
0602a03: 粹時如何師云秖如巴陵道珊瑚枝枝撐著月意旨
0602a04: 作麼生進云曲終人不見江上數峰青師云爭奈杖
0602a05: 人不點頭進云和尚也須著眼師云你還得箇立地
0602a06: 麼僧擬議師云闍黎喚去了也僧禮拜師云看當央
0602a07: 放出鼓山箭特地拋來象骨毬直下阿誰親領略於
0602a08: 中能放復能收能放收謝三郎在釣魚舟桂子天香
0602a09: 雲外秀明月蘆花兩岸秋兩岸秋吾無隱二三子兮
0602a10: 齊振振庭前作舞彩衣班惹得阿翁特微哂特微哂
0602a11: 須得意不負博山曾授記更能悟入杖人機龍遇水
0602a12: 時增猛利喝一喝下座。
0602a13: 南禪住持碧池初度請上堂
0602a14: 問弘度今日母難之辰恭請和上陞座說法作麼生
0602a15: 得報四恩去師云彩雲影裏神仙現進云父母非我
0602a16: 親誰是最親者求和上直指師云親言親口問堂前
0602a17: 進云除此外更有向上佛法也無師云袈裟角又拖
0602a18: 地了也度禮拜問法鼓齊催人天皆仰報恩一句即
0602a19: 不問一念無為是如何師云千峰最有一峰奇進云
0602a20: 樹影月明現秋風徹夜寒師云闍黎腳下薦取著進
0602a21: 云蘆花霜裏映一片白雲收師云不必將他來蓋覆
0602a22: 進云和上共闍黎師云是箇甚麼僧禮拜乃云蚌含
0602a23: 明月兔懷胎一點光生莫浪猜鴦崛漫勞傳佛語聖
0602a24: 賢不向殺中來諸仁者今日是甚麼時節南禪碧池
0602a25: 公初度特請杖人喧此石鼓舉揚第一義以報母難
0602a26: 之恩且道第一義作麼生舉有條攀條有例攀例昔
0602a27: 南禪契璠禪師有超第一義句七百年來曾未有人
0602a28: 道破即有道者不免落二落三何故以彼作第一義
0602a29: 會故當時獨乾峰和上有向上巴鼻乃示眾云舉一
0602a30: 不得舉二放過一著落在第二而雲門動絃別曲葉
0602b01: 落知秋便出眾云昨日有人從天台來今日向徑山
0602b02: 去乾峰通身是眼有殺有活便道來日典座不得普
0602b03: 請若向此二老處薦得始知有超第一義亦可令普
0602b04: 天匝地知所歸也秖如杖人又如何令碧池上座自
0602b05: 知壽量可以報親恩聽我頌曰玉蕊金絲承露盤
0602b06: 彩鸞飛在五雲端要知華藏人人具樓閣全憑一指
0602b07: 彈下座。
0602b08: 地藏院主檀林偕四鶴門眾居士請上堂
0602b09: 師擊如意云遮一鎚會得大千法界百雜碎又擊云
0602b10: 遮一鎚會得大千法界圓陀陀且道會與不會意作
0602b11: 麼生看看地藏菩薩來也手持金錫掌明珠惜死憐
0602b12: 生泥水塗何事忍心幽暗坐不令地獄即空虛咄是
0602b13: 何言與不見一切眾生於無住法起諸生死而生死
0602b14: 本無一切菩薩於無住法立諸誓願而誓願如幻所
0602b15: 謂了即業障本來空未了應須還夙債秖如誓願與
0602b16: 業障如何得如明珠透悟去復擊如意云罔象過
0602b17: 時光燦爛離婁行處浪滔天。
0602b18: 順昌廖廣文吳孝廉偕諸文學請普慶寺上堂
0602b19: 師云千峰寒色雨滴巖花若是知音何勞舉似杖頭
0602b20: 秋月處處生輝特地拈來太煞奇特所以向上舉去
0602b21: 直得壁立萬仞千聖齊立下風向下舉去直得垂手
0602b22: 入廛寶山從地湧出秖如雙峰諸居士請山僧於普
0602b23: 慶座舉揚本分大事且道如何是本分大事乃擊
0602b24: 如意云若向遮裏會去如龍得水似虎靠山其或未
0602b25: 然且聽山僧舉一則現成公案昔陸亙大夫問南泉
0602b26: 師云開口成雙橛揚眉落二三肇法師甚奇怪卻道天
0602b27: 地與我同根萬物與我一體師云且道陸亙大夫知
0602b28: 有不知有南泉雖是作家卻指庭前花召大夫云時
0602b29: 人見此一株花如夢相似師云且道南泉有出身之
0602b30: 路也無若於他二老處會猶未知有向上事在若是
0602c01: 山僧見陸大夫恁麼問但呼大夫待他應喏卻云去
0602c02: 你不會我語待他擬議便震喝一聲直教虛空粉粹
0602c03: 大地平沉看陸大夫向何處安身立命雖然如是也
0602c04: 須是他絕後重甦始是欺君不得且道畢竟作麼生
0602c05: 得透脫去出群消息少人知別有長歌在天地下座。
0602c06: 選佛社涂宜振諸居士請上堂
0602c07: 師云將欲選個甚麼天有所不蓋地有所不載日月
0602c08: 有所不炤歲運有所不遷鬼神有所不窺生死有所
0602c09: 不變是個甚麼又如何選雖然如是凡愚為甚而迷
0602c10: 淪佛祖為甚而出世福山為甚與諸衲子結制選佛
0602c11: 社諸公又護箇甚麼法壽昌闃大師又證明箇甚麼
0602c12: 會也不會正好向三條椽下七尺單前人人撐開向
0602c13: 上眉毛箇箇豎起本來脊骨忽然地一聲呵呵大
0602c14: 笑始可向杖人前討木頭喫何故若不分明賞罰安
0602c15: 見天下大平卓拄杖下座。
0602c16: 建寧通覺庵偕眾居士請上堂
0602c17: 師云石頭門下壁立萬仞恁麼也不得不恁麼也不
0602c18: 得恁麼不恁麼也不得不恁麼恁麼也不得直饒馬
0602c19: 祖大師四蹄翻空到遮裏也秖得隨其顛倒以緇為
0602c20: 素若不是藥山老肯心自許瞥地眼開爭知得蚊子
0602c21: 上鐵牛若是鼓山門下不妨奇特行也大好山坐也
0602c22: 大好山住也大好山去也大好山只得仰面不見天
0602c23: 低頭不見地覿面不相知卻是好消息雖則如是秖
0602c24: 如綏安瞳禪人偕張甯余諸居士成群逐隊帶水拖
0602c25: 泥特來鼓山作麼生始得不孤負他去咦一箇箇與
0602c26: 他箇鐵酸餡若是滿口嚼得破更與他濃煎苦辣茶
0602c27: 出卻一身冷汗待得天明日朗牽那折角鐵牛兒與
0602c28: 他顛顛倒倒騎將去豈不快哉喝一喝下座。
0602c29: 黃道授居士設供請上堂
0602c30: 法海公問東方來者東方立西方來者西方立其中
0603a01: 還有賓主也無師云金烏一點萬里無雲進云如何
0603a02: 是賓中主師云袖裏弄金鎚進云如何是主中賓師
0603a03: 云風前拋玉尺進云如何是賓中賓師云逢人且說
0603a04: 三分話進云如何是主中主師云更有知心在後頭
0603a05: 進云向上一著還容分賓主否師云也須老兄承當
0603a06: 始得進云果然處處圓通也師云那箇親見杖人來
0603a07: 乃云人人有箇真下落佛手驢腳誰摸著夜來夢與
0603a08: 黃龍游折得頭上一隻角今朝拈出示諸人滿堂莫
0603a09: 不齊驚愕纔驚愕忽有一十八箇偉人從地湧出作
0603a10: 禮而稱嘆奇哉希有秖遮箇豈不是黃麗泉公與其
0603a11: 子道授昔年於東苑和尚室中親授記乃同念公
0603a12: 海公於此黃巖拈出一莖而建梵剎以致今日紫雲
0603a13: 冉冉花雨飛飛親見你圓通老漢於此震大法雷擊
0603a14: 大法鼓即此物也耶杖人大笑曰善哉善哉靈山付
0603a15: 囑果然有在你諸仁者還會麼撐天拄地非他物好
0603a16: 向當機徹底參。
0603a17: 赴齋上堂
0603a18: 師云普化搖木鈴云明頭來明頭打暗頭來暗頭打
0603a19: 四方八面來旋風打虛空來連架打忽被臨濟小廝
0603a20: 兒捉住問他總不恁麼時來如何直得推開謂明日
0603a21: 大悲院裏有齋遮箇掣風顛漢龍頭蛇尾若是圓通
0603a22: 杖人便好將臨濟劈脊便打不惟光前徹後亦乃正
0603a23: 令全提雖然如是若不就中輕放過何從見得活人
0603a24: 刀擊香臺下座。
0603a25: 余爾錫居士薦先嚴請上堂
0603a26: 師震喝云生也不道死也不道激得漸源沒孔竅打
0603a27: 即任打道即不道道吾鐵山都推倒忽聞應以此身
0603a28: 現此身特地驚起泥牛生跳直得石霜門下從東
0603a29: 過西白浪滔天正好著力鍬子拈來即便行千古清
0603a30: 風猶未息猶未息正是我余繼泉居士今日忌辰其
0603b01: 子若孫請我圓通杖人陞座舉揚方知古今之端的
0603b02: 如何是古今端的居士當年曾自描真作相其文云
0603b03: 左不成右不像直伸一腳堪作榜樣若能會得
0603b04: 與他供養其或不然緣木作網諸仁者還識得居士
0603b05: 親供養我東苑先師末後有得力處麼眾無對師云速
0603b06: 道打速道打設有掀翻法座時作麼生打蒼天蒼天
0603b07: 原來我居士猶在便下座。
0603b08: 董巖趙檀越請上堂
0603b09: 問如何是法身體師云大冶爐中添烈焰進云如何
0603b10: 是法身用師云鋒前不許犯光芒進云法身體用承
0603b11: 師示向上宗乘事若何師便打進云恁麼則頭頭顯
0603b12: 現法法全彰去也師云更須透脫始得問洞明不覺
0603b13: 時如何師云千峰生秀色一日正當天進云文殊是
0603b14: 七佛之師為甚出女人定不得師云藏身弄影漢好
0603b15: 與三十棒進云世尊未出世度人已巳畢和尚出世度
0603b16: 甚麼人師云闍黎在那裏來僧便喝師云瞎乃云會
0603b17: 麼廿五年前親到來博山於此一場開湛翁能具文
0603b18: 殊眼獨擇圓通亦異哉今日重來禮祖庭趙門果是
0603b19: 好家聲繼述能光先世業雪翁豫老意分明且道如
0603b20: 何是雲陽翁豫齋老底分明處諸仁者還見趙心惕
0603b21: 心闇二居士偕愛公一門子孫及監院應公闔山耆
0603b22: 宿雍雍肅肅主伴交參麼蓋我東苑先師曾受業於
0603b23: 豫齋一心麗空三老而三老出自雲陽太師東苑末
0603b24: 後雖得法壽昌而溯本追源於董巖最親切又況壽
0603b25: 昌博山曾開法於此山杖人親承法乳且先受知於
0603b26: 湛虛公則此經脈相連根宗妙協孰能如此而親疏
0603b27: 之然則杖人陞座還是提唱還鄉曲調還是舉揚父
0603b28: 祖家風橫如意而敲唱曰金針雙鎖妙如神錦縫重
0603b29: 重掀古今打麵還他州土麥唱歌須是帝鄉人。
0603b30: 書林諸居士請上堂
0603c01: 師拈起如意云文殊伏劍逼佛為甚麼靈山五百比
0603c02: 丘一時悟無生忍涅槃會上廣額屠兒為甚擲下屠
0603c03: 刀便道我是千佛一數且道他提起底是放下底是
0603c04: 直饒遮裏透得過猶在圓通門外若要入圓通門乃
0603c05: 揮如意作那叱展八臂勢云也須恁麼恁麼始得。
0603c06: 東苑老行者請上堂
0603c07: 舉臨濟玄要畢隨喝一喝云遮箇白拈凡宗門舉唱
0603c08: 道箇甚麼一句須具三玄張三有錢不會使一玄須
0603c09: 具三要李四會使又無錢有權有實瞞人瞞不識有
0603c10: 照有用欺人欺到底復喝云且道圓通恁麼判斷臨
0603c11: 濟大士還有出身路也無臨濟不是小廝兒浪公豈
0603c12: 是閒和尚便下座。
0603c13: 李勉吾居士請上堂
0603c14: 師卓拄杖云震動麼人人有箇柱杖子從來逼直無
0603c15: 虛偽有能拈得便用時自解掀天與揭地有時點開
0603c16: 諸佛頂門有時穿過眾生巴鼻有時伏虎降龍有時
0603c17: 辨魔揀異有時妙協正偏有時玄超功位且道今日
0603c18: 拄山僧手裡又作麼生復卓一卓云百歲老翁入場
0603c19: 屋誠哉不是小兒嬉其中還有出眾者麼來雲上座
0603c20: 纔出禮問師云一釣便上雲便喝師亦喝進云與柱
0603c21: 杖子是同是別師即打一棒云也不得放過雲推出
0603c22: 傍僧便歸位師云牽扯別人作麼雲禮拜師便打云
0603c23: 還好一棒復問還有出眾者麼眾無對師云三級浪
0603c24: 高魚化龍痴人猶戽夜塘水卓拄杖下座。
