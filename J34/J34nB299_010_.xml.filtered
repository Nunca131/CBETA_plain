0172b01: 三峰藏和尚語錄卷第十
0172b02: 吳虎丘山雲巖寺嗣法門人弘儲編
0172b03: 頌古
0172b04: 舉百丈再參馬祖侍立次祖目視繩床角拂子
0172b05: 丈曰即此用離此用祖曰汝向後開兩片皮將
0172b06: 何為人丈取拂子豎起祖曰即此用離此用丈
0172b07: 挂拂子于舊處祖振威一喝丈直得三日耳聾
0172b08: 後一日謂眾曰佛法不是小事老僧昔被馬大
0172b09: 師一喝直得三日耳聾黃檗聞舉不覺吐舌丈
0172b10: 曰子已後莫承嗣馬祖去麼檗曰不然今日因
0172b11: 和尚舉得見馬祖大機之用然且不識馬祖若
0172b12: 嗣馬祖已後喪我兒孫丈曰如是如是見與師
0172b13: 齊減師半德見過于師方堪傳授子甚有超師
0172b14: 之見檗便禮拜又仰山曰此是顯大機大用且
0172b15: 道如何是大機之用。
0172b16: 盡道英雄志可伸長驅席捲見精神胡盧谷斷燎天
0172b17: 火一馬為龍得幾人。
0172b18: 如何是大機大用。
0172b19: 放去收來任自繇突然翻轉尾和頭曾經三峽瞿塘
0172b20: 險跨灶馨兒也大愁。
0172b21: 既有大機之用如何是大用之機。
0172b22: 缽下袈裟窟裏身英雄當日逞將軍蒙山去後南宗
0172b23: 振避石猶傳萬古勳。
0172b24: 如何是大底道理。
0172b25: 斷水窮山不憚煩桃花流盡見仙源自從一落漁人
0172b26: 眼世上相傳有浪言。
0172b27: 馬祖而下早有賓主句矣其源蓋出于再參公
0172b28: 案中且道如何是百丈再參之賓中主。
0172b29: 早施約法次關中示玦烹翁霸正雄子夜楚歌虞帳
0172b30: 冷千秋無面見江東。
0172c01: 如何是主中賓。
0172c02: 東階先揖致殷勤北面擎觴禮讓頻去盡驕淫見真
0172c03: 實從來入聖本于仁。
0172c04: 如何是主中主。
0172c05: 何處聲榔擊破秋掉翻輕艓擲魚鉤夜蟾不識湖深
0172c06: 冷沉到龍窩極底頭。
0172c07: 主中主從那裏得來。
0172c08: 頹然閫外付將軍開國成家豈別人不是垂衣拱手
0172c09: 貴萬邦何以致來賓。
0172c10: 舉興化在三聖為首座常曰我在南方行腳一
0172c11: 遭拄杖頭不曾撥著一箇會佛法底人聖曰具
0172c12: 箇什麼眼便恁麼道化便喝聖曰須是你始得。
0172c13: 全提劫外過春風纔見花開雨濕叢縱使青皇未零
0172c14: 亂已看滿地是殘紅。
0172c15: 興化到大覺覺問我聞你道向南方行腳一遭
0172c16: 拄杖頭不曾撥著一箇會佛法底人你憑箇什
0172c17: 麼道理與麼道化便喝覺便打化又喝覺又打
0172c18: 明日相逢覺曰我昨日疑你者兩喝化又喝覺
0172c19: 又打化再喝覺亦打。
0172c20: 一回雨過一回香轉見花深夏日長燕子尚疑春富
0172c21: 貴喃喃猶自語高梁。
0172c22: 化曰某甲于三聖師兄處學得箇賓主句總被
0172c23: 師兄折倒了也願與箇安樂法門覺曰者瞎漢
0172c24: 來者裏納敗缺脫下衲衣痛與一頓化于言下
0172c25: 薦得臨濟先師于黃檗處喫棒底道理且道如
0172c26: 何是三度痛棒底道理。
0172c27: 洗盡胭脂素體香多知嫂囑細姑娘翻思父母當年
0172c28: 事恩大難酬只自傷。
0172c29: 舉守廓侍者到華嚴值嚴上堂曰大眾今日若
0172c30: 是臨濟德山高亭大愚鳥窠船子兒孫不用如
0173a01: 何若何便請單刀直入華嚴與你證據廓出禮
0173a02: 拜起便喝嚴亦喝廓又喝嚴亦喝廓禮拜起曰
0173a03: 大眾看者老漢一場敗缺又喝一喝拍手歸眾
0173a04: 且道華嚴敗缺在什麼處。
0173a05: 東和北拒策應高前失吞吳後棟撓八陣至今騰怨
0173a06: 氣數堆頑石怒江濤。
0173a07: 守廓到鹿門見楚和尚與僧話次門問楚曰你
0173a08: 終日披披搭搭作麼楚曰和尚見某甲披披搭
0173a09: 搭那門便喝楚亦喝各休去廓曰你看者兩箇
0173a10: 瞎漢隨後便喝門歸方丈請廓問云老僧適來
0173a11: 與楚闍黎賓主相見什處敗缺廓曰轉見病深
0173a12: 門曰老僧自興化來便會也廓曰和尚到興化
0173a13: 時某甲為侍者記得與麼時語門曰請舉看廓
0173a14: 遂舉興化問和尚什處來尚曰五臺來化曰還
0173a15: 見文殊麼尚便喝化曰我問你還見文殊麼又
0173a16: 惡發作麼尚又喝化不語和尚作禮至明日教
0173a17: 某甲喚和尚和尚早去也化上堂曰你看者箇
0173a18: 僧擔條斷貫索向南方去也已後也道見興化
0173a19: 來廓曰今日公案恰似與麼時底門曰興化當
0173a20: 時為什無語廓曰見和尚不會賓主句所以不
0173a21: 語及欲喚和尚持論和尚已去也門特煎茶告
0173a22: 眾曰參學龍象直須子細云云且道如何是斷
0173a23: 貫索。
0173a24: 逢師兩喝硬如雷誰料殷勤為汝悲縱使再三千百
0173a25: 喝一條斷索繫頭回。
0173a26: 如何是會賓主處。
0173a27: 輕輕撥著萬斤椎腦後潛過夢裏雷大覺家風千古
0173a28: 祕幾人真到玉山頹。
0173a29: 舉臨濟兒孫從五祖與佛鑑鑑與妙喜遞代俱
0173a30: 以溈山安有句無句如藤倚樹樹倒藤枯句歸
0173b01: 何處溈山呵呵大笑歸方丈公案為最後事五
0173b02: 祖曰相隨來也且道如何是相隨來也底道理。
0173b03: 踏轉雙輪駕白牛四衢風氣肅三秋笑歸方丈還錢
0173b04: 去明月團團嶺上頭。
0173b05: 又溈山為道吾捺倒爛泥裏有判者曰也只是
0173b06: 館驛裏撮馬糞漢且道如何是馬糞。
0173b07: 夜追鞭影過橋東踏著深春柳下風欲理羈韁向人
0173b08: 道亂絲空把月明中。
0173b09: 舉圓悟問大慧曰踞虎頭收虎尾第一句下明
0173b10: 宗旨如何是第一句慧曰此是第二句且道如
0173b11: 何是虎頭虎尾如何是踞收如何是第一句下
0173b12: 明宗旨。
0173b13: 樹頭樹底覓殘紅一片西飛一片東自是桃花貪結
0173b14: 子錯教人恨五更風。
0173b15: 舉五祖演曰牛過窗櫺頭角四蹄都過了只有
0173b16: 尾巴過不得如何是四蹄如何是尾巴如何是
0173b17: 過不得。
0173b18: 十指為拳劈面椎西風颯颯起春雷霜前雪後分明
0173b19: 事誰道一陽冬至回。
0173b20: 三峰藏致問雲門湛然禪師曰雲巖傳寶鏡三
0173b21: 昧三種滲漏與洞山价還是過水睹影前事是
0173b22: 睹影後事若是睹影後事為何不見重參若睹
0173b23: 影前事為什未悟而先傳堂奧。
0173b24: 崚崚石室暫相逢良久淆訛囑付重眼誤自開當細
0173b25: 見世間幾箇是真龍。
0173b26: 問若是堂奧果可先傳又說什麼自悟。
0173b27: 不因度水絕來甦定落然香受祖圖師法既傳成紙
0173b28: 墨奮龍行雨在驪珠。
0173b29: 問若是法屬閑家具而可以先傳可以後傳又
0173b30: 何必重于師承法乳。
0173c01: 分符貴在合符同苟不憑符何適從只恐竊符私奔
0173c02: 者定然三尺不相容。
0173c03: 問若人人可以傳得為什繩床腳下聽去便道
0173c04: 倒屙無及。
0173c05: 春秋一字但誅心詭御從他傲得禽握法不嚴成自
0173c06: 負室中千古貴惟欽。
0173c07: 問五位君臣既是闡揚不少為什又說箇五位
0173c08: 王子畢竟是兩義耶是一義耶若是一義石霜
0173c09: 九峰料不多事若道兩義請判意旨如何。
0173c10: 既分貴賤辯疏親密闡玄宗不厭頻面面好山披洞
0173c11: 府脫然蛻去邈仙真。
0173c12: 五位君臣曹山言正位即空界本來無物偏位
0173c13: 即色界有萬象形正中偏者背理就事偏中正
0173c14: 者捨事入理兼帶者冥應萬緣不墮諸有非染
0173c15: 非淨非正非偏故曰虛玄妙道無著真宗從上
0173c16: 先德推此一位最妙最玄空界色界說理說事
0173c17: 既是曹山語為什大慧道說理說事教有明文
0173c18: 教外單傳直指之道果如是否若果如是討什
0173c19: 好曹山耶且道曹山畢竟意旨如何。
0173c20: 東來西去共浮沉輥出囫圇格外音若向末梢烏炭
0173c21: 認又成擔板費沉吟。
0173c22: 問既單取五位為從上所推則今之悟者全在
0173c23: 裏許安身立命為什出語多是正中偏偏中正。
0173c24: 從來雙足走西東起坐分明不住功脫屣上床沉睡
0173c25: 後一輪圓月挂高穹。
0173c26: 問大慧言四大解散時心識已昏如何回互既
0173c27: 回互不得定闖入驢胎馬腹去也且道此時作
0173c28: 何諦當。
0173c29: 地閉天凝凍轉加梅因寒徹迸些花若于白處看消
0173c30: 息大似尋春截樹丫。
0174a01: 問景欣言見解人多行解人萬中無一箇若識
0174a02: 不盡敢道輪迴去在且道識盡底人畢竟是見
0174a03: 解是行解即今日應萬事在那裏安身立命。
0174a04: 髑髏乾盡生青草不借流螢一線光敲到第三雙眼
0174a05: 直不知入地上天堂。
0174a06: 問子歸就父又道推爺向裏頭且道推者是阿
0174a07: 誰既是推爺向裏誰是同時不識之祖。
0174a08: 翻轉青銅鏡背看硃砂斑厚礦泥乾光生不用揩磨
0174a09: 舊漢製從來體自圓。
0174a10: 問曹山立三種墮註者言師凡言墮謂溷不得
0174a11: 類不齊又明安言不受食是尊貴墮須知那邊
0174a12: 了卻來者邊行履不虛此位即墮尊貴矣且道
0174a13: 曹山墮意畢竟是那裏一種。
0174a14: 者邊那邊都不得合水和泥總不知牛斷鼻繩湖草
0174a15: 綠牧童濃睡月低垂。
0174a16: 問曹山回互當頭臨濟臨機不讓師法眼家問
0174a17: 如何是曹源一滴水答是曹源一滴水且道三
0174a18: 家落處在什麼所在。
0174a19: 雙控俱虛直下鍼主賓推讓正全擒劈頭一撞雲消
0174a20: 散箇箇歸宗不用尋。
0174a21: 問洞山問龍山老人如何是主中主答常年不
0174a22: 出戶又別載如何是賓中主答常年不出戶且
0174a23: 道是訛誤耶是各有道理耶。
0174a24: 醉深獨貴和衣睡未飽應憐放箸人拂子挂來何足
0174a25: 問君臣溷失有家珍。
0174a26: 問臨濟祕密只貴賓主曹洞亦有賓主且道同
0174a27: 別在什麼處。
0174a28: 主主應須體用分杖頭末句父歸根相參了得方珍
0174a29: 重利處應知鈍已存。
0174a30: 問曹山四禁莫行心處路不挂本來衣何須正
0174b01: 恁麼切忌未生時且道禁此之外又作麼生。
0174b02: 誰人影子不隨身吹滅青燈始見真昨日看山攜箇
0174b03: 杖幾迴行過石麒麟。
0174b04: 問三種滲漏中語滲漏有機昧終始明安等語
0174b05: 究竟未在且道如何是機始。
0174b06: 前牽後扯浦州麻只道奔騰總是他不會牢關最後
0174b07: 事得來水影是蝦蟆。
0174b08: 金粟和尚問汾陽道三玄三要事難分如何是
0174b09: 難分處師答之。
0174b10: 若落難分處顢頇未足談若還分得是依舊隔千山。
0174b11: 答金粟和尚夢深青牯牛頌。
0174b12: 自從鼻孔不通風水草尋常臥澗東露地不知毛色
0174b13: 變只緣身在蔚藍中。
0174b14: 又。
0174b15: 分明蹄角下溈山鼻底無繩過石田童子經春尋不
0174b16: 見草深毛色染蒼煙。
0174b17: 又。
0174b18: 掀翻犁耙去悠悠從此無人更可收白日亂峰堆裏
0174b19: 臥儼然苔石出雲頭。
0174b20: 菩提樹狗子佛性百丈野狐總論。
0174b21: 雙趺昔日示金棺結得兒孫世世冤能秀趙州兼百
0174b22: 丈叢林千古訟聲喧。
0174b23: 南泉不是心不是佛不是物是箇什麼。
0174b24: 對面脫卻孃生褲鼕鼕撾動漁陽鼓可憐後代不知
0174b25: 音猶問當年賦鸚鵡。
0174b26: 睡中主和雲門。
0174b27: 一聲枕子喚不起亙古長年在睡裏煙消火歇瓦罐
0174b28: 香咄元來瓔珞粥就是你。
0174b29: 不許夜行投明須到。
0174b30: 雷聲隱隱隔前山漲水平添過澗灣自是漁郎舟纜
0174c01: 穩夕陽高臥釣絲乾。
0174c02: 又。
0174c03: 兩關難透虎交牙擬得相應正落差鐵壁銀山齊打
0174c04: 過回頭還是舊生涯。
0174c05: 闍黎老僧。
0174c06: 問聲未絕得人憎拂子拈來摵眼睛饒君縱是超群
0174c07: 客也向闍黎覓老僧。
0174c08: 般若無知無所不知。
0174c09: 雙手拏雲兩腳矬脅邊橫口瀉懸河百花枝上春何
0174c10: 處一夜東風自哩囉。
0174c11: 又。
0174c12: 楚楚千峰露寶刀松聲且莫逞英豪老僧不識貍奴
0174c13: 面抱取獅兒弄作貓。
0174c14: 和鏡新五陰頌。
0174c15: 一片空雲抹太虛雲銷華月正如如請從月落夜深
0174c16: 睡拈出當人第一機。
0174c17: 何處寒山落鏡中明明點出隔重重者回撲破青銅
0174c18: 塊一任芙蓉削太空。
0174c19: 月光豈是弄波紋波月相交自起痕照盡月明非有
0174c20: 意不妨波月兩多情。
0174c21: 水本不流因岸見岸忘見絕自滔滔知他流到住頭
0174c22: 處不出東瀛者一毫。
0174c23: 百萬強魔因有主主人銷去任魔來當陽一劍兩頭
0174c24: 截放下吹毛何快哉。
0174c25: 自從打破桶箍子依舊分明漆一團漆到放光光照
0174c26: 處向君拋出舊箍○。
0174c27: 南泉斬貓。
0174c28: 貓兒豈讓兩堂僧自解臨機噴一聲不獨南泉刀段
0174c29: 段趙州應棄草鞋行。
0174c30: 一色邊。
0175a01: 雪滿空江月在天鷺鷥拳腳縮頭眠盡情撲得西風
0175a02: 去只在寒蘆凍草邊。
0175a03: 宗旨頌。
0175a04: 腳硬手有觜無口頭尖如鑽尾大如斗若人撥著
0175a05: 和身筋斗。
0175a06: 佛祖爪牙頌。
0175a07: 晚來平地起干戈暴雨顛風捲薜蘿夜半車聲千處
0175a08: 歇打斜松月挂天河。
0175a09: 答蔡雲怡學憲青州衫頌。
0175a10: 青州吐出舌頭乾移得愚山對面安枯骨呷羹從自
0175a11: 嚥美齋不中飽人餐。
0175a12: 答雲怡三頓棒頌。
0175a13: 起倒通身入井泉一時三頓肋邊拳阮郎莫向車窮
0175a14: 哭一鶴沖雲出九天。
0175a15: 答王聞修學憲竹篦頌。
0175a16: 鐵門誰道雙關緊指點分明寫唵吽不用如來廣長
0175a17: 舌等閑消盡破晴空。
0175a18: 有句無句頌。
0175a19: 河源清濁分還一到海通身忽地乾卷入沃焦山腳
0175a20: 底鐵圍大小火成團。
0175a21: 答周居實居士。
0175a22: 昨夜泥牛入海深無消息處忽耕春誰將五彩畫頭
0175a23: 角夢裏一犁花柳新。
0175a24: 示顧無遮居士。
0175a25: 玉真相別出天台七世兒孫反見猜從此無聊入山
0175a26: 去洞門不類昔時開。
0175a27: 示森如。
0175a28: 如何是佛乾矢橛舌頭大面頰赤秤錘落地活鱍鱍
0175a29: 打碎磚向汝說有句無句交如織織得密微塵羅不
0175a30: 出忽然失半夜落潭月從頭起更歇虛空卷作鐵方
0175b01: 是實牢束三條篾依舊斧用非舊日三生劫頭難
0175b02: 出莫將馬糞空拈掇咄跌龍頭蛇尾相蟠結乾矢橛。
0175b03: 示王夫人濟炳。
0175b04: 函蓋乾坤句。
0175b05: 木毬拋出向人看輥輥如珠不在盤為問毬中真切
0175b06: 意殼堅飛出鳳凰翰。
0175b07: 截斷眾流句。
0175b08: 三峽奔流上界來誰攜千嶂絕天堆舟人錯認橫江
0175b09: 霧落盡征帆睥睨猜。
0175b10: 隨波逐浪句。
0175b11: 隱顯波濤半淺深不濡涓滴任浮沉千溪萬壑從茲
0175b12: 竭猶向空江著意尋。
0175b13: 總頌。
0175b14: 口中無舌語方親破盡虛空不著塵兩眼只看雲漢
0175b15: 遠應機千說不逢人。
0175b16: 黃金鎧甲杵千斤法會何曾不現身賢劫盡時應紹
0175b17: 位只緣今古是童真。
0175b18: 
0175b19: 
0175b20: 三峰藏和尚語錄卷第十
