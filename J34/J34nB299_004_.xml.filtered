0141c01: 三峰藏和尚語錄卷第四
0141c02: 吳虎丘山雲巖寺嗣法門人弘儲記
0141c03: 住梁溪龍山錦樹禪院語
0141c04: 上堂九龍山高芙蓉水涸覿面相呈切勿卜度貓有
0141c05: 七尾鼠生二角事不厭精何妨摸索但摸索勿卜度
0141c06: 張姑李嫂共扶持良久云噁何故喏樹底寒風貝錦
0141c07: 飄松頭細雨空青落。
0141c08: 上堂有法無法筆蘸虛空畫菩薩阿耨菩提無位真
0141c09: 人是甚麼乾矢橛然燈佛與我授記以空印印空印
0141c10: 水會麼風車為口簸箕為舌金剛般若波羅蜜若欲
0141c11: 道此者舉一不得舉二放過一著落在第二會得出
0141c12: 來相見若不會且俟來日。
0141c13: 上堂喝一喝云唵薩婆囉罰曳數怛那怛寫良久云
0141c14: 未得微霜菊早香又喝一喝云唵悉殿都漫陀囉跋
0141c15: 陀耶莎訶良久云山河大地變黃金又喝一喝云唵
0141c16: 折隸主隸準提莎訶良久云相逢盡是陶彭澤瓢下
0141c17: 慚無大道漿。
0141c18: 上堂今朝十月十五枕上翻身鐘鼓聲聲敲破髑髏
0141c19: 句句打翻佛祖朧朧從地醒來便解奮槌如虎金剛
0141c20: 揩泥神背翁仲從旁叫苦一二三四五天上去挑土
0141c21: 阿不力的普還會也無此事若得虛空粉碎過來粉
0141c22: 碎底猶是鶻臭布衫炙脂帽子直須拈卻將一柄金
0141c23: 剛王寶劍截天截地始得和同隨喝一喝下座。
0141c24: 上堂抹殺法中英雄者為其能以舉一為用也驗盡
0141c25: 法中英雄者為其能以大機為用也奪盡法中英雄
0141c26: 者為其能以抽爻遜位為用也謾盡法中英雄者為
0141c27: 其能以前定不滿為用也諸方目為四殺雄。
0141c28: 翌日諸護法舉近日北禪寺迦葉尊者瞬目龍山出
0141c29: 四雄玉兔為付法之祥請上堂四雄玉兔出龍峰泥
0141c30: 塑頭陀亦眼紅拂子四枝分付去好花何地不春風
0142a01: 下座。
0142a02: 上堂心無起處原無事念轉非情運六通雙足不知
0142a03: 誰是主看山踏遍白雲中且道如何是腳下事以拂
0142a04: 子擊桌云紅葉投空錦清泉擲地金。
0142a05: 小參七尺絲綸八尺竿年年月月釣清寒魚龍蝦蟹
0142a06: 無尋處半夜寥寥月一團卓拄杖休去。
0142a07: 上堂自從踏斷葛藤窠三量紛飛腳下過昨夜相逢
0142a08: 談道者聲聲怪我沒家婆且道老僧有妻沒有妻若
0142a09: 道無妻又言法喜以為妻若道有妻又道畢世同衾
0142a10: 不共枕所以云法喜以為妻無明以為酒嗔來哮吼
0142a11: 躑狻猊不學今時醉顛走。
0142a12: 小參不得有語不得無語嚼砂彈折當門齒離鉤三
0142a13: 寸劈頭橈兩岸桃花一溪流水踏翻舟子千秋死。
0142a14: 上堂昔日臨濟大師有四喝有時一喝如金剛王寶
0142a15: 劍有時一喝如踞地師子有時一喝如探竿影草有
0142a16: 時一喝不作一喝用山僧今日只有三喝有時一喝
0142a17: 巍如泰山北斗有時一喝明如曉日晨星有時一喝
0142a18: 夢醒如前日昨日乃豎起拂子喝一喝放下拂子。
0142a19: 晚參佛口裏碌磚一堆拄杖中舌頭三尺踢倒淨瓶
0142a20: 贏得溈山猛虎當路即住黃檗會得者出來相見。
0142a21: 上堂僧問不與萬法為侶者是甚麼人師便打僧云
0142a22: 秪如馬祖道待汝一口吸盡西江水即向汝道又作
0142a23: 麼生師云文彩全彰僧問十七十八因甚道著即瞎
0142a24: 師拈竹篦云喚作甚麼僧云十九二十為甚人信不
0142a25: 及師打一竹篦云信得也未僧擬議師叱云擬胡餅
0142a26: 裏呷汁那僧問臨濟綱宗畢竟是有是無師云你見
0142a27: 老鼠偷油麼僧云不會師云貓兒來也僧网措師笑
0142a28: 云臨濟綱宗是有是無僧一喝師云錯口道著乃云
0142a29: 斬釘截鐵此日諸方共用平高就下當年老宿不然
0142a30: 禪和家背地裏絕有商量因甚一眾人前全無消息
0142b01: 良久云咄也得三文買草鞋。
0142b02: 上堂天地與我同根萬物與我一體茫茫匝地普天
0142b03: 清淨法眼著翳法身主毘盧師有何方便道一句子
0142b04: 不致閻浮提人棄卻甜桃樹沿山摘醋梨喝一喝下
0142b05: 座。
0142b06: 至前上堂群陰剝盡不止于坤以其碩果不食也一
0142b07: 陽未生不坐于盡以其來復不遠也故入無量義大
0142b08: 定而不冥入剎那際三昧而不斷真實空而不空真
0142b09: 實不空而不有此政今夕一陽未生之候應如是生
0142b10: 清淨心乃喝一喝云此是明日事。
0142b11: 晚參以拄杖畫一畫云畫水成乾路飛虹駕石橋不
0142b12: 勞些子力廿一是今朝步步踏著處處逍遙添取銀
0142b13: 膏徹夜燒。
0142b14: 上堂蘇州有嘗州有不是驢腳是佛手更問老子生
0142b15: 緣請君面南看北斗蒼蠅偏向臭邊飛蟻子慣尋腥
0142b16: 處走鬧浩浩處鬧浩浩冷湫湫處冷湫湫若得二途
0142b17: 俱不涉不風流處也風流。
0142b18: 小參舉溈山有句無句如藤倚樹師云會麼喝一喝
0142b19: 云鐵牛頭角太崢嶸霹靂纔翻失太清頭尾縛來成
0142b20: 一片紙猊火裏大揚聲若會得則入佛入魔天上人
0142b21: 間如意自在以拄杖卓三下。
0142b22: 上堂山僧三十年前也曾見神見鬼如今年深月久
0142b23: 總忘卻也但得輕衣一片飽食三餐童子揶揄禪人
0142b24: 相撲讚之或喜罵之或怒而已巳若道曹山有尊貴旨
0142b25: 訣切莫聽他這樣說話。
0142b26: 小參僧作禮云石霜有頭尾話咨和尚如何是頭師
0142b27: 云鼻端藏四海雙角直撩天如何是尾師云卷到潭
0142b28: 深處三冬月色寒如何是頭尾相稱師云通身雷送
0142b29: 九天雨流出桃花萬壑春僧作禮師直打趁。
0142b30: 小參轆軸耳朵簸箕口問著向南卻北走德雲不在
0142c01: 玅高山文殊獅子卻是狗。
0142c02: 小參舉夾山參船子話畢乃云一橈落水踏翻舟滿
0142c03: 目蘆花兩岸秋昨夜華亭還說法雨餘新浪向東流
0142c04: 師到嘗州廣福院請上堂頭上蔚藍天欲滴腳底白
0142c05: 雲千萬尺手中拄杖腰下瓢去去來來無順逆好消
0142c06: 息踏破草鞋雙腳赤三頭九臂腦後睛日日相逢不
0142c07: 相識且道是甚麼人他與地平磚同胞本無庶嫡還
0142c08: 會也無舉僧問趙州狗子還有佛性也無師云趙州
0142c09: 只解四蹄上立柱不解狗子背上踹橇山僧今日向
0142c10: 狗子背上踹橇去也揮拂子云咦下座。
0142c11: 住杭州淨慈寺語
0142c12: 上堂拈香云一縷蒼煙祝聖明九州四海盡昇平南
0142c13: 屏老漢閒無事白棒掀天破死生乃就座劉長倩居
0142c14: 士出云兩峰雲起蒼煙迥一道湖光玉鑑懸領取眼
0142c15: 前玄要句塔輪尖上吐香煙師便喝士拈香云這一
0142c16: 瓣香爇向爐中供養本師堂頭和尚伏願開頂門眼
0142c17: 揭肘後符逞獅子之全威現大人之作略且道機先
0142c18: 一句作麼生道師合掌云南無無量壽佛士叉炷香
0142c19: 云法界普熏無罅縫灼破毘盧老面門師便喝士禮
0142c20: 拜師以拄杖輪揮八面卓三下云若向這裏會得如
0142c21: 揮劍當陽一條血路彎弓天外九中紅心正好出來
0142c22: 與老僧相見僧出云一箭中紅心請師高著眼師回
0142c23: 頭問侍者進云機輪轉處作者猶迷師云你轉轉看
0142c24: 進云九烏射盡忘俱喪鋒鏑銷為日月光師連打三
0142c25: 棒進云今日痛領三棒只得作禮三拜拜起以手畫
0142c26: 一畫云這邊且置一劍當軒來時如何師又打進云
0142c27: 一柄干將劍惟師用得親師不語進云這回和尚正
0142c28: 喫三棒師又不語僧便禮拜歸眾長倩居士復出云
0142c29: 今日和尚全身出現諸人仔細著眼遂出法堂師便
0142c30: 下座。
0143a01: 上堂今朝十月十二雷峰塔指淨慈寺千嶂霜楓列
0143a02: 錦屏各人無位真人在何處良久云鬍張三黑李
0143a03: 四復云言無展事八八六十四語不投機溪西雞齊
0143a04: 啼承言者喪燈蛾撲油上滯句者迷落水踏深泥若
0143a05: 人緇素得此等語出如生龜筒裏抽身化成堅翅鳥
0143a06: 扶搖九萬里擘海直取龍吞博地凡夫立地成佛此
0143a07: 正古人所謂接初機底句今日特地拈向諸人會得
0143a08: 者出來道看長倩居士纔出師云如何是接初機底
0143a09: 句士云幸喜西湖今日晴如何是轉身底句士云還
0143a10: 見四山紅葉麼師打云這裏會去始是轉身句僧纔
0143a11: 出師云我不問你接初機底句僧便喝師云為甚麼
0143a12: 便喝僧又喝師云三喝四喝後又作麼生僧禮拜師
0143a13: 云向道從來不曾見矮子成佛下座。
0143a14: 上堂舉永明壽禪師云孤猿叫落中嵒月埜客吟殘
0143a15: 半夜燈此境此時誰會面白雲深處坐禪僧僧問如
0143a16: 何是永明玅旨明云更添香著僧云謝師指示明云
0143a17: 且喜沒交涉僧禮拜明云聽取一偈欲識永明旨門
0143a18: 前一湖水日炤光明生風來波浪起又問學人久在
0143a19: 永明為甚麼不會永明家風明云不會處會取僧云
0143a20: 不會處如何會明云牛胎生象子碧海起紅塵師云
0143a21: 老僧則不然乃云松影落殘崖際月煤花爆盡佛前
0143a22: 燈禪衣破薄不禁冷多少依依暗裏僧若有人問如
0143a23: 何是南屏玅旨向道晝夜一百八若言謝師指示向
0143a24: 道串斷了也待他禮拜起亦示一偈欲識南屏旨山
0143a25: 頭雲乍起一縷入錢塘微茫作海水若問學人久在
0143a26: 南屏為甚麼不會南屏家風向道宗鏡堂前霜葉乾
0143a27: 若言如何會取向道鐘過千佛閣塔下萬工池永明
0143a28: 大師恁麼道南屏老人恁麼道且道是同是別莫有
0143a29: 判斷得出者麼道道。
0143a30: 佛日金法師送準提鏡至請上堂威音王未出世已巳
0143b01: 前山僧與法主同時現大月輪相中間阿字吽
0143b02: 吽雙隱雙現賓主對談闡大法要度人無量所以世
0143b03: 世生生同出同興共扶此事或現漢月或現佛日心
0143b04: 心相炤今日法主說法苕上老僧掛錫南屏法主仍
0143b05: 現大圓鏡智來我雷峰塔前請說大法山僧不惜四
0143b06: 面十八臂大逞神通只是今日頭痛不能為汝說以
0143b07: 拄杖擊鏡三下云日面佛月面佛僧出覆卻鏡子師
0143b08: 又擊鏡背三下云唵啞吽哩下座。
0143b09: 上堂稽首和南別永明疏林一葉脫南屏翻思圓炤
0143b10: 靈嵒去多少英雄繼此燈雷峰塔不勞指點慧日峰
0143b11: 一任將迎都是最後大事切忌心下惺惺良久喝一
0143b12: 喝云輕舟自傍六橋去一片寒湖山影青。
0143b13: 住秀州真如寺語
0143b14: 上堂拈香云名香貢猊座凝萬壽于至尊寶篆結龍
0143b15: 雲蔚勝祥于魏闕萬福獻內壺之吉千秋藹東宮之
0143b16: 春闔朝簪笏進道階而登高階四海蒼生樂盛世而
0143b17: 超出世共躋仁壽咸沐昇平今日請主大理朱公外
0143b18: 護法門內崇道德福增高袟位轉天衢闔郡薦紳諸
0143b19: 山碩德頓明綱要密運權機推廣化之神佐聖明之
0143b20: 治本山長水法師彩雲和尚聆磬音而出定弘大法
0143b21: 于將來此一瓣香耑伸供養天童老和尚用酬法乳
0143b22: 維那白椎云法筵龍象眾當觀第一義師云長水門
0143b23: 前長水遶彩雲堆上彩雲生二師法道重新舉寶塔
0143b24: 風高驟午鈴會得目前旨趣者出眾與汝證據問彩
0143b25: 雲片片趁全提長水滔滔展大機且道如何是彩雲
0143b26: 片片趁全提師云鐘聲出水重進云如何是長水滔
0143b27: 滔展大機師云幡影落波輕進云八面玲瓏無縫罅
0143b28: 卓午浮圖頂日輪是長水家風是彩雲境界師云門
0143b29: 開橋接路樹老綠苔生進云和尚今日如是舉揚如
0143b30: 是拈提與昔日長水彩雲是同是別師云一時三頓
0143c01: 棒骨癢尚嫌輕進云一句了然超百億粉身碎骨亦
0143c02: 難酬師打三棒下座。
0143c03: 朱大理廣原居士薦親請上堂豎起拂子云會麼有
0143c04: 無雙絕淨穢兩忘向太虛空裏突然翻轉如雷如霆
0143c05: 如日如月如走盤珠的的皪皪宛轉橫斜橫出直入
0143c06: 何等自在所以朱大理向竹篦話上兩處不得四句
0143c07: 不得千不得萬不得不可得不可得於銀山鐵壁處
0143c08: 突然翻轉如雷如霆如日如月如走盤珠的的皪皪
0143c09: 破盡生死凡聖是非超然自在只今先太僕先淑人
0143c10: 亦向太虛空裏突然翻轉如雷如霆如日如月如走
0143c11: 盤珠的的皪皪於淨蓮華中自繇自在一時成佛盡
0143c12: 三界十方一切聖凡有情無情亦向太虛空中突然
0143c13: 翻轉如雷如霆如日如月如走盤珠的的皪皪自在
0143c14: 取證即如大理堂上架一座大天平不許他低昂輕
0143c15: 重務使天上針對地下針地下針對天上針針針相
0143c16: 對以手作對針勢云令此天地心一線逼直無有傾
0143c17: 側遂使大明國裏君君臣臣父父子子一道同俗坐
0143c18: 致太平諸仁者要知大理二尊人立地成佛底消息
0143c19: 麼出來道看僧問生生死死去來忙一擊翻身頓歇
0143c20: 狂醒轉不知天早晚一輪紅日炤西方如何得一擊
0143c21: 翻身頓歇狂師云蓮華出水波濤涌進云如何是一
0143c22: 輪紅日炤西方底事師云迸出蓮胎見佛光進云和
0143c23: 尚與麼告報善則盡善美則未美學人則別有長處
0143c24: 師云如何是你長處進云優曇初綻處遍界藕花香
0143c25: 師打云也少不得這一棒所以如雷如霆如日如月
0143c26: 如走盤珠的的皪皪何等自在良久云若於此會得
0143c27: 何等直截撥著便能作大師子吼遂令百獸腦裂飛
0143c28: 鳥墜潛魚躍且道如何是師子吼便下座。
0143c29: 蔡大參維立居士薦母請上堂揮拂子云瞑然一長
0143c30: 睡恰在蓮華裏摩娑睜眼開佛光眉際起寶林風琅
0144a01: 璫直貫虛空耳頓悟音圓通豈但見自己巳突然得大
0144a02: 用打破當年體遂喝一喝云若向這第一喝上薦得
0144a03: 則東土堪忍世界一切有情無情種種苦境一時打
0144a04: 盡腳下蓮華現出西方清淨境界諸佛菩薩同時現
0144a05: 前令徐宜人立地成佛又喝一喝云若向這第二喝
0144a06: 上薦得則西方極樂境界一時忘心泯性在蓮華上
0144a07: 寂寂落落熙熙皞皞不知淨土為何物令徐宜人得
0144a08: 大自在再喝一喝云若向這第三喝上薦得則東土
0144a09: 變為西方西方變為東土淨穢齊泯凡聖俱忘一時
0144a10: 三變令徐宜人從蓮華中定起分身無量國土說大
0144a11: 法要廣度眾生各各一時成佛無少無剩且道以上
0144a12: 三喝所說何法便能令徐宜人捷得如許大效彈指
0144a13: 之間成佛作祖行廣大利老僧還有所說麼若道有
0144a14: 法說說個甚麼若道無法說盡情與你說了也所以
0144a15: 世尊降生指天指地是說此也臨末稍頭棺露雙趺
0144a16: 是說此也拈花示眾迦葉微笑謂之世尊不說說迦
0144a17: 葉不聞聞至於歷祖句句皆然而船子云離鉤三寸
0144a18: 子何不道溈山云有句無句如藤倚樹雲門謂之函
0144a19: 蓋乾坤句華嚴孜謂之句中無意意在句中皆示大
0144a20: 用之句意也若能如是大用現前處處拈出金剛王
0144a21: 寶劍直下如將一座泰山輕輕壓去更有甚麼出現
0144a22: 隨大喝下座。
0144a23: 元日朱大理請上堂拈香云甲戌戍春王第一朝殷勤
0144a24: 百和爇蘭椒聖明壽比諸天象歲歲昭回運斗杓就
0144a25: 座乃云坤以簡能乾以易知如獅子王奮迅威獰若
0144a26: 大白牛肥壯多力有時雲裏高眠一任長林豐草自
0144a27: 在供輸有時日邊哮吼盡使狐狼野干掃蹤滅跡此
0144a28: 皆從立命得來統天之力佛祖得之而法王三千聖
0144a29: 人得之而教化中國老僧得之而逐浪隨波大理得
0144a30: 之則致君澤民即今壽躋七十於從心所欲不踰矩
0144b01: 處出處安舒自在無礙且道他獲無量壽徵從何處
0144b02: 得來喝一喝云略與諸人通個消息。
0144b03: 住松陵聖壽寺語
0144b04: 葉侍御慶繩居士請陞座拈拄杖打地一下云此一
0144b05: 棒自黃檗大師處建立從天童和尚處印來捏太虛
0144b06: 為金槌拋熱鐵作文字渾身虎口遍體獅牙坐斷臨
0144b07: 濟命根翻轉大愚面目所以我師天童和尚得此一
0144b08: 棒遂能打天打地為電為雷將南國打作選佛場為
0144b09: 後人礱成出匣劍復打一棒云山僧得此一棒不但
0144b10: 裁長補短抑且削闊就狹重新入爐入火益見爆天
0144b11: 爆地從黃檗處打下火烙印子於臨濟邊突起錐上
0144b12: 剛砂一句中具三玄一玄中具三要破盡一棒一喝
0144b13: 之實法打開囫圇孤硬之見功務令炤絕權忘名離
0144b14: 用起石人頭上泚汗白牛角上生風幽鳥啼入亂雲
0144b15: 有耳者未必能聽神龍深藏黑水具眼者徒費仰瞻
0144b16: 翻近世難知警諸方不肯復打一棒云前一棒後一
0144b17: 棒威音王前摸索不著樓至佛後休歇未到得此方
0144b18: 謂之一棒不作一棒用末後一句始到牢關把斷要
0144b19: 津不通凡聖方是安身立命處大作大用了不可得
0144b20: 底實受用田地方真到黃檗臨濟天童一輩大善知
0144b21: 識立腳處山僧今日告報諸人若今在地四眾咸宜
0144b22: 信有此事莫學今人只重前祖掃除黃檗臨濟等法
0144b23: 數為邪說則天童一棒前無所本山僧三玄近無所
0144b24: 據佛法無師大亂必矣若欲深入大法者須向明日
0144b25: 看取。
0144b26: 吳江章邑侯敬明居士請上堂臨濟一喝能殺能活
0144b27: 能縱能奪為忠貞為惠育著著坐兩頭而獨用其中
0144b28: 以之則無咎無墜處處截言詮而確慎其餘因之則
0144b29: 惟堅惟貞用宣道化用拂仁風智如圓鏡定若平衡
0144b30: 臨機發用無毫髮輕重偏邪之差包裹乾坤有直統
0144c01: 惟天惟命之作一喝之至約推拓之無窮僧得之則
0144c02: 握接物利生之權俗得之則掌平天治國之政且道
0144c03: 即今邑侯得此又作麼生喝一喝云只有天在上更
0144c04: 無山與齊。
0144c05: 周居實居士請上堂問荅畢乃云老耆翁近八十參
0144c06: 得禪不賭說只向溪邊放白牛兩岸梅花捲晴雪夜
0144c07: 歸來戴微月不脫衣睡得徹不道天何物明朝依舊
0144c08: 日頭出切莫認作自在受用禪亦莫作會得解註說
0144c09: 喝一喝下座。
0144c10: 上堂如何是西來的的大意鶴舞花陰地如何是佛
0144c11: 舌根生白拂那有這樣事石頭迸出黃金汁意旨
0144c12: 問如何獨腳銕釘靴冰山頂上立兩頭拗中間折九
0144c13: 九八十一喝一喝云若不會下個註腳細細綠陰鴉
0144c14: 尾短深深古木落花多老僧髮白齒牙嫩湯飯時時
0144c15: 愛軟和。
0144c16: 上堂露柱久已巳懷胎燈籠昨夜生子眼光爍破四天
0144c17: 下口門中央闕兩齒不因觀音玅智力那得端正有
0144c18: 相至于此老僧住山年已巳久缽袋空空少人事考鐘
0144c19: 伐鼓急升堂特地殷勤為助喜喝一喝云鳳凰不是
0144c20: 人間物為瑞為祥自有時不煩久立春寒眾慈。
0144c21: 上堂如何是西來的的意稽首和南齊著地如何是
0144c22: 向上一門那個為官不戴君還有受用也無春風花
0144c23: 亂競提壺恁麼則通身尊貴去也沙水螃蜞橫是蟹
0144c24: 此四句一句是佛一句是祖一句是老僧一句是大
0144c25: 眾若人緇素得出許汝一生參學事畢何故喏盡道
0144c26: 洞庭如篛笠春風亂插滿頭花。
0144c27: 上堂舉德山踞虎頭收虎尾第一句下明宗旨師云
0144c28: 還有道得者出來道取僧出師問如何是虎頭進云
0144c29: 春至百花開如何是虎尾進云秋來盡落葉如何是
0144c30: 第一句下明宗旨進云雙龍入海無消息直至而今
0145a01: 嘗相憶師云三十年後則不問三十年前一句又如
0145a02: 何僧便喝師擬打僧拂袖歸眾良久復出以手連畫
0145a03: 兩圓相師展兩手於空中僧又作一圓相○師以
0145a04: 兩手背交其指僧又作此相師揲手案几上僧點
0145a05: 頭三下師便下座。
0145a06: 上堂一九二九黃龍翻出兩隻手兩人合得百十八
0145a07: 額頭迸眼是菩薩過去心不可得樹上晒麻無反側
0145a08: 未來心不可得萬里流沙如麵黑現在心不可得今
0145a09: 日正天晴處處花柳色咄抽去乾上九畫長坤下畫
0145a10: 周太嘗季華率令子安期安仁安石請陞座喝一喝
0145a11: 云春風不貼肉又喝一喝云曉起略添衣又喝云偶
0145a12: 爾移鞋去寒吹半面皮若人會此三喝便會得此三
0145a13: 句會得此三句便會得此三喝會得也成佛不會得
0145a14: 也成佛何故東土西天兩腳踏斷佛與眾生不勞思
0145a15: 筭十年黑暗一旦迸開赤日金波蓮花出現喝一喝
0145a16: 云一聲漁父歌聲斷煙水茫茫十萬程。
0145a17: 解制上堂牛在山中水足草足牛出山中東觸西觸
0145a18: 山僧則不然牛出山中東城西郭牛在山中南谷北
0145a19: 谷若人會得兩轉語則禮拜如菩薩踐蹋如糞土不
0145a20: 妨隨人起見處處為緣良久云會麼嫋嫋長鞭著地
0145a21: 拖半肩疏雨掛春簑自從赤腳騎牛去只唱山中放
0145a22: 牧歌。
0145a23: 回聖恩寺語
0145a24: 上堂磊磊落落山上石奇奇怪怪澗邊松悠悠颺颺
0145a25: 空中絮急急寬寬寺裏鐘此四句內有一句推不向
0145a26: 前約不退後有一句披煙嘯月攫霧拏雲有一句自
0145a27: 西自東自南自北有一句本無蹤跡豈有名言復云
0145a28: 說也說了注也注了若人會得正是無事生事若人
0145a29: 不會一任縱橫撩亂去誰能勞力強安排。
0145a30: 上堂一機一境捱不入三要三玄擘不開出身白汗
0145b01: 過這邊來中也養不中才也養不才豈是三峰沒意
0145b02: 智終朝嚼飯喂嬰孩黃梅舊有不平事至今遺累生
0145b03: 疑猜菩提樹明鏡臺果是宗門樁禍胎。
0145b04: 上堂僧問如何是最初一句師云下床踏匾蒲鞋口
0145b05: 僧云如何是不動尊師云朝到西天暮歸東土僧云
0145b06: 如何是透法身句師云天晴道路乾僧問有問有畣
0145b07: 賓主歷然無問無畣時如何師云賓主歷然僧云有
0145b08: 問有畣時如何師云現在可驗僧問臨濟喝德山棒
0145b09: 明甚麼邊事師云明祖師西來底事僧喝一喝云明
0145b10: 甚麼邊事師便打云明甚麼邊事僧擬議師云臨濟
0145b11: 德山喏僧又擬議師連棒喝云只在這裡良久顧大
0145b12: 眾云人間天上諸知識爭似三峰用得親。
0145b13: 上堂良久云適來一段公案還有人舉得麼復云設
0145b14: 有人舉又使甚麼人聽既無人舉又無人聽山僧不
0145b15: 妨自拈自弄去也乃擲下拄杖云竄向當陽風凜凜
0145b16: 喪身失命是何人。
0145b17: 上堂三峰個村僧凡事盡認真頻撾塗毒鼓要使人
0145b18: 人聞諸方老禪伯各各起怒嗔橫闢了豎闢遠近咸
0145b19: 喫驚饒你大有力難抹祖師心人情有生滅毒氣亙
0145b20: 古今奉勸善知識夢裏須惺惺卓拄杖一下云聽。
0145b21: 上堂僧問如何得不落數量師云竹杖量來難到頂
0145b22: 僧云恁麼則古今不易也師云念日腳漢有甚長處
0145b23: 僧問雲門花藥欄意旨如何師云直須連夜發莫待
0145b24: 曉風吹僧云逐浪隨波蒙指示斬釘截鐵請敷揚師
0145b25: 云休沸乃云彌勒未生釋迦已巳滅佛法何嘗付人
0145b26: 盡學豬偷狗竊雲門餅真個熱大趙州茶殊少斟酌
0145b27: 德山棒只顧行兇臨濟喝全然尚氣逼得王老師立
0145b28: 地賣身寶誌公無端剺面這一隊漢惡賴難名不中
0145b29: 相與爭似山僧不入這保社。
0145b30: 上堂乾坤之內宇宙之間中有一處無人能到日月
0145c01: 炤臨莫及雨露滋霈無從登須彌頂不足瞭遠入金
0145c02: 剛際未合窮荒山僧指汝諸人個捷出泥途一踏便
0145c03: 到底徑路行與不行總與山僧無預乃拈拄杖畫一
0145c04: 畫云上乘菩薩信無疑中下之流豈能測。
0145c05: 上堂露柱腳跟穩密燈籠眼界光明閱遍五湖禪客
0145c06: 握草盡作黃金驀然枕子墮落殺堅牢地神一向
0145c07: 點胸點肋到此漫不關情山僧真實相告又道平地
0145c08: 陷人喝一喝云海枯終見底人死不知心。
0145c09: 上堂僧問如何是一句底主師云春色滿園關不住
0145c10: 僧云如何是一句底賓師云一枝紅杏出墻來僧云
0145c11: 如何是炤師云燈籠掛露柱僧云如何是用師云拍
0145c12: 板合門槌僧云謝師畣話師云有甚虧缺上座及早
0145c13: 說良久乃云菩薩行于非道是名通達佛道如三峰
0145c14: 今日隨機赴感不肯露布風規建立宗綱務須吻合
0145c15: 法印欲冀諸方玉帛從事如對桓文而談堯舜夢也
0145c16: 不敢望你做卓拄杖下座。
0145c17: 上堂一人所在須到半人所在須到但得針芥相投
0145c18: 自然隨緣得玅因地而起原因地倒果然踏著向上
0145c19: 關爭肯沿途入荒草。
0145c20: 上堂剔起燈來是火力用須知遍普變生作熟只些
0145c21: 些續燄聯芳殊可可花總是一葉分其五跨聖凌凡
0145c22: 超佛越祖釣竿仍藉百尺絲發機必假千鈞弩喝一
0145c23: 喝下座。
0145c24: 耳圓闍黎五十請小參五十要知天命抱卻銕盂安
0145c25: 木柄求和尚說心地法紮緊皮靴又套毛襪昨日喫
0145c26: 齋今日小參空令饑腹長心貪老僧還有佛法說麼
0145c27: 夜來千嶂雨流出一溪寒且道闍黎壽量多少山湥
0145c28: 不解人間事歲歲梅花蓋太湖還有向上事麼良久
0145c29: 喝一喝下座。
0145c30: 上堂終日忙忙那事無妨冬至日短夏至日長山門
0146a01: 頭合掌佛殿前燒香晝夜精勤恐緣錯將錯就錯且
0146a02: 承當主人公太顛狂懊恨當年傅大士閑將文字誑
0146a03: 心王。
0146a04: 上堂不許夜行投明須到不是乾矢橛便是麻三斤
0146a05: 鎮州蘿蔔庭前柏子忍俊不禁連聲云還有殿裏底
0146a06: 馬大師搖手道未也未也這漢百尺竿頭坐起自稱
0146a07: 不與萬法為侶敢保筭渠不著更進一步別有一人
0146a08: 在良久顧左右云如何是那一人喝一喝卓拄杖下
0146a09: 座。
0146a10: 上堂單傳心印過犯彌天而今坐在老僧身上也著
0146a11: 尋個替手良久云有也作麼生得彼此無傷喝一喝
0146a12: 云自累猶可。
0146a13: 上堂汝等諸人盡是祖師門下客他日用作麼生喝
0146a14: 一喝云家醜不可外揚。
0146a15: 上堂踞虎頭收虎尾第一句下明宗旨秖如第二第
0146a16: 三句下明個甚麼乃呵呵大笑云有頭無尾終是不
0146a17: 貴有尾無頭雖飽無力是甚麼人語良久喝一喝云
0146a18: 明破則不堪。
0146a19: 上堂繞四天下行腳底人有口堪喫飯抬腳不起底
0146a20: 人也有張口喫個甚麼良久云問取諸方僧問即今
0146a21: 咨和尚師以棒拄其口云喫喫僧一喝師云黃連未
0146a22: 是苦。
0146a23: 上堂盡乾坤是個解脫門把手曳不肯入不如歇去
0146a24: 好良久云靈利漢子捉敗老僧非甚難事有麼有麼
0146a25: 點得頭下我且作死馬醫以拄杖打散。
0146a26: 上堂驀拈拄杖云拄杖有病絕見絕聞若不早救喪
0146a27: 卻平生一僧纔出師和身打下云救不得也僧一喝
0146a28: 師云氣雖未斷壽命不長僧又喝師顧旁僧云拽出
0146a29: 門外著。
0146a30: 上堂從緣有者始終而成壞非從緣得者歷劫而嘗
0146b01: 堅老僧一期借水獻花唯諸人善知時節不致兩相
0146b02: 辜負喝一喝云敗闕不止今日。
0146b03: 上堂長慶有願不撒沙萬峰終日口吒吒宗門若不
0146b04: 拖泥水後代如何得當家有不被人欺底出來對眾
0146b05: 道看良久云地獄老僧下與爾不相干。
0146b06: 辭眾上堂心休不說法骨瘦上堂艱分明都說盡湖
0146b07: 水洗山巔喝一喝云大道絕言坐斷心路若能如是
0146b08: 不用露布下座。
0146b09: 
0146b10: 三峰藏和尚語錄卷第四終
