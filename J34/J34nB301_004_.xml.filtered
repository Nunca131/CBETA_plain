0295a01: 南岳繼起和尚語錄卷之四
0295a02: 嗣法門人濟璣等編
0295a03: 住蘇州靈嵒崇報寺語
0295a04: 月朗大德請上堂虎豹文章美來西天儘有麒麟頭
0295a05: 角難道東土全無笊篱木杓處處堆山積嶽錢貫井
0295a06: 索頭頭焯地輝天拈來蓋色騎聲放去風行草偃聊
0295a07: 聞舉著已巳瞥地剔起便行何俊哉若向意根下妄自
0295a08: 穿鑿豈但分疏不下直是抬身不起一年又一年一
0295a09: 月又一月拖到彌勒下生也未得成辦時節有句誠
0295a10: 諦之言惟在諸人料揀擲拂子曰自是不歸歸便得
0295a11: 五湖煙景有誰爭。
0295a12: 雲間弟子靈耀薦嚴大拙居士大悲懺期告圓請上
0295a13: 堂乃顧視左右曰觀世音菩薩先進於禮樂後進於
0295a14: 禮樂草木為之稽首土石因而放光一朝摩竭魚鑽
0295a15: 透清淨寶目須彌山壓倒母陀羅臂三十二應十四
0295a16: 無畏諦當甚諦當敢保老兄未徹在有個漢子揚眉
0295a17: 魚龍得游泳之方瞬目鬼神無行走之路摧折刀山
0295a18: 不用文殊妙智消滅地獄不用普賢三昧法性如此
0295a19: 偏圓心源如此湛寂今日若不證據後來如何趨進
0295a20: 乃合掌曰現在可驗。
0295a21: 上堂奇怪諸方老宿盡道善能切磋然則靈嵒門下
0295a22: 直是好笑禪和子是木頭是土塊就使是木頭土塊
0295a23: 穿鑿將來還解語麼苦哉汝等禪和深受屈抑我此
0295a24: 時若不說個快自指口曰枉生這兩片皮也諸德如
0295a25: 今泛其波者甚多窮其源者極少總道宗師家本分
0295a26: 為人劈面兩掌有什麼過饒你見機而變其間有得
0295a27: 有不得拈起拄杖曰毒藥醍醐千載黽鑑卓一下曰
0295a28: 我與麼及你漆桶敢道不得為天下宗匠。
0295a29: 淵侍者請上堂僧問百尺竿頭進一步方知海闊天
0295a30: 寬萬人叢裡奪高標秖要手親眼辨威音那畔即不
0295b01: 問昨日說不到底略通消息師曰出草之談即不與
0295b02: 麼僧曰原來師曰若要重話老僧與汝洗腳也不中
0295b03: 僧曰豈敢造次師指鼻曰你擬安著他向什處僧曰
0295b04: 直得退身有分師曰得恁沒下落僧問佛法要妙不
0295b05: 在多言因什今朝三明朝四滾滾無碑記師曰見解
0295b06: 偏枯底過一邊僧曰幾人得似和尚師曰恐有妨礙
0295b07: 麼僧曰出草之談即不與麼師曰與你飯喫底人還
0295b08: 具眼麼僧便喝師曰罪過良久拈起拄杖曰這一個
0295b09: 那一個一一被你俱勘破卓一下曰而今誰肯放你
0295b10: 過玄素不殊官商同度色色正觀聲聲天鼓截耳避
0295b11: 聰閉眸佯瞽依然混混沌沌帝江之舞爭知雕心鐫
0295b12: 髓鏤肝鑄腑將謂尖新番同莽鹵不假音容直還太
0295b13: 古然後可以壓量佛祖連卓兩卓下座。
0295b14: 浴佛日化士有鄰領海虞弟子金本長請上堂舉僧
0295b15: 問趙州狗子還有佛性也無趙州曰無五祖演和尚
0295b16: 道也勝貓兒十萬倍師曰昨有問老僧佛還有狗子
0295b17: 性也無曰有演和尚若在又不知下得個什麼語可
0295b18: 惜在今天下罕有美大旗手底尊宿帶累老僧下此
0295b19: 苦心佛若無有狗性爭肯離兜率降閻浮狗子若有
0295b20: 佛性那得證涅槃成正覺古今佛法人秖知狗之為
0295b21: 患不知佛之為患大矣哉所以無災無難活到百廿
0295b22: 三歲底老古錐有灶門大兩隻耳朵不喜聞他一字
0295b23: 設有個漢子出來道靈嵒靈嵒老僧不待打二十棒
0295b24: 即時貶向鐵圍山裡何故他決定與佛有一分情
0295b25: 面隨顧左右曰有不平底及早說眾寂嘿然師大笑
0295b26: 曰且喜天下太平。
0295b27: 當日秋佩大德領郡城弟子本容本珍請上堂佛之
0295b28: 盛德難盡讚揚晨朝如是如是而今如是如是如是
0295b29: 之法親從佛聞依文解義作三世冤違離一字墮於
0295b30: 魔說近來江南兩浙河北關西盡道心是根法是塵
0295c01: 兩種猶如鏡上痕痕垢盡除光始現心法雙忘性即
0295c02: 真與麼會貶向崖州多虛不如少實千語終歸一當
0295c03: 要使法界有情同悟如來無上喝一喝曰誰信黃河
0295c04: 源頭濁六十八傳盡作惡。
0295c05: 深棲寒松請上堂達磨傳來角印老僧連日粥飯頭
0295c06: 不了事不易提掇果然慧珠奮彩心月飛光底漢子
0295c07: 不待放下柴擔早已巳迥出六塵之境直造一相之門
0295c08: 今時學人多分出家不肯入家若入得家隨他拈起
0295c09: 塊土敢道不是祖宗家業好處便認惡處即不認是
0295c10: 疑栴檀林中有穢草爭能不嗅餘香苟了根源終非
0295c11: 他物隨其色相一鏡傳輝喝一喝曰露。
0295c12: 行修道人請上堂先師嘗說個譬喻近代禪師大似
0295c13: 鄉里小兒其父一日攜至郭中小兒一向空腹見城
0295c14: 門口點心舖裡有落籠饅頭趁熱捉住兩個滿口塞
0295c15: 其父劈手奪曰莫忙遲遲到主人家更有好過此者
0295c16: 連數幾色青州柿餅棗子胡桃甜底甜香底香小兒
0295c17: 死不放手其父數不住口大眾胡桃棗子世間極平
0295c18: 常物事不曾見慣尚自信不及況珍奇百怪遠方異
0295c19: 品而今參學人久久用工忽於冷地裡悟得個自己巳
0295c20: 便覺飽齁齁不見有天不見有地不見有人不見有
0295c21: 自諸佛出來他也只道是光頭百姓又有一種於聲
0295c22: 色邊悟得個目前便覺硬糾糾見琉璃瓶打破琉璃
0295c23: 瓶見十丈珊瑚打碎十丈珊瑚達磨出世他也只道
0295c24: 是洗腳奴子大眾悟有我者不復認我所悟非我悟
0295c25: 亦如是此兩種人大法不明悟見未銷金剛眼睛衲
0295c26: 僧巴鼻諦當甚諦當敢保未徹在不見百丈未經耳
0295c27: 聾馬祖訶道雖有兩片皮為人不得雲峰和尚判一
0295c28: 棒打殺釋迦老子餵狗底雲門還道秖有定亂之謀
0295c29: 且無出身之路諸方禪師要望前兩種能有幾人更
0295c30: 說什末後全提豈非對飢人而誇王膳先師是個大
0296a01: 富長者動便揮金如土靈嵒是個小本經紀一向借
0296a02: 路徑過驀出兩拳曰且趁熱喫個饅頭。
0296a03: 弟子理輪為令師清泰大德植般若因請上堂僧問
0296a04: 八萬四千波羅蜜門一時踏倒從上諸聖什處去也
0296a05: 師曰老僧百不會僧曰和尚天下宗匠因什討他頭
0296a06: 腦不著師曰爭似闍黎能幹僧曰真個師曰若更抑
0296a07: 逼將來只得放倒渾身僧曰和尚也著甚緊某甲也
0296a08: 著甚緊師曰且讓第二位說看僧問清風匝地愛日
0296a09: 方長未審犀牛兒生也未師曰三十年來曾不將涕
0296a10: 唾與人喫僧曰莫有好使用底麼師曰聞說諸方儘
0296a11: 多僧曰若然徒費老力師曰也只看得僧一喝師哂
0296a12: 之僧問未打鼓前落二落三某甲上來落七落八和
0296a13: 尚老老大大為什隨人腳跟轉師曰聞所未聞僧曰
0296a14: 人無遠慮必有近憂師曰肯說一半與老僧麼僧曰
0296a15: 且不得作佛法道理商量師曰謹領僧顧第二位曰
0296a16: 澤廣藏山理能伏豹又僧問三登投子九上洞山則
0296a17: 不問鰲山店上一句作麼生道師曰壯僧曰今日與
0296a18: 師覿面師曰莫僧作禮師曰依然錯乃曰今日也相
0296a19: 似七出八沒溫恭儒雅向來盡道須知有聲色外一
0296a20: 段事果然總是這個時節受用信施如洪爐上著片
0296a21: 雪愁他消不得若效近時死老奴慣坐曲彔木床上
0296a22: 教習後生小禿丁接涕唾嚼說鹹說淡有滋味沒滋
0296a23: 味空披衲衣何益爭知道德山用底是釘尸骸底橛
0296a24: 子臨濟用底是散魂魄底業風曹洞法眼扭捏娘生
0296a25: 鼻孔痛不徹溈山大仰差排阿爺下頷拍不上三門
0296a26: 在露柱頭上朝行三千轉暮走八百回只是沒計較
0296a27: 老僧不惜念則古頌為伊指南拍手一下曰聽取雲
0296a28: 門聳削白雲低浪急游魚不敢棲入戶早知來見解
0296a29: 何勞更舉轢中泥。
0296a30: 開化堂主請上堂擔佛著肩上行不是力量漢子上
0296b01: 來下去爭得通塗通轍著衣喫飯屙矢放尿喚作偏
0296b02: 行三昧惟其不守住聲聞不隨於劫數故福智二嚴
0296b03: 一念畢備如鏡無象所以萬象森然不見道正法不
0296b04: 從佛聞引經說喻分別前塵似向別人屋裡數更籌
0296b05: 忙忙達旦灼然日午打三更阿誰肯信古者有言學
0296b06: 道先須識得自己巳宗旨方可臨機不失其宜問大眾
0296b07: 如何是自己巳宗旨乃輪掌曰日值壬子最吉祥開公
0296b08: 五十請陞堂缽盂大小皆充滿匙上挑來粒粒香。
0296b09: 玉峰弟子玄緯薦嚴夫子崙生居士請上堂春風如
0296b10: 刀春雨如膏衲衣下事坐久成勞獨有無位真人不
0296b11: 畏泥塗滑滑繞偏天涯了無蹤跡收得劫初鈴子輕
0296b12: 輕一振動雲雷卓出水上紅旗眨眼空中飛閃電迅
0296b13: 機同鶻不可羅籠了義非言如何捉摸驀豎拂子曰
0296b14: 譬彼名花萬種惟采優曇大寶千般先求如意自然
0296b15: 到處稱尊隨方受用若待跋涉化城方升寶所正有
0296b16: 商量擲拂子曰飲光冷眼自開合良馬豈用珊瑚鞭
0296b17: 二月十九日弟子本德領金陸二居士請上堂早來
0296b18: 報鐘一聲觀世音菩薩抖擻屎腸為汝得徹困不甘
0296b19: 作辜恩負德者各出一分老僧領袖卓拄杖三下曰
0296b20: 山中人事朴實菩薩莫怪。
0296b21: 禪人有鄰惺悅人憲領常熟眾居士請上堂凡有咨
0296b22: 問一例打退乃就座拈起拄杖曰老漢若一向拖泥
0296b23: 帶水慣了汝輩有朝拈得把得用得老漢性命也不
0296b24: 可保卓一下曰自古先輩披這張皮不是希圖到處
0296b25: 覓取一口飯喫秖要後生小阿師不被他世界搖動
0296b26: 試請返觀只是一個父母更有何物將軍不上便橋
0296b27: 勇士徒勞挂甲古今日月依舊山河師子兒善能哮
0296b28: 吼龍馬駒自然跳。
0296b29: 住蘇州堯封寶雲寺語
0296b30: 到寺上堂顧視左右曰這裡不得說臨濟主賓雲門
0296c01: 事理溈仰父子曹洞君臣何以法眼家裏秖言一切
0296c02: 現成老漢爭肯將無作有教你修禪習觀改斷變常
0296c03: 起寺造塔鑄像印經終日傍家走蓋老漢未離鄉土
0296c04: 街頭市尾早已巳看破諸方有大名稱尊宿確知萬峰
0296c05: 深處有個無面目頑賴老子天下人咬嚼他不上所
0296c06: 以不避拳踢不顧性命入他槽廠遭他毒箭直得從
0296c07: 頂至踵三百六十骨節八萬四千毛竅都是毒氣你
0296c08: 若沾著些子眼底便不見有老漢何處更有他三世
0296c09: 諸佛歷代祖師惟不知有故堪與祖佛為師稍或受
0296c10: 他言句蘊在意識下也太險復顧左右喝一喝下座。
0296c11: 副寺道祥請上堂喝一喝曰禮之用和為貴先王之
0296c12: 道斯為美諸方知識不知青松白石是山家之顏色
0296c13: 紫陌紅塵減道人之威光矢口罵人古儀安在生滅
0296c14: 橫起薄俗可憎臨濟德嶠恥其死拙之不肖洞山溈
0296c15: 仰冷笑歪倒所從來堯封不能拋擲嵒阿混於沙石
0296c16: 決之東則東決之西則西大用未必天真喜怒何曾
0296c17: 過量看他從上統領三界號召四生底聖人一個個
0296c18: 啟悟勞生破盡塵妄可憐實是可憐慚惶端的慚惶
0296c19: 其意果何為哉今者圓頂方袍之士孰非希聖希賢
0296c20: 成佛成祖相習舉枉錯直背是證非如是展轉流傳
0296c21: 將來有何所益堯封記得一隻古頌特特舉似諸仁
0296c22: 棒喝齊施古佛宗三玄三要絕狐蹤白雲消散青山
0296c23: 在明月蘆花對蓼紅惟願仁者從始至末盡善盡美
0296c24: 將此深心奉塵剎是則名為報佛恩。
0296c25: 上堂他人住處我不住臭煙蓬紅燄熾然他人行
0296c26: 處我不行坑坎堆阜高下不平不是與人難共住彼
0296c27: 此不著便大都緇素要分明增一毫不得減一毫不
0296c28: 得遂顧左右曰且道什麼年中有此一人他本生父
0296c29: 母什麼處居住欲識其父先觀其子若識得他家兒
0296c30: 子盡大地草木叢林一時成等正覺若識得他家父
0297a01: 母虛空世界一時成等正覺出沒三界如日處空流
0297a02: 轉六趣似雲投壑眼睛裡放光現瑞耳門裏出聖入
0297a03: 賢不捨十惡業不墮五陰身那來煩惱障可除涅槃
0297a04: 心可證毀禁可憎持戒可敬如如向上沒可安排更
0297a05: 說什三句外會取六句外省去有何交涉雖然理則
0297a06: 如是事又不然難道今日大德薦嚴二人便與麼撥
0297a07: 無因果凡也無聖也無修也無證也無天堂也無地
0297a08: 獄也無三乘十地五果四向一切總無不見道一處
0297a09: 有滯自救難為觸處皆通方名導師畢竟這些子藥
0297a10: 頭在什麼處喝一喝曰從上幸有恁般體格如何略
0297a11: 不著些眼腦看。
0297a12: 出山上堂太陽羞與螢光並魚目敢同明月流出入
0297a13: 煙霞輸老象等閒水草不如牛卓拄杖曰且逐東風
0297a14: 吹大埜漫言四海一時收。
0297a15: 到郡城裴居士時萬請對靈小參具徹法之慧眼始
0297a16: 見生老病死如空中鳥跡得離念之明智方知生住
0297a17: 異滅似水底魚蹤睹色聞聲了無過咎若欲拂除宿
0297a18: 障修復本明何異置帚太虛掃清花影苟不穿鑿異
0297a19: 端直下逢緣不借取信於己巳自然契文殊妙智宛是
0297a20: 初心入普賢行門並無別體且道即今當薦姚孺人
0297a21: 一靈安在驀豎拂子曰時人只看絲綸上不見蘆花
0297a22: 對蓼紅。
0297a23: 上堂淮南北浙東西走兩轉來便見是隔年隔歲寒
0297a24: 雲散盡遠郊和氣纔生枯櫱擬作寶雲境話未免錯
0297a25: 了時節當下即領深旨知是幾生辛苦強項後生都
0297a26: 笑老漢話杷咄要敵生死還同霄壤。
0297a27: 上堂閉卻僧堂門荒卻祖翁田雖然未當全提庶幾
0297a28: 稱自本懷倘或四月五月黃梅雨連下不斷柴沒得
0297a29: 燒米沒得煮不容你怨天尤人如何過活咄小家子
0297a30: 沒肚量不堪共語。
0297b01: 上堂舉僧問首山如何是和尚不欺人底眼山曰看
0297b02: 看冬到來僧曰畢竟如何山曰即便春風至師曰有
0297b03: 問堯封如何是和尚不欺人底眼曰有一丈還你十
0297b04: 尺有半觔還你八兩設問畢竟如何但道銀是十成
0297b05: 錢是足百。
0297b06: 上堂粥後打鐘知是堂頭陞座只麼散去不道你不
0297b07: 是一員慣常使沒意智一著子底倘遇著個舌覆金
0297b08: 錢語帶玄而無路者橫該抹將來更買三二十緉草
0297b09: 鞋行腳何以故不傷物義一句不容易道。
0297b10: 上堂山河大地同一舌萬象森羅同一音千差萬別
0297b11: 同一質世出世間同一心聖凡善惡同一機日月星
0297b12: 辰同一照驀拈拄杖打地曰木頭土塊又何嘗不是
0297b13: 同一用即今有同氣相求者麼良久曰百鳥不來樓
0297b14: 閣閉秪聞夜雨滴芭蕉。
0297b15: 上堂僧問齖齖人謂我惡是是非非我謂人莫
0297b16: 除卻是非人我了因什庭前柏子夢不醒師曰聞之
0297b17: 悚然曰般若餘力師曰老大不契曰白雲風卷虛空
0297b18: 闊師曰出氣不得直是苦曰根本法中留不住師曰
0297b19: 空王佛然燈佛曰帶累殺人師曰大雨方歸屋裡坐
0297b20: 乃曰拈椎豎拂不怪諸方瞬目揚眉常笑自己巳上上
0297b21: 根人了心如幻中下之流識性難空一時吹取入門
0297b22: 來吽吽劍閣路險夜行人多近來膽大心麤。
0297b23: 上堂舉首山示眾曰諸子漫波波過卻幾恒河觀音
0297b24: 指彌勒文殊不奈何師曰烏蠻藥箭中者立死無脫
0297b25: 理非三十步不發不能及遠也今觀首山施用大略
0297b26: 近是堯封從中助一籌得麼喝一喝曰費半他人而
0297b27: 功必倍之。
0297b28: 上堂所謂參學人豈偶然哉不知其所重不在鼓山
0297b29: 頭上雲成蓋不在石霜霜水清如鏡不在新豐洞裡
0297b30: 伸腳眠伶俐底試道看參學人所重在什麼處良久
0297c01: 曰爾現前禪和相顧而不肯出口是無特達之志也
0297c02: 有三患不可不知一患識短二患氣短第三患患其
0297c03: 無所料揀不然何退休至此侍者纔出師曰患老僧
0297c04: 畣你不得話那便下座。
0297c05: 上堂喝一喝曰浩劫有窮斯文不泯彼石上栽花虛
0297c06: 空釘橛徒費心力遠者不過一傳再傳而滅安能久
0297c07: 乎惜其皆不合乎古道也雖數數措置規畫未免過
0297c08: 計叢林自古號多雄傑所在賢俊肯留意其大者復
0297c09: 喝曰慶快平生不止今日。
0297c10: 上堂我宗門素不擇人而教你有兩隻眼抬起頭來
0297c11: 看老子可是當大事而獨斷底你有兩隻腳踏步向
0297c12: 前來下一探竿試老子可是以細務責人底凡一言
0297c13: 有當雖眾說不得以沮之尚無一人敢前其故何哉
0297c14: 為你不明古人所謂平常無生句妙玄無私句體明
0297c15: 無盡句透斯三者一切處如鏡對鏡其誰不能若還
0297c16: 未信古頌證明乃曰莫於言上覓切忌意中尋疾燄
0297c17: 過風旨思量海岳沉僧出曰三千劍客獨許莊周師
0297c18: 曰跳不出良醫之門曰聊且安置師曰更待看過曰
0297c19: 學人乍入叢林師曰何不早說曰不敢便作叢林殃
0297c20: 害師曰老僧汗流脊背。
0297c21: 上堂堯封長老生緣廣陵三十餘年備員法門懷有
0297c22: 所見不敢不盡謹條三事如左一官人相訪不得非
0297c23: 時引見一禪者來參不得機鋒唐突一上堂請益不
0297c24: 得褒詞獎譽炫耀己巳靈一僧出曰不敢不以實告若
0297c25: 不反覆詰問難見胸懷師曰每次出眾見你破費煆
0297c26: 煉曰法門大計事難草草師便喝僧曰遂不與禪子
0297c27: 接哉師曰非細故也曰天下幸甚師曰肯道為益不
0297c28: 小便下座。
0297c29: 上堂僧問如何是無位真人師曰四王抬不起曰面
0297c30: 門上爭容得伊師曰趁向水牯隊裡曰甘麼師曰不
0298a01: 怕他苦死曰善知識如是乎師曰如是如是僧問如
0298a02: 何是佛師曰飽叢林曰如何是法師曰險路設橋梁
0298a03: 曰如何是僧師曰常常獨坐妙高峰幾見洞庭青又
0298a04: 黃僧曰會也師曰就地拾得黃金將來未必是寶僧
0298a05: 問三尺杖子攪黃河則不問如何是和尚居山底事
0298a06: 師曰絲髮淆訛迅風霹靂曰始從迦葉直至今日師
0298a07: 曰到處踐踏嫌他勞苦曰冤哉師曰老僧住此山多
0298a08: 年也乃拈起拄杖曰指天指地人不知放下曰青山
0298a09: 白雲徒爾為卓一卓曰四遠聞之盡大驚良久擲下
0298a10: 拄杖曰終日跣足躡階行看看秋風漸老滿地盡黃
0298a11: 金喝一喝曰臨濟七百年掃不盡底傳到而今。
0298a12: 上堂僧問雪點紅爐請師驗的師曰千行書不盡曰
0298a13: 恐相孤負於人師曰臂長袖短手難申曰他時後日
0298a14: 師曰割卻胸頭肉輸君手段強曰何必師曰不必曰
0298a15: 爭奈何師哂之僧問古人見桃花意作麼生師曰眼
0298a16: 睛似眉毛玄沙道諦當甚諦當敢保老兄未徹在又
0298a17: 如何師曰舌是搗薑椎曰照破兩家心師曰未必是
0298a18: 好心曰和尚師曰大街拾得金僧出曰莫怪某甲
0298a19: 觸忤師曰牛老難得乳曰何得名播寰宇師曰三時
0298a20: 雨滿河曰快快師曰宛宛曰能大肚皮師曰難保久
0298a21: 長僧擬議師連打兩棒僧問師唱誰家曲宗風嗣阿
0298a22: 誰師曰賺卻幾多人曰南屏嫡子太白真孫也師曰
0298a23: 兩頭盡脫空曰始終作主師曰驢漢不會休亂統乃
0298a24: 曰街頭巷尾不是闍黎轉身處結角羅紋難好賺你
0298a25: 著力親切一段事拈拄杖卓三下曰同道者方知。
0298a26: 上堂僧問新歲將臨舊歲終歸何地師曰尋頭腦不
0298a27: 著曰和尚方便表示師曰來年來年曰打點迎新得
0298a28: 麼師曰鵲鳴不可便喜乃曰不論古話秪說目前若
0298a29: 果高下一顧萬類等觀許闍黎入得門也且道堂奧
0298a30: 中事又如何良久曰惱亂春風卒未休。
0298b01: 上堂舉南院因一僧纔入方丈便以手指曰敗也院
0298b02: 拈拄杖度與僧擬接院便打師曰我道僧問和尚曾
0298b03: 道什麼來師便打僧曰敗也師直打出復就座曰幾
0298b04: 乎敗也便下座。
0298b05: 上堂閻羅老子來也你這隊漢沒法也并老漢坐不
0298b06: 定也有什方法出來說一僧纔出師便打曰肯與你
0298b07: 說鬼話。
0298b08: 上堂僧問慧珠何日奮彩師曰闍黎老不歇心曰敢
0298b09: 造一相之門希賜一行之旨師曰念子遠來放你三
0298b10: 十曰不信道師打曰七十二下不為多僧出顧左右
0298b11: 問曰楊岐和尚道一眾盡是古佛兩行師僧還甘麼
0298b12: 師曰好言語曰一齊散去時如何師曰好師僧曰待
0298b13: 某甲舉似諸方師打曰一併供出乃曰面皮厚三尺
0298b14: 出語誠不遜既許為大眾說法肯為說第二義便拗
0298b15: 斷拄杖下座。
0298b16: 上堂還有不報四恩三有者麼僧曰久嚮和尚師指
0298b17: 露柱曰他與老僧同參曰參什麼人師曰問取燈籠
0298b18: 僧作女人拜曰燈籠燈籠師打五下又僧出曰這僧
0298b19: 不解尊意師曰尊意如何曰某甲三十年前撞著大
0298b20: 蟲直得肉戰師曰老僧三十年後未必不肉戰僧舉
0298b21: 手作捏勢師亦打五下又僧出未及咨問師亦打五
0298b22: 下乃舉雲門大師曰若問佛法兩字東西南北七縱
0298b23: 八橫堯封則不然若問佛法兩字來者賞伊五下何
0298b24: 故若約入水之義不可記時記節便下座。
0298b25: 上堂法身喫法身三乘十二分教那一時分收良久
0298b26: 曰閉口舉來全不是開口送出未見全來去不離皮
0298b27: 兩片法身盡話方圓。
0298b28: 上堂僧出曰語路分明在請尊著眼看師曰夜鳥投
0298b29: 林曉即飛曰紅白靈雲見未真師曰還踏玄沙舊路
0298b30: 尋曰蒼天蒼天師曰小失大怒曰風來水面盡文章
0298c01: 師曰郭象註南華曰分來按指法莫訝不成音師打
0298c02: 曰萬水千山似鏡明乃曰風信饒他十月多洞庭吹
0298c03: 落千頭橘是事從來不久長殷勤報汝母輕忽三十
0298c04: 三天拍帝鐘大家同念波羅蜜。
0298c05: 上堂金字茶六百錢一斤一半奉他睦州尊宿一半
0298c06: 分供雪峰古佛歲時伏臘不愁郡縣不置禮虔祀今
0298c07: 日之舉一則私恩未報一則使今之學其道而背其
0298c08: 德者皆有愧恥而古道可以漸復於天下矣隨起身
0298c09: 曰春寒料峭伏惟法身報身眼裏耳裡見聞不昧乃
0298c10: 若化身豬肉案頭茆坑蟲子橫三豎四七縱八橫一
0298c11: 切由他物物皆真現頭頭總不傷。
0298c12: 上堂十丈長珊瑚高樹琉璃瓶雲在青天沛然變色
0298c13: 面赤何如語直報君知最可怪底是堂堂白日入春
0298c14: 來陡添幾十刻無舌人語多虛不如少實說取一丈
0298c15: 何如行取一尺天中天聖中聖一切輸與南無佛南
0298c16: 無佛纔到胸襟便著賊功德法財一五一十盡歸烏
0298c17: 有先生之室咄咄緩緩日展華嚴一帙看盡大地是
0298c18: 君家放身命處何事分他你我計他得失。
0298c19: 上堂舉僧問汾陽如何是學人著力處畣曰嘉州打
0298c20: 大象如何是學人轉身處畣曰陝陜府灌鐵牛如何是
0298c21: 學人親切處畣曰西河美師子乃曰若人會得已巳辨
0298c22: 三玄更有三要語在切須薦取不是等閒師曰不是
0298c23: 等閒汾州親見首山肯亂走他人墮坑落塹作薄福
0298c24: 業其所論情知不墮荒唐腳跟下到金剛水際宛轉
0298c25: 復宛轉還著得力也無善來文殊到即不點盡大地
0298c26: 熹熹熾熾轉身向什處去有一句最親切咳嗽一聲
0298c27: 曰乃若高低普應前後無差老僧今日將三要語盡
0298c28: 情說出且三玄作麼生辨良久曰他時鼻孔撩天切
0298c29: 忌辜負老僧便下座。
0298c30: 上堂欲有所白恐論說不已巳具行腳眼者自不落將
0299a01: 息寮躲跟寶雲泉連賞兩甌禮無不畣速具威儀道
0299a02: 一句來良久代曰大意除實。
0299a03: 一日曰大意除實不假流傳方便道中稍可推校不
0299a04: 詳年甲請通名良久代曰少時已巳能誦四韋陀典稍
0299a05: 長善天文地理悉通百家藝術。
0299a06: 一日曰大羅漢即成聖道得六神通尋以大法付之
0299a07: 明日寶雲院裏齋祖師那位先到代曰必除我慢。
0299a08: 上堂僧問弓折箭盡時如何師曰見底聞底是什麼
0299a09: 曰根塵相離又作麼生師曰難得闍黎曰如何是老
0299a10: 僧師曰今年五十四曰親見和尚師曰老僧與你不
0299a11: 是冤家僧出曰七珍八寶一時拿又如何師曰放下
0299a12: 手來看乃曰漫將聞見強針錐聖鳥凡禽一等飛鹿
0299a13: 鹿冗冗遭一跌胸中寶惜眼中灰。
0299a14: 上堂師召僧某甲僧出曰來時無語去亦無聞師曰
0299a15: 莫落邪途又召僧某甲僧出師曰一物著不得什處
0299a16: 安名字曰徒生逼迫師曰何處少你一坐具地又召
0299a17: 僧某甲僧曰恐驚天上師曰愛惜皮毛僧低頭歸位
0299a18: 師顧眾曰良哉三人兮緊抱根頭意驀地事來臨難
0299a19: 討轉身計。
0299a20: 上堂舉曹溪六祖問讓和尚什麼物與麼來讓曰說
0299a21: 似一物即不中祖曰還假修證也無讓曰修證則不
0299a22: 無染污即不得祖曰即此不染污是諸佛之所護念
0299a23: 汝既如是吾亦如是師曰小心趙州宗門之賊念佛
0299a24: 一聲漱口三日堯峰老子大膽忒殺惡毒罵人恨不
0299a25: 得三句一口出乃有偈曰具區三萬頃難洗念佛聲
0299a26: 惡口罵人底剎剎現全身。
0299a27: 上堂舉僧問馬大師如何是修道祖曰道不屬修若
0299a28: 言修得修成還壞即同聲聞若言不修即同凡夫師
0299a29: 曰城頭開船北風起帆輕直過南湖嘴上水歡呼下
0299a30: 水嗟龍王廟前准燒紙良久乃嘆息曰今之以賤役
0299b01: 貴者朝釋迦夜彌陀驢年驢年驢年夢見馬大師喝
0299b02: 一喝曳拄杖下座。
0299b03: 晚參看他真佛天生不以筋骨為能的的真法肯把
0299b04: 言鋒角勝所謂真道近不離於方寸遠則十萬八千
0299b05: 驀地撞著個漢道是第一句薦得底老僧打退鼓有
0299b06: 分又一人道第二句薦得且分半院與伊乃若第三
0299b07: 句下薦得者雖不好輕易相許又爭好埋沒得他何
0299b08: 故倘或一撥便轉未必勞而無功老僧秖恁麼未審
0299b09: 到臨濟大師分上又作個什麼良久曰吽吽特舍兒
0299b10: 切忌擔枷過狀。
