0102c01: 屾峰憲禪師語錄三
0102c02: 嗣法門人智質　智原同編
0102c03: 康熙辛酉正月十七日眾護法公請住東山妙覺院。
0102c04: 山門甚深法門具無量義戶牖洞開風恬日霽東山
0102c05: 頂上逆流長湧起扶桑照天地卓拄杖便入。
0102c06: 伽籃佛法賴汝屏翰萍實覓甜祖意叩我端的胡餅
0102c07: 討汁因甚如此活計不同。
0102c08: 祖師我怪你眼突你笑我齒疏雖然鼻孔略相似端
0102c09: 的淆訛如何得不淆訛去遂燒香云明破不堪。
0102c10: 佛殿佛真法身猶若虛空彈指云敲空有響擊木無
0102c11: 聲秪好聽取一半展大具云全放全收。
0102c12: 先愚菴老和尚像前拈香秪者是峭巍巍記得昔年
0102c13: 西子湖頭白雲堆裏高峰塔出沒虛空只是終年不
0102c14: 露頂即今東山妙覺堂上拈香擇火咳唾掉臂要與
0102c15: 者老漢不隔畢竟住何三昧以坐具打圓相云紅燈
0102c16: 毬打白燈毬。
0102c17: 據室山中佛法石頭大小奪得鄭州梨放手卻是青
0102c18: 州棗臘月鬥龍舟元宵夜乞巧不是冬行春令秪要
0102c19: 拈弄卻好卓拄杖云南海之帝為儵北海之帝為忽
0102c20: 中央之帝為混沌混沌無七竅而儵忽試鑿之日鑿
0102c21: 一竅七日而混沌死山僧今日倒握無孔銕錘卻
0102c22: 盡大地人咽喉要使箇箇混沌復初頂門眼活爾等
0102c23: 諸人還甘麼良久復卓杖云雪消泉湧穴雷動蟄龍
0102c24: 驚。
0102c25: 上堂橫肩楖栗萬壑千峰飛騰隱現霧起雲從卓拄
0102c26: 杖云向者裏信腳踏入一片穩密田地原是諸人本
0102c27: 有清淨覺場祖翁親授手兄弟合同條舒卷自由古
0102c28: 今一致可謂鷲嶺風規舊觀稍復矣雖然中心樹子
0102c29: 早屬山僧掌握了也松風竹韻幾度贏來山色溪聲
0102c30: 和身靠倒好笑東坡箇俗漢無端道箇廣長舌清淨
0103a01: 身檢點將來猶在半塗山僧到者裏不管地久天長
0103a02: 日上月下秪願一人有慶千聖同風箇箇飽齁齁地
0103a03: 齊唱沒字哩囉敢保機關別露生面重開復卓杖云
0103a04: 佛阤達麼元和西乾東震同塗驪龍頷下何物趙州
0103a05: 東壁葫蘆擿拄杖云當陽辨取復舉昔日陳操尚書
0103a06: 問洞山老祖五十二位菩薩為甚麼不見妙覺祖曰
0103a07: 尚書親見妙覺師云洞山老祖與麼答話幸是尚書
0103a08: 任他風浪穩坐釣船不然洎合打破蔡州若是山僧
0103a09: 不然今日倘有人問五十二位菩薩為甚麼不見妙
0103a10: 覺只向他道在諸人腳跟下秪是不得動著何故不
0103a11: 許夜行投明須到便下座拈香謝辭不錄。
0103a12: 本山三立和尚塔前拈香同生七子各自謀生道吾
0103a13: 舞笏普化搖鈴兄自藏身北斗我偏劍刃橫行遂拈
0103a14: 香云雨餘春草碧風落晚花顰。
0103a15: 當晚小參波吒自笑浙西人業風吹入江南地雖無
0103a16: 道法播諸方雙眼何嘗留出氣諸禪鼻孔漫撩天腳
0103a17: 跟須認閑田地到來鄉語既殊塗喚鐘作甕要仔細
0103a18: 假饒塗中驀地有人喚你作麼生答切忌回頭轉腦
0103a19: 好此猶是諸人日用邊事為甚麼尋常問著麻三斤
0103a20: 乾矢橛東山水上行我在青州作領布衫重七觔秪
0103a21: 是鼻直口呆去不得良久云今晚不合與麼問直饒
0103a22: 與麼去認著依然還不是便歸方丈。
0103a23: 本州檀護請陞座僧問雲山迤邐溪水悠長自遠趨
0103a24: 風請師一接師云東山路滑子從何入進云撾鼓陞
0103a25: 堂共聞法要忽遇伶俐衲僧到來和尚如何接待師
0103a26: 便打進云任從曲徑松風冷不間溪流梅雨香師云
0103a27: 休念言句問春風滿座霽日當軒諸檀設供則不問
0103a28: 如何是東山境師云萬仞峰前獨木橋進云如何是
0103a29: 境中人師云千株松下一條笻進云石傘撐空普蔭
0103a30: 大地師云大家有分迺云四山空翠布花雨萬緣千
0103b01: 紅相共舉碓嘴花開映日鮮黃鸝飛上樹頭語擊拂
0103b02: 子云急薦取汝等大眾眼目定動莫言不道今辰仰
0103b03: 承本州諸檀護請山僧陞座舉揚先法兄三立和尚
0103b04: 未了公案然此妙覺一席地風規尚在模範猶存善
0103b05: 自知時我豈再三若論未了公案溯流從上自洞山
0103b06: 老祖及我散木師翁愚菴先師遞相鈍置一椿陳爛
0103b07: 葛藤亟欲舉似大眾叵柰水陸兼程頓生勞倦一時
0103b08: 忘卻了也若向空劫前起模畫樣埋沒先宗落在今
0103b09: 時賺誤後學只得向無縫罅處補綴一上以拂子擊
0103b10: 右案云此是正位擊左案云此是偏位正不坐正泥
0103b11: 牛水面吼偏不居偏木馬燄中嘶方名尊貴一路是
0103b12: 別顧左右云會麼我見燈明佛本光瑞如此便下座。
0103b13: 小參雨打桃花春欲去拋梭石女留春住去住本無
0103b14: 情花開花落木人驚南山石虎驀地跳入蟭螟眼裏
0103b15: 打箇噴嚏啑驚起四大天王統領八萬四千部落將南
0103b16: 閻浮提移過北鬱單越東弗于逮運過西瞿耶尼縱
0103b17: 橫互換不住本位迺至倒置三際互轉十虛一處打
0103b18: 鼓多處普請多處撞鐘一處過堂更餘神力將萬象
0103b19: 森羅有情無情涅槃生死煩惱菩提一串穿卻撮向
0103b20: 山僧拄杖頭上揚聲大叫求去住相本無所有何況
0103b21: 爾等茄子瓠子討甚巴鼻良久云切忌向虛空裏釘
0103b22: 橛卓拄杖下座。
0103b23: 早參一樣居山見不同僧繇神筆畫難工奇怪石頭
0103b24: 形似虎火燒松樹勢如龍若要風雲際合直須山僧
0103b25: 點眼始得卓拄杖云到點臨時非好手從教佛祖喪
0103b26: 全機喝一喝下座。
0103b27: 上堂妙覺門下毫不假借種田博飯經冬度夏地厚
0103b28: 天高日遷月謝埜徑花飛層巖瀑瀉水漲船高泥多
0103b29: 佛大日用圓明光吞晝夜呵呵大唐天子襆頭傍觀
0103b30: 爭敢酬價喝一喝下座。
0103c01: 普請小參者箇大義千古難圓臨危不變悄然悄然
0103c02: 腰下茅鎌鳴剝剝祖師翻出钁頭邊古人钁田時钁
0103c03: 出祖師來刈茅時刈出祖師來及隨眾作務築著磕
0103c04: 著無非顯露自家本地風光何故爾等諸人秪是不
0103c05: 會莫是钁田時被田礙卻麼刈茅時被茅謾卻麼隨
0103c06: 眾作務時難道一一被他謾礙卻麼直教放到冷湫
0103c07: 湫地一總沒交涉山僧忍俊不禁秪得為諸人拈卻
0103c08: 炙脂鶻臭莫言不道擊拂子云東山有箇妙訣灼要
0103c09: 無舌人說裂破山河大地不如放倒一橛擿拂子下
0103c10: 座。
0103c11: 上堂長松夜吼月當前野燒連山燄亙天驚起深林
0103c12: 瞌睡虎喝一喝翻身踏斷祖師關。
0103c13: 上山採茶小參趙州秪解吃溈山秪解摘好笑兩箇
0103c14: 老古錐吃了吐不下摘了拈不出都是不唧溜漢若
0103c15: 到東山門下正好隨群逐隊一齊趁上山去摘到驢
0103c16: 年未肯放你在何故不見道河裏失錢河裏摝諸上
0103c17: 座古人分上如是汝等分上又作麼生一僧出云直
0103c18: 捷根源佛所印摘葉尋枝我不能師喚侍者點釅茶
0103c19: 與者僧吃一僧云皮膚脫落盡唯有諸貞實師云作
0103c20: 座主奴未許你在僧云和尚又作麼生師云今不下
0103c21: 手更待何時便掌戴笠就行。
0103c22: 上堂法不孤起仗境方生驀豎拂子云者箇喚作境
0103c23: 得麼擊禪床云者箇喚作法得麼放下拂子云顢頇
0103c24: 則一任顢頇擬議則千里萬里得與麼山僧即是諸
0103c25: 人諸人不是山僧不與麼諸人即是山僧山僧不是
0103c26: 諸人良久云歸堂吃茶去便下座。
0103c27: 上堂行腳衲僧不是無箇住處直是歇腳不得當下
0103c28: 歇得腳來妙覺有箇住處與他眾中倘有箇伶俐衲
0103c29: 僧出來道別處怎容和尚得山僧秪好呵呵大笑便
0103c30: 下座。
0104a01: 上堂百千妙義觸處周圓晴天斫麥雨後栽田白豆
0104a02: 早種黃瓜宜壅佛法大有秪是牙痛。
0104a03: 上堂拈拄杖云諸佛祕藏列祖命門體之則迥絕離
0104a04: 微用之則不存規則漚和並唱肯負截流之機兼帶
0104a05: 齊通轉挾宗塗之妙衲僧分上得箇甚麼邊事即得
0104a06: 君臣邊事耶賓主邊事耶一色邊事耶法身邊事耶
0104a07: 到者裏須知君臣不能明其尊貴賓主未得別其親
0104a08: 疏一色未是今消法身更有事在驀顧左右云且道
0104a09: 是甚麼事擲拄杖云後園驢吃草。
0104a10: 小參舉鎮府大王問趙州和尚年尊有幾箇牙齒在
0104a11: 州曰只有一箇王曰爭得吃物州曰雖然一箇下下
0104a12: 咬著妙喜曰少賣弄師云大王雖則無事生事不妨
0104a13: 搔著趙州癢處趙州年老心孤到處不忘情大王面
0104a14: 前猶欠回互在妙覺當時若見下箇毒手只者一箇
0104a15: 不許留著看他咬著什麼妙喜道少賣弄矢上加尖
0104a16: 山僧牙齒不曾欠少一箇秪是疼痛試問諸人咬即
0104a17: 是不咬即是咬則寒毛卓豎不咬教者兩片皮如何
0104a18: 合煞良久扣齒三下便下座。
0104a19: 蒲節小參今朝又是五月五盆傾大雨無攔阻山中
0104a20: 節序更新鮮角黍原來糯米水巖蒲劍不須栽牆
0104a21: 角榴花紅似火八卦無勞帖鬼門百怪千妖沒處躲
0104a22: 笑殺家家懸艾人放出南山白額虎喝一喝下座。
0104a23: 除夕小參今朝臘月二十九家風拈起般般有寒山
0104a24: 叉手笑呵呵濟顛鬧處翻觔斗舜若多神暗點頭摩
0104a25: 希首羅大開口嘉州石象鼻撩天陝陜府銕牛身倒走
0104a26: 有中無無中有閻羅老子不容情飯錢打算揚家醜
0104a27: 銜銕負鞍異類行須信東山是好手窠臼掀翻老凍
0104a28: 儂石頭變作金毛吼起身豎拂云時維康熙辛酉年
0104a29: 臘月二十九日諸佛列祖同時證明東山妙覺院某
0104a30: 山僧所供並皆詣實。
0104b01: 元日上堂溷跡袈裟又一年臥雲深處不朝天爰知
0104b02: 至化難逃匿沉水先燒玉漏前有鼻孔底不妨透頂
0104b03: 透腦慶快平生應時納佑事無不宜又何必打禾山
0104b04: 鼓拍雲門版唱新豐曲喝一喝云且道者一喝還有
0104b05: 新故也無良久云一曲兩曲無人會雨過夜塘春水
0104b06: 寒擿拂子下座。
