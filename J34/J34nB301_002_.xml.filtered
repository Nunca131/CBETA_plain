0286a01: 南岳繼起和尚語錄卷之二
0286a02: 嗣法門人濟璣等編
0286a03: 住蘇州靈嵒崇報寺語
0286a04: 松陵屠居士玄樞為母屈太君壽請上堂喝一喝曰
0286a05: 其用廣大寬廓無邊其文深其旨遠與凡聖為依是
0286a06: 眾法之本其信之者窮盡法性以之覺親慧命無涯
0286a07: 以之自覺智源罕測啟悟勞生破諸塵妄無待漸趨
0286a08: 薰習誠非小事不可輕心取於流轉復喝一喝曰倘
0286a09: 善知時節吾今不再三。
0286a10: 席恭人六十初度上堂金風一夜鏗鏘黃葉四山錦
0286a11: 繡滿目秋光爛不收莫釐全露法身倒涵兩岸楓顏
0286a12: 搖蕩長空雁影遠天霜翠青無極震澤橫開笑口誦
0286a13: 來一道聰明咒唱作千秋白石歌但得圓通證無漏
0286a14: 不須石臼念摩訶曩謨佛陀曩謨達磨曩謨元和伏
0286a15: 願弟子玄信福隆壽廣子孫多普天知識長惺惺脫
0286a16: 卻籠頭卸角馱。
0286a17: 快雪上堂以拂指庭中曰雪雪能使枯者榮穢者淨
0286a18: 烏者白缺者盈瘠者肥隱者顯熱中者不得不冷奔
0286a19: 馳者不得不歇險阻者不得不平濃艷者不得不澹
0286a20: 道渠一切處寂寥枯澹他卻莊嚴諸品道渠一切處
0286a21: 光明燦爛他卻文彩全無他能蓋覆一切一切蓋覆
0286a22: 渠不盡他能穿透千門萬戶千門萬戶牢籠渠不定
0286a23: 本非神通亦非法爾道個夜月流輝澄潭絕影盡屬
0286a24: 比擬之詞何也不消轉句使乾坤大地無纖毫過患
0286a25: 猶是渠本有風光待到紅日出時不見一色始是半
0286a26: 提要知渠全提時節麼老僧三十年前在萬峰會裏
0286a27: 有一轉語舉似諸仁良久擊拂子一下曰溪澗豈能
0286a28: 留得住終歸大海作波濤。
0286a29: 靜輿禪人為母氏請上堂夫學般若菩薩無甚日旋
0286a30: 三昧斬然將無始來火伴盡情交斷義絕他日山邊
0286b01: 水邊冷地撞著只是交肩過去管取十方世界一時
0286b02: 銷殞設或兜三惹四不知不覺依舊走入他路裡萬
0286b03: 劫無有出期更作意迴避伊又添上一個也約略喚
0286b04: 什麼作火伴佛是法是菩提涅槃是真如解脫是要
0286b05: 斷絕他須還上流臨濟德山雲門溈仰是真下流現
0286b06: 前那個和你是生冤家費這許多氣力生這許多計
0286b07: 較顧左右曰老僧三十年不忍說到這裡今因檀越
0286b08: 信心不覺肆口隨指口曰看牙齒在麼。
0286b09: 襲祖憲退平川通濟弟子玄仁玄森玄淨等送入山
0286b10: 請上堂僧問天上無雙月人間只一僧指左右曰因
0286b11: 甚有這許多師搖首僧曰不可辜負來機師哂之乃
0286b12: 曰自來不慣強差排今日無端閒著力若將佛法當
0286b13: 人情怨哉屈哉諸知識秪要你識取去底識取住底
0286b14: 百年三萬六千日日日朝昏十二時身上著衣方免
0286b15: 寒口邊說食終難飽青山白雲落花芳草去底既不
0286b16: 倚勢欺人住底爭肯無本可據不見三峰先師曰德
0286b17: 山忤逆往哲臨濟輕薄來學兩個沒量大人病入膏
0286b18: 肓不覺什風吹到三峰門裏知事分付緣左先左腳
0286b19: 緣右先右腳仍前熱亂莫怪不輕發藥師乃呵呵大
0286b20: 笑曰目前師僧盡出自三峰門裏定然頭正尾正劈
0286b21: 面三拳且不問你連腮七掌還健脾麼良久擲拂子
0286b22: 曰若要無事時歸衣缽下坐。
0286b23: 海虞光聚大德請上堂觀色即空成大智而不住生
0286b24: 死諸方共聞觀空即色成大悲而不住涅槃靈嵒不
0286b25: 然兩片頑皮包個舌一雙耳門藏兩竅欲得不招無
0286b26: 間業莫謗如來正法輪有什曠發群動越絕孤應闢
0286b27: 天人深域振今古洪謨而不視同爛本心之藥斬法
0286b28: 身之斧拈起拄杖曰這一隊漆桶莫怪連卓三卓下
0286b29: 座。
0286b30: 吳興弟子靈資請上堂適纔鼓聲急忙忙一點一點
0286c01: 鑽入你等耳門裏老僧急忙忙一步一步趕上來擬
0286c02: 為你拔出竭盡伎倆下手不得須你等自作法莫待
0286c03: 貫髓入腦便救不得也你若計窮力盡老僧只得將
0286c04: 錯就錯鼓聲無能入之心耳門無所入之跡心跡既
0286c05: 無彼此何礙無礙真宗居谷盈谷處坑滿坑無底籃
0286c06: 盛他不漏黃金索鎖他不住取殊裁於妙手照用齊
0286c07: 彰不稽度於往哲理事兼到豎窮三際橫遍十方塵
0286c08: 沙諸佛天下祖師盡在裡許頭出頭沒通方之士自
0286c09: 不怪我言無一定老僧尋嘗見掌缽盂向香積世界
0286c10: 無出身之路底挑日月於拄杖頭上有眼如盲底總
0286c11: 不與之計較者乃捧腹曰秖得這副肚皮寬更有容
0286c12: 得老僧底下座禮他三拜。
0286c13: 宣州青林明虛律師率諸弟子請上堂僧纔出師便
0286c14: 喝僧擬進語師又喝良久乃曰持寶奉君君不識令
0286c15: 人空憶老南泉要得遠離眾緣豈止千年一遇教中
0286c16: 道一切障礙即究竟覺不是大作家爭得橫身不怕
0286c17: 侵泥水離凡聖底嵩山安國師用凡聖底南岳讓和
0286c18: 尚終日牽無絲傀儡當得勞而無功麼老僧這舖功
0286c19: 德成就多少時也逗漏遺蹤實無走路難免被他捉
0286c20: 著直須千言無一中腳下到長安復喝一喝曰偏乾
0286c21: 坤動天地底是什麼驢漢。
0286c22: 能仁光長老三周忌辰門人遍顒備仁請上堂世尊
0286c23: 三昧迦葉不知老僧得知四十九年說底是沒心肝
0286c24: 話行底是沒心肝事度若干沒心肝底人以訛傳訛
0286c25: 直至今日十字路口深山角落據高位享厚供那一
0286c26: 個是有心肝底流到食腐爛衣糞掃還道是他白毫
0286c27: 相中光明非他底連聲弗也是他底滿口善哉如是
0286c28: 之人不待見之者心生輕慢聞之亦當嘔吐若是老
0286c29: 僧三昧總不曾謾昧諸人三十年來說底在諸人耳
0286c30: 裡行底在諸人眼裡所度底人諸人盡知盡見老僧
0287a01: 兩道眉稜如劍戟討甚白毫相光照顧兒孫非我底
0287a02: 增我意氣是我底長我慚惶深山角落他也不曾孤
0287a03: 負我十字路口我卻不曾孤負他據高位享厚供是
0287a04: 他底祿衣糞掃食腐爛是他底福淆訛任他淆訛顛
0287a05: 倒由我顛倒大眾這兩段公案什麼人判得良久曰
0287a06: 有也有第二子同光號辨菴住靈石能仁兩剎三年
0287a07: 前此日說偈坐化今其腳下兒苦要老僧說幾句殘
0287a08: 言剩語反討得這樁沒頭腦底官事要渠定當少間
0287a09: 聞三下鼓諸人靜聽。
0287a10: 上堂佛法不是小事夫說法者須是六種成就第一
0287a11: 安立成就第二目前成就第三自己巳成就第四智智
0287a12: 成就第五本末成就第六平等成就六種圓具法法
0287a13: 歸宗一種有虧言言昧旨上根利智自然一六互收
0287a14: 淺學初機切忌循途守轍卓拄杖下座。
0287a15: 上堂夫臨機轉握共有八門定亂致平難拘一法或
0287a16: 奇正之縱橫或陰陽之紛錯九天九地一死一生擒
0287a17: 賊擒王射人射馬所以決勝要在臨時神符貴於轉
0287a18: 換門門有路步步通途過量英雄不煩指點自能排
0287a19: 身直入其或不然靈嵒為汝打開八門拈起拄杖曰
0287a20: 第一剎那該攝門第二主賓成立門第三當機生法
0287a21: 門第四予奪自在門第五輸機善用門第六全提正
0287a22: 令門第七諸根普攝門第八太平無象門卓拄杖曰
0287a23: 這是那一門眾罔措遂下座旋風打散歸方丈。
0287a24: 謂雲敏聞二上人請上堂腰軟背酸難立久纔近繩
0287a25: 床瞌睡來面前大好山腳下俊衲子一齊攢簇著如
0287a26: 逼債相似抖盡肚裡零星究竟收拾不下再三無計
0287a27: 可施略與諸人評議一不得截生死流二不得踞祖
0287a28: 佛位三不得互分賓主四不得馳騁問畣五不得曲
0287a29: 順機宜六不得平懷嘗實豈不聞纖芥不留猶是交
0287a30: 爭之法拈拄杖卓一下曰漢家雖有三章約爭似靈
0287b01: 嵒六不容。
0287b02: 靈瑞符道者請上堂僧問如何是道中人師曰一步
0287b03: 緊似一步僧曰道中人相見時如何師曰工夫各自
0287b04: 忙僧曰設遇虎狼師子憑誰相救師曰也只是個自
0287b05: 己巳僧曰有個自己巳難免炤管師曰伶俐也乃曰三峰
0287b06: 老和尚若在聞山僧與麼提唱通州做得來底布靴
0287b07: 和氈襪底一齊頓下三十年參禪到此一些氣息也
0287b08: 無當年末後句子無人提得也休休山僧仔細思量
0287b09: 我此門中爭好胡亂教壞人家男女良久曰古今盡
0287b10: 道說禪難沾著些兒心膽寒若是本等赤金體傾入
0287b11: 紅爐一任看喝一喝下座。
0287b12: 中游後堂五十生辰請上堂八萬四千深法門無問
0287b13: 平坦管什崎嶇只要插得腳入釋迦老子和身放倒
0287b14: 有什十方虛空而不一時銷殞然後在天同天在人
0287b15: 同人更不須拖鎗帶甲披蓆把碗元豐條紹興令有
0287b16: 智若聞則能信解其或幽旨既融玄機未泯雖有萬
0287b17: 德千身輪足無智疑悔則為永失爭如長松下白雲
0287b18: 鄉吟鳥啼猿盡道場隨分水草地久天長。
0287b19: 江陰蓮道人壽日請上堂汝等繞四天下行腳盡謂
0287b20: 我求心且道心是何物老僧於無數量中略露些文
0287b21: 彩心是日處空照有無定跡心是月光涵寶鏡清高
0287b22: 絕心是星運斗旋箕稟曜靈與麼昨朝則有今日則
0287b23: 無也不然心是雨花木普滋含笑蕊心是風錦繡山
0287b24: 川披拂中心是雲舒卷乾坤越樣新心是雷發蟄一
0287b25: 聲幽谷開汝等這回還識心麼直饒量取河沙筭他
0287b26: 過去未來現在無有窮盡臨濟先祖又道真正學道
0287b27: 人念念心不間斷噓噓心之一字刀刁莫辨魚魯難
0287b28: 分便下座。
0287b29: 弟子重荷請上堂赤肉團上一物盡道西天儘有此
0287b30: 土全無未必然也焚香擇火昨夜蹤跡不著開單展
0287c01: 缽今朝迴避無從始信近日叢林吐出來底是埜狐
0287c02: 涎非師子乳一眾聞我道未免驚疑此輩不獨堪悲
0287c03: 亦且堪笑驢鞍轎若是阿爺下頷因什一切人坐在
0287c04: 骨臀底輕重罔辨香臭弗知春山亂青春水漾碧寥
0287c05: 寥天地歎望何極良久左右顧視曰具超方眼者自
0287c06: 當憐我開眼造罪合眼受災肯同兒戲敲香几下座。
0287c07: 大悲道場開啟弟子玄信請上堂夫宗師唱道不屑
0287c08: 以智遣智肯以智遣惑事不獲已巳向道六門虛靜萬
0287c09: 法咸如然非心月孤圓爭見神珠炳煥臨濟大師道
0287c10: 但能純一不雜雖十地滿心求你蹤跡了不可得所
0287c11: 以天龍歡喜地神捧足十方諸佛無不稱歎老漢過
0287c12: 矣現前一眾那個不是金毛師子等閒一言半句誰
0287c13: 道不是大悲心無礙大陀羅尼神妙章句惟諸大德
0287c14: 抖擻精神豁開胸懷豈止除滅千災成就萬德正所
0287c15: 謂識取摩訶般若光萬古悠悠是今日喝一喝下座。
0287c16: 淨居庵主宗本斷七上堂雲門大師上堂曰劃斷即
0287c17: 不可大眾甚好言語固不可以一朝風月昧卻萬古
0287c18: 長空又豈可以萬古長空不明一朝風月掩勝潛奇
0287c19: 黑漆桶裡黃金色秖為一人斟酌皮髓遂致後代較
0287c20: 量親疏因而凡聖岐分悟迷派列奔馳七趣汩沒四
0287c21: 流欲期插腳曹源豈止隔洋子江在果具把定世界
0287c22: 函蓋乾坤眼目觀淨居菴主八月二十消息如掌中
0287c23: 物無有絲毫錯誤其或未相委悉敲禪床三下曰老
0287c24: 僧表而出之來無三言兩語去時一笑而已巳不明向
0287c25: 上個竅生死那得由你靠拄杖下座。
0287c26: 大悲道場圓滿洞庭席文輿居士伯仲為母夫人玄
0287c27: 信請上堂高聲曰大悲菩薩在什麼處良久曰不欲
0287c28: 得商量諸和尚子各各欠少個什麼雖然莫謂如今
0287c29: 說底便是纔有個是早有個不是大悲菩薩豈有兩
0287c30: 個近日諸方不是坐定你便是走作你二六時中折
0288a01: 旋俯仰思衣念食種種雜慮是從大悲心中流出是
0288a02: 不從大悲心中流出靈嵒直下老婆心與諸仁個圓
0288a03: 滿著喝一喝曰此老古錐心不負人。
0288a04: 若拙法師請上堂喝一喝曰山河大地由茲建立三
0288a05: 昧六通由茲發現隱顯無殊明暗不昧近日多見諸
0288a06: 方說心說性遂致喪家失計往來莫辨開遮勿靈故
0288a07: 學道者如恒河沙見道者難得一二豈不聞剋己巳求
0288a08: 真修行大錯直須褊衫不蓋體赤腳踏倒崇報門把
0288a09: 主人翁曳下曲彔床落脊棒打不歇手然後老僧合
0288a10: 十指爪而說偈言假使心通無量時歷劫何曾異今
0288a11: 日。
0288a12: 癸卯正月四日上堂三日前有一男子來前申問新
0288a13: 年頭佛法諸方競鑄金石之言各垂山嶽之訓此問
0288a14: 作麼生老僧叱曰合取狗口記得尚書度支員外郎
0288a15: 明覺禪師塔銘有曰噫蠢愚背本源一念異生二根
0288a16: 從上相傳心印看看掃地盡也老僧既不能為他扶
0288a17: 起剎竿又肯隨邪逐惡而今不比前兩年也人困馬
0288a18: 困未是困露柱困來真是困心憤憤口悱悱要得老
0288a19: 僧佛法流通只恐不能矣。
0288a20: 東山燈明道人八十壽請上堂喝一喝曰上來講讚
0288a21: 殊因非知方俊眼出格上機舉一明三並同邊淺欲
0288a22: 求大寶莫局時代製辭申頌惟仁善聽湖光翡翠青
0288a23: 洞庭春草綠中有百尺松枝枝垂屈曲映日拔雲霄
0288a24: 從風戛金玉周髀小數術難將歲月卜。
0288a25: 雪竇老和尚計至上堂嗚呼哀哉法門不幸人從西
0288a26: 園來卻得南廣信報道我法叔杏山老人遽爾歸真
0288a27: 不信不信這老子人天眼目法苑權衡聆其謦咳永
0288a28: 出四流承其指揮高步三界誰不蒙恩誰不仰德忽
0288a29: 然日月沉輝乾坤失色不信不信嗚呼哀哉人亡絃
0288a30: 絕知希守嘿三緘其口正是時也莫逆於心何可忘
0288b01: 乎大眾道乎情乎情牽生死道絕去來道非嘗道情
0288b02: 豈嘗情嗚呼哀哉法門不幸掩面哀哀曰不信不信
0288b03: 三峰檗菴志省覲請上堂有個人家兒子其父覽而
0288b04: 神之無心心心合妙有口口口道火一切臨時建立
0288b05: 從不遂旋包裹拈起拄杖曰而今風和日麗直教天
0288b06: 下人一時成佛成祖阿誰出來敢道個不可卓一卓
0288b07: 下座。
0288b08: 鹽官行輝請上堂舉真淨和尚曰此個事教不得學
0288b09: 不得傳不得須是當人自悟始得師曰我不肯這老
0288b10: 子春風靄然春水蕩然春山儼然是誰不然。
0288b11: 弟子玄信六十生辰水陸大會圓滿請上堂僧問祝
0288b12: 融峰畔萬年松枝枝撐著月東山水上行因什向北
0288b13: 斗裏橫身師曰稀逢難遇正在此時僧曰老漢慣自
0288b14: 虛空裏烜彩師曰錦上鋪花別資一問僧曰是伊報
0288b15: 恩有分師曰三千八百未是住頭在良久乃曰若有
0288b16: 欲識佛境界當淨其意如虛空遠離妄想及諸取令
0288b17: 心所向皆無礙靈嵒道若論佛境界那一處不偏開
0288b18: 眼也著合眼也著舉足也是下足也是一切障礙即
0288b19: 究竟覺窒礙不是佛境界地獄天宮皆為淨土惡道
0288b20: 不是佛境界得念失念無非解脫妄想不是佛境界
0288b21: 成法破法皆名涅槃謗毀不是佛境界智慧愚癡均
0288b22: 為般若分別不是佛境界無明真如無有二理雜染
0288b23: 不是佛境界若信得及虛空本自廓爾佛性從來湛
0288b24: 然風動雲披駿發天真妙用凡情聖智全提本分雄
0288b25: 機揭杲日於天中幽潛蒙曜扇真風於劫外枯槁回
0288b26: 春粲不萎之心花花花聯影奏無生之梵曲曲曲離
0288b27: 情灑甘露則一味無餘霈慈霖則三根等潤能使嵒
0288b28: 居穴處皆依智炤神光水泛空飛咸入義天性海嚴
0288b29: 戒定之室築福德之基有感斯通無求不遂非關異
0288b30: 術豈假他緣秖在一法界中雖欲迴避時直是無迴
0288c01: 避處故曰應眼時若千日萬象不能逃影質凡夫只
0288c02: 是未曾觀何得自輕而退屈又曰貪欲即是道瞋恚
0288c03: 亦復然於此三事中有無量佛道拈拂子擊一下曰
0288c04: 這便是一條入佛境界底通天大路果若腳跟得力
0288c05: 便請平步丹霄隨寓而安無往不適正恁麼時且道
0288c06: 還有向上事也無更垂一偈作個註腳水陸齋筵已巳
0288c07: 告圓如空福德利無邊斗充佛座量難盡歷劫長存
0288c08: 般若緣。
0288c09: 射州卑牧謙請上堂僧問吞盡三世佛底人為什開
0288c10: 口不得師曰我若開口又道暴露已巳長僧曰照破四
0288c11: 天下底人為什合眼不得師曰我便不開口也得麼
0288c12: 僧曰前頭著後頭著師曰麤心者隔乃曰好鋪功德
0288c13: 被人問著莫謂去卻麤緣便照見一切長短方圓而
0288c14: 今與你門路不自欺不欺人個是靈嵒山裡佛法也
0288c15: 東林和尚曰世間名利閒榮辱雲雨紛紛手翻覆悲
0288c16: 歌相繼不堪論棒頭無眼黃梁熟個些話作道理卒
0288c17: 難會方來兄弟幾曾體得謹白謹白要得光陰不虛
0288c18: 度亟問取他家腳下人。
0288c19: 晚參舉趙州和尚上堂曰兄弟但改往修來若不改
0288c20: 大有著你處在師曰西天人事至此老輕薄盡也含
0288c21: 齒戴髮巍巍堂堂說恁語話捋靈嵒面光咄也大有
0288c22: 著你處在一僧出師曰趙州合著在什處僧曰別處
0288c23: 著伊不得師曰不改往修來底僧曰不可著在別
0288c24: 處師曰但改往修來也大有著你處在便下座。
0288c25: 上堂僧問曹溪鏡裡纖塵不立因什眼裡有睛底打
0288c26: 鼓看來猶不見師曰甚不肯你此問僧曰為什如此
0288c27: 師曰依然走入識情裡也僧曰若不上來焉知端的
0288c28: 師曰猶未得決然僧問一日打眠三五度也消不得
0288c29: 許多閒口除喫飯合作什麼師曰且放冷著僧曰不
0288c30: 可教伊上壁去也師曰衷斯自家裁斷僧曰近日諸
0289a01: 方錯怪人師曰可當得禪道麼乃曰老僧看定諸人
0289a02: 了也還知麼良久復曰知之一字也不易言知之一
0289a03: 字眾妙之先鋒知之一字凡惑之帷幄洗腳處用巧
0289a04: 不得著草鞋時安排不得朝陽戶口夜月階前不可
0289a05: 總為諸人注腳春去秋來三百年拄杖至今猶靠壁
0289a06: 早參上堂舉智門綱宗歌曰昆明池裡失卻劍曲江
0289a07: 池內撈得鋸齖齖且過時莽莽鹵鹵河沙數糲
0289a08: 竭節曳露布伶俐衲僧通一路師曰夫出家沙門不
0289a09: 行異路乞食自活取那一路眾畣不契乃卓拄杖曰
0289a10: 可惜這一路。
0289a11: 小師越祖範銅寫師像供慈受閣請上堂空山中得
0289a12: 似人者而喜好段語話要且難搆善說無生法底道
0289a13: 只是生銅鑄就聖從何來靈從何起若打從大爐
0289a14: 裡鎔盡氣質決不坐著這個見地此椰子一軀不慕
0289a15: 諸聖不重己巳靈讚譽勿喜殘毀勿瞋眼攝一切而影
0289a16: 不留耳透一切而聲不染為他是佛模子裡祖模子
0289a17: 裡脫出故諸象繁興那伽嘗定饒你在面前作多色
0289a18: 伎倆渠不見不聞無盡諸方聞得未免笑靈嵒兩口
0289a19: 無一舌咄管保老兄未徹在。
0289a20: 吳江弟子定洪密珠請上堂儂家自有同風事千里
0289a21: 蒼茫卻肯伊天地河海風雲草木虫鳥人物月之大
0289a22: 小歲之餘閏古人道無知者無所不知無所不到起
0289a23: 心解會則便隔也今日與你約斷一件事若要去離
0289a24: 泥水活人眼目舉唱激揚喝一喝曰細看前話。
0289a25: 早參上堂果是個解事師僧不待靈嵒到你面前橫
0289a26: 豎已巳知老漢鋪張佛意祖意在這裡多少時也你道
0289a27: 我與諸方差幾尺地一曰近日此話大有商量一曰
0289a28: 放待冷來看一曰闔國咸知一曰我不可作靈嵒弟
0289a29: 子不得一曰某甲參堂去也一曰打鼓普請看一曰
0289a30: 某甲不敢造次一曰直不藏曲師乃起身曰一總是
0289b01: 開眼尿床。
0289b02: 晚參謹白參玄人光陰莫虛度如此老所說天下宗
0289b03: 師盡是喫飯漢子眾中有高過石頭底試請下語一
0289b04: 曰不料和尚問到這裡一曰上來下去總不徒然一
0289b05: 曰耑為流通一曰別有商量師曰到南廣回來一齊
0289b06: 定當。
0289b07: 弟子元信大藏圓滿請上堂古德道一大藏教是個
0289b08: 之字三峰老和尚道一大藏教是個日字山僧道一
0289b09: 大藏教是個席字三人行必有我師焉之字下薦得
0289b10: 生來造化承斯力貴胤天然世莫群日字下薦得一
0289b11: 句當天出蓋纏縱橫妙展無私炤席字下薦得覿面
0289b12: 千殊一體平水上東山青不盡諸人擬取那一字宗
0289b13: 乘露布建立由人若非事理圓融能免觸途成滯當
0289b14: 此之際須明古人血脈有隨自意語有隨他意語有
0289b15: 隨自他意語一等出世尊宿個個道鼻孔吒沙眉毛
0289b16: 卓朔纔據祖令總須茫然勝事將成九仞山僧肯惜
0289b17: 一簣喝一喝卓拄杖下座。
0289b18: 晚參舉雲峰悅和尚一日謂僧曰汝問訊了一邊立
0289b19: 地是什麼道理師曰未必善因而招惡果復曰靈嵒
0289b20: 今問大眾汝等禮拜了兩行立地是什麼道理一曰
0289b21: 某甲若說道理遭人怪笑一曰也不較多一曰不可
0289b22: 兒戲一曰肯以小緣妨於大事一曰是上古風規是
0289b23: 今時樞要一曰不得作佛法商量一曰耑為流通一
0289b24: 曰衲子難謾師乃曰眼目洞然是誰不然更擬踏步
0289b25: 落花滿前。
0289b26: 平川弟子王本讓請上堂靈嵒三昧最省力舉起一
0289b27: 念事事畢高來低去盡奇祥屈伸進退咸饒益臨濟
0289b28: 入門便喝德山入門便棒逐妄所生不能自在老僧
0289b29: 指出底可與祖佛為師信及底肯走到人天路裡我
0289b30: 於一切處而無所行他拘我不得曩謨觀世音菩薩
0289c01: 曩謨大慈悲菩薩心主采集不是佛智多矯詐不是
0289c02: 道何況執著文字限量良久曰你且聽去好。
0289c03: 弟子靈秀請上堂良久曰大眾總集也聽老僧說話
0289c04: 又良久微笑曰任你江南江北各自有禪各自有道
0289c05: 吾不喜聞三十年前在萬峰刷印寮見兄弟都道纔
0289c06: 有是非紛然失心不圖他能讓千乘之國簞食豆羹
0289c07: 便見於色肚裏忖量道何必及踏著安隱一片地從
0289c08: 夜半子到人定亥一切智智清淨無二無二分無別
0289c09: 無斷方省古人道舉一則語教汝直下承當早是撒
0289c10: 矢向汝頭上也喝一喝曰將此身心奉塵剎是則名
0289c11: 為報佛恩。
0289c12: 弟子靈善靈玉請上堂古德道不信菩提涅槃是則
0289c13: 解空第一喝一喝曰丹鳳自騰霄漢去寒鴉猶噪夕
0289c14: 陽西從上諸聖浩浩商量都要傍省事徑捷一路走
0289c15: 直至如今計較未成多少倚長松臨綠水感恩無地
0289c16: 大事本來平等反作多種奇能役役趁過光陰大眾
0289c17: 流言止於智者二時開單展缽逐日屙矢送尿盡將
0289c18: 業識作流傳此道今人棄如土。
0289c19: 月朗大德請上堂曹溪一路大不淨坑自古自今掘
0289c20: 了一丈又一丈何時得息浪停波更有一項左手把
0289c21: 水如光與鬼倒掛瞳人顛覆肝肺據實理論而今方
0289c22: 來兄弟能有幾人讎智觀薄機衡斥逐正法眼抹斷
0289c23: 涅槃心視無相實相如瘡疣溲勃老僧今日不圖分
0289c24: 雪三十年後人間天上一回撞著高聲曰豈其然乎
0289c25: 早參舉趙州示眾曰金佛不度爐木佛不度火泥佛
0289c26: 不度水真佛屋裡坐師曰智有邪正道無淨染擎拳
0289c27: 豎指瞬目揚眉是美精魂鬼總不與麼快便將來如
0289c28: 何是屋裡真佛一曰莫要潑水麼一曰不可錯祗對
0289c29: 和尚一曰心不負人面無慚色一曰痛領一問一曰
0289c30: 口是禍門一曰不經一事不長一智一曰某甲無侍
0290a01: 者袛對和尚一曰不可口似鼻孔也一曰動則風生
0290a02: 師曰市食齋僧不見好。
0290a03: 晚參古人道若是陶淵明攢眉便歸去師曰滿目溪
0290a04: 山一帶煙去便休何用攢眉一日病入膏肓一曰深
0290a05: 懷恐懼一曰肯掛唇齒一曰是伊救不得也一曰深
0290a06: 領師良久曰看見了也便下座。
0290a07: 早參自點胸曰此老子一生口硬慣說硬禪也無他
0290a08: 只是做禪和子時不輕易喫人家三個胡桃兩塊餳
0290a09: 而今禪和子能有幾人插花不入昔僧問雲居如何
0290a10: 是道中人對曰如死人手道中人相見時如何對曰
0290a11: 如死人眼這兩語到我臨濟家濟得什麼邊事不解
0290a12: 自持白刃斷其命根每日說千說萬總未契得木上
0290a13: 座在多見時流妄作主宰請個古人為你證驗有能
0290a14: 與佛祖作得生對頭底出來道兩語看僧出師問如
0290a15: 何是道中人僧曰雪深三尺道中人相見時如何僧
0290a16: 曰特地一場愁又僧出對前問曰獨掌不浪鳴對後
0290a17: 問曰兩掌鳴嘓嘓一僧曰腳跟不點地次曰把手上
0290a18: 高山一僧曰舌拄上齶次日絕倒旁觀一僧曰待問
0290a19: 即對次曰蓋膽毛一莖兩莖還遮覆得麼眾僧競出
0290a20: 師曳拄杖下座。
