0758a01: 天界覺浪盛禪師全錄卷之二十八
0758a02: 
0758a03: 門人　大別　大選　大健　大權　較
0758a04: 題跋
0758a05: 題姑蘇建法藥寺療十方僧引
0758a06: 黃道來居士予先父友也歲辛亥予方出家適值恩
0758a07: 愛執歸幸居士深為勸釋復為予卜夢筆山因得閉
0758a08: 關後謝去參壽昌大師遂策杖觀方時戊午從金陵
0758a09: 來閶門訪居士正有事余因特下毒手以酬其夙私
0758a10: 而別迄今又十六年矣去歲予有嵩衡之役偶西湖
0758a11: 雙徑度春夏因取道荊溪故不及姑蘇也抵金陵問
0758a12: 禪者言居士有藥僧願予即寄一偈曰殺得天下人
0758a13: 活得天下人若非自殺漢此鋒無處尋予已巳先深期
0758a14: 居士矣及予之楚耿天臺請予主盟并以藥僧願約
0758a15: 屬予作序願中有曰人之生老與死此中著力不得
0758a16: 惟有病之一路可以救藥予笑曰是則是豈不知佛
0758a17: 祖出世特以生死二字為人著力者乎舍此則亦無
0758a18: 從施設法藥矣居士以僧徒無主病苦可悲或小恙
0758a19: 而大劇活症而瀕死誠大士見為藥草救療沉痾之
0758a20: 弘願也又云年逾五十筋力易衰不趁此歲月作行
0758a21: 門犬馬悔將何及至望諸方大德皆發勇擔荷共成
0758a22: 勝事嗚呼余讀至此益可悲其志而傷其事也居士
0758a23: 欲以自己巳必死之身救他人無常之病其智癡願切
0758a24: 世人所緩而獨急尤可謂難行之事也況有一等向
0758a25: 上病痛千聖所拱手不能為治者在耶昔維摩示疾
0758a26: 毘耶以病作醫欲去眾生無始愛見攀緣妄想之業
0758a27: 況此四大地水火風變化詭異如夢幻空華難可捉
0758a28: 摸孰能一一按其症候人人授其藥石哉即維摩神
0758a29: 力亦不過欲眾生悟此生死妄因而自得解脫耳不
0758a30: 然即使盡大地人皆如長壽天無病苦之惱亦何補
0758b01: 於眾生慧命乎即予一人有身已巳來無日不病無病
0758b02: 不奇使居士終身為予左右調視亦不能盡善此幻
0758b03: 業也況能為天下後世耶昔有真人患大瘋癩自視
0758b04: 身為棄物不久即得成道是則眾生因病悟幻因病
0758b05: 了心以病為大良藥者則亦取諸自身矣居士年迫
0758b06: 桑榆而不自治亦何暇以不急之務自誤哉噫居士
0758b07: 必先有見于此乎必先有主張于是乎一切眾生至
0758b08: 于羽毛鱗甲之屬其迷已巳極即有微言妙法難使開
0758b09: 悟獨有人於彼生死之際解放其性命彼必感我救
0758b10: 拔以激起報恩之心反能消落其積業而頓悟此靈
0758b11: 則施藥之當機捷矣又如僧者豈不有因病而感其
0758b12: 真智因法以悟其妄業而同游此大藥籠乎夫如是
0758b13: 能以法藥二施則療一僧之身病即可療盡天下眾
0758b14: 生之心病也續一日之危命即可續萬世不絕之慧
0758b15: 命也即不然居士雖藥院不成能舉此心倡此行自
0758b16: 足感悟十方豈有如是真因無如是真果也哉予壽
0758b17: 昌祖每見病僧必親調藥餌見僧遷化必躬負薪茶
0758b18: 毘予此身不知為人調藥負薪者耶人為我調藥負
0758b19: 薪者耶予當執杖鞭吾徒皆從其後則吾最初感居
0758b20: 士勸釋之心亦可以酬矣居士矍鑠哉無疑予不來
0758b21: 也無疑予不來也且為先聲。
0758b22: 題梅花和韻
0758b23: 陳涉江特地向寒崖枯木中拈出一枝花自笑自吟
0758b24: 不知熏出許多忍俊不禁者迭為敲唱生出無限幽
0758b25: 光逸韻振作性情益見此中有一種天然秘藏愈出
0758b26: 愈奇愈無而愈有也邵石生亦感此而和之隨手指
0758b27: 點半空陸離此花能固人窮又能與人富矣嗚呼邵
0758b28: 子須知徹骨之寒本不為粥香計而香落人間熏人
0758b29: 性光有如此者夏時殷輅周冕韶舞皆森然于陋巷
0758b30: 簞瓢中要在自問其不改者何如將徒以郊寒島瘦
0758c01: 作口語遣放耶。
0758c02: 又題梅花和詩
0758c03: 吾宗提唱獨貴生機機生則句活也句活則不與人
0758c04: 躲根能令人起疑發悟亦可八面受敵不死于人句
0758c05: 下文辭之妙亦必得此始為可傳故諸尊宿每拈古
0758c06: 詩以激揚玄旨蓋有取于此陳涉江偶以梅花作十
0758c07: 六詠其匠心獨妙能創人生機王穆如諸風雅忍俊
0758c08: 不禁起而和之方歎其奇才異出紀伯紫亦托此寫
0758c09: 其氣骨勁挺姿韻高華儼欲先春爭意予因進之以
0758c10: 參宗門之花一朝勘破性命根芽則品地才情超超
0758c11: 物外更當別有聞香者在。
0758c12: 石谿道者禪偈引
0758c13: 奇而不出乎正則涉怪誕矣機昧終始能免乎正而
0758c14: 不寓乎奇則涉鄙俗矣濁智流轉能免乎此怪與俗
0758c15: 皆是學處不深宗旨不爛故也杖人讀石谿道者禪
0758c16: 偈其題註皆出於佛祖言行之正其偈語皆出於佛
0758c17: 祖宗旨之奇惟奇能使人疑而悟惟正能使人思無
0758c18: 邪此雖不可以拈頌並款而語意甚似雲門諸綱宗
0758c19: 偈句蓋彼得之於秦時轢鑽石公得之於斧石
0758c20: 頭滑以故龍三老特拈出曰依舊是香嚴上樹話開
0758c21: 口便喪失身命此又鼻王兩孔一路出氣不啻與時
0758c22: 人作僧繇點眼法也余不禁忌為此嚏之。
0758c23: 馮開之先生小像贊題辭
0758c24: 古人不死能令後世人見今人不死乃能徹見古人
0758c25: 如馮開之先生文章德業令聞施身又能精出世法
0758c26: 其奇特處儼然與蘇長公之事跡異世同風誠千載
0758c27: 之間出者也古今之人皆稟此靈植此身遊此世乃
0758c28: 其獨超超於身世者果得何道耶阿咸爾中居士嘗
0758c29: 從杖人遊獨根先人不得同此一時予笑曰先生曾
0758c30: 偕陸太宰皈心紫柏尊者不啻文殊普賢之相符又
0759a01: 何歉於此乎爾中蹴然喜曰今幸大師一點出則此
0759a02: 三大師又向徑山拄杖頭上放大光明也小子又何
0759a03: 恨哉因出此卷請題余援筆曰遊山水間攜書何為
0759a04: 松下石頭庶幾知之。
0759a05: 題方孩未侍御書白香山八漸偈卷
0759a06: 白香山於教義無涯中揭出八漸如使人從一摩尼
0759a07: 圓炤中求入頭處亦是導人一方便也士大夫家誰
0759a08: 有閒心於此循序而求其從容中道者哉方孩未直
0759a09: 心言事於獄中有得晚年逍遙偶爾下筆皆類香山
0759a10: 今於其弟萍水上座處見其手錄之卷亦可見其留
0759a11: 神慧業蓋亦從香山而進步者也心性本妙眾生自
0759a12: 粗猶將金剛寶刀日以割泥則其鋒芒日損如能以
0759a13: 純靜心以法理自磨則其智刃日新不可當也此非
0759a14: 佛祖聖賢之所以異於眾生百姓者以其能善用此
0759a15: 寶刀也哉穎上契闊今日重得一相見矣然青山白
0759a16: 石之誓切不可又同香山之忘之也。
0759a17: 王元倬孝廉南陔十詠引
0759a18: 人未相見時求有爾我之形神固不可得既相見後
0759a19: 求無爾我之形神亦不可得昔無不能有之今有不
0759a20: 能無之向來目形為色而以性為神安得不二之耶
0759a21: 就中交神之道是古今之秘密藏也誰能悟哉雖然
0759a22: 使無道學性命之義交神於中又何貴於相見之有
0759a23: 予丁巳冬初到金陵即晤元倬王公於天界彼時皆
0759a24: 少年也偶一談笑適然相契於鏡心像跡至今庚寅
0759a25: 春重晤於方園已巳相去三十四年矣而此形神之交
0759a26: 孰能更有無之倬公廣交天下士獨於杖人不能相
0759a27: 忘今且以南陔十詠相質屬予一言以識其親友之
0759a28: 密夫南陔為思養不及之詩而笙歌以為無辭之曲
0759a29: 十詠相賡亦時哉之噫乎此足以見公天性之親與
0759a30: 神交之友曾無間然於色性也子夏嘗問孝而聞色
0759b01: 難之旨果其賢人之賢能易乎君親友之色相而踐
0759b02: 乎天性是真能學道者也非人生之最難者乎倬公
0759b03: 天資淳至祗以事親為出處以道味為交游踐形者
0759b04: 神形即是神隨其爾汝又何以有無支蔓它求乎哉
0759b05: 公其勉之當更有無愧相見於秘密者矣。
0759b06: 讀方挺之傳題辭
0759b07: 天地人物只有一性情之靈為可傳也性情不靈則
0759b08: 與草木同腐即天地之幾亦息矣故君子疾沒世而
0759b09: 名不稱焉名乃神之應也神而不應則性情無所附
0759b10: 麗附麗之指不獨推佛聖之圓妙即一言一行之有
0759b11: 神者亦足以昭人倫關風化也古來有歷世第存氏
0759b12: 族之譜而無其傳者有富貴而且壽考無其傳者有
0759b13: 文章功業可傳而無其傳者即有之大都是子孫為
0759b14: 其祖父朋友為其知己巳後世仰其高風為之也然未
0759b15: 有父為子傳若方爾止為其子挺之之傳之奇也是
0759b16: 其奇也豈其父有不容己巳者故痛為之乎豈其親友
0759b17: 亦有不容己巳者快為之乎嗚呼世風斯下矣有能篤
0759b18: 父子親友之性情而不容己巳者為之則又不可以泥
0759b19: 於氏族富貴壽考文章功業之為之也既為其性情
0759b20: 所不容己巳故能於生死夭枉中神神奇奇靈靈幻幻
0759b21: 足以鼓之舞之警之惺之以闢世人三世幽明之不
0759b22: 迷五倫交感之不隔也雖然亦繇於父奇母奇子奇
0759b23: 親友奇然後可以吞吐古今激揚隱昧也時人不達
0759b24: 性情之感區區苦欲求解過去因果強引古人機緣
0759b25: 為據證無乃誣見在之神靈為不可據乎於此正足
0759b26: 見父子親友必於性情交感此神乃靈不則徒如聚
0759b27: 木石塵垢自相埋沒不亦大可哀乎哀莫大於心死
0759b28: 此心不死則天地人物文章功業皆有神而可傳傳
0759b29: 而能通也是又烏可已巳哉予方外人讀此更不引佛
0759b30: 法因果為之解第提其性情之不容己巳處使能先讀
0759c01: 吾之題辭然後再讀挺之傳與諸公詩賦則後世下
0759c02: 必有勃然怨艾於性情而警惺之者又當以方子之
0759c03: 傳為嚆矢也。
0759c04: 心經別題引為雲棲座主蓮勺
0759c05: 可二祖於少林覓心了不可得末上禮拜而立未免
0759c06: 殃及兒孫璨三祖因覓罪相了不可得特地作信心
0759c07: 銘大似缽孟安柄後來中峰於天目度竹篦子處猛
0759c08: 省乃從銘下更作闢義雖則以毒攻毒其奈以訛傳
0759c09: 訛如此之輩是皆與心作冤對者也殊不知始作俑
0759c10: 者是黃面老子於般若中談出此心經耳然不知此
0759c11: 心何來此經何出直饒他各逞妙手幾曾不依樣葫
0759c12: 蘆雲棲璸公久爛教乘嘗親依杖人於徑山獨恨未
0759c13: 能與之倒斷無端被人把住作心經別又不免彷彿
0759c14: 闢義將娘生鼻孔東扭西捏而添負累矣雖然有能
0759c15: 於此捉敗得渠則可許彼來徑山討痛棒喫。
0759c16: 題掌下血痕卷後
0759c17: 杖人主廬山時黃海岸金正希二居士嘗稱魚山熊
0759c18: 公種骨奇峭如見吾師必能別出手眼杖人於楚已巳
0759c19: 曾遙識公之丰采矣以世幻變常各有轉身出路至
0759c20: 於一死一生交情自見今久乃有湘潭禪者來石城
0759c21: 始得傳魚公已巳披髮入南嶽青黯黯處然念杖人甚
0759c22: 切不啻密移一步看雲飛也杖人聞之喜而不寐偶
0759c23: 有郝子一則公案正是三峰問石頂目三老婆徹困
0759c24: 之蹟與杖人掌血之痕似乎決不可付與非人恰好
0759c25: 魚公是自家屋裏漢特地寄去當使熱面相看悲風
0759c26: 匝地尚有杖人與公所自負之末後一事正當磨劍
0759c27: 幸速有以慰我。
0759c28: 王仲山司馬表其同官阮山峰司寇平反天界
0759c29: 航公冤獄之卷其八世孫萬松果公不忘先祖
0759c30: 所感之德求為之題。
0760a01: 文殊普賢二大士忽起佛見法見被世尊神力攝入
0760a02: 二鐵圍山中不知有何過犯不知誰能為出之此是
0760a03: 佛祖一向上牢關之甚密者也吾人無始劫來之事
0760a04: 且不論即今一日十二時隱微中有多少自迷陷事
0760a05: 何曾有一人能自平反之此甚可畏者也又何區區
0760a06: 形於事跡而後始可警省哉予見陳旻昭侍御於諸
0760a07: 公中又別出手眼一拈題之更足以因機激發則前
0760a08: 人之為後世嚆矢益可見矣。
0760a09: 題樺冠子自傳
0760a10: 人有奇才異志而不遇於世者固矣卒能於深山取
0760a11: 樺木之葉為頂上之冠且自仰羨之無斁則所取非
0760a12: 木葉之儔皆是所棄觀其自贊欲以樺膚代茅庇世
0760a13: 寒以樺肌代膏燭長夜又如秋水明霞幽壑新月何
0760a14: 可以孤絕擬其神骨哉唐宜翁書其自傳已巳高之獨
0760a15: 竊怪其出入三乘之言不得以文字作游戲此君子
0760a16: 正誼以告朋友伯紫當為其父拜命則古道真風足
0760a17: 以振起伯紫之所為孝又當資始乎此也予遂題其
0760a18: 端曰木葉之光。
0760a19: 牛首山藏名公游山詩記跋
0760a20: 洪覺範禪師跋顏平原蘇子瞻黃山谷諸公墨跡曰
0760a21: 文章翰墨以道德節義見重使諸公書法即不工亦
0760a22: 足見重於世矧又妙絕千古有不足以傳乎牛首弘
0760a23: 覺寺主僧憨公以昭代大宗伯鳳阿姜公大司寇弇
0760a24: 州王公游山詩記先年已巳落世人之手獨能苦心求
0760a25: 歸常住為一大軸寶惜之以增重山門因屬余跋數
0760a26: 語於後以識其傳遠之意予曰我知公非寶此墨跡
0760a27: 也惟是其人則心畫心聲無非贊揚法化以引後世
0760a28: 皈依豈徒壯觀名山以恣游覽已巳耶蓋有所以託乎
0760a29: 筆墨者而非筆墨也有所以遊乎山水者而非山水
0760a30: 也後來遊山水者觀此亦知自愛其鼎始足托重也
0760b01: 乎。
0760b02: 為石谿書楚辭招魂
0760b03: 楚忠臣屈原被讒見放乃作離騷冀君感悟而還已巳
0760b04: 懷王不省原不忍見宗國之危亡遂沈汨羅而死弟
0760b05: 子宋玉悲其志作招魂招之原之魂誰能招乎非君
0760b06: 命無能招非君國無可託乃設為帝命巫陽招之猶
0760b07: 曰楚王已巳悟今招原之忠魂必能歸於楚國也屈原
0760b08: 果可以假托而招之乎正以忠臣孝子不得君父之
0760b09: 心不盡臣子之職生生死死皆無所逃於天地之間
0760b10: 矣余曰招魂者須君臣先自招也君無所歸則臣無
0760b11: 所託所謂君憂臣辱君辱臣死今君既辱且死則臣
0760b12: 之生死何所逃乎即死誰能招之即招之何所歸之
0760b13: 故曰此實招千萬世下為君為臣者當先有所歸也
0760b14: 不然滿天下皆游魂又孰能招之弔原而反騷者曰
0760b15: 君子得時則大行不得時則龍蛇遇不遇命也何必
0760b16: 湛身哉此豈不知忠魂之有所歸乎石谿嘗錄善本
0760b17: 又欲何招焉予因語石谿曰招魂賦備述四方之惡
0760b18: 獨崇楚國之美而招曰魂兮歸來去君之恒幹何為
0760b19: 乎四方些舍此樂處離彼不祥些此正與一部彌陀
0760b20: 經以彼佛國土無有眾苦名為極樂但能一心不亂
0760b21: 專持名號即得往生成就如是依正功德莊嚴知此
0760b22: 一心不亂則知魂兮歸來知此魂兮歸來則知一心
0760b23: 不亂蓋人倫以不得君父則無所立身出世不得心
0760b24: 性則無所立命忠君愛國與唯心淨土是同是別知
0760b25: 此則盡法界亦無所逃於此心矣奇哉。
0760b26: 題葵石居士夢石圖
0760b27: 華嚴宗旨以法界惟心造正與大易感而遂通天下
0760b28: 之故一機軸也聖凡之依正皆感心業而成即佛祖
0760b29: 神道亦以感應始交文恪朱公以廷對第一至翰林
0760b30: 時夢家園葵花大開感而生子喜其有向日之忠因
0760c01: 字葵焉及公成人忽自夢於古剎彌勒前見鳥雀有
0760c02: 失群者觸石而殞乃自創曰禽鳥有至性尚不滅奈
0760c03: 何人不如乎俄空中有神告曰善哉果以一念之忠
0760c04: 貞足感千秋之靈應公不覺毅然化為石峰炯炯若
0760c05: 有至大至剛之氣充塞於天壤者驚而寤乃自命為
0760c06: 葵石以故一生居家出仕無不感此忠貞而發諸事
0760c07: 業此父子傳神之學也且世為法門柱石契闊寤寐
0760c08: 已巳十餘年今又晤公於針劄不入處當能石上栽花
0760c09: 笑倒南泉無措手口也更為夢石圓夢可乎。
0760c10: 題定菴老人手澤卷
0760c11: 予昔在博山見懷煦道默石車同參友以諸方尊宿
0760c12: 手卷呈和尚與雪關兄同看各自有賞鑒者予時獨
0760c13: 以須看有何言句能與人結冤業如秪水上擊棓堪
0760c14: 作何用和尚與雪兄皆愕然點首曰正是所謂千年
0760c15: 故紙可合藥也予今偶倚杖梵受院主靜聞乃焚香
0760c16: 大展以其祖定菴老人手澤及諸家題辭卷呈覽并
0760c17: 求一語弁之予細閱乃知此老操履孤峻如天馬行
0760c18: 空不落影跡即彼山海關外慘殺場中薦拔幽魂與
0760c19: 五臺冰雪中掉頭不返此便足以媿悚人心神不忍
0760c20: 自陷於生死也彼交游如雪嶠之倔強瓶窯之精密
0760c21: 咸能磨稜合縫相就於公可不觀友而知其人乎至
0760c22: 如題辭中有永覺古德石雨三宜素華道開諸公之
0760c23: 稱述其高風異節與發藥其後世子孫又有足與人
0760c24: 結業報恩冤之有在也予特拈出以示其有血汗之
0760c25: 厥種云。
0760c26: 題小屋如漁舟卷
0760c27: 一篙上人未脫白時即以小屋如漁舟自額其居不
0760c28: 知志於渭川之出乎志於嚴陵之處乎石倉曹公喜
0760c29: 與游嘗題詠其風流標致而友愛之誼甚高素法師
0760c30: 已巳鮮筆稱之矣值世變煙波乃以一篙自命而撐出
0761a01: 焉獨追龍門愚菴二老倡徉乎西泠鴛水之上石老
0761a02: 奪其釣竿要討浮定有無之意三老縱其船子要使
0761a03: 沒蹤跡處翻身則篙之為篙誠不易也今年杖人偶
0761a04: 來梵受將閱月上人周旋於丈室間煞有轉變之密
0761a05: 一日披其卷乃再歎之曰古人拋梭為龍蓋妙於化
0761a06: 也上人之機如此則化之及篙篙之為化又何可預
0761a07: 為畫哉杖人且拭目待之。
0761a08: 題恒生上座血書法華經
0761a09: 華嚴一真法界如箇太極盤子八八六十四卦無不
0761a10: 具備爭奈針劄不入所以天下人物無不陷在卦爻
0761a11: 之中自非悉達從盤底下翻出坎中指天指地轉
0761a12: 坤艮之蘊誰能使天地同根之人如帝出乎震潔齊
0761a13: 乎巽相見乎離與天地合德日月合明與萬物各正
0761a14: 性命乎法華經本末開合之意魚符正在乎此不則
0761a15: 何以收歸坤兌而證天乾之涅槃真際為原始返終
0761a16: 之道哉恒生上座發源於台宗必深討其旨故能以
0761a17: 舌血代眉間放光照破根塵識界全歸華藏一真乃
0761a18: 知水潦遭一踏俱胝睹一指便能頓見全機超超向
0761a19: 上非強設也杖人偶於鴛水發棹武林時驀遇恒公
0761a20: 索此不免剔起兩莖為之喝彩更請衍門老代我一
0761a21: 拶恒公恒公當從何處始能以斷貫索穿卻善財龍
0761a22: 女二人鼻孔為踏盤子人耶咄。
0761a23: 題韓聖秋通天巖問答語
0761a24: 郭功輔訪白雲端驀拈上大人大似重與渾沌氏破
0761a25: 一天荒楊次公訪芙蓉楷驀曰別來未久善能高鑒
0761a26: 大似與黑漆桶開一生面秪遮兩則機鋒置在冷落
0761a27: 地上項者聖秋中翰特來武林見杖人不拈丘乙己巳
0761a28: 不作別來久但道居士來也不禁撫掌一笑韓公云
0761a29: 某胸襟有天樣大海樣深底事擬欲舉似和尚被遮
0761a30: 一笑直得如見駭雞之犀無處不頓發神彩也杖人
0761b01: 又笑云還有恁麼那韓公曰某從西江一行於吉州
0761b02: 正會笑公主持青原振起垂足之風轉見石頭路滑
0761b03: 也某曾於通天巖見坡公遺石上一語質諸住山人
0761b04: 亦不免皆揣摩之意獨笑公佛法人情有一椎兩當
0761b05: 而格外奪卻通玄者即坡公于道德有無天世三五
0761b06: 等語將謂不作意言分別耶今遭和尚遮一笑頓使
0761b07: 上大人別來久與坡公之借座於佛印逞秤於玉泉
0761b08: 皆活潑潑身裏出門矣乃出其通天巖問答稿請日
0761b09: 和尚不可便休更與一句杖人曰居士且去。
0761b10: 張方伯金剛心經別解題辭
0761b11: 予嘗見癢和子謎語曰遮裏遮裏那裏那裏不是不
0761b12: 是正是正是此真千古之絕快也天下人最親切于
0761b13: 身心者莫過痛癢忽然搔著其處是何等快予壽昌
0761b14: 師翁初與諸友同論金剛經甚暢廩山老祖驀呼曰
0761b15: 汝等還知此經有教眼宗眼乎翁驚問如何是宗眼
0761b16: 祖乃拂衣而去翁疑之後於大好山話頓悟此旨乃
0761b17: 知教眼端有宗眼之妙密也六祖初於此經有省後
0761b18: 從黃梅碓房重得入室印正以故妙通宗說如舞太
0761b19: 阿無人能避其鋒影蓋此經有時如清涼池四面皆
0761b20: 可入此諸家之解釋也有時如大火聚八面盡燎人
0761b21: 此諸老之提唱也此經之妙又何曾限人于各自激
0761b22: 揚乎予亦有二經別拈正欲質之明眼今倚杖皋亭
0761b23: 偶韓公聖秋以予通于坦翁居士特邀晤于鳳凰山
0761b24: 寺可謂敲水來煮茶山海坦然平也張公素與方外
0761b25: 人遊而深于宗說乃以所著心經平等金剛如是二
0761b26: 解示予乃略展讀其提綱數篇此中意何縱橫絕無
0761b27: 訓詁之累機鋒錯落妙得殺活之神自非深于教眼
0761b28: 宗眼能如是處處搔著佛與空生舍利之痛癢乎韓
0761b29: 公見予擊節不已巳乃屬予作一題詞以識千古法喜
0761b30: 遂述以質之不知能搔著公之癢處否。
0761c01: 題友蒼嵩公軸子
0761c02: 蘇眉山以天地鬼神不能與人相接故以蓍龜為之
0761c03: 介紹此善其命也韓子心醉友公無以擬諸其形容
0761c04: 乃倩奇人邈此川藞苴將箇小古錐托在掌上且自
0761c05: 瞋怪之是又欲以此為介紹乎哉杖人見而笑之曰
0761c06: 其亡其亡繫於苞桑曹家女子嫁孟八郎。
