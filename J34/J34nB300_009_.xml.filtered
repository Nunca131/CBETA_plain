0267a01: 朝宗禪師語錄卷第九
0267a02: 侍者　行導　編
0267a03: 法語
0267a04: 示暘谷禪人
0267a05: 斷生死底利刃開祖關底鑰匙直下全體全用徹始
0267a06: 徹終以至接物利生神通游戲無不繇當人一箇緊
0267a07: 切而已所以道參禪無秘訣只要生死切暘谷上人
0267a08: 志慕斯道屢求指示箇緊切話頭余云緊切處便是
0267a09: 話頭上人似未領解復求法語余不得已巳只得落二
0267a10: 落三重重註解向虛空裏釘橛去也須知緊切話頭
0267a11: 便是當人父母未生時本來面目更無別法若離自
0267a12: 己面目別有緊切處即為邪法矣如今秖為靈根未
0267a13: 熟擔荷不下但向二六時中緊切處更加緊切日久
0267a14: 月深自然推門落臼方知未求指示已前兩手分付
0267a15: 了也雖然直饒到者田地更有事在須買艸鞋行腳
0267a16: 遍歷諸方忽遇大手眼宗匠為汝拈卻炙脂帽子脫
0267a17: 卻鶻臭布衫纔為了手至囑。
0267a18: 示子介項居士
0267a19: 見一切法不見自己便是生死惟見自己不見一切
0267a20: 法便是涅槃生死涅槃一齊坐斷則頭頭法法初不
0267a21: 隱藏轉步移身古今不昧便是世出世間大丈夫漢
0267a22: 也何如。
0267a23: 示泐菴陳居士諱登明
0267a24: 如何是祖師西來意庭前柏樹子未舉此話時不用
0267a25: 存一毫佛法見正舉此話時不用存一毫湊泊心舉
0267a26: 此話畢不用落一毫註腳直下光前絕後只將此話
0267a27: 舉來舉去疑來疑去心識盡計較忘驀然打失早
0267a28: 知燈是火飯熟幾多時正好喫山僧三十棒在何以
0267a29: 故我王庫內無如是刀。
0267a30: 從上來一言一句如擊石火似閃電光無你近傍處
0267b01: 雖然若作擊石火閃電光會則業識茫茫千里萬里
0267b02: 須是腳踏實地目視雲霄獅子咬人不隨藥忌則腳
0267b03: 跟下事用之則為爪牙劍刃上事體之即為本分然
0267b04: 後將本分爪牙一齊傾在大洋海底方知嫌佛不作
0267b05: 嫌法不求非大我慢乃理合如然。
0267b06: 示無際禪人
0267b07: 根身器界之畔岸謂之際根不住根身不住身器不
0267b08: 住器界不住界烏有畔岸之可得哉如是則覿體全
0267b09: 真圓融無際如大火聚觸著便燒如走盤珠不撥自
0267b10: 轉豈非打開寶藏運出家珍邪咄是甚麼乾屎橛。
0267b11: 示恒潔禪人
0267b12: 若論此事須是生鐵鑄就底漢嫌佛不作嫌法不求
0267b13: 方有少分氣息你纔擬心錯過了也何況思惟卜度
0267b14: 分別解註大小偏圓三玄五位機境炤用權實理事
0267b15: 入海算沙所能幾及哉與麼參學所謂怖頭狂走除
0267b16: 非夙有靈骨退步知非歇卻馳求心打翻玄玅窟於
0267b17: 千聖挨劄不入處別通一路方好靈祐門下來喫棒
0267b18: 不然非吾種艸敢問既得別通一路更要喫棒作麼
0267b19: 棒頭有眼明如日要識真金火裏看。
0267b20: 示潛子龔居士
0267b21: 究竟箇事須將從前所知所見底所學所會底盡情
0267b22: 做箇檀波羅蜜便覺胸次中空勞勞地虛豁豁地十
0267b23: 二時中不與一物作對方少有趨向分僧問雲門如
0267b24: 何是佛門云乾屎橛驀然向言下絕卻心性光影全
0267b25: 身擔荷於毫芒未動之先豈復羅籠可住呼喚可回
0267b26: 者邪。
0267b27: 示而嘉李居士
0267b28: 古云作善則善現作惡則惡現真心則隱沒居士云
0267b29: 二六時中舉心動念不敢妄為此亦人天福報然總
0267b30: 不出善惡兩途隱沒真心多矣須知自心不屬善不
0267c01: 屬惡不屬名言無可指擬但向未舉心動念時猛下
0267c02: 一刀截斷善惡兩途跳出無明窠窟便是見性成佛
0267c03: 底時節。
0267c04: 示亙慧禪人
0267c05: 五宗門庭更無別事只是發明當人本地風光耳苟
0267c06: 發明矣不待融會一一自知下落處也不是一箇儱
0267c07: 侗和同底道理便當得者佛說一切法為除一切心
0267c08: 我無一切心焉用一切法五宗門庭差別正除人差
0267c09: 別心者如差別心量未盡豈可便云焉用正好於差
0267c10: 別中參到無差別底田地便是本地風光現前底時
0267c11: 節。
0267c12: 示忘證丁居士
0267c13: 若欲超生脫死須向無生死地上著力得箇證悟始
0267c14: 得既悟矣則生死之心既破無生死之地亦空能證
0267c15: 之人既泯所證之理亦忘則在生而生在死而死總
0267c16: 是自家屋裏事茲因忘證道人乞法語故書此以示
0267c17: 且如何是忘證底事撞著道伴交肩過一生參學事
0267c18: 畢。
0267c19: 示玅高居士即葉廷尉諱紹順
0267c20: 此事人人本具箇箇圓成悟與不悟了無差別未得
0267c21: 入處時一箇箇頂天立地既得入處時一人人鼻直
0267c22: 眉橫所以悟時正悟此不待悟底而無悟跡之可尋
0267c23: 香巖云一擊忘所知仰山云悟則不無爭奈落在第
0267c24: 二頭何天皇云但盡凡情別無聖解正全提無剩之
0267c25: 旨玅高居士既有入處悟跡難除二六時中要求箇
0267c26: 不間斷未免反成間斷須知間斷與不間斷皆力量
0267c27: 未充自生障礙如今要得透頂透底但撒開兩手放
0267c28: 教活卓卓地不使有不間斷之相現前自然不見有
0267c29: 間斷之相便是臨別囑付。
0267c30: 示無上禪人
0268a01: 當陽一著萬法具該本始齊彰古今不昧類之世間
0268a02: 世間無能類者類之出世間出世間亦無能類者所
0268a03: 以為無上最尊之道人人本有箇箇不無諸佛出世
0268a04: 出為此耳祖師西來來為此耳教外別傳不立文字
0268a05: 覿面提持當頭點破秖貴撒開兩手不著纖毫領箇
0268a06: 現成受用謂之直指人心見性成佛奈何眾生夙習
0268a07: 深重背覺合塵明明祖父田園棄長他家荒艸不能
0268a08: 脫體擔當偏要東兜西搭先聖垂慈不得已巳拈箇塞
0268a09: 斷咽喉底鐵餕餡令學者咬嚼咬來咬去嚼來嚼去
0268a10: 忽向咬嚼不及處卸卻從前業識透過從上關捩此
0268a11: 亦直指中之方便方便中之直指也無上禪人來參
0268a12: 山僧每每向上直接禪人不能領荷乃復乞開示參
0268a13: 箇話頭山僧隨順顛倒舉箇竹篦子話喚作竹篦則
0268a14: 觸不喚作竹篦則背畢竟喚作甚麼汝但向者裏直
0268a15: 下截斷去直下休歇去直下死盡偷心去直下壁立
0268a16: 千仞去直下口挂東壁去直下轉身吐氣去直下透
0268a17: 脫無依去直下向威音王那邊更那邊撥開向上一
0268a18: 竅去直下向順逆場中驗得無絲毫滲漏去直饒與
0268a19: 麼去猶未是汝住腳處在欲知無上最尊道楖栗橫
0268a20: 擔入亂峰咄。
0268a21: 示龍珠寺純一禪人
0268a22: 本地風光至純至一歷劫迷背以至今日若不立志
0268a23: 加工忘食廢寢暮叩朝參則無始塵根夾雜濃厚欲
0268a24: 求其不為妄想積習之所奪也難矣如今須立純一
0268a25: 之志所謂久久不退是也加純一之工所謂不起第
0268a26: 二念是也還須參箇純一話頭所謂喚作竹篦則觸
0268a27: 不喚作竹篦則背是也喚與不喚皆是夾雜路頭直
0268a28: 下坐斷不起第二念以至久久不退則目前靜悄悄
0268a29: 地胸次空豁豁地於事無心於心無事要覓箇純一
0268a30: 亦不可得何況不純一之夾雜者哉果能信得及參
0268b01: 得透親到與麼地速速來見寶華當為點破不然枯
0268b02: 木巖前錯路多關係非小至囑至囑。
0268b03: 示陽和鍾居士
0268b04: 生死人人共有超生脫死亦人人共有秖因不悟所
0268b05: 以流浪秖因不迷所以超脫其實超脫底人即是流
0268b06: 浪底人迷悟互相反覆而當人曾未移易一絲毫也
0268b07: 今居士病體沉重怖畏生死來乞做工夫徹頭處若
0268b08: 據貧道別無工夫可做只是信得者怖畏生死底心
0268b09: 便是當人本體便是本命元辰不屬父母所生身合
0268b10: 而有不屬父母所生身散而無湛寂虛凝迥然獨露
0268b11: 一切善惡境像妄現切莫隨之自然不怖不畏而去
0268b12: 住自在矣第一須知信得自己過便是徹頭處若捨
0268b13: 此而別生異念別求工夫便為善惡所牽引也至囑
0268b14: 至囑。
0268b15: 示純我鄧居士
0268b16: 世尊云天上天下惟我獨尊肇公云至人空洞無象
0268b17: 而萬物無非我造孟氏云萬物皆備於我矣我者何
0268b18: 即當人父母未生時本來面目也楞嚴經中謂之玅
0268b19: 明真心所以云汝身汝心外洎山河虛空大地咸是
0268b20: 玅明真心中所現物如是則即今四大之身五蘊之
0268b21: 心併虛空大地如鏡中之像雖現而非實像非實函
0268b22: 現像之鏡實物非實而現物之心實所以法華經云
0268b23: 唯此一事實世人不知玅明真心本來無物現而非
0268b24: 有乃認物為己將幻心幻身認為我體以致輪迴如
0268b25: 認鏡中之像為鏡安得不為之迷故佛祖聖賢憫而
0268b26: 出世遂與直下喚醒直下指破者此也龐居士云日
0268b27: 用事無別唯吾自偶諧頭頭非取捨處處勿張乖朱
0268b28: 紫誰為號丘山絕點埃神通并玅用運水及搬柴真
0268b29: 箇是純我法門居士果欲超脫生死凌跨賢聖請向
0268b30: 者裏直下自透。
0268c01: 示環水劉居士
0268c02: 此事如杲日麗天無絲毫遮障一念未舉以前早已巳
0268c03: 遍炤無餘也纔擬參禪大似片雲生於太虛況更求
0268c04: 法語向山僧筆端下討落處豈非遍空盡界皆黑雲
0268c05: 所覆邪直須一陣狂風吹向不知何處去了欲覓覓
0268c06: 不來欲起起不得全體顯露把住要津自然羅籠不
0268c07: 肯住呼喚不回頭豈不為大丈夫事哉。
0268c08: 示智傳道人
0268c09: 參禪學道只要明得己躬下事既不明不得不疑千
0268c10: 疑萬疑只此一疑十二時中應酬世事誦經禮佛總
0268c11: 不相礙即不應酬不禮誦亦不礙隨人自便不必於
0268c12: 此生疑也秖要話頭疑情無有間斷若話頭上疑情
0268c13: 一破則應酬世事誦經禮佛無不是現前三昧矣一
0268c14: 念未生前如何是你自己參。
0268c15: 
0268c16: 
0268c17: 
0268c18: 
0268c19: 
0268c20: 
0268c21: 
0268c22: 
0268c23: 
0268c24: 
0268c25: 
0268c26: 
0268c27: 
0268c28: 
0268c29: 
0268c30: 
0269a01: 頌古
0269a02: 洞山悟道機緣。
0269a03: 無情說法本無言眼處聞之便了然驀地眼光還謝
0269a04: 處我渠回互始通玄。
0269a05: 百丈再參。
0269a06: 收來放去鐵團圞宗旨分明為爾傳末後一椎俱喪
0269a07: 盡頂門依舊黑漫漫。
0269a08: 德山托缽。
0269a09: 托回休去已巳全彰活得三年雪上霜直令後代守株
0269a10: 客踢翻尿器沸如湯。
0269a11: 紫湖捉賊。
0269a12: 多年做盡賊生涯今日須尋箇當家誰料賊兒不善
0269a13: 賊空教老賊自投衙。
0269a14: 石鞏捉空。
0269a15: 不知巴鼻徒自撮空直得虛空叫屈方知轉入此中
0269a16: 咦誰人解向聲前薦倒張石鞏一張弓。
0269a17: 青州布衫。
0269a18: 青州布衫重七斤提出當陽不用稱擬向定盤星上
0269a19: 看眼裏無筋一世貧。
0269a20: 玄沙三種病人。
0269a21: 患盲患啞患聾箇箇灑灑落落若道接物利生大似
0269a22: 無繩自縛。
0269a23: 藏身處沒蹤蹟沒蹤蹟處莫藏身。
0269a24: 三十夜裏月亮堂堂我去看稻賊來偷秧跳板頭上
0269a25: 翻身夾頭毛一把揪來端端是箇和尚。
0269a26: 端獅子女妝示尼尼有省。
0269a27: 僧中女子滿面慚惶女中丈夫一笑承當從今醜態
0269a28: 難回護不必胭脂花粉妝。
0269a29: 法眼指簾。
0269a30: 一得復一失九九八十一明眼衲僧家當機須委悉
0269b01: 不委悉扁擔折兮兩頭脫若委悉指上波濤千古潑
0269b02: 咄。
0269b03: 南院啐啄同時話。
0269b04: 啐啄同時失句下分疏墮明白者僧妄自強惺惺不
0269b05: 知身入蒼龍窟令行者徹骨徹髓旁敲者如楔出楔
0269b06: 當時燈影裏行今日青天白日咄汝會也早埋沒更
0269b07: 參三生六十劫。
0269b08: 百丈野狐。
0269b09: 不落反成落不昧卻不落落昧一時休轉轉俱不錯。
0269b10: 三界唯心萬法唯識。
0269b11: 塘口濱裏沈秀才頭上頂箇木棺材手裏捻片車扉
0269b12: 版眼白洋洋叫死來。
0269b13: 物不遷。
0269b14: 憶昔西施窈窕容至今千載不相逢誰人識得西施
0269b15: 面話到西施意便濃。
0269b16: 天龍一指。
0269b17: 忽然奮起丈夫志一指頭禪破祖關近取諸身用不
0269b18: 盡何須東海與南山。
0269b19: 乾矢橛。
0269b20: 當陽一著蓋天地覿面提來付與君不用尋渠舌頭
0269b21: 路得欣欣處且欣欣。
0269b22: 高峰睡中主二首。
0269b23: 雖然只是舊時人睹讚收回反隔津今日幸還無隔
0269b24: 底塵塵剎剎盡家珍。
0269b25: 月落霜天夜正寒錦鱗透網潑天瀾枕頭落地何曾
0269b26: 悟返覺從前被悟瞞。
0269b27: 香嚴獨腳。
0269b28: 以一重兮破一重平田淺艸易相通忽然突出千峰
0269b29: 頂土曠人稀絕所逢惟有玄沙知此意患盲患啞又
0269b30: 兼聾。
0269c01: 臨濟蒿枝拂。
0269c02: 不避喪身云為法烏藤痛處癢難禁當堂拈出揚家
0269c03: 醜秖要諸人善保任。
0269c04: 芭蕉拄杖子二首。
0269c05: 以人治人少減多增劈頭撞著活計現成。
0269c06: 與即與你有奪即奪你無銅頭鐵額漢豈肯受塗糊
0269c07: 唵悉唎悉唎蘇嚧蘇嚧。
0269c08: 趙州密密意。
0269c09: 猶有你有大家出手得人一豬還人一狗不是頂門
0269c10: 正眼開爭免隨他言路走。
0269c11: 大隨覆龜。
0269c12: 皮裹骨骨裹皮當機拶著莫遲遲艸鞋覆卻成何用
0269c13: 大海難教宿死屍。
0269c14: 泗州大聖揚州出現。
0269c15: 無剎不現身揚州何以報君子雖愛財取之卻有道
0269c16: 毘盧自古現毫端豈是空言無實造。
0269c17: 佛果禪師悟道因緣。
0269c18: 豈是提刑秖認聲勤翁觸著快非輕圓通眼耳離依
0269c19: 遍始信雞鳴覿面呈。
0269c20: 百丈禪師鋤地聞鼓聲因緣二首。
0269c21: 鼓聲聞得笑而歸一飽從來忘百饑盡道者僧三寸
0269c22: 密誰知事的理尤微。
0269c23: 不是肚饑聞鼓響那得呵呵舉钁歸百丈老人爬著
0269c24: 癢有情難訴笑微微。
0269c25: 寶峰惟炤禪師二朝士門古人臨終去住自在
0269c26: 何道致之峰云老僧將來自縊死去臨終眾僧
0269c27: 求峰遺訓峰作惡語數句而終。
0269c28: 奪食驅耕從古有臨行尤羨寶峰叟一吼今人希冀
0269c29: 消菩薩心兮夜又口。
0269c30: 香爐頌。
0270a01: 有耳不聞有足不行光明奪目氣概騰雲穿人鼻孔
0270a02: 燎人面門驀然拈出一些子冷灰爆處便翻身。
0270a03: 偶閱魯論夫子之文章一節因頌之。
0270a04: 默默可聞言不得聖容一見已巳全陳及乎說處終無
0270a05: 說大抵還他未聽人。
0270a06: 
0270a07: 
0270a08: 
0270a09: 
0270a10: 
0270a11: 雜偈
0270a12: 荅東郊畢銀臺臘八日見訪贈偈附來偈諱懋康
0270a13: 寒宵天欲雪四望凍雲同黍谷陽和轉梅花已巳暗
0270a14: 通其一忽忽歲云暮鐘聲隔院聞因思向上事脫
0270a15: 屣欲從君其二。
0270a16: 奇哉此何日今古道皆同當午明星現銀臺光已巳通
0270a17: 向上並無事頭頭絕見聞那來心外法拈出盡從君
0270a18: 示語可禪人歸蜀二首
0270a19: 禪和大事未曾徹奔南走北幾時休不如今日回西
0270a20: 蜀故人故里莫他求
0270a21: 頭頭法法用全該殺活臨機絕所陪肯將實法相傳
0270a22: 授辜負當年臭落腮
0270a23: 示聽教者
0270a24: 自家兩眼明如日鑿壁偷光紙上詢驀地返觀何太
0270a25: 近大千經卷一微塵
0270a26: 示智定行者
0270a27: 出家志願要爭先莫待明年與後年曠劫塵根一刀
0270a28: 斷一毛一髮利人天
0270a29: 示寅初劉居士諱旦
0270a30: 寅初來問做工夫只者工夫會也無若更遲疑遍參
0270b01: 去諸方禪道滿山湖
0270b02: 示善超禪人
0270b03: 三賢十聖未明宗直指繇來那涉功地一聲善超
0270b04: 入時清何處不從容
0270b05: 法朗禪人乞攝心偈
0270b06: 萬法朗然何思何慮擬欲攝心無本可據我今為汝
0270b07: 書此言只此便是攝心處
0270b08: 示心恒王居士二首
0270b09: 昔年曾罵君三日今日重逢劈脊椎佛法那來恁麼
0270b10: 糙從茲切莫更相隨
0270b11: 四大本空五陰非有赤心片片為君剖縱使傾湫倒
0270b12: 嶽來也知蝦跳不出斗咦猴愁摟搜頭狗走抖擻口
0270b13: 示傅居士參竹篦子
0270b14: 觸背俱非分明直指間不容髮擬思即死轉身吐氣
0270b15: 更郎當佛法何曾是如此畢竟如何問取傅居士
0270b16: 示養吾章居士二首
0270b17: 參禪切莫住途程二六時中驀直行一日腳跟親點
0270b18: 地原來步步契無生
0270b19: 觸背俱非直舉揚拈來毫不費商量機前有路如山
0270b20: 嶽突出千峰孰敢當
0270b21: 示小心吳居士號法名行弘大心季弟大心名行毅
0270b22: 兄毅弟弘兄大弟小賓主歷然無餘無少灼然平等
0270b23: 法門莫逐世間順倒
0270b24: 山居三首
0270b25: 一把鋤頭一把鐮山中活計弗須添豈言報荅深恩
0270b26: 處定在人間椎拂拈
0270b27: 諸衲休將澹泊嫌山中柴米有鋤鐮最堪遍地蕨根
0270b28: 老水碓春來好換鹽
0270b29: 夜來一覺到天光爬起身來日已巳橫薄薄兩餐瓔珞
0270b30: 粥閉門正好上眠床
0270c01: 登新安黃山文殊院
0270c02: 文殊座踞玉屏峰俯視諸山天際窮長嘯一聲遐邇
0270c03: 震那知身只在山中
0270c04: 黃山煉丹臺觀鋪海
0270c05: 白浪堆中零碎洲半疑海島半山丘一回佇望雲端
0270c06: 下笑殺當年藥汞流
0270c07: 示亦幻關主
0270c08: 掉臂過關去全身把要關如何是關鼻直眉彎只如
0270c09: 恁麼道是過關是把關簡點得清楚非干石耳山
0270c10: 傅蔭乞偈自化月米
0270c11: 溥蔭化米供溥蔭一身一口自相稱特來要我做檀
0270c12: 那四句伽陀無少剩
0270c13: 天台通玄寺化納國稅
0270c14: 寺田難免朝廷課僧役多應檀越當莫得又教收割
0270c15: 後出山持疏化齋糧
0270c16: 示憨憨陳居士
0270c17: 東拋西擲誰為指南百不可取一無所堪饑餐渴飲
0270c18: 終日憨憨等閒撥著無多子前三三與後三三
0270c19: 示咄咄王居士
0270c20: 咄咄古今天地是何物雙眼圓明爍太虛一切聖賢
0270c21: 如電拂咄咄一大藏教註不及釋迦彌勒是他奴觸
0270c22: 不得兮背不得咄咄截斷上流莫輕忽直須參透咄
0270c23: 咄禪不枉號之曰咄咄
0270c24: 示貿布者
0270c25: 見聞覺知只可一度覿面全提當陽無路咄三斤麻
0270c26: 一疋布
0270c27: 示貞甫姜居士
0270c28: 相逢鐵面痛加錐余亦勿慳兩道眉一點遲疑千萬
0270c29: 里君當自薦更憑誰
0270c30: 示仲曜別居士
0271a01: 本無一著原無別調杲日當空處處晃曜拶著當頭
0271a02: 便一錐只為與通向上竅若箇獅兒肯後隨倒翻筋
0271a03: 斗風前掉
0271a04: 示山中門頭
0271a05: 兩扇柴扉竟日關白雲深處鎖連環版聲三下通消
0271a06: 息賓主門開見笑顏
0271a07: 示吳居士四書頌二首
0271a08: 卷未手執一部已旋字未目睹萬言已巳詮參乎一唯
0271a09: 有甚相傳堪笑曾公蛇畫足錯教後代口流涎
0271a10: 自反而縮君子慎獨兩端竭處是何面目仰鑽　萬
0271a11: 好參求勿用揠苗仁在熟充實光輝化入神天地
0271a12: 　兮萬物育
0271a13: 師示一僧參話頭有僧朗白曾參天童者聞之
0271a14: 謂師云天童乃棒喝門庭何得教人參話頭師
0271a15: 大笑白茫然師乃贈以偈云
0271a16: 參禪為生死非是要奇特君乃大丈夫勿須學軌則
0271a17: 果然到家人千聖渾莫測有時截上流銀山與鐵壁
0271a18: 有時放一線舌尖血滴滴轉變在臨機豈云有格式
0271a19: 執見未消融腳跟浮逼逼將謂門庭是棒喝只恐驢
0271a20: 年猶未徹我爾同門箇弟兄不辭截舌向君說
0271a21: 示公路黃孝廉
0271a22: 參禪只要解心絕解心絕時生死徹聖凡夢醒悉蠲
0271a23: 除獨步大方無軌轍
0271a24: 示大心吳居士
0271a25: 參禪參透本來人莫向身中認識神一念不生三際
0271a26: 斷一毛端現法王身
0271a27: 偶詠三首
0271a28: 不慕王侯不學仙一瓢一衲度餘年世間多少茫茫
0271a29: 者道我曾參佛祖禪
0271a30: 全機獨露誰能領一著相應唯自知坐斷碧峰千萬
0271b01: 疊從教白醭嘴邊泥
0271b02: 禪機獅踞地文勢鶴盤空愧我兩無涉橫身俯仰中
0271b03: 題錫山鄒孝廉離煙集二首有引諱兌金
0271b04: 子介鄒居士自兩天目來道經新安邂逅相遇即
0271b05: 欲邀余同遊黃海余不能從居士乃出離煙集索
0271b06: 偈為引屢辭不得勉說偈云黃海即黃山也。
0271b07: 踏盡中峰上玅峰斷崖有路足難通莫言三祖多奇
0271b08: 特歸語知音黃海東
0271b09: 不從天目看將來那得奇巒別眼開果到軒轅親歷
0271b10: 他數千年事不須猜
0271b11: 因僧問話劈面掌之偶成四偈
0271b12: 劈面一掌提正令按劍當軒誰敢近獨許諸根穎脫
0271b13: 人豁開頂眼無餘分
0271b14: 劈面一掌提正令缽盂不用重安柄巍巍坐斷主人
0271b15: 翁生佛古今齊聽命
0271b16: 劈面一掌令全提兩腳雙雙入汙泥假饒更有通天
0271b17: 路丹鳳何堪誇錦雞
0271b18: 劈面一掌令全提白浪滔天佛祖迷撩起便行猶鈍
0271b19: 置阿誰能布斷崖梯
0271b20: 示于蕃張居士
0271b21: 能見能聞認賊為子不見不聞全身墮死只如戒脊
0271b22: 乎其所不睹恐懼乎其所不聞意作麼生咄吾無隱
0271b23: 乎爾
0271b24: 示三玄禪人
0271b25: 描也描不成畫也畫不就徹底掀翻已巳成逗漏那堪
0271b26: 數量號三玄大似惡言當面咒七百餘年傳至今等
0271b27: 閒拈出誰能搆除是吾家出格兒人天祖佛無窠臼
0271b28: 吾今書此意無他名實稱時須自透
0271b29: 示諾諾導侍者賣瓢杖
0271b30: 今年貧勝去年貧瓢杖如何不去身但得無錢能買
0271c01: 者不消分付屬他人
0271c02: 琉球國蔡堅大夫參索布袋南泉趙州像師手
0271c03: 指上下大夫不領書偈二首以示
0271c04: 布袋南泉與趙州指天指地為君酬分明三祖一時
0271c05: 現何用茫茫更別求
0271c06: 覿體示君君不燭猶覓丹青描數軸縱然描得十分
0271c07: 成錯過自家真面目
0271c08: 為琉球中山王二首蔡大夫請
0271c09: 人王尊與法王尊在在何曾昧己真昔日趙州年老
0271c10: 邁盡將家計一時陳
0271c11: 從來箇事無差別貴賤咸須據本因珍重琉球賢國
0271c12: 主莫忘自利利諸人
0271c13: 為琉球金武王子
0271c14: 生在王家天然尊貴玉葉金枝文經武緯巍巍堂堂
0271c15: 了無忌諱面目本如請勿自昧
0271c16: 示琉球蔡大夫法名行圓號即中
0271c17: 圓覺自性空假即中如珠在盤八面玲瓏千差萬別
0271c18: 一脈靈通勿從他覓盡在爾躬
0271c19: 示琉球毛大夫法名行覺號本得
0271c20: 自覺覺他別無奇特一念回光便同本得公其覺之
0271c21: 直下勿惑本自不迷得亦無得
0271c22: 示琉球阮大夫法名行香號普薰
0271c23: 盡大地人同一鼻根行香一片法界普薰誰言證得
0271c24: 圓通門直下毫無氣息存
0271c25: 遊石竺山主僧求開示師便打復求偈師示云
0271c26: 問道須知學道因棒頭點處絕疏親頂門一日如開
0271c27: 眼大地繇來沒兩人
0271c28: 示甫宇洪居士
0271c29: 獨立無依法界身東西南北自來賓無端瞥起成雙
0271c30: 橛辜負毘耶多口人
0272a01: 示爾奮黃居士
0272a02: 一段天真透頂門絕凡絕聖獨為尊塵塵剎剎皆宣
0272a03: 演觸目須知道已巳存
0272a04: 示中立禪人
0272a05: 即心即佛雪上霜非佛非心負檀德分付春風仔細
0272a06: 吹柳絲蕩漾如機織
0272a07: 眾禪者以人人有座空王殿偈呈次韻
0272a08: 人人有座空王殿四面無門我獨居出入不教蹤蹟
0272a09: 現那知潘閬倒騎驢
0272a10: 師赴曹溪請松陵安期周居士贈偈次韻和之
0272a11: 諱永年附來偈
0272a12: 曹溪一滴是禪源祖位千年只獨尊南嶽青原分
0272a13: 派去信衣磨衲至今存錫飛庚嶺孤雲聳颿挂彭
0272a14: 湖快馬奔未識百川歸海意西江口水待誰吞。
0272a15: 壇經已巳絕獲麟編誰續春秋作大全親到一番今
0272a16: 日事五家宗派未分前。
0272a17: 印老風旛事最先莊渠碎缽亦吳賢人看師作頭
0272a18: 陀樣尚早南能剃髮年時師年三十八。
0272a19: 漫道曹溪便是源朝宗乃見地為尊大千本自毫端
0272a20: 出萬派今歸一滴存法席喜逢龍象集鈍機驚見電
0272a21: 雷奔千年祖室惟重整一任狐涎吐又吞
0272a22: 此道何須圯上編諸方自背有偏全山僧惟據本來
0272a23: 令盧祖陳孫孰後前
0272a24: 袈裟一展立基先誰不於今仰昔賢須信儼然猶一
0272a25: 會不消更問是何年
0272a26: 偶閱張子韶頌無隱話云日月光明滿六虛奈
0272a27: 緣蒙瞽以為無試教借問傍人看可是吾曾隱
0272a28: 爾乎乃置卷云若恁麼則縱然會得無隱依舊
0272a29: 日月是日月看者是看者法喻不齊打作兩橛
0272a30: 未許聞晦堂木樨香在乃正之云一段光明滿
0272b01: 六虛奈緣自蔽以為無請君直下雙眸豁可是
0272b02: 吾曾隱爾乎復述兩偈
0272b03: 無隱渾如帝網珠光光相攝炤無殊吾行與子是丘
0272b04: 也子行與丘是子歟
0272b05: 人人覿體現前事爾亦何能隱爾乎不見當年黃魯
0272b06: 直木樨香處便相符
0272b07: 示實功鄭居士曾割肝救母
0272b08: 割肝救母未稱孝忤逆聞雷方報恩世出世間奇特
0272b09: 事當陽一句獨為尊
0272b10: 示葆光居士
0272b11: 本來無處所擬住即成塵直下玄關透頭頭露本真
0272b12: 示一生禪人
0272b13: 不著纖毫了無破綻直下承當一生事辦
0272b14: 示太虛禪人
0272b15: 箇事絕倫擬廓然等太虛全身離觸背日用自如如
0272b16: 示梵愚禪人
0272b17: 唐之智梵之愚那箇男兒不丈夫憶昔罔明曾出定
0272b18: 至今天下亂塗糊
0272b19: 示蘇門黃孝廉選佛號諱繼登法名悟第
0272b20: 選官登第出身處選佛繇來悟亦然觸背兩關親透
0272b21: 得人間天上獨為先
0272b22: 復秋濤陳宗伯韻諱子壯師至五羊寓訶林禪堂
0272b23: 暫到訶林椽下居隨宜說法盡成虛當陽一著憑誰
0272b24: 舉為報檀那我自如
0272b25: 示秀寰章居士
0272b26: 如入寶山空手回家家門前火把子直下不教毫髮
0272b27: 存當陽獨露西來旨
0272b28: 一僧屢求法語師書云
0272b29: 沒有甚麼法與你教我如何寫得來無奈常常來逼
0272b30: 勒便將此意為君開
0272c01: 改眾禪侶踏碓偈示漁甫劉居士
0272c02: 碓嘴花開不待春一回踏處一回新曾聞米熟篩猶
0272c03: 欠幾箇掀翻窠臼人
0272c04: 示完一上人
0272c05: 完得一萬事畢上下四維無等匹三乘五性箇中藏
0272c06: 盡是虛名惟此實畢竟如何臘月初九日
0272c07: 示愚生禪人
0272c08: 生死場中站立腳是聖是凡俱不著一任橫揮與豎
0272c09: 揮莫教蛙步曾移卻
0272c10: 示雲石禪人
0272c11: 頂門有眼炤天地腳下無塵絕古今一念未生前薦
0272c12: 得佛魔何處更追尋
0272c13: 示惺聞耆舊
0272c14: 一聲觸著便惺惺箇裏誰知有渭涇聞寂聲消開隻
0272c15: 眼卻於聞處現儀刑
0272c16: 別俛無耆舊
0272c17: 世間事事有大體幾見如公得善裁孤掌難鳴年杖
0272c18: 國三千里外負吾來
0272c19: 退曹溪卻百房留
0272c20: 未解脊梁剛過鐵那堪筋骨軟如泥從來去住如弦
0272c21: 直魔力雖強徒自迷
0272c22: 示信我王居士病中懺悔
0272c23: 病從業生業從心生心原無心業從何起業既無起
0272c24: 病從何來如斯會得懺法已巳窮通身慶快只你本容
0272c25: 有居士參拜次師合掌偶相又士問了此老僧
0272c26: 云昨拜和尚兩手相又是何意此云乃觀門也
0272c27: 立成禪人云乃無心耳說甚麼觀門成舉似師
0272c28: 乃示二偈
0272c29: 了此老僧稱作觀立成禪侶號無心而今十指重又
0272c30: 起獨破兩重荊棘林
0273a01: 須信無心真觀門何緣彼此苦爭論試看兩手交又
0273a02: 處開闔何曾有半痕
0273a03: 示憨拙禪人歸韶陽
0273a04: 為僧心了總輸僧今古高流履若冰珍重此行須猛
0273a05: 覺莫教失念負南能
0273a06: 玉石塔二首塔中供丙堂智藏禪師真身
0273a07: 浮圖曾費崑岡石輝映雙江豈等閒八百年來無一
0273a08: 縫層層露出白頭顏
0273a09: 層層迴迴迥迥白團團藏祖全身徹骨寒坐斷十方無取
0273a10: 捨誰分玉石強名安
0273a11: 白蓮池
0273a12: 香山垢眼見瓊英社結東林萬億程惟有寶華無染
0273a13: 汙瑤池捧出月三更
0273a14: 讚
0273a15: 世尊出山相小心居士請
0273a16: 不起於座現諸威儀降尊就卑奔奔馳馳咦莫道眾
0273a17: 生曾度得算來空累腳跟皮
0273a18: 初祖達磨
0273a19: 聞昔九年坐今朝胡亦然只因無起相千古錯流傳
0273a20: 達磨折蘆渡江
0273a21: 覿面不識何須面壁梁庭少室不住兩頭萬浪千波
0273a22: 那堪中立他年隻履西歸獨有江上一枝十分春色
0273a23: 何故原是震旦國裏物
0273a24: 
0273a25: 
0273a26: 布袋和尚已巳下七讚琉球國蔡大夫請
0273a27: 杖頭挂木屐艸鞋平地立袋口撮不開遇物便求乞
0273a28: 滿臉笑相迎行藏無定蹟知你是凡是聖是魔是佛
0273a29: 十字街頭等箇人自己不知先著賊
0273a30: 南泉祖師斬貓像二首
0273b01: 正令全提殺活在手一刀兩斷阿誰知有人人都道
0273b02: 未舉以前斬卻以後不知當面成過咎太平時節莫
0273b03: 顢頇一一面南看北斗
0273b04: 威儀不缺戒律不持手執利刃身搭伽黎是麤是細
0273b05: 有眼皆知聞說剛刀不斬無罪何須賣弄死貓頭兒
0273b06: 趙州祖師
0273b07: 危坐竟日禪道不談將謂出人頭地誰知老邁不堪
0273b08: 若不是手裏有些把柄如何掩得者滿面羞慚借問
0273b09: 庭前柏樹子何似前三與後三
0273b10: 臨濟祖師適有訪不晤
0273b11: 三年不鳴一鳴驚人自遭三頓毒到處害叢林黃河
0273b12: 水自源頭濁惹得後代兒孫如獅子遊行直入狐狼
0273b13: 野干之窟不動聲色而已巳大驚小怪藏竄無門咦夫
0273b14: 是之謂道出常情
0273b15: 天童老和尚
0273b16: 桐棺山頂曾開眼太白峰前瞎了休最有一般奇特
0273b17: 處從來棒棒打人頭
0273b18: 又以默禪人請
0273b19: 七十七年住世二十六載開堂到底只是一棒惟教
0273b20: 直下承當道德高追往古兒孫多遍諸方是處被人
0273b21: 圖畫通身好醜難藏不肖今為題讚從來證父攘羊
0273b22: 自讚諾諾導侍者請
0273b23: 者漢出頭太早惹得許多煩惱慣要呵罵諸方慣要
0273b24: 東尋西討問禪禪既不知問道又無可道更要未舉
0273b25: 以前一味胡揮亂造恁般性急為人如何活得到老
0273b26: 又琉球國蔡大夫請歸國供養
0273b27: 行棒不動手說法不開口謾云臨濟孫豈落瞿曇後
0273b28: 未移蛙步入閩山不起於座藏北斗問渠端的是何
0273b29: 人報道琉球國裏有
0273b30: 又旋聞禪人請
0273c01: 吾不自毀豈可自讚無讚無毀是名真讚
0273c02: 佛事
0273c03: 祗陀林挂鐘版緇流號令人天眼目歷歷分明騎聲
0273c04: 蓋色所以道尋常不欲向聲前色後鼓弄人家男女
0273c05: 舉起版云喚作色得麼擊版一下復擊鐘云喚作聲
0273c06: 得麼既然聲色非聲色懸起堂中作軌則十二時中
0273c07: 信奉行觸不得兮背不得遂挂。
0273c08: 福唐彌陀寺諷華嚴經挂鐘版圓頓教舍那身眼聞
0273c09: 耳見太分明一十六函齊演出敲鐘無響版無聲既
0273c10: 無聲演出底事作麼生高高懸起無藏覆覿面提來
0273c11: 用得親。
0273c12: 上六祖真身供
0273c13: 葉落歸根來時無口即今葉已巳落也根已歸也來已巳
0273c14: 來也直須覿面證明豈敢囊藏被蓋遂獻供云是名
0273c15: 精進是名真法供養祖師。
0273c16: 掃憨山大師塔齒髮塔也身在五乳時有僧假稱老宿付法又有僧假師號先至
0273c17: 才波闊大願力弘深闡教義而誨人不倦濬曹源而
0273c18: 拌命擔承果得海內緇流說禪浩浩更見濟宗一派
0273c19: 遍地紛紛雖然有正有邪有真有偽畢竟邪不勝正
0273c20: 偽不掩真今朝孫復於祖所謂有志竟成吾宗久塞
0273c21: 師願乃興全身雖去齒髮猶存一炷心香茶一盞願
0273c22: 與大師生生世世不惜身命共振祖庭。
0273c23: 上天童老和尚恩供
0273c24: 拈香云若道受者老和尚恩於不肖亦不增若道受
0273c25: 者老和尚屈於不肖亦不減既不成恩又不成屈且
0273c26: 道設齋圖箇甚麼玄要為羹賓主飯山田家圃堪充
0273c27: 辦今朝忌日滿盤陳一點孝心無破綻。
0273c28: 
0273c29: 
0273c30: 朝宗禪師語錄卷第九
