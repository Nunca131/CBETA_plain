0634b01: 高麗國新雕大藏挍正別錄卷第十八　乂
0634b02: 沙門　守其等奉　挍勘
0634b03: 容　受歲經
0634b04: 此經丹藏則名受歲經而丹有宋無
0634b05: 宋藏則名受新歲經而宋有丹無按
0634b06: 此二經皆云法護譯名雖小似義乃
0634b07: 大別則未知其孰是孰非又何二藏
0634b08: 有無耶今按開元錄重譯錄中容
0634b09: 之內有受歲經笁法護譯云與中
0634b10: 阿含舍經第二十三卷初同本異譯單
0634b11: 譯錄中竟之內有新歲經笁曇無
0634b12: 蘭晉云法正譯注中有云中含大本
0634b13: 無此等經故編於此今撿丹受歲經
0634b14: 與彼中含二十三卷大同則真是容
0634b15: 重譯受歲經耳宋本受新歲經與
0634b16: 彼中含全別而與竟名新歲經者
0634b17: 在文雖異大旨無殊似是彼經之異
0634b18: 譯耳然今此容宋藏受新歲經與
0634b19: 彼竟新歲經以為單譯耶則何有
0634b20: 廣略之殊譯人之異又此何編於重
0634b21: 譯中耶以為重譯耶則彼何列于單
0634b22: 譯中耶此須待勘今且欲類聚以待
0634c01: 賢哲故移受新歲經編于竟此容
0634c02: 中取此丹藏經為真本焉又為看
0634c03: 舊國宋藏者具錄正經于左。
0634c04: 佛說受歲經
0634c05: 西晉三藏笁法護　譯
0634c06: 聞如是一時婆伽婆在羅祇迦蘭
0634c07: 竹園與大比丘眾俱受歲彼時尊
0634c08: 者大目揵連告諸比丘諸賢比丘受
0634c09: 歲者君當說君當教授君當教誡君
0634c10: 當愛念謂第一故何以故諸賢或有
0634c11: 人反戾難教與法俱謂梵行者亦
0634c12: 不說亦不教授亦不教誡亦不愛念
0634c13: 彼人謂第一故云何諸賢反戾難教
0634c14: 謂梵行與俱者亦不說亦不教授亦
0634c15: 不教誡亦不愛念彼人謂第一故此
0634c16: 諸賢或一人求與求俱諸賢謂
0634c17: 彼人求與求俱者此法反戾難
0634c18: 教如是染欲瞋恨慳嫉不捨幻
0634c19: 無羞無恚結口言恚結比丘語已巳
0634c20: 還報其言比丘語已巳向多人說比丘
0634c21: 語已巳而誹說各各有所說而外說之
0634c22: 瞋恨結而廣與知識俱與伴俱
0634c23: 不知恩潤不知反復諸賢謂彼人不
0635a01: 知恩潤無反復者此反戾難教是為
0635a02: 諸賢反戾難教法謂梵行與俱者亦
0635a03: 不說亦不教授亦不教誡亦不愛念
0635a04: 彼人謂第一故此諸賢比丘當白思
0635a05: 量諸賢謂彼人者求與求俱是
0635a06: 我所不念我若求與求俱他亦
0635a07: 不念我比丘作等觀當莫求當作
0635a08: 是學如是染欲瞋恨慳嫉不捨
0635a09: 幻無羞無恚結口言恚結比丘語
0635a10: 已巳還報其言比丘語已巳向多人說比
0635a11: 丘語已巳而誹說各各有所說而外說
0635a12: 之瞋恨而廣與知識俱與伴俱
0635a13: 不知恩潤不知反復諸賢謂彼人不
0635a14: 恩潤無反復者我所不愛我若不恩
0635a15: 潤無反復者他亦不念我比丘當等
0635a16: 觀當莫為無反復當學諸賢若比丘
0635a17: 未受歲君說君當教授君當教誡君
0635a18: 當愛念謂第一故何以故諸賢或有
0635a19: 人無反戾與教法俱謂梵行與俱者
0635a20: 當為說當為教授當為教誡愛念彼
0635a21: 人謂第一故云何諸賢無反戾與教
0635a22: 法俱謂梵行與俱者當為說當為教
0635a23: 授當為教誡愛念彼人謂第一故此
0635b01: 諸賢或一人無求不與求俱謂
0635b02: 諸賢彼人無求不與求俱者此
0635b03: 法無反戾如是不染欲不瞋恨不慳
0635b04: 嫉不諛幻不無羞不無無恚結
0635b05: 口不言恚結比丘語已巳不還報言比
0635b06: 丘語已巳不向多人說比丘語已巳不誹
0635b07: 說各各有所說不外之不瞋恨而廣
0635b08: 之不與知識俱不與伴俱不無
0635b09: 恩潤不無反復諸賢謂彼人此與教
0635b10: 法俱是為諸賢不反戾與教法俱梵
0635b11: 行與俱者當為說當為教授當為教
0635b12: 誡愛念彼人為第一故此諸賢比丘
0635b13: 當自思量諸賢謂彼人無求不與
0635b14: 求俱者是我所念我若無求不
0635b15: 與求俱者他亦念我比丘作等觀
0635b16: 當莫求當作是學如是不染欲不
0635b17: 瞋恨不慳嫉不捨不幻不無羞
0635b18: 無無恚結口不言恚結比丘語已巳
0635b19: 不還報言比丘語已巳不向多人說比
0635b20: 丘語已巳不誹說各各有所說不外之
0635b21: 不瞋恨而廣之不與知識俱不與
0635b22: 伴俱不無恩潤不無反復諸賢彼
0635b23: 人不無恩潤不無反復者我所愛念
0635c01: 我若不無恩潤不無反復者他亦愛
0635c02: 念我比丘作等觀不無恩潤不無反
0635c03: 復當作是學此諸賢比丘觀已巳多有
0635c04: 所益我為住求與求俱當不
0635c05: 求與求俱此諸賢比丘觀而知我
0635c06: 住求與求俱彼當不喜彼便
0635c07: 進欲止此諸賢比丘觀而知我當不
0635c08: 住求與求俱彼便喜清淨白
0635c09: 佛世尊境界行見已巳樂行猶若諸賢
0635c10: 有眼之士持極淨鏡自用觀此諸
0635c11: 賢有眼之士自見塵垢便不喜
0635c12: 彼便進欲除此垢諸賢有眼之士不
0635c13: 自見有塵垢彼便喜清淨自見
0635c14: 已巳樂行如是諸賢比丘觀而知我為
0635c15: 住求與求俱彼進欲止此諸賢
0635c16: 比丘觀而知我當不住求不與
0635c17: 求俱彼便喜清淨白佛世尊境界
0635c18: 住見已巳樂行如是住染欲不住不染
0635c19: 欲如是住瞋恨不住不瞋恨如是住
0635c20: 慳嫉不捨不住不慳嫉不捨如是住
0635c21: 幻不住不幻如是住無羞
0635c22: 無不住不無羞不無如是住恚
0635c23: 結口言恚結不住不恚結口言恚結
0636a01: 比丘語已巳還報其言不住比丘語已巳
0636a02: 不還報比丘語已巳向多人說不住比
0636a03: 丘語已巳不向多人說比丘語已巳而誹
0636a04: 說不住比丘語已巳不誹說各各有所
0636a05: 說而外說之不住各各所說不外說
0636a06: 之瞋恨不住不瞋恨而廣與知識
0636a07: 俱與伴俱不住不與知識俱不
0636a08: 與伴俱不知恩潤不知反復不住
0636a09: 不無恩潤不無反復此諸賢比丘觀
0636a10: 而知我住不知恩潤不知反復彼便
0636a11: 不喜彼便進欲上此諸賢比丘觀
0636a12: 而知我住不無恩潤住不無反復彼
0636a13: 便喜清淨白佛世尊境界行自見
0636a14: 已巳樂行猶若諸賢有眼之士持清淨
0636a15: 鏡自照面此諸賢有眼之士自見面
0636a16: 有塵垢彼便不喜便進欲止此諸
0636a17: 賢此有眼之士不自見面有塵垢彼
0636a18: 即喜清淨自見已巳樂行如是諸賢
0636a19: 比丘觀而知住不恩潤反復彼便不
0636a20: 喜即進欲止此諸賢比丘觀而知
0636a21: 當我住不無恩潤不無反復彼便喜
0636a22: 清淨白佛世尊境界行自見已巳樂
0636a23: 行樂行已巳喜喜已巳身信行身信
0636b01: 行已巳知安樂安樂已巳意定意定已巳知
0636b02: 如真見如真知見如真已巳無厭無厭
0636b03: 已巳無染無染已巳解脫解脫已巳得解脫
0636b04: 知生已巳盡梵行已巳成所作已巳辦不受
0636b05: 後有知如真。
0636b06: 賢者目揵連如是說彼諸比丘聞尊
0636b07: 者目揵連所說歡喜而樂竟。
0636b08: 止　佛說頻毗娑羅詣佛供養經
0636b09: 　西晉沙門法炬　譯
0636b10: 右一經經名譯主諸藏皆同而其文
0636b11: 相國本宋本全同丹本大別似未知
0636b12: 去取今按開元錄云此經與增一阿
0636b13: 含經第二十六卷等見品同本異譯
0636b14: 撿之國宋二本與彼全同即是彼經
0636b15: 中抄出耳何為異譯耶意者宋藏失
0636b16: 法炬譯本遂抄彼本部為此別行然
0636b17: 彼增一即東晉瞿曇僧伽提婆譯既
0636b18: 抄彼經而云法炬譯者何耶凡是
0636b19: 抄經非異譯者開元錄中曾被刪去
0636b20: 此何獨存耶故今以丹藏為真本云
0636b21: 又為看舊國宋藏者具錄正經于左。
0636b22: 頻毗婆羅王詣佛供養經
0636b23: 西晉沙門釋法炬　譯
0636c01: 如是我聞一時婆伽婆在舍衛城祇
0636c02: 樹給孤獨園圍與大比丘眾千二百五
0636c03: 十人俱為人敬仰悉來供養比丘比
0636c04: 丘尼優婆塞優婆夷大王大子群臣
0636c05: 下至人民悉來供養具衣被飲食
0636c06: 臥疾瘦醫藥尒時世尊名德遠聞如
0636c07: 是世尊如來至真等正覺明行成為
0636c08: 善逝世閒解無上士道法御天人師
0636c09: 佛世尊為眾生說法初善中善竟善
0636c10: 義甚深遠具諸梵行尒時摩竭王頻
0636c11: 毗娑羅告諸群臣汝等嚴駕羽葆車
0636c12: 所以然者我欲往迦尸拘薩羅國問
0636c13: 訊世尊禮拜承事世尊出世甚難直
0636c14: 亦甚難遇如來時時出世譬如優曇
0636c15: 華時乃出世世尊亦復如是亦甚
0636c16: 難遇對曰如是天王尒時群臣聞摩
0636c17: 竭國王頻毗顏色娑羅端正教便嚴駕羽
0636c18: 葆車往詣王頻毗娑羅所便白王言
0636c19: 車已嚴駕今正是時尒時摩竭王頻
0636c20: 毗娑羅乘羽葆車群臣人民前後圍
0636c21: 遶從羅城出以王威力漸漸往詣
0636c22: 迦尸拘薩羅至舍衛城祇樹給孤獨
0636c23: 園乘車至城門從車下步往詣祇桓
0637a01: 至如來所猶如剎利王捨五威儀頭
0637a02: 面禮世尊足以手摩抆世尊足自稱
0637a03: 姓名我是摩竭國頻毗娑羅王中之
0637a04: 王是頻毗娑羅王尒時世尊告頻毗
0637a05: 娑羅王汝是大王剎利豪族我是釋
0637a06: 子出家學道於此色身眾德具足乃
0637a07: 屈大王至我所問訊起居康強叉手
0637a08: 承事王白世尊曰蒙世尊恩我亦見
0637a09: 剎利有智慧多聞者婆羅門有智慧
0637a10: 者長者有智慧者沙門有智慧者各
0637a11: 共論義我以此論盡往問沙門瞿曇
0637a12: 若彼沙門瞿曇荅以此論者我等以
0637a13: 此論荅若瞿曇沙門不荅此論者亦
0637a14: 當共論義便往至世尊所尒時世尊
0637a15: 與說法從世尊聞法不復問論義
0637a16: 當有所難便歸命世尊法比丘僧是
0637a17: 謂世尊身有功德說微妙法知時之
0637a18: 行是時得等三歡喜於世尊所復有
0637a19: 恭敬大聲聞眾行皆清白戒成就三
0637a20: 昧成就智慧成就解脫成就解脫見
0637a21: 慧成就所謂四雙八是謂世尊聲
0637a22: 聞眾可敬可貴為第一尊是世閒人
0637a23: 民無上福田是謂第三歡喜於三耶
0637b01: 三佛所尒時摩竭國王頻毗娑羅從
0637b02: 佛聞微妙法聞微妙法已巳白世尊言
0637b03: 願如來受我三月請遊羅閱城當供
0637b04: 養衣被飲食臥具病瘦醫藥及比
0637b05: 丘僧尒時世尊默然受頻毗娑羅王
0637b06: 請尒時摩竭國王頻毗娑羅王見世
0637b07: 尊默然受請便歡喜踊躍不能自勝
0637b08: 即從坐起頭面禮世尊足右遶三
0637b09: 便退而去祇桓門乘羽葆車還詣羅
0637b10: 閱祇城自宮殿所尒時摩竭國王頻
0637b11: 毗娑羅諸大臣人民卿等善聽我
0637b12: 欲請世尊於此三月及比丘僧供養
0637b13: 衣被飲食臥具病瘦醫藥汝等各
0637b14: 相勸率荅曰如是天王尒時摩竭國
0637b15: 王頻毗娑羅在獨處坐便作是念我
0637b16: 有資財能有所辦欲盡形壽供養世
0637b17: 尊衣被飲食臥具病瘦醫藥及比
0637b18: 丘僧當率勸大臣人民尒時摩竭國
0637b19: 王頻毗娑羅即曰勸率諸大臣我向
0637b20: 者在獨處坐便生是念我有資財能
0637b21: 有所辦欲盡形壽供養世尊衣被飲
0637b22: 食臥具病瘦醫藥及比丘僧我應
0637b23: 群臣人民卿等隨其種類請佛及
0637c01: 比丘僧汝等長夜受報無窮荅曰如
0637c02: 是天王群臣人民從王聞閒教已巳尒時
0637c03: 世尊遊在舍衛城便出人閒遊行與
0637c04: 大比丘眾千二百五十人俱漸往詣
0637c05: 羅祇尒時世尊住竹林迦蘭檀園
0637c06: 與大比丘眾千二百五十人俱尒時
0637c07: 摩竭國王頻毗娑羅聞佛至羅祇
0637c08: 城住竹園迦蘭所與大比丘眾千
0637c09: 二百五十人俱尒時王頻毗娑羅
0637c10: 諸群臣速嚴駕羽葆車往詣迦蘭
0637c11: 所問訊世尊尒時群臣聞摩竭國頻
0637c12: 毗娑羅便往嚴駕羽葆車白頻毗
0637c13: 娑羅曰車已巳嚴駕今正是時尒時摩
0637c14: 竭國王頻毗娑羅便乘羽葆車群臣
0637c15: 人民前後圍遶以王威勢出羅城
0637c16: 往詣竹園迦蘭所便下車步入迦
0637c17: 蘭詣世尊所猶如剎利王有五威
0637c18: 儀謂金屣蓋天冠珠柄拂皆捨一
0637c19: 面頭面禮世尊足在一面坐尒時摩
0637c20: 竭國王頻毗娑羅白世尊言自還國
0637c21: 已巳來在獨處坐便生是念我典此國
0637c22: 界所有資財能有所辦欲盡形壽供
0637c23: 養如來及比丘眾衣被飲食臥具
0638a01: 病瘦醫藥亦當勸率臣人民使得蒙
0638a02: 度使長夜得離三塗永處安隱尒時
0638a03: 世尊告摩竭國王頻毗娑羅善哉善
0638a04: 哉大王為眾生故發弘誓意欲安隱
0638a05: 眾生義理深遠天人得安尒時世尊
0638a06: 為摩竭國王頻毗娑羅說微妙法勸
0638a07: 樂令聞皆令歡樂尒時摩竭國王頻
0638a08: 毗娑羅從佛聞微妙法發歡喜心即
0638a09: 從坐起禮世尊足遶佛三即退而
0638a10: 去出迦蘭門還自乘車詣羅城
0638a11: 入自宮裏坐其殿上即其日辦具甘
0638a12: 饌飲食若于種味即其日為佛比丘
0638a13: 僧敷眾坐具手執香鑪昇高樓上東
0638a14: 向叉手至心念世尊亦自思惟今時
0638a15: 已巳到願世尊知時見顧尒時世尊知
0638a16: 時已巳到便著衣持比丘僧前後圍
0638a17: 遶入羅城往詣摩竭國王頻毗娑
0638a18: 羅宮到已巳諸比丘僧各次第坐尒時
0638a19: 摩竭國王頻毗娑羅見佛比丘僧坐
0638a20: 已巳定自手執若于種甘饌飲食飯佛
0638a21: 及比丘僧見世尊飯已巳攝更敷小
0638a22: 在如來前坐尒時世尊為摩竭國
0638a23: 王頻毗娑羅說微妙法漸漸共議所
0638b01: 謂論者施論戒論生天論欲穢濁漏
0638b02: 為大若出家為要尒時世尊知王心
0638b03: 歡喜不能自勝皆悉柔和猶如諸如
0638b04: 來所應說法苦習盡道尒時世尊具
0638b05: 為王說微妙法尒時二百五十婇女
0638b06: 即於坐上逮法眼淨彼已巳見法得法
0638b07: 選擇諸法奉持諸法無疑猶豫希望
0638b08: 已巳得無所畏及所應學法歸依佛
0638b09: 法眾受持五戒尒時世尊見王頻毗
0638b10: 娑羅聞微妙法歡喜奉持尒時世尊
0638b11: 便說此偈。
0638b12: 祠火最為首詩頌亦為首王為人中首
0638b13: 眾流海為首眾星月為首光明日為首
0638b14: 上下及四方諸所生品物天上及世閒
0638b15: 佛最無有上欲求種德者當求於三佛
0638b16: 尒時世尊以此偈為王說即從坐起
0638b17: 便退還去。
0638b18: 若　舍衛國王十夢經安公失譯經今付西晉錄
0638b19: 按此經與增一阿含經第五十一卷
0638b20: 大愛道般涅槃品同本異譯今國宋
0638b21: 二本文義相同此丹本與宋義同文
0638b22: 異似非一譯而未知是非不敢去取
0638b23: 然此丹本詳悉今且雙存以待賢哲。
0638c01: 若　四未曾有經一卷西晉笁法護譯
0638c02: 右一經經名譯主諸藏皆同而國宋
0638c03: 兩本文義全同始終唯說造塔功德
0638c04: 未雖結名未曾有法然一經始末無
0638c05: 四字之義此丹本經說轉輪聖王有
0638c06: 四未曾有法以喻阿難亦有四未曾
0638c07: 有法按開元錄若中有四未曾有
0638c08: 經云與增一阿含八難品同本異譯
0638c09: 今撿之丹本即是也其國宋本經即
0638c10: 前毀中未曾有經後漢失譯人名
0638c11: 出古舊錄者耳意者宋藏於此若
0638c12: 中失真四未曾有經而得毀中未
0638c13: 曾有經以為名脫四字遂加四字重
0638c14: 編於此錯也意此錯之失凡有四焉
0638c15: 失真四未曾有經一也未曾有經一
0638c16: 本重載二也又彼失譯而為法護譯
0638c17: 三也彼是大乘而抑之編此小乘藏
0638c18: 中四也故去宋經而取丹本後賢欲
0638c19: 知今所去經是何等者請見毀未
0638c20: 曾有經即是耳今為看舊國宋藏者
0638c21: 具錄正經于左。
0638c22: 佛說四未曾有法經
0638c23: 西晉三藏笁法護　譯
0639a01: 聞如是一時婆伽婆在舍衛城祇樹
0639a02: 給孤獨園尒時世尊告諸比丘轉輪
0639a03: 聖王有此四未曾有法云何為四於
0639a04: 是轉輪聖王為人民類皆悉愛念未
0639a05: 曾傷害譬如父子轉輪聖王亦復如
0639a06: 是愛敬人民未曾有瞋怒向之譬如
0639a07: 父有一子是謂轉輪聖王初未曾有
0639a08: 法或復轉輪聖王遊人民間見皆歡
0639a09: 喜如子親父是謂轉輪聖王二未曾
0639a10: 有法復次轉輪聖王住不遊行時人
0639a11: 民類其有者皆得歡喜彼轉輪聖
0639a12: 王與人民說法其有聞者皆悉歡喜
0639a13: 時人民聞轉輪聖王說法無有猒足
0639a14: 是謂轉輪聖王三未曾有法復次轉
0639a15: 輪聖王坐不遊行時人民類其有
0639a16: 者皆悉歡喜彼轉輪聖王教人民
0639a17: 此事可為此不可為此可親此不可
0639a18: 親若為此事者長夜獲福無窮極若
0639a19: 為此事長夜受苦亦無休息彼人民
0639a20: 類聞轉輪聖王如此教喜無猒足
0639a21: 是謂轉輪聖王有此未曾有法如是
0639a22: 阿難比丘亦有四未曾有法云何為
0639a23: 四於是阿難比丘若至比丘眾中諸
0639b01: 比丘見皆悉歡喜彼阿難比丘為說
0639b02: 法其聞法者皆悉歡喜諸比丘聞阿
0639b03: 難所說無猒足是謂阿難比丘第一
0639b04: 未曾有法若阿難比丘默然至比丘
0639b05: 眾中其有見者皆悉歡喜彼阿難
0639b06: 比丘為說法其聞法者皆得歡喜時
0639b07: 比丘眾聞阿難說法不知猒足是
0639b08: 謂阿難比丘第二未曾有法若復阿
0639b09: 難默然至優婆塞處時優婆塞見皆
0639b10: 歡喜彼阿難比丘為說法時優婆塞
0639b11: 眾聞阿難所說無有猒足是謂阿難
0639b12: 比丘第三未曾有法復次阿難比丘
0639b13: 默然至優婆夷眾中彼眾見者皆悉
0639b14: 歡喜彼阿難比丘為說法優婆夷聞
0639b15: 者無有猒足是謂阿難比丘四未曾
0639b16: 有法尒時諸比丘聞佛所說歡喜奉
0639b17: 行。
0639b18: 
0639b19: 高麗國新雕大藏挍正別錄卷第十八　十六張
0639b20: 丙午歲高麗國大藏都監奉
0639b21: 雕造
