0192a12: 
0192a13: 大宗地玄文本論略註卷第四
0192a14: 
0192a15: 馬鳴菩薩　造
0192a16: 陳　真諦三藏　譯
0192a17: 清　楊文會　略註
0192a18: ○繫縛地地品類不吉祥道路大決擇分第二十
0192a19: 七此就生滅門中雜染分說。重言地地者。表雜染無盡也。一繫縛。一切繫縛。即是同品同類。統名
0192a20: 不吉祥道路。因位修行。莫不由此而求出離。○或疑二十四分既名離惡品藏。二十五分既名非患
0192a21: 道路何故此分復名不吉祥道路耶。答曰。自第七分以。來。詳示五位行相。而未明次第漸轉之功。故
0192a22: 從此分以下說修證階差。以收前文對治之效耳。
0192a23: 如是已巳說摩訶寶輪王廣大圓滿無上地地大決擇
0192a24: 分。次當說繫縛地地品類不吉祥道路大決擇分。其
0192b01: 相云何。偈曰。
0192b02: 繫縛道路中亦有金剛位依位立轉相
0192b03: 則有四種法謂能所障果如是四種法
0192b04: 皆悉有為量如法應觀察
0192b05: 論曰。就繫縛地地品類不吉祥道路分中。亦有五十
0192b06: 一金剛位。依此諸位。建立轉相。有四種法。云何為四。
0192b07: 一者能證智法。二者所證理法。三者障礙事法。四者
0192b08: 證得果法。是名為四。如是四法。皆有為量。應審思擇。
0192b09: 如偈繫縛道路中。亦有金剛位。依位立轉相。則有四
0192b10: 種法。謂能所障果。如是四種法。皆悉有為量。如法應
0192b11: 觀察故此從凡位入信位之初。說對治法門。有斷有證。與第七分名異義同。皆是漸轉門中最初
0192b12: 方便也。如是四法各有幾數。其轉形相當如何耶。偈曰。
0192b13: 各有二種法謂本始體相生滅及增減
0192b14: 轉相唯上上發始因地。唯有上轉。而無下轉橫轉。
0192b15: 論曰。四種法中。各有二種。云何二智。一者本古性德
0192b16: 智。二者始今起德智。是名為二。云何二理。一者體有
0192b17: 實理。二者相有實理。是名為二。云何二障。一者本生
0192b18: 本生障。二者本滅本滅障。是名為二。云何二果。一者
0192b19: 增長功德果。二者損減過患果。是名為二。如偈各有
0192b20: 二種法。謂本始體相。生滅及增減故。修行轉相唯上
0192b21: 上故。如偈轉相唯上上故。障治證果。對量差別。形相
0192b22: 如何。偈曰。
0192b23: 本生體增對始滅相減對從多亦通了
0192b24: 如法應觀察
0192c01: 論曰。本古性德智。斷除本生本生障。證得體有實理。
0192c02: 成就增長功德果。如偈本生體增對故。始今起德智。
0192c03: 斷除本滅本滅障。證得相有實理。成就損減過患果。
0192c04: 如偈始滅相減對故。如是四法。五十一種真金位中
0192c05: 皆悉具足。應審思擇繫縛地中。具有五十一金剛位。所謂染無自性。全體即真也。故
0192c06: 四種法中。以智理二法。斷除生滅二障。證得二果。本古性德者。性淨本覺也。本生障者。生相無明也。體有實理
0192c07: 者。不從修得也。增長功德果者。稱性功德。修而後顯也。始起德智者。始覺修德也。本滅障者。滅相。無明也。相有
0192c08: 實理者。萬行莊嚴也。損減過患果者。煩惱漸薄。歷位修證也。生住異滅四相。以住相攝入生相。以異相攝入滅
0192c09: 相。本生本生者。生生不已巳也。本滅本滅者。滅滅無窮也。皆言本者。莫不依真而起也。生相極細。滅相極麤。皆是
0192c10: 染法。故名繫縛地也。就繫縛地。智。理。事。果。皆名有為。以從修證而得果也。至三十一分出離繫縛地。則十空十
0192c11: 有皆名無為矣。唯一向轉。俱種轉耶上問下答。俱種轉故。如偈從
0192c12: 多亦通了。如法應觀察故。生滅二障。業用差別。形相
0192c13: 如何。偈曰。
0192c14: 本主生滅時勝生勝滅故
0192c15: 論曰。功德善根出興對治。轉勝出興。轉勝對滅。作逆
0192c16: 事故。如偈本主生滅時。勝生勝滅故故本古性德智。稱之為本主。
0192c17: 本主原無生滅從對治法上言其生滅。生善滅惡。皆能勝他。對障礙法而作逆事。是不屈撓行也○引經第三
0192c18: 十六。大金剛山寶海會眾脩多羅中作如是說。復次文
0192c19: 殊師利。汝前所問云何名為諸法無常一道一種第
0192c20: 一轉門者。以四無常故。我作如是唱。云何為四。一者
0192c21: 智無常。二者理無常。三者無常無常。四者上果無常。
0192c22: 是名為四。文殊師利。言智無常者。斷煩惱故。言理無
0192c23: 常者。智所證故。言無常無常者。被斷除故。言果無常
0192c24: 者。待因力故。乃至廣說故在無常法中第一轉門。法法皆名無常。言無常無常
0193a01: 者。即前文障礙事法也。
0193a02: ○繫縛地地自然本王摩訶品大決擇分第二
0193a03: 十八繫縛地中。本王自在。故有為無為二法齊轉。所謂染淨同源。縛脫無二也。。子為切。
0193a04: 考字典。字字之。縫衣相著為。可以意會。
0193a05: 如是已巳說繫縛地地品類不吉祥道路大決擇分。次
0193a06: 當說繫縛地地自然本王摩訶品大決擇分。其相
0193a07: 云何。偈曰。
0193a08: 自然本王中有為無為法具足圓滿轉
0193a09: 此中具上下
0193a10: 論曰。就自然本王摩訶品分中。則有二轉。云何為
0193a11: 二。一者有為轉。二者無為轉。是名為二。如偈自然本
0193a12: 王中。有為無為法。具足圓滿轉故。亦有二轉。云何為
0193a13: 二。一者上轉。二者下轉。是名為二。如偈此中具上下
0193a14: 故此是第二轉門。應是住位。故有為無為並行。上轉下轉齊運。有為無為各有幾
0193a15: 數。上下轉相當如何耶。偈曰。
0193a16: 無為唯有一有為有二種如次實本始
0193a17: 上下無為主出生二有為轉勝廣大轉
0193a18: 論曰。無為有一。有為有二。一謂有實故。二謂本始故。
0193a19: 如偈無為唯有一。有為有二種。如次實本始故依真際說。
0193a20: 唯一實理。故言無為唯有一。依世俗說。權分本始。故言有為有二種。如是三法。五十一
0193a21: 種金剛位中。亦上亦下增長功德。轉相云何。謂上時
0193a22: 中。一一位位無為法主。皆悉各各出生增長一萬本
0193a23: 始清妙覺慧。其下時中。一一位位皆悉各各二億本
0193a24: 始清妙覺慧。具足圓滿出生增長。如是如是。如如上
0193b01: 下至小無量。如說本存。眷屬亦爾。如偈上下無為主。
0193b02: 出生二有為。轉勝廣大轉故。如其次第增數應知引經
0193b03: 第三十七。品地經論脩多羅中作如是說。世間藏地本王
0193b04: 海中。無常功德眾多無數。常住功德其數微少。是故
0193b05: 說言世間藏地。乃至廣說故世間藏地。是雜染門。本王海中。是清淨門。雜染
0193b06: 未盡。淨業未純。故功德多屬無常。而常住功德甚微少也。
0193b07: ○自然本王廣大轉地無障無礙俱行道路大
0193b08: 擇分第二十九
0193b09: 如是已巳說繫縛地地自然本王摩訶品大擇分。
0193b10: 次當說自然本王廣大轉地無障無礙俱行道路大
0193b11: 擇分。其相云何。偈曰。
0193b12: 本王道路中依位漸漸轉一主生二伴
0193b13: 至中無量故數變皆悉通如法應觀察
0193b14: 論曰。就自然本王廣大轉地無障無礙俱行道路分
0193b15: 中。依五十一位。如其次第亦上亦下漸漸轉行。無為
0193b16: 法主生二有為。若上若下。增中無量數。至中無量變
0193b17: 故。如偈本王道路中。依位漸漸轉。一主生二伴。至中
0193b18: 無量故。數變皆悉通。如法應觀察故引經第三十八。部宗花
0193b19: 品脩多羅中作如是說。行藏海中。有一常德。其數無
0193b20: 量。行藏海中。有二無常功德品類。其數無量。亦昇亦
0193b21: 胡雅切。其數無量。乃至廣說故此是第三轉門。應是行位。行藏海中。與前
0193b22: 世間藏地本王海中。大不相同。所以常德與無常德。皆是無量。昇進之功。思之可見。
0193b23: ○最極廣大俱行山王無盡海海大決擇分第三
0193b24: 十
0193c01: 如是已巳說自然本王廣大轉地無障無礙俱行道路
0193c02: 大決擇分。次當說最極廣大俱行山王無盡海海大
0193c03: 決擇分。其相云何。偈曰。
0193c04: 無盡海海中依位漸漸轉一主生二伴
0193c05: 至大無量故數及變例前應廣通達焉
0193c06: 論曰。就無盡海海藏中。依五十一位。如其次第亦上
0193c07: 亦下。無為法主出生增長二有為法。增大無量數。至
0193c08: 大無量變故。如偈無盡海海中。依位漸漸轉。一主生
0193c09: 二伴。至大無量故。數及變例前。應廣通達焉故引經第三
0193c10: 十九。彼脩多羅中作如是說。行常山王海中。有三種大
0193c11: 無量。云何為三。一者常大無量。二者無常大無量。三
0193c12: 者轉變大無量。乃至廣說故此是第四轉門。應是迴向位。迴向妙果。名為行
0193c13: 常山王。常與無常并及轉變。皆大無量。已巳稱法界性矣。
0193c14: ○出離繫縛地清白解脫道路大決擇分第三十
0193c15: 一
0193c16: 如是已巳說最極廣大俱行山王無盡海海大決擇分。
0193c17: 次當說出離繫縛地清白解脫道路大決擇分。其相
0193c18: 云何。偈曰。
0193c19: 解脫道路中有二十無為謂十空十有
0193c20: 如是諸無為五十一位中皆悉具足有
0193c21: 依法位立轉有二重重超
0193c22: 論曰。就出離繫縛地清白解脫道路分中。則有二十
0193c23: 無為常法。所謂十空十有無為各差別故此是第五轉門。位在
0193c24: 地上。忽然超越世出世間。名為離繫縛地。故十空十有皆是無為。金剛經云。一切賢聖。皆以無為法而有差別。
0194a01: 即此論中所說五十一位具足二十無為差別而轉也。云何名為十空無為。一
0194a02: 者廣大空自然常住離造作空無為。二者大空
0194a03: 影空無為。三者空影影空無為。四者破影無所有
0194a04: 空無為。五者空空俱非空無為。六者離言絕說空無
0194a05: 為。七者絕離未畢空無為。八者絕離心解空無為。九
0194a06: 者絕離窮窮空無為。十者無障無礙大空大空空無
0194a07: 為。是名為十。云何名為十有無為。一者一切言說決
0194a08: 定常住無破非空無為。二者一切心識決定常住無
0194a09: 破非空無為。三者一切大種決定常住無破非空無
0194a10: 為。四者一切俱非決定常住無破非空無為。五者一
0194a11: 切有實決定常住無破非空無為。六者一切性火決
0194a12: 定常住無破非空無為。七者一切今光決定常住無
0194a13: 破非空無為。八者一切有名決定常住無破非空無
0194a14: 為。九者一切無名決定常住無破非空無為。十者廣
0194a15: 大圓滿自性本有一切種有決定常住無破非空無
0194a16: 為。是名為十。如偈解脫道路中。有二十無為。謂十空
0194a17: 十有故。如是二十種無為法。五十一種金剛位中。具
0194a18: 足圓滿無闕失轉。如偈如是諸無為。五十一位中。皆
0194a19: 悉具足有故。依如是等二十無為。五十一位建立轉
0194a20: 相。則有二種。云何為二。一者重重該攝無障礙門。二
0194a21: 者次第亂轉超過門。是名為二。如偈依法位立轉。有
0194a22: 二重重超故。且重重該攝無障礙門形相如何。偈曰。
0194a23: 二十法一一各攝後二十五十一種位
0194a24: 一一皆各各攝五十一位亦此相違攝
0194b01: 以此因緣故建立重重名
0194b02: 論曰。云何名為重重門相。謂該攝故。云何該攝。謂二
0194b03: 十種無為常法信心具足。一一各各攝後諸位各二
0194b04: 十種無為法故。如說信心。餘位亦爾。如偈二十法一
0194b05: 一各攝後二十故。五十一種位。各攝五十一。亦無障
0194b06: 礙。如偈五十一種位。一一皆各各。攝五十一位故。亦
0194b07: 一一法攝一切位。一一位位攝一切法。亦無障礙。如
0194b08: 偈亦此相違攝故。以如是二種該攝門故。立重重名。
0194b09: 如偈以因此緣故。建立重重名故。如是已巳說重重該
0194b10: 攝無障礙門。次當說次第亂轉超過門。其相云何。偈
0194b11: 曰。
0194b12: 五十一位中隨一經五十漸漸增法數
0194b13: 周廣大轉
0194b14: 論曰。今此偈中為明何義。為欲現示五十一種金剛
0194b15: 位中。以信為初。經五十位。以發心住而為其初。經五
0194b16: 十位。乃至以最極地而為其初。經五十位。若第一轉。
0194b17: 增四十一百數法位轉。若第二轉。增八十二百數法
0194b18: 位轉。乃至最後地故。如偈五十一位中。隨一經五十。
0194b19: 漸漸增法數。周廣大轉故引經第四十。蘊高山王品類
0194b20: 脩多羅中作如是說。無破地地門中。有寂靜寶。其數
0194b21: 眾多。空寂靜寶。其數眾多。若有行者入此門中。通達
0194b22: 諸法無為大道。無所障礙。無所疑畏。其心自在決定
0194b23: 常住大安樂。漸漸增長常功德海。乃至廣說故世人但知
0194b24: 空寂靜寶。而不知有寂靜寶。有若喧動。則違於空。空有相違。即是凡夫外道之法。若知二門皆寂。則真常性德
0194c01: 無雜無障矣。
0194c02: ○解脫山王根本地地無礙自在大決擇分第三
0194c03: 十二
0194c04: 如是已巳說出離繫縛地清白解脫道路大決擇分。次
0194c05: 當說解脫山王根本地地無礙自在大決擇分。其相
0194c06: 云何。偈曰。
0194c07: 根本山王中空有互相生諸位相生故
0194c08: 轉勝廣大轉
0194c09: 論曰。今此偈中為明何義。為欲現示十空無為。一一
0194c10: 各各出生十有無為常法。十有無為。一一各各出生
0194c11: 十空無為常法空生有。有生空。故名空有互相生。五十一位。一一各
0194c12: 各出生五十。依重重等門。圓滿廣大轉故。如偈根本
0194c13: 山王中。空有互相生。諸位相生故。轉勝廣大轉故引經
0194c14: 第四十一。摩訶衍海脩多羅中作如是說。解脫海中。亦有
0194c15: 空有。亦有有空。其數眾多。如是空有。唯是常滅真常寂滅。
0194c16: 非無常量。唯是功德。非過患品菩薩盡地。求纖毫過患不可得。是故
0194c17: 說言解脫藏海。乃至廣說故。
0194c18: ○解脫山王大道路大決擇分第三十三
0194c19: 如是已巳說解脫山王根本地地無礙自在大決擇分。
0194c20: 次當說解脫山王大道路大決擇分。其相云何。偈曰。
0194c21: 山王道路中前所說量中增空空有有
0194c22: 位位轉勝生
0194c23: 論曰。就解脫山王大道路分中。則有三轉。云何為三。
0194c24: 一者空空轉。十空無為。一一各各生十空故。二者有
0195a01: 有轉。十有無為。一一各各生十有故。三者位位轉。五
0195a02: 十一位。一一各各生五十故。是名為三。取自相生。非
0195a03: 他相故空生空。有生有。位生位。皆自相生也。前分空有互生。此分空有自生故不同耳。如偈
0195a04: 山王道路中。前所說量中。增空空有有。位位轉勝生
0195a05: 故。餘種種門。轉轉增數。應廣通達。
0195a06: ○廣大無盡解脫海海摩訶山王大決擇分第三
0195a07: 十四
0195a08: 如是已巳說解脫山王大道路大決擇分。次當說廣大
0195a09: 無盡解脫海海摩訶山王大決擇分。其相云何。偈曰。
0195a10: 前所說諸轉無有窮盡故
0195a11: 論曰。今此偈中為明何義。為欲現示空生自空。無有
0195a12: 窮盡。空生異空。無有窮盡。空生諸有。無有窮盡。有亦
0195a13: 如是。無有窮盡。位亦如是。無有窮盡。重重無窮。亂轉
0195a14: 無窮。無其邊際。無其始終。甚深甚深。周周。廣大
0195a15: 轉行。則是解脫海海山王無礙自在體相用故空有二門。
0195a16: 統攝世間出世間一切諸法。重重亂轉二門。統攝次第非次第一切諸位。以無邊際無始終。總括體相用三大。
0195a17: 至於究竟圓極果海。無餘蘊矣。如偈前所說諸轉。無有窮盡故故。
0195a18: ○摩訶空塵海藏王道路大決擇分第三十五
0195a19: 如是已巳說廣大無盡解脫海海摩訶山王大決擇分。
0195a20: 次當說摩訶空塵海藏王道路大決擇分。其相云何。
0195a21: 偈曰。
0195a22: 海王道路中具足百自在以此因緣故
0195a23: 建立海王名
0195a24: 論曰。今此偈中為明何義。為欲現示海王藏中。無有
0195b01: 別法。唯有自在故。有幾自在。謂百種故。云何為百。一
0195b02: 者時自在。三十二法。亦一時轉。亦異時轉。亦轉時中
0195b03: 不轉。亦不轉時中轉。亦遠時轉。亦近時轉。乃至無量
0195b04: 故。二者處自在。一異等處轉。乃至無量故。三者物自
0195b05: 在。為同異等用。乃至無量故。四者周自在。無所不
0195b06: 通等。乃至無量故。五者大小自在。極重極微等。乃至
0195b07: 無量故。六者有無自在。亦現亦隱等。乃至無量故。七
0195b08: 者寂動自在。亦定亦散等。乃至無量故。八者甚深自
0195b09: 在。不可思議等事。乃至無量故。九者不自在自在。以
0195b10: 逆等事。乃至無量故。十者無礙自在。以逆順事等。乃
0195b11: 至無量故。乃至第百自在自在。無盡自在等皆悉自
0195b12: 在。乃至無量故。如前所說三十二法。如是自在。具足
0195b13: 圓滿。無闕失轉。以此義故。立海王名。應審思擇自第三分
0195b14: 至此。已巳說三十二法。今說百種自在。以顯無量法門莫不自在也。第九不自在自在。即一切世間極惡趣中。無
0195b15: 非自在。提婆達多在阿鼻地獄。如處三禪天樂。是真能證此道者矣。如偈海王道路中。
0195b16: 具足百自在。以此因緣故。建立海王名故引經第四十二。覺
0195b17: 華脩多羅中作如是說。第一廣分大海門中。若廣說
0195b18: 有一十方世界之塵量自在。若略說有一百自在。乃
0195b19: 至廣說故。
0195b20: ○大不可思議重重不可稱量阿說本王大決擇
0195b21: 分第三十六
0195b22: 如是已巳說摩訶空塵海藏王道路大決擇分。次當說
0195b23: 大不可思議重重不可稱量阿說本王大決擇分。其
0195b24: 相云何。偈曰。
0195c01: 阿說本王中有十方塵量十方空塵量
0195c02: 三十三法海
0195c03: 論曰。今此偈中為明何義。為欲現示阿說海中。具足
0195c04: 圓滿十方世界之塵數十方世界之塵數三十三法
0195c05: 海。十方世界之塵數十方空之塵數三十三法海
0195c06: 故。如偈阿說本王中。有十方塵量。十方空塵量。三十
0195c07: 三法海故引經第四十三。本王脩多羅中作如是說。爾時世
0195c08: 尊告大眾言。我以三達智。通達一切法。無所障礙。無
0195c09: 所闕失。而有一海。不可思議不可思議不能窮了。謂
0195c10: 空塵本王性德圓滿自在自在無盡藏海。乃至廣說
0195c11: 故上文三十三法。統攝無量法門。不可窮盡。如來以無量智。照無量法。智無量。法亦無量。若能窮了。即
0195c12: 是有量。故說此分。為三十四法之終。猶周易之終於未濟也
0195c13: 或問自二十七分以來。文中無信住行向地之名。何故以五位釋之。答曰。二十七分在繫縛地。有第
0195c14: 一轉門之語。智理事果皆屬有為。非信位而何。二十八分繫縛地中本王出現。有為無為二法齊轉。
0195c15: 無常眾多。常住微少。非住位而何。二十九分常無常德。皆無量數。且有行薩海中之語。非行位而何。
0195c16: 三十分內常與無常并轉變法皆大無量。以迴向三處稱法界性。非迴向而何三十一分出離繫縛
0195c17: 清白解脫。十空十有皆是無為常法。非地上而何。以次四分盡三十四。皆是地上菩薩行相。至三十
0195c18: 五分及三十六分。明因圓果滿無法可說。祇引經中性德圓滿自在自在之語結之。賢首所謂因位
0195c19: 可說果位不可說者此也。自二十七以下八分。詳示無超次第漸轉位。末後二分融歸果海。如是。則
0195c20: 三十四法無欠無餘矣
0195c21: 已巳上正宗分竟已巳下流通分。
0195c22: ○校量功德讚歎信行現示利益大決擇分第三
0195c23: 十七
0195c24: 如是已巳說大不可思議重重不可稱量阿說本王大
0196a01: 決擇分。次當說校量功德讚歎信行現示利益大決
0196a02: 擇分。其相云何。偈曰。
0196a03: 譬如盛火聚雖在極遠處以光明勢力
0196a04: 能破遠方闇一喻此玄文本論亦復如如是
0196a05: 若有眾生類同世界共住雖未得見學
0196a06: 此論火光明能破遠眾生心相不覺闇
0196a07: 令得覺知明隨分伏其染法合譬如盛火聚
0196a08: 轉勝近其處光明漸漸了能破闇更增二喻
0196a09: 此玄文本論亦復如如是若有眾生類
0196a10: 同一國共住雖未得見學此論火光明
0196a11: 除眾生無知轉轉令分明法合譬如盛火聚
0196a12: 轉轉近其處光明耀更增三喻此玄文本論
0196a13: 亦復如如是若有眾生類同一城共住
0196a14: 雖未得見學此論火光明除眾生無知
0196a15: 轉轉更分明法合譬如盛火聚更轉近其處
0196a16: 光明重重增氣溫其身四喻此玄文本論
0196a17: 亦復如如是若有眾生類同一家共住
0196a18: 雖未得見學此論火光明除心惑護身
0196a19: 轉轉增長故法合譬如有一人得彼大火聚
0196a20: 此人則便得六種大利益謂能塞寒氣
0196a21: 能成熟資具不入毒蟲等破闇常明了
0196a22: 隨請人普施焚燒穢糞等五喻此玄文本論
0196a23: 亦復如如是若有眾生類得此玄文論
0196a24: 此人即便得六種大利益謂禁煩惱軍
0196b01: 成就功德品不入邪魔眾破無明品類
0196b02: 般若慧現前貧窮佛法財來乞求眾生
0196b03: 隨順普施與燒滅煩惱糞法合比如有妙華
0196b04: 水深池中名曰青蓮華有人剎那中
0196b05: 見此蓮華相一百七日中其眼根清白
0196b06: 終日無晦濁六喻此玄文本論亦復如如是
0196b07: 若有眾生類雖不知此論文義之大海
0196b08: 而目見此論其眼根清淨見三世諸佛
0196b09: 有作方便目法合比如有天鼓懸圓生樹頂
0196b10: 名曰妙聲覺無量天女子聞此鼓音已巳
0196b11: 二千七日中其耳根清速無塞隔之事七喻
0196b12: 此玄文本論亦復如如是若有眾生類
0196b13: 雖不知文義而耳聞此論其耳根清淨
0196b14: 聞諸佛梵響有作方便耳法合比如有妙藥
0196b15: 生雪山之頂名曰上味常有人取此藥
0196b16: 著其舌之原身香極芬芬不承用飲食
0196b17: 其命極長遠亦飛騰空八喻此玄文本論
0196b18: 亦復如如是若有眾生類此論中一字
0196b19: 一句若一行若一決擇分若一卷之量
0196b20: 以舌經讀誦雖不知義理而獲得一切
0196b21: 諸脩多羅海經讀誦功德法合比如有菩薩
0196b22: 名曰不思議大力解脫者此菩薩大士
0196b23: 神通自在故於一切所作皆無所障礙
0196b24: 隨應悉現前九喻此玄文本論亦復如如是
0196c01: 若有諸眾生觀達其義理覺悟文下詮
0196c02: 通達一切法皆無所障礙一一覺分明法合
0196c03: 比如有神王名曰大安樂有人須小具
0196c04: 祀祠此神王出興七寶藏令得大安樂十喻
0196c05: 此玄文本論亦復如如是若有一男女
0196c06: 此玄文本論勒受持讀誦有人須小具
0196c07: 專心供此人即得無窮盡福德智慧寶
0196c08: 無所疑畏心法合比如有妙香名曰芬滿布
0196c09: 有人持此香遊行於遠方其經過處處
0196c10: 七七日中間有香氣不盡十一喻此玄文本論
0196c11: 亦復如如是若有一男女荷擔此論部
0196c12: 遊行於遠方若度大海水所有諸眾生
0196c13: 皆得大利益若度山野等所有諸眾生
0196c14: 亦得大利益法合譬如有妙珠名曰如意寶
0196c15: 隨此珠住處無量眷屬玉周圍繞十二喻
0196c16: 此玄文本論亦復如如是隨其住止處
0196c17: 有十方世界塵量大神王一一大神王
0196c18: 各率十方界塵數眷屬神守護此論珠
0196c19: 若滅正法時作微塵散壞所有諸神王
0196c20: 發大聲哭涕隨塵所住處往詣常守護
0196c21: 受持此論者如是數量神若生若死後
0196c22: 常不離守護法合功德雖無量而略說如是
0196c23: 以上五十一行偈。有十二喻。讚歎論之德用○尺良切。
0196c24: ○校量過患訶責誹謗現示罪業大決擇分第三
0197a01: 十八
0197a02: 如是已巳說校量功德讚歎信行現示利益大決擇分。
0197a03: 次當說校量過患訶責誹謗現示罪業大決擇分。其
0197a04: 相云何。偈曰。
0197a05: 譬如有一山名曰寶輪上此山具七寶
0197a06: 更無有窮盡貧窮求寶類無量無邊數
0197a07: 有珠能禁寶名曰頂玻若人有此珠
0197a08: 則能取七寶遠離貧窮苦獲得大安樂
0197a09: 若人無此珠不能寶禁故終日不能得
0197a10: 問所以者何若無珠人詣唯見虎狼熊
0197a11: 及赤蛇青蛇種種雜毒蟲終不見珍寶
0197a12: 以見毒類故其心極疑怖狂亂而馳走
0197a13: 乃至於死滅珍寶自然有而彼求珍人
0197a14: 福薄罪重故終不能見得眾生亦如是
0197a15: 善根甚深人捧堅固信珠入大乘深海
0197a16: 取功德之寶出生死苦輪善根微薄人
0197a17: 得見甚深論無實信心故依正作邪解
0197a18: 受苦輪無期譬如生盲人得妙莊嚴具
0197a19: 無有歡樂事癡人亦如是雖得甚深論
0197a20: 其愚破極故不覺出世寶無有學習心
0197a21: 譬如居井龍從流水至海大迷大亂故
0197a22: 謗海而命終癡人亦如是自所習堅執
0197a23: 定一不移轉聞未曾有法大迷大亂故
0197a24: 誹謗其廣大墮落惡道中無有出離期
0197b01: 以上十五偈。說三種喻。訶斥愚迷。
0197b02: 若有眾生類見聞斯論教不信心誹謗
0197b03: 此人則誹謗三世一切佛三世諸法藏
0197b04: 三世諸僧海此人所得罪無量無量數
0197b05: 不能知邊際十方界塵量諸佛大菩薩
0197b06: 一時悉出現宣說如是量法門之大海
0197b07: 專教化此人經過無量劫終不能教化
0197b08: 問所以者何唯宣說此法無餘別道故
0197b09: 如是眾生類十方界塵量諸佛大菩薩
0197b10: 以大神通力向未來遠劫觀察其限界
0197b11: 無覺道之期問所以者何不學三十四
0197b12: 大金剛軌則到大涅槃岸無有是處故
0197b13: 是故諸行者以勤修方便應觀其法海
0197b14: 不能達其原妄生誹謗心墮落惡道中
0197b15: 無有出離期以上十偈說誹謗得罪。
0197b16: 決定不應作決定不應作罪業雖無量
0197b17: 而略說如是末後一偈。丁寧誥誡。
0197b18: ○現示本因決定證成除疑生信大決擇分第三
0197b19: 十九
0197b20: 如是已巳說校量過患訶責誹謗現示罪業大決擇分。
0197b21: 次當說現示本因決定證成除疑生信大決擇分。其
0197b22: 相云何。偈曰。
0197b23: 我於往昔無量劫隨世尊修菩薩行
0197b24: 一時世尊王家奴國名金水其王名
0197c01: 寶金輪藏此大王有三十億奴婢類
0197c02: 有六十億大白馬金銀等寶亦無盡
0197c03: 有最下奴名常信於中大王告常信
0197c04: 汝受此六十億馬不離守護令無傷
0197c05: 爾時彼奴受諸馬常恒不離無傷護
0197c06: 如是六十億白馬經一日食百兩金
0197c07: 時常信作如是念我身唯一馬眾多
0197c08: 難哉難哉無傷畜此諸馬惡馳難禁
0197c09: 今何方便能護持常信作是念已巳訖
0197c10: 則便依師學術方術力變作萬白馬
0197c11: 六十億白馬中中立化馬
0197c12: 發大聲作如是唱馬皆馬悉作禮拜
0197c13: 爾時有中中化馬皆悉先前作禮拜
0197c14: 餘諸馬皆隨禮拜作如是事已巳訖後
0197c15: 化馬責小咎皆殺諸馬更皆伏從化
0197c16: 常信所願悉成就都無所憂怪之心
0197c17: 常信更復作是念此諸馬皆後我化
0197c18: 除其為資具黃金造作善業易穢報
0197c19: 告諸馬作如是唱諦聽諦聽諸畜生
0197c20: 我身并及汝等身於過去世心負悔
0197c21: 具作一切惡業障亦奴亦馬生此處
0197c22: 恒一切時不自在病苦所逼飢寒亂
0197c23: 一時不得其安樂若此生中不作善
0197c24: 後世亦受如是報去去無有出離期
0198a01: 如宜汝等諸畜生除自資具供德處
0198a02: 須臾飢渴感長樂我人有思心欲修
0198a03: 無其閑閑空過時汝等畜生之身
0198a04: 形穢心濁修何時如宜從我化無逆
0198a05: 其國中有殊勝鳥名曰雅音聲覺悟
0198a06: 此鳥聲不可思議人聞其音大悲慨
0198a07: 爾時彼六十億馬聞常信所語已巳訖
0198a08: 一時發大聲悲哭至十日量無休息
0198a09: 如是諸馬其聲響與雅音聲覺悟鳥
0198a10: 平等平等無差別爾時常信馬皆喜
0198a11: 百兩金分為二分一分以為生長具
0198a12: 一分以為福田分福田分五十兩金
0198a13: 造作一金剛佛像總有六十億佛像
0198a14: 最上第一大白馬名曰長嚴雜色見
0198a15: 常信及諸馬皆死第二生中皆悉人
0198a16: 同一眷屬不相離出家學道勤修行
0198a17: 彼六十億出家人皆名馬鳴無別名
0198a18: 從過去立名字故過去常信今釋迦
0198a19: 彼時六十億白馬今時六十億馬鳴
0198a20: 最第一馬雜色見今時中我身而已巳
0198a21: 第三生中亦人身隨世尊行菩薩行
0198a22: 第四生中亦得人隨世尊習忍辱行
0198a23: 轉轉經過五百生次生中瞋因緣故
0198a24: 得重蛇身受大苦次生中受大魚身
0198b01: 次生中亦得蛇身以蛇身詣世尊所
0198b02: 投體懺悔發慚愧以偈表意發大心
0198b03: 次生中得人同分隨世尊發願繫屬
0198b04: 則世尊作如是願我若成覺道圓滿
0198b05: 宣說百億脩多羅普利益廣略眾生
0198b06: 我則作如是誓願造作一百釋明論
0198b07: 分利益廣略眾生如次後後經多生
0198b08: 世尊滿足行因海安住法界山王位
0198b09: 我亦漸漸修因行證入第八不動地
0198b10: 我則往詣世尊所稽首頂禮立一面
0198b11: 爾時世尊告我言我念往昔無量劫
0198b12: 汝我同住一處中發願作繫屬因緣
0198b13: 如宜汝造作論教我滅度後興正法
0198b14: 我則更頂禮和南向世尊作如是白
0198b15: 我今不知作論法雅闇都無所覺達
0198b16: 唯願世尊為迷子開曉造作論教法
0198b17: 爾時世尊告我言善哉善哉善男子
0198b18: 諦聽諦聽善思念我當為汝分別說
0198b19: 善男子諸佛法藏無量無邊不說劫
0198b20: 無窮盡亦無分界如是無量法藏海
0198b21: 若廣說論若略說皆通該攝無餘持
0198b22: 是名造作論教法我亦重疑更作請
0198b23: 法門海無量無邊我今未滿福智海
0198b24: 居學位中未究竟皆攝無餘持何得
0198c01: 爾時世尊告我言法門大海雖無量
0198c02: 有攝無量宗本法若具攝此宗本法
0198c03: 是名說攝諸法藏我亦更作如是白
0198c04: 云何名為宗本法其數幾有可知不
0198c05: 爾時世尊告我言所言宗本法體者
0198c06: 謂三十四法大海若有論者具此法
0198c07: 名言圓滿大海論若有論者不具者
0198c08: 名言一分小智論以如是大要因緣
0198c09: 我今依三十四法該攝安立無餘說
0198c10: 因緣品類雖無量而總言略說如是
0198c11: 釋迦因地為王家奴。菩薩道中行權方便。不擇貴賤也。化作萬馬。教化馬造福脫苦。度生妙用。無
0198c12: 分人畜也。第一大馬名雜色見者即論主馬鳴是。後以瞋因。受蛇身魚身。一念懺悔。得生人中。隨佛
0198c13: 發願。乃造論之緣起也。百部論中。此為宗本。三十四法。該攝無餘。學者其可不盡心乎○職雉切。
0198c14: 職救切。
0198c15: ○勸持流通發大願海大決擇分第四十
0198c16: 如是已巳說現示本因決定證成除疑生信大決擇分。
0198c17: 次當說勸持流通發大願海大決擇分。其相云何。偈
0198c18: 曰。
0198c19: 願此圓滿大海論不思議塵剎中
0198c20: 出生無量般若日消除無邊無明闇
0198c21: 轉作三寶之大海無非法雨功德藏
0198c22: 非請感周相應非勸自然成就
0198c23: 論主大願。畢現於茲
0198c24: 仁山氏略註既成。歎曰。佛法之妙。有如是耶。夫佛法何以妙。心法之妙也。心法何以妙。自性本具也。自性
0199a01: 雖具。非修莫顯。經中每云。佛神力故。法如是故。佛神力者修德也。法如是者性德也。諸佛正知海。入一
0199a02: 切眾生心想中。是故眾生修因契果。皆佛加持之力也。此論為佛法宗本。窮徹極奧。故稱玄文。老子云。玄
0199a03: 之又玄。眾妙之門。欲知玄妙法門。請觀此論。
0199a04: 
0199a05: 大宗地玄文本論略註卷第四終
