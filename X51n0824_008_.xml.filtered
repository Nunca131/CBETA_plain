0404a03: 
0404a04: 成唯識論觀心法要卷第八
0404a05: 
0404a06: 蕅益沙門　智旭　述
0404a07: △二傍論十因三。初明依處立因。二明依處攝因。
0404a08: 三明因緣依處得果。初中二。初標徵。二正釋。今初。
0404a09: 如是四緣。依十五處義差別故。立為十因。云何此十因
0404a10: 依十五處立。
0404a11: 宗鏡云。十因者。隨說因。為諸法先導之門。觀待因。
0404a12: 了現得作用之事。牽引因。則令成自果。攝受因。則
0404a13: 能攝萬緣。生起因。令萬類能生。引發因。使諸果成
0404a14: 辦。定異因。則種類各別。同事因。則體總一如。相違
0404a15: 因。能起障礙之門。不違因。隨順緣生之理。△二正
0404a16: 釋二。初明十因依十五處立。二以二因攝上十因。
0404a17: 初中十。初隨說因依於語依處立至。十不相違因。
0404a18: 依於不障礙依處立。今初。
0404a19: 一語依處。謂有一法必有一名如名取相之想。所起語言之性。即
0404a20: 依此處立隨說因。謂依此語。隨見聞等說諸義故。此
0404a21: 即以能說之語。為所說諸義之因。有論說此隨說因是名想
0404a22: 見。由如名字取相執著。隨起說故。若依彼論所說。便可以
0404a23: 顯此因是語依處。
0404a24: 有論。指集論也。餘可知。△二觀待因。依於領受依
0404b01: 處立。
0404b02: 二領受依處。謂所觀待有。能受所受之性。即依此處
0404b03: 立觀待因。謂觀待此能受所受。令彼諸事或生或住或成
0404b04: 或得故。此領受依處是彼觀待因。
0404b05: 能所受者。如手為能受。所持之物為所受等。舉業
0404b06: 時為能受。科名甲第為所受等。乃至淨業為能
0404b07: 受。淨土為所受等。觀待所受之果。乃立能受之因。
0404b08: 令彼舉業淨業等事。未生者生。已巳生者住。未成者
0404b09: 成。未得者得也。△三牽引因。依於習氣依處立。
0404b10: 三習氣依處。謂於內外種未成熟位。即依此處立牽
0404b11: 引因。謂能牽引遠自果故。
0404b12: 內種。謂不共種。外種。謂共種也。由此習氣相續相
0404b13: 牽。令後自果漸漸成熟。即種引種令不斷絕。名牽
0404b14: 引因。△四生起因。依於有潤種子依處立。
0404b15: 四三有潤生種子依處。謂內外種已巳成熟位。即依此
0404b16: 處立生起因。謂能生起近自果故。
0404b17: 謂三有種子。已巳經愛取所潤。故能近生自果。名生
0404b18: 起因。△五攝受因。依於六依處立。
0404b19: 五無間滅依處。謂心心所等無間緣。六境界依處。
0404b20: 謂心心所之所緣緣。七根依處。謂心心所所依六
0404b21: 根。八作用依處。謂於所作業一切作具之作用。即除
0404b22: 種子之外。所有餘助現緣皆名作具。九士用依處。謂於所作
0404b23: 業一切能作者之作用。即除種子之外。所有餘作現緣皆名作者。
0404b24: 十真實見依處。謂無漏見唯。除引自種外。但於無漏
0404c01: 法能助引證者。皆名為真實見。總依此六處立攝受因。謂
0404c02: 攝受前五能。辦世間有漏法。具攝受六能。辦出世無漏法
0404c03: 故。
0404c04: △六引發因。依於隨順依處立。
0404c05: 十一隨順依處。謂無記法染法善法之現行種子一切諸
0404c06: 行。能隨順同類勝品諸法。即依此處立引發因謂能
0404c07: 引起同類勝無記勝染勝善行。及能引得無為法故。
0404c08: 無記引發無記。染引發染。善引發善。後倍於前。故
0404c09: 名勝品。善又兼能引得無為。以無為性。雖自平等。
0404c10: 由善品力滅無記染性乃顯現故也。△七定異因。
0404c11: 依於差別功能依處立。
0404c12: 十二差別功能依處。謂有為法。各於自果有能起能
0404c13: 證差別勢力望所生果不相雜亂。即依此處立定異因。謂各能
0404c14: 生自界等果。及各能得自界果故。
0404c15: 差別功能。即色心等各別種子。且約十八界言。根
0404c16: 定非塵等。塵定非識等。識定非根等。又眼定非耳
0404c17: 等。色定非聲等。眼識定非耳識等。各自種子。各於
0404c18: 自果能生能住能成能得。故名為定異因。文中但
0404c19: 舉生得。影略住成也。△八同事因。依於和合依處
0404c20: 立。
0404c21: 十三和合依處。謂從第二領受依處乃至第十二差別功能
0404c22: 依處。於所生住成得果中有和合力。即依此處立同
0404c23: 事因。謂從第二觀待因乃至第七定異因。皆同生等一事
0404c24: 業故。
0405a01: 合前十一依處。總名和合依處。合前六因。總名同
0405a02: 事因也。以同一生果住果成果得果之事業故。△
0405a03: 九相違因。依於障礙依處立。
0405a05: 此處立相違因。謂彼能違生等事故。
0405a06: 如染能障淨。淨亦障染。有漏能障無漏。無漏亦障
0405a07: 有漏。皆名為相違因。△十不相違因。依於不障礙
0405a08: 依處立。
0405a09: 十五不障礙依處。謂於生住成得事中不障礙法。即
0405a10: 依此處立不相違因。謂彼不違生等事故。
0405a11: 不必增上相助。但令不相障礙。即名不相違因也。
0405a12: 初明十因依十五處立竟。△二以二因攝上十因
0405a13: 二。初標。二釋。今初。
0405a14: 如是十因。二因所攝。一能生。二方便。
0405a15: △二釋為二。初通攝。二局攝。初中二。初引菩薩地。
0405a16: 二引有尋等地。皆瑜伽論十七地中之名也。初又
0405a17: 二。初引文。二釋義。今初。
0405a18: 菩薩地說。牽引種子。生起種子。名能生因。所餘諸因。
0405a19: 方便因攝。
0405a20: △二釋義。
0405a21: 此菩薩地。乃說牽引生起引發定異同事不相違凡六因中
0405a22: 諸因緣種各有生熟之別。若在。未成熟位。名牽引種若至。已巳成熟
0405a23: 位。名生起種。彼上文所說六因中之諸因緣種。皆攝在此
0405a24: 菩薩地所說牽引生起二位中故。雖有現起亦是能生因。如彼隨
0405b01: 說觀待攝受相違四因之中皆有能。生自種子者。而多間斷所以。
0405b02: 此菩薩地略不說之。或四因中現起之行。能親辦種果者。雖是現行。亦
0405b03: 立種名。如說現行穀麥等亦得名為種故所餘因。謂初隨說
0405b04: 二觀待五攝受九相違及牽引等六因中之非因緣法此等。皆是
0405b05: 生因緣種熟因緣種之餘。故總說為方便因攝。非可謂此
0405b06: 菩薩地中牽引生起二種。唯屬彼前所說十因中之牽引生起二因以。餘引
0405b07: 發定異同事不相違四因之中亦。有因緣種故。非唯彼前所說十因之
0405b08: 八一概。名所餘因以。彼前所說牽引生起二因之中。亦有非因緣
0405b09: 種故。
0405b10: 菩薩地中所說牽引種子生起種子。其名雖同十
0405b11: 因中之三牽引因四生起因。而義有異。故特釋之。
0405b12: △二引有尋等地二。初引文。二釋義。今初。
0405b13: 有尋等地。說唯生起因是能生因。餘皆方便因攝。
0405b14: △二釋義。
0405b15: 此文意說牽引等六因中若現行若種子但是因緣攝者。皆
0405b16: 名為生起因。能親生起自類果故。此所餘因。皆方便
0405b17: 攝。非可謂此有尋等地所說生起之因。唯屬彼前所說十因中之生起因以。
0405b18: 餘五因中亦。有因緣故。非唯彼前所說十因中之餘九。名所餘
0405b19: 因以。彼前所說生起因中亦。有非因緣故。
0405b20: 有尋等地所說生起因。其名亦同十因中之生起
0405b21: 因。而義亦異。故特釋之。初通攝竟。△二局攝。
0405b22: 或菩薩地所說牽引種子生起種子。即彼十因中所說牽引生起
0405b23: 二因。所餘諸因。即彼十因中之餘八。雖牽引生起二因之內亦。
0405b24: 有非能生因。而因緣種勝。顯故偏說。雖餘因內亦。有
0405c01: 非方便因。而增上者多。顯故偏說。有尋等地說生
0405c02: 起因是能生因。餘皆是方便者亦可此中所說。生起。即是彼十因
0405c03: 中之生起因此中所說餘因。應知即彼十因中之餘九。雖生起中
0405c04: 亦。有非因緣種。而去果近親。顯故偏說。雖牽引中。亦
0405c05: 必有因緣種。而去果遠。隱故不說。餘九皆方便攝。准
0405c06: 上應知。
0405c07: 准上應知。謂九因內。雖有非方便因。而增上者多。
0405c08: 顯故偏說也。初明依處立因竟。△二明依處攝因。
0405c09: 二。初問。二答。今初。
0405c10: 所說四緣。依何處立。復如何攝十因二因。
0405c11: 一問四緣依處。二問四緣攝因也。△二答為二。初
0405c12: 答四緣依十五處。二答四緣攝十因二因。今初。
0405c13: 論說因緣。依種子依處立。依無間滅依處。而立等無間緣。
0405c14: 依境界依處。而立所緣緣依所餘依處。而立增上緣。
0405c15: 此引論正答也。下復申明通攝局攝。
0405c16: 此中所言種子。即是三習氣依處。四有潤種子依處。十一隨順依處。十二
0405c17: 差別功能依處。十三和合依處。十五不障礙依處如是六依處中之因緣
0405c18: 種攝。雖於現起之初語依處。二領受依處。五無間滅依處。九士用依處。如是四處亦
0405c19: 有因緣。而多間斷是故。此略不說。或彼現行。亦能親辦自
0405c20: 種子果。如外麥等。亦立種名。
0405c21: 此明因緣依種子立。約通攝也。
0405c22: 或此中種子之言。唯屬第四有潤種子依。親隱顯。取捨如
0405c23: 前。
0405c24: 此明因緣依種子立。約局攝也。准前局攝義可知。
0406a01: 言無間滅依處及境界依處者。應知總顯等無間及所緣二緣
0406a02: 之依處。非唯五無間滅依處六境界依處定屬二緣。以餘十三種依處
0406a03: 中。亦有中間等無間及所緣二緣義故。
0406a04: 此明依無間滅立等無間。依境界立所緣。亦有通
0406a05: 攝義也。
0406a06: 或此所言無間滅及境界者。唯指五六。餘處雖有。而少隱故。略不
0406a07: 說之。
0406a08: 此明無間滅及境界。亦有局攝義也。增上緣寬。故
0406a09: 不必辨。勝答四緣依十五處竟。△二答四緣攝十
0406a10: 因二因。
0406a11: 論說四緣中之因緣即二因中之。能生因攝四緣中之。增上緣性。即
0406a12: 二因中之方便因四緣。中間之等無間及所緣二緣即十因中第五。攝受因
0406a13: 攝。雖方便因內。具後三緣。而增上緣多。故此偏說。餘
0406a14: 九因中亦有中間二緣。然唯攝受因中。顯故偏說。初
0406a15: 能生因攝因緣義。進退如前。
0406a16: 既知十因攝歸二因。則知四緣亦二因攝。既知二
0406a17: 因可攝十因。則知四緣亦攝十因。若以四緣對二
0406a18: 因。則因緣是能生因。餘三皆方便因也。若以四緣
0406a19: 對十因。則因緣攝彼能生。等無間及所緣緣攝彼
0406a20: 攝受。增上攝彼餘八。然亦各各有通有局。如前進
0406a21: 退可思。二明依處攝因竟。△三明因緣依處得果
0406a22: 二。初問。二答。今初。
0406a23: 所說因緣。必應有果。此果有幾。依何處得。
0406a24: 一問因緣得果。二問果數有幾。三問果之依處。△
0406b01: 二答三。初明果唯五數。二答依處得果。三答因緣
0406b02: 得果。今初。
0406b03: 果有五種。一者異熟。謂前六識所作有漏善及不善法引滿
0406b04: 二業。所招自相續之真異熟。及異熟生無記總名為異熟果。
0406b05: 異熟凡有四義。一異時而熟。謂受果時。非造因時。
0406b06: 二異性而熟。謂因通善惡。果唯無記。三異類而熟。
0406b07: 謂一趣造業。五趣受報。四異聖而熟。謂依二障種
0406b08: 子建立。言有漏者。簡無漏善不招異熟果也。由發
0406b09: 業無明所造善及不善。名為引業。能招總報。名真
0406b10: 異熟。由潤生無明所造善及不善。名為滿業。能招
0406b11: 別報。名異熟生。真異熟。即第八果報識體。異熟生。
0406b12: 即報得諸心心所諸根器界種種差別。此真異熟
0406b13: 及異熟生。同屬無記性攝。依此復起善惡。而體非
0406b14: 善惡故。
0406b15: 二者等流。謂習善等三性所引同類。或似先業而後果
0406b16: 隨轉。
0406b17: 平等流類。故名等流。然有二種。一真。二似。一真等
0406b18: 流者。前世習善。今亦生而好善。前世習惡。今亦生
0406b19: 而喜惡。或施或慳。或淨或染。或忍或瞋。或進或懈。
0406b20: 或定或散。或智或愚。或信不信。或貪無貪。或慚無
0406b21: 慚。或害不害等。無量差別。生性即然。不假熏習。皆
0406b22: 真等流也。二似等流者。夙世慈心不害。今感長壽
0406b23: 無病。夙世損害眾生。今感短命多病。夙世不慳不
0406b24: 貪。今感富饒安樂。夙世慳貪偷竊。今感貧窮失脫。
0406c01: 夙世不犯外色。今感眷屬貞良。夙世多犯邪婬。今
0406c02: 感妻孥邪僻。夙世實語義語軟語和合。今感口氣
0406c03: 香潔。發言誠證。聲音清朗。辨才不斷。夙世妄言綺
0406c04: 語惡口兩舌。今感謇喫瘖。言無人信等。種種後
0406c05: 果。並隨先業而轉。皆似等流也。
0406c06: 三者離繫。謂無漏道斷障所證善無為法。
0406c07: 無為法性。無去來今。由二障故。令不顯現。生空法
0406c08: 空二觀。名無漏道。以無漏道斷二障種。則證二空
0406c09: 所顯真如。以出纏故。名離繫果。二乘斷煩惱障。離
0406c10: 分段繫。大乘斷所知障。離變易繫也。
0406c11: 四者士用。謂諸作者假諸作具所辦事業。
0406c12: 作者名為士。即士農工商等是也。作具名為用。即
0406c13: 文筆學問器。械伎術等是也。所辦事業名為果。即
0406c14: 功名富貴穀麥器物等是也。
0406c15: 五者增上。謂除前四果外。其餘所得之果。
0406c16: 如眼識是眼根之增上果。耳識是耳根之增上果。
0406c17: 乃至身不散壞。是命根之增上果等。宗鏡云。異熟
0406c18: 則因生果熟。異時而成。等流則因果性同。流類無
0406c19: 濫。增上則力用殊勝。能助他緣。士用則功業所成。
0406c20: 能獲財利。離繫則斷障證真。超諸漏縛。初明果唯
0406c21: 五數竟。△二答依處得果三。初引文。二約通釋。三
0406c22: 約局釋。今初。
0406c23: 瑜伽等說。習氣依處。得異熟果。隨順依處。得等流果。
0406c24: 真見依處。得離繫果。士用依處。得士用果。所餘依處。
0407a01: 得增上果。
0407a02: △二約通釋。
0407a03: 當知此中習氣處言乃通。顯諸依處感異熟果一切功能不單
0407a04: 指習氣依處。隨順處言乃通。顯諸依處引等流果一切功能
0407a05: 不單指隨順依處。真見處言乃通。顯諸依處證離繫果一切功
0407a06: 能不單指真見依處。士用處言乃通。顯諸依處招士用果一切
0407a07: 功能不單指士用依處。所餘處言乃通。顯諸依處得增上果一
0407a08: 切功能不盡收餘十一依處。不爾便應所餘處言太寬習氣隨順真見士用處言。
0407a09: 太狹。
0407a10: △三約局釋。
0407a11: 或此中所言習氣者。唯屬第三習氣依處。雖異熟因。餘處亦有。
0407a12: 此習氣依處亦有非異熟因。而異熟因。去果相遠。習氣
0407a13: 亦爾。故此偏說此言。隨順。唯屬第十一隨順依處。雖等流
0407a14: 果。餘處亦得。此隨順依處亦得非等流果。而此等流因招
0407a15: 善惡勝行相顯。隨順亦爾。故偏說之此中。真見處言。唯詮
0407a16: 第十真見依處雖證離繫。餘處亦能。此真見依處亦能得非
0407a17: 離繫之果。而此真見證離繫相。顯故偏說此中。士用處言。唯
0407a18: 詮第九士用依處。雖士用果。餘處亦招。此士用依處亦能招
0407a19: 增上等。而名相顯。是故偏說此中。所餘處言。唯屬餘十一
0407a20: 處。雖十一處。亦得餘果。招增上果。餘四依處亦能。而此
0407a21: 十一。多招增上。餘四依處。已巳顯餘之四果。故此偏說。
0407a22: 文義並顯可知。二答依處得果竟。△三答因緣得果。
0407a23: 如是即說此五果中。若異熟果則以。牽引生起定異同
0407a24: 事不相違之五因。增上緣之一緣而得。若等流果則以。牽引生
0407b01: 起攝受引發定異同事不相違之七因。初因緣後增上之二緣
0407b02: 而得。若離繫果則以。攝受引發定異同事不相違之五因。
0407b03: 增上緣之一緣而得。若士用果。有義以。觀待攝受同事不
0407b04: 相違之四因。增上緣之一緣而得。有義以。觀待牽引生起攝
0407b05: 受引發定異同事不相違之八因但。除所緣緣之一緣。以餘
0407b06: 三緣而得。若增上果。十因四緣一切容得。
0407b07: 士用果中二義。第二為正。餘可知。二傍論十因竟。
0407b08: △三正示緣生二。初結前起後。二釋緣生相。今初。
0407b09: 傍論已巳了。應辯正論。
0407b10: △二釋緣生相二。初明種現生分別。二明現種生
0407b11: 種子。初中二。初明前半頌種生分別。二明後半頌
0407b12: 現起分別。今初。
0407b13: 本識中種。容作三緣生現分別。除等無間。謂八識各有
0407b14: 親種。是彼八識現行之親因緣即此種子。是第八識之相分故。為所緣緣於
0407b15: 能緣者。若此識種於彼現識有能助力。或不障礙即皆。是增
0407b16: 上緣。生淨現行。應知亦爾。
0407b17: 初本識中種下。先明生染分別。次生淨現行下。例
0407b18: 明生淨分別也。除等無間者。唯依現識前後相望。
0407b19: 立此緣故。言能緣者。即指第八識及相應五心所
0407b20: 之見分。△二明後半頌現起分別二。初明染分別。
0407b21: 二明淨分別。初中二。初總標。二別釋。今初。
0407b22: 現起分別展轉相望。容作三緣。無因緣故。
0407b23: 一者種引種。二者種生現。三者現熏種。皆有因緣
0407b24: 義。今以現望現。故無因緣義也。△二別釋五。初約
0407c01: 有情自他相望。二約自八識展轉相望。三約自類
0407c02: 前後相望。四約同聚心心所相望。五約同體四分
0407c03: 相望。今初。
0407c04: 謂有情類自他展轉。容作增上及所緣之二緣。除等無間。
0407c05: △二約自八識展轉相望。
0407c06: 自八識聚展轉相望。定有增上緣。必無等無間。所緣
0407c07: 緣義。或有或無第。八於前七有所緣緣義。謂第七緣八之見分。前五緣八
0407c08: 之相分。第六通緣八之見相二分故。若前七於第八則無所緣緣義。以餘七非
0407c09: 八所仗質故。第七於前六。五識無所緣緣義。以五識不緣第七識故。唯
0407c10: 一第六識有緣第七之義。餘六識於彼第七識。一切皆無以第七不
0407c11: 緣前六故。第六於前五識。無所緣緣義。餘五識於彼第六識有所緣
0407c12: 緣義。五識唯託第八識之相分為本質故所以不緣第六識也。
0407c13: △三約自類前後相望。
0407c14: 自類前後。第六容三惟除因緣。餘第八第七前五。皆更除所緣以但。取
0407c15: 現境故若。許五識後念見分得緣前念之相分者則。五與
0407c16: 七自類前後亦有三緣。前七轉識於第八識。所緣緣義亦可容
0407c17: 有以前七現行。能熏成彼第八識中相見種故。
0407c18: 初正釋自類相望。次前七於八下。復追補展轉相
0407c19: 望中未盡之義也。若論餘七非八所仗質義。則無
0407c20: 所緣緣。若論現行熏種子義。則亦容有所緣
0407c21: 緣。以種子由現行之所熏變。不異相分仗本質而
0407c22: 得變起故。△四約同聚心心所相望。
0407c23: 同聚異體展轉相望。唯有增上。諸相應法。所仗質同。
0407c24: 不相緣故。或依見分。說不相緣若。依相分而說亦得。有
0408a01: 相緣義。謂諸相分。互為質起。如第八識中種子是相分。為觸
0408a02: 等五心所相分之本質若。不爾者生無色界。既無身器。彼觸等五心所
0408a03: 應無所緣境故。設許無色界亦變為定果色然觸等五。亦定緣種子而
0408a04: 變似種相。勿可謂相應心所之相分境。不同心王所緣之本質故。
0408a05: 心與心所和合似一。故名同聚。然其相用各別。故
0408a06: 名異體。各各見分。決不互緣。各各相分亦得互為
0408a07: 所仗本質。如無色界。現無身器。唯以本識所藏諸
0408a08: 法種子為相分境。相應觸等五心所。託此本識相
0408a09: 分種子以為本質。變似種子之相而為所緣。若不
0408a10: 許彼互為質起。則應觸等無所緣境。縱許無色有
0408a11: 定果色。而心所心王。所緣必同。未有心王既緣三
0408a12: 類性境。心所不同本質變起相分者也。△五約同
0408a13: 體四分相望。
0408a14: 同體相分。為見分之增上及所緣二緣。見分於彼相分。但有增
0408a15: 上緣之一義。見與自證。相望亦爾。餘自證分及證自證分之二展轉
0408a16: 相望。俱作增上所緣二緣須知。此中不依種相分說。但說現起
0408a17: 互為緣故。
0408a18: 見與自證相望亦爾者。見於自證。能為二緣。自證
0408a19: 於見。但有增上。以見分不能緣自證故。初明染分
0408a20: 別竟。△二明淨分別。
0408a21: 淨八識聚。自他展轉皆有所緣以四智相應心品。能緣故。
0408a22: 唯除見分非相分之所緣。相分理無能緣用故。
0408a23: 圓鏡平等觀察。皆具本後二智。成所作智。唯是後
0408a24: 得。根本實智。但緣真如。後得權智。緣假實色心
0408b01: 有漏無漏有為無為過現未來一切諸法。是故自
0408b02: 他展轉。皆得有所緣緣義也。且約同體四分相望。
0408b03: 有十二重。一見分緣相分。以現量證故。即是變帶。
0408b04: 二見分緣見分。三見分緣自證分。四見分緣證自
0408b05: 證分。以無迷隔故。了了自知故。皆是挾帶。五自證
0408b06: 分緣相分。以從自體所現故。亦是變帶。若約性宗。
0408b07: 元是菩提妙淨明體。云何於中有是非是。亦是挾
0408b08: 帶。六自證分緣見分。與本染時不異故。七自證分
0408b09: 緣自證分。當體無迷故。八自證分緣證自證分。亦
0408b10: 與染時不異故皆是挾帶。九證自證分緣相分。即
0408b11: 心之相故。十證自證分緣見分。即心之見故。十一
0408b12: 證自證分緣自證分。與本染時不異故。十二證自
0408b13: 證分緣證自證分。當體無迷故。變帶挾帶。准自證
0408b14: 分可知。唯有相分。終不能緣見分。以既名為相分。
0408b15: 則是心所變影。決定無有能緣之用。若謂能緣。不
0408b16: 應理故。夫至佛果位中。相分尚無能緣之用。況染
0408b17: 位哉。今浮塵勝義兩種五根。與器世界四大五塵。
0408b18: 同是第八識之相分。本無親。乃妄分別一為有
0408b19: 情。一為無情。迷謬甚矣。又六塵緣影。秖是獨頭意
0408b20: 識相分。而大佛頂經之中。阿難妄認為心。不啻迷
0408b21: 頭認影。故如來直斥之曰。咄。阿難。此非汝心。此是
0408b22: 前塵妄相想。乃解者妄指此為六識。尤可笑矣。
0408b23: 問曰。若謂相分理無能緣之用。則天台所立境照
0408b24: 境及境照智。復云何通。答曰。此中自有二義。一者
0408c01: 名融義別。二者名義俱融。言名融義別者。約有分
0408c02: 別色照無分別色。為境照境。約有分別色照無分
0408c03: 別識。為境照智。有分別與無分別。既得同名為識。
0408c04: 亦得同名為色。故其名融。有分別方為能照。無分
0408c05: 別但為所照。故其義別。此與相分理無能緣用之
0408c06: 義仍同也。言名義俱融者。本是妙明無上菩提淨
0408c07: 圓真心。妄為色空等相分。及與聞見等見分。如於
0408c08: 一月。妄見二月。誰為是月。又誰非月。則盡理而言。
0408c09: 有十六重。其十二重。已巳如上說。更作四重。一相緣
0408c10: 相。二相緣見。三相緣自證。四相緣證自證也。問曰。
0408c11: 既云誰為是月又誰非月。即所謂此見及緣元是
0408c12: 菩提妙淨明體。云何於中有是非是。此則尚不名
0408c13: 一。云何有二。尚非有二。云何有四。尚非有四。云何
0408c14: 妄作十六重耶。答曰。不離汝問。即成我答。汝既云
0408c15: 尚不名一。則知一亦無性。故不妨舉體作二作四
0408c16: 作十六也。若不許作二作四作十六者。便是定一。
0408c17: 云何得言尚不名一耶。且如月若定二。何故好目
0408c18: 仍見是一。月若定一。何故目便見有二。然目
0408c19: 但見其二。不知其一。好目既知其一。亦知其可以
0408c20: 隨捏成二。知二不知一者。迷情也。知一亦知二者。
0408c21: 妙解也。若謂約俗諦則有四分一十二重。約真諦
0408c22: 則無能緣所緣者。便是真俗分張。真則定一而不
0408c23: 異。何殊數論之法性定一。俗則定異而不融。何殊
0408c24: 勝論之法性定異。況伽他云。心意識八種。俗故相
0409a01: 有別。真故相無別。相所相無故。謂俗是真家之俗。
0409a02: 如金之為器。器別則金亦別。非離真諦而俗諦自
0409a03: 能成別也。真是俗家之真。如器之即金。金無別則
0409a04: 器亦無別。非撥俗諦而真諦自居相外也。故宗鏡
0409a05: 云。唯識大約有二種。一具分。二不具分。以無性理
0409a06: 故成真如隨緣義。則不生滅與生滅和合。非一非
0409a07: 異。名阿賴耶識。即是具分。若不全依真心。事不依
0409a08: 理故。唯約生滅。便非具分。有云影外有質為半頭
0409a09: 唯識。質影俱影為具分者。此乃唯識宗中之具分
0409a10: 耳。又引楞伽經釋云。八識皆有生滅。皆名轉相。八
0409a11: 識皆動。盡名業相。八之真性。盡名真相。噫。可以思
0409a12: 矣。初明種現生分別竟。△二明現種生種子二。初
0409a13: 問。二答。今初。
0409a14: 既現分別緣種現生。種亦理應緣現種起。現種於種。
0409a15: 能作幾緣。
0409a16: △二答。
0409a17: 種必不由中二緣起以必。得現起心及心所乃。立彼等無間緣
0409a18: 所緣緣之二義故。現於親種。具作二緣。與非親種。但為增
0409a19: 上。種望親種。亦具二緣。於非親種。亦但增上。
0409a20: 已巳上廣釋頌義中正釋緣生竟。△二結斥指廣。
0409a21: 依斯內識互為緣起。分別因果理教皆成。所執外緣。
0409a22: 設有亦復無用。況違理教。何固執為。
0409a23: 此先結斥也。
0409a24: 雖分別言。總顯三界心及心所。而隨勝者。諸聖教中
0409b01: 多門顯示。或說為二三四五等。如餘論中具廣分別。
0409b02: 此復指廣也。二。謂染分別淨分別。或真識現識。或
0409b03: 不墮意墮意等。三。謂心意識等。四。謂善不善有覆
0409b04: 無記無覆無記等。五。謂因果苦樂捨等。初釋分別
0409b05: 由何難竟。△二釋生死由何難二。初申難舉頌。二
0409b06: 以論釋成。今初。
0409b07: 雖有內識而無外緣。由何有情生死相續。頌曰。由諸
0409b08: 業習氣。二取習氣俱。前異熟既盡。復生餘異熟。
0409b09: △二以論釋成四。初家約業取相續釋。第二家約
0409b10: 習氣相續釋。第三家約障支相續釋。第四家約因
0409b11: 緣相續釋。四釋俱有義理。而第四家尤長。然亦不
0409b12: 得廢前三釋也。今初。
0409b13: 論曰。諸業。謂福非福不動。即有漏善不善思業。業之
0409b14: 眷屬。亦立業名以能。同招酬引業及酬滿業之二種異熟果故。
0409b15: 此業雖纔起無間即滅。無義能招當異熟果。而熏本
0409b16: 識。起自功能。即此功能。說為習氣。是業氣分熏習所
0409b17: 成。簡曾現業。故名習氣。如是習氣展轉相續。至成熟
0409b18: 時。招異熟果。此顯當果勝增上緣。
0409b19: 此釋頌中第一句也。善業名福業。不善業名非福
0409b20: 業。禪定對欲界散動。名不動業。此三種業。皆以思
0409b21: 為體性。餘心所法。名為眷屬。同招異熟。亦名為業。
0409b22: 曾現業。即過去時之現業。現業已巳滅。但由習氣熏
0409b23: 於本識。致感異熟果耳。
0409b24: 或取相見二分。或取名色或取。心及心所或取。本末。彼能所取。皆二
0409c01: 取攝即現行二取也。彼二取所熏發。親能生彼本識上之功能
0409c02: 差別。名二取習氣。此顯來世異熟果心及彼相應諸因
0409c03: 緣種。俱。謂業種與二取種俱。是親緣互相義然。
0409c04: 業種雖。招生義顯。故頌先說。
0409c05: 此釋頌中第二句也。名色。即五蘊。初蘊為色。餘四
0409c06: 為名。本。謂第八識。末。謂前七識。業種是增上緣。名
0409c07: 相助。二取種是因緣。故得親名。餘如文可知。
0409c08: 前異熟者。謂前一生乃至前百千生中業力所感異熟之果。餘
0409c09: 異熟者。謂感後一生乃至感後百千生業力之異熟果。雖二取
0409c10: 種熏處即生。生處即熏。受果無窮。而業習氣。受果有盡何謂有盡。由
0409c11: 異熟果。性是無記。與善不善業性別故。必異世方熟而難招何謂無窮。謂。等
0409c12: 流增上因果。性同故。可同時而易感。由感當來餘生業等之種
0409c13: 子成熟故于此身。前異熟果受用盡時。復別能生餘異熟果。
0409c14: 由斯生死輪轉無窮。何假外緣。方得相續。
0409c15: 此釋頌中第三第四句也。業習氣受果有盡者。如
0409c16: 因戒善。今報人天。若不更修。報盡則墮等。
0409c17: 此頌意說。由諸業及二取習氣。故有生死輪迴可見。皆不離
0409c18: 識以即。心心所法。為彼諸業二取習氣之體性故。
0409c19: 此總申頌意也。初家釋竟。△第二家約習氣相續
0409c20: 釋。
0409c21: 復次生死相續。由諸習氣。然諸習氣。總有三種。一名
0409c22: 言習氣。謂有為法三性之各別親種。名言有二。一表義
0409c23: 名言。即能詮義之音聲差別簡無詮聲。彼非名故。二顯境名言。
0409c24: 即能了境之心心所法。隨二名言所熏成種。作有為
0410a01: 法各別因緣故名名言習氣。
0410a02: 名是聲上屈曲。惟無記性。不能熏成色心種子。然
0410a03: 因名起種。故稱為名言種也。前七識見分等。實非
0410a04: 名言。譬如由言說名。顯所詮義。此心心所法。能顯
0410a05: 所了境。有似彼名之能詮義。故稱為顯境名言也。
0410a06: 二我執習氣。謂妄執我我所之種。我執有二。一俱
0410a07: 生我執。即修所斷我我所執通于第六第七兩識。二分別我執。
0410a08: 即見所斷我我所執惟在第六意識中有。隨二我執所熏成種。
0410a09: 令有情等自他差別故名我執習氣。
0410a10: 此二我執種子。即皆名言熏習。令有自他差別。故
0410a11: 別立之。
0410a12: 三有支習氣。謂招三界異熟業種。有支有二。一有漏
0410a13: 善。即是能招可愛果之業。二諸不善。即是能招非愛
0410a14: 果之業。隨二有支所熏成種。令異熟果善惡趣別。
0410a15: 有支。即十二因緣中之行支有支也。
0410a16: 應知我執有支二種習氣。於當來世差別之果是增上緣。
0410a17: 此頌所言諸業習氣者。應知即是第三有支習氣所言。二
0410a18: 取習氣。應知即是第二我執第一名言二種習氣由其。取我
0410a19: 我所及取名言而熏成故。皆說名取。俱等餘文。義如
0410a20: 前釋。
0410a21: 第二家釋竟。△第三家約障支相續釋二。初正約
0410a22: 三障釋。二以障攝有支。今初。
0410a23: 復次生死相續。由惑業苦。發業潤生煩惱。名惑。能感
0410a24: 後有諸業。名業。業所引生眾苦名苦。惑業苦之種子。
0410b01: 皆名習氣。前惑業二習氣。與生死苦為增上緣。助生苦
0410b02: 故。第三苦習氣。望生死苦能作因緣。親生苦故。頌三
0410b03: 習氣。如應當知。惑苦名二取惑是。能取。苦是所取故。取是
0410b04: 著義。業不得名為取。俱等餘文。義如前釋。
0410b05: 發業煩惱。即無明支。潤生煩惱。即愛取二支。瞋等
0410b06: 非不發潤。取其尤者言之也。感後有業。即行支有
0410b07: 支。所引眾苦。即識名色六入觸受生老死七支。△
0410b08: 二以障攝有支三。初標列指廣。二別釋有支。三結
0410b09: 屬頌義。今初。
0410b10: 此惑業苦。應知總攝十二有支。謂從無明乃至老死。
0410b11: 如論廣釋。
0410b12: 十二皆名有支者。此支助有。故名有支也。△二別
0410b13: 釋有支三。初正釋支體。二料簡支義。三諸門分別。
0410b14: 今初。
0410b15: 然十二支。略攝為四。一能引支。謂無明行。能引識等
0410b16: 五果種故。此中無明。唯取能發正感後世善惡業者。
0410b17: 即彼所發。乃名為行。由此一切順現受之業及別助
0410b18: 當受之業。皆非行支。
0410b19: 識等。即等取名色六入觸受也。別助當業。即能招
0410b20: 別報之滿業也。
0410b21: 二所引支。謂本識內親能生起當來異熟果攝之識
0410b22: 等五支種子。是前二支所引發故。此五支中之識種。謂
0410b23: 即當來本識之親因識中種子。唯。除後六入觸受三因其。餘因種。皆
0410b24: 是名色種攝。後之三因。如名次第。即後六入觸受三法種
0410c01: 子。或可以名色種總攝識中五因。於五因中隨其勝者立餘
0410c02: 四種。六處與識。總別亦然。
0410c03: 名色總攝五因。隨勝立餘四種者。謂以名中所攝
0410c04: 勝者。則立識觸受三支及六入中之意入。色中所
0410c05: 攝勝者。則立六入中之五入也。六處與識總別亦
0410c06: 然者。或六入種總攝五因。於中隨勝立餘四種。或
0410c07: 以識種總攝五因。於中隨勝立餘四種也。
0410c08: 集論說識支不惟是所引亦是能引者。彼以識中所持業種名識
0410c09: 支故至于。異熟識之種子。則屬名色種所攝故緣起。經說識支
0410c10: 通于能所引者。則以業種識種俱名為識支故。識是名
0410c11: 色所依。非同集論以識種為名色所攝故。
0410c12: 此會釋經論之文義也。若約業種。則是能引。若約
0410c13: 識種。則是所引。前文但約識種。集論但約業種。緣
0410c14: 起經雙約業種識種。是故文言雖異。其義則同。
0410c15: 識等五種。由業熏發雖實同時。而依主伴總別勝劣
0410c16: 因果相異。故諸聖教假說前後。或依當來之果現起分
0410c17: 位有次第故。說有前後。由斯義故。識等五支亦說名為現行
0410c18: 若在。因時定無現行義故。復由此當來現起果位。得說所生所
0410c19: 引同時以種生現。必同時故。若依識等初熏發位。則不可說生引同時。以。潤未潤時。
0410c20: 必不俱故。
0410c21: 發業無明。造作善惡引業。頓熏未來識等五種。決
0410c22: 無先後。何故立此五支差別。釋有二義。一者識支
0410c23: 是主。餘四是伴。名色是總。餘三是別。六入是勝。觸
0410c24: 受是劣。觸則是因。受則是果。約此相異。故假說前
0411a01: 後也。二者既熏發後。至成熟時。先現起識。次起名
0411a02: 色。次起六入。次起觸受。乃約當果次第。立此五支
0411a03: 因種也。餘可知。
0411a04: 三能生支。謂愛。取。有。近生當來之生及老死故。謂先
0411a05: 緣迷內異熟果之愚愚于我相。昧無我理。于後生苦不如實知。發正能招
0411a06: 後有諸業為緣。引發親生當來生老死位識等五果之
0411a07: 種子已巳。復依迷外增上果之愚。緣境界受。發起貪愛。
0411a08: 緣愛復生欲等四取。愛取合潤于彼能引業種。及潤彼所
0411a09: 引五支之因即五支之種子。轉而名為有支。以俱能近有後有果
0411a10: 故。
0411a11: 迷內異熟果愚。即迷理無明也。正能招後有業。即
0411a12: 行支也。迷外增上果愚。即迷事無明也。欲等四取。
0411a13: 謂一欲取。二見取。三戒取。四我語取也。
0411a14: 有處唯說業種名有者。以唯此業種能正感異熟果故。復
0411a15: 有唯說識等五種名有者。以親生當來識等種故。
0411a16: 此亦會釋論文之義也。有處。謂瑜伽第十。復有。謂
0411a17: 瑜伽第三十八。業種正感異熟者。謂識等五種。雖
0411a18: 正為因能生。然無力正生果故。親生當來識等者。
0411a19: 謂業種雖復有力。但屬增上緣故。
0411a20: 四所生支。謂生。老死。是愛取有近所生故。謂從中有
0411a21: 自求父母。乃至本有位中。未經衰變以來。皆生支攝。諸衰
0411a22: 變位。總名為老。身壞命終。乃名為死。
0411a23: 初正釋支體竟。△二料簡支義。
0411a24: 一問。生既別立。老死何共答。老非定有。附死立支二問。病何非支答。病
0411b01: 相。不界趣亦不定有故又問。老亦不定。何故附立。答。老雖不定。故
0411b02: 立支謂。諸界趣生除中夭者。將終皆有衰朽行故三問。
0411b03: 名色不。何故立支謂無色界及化生者。無名色支故。答。以決。定有。故立
0411b04: 為支謂。胎卵濕三生者于。六處未滿時。定有名色位
0411b05: 故。又名色支。亦是有且如。有色化生初受生位。雖具
0411b06: 五根而未有用。爾時未名六處支故是有色支也。又。初生無
0411b07: 色。雖定有意根而不明了。未名意處故是有名支也。由斯
0411b08: 論說十二有支。一切支中一分是上二界之所有謂無想天。有色
0411b09: 無名。四空天。有名無色。故各一分也。四問。愛非有。寧別立支以。生惡趣
0411b10: 者。不愛彼故答。定故別立除是。不求方無有愛。生善趣
0411b11: 者。定有愛故。不還果人于潤生位。對治力強。愛雖不起。然如
0411b12: 彼取支。決定有種故。又愛亦。生惡趣者。於現我境亦
0411b13: 有愛故但。依無希求惡趣身之愛故。經說為非有。非
0411b14: 謂彼惡趣中全無我愛也。
0411b15: 現我境。謂第八識之見分。
0411b16: 五問。何緣所生現果。但立生及老死二支。所引因種。別立識等
0411b17: 五支答。因位難知差別相故。依當果位別立五支。謂
0411b18: 續生時。因識相顯。次根未滿。名色相增。次根滿時。六
0411b19: 處明盛。依斯發觸。因觸起受。爾時乃名受果究竟。依
0411b20: 此果位。立所引因為五。果位易了差別相故。總立二支
0411b21: 以顯生老死之三苦。然所生果若在未來。為生厭故。說生
0411b22: 老死。若至現在。為令了知分位相生。說識等五。
0411b23: 續生時。謂中有身。於父母邊結生相續時也。
0411b24: 六問。何緣發業總立無明。潤業位中別立愛取。
0411c01: 一則立名不同。二則廣略有異。故問之也。
0411c02: 答。雖諸煩惱。皆能發潤。而發業位。無明力增。以具十
0411c03: 一殊勝事故。謂所緣等。廣如緣起經說。於潤業位。愛力
0411c04: 偏增。說愛如水。能沃潤故。要數溉灌。方生有芽。且依
0411c05: 初後分位。分為愛取二支。若發業者。一發則已巳。無重發義是故但。立
0411c06: 一無明支。又問。既分愛取。何云愛力偏增。答。雖于四種取支之中通。攝諸
0411c07: 煩惱法。而愛于潤業偏勝所以。說是愛力偏增。
0411c08: 十一殊勝事者。一所緣殊勝。緣染淨故。二行相
0411c09: 殊勝。隱真顯妄故。三因緣殊勝。惑業生本故。四等
0411c10: 起殊勝。等能發起能引能生所生緣起法故。五轉
0411c11: 異殊勝。隨眠纏縛相應不共四轉異故。六邪行殊
0411c12: 勝。依苦集諦起增益損減行故。七相狀殊勝。微細
0411c13: 自相愛非愛共相轉故。八作業殊勝。作流轉所
0411c14: 依事。作寂止能障事故。九障礙殊勝。障礙勝法故。
0411c15: 十隨轉殊勝。乃至有頂猶有轉故。十一對治殊勝。
0411c16: 二種妙智所對治故。且依初後分愛取二者。初為
0411c17: 愛。後為取也。
0411c18: 七問。諸支相望。為是唯在自地。或與他地亦互為緣。答。諸緣起支。皆依自地然或。
0411c19: 有支所發行業。亦依他地無明。如下地無明能。發上地
0411c20: 行故。設或不爾則如。初伏下地染者所起上地之定。應非行
0411c21: 支以。彼上地之無明猶未起故必先得彼定已巳。彼地無明方得現故。又問。
0411c22: 從上下地轉生下上地者。彼緣何地之境界受而起愛支
0411c23: 答。彼愛亦緣當生地之受支若現若種而起。於理無違
0411c24: 八問。諸支同世耶。異世耶。答。此十二支前。十是現在因後。二是未來果。
0412a01: 定不同世于前十支。因中。前七支與愛取有三支。或異世。或
0412a02: 同世。若生老死之二愛取有之。三無明等之。七。各定同世。
0412a03: 前七與愛取有或異或同者。約未潤位則異世。約
0412a04: 已巳潤位則同世也。
0412a05: 九問。或說有支兩重因果而歷三世。此何唯一重耶。答。如是十二一重因果。足
0412a06: 顯輪轉及離斷常。施設兩重。實為無用。或應過此。便
0412a07: 致無窮。
0412a08: 現在生老死果。由於過去十支因。現在十支因。決
0412a09: 招未來生老死果。是故足顯輪轉。因滅果生。果生
0412a10: 因滅。果生故非斷。因滅故非常。是故得離斷常。設
0412a11: 謂一重不足。須兩重者。兩重又或不足。須更設施
0412a12: 三重。便有無窮之失矣。二料簡支義竟。△二諸門
0412a13: 分別十五。初假實門至。十五惑業苦攝門。今初。
0412a14: 此十二支義門別者。九實。三假即。已巳潤之行等六支。合
0412a15: 為有支故所以有支是假。即識等五果之上。有生老死三相分位差
0412a16: 別名之。為生等故所以生及老死二支是假。
0412a17: △二一非一事門。
0412a18: 五是一事。謂無明。識。觸。受。愛五。餘七支非一事。
0412a19: △三染不染門。
0412a20: 三唯是染以無明。愛。取。是。煩惱性故。七唯不染以識。名色。六入。觸。受。及生。
0412a21: 老死。皆是無覆無記。異熟果故然此。七支于現起分位之中。容起染故
0412a22: 所以瑜伽第十。假說通染不染之二耳。餘行有二支。通染不染二種。
0412a23: △四獨雜門。
0412a24: 無明愛取。說名獨相。不與餘支相交雜故。餘是雜相。
0412b01: 獨。即純也。餘九是雜相者。已巳潤六支。合為有故。即
0412b02: 識等五。名生等故。△五色非色門。
0412b03: 六支唯心法而非色法。謂無明。識。觸。受。愛。取。餘六支皆通
0412b04: 色心二種。
0412b05: △六漏無漏為無為門。亦可分為二門。
0412b06: 皆是有漏。唯有為攝。無漏無為。非有支故。
0412b07: △七三性門。
0412b08: 無明愛取三支。唯通不善及有覆無記。行支唯善與惡。
0412b09: 有支通善通惡及通無覆無記。餘七支唯是無覆無記
0412b10: 然於。七支分位之中亦起善染是故瑜伽假說通二。
0412b11: △八界地門。
0412b12: 雖皆通三界。而有分有全。
0412b13: 有分。謂上二界一切一分。有全。謂欲界也。無想天
0412b14: 唯有色之半支。無色天唯有名之半支。及六入中。
0412b15: 唯有意入之一分故。
0412b16: 上地之行支。能伏下地煩惱。即苦麤等六種行相。有求
0412b17: 地上生而起彼行故。
0412b18: 由下地惑。發上地行。由上地行。伏下地惑。所謂厭
0412b19: 下苦麤障。欣上淨妙離。欣厭行成。乃發上地業行
0412b20: 也。此亦可別名能治所治門。△九學等三攝門。
0412b21: 一切皆唯非學無學。聖者所起有漏善業以智慧。明而
0412b22: 為緣故。違有支故。非有支攝。由此應知聖必不造感
0412b23: 後有業。於後苦果不迷求故。雜修靜慮。資下故業生
0412b24: 淨居等。於理無違。
0412c01: 違有支故者。謂聖必不造感後有業也。雜修下。釋
0412c02: 難。難曰。若爾。則雜修五淨居業。應非行支。若是行
0412c03: 支。聖便造業。若非行支。如何感生彼天。今故釋曰。
0412c04: 不還果人。以有漏無漏前後雜修第四靜慮。資下
0412c05: 福生福愛廣果三天之故業而生五淨居天。非是
0412c06: 新造此業。故於理無違也。△十見等所斷門。
0412c07: 有義。無明。唯見所斷。要迷諦理。能發行故。聖必不造
0412c08: 後有業故。愛取二支。唯修所斷。貪求當有而潤生故。
0412c09: 九種命終時心皆與。俱生愛俱故。餘之九支。皆通見修
0412c10: 所斷。
0412c11: 此門釋有二義。第二為正。今初義也。九種命終心
0412c12: 者。如欲界命終時。或起欲界心。或起色界心。或起
0412c13: 無色界心。色無色界命終亦爾。三三成九。
0412c14: 有義。一切皆通二斷。論說預流果。已巳斷一切一分有
0412c15: 支。無全斷者故。若無明支唯見所斷。寧說預流無全
0412c16: 斷者。若愛取支唯修所斷。寧說彼已巳斷一切支之
0412c17: 一分。又彼論說全一界之一切煩惱。皆能結生又說。往惡
0412c18: 趣行。唯分別起之煩惱能發然彼。不言潤生煩惱唯修所
0412c19: 斷亦不。謂一切感後有之行皆是見所斷惑發也。由此故
0412c20: 知無明愛取三支。亦各各通見修所斷。
0412c21: 此下第二正義也。全界一切煩惱皆能結生。謂欲
0412c22: 界煩惱。結欲界生。色界煩惱。結色界生。無色界煩
0412c23: 惱。結無色界生也。但說全界煩惱皆能結生。不言
0412c24: 潤生唯修所斷。則知愛取二支。亦通見所斷矣。但
0413a01: 說往惡趣行唯分別惑能發。不謂感後有行皆見
0413a02: 所斷惑發。則知無明一支亦通修所斷矣。
0413a03: 然無明支正發惡趣行者。唯見所斷。助發諸趣行者則便不定。
0413a04: 愛取二支正潤生者。唯修所斷。助潤生者則亦不定。
0413a05: 此明發業潤生煩惱。皆有正有助。故斷亦不定也。
0413a06: 惡趣。謂地獄餓鬼畜生。及無想天。八難等處。必由
0413a07: 分別無明。起於增盛善惡業行。乃可熏成惡趣識
0413a08: 等五果種子。故須陀洹既見道已巳。永斷三塗無想
0413a09: 八難種子。永不墮彼諸處也。其餘俱生無明。亦能
0413a10: 助發諸趣業行。若助發三塗惡行者。雖屬俱生。亦
0413a11: 見所斷。以證初果時。永閉三惡趣門故。助發人天
0413a12: 行者。則修所斷。以設不勝進。猶有七返來往故。故
0413a13: 云助者不定也。正潤生之愛取。唯屬俱生煩惱。所
0413a14: 以唯修所斷。助潤生之愛取。亦與分別煩惱相應。
0413a15: 若屬分別。亦見所斷。若屬俱生。則修所斷。故亦云
0413a16: 助者不定也。
0413a17: 又染汙法。自性應斷以。對治彼之出世道若起時。彼染汙法即永
0413a18: 斷故若。一切有漏不染汙法。非性應斷以皆。不違道品
0413a19: 故問曰。既云非性應斷。如何又言皆通二斷。答曰。然有二義。說之為斷。一離
0413a20: 縛故。謂斷緣彼雜彼之煩惱故說為斷。二不生故。謂依分別煩
0413a21: 惱。方起彼法。今既斷彼所依。令永不起故說為斷。依離縛義名斷故。
0413a22: 說行支有支中一分有漏善及識等五支。生老死二支。是。無覆無記共有九支。
0413a23: 唯修所斷。依不生義名斷故。說行支有支中一分招諸惡趣之業。及招
0413a24: 無想果之有漏善定并有支中所攝識等五支。以因該果。兼具生老死。等共有九支。唯
0413b01: 見所斷若夫。說十二支通二斷者。於前諸斷。如應當知。
0413b02: 此更約自性應斷非性應斷。以判見修二斷義也。
0413b03: 染汙法。謂無明愛取三支。及行支有支中各一分
0413b04: 惡。不論見修二斷。皆名自性應斷。以初起出世道
0413b05: 時。頓斷分別無明愛取。及斷惡行惡有。數數修習
0413b06: 出世道時。漸斷俱生無明愛取故。一切有漏不染
0413b07: 汙法。謂行支有支中各一分善。及識等五支。生老
0413b08: 死二支。體唯異熟無覆無記。不論見修二斷。皆名
0413b09: 非性應斷。但約離縛名斷。則是修所斷攝。如善行
0413b10: 善有。及人天識等五支。人天生老死支是也。若約
0413b11: 不生名斷。則是見所斷攝。如行支有支中之惡業
0413b12: 及無想定。乃至三塗八難無想天之識等五支。生
0413b13: 老死二支是也。於前諸斷如應當知者。無明愛取。
0413b14: 依正助說。通於見修二斷。所餘諸支。依離縛不生
0413b15: 二義。亦通見修二斷。十見等所斷門竟。△十一受
0413b16: 俱門。
0413b17: 十樂捨俱除受支及老死支。受不與受共相應故。老死位中。
0413b19: 俱故。
0413b20: △十二三苦門。
0413b21: 十一少分。壞苦所攝除死老支。老死位中。多無樂受。依樂
0413b22: 立壞。故不說之。十二少分。苦苦所攝。一切支中有苦
0413b23: 受故。十二全分。行苦所攝。諸有漏法。皆行苦故若。依
0413b24: 捨受名為行苦說者。則十一少分是行苦攝。除老死支無容捨故。如上文
0413c01: 壞苦中說。
0413c02: 行苦自有通局二義。若約有漏有為剎那遷變皆
0413c03: 名行苦。則通攝十二全分。若約壞苦依樂受立。苦
0413c04: 苦依苦受立。行苦惟依捨受立者。則局攝十一少
0413c05: 分也。
0413c06: 實義如是若。諸聖教之中。隨彼相增則。所說不定。
0413c07: △十三四諦門。
0413c08: 皆苦諦攝是五。取蘊性故無明愛取行有。五支。亦集諦攝行有是。
0413c09: 業無明愛取是。煩惱性故。
0413c10: △十四四緣門。
0413c11: 諸支相望唯。增上緣定有。餘之三緣。有無不定緣起。契
0413c12: 經依定有者。所以唯說有一。愛望於取愛是取種。能生現取。有望
0413c13: 於生有即識等五種。生即識等現行。有因緣義。若說識支是業種
0413c14: 者則。行望於識。亦作因緣若說識支是識種者。則行支非識親因。餘
0413c15: 支相望。無因緣義。而集論說無明望行有因緣者乃。
0413c16: 依無明俱時思業之習氣說以與。無明俱故。假說業種以為
0413c17: 無明而。實是行種非指無明為行因緣也。瑜伽論說諸支相
0413c18: 望容有三緣。但。無因緣者。依現行愛支取支及唯以業種為有
0413c19: 支而說。無明現行癡心所。望行現思心所。愛支現行。望於取支現行。生
0413c20: 位心心所。望老死位心心所。有餘二緣謂等無間。及所緣緣。有望於生。受
0413c21: 望於愛。無等無間緣。但有所緣緣。餘支相望則等無間及所緣緣。
0413c22: 二俱非有但有增上緣耳。此中且依近順次不相雜亂
0413c23: 實緣起說若。異此四義而互相望則。為緣又復不定。諸聰慧
0413c24: 者。如理應思。
0414a01: 一近。則非隔越。二順次。則非逆次。三不相雜亂。
0414a02: 則不以行種為無明等。四實。則不依假借說也。若
0414a03: 隔越相望。如無明望識乃至望老死等。若逆次相
0414a04: 望。如老死望生乃至行望無明等。若相雜亂。及隨
0414a05: 轉門約假借說。事非一。但依前文四緣之理思
0414a06: 之可得。△十五惑業苦攝門。
0414a07: 惑業苦三攝十二者。無明愛取三支。是惑所攝。行支及有
0414a08: 支中一分。是業所攝識等及生老死。七支與有支中一分。是苦所攝。
0414a09: 有處說業全攝有支者。應知彼依業有說故不依種有說也。
0414a10: 有處說識支是業所攝者。彼說業種為識支故不依識種為識
0414a11: 支說。惑業所招識等七支獨名苦者。唯苦諦攝不通集諦故。又。為令有
0414a12: 情生厭離故。
0414a13: 二別釋有支竟。△三結屬頌意。
0414a14: 由惑業苦即十二支。故此能令生死相續。
0414a15: 第三家釋竟。△第四家約因緣相續釋二。初正明
0414a16: 生死相續。二例明淨法相續。初中三。初標徵。二解
0414a17: 釋。三屬頌。今初。
0414a18: 復次生死相續。由內因緣。不待外緣。故唯有識。因。謂
0414a19: 有漏無漏二業。正感分段變易二種生死。故說為因。緣。謂煩
0414a20: 惱所知二障。助感分段變易二種生死。故說為緣。所以者何。
0414a21: 生死有二。
0414a22: 有漏無漏二業。皆屬增上緣攝。但以業招生顯。故
0414a23: 復名因也。餘可知。△二解釋二。初釋分段生死。二
0414a24: 釋變易生死。今初。
0414b01: 一分段生死。謂諸有漏善不善業為因。由煩惱障緣助
0414b02: 勢力。所感三界麤異熟果。身命短長。隨因緣力有定
0414b03: 齊限。故名分段。
0414b04: △二釋變易生死三。初正釋。二會異。三料簡。今初。
0414b05: 二不思議變易生死。謂諸無漏有分別業為因。由所知
0414b06: 障緣助勢力。所感殊勝細異熟果。由悲願力。改轉身
0414b07: 命。無定齊限。故名變易。無漏定願正所資感。妙用難
0414b08: 測。名不思議。
0414b09: 無漏有分別業。即有為無漏業也。改轉身命。謂改
0414b10: 穢為淨。轉短為長也。△二會異。
0414b11: 或名意成身謂。隨大悲意願之所成故。如勝鬘契經說譬。如
0414b12: 以取為緣以。有漏業為因。續後有者而生三有。如是
0414b13: 以無明習地為緣以。無漏業為因。有阿羅漢獨覺及
0414b14: 已巳得自在菩薩生三種意成身。
0414b15: 此會勝鬘經所謂意成身。即今不思議變易生死
0414b16: 身也。
0414b17: 亦名變化身。無漏定力。轉令異于本時之身。猶如變化非新
0414b18: 生故。如有論說問。聲聞無學。永盡後有。云何能證無
0414b19: 上菩提答。依變化身證無上覺。非業報身。故不違理。
0414b20: 此釋不思議變易身。復名變化身也。如有論下。引
0414b21: 證可知。二會異竟。△三料簡。
0414b22: 難曰。若所知障助無漏業。能感變易生死則。二乘定性。應
0414b23: 不永入無餘涅槃喻。如諸異生之拘于煩惱障故又無
0414b24: 漏有分別業。是道諦攝。如何道諦乃實能感變易生死之苦答曰。誰言
0414c01: 實感難曰。不爾如何答曰。但由。無漏勝定勝願資於三界已巳感異熟之
0414c02: 故有漏業。令所得果相續長時以無漏業資助。令其。展轉增勝。
0414c03: 假說名感非無漏業實能感苦也。又。如是感時。由所知障為緣助
0414c04: 力。非無漏業獨能感也。然所知障在菩薩分中。雖助變易生死。而在定性二
0414c05: 乘分中。仍復。不障解脫以所知障。無能發業潤生用故問曰。何用
0414c06: 資感變易生死苦為答曰。為欲。自證菩提。利樂他故。謂不定
0414c07: 性獨覺聲聞。及得自在大願菩薩。已巳永斷伏煩惱障
0414c08: 故。無容復受當來之分段身。恐廢長時修菩薩行。遂以
0414c09: 無漏勝定願力譬。如世間延壽之法以。資現身故業之因。
0414c10: 令彼故業因種。長時與今現身之果不絕。數數如是定願資助。
0414c11: 乃至證得無上菩提問曰。既以無漏定願資現身因。彼復何須所知
0414c12: 障助答曰。既未圓證無相大悲若。不執菩提及有情皆是
0414c13: 實有則。無由發起猛利悲願。又所知障。障大菩提。為
0414c14: 永斷除此所知障。所以留身久住。又所知障。為有漏依。此障
0414c15: 若無。彼變易生死則定非有。故於身住。有大助力是中。若所
0414c16: 留身從。有漏定願所資助者。分段身攝以是。二乘異生
0414c17: 所知境故若從。無漏定願所資助者。變易身攝。非彼二乘
0414c18: 異生所知境故。由此應知變易生死。性是有漏異熟果攝。
0414c19: 於無漏業。是增上果。有聖教中說此變易之身以為無漏出
0414c20: 三界者乃。隨無漏業之助因而說。
0414c21: 二解釋竟。△三屬頌二。初結屬。二釋疑。今初。
0414c22: 頌中所言諸業習氣。即前所說有漏無漏二業種子。二取
0414c23: 習氣。即前所說煩惱所知二障種子。俱執著故名之為取。俱等
0414c24: 餘文。義如前釋。
0415a01: △二釋疑。
0415a02: 變易生死。雖無分段前後異熟別盡別生。而數資助。
0415a03: 前後改轉。亦有前盡餘復生義。
0415a04: 疑曰。分段生死。可云前異熟盡。復生異熟。變易既
0415a05: 無分段。何名既盡復生餘等。答釋可知。
0415a06: 雖亦由現行令生死相續。而惟種定有故。頌偏說之若現
0415a07: 行則不定有也。或為顯示真異熟因果。皆不離本識因是本識所執
0415a08: 持故。果即本識自果相故。故不說現若夫前六轉識。名為。現異熟因要至未來。方感
0415a09: 異熟之果。現在。不即與果又酬前滿業之無記。轉識多有間斷是異熟生。非是真
0415a10: 異熟故。
0415a11: 又疑曰。現行諸業。現行二取。亦令生死相續。何故
0415a12: 頌中但舉習氣說耶。答亦可知。初正明生死相續
0415a13: 竟。△二例明淨法相續。
0415a14: 前中後際生死輪迴。不待外緣。既由內識。淨法相續。
0415a15: 應知亦然。謂無始來依附本識。有無漏種。由轉識等
0415a16: 數數熏發。漸漸增勝。乃至究竟得成佛時。轉捨本來
0415a17: 雜染識之種子。轉得始起清淨種之淨識。任持一切功
0415a18: 德種子。由本願力。盡未來際起諸妙用。相續無窮。由
0415a19: 此應知唯有內識。
0415a20: 二釋生死由何難竟。△三釋違經三性難二。初正
0415a21: 釋三性不離識。二轉釋無性即識性。初中二。初設
0415a22: 難舉頌。二以論釋成。今初。
0415a23: 若唯有識。何故世尊處處經中說有三性。應知三性
0415a24: 亦不離識。所以者何。頌曰。由彼彼計。計種種物。
0415b01: 此計所執。自性無所有。依他起自性。分別緣所生。
0415b02: 圓成實於彼依他性上。常遠離前計所執性。故此圓成與依他。
0415b03: 非異非不異喻。如無常等性與無常等法。乃非異不異。非不見此
0415b04: 圓成實。而能了彼依他性也。
0415b05: △二以論釋成二。初正釋頌文。二義類相攝。初中
0415b06: 二。初別釋頌文。二總申頌意。初又三。初釋計所
0415b07: 執性。二釋依他起性。三釋圓成實性。初又二。初略
0415b08: 釋。二廣釋。今初。
0415b09: 論曰。周計度。故名計計度之心。品類眾多。說為彼彼
0415b10: 此。謂能計之妄分別心也。即由彼彼妄分別。
0415b11: 計種種所計物此。謂所妄執蘊處界等若法若我
0415b12: 自性差別也。此所妄執自性差別。總名計所執自
0415b13: 性。如是自性。都無所有。理教推徵。不可得故。
0415b14: 我自性。謂橫計主宰。我差別。謂有情命者等。預流
0415b15: 一來等。乃至二十句。六十五句等。法自性。謂橫計
0415b16: 軌持。法差別。謂蘊處界等。實德業等。乃至有無一
0415b17: 異俱不俱等。△二廣釋二。初總分文。二別解釋。今
0415b18: 初。
0415b19: 或初句。顯能計識。第二句。示所計境。後半方申
0415b20: 計所執若我若法自性非有。已巳廣顯彼不可得故。
0415b21: △二別解釋三。初釋能計。二釋所計。三對依
0415b22: 他明計所執。今初。
0415b23: 初能計。自性云何。
0415b24: 假問徵起也。釋有二義。初義非。第二正。
0415c01: 有義。八識及諸心所有漏攝者。皆能計。妄分別
0415c02: 為自性故。皆似所取能取現故又聖教。說阿賴耶識。以
0415c03: 計所執自性妄執之種子為所緣故。
0415c04: 所取能取。即能緣所緣也。此顯八識皆能計。說
0415c05: 阿賴下。更引證以顯第八亦能計。所緣既是
0415c06: 妄執種子。則能緣亦必是妄執矣。
0415c07: 有義。第六第七心品之執我法者。是能計經中。唯說
0415c08: 意識能計故以。意及意識。名為意與識故有。計度
0415c09: 及分別乃為。能計故前五及第八非能計也。執我法者。必是慧
0415c10: 心所故。二執必與無明心所俱故第八無慧癡二心所相應。非能計也。不
0415c11: 說無明有善性故。癡無癡等不相應故諸善心所非能計也。
0415c12: 不見有執導空智故喻如。執有執無不俱起故善慧心所亦非
0415c13: 能計也。曾無有執非能熏故第八但是所熏。決非有我法二執也。夫。有漏
0415c14: 諸心心所等。不證實理故。一切皆名妄分別然不皆名為能
0415c15: 計。以其。雖似所取能取相現。而非一切皆是能計攝尚以
0415c16: 似能所取。便名能計者。勿無漏心亦有執故且。如來後得無漏智心。
0415c17: 亦似能取所取相現。豈亦應名為有執故。經說佛後得智。現身土等種
0415c18: 種影像。如鏡等故。若無能所緣用。應非智等。雖聖教說藏
0415c19: 識緣計種。而不說唯緣計。故非誠證。由斯理趣。唯
0415c20: 於第六第七心品有能計。識品雖只有二。而有千二
0415c21: 決乃至三四五六七八九十法等上所起計不同。故言
0415c22: 彼彼。
0415c23: 此護法正義也。初第六下。正簡前五第八及諸善
0415c24: 心所等非能計。次有漏心等下。破斥初義。次雖
0416a01: 說藏識下。通前所引聖教。後由斯理趣下。結成能
0416a02: 計者。唯是六七二識。但由所計有不同。故頌
0416a03: 言彼彼耳。宗鏡錄云。一有非計。如無漏諸心。及
0416a04: 有漏善識。能廣緣。而非計執無漏諸心。即諸聖人無漏智慧。了諸
0416a05: 法空。即無法不。都無計執。名為非計。唯後得智也。有漏善識。即地前菩薩。雖有漏心中。能作無我觀故。
0416a06: 亦能觀一切法皆無有我。亦是而非計。二有計非。如有漏第七識。
0416a07: 恒緣第八見分。起我法二執。從第六識入生空觀
0416a08: 時。第七識中猶尚緣第八見分起於法執。故知計
0416a09: 而非。三亦亦計。即眾生染心謂染汙相應之第六識也。四
0416a10: 非非計。即有漏前五識。及有漏第八識。各了自
0416a11: 相分境。故不。無計度隨念分別。故非計也。初釋
0416a12: 能計竟。△二釋所計。
0416a13: 問曰。次所計。自性云何答曰。攝大乘說。是依他起。計
0416a14: 心等之所緣緣故問曰。圓成實性。寧非彼計執所緣之境答曰。
0416a15: 真非妄執所緣境故若。依展轉而說亦可是所計然。
0416a16: 計所執。雖是彼能計心之境。而無實我法。非所緣緣。故非
0416a17: 所計。
0416a18: 依展轉說亦所計者。如計繩為蛇。即是計麻為
0416a19: 蛇也。雖是彼境而非所緣緣者。如計蛇時。亦未
0416a20: 有蛇。仍惟有繩。故蛇非所緣緣。亦復非所計。當
0416a21: 知計之所緣緣。惟是依他起性。譬如妄計蛇時。
0416a22: 仍即于繩起計。仍以本質繩為所緣緣。眼識相
0416a23: 分繩為親所緣緣。意識于中妄起蛇怖。名為非量。
0416a24: 名為計執也。△三對依他明計所執。
0416b01: 計所執。其相云何。與依他起。復有何別。
0416b02: 此亦假問徵起也。釋有二義。初義非。次義正。
0416b03: 有義。三界所攝有漏心及心所。由無始來妄熏習。雖各
0416b04: 體一。而似二生。謂見分及相分。即是能取所取。如是二
0416b05: 分。情之所有理之所無故。此能所二相說為計所執此相見。
0416b06: 二分所依自證之體。實託緣生。此性非無。名依他起以是。
0416b07: 妄分別緣所生故。云何知然。諸聖教說。妄分別。
0416b08: 是依他起。二取名為計所執。
0416b09: 此妄以自證分為依他起性。見相二分為計所
0416b10: 執也。
0416b11: 有義。一切有漏無漏染與不染世出世間所有心及心所。由熏習力所
0416b12: 變二分。從緣生故。亦依他起。計依斯相見二分。妄執定
0416b13: 實我法及執有無一異俱不俱等。此有無之二。或一異之二等。方名
0416b14: 計所執。諸聖教說。唯量唯二。種種皆名依他起故。
0416b15: 又相分等四法。十一識等。論皆說為依他起攝故。
0416b16: 此護法正義也。俱者。亦有亦無。或亦一亦異也。不
0416b17: 俱者。非有非無。或非一非異也。此等執實戲論。方
0416b18: 名計所執。若夫相見二分。本是從緣生起。豈非
0416b19: 依他性哉。唯量唯二等者。攝論云。一者唯量。義無
0416b20: 所有故。二者唯二。謂有相及見識故。三者唯種種。
0416b21: 謂種種相生起故。天親釋云。唯量者。唯是識量。由
0416b22: 所識義無所有故。唯二者。成立有相及見故。即此
0416b23: 一識。一分成相。第二分成見。此是眼等識二分故。
0416b24: 唯種種者。即此一識。所起六塵為相。意識為見。意
0416c01: 識境不定。故說唯種種也。相等四法。即諸心心所
0416c02: 各有四分。所謂一相分。二見分。三自證分。四證自
0416c03: 證分也。十一識者。一身識。謂眼等五界。二身者識。
0416c04: 謂染汙意。三受者識。謂意界。四應受識。謂色等六
0416c05: 外界五正受識。謂六識界。六世識。謂生生相續。不斷。七數識。謂算計一
0416c06: 乃至無量。八處識。謂器世間。九言說識。謂見聞覺
0416c07: 知四種言說。此九從名言熏習種子生。十自他差
0416c08: 別識。謂依身差別。此從我見熏習種子生。十一善
0416c09: 惡兩道生死識。謂生死趣無量種。此從有支習氣
0416c10: 種子生。如是諸識。論皆說為妄分別所攝。名依
0416c11: 他起。
0416c12: 不爾。無漏後得智品所有相見二分亦。應名為計所執
0416c13: 汝若。許者則應聖智不緣彼二分生或復。緣彼二分之智品。應是集
0416c14: 諦而非道諦汝若。不許無漏二分是計者應知有漏二分。亦爾但是依他
0416c15: 起性。又若二分是計所執。應如兔角等。非所緣緣以凡。
0416c16: 計所執。體非有故。又應二分既非有體。則便不熏成種既不
0416c17: 熏種。則此。後識等復生。應無二分。又諸習氣即。是第八識之相
0416c18: 分所攝。豈以非有之法而能作現行諸識之親因緣又。若緣
0416c19: 所生之內相見分非依他起則相見。二分所依自證之體。
0416c20: 例亦應然同屬計。以均是分別緣所生。無異因故。
0416c21: 此破斥初義也。文並易知。初釋計所執性竟。△
0416c22: 二釋依他起性二。初承前出依他體。二簡釋。初承
0416c23: 前出依他體。即釋頌第五句也依他起自性。
0416c24: 由斯理趣。眾緣所生心心所體及相見分。有漏無漏。
0417a01: 皆依他起。依他眾緣而得起故。
0417a02: △二簡釋。即釋頌第六句也分別緣所生。
0417a03: 頌言分別緣所生者。應知且說染分依他若夫。淨分依
0417a04: 他。亦可名圓成故。或諸染淨心心所法。皆名分別以後得智
0417a05: 亦有分別。能緣慮故。是則一切染淨依他。皆是此中依他
0417a06: 起攝。
0417a07: 淨分依他亦圓成者。如四智菩提。十力無畏等。以
0417a08: 是修德。名淨依他。以其稱性。復可名圓成實。二釋
0417a09: 依他起性竟。△三釋圓成實性三。初正釋圓成實
0417a10: 體性。二對依他明非一異。三明證此能了依他。初
0417a11: 正釋圓成實體性。即釋頌七八兩句也圓成實於彼。常遠離
0417a12: 前性。
0417a13: 二空所顯圓滿成就諸法實性。名圓成實。顯此常。
0417a14: 體非謬。簡自共相空我等。
0417a15: 此先釋圓成實三字之義也。故圓滿。常故成就。
0417a16: 非謬故名實性。諸法自相。謂現量所得俗諦法
0417a17: 體。離名種等所有分別。如色香味觸等。以其各各
0417a18: 差別。故非圓。諸法共相。謂比量所得俗諦道理
0417a19: 由名言等顯示不謬。如無常無我等。以其約義詮
0417a20: 表。故非常成。空因色顯發。對有質礙而得其名。
0417a21: 我非實有自性。依五取蘊施設假名。故皆謬。
0417a22: 無漏有為。離倒究竟。勝用周。亦得此圓成實名。然今
0417a23: 頌中。說初非後。
0417a24: 此料簡頌意也。無漏有為。即淨分依他。所謂四智
0417b01: 菩提等。離倒。故亦可名為實。究竟。故亦可名為成。
0417b02: 勝用周。故亦可名為圓。然頌中所說圓成實性。
0417b03: 但指二空所顯。不指有為無漏也。
0417b04: 此圓成實性。即於彼依他起上。常遠離前計所執以。二
0417b05: 空所顯之真如為性頌中所。說於彼二言乃是。顯圓成實
0417b06: 與依他起不即不離頌中。常遠離三言乃是。顯妄所執能
0417b07: 所取性理恒非有頌中。前之一言。義顯但空計。不空依他頌中。
0417b08: 性之一言。乃顯二空非即是圓成實二空所顯乃名為圓成實。以。真如離
0417b09: 有離無性故。
0417b10: 此正釋頌中於彼常遠離前性七字之義也。△二
0417b11: 對依他明非一異。即釋頌九十十一三句也故此與依
0417b12: 他。非異非不異。如無常等性。
0417b13: 由前理故。此圓成實與彼依他起。非異非不異若言。異
0417b14: 者則。應真如非彼依他之實性若言。不異則。此圓成實性應是
0417b15: 無常又。彼此俱應淨非淨境。則根本後得二智之用亦
0417b16: 應無別。
0417b17: 此先釋第九第十兩句也。彼依他性。通於染淨。乃
0417b18: 是後得智境。此圓成實。唯淨非染。乃是根本智境。
0417b19: 故不得定言不異。由此觀之。馬鳴謂無明熏時即
0417b20: 真如熏。乃約異而不異。如觸波時。全觸于水。非定
0417b21: 一也。護法謂賴耶受熏。非關真如。乃約不異而異。
0417b22: 如波動時。濕性無動。非定異也。若執真如定實受
0417b23: 熏。則應變異。何名真如。若執真如定不受熏。則應
0417b24: 真如不一切。離法性外別有諸法。何異一分無
0417c01: 常一分常之外道。習二宗者。曷深思之。
0417c03: 等性。與諸行等生滅之法若言。異者則。應彼行等法。非無常等
0417c04: 若言。不異則。此無常等。應非彼行等法之共相。由斯喻顯此圓
0417c05: 成實。與彼依他非一非異依他起。法與圓成實法性。理必
0417c06: 應然以。勝義世俗必。相待而有故。
0417c07: 此釋第十一句也。無常無我等法。謂諸行無常。亦
0417c08: 復無我。如色無常。受想行識無常。眼無常。耳鼻舌
0417c09: 身意無常。色無常。聲香味觸法無常。眼識無常。乃
0417c10: 至意識無常。既無常。則無我。無我故空。不淨苦惱。
0417c11: 是故蘊處界等各有法體。名為自相。無常無我苦
0417c12: 空不淨。于諸法。名為共相。此自共相。不一不異。
0417c13: 若言定異。則蘊處界不應無常及無我等。若言定
0417c14: 一。且如色與無常既一。則受想等與色異故。應非
0417c15: 無常。餘可例知。故非定一定異也。今依他法與圓
0417c16: 成性。亦復如是。圓成實性。是勝義諦。依他起性。是
0417c17: 世俗諦。二諦相待而有。故亦不一不異。波水繩麻
0417c18: 等喻。皆可准思。△三明證此能了依他。即釋頌第
0417c19: 十二句非不見此彼。
0417c20: 非不證見此圓成實。而能見彼依他起性。未達計
0417c21: 所執性空。不如實知依他有故。無分別智證真如已巳。
0417c22: 後得智中。方能了達依他起性如幻事等。雖無始來
0417c23: 心心所法。已巳能緣自相見分等。而我法執恒俱行故。
0417c24: 不如實知眾緣所引自心心所妄變現。猶如幻事。
0418a01: 陽。夢境。鏡像。光影。谷響。水月。變化所成。非有似有。
0418a02: 依如是義。故有頌言。非不見真如。而能了諸行。皆如
0418a03: 幻事等。雖有而非真。
0418a04: 問曰。若必證見真如。方了依他起性。則初心修觀。
0418a05: 即應便觀真如。何故大乘止觀。乃令先觀計。次
0418a06: 觀依他。後觀圓成實耶。答曰。真如不在依他性外。
0418a07: 初心若觀真如。必將妄計一無名無相曠若
0418a08: 空者以為真如。便成計所執。此病最不可救。以
0418a09: 不達諸法當體無性。墮惡取空。不知所觀空理。正
0418a10: 是第六識之相分。假使一切時中空境現前。而又
0418a11: 不破戒律。不撥萬行。亦秪可生無色天中。若因見
0418a12: 此空故。破戒破見。直墮阿鼻大地獄矣。所以一切
0418a13: 大乘法門。皆令眾生。即於現前諸法強觀無實。既
0418a14: 知無實。便解如幻。既解如幻。便悟實性。既悟實性。
0418a15: 方能從體起用。夫強觀無實者。觀計也。解如幻
0418a16: 者。觀依他也。悟實性者。根本智也。從體起用者。後
0418a17: 得智也。譬如以麻作繩。愚小無知。妄計為蛇。若不
0418a18: 即從所計之蛇如實觀察。何由得知蛇本非有。故
0418a19: 須蛇計既息。然後知繩即麻。知即麻者。喻根本智。
0418a20: 知麻可作種種大小諸繩。一一諸繩皆無實性。隨
0418a21: 意所作。喻後得智。故知大乘止觀。成唯識論。觀心
0418a22: 妙訣。曾無兩途。初別釋頌文竟。△二總申頌意。
0418a23: 此中意說。三種自性。皆不遠離心心所法。謂心心所
0418a24: 及所變現。眾緣生故。如幻事等。非有似有。誑惑愚夫。
0418b01: 一切皆名依他起性。愚夫於此橫執我法有無一異
0418b02: 俱不俱等。如空華等。性相都無。一切皆名計所執。
0418b03: 依他起上。彼所妄執我法俱空。此空所顯識等真性。
0418b04: 名圓成實。是故此三不離心等。
0418b05: 此正所謂一依他一切依他。一計一切計。一
0418b06: 真實一切真實也。初正釋頌文竟。△二義類相攝
0418b07: 十三。初與六無為相攝至。十三結略指廣。今初。
0418b08: 問曰。空。擇滅。非擇滅等。何性攝耶答曰。三皆容攝若于。心
0418b09: 等變似空等相。隨心生故則是。依他起攝若有。愚夫於
0418b10: 中妄執實有。此即計所執性攝。若於真如假施設
0418b11: 有空等義則是。圓成實攝然而。有漏心等所緣六無為法。定屬
0418b12: 依他若是。無漏心等所緣六無為法。容二性攝以是。眾緣生故。攝
0418b13: 屬依他以其。無顛倒故亦可。圓成實攝。
0418b14: △二與七真如相攝。
0418b15: 問曰。如是三性。與七真如云何相攝。七真如者。一流轉
0418b16: 真如。謂有為法流轉之實性。二實相真如。謂二無我
0418b17: 所顯之實性。三唯識真如。謂染淨法唯識之實性。四
0418b18: 安立真如。謂苦諦之實性。五邪行真如。謂集諦之實性。六
0418b19: 清淨真如。謂滅諦之實性。七正行真如。謂道諦之實性答曰。
0418b20: 此七實性皆屬。圓成實攝以是。根本後得二智境故若。隨
0418b21: 相而相攝者則。流轉苦集三種真如。前二性攝。妄執雜染
0418b22: 故。餘四皆是圓成實攝。
0418b23: 雖有七名。唯一真如。此真如體。離名絕相。唯根本
0418b24: 智之所親證。依此真體。約義差別。說七種名。乃後
0418c01: 得智之所建立。故皆圓成實攝。或可于無流轉中
0418c02: 妄執流轉。無苦集中妄成苦集。即是計性攝。又
0418c03: 真如不變隨緣。舉體而為流轉苦集諸雜染法。即
0418c04: 是依他性攝也。△三與六法相攝。
0418c05: 問曰。三性與六法相攝云何答曰。彼六法中。皆具三性。色
0418c06: 受想行識及無為。皆有妄執緣生理故。
0418c07: 六法。即五蘊及無為法也。妄執六法。皆計性。緣
0418c08: 生六法。皆依他性。六法所依之理。皆圓成實性也。
0418c09: △四與五事相攝即五法。一相。二名。三分別。亦名妄想。四正智。五真如。亦名如如。
0418c10: 問曰。三性與五事相攝云何答曰。諸聖教說相攝不定。謂
0418c11: 或有處。說依他起。攝彼相名分別正智。圓成實性。攝
0418c12: 彼真如。計所執。不攝五事。彼說有漏心心所法。變
0418c13: 似所詮。說名為相。似能詮現。施設為名。能變之心心所
0418c14: 等。立為分別。無漏心心所等離戲論故。但總名正智而。
0418c15: 不說能詮所詮以上。四事皆從緣生。皆依他攝。或復有
0418c16: 處。說依他起。攝相分別。計所執。唯攝彼名。正智真
0418c17: 如。圓成實攝。彼說有漏心及心所之相分名為相。餘
0418c18: 見分及能變之體皆名為分別。計所執都無體故。為顯非有
0418c19: 故但。假說為名正智真如。二無倒故。圓成實攝。或有處說。
0418c20: 依他起性。唯攝分別。計所執。攝彼相名。正智真如。
0418c21: 圓成實攝。彼說有漏心及心所相見分等。總名分別。
0418c22: 妄分別為自性故。計所執能詮所詮。隨情立為
0418c23: 名相二事。復有處說。名屬依他起性。義相即屬計
0418c24: 所執。彼說有漏心心所法相見分等。由名勢力。成所
0419a02: 非有所以。假立義相之名。以上諸聖教中所說五事。文雖
0419a03: 有異。而義無違。然初所說。不相雜亂尤為盡善。如瑜伽論
0419a04: 廣說應知。
0419a05: △五與五相相攝一所詮相。二能詮相。三二相屬相。四被執著相。五不執著相。
0419a06: 問曰。又聖教中說有五相。與此三性相攝云何答曰。所詮
0419a07: 相能詮相。各具三性。謂妄所計。屬初性攝。相名分別
0419a08: 之隨其所應所詮能詮。屬依他起。真如正智之隨其
0419a09: 所應所詮能詮。屬圓成實以。後得智為他說法。變似能詮
0419a10: 相故。二相屬相。唯初性攝。妄執義名定相屬故。被執
0419a11: 著相。唯依他起。妄分別為自性故。不執著相。唯圓
0419a12: 成實。無漏智等為自性故。
0419a13: △六與四真實相攝一世間所成真實。二道理所成真實。三煩惱障淨智所行
0419a14: 真實。四所知障淨智所行真實。
0419a15: 問曰。又聖教中說四真實。與此三性相攝云何答曰。世間
0419a16: 道理所成真實。依他起攝相名分別。三事攝故煩惱所知。二障
0419a17: 淨智所行真實。圓成實攝正智真如。二事攝故。辯中邊論。
0419a18: 說初世間真實。唯初計性攝以是。共所執故。第二道理真實。
0419a19: 通屬三性。理通執無執雜染清淨故。後二真實。唯屬
0419a20: 第三。
0419a21: 二釋並通。第二通屬三性者。執理則屬計。無執
0419a22: 則屬依圓。雜望屬依他。清淨屬圓成實也。△七與
0419a23: 四諦相攝苦集滅道。
0419a24: 問曰。三性與四諦相攝云何答曰。四中一一皆具三性。且
0419b01: 苦諦中。無常等四種行觀。各有三性。無常三者。一無性
0419b02: 無常。性常無故計。二起盡無常。有生滅故圓成。三垢淨
0419b03: 無常。位轉變故圓成。苦有三者。一觀所取五蘊是苦。我法
0419b04: 二執所依取故計。二既緣起事相是苦以是。三苦之事相故
0419b05: 依他。三觀和合是苦謂真如法與。苦和合故圓成。空有三者。一
0419b06: 觀無性空謂計所執。性非有故。二觀異性空謂依他起法。與
0419b07: 妄所執自性異故。三觀自性空謂圓成實以。二空所顯真如
0419b08: 為自性故。無我三者。一觀無相無我謂計所執。我相無
0419b09: 故。二觀依他異相無我謂。與妄所執之我相異故。三觀
0419b10: 自相無我謂圓成實以二。無我所顯真如為自相故。集諦三
0419b11: 者。一習氣集。謂能計心所執自性執之習氣是。執
0419b12: 彼之習氣故。假立彼習氣集名。二等起集。謂業與煩惱
0419b13: 即依他性。三未離繫集。謂未離障之真如即圓成實。滅諦三
0419b14: 者。一自性滅計。自性不生故。二二取滅。謂以擇滅智。令
0419b15: 能所二取不生故。三本性滅。空真如之性本寂滅故。道諦
0419b16: 三者。一知道。能知計所執性空故。二永斷道。能斷
0419b17: 染分依他起故。三作證道。能證圓成實故。然知道。亦
0419b18: 通後依圓之二性。七三之三性。如次配釋。今於此中
0419b19: 所配三性。或假或實。如理應知。
0419b20: 知道亦通後二者。謂于三性皆悉通達。乃名
0419b21: 知道也。七三者。即苦諦四種行觀。及集滅道三諦。
0419b22: 此七各有三句也。如次配釋者。謂皆初句屬計。
0419b23: 第二句屬依他。第三句屬圓成實也。或假或實者。
0419b24: 謂集諦三性。惟約實配。餘六三性。或有假說也。△
0419c01: 八與三解脫相攝。
0419c02: 問曰。三解脫門所行境界。與此三性相攝云何答曰。理實
0419c03: 皆通。隨相各一。空無願無相。如次應知。
0419c04: 空解脫門。知計空。無願解脫門。于依他法無所
0419c05: 願求。無相解脫門。證圓成實。離有無相也。
0419c06: 緣此復生三無生忍。一本性無生忍我法本無故。二自然
0419c07: 無生忍緣起無作故。三惑苦無生忍究竟不生故。如次此三無生
0419c08: 忍。是彼三解脫境故。
0419c09: △九與二諦相攝。
0419c10: 問曰。此三性云何攝彼真俗二諦答曰。應知世俗具此三種。
0419c11: 勝義唯是圓成實性。世俗有三。一假世俗如軍林等。但有假名。
0419c12: 二行世俗如蘊處界等。隨緣生滅故。亦名道理世俗。三顯了世俗即安立世俗。以
0419c13: 後得智安立真如故。如次應知即此三性。勝義有三。一義理勝
0419c14: 義。謂即真如乃最。勝之義理故。二所證得勝義。謂即涅槃。
0419c15: 勝即義故。三能證行勝義。謂即聖道以。勝而為義故此三
0419c16: 勝義。無變易。無顛倒。隨其所應。故皆攝在圓成實性。
0419c17: △十凡聖智境。
0419c18: 問曰。如是三性。何智所行答曰。計所執。都非智所行。以
0419c19: 無自性。非所緣緣故然。愚夫妄執為有。聖者達其本無。
0419c20: 亦得說為凡聖智境。依他起性凡聖二智所行。圓成實
0419c21: 性。唯聖智境。
0419c22: △十一假實分別。
0419c23: 問曰。此三性中。幾假幾實答曰。遍計所執以其。妄安立故。可
0419c24: 說為假以其。無體相故亦可說。非假非實。依他起性。有實
0420a01: 有假。聚集相續分位性故。說為假有。心心所色從緣
0420a02: 生故。說為實有。若無實法。假法亦無。假依實因而施
0420a03: 設故。圓成實性。唯是實有。不依他緣而施設故。
0420a04: 聚集者。根身器界諸和集相也。相續者。心及心所
0420a05: 無間轉相也。分位者。二十四種不相應行也。此皆
0420a06: 別無自體。故名為假。心者。八識心王也。心所者。五
0420a07: 十一心所法也。色者。五根六塵十一種色法也。現
0420a08: 在剎那從種起現。故名為實。依此實心心所及色。
0420a09: 乃有聚集相似分位。故云假依實因而施設也。問
0420a10: 曰。二卷已巳破假說依實。此復何云假依實有。答曰。
0420a11: 心外實法。決定是無。所以假說不必依實。今約唯
0420a12: 識所現諸法。有實有假。實即道理世俗。假即是假
0420a13: 世俗。此則有實然後有假。而若假若實。同名俗諦。
0420a14: 不同外道餘乘所執心外實法也。問曰。前云勝義
0420a15: 世俗。相待而有。今云圓成實性。不依他緣施設。又
0420a16: 云何通。答曰。不因世俗。則不立勝義之名。故云相
0420a17: 待而有。如因有水。乃得有波。有波之動。乃說水為
0420a18: 靜也。然但可云波因水有。不可云水因波有。故圓
0420a19: 成實性。非依他緣而施設也。△十二異不異分別。
0420a20: 問曰。此三性為異。為不異耶答曰。施說俱非以。無別體故
0420a21: 非異。以妄執緣起真義三各別故非不異。
0420a22: 只此不思議法體。妄執之則為計。隨緣起則為
0420a23: 依他。約真義則是圓成實性。是故十法界之五位
0420a24: 百法。皆依他也。執十法界之五位百法以為我實
0420b01: 實法。皆計也。十法界五位百法之真義。皆圓成
0420b02: 也。性相真源。從此和盤托出。讀者幸深思之。△十
0420b03: 三結略指廣。
0420b04: 如是三性。義類無邊。恐厭繁文。略示綱要。
0420b05: 三釋違經三性難中。初正釋三性不離識竟。
0420b06: 
0420b07: 成唯識論觀心法要卷第八
