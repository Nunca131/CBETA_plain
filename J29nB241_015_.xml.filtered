0635b01: 慶忠鐵壁機禪師語錄卷之十五
0635b02: 嗣法門人幻敏重編
0635b03: 說
0635b04: 知有說
0635b05: 余曾閱大藏經際亭午志神稍稍似倦恍恍惚惚渾
0635b06: 渾噩噩驀撞入龜哥眼裏見一大城其城以善知眾
0635b07: 藝名之縱廣四八由旬曲水流觴八處交潺仙鳥鬱
0635b08: 林四時演唱其音嘹喨出七等覺支八聖道支十八
0635b09: 不共法三十七助道品五根五力種種微妙城中人
0635b10: 民皆守素抱朴盱盱癡癡依稀葛天氏無懷氏之風
0635b11: 象馬珍寶行樹沼池接影連輝交易平等無欺無詐
0635b12: 余徐徐東行至鬧市街頭十字中有樹子一株撫樹
0635b13: 盤桓看呂洞賓打回回打得跳進跳出忽驚動趙州
0635b14: 狗子啀啀喍喍突奔向前余擬攀樹樹即隨手攀處
0635b15: 射一光光中照見種種希有勝事照見莊嚴劫仁賢
0635b16: 劫星宿劫諸怛闥阿竭薩埵獨果有情發心成道度
0635b17: 生授記等事照見迦文老子祗劫修行苦行降王宮
0635b18: 離兜率出母胎住雪山睹明星成正覺等事復見坐
0635b19: 道場作師子吼降天魔伏外道說權實空假六處彼
0635b20: 岸四諦十二緣惡趣生欲界生自利生後有生內空
0635b21: 外空乃至無性自性空四無量四涅槃乃至無邊波
0635b22: 羅蜜門無量解脫三昧門等事又見說六道四生具
0635b23: 有如來智慧德相等事又見諸大弟子圍繞咨詢神
0635b24: 通等事又見拈花示寂流聲教續慧燈無盡藏等事
0635b25: 如是過未現在歷歷分明慶未曾有須臾間空中彈
0635b26: 指作聲有蟭螟蟲逐響而來鼻孔吟哦如雷吼十方
0635b27: 世界有情無情若凡若聖悉皆得聞其吟哦聲曰大
0635b28: 大圓洛陽橋上百花鮮丫叉圓石頭城裏絕人煙其
0635b29: 音斷續交互未罷忽蟭螟眉上現紙牓一張喚無手
0635b30: 人將蟭螟拿著乃聚雲本師遊戲楞伽三昧拈示眾
0635c01: 人底偈子爾時同參大眾一齊會集熟讀一過中有
0635c02: 同志請益余曰者老和尚雖然收放縱橫不犯鋒鋩
0635c03: 以慈悲故虛空未免痕跡揣上座乘悲願來助揚宗
0635c04: 教可為我等作不請之友傍敲正打抬捺抑揚開示
0635c05: 未悟不枉藏海中同遇一番願不吝所請余良久耳
0635c06: 裏出言高聲曰問我者是甚麼人眾無應遂拈毛
0635c07: 錐子亂著一頓○著云本色底道人咄光邋遢好箇無縫罅底
0635c08: 物事是甚麼乾屎橛卻被那妄穿鑿底老古錐弄得粉花碎
0635c09: 大處大圓小處小圓買草鞋走梁朝問碧眼僧始得免不得後代兒孫從那
0635c10: 末末枝枝上哩會將起來也須要嘗過又被老僧向前一
0635c11: 啐塗乳苦你者沒眼禪和子不道無眼只為不善觀何不在老
0635c12: 僧腳跟下打箇筋斗和尚遠歸恐勞神用夜叉現作黃金像玉沙
0635c13: 雖異目是同說箇如如早是多說底何多乃說偈曰禍胎從新起了
0635c14: 我觀楞伽山一拳拳倒黃鶴樓一腳踢翻鸚鵡洲夜叉王所住應以面然身得
0635c15: 度者即現面然身面為說法出於大海中只在一毛孔裏神通方可到切莫
0635c16: 弄巧成拙大人有神通莫是搬柴運水麼兼有我道通喚甚麼作道飛
0635c17: 入夜叉群大慧從此出刀山劍樹上轉大法輪智能鑿金礦智
0635c18: 能開道路且信一半智能變風雷智能斂歛雲霧用者惡燒慧作麼
0635c19: 所以百八問而成百八答絲來線去我觀經中義恰如窣
0635c20: 堵波似則卻似是則未是八識為初級且莫造次五法疊為二自入塔來
0635c21: 香燈不昧三性是三層檻外低秦嶺二我即堆四窗中小渭川自覺
0635c22: 聖智心堪作頂上髻欲窮千里目更上一層樓我以如意手輕輕
0635c23: 拈頂來切忌動著抖擻破磚瓦光耀恒沙佛只因當頭錯到底費心勤
0635c24: 說通和泥人大費手腳生宗通造塔者只要起腳穩外道如螻
0635c25: 蟻往來縫中過官不容針私通車馬不然不相容誰號天人師
0635c26: 豈是分外欲得無名相入吾掌上觀我手何似佛手解弄豈存人
0635c27: 有尊是者金因指得明月黃葉止啼月月不存法但向十五看千江
0635c28: 來映色覓去了不可得來自何來恁麼而住持行行只者是瞞頇多少
0635c29: 入咦和盤托出不解穿鑿底是眾生守罰百姓解穿鑿底是諸
0635c30: 弗知而故已是以諸佛心中眾生不解穿鑿眾生心中諸
0636a01: 佛有上什不護乎下眾生心中諸佛解穿鑿諸佛心中眾生
0636a02: 賊是小人智過君子法為眾生鑿你無我不得鑿為諸佛法我無你不成
0636a03: 諸佛眾生法法鑿送為賓主眾生諸佛鑿鑿法換工插禾無鑿
0636a04: 無法無眾生受恩深處宜先退非鑿非法非諸佛得意濃時正好休
0636a05: 撲碎明鏡解翻騰喫飯動口禮佛合手釋迦攢眉彌勒哭禍福無門
0636a06: 為人自招纔方著了聞謦咳聲驚動啐原來是把著翻經
0636a07: 底籤子在打瞌睡。
0636a08: 定規說時師住平都地藏寺
0636a09: 住持安眾有三要一老成人有大志二實行人不藏
0636a10: 疵三持誦人能酬唱餘皆無益不堪種草也山僧非
0636a11: 辭住持無以行志但有報乳之願未圓時因春元貌
0636a12: 符古公井仙李公開明冉檀越致書奉幣前後三請
0636a13: 只得往應其誠今既到來所謂不直則道不見也且
0636a14: 直之義又何說哉住叢林必先原其始立規矩則當
0636a15: 慮其終定職事務須酌其才器如是則可經大傳遠
0636a16: 萬世不惑也其次東西兩序必依古鑑立十局頭都
0636a17: 監監寺副寺首座維那典座知賓化主直歲都管是
0636a18: 皆同其心一其志以道合非以情合者始任之其餘
0636a19: 器使隨才量能受職陟罰臧否自有定衡住持有三
0636a20: 簿冊其總計一歲所獲錢糧簿宜貯方丈支收二簿
0636a21: 都監監寺副寺三局經掌都監監寺副寺監買丈侍
0636a22: 典座知賓化主直歲每月朔望仍同至護法韋馱前
0636a23: 羯磨布薩以表至公無私安服內外所以道知因果
0636a24: 明罪福乃操履之實此又住持大節不宜疏怠寬緩
0636a25: 迷誤後學者也道法興廢係住持叢林興廢係十局
0636a26: 嗟乎其中延攬方來導引檀越激揚後昆非得萬物
0636a27: 同體之慈悲者孰能恒久而不變乎予願凡來同我
0636a28: 住者以恭敬謙讓慈悲忍辱真實勤勞為先自然戒
0636a29: 行清雅定慧圓明竿頭進步有基無暴棄外侮之患
0636a30: 矣叢林有田莊則不免於差徭或自納或莊人納須
0636b01: 預先料理若只待公役上門法苑已巳覺不雅此外設
0636b02: 橫逆無妄之來必有護法檀越又奚待我緇衣輩語
0636b03: 利語力乎叢林牛馬雞豬定不可畜酒貨殖定不
0636b04: 可倡設有之非所宜也倘有土木之舉惟看機緣若
0636b05: 何用智用力亦不難成就至於路徑開闊前後栽培
0636b06: 殿堂圮圯闕器用增損田莊修砌瓜果清潔園蔬時新
0636b07: 香火精嚴僧行儀細鼓鐘分明為首領者又當不時
0636b08: 檢點提獎誘掖則事事無廢弛觀也你輩既處三災
0636b09: 流行群魔熾盛之世無論內學外行唯以苦參力修以至
0636b10: 徹悟為主或可保境護國得免其萬一耳一缽之外
0636b11: 無餘食想一衣之外無餘衣想倘若田莊所出不足
0636b12: 一年之費則有老瞿曇著衣持缽開檀度一法真俗
0636b13: 兩利饒益詎同小小耶諸方若有為本分事來者知
0636b14: 賓確實通主事先敘賓主優待亦如管接施主檀越
0636b15: 香客之禮既畢引見方丈然後參堂安置若是不為
0636b16: 此事來都管安置十方單亦要與他結箇喜緣不得
0636b17: 藐視從容喻說兩餐一宿起單使渠亦諒其參禪處
0636b18: 不能兼留他輩也乃至各人親屬俗客來亦當以佛
0636b19: 法因果勸喻引他進門如無益叢林不可私留久住
0636b20: 肯令貪他一粒米失卻半年糧乎慎之時當像末多
0636b21: 執有為或有檀越慕禪堂清眾詣剎諷經禮懺賑濟
0636b22: 齋僧者亦不必固辭失我至尊隨機接引之道但如
0636b23: 禪規行持利益自大持誦堂領首書達佛啟白疏一
0636b24: 通護法諸天眾神聖總疏一通圓滿疏一通禪眾竭
0636b25: 誠足矣何假文疏多為如有別請首領輪流遷老成
0636b26: 者去切不得強求若苞苴骯髒又類流俗也其嚫資
0636b27: 均作二分一分入常住一分管各各衣單若有假此
0636b28: 習學應赴擯出亦不得互相遮容共住外有畏年為
0636b29: 眾勤勞不能應請者頭首諒議衣單出之常住眾中
0636b30: 住寮房有定規如執事多年老弱不能同眾者許勤
0636c01: 舊寮老病者住延壽堂察其必不可起者遷涅槃堂
0636c02: 是三處必安有恒心道念底行者相看都監監寺則
0636c03: 有院房副寺則有庫房知賓則有客房典座則有廚
0636c04: 房直歲化主都管則有普同寮首座書記侍者則有
0636c05: 退居寮乃至教授闍黎即居教授堂其餘學人行人
0636c06: 俱共長連床俾方丈首領丈侍以便晝夜巡寮查單
0636c07: 警其破犯偷安之通弊也今既安居你諸執事山僧
0636c08: 仍築廬於先師設利塔傍你輩按時請益甚便但不
0636c09: 上堂轍揚家醜耳每見叢林有得眷屬力者有得諸
0636c10: 方力者諸方眷屬只以等心視之既欲成就你輩向
0636c11: 上關捩必先截斷你輩挂心之鉤已巳後毋濫收眷屬
0636c12: 其老病寒溫責之首領自有調治一法也今將現前
0636c13: 所有眷屬及未來果有補於叢林益於慧命欲求度
0636c14: 者總取名於護法尊天菩薩前一齊煆煉逼拶與賢
0636c15: 與子悉聽之天只要覓箇有賢德明道眼為四方欽
0636c16: 服底作將來叢林主設無許知事者白之當代宰官
0636c17: 紳士檀越諸山議舉聘請庶幾光復古規世世得好
0636c18: 住持無分裂房頭之醜而此名勝叢席不致冷落矣
0636c19: 灼然兄之創始德符侄之守成其清節勤勞已巳垂不
0636c20: 朽況復有記事銘規以壽諸石云云。
0636c21: 共命鳥說
0636c22: 傷哉赤子本分事幾番勞他苦辛酸奇哉樂土信未
0636c23: 堅合掌瞻禮還示出呵呵只為昧觀音手眼故爾迷
0636c24: 生前共命只知生死真妄之乘除不了變化莫測之
0636c25: 自己已我今稽首稱揚各各圓滿六八。
0636c26: 避兵說
0636c27: 炎暑之夕余徐徐步北嶺之巔倏見趨者蹶者愴惶
0636c28: 四出若蟻竇之移居蜂房之分族詢之傍傍曰兵之
0636c29: 當避也師何安堵如故乎余曰兵亦人也奚用懍憟
0636c30: 為傍曰有官兵焉土兵焉寇兵焉官士寇之不一而
0637a01: 殘害均也倘不趨之避之則身家性命生死榮辱係
0637a02: 焉余曰剖胎殺夭麒麟不遊覆巢破卵鳳皇不至子
0637a03: 之言固也非豫矣五色兵人目者也孰不矚其鋒五
0637a04: 聲兵人耳者也孰不聆其刃是非名利兵人身心性
0637a05: 命者也孰不觸且蹈苟能於身心性命生死榮辱之
0637a06: 際知豫其源徹其本自有一段降伏魔軍之大雄制
0637a07: 諸外道之大力普攝一切之慈悲縱置身於身家性
0637a08: 命生死榮辱之中不為身家性命生死榮辱之所籠
0637a09: 罩設處時勢之無可奈何而安之若數其深穩道力
0637a10: 必不因之動搖也今也目擊皆兵也誰是賣刀買牛
0637a11: 守劍得布者是知其為災殄也留難也劫運也其如
0637a12: 眾生之殺業殊勝何故筆之為自他之戒。
0637a13: 六處箴
0637a14: 眼為招旌一目萬得粘湛成形精光映色睚眥匪宜
0637a15: 非禮宜格參前倚衡順乎天則耳本來聰循聲故聾
0637a16: 壁外聞釧破犯是同惠迪則吉背違則凶熏修三昧
0637a17: 復我圓通橐兮籥兮出呼入吸須臾豈離可離非鼻
0637a18: 妙我有無勿逐勿失凡聖同歸至誠無息談說別味
0637a19: 道是舌根一條血肉誰是其真寧使醭白寧使草青
0637a20: 不妄不誕自性存存四大圍空名之曰身一名裸蟲
0637a21: 一名囊神可超法界可入迷津無勞無搖表正端形
0637a22: 意發於機毋令自欺精進爾室慈悲爾衣任運我使
0637a23: 失候人持恒妙觀察鬼神莫知。
0637a24: 氣志箴
0637a25: 爾莫隨流隨流則濁爾莫有求有求則拙勿以富貴
0637a26: 驕人勿以貧賤失節立千聖之上風並己巳靈之不悅
0637a27: 恒應物而不遷纔是爾之標格。
0637a28: 勝熱吟
0637a29: 炎天何處去藏殿後卻好獨坐有餘涼忘機越蓬島
0637a30: 颯颯松風清喃喃黃鸝詠三聲五聲巧新腔曲堪聽
0637b01: 侍也沒一箇巾瓶齊遠卻既不交扇揮且邀冰壺坐
0637b02: 兩手攜風穴雙足履雪峰纔離清涼國又過水晶宮
0637b03: 來問斷臂法但唱尋梅歌啟我覓眉山我云是首座。
0637b04: 虛空吟
0637b05: 虛兮虛兮無方空兮空兮善藏不見過兮腹大離心
0637b06: 識兮延長天地倚兮覆載江海依兮汪洋日月麗兮
0637b07: 朗照古今運兮傳芳山崢嶸兮弗礙水激摶兮何妨
0637b08: 萬象容兮屋宅禽鳥度兮家鄉雲雷屯兮靡變火澤
0637b09: 暌兮難殃愚人逃兮豈得智士求兮未嘗神若爾兮
0637b10: 解脫身若爾兮道彰心若爾兮及第意若爾兮佛邦
0637b11: 啣血噴兮自染把火燒兮徒傷諸凡滅兮不壞妙圓
0637b12: 體兮齊光與吾等兮可取吾為君兮孔揚。
0637b13: 諭蟯蛔語
0637b14: 聚哨堂前處雜嘈室內時三界如火宅爾戀亦何為
0637b15: 胃腸原食素腥膻不似伊但能隨分喫同歸上上機。
0637b16: 廛居野語
0637b17: 法末還法末飲氣又吞聲抱璞累雙足投光按劍頻
0637b18: 杯影看蛇勢雞聲作鳳傳豐千舌頭大明州布袋憨
0637b19: 入廛居露地攝念臥街前行乞娑婆世開口向人難
0637b20: 此事不為多切忌途中覓但了卻目前堂堂只者是
0637b21: 饑來便喫飯困來便打眠任他不本分都是自欺瞞
0637b22: 有問佛與法我則不敢應鼠糞只兩粒穢卻一鍋羹
0637b23: 離塵塵不離茅屋且廛居前言及後語一部好鼓吹
0637b24: 東家小兒啼西舍語聲麤唧唧啾啾唧不識我是誰
0637b25: 俗傍我以修我向俗而住同地一同天各自立門戶
0637b26: 閒者閒不徹忙則太忙生前街與後巷可惜好光陰
0637b27: 張三也識我李四我也識相識不相逢念箇波羅蜜
0637b28: 肉亦不解喫酒亦不解嘗諸方笑我憨我則解承當
0637b29: 除暈也是癡斷酒也是癡古今癡多少佛祖亦如之
0637b30: 好要殺箇生恐傷骨與肉那塊不是精何須論戒律
0637c01: 男子是阿父女人是阿母會則徹本源不爾辱宗祖
0637c02: 若人稱怒我我則笑嘻嘻我若稱怒人大家成毀譽
0637c03: 生來名隨緣次名無所求擊碎慳貪鬼何處是根由
0637c04: 婬房問彌勒酒肆訪觀音見則即便見不見愁殺人
0637c05: 大妄大偷心偷盡眾生界佛祖也銷磨恬然不知愧
0637c06: 噉鴿吞針者看來生捏怪伸箇空拳兒捶他也不愛
0637c07: 我有一住處無主亦無賓不但信施大兼之未安名
0637c08: 等著那一箇行行行且止人前休說夢打失當門齒。
0637c09: 為聚雲慶誕語
0637c10: 前月忌辰將甚去今朝生日自何來火燒不死金剛
0637c11: 眼賺殺諸方盡活埋咦我若不是兒孫直教罵得骨
0637c12: 出阿呵呵一聲笑倒須彌山將差就錯且作禮。
0637c13: 修西聖庵引
0637c14: 昔佛在世時一日帝釋隨佛山行次佛指一片地云
0637c15: 此處好建梵剎帝釋拾一莖草插於地云建梵剎竟
0637c16: 於斯薦得以大圓覺為伽藍虛空世界為精舍星辰
0637c17: 日月為燈火草木叢林山花鳥語為信供檀波風雲
0637c18: 雷雨春夏秋冬為化主外護入乎其中出乎其外為
0637c19: 諸往來無相古佛一尊跏趺金剛座上如是香火一
0637c20: 堂脩造不易脫或未爾還須振鐸四方廣開檀度聽
0637c21: 諸淨信自取。
0637c22: 募緣引
0637c23: 觀今所受知前世若問後世看今生箇裏了無差別
0637c24: 處拾金還是窖金人唯諸淨信自取。
0637c25: 建塔引
0637c26: 聚雲寶塔欲巍峨福壽為基智慧頂九如十有七級
0637c27: 中玲瓏八面稱如意石人開口問有緣聲聲叫道出
0637c28: 隻手。
0637c29: 盞飯引
0637c30: 鬧市街頭村居聚落有許多達磨眼睛釋迦鼻孔只
0638a01: 要當人發大慈悲心陸續去各家門首收取得來到
0638a02: 衲僧齒邊百咂碎和合湊成一飽忘百饑底佛事為
0638a03: 報檀那切莫錯過了者飯一盞。
0638a04: 題畫
0638a05: 迎仙客
0638a06: 道院迎仙客此語如何說試問老黃龍刀刀還見血。
0638a07: 隱相如
0638a08: 書堂隱相如畢竟何所圖吾無隱乎爾也者與之乎。
0638a09: 棲鳳竹
0638a10: 亭栽棲鳳竹去住無拘束嘎嘎慶來儀廓爾沖霄曲。
0638a11: 化龍魚
0638a12: 池養化龍魚不作池中軀雷霆燒赤尾飛躍實難思。
0638a13: 抱琴訪友二
0638a14: 但得琴中趣何勞絃上聲松竹梅三者得得是知音。
0638a15: 高山流水是相知摵碎琴來得便宜伯牙有意求知
0638a16: 己巳紙上那能覓鍾期。
0638a17: 鐘聲客船
0638a18: 船寺有形鐘聲無相且問丹青者音聲作麼生描畫
0638a19: 若描畫得出慶忠野人何難為汝書箇讚子。
0638a20: 遙指杏花村
0638a21: 犀牛扇子已巳不在杏花村中何有足下好與三痛
0638a22: 鞭那堪驀直揚家醜咦那裏是他揚家醜處以手向
0638a23: 前指云好美酒。
0638a24: 虎溪三笑
0638a25: 虎溪山水本無情問你三人如何笑且道笑底是甚
0638a26: 麼非儒非釋非道參。
0638a27: 踏雪尋梅
0638a28: 前村有一枝玳瑁幾點奇浩然難藏興雪裏任徐徐。
0638a29: 李白斗酒詩百篇
0638a30: 通身是酒滿口是詩詩酒俱忘復是何物采石磯頭
0638b01: 曾遊戲知他端的是男兒。
0638b02: 笑看兒童折柳枝
0638b03: 兒童慢折柳本色原抖擻見者眼未開特地不知醜。
0638b04: 觀山有色聽水無聲
0638b05: 水本無水山非是山觀聽徒勞自瞞頇正好歸來一
0638b06: 覺睡識後方知沒大千。
0638b07: 畫梅
0638b08: 因甚梅花月月開筆尖紙上巧安排馨香不審歸何
0638b09: 處惹得遊蜂特地來。
0638b10: 畫竹
0638b11: 虛衷隱隱外節分明紙間壁上那辨秋春。
0638b12: 畫蘭
0638b13: 一二三叢草東倒復西斜不借風雨露筆上看生涯。
0638b14: 觀梅雀
0638b15: 難描難畫梅稍鳥有景有情鳥樹梅縱是僧繇施妙
0638b16: 手徒將伎倆對君裁。
0638b17: 鐵壁巖
0638b18: 一層巖上一層巖峭拔孤峗絕倚隈跛腳阿師休斫
0638b19: 額等閑不許亂疑猜。
0638b20: 相子巖
0638b21: 一聲笛韻南關雪傳說曾臨相子仙叵耐文公多不
0638b22: 薦分身猶自住岩前。
0638b23: 珠盒
0638b24: 和盤托出甚分明正令全提忘主賓無數殊光齊顯
0638b25: 現只要當人一口吞。
0638b26: 與冉書生書扇
0638b27: 仰之彌高足下看雲饒鑽之彌堅袖裏有青天瞻前
0638b28: 忽後兩輪橫宇宙咦習習颯颯覿面來清涼地上還
0638b29: 依舊此是喟然歎的光景。
0638b30: 師一日坐吹萬老人舍利塔傍僧請題是塔八景師
0638c01: 云青牛俯首白鹿鳴師子嚬呻象王顧巍巍獨鎮五
0638c02: 魚峰山靜水環煙朝暮汝試道八景在甚麼處。
0638c03: 荊城之南五十里許有飛來鐵船內有塔塔中貯
0638c04: 宋刻大華嚴尊經一部唯八冊其功甚精惟霖先
0638c05: 生珍奉已巳久月崖熊公得于蘇氏公子請師題讚。
0638c06: 百城煙水到鐵船不動腳跟步鐵塔信手取出鐵塔
0638c07: 經八十一卷無言說彌勒慈善財惡普賢文殊曾綽
0638c08: 約唯有釋迦不等閑三七日中沒捉摸去住不管船
0638c09: 塔經看來都是鼠子藥。
0638c10: 海蠡編題辭
0638c11: 月崖欲再刊袁會元海蠡編覓說話於予予初看之
0638c12: 分明道學先生次看之宛若伶俐座主復看之似箇
0638c13: 好長老或曰比之長老則不足比之座主道學則有
0638c14: 餘予不得而知也一併付之居士。
0638c15: 題鍾王字帖
0638c16: 撇捺畫直挑剔鉤如行如立又如草一點當頭永不
0638c17: 昧任隨門外打之遶。
0638c18: 師偶見俗士以毒樹果博慱鹽乃易而火之士請偈師
0638c19: 云苦果不仁渾身含毒游鱗有識無妄災臨以苦覓
0638c20: 鹹鮮能知味將鹹得苦緣木求魚是皆不達三世業
0638c21: 因欲求生以害仁者因為之偈易我白金消他黑業
0638c22: 付之茶毘故為是說。
0638c23: 馬乾圖法名燈煥號超群
0638c24: 先兮無相後矣其形河馬負之煥乎攸分六九餘一
0638c25: 七七閏生黑白不衍先後靡經辭玄卻妙許汝超群。
0638c26: 舉業開示
0638c27: 酆陵李井仙迎師住平山舟中問舉業如何做師云
0638c28: 除是不讀書井仙服膺師語次年發解後熊古眾文
0638c29: 學謁師云弟子輩於禪學深信而有待願不吝慈悲
0638c30: 且開示舉業師云我乃出家者流未嘗學問但就禪
0639a01: 而略說如欲參禪先具段超越一切底大心然後萬
0639a02: 緣放下從力參佛祖話頭而入倏爾省悟時自然頭
0639a03: 頭上顯物物上明應機接物任運無窮習舉業亦然
0639a04: 是必具段擔當持世底大志然後收攝放心從爛熟
0639a05: 聖賢正文而入看孰為理孰為事孰為枯淡孰為濃
0639a06: 潤孰為鏡花水月或長或短或上下相達預懸鑑在
0639a07: 腔子中纔去把諸家註解據證是非得失自不爽毫
0639a08: 髮矣久久純熟得文字三昧無師智自然智通身遍
0639a09: 體左右逢原觸境遇物都是篇最好文章妙傳賢聖
0639a10: 之神如耳提面命若先讀註解而忽正文縱有說話
0639a11: 悉成依稀彷彿抹粉塗胭又如嘗聽奴隸群小之言
0639a12: 而正大光明之體必失薄弱迂腐之弊難除也至于
0639a13: 平奇高古妙用臨時局調清新一湖風月倘執定程
0639a14: 式是文章用我非我用文章也喻之以人為題目身
0639a15: 是總破必精神血脈首尾前後包括無有闕限頭面
0639a16: 是起承要三亭五嶽相好可觀頸是入題貴流通暢
0639a17: 快不貴滯塞癰疣腹是正講須是寬厚有容元氣滿
0639a18: 足手足乃後股結句執捉運奔自是超邁以人論文
0639a19: 文無不得以文論人人無不全常山之蛇晴空之曙
0639a20: 水中鹽味色裏膠青引伸觸類如是而已巳然雖如是
0639a21: 第一不得忘卻了筆尖頭上一著何也古人曾有戒
0639a22: 莫將閑學解埋沒祖師心山僧恁麼忉怛也是將錯
0639a23: 就錯。
0639a24: 文學結盟請垂語
0639a25: 師云萬物備於我胡為不大同我所既存存分形而
0639a26: 別類欲作一志觀莫若尊乎盟若以松柏盟松柏無
0639a27: 知覺若以龜鶴盟龜鶴太營惑若以山海盟山海有
0639a28: 摧竭若以日月盟日月有圓缺若以虛空盟虛空限
0639a29: 量別不比管鮑金不學桃園結不類花柳思不同芝
0639a30: 蘭說何依稀插血何彷彿載書如是為本誓乾坤任
0639b01: 有無未盟不相識既盟歸于好塤箎還既翁和樂齊
0639b02: 偕老有足遊正路有手芸己巳田茆塞而芸人是名違
0639b03: 本誓非禮眼勿視耳舌身亦然少壯及其老克伐怨
0639b04: 欲行是名違本誓心同雞犬放夜氣亡獸禽見生復
0639b05: 忍死聞聲更食肉酒困人爵要五倫三畏缺是名違
0639b06: 本誓行住與坐臥食息與起居動心舉念時仰愧及
0639b07: 俯怍如是不可說同歸于有恒未步聖賢地且遊誠
0639b08: 信階若問向上關另有具眼者。
0639b09: 補脩寶珠寺引
0639b10: 寶珠者何謂天無寶不覆地無寶不載人無寶不靈
0639b11: 人能覺照是佛寶人能正信是法寶人能清淨是僧
0639b12: 寶是三寶者具足於人奈何有眼不見有耳不聞終
0639b13: 身由之而不知甘蒙蔽於塵勞煩惱中且不識隋侯
0639b14: 卞和之本旨尚瑾瑜珂珮之足云乎若欲頑石生瑩
0639b15: 敝衣發焰須從者裏步去好善是一寶助揚是一寶
0639b16: 成就是一寶是寶能消愆是寶能滅罪是寶免劫難
0639b17: 是寶脫生死乃至增福益壽求男覓女無不如意所
0639b18: 以云入海採寶先求如意今寶珠寺殿閣頹零住持
0639b19: 欲化十方補脩如意諸淨信發歡喜成就勝事俾寺
0639b20: 寶如意各各家寶無不如意也。
0639b21: 建南浙二師塔緣起
0639b22: 夫塔之為言何謂也或曰為突兀風景收藏骨身而
0639b23: 設也是不然如迦文如來為太子時射穿鐵鼓帝釋
0639b24: 則收箭建塔迨逾城入雪山以寶刀斷紺髮天宮則
0639b25: 收髮建塔迺至雙林舍利一分奉諸天一分與龍眾
0639b26: 一分散諸王各各歡欣分布建塔經云若人散亂心
0639b27: 人於塔廟中一稱南無佛皆已巳成佛道是中有不可
0639b28: 思議教化不可思議饒益不可思議功德不可思議
0639b29: 究意豈區區突兀風景收藏骨身而已巳哉況復多寶
0639b30: 塔受用不盡無縫塔佛眼難窺育王塔法界眾普瞻
0639c01: 疏山塔蓮花香臘月者乎立雪禪人特請塔樣於予
0639c02: 欲為南浙二薩埵光前裕後予思惟良久沒啟口處
0639c03: 但餘一偈子聊書以應其誠也曾兒童慣聚沙也曾
0639c04: 稍長瞻紙軸鐸聲振處石人歡壽者壽兮福者福。
0639c05: 譚府牟夫人謝世贊
0639c06: 瑤臺月淨極樂蓮清倏焉臨世瑞應磐城良哉女則
0639c07: 允矣淑貞宜配君子厥德維馨三寶禮敬一念存誠
0639c08: 寄歸有以循本返真和南謹讚坤道儀型。
0639c09: 　　　　　　　　　嗣法門人幻敏重刊
0639c10: 慶忠鐵壁機禪師語錄卷之十五終
