0015a01: 三宜盂禪師語錄卷三
0015a02: 住雲門顯聖寺門人淨範編
0015a03: 山陰嗣法弟子祁淨超較訂
0015a04: 住姑蘇古朱明寺語錄
0015a05: 乙未歲十二月初十日合郡檀護請入院。
0015a06: 山門東西十萬南北八千森羅一印出入聖賢春回
0015a07: 臘後梅花玉襯步香生貼地蓮。
0015a08: 佛殿星宿劫賢劫莊嚴劫法身佛報身佛應身佛天
0015a09: 籟地籟人籟橫說豎說倒說以手指上云你秖知背
0015a10: 手彎弓卻不慮當面著賊遂大展三拜。
0015a11: 伽藍金爐內騰法界之香蠟炬上分四照之光自非
0015a12: 夙乘悲願我與你咫尺參商燒香云閏餘成歲律呂
0015a13: 調陽。
0015a14: 祖師摩騰竺法蘭破東震之荒菩提達磨老鑿混沌
0015a15: 之穴百丈規繩頂門著楔今日撞著箇無情漢子燒
0015a16: 香云燒卻這一橛。
0015a17: 據室蹋翻滄海坐嘯乾坤太行千里墨黃河一度清
0015a18: 瀾翻舌捲寂若無聲卓拄杖云碧賓斑豹剝當滴帝
0015a19: 都丁。
0015a20: 即日上堂拈疏云龍章鳳彩雲篆星文珠明照乘玉
0015a21: 潤連城若是雕琢將來堪作甚麼但成文彩即屬染
0015a22: 汙其或畫前有易刪後無詩山僧到此口挂壁上乃
0015a23: 度疏云通事舍人試道看。
0015a24: 師指法座云獅子吼黃金遍地象王行匝野花紅霜
0015a25: 鳥上枝棲一聲啼破隴頭春色遂陞座拈香畢乃云
0015a26: 諸佛出身處蘇臺水上行朔風自北來殿角生微冷
0015a27: 清除荊棘林幻出祗園境日射風窗鸞鳳鳴月高霜
0015a28: 瓦鴛鴦影彌勒道場鬧市叢中梵王宮殿福城煙井
0015a29: 側布金磚前朱公後朱公當空寶劍人王令法王令
0015a30: 鐘磬笙歌黃粱喚醒將陳年滯貨提向十字街頭出
0015b01: 賣雲門胡餅良久云領。
0015b02: 元旦上堂寶炬香生玉鼎煙和風淑景賀新年春光
0015b03: 一到花枝上笑破沈空自了禪年新與月新晴霞轉
0015b04: 綠蘋夢回蝴蜨梅花圃緩步黃鸝楊柳濱且喜官清
0015b05: 民樂舜德堯仁道人高枕豎拂子云寶筏度迷津。
0015b06: 立春值雪青龍斯長老至上堂今日朱明寺裏玉砌
0015b07: 樓臺銀粧世界略無縫罅入我門來撲頭撲面無處
0015b08: 迴避絕教通身是遍身是更喜青龍歲首春回萬井
0015b09: 遍界瓊瑤滿城簫鼓只是谿深雪厚難覓芹芽客來
0015b10: 無秖待如之奈何拈拂子一縷云幸得這裏還有些
0015b11: 些下座。
0015b12: 合郡護法紳衿等請上堂古聖前賢主世界聲教化
0015b13: 或有言或無言其有也靈文寶藏玉軸琅函其無也
0015b14: 心心相印脈脈相連即以此正人倫立綱紀定出處
0015b15: 建功名利己巳利人啟後承先朱明這裏不住兩岸不
0015b16: 住中間春風芳艸萬卉爭妍桃花人面楊柳拖煙上
0015b17: 林雨過沸笙絃不是黃鸝是杜鵑正是姑蘇二月天
0015b18: 上堂朝朝日出朝朝雨細艸沈沈杏花如許反舌新
0015b19: 鶯啼在深林裏好一似織錦天孫絲絲縷縷遍乾坤
0015b20: 總屬朱明春曉慚愧殺達磨鬍子。
0015b21: 長水古資聖寺大殿落成臘八日請上堂此一具地
0015b22: 尋方琢圓不惟契約分明亦且代有令主千聖萬賢
0015b23: 各各居神通大光明藏與大佛事顯大神力現等法
0015b24: 界身莊嚴雲歷等法界梵行莊嚴雲證等法界定慧
0015b25: 莊嚴雲聲等法界音教莊嚴雲至於人天七趣亦不
0015b26: 失三昧正受塵須彌吸滄海如佛身如法界出百萬
0015b27: 億寶手獻百萬億寶供豎百萬億寶幢懸百萬億寶
0015b28: 幡覆百萬億寶蓋山僧既作飄蓬之客隨例闖入毘
0015b29: 盧遮那莊嚴藏大樓閣中一時遍歷無邊剎海何止
0015b30: 移武林來嘉禾將秀水入姑蘇而已巳哉適當解維之
0015c01: 際聊以一偈為別雲靄靄風凄凄殿角凌雲接爽溪
0015c02: 梅花新月野雲低一色香光照水西大眾葫蘆提又
0015c03: 葫蘆提。
0015c04: 歸院請上堂旅雁書空隊不孤盤旋猶憶洞庭湖好
0015c05: 將南國花堤月殘雪連山夜入吳拄杖捎空往復無
0015c06: 際芒鞋海闊動靜歸源豎拂云雖然如是也須識得
0015c07: 這箇方可毛吞巨海芥納須彌拽取占波國與新羅
0015c08: 鬥額東湧西沒南湧北沒雲行雨施艸木蒙潤大眾
0015c09: 會麼一陽復始春將至遍界奇香發滿枝。
0015c10: 上堂長門永巷寂寞秋清古寺荒園蕭條風景法堂
0015c11: 前艸長廚灶下斷煙法昌遇撾鼓還他一力泉大道
0015c12: 應門秖用小童倩人看院始是全提破屋楊岐才能
0015c13: 半展所以黃茆白屋之下有蓋世英雄清泉幽石之
0015c14: 邊住超塵逸格之士運日月于掌中正乾坤于跬步
0015c15: 與諸佛以齊肩同聖賢而一躅就使一劫二劫直逗
0015c16: 到八萬四千劫總不出今時上方下方東南西北方
0015c17: 仍在這裏瀟瀟灑灑勤勤渠渠楊柳日高浪激太湖
0015c18: 之碧桂花雨後風搖月下之香任意徜徉洞府瀟湘
0015c19: 大眾恕我老狂。
0015c20: 至崇先寺請上堂師云大眾十五日以前有箇截流
0015c21: 句子須是向威音那畔父母未生時會取始得你若
0015c22: 眨上眉毛便不是也豈不知崇先有箇沒人情漢若
0015c23: 向門前抽起橋板截斷往來你等從何處躋攀山僧
0015c24: 今日忽撩起衣云此是借來衫子假道于虞不妨為
0015c25: 你花擘一上展兩手云呀到這裏又忘卻了也復以
0015c26: 手招云來來事無一向拍案一下云一任船來陸來
0015c27: 黃鶴峰前闢通天大路龍到水到師子窟內有踞地
0015c28: 之威也只為祖父田園兒孫受用開甘露門列君臣
0015c29: 位小可作箇去就直得黃金遍地朱紫滿林十月應
0015c30: 小春花開一塢三冬臨大有月映千江水足艸足家
0016a01: 豐民樂有不唧溜漢漆桶不快往往于虛空穵縫離
0016a02: 水求波是以山僧向未屙以前先步先趨若逗到十
0016a03: 五日堪作甚麼然雖如是不直我浪兄一笑且道笑
0016a04: 箇甚麼他道是鈍鳥先飛直其後也珍重。
0016a05: 師集諸山知識為西遯超道者慶六袟壽上堂寶鏡
0016a06: 堂前風月石傘峰下家聲沒量漢手眼通方出處無
0016a07: 礙陶靖節松菊猶存程明道花柳隨步維摩詰儒冠
0016a08: 說法龐鹿門兒女團圞戒禪師何妨乘願再來嚴頭
0016a09: 陀且於夢中顯現大眾知麼超道者一向足不越戶
0016a10: 藥不離唇誰知他斗室中藏無邊佛土葫蘆內有大
0016a11: 路通天擊拂三下云老僧今日借一節漁鼓三尺板
0016a12: 簡唱箇道情引起白雲用之花發四時紅深綠淺隔
0016a13: 簾櫳清香一線移時添海屋籌那知門兒外滄桑幾
0016a14: 變此是他自受用的履踐如夢中人上兜率宮官受無
0016a15: 量樂雖同寢者不聞亦不見老僧到此有口難宣下
0016a16: 座去請諸上座助顯第一義說箇異方便顧左右云
0016a17: 切莫刻舟求劍。
0016a18: 請天界和尚上堂引座君視臣恭道統源長子孝父
0016a19: 慈法繩綿遠得之者月上照梅花失之者古鏡添黑
0016a20: 漆思大鼻孔撩天雪峰眼睛遍地拍案一下云這箇
0016a21: 所在爭容得妖狐首領魔種元兇薄我籓籬穿予墻
0016a22: 塹所以洞山老祖橫抽寶劍斬諸見之稠林妙協弘
0016a23: 通截萬端之穿鑿古道寥寥玄音絕唱幸有我天界
0016a24: 法兄節拍相諧嘉猷並諦其奈門庭高峻波瀾浩大
0016a25: 豎拂子云大眾會麼殷勤為解丁香結放出枝頭自
0016a26: 在春。
0016a27: 上堂稻子秋登蟹正肥果然一飽便忘饑堪嗟清白
0016a28: 傳家客身入西山自采薇雲冉冉水依依主人何事
0016a29: 不來歸大眾要識主人麼以手斫額云貓。
0016a30: 上堂雁唳秋聲到客窗寒風獨坐剔銀缸籌輸白手
0016b01: 成家子博得藍田玉一雙些箇事惱人腸從前事業
0016b02: 費商量夜月一鉤清漢碧漁歌嘹亮在滄浪還我雲
0016b03: 門一句子前三三與後三三。
0016b04: 上堂不應住色生心不應住聲香味觸法生心應無
0016b05: 所住而生其心師望空打一掌云者老漢老老大大
0016b06: 牙黃口臭作恁麼說話大眾諦聽良久云若也不會
0016b07: 山僧打之遶去也左顧云大眾應如是住右顧云大
0016b08: 眾應如是降伏其心復喝一喝云參。
0016b09: 果園淨器淨辨舍法衣請上堂黃梅親手付將來大
0016b10: 庾嶺頭爭不去提起也乾坤失色放下也艸木騰輝
0016b11: 少林初祖衣法雙傳衣在者裏如何是法唵摩訶迦
0016b12: 婆波吒悉帝娑訶。
0016b13: 上堂日出皇皇那事如嘗邪橋連野店新米菜羹香
0016b14: 因尋酒浪子小艇泛谿光大眾今日有佳客來也且
0016b15: 道是甚麼人搖拂子云賀家池上天華寺日午三更
0016b16: 到客航。
0016b17: 上堂言無展事語不投機承言者喪滯句者迷祖師
0016b18: 道非風旛動仁者心動十月二十九上高樓飲好酒
0016b19: 你彈琵琶我拍手以拂子擊三下云甲申乙酉。
0016b20: 上堂歲登事事收成足正好窗前含苦讀冠天履地
0016b21: 丈夫兒豈可因循類流俗異時馬上錦衣歸法雨均
0016b22: 沾於艸木阿呵呵且唱雲門一曲良久云六六三十
0016b23: 六。
0016b24: 上堂觸處逢源識得渠石傘峰前一帶溪落花無限
0016b25: 春山暮就路還家聽鳥啼老僧四十年前于先顯聖
0016b26: 處狹路相逢納盡許多敗缺一回想起滿面羞慚今
0016b27: 日春山不遠啼鳥依然惻惻關心也要大家委悉。
0016b28: 上堂霜重蘆華柳岸低一鉤新月釣寒谿金鱗已巳是
0016b29: 無消息又聽前村報曉雞鐘樓上撞鐘牆腳下種菜
0016b30: 猛虎山裏踞大眾且道與古人回互不回互以拂子
0016c01: 左擊云回而更相涉右擊一下云不爾依位住。
0016c02: 上堂殘月如鉤柳青谿堰把住則霜風凜冽放行則
0016c03: 桃華人面若究到露柱鐙籠釋迦老子猶隔一線。
0016c04: 上堂丈夫格調原超脫豈肯從人覓繡鍼十里繁紅
0016c05: 原舊物冰華二月本無心豎起拂子云若向者裏結
0016c06: 搆得去頭正尾正者裏若結搆不去君歸東魯我歸
0016c07: 秦。
0016c08: 武林古報恩寺入院上堂師云本是瀟湘一釣客自
0016c09: 西自東自南北端獅子解翻筋斗老僧秖知拍手潦
0016c10: 倒龍鍾甲子乙丑學得箇象王回顧拈得鼻頭失卻
0016c11: 口更說甚麼江水逆流日月倒走茲者辱承眾護法
0016c12: 之招聊塞一時之醜桑梓不敘生緣展驢腳而為佛
0016c13: 手用處貓頭當藥撾塗毒以開樞鈕驀拈拄杖云也
0016c14: 只可將蝦釣鱉掉棒打狗。
0016c15: 結制上堂問陶鑄聖凡即不問如何是無生一曲師
0016c16: 云老僧向你道不難不可作野狐精見解進云因甚
0016c17: 又道三賢未達十聖難知師云三賢十聖且置達磨
0016c18: 在你腳跟下還知麼僧便喝師屈指云老僧被你一
0016c19: 喝僧禮拜云是何言歟問經有經師論有論師今日
0016c20: 伐鐘捶鼓和尚陞堂為些甚麼師云兩肩挑不起僧
0016c21: 擬議師一喝問昔日瞿曇說法四十九年無一字可
0016c22: 說今日和尚陞座將何法與人師云才過萬松關便
0016c23: 見浙江潮進云踢破分明師乃豎拂子云向這裏搆
0016c24: 得撩起便行顧左右良久笑云恁麼則老僧誑謔你
0016c25: 去也新羅國裏譚禪濟濟英賢車馬駢填拄杖子飛
0016c26: 上三十三天癩蝦蟆做了月裏嬋娟碧海清光萬古
0016c27: 懸一似水銀潑地大也圓圓小也圓圓鳳皇山下好
0016c28: 因緣步步襯青蓮拍案一下云入我門來全福全壽
0016c29: 全更向凌煙閣上題名到處流傳山僧又將七珍八
0016c30: 寶撒向鬧市街前阿呵呵說向人前不直錢。
0017a01: 請崇先和尚上堂引座世界未分先有此一坐具地
0017a02: 千佛出世無敢正坐不意普通年間達磨老臊胡窺
0017a03: 我藩籬揜我畿甸山僧自墮下母胎便帶得有一條
0017a04: 雲門拄杖不但使其餵狗飼狼直欲勦其窠窟滅其
0017a05: 種族使一箇箇作頂天立地大丈夫光齊二耀物不
0017a06: 能礙奈有其志而不逮逗到今日方知道捉刀翁真
0017a07: 英雄也他一雙眼耀古騰今數莖眉撐天拄地胸羅
0017a08: 星斗寥廓太虛掌握乾坤氣吞佛祖扭轉達磨鼻孔
0017a09: 抽換野狐肝膽鑽仰者徒然攀仰者莫及今日以慈
0017a10: 悲故為不請賓此番佛事大非小可汝等當斂歛其鋒
0017a11: 韜其耀避其爪牙設或犯手傷鋒莫謂老僧不為汝
0017a12: 等說破下座。
0017a13: 上堂僧問萬卉俱狼藉寒風逐月波如何是境師云
0017a14: 杖黎不為前村酒乘霽登高看遠山進云如何是境
0017a15: 中人師云到江吳地盡隔岸越山多進云如何是人
0017a16: 境俱不奪師云愁過萬松關山路滑如油進云如何
0017a17: 是人境俱奪師云塞外絕烽煙將軍數雁行僧禮謝
0017a18: 師乃云好棚傀儡線索何繁五車書不消一瞬三藏
0017a19: 教貴在離言授衣缽於黃梅行者領袈裟乃樹下頭
0017a20: 陀至人不踰乎常情大聖心如赤子有般漢秖知道
0017a21: 到江地盡猶不識隔岸山多以情見而望勝果幾多
0017a22: 蹊徑惟晏坐而散天花尚屬嶒巖況乃潮生汐落伍
0017a23: 相國吞吐錢塘地轉天回維摩詰掌擎佛剎鳳皇山
0017a24: 下鳳皇兒獅子窟中獅子子大丈夫不受囊藏好男
0017a25: 子肯投虀甕寶鏡懸如杲日吹毛利似嚴霜地藏這
0017a26: 裏竹搖拭翠三更雨松捲寒濤一塢風知之者吾無
0017a27: 隱耳不知者人可翫乎所謂恁麼也不得不恁麼也
0017a28: 不得恁麼不恁麼總不得審如是則老僧不奈諸君
0017a29: 何諸君又何奈老僧何雲飛嶺北雁度前津我歸東
0017a30: 魯君向西秦大家丟得不猩猩擊拂子三下。
0017b01: 鼓山永和尚訃音至上堂今日有一句子山頹石裂
0017b02: 川竭泉枯萬里無寸艸遍界絕遮攔虛空突出面孔
0017b03: 月下寫得真容舉訃音云大眾此是南閩鼓山尊宿
0017b04: 永覺老和尚末後一著有煩專使三千里外持來箇
0017b05: 消息頂相圓光更無回互大眾還知此老漢麼儒釋
0017b06: 兼備金翅騰空宗教兩優驪龍出海數十年來壁立
0017b07: 千仞雖侍者邊了無箇入處有時節澤沛為霖雖嬰
0017b08: 兒亦受獎提喝水逆流曾不著意主山倒卓太煞無
0017b09: 情其德隆道茂儼宴國師之再來貞亮含弘乃古壽
0017b10: 昌之家法聯博山而為昆季契真寂以為金蘭缽袋
0017b11: 子寧教鼠蠹蟲食水田衣肯教魔孽假貸長年不出
0017b12: 戶掩被單而高臥接向上機今日始親承向帷幕裏
0017b13: 低聲來中下士實為法門之墻塹亦乃後葉之籓籬
0017b14: 惟吾師臘高而德長且倦乎津梁顧吾輩德薄而人
0017b15: 微誰為砥柱師泣云罷罷罷哀哀哀今也借人情為
0017b16: 佛事業寶誌公之遺燭備汾陽昭之楮錢聊為曩日
0017b17: 於真寂院繼燈室中一面之交其來不來享不享火
0017b18: 中紙鷂子水底石麒麟。
0017b19: 自覺禪人領眾請上堂出郭面無塵登山眼無障抹
0017b20: 過了世界又不著虛空赤骨律浩浩地腳頭腳底磕
0017b21: 著撞著拂子左一拂云此是湘江頭右一拂云此是
0017b22: 湘江尾擲拂子云不見湘江人只見湘江水大眾大
0017b23: 眾對面不相識咫尺成千里啾啾一夜寒蛩語西風
0017b24: 亂捲芭蕉雨宵晝不成眠那人兒在那裏擎起拄杖
0017b25: 云哪復擲下云朱秦尤許。
0017b26: 若雲監院為壽馮崑石居士請上堂千歲寶掌遍歷
0017b27: 支那百二趙州吞吐諸方枝強知本固源遠識流長
0017b28: 有如是履操則有如是福德有如是悲願則有如是
0017b29: 壽考所以光明碩大照映今昔豎拂云總從這裏蘊
0017b30: 藉將來山僧今日不妨因行掉臂順水張帆一一為
0017c01: 你指出以拂指云此是金剛寶窟華藏樓臺閣道旁
0017c02: 通朱欄曲折窗開四面之天門對遠山之秀乃佛祖
0017c03: 之化域亦眾生之棲止所以善財童子舉一步過無
0017c04: 量無邊佛剎一一剎禮無量諸佛一一佛演無量契
0017c05: 經海化無量眾生海一一眾生證無量三昧海入無
0017c06: 量辯才海得無量神通海悟無量陀羅尼海諸兄弟
0017c07: 你身在其中開眼便見舉足踏著為何當面蹉過良
0017c08: 久云大顛晝夜一百八若人不會從頭數下座。
0017c09: 武林眾護法請上堂老僧辱在桑梓勉承眾護法之
0017c10: 請雖則踞此寶華王座豈可向鴻儒宿學前引蔓牽
0017c11: 枝但家裏人說家裏話自古及今諸縉紳借方外以
0017c12: 雪胸中塊磊凡老衲假名賢為吾道之金湯以故錢
0017c13: 武肅與壽禪師節拍蘇眉山同元長老輸籌儒釋同
0017c14: 揆素緇比翼天共白雲曉水和明月流若夫門庭峭
0017c15: 峻天龍豎指談禪本色家風地藏栽田博飯識取城
0017c16: 南艸色便可對御譚經觸著庭際花香肯向癡人說
0017c17: 夢我這裏祖翁分付下一片田地券約分明四至無
0017c18: 恙羅剎帶長江之險金牛瀦震澤之瀾曉雞唱扶桑
0017c19: 日上春鳥啼天竺雲深聚寶為塔月輪峰月離滄海
0017c20: 築錢為塘鳳皇山鳳落瑤池沙平鴻雁落風定白鷗
0017c21: 閑山水鍾靈英奇粹美璣衡象正忠義聯芳卻怪法
0017c22: 眼二十年只作境會雪峰盡大地是眼睛豎拂子云
0017c23: 大眾且道是甚麼眼目一枝梅破臘萬象盡回春。
0017c24: 解制上堂托出拂子云賣不了的鮮魚擲拂子云仍
0017c25: 舊放在西湖裏遊泳乎綠波之上潛藏於九淵之底
0017c26: 不問他禹門浪滾桃花雨更不知化金鵬搏風萬里
0017c27: 魚樂云乎哉一任流行坎止嶺之西三山半落青天
0017c28: 外嶺之東十二書橋春如許出沒卷舒總在這裏大
0017c29: 眾我與你散步湖山試看千紅萬紫喝一喝。
0017c30: 上堂雲山何蒼莽人從迢遞來慚愧黃牛師遺累生
0018a01: 公臺如何滄海裏飛塵埃君母謂蕭瑟取次梅
0018a02: 華開有三摩提名大佛頂首楞嚴王蟭螟蟲兒無大
0018a03: 人相眉毛孔裏有百萬龍天一一都來香象往十恒
0018a04: 河沙界外嚴持香華供養薄伽梵問道一路涅槃門
0018a05: 路頭在甚麼處師咳嗽一聲云傷風多發嗆。
0018a06: 上堂何處仙人下九垓飄颻衫袖笑盈腮果然一展
0018a07: 秋波後多少英雄當下呆舍不得取不得勃然滄海
0018a08: 飛塵埃不可得中恁麼得特地虛空眼豁開擊拂一
0018a09: 下云觀音玅智力能救世間災。
0018a10: 上堂三十六種隨器能銀盆盛雪明月藏鷺一十四
0018a11: 種悲智心類之不齊混則知處君不見寒山子十年
0018a12: 歸不得忘卻來時路饒君神用百千般不若雲門者
0018a13: 一顧。
0018a14: 示眾
0018a15: 示眾以拄杖畫一畫云向這裏去不可落他家蹊徑
0018a16: 其餘言教如過蠱毒之鄉水也莫嘗他一滴釋迦老
0018a17: 子達磨老漢你眼裏看他一字則眼瞎耳裏聽他一
0018a18: 字則耳聾看話頭底墮穿胸地獄學轉語底墮拔舌
0018a19: 地獄做靜工夫底墮黑暗地獄做偈作頌底墮滾油
0018a20: 地獄師正說時忽和身跌倒叫云相救相救三四僧
0018a21: 忙來扶起師各與一掌復云山僧今日生陷地獄還
0018a22: 有救得者麼一僧云蒼天蒼天師舉手云我手何似
0018a23: 佛手僧云請和尚救取師指琉璃云琉璃上道一語
0018a24: 看僧云二邊不立師急以拄杖指聖僧云聖僧又如
0018a25: 何僧無語師以手指僧云情知你是箇死漢復云還
0018a26: 有救得者麼一僧云請和尚歸方丈師云烏龜鑽破
0018a27: 壁僧無語師便行。
0018a28: 示眾不道流光似箭忙菊華初萎早梅香莫悲往復
0018a29: 催人老只恐心田蔓艸荒古人道大家相聚喫莖虀
0018a30: 若道一莖虀入地獄如箭射既不許道是虀你道是
0018b01: 箇甚麼玄沙拈荔支云這箇荔枝得恁麼紅那箇荔
0018b02: 枝得恁麼赤不得道荔枝既不道荔枝且道是箇甚
0018b03: 麼所以道喚作竹篦則觸不喚作竹篦則背不得有
0018b04: 語不得無語不得作女人拜不得拂袖便行古人披
0018b05: 肝瀝膽投明珠於暗裏贈尺璧於窮途可惜許諸禪
0018b06: 德不向意根下卜度便於舉起處承當有甚了期若
0018b07: 然定當得去移山門來佛殿裏將廚房放僧堂中總
0018b08: 非分外雖然且道聖僧落在那裏良久云舊閣閒田
0018b09: 地贏來方始休珍重。
0018b10: 瓶窯真寂院示眾鬢霜斜插一枝華老賣春風笑作
0018b11: 家十二樓頭閒歲月暗題詩句暗咨嗟山僧向年被
0018b12: 先老人將猢猻圈子套卻十有餘載左右不得自在
0018b13: 後被業風吹過錢塘江撞著箇無面目漢暗排八陣
0018b14: 明布三軍雖有趙常山膽勇韓淮陰韜略無敢與之
0018b15: 對壘正恁麼時山僧將左眼角一覷從上諸祖直得
0018b16: 摸索不著從此已巳來笑傲林泉隨意放曠然雖如是
0018b17: 此二老漢恩大難酬近來出羞賣醜自覺慚惶今日
0018b18: 又被眾耆舊將先老人手書符約要討山僧破砂盆
0018b19: 落處其奈山僧向年總不當箇事至十字街頭不覺
0018b20: 失手打作粉碎欲要另燒不是本匋之物意欲買賠
0018b21: 卻非古時之式煩大眾下一轉語免致諸師向山僧
0018b22: 需索如無山僧自道去也以手打圜相云廿七。
0018b23: 示眾超離朱之明辨緇銖於未兆奪師曠之聰識宮
0018b24: 商於匪形寶劍出匣寒光射斗牛驪珠汎海絢赫爭
0018b25: 日月兩堂爭底是貓兒南泉斬底不是貓兒趙州頂
0018b26: 底不是艸鞋南泉斬底卻是艸鞋既不是貓兒又不
0018b27: 是艸鞋且道是甚麼摘下竹篦云山僧有一語相誑
0018b28: 甘墮拔舌地獄。
0018b29: 示眾箭穿石虎囓指心痛唐王揮劍閬守墮頭李善
0018b30: 報主男身湧乳古德云五臺山上雲蒸飯佛殿階前
0018c01: 狗尿天剎竿頭上煎子三箇猢猻夜簸錢恁麼說
0018c02: 話聞見豈不駭異若是頭腦清楚如觀掌物有般漢
0018c03: 只管向秤錘上呷汁沙石裏打油堪作甚麼且道如
0018c04: 何是頭腦良久云東大眾且道是那箇東字還是東
0018c05: 西底東字冬夏底冬字眾無語師乃云蒼天蒼天。
0018c06: 示眾五九四十五多不須增少不須補孔夫子千古
0018c07: 聖人禁不得子路馮河暴虎新春至今纔一七長不
0018c08: 必添短不必析釋迦老子三界大師免不得提婆達
0018c09: 多流言下石所以道高處高平低處低平在僧而僧
0018c10: 在俗而俗在天而天在人而人厲與西施恢詭憰怪
0018c11: 道通為一起身立云大眾好去看殘雪未消滿庭月
0018c12: 色。
0018c13: 四弘攝真寂院事請示眾此院為佛法之叢林執事
0018c14: 為佛法之輔弼乃至一茶一飯一舉一動無往而非
0018c15: 為佛法也同住大眾即此推廣更愁甚麼道業不辦
0018c16: 叢林不興雖然不知喚甚麼作佛法若道山僧舉拄
0018c17: 杖子是佛法則山林樹木竹搖艸動皆是若以山僧
0018c18: 舉拂子為佛法則牛狗尾巴東搖西拽也是若謂弄
0018c19: 兩片皮鼓粥飯氣為佛法則鵲喿鴉鳴亦皆是則新
0018c20: 監院請予說法已巳自錯了也又雖然若論佛法固有
0018c21: 道亦不難只是說破不值半文錢大眾還會麼典座
0018c22: 切菜失手割破指頭這裏打入一生參學事畢飯頭
0018c23: 下米偶然濺起一點沸湯這裏領得何等直截行堂
0018c24: 的掇著一桶粥忽被門檻絆倒桶箍爆斷何等慶快
0018c25: 圊頭浴鍋裏柴頭柴擔上園頭钁頭邊盡有親切句
0018c26: 子何待山僧口吧吧地然後為佛法邪若恁麼則先
0018c27: 老人在也是佛法不在也是佛法山僧開口也是佛
0018c28: 法不開口也是佛法住也是佛法去也是佛法以手
0018c29: 摑兩摑云早間道牙痛胡說箇甚麼便歸方丈。
0018c30: 水月菴示眾衣下有珠藍田有玉分明此道通長安
0019a01: 多少人龜鑽瓦卜釋迦老子八字不著人達磨西來
0019a02: 一字重添畫所以箇中人能轉得十二時錯亂了東
0019a03: 西南北山僧以初度將臨賢主人致申萬福設齋筵
0019a04: 羅品核盡道是華封三祝是以山僧不惜為君刳心
0019a05: 剖腹屈指云正月一二月二三月三四月四五月五
0019a06: 六月六七月七八月未圓桂華發羅羅命犯生殺
0019a07: 喫了好茶好飯終日裏咳咳連咳數聲云會麼眾無
0019a08: 語復云唐明王會打羯鼓惹得猿啼三峽。
0019a09: 示眾昔有僧問青林曰如何是學人自己已林曰丙丁
0019a10: 童子來求火後有僧問雲門先師如何是學人自己巳
0019a11: 先師云汝無自己已僧云因甚學人無自己已先師云汝
0019a12: 若有自己已則不來問老僧舉竹篦云青林不合將一
0019a13: 杓惡水驀頭潑使後來人錯認訒驢鞍橋作阿爺下頷
0019a14: 先師恁麼道不獨有殺人劍且有活人刀忽有人問
0019a15: 山僧如何是學人自己已以竹篦指左右云你這一隊
0019a16: 瞌睡漢怎麼看得下座便行。
0019a17: 示眾云乾坤之內宇宙之交中有一寶隨處逍遙華
0019a18: 岳山崩壓斷了天台石橋寒山拾得有命難逃普化
0019a19: 木鐸誌公剪刀。
0019a20: 示眾古德云知而無知不是無知而說無知露凝殘
0019a21: 月梨花瘦丁香紐纈鴛鴦扣垂楊堤上馬嘶風煙濃
0019a22: 綠厚黃鸝鬥畫樓人眉峰雙皺琴調管協落在人兒
0019a23: 後俯瞰花影穿魚金針難繡參。
0019a24: 示眾舉龍牙問翠微如何是祖師意微日與我將禪
0019a25: 板來牙遂過禪板微接得便打牙日打即任打要且
0019a26: 無祖師意又問臨濟如何是祖師意濟日與我將蒲
0019a27: 團來牙乃過蒲團濟接得便打牙日打即任打要且
0019a28: 無祖師意後有僧問和尚行腳時問二尊宿祖師意
0019a29: 未審二尊宿明也未牙日明即明也要且無祖師意
0019a30: 師云龍牙問祖意於翠微臨濟俱喚度禪板蒲團二
0019b01: 師接得便打牙皆答曰打即任打要且無祖師西來
0019b02: 意雪竇頌云龍牙山裏龍無眼死水何曾振古風禪
0019b03: 板蒲團不能用只應分付與盧公盧公付了亦何憑
0019b04: 坐倚休將繼祖燈堪對暮雲歸未合遠山無限碧層
0019b05: 層覺範見瞎龍死水之句意謂雪竇罪龍牙洪公具
0019b06: 如此眼目敢復輕重古德然不知罪雪竇者自罪之
0019b07: 矣圜悟勤有拈語試一辨看。
0019b08: 示眾舉圜悟懃云古有定乾坤底眼方有定乾坤底
0019b09: 劍正令當行十方坐斷此事知如此分明不在情塵
0019b10: 意見上討若向情塵意見上討則孤負南泉大慧云
0019b11: 歸宗斬蛇南泉斬貓學語之流多謂之當機妙用亦
0019b12: 謂之大用現前不存軌則殊不知總不是這般道理
0019b13: 具超方眼舉起便知落處若大法不明打瓦鑽龜何
0019b14: 時是了誠哉言也何不看他題目東西兩堂爭貓兒
0019b15: 南泉提起道道得即不斬當時合下何語縱有人下
0019b16: 語難道南泉便恁麼休去惟趙州戴草鞋出去泉云
0019b17: 子若在救得貓兒即趙州在試為趙州卜度看趙州
0019b18: 下甚麼語始得不斬貓兒除卻情塵向頂門大開正
0019b19: 眼看他千聖萬靈間世同揆的道理如指諸掌卻又
0019b20: 極現成的事即千聖亦移易不得一絲毫許雪峰問
0019b21: 德山南泉斬貓意旨如何德山以柱杖便打趁出又
0019b22: 真淨舉拂子云今日歸宗舉拂子與當日歸宗斬蛇
0019b23: 是同是別又云南泉斬貓歸宗斬蛇叢林中商量還
0019b24: 有優劣也無只如趙州頂草鞋出去又作麼生於此
0019b25: 明得德山呵佛罵祖於此不明丹霞燒木佛院主墮
0019b26: 眉須只如世尊拈花迦葉微笑節目在甚麼處便以
0019b27: 涅盤妙心流傳將來又道這等樣事極易明者偏淆
0019b28: 訛處又為極難明者雪峰道望州亭與汝相見了也
0019b29: 作麼生見香巖上樹如何下語玄沙三種病人如何
0019b30: 接取山僧不惜口業為汝花擘一上還知麼老僧話
0019c01: 墮也明眼者試辨看。
0019c02: 示眾臨濟住黃檗三年為睦州激勸且授問端始知
0019c03: 參請則胸中曾未有箇佛法知見後築拳於大愚肋
0019c04: 下反掌於黃檗面門則賓主玄要料揀諸事畢露於
0019c05: 此鳳有九苞麟有五彩胎殼中皆天成者也洎住鎮
0019c06: 州垂法立宗辨魔揀異克符普化互相酬唱所有建
0019c07: 立亦不過發揚所得然居黃檗時師資之間已巳是層
0019c08: 見而疊出祗如鉏地一則黃檗見之師拄钁而立檗
0019c09: 曰這漢困那濟曰钁也未舉困箇甚麼檗便打濟接
0019c10: 住棒一送送倒檗呼維那扶起我來維那扶起日和
0019c11: 尚爭容得這風顛漢無禮檗纔起便打維那濟钁地
0019c12: 曰諸方火葬我這裏活埋其次栽松話代飯頭下語
0019c13: 等黃檗以先知其他日為人鉗錘鑪鍛之妙故云吾
0019c14: 宗到汝大興於世用棒用喝豈師授耶磁石吸銕有
0019c15: 不知其然而然會下參徒多效之此所謂學我者拙。
0019c16: 上堂次兩堂首座齊下一喝僧問只如兩堂相見同
0019c17: 時一喝還有賓主也無師曰賓主歷然復謂眾日要
0019c18: 會臨濟賓主句問取堂中二首座試揀點看那家是
0019c19: 賓那家是主何處是賓主互換若道無賓主現道賓
0019c20: 主歷然若道有賓主同時一喝向何處分賓分主卓
0019c21: 拄杖一下復喝一喝云我這裏也有賓有主有照有
0019c22: 用若揀點得出可與二首座同參若揀點不出與拄
0019c23: 杖子同參有麼否則山僧自道去也復喝一喝曳杖
0019c24: 竟行又有僧問臨濟如何是佛法大意師便喝僧作
0019c25: 禮師云你道好喝也無僧曰草賊大敗師云過在甚
0019c26: 麼處僧曰再犯不容師復謂眾日要會臨濟賓主句
0019c27: 問取堂中二禪客師會下有同學二人相問一云離
0019c28: 卻中下二機請兄道一句子一云擬問則失一云與
0019c29: 麼則禮拜老兄去也一云這賊師聞乃陞座云要會
0019c30: 臨濟賓主句問取堂中二禪客下座異日復示眾云
0020a01: 參學之人大須子細如賓主相見便有言論往來或
0020a02: 應物現形或全體作用或把機權喜怒或現半身或
0020a03: 乘師子或乘象王如有真正學人便喝先拈出一箇
0020a04: 膠盆子善知識不辨是境便上他境上作模作樣便
0020a05: 被學人又喝前人不肯放下此是膏肓之病不堪醫
0020a06: 治喚作賓看主或是善知識不拈出物秪隨學人問
0020a07: 處即奪學人被奪抵死不肯放此是主看賓或有學
0020a08: 人應一箇清淨境出善知識前知識辨得是境把得
0020a09: 來拋向坑裏學人言大好知識知識即云咄哉不識
0020a10: 好惡學人便禮拜此喚作主看主或有學人披枷帶
0020a11: 鎖出善知識前知識更安一重枷鎖學人歡喜彼此
0020a12: 不辨喚作賓看賓古德貽型範之先且以身試之註
0020a13: 釋亦甚明顯後之不惟溟滓其語閫幄嘉猷略而不
0020a14: 問是可危也方其令之所屬師資易位彼此相忘觀
0020a15: 者擗易不知所裁兩鏡相懸於賓主大法之中垂之
0020a16: 於千百世之下將有以繼斯化者耳皆以門庭相尚
0020a17: 尟有以此話及稍有拂意大相諠譟更敢復前所謂
0020a18: 草賊大敗之語以進之耶德山示眾云道得也三十
0020a19: 棒道不得也三十棒臨濟聞得謂洛浦曰汝去問他
0020a20: 道得為甚麼也三十棒待他打汝接住棒送一送看
0020a21: 伊作麼生浦如教而問師便打浦接住送一送德山
0020a22: 便歸方丈浦回舉似臨濟濟曰我從來疑著這漢雖
0020a23: 然你還識德山麼浦擬議濟便打又僧參南院問僧
0020a24: 近離甚處僧曰襄州院曰來作甚麼曰特來禮拜和
0020a25: 尚院曰恰遇寶應不在僧便喝院曰向汝道不在又
0020a26: 喝作麼僧又喝院便打僧禮拜院曰這棒本是汝打
0020a27: 我我且打汝要此話大行瞎漢參堂去至如守廓侍
0020a28: 者揀點鹿門鹿門納款摧辱華嚴聲滿天下鹿門華
0020a29: 嚴是皆出世有眾少不相當降階下禮古德藉重於
0020a30: 宗旨無彼我威勢也如此所以鹿門為侍者煎茶晚
0020b01: 參云夫參學龍象直須子細入室決擇不得容易逴
0020b02: 得箇語便以為極則道我靈利只如山僧當初見興
0020b03: 化時認得箇動轉底人道一喝兩喝便休以為佛法
0020b04: 今日被明眼人覷破卻成一場笑具圖箇甚麼只為
0020b05: 我慢無明不能回轉親近上流賴得明眼人不惜身
0020b06: 命對眾證據此恩難報何故興化云饒你喝得興化
0020b07: 老人上三十三天卻撲下來一點氣也無款款地蘇
0020b08: 息起來向你道未在何故如此興化未曾向紫羅帳
0020b09: 裏撒真珠與你在胡喝亂喝作麼真謂藥石之言道
0020b10: 流難信如今直須明辨取豈不慶快平生參學事畢
0020b11: 鹿門明明道動轉施為的一喝兩喝認作自己巳既是
0020b12: 無明我謾下針砭於膏肓可不一惺耶此非興化侍
0020b13: 者鹿門未必誠服然非鹿門返醍醐為毒藥早見一
0020b14: 場人我是非也又興化謂克賓維那曰汝不久為唱
0020b15: 道之師賓曰不入這保社化曰會了不入不會不入
0020b16: 曰總不與麼化便打曰克賓維那法戰不勝罰錢五
0020b17: 貫設鑽飯一堂次日師自白椎曰克賓維那法戰不
0020b18: 勝不得喫飯即便出院雲居舜云大冶精金應無變
0020b19: 色其奈興化令行太嚴不是克賓大難承當若如今
0020b20: 汎汎之徒翻轉面皮多少時也又從漪上座到西院
0020b21: 旬日常自曰莫道會佛法人要覓箇舉話底人也無
0020b22: 西院聞之而默然漪異日上法堂次院召從漪漪舉
0020b23: 首院曰錯漪進前三兩步院又曰錯漪近前院曰適
0020b24: 來兩錯是上座錯是思明錯曰是從漪錯院曰錯錯
0020b25: 乃曰上座且在這裏過夏共汝商量這兩錯漪不肯
0020b26: 便去後住相州天平山每舉前話曰我行腳時被惡
0020b27: 風吹到汝州有箇西院長老勘我連下兩錯更留我
0020b28: 過夏待共我商量我不道恁麼時錯我發足向南方
0020b29: 去時早知錯了也老僧每舉此話問學人來十餘年
0020b30: 無有愜意者都道天平後語正與未跨船舷未過新
0020c01: 羅早已巳喫三十棒了也一模脫出有何二致苦哉屈
0020c02: 哉天平以我謾偷心不肯度夏商量致使終身不知
0020c03: 西院落處至後開法猶作箇語話可謂迷而不返我
0020c04: 輩更食他唾餘不肯虛心體究鹿門所謂認得箇動
0020c05: 轉底便以道極則極靈利此之謂佛法也天平別西
0020c06: 院不知多少時了將語錄成一則是有待後人揀點
0020c07: 必有大義存焉何不細心體究看便恁麼容易開口
0020c08: 若未跨船舷之語有何難會不見首山拈云據天平
0020c09: 作恁麼解會未夢見西院在何故話在圜悟懃云如
0020c10: 今人聞他道未發足向南方去時早知道錯了也便
0020c11: 去卜度道未行腳時自無許多佛法禪道及至行腳
0020c12: 被諸方熱顢不可未行腳時喚地作天喚山作水幸
0020c13: 無一星子事若總恁麼作流俗見解何不買一片帽
0020c14: 大家戴有甚麼用處佛法不是這箇道理老僧要與
0020c15: 二老把臂共行西院要做他家嫡骨兒孫觀風知變
0020c16: 不昧其源七事隨身師子威獰有照有用將道天平
0020c17: 是箇人臨濟爪牙實有望焉那知是箇抱橋柱洗澡
0020c18: 漢有欲與天平雪屈者試來與老僧商量這兩錯看。
