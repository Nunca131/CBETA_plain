0249a01: 虛舟禪師註八識規矩頌小序
0249a02: 性一而已又言相何也性內也相外也相不言外之
0249a03: 境而言內之識則相亦內也外境觸之而不動豁達
0249a04: 為空者猶易託之而內識之所留細微流注發不及
0249a05: 知雖深造之後常致嘆於習氣之難除命根之未斷
0249a06: 斯言性之家不可不加察也然而耑言相者往往逐
0249a07: 流末而鶩焉力徒困於算沙計或窮於鑽紙曷思古
0249a08: 人著唯識之論謂是諸相者宜有乎宜無乎凡所有
0249a09: 相皆是虛妄則欲期無相於相求之乎抑於性求之
0249a10: 乎求之於相緣八識而有百法求之轉八識而
0249a11: 為四智世之逐相者多失之而見性未嘗過相
0249a12: 而問焉而為之通則分幟而爭之終不可止斯重嘆
0249a13: 矣虛舟禪師宗嗣福嚴而仍研精教典取唐奘師八
0249a14: 識規矩頌特為之註註所言相非能與人殊而引而
0249a15: 發之終歸於性使覽者知悟施子易修徐子敬可讀
0249a16: 而美之梓之以傳噫其有裨也夫。
0249a17: 康熙十一年端陽後十日檇李王庭題
0249a18: 
0249a19: 
0249a20: 
0249a21: 八識頌註自敘
0249a22: 昔慶喜婆心欲人明三界唯心萬法唯識遂造瑜伽
0249a23: 師地論以發明相宗法門文廣義幽後天親虞末學
0249a24: 難窺要領遂彙瑜伽之文述三十頌目曰唯識三十
0249a25: 論論成而後護法諸師各出所見以解釋此論當時
0249a26: 累帙積軸不勝其煩玄奘法師同諸師約其詞理精
0249a27: 粹者束為十卷曰成唯識後窺基法師又見成唯識
0249a28: 十卷學者難得其宗旨乃請奘師集此要義將八識
0249a29: 分為四韻每一韻頌以十二句將五十一心所各派
0249a30: 本識會下條理不紊因稱規矩然論雖十卷義盡于
0249b01: 此四十八句明此數句而奘師之提綱由我舉手天
0249b02: 親彌勒不一網收盡耶但明此數句者諸家即各有
0249b03: 悟處不無自是門庭其能以相歸性以悟轉識如盧
0249b04: 行者知五八六七果因轉但轉名言無實性者幾人
0249b05: 哉余初讀魯庵之補註後觀憨山之通說未嘗不服
0249b06: 其見高第欲離心意識參絕凡聖路學則南行之五
0249b07: 十三安得不輸于末後彌勒之彈指耶故得力是省
0249b08: 力省力是得力解之者不欲其深而欲其淺至于由
0249b09: 淺而深是悟之者之事非解之者之事也。
0249b10: 西湖留錫退居虛舟省道人識
0249b11: 八識規矩淺說
0249b12: 余觀唐奘師幼具宿根為法涉流沙不憚狼狽遇化
0249b13: 身曼殊授以法印及其歸逝不可得也不可得說本
0249b14: 色話瀟洒坐去豈非生平一著作一翻譯俱以大法
0249b15: 示人乎故細讀數什不但古朴高雅實能以頂門眼
0249b16: 八面齊照故能收萬法於八識轉八識于四智使識
0249b17: 性朗然如洞火如列眉引眾生八識田中證金剛大
0249b18: 定其法乳不甚深乎余故以淺說說之不拘拘以訓
0249b19: 字循行同於諸家鋪敘惟令人於筆舌外可悟其旨
0249b20: 趣是以識悟識者之又一方便也若存我覺我則字
0249b21: 字瘡尤反為性相立町畦矣非奘師意亦非予意矣。
0249b22: 識以八識余謂總即一識也但識之體則一識之
0249b23: 用則別如天之月祗一而映之水不同則異矣故今
0249b24: 之悟識者欲其即用而悟體則元是一精明分成六
0249b25: 和合更無別物也用何以異且如眼識與身識畢竟
0249b26: 不同則五識截然自分至於具足五十一心所而明
0249b27: 了分別者定屬六識然不能執持也至於堅執不移
0249b28: 者定屬七識然不能持種也至于含藏多劫者定屬
0249b29: 八識此識性之自分不容混者也體何以同且如眼
0249b30: 識之分別者雖屬眼而了然分別者已通于第六分
0249c01: 別之意識其分別而確據也已通第七識之執持其
0249c02: 分別而不忘也已通第八識之含藏此識性之自合
0249c03: 不容隔者也學人但認用則名相多端苟悟體則圓
0249c04: 覺自性自性非有所以奘師於每一識處必先敘其
0249c05: 心所之顛倒而隨即著其悟后之無漏迷則無此悟
0249c06: 悟則無此迷而識識為我妙用矣。
0249c07: 有以八識無實體單以第六意識為心王譬如此為
0249c08: 磨盤心前五後二為心王之輔也蓋以前五識應根
0249c09: 照境同一現量亦無善惡至於七識楞伽云七識不
0249c10: 流轉非生死因若夫八識其體空寂無善無惡亦總
0249c11: 屬無記性其惟六識通前五識引後二識正為八識
0249c12: 之見分故一迷而現三量則遍行別境橫恣胸中一
0249c13: 悟而空三性則有漏因果當時寂靜所以道六七因
0249c14: 中轉五八果上圓旨哉言乎但因以該果則就第六
0249c15: 識一悟深入便躋覺地然昔人圓明了知不假竟根
0249c16: 又豈必滯此六識作觀門乎所以信六不信八墮在
0249c17: 二乘之偏執也。
0249c18: 有以第八識為生死主蓋以識性無根根生則枝葉
0249c19: 俱蕃餘識盡屬當處出生當處隨滅非能受薰持種
0249c20: 也故諸識皆粗而有微細流注者是八識諸識皆後
0249c21: 而有最初妄見者是八識要知八識直是無量劫前
0249c22: 最初一念不覺於是攬識以成根攬根以納塵遂被
0249c23: 根身器界滋長無明無論迷此識而為下凡者妄執
0249c24: 五蘊假我即聰明外道亦迷此識而卜度執神我以
0249c25: 取分段生死之苦且進之二乘未破藏識再進之七
0249c26: 地以前之菩薩猶未離俱生我執以取變易生死之
0249c27: 微苦是皆於八識之最微細者不能大悟一番也故
0249c28: 悟門中直要悟至一念不生則前後際斷不墮來先
0249c29: 去後出房入房矣。
0249c30: 八識各無實性皆互為因緣由眾生之妄見而成故
0250a01: 前五通于後之七八七八又通于前五如常山之蛇
0250a02: 首尾互應盤中之珠左右俱轉如無前五識畢竟無
0250a03: 所見倩誰明了如無意根明了倩誰執持如無執持
0250a04: 倩誰含藏是前通于後也由有含藏者最初以不淨
0250a05: 作種子則七六五之動念發識定歸生滅邊際故不
0250a06: 出三境三量三性業識無邊是後通于前也要之人
0250a07: 惟一悟則前後識性寸寸皆金反成相生之妙矣。
0250a08: 境有三境量有三量性有三性三境者性境帶質境
0250a09: 獨影境三量者現量比量非量三性者善性惡性無
0250a10: 記性現量必定著性境比量必定著帶質境非量必
0250a11: 定著獨影境境以性者三界唯心所現之境也質以
0250a12: 帶者幻身假合妄加之境也影以獨者如鏡花水月
0250a13: 之境也言三境而一切凡聖虛實之境盡言三量而
0250a14: 一切見思塵沙之惑盡言三性而一切因果苦樂之
0250a15: 受盡境量性通于根塵識所以通九地七趣一切時
0250a16: 也良以最初迷本有智光則以一念妄見者潛結而
0250a17: 為持煖識之種子于是識依于息息相吹而動者為
0250a18: 風息相吹而潤者為水息相吹而噓者為火息相吹
0250a19: 而凝者為地故肉為身氣為命搏取四大以成內身
0250a20: 蓋假借四大以為身實無明凝固所致之身也所以
0250a21: 說色雜妄想想相為身至于命根熟則透脫難以命
0250a22: 成識以識成命似麵入油油入麵展轉被無間識籠
0250a23: 定彼識未去此識即生縱暫時清淨卻又如急流水
0250a24: 流急不見非真不起也識既執以為我自然入門容
0250a25: 易出門難若非老病死至業報盡豈能脫去也縱一
0250a26: 時脫去識性之顛倒仍在為中陰身而怖畏之苦楚
0250a27: 倍甚為異類身而無知之封固愈重即為斷見之外
0250a28: 道劫盡而識還生雖為無想之天人報盡而識復萌
0250a29: 蓋以識性有三量三性則自生出五遍行五別境六
0250a30: 煩惱四不定如是種種識性之迷亂出得識之粗業
0250b01: 出不得識之細業也故欲明唯識性必須大悟一番
0250b02: 方欺君不得不然不著性境定著帶質境不著此境
0250b03: 定著獨影境出不得無境三量三性亦然出不得無
0250b04: 量無性也況境量性元是打做一團尤令人超脫不
0250b05: 得也且如眼見青黃之色境此見不假安排非現量
0250b06: 乎而轉一念確認青是青黃是黃非比量乎再轉一
0250b07: 念反疑青未必青黃未必黃比度不著非非量乎現
0250b08: 量屬無記比非二量屬善惡二性所攝眼見青黃不
0250b09: 假安排是性境以境與眼相忘也轉一念而確認青
0250b10: 黃是帶質境以境與眼相合也轉一念而反疑未必
0250b11: 青黃是獨影境以境與眼不真也初見青黃是無記
0250b12: 性迨緣青黃而起貪著是善惡二性矣三性三量三
0250b13: 境所以既通一切法則知前五識不作解時得境目
0250b14: 相是為性境緣心心所乃帶質境緣無體法是獨影
0250b15: 境即第六明了意識與前五識所緣五塵率爾心中
0250b16: 是性境若緣自身現行心心所時是帶質境若併緣
0250b17: 他人心心所時是獨影境推而言之不但境具三境
0250b18: 根亦具三境識亦具三境故性生于量量生于境若
0250b19: 悟境空則視三界如空華見聞如夢幻由此識性清
0250b20: 淨成法眼淨無奈境本無生因心有心本無生因境
0250b21: 有但心生則境生境生則心生心境互為相依互為
0250b22: 顛倒故外四大世界為我八識之疏相分內四大自
0250b23: 身為我八識之親相分同一八識所造而為我同業
0250b24: 所居之報土唯一人發真歸元十方世界方得消殞
0250b25: 方可以入界以瓦礫場為蓮華舟可入根以血布囊
0250b26: 為金剛窟可入識以胡思洞為香積國矣。
0250b27: 大意迷悟同源縛脫無二識性一悟無明實性即佛
0250b28: 性也故勿云差別智難明只是涅槃心難曉如前五
0250b29: 識一悟便是成所作智六識一悟便是妙觀察智七
0250b30: 識一悟便是平等性智八識一悟便是大圓鏡智智
0250c01: 之差別易祗是悟難耳蓋不悟定是業識茫茫無本
0250c02: 可據所以不是遏捺捺得不是覺照照得不是禪定
0250c03: 定得不是見解解得不是修證證得悟之無人千難
0250c04: 萬難唯於奘師數韻悟其言外旨趣庶幾近之。
0250c05: 五識頌
0250c06: 性境現量通三性只為真性不明便生許多妄性眼耳身三二地居
0250c07: 誰能少得這個五識遍行別境善十一果然許多妄想中二大八貪嗔
0250c08: 癡妄想到這極處五識同依淨色根本來元自清淨九元七八好相
0250c09: 鄰爭奈被他所擾合三離二觀塵世除非就向五根中看破他根的用處愚者
0250c10: 難分識與根卻誰曉得這個變相觀空唯後得若能使識不著緣擾還只
0250c11: 救得一半果中猶自不詮真佛果位中不說他到極處圓明初發成無
0250c12: 漏這個纔是轉識成智三類分身息苦輪將五識還他妙用度生矣。
0250c13: 奘師五識之頌其大意言五識落于六根門頭而照
0250c14: 境處此時比非二量猶未行不過現量分別偶爾現
0250c15: 起然非悟人境界便隨緣惑所以纔動念便要走入
0250c16: 八萬塵勞網裏遍行別境及二十煩惱等不俟六七
0250c17: 八識比非橫行而已巳知其現量時無數心頭起滅阿
0250c18: 誰能免先佛云汝暫舉心塵勞先現是也此時藥以
0250c19: 針病如何下手亦就五識中觀他三何以合二何以
0250c20: 離且識在根中根在識中識畢竟向甚處起向這裏
0250c21: 著得一眼分得清楚這便是悟的消息也若只變想
0250c22: 觀空猶被觀門縛定縱有見識亦止是後得智不是
0250c23: 根本智到不得妙覺田地只是悟一悟使五識初發
0250c24: 時便悟得圓明初發豈但起過二地吾知三類分身
0250c25: 的道理即今直下承當而有餘矣。
0250c26: 性境現量通三性。○這個三性政是不覺境界善性
0250c27: 著落在白業惡性著落在黑業即被因果所束不得
0250c28: 自在即非善非惡似乎凝寂然政墮在無知迷悶中
0250c29: 無記之病第一可悲者頑空斷見無想三報每每無
0250c30: 記者受之故淨智妙圓體自空寂方為究竟若單單
0251a01: 空寂便是無記也這三性雖通于現量而現量實因
0251a02: 于性境何以說境是性境良以欲觀法界性一切唯
0251a03: 心造故淨明移界地于指端月光現清水于室內烏
0251a04: 芻瑟摩之遍身是火琉璃光之滿體皆風豈非境是
0251a05: 性境乎但未曾向境中徹底悟破則對境而忽生善
0251a06: 生惡皆被境轉即嘿嘿對境不知境之落處人在三
0251a07: 界中不知三界是甚物未思出離似鱉在甕中竟不
0251a08: 知甕是何物縱能癡癡較量總無智慧墮在無記性
0251a09: 而已若能如靈雲之覷破桃花洞山之悟影于流水
0251a10: 何至被現量作主而通三性乎。
0251a11: 眼耳身三二地居。○這五識與五塵合誰人能免此
0251a12: 欲界內有五趣雜居地即第一地也其中人有睡眠
0251a13: 有飲食有婬欲五識俱全也惟色界初禪曰離生喜
0251a14: 樂地即二地也其中天人常多在定中厭此段食故
0251a15: 雖有鼻實不著香雖有舌實不著味是五識減鼻舌
0251a16: 二識也然鼻舌二識實在進之而色界中還有三地
0251a17: 所謂三禪也進之而無色界中還有四地所謂四空
0251a18: 也以上共九地而初地天人五識猶濁自二地以至
0251a19: 九地五識漸清終未至識性無漏也然天人作佛如
0251a20: 菜作虀切勿以我輩下劣之凡愚而反輕遊戲天宮
0251a21: 之菩薩。
0251a22: 遍行別境善十一。○遍行有五以無量劫來迷成業
0251a23: 識種子譬如潛淵魚鼓波自涌是為作意引心趣境
0251a24: 是名為觸含受不捨是名為受能令前塵影子恍然
0251a25: 面前是名為想微細不斷苦心搜索是名為思此乃
0251a26: 造善造惡的這一念最為微細處也總從著一境處
0251a27: 動念作意便觸境受境想境思境無不至也此個著
0251a28: 境遍于八識九地一切時故云遍行也別境有五謂
0251a29: 於所樂境希望欲作名曰欲於境決定知其可作不
0251a30: 能已巳也名曰勝解於可作境令心分明記取名曰念
0251b01: 於所觀境專注一心名曰定與禪定之定不同也於
0251b02: 所作境了然不疑名曰慧與般若之慧不同也總從
0251b03: 著一念處這一個念斷然放不過便為欲為勝解為
0251b04: 念為定為慧成識性之窠此與境所緣者不同故云
0251b05: 別境善十一者上言遍行別境此乃起業之心猶未
0251b06: 造作至于善十一則竟成業矣一曰信二曰慚三曰
0251b07: 愧四曰無貪五曰無嗔六曰無癡七曰勤八曰安九
0251b08: 曰不放逸十曰行捨十一曰不害也五識現量似未
0251b09: 造作然業性純熟即偶爾動一念處不動在善邊定
0251b10: 動在惡邊動在善則十一之善業凡具五識者必不
0251b11: 能免故併及此令悟唯識性者知得善業分數方不
0251b12: 離善卻不著善則行一善業非行梵天之功積直是
0251b13: 轉普賢之悲願耳。
0251b14: 中二大八貪嗔癡。○此政是作惡之業也惡業共有
0251b15: 二十六根本煩惱有六謂貪嗔癡慢疑不正見從根
0251b16: 生枝者隨煩惱有小隨十謂忿恨惱覆誑諂驕害嫉
0251b17: 慳無慚無愧此二為中隨不信懈怠放逸昏沉棹舉
0251b18: 失正念不正知散亂此八為大隨言小中大者以其
0251b19: 作一業止成一業名小如慚必近于愧是一業而兼
0251b20: 引二業也名中作一業而能遍諸染心名大是以小
0251b21: 隨之業重而反以為小大隨之業小而反以為大蓋
0251b22: 因根本纔生枝葉茲惟識所重在念慮上看耳今五
0251b23: 識略小隨而止言中二大八者以五識相應獨此親
0251b24: 也是對二十六種煩惱中有中二大八併貪嗔癡共
0251b25: 一十三種若能悟明識性婆須之善婬無厭足之善
0251b26: 嗔調達之善妒以至三車之善貪南泉之善殺佛耶
0251b27: 魔耶善耶惡耶其為不思議之境界耶。
0251b28: 五識同依淨色根。○根有浮塵根四大色也勝義根
0251b29: 潛于四大之中而愚者難見也如眼盲矣而見性在
0251b30: 耳塞矣而聞性在名為勝義根故論本來圓明身元
0251c01: 空寂所謂究竟涅槃也智變為識識滯為根所以被
0251c02: 無明拘礙結色成根而無明識體還栖托其中下凡
0251c03: 固不能離浮塵根即中陰身亦有形狀無想天終有
0251c04: 壽命推之無色界天人直至四空地者仍有色質蓋
0251c05: 能空識業不能空識性即形根有粗重者有輕安者
0251c06: 有非有非無能變動者然終不能出九地之界以其
0251c07: 帶無明之識而以識蘊根也唯大悟大士其報化二
0251c08: 身亦是淨色根卻三身一體面目難尋故普眼不見
0251c09: 普賢之身文殊不覿迦文之面以至普化之搖鈴騰
0251c10: 驤何地達磨之攜履棲泊何天其月穿潭底水無垠
0251c11: 乎是謂五識同依淨色根也乃愚者僅認眼如葡萄
0251c12: 朵耳如新卷葉為可笑耳。
0251c13: 九緣七八好相鄰。○五識同依淨根而緣以染之遂
0251c14: 覺八識次第各有所緣故頌云眼識九緣生耳識唯
0251c15: 從八鼻舌身三七後三五三四若加等無間從頭各
0251c16: 增一如眼識具九緣一空喜空隙之空也二明乃日
0251c17: 月燈也三根即本根也四境即所見者也五作意即
0251c18: 遍行五中之作意也六分別依乃第六識也七染淨
0251c19: 依乃第七識也八根本依即第八識也九種子緣謂
0251c20: 眼識親生種子也人祗知眼能見耳不知所以見者
0251c21: 由諸緣所引而實由六七八識妄見分別之所生故
0251c22: 一識迷而識識盡迷一根悟而根根齊悟即此義也
0251c23: 迦葉之覷著蓮花雪欽之刺剌破古柏其緣起無生乎
0251c24: 耳識唯從八除去明緣也鼻舌身三七俱除空明二
0251c25: 緣也後三五三四言後六七八識有五緣三緣四緣
0251c26: 也第六識具五緣一根緣即末那七識二曰境緣即
0251c27: 十八界也三曰作意緣即遍行中之作意也四曰根
0251c28: 本緣即第八藏識也五曰種子緣即本識親生種子
0251c29: 也七識具三緣一曰種子緣即本識親生種子也二
0251c30: 曰作意緣遍行中之作意也三曰根境緣即第八藏
0252a01: 識為七識之根而由此緣于五塵之境也八識具四
0252a02: 緣一曰根緣即末那識也二曰境緣即種子根身器
0252a03: 界也三曰作意緣即遍行中之一也四曰種子緣乃
0252a04: 第八親生種子也若加等無間從頭各增一者言前
0252a05: 念已滅後念復生是謂無間緣九緣加這一緣是九
0252a06: 緣者為十緣餘緣例此大意此識性似人之血脈周
0252a07: 流于肢體呼吸而諸脈皆轉所以道遍現俱該沙界
0252a08: 收攝在一微塵何忍使至寶汩沒緣性間也。
0252a09: 合三離二觀塵世。○塵世境也三二根也以根照境
0252a10: 說離合如鼻舌身合中取境以合方知眼耳二根離
0252a11: 根取境以合壞根故也一喜合一喜離根之應用不
0252a12: 同耶識之應用不同耶畢竟以合而觀世之塵耶畢
0252a13: 竟以離而觀世之塵耶合離之間可以會取自家屋
0252a14: 裏事豈可口用而不知且那律無目而見賢喜無耳
0252a15: 而聽殑伽非鼻聞香驕梵無舌知味空神無身覺觸
0252a16: 還離耶合耶根耶識耶吾深有望于智者。
0252a17: 愚者難分識與根。○根乃色法即第八之相分識乃
0252a18: 心法即第八之見分此色心不同也又根能照境識
0252a19: 能緣境此根識之用不同也外五塵為八識之疏相
0252a20: 分內五根為八識之親相分故第八與五根同是無
0252a21: 記性所以五識有墮念分別而無計度分別故常混
0252a22: 淆而難辨此根識之性不同也小乘愚法聲聞祗知
0252a23: 根識互生不知根之與識各有種子現行謂根為生
0252a24: 識之緣則可謂生識則不可以識自有能生之種子
0252a25: 故也余謂離根則無以顯識離識則無以托根根識
0252a26: 如交蘆各無自性則又似分不得因根有相因相有
0252a27: 見此識起于根也因識有根因根有見此根起于識
0252a28: 也又似不分不得故楞嚴辨識性非他生非自生非
0252a29: 因緣生非無因生畢竟向此生處悟徹根底是謂能
0252a30: 分識與根也。
0252b01: 變相觀空唯後得。○上明五識之有漏至此轉識成
0252b02: 智則能變八識親分之相而使之空亦一分後得智
0252b03: 也蓋以頑空則全無智偏空則少有慧所以昔人道
0252b04: 二十空門都不著一性如來體自同茲能變相則眼
0252b05: 不著于色便將二十煩惱等粗惑已無故非根本智
0252b06: 而有後得智後對根本而言也後得智中即有辨才
0252b07: 定力而實有修證門頭法見未盡也。
0252b08: 果中猶自不詮真。○根本智依心根能親緣真如後
0252b09: 得智依色根有分別佛果位中猶隔一塵也人祗知
0252b10: 泰師註以安慧師言後得智在前五識因中既成無
0252b11: 漏變相緣如矣護法師破之言見相二分猶自遍計
0252b12: 性至佛果位自證分方能親緣真如豈能變相緣如
0252b13: 乎人即死執因果之分以為見道不能證道也殊不
0252b14: 知果熟蒂懸原以究竟處言也悟不徹底豈為究竟
0252b15: 亦豈為悟悟者即將唯識性看破十分五識現量至
0252b16: 于遍行別境粗細惑業俱由不覺所染能一覺而使
0252b17: 千年暗室一燈能破則因即該果海果即徹因源是
0252b18: 即果中證真也豈真將心待悟豈真舍悟覓證豈真
0252b19: 俟化佛來迎後報易形打坐入定方能入果位得神
0252b20: 力耶故證即攝于悟真悟即真證不必執他證位余
0252b21: 祗恐世無悟人也。
0252b22: 圓明初發成無漏。○六七因中轉五八果上圓今五
0252b23: 識起于第八識含藏種子元無世累所謂宿根厚也
0252b24: 由是寄於五根門頭能令眼識見相時如迦葉之看
0252b25: 破拈華耳根聞聲時如觀音之悟破亡所俱不著修
0252b26: 證研摩第向初發處忽爾圓明則即為成所作智同
0252b27: 大圓鏡一了百了更無有漏處也。
0252b28: 二類分身息苦輪。○化身三類大根者現大身中根
0252b29: 者現中身小根者現小身化身攝于報身報身攝于
0252b30: 法身但能自見己已性即具足一切身試問五識見處
0252c01: 其為三量三性其為遍行別境具眾煩惱者畢竟是
0252c02: 個什麼非可認為相宗法數之所定也非可認為八
0252c03: 識見分之所起也不可認為累劫無明之所現也豈
0252c04: 不聞眾生種種幻心皆生如來圓覺妙心中向此直
0252c05: 下悟破則是貪嗔起而涅槃現妄想生而佛道成不
0252c06: 離殼漏現無量身度生息輪矣。
0252c07: 六識頌
0252c08: 三性三量通三境若人能了心大地無寸土三界輪時易可知畢竟
0252c09: 境從心造相應心所五十一都在裏許善惡臨時別配之各從其類
0252c10: 性界受三恒轉易念念不停根隨信等總相連一機所轉動身
0252c11: 發語獨為最這是魁首引滿能招業力牽便受感報發起初心
0252c12: 歡喜地能破煩惱俱生猶自現纏眠法執猶在遠行地後純無
0252c13: 漏心花粲發觀察圓明照大千無法不悟。
0252c14: 奘師言六識大意不過一念明了心似無力量不能
0252c15: 如五識之與相實耦也然第六識具五識一定中獨
0252c16: 頭意識二散位獨頭意識三夢中獨頭意識四明了
0252c17: 意識五亂意識識又具五緣一根緣二境緣三作意
0252c18: 緣四根本緣五種子緣以五識五緣本于三量三性
0252c19: 三境而無業不受將五十一心所收括殆盡是外五
0252c20: 根之所見者俱到六之意頭上其所見者分別未止
0252c21: 而七之所執八之所藏者又向六之意頭上分別復
0252c22: 來也則胸中似軸轆一般轉轉不停況相續不斷則
0252c23: 豈能剎那清淨乎故由三性造三受善受善果之報
0252c24: 惡受惡果之報非善非惡平平受無記之報是造引
0252c25: 業滿業俱六為之根也除非無想與滅盡睡眠與悶
0252c26: 絕意識偶不行然而根終在也必須初獲聖性具證
0252c27: 二空到初極喜地而由此具淨戒至離垢地具勝定
0252c28: 至發光地生妙慧至焰慧地俗難奪至難勝地住緣
0252c29: 起智至現前地離功用越二乘至遠行地則初地俱
0252c30: 生我執到此盡破是舉三量分別者反成妙觀察智
0253a01: 而覓三受業報了不可得豈非行人大受用境界也
0253a02: 要之如何是觀察圓明莫非觀門對治乎是仍法執
0253a03: 也莫非使一念不起乎是仍意根卜度也作種種見
0253a04: 解搜索意根是謂船橫野渡含秋碧棹入蘆花照雪
0253a05: 明。
0253a06: 三性三量通三境。○三性三量易解而三境細推之
0253a07: 境以性者如功德之淨水隨身之宮殿非性所造乎
0253a08: 性境有二一根塵實定果色由八識同分妄業所造
0253a09: 二智由根本能緣如亦是此境所謂凡聖同居土也
0253a10: 帶質境有二質主也外境質中如茶是水為主之類
0253a11: 也帶者言此非有從彼帶過來見是外染者也帶到
0253a12: 身上渾身造作如為一個青蚨百千奔馳凡身所著
0253a13: 之境俱名帶質故帶質通情本以為有情之所粘滯
0253a14: 者也一似帶質即此六識能將前塵境一一明了在
0253a15: 方寸是假相在前由第六見分所起是謂似帶質見
0253a16: 非真也故云以心緣色似帶質中間相分一頭生一
0253a17: 頭生者言六識體本來清淨無物今以妄見所起相
0253a18: 分論之似有一個帶質境在裏頭生也二真帶質指
0253a19: 七識而言也因七識執八識之見分為我便向五根
0253a20: 門頭一一運為出來如貪色運出貪色境質來對六
0253a21: 則非似矣故云以心緣心真帶質中間相分兩頭生
0253a22: 兩頭生者非單單兩念生也亦非七識八識兩頭現
0253a23: 也言念念著在色上自然誠於中形於外一頭生者
0253a24: 猶是有頭無尾今則有頭有尾經傳送識無不作用
0253a25: 殆盡矣所以云兩頭生也獨影境有二一無質獨影
0253a26: 第六緣空花兔角及過未等所變相分二有質獨影
0253a27: 即第六緣五根種現是皆托質起其相分然不能親
0253a28: 嘗不過興見分同種生亦名獨影此言六通三境者
0253a29: 五識所見者六意識不作解時得境自相是為性境
0253a30: 緣心心所乃帶質境緣無體法是獨影境境為所緣
0253b01: 識為能緣各有其體性境以不假名言造作為體能
0253b02: 緣者除末那識餘六皆用自心心所為體獨影境以
0253b03: 第六見分所變假相分為體能緣即自心心所為體
0253b04: 帶質境即變起中間假相分為體能緣者惟六七二
0253b05: 識心心所為體故頌云性境不隨心獨影唯從見帶
0253b06: 質通情本明此三境庶幾塵消覺淨不但不著境併
0253b07: 不著質併不著影方是微塵剎海唯心鏡遍界花開
0253b08: 白玉蓮也。
0253b09: 三界輪時易可知。○見分既不清染成善惡二性所
0253b10: 感將來定受苦樂二報縱迷昧無知政出不得這三
0253b11: 界的甕子也定三界之因迷妄有虛空依空立世界
0253b12: 妄想凝而成國土知覺出而生眾生若現量既空比
0253b13: 非不生則三界心盡是名涅槃故知三界非能拘我
0253b14: 也我自造三界其奈之何善被善業所束不得自在
0253b15: 惡被惡業所制不得自在縱至非非想處壽盡時仍
0253b16: 被劫瞞何不拶碎虛空令前後際斷作出頭天外哉。
0253b17: 相應心所五十一。○心本空寂元無處所無如覺性
0253b18: 不澄從三量三性中現出遍行五法別境五法善有
0253b19: 十一法根本煩惱六法隨煩惱二十法不定四法是
0253b20: 五十一心所也餘識不能全具獨六識意根分別時
0253b21: 即生許多分別之念是謂別境其分別者必生于九
0253b22: 地一切境一切時中之所念是謂遍行分別而善也
0253b23: 出不得十一種之善法分別而惡也亦出不得二十
0253b24: 六種之惡法縱善而惡也惡而善也或愚迷而無知
0253b25: 也或惺惺而有覺也亦出不得不定之四法是總在
0253b26: 三性三量中發起亦總在一念不覺時具涵故見宮
0253b27: 女之捧足便知其失通聞釧聲之觸耳便知其破戒
0253b28: 因便知其該果本便知其攝末所以意根未悟豈可
0253b29: 輕易動念先佛云切莫信汝意汝意不可信謂此故
0253b30: 也根本煩惱六者謂貪嗔癡慢疑不正見此六乃二
0253c01: 種我法之根本斷慧命者唯此為甚不定四者謂悔
0253c02: 眠尋伺悔不定者如作惡之人改悔為善眠則心極
0253c03: 暗昧此非善惡名不定也尋者必作善之心意言籌
0253c04: 量粗轉為尋入細為伺如讚菩薩初尋後伺方得妙
0253c05: 辭也如刁訟之人亦由尋入伺方得成算此二法或
0253c06: 善或惡蓋不定也。
0253c07: 善惡臨時別配之。○既具業種於心所自然逢緣便
0253c08: 發每見吉人心善則語亦善視亦善種種俱善惡人
0253c09: 三種俱不善是善惡諸法各隨人自己已配合也若是
0253c10: 有智主人功德天黑暗女二俱不受。
0253c11: 性界受三恒轉易。○受雖有三其實有五也謂苦受
0253c12: 樂受憂受喜受捨受是也逼悅身曰苦樂逼悅心曰
0253c13: 憂喜憂喜苦樂不行時名為捨受今第六識中或由
0253c14: 黑業而恒轉於欲界招苦受由白業恒轉于色無色
0253c15: 界招樂受蓋有身苦固為苦即娛樂之天人終歸五
0253c16: 衰相現豈真為樂也有心憂固為憂即福盡之梵輔
0253c17: 自然煩惱頓起豈真為喜也況升沉速轉芥子虛空
0253c18: 皆我捨命處是脫骨過須彌山猶未盡其恒轉之數
0253c19: 也必念起念滅不離圓寂世出世間總是涅槃其庶
0253c20: 幾不為舟行岸移也。
0253c21: 根隨信等總相連。○根謂根本煩惱也隨謂隨煩惱
0253c22: 也信謂十一中之信也等謂遍行別境不定等也總
0253c23: 相連者謂身雖受報之不同未免改形易相而此業
0253c24: 識在五十一心所者至今不換或善而善法仍現或
0253c25: 惡而惡法仍現所謂習慣成自然不覺不知墮入魔
0253c26: 網中也。
0253c27: 動身發語獨為最。○論云由外發身語表內心所思
0253c28: 譬如潛淵魚鼓波而自湧此識有三思一審慮思二
0253c29: 決定思三動發勝思餘識所無故最勝也然此發語
0253c30: 離舌不發舌又不能自發聲性究竟向甚處生也故
0254a01: 因識可以識性因聲可以悟道如空潭之月撈摝方
0254a02: 知也。
0254a03: 引滿能招業力牽。○引者能牽引業也滿者能完滿
0254a04: 業也有以一業招一果者有以一業引多果者報有
0254a05: 總別二果總者如此界總得人身別者如人身貴賤
0254a06: 不同也夫以六識三量而現五十一心所無論下劣
0254a07: 凡夫被緣埋沒學人猶墮結業菩薩尚隔蘊界真所
0254a08: 謂定業難逃也除非大悟者向境緣逆順中以般若
0254a09: 消之則煩惱菩提結業解脫無二般也。
0254a10: 發起初心歡喜地俱生猶自現纏眠。○纏目現行眠
0254a11: 目種子以六識見分與煩惱打作一團雖到得初心
0254a12: 歡喜地而俱生我執俱生法執猶伏在第六意根中
0254a13: 如眼珠之未離眶也到得所知障空俱生猶在今人
0254a14: 通身習氣自稱悟道豈非狂禪乎。
0254a15: 遠行地後純無漏觀察圓明照大千。○俱生我法二
0254a16: 執乃七識所執者七識無力斷惑亦仗六識以雙空
0254a17: 觀破諸執也茲以悟明見分歷離垢發光燄慧難勝
0254a18: 現前至此遠行使所証不淺則俱生有漏永伏不起
0254a19: 相應心所轉為妙觀察智能說法利生具大辨才頭
0254a20: 頭上顯物物上明其在此乎今人墮在無記中得塵
0254a21: 勞暫息自云意根清淨豈知偷心未死繫駒伏鼠死
0254a22: 水呆禪何足云也。
0254a23: 七識頌
0254a24: 帶質有覆通情本捏怪多般隨緣執我量為非聽人穿鼻八大
0254a25: 遍行別境慧諸業俱生貪癡我見慢相隨四惑尤固恒審思量
0254a26: 我相隨果自俱生我執有情日夜鎮昏迷安得不墮生死四惑八大
0254a27: 相應起業性不停六轉呼為染淨依牽連六根極喜初心平等
0254a28: 性不是帶質有覆無功用行我恒摧不是恒審思量如來現起他受
0254a29: 用傳送俱妙十地菩薩所被機法雲普覆。
0254a30: 奘師大意言此七識名為末那以其思量為性相又
0254b01: 名為傳送以其運動為作用又名為執持以其著我
0254b02: 為堅固又名染淨依以其六識為依仗所以境非性
0254b03: 影但帶質有覆所作所用每為情本之癡量非比現
0254b04: 第隨緣無記通根通識俱為非量之計也故煩惱有
0254b05: 二十六法而此識惟以現運染穢為性故與八大相
0254b06: 應不信懈怠放逸與有覆相合也無堪任性昏沉也
0254b07: 多囂動掉舉也多流蕩散亂也能起煩惱現前失念
0254b08: 不正知也又與遍行之作意觸愛想思五法相應也
0254b09: 又與別境中之慧相應以慧即我見也以此識任運
0254b10: 合境無所希望故揀欲此識緣所定事故揀勝解此
0254b11: 識恒緣現所受境無所記憶故揀念此識任運剎那
0254b12: 別緣既不專一故揀定我癡我見我慢我愛名為四
0254b13: 惑與此相應忿等十隨行相粗動此識審細故非彼
0254b14: 俱中隨二者唯是不善此無記故非彼相應善十一
0254b15: 是淨故此識染污非此識俱此識具三緣具種子緣
0254b16: 作意緣根境緣故以帶質為境思量為性我執為本
0254b17: 則有情日夜不墮昏迷乎且以有藏識得有末那有
0254b18: 末那故為六之轉識所依有六之轉識故五之現識
0254b19: 得依之行也是七之通根境緣依彼轉緣彼也所以
0254b20: 六轉呼為染淨依見七雖有我執實無我性可以通
0254b21: 六通五可以隨染隨淨惟悟之者善用之也苟六識
0254b22: 能悟入我法俱除之雙空觀是於初地初心轉成無
0254b23: 漏者也此時證得平等智所作所為無一法墮于世
0254b24: 諦是帶質有覆隨緣執我者俱消釋于平等智矣則
0254b25: 豈不能說大法利群機哉。
0254b26: 帶質有覆通情本。○帶質何以通情本也試觀身之
0254b27: 著色境者念念在茲不是心為蓋覆而通情本乎故
0254b28: 無論此界凡夫身為色牽地居二天則形交燄摩則
0254b29: 勾抱兜率則執手變化則對笑他化則相視皆是帶
0254b30: 質通情本也然此七識之著情本者直是帶八識愛
0254c01: 根之本質而生起者也故蓋覆真性實已巳彌甚一說
0254c02: 因謂以心緣心真帶質中間相分兩頭生一是七識
0254c03: 所謂一是八識所蘊故云兩頭生也。
0254c04: 隨緣執我量為非。○現比二量恒審中亦所起者也
0254c05: 然五根識之所引者七識為之任運內六與八識之
0254c06: 造者七識又為之傳送則隨緣執我者非量為多矣
0254c07: 如人叫我本名我即應之即應之時口耳身俱動非
0254c08: 傳送識乎呼我我應非我執乎因呼即應非依彼轉
0254c09: 緣彼乎然此時不著比量計較非非量乎由呼而應
0254c10: 非我作主豈現量乎。
0254c11: 八大遍行別境慧貪癡我見慢相隨。○慧屬別境中
0254c12: 之慧貪癡為根本煩惱之二法我癡我見我慢我愛
0254c13: 名四惑又名四煩惱據此識袛管執持傳送屬非量
0254c14: 無記所攝因何具足諸惑蓋以此識具恒審思量能
0254c15: 為作意故亦能著境緣而為遍行別境淨法與惡法
0254c16: 無不俱造不比五識各屬一根而不能俱轉不比六
0254c17: 識止能空空分別而不能親嘗境界也是思惟甚細
0254c18: 力量甚大矣。
0254c19: 恒審思量我相隨有情日夜鎮昏迷。○前五識由現
0254c20: 量緣境不常故非恒由不執我故非審六識審恒亦
0254c21: 有間斷唯七識恒常審察第八識之見分為我而相
0254c22: 應隨從也如靜坐時五識現境不打起而無故靜中
0254c23: 忽動一境緣者此由八識所藏所現之影子也乃第
0254c24: 七識執之而常想非恒審乎即以其想者為散亂為
0254c25: 掉舉不連累六根乎故六反依此為主人也凡此皆
0254c26: 以其我相堅固故恒常審察即其思量思量即其我
0254c27: 執我執即七識妄見之識性也乃迷者不悟認執我
0254c28: 之識神以為自性真日用沉迷無剎那之慧根矣。
0254c29: 四惑八大相應起六轉呼為染淨依。○夫此七識具
0254c30: 足四惑八大是真染污識也然而迷悟由人苟一念
0255a01: 妙悟使藏識澄清則七識之思量執持者俱淨而不
0255a02: 染併六識依此淨而不染也是七識終無自性任悟
0255a03: 者一轉之矣。
0255a04: 極喜初心平等性無功用行我恒摧。○每每七識與
0255a05: 我執俱生執有我而與無我差別執有法而與忘法
0255a06: 各殊是不平等也今從初地發心時不假思惟不著
0255a07: 覺觀祗將末那之意根一悟破我直忘功用盡透法
0255a08: 執是以空合空以水灌水覓遍行別境一切心所了
0255a09: 不可得豈非平等智哉。
0255a10: 如來現起他受用十地菩薩所被機。○我七識之所
0255a11: 運轉既通身是平等智則不惟利己已還能利他能令
0255a12: 見者聞者俱得受用十地菩薩根性上品者亦受我
0255a13: 所被之機矣如佛現百丈身坐百葉蓮花為初地說
0255a14: 施度現千丈身坐千葉蓮花為二地說戒度是也然
0255a15: 縮大為小化多為一則即今一微塵皆為寶王轉大
0255a16: 法輪矣是時時處處俱為十地所被之機也。
0255a17: 八識頌
0255a18: 性唯無覆五遍行好個記性界地隨他業力生又卻無記二乘
0255a19: 不了因迷執不悟八識由此能興論主諍具眼方知浩浩三藏
0255a20: 不可窮流注生滅淵深七浪境為風無盡因緣受薰持種根身
0255a21: 器身世由他去後來先作主翁這是生死不動地前纔捨藏一悟
0255a22: 方了金剛道後異熟空悟後境界大圓無垢同時發還他無垢普
0255a23: 照十方塵剎中纔了唯識。
0255a24: 奘師大意言八識之性能含藏過去未來緣謝影子
0255a25: 豈是蓋覆遮掩得底且本無善惡性又屬無記無奈
0255a26: 具四緣能為遍行作意遂以一念之妄見者蘊而為
0255a27: 本識之種子故三界九地性本非有茲以識造境還
0255a28: 以境眩識識境相因牢不可破皆此識業力成之耳
0255a29: 乃二乘不信有八識因致大乘論主之諍豈知論八
0255a30: 識之體用一為能藏之識以其能含藏善惡種子二
0255b01: 為所藏之識以其受現行習氣所薰三為執藏之識
0255b02: 能執七識為我能執四大不壞具此三藏以御根境
0255b03: 之緣是八識為淵七識為浪而境風吹浪則五六七
0255b04: 成風浪者淵豈得清靜乎境風者眾生之妄見也若
0255b05: 妄見不生則浪息淵平八識有何過也唯境風吹浪
0255b06: 則淵即為波波波無盡然則八識受薰持種而致受
0255b07: 根器之界生死去來之報非八識誰為之乎大悟之
0255b08: 人從初地至不動地其有漏之習氣看破已透從作
0255b09: 意時便消釋俱盡則念念入金剛之定藏識之捨異
0255b10: 熟之空由此眼中無色識識中無色眼眼識俱清淨
0255b11: 是名無生義由此耳鼻身意一一俱轉打作一個照
0255b12: 前照後大圓無垢之鏡則眼政可以見耳政可以聞
0255b13: 鼻政可以嗅舌政可以嘗身政可以觸意政可以分
0255b14: 別末那政可以任用賴耶政可以攝受以其為成所
0255b15: 作智也見何曾是眼聞何曾是耳嗅何曾是鼻嘗何
0255b16: 曾是舌觸何曾是身分別何曾是意任用何曾是末
0255b17: 那攝受何曾是賴耶以其為妙觀察智也即見非見
0255b18: 非不見即聞非聞非不聞即嗅非嗅非不嗅即嘗非
0255b19: 嘗非不嘗即觸非觸非不觸即分別非分別非不分
0255b20: 別即任用非任用非不任用即攝受非攝受非不攝
0255b21: 受兩頭坐斷是平等智也即三智渾淪脫化絕無心
0255b22: 跡收來總一無垢圓鏡而已巳是悟四智于一心了萬
0255b23: 法于八識者之第一義也。
0255b24: 性唯無覆五遍行界地隨他業力生。○原此識性實
0255b25: 無善惡不過無記無覆者而已巳所以緣非帶質獨影
0255b26: 而染淨諸法俱不相應也無奈能作意引心趨境則
0255b27: 五遍行之中無垢不藏所以此識為總報主趣生體
0255b28: 而三界九地俱由他業力生耳如乾土不能相握自
0255b29: 成一聚由水膠等和彼乾土方成無記之法不能成
0255b30: 器聚由善惡業力方成界地也。
0255c01: 二乘不了因迷執由此能興論主諍。○解深密經云
0255c02: 阿陀那識甚深細一切種子如瀑流我與凡愚不開
0255c03: 演恐彼分別執為我阿阤那唐言執持以第八能持
0255c04: 種子不壞亦名執持也小乘堅執六識不信八識為
0255c05: 因緣用又不信八識為流轉還滅作依持用耳由此
0255c06: 大乘論主以十證頌辨之十證頌曰持種異熟心趣
0255c07: 生有受識生死緣依食滅定心染淨無始時來以此
0255c08: 識與一切法為依止故與現行法又為依止此證持
0255c09: 種心也又云有善惡心累劫薰習名為異熟心招善
0255c10: 惡業感若無此識彼異熟心不應有故此釋異熟心
0255c11: 也有情流轉五趣四生若無此識彼趣生體不應有
0255c12: 故以前五識業所感者不遍趣生以無色界中全無
0255c13: 此故意識業感雖遍趣生而不恒有唯異熟心及彼
0255c14: 心所是政趣生也又契經云有色根身是有執受若
0255c15: 無此識彼能執受不應有故此能受心唯異熟心轉
0255c16: 識無如是義此釋受也契經云壽煖識三更互依持
0255c17: 得相續住以轉識如聲風等無恒持用惟異熟有恒
0255c18: 持用故立為持壽煖識此釋識也契經云諸有情類
0255c19: 命終必住散心非無心定且生死時身心惛昧如睡
0255c20: 無夢極悶絕時明了意識必不現前六種轉識行相
0255c21: 所緣必不可知是散去有心名生死心別有一類微
0255c22: 細意識行相所緣俱不可斷應知即是第八識又將
0255c23: 死時由善惡業下上身分冷觸漸起若無此識彼事
0255c24: 不成轉識不能執受身故此證第八識心為生死也
0255c25: 又說識緣名色名色緣識如是二法展轉相依譬如
0255c26: 束蘆俱時而轉彼諸轉識無力恒時執持名色恒與
0255c27: 名色為緣緣者此第八識此釋緣也契經云一切有
0255c28: 情皆依食住轉識不能執持身命唯其熟識是勝食
0255c29: 性此釋依食也契經說住滅定者身語心行無不皆
0255c30: 滅而壽煖猶在根不變壞識不離身由斯理趣住滅
0256a01: 定者決定有此流注八識無想等位類此可知此釋
0256a02: 滅定心也契經說心雜染故有情雜染心清淨故有
0256a03: 情清淨若無此識染淨心不應有故謂染淨法因心
0256a04: 而生依心而住也此識心淨染也大意這一念不悟
0256a05: 便為染淨種子種子或染或淨差別不同而念念常
0256a06: 不斷即名異熟異熟必定趣生落于界地所攝即便
0256a07: 有執受不能離身相也而所以致受必定以地水火
0256a08: 風搏成息氣之呼吸名持壽煖因所以有生相死相
0256a09: 也當其投胎定緣名色如睹日光而生天見婬火而
0256a10: 生人名色緣識識緣名色兩不離也及其受根決不
0256a11: 能離食是始終成就根緣者俱八識為之首尾也所
0256a12: 以念念不能離此藏識即住滅定而心之在染淨者
0256a13: 根何能空識何以除也小乘悟不及此豈能全證涅
0256a14: 槃乎。
0256a15: 浩浩三藏不可窮。○執種義為執藏受薰義為所藏
0256a16: 持種義為能藏頌云諸法於識藏識與法亦爾更互
0256a17: 為果性亦常為因性此因緣法之無窮者也然佛法
0256a18: 無多子久遠難得人直下會取直下具足萬古碧潭
0256a19: 摸新月回頭還在舊樓間。
0256a20: 淵深七浪境為風。○浪波元相依境風所擊則多波
0256a21: 生五六七皆依八識為見分所迷則染淨法從此無
0256a22: 盡則一識迷而識識之種子俱不淨矣何異七浪為
0256a23: 境風所擊也一說八識現種如波境等四緣如風若
0256a24: 四緣之風恒擊第八現水則常起八識現種之波矣
0256a25: 如第七識緣于藏識即第七識為境緣之風觸動八
0256a26: 識現行之波浪也若以前七識之現行熏此藏識即
0256a27: 此現行為境界風觸動藏識種子生起現行之波浪
0256a28: 也波浪無盡故云不可窮若悟此八識之性則為華
0256a29: 藏界帝網珠矣。
0256a30: 受薰持種根身器。○第八識為總報主能持諸法漏
0256b01: 無漏種所以持種能受前七識所薰以其具四性故
0256b02: 一堅住性二無記性三可熏性四與能熏和合根身
0256b03: 器界原為八識所變相分之境故以心緣心即此根
0256b04: 界是其所熏所持者也若以淨眼視之則此根不啻
0256b05: 如唾餘所以道見聞如夢幻三界若空華。
0256b06: 去後來先作主公。○人將入胎時此第八識先來然
0256b07: 後前七種識次第生來前七種識所造善惡業因總
0256b08: 于八識受其果報如偈云頂聖眼生天人心惡鬼腹
0256b09: 旁生膝蓋離地獄腳板出此八識後去之象從染淨
0256b10: 而分也昔人云纔出胞胎又入胎聖人觀此動悲哀
0256b11: 幻身究竟無香潔打破畫瓶歸去來旨哉言乎。
0256b12: 不動地前纔捨藏。○藏即阿賴耶茲八識以清淨等
0256b13: 覺歷煖地頂地忍地世第一地歡喜地離垢地燄慧
0256b14: 地難勝地遠行地歷諸地悟真如心名不動地則諸
0256b15: 漏俱盡破諸結使現量比量帶質獨影俱空則內生
0256b16: 之我執不行即證第九白淨識而藏纔捨也然必執
0256b17: 此階級方破藏乎奘師言前五識曰圓明初發成無
0256b18: 漏六云發起初心歡喜地七云極喜初心平等性八
0256b19: 云大圓無垢同時發曰初心曰同時是大乘人一念
0256b20: 悟入超過等覺位之階級也豈真許多淘汰所致乎。
0256b21: 金剛道後異熟空。○異熟者是善惡所引果故或變
0256b22: 異而熟或異時而熟異類而熟名異熟性也如本來
0256b23: 共是佛我卻與佛不同是業識純熟也業至熟甘作
0256b24: 眾生不甘作佛所以八種子一段貪痴千佛難救耳
0256b25: 惟自肯承當能信本分事純以金剛智破我破法則
0256b26: 煩惱一除併忘鑽火將淨法執者亦與之空矣。
0256b27: 大圓無垢同時發普照十方塵剎中。○捨藏空異熟
0256b28: 則五識與八識剎那成清淨覺更不待第二時矣良
0256b29: 以現識轉識藏識即一而三即三而一故為如意珠
0256b30: 即念宛然似神通藏絕無隔礙所以有時以現而引
0256c01: 起藏有時以藏引起轉有時以轉引起現與藏者是
0256c02: 識識各有種子而能俱現是識識各共一種子而能
0256c03: 互現也余故謂體同用別即此義也然根即屬相分
0256c04: 識即屬見分由見分而相生由相分而見生見相無
0256c05: 根同于妄想妄想本空原是淨覺所以明不離暗識
0256c06: 不離性亙古亙今人人具足無垢鏡也唯識頌云現
0256c07: 前立少物謂是唯識性以有所得故非實住唯識不
0256c08: 透頂說破乎唯識不明反認是相宗為自性設障豈
0256c09: 不可深悲耶。
0256c10: 據識論眼前立不得一物則以多知漢說心說性何。
0256c11: ○含血噴人也當知識識皆有悟門密以金針引我
0256c12: 合筍如所謂遍行別境併善十一煩惱二十六者放
0256c13: 眼看來畢竟是個什麼不得以法塵影子便認作自
0256c14: 己已茶飯也如以為胸中似有一物相似畢竟捨不得
0256c15: 亦須放開眼看他體段畢竟存躲在甚處一一看破
0256c16: 真不值我一笑矣故余謂百億塵勞及微細命根何
0256c17: 殊網中吹氣匣裏藏聲乃愚者執等妙二覺以修汰
0256c18: 死法束制行人縱令有悟不縛手縛腳耶雖空心不
0256c19: 空境破執不破法終為醍醐毒藥只是秉金剛劍打
0256c20: 頭在千佛頂上截取其頭是與慶喜尊出冤氣矣不
0256c21: 然多打葛藤定為奘大師所唾棄耳。
