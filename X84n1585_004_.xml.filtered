0691c01: 
0691c02: 
0691c03: 續燈存卷第四
0691c04: 
0691c05: 明　嗣祖沙門東吳　通問　編定
0691c06: 笠澤居士華亭　施沛　集
0691c07: 臨濟宗
0691c08: 大鑑下第二十一世之上
0691c09: 徑山範禪師法嗣
0691c10: 袁州仰山雪巖祖欽禪師閩之漳州人。五歲出家。十
0691c11: 六薙染。十八行。初參雙林洎妙善石田薰諸老
0691c12: 無所發明。聞天目禮住淨慈懷香請益。目示臨濟三
0691c13: 頓痛棒話亦無所入。遂上徑山謁無準和尚。依準最
0691c14: 久銳志咨參。封被不至席者數載。有修上座者時
0691c15: 激勵之。一日上蒲團忽然面前豁開如地陷一般。目
0691c16: 前淨地靜悄悄地浮逼逼地。半月餘動相不生。
0691c17: 自茲坐定礙膺十年。尋常入室每遇舉主人公便可
0691c18: 打跳。若教舉起衲僧巴鼻佛祖爪牙更無有下口
0691c19: 處。後同忠石梁過天目佛殿前行。眸見一株古柏
0691c20: 觸著。向來所得境界和底一時颺下。礙膺之物然
0691c21: 而散。如在暗室出白日之下。從此不疑生不疑死不
0691c22: 疑佛不疑祖。方始見徑山老人立地處。後舉示人曰
0691c23: 正好與三十拄杖。出世瓣香酬恩上堂。少林一曲五
0691c24: 傳。至於六祖山深水寒。發太古之清音。調翻南嶽九
0692a01: 世。至於慈明唱高和峻。奏絕聽之希聲。所以佛法盛
0692a02: 于江西湖南。恢恢然浩浩然不可得而名焉。豈料三
0692a03: 百年來土曠人稀道隨時變。黃鍾大呂寂而不作。鄭
0692a04: 音衛響亦乃不聞。欽上座固無長處。既在浙江那畔
0692a05: 被一陣業風吹到潭州城裏。只得改腔換調向十字
0692a06: 街頭重翻此曲去也。且道是何節拍。擊拂子曰。萬年
0692a07: 歡復。舉趙州和尚曰。金佛不度爐。木佛不度火。泥佛
0692a08: 不度水。真佛內裏坐。師曰。揭示如來正體。發明向上
0692a09: 宗猷。趙州固是好手。只是不合強生節目。新龍興見
0692a10: 處又且不然。金佛度爐。木佛度火。泥佛度水。真佛
0692a11: 切忌話墮。忽有箇漢出來道你恁麼正是強生節目。
0692a12: 拍膝一下。將謂無人證明。上堂。一見便見。一得永得。
0692a13: 展手曰。撒開兩手大家看。畢竟明明是何物。潭州內
0692a14: 外有一十八座城門。白日行人千千萬萬往往來來。
0692a15: 一任東西南北。謝首座維那上堂。人天眼目。佛祖綱
0692a16: 維。千差萬別。一以貫之。如何見得。克賓法戰不勝。南
0692a17: 泉斬貓兒。上堂。春日晴。燒痕青。布穀催耕處處鳴。
0692a18: 雖然底事最分明。只是不得將眼看并耳聽。何故。纔
0692a19: 有一絲頭。便有一絲頭。上堂。吹毛。囓鏃機。肘後符。
0692a20: 頂門眼。潭州城裏起五千間寨屋。道林寺裏借一百
0692a21: 名夫。你輩後生晚進茄子瓠子。喫現成飯知什麼。
0692a22: 上堂。石門嶮。玉峽潺湲。未到此間不妨疑著。到則
0692a23: 到矣。平展一句又作麼生。古路銕蛇橫。浴佛上堂。四
0692a24: 月八。生悉達。九龍吐水浴金軀。雲門一棒要打殺。是
0692b01: 大神是大明是無上。汝等諸人還見黃面老
0692b02: 子麼。以拄杖一時打散。上堂。杜啼血滿華枝。底事
0692b03: 苦勸歸。歸到故鄉還似客。村村綠暗與紅稀。函
0692b04: 蓋乾坤句。隨波逐浪句。截斷眾流句。向者裏薦得。一
0692b05: 串穿。楊岐驢子三隻。上堂。纔恁麼不恁麼。有來
0692b06: 繇沒來繇。十里灘頭廖胡子。釣得一雙紅鱗錦。尾放
0692b07: 下是條鰍。因甚如此。斷岸孤舟。上堂。落華三月雨。
0692b08: 殘夢五更鐘。聲色都消盡。玄關又一重。不得道。更
0692b09: 須直下盡底掀翻。何故。須彌山。上堂。是亦非亦。
0692b10: 令下無私棒頭有眼。因思黃檗大師道。汝等諸人與
0692b11: 麼行何處有今日。也是睦州擔板。上堂。水不洗水
0692b12: 金不博金。青天白日自古自今。山僧到者裏直是插
0692b13: 手不入。汝等諸人還信自己是仰山麼。曹谿波浪如
0692b14: 相似。無限平人被陸沉。上堂。道在日用日用不知。饑
0692b15: 只喫飯寒只添衣。晴天日挂枯梨。點簡谿頭梅樹。
0692b16: 向陽偷放南枝。上堂。春雨溟濛。春雲靉靆。忽然杲日
0692b17: 當空。天不能遮。地不能載。正恁麼時如來禪且置。祖
0692b18: 師禪未在。因甚如此。只許參。不許會。上堂。呼六為五
0692b19: 破二作三。眼觀東北意在西南。仰山門下不用者
0692b20: 般茶飯。何故。佛法不怕爛。上堂。熏風自南來。殿閣生
0692b21: 微涼。諸佛出身處。切忌錯商量。縱使言前薦得句外
0692b22: 承當。仰山敢道未在。何故。嫩竹敲風鳴翡翠。芰荷翻
0692b23: 雨潑鴛鴦。上堂。純清絕點正是真常流注。打破鏡來
0692b24: 未免一場狼藉。不若遇飯喫飯遇茶喫茶。曉來獨立
0692c01: 空庭外。閒對寒梅幾樹華。上堂。海水不可斗量。空
0692c02: 不可尺度。淨地不可撒沙。爛泥不可著。者四轉語
0692c03: 轉轉有落處。且道落在什麼處。東京大相國寺裏有
0692c04: 樹芭蕉。風吹雨打一似破袈裟。上堂。有句無句如藤
0692c05: 倚樹。白鷺下田千點雪。黃鸝上樹一枝華。三千里外
0692c06: 賣布單。不遠而來。因甚放下泥盤。呵呵大笑。毗婆
0692c07: 尸佛早留心。直至如今不得妙。上堂。禪樹上叫喧喧。
0692c08: 道門前風浩浩。冷地思量真好笑。且道笑箇什麼。等
0692c09: 閒拾得鄭州梨。看來是青州棗。上堂。箇事本成現。
0692c10: 覓則不可見。白圭本無瑕。琢磨翻成玷。執之以實法
0692c11: 空中生閃電。視之為等閒下添紅。珍重。學道人
0692c12: 好好看。方便作麼生。急須著眼看僊人。莫看僊人手
0692c13: 中扇。師在眾時有鑄鐘偈曰。通身只是一張口。百煉
0692c14: 爐中輥出來。斷送夕陽歸去後。又催明月上樓臺。無
0692c15: 準忌拈香。盡道先師今日死。誰知今日是生朝。不知
0692c16: 有何憑據。紫柏黃檀一處燒。僧問如何是德山棒。
0692c17: 師曰穿過你髑髏。曰如何是臨濟喝。師曰還聞麼。問
0692c18: 如何是一喝如金剛王寶劍。師曰切忌傷鋒犯手。曰
0692c19: 如何是一喝如踞地師子。師曰真箇可憐生。曰如何
0692c20: 是一喝作探竿影草。師曰不得面前背後。曰如何是
0692c21: 一喝不作一喝用。師曰須參始得。問如何是五家
0692c22: 宗旨。師曰有口祇堪喫飯。曰若不借問爭達本源。師
0692c23: 曰未敢相許。曰如何是溈仰宗。師曰父慈子孝。曰如
0692c24: 何是臨濟宗。師曰迅雷不及掩耳。曰如何是曹洞宗。
0693a01: 師曰三更不借夜明簾。曰如何是雲門宗。師曰體露
0693a02: 金風。曰如何是法眼宗。師曰山自青水自綠。僧曰五
0693a03: 家宗派蒙師指向上宗乘事若何。師曰頭頂天踏
0693a04: 地。師憫綱宗失據。因為提挈拈頌激揚敲唱。見諦超
0693a05: 宗。一時宗風為之振起。初住潭州龍興。繼遷湘西道
0693a06: 林南明佛日仙居護聖及湖州光孝。末後咸淳己巳
0693a07: 住袁州仰山。世稱法窟第一云。元帝賜賚尊禮。至元
0693a08: 丁亥寄竹篦麈拂及綠水青山一同授記與高原
0693a09: 妙。以讚示曰。上大今已巳無人。雪巖可知禮也。名塞
0693a10: 破乾坤。分付原妙侍者。壽七十餘示寂。
0693a11: 台州國清靈叟源禪師上堂。舉僧問趙州真如凡聖
0693a12: 皆是夢言如何是真言。州曰唵部臨。師曰。趙州禪
0693a13: 只在口皮邊。看他與麼也是喚鐘作甕。忽有問靈叟。
0693a14: 向他道饑時但喫飯。且道與古人是同是別。西天
0693a15: 梵語此土唐言。上堂。炎自炎。自。法無二法不用
0693a16: 商量。只如人人鼻孔在面上。則固是知有。我更問你。
0693a17: 別沼荷香何似深村稻香。示防意如城偈曰。六門長
0693a18: 鎖舊封疆。已巳是攀緣萬慮忘。昨夜貧家忽遭劫。元來
0693a19: 禍起自蕭牆。守口如瓶偈曰。明明只在鼻孔下。動著
0693a20: 無非是禍門。直下放教如木。青天白日怒雷奔。
0693a21: 明州天童別山祖智禪師姓楊氏。蜀之順慶人。年十
0693a22: 四得度。初聞僧誦華嚴經彌勒樓閣入已巳還閉。恍如
0693a23: 夢覺。遂頌靈雲見桃華曰。萬綠叢中紅一點。幾人歡
0693a24: 喜幾人愁。叩浙翁琰無際派高原泉淳菴淨妙
0693b01: 善諸老宿。最後見無準於雪竇。準知是法器待之彌
0693b02: 峻。時或棒喝交下一語不少貸。師擬對輒噤不能發。
0693b03: 繇是知解都喪。久之作而言曰。吾生平伎倆皆死法
0693b04: 也。今見此翁始行活路。既而準移徑山命師分座。嘉
0693b05: 戊戌洞庭天王席迎師主之。寶祐丙辰天童。
0693b06: 州帥吳公潛奏師道行。師被旨一囊一至。縛茆
0693b07: 以居。寧郡久不雨。師禱之輒應。繇是人情奔湊。不三
0693b08: 年百廢具舉。天童始還舊觀。上堂。舉世尊將入涅槃
0693b09: 文殊請再轉法輪。世尊咄曰。文殊吾四十九年未嘗
0693b10: 說一字。汝請吾再轉法輪。是吾曾轉法輪耶。頌曰。老
0693b11: 漢平生大脫空。將無作有誑盲聾。臨行一句方真實。
0693b12: 又是闍黎飯後鐘。庚辰九月旦忽示眾曰。雲澹月華
0693b13: 新。木脫山露骨。有天有地來。幾箇眼睛活。有省問者。
0693b14: 師曰不及相見各自努力。越十日夜分。呼侍者囑後
0693b15: 事。叉手而寂。壽六十有七坐五十四夏。塔全身於中
0693b16: 密菴窣堵波之右。
0693b17: 福州雪環溪一禪師舉大通智勝佛十劫坐道場
0693b18: 佛法不現前不得成佛道。頌曰。劫初鑄就毗盧印。古
0693b19: 篆雕蟲尚宛然。堪笑堪悲人不識。嫌字畫不完全。
0693b20: 題布袋和尚讚曰。逢人乞一文。袋裏敵國富。不是下
0693b21: 生遲。嫌佛不肯做。舉即心即佛。頌曰。即心即佛。砒霜
0693b22: 狼毒。起死回生。不消一服。
0693b23: 杭州淨慈斷橋妙倫禪師台州黃巖徐氏子。母劉。夢
0693b24: 月而孕。年十八落髮於永嘉廣慈院。初見谷源道于
0693c01: 瑞巖。聞舉麻三斤話疑之。叩諸方。一日于雲居見
0693c02: 山堂。閱楞嚴至蚊蟲螻蟻無有言說而能辦事。釋然
0693c03: 有省曰。趙州柏樹子話可煞直截。旋謁無準於雪竇。
0693c04: 準以狗子因何有業識令師下語。凡三十轉不契。師
0693c05: 曰可無方便乎。準以真淨所頌示之。師竦然良久。忽
0693c06: 聞板聲通身汗下。於是脫然無疑。準移育王雙徑師
0693c07: 皆分座。出世祗園。遷瑞巖國清。後主淨慈。上堂。荊山
0693c08: 有玉。獲得者不在荊山。赤水有珠。拾得者不在赤水。
0693c09: 衲僧有無位真人。證得者出入不在面門。驀拈拄杖
0693c10: 橫按曰。會麼。幽州江口石人蹲。上堂。舉慈明室中安
0693c11: 一盆水。盆上橫一柄劍。劍上安一緉艸鞋。凡見僧來
0693c12: 便指。擬議便打。師頌曰。百華叢裏躍鞭過。俊逸風流
0693c13: 有許多。未第儒生偷眼。滿懷無柰舊愁何。上堂。德
0693c14: 山低頭。夾山點頭。俱胝豎起手指頭。玄沙築破指
0693c15: 頭。拈拄杖。都來不出山僧拄杖頭。何以見得。卓拄杖。
0693c16: 一葉落天下秋。上堂。舉達觀穎禪師示眾曰。七佛是
0693c17: 性。萬法是心奴。且道主人翁在甚麼處。自喝曰。七
0693c18: 佛已巳下出頭。又自諾曰。各自祇候。師曰。喚七佛為性
0693c19: 。指萬法是心奴。達觀自謂有出身路。及乎自喝自
0693c20: 諾。又是奴邊事。主人翁何曾夢見。大眾要見麼。以
0693c21: 拂子拂一拂。曉來一陣春風動。開園林百樣華。將
0693c22: 終與眾入室罷。作手書辭諸山及魏國公。公饋藥不
0693c23: 受。又使人問曰師生天台因甚死淨慈。師答曰日出
0693c24: 東方夜落西。遂書偈而化。世壽六十二僧臘四十四。
0694a01: 明州天童月坡明禪師舉僧問雲門久雨不晴時如
0694a02: 何。門曰劄。師頌曰。雲門者一劄。吹毛光透匣。若不是
0694a03: 張華。徒勞眼眨眨。舉良遂參麻谷因緣。頌曰。鋤不
0694a04: 顧便好回去。誰人敢道你是座主。舉離四句絕百非
0694a05: 話。頌曰。離四句。絕百非。相推過幾曾知。者僧擔一
0694a06: 擔懵懂。換得兩頭淈歸。舉熏風自南來殿閣生微
0694a07: 公案。頌曰。賣扇老婆手遮日。一種風流出當家。說
0694a08: 與途中未歸客。何須向外喫波楂。
0694a09: 廬山東林指南直禪師送僧還成都偈曰。智不到處
0694a10: 道一句。一句當機便到家。宿鷺亭前風擺柳。錦官城
0694a11: 畔雨催華。
0694a12: 明州雪竇希叟紹曇禪師西蜀人。出世佛隴。上堂。僧
0694a13: 問向上宗乘事若何。師曰簷頭滴滴分明歷歷。乃曰
0694a14: 西子湖邊泛渺茫。一堤寒綠看垂楊。誰知業債難
0694a15: 避。開眼堂堂入鑊湯。到者裏如何即得。擬欲爛煨黃
0694a16: 獨不顧紫泥。未免蹈古人跡。擬欲關空鎖夢塞路
0694a17: 斷橋。又恐坐在葛藤窠裏。不如隨分納些些。俯順時
0694a18: 宜去。拈拄杖。豎窮三際橫亙十方。靠拄杖。碧眼黃頭
0694a19: 會不得。野梅風定暗浮香。上堂。三月春云暮。韶華似
0694a20: 酒濃。鶯啼楊柳雨。蝶弄海棠風。若作境會。過山尋蟻
0694a21: 。不作境會。度水覓魚蹤。畢竟如何。故鄉歸路遠。日
0694a22: 暮泣途窮。住雪竇上堂。一宿覺。三擔土。未跨門。丰
0694a23: 骨已巳露。等閒舉一步。危徑結寒華。信彩示一機。斷崖
0694a24: 飛瀑布。雖然。要跨乳門即易。要入乳室即難。何
0694b01: 故。鴻飛冥冥弋人何慕。上堂。發得一機活。出得一言
0694b02: 當。萬里無片雲。青天合喫棒。不待春風著意開。暗香
0694b03: 已巳在梅華上。舉僧問南泉師居方丈將何指南。泉曰。
0694b04: 昨夜三更失牛。天明起來失火。頌曰。奴顏婢膝
0694b05: 走人間。羞見羊裘七里灘。文叔雖為天子貴。子陵元
0694b06: 作故人看。寄天童和尚偈曰。翁翁八十再生牙。爛嚼
0694b07: 空吐出查。撒向玲瓏巖畔樹。枝枝葉葉是曇華。
0694b08: 杭州靈隱退耕寧禪師初住嘉興崇聖。次遷蘇之報
0694b09: 恩慧日承天。萬壽後遷靈隱。上堂。目前無法。意在目
0694b10: 前。雨餘山色翠。風暖鳥聲喧。拍禪。堪笑老胡無轉
0694b11: 智。少室前坐九年。上堂。舉香林因僧問年窮歲盡
0694b12: 時如何。林曰東村王老夜燒錢。師曰。王老燒錢。言端
0694b13: 語端。綿包特石。鐵裹泥團。上堂。極目千。鎖翠滿空。
0694b14: 柳絮飛綿。可憐無位真人一向艸宿露眠。啞。三春看
0694b15: 又過。何日是歸年。舉巖頭問欽山如何是真言。欽曰
0694b16: 南無佛陀耶。頌曰。隨機有問隨機答。不是禪兮不是
0694b17: 玄。後代無端翻譯出。將梵語作唐言。舉僧問趙州
0694b18: 和尚姓甚麼。州曰常州有。曰甲子多少。州曰蘇州有。
0694b19: 頌曰。蘇州有。常州有。三月江南啼鷓鴣。堪笑有年無
0694b20: 德漢。被人拶著強分。
0694b21: 福州雪絕岸可湘禪師舉僧問曹山雪覆千山為
0694b22: 甚孤不白。山曰須知有異中異。曰如何是異中異。
0694b23: 山曰不墮諸山色。頌曰。言中彼此帶幽玄。盡向言中
0694b24: 辨正偏。孤負一條官驛路。茫茫沉在月明前。舉僧問
0694c01: 歸宗如何是玄旨。歸曰無人能會。曰向者如何。歸曰
0694c02: 有向即乖。曰不向者如何。歸曰誰求玄旨。又曰去無
0694c03: 汝用心處。曰豈無方便門令學人得入。歸曰觀音妙
0694c04: 智力能救世間苦。曰如何是觀音妙智力。歸敲鼎蓋
0694c05: 三下曰子還聞麼。曰聞。歸曰我何不聞。僧無語。歸以
0694c06: 棒下。頌曰。三聲鼎蓋普門開。苦海勞生喚不回。九
0694c07: 十春光今已巳半。空飛華片點莓苔。漁浦接待偈曰。吳
0694c08: 山那畔越山前。有飯充饑有榻眠。到此便能休歇去。
0694c09: 帝鄉猶隔一潮船。
0694c10: 明州天童西巖了慧禪師蓬州羅氏子。垂髫與兒
0694c11: 戲必摶泥沙為佛塔像。一日玉掌山祖燈至其舍。師
0694c12: 向之合掌。父母以師資宿契遂令出家。燈授以般舟
0694c13: 三昧。非其志。辭往成都謁菴照於昭覺。器之屬令
0694c14: 南詢。乃參浙翁琰于徑山。聞高原泉為人徑直。心慕
0694c15: 之往叩。適原赴台之瑞巖。師與俱。一日原問山河大
0694c16: 地是有是無。師擬開口。原即喝出。復以偈呈。原曰沒
0694c17: 交涉。師一日偶書白楊示眾語。原閱之笑曰。寫字與
0694c18: 做言句儘得。爭柰沒交涉何。師憤然。原曰汝緣不在
0694c19: 此可往見雪竇無準和尚。師秉命造謁自陳來歷。準
0694c20: 呵曰熟睡去。既而令充不釐務侍者。一日謂師曰。
0694c21: 不透處只在鼻尖頭。道不著處不離唇皮上。討之則
0694c22: 千里萬里。師抗聲曰將謂有多少。準遷育王師侍行。
0694c23: 從容承稟乃盡其要。逮準移徑山師居第二座。自是
0694c24: 聲動叢林。節齋趙觀文作牧蘇州。舉師開法定慧。遷
0695a01: 永嘉能仁江州東林。後至天童。佛涅槃上堂。拈拄杖。
0695a02: 召大眾。黃面瞿曇乃竺乾猛將。以慈悲為弓矢。以智
0695a03: 慧為戈矛。統百萬雄兵勇不可當。布三百餘陣勢不
0695a04: 可敵。如是四十九年演出五千餘卷兵書。雖流落人
0695a05: 間而未嘗有一字漏泄。因與生死魔軍為冤為對。遂
0695a06: 於提河邊築一巨城名為涅槃。于其城中先以紫
0695a07: 磨金軀犒賞諸兵。令其瞻仰取足再三撫諭。而又散
0695a08: 以八斛四斗珍珠。其謀意無他。必欲打破生死牢關。
0695a09: 普與盡大地眾生共行通天活路。得到大安隱大解
0695a10: 脫之場而後已巳。豈謂二千餘載猶未遂其志未奏其
0695a11: 功。山僧既知其力盡計窮。不免劍相助去也。以拄
0695a12: 杖畫一畫。四海浪平龍睡穩。九天雲淨飛高。芙蓉
0695a13: 長老至上堂。舉芙蓉和尚訪實性大師。實性上堂。右
0695a14: 邊拈拄杖向左邊曰。若不是芙蓉師兄也大難委悉。
0695a15: 頌曰。陪盡老精神。杯盤越樣新。誰知村店酒。難勸玉
0695a16: 樓人。舉泐潭常禪師面壁坐。南泉至乃撫常背。常曰
0695a17: 阿誰。泉曰普願。常曰如何。泉曰也尋常。常曰汝何多
0695a18: 事。頌曰。面壁堆危引客過。問誰那更問如何。道尋常
0695a19: 已巳成多事。簡點儂家事更多。師在眾日。為亡僧訥侍
0695a20: 者起龕。至龕前連呼訥侍者三。乃曰。三喚不。果然
0695a21: 是訥。頂門放出遼天鶻。師先依玅於靈隱。嘗題兩
0695a22: 廊畫壁曰。幸是十方無壁落。誰將五彩畫空。善財
0695a23: 眼裏生華。去一重又一重。晚年退居幻智菴。將
0695a24: 終誡執事已巳。問曰今何時。對曰二鼓矣。遂放身而逝。
0695b01: 實景定三年三月十一日也。壽六十五夏四十七。
0695b02: 越州光孝石室輝禪師上堂。舉城東老姥與佛同生。
0695b03: 不欲見佛。每見佛來即便回避。雖然如此。回顧東西
0695b04: 總皆是佛。遂以手掩面。十指掌中亦總是佛。師頌曰。
0695b05: 平生不願佛相逢。十指尖頭現紺容。夾路桃華風雨
0695b06: 後。馬啼何處避殘紅。
0695b07: 靈隱薰禪師法嗣
0695b08: 杭州淨慈愚極慧禪師參石田於靈隱。一日室中舉
0695b09: 雲門念七話。連舉十數轉無人下語。忽有一僧纔跨
0695b10: 門。田遽曰雪峰輥毬。師侍傍聳耳而聽豁然領悟。衝
0695b11: 口說偈曰。雲門念七。雪峰輥毬。白蘋紅蓼。明月孤舟。
0695b12: 田頷之。住北禪日。謝劍南儒藏主雲谷慶藏主無則
0695b13: 珍藏主上堂。舉白雲師祖開堂拈香有曰。眾中衣
0695b14: 道友有一言半句利益我者同伸報謝。山僧乍住。二
0695b15: 三故人遠來相訪。又非一言半句者比。豈無片香以
0695b16: 為供養。燒楓香是著菩提邊事。燒黃熟是著說佛說
0695b17: 祖邊事。而今猛炳一爐。也要盡大地人知道。浙西管
0695b18: 內嘉興府川原道地。且道燒底是甚麼香。良久曰。不
0695b19: 下閤。送寧禪人偈曰。心未寧時為汝安。落華小雨釀
0695b20: 春寒。斷橋流水孤山路。楊柳絲絲拂畫欄。
0695b21: 杭州中竺雪屋珂禪師上堂。枯桑知天風。海水知天
0695b22: 寒。且道衲僧知箇甚麼。知道飯是米做。直饒恁麼。閻
0695b23: 羅老子索飯錢有日在。師以宋鼎既遷即謝寺事。金
0695b24: 山賢默菴雅知師且尊其道行。時元兵下江南。默菴
0695c01: 被總兵伯顏置幕中從至武林。默菴言于伯顏請
0695c02: 師住靈隱。親持請疏扣門。師抽關露半面問曰汝為
0695c03: 誰。默菴曰和尚故人某甲也。師落關曰我不識你。
0695c04: 師雖處世外而以忠節自持。故不屑靈隱之命。斷江恩有
0695c05: 詩曰。雪屋今亡四十年。高風凜凜尚依然。伯顏丞相拜下。不肯為渠來冷泉
0695c06: 天童禮禪師法嗣
0695c07: 明州育王橫川如珙禪師永嘉人。出大姓林氏。父崇
0695c08: 夫有處士名。師其季也。始孩不肉食。年十五從季父
0695c09: 沙門正則祝髮。受具戒於廣慈。初參石田薰癡絕沖
0695c10: 無所入。繼登太白謁天目。禮和尚咨決所疑。目舉南
0695c11: 山筀東海烏賊話。師擬對。目便打。豁然有省。親炙
0695c12: 久之。後為斷橋倫公所重請師分座。復舉出世鴈山
0695c13: 之靈巖。次遷能仁瑞光。後被旨住育王。僧問如何是
0695c14: 教外別傳底句。師曰不落玄妙。僧曰恁麼則一超直
0695c15: 入如來地。師曰且緩緩。問如何是學人行履處。師曰
0695c16: 你適纔從甚處上來。僧曰如何報得四恩去。師曰你
0695c17: 且從適纔路下去。問如何是聞復根除。師曰一不
0695c18: 成二不是。曰如何是塵消覺圓淨。師曰漏木杓破笊
0695c19: 篱。問。有問趙州如何是祖師西來意。曰庭前柏樹子。
0695c20: 有問慶雲。曰庭前無柏樹。一等是問西來意。為甚所
0695c21: 答不同。師曰不是闍黎問老僧也不知。上堂。地大水
0695c22: 大火大風大。若一念無疑。地不能礙。若一念無愛。水
0695c23: 不能溺。若一念無瞋。火不能燒。若一念無喜。風不能
0695c24: 飄。如此即是無依道人。佛從無依生。若悟無依佛亦
0696a01: 無得。中秋上堂。馬祖與百丈智藏南泉三人翫月。各
0696a02: 呈自己見解。於月有甚交涉。月輪有圓有缺。孤光透
0696a03: 徹謂之月光菩薩。照破山河大地昏暗。開一切眾生
0696a04: 心地昏暗。老僧出母胎時正當今夜。拈門前大案
0696a05: 山。放你諸人東去西去。上堂。魯祖三昧最省力。纔見
0696a06: 僧來便面壁。育王三昧更省力。纔見僧來便合掌。南
0696a07: 山北山如牛拽磨。瘦艸鞋寬。地肥茄子大。上堂。妙
0696a08: 明心印。印佛則一手指天一手指地。印法則狗銜赦
0696a09: 書諸侯避道。印僧則箇箇盂口向天。還有自印者
0696a10: 麼。若能自印則行住坐臥一一明了。上堂。本無纖塵
0696a11: 法礙你眼睛。何得自昧。東西不辨南北不分。千聖不
0696a12: 傳底事只在你面前。不可錯過。上堂。先佛有頂一
0696a13: 機。祖師有末後一句。總向諸人面前拈出。破知解窠
0696a14: 窟。截生死根株。正體獨露。妙用全真。一塵中現寶王
0696a15: 剎。毛端上轉大法輪。開爐上堂。僧出曰丙丁童子來
0696a16: 求火。師曰歸去生柴帶葉燒。乃曰古鏡闊一丈。火爐
0696a17: 闊一丈。火焰為三世諸佛說法。三世諸佛立地聽。你
0696a18: 諸人長連上垔地聽。上堂。百千三昧門。百千神通
0696a19: 門。百千妙用門。你總入不得。你為三昧礙神通礙妙
0696a20: 用礙。直饒不礙也入不得。舉唐肅宗問忠國師百年
0696a21: 後所須何物。國師曰與老僧造箇無縫塔。宗曰就師
0696a22: 請塔樣。國師良久曰會麼。宗曰不會。國師曰。吾有付
0696a23: 法弟子耽源諳此事。請問之。後詔問耽源。源有頌
0696a24: 曰。湘之南。潭之北。中有黃金充一國。無影樹下合同
0696b01: 船。璃殿上無知識。師曰。無縫塔。實難會。若去國師
0696b02: 良久處會。瞎自己眼。若去國師道吾有付法弟子
0696b03: 耽源諳此事請問之處會。瞎自己眼。若去肅宗
0696b04: 道就師請塔樣處會。瞎自己眼。若去耽源四句偈
0696b05: 裏會。瞎自己眼。夜參。少室無門戶如何便得通。夜
0696b06: 深寧耐立。聽我話西東。嘗室中垂語曰。南山筀東
0696b07: 海烏賊。有僧遽掩師口曰請和尚更道。師以手托開
0696b08: 曰朝看東南暮看西北。舉黃龍三關頌曰。佛手驢
0696b09: 容易見。最難道處是生緣。黃梅不是周家子。七歲傳
0696b10: 衣便會禪。舉南泉斬貓話頌曰。一刀成兩段。釋得二
0696b11: 僧爭。艸鞋頭戴出。貓兒無再生。舉魯祖面壁頌曰。人
0696b12: 來面壁成何事。爭得心開現本源。空劫已巳前諸佛子。
0696b13: 話頭不舉自然圓。師痛有宋以來宗教濫觴古響瘖
0696b14: 鬱。引宗據祖屏遏今學。崖聳標立不隨俗好惡。其住
0696b15: 育王能仁皆自公選不依阿苟榮。一日謂眾曰。病叟
0696b16: 今年六十六死日將至。火化好土化好。西堂唯菴曰
0696b17: 山前有片荒地。師即命疊石為塔。復自銘曰。天生一
0696b18: 穴藏吾枯骨。骨朽成土。土能生物。結箇葫蘆挂趙州
0696b19: 壁。永脫輪迴。超三世佛。將示寂。書訣眾。語而化。世壽
0696b20: 六十八僧臘五十三。時至正二十六年三月十八日
0696b21: 也。奉全身瘞焉。所著有三會語錄三卷。
0696b22: 杭州淨慈石林行鞏禪師初住安吉上方。遷思谿法
0696b23: 寶隆興黃龍吳郡承天。後住淨慈。上堂。橫眸碧漢。萬
0696b24: 國風清。垂手紅塵千。日出。纔恁麼便不恁麼。所以
0696c01: 道我此法印為欲利益世間故說。在所游方勿妄宣
0696c02: 傳。橫按拄杖曰。佛滅二千二百單六載。沙門行鞏今
0696c03: 於苕霅盡頭鼓鐘清處顯示此印。絲毫無有妄者。卓
0696c04: 拄杖曰。謹白。上堂。山靜課華蜂股重。林空含籜肌
0696c05: 明。倚欄不覺成癡兀。又得黃鸝喚一聲。思溪恁麼道。
0696c06: 好喫拄杖六十。何故。為他不合隨聲逐色。上堂。水鄉
0696c07: 水闊地多溼。六月華蚊如鐵。夜半起來笑不輟。煩
0696c08: 惱不輟作什麼。頭一柄扇。無端又打折。上堂。三家
0696c09: 村裏牛動尾巴。搖拂子與者箇相去多少。擲拂子。洎
0696c10: 合停囚長智。上堂。雪輥毬。禾山打鼓。祕魔擎叉。道
0696c11: 吾作舞。一切賢聖皆以無為法而有差別。喝一喝下
0696c12: 座。室中垂示。盡大地是箇金剛正體。向甚處著。上座。
0696c13: 芭蕉聞雷而抽。且道是有情是無情。南屏山下壁立
0696c14: 三關。透不過者一錯百錯。透得過者千難萬難。忽有
0696c15: 不甘底出來道。既透得過因甚麼也難。去。明日來與
0696c16: 你仔細相看。又詰僧曰如何是你自己。僧擬對。師便
0696c17: 推出。舉黃龍見慈明因緣。頌曰。錯錯。戲海驪龍。沖霄
0696c18: 遼。老慈明。無著莫。笑裏重重露栓索。佛手一展日
0696c19: 月昏。大江從此風濤惡。
0696c20: 嘉興府天寧冰谷衍禪師上堂。朔風何蕭蕭。吹彼巖
0696c21: 下衣。家業久荒蕪。遊子胡不歸。人生百歲豈長保。昨
0696c22: 日少年今已巳老。翻憶寒山子。十年歸不得。忘來時
0696c23: 道。上堂。劫石可消恩情難斷。拍膝一下。蒿塚青松下。
0696c24: 年年挂紙錢。上堂。冷風雨做新年。寂寞寒冰古
0697a01: 邊。暖閤地爐煨榾柮。送窮不用更燒錢。聖節上堂。心
0697a02: 王安。六國通。天地闊。車書同。風從虎雲從龍。深惟海
0697a03: 高惟嵩。萬靈無處參化工。但知一氣復鴻濛。擊拂子。
0697a04: 蘇州虎丘雲靖禪師上堂。我若不說破。恐汝不回
0697a05: 頭。我若說破。又恐諸人日後罵我去。上堂。山僧若真
0697a06: 正舉揚。河步亭無汝著分。且抑下威光。隨汝根器。
0697a07: 未說超宗異目。若知得虎丘山高一百三十尺舍利
0697a08: 塔是隋朝建立。也許汝有箇入處。甘心下劣又爭怪
0697a09: 得老僧。上堂。龍門無宿客。箇箇無退步底道理。矮
0697a10: 山三千里外賣布單。跛雲門被拶折。汝輩只管悠
0697a11: 悠過日。浴佛上堂。我觀如來。前際不來。後際不去。今
0697a12: 亦不住。且道大殿裏香湯沐浴箇什麼。若也會得。手
0697a13: 中杓子拈放自由。其或未然。明年今日依舊胡潑亂
0697a14: 潑。上堂。冷如冰霜細如米末。水不能漂火不能熱。王
0697a15: 母晝下雲旗翻。子規夜啼山竹裂。上堂。古人道依經
0697a16: 解義三世佛冤。離經一字還同魔說。依與離既不可
0697a17: 得。畢竟如何。卓拄杖。漁人只看絲綸上。不見蘆華對
0697a18: 蓼紅。上堂。拈拄杖。雲巖看山翫水。拄杖子亦乃看山
0697a19: 翫水。雲巖渾身病苦。拄杖子亦乃渾身病苦。雲巖脫
0697a20: 體輕安。拄杖子亦乃脫體輕安。卓拄杖。擘開華嶽易。
0697a21: 除愛憎難。
0697a22: 雲巢巖禪師法嗣
0697a23: 蘇州萬壽訥堂辯禪師上堂。釋迦老子降誕王宮。好
0697a24: 箇初生孩子。不妨令人疑著。及乎道天上天下唯吾
0697b01: 獨尊。敗闕了也。後來冷地羞慚四十九年。三百餘會
0697b02: 救搭也救搭不來。收拾也收拾不上。諸仁者要見釋
0697b03: 迦老子敗闕處麼。是非只為多開口。煩惱皆因強出
0697b04: 頭。上堂。你也在者裏。我也在者裏。人天交接兩得相
0697b05: 見。時清休唱太平歌。一貫文糴三斗半米。二貫五百
0697b06: 文買一箇大絹。好諸禪德。雖然如此。廚中有剩飯。路
0697b07: 上有饑人。上堂。舉僧問古德萬境來侵時如何。德曰
0697b08: 坐著。古德有障斷狂瀾底手段。未免勞心費力。或
0697b09: 有人問金山萬境來侵時如何。只向他道。我既無心
0697b10: 于萬物。何妨萬物常圍繞。上堂。我若與你說破。將後
0697b11: 必須罵我。我若不與你說破。又恐你因循蹉過。忽有
0697b12: 箇漢出來道長老話墮了也。只向他道。老僧罪過。悼
0697b13: 雲巢和尚偈曰。人傳師死已巳多時。我獨躊躕未決疑。
0697b14: 既是巢空雲又散。春深猶有子規啼。寄銕鞭和尚偈
0697b15: 曰。思量四句寄承天。湊得完全缺半邊。頌又不成詩
0697b16: 不是。如何拈出向人前。寄無準和尚偈曰。與猿交
0697b17: 割不開。兄呼弟應似忘懷。及乎說到訛處。又心
0697b18: 肝不帶來。
0697b19: 蘇州虎丘清溪義禪師送僧偈曰。台山萬疊入眉青。
0697b20: 途路同行各奔程。清曉啼茅店月。是誰先起喚師
0697b21: 兄。
0697b22: 華藏通禪師法嗣
0697b23: 杭州徑山舟普度禪師維揚江都人。姓史氏。稍長
0697b24: 無處俗意。母識其志俾依郡之天寧出家。會與畢將
0697c01: 軍舟遇共語。大奇之曰。此兒短小精悍。音吐如鐘。他
0697c02: 日法門爪牙也。歸武林從東堂院祖信受業。師奮
0697c03: 志參方。初見鐵牛印於靈隱。已巳而江東西湖南北悉
0697c04: 歷焉。時無唱道饒州薦福。師特往叩。入室次
0697c05: 問不與萬法為侶者是甚麼人。師曰金香爐下鐵崑
0697c06: 崙。曰將謂者矮子有長處。師曲作禮曰謝和尚
0697c07: 證明。天童晦巖光大慈石巖璉虎丘石室迪一見皆
0697c08: 器異。淳祐初制府趙信菴以金陵半山請師出世。次
0697c09: 遷潤之金山潭之鹿苑撫之山蘇之承天。景定間
0697c10: 太傅賈魏公奏補中天竺。復請旨陞靈隱。至元丁丑
0697c11: 詔住徑山。上堂。邪人說正法。正法悉皆邪。正人說邪
0697c12: 法。邪法悉皆正。卓拄杖一下。邪耶正耶。又卓一下。說
0697c13: 耶不說耶。向者裏揀辨得出。黃金為屋未為貴。玉食
0697c14: 錦衣何足榮。上堂。萬法是心光。諸緣惟性曉。本無迷
0697c15: 悟人。只要今日了。既無迷悟了箇什麼。卓拄杖一下。
0697c16: 千言萬語無人會。又逐流鶯過短牆。上堂。舉雲門和
0697c17: 尚示眾曰。汝等諸人在此過夏。山僧深不欲向你道
0697c18: 惜取眉毛好。師曰。雲門靈龜曳尾。拂跡跡生。靈隱即
0697c19: 不然。汝等諸人在此過夏。山僧直截向你道。口是禍
0697c20: 門。上堂。舉臨濟和尚道。有一人論劫在途中不離家
0697c21: 舍。有一人離家舍不在途中。那箇合受人天供養。師
0697c22: 頌曰。兔馬有角。牛羊無角。寸毫尺釐天地寥廓。潘閬
0697c23: 倒騎驢。殺黃番綽。師住徑山值火餘。志圖恢復將
0697c24: 有緒。俄示微疾。索筆大書曰。八十二年駕無底船。踏
0698a01: 翻歸去。明月一天。擲筆而逝。時四月二十四日也。全
0698a02: 身塔寺東十里罘罳塢之陽。
0698a03: 淨慈道禪師法嗣
0698a04: 蘇州萬壽高嶽禪師讚初祖偈曰。開旗展陣入梁
0698a05: 。未天顏早已巳降。縱有神通難展款。翩翩一葦渡
0698a06: 長江。
0698a07: 雪竇謙禪師法嗣
0698a08: 蘇州承天覺菴夢真禪師宣州人。八歲為僧。十九受
0698a09: 具。二十行。見尊宿七八員不能了決。慕無準道風
0698a10: 遂登徑山叩見。每到室中戰怖。話頭也不記得。自此
0698a11: 不去入室。晝夜只是坐禪。一日廊下行聞火板鳴有
0698a12: 省。私自驩喜知得本命元辰落處。於是入室。準問你
0698a13: 是喫粥喫飯僧參禪學道僧。師抗聲曰喫粥喫飯僧。
0698a14: 準曰更須飽喫始得。師曰謝和尚供養。自此只是看
0698a15: 狗子無佛性話。無入作處。乃過雪竇見大歇。歇問作
0698a16: 麼生是生死底事。師曰眉毛安眼上。歇曰眉毛因甚
0698a17: 安眼上。師曰說著令人轉不堪。歇又問汝甚處來。師
0698a18: 曰徑山來。歇曰火後事作麼生。師曰五依舊插天
0698a19: 高。歇曰那事還曾壞麼。師叉手向前曰幸喜不曾動
0698a20: 著。遂挂搭歸堂。師自知未穩。心下常熱地。一夜
0698a21: 更深舉首見璃燈。豁然大悟。從前所得一時冰消
0698a22: 瓦解。次日入室。歇舉如何是佛三驢子弄蹄行。聲
0698a23: 未絕。師曰。一任跳。歇曰甚處與楊岐相見。師曰當
0698a24: 面蹉過。復執侍。久之開法永慶。遷連雲。升何山。至承
0698b01: 天。上堂。將心學佛攝入魔宮。擬心參禪墮在陰界。直
0698b02: 饒嫌佛不肯做。被拄杖子穿過髑髏。若恁麼看來。直
0698b03: 是無用心處。卓拄杖。取詩書歸舊隱。野華啼鳥一
0698b04: 般春。上堂。庭前翠竹青青。砌下黃華鬱鬱。喚作真如
0698b05: 體又是般若用。喚作般若用又是真如體。忽有箇出
0698b06: 來道。我見從上佛祖說了萬千體用。不似承天者樣
0698b07: 蹊蹺。莫是智過佛祖耶。杜撰臆說耶。卓拄杖。好向暮
0698b08: 天沙上望。西風驚起鴈行斜。上堂。舉韶國師曰。通玄
0698b09: 頂不是人間。心外無法滿目青山。師召大眾。韶國
0698b10: 師好箇頌子。只是打成兩橛。承天亦有箇頌。雙峨峰
0698b11: 頂上是青天。夜半捉烏雞。伸手不見掌。喝一喝。上堂。
0698b12: 三伏熱不似人心熱。行路險不似人心險。萬斛清風
0698b13: 碧玉盤。不知誰共倚闌干。忽有箇出來道長老正恁
0698b14: 麼時如何是祖師西來意。向他道作賊人心。舉世
0698b15: 尊纔生下。一手指天一手指地。周行七步目顧四方
0698b16: 曰。天上天下唯吾獨尊。雲門曰。我當時若見。一棒打
0698b17: 殺與狗子喫。貴圖天下太平。頌曰。生來自恨錯同條。
0698b18: 鐵鑄心肝也合消。還你獨尊三界內。柰何今日又明
0698b19: 朝。至元間有賢首宗講主奏請江南兩浙名剎易為
0698b20: 華嚴教寺。奉旨南來。抵承天次日師陞座。博引華嚴
0698b21: 旨要縱橫放肆。剖析諸師論解纖微若指諸掌。講主
0698b22: 聞所未聞大沾法益。且謂承天長老尚如是矧杭之
0698b23: 鉅剎大宗師耶。因回奏遂寢前旨。
0698b24: 霍山昭禪師上堂。即心即佛。嘉眉果閬懷裏有狀。非
0698c01: 心非佛。筠袁吉頭上插筆。不是心不是佛不是物。
0698c02: 漳泉福建頭匾似扇。只可聞名不可見面。
0698c03: 慧巖象潭泳禪師上堂。舉無著和尚至五臺與老翁
0698c04: 喫茶次。翁拈起玻盞問曰南方還有者箇麼。著曰
0698c05: 無。翁曰尋常將甚麼喫茶。著無對。師頌曰。五臺凝望
0698c06: 思遲遲。白日青天被鬼迷。最苦一般難理會。玻盞
0698c07: 子喫茶時。
0698c08: 一關溥禪師舉馬祖令僧問大梅曰和尚見馬大師
0698c09: 得箇甚麼便住此山。梅曰大師道即心即佛我便向
0698c10: 者裏住。頌曰。只將馬祖鉛刀子。裂破漫天鐵網羅。碧
0698c11: 沼夜敲荷葉雨。至今貧恨一身多。
0698c12: 台州國清溪西澤禪師普說。略曰。參玄上士。行高
0698c13: 流。撥艸瞻風。到一處所便乃供下入門口款。謂之生
0698c14: 死事大無常迅速。眾兄弟。生死若是有。從古至今無
0698c15: 有一人能免。生死若是無。爭奈目前生死何。生死亦
0698c16: 有亦無不有不無。當恁麼時。還有漏網底麼。既是走
0698c17: 透無門。臘月三十日撞到面前。畢竟如何支準。等是
0698c18: 踏破艸鞋。歲月飄忽。不可把玩。要須窮教去處分明
0698c19: 與前來入門口款相應始得。又曰。便只恁麼歇去。則
0698c20: 適來說出許多絡索。甚處安著。直饒諸人一時不受。
0698c21: 打疊得淨盡。山僧有箇古話舉似諸人。記得長慶
0698c22: 示眾曰。淨潔打疊了。須近前來就我覓。有一棒到
0698c23: 你當生愧。無一棒到你又作麼生。雪竇曰。淨潔打
0698c24: 疊了。須近前來就我覓。有一棒到你則屈著你。無
0699a01: 一棒到你與你平出。二大老好一棒。未免作得失論
0699a02: 量。天封則不然。淨潔打疊了。須近前來就我覓。有
0699a03: 一棒到你華鋪錦上。無一棒到你霜加雪上。且道前
0699a04: 頭為人後頭為人。辨明得出。後次挂牌時來通吐。
0699a05: 道場巖禪師法嗣
0699a06: 杭州徑山堂智愚禪師四明人。出世嘉禾興聖。遷
0699a07: 光孝明之顯孝延福瑞巖婺之寶林四明育王柏巖
0699a08: 杭之淨慈徑山。歷住十剎。室中垂語曰。己已眼未明底。
0699a09: 因甚將空作布著。畫地為牢。因甚透者箇不過。
0699a10: 入海算沙底因甚向鍼鋒頭上翹足。僧問。聲前一句
0699a11: 不墮常機。轉位就功如何相見。師曰問訊不出手。僧
0699a12: 曰且道天子萬年又作麼生。師曰。瑞艸生嘉運。靈華
0699a13: 結早春。僧曰直得九州四海雷動風飛。師曰出門惟
0699a14: 恐不先到。上堂。春風如刀。春雨如膏。衲僧門下何用
0699a15: 叨叨。上堂。言而足。終日言而盡道。言而不足。終日言
0699a16: 而盡物。且道道與物是一是二。若道是一。為甚麼客
0699a17: 山高主山低。若道是二。為甚麼天地一指萬物一馬。
0699a18: 箇裏緇素得出。還你艸鞋錢。其或不然。但願來年蠶
0699a19: 麥熟羅羅兒與一文。結夏上堂。有一人日消萬兩
0699a20: 黃金同此聖制。只是無人識得。若有人識得。許伊日
0699a21: 消萬兩黃金。上堂。寶林初無門戶。與人近傍亦不置
0699a22: 之於無何有之鄉。只要諸人如鐵。入土與土俱化。然
0699a23: 後可以發越。其如運糞入者。吾末如之何。上堂。舉松
0699a24: 源師祖臨示寂告眾曰。久參兄弟。正路上行者。有只
0699b01: 不能用黑豆法。臨濟之道將泯絕無聞。傷哉。師曰。鷲
0699b02: 老人大似倚杖騎馬。雖無僵仆之患。未免傍觀者
0699b03: 醜。師住淨慈。入院日參徒問答次。忽天使傳旨問。
0699b04: 趙州因甚八十行。堂因甚八十住山。師乃舉趙
0699b05: 州行到臨濟話。頌曰。趙州八十方行。堂八十
0699b06: 再住山。別有一機恢佛祖。九重城裏動龍顏。天使以
0699b07: 頌回奏。上大悅。特賜米五百石絹百匹。其住育王徑
0699b08: 山亦賜賚優渥。舉東寺示眾曰。心不是佛。智不是
0699b09: 道。劍去久矣。爾方刻舟。頌曰。昨日因過竹院西。鄰家
0699b10: 子隔溪啼。山寒水肅半黃落。無數歸鴉卜樹棲。又
0699b11: 舉大慈上堂曰。山僧不解答話祇解識病。時有僧出。
0699b12: 慈便歸方丈。頌曰。輕如毫末重如山。地角天涯去復
0699b13: 還。黃葉隕時山骨露。水邊依舊石生斑。十月初八日
0699b14: 示寂。塔於徑山直嶺下。高麗國請師供養八載。問
0699b15: 法弟子常隨千指。嘉靖間王遣法嗣到山掃塔云。
0699b16: 明州天童石帆衍禪師舉陸亙太夫問南泉師姓甚
0699b17: 麼。泉曰姓王。曰還有眷屬麼。泉曰四臣不昧。曰王居
0699b18: 何位。泉曰玉殿苔生。曰玉殿苔生時如何。泉曰不居
0699b19: 正位。師頌曰。金鴨香銷更漏深。沉沉玉殿紫苔生。高
0699b20: 空有月千門照。大道無人獨自行。舉大顛擯首座因
0699b21: 緣。頌曰。一串摩尼。覿面當機。賺殺首座。疑殺昌黎。弄
0699b22: 盡許多窮伎倆。春秋元自不曾知。
0699b23: 金山開禪師法嗣
0699b24: 杭州徑山石溪心月禪師眉州人。上堂。舉僧問九
0699c01: 如何是學人自己已。曰更問阿誰。僧曰便恁麼承當
0699c02: 時如何。曰須彌還更戴須彌。頌曰。自家冷煖自家
0699c03: 知。祖意西來更問誰。全體承當全體是。須彌頂上載
0699c04: 須彌。舉晦堂禪師因黃山谷太史問捷經處。乞師指
0699c05: 示。堂曰祇如仲尼道二三子以我為隱乎吾無隱乎
0699c06: 爾。太史居常如何理論。谷擬對。堂曰不是不是。谷迷
0699c07: 悶不已巳。一日侍堂山行。時方巖桂盛放。堂曰太史聞
0699c08: 木香麼。谷曰聞。堂曰吾無隱乎爾。谷釋然即禮拜
0699c09: 曰和尚恁麼老婆心切。堂笑曰祇要公到家耳。頌曰。
0699c10: 渠儂家住白雲鄉。南北東西路渺茫。幾度欲歸歸未
0699c11: 得。忽聞巖桂送幽香。舉龐居士有男不婚有女不嫁。
0699c12: 頌曰。收拾山雲海月情。團圞鼻直眼眉橫。龜毛拂子
0699c13: 兔角杖。敲得空嚗嚗聲。舉龐公訪大同提笊籬因
0699c14: 緣。拈曰。普濟把定。被龐公痛處一錐。直得左轉右側
0699c15: 前依後隨。笊籬提起處。相呼作舞時。若言依樣畫貓
0699c16: 兒。定把黃金鑄子期。僧問如何是佛。師曰矮子看戲。
0699c17: 送僧還雙林偈曰。未到雙林見舊游。眉橫新月眼橫
0699c18: 秋。寒暄未舉宜先問。因甚橋流水不流。六月初九日
0699c19: 示寂。
0699c20: 徑山沖禪師法嗣
0699c21: 福州神光北山隆禪師示眾曰。即心即佛。有水有竹
0699c22: 屋便好。非心非佛。不襪不冠身自繇。不是心不是佛
0699c23: 不是物。閒倚闌干立清曉。紅芭蕉引碧牽牛。禮鏡清
0699c24: 塔偈曰。慣問門前什麼聲。池蛙笑汝自蛙鳴。年來荒
0700a01: 天華寺。正令方纔一半行。
0700a02: 高臺此山應禪師上堂。舉大隨菴側有一龜。僧問一
0700a03: 切眾生皮裹骨。者箇眾生因甚骨裹皮。隨拈艸履覆
0700a04: 龜背上。僧無語。師頌曰。休將皮骨強分張。得六藏時
0700a05: 且六藏。隻履盡情都蓋了。者僧無事可思量。
0700a06: 明州天童簡翁敬禪師上堂。舉大梅即心即佛話。頌
0700a07: 曰。郎心葉薄妾冰清。郎說黃金妾不應。假使偶然通
0700a08: 一笑。半生誰信守孤燈。舉文殊問菴提遮女生以何
0700a09: 為義話。頌曰。問處分明答處端。當機覿面不相謾。死
0700a10: 生生死元無際。月上青山玉一團。
0700a11: 
0700a12: 續燈存卷第四
