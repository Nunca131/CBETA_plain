0109c01: 百癡禪師語錄卷第二十一
0109c02: 嗣法門人超宣等編
0109c03: 偈中
0109c04: 上南山亙信和尚
0109c05: 志大西江一口吞赤身無倚蕩家門昔時泒列為孫
0109c06: 祖今日燈聯作弟昆刻骨自知恩未報思顏欲覯意
0109c07: 何存閩山浙水雖云遠底句分明獻至尊
0109c08: 幾回思臥碧巖前無奈深深業力牽金粟乳親已酢
0109c09: 矣南山義重豈辜焉人來誚我音書杳我不隨人習
0109c10: 性偏總在法門同負荷刀開斧劈自完全
0109c11: 壽超慧張氏并贈望湖沈老
0109c12: 玉簫不用引雲鸞隨唱全憑慧眼寬無事試來湖上
0109c13: 望南堤古竹舞千竿
0109c14: 送漢侍者回里
0109c15: 負吾忽起歸鄉思十笏軒中少一人羽翮養成且暫
0109c16: 去採菱歌斷再相親
0109c17: 送禪人回閩緣幹
0109c18: 捉虎擒龍如猛烈登山涉水敢辭勞明年此會嫣然
0109c19: 笑贏得吾鄉節義高
0109c20: 送觀中戴居士回武原
0109c21: 臨岐效贈言愧我乏辭藻聊倩隴頭春一枝盟舊好
0109c22: 清謙世所希蘊厚身之寶去去來何期南窗日與掃
0109c23: 君不見當年慧遠老送客已忘機行出虎溪道至今
0109c24: 猶在畫圖中長笑笑人人笑倒
0109c25: 送福嚴大育藏主回武昌
0109c26: 擊開寶藏連環鎖瀲灩珊瑚紅萬朵自有神光照遠
0109c27: 天更無餘物能包裏武昌城外草萋萋黃鶴樓詩崔
0109c28: 顥題職滿福嚴歸去也龜毛拂子露全提
0109c29: 化茶
0109c30: 睡魔百萬難挨遣只待陽坡一掬春急展信旗求助
0110a01: 陣亭亭僊客莫逡巡
0110a02: 送禪人緣幹
0110a03: 出隊將軍氣力陪乘風鏖戰莫驚猜金山主者無長
0110a04: 策只聽凱聲動地來
0110a05: 送廣化啟首座
0110a06: 不待茶瓢觸墜時劍鋒早已掛雙眉臥龍峰頂千年
0110a07: 事收放無人辨得伊
0110a08: 慧海掩關乞偈募米
0110a09: 立限千朝掩竹扉鉤頭竟不涉離微檀那到此能窺
0110a10: 覷一任天華繚亂飛
0110a11: 壽雲間徐解人居士
0110a12: 人誰不樂壽德乃壽之基修德無疏缺就將壽可期
0110a13: 翁今年六十壽與德相資天馬馳清譽鍾山毓秀芝
0110a14: 良朋分齒祝絳老是交知一週花甲從頭算算去何
0110a15: 嘗有盡時天馬鍾山俱九峰名
0110a16: 示福如掩關
0110a17: 滿架薔薇紅間白數聲蜀魄去還來祖師關捩無封
0110a18: 鎖不待輪鎚擊自開
0110a19: 示少葑禪德
0110a20: 萬仞寒潭透底清得閒好趁夜光行忽然失腳翻身
0110a21: 去管取驪珠屬老成
0110a22: 大生馬翁臨終云赤條條地去時癸巳佛涅槃
0110a23: 日也因令郎闇然居士持文集索偈書此輓之
0110a24: 性道文章君所諳橫拈玉麈作司南那知識合龍蛇
0110a25: 歲遽爾神遊寶石龕絳服僊來迎李賀穠桃候至哭
0110a26: 瞿曇赤條條地分明否一句無私任放憨
0110a27: 一句無私任放憨赤條條地絕東南燄光腦後高千
0110a28: 萬意氣機前奪二三我道龐翁原不死人言馬帳有
0110a29: 奇談試將流布公明眼似月當天印碧潭
0110a30: 二月十九日解生啟關寄之
0110b01: 牢關打破乾坤闊況值普門示現時腳尾腳頭莫蹉
0110b02: 過黃鸝只在綠楊枝
0110b03: 送昱權熙上座回漳
0110b04: 一枝驀露東君令異蕊奇華結此中攜去閩南如慎
0110b05: 重清香錯落滿天風
0110b06: 送徐超麟回練川
0110b07: 泥多佛大言猶在水漲船高汝自看去路不遙如舊
0110b08: 路一天風雨撲春寒
0110b09: 堯峰柱書記乞寫扇頭
0110b10: 日面月面蘇州常州全無把柄大有來繇就地輕拋
0110b11: 兮泥牛血濺當機拶出兮石女汗流君不見古時南
0110b12: 匾頭泐潭座下鬧啾啾雲峰指向慈明去藥汞銀禪
0110b13: 一筆勾勘破了孰為儔生緣佛手起戈矛凜凜威風
0110b14: 蓋十洲
0110b15: 送君階明經赴試
0110b16: 毛錐三寸凜青霜一戰文場大用彰道者心機雖迥
0110b17: 別也隨人看綠衣郎
0110b18: 送翰飛明經赴試
0110b19: 片帆高掛倚春風此日臨流興不同龍首奪回贏得
0110b20: 意輝光無負鷲山中
0110b21: 送獨冠禪師回漢陽時在徑山充監寺
0110b22: 凌霄峰頂松杉路相見不須重搊住知是者般事便
0110b23: 休浩然一曲賦歸去去去正當四月中手攜拄杖活
0110b24: 如龍綠楊兩岸鎖帆色浪捲長江萬里空因憶古賢
0110b25: 乘黃鶴鶴入白雲樓索索又有趯翻鸚鵡洲風流得
0110b26: 處且風流君係那邊人善學那邊話蠱毒盂藏鐵蒺
0110b27: 藜拋出隨他爭怒罵以無所爭冠諸方方信監寺異
0110b28: 時兒孫遍天下
0110b29: 示君錄居士
0110b30: 古有浮山遠稱為遠錄公因碁解說法吏事頗精通
0110c01: 君今號君錄欲扣西來宗慕藺乃其義職業亦相同
0110c02: 勿云行未逮賊過後援弓
0110c03: 梵勝化米
0110c04: 批雲切月弄伽陀貪嘴禪和餓殺多何似三餐粥飯
0110c05: 足白蓮池畔任婆娑
0110c06: 送載民上座
0110c07: 芒鞋踏遍江南社杓柄短長盡數知此去人前如謗
0110c08: 我重來定與頂門槌
0110c09: 勉善護尼一音法侄嗣伏獅尼祗園禪師
0110c10: 法門謬濫不堪親鬚髯甘為巾幗人最愛伏獅丁此
0110c11: 運相傳妙總是前身棒頭有眼轟天地喝下無私泣
0110c12: 鬼神吾侄幸追勝躅也一華莫負舊園春
0110c13: 羽階居士呈偈有非仙非佛非儒之語次韻答
0110c14: 非仙非佛亦非儒只要當人著力疑忽地豁開頂
0110c15: 眼花街酒巷任憨癡
0110c16: 亦仙亦佛亦云儒三教同源不用疑拶透當前機一
0110c17: 著呵呵大笑我真癡
0110c18: 示含元禪者
0110c19: 長安不離含元殿向外馳求路已非年少果能堅立
0110c20: 志風光無限透斜暉
0110c21: 與法孫尼瑩潤
0110c22: 六華飛出豁雙眸便解拖鎗作賊偷罪款已呈無躲
0110c23: 處寥寥室內冷光浮
0110c24: 示月禪人
0110c25: 曹溪指月馬師翫月一隊弄影光千古繫驢橛阿呵
0110c26: 呵咄咄咄當人立地莫輕忽等閒撈取真月來照破
0110c27: 形山空突兀
0110c28: 曹門道英削髮住庵作此勉之
0110c29: 火裏青蓮已種活石中白璧豈埋沉一鎚擊出靈光
0110c30: 現了悟凡心即佛心
0111a01: 繡襦脫下著袈裟玉磬輕敲禮法華有問本來寂滅
0111a02: 相對他門外亂啼蛙
0111a03: 示醫者
0111a04: 一歸何處健脾藥念佛是誰止瀉湯信手拈來真效
0111a05: 驗不愁人病在膏肓
0111a06: 示自岸禪人
0111a07: 九龍渡口扁舟橫幾箇親從自岸登空使蘆花飛似
0111a08: 雪隨風亂打釣魚罾
0111a09: 示真禪人
0111a10: 為人先宜養德處世暫且隨緣近日山家富貴一池
0111a11: 荷布青錢
0111a12: 若不親師擇友如何去妄存真真妄兩頭剔脫鼻孔
0111a13: 原搭上唇
0111a14: 省如上座入戒有年因舊衣破碎欲募製新衣
0111a15: 乞偈為引
0111a16: 秋深雨後冷芭蕉渾似渠儂破七條若遇淨名欽戒
0111a17: 德綠雲裁剪一肩挑
0111a18: 次韻復季寅姚檀護
0111a19: 兩岸垂楊夾古塘蜂臺靜掩路無梁幽懷不已欣留
0111a20: 駐先澤都云未杳茫斷續鐘敲惺醉夢低昂杖撥起
0111a21: 清光毗耶室內昨親到笑指丹心向日傍
0111a22: 不諳青草夢西塘巴韻如何繞畫梁幸有仁風來普
0111a23: 扇敢言慧日爍迷茫隨身七事滹沱令益友三宜尼
0111a24: 父光記當年還記否從今無負鷲峰傍
0111a25: 明發化米
0111a26: 兩岸白蘋風一溪紅蓼月不堪飽水雲只可自怡悅
0111a27: 畢竟如何行行問取人中傑
0111a28: 寄無偏禪德
0111a29: 不用爐鎚萬慮歇一絲獨釣寒江月箇中灑落許誰
0111a30: 知待到璜溪為汝說
0111b01: 示居士陳君典
0111b02: 穿衣喫飯承誰力一句全包內典書只恐當人讀不
0111b03: 透錯冤明月照溝渠
0111b04: 次韻答季寅居士
0111b05: 靈光人本具凡聖不相侵有執見成妄無心路易尋
0111b06: 當風摧鐵壁似日爍孤岑灑落紅塵外期談綠樹陰
0111b07: 西鄰杓柄短北地水輪深從此難瞞昧天香拂滿襟
0111b08: 與白也水西堂
0111b09: 倒吸曹源水一滴等閒傾出漲千江乾坤總白漫漫
0111b10: 也那少魚龍納款降
0111b11: 送子瞿上座回潮陽
0111b12: 相親未久忽攜筇默忖機先興亦濃但得鐵牛心印
0111b13: 在鱷溪不隔小耆峰
0111b14: 悼尼祗園禪師
0111b15: 霜風吼葉屋頭寒忽訝祗林罷釣竿黃菊愁含千點
0111b16: 淚碧溪怒捲萬重灘寥寥法道誰為主濟濟英賢我
0111b17: 獨看常寂光中如首肯相逢依舊不相瞞
0111b18: 與裕光居士
0111b19: 一顆驪珠鎮海紅得來原不計程功而今拈出當堂
0111b20: 贈裕後光前在此中
0111b21: 示掄三居士
0111b22: 七尺孤筇扶夜月三年買棹過梅溪有人問我居何
0111b23: 處向道斜涇綠水西
0111b24: 壽雲臺蔡居士
0111b25: 五福已憑洪範註寸心賽過醉吟人風前倚杖無多
0111b26: 祝共賞壺天幾度春
0111b27: 十一月十九徐覲翁初度日也屠氏夫人與李
0111b28: 氏孺人壽誕亦在先後之間因吟二章以代嵩
0111b29: 祝
0111b30: 一月同堂壽者三乾坤俯仰各無慚延齡此是全真
0111c01: 訣不尚區區分外探
0111c02: 梅報先春枝吐玉人傳令德價騰金生來受用長如
0111c03: 許灼見天心合自心
0111c04: 瀉湯婆水偶成
0111c05: 一副熱腸徹底傾為人原不負生平周遭可歎無知
0111c06: 已掉轉春光別路行
0111c07: 送潤庵鑑上座還粵
0111c08: 惠州一路如天遠去去莫忘聚話時斧用磨憑手
0111c09: 快哪吒有眼不容窺
0111c10: 贈松隱上座
0111c11: 三泖月九峰雲一擔挑來贈與君解用莫嫌常住物
0111c12: 重重衣惹芳芬
0111c13: 九峰雲三泖月持壽君兮用不竭遍界氤氳遍界明
0111c14: 腳頭腳底自超越
0111c15: 示吳文卿居士
0111c16: 空印無文字已彰幾人於此費商量丈夫肘後斜懸
0111c17: 著燄貫威音古道傍
0111c18: 寄又宋孫居士
0111c19: 聖賢無盡書格物是頭腦驀地自迴光銀山都靠倒
0111c20: 瞿曇花文殊草拈來拈去君家寶誰管他海桑遷歲
0111c21: 月老一曲浩歌天下聞杏紅香滿長安道
0111c22: 溧陽路養田入山飯僧乞偈
0111c23: 打開寶藏運家珍飽築擎頭帶角人誰似路公誇好
0111c24: 手當年廿贄一般春
0111c25: 送一舟濟上座回閩
0111c26: 琵琶合弄出尋常板拍單敲返故鄉分付山頭緩緩
0111c27: 唱莫驚猿鶴動愁腸
0111c28: 為姚門孺人壽
0111c29: 不須介壽歌春酒未信延年待廣成日用修持純合
0111c30: 道松巒愈見碧崢嶸
0112a01: 與載民駿維那
0112a02: 眼開不在桶箍邊歸去何須又罰錢二月桃花紅似
0112a03: 錦一枝分贈任流傳
0112a04: 勉顯實禪人書法華
0112a05: 年少出家兒酬恩為急務蓮經刺血書日久心彌固
0112a06: 此血從何來都云養有素此心何所窮願汝自參悟
0112a07: 參悟真兮願已周紅雲朵朵麥光浮爺娘面目分明
0112a08: 現歷劫相隨絕去留
0112a09: 寄子虛陳居士
0112a10: 別我璜溪春復春桃花流水宛然新何時重把綱宗
0112a11: 話坐對樓頭喚驗人
0112a12: 二隱禪師書和船子撥棹歌之一於中禪人扇
0112a13: 頭中持扇索題遂次韻二章與之
0112a14: 一橈撥動水中珠閃爍寒光射太虛可惜許錦鱗無
0112a15: 吞鉤盡是小鰍魚
0112a16: 幾度閒探衣裏珠搖風擺雨自清虛竿頭意會也無
0112a17: 未得魚時誓得魚
0112a18: 寄稚農錢明經
0112a19: 一見宛然如舊識當時想亦契心人蒲團禪板深深
0112a20: 意留與他年作勝因
0112a21: 次韻答季寅居士
0112a22: 一寶秘形山當人識去還非拘文字相不逐歲時斑
0112a23: 放蕩歌梅曲夷猶度釣灣塵心皆道意俗累了禪關
0112a24: 善誘予何藉拈機佛亦頑維摩名赫奕自此遍瀛寰
0112a25: 壽西林鏡宗師
0112a26: 不負婆伽度眾心德高行廣振西林我來徵壽如何
0112a27: 也一帶松杉翠色森
0112a28: 依舊韻為覲周居士祝
0112a29: 壽量何曾落二三擬加辭飾益吾慚明公自有經天
0112a30: 手共入蓬壺任意探
0112b01: 已見藍田多種玉更於祗室解揮金同堂壽者無私
0112b02: 祝總契維摩古佛心
0112b03: 薦熙春劉居士
0112b04: 翁壽攸躋八十六德高蔭厚如松竹忽諳身世本來
0112b05: 空悟入無生歸去速無生國裏好翱翔白鳥青蓮噴
0112b06: 異香須信此翁原不滅遺風歷歷在當陽
0112b07: 送壽宗位上座回漳
0112b08: 巍巍坐運鐵牛機誰敢奔前入突圍賴汝年來韜藝
0112b09: 熟且看先去壯軍威
0112b10: 送心默藏主回莆
0112b11: 藏裏摩尼收一顆忽拖短策別予行幾多光彩無人
0112b12: 見分入壺山照樹菁
0112b13: 芥含上人別乃翁於亂離中茲欲回台山尋覓
0112b14: 并為乃翁壽書此勉之
0112b15: 劍戟叢中各自行父南子北可憐生白雲入眼空垂
0112b16: 淚黃髮傷心繞夢清去去故鄉尋父語免教終日苦
0112b17: 思汝杖頭放出寶華光為壽為祥任所舉
0112b18: 繼庵號示胤禪人
0112b19: 六窗軒豁淨無塵代代傳持自本人世路從他桑海
0112b20: 變一回嗣續一回新
0112b21: 勉逸泉善友掩關
0112b22: 坐斷江湖浩蕩春一番猛省一番親等閒認得關中
0112b23: 主瀟灑便稱物外人放去收來無礙滯橫拈倒用愈
0112b24: 精神昔年甘贄家風在何必區區別問津
0112b25: 春杪送子蒼禮五臺
0112b26: 閒花似錦幽鳥如簧文殊境界觸目全彰汝今欲往
0112b27: 臺山路不憚迢遙稱獨步珍重也須帶眼行路傍蹉
0112b28: 過人無數此理灼然惟自知杖光影動碧玻璃金毛
0112b29: 若在雲端現一拶當前莫放伊
0112b30: 送蜀中訒上座
0112c01: 芒鞋躍出錦江春久與叢林話主賓此去卓然能自
0112c02: 立不須俛首問他人
0112c03: 送馬豎玉法侄
0112c04: 西江口吸了無餘仍向鸚湖湖上居三十六人垂手
0112c05: 處當場捉敗莫饒渠
0112c06: 題畫
0112c07: 一庵歷歷無向背南地有松北有檜莫道山空不見
0112c08: 人須知人在空山外
0112c09: 伊人王檀護齎　詔回雪外上座求偈送之
0112c10: 玉節搖光巡楚地繡衣分彩照吳山歸來應記瞿曇
0112c11: 囑拶透吾宗向上關
0112c12: 晤霞章上人
0112c13: 別來數夏無尋處偶爾相逢似隔生一曲漁歌君試
0112c14: 聽綠楊梢月透湖明
0112c15: 次韻酬侗孩張職方
0112c16: 伊人儼在水之湄幾度溯洄欲見遲妙句忽從雲外
0112c17: 得清光已自座前垂帶留祗苑君名重釣罷江干我
0112c18: 願癡他日相逢無別事援毫為賦謝庭芝
0112c19: 勉闇然令室印玉
0112c20: 長安路上緊揮鞭玉篆金龜一串穿贏得太平無事
0112c21: 日對君莫說小娘禪
0112c22: 寄子懷張居士
0112c23: 未曾見面已相識此語從於何處明秋入鸚湖蟬欲
0112c24: 老水光天色一般清
0112c25: 惟聽上人隨黃檗隱元和尚赴日本請勉之
0112c26: 不懼鯨波險扶桑國上遊明知為法重豈以此身憂
0112c27: 遠霧吞青島綺霞弄碧流禪心無繫累隨處是皇州
0112c28: 示篆雲侍者
0112c29: 布毛吹起豁然歸已落渠儂第二機何似空齋春睡
0112c30: 足坐看紅日轉薔薇
0113a01: 示當湖念禪人
0113a02: 雙塔巍峨銜綵鳳九湖瀲灩弄珠龍莫將是境名為
0113a03: 境蹉過西來直指宗
0113a04: 古淵禪師住處州連雲於臘月遇難悼之
0113a05: 別我鷗灘五度秋連雲聳日曙光浮交之以道人難
0113a06: 料死亦何冤汝合休夙債宜償方慧祖臨危大叫憶
0113a07: 巖頭相知最是關情切不禁低回拭淚流
0113a08: 淚流頻訝括溪東片片青山染血紅生死場中如幻
0113a09: 戲真空界內自消融伽黎雖未明懸讖皮履何須借
0113a10: 路通卓犖一燈原不斷六華和雨灑寒櫳
0113a11: 示尼聖念弘上座
0113a12: 諸方有樣予纔效腳下無私汝自行撥轉一機如妙
0113a13: 總堂堂從此播家聲
0113a14: 送龍華覺首座閱藏
0113a15: 檢盡五千四十八偏圓頓漸一齊收眉間掛起吹毛
0113a16: 劍落落紅光射斗牛
0113a17: 與漳邑勝上人
0113a18: 香餌無多嬾下鉤斜涇深處且埋頭不因同里人相
0113a19: 訪誰信溟魚拍浪遊
0113a20: 覲周居士受老人密囑作投機偈有案前一拍
0113a21: 萬法齊收之句予忍俊不禁拈出以贈
0113a22: 案前一拍須彌碎萬法齊收日用親此語超然誰解
0113a23: 道分明賴是箇中人箇中人在溫如玉濟北真燈已
0113a24: 紹續莫讓襄州竹漉翁乘時演唱西江曲
0113a25: 送鷲法侄之臨安
0113a26: 戴角菸菟威勢雄人前幾度起腥風而今震吼深山
0113a27: 去好看芙蓉正脈通
0113a28: 贈　　　湛上座
0113a29: 密意不曾來問我覺華已自見離披一燈分照無多
0113a30: 事挑剔當前莫放遲
0113b01: 壽超輝顧氏
0113b02: 內省純無疚天年享不窮南窗消息好六月足薰風
0113b03: 次韻答煙山鐵關禪師
0113b04: 自從悟得棒頭禪彼此匡徒各有年短鬢含愁堆白
0113b05: 雪空拳隨處拓青天法衰不忍檀荊混道在唯憑薪
0113b06: 火傳何日重逢敲板拍看君解出繫腰錢
0113b07: 寄狷庵單護法別號白燕頭陀
0113b08: 亂雲深處草萋萋人事天時俱不齊未解移舟瞻白
0113b09: 燕且憑閣杖聽黃鸝言中有響非關話意外無私偶
0113b10: 命題半箇鐺兒慚腳折誰將隻手共提攜
0113b11: 示玉峰侍者
0113b12: 相隨不必苦勞心小艷詩閒對月吟從此一關輕打
0113b13: 透泥團拓出是黃金
0113b14: 壽子張嚴職方六旬別號髻珠
0113b15: 天生器品自威雄脫略塵緣孰與同髻內有珠親拾
0113b16: 得目前無物可羅籠而今年已週花甲是佛是魔信
0113b17: 手劄不二門開正令行等閒抹過萬千劫阿呵呵囉
0113b18: 哩囉龜鶴之齡未足齊其數大椿之壽安敢喻其多
0113b19: 亙古風流亙古在笑看桑海亂消磨
0113b20: 茂如侍者病起
0113b21: 病骨支床多半月良劑得效值初冬好將疏影橫斜
0113b22: 句吟對爐頭活火紅
0113b23: 壽鼎叔劉公同令室朱氏五袟
0113b24: 玉梅花泄生前夢金鼎香呈向上機五十年來同履
0113b25: 踐壽山歷歷自光輝
0113b26: 與霽崙法侄
0113b27: 龍淵九帶碧涵天坐鎮中央闡要玄隨彼小根趨遁
0113b28: 去楓山法脈賴君傳
0113b29: 月修募掩骸乞偈
0113b30: 一靈不昧隨方住白骨成堆沒處安若得諸仁心地
0113c01: 好免依荒草泣秋寒
0113c02: 示典座
0113c03: 文殊示現驀頭鏟無著通身都是眼彼丈夫兮汝亦
0113c04: 然莫將庸解淪擔板
0113c05: 送千指光上座
0113c06: 一掌一握血一棒一條痕臨濟正法眼千古累兒孫
0113c07: 汝今別我莆陽去水隔山遙路莫論但將此道立乾
0113c08: 坤管取外魔喪膽魂
0113c09: 輓知一禪德
0113c10: 昔年此地曾相見今日重來沒處尋梵閣愁聞華鶴
0113c11: 唳禪房空鎖綠蘿陰無聲三昧推先覺不老九峰證
0113c12: 慧心撮土焚香談半偈夕陽斜照影沉沉
0113c13: 題一覽樓
0113c14: 樓高百尺原無亞碧棟朱軒光互射不識誰為樓上
0113c15: 人九峰突兀拜其下
0113c16: 示劍鳴上人
0113c17: 劍作龍鳴去光芒燦斗牛衲僧如解用佛祖亦眉愁
0113c18: 題觀音石寄仁侯湯居士
0113c19: 石裏觀音看不見盪之以水全身現慈悲最切度生
0113c20: 心點滴無私宜自薦
0113c21: 謝封翁王邠
0113c22: 自慚無力起先宗數載眠雲倦復慵忽接瑤箋傳錦
0113c23: 鯉敢將直釣引獰龍花飄古殿檀恩重雨滴空階筆
0113c24: 興濃最好相酬親切處壽山高賽九峰松
0113c25: 寄俊民張居士
0113c26: 眼光爍破東西土氣宇衝開南北星謾道頭陀杖子
0113c27: 短且來收擷九峰青
0113c28: 示茂林徐居士
0113c29: 覷透當前一著真茂林鬧市任橫身有時拈出吹毛
0113c30: 劍佛祖雖親法不親
0114a01: 尼照雲乞名超總并示偈
0114a02: 梁有總持宋有妙總僉曰超之見義為勇眼目精明
0114a03: 機關活動大法能肩野犴震恐照禪照禪依此行真
0114a04: 正白拈無異種
0114a05: 題蓮德堂似默容禪德
0114a06: 慕修君子德就室榜為蓮外直常瑩淨中通絕曲偏
0114a07: 出塵香自遠應世量尤圓來者解思義風光處處鮮
0114a08: 送天昂亞上座
0114a09: 風煖春江開曉凍買舟別我去莆川臨行一語重分
0114a10: 付箇事擔承貴力堅
0114a11: 答春宇周巡宰
0114a12: 本來人各具足茫茫業識妄馳逐妄馳不已愛憎多
0114a13: 生死輪迴如轉轂古德垂慈立一機二六時參真面
0114a14: 目參之又參莫放閒話頭愈久愈純熟驀然拶出火
0114a15: 星飛灼地烜天光簇簇雪白莫邪難比鋒外魔強禦
0114a16: 盡潛伏自利利他報佛恩安家定國配多福此就翁
0114a17: 言略闡揚翁言祖意同杼柚更問當機句若何颶風
0114a18: 昨撼庭前木
0114a19: 本來人各具足不分凡聖僧和俗等閒覷透這重關
0114a20: 瀟灑風流無絆束龐老街頭賣笊籬丹霞洛浦機相
0114a21: 觸折橋填路禁人行奪食驅耕手段熟佛魔俱入俱
0114a22: 剷除超出常情如奮鵬此言惟許作者知門外禪儔
0114a23: 徒撈摝為汝慈悲向上陳時時努力自磨琢
0114a24: 示飛卿俞居士
0114a25: 紫燕飛回白鴈飛乾坤瞬息不停機叮嚀莫入閒情
0114a26: 解埋沒形山玉一圍
0114a27: 壽馬門如松孺人
0114a28: 峰頂長松不計秋鱗條瘦葉曲如虯我今拈出為婆
0114a29: 壽看與浮杯作對頭
0114a30: 與豈凡禪德
0114b01: 聖號凡名兩不立玄言異典一齊刪到頭還汝無纖
0114b02: 礙杖倚秋峰意自閒
0114b03: 壽覲周徐居士別號無依道人
0114b04: 握筆為書仁者壽畫堂已見樂而閒無依老子安身
0114b05: 處未必蓬萊勝此間
0114b06: 示中英馬居士
0114b07: 萬般皆是幻惟有此中真莫負方英志勉為過量人
0114b08: 劍盆明大用弓箭逗家珍信手解推撥當機著著親
0114b09: 斷疑禪師辭世偈云船子高蹈繼有性空我今
0114b10: 委蛻近海之東阿呵呵鐵牛撞倒須彌頂箇段
0114b11: 風光今古同遂覆舟入水而逝作此悼之
0114b12: 踏翻船子續高風鐵笛橫吹調不同想是金鱗吞餌
0114b13: 去嬾將蹤跡寄寰中
0114b14: 水晶宮裏恣遨遊箇段風光夜不收幾度思量君在
0114b15: 否數竿畫竹掛西樓禪師善畫竹
0114b16: 送一嘯正藏主回溫陵
0114b17: 識破缽囉娘一句五千餘卷閒家具春風日暖忽思
0114b18: 歸腳下芒鞋生兩翅泉南汝舊鄉恰好隨緣住祖道
0114b19: 於今正復亨解行莫負來時路
0114b20: 薦仲無劉居士并玉成宋公
0114b21: 撒手那邊去翁今得自由經行七寶閣坐臥一蓮舟
0114b22: 本有靈光現無窮瑞靄浮更須高著眼諸聖莫為儔
0114b23: 凝然上座專持觀音聖號皈信者眾寄之
0114b24: 弭災捄患風聞遠灶婦街童也咄誇爭似牛頭見四
0114b25: 祖庵前百鳥不銜華
0114b26: 贈　　　良上座
0114b27: 掩關六載云何事徹底分明見本人潦倒山僧旁忍
0114b28: 俊曇華分插滿頭春
0114b29: 與浣生心如二醫士
0114b30: 青囊妙藥值千金起死回生功用深佛祖看來無別
0114c01: 道大都只是活人心
0114c02: 寧國汪大春手製竹笠四十八員供養諸善知
0114c03: 識并索偈
0114c04: 肩攜篛笠走諸方箇樣團團不掩藏問是何人親蓋
0114c05: 覆風前有路任籌量
0114c06: 題掌鞋善友店中
0114c07: 信手拈來便劄用親自是見親分付衲僧到此也須
0114c08: 照顧腳跟
0114c09: 壽平湖瑞垣居士八十
0114c10: 青筇九節自支支正值趙州行腳時遙望湖光何所
0114c11: 祝一毫端上拓須彌
0114c12: 寄慈律苾芻尼
0114c13: 慈以律身能應世參須帶眼莫隨流璜溪一曲如相
0114c14: 委未合休時亦好休
0114c15: 蓮根上人掩關禮華嚴偈以勉之
0114c16: 十種玄門一真法界行布圓融重重無礙帝網珠懸
0114c17: 普光殿靄迷者多岐悟之便快上人蓮公嚴持淨戒
0114c18: 就地畫牢願償宿債酌水獻花一字一拜自己已功成
0114c19: 檀那有賴更須聽余力參為最打破禪關是名僧大
0114c20: 壽庵
0114c21: 曠大劫來誰搆造四邊界至自分明至今門戶依然
0114c22: 在多少珍珠換不成
0114c23: 壽上海天際劉翁六旬
0114c24: 年年是好年萬木涵春麗惟有今年分外奇祥雲一
0114c25: 朵起天際塔竿蘸影玉波明海屋籌添光倚袂說與
0114c26: 人間共見聞願翁花甲遙相繼
0114c27: 海寧比丘尼自寧海鹽沈門張氏
0114c28: 超慧助刻祈壽基永固慧性長明
0114c29: 
0114c30: 百癡禪師語錄卷第二十一
