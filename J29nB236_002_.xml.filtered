0436c01: 玉泉蓮月正禪師語錄卷第二
0436c02: 門人性同錄
0436c03: 小參一
0436c04: 玉泉入院小參師云做工夫只在一機一境上究取
0436c05: 自有得力處若是要求多知多解卻不得倒斷反耽
0436c06: 閣日子但看水潦隨馬祖入山採藤被馬祖當胸蹋
0436c07: 倒起來呵呵大笑云百千法門無量妙義只在一毫
0436c08: 頭上識得根源去也豈不直捷豈不省力又湛堂準
0436c09: 策進大慧云杲侍者教你小參普說你也說得教你
0436c10: 拈古頌古你也作得只有一事未在你進方丈時有
0436c11: 禪出方丈去便無禪也此豈不是智識聰明未曾大
0436c12: 死一回後參勤巴子方得徹頭眾兄弟在者裏同辦
0436c13: 肯心日用尋常忙閒動靜運用施為悉加照顧無處
0436c14: 不是佛法也若稍不綿密即被人換卻眼睛。
0436c15: 示眾江西黃龍南因禾山普參普善經論兩川號為
0436c16: 義虎問黃龍南曰阿難問迦葉世尊傳金襴外更傳
0436c17: 何物因緣意旨如何南曰上人出蜀曾到玉泉否普
0436c18: 曰曾到南又問曾挂搭否曰一夕便發南曰智者道
0436c19: 場關王打供結緣住幾時何妨普良久再理前問南
0436c20: 俛首普趨出大驚曰兩川義虎不消此老一唾師曰
0436c21: 普雖行腳未具行腳眼雖到玉泉一夕便發不知智
0436c22: 者道場正是他放身命處奈何當時玉泉無人致令
0436c23: 普蹉過了也及到黃龍壁立萬仞便不能去雖然如
0436c24: 是普還是識好惡的終不敢辜負黃龍汝等諸人現
0436c25: 住智者道場試將此則公案檢點看黃龍還荅他話
0436c26: 不荅他話若道不荅他話空逞驢唇馬觜作麼若道
0436c27: 荅他話語意參差若檢點得出一任橫行天下若檢
0436c28: 點不出智者道場灼然住幾時何妨。
0436c29: 除夜小參舉德山小參不荅話問話者三十棒師云
0436c30: 德山行令雖嚴棒頭落處未免偏枯玉泉今夜要荅
0437a01: 話問話者不問話者總與三十棒為甚如此山僧拄
0437a02: 杖子從來不敢辜負一人何況三十日到來不打更
0437a03: 待何時復舉石門因僧問年窮歲盡時如何門云東
0437a04: 村王老夜燒錢師云石門荅話應時應節固是好手
0437a05: 但衲僧家說他張王李姓作甚麼如有問山僧年窮
0437a06: 歲盡時如何只向他道爆竹堂前催喫茶雖不是奇
0437a07: 言妙句亦是年窮歲盡與人同樂底家風且要諸人
0437a08: 箇箇溼觜免教乾爆爆地大眾還知玉泉荅話意麼
0437a09: 今宵舉盞非常禮佛祖相將一口吞喝一喝。
0437a10: 小參師云師資緣契啐啄同時子啐母啄啄與啐不
0437a11: 先不後是為同時南院上堂示眾云諸方只具啐啄
0437a12: 同時眼不具啐啄同時用時有僧問如何是啐啄同
0437a13: 時用院云作家不啐啄啐啄同時失僧云猶是學人
0437a14: 問處院云如何是你問處僧云失院拈棒便打僧不
0437a15: 契後到雲門會下與二僧話及此事一僧云當時南
0437a16: 院棒折那其僧忽省悟便歸南院院已遷化時風穴
0437a17: 為維那一見便問你是問先師啐啄同時話底僧麼
0437a18: 云是穴云你當時如何僧云我當時如在燈影裏行
0437a19: 穴云汝會也玉泉璉云啐啄同時是親切處因甚麼
0437a20: 道失若於此會得堪報不報之恩師云還知失處麼
0437a21: 山僧今日與南院翻案去也若具啐啄同時眼便是
0437a22: 啐啄同時用也勘得破僧在雲門省悟處也勘得破
0437a23: 風穴云汝會也也勘得破玉泉璉云堪報不報之恩
0437a24: 也勘得破何故啐啄時開啐啄眼諸方用處自分明
0437a25: 郢城發仁樊居士生日請小參師云車聲馬聲皆唱
0437a26: 無生之曲樹色華色全開不二之門頭頭本地風光
0437a27: 法法本來面目何須拈椎豎拂搖唇鼓舌方謂之舉
0437a28: 揚正法不見淨名居士在毘耶城裏杜口談不二法
0437a29: 門樊公初度於此郢城中請山僧說無生法忍且道
0437a30: 杜口的是開口的是以拄杖劃一劃云有言不在舌
0437b01: 無語聲如雷。
0437b02: 為當陽開先王邑侯對靈小參師云居宰官位用菩
0437b03: 薩心宣化兩郡臨淄當陽適王事賢勞之際政欲撫
0437b04: 民力贍軍需豈知熱鬧場中忽然著隻冷眼蹋翻者
0437b05: 邊轉身那畔山僧昔與護法談論古今但未將者邊
0437b06: 那畔一並舉出早請判斷相隔幾許今日還須分明
0437b07: 說破以拂子畫圓相云者邊也在者裏那畔也在者
0437b08: 裏東土西天三千剎海百億須彌總在者裏豎拂云
0437b09: 王公于拂子頭上悟入不二法門現大人相便道者
0437b10: 邊那畔同一行履做官作佛元無二人以拂子劃一
0437b11: 劃云見麼艸露清同華露冷松煙淡共竹煙生。
0437b12: 為劉發清發淨二居士對靈小參師云生死同參究
0437b13: 眼開全體真灼知生死幻各見本來人所以道生則
0437b14: 決定生去則實不去既不去且發清發淨即今在什
0437b15: 麼處豎拂云同條生又同條死一拂子頭同現身。
0437b16: 聞平陽弘覺忞和尚訃設供拈香云續龍池脈繼天
0437b17: 童席帝王召對內殿陞座抒錦繡文章則王公敬畏
0437b18: 立叢林標格則衲子欽承聲振湖海才冠古今豈知
0437b19: 名場退步靜裏藏身雖然如是且道從前一段威光
0437b20: 還可瞻仰也無以手指幀云生則決定生去則實不
0437b21: 去既然不去正好供養插香云不但靈骨猶在情知
0437b22: 我法叔老和尚肉猶暖在。
0437b23: 聞古南牧雲門和尚訃設供拈香云明州天童潤州
0437b24: 鶴林吳越名剎皆豎法幢門庭孤峻聲譽益隆晚退
0437b25: 古南高潔是守龍象參叩罕蒙接納及至末後猶然
0437b26: 拄杖橫肩不顧人而去風波險阻未獲早聞訃音而
0437b27: 今追慕難備舉揚記得昔年送別印正語云滹沱生
0437b28: 面福昌開豈知古南生面又是玉泉開以兩手舉起
0437b29: 香云見麼插香云且道我法叔老和尚還來受供養
0437b30: 也無眾無出師噓一聲云蒼天蒼天。
0437c01: 法語
0437c02: 示穎禪人
0437c03: 做頂天立地人行超佛越祖事元是另闢乾坤丹霄
0437c04: 獨步若有絲毫見解未透未免觸途成滯便被語言
0437c05: 名相籠罩卒無自由分真正濟上兒孫胸中抱不群
0437c06: 之志尋常一動一靜如萬里一條鐵只要做到大徹
0437c07: 頭處去然後向魔宮虎穴閒坐困眠蠍尾蛇頭顛拈
0437c08: 倒弄建立先聖宗乘昭示後昆眼目或放或收或抬
0437c09: 或搦如象王遊行如獅子返擲威光赫奕無敢近傍
0437c10: 皆是從前得力處深也。
0437c11: 示允知客
0437c12: 從苗辨地因語識人賓主相勘問答激昂逢緣話會
0437c13: 遇境拈提談笑起倒皆照顧當頭一著事事不可瞞
0437c14: 頇法法不容蹉過動靜嚴密家風整齊從上施設門
0437c15: 庭皆是師資唱和方得法道流行千古既作佛祖兒
0437c16: 孫身心性命皆所不惜操履日深走出人天眾前驗
0437c17: 龍蛇擒虎兕自游刃有餘地也。
0437c18: 示瞿諳知庫
0437c19: 佛法世法初無兩般如盤走珠如珠走盤活活鱍鱍
0437c20: 更不留礙鹽醬米茶出內有節粥飯湯果豐儉隨時
0437c21: 如楊岐燈盞照耀古今威光赫奕公既同此職則同
0437c22: 此才能同此心行同此眼目同此光明凡濟物資生
0437c23: 之具深儲厚蓄時節因緣所當施設打開寶藏運出
0437c24: 家珍取之不竭用之不窮與楊岐鬥勝不為分外又
0437c25: 楊岐兒孫之最勝者也。
0437c26: 示敏旃禪人
0437c27: 少年學道貴乎立志志既先立則諸凡外緣總不能
0437c28: 奪多見英俊之士不遇善友激勵此志終不能發欲
0437c29: 企聖哲體裁則心懷怯弱欲就庸鄙行徑則意負慚
0437c30: 惶猶豫既久不覺荏苒一生自古至今甘受陸沉者
0438a01: 無限若善決擇我此一身必如何可了出家事業可
0438a02: 報佛祖國王父母師長深恩恁麼細思諦審自行腳
0438a03: 參請以至悟道養道行道皆非卒然可辦豈得徐徐
0438a04: 姑待他年而後從容進步耶直須朝勤夕惕廢寢忘
0438a05: 餐依明眼宗匠放下身心祁寒溽暑執勞運力負舂
0438a06: 斷臂痛罵痛打受惡辣鉗鎚不敢稍生退屈要做到
0438a07: 透頂透底兩眼大開然後已耳。
0438a08: 示匡禪人省親
0438a09: 匡禪人英年依吾蜀樹彰和尚剃落已中些子毒氣
0438a10: 境風吹到玉泉動靜語默略露圭角尚未與老僧大
0438a11: 展作用老僧正欲痛加辣手敲骨取髓忽母病劇使
0438a12: 人接歸雖在制中亦不相留即令歸家慰問只是老
0438a13: 僧有一問若見母時為說何佛法令病得愈道道。
0438a14: 示雲監寺
0438a15: 衲子住叢林身心性命皆所不惜祁寒溽暑運力執
0438a16: 勞總欲爭先但以輔弼法門為任餘不暇計也既以
0438a17: 佛法為己躬下事則忙時閒時須在佛法上著眼朝
0438a18: 夕提撕必要到徹頭處方敵得生死試看世諦與佛
0438a19: 法相去多少若勘得透管教眼光爍破四天下。
0438a20: 示致中禪人
0438a21: 出家一事本為了生死既欲了生死須入叢林中親
0438a22: 近知識汎愛親仁助發高尚之志不可暫隨流俗阿
0438a23: 師談世諦事遇著辣手喫些鉗鎚自有痛快處正眼
0438a24: 開時不受他人瞞頇卻能訶佛罵祖欺謾天下人去
0438a25: 有如是骨力一切神通妙用皆莫測其為何如也。
0438a26: 示明宗馬居士
0438a27: 心淨則佛土淨是淨土在汝心中明矣淨土既在汝
0438a28: 心中則華開時亦汝之心華開發見佛即見汝心華
0438a29: 上佛悟無生則心華上佛本是無生之體如是則淨
0438a30: 土殊勝功德總在汝一心顯現也勉之。
0438b01: 示明章李居士
0438b02: 東土是東土西方是西方心隔之也東土即西方西
0438b03: 方即東土心通之也以東土人念西方之佛分明為
0438b04: 東土人心中有西方之佛若悟得西方之佛在東土
0438b05: 人心中是名真念佛人也。
0438b06: 示明忠王居士
0438b07: 安養國土固是眾生歸根之地但東土與西方相隔
0438b08: 十萬億佛土之遙如何得到蓋彼佛有許生之願眾
0438b09: 生有求生之願是汝心與佛心相契汝願與佛願相
0438b10: 投全無一毫之隔則東土即西方可不疑也。
0438b11: 拈古
0438b12: 舉黃檗示眾云汝等諸人盡是酒糟漢與麼何有
0438b13: 今日還知大唐國裏無禪師麼時有僧云只如諸方
0438b14: 匡徒領眾又作麼生檗云不道無禪只是無師。師云
0438b15: 黃檗只把酒糟與人若是玉泉待者僧云只如諸
0438b16: 方匡徒領眾又作麼生便拈棒打云者漢你又來
0438b17: 酒糟。
0438b18: 舉睦州陞座云首座荅云在寺主荅云在維那
0438b19: 荅云在州云三段不同今當第一向下文長付在
0438b20: 來日。師云睦州不耐多說反致文繁若是玉泉則不
0438b21: 然首座在寺主在維那在便下座。
0438b22: 舉大川和尚因江陵僧參川云幾時發江陵僧提起
0438b23: 坐具川云謝子遠來僧便出川曰若不恁麼爭知眼
0438b24: 目端的僧拊掌云苦殺人幾錯判諸方老宿川肯之
0438b25: 僧舉似丹霞霞曰於大川即得於我者裏即不然僧
0438b26: 云此間作麼生霞曰猶較大川三步僧禮拜霞曰錯
0438b27: 判諸方老宿底甚多。師云者僧也具行腳眼未免龍
0438b28: 頭蛇尾若是玉泉待他道猶較大川三步但曰莫錯
0438b29: 判諸方老宿不惟截斷丹霞舌頭亦且不辱行腳。
0438b30: 舉內翰蘇東坡於東林總處得省抵荊南聞玉泉皓
0438c01: 布褌機鋒不可觸欲抑之乃微服過訪皓問曰官人
0438c02: 尊姓曰姓秤乃稱天下長老輕重皓便喝一喝云且
0438c03: 稱山僧者一喝重多少蘇無對。師云皓老被東坡一
0438c04: 拶未免全身上鉤東坡雖姓秤斤兩尚未分明至今
0438c05: 死了不得活山僧今日為東坡出氣去也待皓云者
0438c06: 一喝重多少亦喝一喝云兩箇八兩原是一斤。
0438c07: 舉臨濟半夏上黃檗問訊見檗看經云我將謂是箇
0438c08: 人元來是箇數黑豆漢住數日乃辭去檗云汝破夏
0438c09: 來不終夏去濟云某甲暫來禮拜和尚檗遂打趁令
0438c10: 去濟行數里疑此事卻回終夏。師云此話商量者多
0438c11: 謂臨濟素有當仁不讓師之作者回翻不轉面皮來
0438c12: 若據玉泉見處則不然黃檗行令固嚴臨濟善能提
0438c13: 振家風誘掖後進要勾天下人同做白拈賊召大眾
0438c14: 云還知他疑底事麼以拄杖一時打趁。
0438c15: 舉南泉典座辦兩分食詣園中管顧園頭食時展缽
0438c16: 次忽有念佛鳥鳴園頭敲缽一下又鳴又敲一下鳴
0438c17: 既住頭問典座會麼座云不會又敲一下。師云園頭
0438c18: 遇境逢緣與鳥唱和爭奈典座不識鳥語玉泉若作
0438c19: 典座待園頭問會麼即咄云可以人而不如鳥乎便
0438c20: 踢倒缽念佛一聲而行豈不是園頭知音人耶。
0438c21: 偈
0438c22: 示貫如監院
0438c23: 荷眾此身苦莫辭叢林眾務必先之龍天常住傾肝
0438c24: 膽自有龍天推出時
0438c25: 示大省禪人
0438c26: 參禪直以悟為期月冷三更也莫辭試看梅華骨力
0438c27: 勝雪寒放出早春枝
0438c28: 示洞雲禪人
0438c29: 出家道業問何如參是真參悟不虛悟徹根源非淺
0438c30: 近及時進步莫徐徐
0439a01: 示雪幢禪人
0439a02: 鐵漢參禪力最堅虎穴魔宮一直穿手疾眼親膽志
0439a03: 大轉身堪與佛齊肩
0439a04: 示星槎禪人
0439a05: 少年學道力殊強還欲久依選佛場才賦一朝堪中
0439a06: 選歸鞭馬上漫輕揚
0439a07: 示蓬雪禪人
0439a08: 棹舞清風兩岸霜水雲撥轉汎三湘澄潭攪動蒼龍
0439a09: 起一曲漁歌唱和長
0439a10: 示紫橋關主
0439a11: 求佛坐禪念未灰磨磚作鏡不須猜打車即是打牛
0439a12: 是一擊牢關八字開
0439a13: 示大用監院
0439a14: 玉泉八載共開堂輔弼老僧節義長事易事難無變
0439a15: 志法門體度自全張
0439a16: 示聞白禪人
0439a17: 鳳凰山上鳳凰栖欲養凌雲兩翼齊直待風高方振
0439a18: 作出頭天外覺天低
0439a19: 示香雪禪人
0439a20: 真行真參真悟生常勤精進佛先成黃梅腰石負舂
0439a21: 漢心眼明逾明鏡明
0439a22: 示法直歲
0439a23: 行腳歸來志不同全身放下故山中古今法道元無
0439a24: 二還輔祖庭振祖風
0439a25: 示惺知庫
0439a26: 燈照己已躬薑辣人風高學道者相親雖然是箇家常
0439a27: 事舊案拈來施設新
0439a28: 示靈樞禪人
0439a29: 玉泉戒也玉泉禪萬斛珍珠聚一淵勘破水天心眼
0439a30: 透天中更有一重天
0439b01: 示敏修新戒
0439b02: 一期受戒與參禪一事成時兩事全禪律雖殊同著
0439b03: 眼明珠衣裏舊來圓
0439b04: 示廓曙禪人
0439b05: 己事親疏定一生漫將己事視為輕直須勇猛向前
0439b06: 進遲早還期佛法行
0439b07: 示璽文禪人
0439b08: 堅固道心行力長行門證入悟門強忽然自見本來
0439b09: 佛運水搬柴處放光
0439b10: 示澄明禪人
0439b11: 芒鞋入我玉泉門佛祖相將一口吞吞卻也須還吐
0439b12: 卻大開兩眼定乾坤
0439b13: 示大宗禪人
0439b14: 玉泉戒也玉泉禪龍得水還歸故淵一旦雲雷風浪
0439b15: 起大搖海嶽震江天
0439b16: 示存文禪人
0439b17: 動時則有靜時無一棒當頭何所拘不涉有無道一
0439b18: 句將來可列祖師圖
0439b19: 示閑雲監院
0439b20: 扶起鷲峰古剎竿精勤十載不求安人天百萬皆瞻
0439b21: 仰北斗面南喜共看
0439b22: 示據一知事
0439b23: 心力既然為眾施當真行事莫遲遲叢林大任全擔
0439b24: 荷佛祖龍天不負伊
0439b25: 示雲在副寺
0439b26: 默契龍天佛祖心勞勞心力久叢林長堅松柏傲霜
0439b27: 節行力圓時智力深
0439b28: 示字瀾禪人
0439b29: 笻竹一枝九頂來水雲遠撥到章臺楊岐栗棘能吞
0439b30: 吐拾得一藍擔取回
0439c01: 示參機禪人
0439c02: 十字街頭事事明廬陵米價作麼生價高漫向廬陵
0439c03: 問到處可將米價評
0439c04: 示洞一禪人
0439c05: 上流斷不溷常流一念回光不假修雪後晴天開雨
0439c06: 眼五湖風月任君收
0439c07: 示雨谷知庫
0439c08: 隨家豐儉輔叢林為眾勤須契眾心寮外莫辭兼重
0439c09: 務法門功大行門深
0439c10: 示清影禪人托缽
0439c11: 為眾忘身志更堅眾心同格格龍天飽人日日缽盂
0439c12: 滿香積國今在目前
0439c13: 示謙行者
0439c14: 幼住叢林有夙根幼時蚤立定乾坤不言不笑不驕
0439c15: 慢法尊人尊己已亦尊
0439c16: 示長脈禪人
0439c17: 青春來去逼人忙學道何如色力強三二十年加策
0439c18: 進少林五葉定聯芳
0439c19: 示春寰詹居士
0439c20: 呼渠盡力不能呼名字無時相亦無名相全消還獨
0439c21: 露鬍鬚赤是赤鬚鬍
0439c22: 示爾公王居士
0439c23: 面目相呈十二年而今鼻孔復遼天淺深今昔雖無
0439c24: 異出氣應知卻勝前
0439c25: 示明性陳居士
0439c26: 雖不出家不在家二途不涉不周遮恁麼平正真行
0439c27: 履駕大白牛乘大車
0439c28: 示妙圓朱居士
0439c29: 二諦不分大智人還從二諦悟來親面門觸著既無
0439c30: 滯理事縱橫任轉身
0440a01: 示發道李居士
0440a02: 學道不須深遠尋平常心是聖賢心隨緣處世無憎
0440a03: 愛清冷家風越古今
0440a04: 示清因陳居士
0440a05: 訓子齊家學佛堅人情佛法應機圓者邊那畔事平
0440a06: 等世業成功道業全
0440a07: 示發誠徐居士持經
0440a08: 自心般若自金剛幻化身中見法王悟得幻身非幻
0440a09: 相四威儀放幻身光
0440a10: 示發曇馮居士
0440a11: 學道直須叩己躬居家亦有箇家風蓮華不獨汙泥
0440a12: 裏還欲常開在火中
0440a13: 示鄂渚海山馬居士
0440a14: 有口昔年尚未開拳頭驀豎語如雷離名離相忽然
0440a15: 省不負玉泉得得來
0440a16: 復太史宋容菴先生次來韻
0440a17: 試把驪珠拈一回驪龍靈氣養珠胎此珠輕重誰為
0440a18: 定姓秤人今喜再來
0440a19: 大秤玉泉挂一竿曾將議論逞詞壇今逢太史稱人
0440a20: 物手未放時卻未酸
0440a21: 復節崖法弟來韻時師在平陽
0440a22: 良晤不殊舊所聞清新句有孰同君歸來攜得平陽
0440a23: 杖撥轉錦江五色雲
0440a24: 贈密岸禪宿
0440a25: 律部威儀久範身道為己任德為鄰賓朋輻輳皆爐
0440a26: 茗藤笠到來誼愈親
0440a27: 贈鼻源禪宿
0440a28: 五十年來戊己庚無生本體本無生無生體自無今
0440a29: 古山秀水長世外榮
0440a30: 贈月恆禪宿
0440b01: 松老枝疏影到庭蒼龍鱗即似龍形祁寒溽暑頻相
0440b02: 易霜雪萬年不改青
0440b03: 贈大峨萬年寺洞初上座
0440b04: 峨眉山水冠諸方小石如珠也放光惟有萬年稱勝
0440b05: 蹟一爐沉水祝君王
0440b06: 贈大峨伏虎寺可聞上座
0440b07: 萬行同圓行力饒行能伏虎行方高二空莫道不驚
0440b08: 客喚出林來即共哮
0440b09: 贈雲濟若愚上座
0440b10: 法王法演最高峰錦繡雲鋪百萬重畢竟此雲何所
0440b11: 濟相將致雨會從龍
0440b12: 贈廣福密印上座
0440b13: 立身行道與師同今復恢張振祖風雙桂親傳來正
0440b14: 脈克家子是賴弘通
0440b15: 贈鼇山時禪師
0440b16: 法幢高豎白雲間舊是雪峰成道山正欲人人成此
0440b17: 道還教透過祖師關
0440b18: 贈在邇禪師
0440b19: 為人由己不由它德與師齊智欲過自許金城山說
0440b20: 法天華亂散滿藤蘿
0440b21: 贈菩提端圓禪師
0440b22: 撐持雙桂舊家門啟后光前始報恩出手獨推公有
0440b23: 力拈提正眼破沙盆
0440b24: 贈歸龍大谷禪師
0440b25: 天龍甲馬盡皈依大坐當軒萬指圍震動乾坤獅子
0440b26: 吼法王法令法王威
0440b27: 贈東寺端霞禪師
0440b28: 雙桂分來第一枝新秋玉露正開時逢人覿面頻拈
0440b29: 出最勝香風滿芷谿
0440b30: 贈智周禪師
0440c01: 叢林重任力承當整飭家風立大綱創守維新功既
0440c02: 盛遍師遺範自悠長
0440c03: 贈大龍拳徹禪師
0440c04: 祖庭已復尚安危不惜身心可住持體度力遵惟苦
0440c05: 志龍天保任振風規
0440c06: 贈量周禪師
0440c07: 遍師說法祖庭中幸有兒孫大志同規範秩然持守
0440c08: 肅相承遞代仰高蹤
0440c09: 贈若惕禪人養親
0440c10: 杖笠飄然方外人而今歸里事慈親母心喜處佛心
0440c11: 喜孝子身同佛子身
0440c12: 贈允上座
0440c13: 來風深辨作家機格外相投識者稀語默迥然常獨
0440c14: 露不將語默涉離微
0440c15: 贈悅可禪師
0440c16: 叢林大樹棟梁材天澤還因栽者培葉茂風高群木
0440c17: 表綠陰長覆玉池臺
0440c18: 玉泉戒也玉泉禪高似危巖深似淵行到高深機用
0440c19: 大權衡佛祖接人天
0440c20: 贈慧目禪師
0440c21: 玉泉戒也玉泉禪玉剖石中珠出淵風雨晦明珠玉
0440c22: 燦清光直射九重天
0440c23: 贈且拙禪師
0440c24: 玉泉戒也玉泉禪虎出深山龍出淵雲起風生龍虎
0440c25: 變變時動地復驚天
0440c26: 贈廓曙禪師
0440c27: 玉泉戒也玉泉禪看取鳶飛魚躍淵覿面堂堂全體
0440c28: 現分明拄地又撐天
0440c29: 贈大可禪師
0440c30: 久懷高志輔叢林聚首多年契眾心試看百華遲早
0441a01: 發清香畢竟在雲深
0441a02: 贈遍圓禪師
0441a03: 玉泉舊案近來新為得良朋出箇身行得法門中一
0441a04: 事還須是我法門人
0441a05: 贈上機禪師
0441a06: 出世須舒出世懷隨宜說法度同儕松風散暑人間
0441a07: 賣賣到而今六月來
0441a08: 寄溢天上座
0441a09: 玉泉已住八年來導眾還須導眾才公舉惟公先繼
0441a10: 席吾家法道任弘開
0441a11: 寄龍潭斷雪禪師
0441a12: 祖庭大振祖風高才力過人志轉豪攪得龍潭龍一
0441a13: 起瀰天瀰地鼓波濤
0441a14: 寄君之姚居士
0441a15: 深惜前緣我與公一山中住一湖中風塵漫道三年
0441a16: 隔日月相看旦晚同
0441a17: 寄伯樓熊居士
0441a18: 聚首談心七載餘白雲邀我玉泉居又煩摩詰遙舒
0441a19: 臂力補郎當屋壁疏
0441a20: 寄開伯禪友
0441a21: 近處不親亦不疏遠方卻又是同居天寒一偈權聞
0441a22: 間燕子飛時另有書
0441a23: 寄珠林上座
0441a24: 一園柑橘老秋光幾箇青青幾箇黃養得枝頭霜露
0441a25: 熟品稱奇貴特馨香
0441a26: 寄樹義上座
0441a27: 龍興山頂不人間一目坦然小眾山苔徑也須還掃
0441a28: 雪白雲放出舊松關
0441a29: 寄雲臺符居士
0441a30: 學道多年眼已親資生業等總皆真世緣佛法兩無
0441b01: 滯溷俗和光出格人
0441b02: 訪鄂渚秀巖上座
0441b03: 玉泉苔徑接臨沮地僻雲深兩奧區攬勝歸來仍縱
0441b04: 目江城山野境非殊
0441b05: 登太白峰悟和尚卜塔若有牧童指云者裏好言訖不見
0441b06: 峻嶺危巖上碧霄人間天際正非遙青山本自無今
0441b07: 古童子重來不待招
0441b08: 鄮山禮舍利塔
0441b09: 殊勝山中舍利藏隨人心現百千光大都佛力鬼神
0441b10: 力弘護應知有帝王
0441b11: 玲瓏巖禮悟祖爪髮塔
0441b12: 石如明鏡照秋毫魔佛到來影莫逃兩眼一生空四
0441b13: 海分身也占地頭高
0441b14: 題子美張居士像
0441b15: 形端影直氣爽神清淡淡描出面目分明自心自悟體
0441b16: 究真誠與人交接溫厚和平夫是之謂子美公久參
0441b17: 之見地不墜之嘉聲
0441b18: 玉泉蓮月正禪師語錄卷第二終
0441b19: 荊州信善姚君之　董彬朱妙圓　陳明性　徐發誠　李發道　馮發曇　馮發德同刻
0441b20: 蓮月和尚住玉泉語錄第二卷　堆藍沙彌光謙對
0441b21: 　　　　　　　　　　　　　鴛湖謝文英穎仙書　角里俔雲望天章刊
0441b22: 康熙十九年孟夏月　　　　吉旦嘉禾楞嚴寺般若坊識
