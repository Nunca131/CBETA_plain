0033a02: 宋建溪沙門宗永集
0033a03: 元建康保寧禪寺住持沙門清茂續集
0033a04: 青原下第五世
0033a05: 澧州洛浦元安禪師嗣夾山會問僧近離甚處僧
0033a06: 云荊南師云有一人與麼去還逢麼僧云不
0033a07: 逢師云為甚不逢僧云若逢即頭粉碎師云
0033a08: 闍黎三寸甚密雲門於江西見其僧乃問云
0033a09: 還有此語不僧云是門云洛浦倒退三千里
0033a10: 師臨遷寂預告眾云吾非明即後也今有一
0033b01: 事問汝等若道這箇是即頭上安頭若道這
0033b02: 箇不是即斬頭覓活首座云青山常舉足日
0033b03: 下不挑燈師云這裏是什麼時節作這箇語
0033b04: 話時有彥從上座對云離此二途請和尚不
0033b05: 問師云未在更道從云某甲道不盡師云我
0033b06: 不管汝盡不盡從云某甲無侍者祗對和尚
0033b07: 師乃下堂至夜令侍者喚彥從來師云闍
0033b08: 黎今日對老僧甚有道理據汝今時合會先
0033b09: 師意旨先師道目前無法意在目前不是目
0033b10: 前法非耳目之所到且道那句是主句若擇
0034a01: 得出分付袋子彥從云某甲不會師云汝
0034a02: 合會但道從云某甲實不知師喝出乃云苦
0034a03: 苦。
0034a04: 報慈遂云且道從上座實不會為復怕見
0034a05: 袋子粘著伊。
0034a06: 師久為臨濟侍者濟常稱美云臨濟門下一
0034a07: 隻箭誰敢當鋒師一日辭濟濟問什麼處去
0034a08: 師云南方去濟以拄杖畫一畫云過得這箇
0034a09: 便去師乃喝濟便打師作禮濟明日陞堂云
0034a10: 有一條赤稍鯉魚搖頭擺尾向南方去不知
0034b01: 向誰家甕裏淹殺。
0034b02: 師遊歷罷直往夾山頂卓菴經年夾山知乃
0034b03: 修書令僧馳到師接得便坐再展手索僧
0034b04: 無對師便打云歸去舉似和尚僧回舉似夾
0034b05: 山山云這僧看書三日內必來若不看書斯
0034b06: 人救不得果三日後至纔見夾山不禮拜乃
0034b07: 當面叉手而立夾云栖鳳巢非其同類出
0034b08: 去師乃問云自遠僧風請師一接夾云目前
0034b09: 無闍黎此間無老趍師便喝夾云住住且莫
0034b10: 草草雲月是同溪山各異截斷天下人
0035a01: 舌頭則不無闍黎爭教無舌人解語師佇思
0035a02: 夾山便打師因茲伏膺。
0035a03: 興化獎云但知作佛愁什麼眾生。雪竇
0035a04: 顯云這漢可悲可痛鈍置他臨濟他既雲
0035a05: 月是同我亦溪山各異說什麼無舌人不
0035a06: 解語以坐具劈口便摵夾山若是箇知方
0035a07: 漢必然明下安排。五祖戒出洛浦語
0035a08: 云更說道理看便出去。大陽玄代云也
0035a09: 要和尚證明。
0035a10: 續昭覺勤云雪竇雖是賊過後張弓不妨
0035b01: 與臨濟雪屈若仔細檢點將來令行一半
0035b02: 儻若擔荷正法眼藏待伊道爭教無舌人
0035b03: 解語便與掀倒禪喝散大眾更待什麼
0035b04: 明下安排剔起便行直饒機如掣電眼
0035b05: 似流星辯瀉懸河也卒著手不得且道
0035b06: 譊訛在甚麼處乃云險。
0035b07: 師一日因侍者云肇法師制得四論也甚奇
0035b08: 怪師云肇公甚奇怪要且不見祖師者無對。
0035b09: 清涼欽代云和尚什麼處見。
0035b10: 師因龐居士拜起云仲夏毒熱孟冬薄寒師
0036a01: 云莫莫士云龐公年老師云何不寒時道寒
0036a02: 熱時道熱士云患聾作麼師云放三十棒
0036a03: 士云啞我口塞眼。
0036a04: 師因臨濟問從上來一人行棒一人行喝阿
0036a05: 那箇親師云總不親濟云親處作麼生師便
0036a06: 喝濟乃打。
0036a07: 撫州黃山月輪禪師初夾山山問名什麼
0036a08: 師云月輪山畫一圓相云何似這箇師云和
0036a09: 尚與麼說話諸方大有人不肯山云子又作
0036a10: 麼生師云還見月輪麼山云子與麼說話此
0036b01: 間大有人不肯諸方。
0036b02: 師因夾山問子甚處人師云閩中人山云還
0036b03: 識老僧麼師云和尚還識某甲麼山云不然
0036b04: 子且還老僧草鞋錢老僧然後還子江陵米
0036b05: 價師云與麼則不識和尚未審江陵米作麼
0036b06: 價山云子善能哮吼。
0036b07: 洛京韶山寰普禪師因遵布衲到山下相見
0036b08: 遵便問韶山路向甚處去師以手指云嗚那
0036b09: 青青黯黯處去遵近前把住云久嚮韶山莫
0036b10: 便是不師云是即是闍黎有甚事遵云擬伸
0037a01: 一問師還答不師云想君不是金牙作爭解
0037a02: 彎弓射尉遲遵云鳳凰直入煙霄內誰怕林
0037a03: 間野雀兒師云當軒畫鼓從君擊試展家風
0037a04: 似老僧遵云一句超千聖外松蘿不與月
0037a05: 輪齊師云饒君直出威音外猶較韶山半月
0037a06: 程遵云未審過在什麼處師云倜儻之詞時
0037a07: 人知有遵云與麼則真玉泥中異不撥萬機
0037a08: 塵師云魯般門下徒施巧妙遵云某甲秪與
0037a09: 麼和尚又如何師云玉女夜拋梭織錦於西
0037a10: 舍遵云莫便是和尚家風也無師云耕夫製
0037b01: 玉漏不是行家作遵云此猶是文言作麼生
0037b02: 是和尚家風師云橫身當宇宙誰是出頭人
0037b03: 復云闍黎有衝天之氣老僧有卓地之矛闍
0037b04: 黎橫吞巨海老僧背負須彌闍黎按上來
0037b05: 老僧掗鎗相待向上一路速道速道遵云明
0037b06: 鏡當臺請師一鑑師云不鑑遵云為甚不鑑
0037b07: 師云淺水無魚徒勞下釣遵無語師便打。
0037b08: 續黃龍新云好打這般漢打百千萬箇有
0037b09: 什麼過當時若在黃龍手裏棒折也未放
0037b10: 過在。何山珣云縵天布網打鳳羅龍主
0038a01: 則琢玉鏤冰則攢花簇錦當機不讓覿
0038a02: 面爭先結角羅紋互存互奪諸方咸謂好
0038a03: 手手中呈好手還端的也無若約慧日見
0038a04: 處遵布衲若能慎初護末待韶山指出路
0038a05: 頭驟步便陞堂奧管取明下安排非唯
0038a06: 截斷葛藤亦免上他線何也一著不到
0038a07: 處滿盤空用心。天童華舉黃龍語了云
0038a08: 死心和尚一期大驚小怪殊不知韶山自
0038a09: 遭遵布衲毒手之後至今無人檢點得出
0038a10: 且道訛在甚麼處。
0038b01: 師見白頭因至乃云莫便是多口白頭因麼
0038b02: 因云不敢師云有多少口因云身是師云
0038b03: 大小二事向甚處屙因云向韶山口裏屙師
0038b04: 云有韶山口即得無韶山口向甚處屙因無
0038b05: 語師便打。
0038b06: 雲門偃代云這話墮阿師放三十棒又
0038b07: 云將謂是師子兒又云韶山今日瓦解
0038b08: 消。雪竇顯云從來疑著韶山。
0038b09: 福州雪義存禪師嗣德山鑒一日示眾云南山
0038b10: 有一條鱉鼻蛇汝等諸人切須好看時長慶
0039a01: 出云今日堂中大有人喪身失命雲門以拄
0039a02: 杖攛向師前作怕勢後僧舉似玄沙沙云須
0039a03: 是稜見始得然雖如是我即不然僧云和尚
0039a04: 作麼生沙云用南山作麼。
0039a05: 續寶文云雪無大人相然則蛇無頭
0039a06: 不行長慶恰似新婦怕阿家相似便道堂
0039a07: 中大有人喪身失命雲門將拄杖攛向面
0039a08: 前作怕勢為蛇畫足玄沙道用南山作麼
0039a09: 道我見處親切不免在窠窟裏更無一箇
0039a10: 有些子天然氣報寧門下莫有天然氣
0039b01: 底麼不敢望別懸慧日獨振玄風且
0039b02: 向古人鶻臭布衫上知些氣息也難得。
0039b03: 護國元云雪搖頭雲門擺尾長慶為蛇
0039b04: 畫足玄沙一向插觜諸人還知這一隊漢
0039b05: 落處麼妙舞也應誇遍拍三臺須是大家
0039b06: 催。
0039b07: 師一日因有兩僧來師遂以手托菴門放身
0039b08: 出云是什麼僧亦云是什麼師低頭歸菴後
0039b09: 僧辭去師問什麼處去僧云湖南去師云我
0039b10: 有箇同行在彼住巖頭附汝一信去師致書
0040a01: 云某信上師兄一自鰲山成道後迄至于今
0040a02: 飽不飢同某信上師兄僧到巖頭頭問甚
0040a03: 處來僧云嶺南來頭云曾到雪菴麼僧云
0040a04: 到來有書達和尚頭接了乃問別有何言句
0040a05: 僧遂舉前話頭云他道什麼僧云他無語低
0040a06: 頭歸菴頭云噫我當初悔不向伊道末後句
0040a07: 若向伊道天下人不奈雪老何僧至夏末再
0040a08: 舉前話請益頭云何不早問僧云未敢容易
0040a09: 頭云雪與我同條生不與同條死要識末
0040a10: 後句即這是。
0040b01: 溈山云大小雪巖頭被這僧勘破。
0040b02: 續泐潭云大眾雪是會末後句不會
0040b03: 末後句若道會巖頭又道當初悔不向伊
0040b04: 道末後句若道不會因甚如今兒孫天
0040b05: 地雖與我同條生不與我同條死末後
0040b06: 巖頭與劈頭說破了也未免有些訛久
0040b07: 先德一舉便知後學初機莫道不疑好。
0040b08: 師在德山作飯頭一日飯遲方曬飯巾次乃
0040b09: 見德山自托至法堂前師遂問這老漢鐘
0040b10: 未鳴鼓未響托向甚處去山便回方丈師
0041a01: 次舉似巖頭頭云大小德山不會末後句山
0041a02: 聞令侍者喚巖頭來問汝不肯老僧那巖遂
0041a03: 密啟其意山乃休去至明日陞堂果與尋常
0041a04: 不同巖至僧堂前撫掌大笑云且喜老漢會
0041a05: 末後句他後天下人不奈伊何雖然如是也
0041a06: 只得三年。
0041a07: 明招謙代德山云咄咄沒處去沒處去。
0041a08: 雪竇顯云曾聞說箇獨眼龍元來只有一
0041a09: 隻眼殊不知德山是箇無齒大蟲若不是
0041a10: 巖頭識破爭得明日與昨日不同諸人要
0041b01: 會末後句麼只許老胡知不許老胡會。
0041b02: 翠巖真云德山巖頭一狀領過雪一千
0041b03: 五百人善知識地在。溈山云巖頭大
0041b04: 似高崖石裂直得百里走獸潛蹤若非德
0041b05: 山度量深明爭得昨日與今日不同。
0041b06: 續溈山果云古今無異路達者共同途透
0041b07: 出威音外須明肘後符且道那裏是巖頭
0041b08: 識破德山處若檢點得出非但學眼明
0041b09: 亦乃領過雪其或緇素不辨邪正未分
0041b10: 路遠夜長休把火大家吹滅暗中行。
0042a01: 師問僧近離甚處僧云覆師云生死海未
0042a02: 度為什麼覆其僧無語歸舉似覆
0042a03: 云何不道渠無生死僧再去進此語師云此
0042a04: 不是汝語僧云是覆與麼道師云我有二
0042a05: 十棒寄與覆二十棒老僧自喫不干闍黎
0042a06: 事。
0042a07: 雪竇顯向為甚覆處代云久嚮雪待
0042a08: 老漢擬議拂袖便行又於末後著語云能
0042a09: 區能別能殺能活若也辨得天下橫行。
0042a10: 續昭覺勤云雪有驗人句覆有透關
0042b01: 眼雪竇有陷虎機且道崇寧成得箇什麼
0042b02: 邊事。徑山杲云作家宗師天然有在然
0042b03: 雖如是也是作賊人心虛是則不干這僧
0042b04: 事二十棒何須自喫當時但添打覆便
0042b05: 了且道渠過在什麼處老老大大不合與
0042b06: 人代語。
0042b07: 師示眾云望州亭與汝相見了也烏石嶺與
0042b08: 汝相見了也僧堂前與汝相見了也後保福
0042b09: 問湖僧堂前且致望州亭烏石嶺什麼處
0042b10: 相見湖驟步歸方丈保福便入僧堂。
0043a01: 雪竇顯云二老是即是只知雪放行不
0043a02: 知雪把定忽有箇衲僧出問未審雪竇
0043a03: 作麼生豈不是別機識休咎底漢還有
0043a04: 烏石嶺望州亭底麼良久云擔板禪和如
0043a05: 麻似粟。
0043a06: 續雲居齊云此二尊宿會得會不得相見
0043a07: 不相見試斷看。
0043a08: 師因僧問聲聞人見性如夜見月菩薩人見
0043a09: 性如晝見日未審和尚見性如何師打三棒
0043a10: 其僧後又問巖頭頭打三掌。
0043b01: 雪竇顯云應病設藥且與三下若據令而
0043b02: 行合打多少。
0043b03: 師問僧見說大德曾為天使來是不僧云不
0043b04: 敢師云爭解與麼來僧云仰慕道德豈憚關
0043b05: 山師云汝猶醉在出去僧便出師召云大
0043b06: 德僧回首師云是什麼僧亦云是什麼師云
0043b07: 這漆桶僧無語師回顧鏡清云好箇師僧向
0043b08: 漆桶裏著倒清云和尚豈不是據結案師
0043b09: 云也是我尋常用底忽若喚回道是什麼被
0043b10: 他道這漆桶又作麼生清云成何道理師云
0044a01: 我與麼及伊汝又道據結案他與麼及我
0044a02: 汝又道成何道理一等是與麼時節其間何
0044a03: 故有得與不得清云不見道醍醐上味為世
0044a04: 所遇斯等人翻成毒藥。
0044a05: 雪竇顯云看他父子相投言氣相合知者
0044a06: 謂粉骨碎身此恩難報不知者謂扶高抑
0044a07: 下臨危悚人毒藥醍醐千載龜鑒還會麼
0044a08: 這漆桶。
0044a09: 師在洞山作飯頭淘米次洞問淘沙去米淘
0044a10: 米去沙師云沙米一時去洞云大眾喫箇甚
0044b01: 麼師遂將盆覆洞云據子因緣合在德山。
0044b02: 瑯覺云雪與麼去大似拋甜桃樹
0044b03: 尋山摘醋。
0044b04: 續天童覺云雪步步登高不覺草鞋跟
0044b05: 斷若也正偏宛轉敲唱雙行自然言氣相
0044b06: 合父子相投且道洞山不肯雪意在什
0044b07: 麼處萬里無雲天有過碧潭似鏡月難來。
0044b08: 雪竇宗云直木不棲鸞鳳金針巳繡鴛鴦
0044b09: 若不是新豐老人便見消瓦解。
0044b10: 師因洞山問什麼處來師云斫槽來洞云幾
0045a01: 斧斫成師云一斧斫成洞云猶是這邊事那
0045a02: 邊事作麼生師云直得無下手處洞云猶是
0045a03: 這邊事那邊事作麼生師休去。
0045a04: 汾陽昭代云某甲早是困也。
0045a05: 師因洞山云入門來須得有語不得道早箇
0045a06: 入了師云某甲無口洞云無口即且從還我
0045a07: 眼來師休去。
0045a08: 長慶稜云某甲謹退。
0045a09: 師因辭洞山山云子向甚處去師云歸嶺中
0045a10: 去山云當時從甚路出師云從飛嶺出山
0045b01: 云今回向甚路去師云飛嶺去山云有一
0045b02: 人不從飛嶺去子還識麼師云不識山云
0045b03: 為甚不識師云他無面目山云子既不識爭
0045b04: 知無面目師無對。
0045b05: 瑯覺云心麤者失。
0045b06: 師示眾云盡大地撮來如粟米粒大拋向面
0045b07: 前漆桶不會打鼓普請看。
0045b08: 長慶稜問雲門云雪與麼道還有出頭
0045b09: 不得處麼門云有稜云作麼生門云不可
0045b10: 總作野狐精見解也又云狼籍不少。雲
0046a01: 云疋上不足我更與葛藤驀拈拄
0046a02: 杖云還見雪麼咄王令稍嚴不許行
0046a03: 奪市。溈山云我更為諸人土上加泥
0046a04: 乃舉拄杖云看看雪老人向諸人面
0046a05: 前放屙咄為什麼屎臭氣也不知。
0046a06: 續智海逸云愧雪老一等是弄精魂
0046a07: 就中弄得好雖然如是好事不如無薦福
0046a08: 見處也要諸人共知盡十方世界東西南
0046a09: 北四維上下此土西天十萬八千。昭覺
0046a10: 勤云絕天維立地紀未足稱奇擘太華逗
0046b01: 黃河亦非敏手若向這裏得透便可以
0046b02: 撒驪龍窟明珠噴栴檀林香氣豈不快哉
0046b03: 山僧今日不避泥水放一線道乃拈拄杖
0046b04: 云還見雪麼遂卓拄杖云劄。靈隱嶽
0046b05: 云陝府鐵牛不覺膽顫嘉州大像通身汗
0046b06: 流且道象骨老人面皮厚多少。
0046b07: 師因僧禮拜遂打五棒僧云某甲有什麼過
0046b08: 師又打五棒。
0046b09: 雪竇顯云我不曾與人葛藤前五棒日照
0046b10: 天臨後五棒雲騰致雨若辯得也好與
0047a01: 五棒。溈山秀云這僧腦門著地過犯彌
0047a02: 天雪輕恕猶自不知罪名再犯不容更
0047a03: 道日照天臨雲騰致雨惑亂後人何謂曾
0047a04: 被雪霜苦楊花落也驚。
0047a05: 續東禪觀云性空自來性直不似雪竇謾
0047a06: 人雪前五棒打這僧禮拜後五棒打這
0047a07: 僧無過諸人且道是不是若道是要眼
0047a08: 作甚麼。
0047a09: 師問僧甚麼處去僧云識得即知去處師云
0047a10: 是了事人亂走作麼僧云和尚莫塗污人
0047b01: 好師云我即不塗污古人吹布毛作麼生
0047b02: 與我說來看僧云殘羹餿飯巳有人喫了也
0047b03: 師休去。
0047b04: 雲門偃別前語築著便作屎臭氣又代後
0047b05: 語將謂是鑽天鷂子元來只是死水裏蝦
0047b06: 。雪竇顯出雪語云一死更不再活。
0047b07: 師於僧堂前坐眾集師拈拄杖云這箇為中
0047b08: 下根人時有僧問忽遇上上人來時如何師
0047b09: 拈起拄杖。
0047b10: 雲門偃云我不似雪打破狼籍僧便問
0048a01: 未審和尚如何師便打。
0048a02: 續護國元云宗師家有擒有縱有殺有活
0048a03: 若是蛇頭上揩痒南明又且不然驀拈拄
0048a04: 杖云我這裏為中下機人忽有人問上上
0048a05: 機人來時如何只向道我不似雲門打葛
0048a06: 藤。
0048a07: 師因一僧在山下卓菴多年不剃頭有僧問
0048a08: 如何是西來意主云溪深杓柄長師聞此語
0048a09: 乃云也甚奇怪一日將剃刀同侍者去訪纔
0048a10: 相見便舉前話問是庵主語不主云是師云
0048b01: 若道得即不剃頭主便將水洗頭胡跪師
0048b02: 前師便與剃。
0048b03: 續昭覺勤云庵主雖是生鐵鑄就奈雪
0048b04: 是本分鉗鎚當初若只顢頇爭得驚天動
0048b05: 地還委悉麼金鏃慣調曾百戰鐵鞭多力
0048b06: 恨無讎。
0048b07: 師問僧闍黎名什麼僧云玄機師云日織多
0048b08: 少僧云寸不掛師云堂去僧纔行三五
0048b09: 步師云袈裟落地也僧回首師便打。
0048b10: 師一日見僧遂喚僧近前師云甚處去僧云
0049a01: 善請去師云去。
0049a02: 雲門偃云此是隨語識人。
0049a03: 師因僧問古澗寒泉時如何師云瞪目不見
0049a04: 底僧云飲者如何師云不從口入趙州聞僧
0049a05: 舉乃云終不從鼻孔裏入僧問古澗寒泉
0049a06: 時如何州云苦飲者如何州云死師聞得乃
0049a07: 云趙州古佛遂遙望作禮從此不答話。
0049a08: 雪竇顯云眾中總云雪不出這僧問頭
0049a09: 所以趙州不肯如斯話會深屈古人雪竇
0049a10: 即不然斬釘截鐵本分宗師就下平高難
0049b01: 為作者。薦福懷云諸仁者作麼生會不
0049b02: 答話底道理讚嘆趙州即不無還知趙州
0049b03: 一片玉瑕生麼若人點檢得出相如不誑
0049b04: 於秦主。
0049b05: 續五祖演舉了云若有人問五祖古澗寒
0049b06: 泉時如何老僧只向他道水飲者如何但
0049b07: 云當下止渴或有箇漢出來問道與曹溪
0049b08: 水是一是二只向他道分枝列泒縱橫自
0049b09: 在低處澆田高處潑菜。長蘆夫云扶豎
0049b10: 宗乘須還大匠雪有一千五百人善知
0050a01: 識身心趙州用一百二十歲手不妨奇
0050a02: 怪如今眾中隨言定旨亂作褒貶深屈古
0050a03: 人然則相席打令自有知音鏤骨銘心罕
0050a04: 逢明鑒。徑山杲云雪不答話疑殺天
0050a05: 下人趙州道苦面赤不如語直若是妙喜
0050a06: 則不然古澗寒泉時如何到江扶櫓棹出
0050a07: 岳濟民田飲者如何清涼肺腑此語有兩
0050a08: 負門若人辯得許有學眼。
0050a09: 師在國清寺拈起盂問座主云道得與
0050a10: 盂主云此是化佛邊事雪竇別云只恐鈍置和尚師云
0050b01: 作座主奴也未得主云某甲不會師云
0050b02: 問我與道主方禮拜師便踏倒主後舉似
0050b03: 雲門云某甲得七年方見門云得七年方
0050b04: 見主云是門云更用七年始得。
0050b05: 雪竇顯別云草賊敗也。
0050b06: 師因僧辭問甚處去僧云禮拜徑山和尚去
0050b07: 師云徑山問你此間佛法如何作麼生道
0050b08: 僧云待問即道師便打回問鏡清云這僧
0050b09: 過在甚處便喫棒清云問得徑山徹困也師
0050b10: 云徑山在浙中因甚問得徹困清云不見道
0051a01: 遠問近對師休去。
0051a02: 師一日次有僧珍重便出師云總似這箇
0051a03: 師僧省多少心力玄沙云和尚與麼接人瞎
0051a04: 閩中一城人眼去師云又作麼生沙云
0051a05: 便好與二十棒師云巳後無人奈子何。
0051a06: 師問僧什麼處來僧云江西來師云江西與
0051a07: 此間相去多少僧云不遙師豎起拂子云還
0051a08: 隔這箇麼僧云若隔這箇即遙去也師便打
0051a09: 出。
0051a10: 師問德山從上宗乘學人還有分也無山打
0051b01: 一棒云道什麼師不會至明日請益山云我
0051b02: 宗無語句實無一法與人師因此有省巖頭
0051b03: 聞乃云德山老人一條脊梁骨硬似鐵然雖
0051b04: 如是於唱教門中猶較些子。
0051b05: 保福展問招慶只如巖頭出世有何言教
0051b06: 過於德山便與麼道慶云汝不見巖頭道
0051b07: 如人學射久久方中福云中後如何慶云
0051b08: 展闍黎莫不識痛癢福云和尚今日非唯
0051b09: 舉話慶云展闍黎是什麼心行。明招謙
0051b10: 云大小招慶錯下名言。
0052a01: 師因鏡清問只如古德豈不是以心傳心師
0052a02: 云兼不立文字語句只如不立文字語句如
0052a03: 何傳授師良久鏡清禮謝師云更問我一轉
0052a04: 豈不好清云就和尚請一轉問頭師云只與
0052a05: 麼為別有商量清云和尚與麼即得師云於
0052a06: 汝作麼生清云孤負殺人。
0052a07: 師一日云此事得與麼尊貴得與麼綿密僧
0052a08: 云某甲自到山經數載可聞和尚與麼示徒
0052a09: 師云我巳前雖無如今巳有莫有妨閡也無
0052a10: 僧云不敢此是和尚不得巳而矣。
0052b01: 師因僧與造龕子了白云和尚龕子成也師
0052b02: 云舁將向堂前著師纔見便問大眾有人道
0052b03: 得第一句即留取如是再問時有僧出云某
0052b04: 甲咨和尚師喝云莫沸便將龕子燒。
0052b05: 師因領徒南遊時黃涅槃預知師至搘造
0052b06: 前途迎接抵蘇溪邂逅師遂問近離甚處槃
0052b07: 云離辟支巖師云岩中還有主麼槃以竹
0052b08: 敲師簥師乃出簥相見槃云曾郎萬福師遂
0052b09: 展丈夫拜槃亦作女人拜師云莫是女人麼
0052b10: 槃又設兩拜遂以竹畫地右繞師簥三
0053a01: 師云某甲三界內人三界外人前去
0053a02: 某甲後來槃乃先回師遂至止囊山數日
0053a03: 槃供待隨行徒眾一無所缺。
0053a04: 師因僧問牧童能歌能舞時如何師便下繩
0053a05: 作舞玄沙云這老漢跟未著地在師云
0053a06: 子又作麼生沙撫掌三下。
0053a07: 師送南際長老出乃作女人拜際斂手應諾
0053a08: 諾師以手斫額便歸。
0053a09: 師問僧近離甚處僧云溈山師云溈山有何
0053a10: 言句僧云某甲曾問如何是祖師西來意山
0053b01: 據坐師云汝肯他不僧云不肯他師云溈山
0053b02: 古佛子速去禮拜懺悔玄沙聞得云山頭老
0053b03: 漢蹉過溈山僧問未審和尚意旨如何沙云
0053b04: 大小溈山被這一問直得百雜碎。
0053b05: 師塔銘云兄弟添十字同心著一儀土主曰
0053b06: 松山卵塔號難提更有胡家曲汝等切須知
0053b07: 我唱泥牛吼汝和木馬嘶。
0053b08: 翠巖真云然寰中天子塞外將軍令雪
0053b09: 前不至村後不搆店若是翠巖和泥合
0053b10: 水且與麼三十年後莫顢頇。
0054a01: 師一日喚僧近前來僧近前師云去。
0054a02: 雲門偃舉問僧作麼生道得叉手句
0054a03: 若道得叉手句即見雪。
0054a04: 師因僧問乞師指示師云是什麼僧於言下
0054a05: 大悟。
0054a06: 雲門偃云雪向伊道什麼。
0054a07: 師一日云此事如一片田地相似一任眾人
0054a08: 耕種無有不承此恩力者玄沙云且作麼生
0054a09: 是一片田地師云看玄沙云是即是某甲不
0054a10: 與麼師云作麼生沙云秖是人人底。
0054b01: 師一日晚次回中臥時太原孚上座
0054b02: 云五州管內秖有這和尚較些子師便起去。
0054b03: 師問僧甚麼處來僧云浙中來師云來陸
0054b04: 來僧云二途俱不涉師云爭得到這裏僧云
0054b05: 有什麼隔礙師打出僧過十年後再來師
0054b06: 又問甚處來僧云湖南師云湖南與這裏相
0054b07: 去多少僧云不隔師豎起拂云還隔這箇麼
0054b08: 僧云若隔即不到也師又打出此僧住後
0054b09: 凡見人便罵師一日有同行聞特去訪乃問
0054b10: 兄到雪有何言句便如是罵他遂舉前話
0055a01: 乃被同行詬叱與他說破當時悲泣常向中
0055a02: 夜焚香遙禮。
0055a03: 師示眾云盡大地是箇解脫門把手拽不入
0055a04: 時一僧出云和尚怪某甲不得一僧云用入
0055a05: 作麼師便打。
0055a06: 雪竇顯云三箇中有一人受救在忽若總
0055a07: 不辯明平地上有甚數。
0055a08: 師因玄沙問某甲如今大用去和尚作麼生
0055a09: 師遂將三箇木毬一時拋出沙遂作斫牌勢
0055a10: 師云親在靈山方得如此沙云也只是自
0055b01: 家事。
0055b02: 師一日陞座眾集定乃輥出木毬玄沙遂去
0055b03: 捉來安於舊處。
0055b04: 白雲端云此箇時節眾中皆言子父共作
0055b05: 一大事如此見解還夢見也未海會今日
0055b06: 布施諸人乃云濃研香翰深蘸紫毫。
0055b07: 師在僧堂內燒火閉前後門乃救火救
0055b08: 火玄沙將一片柴從櫺中拋入師便開門。
0055b09: 師示眾有云我這裏如一面古鏡相似胡來
0055b10: 胡現漢來漢現時有僧便問忽遇明鏡來時
0056a01: 如何師云胡漢俱隱。
0056a02: 玄沙備云我即不與麼有僧便問忽遇明
0056a03: 鏡來時如何沙云百雜碎。明招謙云當
0056a04: 與麼時莫道胡漢俱隱別作麼生道玄沙
0056a05: 云破明招云喪也。
0056a06: 續瑯覺云不見道驗人端的處下口便
0056a07: 知音。
0056a08: 鄂州巖頭全禪師德山纔跨門便問是
0056a09: 凡是聖山便喝師便拜洞山聞舉乃云若不
0056a10: 是公也大難承當師云洞山老漢不識好
0056b01: 惡錯下名言我當時一手一手搦。
0056b02: 雪竇顯云然則德山門下草偃風行要且
0056b03: 不能塞斷天下人口當時纔拜劈脊便打
0056b04: 非唯剿絕洞山亦乃把定老還會麼李
0056b05: 將軍有嘉聲在不得封侯也是閑。
0056b06: 續瑯覺云巖頭無人問著不妨奇特纔
0056b07: 被洞山腦後一錐便乃消瓦解。南華
0056b08: 昺云巖頭一期展露事不徒然無人讚嘆
0056b09: 猶較些子纔被洞山稱提直得驚群駭眾
0056b10: 還會麼無滯自然隨勢去有聲多為不平
0057a01: 來。徑山杲云猛虎不識中身死蛟
0057a02: 龍不怖下身亡巖頭雖於虎之中
0057a03: 自有透脫一路向刃上有身之機若
0057a04: 仔細檢點將來猶欠悟在即今莫有為巖
0057a05: 頭作主底麼出來與大慧相見良久喝一
0057a06: 喝拍一拍洎合停囚長智。教忠光云還
0057a07: 知三大老落處麼德山和身放倒洞山帶
0057a08: 水拖泥若非巖頭具通方眼有格外機爭
0057a09: 顯功高汗馬且作麼生是一手一手搦
0057a10: 處殺人刀活人。
0057b01: 師問僧甚處來僧云西京來師云黃巢過後
0057b02: 還得麼僧云得師引頸近前云僧
0057b03: 云師頭落也師呵呵大笑僧後到雪問
0057b04: 甚處來僧云巖頭來云巖頭有何言句僧
0057b05: 舉前話便打三十棒出。
0057b06: 溈山云這僧黃巢過後曾得向
0057b07: 巖頭處施設及至雪前鋒鋩不露何故
0057b08: 為他巖頭大笑一聲直得天地斗暗四方
0057b09: 絕唱若不得雪幾乎陸地平沉不見道
0057b10: 殺人刀活人。
0058a01: 續承天宗云可惜許這般漢只學得勝負
0058a02: 之法殊不知是生滅之因我當時若見但
0058a03: 向他道作家作家教他擔板過一生。
0058a04: 師因沙汰後於鄂洲渚邊作渡子兩岸各掛
0058a05: 一板有人過渡打板一下師云阿誰或云要
0058a06: 過那邊去師乃舞棹掉迎之一日因一婆抱一
0058a07: 孩兒來乃問呈橈舞棹即不問且道婆手中
0058a08: 兒甚處得來師便打婆云婆生七子六箇不
0058a09: 遇知音秖這一箇也不消得便拋向水中。
0058a10: 續瑯覺云欺敵者亡。大溈智云巖頭
0058b01: 業在其中只得通身泥水老婆雖有丈夫
0058b02: 手也是家醜外揚。
0058b03: 師因德山一日云我這裏有兩僧入山住菴
0058b04: 多時汝去彼看他怎生師遂將一斧去見二
0058b05: 人在菴內坐師乃拈起斧云道得也一下斧
0058b06: 道不得也一下斧二人殊不顧師擲下斧云
0058b07: 作家作家歸舉似德山山云他如何師云洞
0058b08: 山門下不道全無若是德山門下未夢見在。
0058b09: 師因瑞巖問如何是本常理師云動也巖云
0058b10: 動時如何師云不是本常理巖佇思間師云
0059a01: 肯即未脫根塵不肯即永沉生死巖於是領
0059a02: 悟。
0059a03: 師一日陞堂云吾究涅槃經七八年中有
0059a04: 兩三義頗似衲僧說話又云休休時有僧
0059a05: 出禮拜請和尚為眾舉師遂云吾教意如∴
0059a06: 字三點第一向東方下一點點開諸菩薩眼
0059a07: 第二向西方下一點點諸菩薩命根第三向
0059a08: 上方下一點點開諸菩薩頂門此是第一
0059a09: 義又云吾教意如摩醯首羅擘開面門豎亞
0059a10: 一隻眼此是第二義又云吾教意猶如塗
0059b01: 毒鼓擊一聲遠近聞者皆喪此是第三義
0059b02: 時有小嚴上座問如何是塗毒鼓師以兩手
0059b03: 按膝亞身云韓信臨朝底。
0059b04: 師與雪坐次欽山將一水致地云水清
0059b05: 月見云水清月不見師便趯翻而去一本曰洞
0059b06: 山。
0059b07: 師因觀音會下有僧來以手左邊作一圓
0059b08: 相又於右邊作一圓相又於中心作一圓相
0059b09: 欲成未成被師以手一撥僧無對師便喝出
0059b10: 僧欲跨門師喚回問汝是洪州觀音來不
0060a01: 僧云是師云只如適來左邊一圓相作麼生
0060a02: 僧云是有句師云右邊一圓相僧云是無
0060a03: 句師云中心圓相作麼生僧云是不有不無
0060a04: 句師云只如吾與麼又作麼生僧云如刀劃
0060a05: 水師便打出。
0060a06: 師因欽山住後與雪同至澧州鼇山鎮阻
0060a07: 雪師每日秖是打睡雪一向坐禪一日喚
0060a08: 云師兄師兄且起來師云作什麼云平生
0060a09: 不著便共文邃箇漢行到處被他帶累今
0060a10: 日與師兄到此又只管打睡師喝云眠去
0060b01: 每日上坐恰似七村裏土地他時後日魔
0060b02: 魅人家男女去在自點云某甲這裏未
0060b03: 穩在不敢自謾師云我將謂他後向孤
0060b04: 頂上盤結草菴播揚大教猶作這箇語話
0060b05: 云某甲實未穩在師云若實如此據見
0060b06: 處一一通來是處我與證明不是處與
0060b07: 云某甲初到鹽官見上堂舉色空義
0060b08: 得箇入處師云此去三十年切忌舉著云
0060b09: 又因洞山偈云切忌隨他覓迢迢與我下
0060b10: 云云得箇省處師云若恁麼自救也未徹在
0061a01: 又云後問德山從上宗乘中事學人還有
0061a02: 分也無德山打一棒云道什麼我當時豁然
0061a03: 如桶底脫相似師喝云豈不聞道從門入
0061a04: 者不是家珍云畢竟如何即是師云若欲
0061a05: 播揚大教一一從自己巳襟流出將來與我
0061a06: 蓋天蓋地去於言下大悟便作禮起連聲
0061a07: 云今日始是鼇山成道也師兄今日始是鼇
0061a08: 山成道也師兄。
0061a09: 泉州瓦棺和尚為德山侍者時同德山入山
0061a10: 斫木德山將一水與師師接得便喫德
0061b01: 云會麼師云不會山又將一水與師師接
0061b02: 又喫山云會麼師云不會山云何不成
0061b03: 取那不會底師云不會又成箇什麼山云
0061b04: 子大似箇鐵橛師住後雪去訪茶話次
0061b05: 問當時在德山斫木因緣作麼生師云先師
0061b06: 當時肯我云和尚離先師太早其時面前
0061b07: 有一水云將水來師便過與接得便
0061b08: 潑。
0061b09: 雲門偃云莫壓良為賤。
0061b10: 襄州高亭簡禪師初往德山隔江見德山
0062a01: 在江岸坐乃隔江問訊山以手招之師忽開
0062a02: 悟便橫超而過更不渡江遂返高亭住持。
0062a03: 續徑山杲云高亭橫趍而去許伊是箇伶
0062a04: 俐師僧若要法嗣德山則未可何故猶與
0062a05: 德山隔江在。
0062a06: 
0062a07: 
0062a08: 宗門要續集卷第十四
0062a09: 
0062a10: 
0062b01: 音釋
0062b02: 譊女交切。餿所鳩切飯壞也。顢頇顢莫安切頇許安切。搘章移切拄
0062b03: 也。詬許候切怒也。搦昵角切按也。剿子小切絕也。
