0235b23: 妙法蓮華經卓解卷第二
0235b24: 姚秦三藏法師　鳩摩羅什　原譯
0235c01: 武原無依道人徐昌治覲周氏逗註
0235c02: ○譬喻品第三
0235c03: 以類比況謂之譬。開曉令悟謂之喻。
0235c04: 道理精明我相空相逢自不覺慵塵塵五欲塵塵玅法界何曾有異同
0235c05: 爾時。舍利弗。踴躍歡喜。
0235c06: 內解在心。名喜。欣動形色。名踴躍。
0235c07: 即起合掌。瞻仰尊顏。
0235c08: 瞻仰尊顏。無餘思念。表開佛知見也。
0235c09: 而白佛言。今從世尊。聞此法音。心懷踴躍。得未曾有。
0235c10: 所以者何。我昔從佛聞如是法。見諸菩薩。受記作佛。
0235c11: 而我等不預斯事。甚自感傷。失於如來無量知見。
0235c12: 感傷者。聞褒大折小。內疑而外鄙。失如來知見者。失佛眼之見。失佛智之知也。
0235c13: 世尊。我常獨處山林樹下。若坐若行。每作是念。我等
0235c14: 同入法性。云何如來。以小乘法而見濟度。是我等咎。
0235c15: 非世尊也。
0235c16: 是我咎者。由我迷權。何關理教。由我惑實。何關佛偏。追述昔非。是引過自歸也。
0235c17: 所以者何。若我等待說所因。成就阿耨多羅三藐三
0235c18: 菩提者。必以大乘而得度脫。然我等不解方便。隨宜
0235c20: 終日竟夜。每自剋責。
0235c21: 不解方便者。不知三乘是方便之權。便信受。取證小果也。
0235c22: 而今從佛聞所未聞。未曾有法。斷諸疑悔。身意泰然。
0235c23: 快得安隱。今日乃知真是佛子。從佛口生。從法化生。
0235c24: 得佛法分。爾時舍利弗。欲重宣此義而說偈言。
0236a01: 我聞是法音得所未曾有心懷大歡喜
0236a02: 疑網皆已巳除昔來蒙佛教不失於大乘
0236a03: 佛音甚希有能除眾生惱我已巳得漏盡
0236a04: 聞亦除憂惱我處於山谷或在林樹下
0236a05: 若坐若經行常思惟是事嗚呼深自責
0236a06: 云何而自欺我等亦佛子同入無漏法
0236a07: 不能於未來演說無上道金色三十二
0236a08: 自足輪。至手。至毛孔。兩肩。兩腋。身如師子。齒具足。咽中津液。梵音深遠。眼色白毫等。
0236a09: 十力諸解脫同共一法中而不得此事
0236a10: 八十種妙好
0236a11: 自頂相。至眉。耳。身骨。指踝。面色。手足。儀容和悅。進止如象王。行法如王。
0236a12: 十八不共法
0236a13: 自身口念無失。至智慧。知過去未來現在等。
0236a14: 如是等功德而我皆已巳失我獨經行時
0236a15: 見佛在大眾名聞滿十方廣饒益眾生
0236a16: 自惟失此利我為自欺誑我常於日夜
0236a17: 每思惟是事欲以問世尊為失為不失
0236a18: 我常見世尊稱讚諸菩薩以是於日夜
0236a19: 籌量如是事今聞佛音聲隨宜而說法
0236a20: 無漏難思議令眾至道場
0236a21: 昔疑今問。
0236a22: 我本著邪見為諸梵志師世尊知我心
0236a23: 拔邪說涅槃
0236a24: 生死中有涅槃。即大乘意。若生死中無涅槃。即小乘意。
0236b01: 我悉除邪見於空法得證爾時心自謂
0236b02: 得至於滅度
0236b03: 邪見是凡夫著。入法性是二乘著。梵志即婆羅門。唯五天竺有。
0236b04: 而今乃自覺非是實滅度若得作佛時
0236b05: 具三十二相天神夜叉眾龍神等恭敬
0236b06: 是時乃可謂永盡滅無餘佛於大眾中
0236b07: 說我當作佛聞如是法音疑悔悉已巳除
0236b08: 初聞佛所說心中大驚疑將非魔作佛
0236b09: 惱亂我心耶佛以種種緣譬喻巧言說
0236b10: 其心安如海我聞疑網斷佛說過去世
0236b11: 無量滅度佛安住方便中亦皆說是法
0236b12: 現在未來佛其數無有量亦以諸方便
0236b13: 演說如是法如今者世尊從生及出家
0236b14: 得道轉法輪亦以方便說世尊說實道
0236b15: 波旬無此事以是我定知非是魔作佛
0236b16: 我墮疑網故謂是魔所為聞佛柔軟音
0236b17: 深遠甚微玅演暢清淨法我心大歡喜
0236b18: 疑悔求已巳盡安住實智中我定當作佛
0236b19: 為人天所敬轉無上法輪教化諸菩薩
0236b20: 廣讚妙經。難逢難遇。當生敬仰。當盡心奉持。當熟思而有大覺悟。
0236b21: 爾時。佛告舍利弗。吾今於天。人。沙門。婆羅門等。大眾
0236b22: 中說。我昔曾於二萬億佛所。為無上道故。常教化汝。
0236b23: 汝亦長夜隨我受學。我以方便引導汝故。生我法中。
0236b24: 長夜受學者。昔雖大化未破無明。方便導引生我法中者。昔以大化。今生大解也。
0236c01: 舍利弗。我昔教汝志願佛道。汝今悉忘。而便自謂已巳
0236c02: 得滅度。
0236c03: 悉忘者。廢大習小也。
0236c04: 我今還欲令汝。憶念本願所行道故。為諸聲聞。說是
0236c05: 大乘經。名玅法蓮華。教菩薩法。佛所護念。
0236c06: 憶念本願。是得解不。先施權教。成中途小善。後顯真實。遂本願大心也。
0236c07: 舍利弗。汝於未來世。過無量無邊。不可思議劫。供養
0236c08: 若干千萬億佛。奉持正法。具足菩薩所行之道。當得
0236c09: 作佛。號曰華光。如來。應供。正知。明行足。善逝。世間
0236c10: 解。無上士。調御丈夫。天人師。佛。世尊。國名離垢。其土
0236c11: 平正。清淨嚴。安隱豐樂。天人熾盛。琉璃為地。有八
0236c12: 交道。黃金為繩。以界其側。其旁各有七寶行樹。常有
0236c13: 華果。華光如來。亦以三乘教化眾生。舍利弗。彼佛出
0236c14: 時。雖非惡世。以本願故。說三乘法。
0236c15: 身子於六十劫。行菩薩道。因婆羅門乞眼。唾而踐。之身子瞋。退作凡夫。願成佛日。開三乘法。故云本願。身
0236c16: 子即舍利弗。
0236c17: 其劫名大寶莊嚴。何故名曰大寶莊嚴。其國中。以菩
0236c18: 薩為大寶故。彼諸菩薩。無量無邊。不可思議。算數譬
0236c19: 喻所不能及。非佛智力。無能知者。若欲行時。寶華承
0236c20: 足。此諸菩薩非初發意。皆久植德本。於無量百千萬
0236c21: 億佛所。淨修梵行。恒為諸佛之所稱歎。常修佛慧。具
0236c22: 大神通。善知一切諸法之門。質直無偽。志念堅固。如
0236c23: 是菩薩。充滿其國。舍利弗。華光佛壽。十二小劫。除為
0236c24: 王子未作佛時。其國人民。壽八小劫。華光如來。過十
0237a01: 二小劫。授堅滿菩薩。阿耨多羅三藐三菩提記。告諸
0237a02: 比丘。是堅滿菩薩。次當作佛。號曰華足安行多陀阿
0237a03: 伽度。阿羅訶。三藐三佛陀。其佛國土。亦復如是。舍利
0237a04: 弗。是華光佛滅度之後。正法住世。三十二小劫。像法
0237a05: 住世。亦三十二小劫。爾時世尊。欲重宣此義而說偈
0237a06: 言。
0237a07: 以中道智。除二遍染。故國名離垢。以平等慧。斷人我惑。故其土平正。惑斷垢除。宜乎地如璃也。
0237a08: 舍利弗來世成佛普智尊號名曰華光
0237a09: 當度無量眾供養無數佛具足菩薩行
0237a10: 十力等功德證於無上道過無量劫已巳
0237a11: 劫名大寶嚴世界名離垢清淨無瑕穢
0237a12: 以璃為地金繩界其道七寶雜色樹
0237a13: 常有華果實彼國諸菩薩志念常堅固
0237a14: 神通波羅蜜皆已巳悉具足於無數佛所
0237a15: 善學菩薩道如是等大士華光佛所化
0237a16: 佛為王子時棄國捨世榮於最末後身
0237a17: 出家成佛道華光佛住世壽十二小劫
0237a18: 其國人民眾壽命八小劫佛滅度之後
0237a19: 正法住於世三十二小劫廣度諸眾生
0237a20: 正法滅盡已巳像法三十二舍利廣流布
0237a21: 天人普供養華光佛所為其事皆如是
0237a22: 其兩足聖尊最勝無倫匹彼即是汝身
0237a23: 宜應自欣慶
0237a24: 爾時四部眾。比丘。比丘尼。優婆塞。優婆夷。天龍。夜叉。
0237b01: 乾闥婆。阿修羅。迦樓羅。緊那羅。摩羅迦等大眾。見
0237b02: 舍利弗。於佛前。受阿耨多羅三藐三菩提記。心大歡
0237b03: 喜。踊躍無量。各各脫身所著上衣。以供養佛。釋提桓
0237b04: 因。梵天王等。與無數天子。亦以天玅衣。天曼陀羅華。
0237b05: 摩訶曼陀羅華等。供養於佛。所散天衣。住空中。而
0237b06: 自迴轉。諸天伎樂。百千萬種。於空中。一時俱作。雨
0237b07: 眾天華。而作是言。
0237b08: 上衣。即大衣。自迴轉。身子得記。法性自轉。因果。依正。自他。悉轉也。
0237b09: 佛昔於波羅柰。初轉法輪。今乃復轉無上最大法輪。
0237b10: 爾時諸天子。欲重宣此義而說偈言。
0237b11: 心佛眾生三妙法之輪也。
0237b12: 昔於波羅柰轉四諦法輪分別說諸法
0237b13: 五眾之生滅今復轉最玅無上大法輪
0237b14: 是法甚深奧少有能信者我等從昔來
0237b15: 數聞世尊說未曾聞如是深妙之上法
0237b16: 世尊說是法我等皆隨喜大智舍利弗
0237b17: 今得受尊記我等亦如是必當得作佛
0237b18: 於一切世間最尊無有上佛道叵思議
0237b19: 方便隨宜說我所有福業今世若過世
0237b20: 及見佛功德盡迴向佛道
0237b21: 亦如是。如身子之領解得記也。
0237b22: 爾時舍利弗白佛言。世尊。我今無復疑悔。親於佛前。
0237b23: 得受阿耨多羅三藐三菩提記。是諸千二百心自在
0237b24: 者。昔住學地。佛常教化言。我法能離生老病死究竟
0237c01: 涅槃。是學無學人。亦各自以離我見。及有無見等。謂
0237c02: 得涅槃。而今於世尊前。聞所未聞。皆墮疑惑。
0237c03: 昔說三是究竟。今又說一為真實。昔三今一。同異不分。故言皆墮疑惑。
0237c04: 善哉世尊。願為四眾說其因緣。令離疑悔。
0237c05: 前三後一即因緣。
0237c06: 爾時。佛告舍利弗。我先不言。諸佛世尊。以種種因緣。
0237c07: 譬喻言辭。方便說法。皆為阿耨多羅三藐三菩提耶。
0237c08: 是諸所說。皆為化菩薩故。
0237c09: 化菩薩。若權若實。皆入佛道也。
0237c10: 然舍利弗。今當復以譬喻。更明此義。諸有智者。以譬
0237c11: 喻得解。
0237c12: 此引接安慰也。前斥責既切。恐鄙懟自沉。今許其譬喻。使善解也。
0237c13: 舍利弗。若國邑聚落。有大長者。
0237c14: 長者即如來。一化之主也。
0237c15: 其年衰邁。財富無量。多有田宅。及諸僮僕。
0237c16: 年高。則博達今古。譬佛智德。衰邁。則根志純熟。譬佛斷德。財富無量。總譬萬德也。
0237c17: 其家廣大。唯有一門。
0237c18: 一門者。佛道門也。佛道。理一。理為教所詮。故名門。
0237c19: 多諸人眾。一百。二百。乃至五百人。止住其中。
0237c20: 譬五道眾生。
0237c21: 堂閣朽故。墻壁隤落。柱根腐敗。梁棟傾危。
0237c23: 周俱時。然火起。焚燒舍宅。
0237c24: 八苦在四大四生。故言周。皆無常。故云俱時。然。譬本無今有。本無此苦。無明故有。
0238a01: 長者諸子。若十二十。或至三十。在此宅中。
0238a02: 譬眾生性欲不同。
0238a03: 長者見是大火。從四面起。
0238a04: 譬六道眾生也。四面譬身受心法。於身起淨倒。於受起樂倒。於心起常倒。於法起我倒。起此四倒。故有生
0238a05: 老病死。愛別離怨。五陰盛苦。
0238a06: 即大驚怖。而作是念。我雖能於此所燒之門。安隱得
0238a07: 出。
0238a08: 為眾生起大悲心。念其退大故驚。憂其起惡故怖。不為五濁八苦所危。名安。不為四倒所動。名隱。
0238a09: 而諸子等。於火宅內。樂著嬉戲。不覺不知。不驚不怖。
0238a10: 火來逼身。苦痛切己巳。心不厭患。無求出意。
0238a11: 著見名嬉。著愛名戲。不厭患者。不厭無常之苦。不患煩惱之集也。無求出意者。不修道。求滅度也。
0238a12: 舍利弗。是長者作是思惟。我身手有力。當以衣。若
0238a13: 以几案。從舍出之。
0238a14: 知見譬衣。無畏譬几。十力譬案。如來以神通。發動此三法。
0238a15: 復更思惟。是舍唯有一門。而復小。諸子幼稚。未有
0238a16: 所識。戀著戲處。或當墮落。為火所燒。
0238a17: 一門。即一佛乘。微妙難知。故言狹小。大乘善根微弱。名幼稚。眾生諸根鈍。不堪聞大道難度也。
0238a18: 我當為說怖畏之事。此舍已巳燒。宜時疾出。無令為火
0238a19: 之所燒害。作是念已巳。如所思惟。具告諸子。汝等速出。
0238a20: 父雖憐愍。善言誘喻。而諸子等。樂著嬉戲。不肯信受。
0238a21: 不驚不畏。了無出心。亦復不知。何者是火。何者是舍。
0238a22: 云何為失。
0238a23: 不驚畏者。不生聞慧。不生思慧。不識八苦五濁。能燒善根。如不知火。不識舍。不知喪失法身之由。
0238a24: 但東西走戲。視父而已巳。
0238b01: 背明向暗。如東西。生死往還速疾。如馳走。於中起見愛。如也。不從大教。故言視父而已巳。
0238b02: 爾時長者。即作是念。此舍已巳為大火所燒。我及諸子。
0238b03: 若不時出。必為所焚。我今當設方便。令諸子等。得免
0238b04: 斯害。
0238b05: 上文於所燒之門。安隱得出。今云若不時出。必為所焚。須知前得出者。即是法身出。今言若不時出等者。
0238b06: 即是應身。示同眾生有疾。若眾生有善。乘機受化。則與應身時出。設方便。設三乘之權也。
0238b07: 父知諸子先心。各有所好。種種珍玩奇異之物。情必
0238b08: 樂著。
0238b09: 昔曾習小。是知先心。性欲不同。是各有所好。習小。故以小接。不同。故開一為三。
0238b10: 而告之言。汝等所可玩好。希有難得。汝若不取。後必
0238b11: 憂悔。如此種種。羊車鹿車牛車。今在門外。可以遊戲。
0238b12: 羊車。聲聞乘。鹿車。緣覺乘。牛車。菩薩乘。今在門外者。斷見思。出三界外也。
0238b13: 汝等於此火宅。宜速出來。隨汝所欲。皆當與汝。爾時
0238b14: 諸子。聞父所說珍玩之物。適其願故。心各勇銳。互相
0238b15: 推排。競共馳走。爭出火宅。
0238b16: 是轉法輪處。適願者。機教相稱。即聞慧。心勇銳。即思慧。互相推排。推四真諦理。排伏惑見。競趣真道。速疾
0238b17: 見理也。爭出者。出三界苦。成無學果。斷思惑盡。方出火宅。
0238b18: 是時長者。見諸子等。安隱得出。皆於四衢道中。露地
0238b19: 而坐。無復障礙。其心泰然。歡喜踊躍。
0238b20: 子離火宅。心即泰然。四衢。四諦也。三界思盡。為露地。住果不進。云坐。見思惑盡。真諦理顯。故無障礙。
0238b21: 時諸子等。各白父言。父先所許玩好之具。羊車鹿車
0238b22: 牛車。願時賜與。
0238b23: 大乘機發。志求佛道。
0238b24: 舍利弗。爾時長者。各賜諸子。等一大車。其車高廣。眾
0238c01: 寶莊校。周欄楯。四面懸鈴。又於其上。張設幰。亦
0238c02: 以珍奇雜寶而嚴飾之。寶繩交絡。垂諸華瓔。重敷婉
0238c03: 筵。安置丹枕。駕以白牛。膚色充潔。形體姝好。有大筋
0238c04: 力。行步平正。其疾如風。又多僕從而侍衛之。
0238c05: 等者。法等也。各隨本習。四諦六度。無量諸法。開示真實也。車高廣。譬如來知見深遠。眾寶莊校。萬行修飾
0238c06: 也。周欄楯。總持萬善也。四面懸鈴。譬四無礙辯。幰者。慈悲普覆一切。雜寶嚴飾。如來大慈也。寶繩交
0238c07: 絡。譬四弘誓也。垂諸華瓔。悅動眾生也。重敷婉筵。一切諸禪柔軟也。駕以白牛。譬無漏般若。體具萬德也。
0238c08: 筋。譬五根。力。取摧伏。行步平正。譬定慧均等。其疾如風。到薩婆若也。
0238c09: 所以者何。是大長者。財富無量。種種諸藏。悉皆充溢。
0238c10: 而作是念。我財物無極。不應以下劣小車。與諸子等。
0238c11: 今此幼童。皆是吾子。愛無偏黨。我有如是七寶大車。
0238c12: 其數無量。應當等心各各與之。不宜差別。
0238c13: 數無量者。譬今經開顯。若教若行。皆示實相也。各與不差別者。不移本習。而示真實也。
0238c14: 所以者何。以我此物。周給一國。猶尚不匱。何況諸子。
0238c15: 譬大圓因顯知見。無緣尚度也。
0238c16: 是時諸子。各乘大車。得未曾有。非本所望。
0238c17: 譬菩薩聞法。疑網皆除。三乘之人今得大車。善於變易。過本所望。
0238c18: 舍利弗。於汝意云何。是長者等與諸子珍寶大車。寧
0238c19: 有妄不。舍利弗言。不也世尊。是長者但令諸子得
0238c20: 免火難。全其軀命。非為妄。何以故。若全身命。便為
0238c21: 已巳得玩好之具。
0238c22: 小乘五分法身。入空慧命。則為已巳得玩好。
0238c23: 況復方便。於彼火宅。而拔濟之。
0238c24: 教小本在於大。而今獲大。
0239a01: 世尊。若是長者。乃至不與最小一車。猶不妄。
0239a02: 此述長者本意。若小若大。俱有本心。小非究竟。不須更與。
0239a03: 何以故。是長者先作是意。我以方便。令子得出。以是
0239a04: 因緣。無妄也。何況長者自知財富無量。欲饒益諸
0239a05: 子。等與大車。佛告舍利弗。善哉善哉。如汝所言。
0239a06: 二善哉者。述其免難不虛。以佛許三與一。自說為難。故以身子說不。取信也。
0239a07: 舍利弗。如來亦復如是。則為一切世間之父。於諸怖
0239a08: 畏衰惱憂患。無明闇蔽。永盡無餘。而悉成就無量知
0239a09: 見。力。無所畏。有大神力。及智慧力。具足方便智慧波
0239a10: 羅蜜。
0239a11: 神力者。深修禪定。能得神通。具足方便也。
0239a12: 大慈大悲。常無懈倦。恒求善事。利益一切。而生三界
0239a13: 朽故火宅。為度眾生。生老病死。憂悲苦惱。愚癡闇蔽。
0239a14: 三毒之火。
0239a15: 三毒。即貪瞋癡。以其能壞出世善心。故名為毒。
0239a16: 教化令得。阿耨多羅三藐三菩提。見諸眾生。為生老
0239a17: 病死。憂悲苦惱之所燒。亦以五欲財利故。受種種
0239a18: 苦。又以貪著追求故。現受眾苦。後受地獄畜生餓鬼
0239a19: 之苦。若生天上。及在人間。貧窮困苦。愛別離苦。冤憎
0239a20: 會苦。如是等種種諸苦。
0239a21: 明八苦之火。從四倒起。合上所見之火。從四面起也。
0239a22: 眾生沒在其中。歡喜遊戲。不覺不知。不驚不怖。亦不
0239a23: 生厭。不求解脫。於此三界火宅。東西馳走。雖遭大苦。
0239a24: 不以為患。
0239b01: 不觀苦集。故不生厭。不觀道滅。故不求解脫。不以為患。無求出意也。
0239b02: 舍利弗。佛見此已巳。便作是念。我為眾生之父。應拔其
0239b03: 苦難。與無量無邊佛智慧樂。令其遊戲。
0239b04: 拔大悲之力。樂大慈之力。
0239b05: 舍利弗。如來復作是念。若我但以神力。及智慧力。捨
0239b06: 於方便。為諸眾生。讚如來知見。力。無所畏者。眾生不
0239b07: 能以是得度。所以者何。是諸眾生。未免生老病死。憂
0239b08: 悲苦惱。而為三界火宅所燒。何由能解佛之智慧。舍
0239b09: 利弗。如彼長者。雖復身手有力。而不用之。但以慇懃
0239b10: 方便。勉濟諸子火宅之難。然後各與珍寶大車。如來
0239b11: 亦復如是。雖有力無所畏。而不用之。但以智慧方便。
0239b12: 於三界火宅。拔濟眾生。為說三乘。聲聞辟支佛佛乘。
0239b13: 而作是言。汝等莫得樂住三界火宅。勿貪麤弊色聲
0239b14: 香味觸也。若貪著生愛。則為所燒。汝速出三界。當得
0239b15: 三乘。聲聞辟支佛佛乘。
0239b16: 聲聞以四諦為乘。緣覺以十二因緣為乘。菩薩以六度為乘。運出三界。歸於涅槃。出三界。在門外也。
0239b17: 我今為汝保任此事。終不也。汝等但當勤修精進。
0239b18: 如來以是方便。誘進眾生。復作是言。汝等當知此三
0239b19: 乘法。皆是聖所稱歎。自在無繫。無所依求。乘是三乘。
0239b20: 以無漏根力。覺道。禪定。解脫。三昧等。而自娛樂。便得
0239b21: 無量安隱快樂。
0239b22: 得無生智為自在。得盡智為無繫。我生已巳盡。不受後有。名無所依。所作已巳辦。梵行已巳立。名無所求。根即五
0239b23: 根。力即五力。覺即七覺支。道即八正道。住於真空涅槃。故云安隱快樂。
0239b24: 舍利弗。若有眾生。內有智性。從佛世尊。聞法信受。慇
0239c01: 勤精進。欲速出三界。自求涅槃。是名聲聞乘。如彼諸
0239c02: 子。為求羊車。出於火宅。
0239c03: 此佛施三乘教也。信受。聞慧也。殷勤。思慧也。精進。修慧也。爭出火宅。不能化他。如羊不顧後群也。
0239c04: 若有眾生。從佛世尊。聞法信受。慇勤精進。求自然慧。
0239c05: 樂獨善寂。深知諸法因緣。是名辟支佛乘。如彼諸子。
0239c06: 為求鹿車。出於火宅。
0239c07: 緣覺深知諸法因緣。是法行人。從他聞法少。自推義多。故取鹿不依人。猶有迴顧之慈也。
0239c08: 若有眾生。從佛世尊。聞法信受。勤脩精進。求一切智。
0239c09: 佛智。自然智。無師智。如來知見。力。無所畏。愍念安樂。
0239c10: 無量眾生。利益天人。度脫一切。是名大乘。菩薩求此
0239c11: 乘故。名為摩訶薩。如彼諸子。為求牛車。出於火宅。
0239c12: 菩薩稱一切智者。乃是佛智。望此修因。即是大乘兼運之意也。菩薩慈悲化物。如牛之安忍運載也。
0239c13: 舍利弗。如彼長者。見諸子等。安隱得出火宅。到無畏
0239c14: 處。自惟財富無量。等以大車而賜諸子。如來亦復如
0239c15: 是。為一切眾生之父。若見無量億千眾生。以佛教門。
0239c16: 出三界苦怖畏險道。得涅槃樂。如來爾時。便作是念。
0239c17: 我有無量無邊。智慧力。無畏等。諸佛法藏。是諸眾生。
0239c18: 皆是我子。等與大乘。不令有人獨得滅度。皆以如來
0239c19: 滅度而滅度之。是諸眾生。脫三界者。悉與諸佛。禪定
0239c20: 解脫等。娛樂之具。皆是一相一種。聖所稱歎。能生淨
0239c21: 妙第一之樂。
0239c22: 一相。是實相。即法身。一種。是種智。即般若。能生淨妙之樂。樂即無苦。名解脫。三德高廣莊嚴。名摩訶。
0239c23: 舍利弗。如彼長者。初以三車誘引諸子。然後但與大
0239c24: 車。寶物莊嚴。安隱第一。然彼長者無妄之咎。
0240a01: 三車誘引。除其五濁。五濁既除。大善自全。故但與大車也。
0240a02: 如來亦復如是。無有妄。初說三乘。引導眾生。然後
0240a03: 但以大乘而度脫之。何以故。如來有無量智慧力無
0240a04: 所畏。諸法之藏。能與一切眾生大乘之法。但不盡能
0240a05: 受。舍利弗。以是因緣。當知諸佛方便力故。於一佛乘。
0240a06: 分別說三。佛欲重宣此義而說偈言。
0240a07: 明如來出世。本欲說大。但為小智樂著三界。故以方便誘引。還與大乘。即稱本心。
0240a08: 不知何者是火。不知三毒四倒也。不知何者為舍。不知四大五陰也。不知云何為失。不知失足墮三塗也。
0240a09: 長者以法界為家。諸子以五陰為舍。法界常安五陰常危。總是權名。但了自心。無法不得。
0240a10: 譬如長者有一大宅其宅久故
0240a11: 而復頓弊
0240a12: 三界無始為久。非今所造為故。無常卑鄙為頓弊。
0240a13: 堂舍高危
0240a14: 頭為殿。腹為堂。背為舍。念念相續無常。為高危。
0240a15: 柱根摧朽梁棟傾斜基陛隤毀
0240a16: 墻壁圮坼泥塗阤落覆苫亂墜
0240a17: 椽梠差脫周障屈曲雜穢充
0240a18: 周障是六識。屈曲是六根。六塵染六根。故言雜穢充。
0240a19: 有五百人止住其中鴟梟鵰鷲
0240a20: 烏鵲鳩鴿
0240a21: 以八鳥。譬八慢。
0240a22: 蚖蛇蝮蝎蜈蚣蚰蜒
0240a23: 此譬瞋使。
0240a24: 守宮百足鼬貍鼷鼠諸惡蟲輩
0240b01: 交橫馳走屎尿臭處不淨流溢
0240b02: 蜣蜋諸蟲而集其上
0240b03: 此譬癡使。即無明也。
0240b04: 狐狼野干咀嚼踐踏嚌齧死屍
0240b05: 骨肉狼藉由是群狗競來搏撮
0240b06: 飢羸慞惶處處求食
0240b07: 此譬貪使。野干類狐。夜鳴。獸。
0240b08: 諍掣啀喍吠
0240b09: 此譬疑使。啀喍拒吻惡聲也。
0240b10: 其舍恐怖變狀如是處處皆有
0240b11: 魑魅魍魎
0240b12: 總譬五鈍使。五利使。
0240b13: 夜叉惡鬼食噉人肉毒蟲之屬
0240b14: 諸惡禽獸孚乳產生各自藏護
0240b15: 夜叉競來爭取食之食之既飽
0240b16: 惡心轉熾諍之聲甚可怖畏
0240b17: 此譬邪見。
0240b18: 鳩槃茶鬼蹲踞土埵或時離地
0240b19: 一尺二尺往返遊行縱逸嬉戲
0240b20: 此譬戒取。
0240b21: 捉狗兩足撲令失聲以加頸
0240b22: 怖狗自樂復有諸鬼其身長大
0240b23: 形黑瘦常住其中發大惡聲
0240b24: 呼求食
0240c01: 此譬身見。
0240c02: 復有諸鬼其咽如針
0240c03: 此譬見取。
0240c04: 復有諸鬼首如牛頭或食人肉
0240c05: 或復噉狗頭髮髼亂殘害兇險
0240c06: 飢渴所逼喚馳走
0240c07: 此譬邊見。
0240c08: 夜叉餓鬼諸惡鳥獸飢急四向
0240c09: 窺看牖如是諸難恐畏無量
0240c10: 總結利鈍使。
0240c11: 是朽故宅屬于一人其人近出
0240c12: 未久之間
0240c13: 三界是佛化應之處。故云屬于一人。由出去後。諸子無知。故令火起。喻起五濁也。
0240c14: 於後宅舍忽然火起四面一時
0240c15: 其俱熾棟梁椽柱聲震裂
0240c16: 摧折墮落墻壁崩倒諸鬼神等
0240c17: 揚聲大鵰鷲諸鳥鳩槃茶等
0240c18: 周慞惶怖不能自出惡獸毒蟲
0240c19: 藏竄孔穴毗舍闍鬼亦住其中
0240c20: 薄福德故為火所逼共相殘害
0240c21: 飲血噉肉野干之屬並已巳前死
0240c22: 諸大惡獸競來食噉臭煙
0240c23: 四面充塞
0240c24: 欲界四倒八苦如猛焰。色界四倒八苦如臭煙。毗舍闍噉精鬼。
0241a01: 蜈蚣蚰蜒毒蛇之類為火所燒
0241a02: 爭走出穴鳩槃茶鬼隨取而食
0241a03: 又諸餓鬼頭上火然飢渴熱惱
0241a04: 周慞悶走
0241a05: 無無漏資。故飢渴所惱。猶是輪迴。故周慞走。鳩槃荼。云可畏。
0241a06: 其宅如是甚可怖畏毒害火災
0241a07: 眾難非一是時宅主在門外立
0241a08: 聞有人言
0241a09: 宅主。即長者。立。如來在法身地。聞人言。聞佛言也。
0241a10: 汝諸子等先因遊戲來入此宅
0241a11: 稚小無知歡娛樂著
0241a12: 理性本淨。非三界法。名出。因無明故。便有生死。名入。大善未著。名稚小。無明所覆。名無知。
0241a13: 長者聞已巳驚入火宅方宜救濟
0241a14: 令無燒害告喻諸子說眾患難
0241a15: 惡鬼毒蟲災火蔓延眾苦次第
0241a16: 相續不絕毒蛇蚖蝮及諸夜叉
0241a17: 鳩槃茶鬼野干狐狗鵰鷲鴟梟
0241a18: 百足之屬飢渴惱急甚可怖畏
0241a19: 此苦難處況復大火
0241a20: 無定慧。故飢渴。墜欲界。故大火所燒。
0241a21: 諸子無知雖聞父誨猶故樂著
0241a22: 既無大志。復不習小也。
0241a23: 嬉戲不已巳是時長者而作是念
0241a24: 諸子如此益我愁惱今此舍宅
0241b01: 無一可樂而諸子等耽湎嬉戲
0241b02: 不受我教將為火害即便思惟
0241b03: 設諸方便
0241b04: 用施三乘教也。
0241b05: 告諸子等我有種種珍玩之具
0241b06: 妙寶好車
0241b07: 妙寶。即方便法。
0241b08: 羊車鹿車大牛之車今在門外
0241b09: 汝等出來吾為汝等造作此車
0241b10: 隨意所樂可以遊戲諸子聞說
0241b11: 如此諸車即時奔競馳走而出
0241b12: 到於空地
0241b13: 馳走。即見諦。空地。即無學。
0241b14: 離諸苦難長者見子得出火宅
0241b15: 住於四衢坐師子座而自慶言
0241b16: 我今快樂此諸子等生育甚難
0241b17: 愚小無知而入險宅多諸毒蟲
0241b18: 魑魅可畏大火猛四面俱起
0241b19: 而此諸子貪樂嬉戲我已巳救之
0241b20: 令得脫難是故諸人我今快樂
0241b21: 得化機。故慶快。教大緣。故云生。小熟。故云育。將養不易。故甚難。大種微。故愚小。起五濁。故名宅。
0241b22: 爾時諸子知父安坐皆詣父所
0241b23: 而白父言願賜我等三種寶車
0241b24: 如前所許諸子出來當以三車
0241c01: 隨汝所欲今正是時惟垂給與
0241c02: 前云立。是驚怖意。今安坐。見子免難。得無畏也。
0241c03: 長者大富庫藏眾多金銀琉璃
0241c04: 硨磲碼
0241c05: 說法備具也。
0241c06: 以眾寶物造諸大車莊校嚴飾
0241c07: 周匝欄楯四面懸鈴金繩交絡
0241c08: 真珠羅網張施其上金華諸纓
0241c09: 處處垂下眾綵雜飾周圍繞
0241c10: 前云垂諸華纓。秪是見者欣悅。今云處處垂下。乃明眾機化也。
0241c11: 柔繒纊以為茵褥上妙細
0241c12: 價直千億鮮白潔淨以覆其上
0241c13: 有大白牛肥壯多力形體姝好
0241c14: 以駕寶車多諸儐從而侍衛之
0241c15: 以是妙車等賜諸子諸子是時
0241c16: 歡喜踊躍乘是寶車遊於四方
0241c17: 嬉戲快樂自在無礙告舍利弗
0241c18: 我亦如是眾聖中尊世間之父
0241c19: 如來是七種方便。賢聖中尊。九種者。九界也。
0241c20: 一切眾生皆是我子深著世樂
0241c21: 無有慧心三界無安猶如火宅
0241c22: 眾苦充滿甚可怖畏常有生老
0241c23: 病死憂患如是等火熾然不息
0241c24: 如來已巳離三界火宅寂然閒居
0242a01: 安處林野今此三界皆是我有
0242a02: 其中眾生悉是吾子而今此處
0242a03: 多諸患難唯我一人能為救護
0242a04: 雖復教詔而不信受於諸欲染
0242a05: 貪著深故以是方便為說三乘
0242a06: 令諸眾生知三界苦開示演說
0242a07: 出世間道是諸子等若心決定
0242a08: 具足三明及六神通有得緣覺
0242a09: 不退菩薩
0242a10: 三明者。宿命知過去苦。天眼知未來苦。漏盡斷煩惱苦。
0242a11: 汝舍利弗我為眾生以此譬喻
0242a12: 說一佛乘汝等若能信受是語
0242a13: 一切皆當成得佛道是乘微妙
0242a14: 清淨第一於諸世間為無有上
0242a15: 佛所悅可一切眾生所應稱讚
0242a16: 供養禮拜無量億千諸力解脫
0242a17: 禪定智慧及佛餘法得如是乘
0242a18: 令諸子等日夜劫數常得遊戲
0242a19: 與諸菩薩及聲聞眾乘此寶乘
0242a20: 直至道場
0242a21: 得佛知見如日。無明如夜。直至道場。妙覺位也。
0242a22: 以是因緣十方諦求更無餘乘
0242a23: 除佛方便
0242a24: 所說一乘無三因緣。於十方土審實而求。唯一無三。
0242b01: 告舍利弗汝諸人等皆是吾子
0242b02: 我則是父汝等累劫眾苦所燒
0242b03: 我皆濟拔令出三界我雖先說
0242b04: 汝等滅度但盡生死而實不滅
0242b05: 今所應作唯佛智慧若有菩薩
0242b06: 於是眾中能一心聽諸佛實法
0242b07: 諸佛世尊雖以方便所化眾生
0242b08: 皆是菩薩若人小智深著愛欲
0242b09: 為此等故說於苦諦眾生心喜
0242b10: 得未曾有佛說苦諦真實無異
0242b11: 苦諦。不出六道生死。眾生心喜者。稱其本習也。真實無異者。實苦不可令樂也。一明機。一明應。
0242b12: 若有眾生不知苦本深著苦因
0242b13: 不能蹔捨為是等故方便說道
0242b14: 諸苦所因貪欲為本
0242b15: 此明集諦。
0242b16: 若滅貪欲無所依止滅盡諸苦
0242b17: 名第三諦
0242b18: 此明滅諦。
0242b19: 為滅諦故修行於道
0242b21: 離諸苦縛名得解脫是人於何
0242b22: 而得解脫但離妄名為解脫
0242b23: 集是能縛。苦是所縛。離苦集。使無所依。名得解脫。
0242b24: 其實未得一切解脫佛說是人
0242c01: 未實滅度斯人未得無上道故
0242c02: 我意不欲令至滅度我為法王
0242c03: 於法自在安隱眾生故現於世
0242c04: 一切解脫。即滅諦。無上道。即道諦。佛本欲與一切解脫。證無上道。入大涅槃。而眾生不堪。障既已巳除。還說
0242c05: 此也。佛為法王。於權實法。已巳得自在。開三權。顯一實。稱佛本心。
0242c06: 汝舍利弗我此法印為欲利益
0242c07: 世間故說
0242c08: 法印。即實相印。
0242c09: 在所遊方勿妄宣傳若有聞者
0242c10: 隨喜頂受當知是人阿惟越致
0242c11: 若有信受此經法者是人已巳曾
0242c12: 見過去佛恭敬供養亦聞是法
0242c13: 若人有能信汝所說則為見我
0242c14: 亦見於汝及比丘僧并諸菩薩
0242c15: 斯法華經為深智說淺識聞之
0242c16: 迷惑不解一切聲聞及辟支佛
0242c17: 於此經中力所不及汝舍利弗
0242c18: 尚於此經以信得入況餘聲聞
0242c19: 其餘聲聞信佛語故隨順此經
0242c20: 非己巳智分
0242c21: 明如來三世利益。觀過去善為說。觀未來善為說。見在佛。常住靈鷲。阿惟越致。云不退轉也。
0242c23: 莫說此經凡夫淺識深著五欲
0242c24: 聞不能解亦勿為說若人不信
0243a01: 毀謗此經則斷一切世間佛種
0243a02: 佛種。了因性。正因性。因緣性也。
0243a03: 或復顰蹙而懷疑惑汝當聽說
0243a04: 此人罪報若佛在世若滅度後
0243a05: 其有誹謗如斯經典見有讀誦
0243a06: 書持經者輕賤憎嫉而懷結恨
0243a07: 此人罪報汝今復聽其人命終
0243a08: 入阿鼻獄具足一劫劫盡更生
0243a09: 如是展轉至無數劫從地獄出
0243a10: 當墮畜生若狗野干其形瘦
0243a11: 黧黮疥癩人所觸嬈又復為人
0243a12: 之所惡賤常困飢渴骨肉枯竭
0243a13: 生受楚毒死被瓦石
0243a14: 屈曲無毛也。
0243a15: 斷佛種故受斯罪報若作馲駝
0243a16: 或生驢中身常負重加諸杖捶
0243a17: 但念水草餘無所知謗斯經故
0243a18: 獲罪如是有作野干來入聚落
0243a19: 身體疥癩又無一目為諸童子
0243a20: 之所打擲受諸苦痛或時致死
0243a21: 於此死已巳更受蟒身其形長大
0243a22: 五百由旬聾騃無足宛轉腹行
0243a23: 為諸小蟲之所咂食晝夜受苦
0243a24: 無有休息謗斯經故獲罪如是
0243b01: 若得為人諸根闇鈍矬陋躄
0243b02: 盲聾背傴有所言說人不信受
0243b03: 口氣常臭魑魅所著貧窮下賤
0243b04: 為人所使多病痟瘦無所依怙
0243b05: 雖親附人人不在意若有所得
0243b06: 尋復忘失若修醫道順方治病
0243b07: 更增它疾或復致死若自有病
0243b08: 無人救療設服良藥而復增劇
0243b09: 若它反逆抄劫竊盜如是等罪
0243b10: 橫罹其殃如斯罪人常生難處
0243b11: 常生難處者。八難也。見佛難。聞法難。聾啞難。地獄難。餓鬼難。畜生難。不見佛。不聞法。是北洲難。又長壽天
0243b12: 難。
0243b13: 狂聾心亂永不聞法於無數劫
0243b14: 如恒河沙生聾啞諸根不具
0243b15: 常處地獄如遊園觀在餘惡道
0243b16: 如己巳舍宅駝驢狗是其行處
0243b17: 謗斯經故獲罪如是若得為人
0243b18: 聾盲瘖啞貧窮諸衰以自莊嚴
0243b19: 水腫乾痟疥癩癰疽如是等病
0243b20: 以為衣服身常臭處垢穢不淨
0243b21: 深著我見增益嗔恚婬欲熾盛
0243b22: 不擇禽獸謗斯經故獲罪如是
0243b23: 告舍利弗謗斯經者若說其罪
0243b24: 窮劫不盡以是因緣我故語汝
0243c01: 無智人中莫說此經
0243c02: 謗經生罪。非經為罪緣。罪福由心。從佛元意。唯為生福。迷者自咎也。
0243c03: 若有利根智慧明了多聞強識
0243c04: 求佛道者如是之人乃可為說
0243c05: 若人曾見億百千佛植諸善根
0243c06: 深心堅固如是之人乃可為說
0243c07: 利根。是現在。植善。是過去。
0243c08: 若人精進常脩慈心不惜身命
0243c09: 乃可為說若人恭敬無有異心
0243c10: 離諸凡愚獨處山澤如是之人
0243c11: 乃可為說
0243c12: 脩慈是愍下。恭敬是尊上。
0243c13: 又舍利弗若見有人捨惡知識
0243c14: 親近善友如是之人乃可為說
0243c15: 若見佛子持戒清潔如淨明珠
0243c16: 求大乘經如是之人乃可為說
0243c17: 捨惡親善是外求。持戒如珠是內護。
0243c18: 若人無瞋質直柔軟常愍一切
0243c19: 恭敬諸佛如是之人乃可為說
0243c20: 復有佛子於大眾中以清淨心
0243c21: 種種因緣譬喻言辭說法無礙
0243c22: 如是之人乃可為說若有比丘
0243c23: 為一切智四方求法合掌頂受
0243c24: 但樂受持大乘經典乃至不受
0244a01: 餘經一偈如是之人乃可為說
0244a02: 如人至心求佛舍利如是求經
0244a03: 得已巳頂受其人不復志求餘經
0244a04: 亦未曾念外道典籍如是之人
0244a05: 乃可為說
0244a06: 敬佛是自行。說法是化他。求法是請益之始。專修是歸憑之終。
0244a07: 告舍利弗我說是相求佛道者
0244a08: 窮劫不盡如是等人則能信解
0244a09: 汝當為說妙法華經
0244a10: 此總結十善人之相。
0244a11: ○信解品第四
0244a12: 止至善之地。而無毫髮之疑。謂之信。入大光明藏。而無毫髮之惑。謂之解。
0244a13: 人人即佛不須疑不信還應是自欺一日肯能真克己巳眾生何患不菩提
0244a14: 爾時。慧命須菩提。摩訶迦旃延。摩訶迦葉。摩訶目犍
0244a15: 連。從佛所聞。未曾有法。世尊授舍利弗。阿耨多羅三
0244a16: 藐三菩提記。發希有心。歡喜踊躍。
0244a17: 善吉獨稱慧命。三人稱摩訶者。通論皆大皆慧。又佛於般若命其轉教。為慧人所命。故云慧命。發希有心。
0244a18: 故為信。
0244a19: 即從座起。整衣服。偏袒右肩。右膝著地。一心合掌。曲
0244a20: 躬恭敬。瞻仰尊顏。而白佛言。我等居僧之首。年並朽
0244a21: 邁。自謂已巳得涅槃。無所堪任。不復進求阿耨多羅三
0244a22: 藐三菩提。世尊往昔說法既久。我時在座。身體疲懈。
0244a23: 但念空無相無作。於菩薩法。遊戲神通。淨佛國土。成
0244a24: 就眾生。心不喜樂。
0244b01: 已巳得涅槃。不發大心。故云無所堪任。盡無生智已巳立。無所依求。故云不復進求。阿耨菩提。名三解脫門。諸
0244b02: 法無我。名空解脫門。男女異相。不可得名。無相解脫門。一切法無相。都無所作。名無作解脫門。
0244b03: 所以者何。世尊。令我等出於三界。得涅槃證。又今我
0244b04: 等。年已巳朽邁。於佛教化菩薩阿耨多羅三藐三菩提。
0244b05: 不生一念好樂之心。我等今於佛前。聞授聲聞阿耨
0244b06: 多羅三藐三菩提記。心甚歡喜。得未曾有。不謂於今
0244b07: 忽然得聞希有之法。深自慶幸。獲大善利。
0244b08: 聞希有法獲開悟利。
0244b09: 無量珍寶。不求自得。世尊。我等今者樂說譬喻以明
0244b10: 斯義。譬若有人。年既幼稚。捨父逃逝。久住它國。或十
0244b11: 二十。至五十歲。
0244b12: 無明厚重。解心無力。故言幼稚。退大為捨。自覆曰逃。趣向生死為逝。涅槃法界。是佛自國。生死五欲。是為
0244b13: 他國。退墮不返。云久住。
0244b14: 年既長大。加復窮困。馳騁四方。以求衣食。漸漸遊行。
0244b15: 遇向本國。
0244b16: 善根薰被為長大。在三界中。不得出要之術。為窮。八苦火燒。為困。遇向本國。明脫邪求正也。
0244b17: 其父先來。求子不得。中止一城。其家大富。財寶無量。
0244b18: 實相境為家。具足萬德為富。五度福德名財。般若智慧名寶。導一切法。名無量。
0244b19: 金銀琉璃。珊瑚琥珀。玻珠等。其諸倉庫。悉皆盈溢。
0244b20: 倉譬禪定。禪生百八三昧故。庫譬實相。能發十八空智慧故。自資為盈。化外為溢。
0244b21: 多有僮僕。臣史佐象。馬民車乘。牛羊無數。出入息利。
0244b22: 乃它國。
0244b23: 象運圓教大乘。馬運別教大乘。牛運藏通二教大乘。
0244b24: 商估賈客。亦甚眾多。時貧窮子。遊諸聚落。經歷國邑。
0244c01: 無大乘功德。故名窮子。退大已巳來。備遭諸苦。深起厭患。欲求出離。
0244c02: 遂到其父所止之城。父每念子。與子離別。五十餘年。
0244c03: 而未曾向人說如此事。但自思惟。心懷悔恨。自念老
0244c04: 朽。多有財物。金銀珍寶。倉庫盈溢。無有子息。一旦終
0244c05: 沒。財物散失。無所委付。是以慇勤。每憶其子。
0244c07: 復作是念。我若得子。委付財物。坦然快樂。無復憂慮。
0244c08: 有可度之機。名為得子。與授佛記。名付法財。稱於本心。復言快樂。
0244c09: 世尊爾時窮子。傭賃展轉。遇到父舍。
0244c10: 由厭苦欣樂。推求理味漸漸積習。遂成出世善根。以此善根。能扣佛慈悲。故言遇到父舍。
0244c11: 住立門側。遙見其父。踞師子床。寶几承足。諸婆羅門。
0244c12: 剎利居士。皆恭敬圍遶。以真珠瓔絡。價直千萬。莊嚴
0244c13: 其身。吏民僮僕。手執白拂。侍立左右。
0244c14: 真珠瓔絡者。即戒定慧。陀羅尼三昧四瓔絡也。價值千萬者。即四十地功德。以嚴法身也。白拂者。權智之
0244c15: 用。右即空智。拂四住塵。左即假智。拂塵沙塵。此二為中道方便。故言侍立。
0244c16: 覆以寶帳。垂諸華旛。香水灑地。散眾名華。羅列寶物。
0244c17: 出內取與。有如是等。種種嚴飾。威德特尊。
0244c18: 覆以寶帳者。真實慈悲也。華即四攝。旛即神通。香水即定水。散眾名華者。謂戒定慧也。羅列寶物者。羅列
0244c19: 諸地真實功德也。出內取與。自行為取。化他為與。威德特尊者。光明無邊也。
0244c20: 窮子見父。有大力勢。即懷恐怖。悔來至此。竊作是念。
0244c21: 此或是王。或是王等。非我傭力得物之處。
0244c22: 智大名大力。神通大名大勢。恐怖者。小機劣弱。怯懼大道也。悔來至此者。有退大之意。法身如王。報身如
0244c23: 王等。乃大乘法報。非傭力得物者。小機不能受大化也。
0244c24: 不如往至貧里。肆力有地。衣食易得。若久住此。或見
0245a01: 逼迫。強使我作。作是念已巳。疾走而去。
0245a02: 下劣棄大取小。信淺疑深之狀。
0245a03: 時富長者。於師子座。見子便識。心大歡喜。即作是念。
0245a04: 我財物庫藏。今有所付。我常思念此子。無由見之。而
0245a05: 忽自來。甚適我願。我雖年朽。猶故貪惜。
0245a06: 昔見眾生退大取小。欲與無機。我常思念者。大悲所痛。無由見者。欲救拔而無機也。忽自來者。可度機發。
0245a07: 甚適我願也。
0245a08: 即遣傍人。急追將還。爾時使者。疾走往捉。
0245a09: 遣傍人者。理為正。教為傍。即是遣法身菩薩。為說大乘也。疾走往捉者。顯露大乘。令赴機疾趣菩提也。
0245a10: 窮子驚愕。稱怨大喚。我不相犯。何為見捉。
0245a11: 卒聞大教。乖心故驚。不識故愕。本不求大。用大化我。故云見捉。
0245a12: 使者執之逾急。強牽將還。
0245a13: 內既無機。外逼大化。即是強牽將還也。
0245a14: 于時窮子。自念無罪。而被囚執。此必定死。轉更惶怖。
0245a15: 悶絕地。
0245a16: 無大方便。必當永失三乘慧命。故言必死。小智不解大教。故言悶絕。
0245a17: 父遙見子。而語使言。不須此人。勿強將來。
0245a18: 既無大機。若現勝身。說大乘法。恐傷其善根。故言勿強。
0245a19: 以冷水灑面。令得醒悟。莫復與語。
0245a20: 面者。厭生死名背。向涅槃如面也。醒悟者。開小教。逗小機。令得離煩悶。悟四真諦也。莫復與語者。決定應
0245a21: 息大乘教也。
0245a22: 所以者何。父知其子。志意下劣。自知豪貴。為子所難。
0245a23: 審知是子。而以方便。不語他人。云是我子。
0245a24: 小乘厭苦欣空。畏難大法。審知二萬億佛所。曾發大心。故云審知是子。方便等者。於小乘教中。隨他意語。
0245b01: 方便覆護也。
0245b02: 使者語之。我今放汝。隨意所趣。窮子歡喜。得未曾有。
0245b03: 從地而起。往至貧里。以求衣食。
0245b04: 不為大教所逼。故歡喜。得免三途。故言從地。有小善生。故言而起。於四諦中求道法。故言求衣食。
0245b05: 爾時長者。將欲誘引其子。而設方便。密遣二人。形色
0245b06: 憔悴。無威德者。汝可詣彼。徐語窮子。此有作處。倍與
0245b07: 汝直。
0245b08: 此有作處者。見道。修道。是斷見思之作處。倍與汝直者。五戒十善。止出三途。今四諦。十二因緣。能出三界。
0245b09: 是為一倍。又外道六行。但能伏惑。今修四諦。則能斷惑。得至涅槃。是為二倍也。
0245b10: 窮子若許。將來使作。若言欲何所作。便可語之。雇汝
0245b11: 除糞。我等二人。亦共汝作。
0245b12: 若許者。有機是許。欲除見思惑。取證涅槃。不論淨佛國土。成就眾生。所以言雇汝除糞。共作相資也。
0245b13: 時二使人。即求窮子。既已巳得之。具陳上事。爾時窮子。
0245b14: 先取其價。尋與除糞。其父見子。愍而之。
0245b15: 取道滅之價。除苦集之糞。父愍而者。其不求佛道。所失者大。所得者寡也。
0245b16: 又以它日。於牖中。遙見子身。羸瘦憔悴。糞土塵坌。
0245b17: 汙穢不淨。
0245b18: 修因智力少為羸。修因福力少為瘦。四住為糞土。無知為塵坌。
0245b19: 即脫瓔珞。細軟上服。嚴飾之具。更著麤弊垢膩之衣。
0245b20: 塵土坌身。右手執持除糞之器。狀有所畏。
0245b21: 二乘不宜見此相好。故脫之。塵土坌身者。現有煩惱。有為有漏也。左手喻實。右手喻權。
0245b22: 語諸作人。汝等勤作。勿得懈息。以方便故。得近其子。
0245b23: 後復告言。咄男子。汝常此作。勿復餘去。當加汝價。諸
0245b24: 有所須。盆器米麵。鹽醋之屬。莫自疑難。亦有老弊使
0245c01: 人。須者相給。
0245c02: 令捨散入靜。故言咄男子。勿復餘去者。定不異緣也。當加汝價者。如意觀中。能發無漏也。諸有所須者。正
0245c03: 道皆從如意觀中。求之即得也。
0245c05: 而汝少壯。汝常作時。無有欺怠。瞋恨怨言。都不見汝
0245c06: 有此諸惡。如餘作人。自今已巳後。如所生子。
0245c07: 得信力故不欺。得精進力故不怠。得念力故不瞋。得定力故不恨。得慧力故不怨言。餘作人者。遠指外道等。
0245c08: 即時長者。更與作字。名之為兒。爾時窮子。雖欣此遇。
0245c09: 猶故自謂客作賤人。由是之故。於二十年中。常令除
0245c10: 糞。
0245c11: 由不捨小。大機不發。以是二十年中。常令除糞。二十年者。一無礙。一解脫。斷見。九無礙。九解脫。斷思。
0245c12: 過是已巳後。心相體信。入出無難。然其所止。猶在本處。
0245c13: 聞大乘之法。謂非己巳智分。不肯迴小向大。故云在本處。
0245c14: 世尊爾時。長者有疾。自知將死不久。語窮子言。我今
0245c15: 多有金銀珍寶。倉庫盈溢。其中多少。所應取與。汝悉
0245c16: 知之。
0245c17: 當為菩薩說。故云汝悉知之。
0245c18: 我心如是。當體此意。所以者何。今我與汝。便為不異。
0245c19: 宜加用心。無令漏失。
0245c20: 為說般若。無令漏失也。
0245c21: 爾時窮子。即受教。領知眾物。金銀珍寶。及諸庫藏。
0245c22: 而無希取一餐之意。然其所止。故在本處。下劣之心。
0245c23: 亦未能捨。
0245c24: 雖復慕大。未捨下劣心也。
0246a01: 復經少時。父知子意。漸以通泰。成就大志。自鄙先心。
0246a02: 七種方便。無量漸頓。從一法生。既聞此說。思惟二乘。亦應入一。如是思時。漸已巳通泰。大心即發。
0246a03: 臨欲終時。而命其子。并會親族國王大臣。剎利居士。
0246a04: 皆悉已巳集。
0246a05: 二萬億佛所。受化之徒。名之為子。十方法身。為親族。如來所共開化者。初說四諦。十二因緣生。次說方等。
0246a06: 十二部經。次說摩訶般若。此則普集諸經。融通漸頓。會入此典。故名會國王也。
0246a07: 即自宣言。諸君當知。此是我子。我之所生。於某城中。
0246a08: 捨我逃走。辛苦。
0246a09: 逃走者。背大乘。起無明。。孤獨也。
0246a10: 五十餘年。其本字某。我名某甲。昔在本城。懷憂推。
0246a11: 忽於此間。遇會得之。此實我子。我實其父。
0246a12: 實從我受學。從我起解。我實曾於二萬億佛所。教大法。遁入生死。備經六趣。故云五十餘年。
0246a13: 今我所有。一切財物。皆是子有。先所出內。是子所知。
0246a14: 一切大乘。萬行萬德。云一切所有。先所出內是子所知者。指昔日大品領教也。
0246a15: 世尊。是時窮子。聞父此言。即大歡喜。得未曾有。而作
0246a16: 是念。我本無心有所希求。今此寶藏。自然而至。
0246a17: 自顧無心希望佛道。而今忽聞得記作佛。故云不求自得。
0246a18: 世尊。大富長者。則是如來。我等皆似佛子。如來常說
0246a19: 我等為子。世尊。我等以三苦故。於生死中。受諸煩惱。
0246a20: 迷惑無知。樂著小法。
0246a21: 三苦。由三受生。苦受。生苦苦。樂受。生壞苦。不苦不樂受。生行苦。
0246a22: 今日世尊。令我等思惟。蠲除諸法戲論之糞。我等於
0246a23: 中勤加精進。得至涅槃。一日之價。既得此已巳。心大歡
0246a24: 喜。自以為足。便自謂言。於佛法中。勤精進故。所得弘
0246b01: 多。然世尊先知我等。心著弊欲。樂於小法。便見縱捨。
0246b02: 不為分別。汝等當有如來知見寶藏之分。世尊以方
0246b03: 便力。說如來智慧。
0246b04: 帶三乘方便。說大乘實相。
0246b05: 我等從佛得涅槃一日之價。以為大得。於此大乘。無
0246b06: 有志求。我等又因如來智慧。為諸菩薩開示演說。而
0246b07: 自於此無有志願。所以者何。佛知我等。心樂小法。以
0246b08: 方便力。隨我等說。而我等不知真是佛子。
0246b09: 佛以方便力。實相法。共二乘說。我等不識。所以不知真是佛子也。
0246b10: 今我等方知。世尊於佛智慧。無所惜。所以者何。我
0246b11: 等昔來真是佛子。而但樂小法。若我等有樂大之心。
0246b12: 佛則為我說大乘法。於此經中。唯說一乘。而昔於菩
0246b13: 薩前。毀訾聲聞。樂小法者。然佛實以大乘教化。
0246b14: 理惟一。故知昔三非實。今捨偽取真。定知非。
0246b15: 是故我等。說本無心有所希求。今法王大寶。自然而
0246b16: 至。如佛子所應得者。皆已巳得之。
0246b17: 由善解故。自知我等真是佛子。本具廣大法性。圓滿功德。與諸菩薩曾無有異。但以自迷。妄想執著。流浪
0246b18: 輪迴。正如窮子。迷自家鄉。逃逝他國。雖其父未敢即認也。五十年者。即是五陰。五陰中一念生。具五十種
0246b19: 惡。馳騁四方者。流轉四生也。依彼世智。期斷煩惱。所謂藉邪顯正。如迦葉等。皆從外道而入佛乘也。
0246b20: 爾時摩訶迦葉。欲重宣此義而說偈言。
0246b21: 我等今日聞佛音教歡喜踊躍
0246b22: 得未曾有佛說聲聞當得作佛
0246b23: 無上寶聚不求自得譬如童子
0246b24: 幼稚無識捨父逃逝遠到他土
0246c01: 周流諸國五十餘年其父憂念
0246c02: 四方推求求之既疲頓止一城
0246c03: 造立舍宅五欲自娛其家巨富
0246c04: 多諸金銀硨磲碼真珠琉璃
0246c05: 象馬牛羊輦輿車乘田業僮僕
0246c06: 人民眾多出入息利乃它國
0246c07: 商估賈人無處不有千萬億眾
0246c08: 圍遶恭敬常為王者之所愛念
0246c09: 群臣豪族皆共宗重以諸緣故
0246c10: 往來者眾豪富如是有大力勢
0246c11: 而年朽邁益憂念子夙夜惟念
0246c12: 死時將至癡子捨我五十餘年
0246c13: 庫藏諸物當如之何爾時窮子
0246c14: 求索衣食從邑至邑從國至國
0246c15: 或有所得或無所得饑餓羸瘦
0246c16: 體生瘡癬漸次經歷到父住城
0246c17: 傭賃展轉遂至父舍爾時長者
0246c18: 於其門內施大寶帳處師子座
0246c19: 眷屬圍繞諸人侍衛或有計算
0246c20: 金銀寶物出內財產注記券疏
0246c21: 窮子見父豪貴尊嚴謂是國王
0246c22: 若國王等驚怖自何故至此
0246c23: 覆自念言我若久住或見逼迫
0246c24: 強驅使作思惟是已巳馳走而去
0247a01: 借問貧里欲往傭作長者是時
0247a02: 在師子座遙見其子默而識之
0247a03: 即使者追捉將來窮子驚喚
0247a04: 迷悶地是人執我必當見殺
0247a05: 何用衣食使我至此長者知子
0247a06: 愚癡狹劣不信我言不信是父
0247a07: 即以方便更遣餘人眇目矬陋
0247a08: 無威德者汝可語之云當相雇
0247a09: 除諸糞穢倍與汝價
0247a10: 既息大化。故以方便說小乘法。而誘引之。
0247a11: 窮子聞之歡喜隨來為除糞穢
0247a12: 淨諸房舍
0247a13: 淨六根五陰也。
0247a14: 長者於牖常見其子念子愚劣
0247a15: 樂為鄙事於是長者著弊垢衣
0247a16: 執除糞器往到子所方便附近
0247a17: 語令勤作既益汝價并塗足油
0247a18: 飲食充足薦席厚煖如是苦言
0247a19: 汝當勤作又以語若如吾子
0247a20: 語者即四念處也。勤作者。即四正勤也。薦席厚煖。即是觀練熏修。四種禪定也。
0247a21: 長者有智漸令入出經二十年
0247a22: 執作家事示其金銀真珠玻
0247a23: 諸物出入皆使令知猶處門外
0247a24: 止宿草菴自念貧事我無此物
0247b01: 未捨劣心。故宿草菴。
0247b02: 父知子心漸已巳曠大欲與財物
0247b03: 即聚親族國王大臣剎利居士
0247b04: 於此大眾說是我子捨我它行
0247b05: 經五十歲自見子來已巳二十年
0247b06: 昔於某城而失是子周行求索
0247b07: 遂來至此凡我所有舍宅人民
0247b08: 悉以付之恣其所用子念昔貧
0247b09: 志意下劣今於父所大獲珍寶
0247b10: 并及舍宅一切財物甚大歡喜
0247b11: 得未曾有佛亦如是知我樂小
0247b12: 未曾說言汝等作佛而說我等
0247b13: 得諸無漏成就小乘聲聞弟子
0247b14: 佛我等說最上道修習此者
0247b15: 當得成佛我承佛教為大菩薩
0247b16: 以諸因緣種種譬喻若干言辭
0247b17: 說無上道諸佛子等從我聞法
0247b18: 日夜思惟精勤修習是時諸佛
0247b19: 即授其記汝於來世當得作佛
0247b20: 一切諸佛秘藏之法但為菩薩
0247b21: 演其實事而不為我說斯真要
0247b22: 如彼窮子得近其父雖知諸物
0247b23: 心不希取我等雖說佛法寶藏
0247b24: 自無志願亦復如是我等內滅
0247c01: 自謂為足唯了此事更無餘事
0247c02: 最上道。即是空慧般若。三界見思惑盡。故內滅。
0247c03: 我等若聞淨佛國土教化眾生
0247c04: 都無欣樂所以者何一切諸法
0247c05: 皆悉空寂無生無滅無大無小
0247c06: 無漏無為如是思惟不生喜樂
0247c07: 我等長夜於佛智慧無貪無著
0247c08: 無復志願而自於法謂是究竟
0247c09: 我等長夜修習空法得脫三界
0247c10: 苦惱之患住最後身有餘涅槃
0247c11: 佛所教化得道不則為已巳得
0247c12: 報佛之恩我等雖為諸佛子等
0247c13: 說菩薩法以求佛道而於是法
0247c14: 永無願樂導師見捨觀我心故
0247c15: 初不勸進說有實利如富長者
0247c16: 知子志劣以方便力柔伏其心
0247c17: 然後乃付一切財物佛亦如是
0247c18: 現希有事知樂小者以方便力
0247c19: 調伏其心乃教大智我等今日
0247c20: 得未曾有非先所望而今自得
0247c21: 如彼窮子得無量寶世尊我今
0247c22: 得道得果於無漏法得清淨眼
0247c23: 我等長夜持佛淨戒始於今日
0247c24: 得其果報法王法中久修梵行
0248a01: 今得無漏無上大果我等今日
0248a02: 真是聲聞以佛道聲令一切聞
0248a03: 我等今者真阿羅漢於諸世間
0248a04: 天人魔梵普於其中應受供養
0248a05: 世尊大恩以希有事憐愍教化
0248a06: 利益我等無量億劫誰能報者
0248a07: 手足供給頭頂禮敬一切供養
0248a08: 皆不能報若以頂戴兩肩荷負
0248a09: 於恒沙劫盡心恭敬又以美膳
0248a10: 無量寶衣及諸臥具種種湯藥
0248a11: 牛頭栴檀及諸珍寶以起塔廟
0248a12: 寶衣布地如斯等事以用供養
0248a13: 於恒沙劫亦不能報諸佛希有
0248a14: 無量無邊不可思議大神通力
0248a15: 無漏無為諸法之王能為下劣
0248a16: 忍于斯事取相凡夫隨宜為說
0248a17: 諸佛於法得最自在知諸眾生
0248a18: 種種欲樂及其志力隨所堪任
0248a19: 以無量喻而為說法隨諸眾生
0248a20: 宿世善根又知成熟未成熟者
0248a21: 分別知已巳於一乘道隨宜說三
0248a22: 
0248a23: 妙法蓮華經卓解卷第二
