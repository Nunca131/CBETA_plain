0685a02: 大般涅槃經之六
0685a03: 師子吼菩薩白佛言世尊無相定者名大涅
0685a04: 槃是故涅槃名為無相以何因緣名為無相
0685a05: 佛言善男子若有比丘時時修習三種相者
0685a06: 則斷諸相時時修習三昧定相時時修習智
0685a07: 慧之相時時修習捨相是名三相師子吼言
0685a08: 世尊云何名為定慧捨相佛言善男子若取
0685a09: 色相不能觀色常無常相是名三昧若能觀
0685a10: 色常無常相是名慧相三昧慧等觀一切法
0685a11: 是名捨相如善御駕駟遲疾得所遲疾得所
0685a12: 故名捨相菩薩亦爾若三昧多者則修習慧
0685a13: 若慧多者則修習三昧三昧慧等則名為捨
0685a14: 善男子十住菩薩智慧力多三昧力少是故
0685a15: 不得明見佛性聲聞緣覺三昧力多智慧力
0685b01: 少以是因緣不見佛性諸佛世尊定慧等故
0685b02: 明見佛性了了無礙如觀掌中菴摩勒果見
0685b03: 佛性者名為捨相奢摩他者名為能滅能滅
0685b04: 一切煩惱結故又奢摩他者名曰能調名曰
0685b05: 寂靜名曰遠離名曰能清以是義故故名定
0685b06: 相毘婆舍那名為正見亦名了見名為能見
0685b07: 名曰見名次第見名別相見是名為慧憂
0685b08: 畢者名曰平等亦名不諍又名不觀亦名
0685b09: 不行是名為捨善男子為三事故修奢摩他
0685b10: 何等為三一不放逸故二莊嚴大智故三得
0685b11: 自在故復為三事故修毘婆舍那何等為三
0685b12: 一為觀生死惡果報故二為欲增長諸善根
0685b13: 故三為破一切諸煩惱故世尊如經中說若
0685b14: 毘婆舍那能破煩惱何故復修奢摩他耶佛
0685b15: 言善男子汝言毘婆舍那破煩惱者是義不
0686a01: 然何以故有智慧時則無煩惱有煩惱時則
0686a02: 無智慧云何而言毘婆舍那能破煩惱善男
0686a03: 子譬如明時無暗暗時無明若有說言明能
0686a04: 破暗無有是處善男子誰有智慧誰有煩惱
0686a05: 而言智慧能破煩惱如其無者則無所破善
0686a06: 男子若言智慧能破煩惱為到故破不到故
0686a07: 破若不到破者凡夫眾生則應能破若到故
0686a08: 破者初念應破若初念不破後亦不破若初
0686a09: 到便破是則不到云何說言智慧能破若言
0686a10: 到與不到而能破者是義不然如地堅性火
0686a11: 熱性水濕性風動性而地堅性乃至風動性
0686a12: 非因緣作其性自爾如四大性煩惱亦爾性
0686a13: 自是斷若是斷者云何而言智慧能斷以是
0686a14: 義故毘婆舍那決定不能破諸煩惱善男子
0686a15: 如鹽性鹹令異物鹹蜜本性甘令異物甘水
0686b01: 本性濕令異物濕智慧性滅令法滅者是義
0686b02: 不然何以故若法無滅云何智慧強能令滅
0686b03: 若言鹽鹹令異物鹹慧滅亦爾令異法滅者
0686b04: 是亦不然何以故智慧之性念念滅故若念
0686b05: 念滅云何而言能滅他法以是義故智慧之
0686b06: 性不破煩惱善男子一切諸法有二種滅一
0686b07: 性滅二畢竟滅若性滅者云何而言智慧能
0686b08: 滅善男子一切諸法性若自空誰能令生誰
0686b09: 能令滅異生異滅無造作者善男子若修習
0686b10: 定則得如是正知正見以是義故我經中說
0686b11: 若有比丘修習定者能見五陰出滅之相若
0686b12: 不修定世間之事尚不能了於出世若無
0686b13: 定者平處顛墜若有修習三昧定者則大利
0686b14: 益乃至阿耨多羅三藐三菩提菩薩摩訶薩
0686b15: 具足二法能大利益如拔堅木先以手動後
0687a01: 則易出菩薩定慧亦復如是先以定動後以
0687a02: 智拔如浣垢衣先以汁後以清水衣則鮮
0687a03: 潔如先讀誦後則解義如先平地然後下種
0687a04: 先從師受後思惟義菩薩摩訶薩修是二法
0687a05: 常攝其心不令放逸不為利養行於非法客
0687a06: 塵煩惱所不能汙不為諸邪異見所惑常能
0687a07: 遠離諸惡覺觀不久成就阿耨多羅三藐三
0687a08: 菩提善男子定相者名空三昧慧相者名無
0687a09: 願三昧捨相者名無相三昧若有菩薩摩訶
0687a10: 薩善知定時慧時捨時及知非時是名菩薩
0687a11: 摩訶薩行菩提道善男子菩薩摩訶薩因於
0687a12: 受樂生大憍慢或因說法而生憍慢或因精
0687a13: 勤而生憍慢或因世間善法功德而生憍慢
0687a14: 或因豪貴恭敬而生憍慢當知爾時不宜修
0687a15: 智宜應修定是名菩薩知時非時若有菩薩
0687b01: 勤修精進未得利益涅槃之樂以不得故生
0687b02: 於悔心以鈍根故不能調伏五情諸根諸垢
0687b03: 煩惱勢力盛故自疑戒律有羸損故當知爾
0687b04: 時不宜修定宜應修智是名菩薩知時非時
0687b05: 善男子若有菩薩定慧二法不平等者當知
0687b06: 爾時不宜修捨二法若等則宜修之是名菩
0687b07: 薩知時非時善男子若有菩薩修習定慧起
0687b08: 煩惱者當知爾時不宜修捨宜應讀誦書寫
0687b09: 解說十二部經念佛念法念僧念戒念天念
0687b10: 捨是名修捨善男子若有菩薩修習如是三
0687b11: 法相者以是因緣得無相涅槃。善男子應
0687b12: 觀戒是一切善法梯磴亦是一切善法根本
0687b13: 如地一切樹木所生之本如天帝釋所立勝
0687b14: 幢戒能永斷一切惡業及三惡道能療惡病
0687b15: 猶如藥樹戒是生死險道資糧戒是摧結惡
0688a01: 賊鎧仗戒是滅結毒蛇良咒戒是度惡業行
0688a02: 橋梁若有不能如是觀者名不修戒善男子
0688a03: 又應觀心輕躁動轉難捉難調馳騁奔逸如
0688a04: 大惡象念念迅速如彼電光躁擾不住猶如
0688a05: 獼猴如幻如炎乃是一切諸惡根本若有不
0688a06: 能如是觀者名不修心菩薩摩訶薩修心修
0688a07: 戒因緣得定慧均等無相三昧。師子吼菩
0688a08: 薩言世尊若一切眾生有佛性者即當定得
0688a09: 阿耨多羅三藐三菩提何須修習三昧道耶
0688a10: 佛言有佛無佛法界常住若言佛性住眾生
0688a11: 中者善男子常法無住若有住處即是無常
0688a12: 如十二因緣無定住處若有住處十二因緣
0688a13: 不得名常如來法身亦無住處法界法入法
0688a14: 陰虛空悉無住處佛性亦爾都無住處譬如
0688a15: 四大力雖均等有堅有熱有濕有動有重有
0688b01: 輕有赤有白有黃有黑而是四大亦無有業
0688b02: 異法界故各不相似佛性亦爾異法界故時
0688b03: 至則現善男子一切眾生不退佛性故名之
0688b04: 為有阿毘跋致故以當有故決定得故定當
0688b05: 見故是故名為一切眾生悉有佛性譬如有
0688b06: 王告一大臣汝牽一象以示盲者時彼眾盲
0688b07: 各以手觸即喚眾盲各各問言汝見象耶眾
0688b08: 盲各言我已得見其觸牙者即言象形如蘆
0688b09: 菔根其觸耳者言象如箕其觸頭者言象如
0688b10: 石其觸鼻者言象如杵其觸者言象如木
0688b11: 臼其觸脊者言象如其觸腹者言象如甕
0688b12: 其觸尾者言象如繩善男子如彼眾盲不說
0688b13: 象體亦非不說若是眾相悉非象者離是之
0688b14: 外更無別象善男子王喻如來正知臣喻
0688b15: 方等大涅槃經象喻佛性盲喻一切無明眾
0689a01: 生是諸眾生聞佛說已或作是言色是佛性
0689a02: 何以故是色雖滅次第相續是故獲得無上
0689a03: 如來三十二相如來色常如來色者常不斷
0689a04: 故譬如真金質雖遷變色常不異或時作釧
0689a05: 作釵作盤然其黃色初無改易眾生佛性亦
0689a06: 復如是質雖無常而色是常以是故說色為
0689a07: 佛性或有說言受是佛性何以故受因緣故
0689a08: 獲得如來真實之樂如來受者謂畢竟受第
0689a09: 一義受眾生受性雖復無常然其次第相續
0689a10: 不斷是故獲得如來常受譬如有人姓憍師
0689a11: 迦人雖無常而姓是常經千萬世無有改易
0689a12: 眾生佛性亦復如是以是故說受為佛性又
0689a13: 有說言想是佛性何以故想因緣故獲得如
0689a14: 來真實之想如來想者名無想想無想想者
0689a15: 非眾生想非男女想亦非色受想行識想非
0689b01: 想斷想眾生之想雖復無常以想次第相續
0689b02: 不斷故得如來常恒之想譬如眾生十二因
0689b03: 緣眾生雖滅而因緣常眾生佛性亦復如是
0689b04: 以是故說想為佛性又有說言行為佛性何
0689b05: 以故行名壽命壽因緣故獲得如來常住壽
0689b06: 命眾生壽命雖復無常而壽次第相續不斷
0689b07: 故得如來真實常壽譬如十二部經聽者說
0689b08: 者雖復無常而是經典常存不變眾生佛性
0689b09: 亦復如是以是故說行為佛性又有說言識
0689b10: 為佛性何以故識因緣故獲得如來平等之
0689b11: 心眾生意識雖復無常而識次第相續不斷
0689b12: 故得如來真實常心如火熱性火雖無常熱
0689b13: 非無常眾生佛性亦復如是以是故說識為
0689b14: 佛性又有說言離陰有我我是佛性何以故
0689b15: 我因緣故獲得如來八自在我有諸外道說
0690a01: 言去來見聞悲喜語說為我如是我相雖復
0690a02: 無常而如來我真實是常善男子如陰入界
0690a03: 雖復無常而名是常眾生佛性亦復如是善
0690a04: 男子如彼盲人各各說象雖不得實非不說
0690a05: 象說佛性者亦復如是非即六法不離六法
0690a06: 是故我說眾生佛性非色不離色乃至非我
0690a07: 不離我有諸外道雖說有我而實無我眾生
0690a08: 我者即是五陰離陰之外更無別我譬如莖
0690a09: 葉鬚臺合為蓮華離是之外更無別華譬如
0690a10: 牆壁草木和合名之為舍離是之外更無別
0690a11: 舍如佉陀羅樹波羅奢樹尼拘陀樹鬱曇
0690a12: 樹和合為林離是之外更無別林譬如車象
0690a13: 馬步和合為軍離是之外更無別軍譬如五
0690a14: 色雜線和合為綺離是之外更無別綺如四
0690a15: 姓和合名為大眾離是之外更無別眾眾生
0690b01: 我者亦復如是離五陰外更無別我善男子
0690b02: 如來常住則名為我如來法身無邊無礙不
0690b03: 生不滅得八自在是名為我眾生真實無如
0690b04: 是我及以我所但以必定當得畢竟第一義
0690b05: 空故名佛性善男子我若說色是佛性者眾
0690b06: 生聞已則生邪倒以邪倒故命終則生阿鼻
0690b07: 地獄如來說法為斷地獄是故不說色是佛
0690b08: 性乃至說識亦復如是善男子若諸眾生了
0690b09: 佛性者則不須修道十住菩薩修八聖道少
0690b10: 見佛性不修者而得見耶如文殊師利諸
0690b11: 菩薩等已無量世修習聖道了知佛性云何
0690b12: 聲聞辟支佛等能知佛性若諸眾生欲得了
0690b13: 了知佛性者應當一心受持讀誦書寫解說
0690b14: 供養恭敬尊重讚歎是涅槃經見有受持乃
0690b15: 至讚歎如是經者應當以好房舍衣服飲食
0691a01: 臥具醫藥而供給之兼復讚歎禮拜問訊善
0691a02: 男子若有已於過去無量無邊世中親近供
0691a03: 養無量諸佛深種善根然後乃得聞是經名
0691a04: 善男子佛性不可思議佛法僧寶亦不可思
0691a05: 議一切眾生悉有佛性而不能知是亦不可
0691a06: 思議如來常樂我淨之法亦不可思議一切
0691a07: 眾生能信如是大涅槃經亦不可思議。師
0691a08: 子吼言世尊如來得八自在何因緣故不化
0691a09: 生耶佛言善男子劫初眾生皆悉化生當爾
0691a10: 之時佛不出世善男子若有眾生遇病苦時
0691a11: 須醫須藥劫初之時眾生化生雖有煩惱其
0691a12: 病未發是故如來不出其世善男子一切眾
0691a13: 生父作子業子作父業如來世尊若受化身
0691a14: 則無父母若無父母云何能令一切眾生作
0691a15: 諸善業是故如來不受化身善男子佛正法
0691b01: 中有二種護一者內二者外內護者所謂禁
0691b02: 戒外護者族親眷屬若佛如來受化身者則
0691b03: 無外護是故如來不受化身善男子有人恃
0691b04: 姓而生憍慢如來為破如是慢故生在貴姓
0691b05: 不受化身善男子如來世尊有真父母父名
0691b06: 淨飯母名摩耶而諸眾生猶言是幻云何當
0691b07: 受化生之身若受化身云何得有碎身舍利
0691b08: 如來為益眾生福德故碎其身而令供養是
0691b09: 故如來不受化身一切諸佛悉無化生云何
0691b10: 獨令我受化身爾時師子吼菩薩合掌長跪
0691b11: 右膝著地以偈讚佛。
0691b12: 如來無量功德聚我今不能廣宣說
0691b13: 今為眾生演一分唯願哀愍聽我說
0691b14: 眾生無明闇中行具受無邊百種苦
0691b15: 世尊能令遠離之是故世稱為大悲
0692a01: 眾生返生死繩放逸迷荒無安樂
0692a02: 如來能施眾安樂是故永斷生死繩
0692a03: 如來為眾修苦行成就具足滿六度
0692a04: 心處邪風不傾動是故能勝世大士
0692a05: 眾生常欲得安樂而不知修安樂因
0692a06: 如來能教令修習猶如慈父愛一子
0692a07: 佛見眾生煩惱患心苦如母念病子
0692a08: 常思離病諸方便是故此身繫屬他
0692a09: 不為三世所攝持無有名字及假號
0692a10: 覺知涅槃甚深義是故稱佛為大覺
0692a11: 有河洄澓沒眾生無明所盲不知出
0692a12: 如來自度能度彼是故稱佛大船師
0692a13: 能知一切諸因果亦復通達盡滅道
0692a14: 常施眾生病苦藥是故世稱大醫王
0692a15: 如來世尊破邪道開示眾生正真路
0692b01: 行是道者得安樂是故稱佛為導師
0692b02: 成就具足戒定慧亦以此法教眾生
0692b03: 以法施時無是故稱佛無緣悲
0692b04: 如來世尊無怨親是故其心常平等
0692b05: 我師子吼讚大悲能吼無量師子吼
0692b06: 迦葉菩薩白佛言世尊一闡提輩以何因緣
0692b07: 無有善法佛言善男子一闡提輩斷善根故
0692b08: 眾生悉有信等五根而一闡提輩永斷滅故
0692b09: 以是義故殺害蟻子猶得殺罪殺一闡提無
0692b10: 有殺罪世尊一闡提者終無善法是故名為
0692b11: 一闡提耶佛言如是如是世尊一切眾生有
0692b12: 三種善所謂過去未來現在一闡提輩亦不
0692b13: 能斷未來善法云何說言斷諸善法名一闡
0692b14: 提耶善男子斷有二種一者現在滅二者現
0692b15: 在障於未來一闡提輩具是二斷是故我言
0693a01: 斷諸善根譬如有人沒圊廁中唯有一髮毛
0693a02: 頭未沒雖復一髮毛頭未沒而一毛頭不能
0693a03: 勝身一闡提輩亦復如是雖未來世當有善
0693a04: 根而不能救地獄之苦未來之世雖可救拔
0693a05: 現在之世無如之何是故名為不可救濟以
0693a06: 佛性因緣則可得救佛性者非過去非未來
0693a07: 非現在是故佛性不可得斷如朽敗子不能
0693a08: 生芽一闡提輩亦復如是世尊一闡提輩不
0693a09: 斷佛性佛性亦善云何說言斷一切善善男
0693a10: 子若諸眾生現在世中有佛性者則不得名
0693a11: 一闡提也如世間中眾生我性佛性是常三
0693a12: 世不攝三世若攝名為無常佛性未來以當
0693a13: 見故故言眾生悉有佛性以是義故十住菩
0693a14: 薩具足莊嚴乃得少見世尊佛性者常猶如
0693a15: 虛空何故如來說言未來如來若言一闡提
0693b01: 輩無善法者一闡提輩於其同學同師父母
0693b02: 親族妻子豈當不生愛念心耶如其生者非
0693b03: 是善乎佛言善哉善哉善男子快發斯問佛
0693b04: 性者猶如虛空非過去非未來非現在一切
0693b05: 眾生有三種身所謂過去未來現在眾生未
0693b06: 來具足莊嚴清淨之身得見佛性是故我言
0693b07: 佛性未來善男子我為眾生或時說因為果
0693b08: 或時說果為因是故經中說命為食見色為
0693b09: 觸未來身淨故說佛性世尊如佛所說義如
0693b10: 是者何故說言一切眾生悉有佛性善男子
0693b11: 眾生佛性雖現在無不可言無如虛空性雖
0693b12: 無現在不得言無一切眾生雖復無常而是
0693b13: 佛性常住無變是故我於此經中說眾生佛
0693b14: 性非內非外猶如虛空非內非外如其虛空
0693b15: 有內外者虛空不名為一為常亦不得言一
0694a01: 切處有虛空雖復非內非外而諸眾生悉皆
0694a02: 有之眾生佛性亦復如是如汝所言一闡提
0694a03: 輩有善法者是義不然何以故一闡提輩若
0694a04: 有身業口業意業取業求業施業解業如是
0694a05: 等業悉是邪業何以故不求因果故如訶
0694a06: 勒果根莖枝葉華實悉苦一闡提業亦復如
0694a07: 是善男子如來具足知諸根力是故善能分
0694a08: 別眾生上中下根能知是人轉下作中能知
0694a09: 是人轉中作上能知是人轉上作中能知是
0694a10: 人轉中作下是故當知眾生根性無有決定
0694a11: 以無定故或斷善根斷已還生若諸眾生根
0694a12: 性定者終不先斷斷已復生亦不應說一闡
0694a13: 提輩墮於地獄壽命一劫善男子是故如來
0694a14: 說一切法無有定相。迦葉菩薩白佛言世
0694a15: 尊如來具足是知根力是故能知一切眾生
0694b01: 上中下根利鈍差別知現在世眾生諸根亦
0694b02: 知未來眾生諸根如是眾生於佛滅後作如
0694b03: 是說如來畢竟入於涅槃或不畢竟入於涅
0694b04: 槃或說有我或說無我或有中陰或無中陰
0694b05: 或說有退或說無退或言如來身是有為或
0694b06: 言如來身是無為或有說言十二因緣是有
0694b07: 為法或說因緣是無為法或說心是有常或
0694b08: 說心是無常或有說言受五欲樂能障聖道
0694b09: 或說不遮或說是第一法唯是欲界或說三
0694b10: 界或說布施唯是意業或有說言即是五陰
0694b11: 或有說言有三無為或有說言無三無為或
0694b12: 說佛性即眾生有或說佛性離眾生有或有
0694b13: 說言犯四重禁作五逆罪一闡提等皆有佛
0694b14: 性或說言無或有說言有十方佛或有說言
0694b15: 無十方佛如其如來具足成就知根力者何
0695a01: 故今日不決定說佛告迦葉菩薩善男子如
0695a02: 是之義非眼識知乃至非意識知乃是智慧
0695a03: 之所能知若有智者我於是人終不作二是
0695a04: 亦謂我不作二說於無智者作不定說而是
0695a05: 無智亦復謂我作不定說善男子如來所有
0695a06: 一切善行悉為調伏諸眾生故譬如醫王所
0695a07: 有醫方悉為療治一切病苦如來世尊為國
0695a08: 土故為時節故為他語故為度人故為眾根
0695a09: 故於一法中作二種說於一名法說無量名
0695a10: 於一義中說無量名於無量義說無量名善
0695a11: 男子若如是義作定說者則不得稱我為如
0695a12: 來具知根力有智之人當知香象所負非驢
0695a13: 所勝一切眾生所行無量是故如來種種為
0695a14: 說無量之法何以故眾生多有諸煩惱故若
0695a15: 使如來說於一行不名如來具足成就知諸
0695b01: 根力是故我於餘經中說五種眾生不應還
0695b02: 為說五種法為不信者不讚正信為毀禁者
0695b03: 不讚持戒為慳貪者不讚布施為懈怠者不
0695b04: 讚多聞為愚癡者不讚智慧何以故智者若
0695b05: 為是五種人說此五事當知說者不得具足
0695b06: 知諸根力亦不得名憐愍眾生何以故是五
0695b07: 種人聞是事已巳生不信心惡心瞋心以是因
0695b08: 緣於無量世受苦果報是故不名憐愍眾生
0695b09: 具知根力是故我先於餘經中告舍利弗汝
0695b10: 慎勿為利根之人廣說法語鈍根之人略說
0695b11: 法也舍利弗言世尊我但為憐愍故說非是
0695b12: 具足根力故說善男子廣略說法是佛境界
0695b13: 非諸聲聞緣覺所知善男子佛涅槃後諸弟
0695b14: 子等各異說者是人皆以顛倒因緣不得正
0695b15: 見是故不能自利利他善男子是諸眾生非
0696a01: 唯一性一行一根一種國土一善知識是故
0696a02: 如來為彼種種宣說法要以是因緣十方三
0696a03: 世諸佛如來為眾生故開示演說十二部經
0696a04: 善男子如來說是十二部經非為自利但為
0696a05: 利他是故如來第五力者名為解力是故如
0696a06: 來深知是人現在能斷善根是人後世當斷
0696a07: 善根是人現在能得解脫是人後世能得解
0696a08: 脫是故如來名無上力士若言如來畢竟涅
0696a09: 槃不畢竟涅槃是人不解如來意故作如是
0696a10: 說。善男子菩薩二種一者實義二者假名
0696a11: 假名菩薩聞我當入涅槃皆生退心而作是
0696a12: 言如其如來無常不住我等何為為是事故
0696a13: 無量世中受大苦惱如來世尊成就具足無
0696a14: 量功德尚不能壞如是死魔我等輩當能
0696a15: 壞耶善男子是故我為如是菩薩而作是言
0696b01: 如來常住無有變易我諸弟子聞是說已巳不
0696b02: 解我意定言如來終不畢竟入於涅槃善男
0696b03: 子有諸眾生生於斷見作如是言一切眾生
0696b04: 身滅之後善惡之業無有受者我為是人作
0696b05: 如是言善惡果報實有受者云何知有過去
0696b06: 之世拘施那竭有王名曰善見作童子時經
0696b07: 八萬四千歲作太子時八萬四千歲及登王
0696b08: 位亦八萬四千歲於獨處坐作是思惟眾生
0696b09: 薄福壽命短促常有四怨而隨逐之不自覺
0696b10: 知猶故放逸是故我當出家修道斷絕四怨
0696b11: 生老病死即有司於其城外作七寶堂時
0696b12: 善見王將一使人獨堂上復經八萬四千
0696b13: 年中修習慈心是慈因緣於後八萬四千世
0696b14: 中次第得作轉輪聖王三十世中作釋提桓
0696b15: 因無量世中作諸小王善男子爾時善見豈
0697a01: 異人乎即我身是善男子我諸弟子聞是說
0697a02: 已不解我意唱言如來定說有我及有我所
0697a03: 又我一時為諸眾生說言我者即是性也所
0697a04: 謂內外因緣十二因緣眾生五陰心界世間
0697a05: 功德業行自在天世即名為我我諸弟子聞
0697a06: 是說已巳不解我意唱言如來定說有我善男
0697a07: 子復有異時有一比丘來至我所作如是言
0697a08: 世尊云何名我誰是我耶何緣故我我時即
0697a09: 為比丘說言比丘無我我所眼者即是本無
0697a10: 今有已巳有還無其生之時無所從來及其滅
0697a11: 時亦無所至雖有業果無有作者無有捨陰
0697a12: 及受陰者如汝所問云何我者我即期也誰
0697a13: 是我者即是業也何緣我者即是愛也比丘
0697a14: 譬如二手相拍聲出其中我亦如是眾生業
0697a15: 愛三因緣故名之為我比丘一切眾生色不
0697b01: 是我我中無色色中無我乃至識亦如是比
0697b02: 丘諸外道輩雖說有我終不離陰若說離陰
0697b03: 別有我者無有是處一切眾生行如幻化熱
0697b04: 時之比丘五陰皆是無常無樂無我無淨
0697b05: 善男子爾時多有無量比丘觀此五陰無我
0697b06: 我所得阿羅漢果善男子我諸弟子聞是說
0697b07: 已不解我意唱言如來定說無我善男子我
0697b08: 於經中復作是言三事和合得受是身一父
0697b09: 二母三者中陰是三和合得受是身或時復
0697b10: 說阿那含人現般涅槃或於中陰入般涅槃
0697b11: 或復說言中陰身根具足明了皆因業如
0697b12: 淨醍醐我或時說弊惡眾生所受中陰如世
0697b13: 間中麤澀氀褐純善眾生所受中陰如波羅
0697b14: 奈所出白我諸弟子聞是說已巳不解我意
0697b15: 唱言如來說有中陰我復說言無色眾生無
0698a01: 有中陰善男子我諸弟子聞是說已巳不解我
0698a02: 意唱言佛說定無中陰善男子我於經中復
0698a03: 說有退何以故因於無量懈怠懶惰諸比丘
0698a04: 等不修道故說退五種一者樂於多事二者
0698a05: 樂說世事三者樂於睡眠四者樂近在家五
0698a06: 者樂多游行以是因緣令比丘退說退因緣
0698a07: 復有二種一內二外阿羅漢人雖離內因不
0698a08: 離外因以外因緣故則生煩惱生煩惱故則
0698a09: 便退失我諸弟子聞是說已巳不解我意唱言
0698a10: 如來定說有退善男子經中復說譬如焦炭
0698a11: 不還為木亦如瓶壞更無瓶用煩惱亦爾阿
0698a12: 羅漢斷終不還生善男子我諸弟子聞是說
0698a13: 已巳不解我意唱言如來定說無退善男子我
0698a14: 經中說一切眾生作善惡業捨身之時四大
0698a15: 於此即時散壞純善業者心即上行純惡業
0698b01: 者心即下行善男子我諸弟子聞是說已不
0698b02: 解我意唱言如來說心定常善男子我於一
0698b03: 時為頻婆娑羅王而作是言大王當知色是
0698b04: 無常何以故從無常因而得生故是色若從
0698b05: 無常因生智者云何說言是常若色是常不
0698b06: 應壞滅生諸苦惱今見是色散滅破壞是故
0698b07: 當知色是無常乃至識亦如是善男子我諸
0698b08: 弟子聞是說已巳不解我意唱言如來說心定
0698b09: 斷善男子我經中說我諸弟子受諸香華金
0698b10: 銀寶物妻子奴婢八不淨物獲得正道得正
0698b11: 道已巳亦不捨離我諸弟子聞是說已巳不解我
0698b12: 意定言如來說受五欲不妨聖道又我一時
0698b13: 復作是說在家之人得正道者無有是處善
0698b14: 男子我諸弟子聞是說已巳不解我意唱言如
0698b15: 來說受五欲定遮正道。善男子我經中說
0699a01: 佛性具有六事一常二實三真四善五淨六
0699a02: 可見我諸弟子聞是說已巳不解我意唱言佛
0699a03: 說眾生佛性離眾生有善男子我又說言眾
0699a04: 生佛性猶如虛空虛空者非過去非未來非
0699a05: 現在非內非外非是色聲香味觸攝佛性亦
0699a06: 爾我諸弟子聞是說已巳不解我意唱言佛說
0699a07: 眾生佛性離眾生有善男子我又復說眾生
0699a08: 佛性猶如貧女宅中藏寶力士額上金剛寶
0699a09: 珠轉輪聖王甘露之泉我諸弟子聞是說已巳
0699a10: 不解我意唱言佛說眾生佛性離眾生有善
0699a11: 男子我又復說犯四重禁一闡提人謗方等
0699a12: 經作五逆罪皆有佛性如是眾生都無善法
0699a13: 佛性是善我諸弟子聞是說已巳不解我意唱
0699a14: 言佛說眾生佛性離眾生有善男子我於處
0699a15: 處經中說言一人出世多人利益一國土中
0699b01: 二轉輪王一世界中二佛出世無有是處我
0699b02: 諸弟子聞是說已巳不解我意唱言佛說無十
0699b03: 方佛我亦於諸大乘經中說有十方佛善男
0699b04: 子如是諍訟是佛境界非諸聲聞緣覺所知
0699b05: 若人於是生疑心者猶能摧壞無量煩惱如
0699b06: 須彌山若於是中生決定者是名執著迦葉
0699b07: 菩薩白佛言世尊云何執著佛言善男子如
0699b08: 是之人若從他聞若自尋經若他故教於所
0699b09: 著事不能放捨是名執著世尊如是執著為
0699b10: 是善耶是不善耶善男子如是執著不名為
0699b11: 善何以故不能摧壞諸疑網故世尊如是人
0699b12: 者本是不疑云何說言不壞疑網善男子夫
0699b13: 不疑者即是疑也世尊若有人謂須陀洹人
0699b14: 不墮三惡是人亦當名著名疑善男子是可
0699b15: 名定不得名疑如人先見牛與水牛後遙見
0700a01: 牛便生疑想彼是牛耶是水牛耶一切眾生
0700a02: 先見二物後便生疑何以故心不了故我亦
0700a03: 不說須陀洹人有墮三惡不墮三惡是人何
0700a04: 故生於疑心迦葉言世尊如佛所說要先見
0700a05: 已然後疑者有人未見二種物時亦復生疑
0700a06: 何等是耶善男子所謂涅槃世尊譬如有人
0700a07: 路遇濁水然未曾見而亦生疑如是水者深
0700a08: 耶淺耶是人未見云何生疑善男子夫涅槃
0700a09: 者即是斷苦非涅槃者即是苦也一切眾生
0700a10: 見有二種見苦非苦苦非苦者即是飢渴寒
0700a11: 熱瞋喜病瘦安隱老壯生死繫縛解脫恩愛
0700a12: 別離怨憎聚會眾生見已即便生疑當有畢
0700a13: 竟遠離如是苦惱事不是故眾生於涅槃中
0700a14: 而生疑也汝意若謂是人先來未見濁水云
0700a15: 何疑者是義不然何以故是人先於餘處見
0700b01: 已是故於此未曾到處而復生疑世尊是人
0700b02: 先見深淺處時已巳不生疑於今何故而復生
0700b03: 疑佛言善男子本未行故所以生疑是故我
0700b04: 言不了故疑迦葉菩薩復白佛言世尊如佛
0700b05: 所說疑即是著著即是疑為是誰耶善男子
0700b06: 斷善根者世尊何等人輩云斷善根善男子
0700b07: 若有聰明黠慧利根能善分別遠離善友不
0700b08: 聽正法不善思惟不如法住如是之人能斷
0700b09: 善根善男子斷善根者非是下劣愚鈍之人
0700b10: 世尊如是之人何時當能還生善根佛言善
0700b11: 男子是人二時還生善根初入地獄出地獄
0700b12: 時。迦葉菩薩白佛言世尊如佛所說云何
0700b13: 名因亦是過去現在未來果亦過去現在未
0700b14: 來非是過去現在未來佛言善男子五陰二
0700b15: 種一者因二者果是因五陰是過去現在未
0701a01: 來是果五陰亦是過去現在未來亦非過去
0701a02: 現在未來善男子一切無明煩惱等結悉是
0701a03: 佛性何以故佛性因故從無明行及諸煩惱
0701a04: 得善五陰是名佛性從善五陰乃至獲得阿
0701a05: 耨多羅三藐三菩提是故我於經中先說眾
0701a06: 生佛性如雜血乳血者即是無明行等一切
0701a07: 煩惱乳者即是善五陰也是故我說從諸煩
0701a08: 惱及善五陰得阿耨多羅三藐三菩提如眾
0701a09: 生身皆從精血而得成就佛性亦爾須陀洹
0701a10: 人斯陀含人斷少煩惱佛性如乳阿那含人
0701a11: 佛性如酪阿羅漢人猶如生酥從辟支佛至
0701a12: 十住菩薩猶如熟酥如來佛性猶如醍醐善
0701a13: 男子現在煩惱為作障故令諸眾生不得
0701a14: 見世尊若言五陰是佛性者云何說言眾生
0701a15: 佛性非內非外善男子眾生不解即是中道
0701b01: 我為眾生得開解故說言佛性非內非外眾
0701b02: 生佛性非內六入非外六入內外合故名為
0701b03: 中道是故如來宣說佛性即是中道非內非
0701b04: 外故名中道云何名為非內非外善男子或
0701b05: 言佛性即是外道何以故菩薩摩訶薩於無
0701b06: 量劫在外道中斷諸煩惱調伏其心教化眾
0701b07: 生然後乃得阿耨多羅三藐三菩提是以佛
0701b08: 性即是外道或言佛性即是內道何以故菩
0701b09: 薩雖於無量劫中修習外道若離內道則不
0701b10: 能得阿耨多羅三藐三菩提是以佛性即是
0701b11: 內道是故如來遮此二邊說言佛性非內非
0701b12: 外亦名內外是名中道復次善男子或言佛
0701b13: 性即是如來金剛之身三十二相八十種好
0701b14: 何以故不虛誑故或言佛性即是十力四無
0701b15: 所畏大慈大悲及三念處首楞嚴等一切三
0702a01: 昧何以故因是三昧生金剛身三十二相八
0702a02: 十種好故是故如來遮此二邊說言佛性非
0702a03: 內非外亦名內外是名中道復次善男子或
0702a04: 有說言佛性即是內善思惟何以故離善思
0702a05: 惟則不能得阿耨多羅三藐三菩提故是故
0702a06: 佛性即是內善思惟復有說言佛性是外謂
0702a07: 檀波羅密從檀波羅密得阿耨多羅三藐三
0702a08: 菩提是以說言檀波羅密即是佛性或有說
0702a09: 言佛性是內謂五波羅密離是五事當知則
0702a10: 無佛性因果是以說言五波羅密即是佛性
0702a11: 是故如來遮此二邊說言佛性非內非外亦
0702a12: 內亦外是名中道復次善男子或有說言佛
0702a13: 性在內譬如力士額上寶珠何以故常樂我
0702a14: 淨如寶珠故是以說言佛性在內或有說言
0702a15: 佛性在外如貧女寶藏何以故方便見故佛
0702b01: 性亦爾在眾生外以方便故而得見之是故
0702b02: 如來遮此二邊說言佛性非內非外亦內亦
0702b03: 外是名中道善男子眾生佛性非有非無所
0702b04: 以者何佛性雖有非如虛空何以故世間虛
0702b05: 空雖以無量善巧方便不可得見佛性可見
0702b06: 是故雖有非如虛空佛性雖無不同兔角何
0702b07: 以故毛兔角雖以無量善巧方便不可得
0702b08: 生佛性可生是故雖無不同兔角是故佛性
0702b09: 非有非無亦有亦無云何名有一切悉有是
0702b10: 諸眾生不斷不滅猶如燈乃至得阿耨多
0702b11: 羅三藐三菩提是故名有云何名無一切眾
0702b12: 生現在未有一切佛法常樂我淨是故名無
0702b13: 有無合故即是中道是故佛說眾生佛性非
0702b14: 有非無善男子如有人問是種子中有果無
0702b15: 耶應定答言亦有亦無何以故離子之外不
0703a01: 能生果是故名有子未出芽是故名無以是
0703a02: 義故亦有亦無所以者何時節有異其體是
0703a03: 一眾生佛性亦復如是若言眾生中別有佛
0703a04: 性者是義不然何以故眾生即佛性佛性即
0703a05: 眾生直以時異有淨不淨若有說言乳中有
0703a06: 酪是名執著若言無酪是名虛妄離是二事
0703a07: 應定說言亦有亦無何故名有從乳生酪因
0703a08: 即是乳果即是酪是名為有云何名無色味
0703a09: 各異服用不同善男子若言乳中有酪性者
0703a10: 乳即是酪酪即是乳其性是一何因緣故乳
0703a11: 在先出酪不先生若有因緣一切世人何故
0703a12: 不說若無因緣何故酪不先出若酪不先出
0703a13: 誰作次第乳酪生酥熟酥醍醐是故知酪先
0703a14: 無今有若先無今有是無常法善男子若有
0703a15: 說言乳有酪性能生於酪水無酪性故不生
0703b01: 酪是義不然何以故水草亦有乳酪之性所
0703b02: 以者何因於水草則生乳酪若乳中定有酪
0703b03: 性水草無者是名虛妄何以故心不等故故
0703b04: 名虛妄若言乳中定有酪者酪中亦應定有
0703b05: 乳性何因緣故乳中出酪酪不出乳若無因
0703b06: 緣當知是酪本無今有是故智者應言乳中
0703b07: 非有酪性非無酪性善男子是故如來於是
0703b08: 經中說如是言一切眾生定有佛性是名為
0703b09: 著若無佛性是名虛妄智者應說眾生佛性
0703b10: 亦有亦無善男子四事和合生於眼識何等
0703b11: 為四眼色明欲是眼識性非眼非色非明非
0703b12: 欲從和合故便得出生如是眼識本無今有
0703b13: 已有還無是故當知無有本性乳中酪性亦
0703b14: 復如是若有說言水無酪性故不出酪是故
0703b15: 乳中定有酪性是義不然何以故一切諸法
0704a01: 異因異果亦非一因生一切果非一切果從
0704a02: 一因生善男子如從四事生於眼識不可復
0704a03: 說從此四事應生耳識是故我於是經中說
0704a04: 因生故法有因滅故法無善男子如我所說
0704a05: 十二部經或隨自意說或隨他意說或隨自
0704a06: 他意說我常宣說一切眾生悉有佛性是名
0704a07: 隨自意說一切眾生不斷不滅乃至得阿耨
0704a08: 多羅三藐三菩提亦名隨自意說如我所說
0704a09: 十住菩薩少見佛性是名隨他意說一切眾
0704a10: 生悉有佛性煩惱覆故不能得見我說如是
0704a11: 汝說亦爾是名隨自他意說善男子如來或
0704a12: 時為一法故說無量法如經中說一切梵行
0704a13: 因善知識一切梵行因雖無量說善知識則
0704a14: 已巳攝盡如我所說一切惡行邪見為因一切
0704a15: 惡行因雖無量若說邪見則已攝盡或說阿
0704b01: 耨多羅三藐三菩提信心為因是菩提因雖
0704b02: 復無量若說信心則已攝盡如來雖說無量
0704b03: 諸法以為佛性然不離於陰入界也善男子
0704b04: 如來說法為眾生故有七種語一者因語二
0704b05: 者果語三者因果語四者喻語五者不應說
0704b06: 語六者世流布語七者如意語。善男子信
0704b07: 有二種一者信正二者信邪言有因有果有
0704b08: 佛法僧是名信正言無因果三寶性異是名
0704b09: 信邪若人雖信佛法僧寶不信三寶同一性
0704b10: 相雖信因果不信得者是人名為信不具足
0704b11: 信不具足故所受禁戒亦不具足戒有二種
0704b12: 一者作戒二者無作戒是人雖具作戒不具
0704b13: 無作戒是故名為戒不具足信戒不具故所
0704b14: 修多聞亦不具足如來所說十二部經唯信
0704b15: 六部不信六部是故名為聞不具足是人不
0705a01: 具如是三事所修智慧亦不具足如經說言
0705a02: 如來即是解脫解脫即是如來如來即是涅
0705a03: 槃涅槃即是解脫於是義中不能分別是故
0705a04: 名為智不具足若自知見不具足故求近善
0705a05: 友樂諮未聞聞已樂受受已巳樂善思惟善思
0705a06: 惟已能如法住云何為住常樂見善光明
0705a07: 故若佛出世若不出世終不造惡是名為住
0705a08: 世尊復說偈曰。
0705a09: 若人善能分別義至心求於沙門果
0705a10: 若能訶責一切有是人名為如法住
0705a11: 若能供養無量佛則能無量世修道
0705a12: 若受世樂不放逸是人名為如法住
0705a13: 親近善友聽正法內善思惟如法住
0705a14: 樂見光明修習道獲得解脫安隱住
0705a15: 
0705b01: 御錄經海一滴卷之十八
0705b02: 
0705b03: 音釋
0705b04: 蘆菔上龍都切音盧下步黑切音匐蘆菔藥名。氀凌如切音閭毛布也。
