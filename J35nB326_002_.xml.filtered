0486b01: 鼎湖山木人居在禪師剩稿卷二
0486b02: 侍者傳調錄
0486b03: ○警策緇素
0486b04: 世界空花。人身夢幻。一切諸法。悉屬無常。無可恃怙。
0486b05: 若不修行。則隨其幻境飄流。長劫無有返期。是故如
0486b06: 來愍此。出現於世以法教之。令其息煩惱火。竭愛欲
0486b07: 流。處涅槃城。脫生死殼。然修行徑路非一要而言之
0486b08: 有三。曰參禪念佛修觀禪本無門。非夙具靈根。多墮
0486b09: 岐途。末劫庸流誠難悟入。觀心微細。如無般若之慧
0486b10: 罕能階證。惟有念佛一門。最為捷徑。自古至今。愚智
0486b11: 同修。男女共趣萬無一失。如四料揀所明。秪要自辦
0486b12: 肯心。勿疑自之不得。但心心不忘六字洪名。目觀耳
0486b13: 聽。歷歷分明。稍不分明。非昏沉即散亂。速宜發起精
0486b14: 進。續前淨念。光陰不棄。自然淨念相繫。縱未相繫。而
0486b15: 心心淨土。念念彌陀。即寸步不移。現處極樂。又何待
0486b16: 身後神歸安養。有斯勝利。可不努力向前。將此數十
0486b17: 年之幻質。換得常樂。我淨之法身。寧不快哉。寧不快
0486b18: 哉。頌曰。三界猶火宅。八德本清涼。欲離堪忍土。棲心
0486b19: 安養鄉。六字如輪轉。淨念自相將。彌陀非別有。智人
0486b20: 當自強。八萬四千相。不離我心王。何勞再按指。方為
0486b21: 極樂邦。西方淨土。池中。水有八功德。一澄淨。二清涼。三甘美。四輕軟。五潤澤。六安和。七除患。八增
0486b22: 益安養。即極樂。
0486b23: 策西來山主朱玉翠
0486b24: 道曠如空不可睹。有錢難買百年老。罪福將來皆自
0486b25: 見。勸君努力修行好。老人去來皆無他。只愛他人作
0486b26: 佛祖。西方有路須當去。地獄無門切勿造。持齋即是
0486b27: 極樂。因念佛由來生淨土。此語真實決不虛真是保
0486b28: 身妙靈符。
0486b29: 策具五近事還潮陽來時途中遇綠林
0486b30: 冒雪求真道。中途遘魔羅。直趨無有疑。得禮阿彌陀。
0486c01: 終心不退轉。必定度娑婆。要浴八德池。淨念滌煩波。
0486c02: 淨土從心得。自性即彌陀。行深功復滿。金臺桂薜蘿。
0486c03: 欲求早解脫。此去勿蹉跎。若悟苦海深。急須好回柁。
0486c04: 策劉閏心近事
0486c05: 人生如夢幻。備足八種苦。當早求解脫。棲神安養好。
0486c06: 若問彼中因。信為第一步。淨念是真行。願堅即徑路。
0486c07: 直趨無有疑。出斯堪忍土。
0486c08: 策禪堂
0486c09: 生死呼吸。何無怖懼。汝經不明。汝律非著。心地未了。
0486c10: 佛祖何似。說著心性。瞠眼相視。一言相觸。瞋火遍地。
0486c11: 情諛相交。互為癡喜。寸絲粒食。不思來處。心識茫茫。
0486c12: 夜眠小死。一聞曉鐘。翻觔落地。魂不依形。眼尚膠黐。
0486c13: 隨堂演課。如波搖柱。食未到時。猶打瞌睡。食畢歸堂。
0486c14: 聚三說四。三板敲來。捱香到未。不是狐思。便亂猜議。
0486c15: 眼光落地。何能作主。天堂既非。地獄難避。牛胎馬腹。
0486c16: 安能免之。縱得人身。愚癡無智。要如今日。誠難得矣。
0486c17: 我此實言。決不相欺。其如不信。自看腳跟。穩未穩未。
0486c18: 倘再閑談。不遵規矩。速出山門。必不。
0486c19: 策淨業堂
0486c20: 欲修淨土。須清三業。三業既潔。淨土可成。三業不淳。
0486c21: 淨土無因。故於二六時中。勤策身口意業。身勤則坐
0486c22: 禪禮拜。口勤則諷誦默言。心勤則淨念相繫。如是晝
0486c23: 夜六時做去。即淨土現前。三昧可辦矣。六時之外不
0486c24: 得言談接對往來相看。以廢淨業工夫。如有違此規
0486c25: 約者。堂主舉罰。三諫不從者。任汝出堂東去西去。
0486c26: 策老堂
0486c27: 不烹而飲。不炊而食。要溫則溫。要熱則熱。聽板過堂。
0486c28: 碗缽他洗。肩不挑兮。物不拈指。堂房精麗。床帳斯備。
0486c29: 聖相巍峨。誠難值遇。任汝瞻禮。任汝想憶。何因而至。
0486c30: 樂已巳云極。事事皆足。王宮何異。晝夜思來。實應慚恥。
0487a01: 年既風燭。寧無恐懼。一朝臥疾。百苦交逼。眼光掩卻。
0487a02: 方悔晚矣。淨念不純。被業牽去。此生不了。曠劫難避。
0487a03: 欲脫輪迴。及時努勵。彌陀在望。時未忘伊。汝何不念。
0487a04: 剋酬慈意。但得一心。迷悟休擬。忽然觸著。彌陀即汝。
0487a05: 若了惟心。淨土在此。生即無生。去亦奚去。倘未契悟。
0487a06: 且向蓮池。同居彌陀。為汝指示。豁然解了。生佛者是。
0487a07: 策鼎湖眾職事
0487a08: 夫為職事。本是輔翼叢林。供養佛法僧寶。成辦所修。
0487a09: 自利利他之務。故須盡心竭力。猶恐心之不盡力之
0487a10: 未竭。何可厭煩託事偷安。至有所失。彼此不備。然供
0487a11: 他即是供己。各各成辦事業。所以搬柴運水無非是
0487a12: 道。作用唯在當人。豈可欣彼厭此。憚勞自逸。胡不見
0487a13: 曹溪負舂。雪峰司飯。溈山典食。徑山洗籌。百丈不作
0487a14: 不食壽昌終身力耕。俱有榜樣。悉成傳燈諸祖。由斯
0487a15: 觀之執勞服役。殊非分外事也。現前共住將二百眾
0487a16: 而常住各職事。每每缺人。有力者即宜挺身向前。奚
0487a17: 當退縮私避。除其不樂為佛為祖者。吾末奈之何也
0487a18: 矣。
0487a19: 策知客
0487a20: 知客之職。乃叢林之屬望。主人之代履。故須迎賓有
0487a21: 禮。接物和光。毋存。好惡。謙下自卑。出語必須柔和。心
0487a22: 地務宜慈愛。至於款待。豐儉隨時。雖曰山蔬麤糲。不
0487a23: 失殷勤。理亦無過。凡有緇素客至。倘有贈遺。不可輕
0487a24: 受。始得公而無私。遵佛遺制。順古清規。無忝厥職。如
0487a25: 或不然。心懷怖愛。情露瞋癡。違律明誡。自招愆咎。察
0487a26: 出。決不輕恕。
0487a27: 策典座飯頭
0487a28: 一飲一食。乃檀越信心殷重。為求福故。割妻子分。減
0487a29: 自口腹。以供眾僧。誠如金屑。易食難消。若無修行。未
0487a30: 免披毛戴角酬還。靜夜思來。可不警心。其為飯頭者。
0487b01: 固宜儉約。不可浪廢。儉則不奢。約而有準。觀眾多寡。
0487b02: 以設粥飯。不得多剩。致生三過。一者暴賤信施。二者
0487b03: 虧損常住。三者宿餿眾食不安。粒米七斤。可不畏之。
0487b04: 其典座者。更宜檢點。苟無護惜之心。自招愆于長劫。
0487b05: 倘有偏私。誰當代罪。因果歷然。豈容不懼。慎之。慎之。
0487b06: 策司鐘鼓
0487b07: 凡鐘鼓犍稚之聲。利益幽顯。上根聞之。立證圓通。故
0487b08: 佛敕擊鐘。令阿難悟。下根聞之。三業肅清。心意寂然
0487b09: 故古人臨終之際。遣人長鳴鐘磬。以助正念。鬼神聞
0487b10: 之。合掌敬禮。幽途息苦。地獄清涼。昔寶誌公。借武帝
0487b11: 道眼。見地獄苦相。乃問曰。何以止之。公曰。唯聞鐘磬
0487b12: 聲。其苦斬息。遂敕天下寺院擊鐘。須徐舒其聲。又南
0487b13: 唐高帝。誤殺降民。墮在獄中。囑還甦人。以奏嗣主。令
0487b14: 諸寺院。鳴鐘須延其聲。俾受苦人聞聲。得暫休息。由
0487b15: 是觀之。凡擊鐘時。須細心輕手。長延其聲。餘音將盡。
0487b16: 方續後聲。使幽途眾苦而長息。洪音萬古而不竭。即
0487b17: 此便是救苦之大士。昔莊嚴寺釋智興誠可鑒之智興
0487b18: 載六道集五卷中。
0487b19: 策禪律學
0487b20: 文字之始。本乎伏羲氏畫八卦。至五帝文而詳矣皆以
0487b21: 聖教化民。淳朴之風存焉。迨至周衰。淳朴之風凋散。
0487b22: 而孔子刪詩定樂。以易道教人。契自本性。未嘗攻詩
0487b23: 詞歌賦。及至漢晉稍興。詩賦之盛。莫若唐宋也。釋氏
0487b24: 之教。始自漢明。至于晉宋齊梁。皆以實學教人。與儒
0487b25: 道併化。嗣後人多于佛經。目為文字道理。知解由是
0487b26: 生焉。知解生。悟門絕。故鼻祖初來。掃卻文字。示以直
0487b27: 指見性之宗。二祖嗣其旨。皆以文字為糟粕。使人默
0487b28: 契心源。不落語言文字知解。是為佛祖直指之宗。自
0487b29: 唐宋五代至元。皆純金朴玉。祖祖相傳。不悖佛祖之
0487b30: 宗。明初亦不異先朝。俱禪律並行。明代將末。禪律陵
0487c01: 夷。人多怠惰。不遵佛制。自號宗門。不拘小節。放縱自
0487c02: 恣。食無晝夜。過午飽餐。違佛明制。茲不但孔門失子
0487c03: 淳儒。即釋門亦失于真僧矣。嗚呼。法之末矣。豎拳豎
0487c04: 拂。遍滿大地。誠非釋門盛事。吾憂其為釋門之衰相
0487c05: 耳。其有智者。當念如來臨涅槃之際。諄諄誨囑。俾依
0487c06: 木叉為師。始不媿為佛弟子者也。
0487c07: ○尺牘
0487c08: 與嚴清江伯
0487c09: 世間事業居士幹辦已巳極。出世機緣。當求有大了徹。
0487c10: 為金粟再世。攝化同事。無負此生昂昂丈夫。向索拄
0487c11: 杖。衲舉有拄杖與拄杖。無拄杖。奪拄杖之句。曾力參
0487c12: 實究否。此非慳吝拄杖。借句搪塞。確欲居士了明。親
0487c13: 送拄杖來也。別後懷思惟此。便風勒布。亦惟於此。冀
0487c14: 我拄杖得蚤出山為快。
0487c15: 與佟六孩居士
0487c16: 天下第一等人。堪肩第一等事。所謂第一等事者。功
0487c17: 名富貴。固非其業。即道德文章。亦非其具。是當人無
0487c18: 量劫來。生死之一大事。此事當明。甚於饑渴。而人莫
0487c19: 之顧問。最可悲痛者。厚植般若緣者。時能頓覺。悔悟
0487c20: 為遲。若居士者。真是頓覺天下之第一等人也。故乃
0487c21: 有昨來猛擔荷。衲喜不勝。今暫歸山。他時定出相訪
0487c22: 出家人。不妄語也。詩扇一握。非為芹敬。蓋以作箇念
0487c23: 頭。令記憶不忘耳。
0487c24: 與李友三學憲
0487c25: 春澤既深。物生日茂。即天文之觀。是人文之所化成
0487c26: 者也。故文章為天下之生氣。唐虞誕敷文教。達天下
0487c27: 之生氣也。生氣牿亡。天下斯講武而尟文。今中興文
0487c28: 教寄於居士。寄天下之生於居士也。生天下之福。其
0487c29: 福無量。得為居士賀。但文是生。而非所以生者。所以
0487c30: 生其性命之修乎。修性命之學。實惟釋氏。而得其傳。
0488a01: 於諸黌宮。肯賜表彰釋學一二。則天下性命修。天下
0488a02: 文章無不煥矣。居士真不負天子寄託而得其大生
0488a03: 天下者矣。辱在法契之所當饒舌者。故用具陳。
0488a04: 與陸義山中翰
0488a05: 鳳翥南來。五嶺為之彩溢。貧道固深居窮谷。亦知景
0488a06: 仰天人。第自慚疏野。未易摳瞻光霽耳。暑月辱承大
0488a07: 作金扇。正捧誦間。不覺仁風涼徹。又何啻廬山寒瀑。
0488a08: 覿面飄飛乎。居士般若根深。不忘靈山付囑獨不知
0488a09: 聞樨香公案。曾對幾長老舉揚否。台旌未云北指。倘
0488a10: 獲枉顧荒山。傾論林竹。與有欣輝焉。嘉惠疊頒感戢
0488a11: 無已巳。率此鳴謝。臨楮無任瞻溯。不宜。
0488a12: 與侯商丘伯
0488a13: 藉緣圖悟。猶有玄慕。佛山得面。未肯泛常置之。故和
0488a14: 尊韻成偈。存為法門佳話。曾在錄呈。想博笑覽矣。人
0488a15: 世福位功業。於居士已備。復少何事。所少者衣線下
0488a16: 一件大事耳。伏願一切時中。提句話頭。究此件大事。
0488a17: 於生死去來。絲毫不昧。若古龐老之參馬大師。張無
0488a18: 盡之嗣兜率悅。殊絕為何如哉。不勝祈仰。
0488a19: 與梁同菴孝廉
0488a20: 四大本空。五蘊非我。誰為病者。倘能於此當下覷破。
0488a21: 則四百四峰。一時摧落。獲大自在。方知病乃修行者
0488a22: 之良藥也。斯時正可將日前所得工夫。一一驗過。中
0488a23: 有得力的。便可向前進步。如或用不著。即須徹底掀
0488a24: 卻從頭做過。取箇灑落處。始不負居士向人開口自
0488a25: 肯也。
0488a26: 與吳幼更孝廉
0488a27: 去歲一晤。便知居士是世間挺特丈夫。蓋世知見者。
0488a28: 第於出世丈夫未立出世知見未證。若真挺特漢子。
0488a29: 當須趁時決取證入。即世出世間丈夫知見俱備。斯
0488a30: 為真實挺特者矣。雖然如是。還要做到不丈夫。不知
0488b01: 見。不挺特。無可名。不可似。是世間。非世間。是出世間。
0488b02: 非出世間。瞻之不得其形。覓之不得其蹤。閻羅老子
0488b03: 到此求禮。一場。諸聖欲與說法。不能吐舌。何生
0488b04: 死去來而不自由者哉。如或不然。未免有喫閻羅老
0488b05: 子鐵棒日在。又豈能脫其驢胎馬腹者乎。同菴卓金
0488b06: 二公。實世間伶俐丈夫。但惜其不遇作家鉗鎚手眼。
0488b07: 剝卻伶俐知見。脫皮換骨一番。故至今日。總沒交涉
0488b08: 去矣。光陰不住。居士好著眼看。道人無可相遺。唯此
0488b09: 奉贈。勿嫌不中口味。反生呵責。今時雖用不著。他日
0488b10: 或如不龜手藥者有之矣。
0488b11: 復吳幼更孝廉
0488b12: 來諭。盡屬心識卜度知見。知見立知。即無明本。縱饒
0488b13: 說得是。亦是名言。名言不到法身邊。俟公心思路絕。
0488b14: 咽喉塞斷時。方來與公說其後臨終。預前數日屏絕妻子。獨處一室。端坐而逝。
0488b15: 與徐伯昌文學
0488b16: 世事如夢。在夢非無種種事物。學道人。如從夢醒。既
0488b17: 醒不可復執夢事為實。所謂在寐做夢猶可。最怕醒
0488b18: 眼作夢。寐夢終有醒時。醒夢了無覺日。居士宜將慧
0488b19: 目。於此觀之。自然塵勞解脫。暢快平生。
0488b20: 與徐聖甫明經
0488b21: 不晤久時。想必別有一段風光透漏。雖然如是。還要
0488b22: 徹底生輝。始得不被電光閃爍。錯認定盤星也。衲去
0488b23: 冬下山。路冒風雨。遂為病困。不獲面言。今憩錫鳳城
0488b24: 註刊又為法絆。明春獲暇。徑向丈門搖錫。勿謂黃面
0488b25: 比丘闖至。原是過勘老婆子之行腳僧耳。渠祖母久歸依師。深
0488b26: 究壇經。年將八十。篤志彌切。。
0488b27: 與陶智量老優婆夷徐伯昌母。年將入十。長齋三十餘載。俗言不涉于口。出語
0488b28: 皆文。可謂女中丈夫矣。
0488b29: 三界唯心。萬法惟識。識空則萬象湛然。心寂則六道
0488b30: 斯滅。一念纔生。百千塵勞相續不斷。是故。諸修行人。
0488c01: 不成聖道。皆由識心障礙。故佛示種種法門。令之解
0488c02: 脫。愚智共修。男婦同學者。無過念佛一門。是以念念
0488c03: 彌陀六道自寂。心心淨土。寂光昭然。爾年既老矣。信
0488c04: 向修行亦有日矣。斯時正好放下緣慮。絲毫勿罣。著
0488c05: 力向前。如上急水灘頭。得力惟在後篙。猶遠行人。入
0488c06: 門只在末步。後篙若緩前篙盡廢。漂流從此為始。末
0488c07: 步苟遲。千里無用。永為伶俜之客。家鄉此失。何日云
0488c08: 歸。將此啟勸。安心淨土。注念彌陀。眼底既無寸土。胸
0488c09: 中何有子孫。秪要世念解脫。莫憂淨心不純。解脫即
0488c10: 彌陀現前。貪著。便六道穗生。美惡自知。不勞老人多
0488c11: 說。老人此去。未審何時下山。苟能念念彌陀不輟。老
0488c12: 人時時在目。所言三界唯心。萬法惟識。此之謂也。
0488c13: 與曹俊仲工部
0488c14: 世交乍親。而久疏。出世交。初淡而終厚。初之淡也。將
0488c15: 有擇焉。終之厚也。漸而進焉。非若世交乍親以利。而
0488c16: 久疏則怨也。要其始。一本自利之心。一本利人之志。
0488c17: 無自利而利人。初必為厚。終必為淡。而衲與居士亦
0488c18: 既見矣。初何其淡。而今不其厚乎。所以為厚。則志居
0488c19: 士契佛理。功名是假事。毋太認真。生死是大事。毋當
0488c20: 兒戲。欲得不迷於生死。其急學佛法乎。佛法多門。學
0488c21: 之有要。生從何來。死從何去。朝夕勤勤研究於此。則
0488c22: 得契佛理之要矣。風便具勒。意甚懸切。毋曰臥雲野
0488c23: 漢。說沒要緊話也。
0488c24: 與李文之居士
0488c25: 夏初得接清光。本昔緣之有在。知居士日課金剛般
0488c26: 若。衲為如來使者。得以金剛要義。為居士言之。夫金
0488c27: 剛般若。金剛何在。居士日用中。遇色見色。遇聲聞聲。
0488c28: 此能見能聞者。曾。為聲色所損壞否。若有損壞。則見
0488c29: 聞損於前之聲色。後之聲色無復得見聞矣。惟無所
0488c30: 損壞。故隨聲隨色。無不見不聞也。此無所損壞者。即
0489a01: 是金剛。幸居士當前識取。然既當前識取矣。則父母
0489a02: 未生前一口氣不來後。此識取者。放在何處。參之參
0489a03: 之。
0489a04: 與鍾恒璞近事
0489a05: 學道人。須要真誠虛心為本。寡慾為先。晝三夜三。彌
0489a06: 陀不輟心口。晨昏頭膝不離於地。以彌陀為父。芙蕖
0489a07: 為母。淨土為自家鄉。娑婆是暫僑舍。所有家業猶如
0489a08: 桎梏。現前妻妾視之如清淨海眾。他日方能向八功
0489a09: 德池中洗濯。四色華裏跏趺。若癡心不了。日過一日。
0489a10: 光陰不與人期。忽爾無常到來。不免閻羅老子階前
0489a11: 下跪。如此時節。欲求一禮一念。不可復得。爾時勿怨
0489a12: 老人不為公說破。老人畏此。故為預啟。莫謂他日放
0489a13: 下。然後總修。只恐時不待人。宜須逐日努力幹辦方
0489a14: 會打算。勿俟倉虛下種。難救目前饑急。倘不嫌老人
0489a15: 所說。他日彌陀為公授記。
0489a16: 與馬來若居士
0489a17: 自一見面。便意子從般若中來。必為出塵之士。至今
0489a18: 竟汩汩。為世緣中人。非道人之眼不明。則子之情欲
0489a19: 心重。不顧蜜中毒泥裡刺。現前百年。如駒過隙。當來
0489a20: 三途苦報。拂石難窮。宜靜思之。況子孝人也。夫為至
0489a21: 孝。無過立身行道。以報親恩。親既往矣。何暇於塵勞
0489a22: 世上挈挈波波。終日為他忙忙。拖泥帶水。何日云休。
0489a23: 一朝無常到來。如落湯蟛蟹相似。若真丈夫漢子。急
0489a24: 宜秉起金剛眼。觀此四大之身。如癰如蛆。如幻如化。
0489a25: 身尚不可得。況身外之妻子田園產業者乎。回頭澄
0489a26: 目一看。空花自落。夢幻斯消。然此一看。即成佛作祖
0489a27: 亦憑之也。不可將此以為等閒平常故事。此時錯過。
0489a28: 他日難逢。切思切思。
0489a29: 與斐然宋都統
0489a30: 山僧與居士一期機契。誠非偶然。今大駕奉旨移師
0489b01: 將有千山之隔。後晤未時。曾記古云。富者贈人以財。
0489b02: 仁者贈人以言。今山僧愧無財可贈。秪有一語奉勸。
0489b03: 諒高明必不見訝。所謂居士夙具善因。今生報得尊
0489b04: 貴之位。既位居尊貴。則威怒易興。群下莫敢當其鋒
0489b05: 者。獨不知群下。亦天地間從父母所出。不過欠些福
0489b06: 力。若論輪迴果報。則貴賤賢愚。似未可一定也。倘處
0489b07: 高能慈忍。則其德莫大焉。故山僧特敢勸居士。常當
0489b08: 慈愛仁物也。又凡尊貴者。多荒酒色。不知酒色二端。
0489b09: 實敗德損身之器。今居士欲期聖道。當於酒色二端。
0489b10: 常加戒慎。若此不疏欲期聖道者。恐難為說矣。至於
0489b11: 隨緣修福。如造寺齋僧。興隆佛法等。尤宜著。意勇為。
0489b12: 以此良因。能令人生生世世中。受人天勝樂殊報。山
0489b13: 僧於居士愛過。故不意率此逆耳。惟明察而行。幸甚。
0489b14: 與吳東三宗伯
0489b15: 衲錫端時。居士勞國而不遑家。尚圖終日之談。竟不
0489b16: 可得。聞今續有家矣。則出而謀國。入而教家。懷想忙
0489b17: 狀。無不為之悚畏者。雖然古德有言。從內打出者其
0489b18: 力強。從外打入者其力弱。衲輩原為弱力懦夫。故外
0489b19: 塵勞而打入焉。居士氣魄精神。學識才膽。色色過人。
0489b20: 從塵勞內打出。是其本事。但向忙時。急切捕覷。未可
0489b21: 暫置昔人承教知識。急切處提撕。一日登廁。因聞臭
0489b22: 氣。忙掩手不及。遂獲捉敗鼻孔。者些消息。非是學見
0489b23: 識揣度。得來者。唯居士念之。
0489b24: 與並賢道人洪西嚴少宰夫人
0489b25: 夫人以女身。而志參究。期了生死大事。可謂具丈夫
0489b26: 智矣。又知現前身子。安頓無處。但說諸法空。為不濟
0489b27: 事。可謂具丈夫智之聰慧者矣。參究若不實。實得此
0489b28: 身子有箇放下處。說有悟門。果是假話。夫人既具此
0489b29: 見。不愁他日得悟不真實也。但時時提句誰字話頭
0489b30: 捱拶將去。有日將他挨倒。自得真實悟門。自得身子
0489c01: 放下處。今當說者。夫人志參究了生死者。為學道也。
0489c02: 學道者。學佛也。佛何道度眾生也。夫人一發學道之
0489c03: 心。即當知度眾生為事。度眾生不必捨近求遠。環對
0489c04: 夫人之身。丈夫兒女。婢僕之屬。即眾生也。事夫以敬。
0489c05: 勿有以發其瞋心。即是度丈夫之眾生也。教子以義
0489c06: 勿有以長其癡性。即是度男女之眾生也。禦下以恩。
0489c07: 勿有以起其怨恨。即是度奴婢之眾生也。至於嚴內
0489c08: 外婦人衣裾之物。不暴露中堂。令往來者。服我夫子
0489c09: 齊家之有教。即是度外來之眾生也。若捨眾生不度。
0489c10: 而求參究了生死。此便是知頭而不知尾。有乖佛道
0489c11: 也。故為夫人言之。又見先佛世尊。教化在家優婆塞
0489c12: 優婆夷。多此等語。今夫人及夫主。既資道人受優婆
0489c13: 塞優婆夷戒。是道人所當教化者。故如佛而教化之。
0489c14: 勿以為異。
0489c15: 與林直衢居士
0489c16: 面隔周除。時如瞬息。未審比來道念情念。優劣何如。
0489c17: 莫謂妄本真如。奚優奚劣。如此非但認賊作子。元是
0489c18: 箇混沌禪婆。何名禪家子弟。必是碧眼胡兒。自然還
0489c19: 他真偽。於此檢點得出。方許無第二人。具大信者。須
0489c20: 具大慧。以慧觀察。始不自昧。而亦不受他瞞。切忌本
0489c21: 自現成。何勞頭上安頭之說。
0489c22: 與玄翎菴主
0489c23: 夫欲修行。先須厭世。人命無常。口氣不來。前路茫茫
0489c24: 不知何往。未離三毒。必墜三途。淨念不純。何能往生
0489c25: 極樂。是為袈裟腳下失卻人身。自當痛念生死精勤
0489c26: 行道。動靜不離彌陀。心心念歸極樂。此身尚當深生
0489c27: 厭離。何況身外之物。口勿談世事。心不涉俗緣。非賢
0489c28: 不友。非聖不宗。幸勿我是他非。亂自心源。徒眾少畜。
0489c29: 世利莫貪。煩惱無明。必定要除。貪瞋邪見。不可安在
0489c30: 胸中。既是好心出家。當聽吾言。如或不信。他日勿怨
0490a01: 老人。不為你說。
0490a02: 與曾續慈清士
0490a03: 聞子失孫。生大憂惱。然子今失正念。老人憂惱尤甚。
0490a04: 以子不自覺空花而作實想。空花本由生。若無
0490a05: 時。花將奚在。故曰。境因心生。心若無生。境亦不有。又
0490a06: 夫有生必滅。有聚必散。愛別離苦。子寧不知。苟實不
0490a07: 知。則學道俱成水月矣。倘實知之。而故作小兒戲。可
0490a08: 一大胡盧也。若是智人。應以智眼觀此生滅別離之
0490a09: 境。縱不能入無生。而亦增一分道意。豈不見龐居士。
0490a10: 被女靈照奪先而逝。居士即呵呵。而隨之坐脫。龐公
0490a11: 手段固子無有。而反生愁惱。自失正念。取笑旁觀。速
0490a12: 宜知省好。
0490a13: 與西來山朱玉翠眾居士
0490a14: 鼎湖。與白象林。相去不千里。屢擬買棹還山。竟為事
0490a15: 緣淹滯。頻年虛約。其過深矣。然非厚彼薄此。蓋實葛
0490a16: 藤未了。惟有道者。能諒之耳。今夏閒能閒。當即料理
0490a17: 歸帆。與眾居士坐松風。談水月。此時不得說實相無
0490a18: 色貌。真言有義路也。
0490a19: 與尚世明副戎
0490a20: 昨接名言。語投針芥。信非夙緣所至。莫能有此。且承
0490a21: 飽我香飯。至今毛孔馥郁未已巳。獨不識末法鮮慧比
0490a22: 丘。何以報德耳。雖然自愧慧鮮。猶喜具些肉眼。見遍
0490a23: 界人。雞鳴昏夜。名利填胸。放恣六情。奔逐塵境。未嘗
0490a24: 返照知非。以釋重擔又不知現前。念生念滅。即是當
0490a25: 來生死種子。流轉三界根株。居士夙植福慧。靈根迅
0490a26: 發。不受物欲所惑。不被阿師所瞞。是超群拔萃挺特
0490a27: 丈夫矣。然向上一事。雖人人有分。而機有大小敏鈍。
0490a28: 功有死活延速。悟有時節因緣。今居士具大根利器。
0490a29: 須在活路上著足。凡舉心觸目。當下即要討箇明白。
0490a30: 不可放過。看渠渠是誰。畢竟是何物。倘有會處。切勿
0490b01: 便作聖解。恐是暫時岐路。況悟有淺深。邪正難分。所
0490b02: 以古人教人立在轉處。勿死一路。方得活潑潑地。一
0490b03: 日因緣時至。便階大自在無疑之地。斯時順風唾去
0490b04: 咸是妙用。信手拈來。無非丈六金身。又何生死之可
0490b05: 了。三界之可出。噫。婆心沙門。不覺卒此醜陋。幸為一
0490b06: 皆掃卻。感謝感謝。
0490b07: 與昂溪大師
0490b08: 空王風化。與法兄同歸。獦獠家鄉。與法兄同出。自天
0490b09: 湖判袂後。唯向別峰相見耳。頃聞法兄修行不密。被
0490b10: 人天子見知。此又因緣不偶。視弟才如枯櫟。跡類閒
0490b11: 雲。則相去天壤矣。數年因忞著佛祖葛藤。未遑修候。
0490b12: 殊抱歉然。何時移錫桑梓。俾弟得以面教。幸何如之。
0490b13: 拙刻呈覽。臨楮瞻溯不宣。
0490b14: 與何象宣清士
0490b15: 昨一書邀子到山。共話林泉。久望不至。將無道心有
0490b16: 所退步乎。抑無竟為俗緣所羇絆乎。二者皆非慕道
0490b17: 人所宜也。然處家世事。雖云不無。而不可全身坐在
0490b18: 其中。甘為火宅中人。必須從火裏發出蓮花。方是居
0490b19: 家佛子。日月如箭。轉息即是來生。心識既被世事所
0490b20: 昏。何能定其生方。人身若失。三途難免。豈不辜子在
0490b21: 佛門走一遭耶。須知世間。乃夢幻境界。此身尚是棄
0490b22: 物況其身外所有者耶。速當著眼看破。早歇世俗任
0490b23: 馳。即此便是入道階徑。他日方保子有歸家日在。不
0490b24: 然千生萬劫。猶為貧苦僑客也。
0490b25: 與何壬生明經
0490b26: 別來多歲。知居士必植無限福因。第慮於自心自性。
0490b27: 想未有箇入處。然居士自童年歸依老人。實乘宿緣
0490b28: 感發。天性自然。然非慕玄微。而稽首于北。無乃求福
0490b29: 壽之所至。故老人向來。皆以平淡話奉勸。曾未與一
0490b30: 滋味言相益。斯非道人之咎。實知居士未識三界火
0490c01: 宅人生夢幻。五欲淤泥埋盡世間多少伶俐漢子。百
0490c02: 年之後。竟作何如。唯隨業識升沉。誠難保免淪墜。人
0490c03: 生百歲福鮮業多。即一日中。造福無幾。慕善可知。殺
0490c04: 生忿嫉。婬欲愛染。驕奢人我。貪名邀譽。縱蕩身心。慳
0490c05: 惜分文。唯知己有。豈念他乏。只曉自樂。寧知他苦。如
0490c06: 此校之。十二時中。善如毫芒。業乃難紀。所以輪迴三
0490c07: 界者。皆由不善業識。業識不斷。生死牽連。故云。一失
0490c08: 人身。萬劫難復。其有欲斷牽連者。唯秉起金剛王寶
0490c09: 劍。此劍即吾人現前般若妙智。能斷無明業識種子。
0490c10: 能趣涅槃彼岸。若真丈夫。下刀即要見血。業識命根
0490c11: 若斷。方來與老人一驗。何如。
0490c12: 與博山穎學禪師
0490c13: 自贛州與老兄及羅峰兄。聚首團樂。此時相得歡甚。
0490c14: 不知俱在化城中。判袂以來。忽忽將三十餘年往矣。
0490c15: 固聞問雖疏。而別峰相見。曾不隔于纖塵。今夏機上
0490c16: 座來。知老兄法席日隆。慶甚快甚。弟恨碌碌庸。不
0490c17: 能振奮開化一方。為父祖出氣。深自愧恧。乃欲覓一
0490c18: 荒山活埋。無那頂湖雞肋。不獲自由。想老兄天耳聞
0490c19: 之。不大胡盧絕倒乎。
0490c20: 與華山見月律師
0490c21: 佛日垂暮。魔風久扇。老兄從菩薩誓中來。扶揚律學。
0490c22: 啟人天之覺路。為一代之作家。蓋弟景欽有年。每以
0490c23: 未獲披晤為歉。豈其分緣之獨慳耶。弟年來。著得律
0490c24: 釋二部。共五十餘卷。其中麤明律旨。誠堪為後學指
0490c25: 南。道兄宴寂之餘。不妨一鑒及也。
0490c26: 與江景升總戎
0490c27: 別教瞬息數年矣。川嶺迢迢。魚鴈荒疏。想大作用人。
0490c28: 一片仁心。為國。為民。自應隨時納福。不煩貧道贅祝
0490c29: 可知。獨聚首劇談。不知為何日在耳。向承寶幡見壽。
0490c30: 足仞雅情謝謝。茲類隨比丘來。便勒一言詢候。倘或
0491a01: 明春興到。摳衣庭階。未可期也。世諦空花。有身皆幻。
0491a02: 唯勤猛省。深入道。是禱。
0491a03: 與曉湘李宗伯
0491a04: 老居士現宰官身。而說法。遠近爭傳。貧道固深居巖
0491a05: 谷。而披沐遐風。亦云久矣。前載接教。雄談臭辯。不啻
0491a06: 淨名。別後還山。而未嘗不憶居士得心無礙。應物自
0491a07: 由也。啟者。先師歸寂。眾弟子輩。議塔全身於本山。茲
0491a08: 欲得居士揮撰塔銘。增飭輪相。惟老居士。與先師針
0491a09: 芥莫逆。必不慳此數行珠玉。為先師揭露光明于不
0491a10: 朽也。萬惟鼎諾。則不但貧道與諸子感荷。即先師圓
0491a11: 寂照中亦欣慶無量矣。
0491a12: 鼎湖山木人居在禪師剩稿卷二
0491a13: 音釋
0491a14: 諛音于諂諛。黐音癡。膠黏鳥獸。餿同。音搜。飯壞也。犍稚稚。訛作椎。凡木石銅鐵。打能鳴
0491a15: 者名曰犍稚。僑音橋。旅寓之居。捱音涯。延捱。又拒也。拶音贊入聲。逼拶也。挨音矮平聲。
0491a16: 推也。三毒貪瞋癡。三途畜生。餓鬼。地獄。涅槃此云圓寂。如來萬德已巳備。名圓。諸障永盡。
0491a17: 名寂。木叉梵語具云波羅提木叉。此云保解脫。即戒也。謂保任持戒者。解脫生死也。今人謂持戒為
0491a18: 執著。是則。不執著。生死不得解脫也。豈不見古知識午後過訪。惟煎橘皮湯款敘。何曾別設飲食。又宋楊
0491a19: 億。清規序云。齋粥二時均遍。表法食雙運也。是知古之叢林。無一不遵佛戒律也。訝牙去聲疑怪也。
0491a20: 四百四峰身之地水火風四大。一大有百一病生。四大共有四百四病也。闖或作覘。窺覘也。
0491a21: 覷音娶。伺視。倘應作儻。今隨俗作倘。伶俐應作靈利。今隨俗作伶俐。使易曉。應作第。今
0491a22: 隨俗作。瞞應作謾。音滿平聲。今隨俗作瞞。三業身口意。六根眼。耳。鼻。舌。身。意。六塵
0491a23: 色。聲。香。味。觸。法。分衛即乞食也。六度即六波羅蜜。一布施。二持戒。三忍辱。四精進。五釋定。六智
0491a24: 慧。是為六波羅蜜。以自度度他。故云六度。八萬四千相謂阿彌陀佛。身具八萬四千相好也。
0491a25: 過午正言過中午有八刻前四刻名時。後四刻名非時。不得噉嚼。律云。日過西一線。即名非時。凡出
0491a26: 家受佛十戒。二百五十大戒。皆制不得非時噉嚼。今以食噉無時者自號宗門而以非時食噉為宗門。阿
0491a27: 誰不會。但不敢逆佛違律耳。然宗門亦受佛二百五十戒。除其不受佛戒。即無犯戒罪也。雲棲大師竹窗
0491a28: 二筆云越地安禪。夜作齋。其名曰放參飯。競為侈靡。勝於午齋相沿成習久矣。昔有尊宿聞鄰房僧午後
0491a29: 作食不覺。泣下悲佛法之陵夷也。故僧禁過午食。況夜食耶。律言。人間碗缽作聲。餓鬼咽中起火。乃於漏
0491a30: 深人靜。而砧几盤盂。音響徹其耳根。又煎煮烹炮馨香發其鼻識。忘慈悲之訓。恣口腹之欲。於心安乎。況
0491b01: 持過午者。午後至明。不食纖物。我等晚有藥石。何不知足之甚。○藥石。謂八種果汁。及薑。椒蜜。石蜜也。
0491b02: 唐。釋智燈恒持金剛般若。勤不知倦。貞元中遇疾。而死。弟子啟手猶熱。不即入木。經七日還穌。云。初見冥
0491b03: 中若王者。以念經故。合掌降階。因問訊曰。更容上人十年在世。勉出生死。因問人間眾僧日中後。食薏苡
0491b04: 仁為藥食。還是已巳否。王曰。此大違本教。燈報云。律中有正非正開遮之條如何。王曰。此乃後人加之。非佛
0491b05: 意也。遠近聞之。諸客僧至。乃至有中後不飲水者。智者睹此。自當警之。
0491b06: 　　　弟子正雪等奉資敬刻
0491b07: 　　剩稿一卷四恩總報六道咸資與諸有情
0491b08: 　　　生極樂國
0491b09: 　　　康熙癸亥孟夏吉旦識
0491b10: 　　　弟子等融等捐資奉刻
0491b11: 　　剩稿第二卷不墮三途八難生死永離得
0491b12: 　　　生極樂成等正覺
0491b13: 　　　康熙癸亥孟秋吉旦識
