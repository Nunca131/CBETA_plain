0443c01: 天聖廣燈錄卷第七　　　〔宋實〕
0443c02: 
0443c03: 第二十九祖惠可大師者武牢人也。姓姬氏。父寂。未
0443c04: 有子時。自念。我家崇善。豈無令子。禱之既久。一夕。
0443c05: 感異光照室。其母因而懷。及長。遂以照室之瑞。名
0443c06: 之曰光。自幼志氣不群。涉詩書。尤精佛學。不事家
0443c07: 產。好遊山水。即抵雒陽龍門香山寺。依寶靜禪師出
0443c08: 家受具。復遊講肆。探大小乘義。年三十二。返香
0443c09: 山。忽有一神人謂曰。將欲受果。何滯此耶。大道非遙。
0443c10: 汝其南矣。光知神助。因改名神光。翌日。覺頭痛如刺剌。
0443c11: 其師欲治之。空中有聲曰。此乃換骨。非常痛也。光遂
0443c13: 汝相吉祥。當有所證。神令汝南者。斯則少林達磨大
0443c15: 達磨章具之矣。自少林託化西歸。大師既闡真風。是
0443c16: 求法嗣。至北齊天平年中。有一居士。不言名氏。聿來
0443c17: 設禮。而問師曰。弟子身纏風恙。請為懺罪　師曰。將
0443c18: 罪來。與汝懺　居士云。覓罪了不可得　師曰。與汝
0443c19: 懺罪竟　居士即投師出家受具。宜名僧璨。自茲疾
0443c20: 已巳。經三年。師乃告之曰。菩提達磨遠自竺乾以正法
0443c21: 眼藏密付於吾。吾今授汝。并達磨信衣。汝當守護。無
0443c22: 令斷絕。聽吾偈曰。
0443c23: 本來緣有地因地種華生本來無有種
0443c24: 華亦不能生
0444a01: 大師付衣法已巳。又曰。汝受吾教。宜處深山。未可行化。
0444a02: 當逢國難　璨曰。師既預知。願垂示誨　師曰。茲乃
0444a03: 傳般若多羅懸記云。心中雖吉外頭凶是也。吾校年
0444a04: 代。正在於汝。當諦思前言。勿罹世難。然吾亦有宿累。
0444a05: 今要酬之。善去善行。俟時傳付。言已巳。即往鄴都。韜光
0444a06: 混跡。變易儀相　人或問之。何故如是　師曰。我自
0444a07: 調心。何關汝事。又於管城寺談法。聽者林會。時有辨
0444a08: 和法師者。於寺門講涅槃經。學徒聞師闡法。稍稍引
0444a09: 出。辨和不勝其憤。興謗于邑宰翟仲侃。仲侃惑其邪
0444a10: 說。加師以非法。師怡然委順。識真者。謂之償債。時年
0444a11: 一百七歲。即隋文帝開皇年中也。後葬于磁州滏陽
0444a12: 懸東北七十里　唐德宗諡謚大祖禪師。釋法琳撰
0444a13: 云。翟仲侃生前為牛。御者恚其喘而斃之。牛。今邑宰
0444a14: 也。昔御者。師焉。宿報當酬爾。
0444a15: 第三十祖僧璨大師者不知何許人也。初以白衣謁
0444a16: 二祖。既受度傳法。隱于舒州皖公山。屬後周武帝破
0444a17: 滅佛法。至隨開皇中。有沙彌道信。始年十四。來禮師
0444a18: 曰。願和尚慈悲。賜與解脫法門　師曰。誰縛汝　曰。
0444a19: 無人縛　師曰。既無人縛。即是解脫。何須更求解脫
0444a20: 　信於言下大悟。服勤九載。披剃受具。師知其緣熟。
0444a21: 乃付衣法。遂告之曰。如來以正法眼藏囑累迦葉。次
0444a22: 第傳授而至於我。我今付汝。并達磨袈裟。用為法信。
0444a23: 流通將來。無令斷絕。聽吾偈曰。
0444a24: 華種雖因地從地種華生若無人下種
0444b01: 華地盡無生
0444b02: 師又曰。可大師付吾法。後往鄴都。三十餘年方終。今
0444b03: 吾得汝。何滯此乎。即適羅浮山。經于三載。旋舊址。
0444b04: 一日。士民奔趨。大設檀供訖。於大樹下立化。即煬帝
0444b05: 大業中十月十五日也。眾奉全身起塔焉　唐玄宗
0444b06: 諡謚鑒智禪師。塔曰覺寂。吏部尚書門下三品房琯撰
0444b07: 。初唐河南尹李常。素仰祖風。深探玄理。天寶中。遇
0444b08: 荷澤神會。問曰。三祖大師葬於何處。或聞入羅浮不
0444b09: 迴。或說終於山谷。未知孰是。會曰。璨大師自羅浮歸
0444b10: 山谷。得月餘方示滅。今舒州見存三祖墓。常未之信
0444b11: 也。會謫為舒州別駕。因詢山谷寺眾僧曰。聞寺後有
0444b12: 三祖墓。是否。時上座惠觀對曰。有之。常忻然與官寮
0444b13: 同往瞻禮。又啟壙取真儀闍維之。得舍利無數。以一
0444b14: 分建塔焉。一分寄荷澤神會以質前言。餘即隨身。後
0444b15: 於洛中私第設齋以慶之。時有西域三藏犍那等在
0444b16: 會中。常問三藏。天竺祖師多少。犍那答曰。自迦葉以
0444b17: 至般若多羅有二十七祖。若序師子尊者。總有四十
0444b18: 九祖。若從七佛至此。不括橫枝。凡三十七世。常又問
0444b19: 會中耆德曰。見祖圖。或引五十餘祖。至於枝派差
0444b20: 殊。宗族不定。或但有空名者。以何為驗。時有智本禪
0444b21: 師者。六祖門人也。答曰。斯乃後魏初。佛法淪替。有沙
0444b22: 門曇曜。於紛紜中以素絹單錄諸祖名字。或忘失次
0444b23: 第。藏衣領中。隱于巖穴。經三十五載。至文成帝即位。
0444b24: 法門中興。曇曜名行俱崇。遂為僧統。乃集諸沙門。再
0444c01: 議結集。目為付法藏傳。其間小有差互。良由當時怖
0444c02: 懼所致。又經一十三年。國子士黃元真與北天
0444c03: 三藏佛陀扇多．吉弗煙等。甄別宗旨。次敘師承。得無
0444c04: 紕繆也。
0444c06: 於蘄州之廣濟縣。師生而超異。幼慕空宗。隋大業十
0444c07: 三年。遊吉州。值群盜圍城。七旬不解。萬眾憂迫。師憫
0444c08: 之。教令念摩訶衍。時賊眾望雉堞間若有神兵。乃相
0444c09: 謂曰。城內必有大異人。不可攻也。稍稍引去。唐武德
0444c10: 中。師返蘄春。住破頭山。一日。往黃梅縣。路逢一小
0444c11: 兒。骨相奇秀。異乎常童　師問曰。子何姓　答曰。姓
0444c13: 汝無姓耶　答曰。性空故　師默識其法器。即令一
0444c14: 僧至其家。於父母所。諭令出家。父母殊無難色。曰。願
0444c15: 垂接受。師遂與落髮受具。既而乃告之曰。如來以正
0444c16: 法眼藏付傳迦葉。次第囑授而至於我。我今付汝。并
0444c17: 達磨袈裟。以為法信。汝善護持。流布將來。無令斷絕。
0444c18: 聽吾偈曰。
0444c19: 華種有生性因地華生生大緣與性合
0444c20: 當生生不生
0444c21: 付衣法已巳。告眾曰。吾武德中。遊廬山登絕頂。望破頭
0444c22: 山。紫氣如蓋。下有白氣。橫分六道。汝等會否。眾皆默
0444c23: 然　忍曰。得非和尚他後橫出一枝佛法否　師曰。
0444c24: 善。後。貞觀中。太宗嚮師道味。欲瞻風釆。詔赴京師。上
0445a01: 表遜謝。前後三返。竟以疾辭。又命使曰。如果不起。即
0445a02: 取首來。使至山諭旨。師乃引頸就刃。神色儼然。使異
0445a03: 之。迴以狀聞。帝彌如欽慕。就賜珍繒。以遂其志。迄高
0445a04: 宗永徽中。忽垂誡曰。一切諸法悉皆解脫。汝等各自
0445a05: 護念。流化未來。言訖。端坐而逝。壽七十有二。塔于本
0445a06: 山。明年四月八日。塔戶無故自開。儀相如生。爾
0445a07: 後不敢復閉　代宗諡謚大醫禪師慈雲之塔。
0445a08: 第三十二祖弘忍大師者蘄州黃梅人也。姓周氏。生
0445a09: 而岐嶷。童遊時。逢一智者嘆曰。此子闕七種相。不逮
0445a10: 如來。後寫於破頭山。咸亨中。有一居士。姓廬名惠能。
0445a11: 自新州來參謁　師問曰。汝自何來　曰。嶺南　師
0445a12: 曰。欲須何事　能曰。惟求作佛　曰。嶺南人無佛性。
0445a13: 若為得佛　能曰。人即有南北。佛性豈然　師知是
0445a14: 其器。乃呵曰。著槽去　能作禮而退。便入碓坊。服
0445a15: 勞於杵臼之間。晝夜不息。師知付授將至。遂告眾曰。
0445a16: 正法難解。不可徒記吾言。持為己巳任。汝等可各隨意
0445a17: 述一偈章。若語意冥符。即衣法偕付。是時會下七百
0445a18: 餘僧。上座神秀者。乃於廊壁書偈。曰。
0445a19: 身是菩提樹心如明鏡臺時時勤拂拭
0445a20: 莫遣惹塵埃
0445a21: 師經行次。見斯偈。知是神秀所述。嘆曰。依此修行。亦
0445a22: 得人天之果。能在碓坊。忽聆諷偈。乃問同學。是何章
0445a23: 句。曰。爾不知和尚求法嗣。令各述心偈。此則秀上座
0445a24: 所述。能即自述四句偈。至夜。密令人寫於秀偈之側。
0445b01: 云。
0445b02: 菩提本無樹明鏡亦非臺本來無一物
0445b03: 何處有塵埃
0445b04: 本師見此偈云。此是誰作。亦未見性。遂脫屣摩去其
0445b05: 字。由是眾不之顧。逮夜。師密詣自碓坊曰。米白也否。
0445b06: 能曰。白也。未有篩。師於碓。以杖三擊之。能即以三鼓
0445b07: 入室。師告曰。佛之出世。為一大事。付于迦葉。展轉相
0445b08: 授。至菩提達磨屆于此土。得可大師承襲。以至於吾。
0445b09: 今以法寶及所傳袈裟用付於汝。汝當善自保護。流
0445b10: 布將來。無令斷絕。汝受吾教。聽吾偈曰。
0445b11: 有情來下種因地果還生無情既無種
0445b12: 無性亦無生
0445b13: 能居士受衣法。啟曰。法則既受。衣付何人。師曰。昔達
0445b14: 磨初至。人未之信。故傳衣以明得法。今信心已巳熟。衣
0445b15: 乃爭端。止於汝身。不復傳。爾且當遠引。俟時行化。所
0445b16: 謂受衣之人。命如懸絲。復云。一花開五葉。結果自然
0445b17: 成。又云。果滿菩提圓。華開世界起。能曰。當居何所。師
0445b18: 曰。逢懷即止。遇會且藏。能禮辭已巳。捧衣潛出。是夜南
0445b19: 邁。大眾莫知。翌日。眾心疑訝。師曰。吾道行矣。何更詢
0445b20: 之。復問。衣法誰得耶。師曰。能者得。於是眾議。盧行者
0445b21: 名能。尋訪既失。潛知彼得。時僧惠明奔逐至大庾嶺
0445b22: 頭。能見明來。隱於莽中。但以衣置地。明舉之莫動。明
0445b23: 即呼云。我來求法。不求其衣。能遂出曰。不得思惡。不
0445b24: 得思善。正當恁麼時。還我明上座本來面目。明於是
0445c01: 大悟。能曰。汝須速迴。遇蒙即止。逢袁當住。明即禮謝
0445c02: 而返。逮至嶺下。遇眾追之。明紿之曰。自嶺而來。杳無
0445c03: 所見。眾艮踆焉。明後易名道明。蓋避師名之上一字
0445c04: 也。止袁州蒙山。師忽告眾曰。吾今事畢。時可行矣。即
0445c05: 入室。安座而逝。壽七十有四。唐高宗上元二年壬申
0445c06: 歲二月十五。建塔于黃梅之東山。代宗諡謚大滿禪師
0445c07: 法雨之塔。
0445c08: 第三十三祖惠能大師者俗姓盧氏。其先范陽人。父
0445c09: 行。武德中。左宦于南海之新州。遂占籍焉。三歲喪
0445c10: 父。其母守志鞠養。及長。家尤貧窶。師樵釆以給。一日。
0445c11: 負薪至市。聞客讀金剛經。至應無所住而生其心。有
0445c12: 所感寤而問曰。此何法也。得於何人。客曰。此名金剛
0445c13: 經。得於黃梅。師遽告其母以為法尋師之意。直抵韶
0445c14: 州。遇高行士劉志略。結為交友。尼無盡藏者。即志略
0445c15: 之姑也。常讀涅槃經。師暫聽之。即為解說其義。尼遂
0445c16: 執卷問字。師曰。字即不識。義即請問。尼曰。字尚不識。
0445c17: 焉能會義。師曰。諸佛妙理。非關文字。尼驚異之。告鄉
0445c18: 人云。能是有道之人。宜請瞻禮。近有寶林古寺舊地。
0445c19: 可完緝。延師居之。四眾霧集。俄成寶坊。師一日自念
0445c20: 曰。我求大法。豈可中道而止。遂至昌樂縣西山石室
0445c22: 常人。吾聞西域菩提達磨傳心印于黃梅。汝當往彼
0445c23: 參決。師辭去。造黃梅之東山。即唐咸亨年中也。忍大
0445c24: 師一見。默而識之。後傳衣法。令隱于懷集．四會之間。
0446a01: 至儀鳳元年丙子正月八日。屆南海。遇印宗法師於
0446a02: 法性寺講涅槃經。師見二法師爭風幡。一人言風動。
0446a03: 一人言幡動。能召曰。不是風動。不是幡動。仁者心動。
0446a04: 二人言下大悟。曰。莫是盧行者否。是即速說。師曰。我
0446a05: 即惠能也。二法師曰。我等乃西天令來於此土。與汝
0446a06: 披剃受具。仍法性寺有智光律師戒壇。即宋朝求那
0446a07: 跋陀三藏之所置也。記云。後有肉身菩薩在此壇受
0446a08: 戒。又梁末真諦三藏於壇之側。手植二菩提樹。記曰。
0446a09: 後一百二十年。有大士受具於此樹下。宛如宿契。
0446a10: 二法師曰。我為汝落髮之師。汝為我得法之師矣。蓋
0446a11: 以感悟風幡之言也。明年二月八日。受具已巳。曰。吾不
0446a12: 願居此。後師至寶林寺。韶州刺剌史韋據請居大梵寺。
0446a13: 中宗神龍元年。降詔云。朕請安．秀二師宮中供養。萬
0446a14: 機之暇。每究一乘。二師並推讓云。南方有能禪師。密
0446a15: 受忍大師衣法。可就彼問。今遣內侍薛簡馳詔迎請。
0446a16: 願師慈念。速赴上京。師上表辭疾。願終林麓。薛簡曰。
0446a17: 京城禪德皆云。欲得會道。必須坐禪習定。若不因禪
0446a18: 定而得解脫者。未之有也。未審師所說法如何。師曰。
0446a19: 道由心悟。豈在坐也。經云。若言如來若坐若臥。是行
0446a20: 邪道。何故。無所從來。亦無所去。究竟無證。豈況坐耶。
0446a21: 簡曰。弟子之迴。主上必問。願師慈悲。指示心要。師曰。
0446a22: 道無明暗。明暗是代謝之義。明暗無盡。亦是有盡。相
0446a23: 待立名。故經云。法無有比。無相待故。簡曰。明喻智慧。
0446a24: 暗況煩惱。修道之人儻不以智慧照破煩惱。無始生
0446b01: 死憑何出離。師曰。煩惱即是菩提。無二無別。若以智
0446b02: 慧照煩惱者。此是二乘小見．羊鹿等機。大智上根悉
0446b03: 不如是。簡曰。如何是大乘人見。師曰。明與無明。凡夫
0446b06: 定而不寂。不斷不常。不來不去。不在中間。及其內外。
0446b08: 生不滅。何異外道所談。師曰。外道所談不生不滅者。
0446b10: 不滅者。本自無生。今亦無滅。所以不同外道。外道者。
0446b11: 但以文字句義所說。欲知心要。善惡都莫思量。自然
0446b12: 得入。妙用河沙。簡于是言下大悟。曰。弟子始知本性
0446b13: 不遙。涅槃寂靜。無餘有法。一切現前。言已巳。禮辭歸闕。
0446b14: 表奏師語。有詔謝師。并賜摩衲袈裟．寶．繒帛。十二
0446b15: 月十九日。改古寶林為中興寺。三年十一月十八
0446b16: 日。又韶州重加修飾大師寫經坊。賜額為法泉寺。
0446b17: 師新州舊居為國恩寺。一日。師謂眾曰。諸善知識。汝
0446b18: 等靜心。聽吾說法。汝等諸人。自心是佛。更莫狐疑。外
0446b19: 無一物而能建立。所以心生種種法生。心滅種今法
0446b20: 滅。若欲成就種智。須達一相三昧．一行三昧。若於一
0446b21: 切處而不住相。於彼相中不生憎愛。亦無取捨。不念
0446b22: 利益成壞等事。安閑恬靜。融澹泊。此名一相三昧。
0446b23: 若於一切處行住座臥。純一真心。不動道場。真成淨
0446b24: 土。此名一行三昧。若人具此三昧。如地有種。含藏長
0446c01: 養。成熟其實。一相一行。亦復如是。我今說法。猶如時
0446c02: 雨。普潤大地。汝等佛性。譬諸種子。遇茲霑洽。悉得發
0446c04: 年。告眾曰。吾受忍大師衣法。今為汝等說法。不付其
0446c05: 衣。蓋汝等信根純熟。澤定不疑。堪任大事。聽吾偈曰。
0446c06: 心地含諸種普雨悉皆生頓悟華情已巳
0446c07: 菩提果自成
0446c08: 復曰。其法無二。其心亦然。其道清淨。亦無諸相。汝等
0446c09: 慎勿觀淨。及空其心。此心本淨。無可取捨。各自努力。
0446c10: 隨緣好去。師說法化世。經四十載。其年七月六日。命
0446c11: 弟子往新州國恩寺建報恩塔。先天二年七月一日。
0446c12: 謂眾曰。吾欲歸新州。速理舟楫。眾曰。師從此去。早晚
0446c13: 迴。師曰。葉落歸根。來時無口。又問。師之法藏。何人
0446c14: 傳受。師曰。有道者得。無心者通。又問。後莫有難否。曰。
0446c15: 吾滅後五六年。當有一人來取吾首。聽吾記云。
0446c16: 頭上養親口裏須餐遇滿之難楊柳為官
0446c17: 又云。吾去七十年。有二菩薩從東方來。一在家一出
0446c18: 家。同時興化。建立吾宗。締緝伽藍。昌隆法嗣。言訖。往
0446c19: 新州國恩寺。跏趺示寂。即其年八月三日也。時韶．新
0446c20: 兩郡各修塔廟。僧俗莫決所之。兩刺剌史共焚香祝云。
0446c21: 香煙引處。即師之欲歸焉。時鑪香騰涌。直貫曹谿。以十
0446c22: 一月十三日入塔。壽七十六。前韶州刺史韋據撰。
0446c24: 十年八月三日夜。忽聞塔中鏗然有聲。僧眾驚起。見
0447a01: 一人裹白巾從塔中出。踰垣而遁。尋周視什器。一無
0447a02: 所失。俄見師頸有傷。具以賊事聞州。縣令楊侃。刺剌史
0447a03: 柳無忝。切加檎捕。五日。於石角村獲賊人。送韶州鞫
0447a04: 問。云。姓張。名行滿。汝州梁縣人。於洪州開元寺受新
0447a05: 羅僧金。令取六祖大師首。歸東海供養。柳守聞狀。未
0447a06: 即加刑。乃躬至曹溪。問師上足令曰。如何處斷。
0447a07: 曰。若以國法論理。固當宜然。但以佛教慈悲。冤親平
0447a08: 等。況彼欲求供養。罪可恕之。柳守嘆嘉。始知佛門廣
0447a09: 大。遂赦之。上元元年。肅宗遣使就請師衣。歸內供
0447a10: 養。至永泰元年五月五日。代宗夢六祖大師請衣。
0447a11: 七日。刺剌史楊瑊云。朕夢感能禪師請傳法袈裟。
0447a12: 歸曹谿。今遣鎮國大將軍劉崇景頂戴而送。朕為之
0447a13: 國寶。卿可於本寺如法安奉。專令僧眾嚴加守護。勿
0447a14: 令遺墜。或為人偷竊。皆不遠而獲。憲宗諡謚大鑑禪師。塔
0447a15: 曰元和靈照。南越記云。晉初。海內崩裂。各據兵權。署
0447a16: 曹叔良為鎮南將軍。知平南總管事。晉剋復之後。以
0447a17: 王爵封叔良。本山間。叔良有別墅。捨其地為
0447a18: 峰曹溪。曹溪由是名著。寶林寺者。梁天監中。有僧經
0447a19: 始之刻石。曰。後一百七十年。有大權菩薩說法度
0447a20: 人。傳化四方。學徒霧集。宜以寶林題之。州將具奏。仍
0447a21: 御書其額。至儀鳳二年。大師駐錫。皆符先記。後改額。
0447a22: 神龍中曰中興．曰法泉。後三年曰廣果。開元九年曰
0447a23: 建興。肅宗曰國寧寺。宣宗曰南華。迄今無燕棲止。
0447a24: 有達磨祖師所傳袈裟一條。西域屈眴布。緝本綿花
0447b01: 心織成。有云絲布者。非也。其衣青黑色。後人以碧絹
0447b03: 之。開元中。廣州觀察使宋璟作禮於塔。見上足令
0447b04: 問曰。云何名無生法忍。曰。知生既如。一切皆爾。是
0447b05: 名無生。於生自在。是名法忍。知滅不滅。是名無生。善
0447b06: 法不忘。是名法忍。發菩提心。是名無生。諸結不起。是
0447b07: 名法忍。對境不瞋。是名無生。不惱他人。是名法忍。內
0447b08: 無妄念。是名無生。外無染汙。是名法忍。般若無住。是
0447b09: 名無生。智慧觀照。是名法忍。璟聞。頂受之。遂佛弟子
0447b10: 禮。
0447b11: 皇朝開寶初。王師平南海劉氏。殘兵作梗。師之塔廟
0447b12: 鞠為煨燼。而真身一無所損。尋有制興修。功未竟。會
0447b13: 太宗即位。留心禪門。頗增壯麗焉。
0447b14: 今上踐祚。
0447b15: 明肅太後助政。奉慈聽斷。天下治平。上獨留心於禪
0447b16: 法。蓋天啟其衷也。遣使迎請衣入宮中。久留申
0447b17: 供。彌加寶飾。冀永殊跡。大師自唐先天二年癸丑入
0447b18: 滅。至今景祐三年丙子歲。凡三百二十五年矣。
0447b19: 
0447b20: 天聖廣燈錄卷第七
