0821a01: 法璽印禪師語錄卷第十一
0821a02: 嗣法門人性圓旋璣旋哲旋賢等編次
0821a03: 佛事
0821a04: 掃北京笑巖寶祖法身塔
0821a05: 久視云關子嶺上印，破虛空面門，烈焰爐中焚卻，本
0821a06: 生父母以金剛變相三昧酬答。聖僧將如來最上一
0821a07: 乘開通後學，主賓互換，照用齊行，縱奪隨宜，殺活自
0821a08: 在，坐孤峰而不見雲霞之色，居十字而杳聞風月之
0821a09: 聲。繼法脈于將危，續宗風于未墜。聲名洋溢，付囑聯
0821a10: 芳，法統津梁，宗門關楗。雖然，若非龍池幻翁、曹溪憨
0821a11: 翁法派兩源流通，海內爭得臨濟一枝遍滿天下？今
0821a12: 日不肖遠孫來叩塔前，無堪報德，以大地為爐，日月
0821a13: 為炬，白雲為香，青山為供，列于我祖之前。且道還來
0821a14: 鑒納也未？良久，顧眾云：「寶塔玲瓏無背面，兒孫千載
0821a15: 仰高風。」展具大拜。
0821a16: 掃五乳憨山國師衣缽塔
0821a17: 師視幀云：「格外箴規，當陽正眼。操三玄甲而疏曹溪
0821a18: 之脈，整萬古綱而續柳巷之風。胸藏雲六合，筆奮海
0821a19: 千尋。世稱臨濟一宗遍滿寰宇，若非師翁宏願法道，
0821a20: 焉有今朝法孫印？仰攀碩德，繼續芳猷，中興同安祖
0821a21: 席，提持向上宗乘。此日特過五乳峰頭，潦溪毛之供，
0821a22: 致祭於中興曹溪憨翁國師之靈，酬昔淵沿，欽承玅
0821a23: 旨。」顧左右云：「還有未知源流者麼？」拈香云：「一炷兜樓
0821a24: 觸鼻孔，從教法乳振聯芳。」
0821a25: 曹溪中興憨山國師忌辰獻供
0821a26: 師至像前久視，云：「轟霹靂舌，擊塗毒鼓，聞者俱聾，見
0821a27: 者悉瞽。此是師翁家常，未是忌辰極則事。銜天子恩，
0821a28: 受士師法，刺目不逃，傷膚不撓，辛酸聲滿乾坤，苦澀
0821a29: 名傳天下。此是師翁家常，未是忌辰極則事。復曹溪
0821a30: 真面，舉笑巖的旨，拈白尾，驗龍蛇，提烏藤，驅凡聖，只
0821b01: 教親炙沾恩，聞風受益。此是師翁家常，亦未是忌辰
0821b02: 極則事。今日同安法孫既知報德酬恩，忌辰極則一
0821b03: 事，作麼生舉近案？」燒香云：「修江水接曹溪水，同安
0821b04: 門對海潮門。」遂展具拜。
0821b05: 掃雲居顓愚先老和尚塔
0821b06: 師拈香云：「折臨濟棒，鎖曹溪水。闡青原不為聖諦興，
0821b07: 雲居有路隔山竹。林禪流雨，集五臺衲子。雲臻猶未
0821b08: 是，我先師後事。客歲仲秋四日，與同門昆季敬卜得
0821b09: 一片無陰陽地，恭遷法身，惟願如日如雲，蓋天蓋地
0821b10: 去也。今日不肖忝居同安祖席，聊備信香，於人天眾
0821b11: 前，專伸供養。」顧左右云：「且道先師來未？」良久云：「燒一
0821b12: 分紙著。」遂大拜。
0821b13: 為雲居先老和尚圓塔頂
0821b14: 「巍巍聳秀，象王峰上現全身。面面玲瓏，太虛空裏逞
0821b15: 饒舌。見聞有賴祖庭，增光傘居之家風，遮天蓋地。曹
0821b16: 溪之正脈源遠流長，鳳子麟孫因斯出現，大機大用
0821b17: 在處全彰，非我先師大和尚不能全提向上，赫奕古
0821b18: 今。所以一時恒河沙數天龍八部，金剛地神晝夜圍
0821b19: 遶，至於盡未來際，無有了日。正恁麼時圓頂一句作
0821b20: 麼生道？」良久云：「昂藏壁立雲端外，萬水千山列下風。」
0821b21: 雲居顓愚老人十忌日
0821b22: 師拈香云沉檀一瓣，纔拈起，不覺眉尖淚兩行：「記得
0821b23: 老人臨囑句，當陽一喝起聯芳。」遂插香云：「諸仁者，還
0821b24: 知老人大人相麼？向香煙未起處看。」便拜。
0821b25: 弔雲門雪嶠和尚時祭於匡山師子峰
0821b26: 「不才聞得，青獅吼笠子，腰包幾欲友，恨殺雲居。」雲：「又
0821b27: 深彌，封彌處，難通走，今朝棄我而西行，四海嬰兒失
0821b28: 乳母，痛腸血淚染雲衣，顰蹙雙眉哭破口。末法時，正
0821b29: 法朽，獅子絕行多狐狗。憶吾師，作家手，施為動靜甚
0821b30: 平常，語句辭章不捏扭。仔細思，世少有，正好峰頭棒
0821c01: 破天，何緣休世不肯久？今策杖，非其偶，青錢粉蝶滿
0821c02: 林飛，仙掌盈盈當作酒。何時覆到古雲門？香焚一片
0821c03: 重稽首。」
0821c04: 雲居顓愚先老和尚二十週
0821c05: 師至塔前拈香，云：「吾師還記得麼？於丙戌五月六日
0821c06: 午時入般涅槃，示寂滅定，帶累腳下兒孫。年年此日，
0821c07: 歲歲今朝，繼往開來，惟瞻惟仰。茲者二十週辰，遠承
0821c08: 藩司，余翁謹修清供，列於我師塔前。不肖知時識節，
0821c09: 奠一盃茶，燒一炷香，要薰我師鼻孔，怎奈雲生山色，
0821c10: 月轉溪聲，皆是我師法身，不敢世諦流布。」遂彈指三
0821c11: 下，顧左右云：「已開寂滅定，現諸威儀，來格來歆，伏惟
0821c12: 尚饗。」
0821c13: 掃同安佛頭峰第二代常察禪師塔
0821c14: 「千峰連嶽秀萬嶂，不知春孤崖倚石。坐不下，白雲心。
0821c15: 諸仁者還知此翁人境句子麼？千有年來不惟常住，
0821c16: 此山且日炙風吹，消磨不得。所以孤迥迥，峭巍巍，亙
0821c17: 古亙今，無雜無壞。雖然如是，苔封荊蔓久矣。今日揭
0821c18: 出雲霄，只要大家共見。正恁麼時，且道掃塔一句作
0821c19: 麼生？」拈拄杖卓一卓，云：「卓破虛空人境別，家風振起
0821c20: 鳳棲山。」
0821c21: 掃同安政公禪師塔
0821c22: 「祖庭湮沒久，一塔鎮孤村。熱骨雲侵冷，翻成鐵面門。
0821c23: 者是古今不昧的榜樣，至今法席重興，宗風復振。今
0821c24: 日山僧燒一炷香，供一盃茶，願與我師共鎮祖庭。」遂
0821c25: 展具拜，云：「一段慈腸和月冷，幾回熱唾帶雲開。」
0821c26: 掃龍門第二代大機用禪師塔
0821c27: 師登塔，以拄杖指云：「者座宰堵波，埋沒已千載。今朝
0821c28: 特地新，面目不曾改。諸仁者，且道機禪師不曾改的
0821c29: 面目即今在什麼處相逢？難見面，見面不相識。」遂焚
0821c30: 香作禮。
0822a01: 掃龍門戒杲空明和尚塔
0822a02: 師遶塔一匝，云：「此塔古今不昧，日月恆照，揭出當陽，
0822a03: 聖凡一笑，清供謹拈，重彰體貌。大眾且道此老在什
0822a04: 麼處？」良久云：「白雲時遶青山外，綠水常流碧澗中。便
0822a05: 是此翁真面目，令人代代仰清風。」遂拜。
0822a06: 設寶峰庵禪師供
0822a07: 師指像云：「天童後裔，笑巖遠孫。施馬祖大用大機，行
0822a08: 臨濟三玄三要。到此正好陶鎔，後學何緣短笛橫歸，
0822a09: 致使空山頹裂，藏海枯乾。正印今日得，得為兄錢燒，
0822a10: 蝴蝶茶，點蜻蠅。」顧左右云：「且道者漢面目即今還窺
0822a11: 得麼？」良久云：「爍迦羅眼，猶難見，狹根魔子，豈能知？到
0822a12: 者裏非但汝窺之無分，總使伊聞之猶難。直須星攢
0822a13: 碧落，月浸丹墀，翡翠簾垂，燭香人靜。如此會得，纔許
0822a14: 黃口小兒搭齒粘唇。其或未然，向山僧與者漢相見
0822a15: 中薦取。」遂拈香泣云：「一瓣爐中煙篆冷，寶珠峰下瀉
0822a16: 春潮。」
0822a17: 寒食掃大機禪師塔
0822a18: 師云：「一回打掃一回新，時吐煙霞繫故人。織錦春花
0822a19: 連古壁，破天雲浪捲紅塵。青青翠竹歌玄調，朵朵奇
0822a20: 峰展笑嚬。信手拈來堪作供，願吾機祖鑒微忱。」遂燒
0822a21: 香作禮。
0822a22: 寒食掃戒杲和尚塔
0822a23: 師以拄杖指塔云：「者座古塔，山僧疇昔已為諸人指
0822a24: 出，分明今日重新舉示，是什麼意？特為未見者見，未
0822a25: 聞者聞。明初戒杲禪師重興祖席，復理宗猷，居此寒
0822a26: 巖深谷之中，被無恥輩把他一片青山埋沒將盡，所
0822a27: 以山僧今日復理風境。且道風境作麼生理？」遂拈香
0822a28: 云：「清明三月菜花黃，雲轉寒崖道骨香。嶺後松濤吼
0822a29: 落日，令人千載仰聲光。」
0822a30: 為龍雲寺聞嚴耆宿起龕值古雲
0822b01: 師云：「淵公聞老宿深居幽谷，傲雪欺霜，固守一片嵒
0822b02: 頭道場。自知老病休歇，於廿四日撩起便行，徒眾特
0822b03: 請山僧舉揚末後一事。」顧眾云：「且道末後起龕一事
0822b04: 作麼生舉？」喝一喝云：「一輪迸出千竿竹，三瀑衝開九
0822b05: 疊雲。」以拄杖指龕云：「起。」
0822b06: 舉火
0822b07: 師以火炬打○相，云：「者個便是超生越死的大解脫
0822b08: 門，未聞嚴先灶裏寒冰結，已聞嚴後井中炭更紅。於
0822b09: 此薦得，方識四無遮攔，得大自在。設若不能，山僧為
0822b10: 汝髑髏點出眼睛去也。」攛炬云：「幾莖不落春秋木，撲
0822b11: 地燒成朵朵蓮。」
0822b12: 為獅子庵藏一禪師封龕
0822b13: 師就龕云：「聞報藏公歸去也，蕭蕭自在冷如風。雖然
0822b14: 青嶂雲歸後，猶待山僧一句封。且道作麼生是一句
0822b15: 封？」以拄杖指龕云：「千山萬壑雲，者片可藏一。」
0822b16: 為聖傳鐸副寺舉火
0822b17: 師云：「聖傳副寺三載，同志當初越山，一擊粉碎，惜乎
0822b18: 今朝蝶隨花去。且道甚麼處去？」以炬攛下云：「烈焰長
0822b19: 空無背面，圓明何處不清光？」
0822b20: 為德光靜主舉火
0822b21: 師云：「德光，德光，揭露當陽柳巷從，君舞蹈孤峰，任汝
0822b22: 徜徉。」打○相云：「會得者裏，許你格外承當，其或未知，
0822b23: 還要山僧指出短長。」以炬攛下云：「渾身拶出金剛燄，
0822b24: 一朵優曇處處香。」
0822b25: 為戒生闍黎舉火
0822b26: 師以火炬打○相云；「來時恁麼來，去時恁麼去，來去
0822b27: 本天然，切莫犯迴避。且道如何得不犯迴避去？」喝一
0822b28: 喝云：「煙霞直透青霄外，一道靈光耀古今。」
0822b29: 為慧光火頭舉火
0822b30: 師舉炬云：「性火真空，性空真火，狹路相逢，定無處躲，
0822c01: 不是冤家不聚頭，通身化作劫前火。」顧眾云：「慧光火
0822c02: 頭，到者裏還有轉身處麼？」遂攛炬云：「清風一陣長空
0822c03: 掃，紅日團圞正當午。」
0822c04: 奠顯微元法子
0822c05: 師至靈前云：「圓明妙體，本無去來。自性天真，不屬生
0822c06: 死。慟惟新寂，法子顯微元。侍者一生孤硬，生鐵鑄成
0822c07: 龍門。三載巾瓶一朝打失鼻孔，同安室裏鍼芥投機，
0822c08: 遂以濟北家風，兩手分付。豈期鹵風忽起，北斗頓橫，
0822c09: 以致法門凋殘，慧命莫續。今子道友曉也上座，秉道
0822c10: 義之交，念同參之託，於數百里外送子靈骨歸山，老
0822c11: 人不覺五內盡枯，聊以祖庭丈左。酌金井水，調野菜
0822c12: 羹，奠于我子之前，以表師資法愛，來格來歆，惟茲尚
0822c13: 饗。」
0822c14: 奠梅若法子
0822c15: 師至位前，良久云：「梅若維那少年英俊，秉出世心，擔
0822c16: 佛祖任，操德業，廢寢忘餐，守律儀如冰似雪。山僧以
0822c17: 惡辣鉗鎚為伊徹骨徹髓，擬為法門利器，誰知格外
0822c18: 閒人傷哉？惜哉？兩相辜負。諸仁者，且道今日還有不
0822c19: 辜負處也無？」顧左右云：「以此為驗。」
0822c20: 為雲曇禪宿入塔
0822c21: 師向塔前云：「心肝鐵石，作用超方，復祖庭而不畏死
0822c22: 生，掌諸山而多般權設，只因輔正驅邪，以致喪身失
0822c23: 命。同安今日全賴恩光道風遠播，所以山僧自愧無
0822c24: 酬，只得將斯吉土，卜此良辰，為伊入祖塔之傍，以作
0822c25: 千秋遺蹟。雖然，且入塔一句作麼生道？」托骨入塔，云：
0822c26: 「鐵壁銀山無出入，白雲流水有聲名。」
0822c27: 為眾高僧入塔
0822c28: 「一點墨水，兩處成龍。空谷傳聲，彼此相應。也有為生
0822c29: 死不畏寒暄，也有為叢林不惜身命。到如今山僧為
0822c30: 他捏聚成團，挽回一鏡，直教世諦空華，塵緣脫盡。且
0823a01: 道如何是脫盡的事？」以手數靈骨入塔，云：「一眾同歸
0823a02: 無縫塔，從教生殺不春秋。」
0823a03: 為旵堂法子起龕
0823a04: 師以杖指云：「龍門升堂，同安入室。泥牛海底來，木馬
0823a05: 雲中去。透祖師關，無蓋無函。秉如來命，自尊自貴。到
0823a06: 恁麼地正好紹隆佛種，何期一旦鹵歸，四五年懇切
0823a07: 誰知？三十載苦心何在？雖然，也是世諦門中，若實際
0823a08: 裏地何曾損壞纖毫？只如不損壞的是個什麼？一夜
0823a09: 雨風頭腦裂，千山血淚瀉霜寒。」遂命舁出。
0823a10: 弔季納熊居士
0823a11: 「夙世利根，金剛悲願，護法雲居三十年，聲傳海內，恢
0823a12: 復同安，千萬古名馥諸方。訓子孫以聖賢，待緇素無
0823a13: 彼此。坐塵寰中，出塵寰外，不被諸緣所轉，唯愁大法
0823a14: 未明，如此正好與法門打成一片。豈其劫外風生，橫
0823a15: 吹鐵笛，山僧聞之痛淚落腹，五內憔然。今日乘一葉
0823a16: 輕舟，特到柩前燒一瓣香，奠一盃茶，不敢言報德酬
0823a17: 恩，聊以進平生道契。雖然如是，更有與君不了一句
0823a18: 又作麼生道？」顧左右云：「痛淚不同流世諦，惟君悲願
0823a19: 復重來。」
0823a20: 為退菴禪師起龕
0823a21: 師云：「動也，定也，昨夜泥牛吞卻月。定也，動也，今朝紅
0823a22: 日上東山。只得東湧鹵沒，北達南通，一段孤光，死生
0823a23: 不易，恭惟示寂。退庵禪師守毘尼，皎若冰霜，具法眼，
0823a24: 明同古德。處僧處俗，渾如太古淳風，應世應緣，成就
0823a25: 空華佛事，正好一方主化。何期鐵笛橫吹，致使龍象
0823a26: 無依，法門清澹。今汝弟靈機大德啟合縣檀那命山
0823a27: 僧為伊作茶毘佛事，今日不敢他辭，只得打開玉鎖，
0823a28: 撥轉玄關，為伊判決去也。」以杖擊龕云：「少時道破命
0823a29: 出。」
0823a30: 為退庵禪師兼舊過空生禪宿舉火
0823b01: 師云：「者個師徒恁麼奇特，生時不同生，死時不同死，
0823b02: 生死雖不同，就中無彼此。所以道，『青山白雲父，白雲
0823b03: 青山兒。白雲任往來，青山總不知。』既然如是，今日為
0823b04: 什麼又向者裏聚頭撞腦，覿面相逢？將末後一段因
0823b05: 緣要山僧為伊了卻。且道即今更作麼生施設？」以炬
0823b06: 打○相，云：「舉起劫前三昧火，倒騎木馬上雲霄。」擲下
0823b07: 便行。
0823b08: 為破衲禪人舉火
0823b09: 師云：「破衲禪人叢林實行聞風滅火，為法亡身，看伊
0823b10: 者段真心可作千古標致，奈何不解藏身，以致徒空
0823b11: 喪命。山僧今日只得教伊就火焰中尋一條出路，諸
0823b12: 仁者，且道作麼生是伊出路？」以炬打○相，云：「會麼？
0823b13: 設爾未然，不免重下註腳。」遂擲炬，云：「無底底中重破
0823b14: 底，有枷枷上再加枷。命根截斷終非斷，烈焰騰空布
0823b15: 雨花。」
0823b16: 為待贈高門余氏孺人火
0823b17: 師云：「昨日山僧出山，為弔高公之媳，余公之女，不意
0823b18: 二公擇此良辰，命山僧為伊指出生前面目，末後因
0823b19: 緣。今對眾前，且道如何結案？」以炬舉起云：「性火真空
0823b20: 性空真火。狹路相逢，定沒處躲。」復擲下云：「烈焰光中
0823b21: 朵朵華，天堂佛國親垂手。」
0823b22: 為智微禪德火
0823b23: 師云：「汝本真實人，所行真實行，迢迢千里來，唯求末
0823b24: 後事，且道末後事作麼生為汝結案？」以炬打相，云：
0823b25: 「四大本空如泡影，圓明一點露長空。」遂擲下便行。
0823b26: 為廣福初開禪宿起龕
0823b27: 師云：「生也，死也，若青山之白雲。來也，去也，似當天之
0823b28: 杲日。本無心于出沒，豈有相於去來？一道凝然，亙古
0823b29: 不昧。恭惟禪德生世八十一年，戒臘四十餘夏，受毘
0823b30: 尼于傘居之室，養道緣于約翁之庵，一句彌陀直透
0823c01: 安養國中，雙融性相，不離今世門頭。不期世幻已盡，
0823c02: 撒手還家。今朝吉日良辰，為伊作一期佛事。」拈杖擊
0823c03: 龕，云：「舉起初開那一步，臨行重蹋上頭關。」
0823c04: 舉火
0823c05: 師云：「其生也本自天然，其死也無迴避處。白雲片片
0823c06: 起千峰，黃鳥聲聲啼不住。既然去住自由，因甚留者
0823c07: 殼漏子以待山僧？冤有頭，債有主，烈焰光中獨出手。」
0823c08: 遂攛下。
0823c09: 弔方伯斗所余翁大護法對靈燒香
0823c10: 「三十年來求大道，同安始悟劫前人，君今撒手恁麼
0823c11: 去，那個聞知不慟心？恭惟誥封光祿大夫斗所余公，
0823c12: 別號道庵大護法，現宰官身，悟無上道，為朝廷之砥
0823c13: 柱，作法門之金湯，建叢林於城市山中，宣王化於普
0823c14: 天匝地，恭寬信敏，道德存身，教子有方，規繩合則，一
0823c15: 貫純風，慈心三昧。甲辰五月山僧托缽洪都，掛錫法
0823c16: 雲，忽蒙先顧，片語相投，直下皈心，中興祖席，直教四
0823c17: 海俱聞，緇素共仰，正好輔揚大化，接益後來。殊期宦
0823c18: 緣已巳盡，撒手離塵。但恨當時未與同安通個消息，使
0823c19: 山僧五內盡裂，以致佛法垂秋。今日特對靈前拈一
0823c20: 瓣香，奠一盃茶，以酬數載莫逆道交，并報建立祖庭
0823c21: 厚德。報德酬恩即且置，拈香設供作麼生道？」良久云：
0823c22: 「覿面相逢呈舊案，今時原是昔時人。」
0823c23: 為法雲律主雪眉和尚起龕
0823c24: 師云：「迦文入滅於雙林，雪眉抽身於法雲。無底草鞋
0823c25: 踏破巫山十二重，無舌頭人吸盡西江千萬傾。吞栗
0823c26: 棘蓬於天童密老，受三聚戒於華山昧師。嗣後道化
0823c27: 南州，與方伯余公共同大願，酬倡稱時，建立藂林，十
0823c28: 方雲集，致使四眾咸皈，三緣具足。倏爾化緣已盡，便
0823c29: 與余公先後一揆。山僧同化江右共一檀主，只得有
0823c30: 條攀條，無條攀例，即今起龕一句還委悉麼？」卓杖云：
0824a01: 「請出那伽常大定，為祥為瑞現霞冠。」
0824a02: 入塔
0824a03: 師云：「孤光獨露，耀古騰今，聲出青霄，名垂後世。恭惟
0824a04: 法駕開方便門，說清淨法，化導群迷，成就四眾。末後
0824a05: 忍俊不禁，道個『老僧不曾生，今亦何曾死，生死與涅
0824a06: 槃，霜花結石耳。』可謂臨行灑落，不滯繩規。所以留下
0824a07: 者段公案，秖待同安長老為他掃蹤滅跡。古德云：『湘
0824a08: 之南，潭之北，中有黃金充一國。』今日雪眉和尚亦有
0824a09: 個無縫塔子，且道山僧作麼生與他結案？」以杖指云：
0824a10: 「地為函，天為蓋，中有虛空遍法界。函蓋乾坤沒些些，
0824a11: 鐵壁銀山絕光彩。」一卓云：「封好。」
0824a12: 為余護法起棺
0824a13: 師至棺前，云：「來自遼陽，去於江右，北斗藏身，無聲無
0824a14: 臭。恭惟皇清誥封光祿大夫江西布政司斗所余公
0824a15: 大護法，居宰官位而恩澤弘深，透祖師關而道風遠
0824a16: 播，上為朝廷股肱，下與士庶分憂。時時鼓揚法化，處
0824a17: 處建立藂林，二十餘年不辭鞅掌之任。有時向王法
0824a18: 堂上因邪打正，有時於燕居閒處凡聖不分，有時向
0824a19: 紅塵堆裏撒土揚沙，有時於金紫行中添花布錦。到
0824a20: 恁麼地正好放去收來，縱橫祖道，豈料西風倏爾，撩
0824a21: 起便行。今朝持服孝男雷臣居士等特請山僧，於端
0824a22: 表堂中重為舉揚，舉揚則且置，秖如起棺臨行一步
0824a23: 作麼生道？還委悉麼？」遂近前，以手舉扛，云：「藩侯自北
0824a24: 到江吳，九載恩垂道俗孚。疆外小城留不住，迎歸帝
0824a25: 里壯皇圖。」復云：「起。」
0824a26: 為少宰雪堂熊翁誥封夫人葉氏燒香
0824a27: 師云：「古謂：『諸行無常，是生滅法，生滅滅已，寂滅為樂。』
0824a28: 生滅且置，秖如誥命夫人寂滅受用，畢竟如何？」打○
0824a29: 相，云：「常光一段無今古，自在天中坐寶蓮。」遂燒香。
0824a30: 為雪堂熊公大護法燒香
0824b01: 師至靈前云：「劫前鐵樹正芬芳，不落春秋不覆藏。枝
0824b02: 葉疏疏撐宇宙，花開果熟落天香。恭惟大護法，朝廷
0824b03: 柱石，佛法金湯了多生，向上之機悟性中解脫之法，
0824b04: 隨緣不變，常住世間，不變隨緣，性相不二。記得昔年
0824b05: 在螺髻墩上，時公拈山僧杖云：『者條拄杖得恁麼直？』
0824b06: 山僧云：『直且置，只如古人道，喚作拄杖則觸，不喚則
0824b07: 背，不觸不背更作麼生？』公云：『且喜今日在弟子手中。』
0824b08: 山僧徵云：『意旨如何？』公云：『撐天拄地。』山僧云：『珍重。』公
0824b09: 便作禮。嗣後遂以臨濟一宗兩手分付，不意拋卻世
0824b10: 緣，橫吹鐵笛。山僧直抵柩前，拈一炷香，奠一盃茶，以
0824b11: 酬護法之德。還委悉麼？一片栴檀纔舉起，滿腔徹底
0824b12: 骨毛寒。仰勞大眾經化楮。」
0824b13: 為汝鍾閔老居士燒香
0824b14: 「生本不生，死亦不死。一道圓明，古今不已。恭惟閔老
0824b15: 居士光吞日月，氣裂山川風，聲遠播於尼山，名實低
0824b16: 回於鷲嶺。駕慈航出宦海，了知自性本空。披繡服，禮
0824b17: 圓通，親見觀音自在，非迷非悟，出脫凡情，是證是修，
0824b18: 打翻聖諦。」以拂子打○相，云：「居士前歲告殂，山僧今
0824b19: 日作弔，且道其中還有先後也未？」拈香顧眾，云：「從來
0824b20: 春信無高下，一任花枝自短長。」
0824b21: 舉朗目禪人火
0824b22: 「杲日中天江北蓼，花飛爛熳眉頭慘。露階前，野鶴慟
0824b23: 凄聲，此時此景，正是公末後一段好境界，正好操持
0824b24: 前志，何期撒手長行？今公親眷堅請山僧，為公了卻
0824b25: 末後公案，且作麼生了？」以炬打○相，復喝云：「舉起自
0824b26: 家三昧火，痛鞭木馬帶風嘶。」遂擲下。
0824b27: 同門絲外禪師起龕
0824b28: 「圓明寂照，本無去而無來，玅性融通，示有生而有滅。
0824b29: 恭惟絲大師住世五十四載，法臘三十有二，同出傘
0824b30: 居之門，共入雲居之室。既爾天各一方，參商南北，秖
0824c01: 望龍天推出，扶持濟上之風。何期世緣拋擲，鬧裡抽
0824c02: 身，小弟聞訃，五內痛裂。就於同安烹迸花之清泉，煮
0824c03: 寶鏡之蘋藻，聊盡同門之法愛也。兼聞遺命匆匆遠
0824c04: 來，將萬派為茗，千峰作供。切勿常寂光中，展眉大笑，
0824c05: 請兄向第二峰頭少現火光三昧。」以杖擊龕，云：「不移
0824c06: 一絲全體露，敵勝還他獅子兒。」復云：「起。」
0824c07: 舉火
0824c08: 「昨日雲雨濛濛，今朝碧天皜皜。雖然時節因緣，臨行
0824c09: 方得恰好。」遂拈炬打○相，云：「者便是大師現底三昧。
0824c10: 所以古人道，『三世諸佛于火燄中說法，三世諸佛立
0824c11: 地聽汝。』諸人還委悉麼？其或未然，山僧為諸人別通
0824c12: 消息去也。」攛下云：「烈焰光中垂隻手，大千世界現全
0824c13: 身。」
0824c14: 為老比丘下火
0824c15: 拈炬云：「好山好水，徒然過荒草，沒頭全身，墮八十年
0824c16: 來總未知，臨行乞我火一朵。今朝覿面重說破，說破
0824c17: 個甚麼？」一喝云：「杲日當空添烈焰，圓明一點去來博。」
0824c18: 遂擲下。
0824c19: 慧中比丘尼舉龕
0824c20: 「劫前個段無生理，今日拈來獨讓他，放下腳跟，撩便
0824c21: 去了，知生死是空華。者比丘尼生緣八十有六，出家
0824c22: 三十餘春，解脫一切法塵，成就無上玅樂，可謂明如
0824c23: 玉露，皎若冰霜。今諸道侶恭請山僧，少作一時佛事。」
0824c24: 遂以杖擊，云：「擊碎雲龕無處著，高移一步出凡倫。」
0824c25: 下火
0824c26: 舉炬云：「會麼？者是汝現前三昧，耀古騰今，無堪敵者，
0824c27: 雖然，也須山僧為汝道破。」遂一喝云：「高著眼，吾今助
0824c28: 汝，一星星到處圓明，光爍爍攛下。」
0824c29: 為優曇頤公老宿起龕
0824c30: 「高高峰頂立，深深海底行。木馬騰空走，玉象出崑崙。
0825a01: 恭惟圓寂優曇師兄頤公老宿，得根本智于顓愚老
0825a02: 人，受具足戒於密雲和尚，編參知識，踏斷差別路頭，
0825a03: 諮詢名山露布，頭陀苦行，末上邗江，拮搆禪室，四十
0825a04: 年來把住要津，不通情竇，直至幻緣將謝之時，等閑
0825a05: 道個『門前柳色垂青眼，檻外諸峰笑點頭。』即此二語，
0825a06: 不唯繼續圓通二代，即我傘居先師父子不傳的極
0825a07: 則處，亦被師兄一時漏逗了也。弟自燕京回南，特過
0825a08: 此燒瓣香，以盡同門之愛，不期乃徒旋恩旋義，暨諸
0825a09: 眷屬等於西南角上卜得一片無陰陽地，欲建無縫
0825a10: 塔子，今當吉日良時，請作起龕佛事，是以忍俊不禁。
0825a11: 葛藤至此，不免常寂光中，軒渠一笑，一笑且置，只如
0825a12: 起龕一句作麼生道？」遂進前以杖擊龕，云：「桃花處處
0825a13: 笑相迎，高移一步春風送。」
0825a14: 入塔
0825a15: 以拄杖指云：「盡十方虛空，盡十方世界，總是師兄者
0825a16: 一座埣堵波。自古及今，函蓋乾坤，不通呼吸，無雜無
0825a17: 壞，無始無終，到恁麼地正好與萬象森羅，情與無情，
0825a18: 一齊證入無生國裏，端拱無為，自由自在。雖然如是，
0825a19: 猶有一點罅縫，待小弟蓋覆去在。且道作麼生蓋覆？」
0825a20: 以拄杖作拽勢，云：「一方頑石拽將來，猶待家人親手
0825a21: 擲。」復卓云：「恰。」
0825a22: 為嘉興郡侯遵度王公大護法燒香
0825a23: 「無去無來，靈光獨耀，不生不滅，本體恆存。恭惟中憲
0825a24: 大夫王護法悲願不忘，現宰官身而說法，雄才特用，
0825a25: 懸金斗印以衡。行驅五馬於黃堂，御六龍於赤絳，諸
0825a26: 山各剎總沐鋾鎔，田叟漁翁俱叨化育。山僧初晤于
0825a27: 燕都，再逢于檇李，幾度盤桓，無非中道，正好撫國安
0825a28: 民。忽唱還鄉曲子，嗟夫，西來大意未盡商量，刻藏因
0825a29: 緣委諸檀度，此非護法有棄於山僧，蓋為山僧無緣
0825a30: 於湊就，茲居旅底無表寸私，特向尊前瓣香作供，只
0825b01: 如來格來歆一句作麼生道插香？」云：「信手拈來焚寶
0825b02: 鼎，氤氳端的透朱陵。」
0825b03: 同安挂鐘板，師拈椎云：「人天號令，祖師繩規，今日重
0825b04: 提，風行草偃，直教一箇箇皮穿腦裂，膽喪魂驚，不守
0825b05: 自家窮活計，豈容先聖舊儀軌？雖然如是，且坐斷見
0825b06: 聞一句作麼生道？」遂擊鐘板云：「一撥靈機天地隕，千
0825b07: 差別處絕纖塵。」。
0825b08: 
0825b09: 
0825b10: 法璽印禪師語錄卷第十一
