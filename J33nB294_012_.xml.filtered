0778b01: 雲溪俍亭挺禪師語錄卷十二
0778b02: 
0778b03: 弟子智鑒智郁編
0778b04: 外述
0778b05: 漆雕開
0778b06: 子使漆雕開仕探竿在手吾斯未信爭之不足讓之
0778b07: 有餘子說許他一半。
0778b08: 乘桴浮海
0778b09: 從我其由紅爐金彈子子路聞之喜鯰魚上釣鉤無
0778b10: 所取裁有殺有活。
0778b11: 畏匡
0778b12: 吾以女為死矣青天霹靂子在回何敢死不是這漢
0778b13: 大難承當。
0778b14: 山梁雌雉
0778b15: 山梁雌雉大好一個消息時哉時哉鷂子過新羅子
0778b16: 路共之丫郎當漢三嗅而作莫眼花。
0778b17: 問鬼神問死
0778b18: 問事鬼神築著磕著未能事人焉能事鬼從來不敢
0778b19: 瞞人敢問死太煞紆回未知生焉知死看腳下。
0778b20: 如愚不愚
0778b21: 吾與回言終日誑惑不少不違如愚須是這驢漢始
0778b22: 得退而省其私作賊人心虛亦足以發得人一牛還
0778b23: 人一馬回也不愚大小尼山卻郤被旁人勘破。
0778b24: 顏淵喟然
0778b25: 仰彌高鑽彌堅不妨疑著博以文約以禮撒沙撒泥
0778b26: 欲罷不能爭得轉身吐氣如有所立卓爾閉眼食蝸
0778b27: 牛欲從末由只恐不是玉。
0778b28: 子在川上
0778b29: 子在川上菩提樹忉利天逝者如斯恒河沙香水海
0778b30: 不捨晝夜無邊剎海十世古今然雖如此逢人不得
0778c01: 錯舉。
0778c02: 有知無知
0778c03: 有知乎哉無知也水上按葫蘆鄙夫空空赤眼撞著
0778c04: 火柴頭叩其兩端而竭焉借婆衫子。
0778c05: 誰能出不由戶
0778c06: 含元殿裏問長安。
0778c07: 朝聞夕死
0778c08: 枯木龍吟髑髏無識。
0778c09: 文章性天
0778c10: 文章可聞聞聞聞不聞性天不可聞不聞聞不聞不
0778c11: 聞又云無鬚鎖子東家杓柄長西家杓柄短。
0778c12: 唐棣之華
0778c13: 信手拈來百萬人天一時罔指。
0778c14: 齋必變食居必遷坐
0778c15: 饑來喫飯倦來打眠不信許多奇特。
0778c16: 原壤
0778c17: 原壤夷俟來這裏捋虎鬚也許伊具一隻眼幼而不
0778c18: 遜弟鹵莽承當長而無述焉九十六種外道你是那
0778c19: 一種老而不死是為賊我也不能勘得你以杖扣其
0778c20: 脛三十棒一棒也較不得然雖恁般這棒合是宣尼
0778c21: 喫當時何不奪取。
0778c22: 互鄉童子
0778c23: 互鄉難與言一類惡闡提童子見八歲龍女門人惑
0778c24: 疑煞五千人且道互鄉闕黨畢竟那個是曼殊童子。
0778c25: 從心不踰
0778c26: 問十五志學是初住位否師云不歷僧祗三十而立
0778c27: 是十行位否師云當時信亦不立四十是回向位否
0778c28: 師云師姑原是女人做五十是八地以上否師云切
0778c29: 莫妄通消息六十耳根圓通是等覺位否師云木人
0778c30: 興歌從心不踰逆順並應是妙覺道否師云承誰記
0779a01: 。
0779a02: 學稼學圃
0779a03: 請學稼探頭太過不如老農一場請學圃晴大
0779a04: 不肯走不如老圃直待雨淋頭。
0779a05: 達巷黨人
0779a06: 達巷黨人七歲小廝兒有多少奇特大哉孔子一手
0779a07: 抬博學而無所成名一手搦子聞之謂門弟子也要
0779a08: 大家知吾何執一任東卜西卜執御乎先行不到執
0779a09: 射乎末後太過吾執御矣少賣弄。
0779a10: 太宰問子貢
0779a11: 何其多能也二由一有又多能也一亦莫守子聞之
0779a12: 曰太宰知我乎青州布衫重七斤牢曰子云缽盂安
0779a13: 柄。
0779a14: 宰予晝寢
0779a15: 宰予晝寢疑煞兩堂僧朽木不可雕也罰錢五百糞
0779a16: 土之牆不可污也趁出院于予何誅大家吹滅火一
0779a17: 路暗中行。
0779a18: 武城絃歌
0779a19: 子之武城老不歇心聞絃歌之聲出乖露醜割雞焉
0779a20: 用牛刀惡水驀頭澆偃也聞諸夫子親口出親言又
0779a21: 云惹他上頭上臉二三子喚起維那偃之言是也爭
0779a22: 容得他前言戲之耳老僧罪過。
0779a23: 見南子
0779a24: 子見南子甜瓜徹蒂甜子路不悅苦瓠和根苦夫子
0779a25: 矢之大家證明予所否者天厭之天厭之悉利悉利
0779a26: 唵部臨。
0779a27: 佛肸召
0779a28: 佛肸召子欲往爭奈老僧何親于其身為不善者君
0779a29: 子不入也非公境界不曰堅乎磨而不磷移山門向
0779a30: 佛殿裏不曰白乎涅而不緇將燈籠來露柱邊吾豈
0779b01: 匏瓜也哉枯樁焉能係而不食非枯樁。
0779b02: 鳳鳥河圖
0779b03: 鳳鳥不至鶴有九皋須展翼河不出圖馬無千里漫
0779b04: 追風吾已巳矣夫孤掌難鳴單絲不線。
0779b05: 孺悲
0779b06: 孺悲欲見見過了也孔子不見被他熱瞞取瑟而歌
0779b07: 漫勞拈出使之聞之悲掩耳而去。
0779b08: 子路曾皙冉有公西華侍坐
0779b09: 如或知爾則何以哉也須勘過子路率爾而對忍俊
0779b10: 不禁夫子哂之放汝三十棒求爾何如從東過西赤
0779b11: 爾何如從西過東點爾何如禮拜了依位而立喟然
0779b12: 與點滅吾宗者克勤也三子者出釣在不疑曾皙後
0779b13: 密啟其意夫子何哂由也是精識精是故哂之爭怪
0779b14: 得唯求則非邦也歟謝師證明唯赤則非邦也歟賴
0779b15: 子問過。
0779b16: 不忮不求
0779b17: 何用不臧點即不到何足以臧到即不點。
0779b18: 升堂入室
0779b19: 由之瑟奚為于某之門雖然打草也要驚蛇門人不
0779b20: 敬子路逐塊漢由也升堂矣未入於室也他時異日
0779b21: 莫得辜負于我。
0779b22: 參乎
0779b23: 參乎儘彀了也一以貫之漫勞指註曾子曰唯撩起
0779b24: 便行子出將謂別有麼門人問曰何謂也一人傳虛
0779b25: 夫子之道劍去久矣忠恕而已巳矣切忌刻舟。
0779b26: 楚狂
0779b27: 歌而過孔子布鼓雷門孔子下欲與之言捉敗這漢
0779b28: 趨而避之賴是走得快不得與之言還要一杓。
0779b29: 荷蕢
0779b30: 擊磬於衛拋磚引玉荷蕢過門釣得一個墼子有心
0779c01: 哉擊磬乎洎合無人著眼既而曰鄙哉那裏來這一
0779c02: 絡索深則厲淺則揭老僧合招得果哉末之難矣這
0779c03: 漢椰子大一個身子有多少長處。
0779c04: 丈人
0779c05: 遇丈人以杖荷蓧不是好人行徑子見夫子乎也須
0779c06: 問過孰為夫子惡口傷人植其杖而耘露些手腳子
0779c07: 路拱而立略施伎倆止子路宿把手同行見其二子
0779c08: 焉未免一期賓主明日子路行以告舉似向阿師使
0779c09: 子路反見之不信尚須勘過至則行矣夜眠侵早起
0779c10: 又有不眠人子路曰不仕無義雖然說向虛空也要
0779c11: 明個互換手腳。
0779c12: 長沮桀溺
0779c13: 沮溺耦耕一般做些活計使子路問津焉勘破臺山
0779c14: 夫執輿者為誰當頭一問為仲尼打閒葛藤是魯孔
0779c15: 某歟果然果然是知津矣我不暇為汝說問桀溺轉
0779c16: 過那邊子為誰忙施一拶為仲由據款結案是魯孔
0779c17: 某之徒歟聞名不如見面豈若從避世之士哉掉轉
0779c18: 船頭耰而不輟且任這漢疑三十年子路行以告大
0779c19: 好傳語夫子憮然此回真是失利吾非斯人之徒與
0779c20: 而誰與教渠親見老僧天下有道某不與易也放過
0779c21: 一著。
0779c22: 三戒
0779c23: 問戒之在色是淫戒否師云婆須蜜女作麼生戒之
0779c24: 在鬥是殺戒否師云勝熱婆羅門作麼生戒之在得
0779c25: 是盜戒否師云無厭足王作麼生。
0779c26: 夫婦與知與能聖人不知不能
0779c27: 三世諸佛不知有黧奴白牯卻知有。
0779c28: 鳶飛魚躍
0779c29: 猿抱子歸青嶂裏鳥啼花落碧巖前二十年只作境
0779c30: 會。
0780a01: 無聲無臭不睹不聞
0780a02: 莫向黑山鬼窟裏作活計如何是不睹不聞眼裏須
0780a03: 彌山耳裏四大海如何是無聲無臭你喚甚麼作聲
0780a04: 又喚甚麼作臭。
0780a05: 在上在左右
0780a06: 問在上在左右莫是鬼神來否師云來來莫是鬼神
0780a07: 不來否師云不來不來又道是體物不遺畢竟如何
0780a08: 測量師云過去了也。
0780a09: 君子時中小人無忌憚
0780a10: 問如何是君子時中師云爭奈何他如何是小人無
0780a11: 忌憚師云撥無因果。
0780a12: 心意知
0780a13: 問心是第八識正心之心是第幾識師云是了別識
0780a14: 說是了別即不中問意是第七識誠意之意是第幾
0780a15: 識師云是傳送識說是傳送即不中識是第六識致
0780a16: 知之知是第幾識師云是含藏識說是含藏即不中。
0780a17: 索隱行怪
0780a18: 問索隱行怪莫便是提婆宗否師云是問如何是中
0780a19: 庸師云滅佛種性。
0780a20: 所以行之者一也
0780a21: 問行之者一且問如何是一師云鎮州蘿葡。
0780a22: 自誠明自明誠
0780a23: 問如何是自誠明師云龐公笊籬如何是自明誠師
0780a24: 云清平水杓。
0780a25: 其次致曲
0780a26: 問其次致曲如何是曲師云直儱侗。
0780a27: 至誠如神
0780a28: 問至誠如神是五通是六通師云青天白日且莫見
0780a29: 神見鬼。
0780a30: 不二不測
0780b01: 問不二不測莫是一為無量無量為一麼師云須彌
0780b02: 內芥即且置如何是芥內須彌。
0780b03: 三王百世
0780b04: 問考諸三王七佛以前作麼生師云李順王小二問
0780b05: 百世以俟聖人樓至如來出世作麼生師云徐六孟
0780b06: 八郎。
0780b07: 並育並行
0780b08: 問如何是萬物並育師云雞寒鴨寒如何是道並行
0780b09: 師云卯生月戌生日。
0780b10: 大經大本
0780b11: 問如何是經綸大經師云嘉州打大象如何是立大
0780b12: 本師云陝陜府灌鐵牛如何是知化育師云西河弄獅
0780b13: 子。
0780b14: 用極
0780b15: 問無所不用其極是皇極是太極師打一圓相中書
0780b16: 卍字。
0780b17: 物格
0780b18: 問物格格物有差別沒差別師云妙喜子韶兩個不
0780b19: 唧溜漢。
0780b20: 有所
0780b21: 問有所之所是心所否師云說是也得問有所是質
0780b22: 礙不在是落空為甚麼有所卻成不在師云只為落
0780b23: 空翻成質礙隨後喝一喝云聞麼以手招一招云見
0780b24: 麼。
0780b25: 西子不潔
0780b26: 問西子不潔莫是寶蓮香比丘尼否師云善星殃墮
0780b27: 事有偶然又問惡人齋戒莫是廣額屠兒否師云龍
0780b28: 女成佛不為分外。
0780b29: 動變化
0780b30: 問六種震動可是明則動否師云切忌回頭轉腦又
0780c01: 問十八變身上出火身下出水可是動則變否師云
0780c02: 大家在這裏又問千百億化身如幻如化可是變則
0780c03: 化否師云還我應身來。
0780c04: 天下歸仁
0780c05: 問天下歸仁是明星悟道時見眾生佛性否師云是
0780c06: 問為甚麼眾生界不空師云空則阿誰成佛問正當
0780c07: 成佛時如何師云無眾生界。
0780c08: 參輿倚衡
0780c09: 問立則見在輿則見是觀心否師云用妄想作麼。
0780c10: 良知
0780c11: 問孩提知愛分明執有愛根為甚推為性始師云望
0780c12: 煙識火終不離水生冰又問煙且不是火水且不是
0780c13: 冰莫非善惡混麼師云不見道五相雖具六識未行。
0780c14: 又問這裏落七落八了也恐不是第一義師云第一
0780c15: 義你又作麼生知。
0780c16: 形色天性
0780c17: 問既形色即是天性為甚不許色見聲求師云古人
0780c18: 道應化非真佛又問聖人踐形莫是八相成佛否師
0780c19: 云金棺雙足是色身是法身。
0780c20: 不謂性不謂命
0780c21: 問性也有命遺落形骸是耶師云木雞芻狗著在這
0780c22: 邊問命也有性矜重道德是耶師云玉楫金車倒在
0780c23: 那岸又問畢竟如何師云上座何不拚取性命。
0780c24: 天地位萬物育
0780c25: 問如何是天地位焉師云頭在上腳在下問如何是
0780c26: 萬物育焉師云鵠白烏玄松直棘曲進云太成現生
0780c27: 師云欠著恁般這也卻憑上座。
0780c28: 杞柳湍水
0780c29: 問杞柳豈不是自生師云是又問湍水豈不是他生
0780c30: 師云是又問生之謂性豈不是無因生師云是又問
0781a01: 食色性也豈不是共生師云是又問性善畢竟有過
0781a02: 也無師云灼然灼然又問說情說才是轉救否師云
0781a03: 非是得已巳不已巳也是抑己巳而已巳。
0781a04: 盡心知性
0781a05: 問覓心不得莫是盡其心否師云切忌墮空亡又問
0781a06: 存養儼然要說空亡得麼師云不免弄精魂漢又問
0781a07: 死壽不二修身俟之生死到來這個定然不壞師云
0781a08: 向你道莫弄精魂又問和尚作麼生師云我沒許多
0781a09: 閒工夫和你說心說性。
0781a10: 萬物皆備
0781a11: 問天地同根萬物一體豈不是肇法師語師云是進
0781a12: 云反身而誠許學人得力否師云把纜放船抱橋柱
0781a13: 洗澡進云強恕而行我道太迂遠也師云且恕你這
0781a14: 一遭。
0781a15: 惡惡臭好好色
0781a16: 問惡惡臭好好色莫是意識分別否師云是又問分
0781a17: 別不分別是平等性智否師云是又問如何是獨師
0781a18: 云無伴侶又問如何慎獨師云剎竿頭上仰蓮心。
0781a19: 重離
0781a20: 問如何是檀波羅蜜師云焚如死如棄如如何是尸
0781a21: 羅波羅蜜師云王用出征如何是羼提波羅蜜師云
0781a22: 出涕沱若如何是毘黎耶波羅蜜師云大耋之嗟如
0781a23: 何是禪那波羅蜜師云履錯然敬之如何是般若波
0781a24: 羅蜜師云黃離元吉果然重離六爻不枉古人師云
0781a25: 且莫癡人前說夢。
0781a26: 群龍無首
0781a27: 問如何是群龍無首師云切忌露個尾巴。
0781a28: 載鬼一車
0781a29: 問如何是載鬼一車師云平地上死人無數。
0781a30: 天在山中
0781b01: 問天在山中莫是登妙高峰則四天王天反在下否
0781b02: 師云須彌鼻孔幾多長。
0781b03: 艮其背
0781b04: 問既是背何故非身師云青衣傳綵仗既行庭何故
0781b05: 無人師云金殿鎖春風。
0781b06: 畫前易刪後詩
0781b07: 問如何是畫前有易師云拆拆單單如何是刪後無
0781b08: 詩師云一送二寘。
0781b09: 乾為馬坤為牛
0781b10: 問如何是乾為馬師云為玉為金如何是坤為牛師
0781b11: 云為輿為釜情與無情是同是別師云同則一切總
0781b12: 別別則一切總同。
0781b13: 一陰一陽
0781b14: 問既是一陰一陽為甚麼陽陰不測師伸一指云是
0781b15: 多少。
0781b16: 書不盡言言不盡意
0781b17: 問摩竭掩室毘耶杜口莫是不盡言不盡意否師云
0781b18: 諸大菩薩即且置奈四十九年何。
0781b19: 帝出乎震
0781b20: 問帝出乎震是帝釋之帝是郊禘之帝師云觀世音
0781b21: 菩薩將錢來買胡餅為甚麼卻是饅頭。
0781b22: 乾元坤元
0781b23: 問乾元坤元是一元是二元師云前劫後劫是一劫
0781b24: 是兩劫。
0781b25: 隰有荷華
0781b26: 問清淨寶蓮花為甚麼風人出之則為淫麗師云卑
0781b27: 隰淤泥。
0781b28: 鶴鳴九皋
0781b29: 問鶴鳴九皋聲聞於天是天耳所聞否師云上座莫
0781b30: 不聞麼。
0781c01: 明堂
0781c02: 問郊配天明堂配帝有兩耶師云毘盧即是釋迦釋
0781c03: 迦不是彌勒。
0781c04: 奠雁
0781c05: 問雁有夫婦蟻有君臣為甚麼畜生都為惡道師云
0781c06: 會得則優樓瓶伽共演法音不會則牛馬人羊同遊
0781c07: 苦趨。
0781c08: 惠迪從逆
0781c09: 問惠迪吉從逆凶因果分明為甚麼人都不信師云
0781c10: 不見道闡提有佛性麼。
0781c11: 西伯戡黎
0781c12: 問西伯戡黎是殺因是殺果師云帝釋與修羅戰是
0781c13: 有為是無為。
0781c14: 周公居東
0781c15: 問周公居東風雷告變為是神通妙用為是法爾如
0781c16: 然師云雷從何出風自何來若見則法爾如然不見
0781c17: 則神通妙用。
0781c18: 李梅冬實
0781c19: 問九月楊花須是李梅冬實春秋何以紀異師云聞
0781c20: 於未聞。
0781c21: 鷁飛石隕
0781c22: 問石隕于宋六鷁退飛莫是一心法界否師云問取
0781c23: 左丘明。
0781c24: 豕人立而啼
0781c25: 問豕人立而啼是豕哭是鬼哭師云債有主冤有頭。
0781c26: 方相氏
0781c27: 問玄戈驅鬼未免傷慈棘矢桃弧為甚麼古人不廢
0781c28: 師云塗車芻靈你還得他用麼問者擬議師云取狐
0781c29: 矢來。
0781c30: 酒漿醢脯
0782a01: 問酒漿醢脯交于神明為甚都緣不淨師云伊蘭叢
0782a02: 裏討甚栴檀又云莫謗木乂好。
0782a03: 堯舜禹湯
0782a04: 問堯舜禹湯還出三界也無師云他不求出為甚麼
0782a05: 不求出師云喚什麼作三界。
0782a06: 老莊荀列
0782a07: 問老莊荀列一總是外道否師云釋迦老子是外道
0782a08: 奴。
0782a09: 躡足附耳
0782a10: 問古人躡足附耳是機用不是機用師云囊沙減灶
0782a11: 兵法有之。
0782a12: 陸亙裴休
0782a13: 問佛法付與國王大臣陸亙裴休還承當此事否師
0782a14: 云毘耶離國打破砂盆。
0782a15: 伊川紫陽
0782a16: 問程朱之徒每斥佛老佛還受謗也無師云撥皂染
0782a17: 虛空又云與他結一個緣也好。
