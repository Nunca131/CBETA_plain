0431b06: 
0431b07: 曇無德部四分律刪補隨機羯磨卷第八
0431b08: 
0431b09: 唐京兆崇義寺沙門　道宣　撰集
0431b10: 金陵華山後學比丘　讀體　續釋
0431b11: ●諸說戒法篇第五
0431b12: 釋　說戒即誦戒也。而云諸者。准說戒揵度。始從
0431b13: 僧法。終至心念。共有一十六法。類聚為篇。次之第
0431b14: 五。今但依文釋義續法。其誦戒加儀恒式。俱載黑
0431b15: 白半月布薩正範詳明。
0431b16: 摩得勒伽論云。云何布薩。捨諸惡不善法。證得白
0431b17: 法。究竟梵行。半月自觀犯與不犯清淨身口也。
0431b18: 釋　惡法謂結使煩惱。我愛為本。報感三途極苦。
0431b19: 白法謂無漏道業。梵行為本。果證涅槃寂樂。欲證
0431b20: 涅槃。必須究竟梵行故。於前白半月至後黑半月。
0431b21: 其間自觀犯與不犯。若憶有犯。應對無犯者說露。
0431b22: 冀改前愆。一則遮現在之更為。二則懲未來之慢
0431b23: 法。若不犯者。身口清淨知梵行無也。
0431c01: 薩義。
0431c02: 釋　准此二論原文。善見云。何得知五法久住。若
0431c03: 說戒法不壞者是。母論云。若犯七眾不淨人前。應
0431c04: 止不說戒。名布薩義。今文以善見為問。母論為答。
0431c05: 其義俱收。布薩愈顯矣。所以世尊制諸比丘。半月
0431c06: 半月並須盡集聽別解脫經。合善法而增茂。住持
0431c07: 之本。斯其上歟。
0431c08: ○僧說戒法
0431c09: 釋　創制之緣。佛在羅閱城。時諸外道月八日十
0431c10: 四日十五日集會。諸人往來。共為知友。給與飲食
0431c11: 極相愛念。瓶沙王登閣遙見。問知其由。王即下閣。
0431c12: 往禮世尊。白所見事。願佛今比丘。亦三時集會。
0431c13: 我及臣亦來聚會。佛默允已巳。王禮辭去。故聽比
0431c14: 丘三時集會。但是說法後。乃復制布薩。佛在僧中
0431c15: 親自說戒。一時布薩日。大迦賓在仙人住處黑
0431c16: 石山側。於靜處思惟作念云。我今若往說戒。若不
0431c17: 往。我常第一清淨。爾時佛知。從耆闍崛山沒。於黑
0431c18: 石山出。在迦賓前。敷座而坐。迦賓禮世尊足
0431c19: 已巳。世尊知而故問。彼答云爾。佛言。如是如是。如汝
0431c20: 所言。說戒法。汝當恭敬尊重承事。若汝不恭敬布
0431c21: 薩承事者。誰當恭敬尊重承事。是故應往說戒。不
0431c22: 應不往。應當步往。不應乘神足往。我亦當往。彼受
0431c23: 教而往。世尊以此因緣。告諸比丘。聽一住處和合
0431c24: 一處說戒。今標云。僧說戒法者。由佛不在僧中故。
0432a01: 准律復有緣起。一時佛在瞻波國伽伽河側。十五
0432a02: 日說戒。世尊露地而坐。眾僧前後圍遶。初夜已巳過。
0432a03: 阿難起座禮佛足。請說戒。世尊默然。如是中夜已巳
0432a04: 過。復請說戒。佛亦默然。至後夜已巳過。明相出現。阿
0432a05: 難復再三請佛說戒。佛告阿難。眾中有不淨者。若
0432a06: 眾中有不淨者。欲令如來在中說戒。無此理也。時
0432a07: 目連觀眾人心。見有一不淨人。去佛不遠而坐。既
0432a08: 非沙門非梵行。而稱沙門。言是梵行。目連訶責。捉
0432a09: 手牽出門外已巳。還請世尊說戒。因此制自言治。告
0432a10: 諸比丘。自今已巳去。汝等自作羯磨說戒。有犯者不
0432a11: 得聞戒。不得向犯者解罪。有犯者不得受他解罪。
0432a12: 此乃僧法說戒之定制也。
0432a14: 日說戒。聽上座於布薩日白僧言。
0432a15: 釋　四人已巳上者。謂若十二十乃至百千比丘也。
0432a16: 當白已巳說戒者。白有二種。一者由界廣眾多。房散
0432a17: 住別。恐眾不知眾會之處。白眾知已巳。至時便往。即
0432a18: 此白詞是。二者白即羯磨。即後所續說戒和法是。
0432a19: 於十四日十五日十六日說戒者。佛言。若說戒日。
0432a20: 有客比丘來少。客比丘十四日說戒。舊比丘十五
0432a21: 日說戒。客比丘當從舊比丘。若不者如法治此謂少者
0432a22: 就多。同十五日說戒。如法治。乃越毗尼罪。若客比丘來等亦如是。若客
0432a23: 比丘來多。客比丘十四日說戒。舊比丘十五日說
0432a24: 戒。舊比丘少。應從客比丘求和合。彼與和合者善。
0432b01: 若不與和合。舊比丘應出界外說戒求和合者。欲客比丘同集
0432b02: 也。若客比丘十五日。舊比丘十四日。客十六日舊
0432b03: 比丘十五日。亦如上當從。及求和合。准斯三日說
0432b04: 戒嚴制。則外來此住。客舊雖殊。布薩之法必須和
0432b05: 合。今遭末世。希見欽遵。推情有二。一者或自干禁
0432b06: 章。含羞覆過。懼眾不臨。次者欠學毗尼。偏執爾我。
0432b07: 故不隨集嗟。夫於通計。別違佛語。而恣癡心布薩。
0432b08: 敗壞。正法沒矣。律云。聽上座於布薩日唱言。今日
0432b09: 眾僧說戒。今此白詞。是據唱潤文。其為上座者。應
0432b10: 如是白言。
0432b11: 大德僧聽。今白月十五日若黑月大十五日。若黑月小十四日布薩。白
0432b12: 眾僧集某處說戒一說。
0432b13: 如是白已巳。上座應教年少比丘。具淨水燈火舍羅。
0432b14: 聽作時。若打揵槌。及餘時法。若告言。諸大德。布薩
0432b16: 其諸莊嚴說戒眾具廣如鈔中。
0432b17: 釋　文云。其諸莊嚴說戒眾具廣如鈔中者。斯為
0432b18: 聖制。尊嚴在行持者整肅。其規儀範。草由作辦
0432b19: 時彷彿於事。故引鈔文。宜當如法。今准律略釋表
0432b20: 法。以明鈔義也。律中。佛言。若半月半月布薩日。掃
0432b21: 灑敷座。備燈火水器舍羅。為上座者。當教年少比
0432b22: 丘。而年少者依教作辦。若上不教。下不辦者。俱犯
0432b23: 越毗尼罪。掃灑其處者。以地喻心地。掃灑如懺愆。
0432b24: 表半月布薩清淨身心。凡有微細過咎。必須一一
0432c01: 懺除也。敷座有二。一是高座為說者登。一是下座
0432c02: 為聽者設。其高座宜列香花。以香表信。花表因故。
0432c03: 非正信淨因。修證無從也。復備燈火。預防夜暗。燈
0432c04: 火表智。暗喻癡障。以顯智起則無明破也。當具水
0432c05: 器。就中分二。一者謂洗足水瓶。恐足垢汙僧地敷。
0432c06: 二者謂淨手盆。欲手潔禮僧無慢。以水表定。垢譬
0432c07: 塵煩。不藉定力。則塵情渾濁。莫能澄靜也。舍羅此
0432c08: 翻云籌。乃記數之軌。極短五指齊。極長一拳肘。麤
0432c09: 如小指。細不過。用有二別。一者知報僧數。而受
0432c10: 施襯。二者能滅諍事。以同法食。餘時法者。謂除鳴
0432c11: 槌。聽作時集。若稱某時。若量影時。若白言此制隨
0432c12: 同住眾多寡便用也。
0432c13: ○說戒和法
0432c14: 續　上文但云。僧集已巳比座共相檢校知來者不
0432c15: 來者。未明其法。今准單白綱目。依說戒揵度續入。
0432c16: 律云。爾時說戒日住處有一比丘。入房閉戶而眠。
0432c17: 諸比丘說戒畢。從座起而去。眠者聞聲即起。問云。
0432c18: 諸大德欲何處去。不說戒耶。報云。我等已巳說戒竟。
0432c19: 汝向者在何處來。答言。我閉戶眠耳。諸比丘以此
0432c20: 事白佛。佛言。不得說戒日在房中眠。自今已巳去。聽
0432c21: 比座者共相檢校。知來者不來者。應先白。然後說
0432c22: 戒。作如是白。
0432c23: 大德僧聽。今十五四日眾僧說戒。若僧時到僧忍聽。和
0432c24: 合說戒。白如是。
0433a01: 釋　上云白即羯磨。此法是也。白已巳隨緣。廣略如
0433a02: 法說戒。其間七非。於集法緣成篇內。業已巳詳明。
0433a03: 茲不重揀。
0433a04: 續　一往黑白半月誦戒藏中。佛陀耶舍尊者別
0433a05: 譯四分戒本流通。卷首有十二頌。作前方便。問答
0433a06: 單白。和集羯磨。誦戒序。次第誦二百五十戒相畢。
0433a07: 有七佛略教誡偈並迴向頌。其首尾之頌乃結集
0433a08: 者所置。由分止作。各攝歸門。故於止持會集中闕
0433a09: 而不載。今錄附此僧說戒法。略釋其義。俾知廣誦
0433a10: 大綱。餘有誦戒儀規。俱明兩乘布薩正範內。
0433a11: △初明卷首十二頌分為九釋
0433a12: 稽首禮諸佛及法比丘僧今演毗尼法
0433a13: 令正法久住
0433a14: 釋　此一頌。上二句是歸敬三寶。下二句顯戒當
0433a15: 說。能住持正法也。凡作法事必須先禮三寶。以求
0433a16: 加被。使內障潛消。外魔無嬈。稽首者。謂下首至地
0433a17: 少久乃起。禮者履也。進退有度。尊卑有分之儀。西
0433a18: 域以五體投地。為之致敬。此方以稽首為之盡恭。
0433a19: 今隨國風。故云稽首也。又稽首者。身業致敬。身致
0433a20: 敬時。口稱德號。心存觀想。是為三業供養。佛者具
0433a21: 云佛陀。此翻云覺。覺具三義。一自覺。悟性真常了
0433a22: 惑妄。二覺他。運無緣慈度有情眾。三覺行圓滿。
0433a23: 窮源極底行圓果滿。法者。乃如來隨機稱性所說
0433a24: 清淨法要。眾生信依修行。得大解脫。必趣涅槃。若
0433b01: 以義釋。法是軌持之義。謂軌生物解。任持自性。一
0433b02: 切諸法各守自性。任捨不捨。各守自性。如水就於
0433b03: 下。火揚於上。性各決定。此是法體。軌謂軌範。可生
0433b04: 物解。如火熟食。用水浮舟。各取其則。是為法用也
0433b05: 比丘僧者。含三義。具六和。准前所釋。十誦云。有五
0433b06: 種僧。一無慚愧僧。破戒者是。二羺羊僧。凡夫鈍根
0433b07: 無智慧。如諸羺羊。聚在一處。不知布薩。不知布薩
0433b08: 羯磨。不知說戒。不知法會。三別眾僧。於一界內處
0433b09: 處別作羯磨。四清淨僧。凡夫持戒人。五真實僧。學
0433b10: 無學人。此中所禮。正禮後之二僧。由真實僧能令
0433b11: 勝義正法久住。由清淨僧能令世俗正法久住。今
0433b12: 演毗尼法者。今謂正當說戒之時。揀非過未。演乃
0433b13: 宣布流通也。梵語毗尼。此翻滅。然滅有三義。一滅
0433b14: 業非謂不偷盜等。故律中有犯毗尼。有諍毗尼。二滅煩惱煩惱是發業之本。故律云
0433b15: 治伏貪等令盡。是故如來制增上戒學。三得滅果故經云。戒淨有智慧。便得第一道。
0433b16: 宣祖云。毗尼翻滅及調伏者。是從功用為名。非正
0433b17: 譯也。正翻云律。律者法也。從教為名。斷割重輕開
0433b18: 遮持犯。非法不定。俗有九流。法流居一。故世法律
0433b19: 皆約刑科。道與俗違。刑名乃異。至於處斷。必依常
0433b20: 法。故翻律也。令正法久住者。正法是出世無漏聖
0433b21: 道也。正法住世。教行果三悉皆具足。由秉羯磨。清
0433b22: 淨布薩。則戒身成就。定慧發生。無漏聖果庶可希
0433b23: 冀。若廢布薩。戒行不淨。則正法滅亡無日矣。五分
0433b24: 律云。毗尼是佛法壽命。毗尼住則正法久住。故云
0433c01: 今演毗尼法。令正法久住。
0433c02: 戒如海無涯如寶求無厭欲護聖法財
0433c03: 眾集聽我說
0433c04: 釋　此一頌。上二句顯戒功德。下二句勸聽獲益
0433c05: 也。揵度云。海水有八奇特法。所以阿修羅娛樂住。
0433c06: 一者一切眾流皆往投之。二者潮不失限。三者五
0433c07: 大河投海而失本名。四者河及天雨盡歸而無增
0433c08: 減。五者同一鹹昧。六者不受死屍。七者多出珍寶。
0433c09: 八者大形所居。我法中亦有八奇特。使諸弟子見
0433c10: 已巳於中而自娛樂。一者我諸弟子漸次學戒。皆歸
0433c11: 我法。二者我諸弟子住於戒中。至死不犯。三者四
0433c12: 姓捨家。皆稱沙門。四者於我法中以信堅固。捨家
0433c13: 學道。入無餘涅槃界。而涅槃界無增無減。五者同
0433c14: 一解脫味。六者犯戒惡法。雖在眾中坐。常遠眾僧。
0433c15: 眾僧亦離彼遠。七者多出珍寶。所謂四念處乃至
0433c16: 八賢聖道。八者受大形。所謂四向四果。根本律云。
0433c17: 毗奈耶大海。涯際淼難知。差別相無窮。豈我能詳
0433c18: 悉。大師律教海。甚深難可測。故云戒如海無涯也。
0433c19: 如寶求無厭者。寶即海中清淨如意珠王。能隨眾
0433c20: 生所求。於念念中。雨滿閻浮提一切樂具。而寶體
0433c21: 終無損減。佛法海中尸羅皎潔。能念念中出生一
0433c22: 切念處正勤如意根力覺道等諸勝善品。乃至三
0433c23: 乘聖果。而尸羅體終無變易。如彼珠王求施無厭
0433c24: 也。聖法財者。略則即信戒聞捨慧慚愧七法。廣即
0434a01: 三十七品助道法也。然此法財非戒無能守護。而
0434a02: 戒有防非止惡之功。如強兵猛將能伏怨敵。如堅
0434a03: 城深能禦魔賊。不令得便。而使侵凌故。是以欲
0434a04: 護此聖法財。眾集聽我說。眾謂四清淨比丘已巳上。
0434a05: 乃至百千。集謂身心和集。聽謂耳根發識聞。其如
0434a06: 律宣說。在座比丘各各如說奉持也。
0434a07: 欲除四棄法及滅僧殘法障三十捨墮
0434a08: 眾集聽我說
0434a09: 釋　此一頌明聽戒離過也。四棄即四重根本。僧
0434a10: 殘即十三僧伽婆尸沙。捨墮即三十尼薩耆波逸
0434a11: 提。如止持中釋。然戒法五篇。今止言三者。餘二從
0434a12: 輕。文略義攝。豈但聞戒而能生諸善品。守護法財。
0434a13: 實能永斷業非清淨污染。是故欲除棄滅殘障止
0434a14: 捨墮。僧伽應和集。聽我宣說。而遠離斯過也。
0434a15: 毗婆尸式棄毗舍拘留孫拘那含牟尼
0434a16: 迦葉釋迦文諸世尊大德為我說是事
0434a17: 我今欲善說諸賢咸共聽
0434a18: 釋　此前一頌。總舉七佛。後一頌述說囑聽也。毗
0434a19: 婆尸亦云維衛。此名有四義。以其智圓滿如月則
0434a20: 云見。魄盡惑亡則云淨觀。既圓且淨則云勝觀。
0434a21: 又云勝見。式棄。亦名尸棄。此翻云火。亦翻持髻。謂
0434a22: 無差別智最為尊勝。處於頂心。毗舍具云毗舍浮。
0434a23: 亦名毗葉羅。此翻一切自在。以其智圓果滿。兩
0434a24: 足稱尊。已巳上三佛在過去莊嚴劫末後出世也。拘
0434b01: 留孫此翻所應斷。亦翻作用莊嚴。謂能斷一切煩
0434b02: 惱永盡無餘。萬德莊嚴。拘那含牟尼此翻金寂。又
0434b03: 翻金仙。金者體堅。五色以黃為上。光最明赩。寂者
0434b04: 表無礙智寂然不動。謂此世尊得堅固無上無礙
0434b05: 智。寂然不動。迦葉此翻飲光。謂身光顯赫。吞蔽一
0434b06: 切光明故。釋迦文又名釋迦牟尼。此翻能儒。亦翻
0434b07: 能仁寂默。寂默故不住於生死。是自利義。能仁故
0434b08: 不住於涅槃。是利他義。內冥智理。外揚德化。智悲
0434b09: 雙運。立斯嘉號也。已巳上四佛於賢劫初。次第出世
0434b10: 化道。所以處處說此七佛者。一謂在百小劫內。淨
0434b11: 居天人所曾見故。二謂本師修相好業。從毗婆尸
0434b12: 佛時為始故。世尊者。十號具足。九界同仰。為諸天
0434b13: 人師。居眾聖中王。世出世間極尊無等。大德者。謂
0434b14: 諸世尊等濟生。具大慈德。折攝教化。具大威德
0434b15: 故。為我說是事者。此句正明師資授受。顯非臆說
0434b16: 也。我即現前眾中說戒者自稱。是事即四事十三
0434b17: 事乃至一百眾學事等。言善說者。謂如法如律如
0434b18: 佛所教而說。詞句無差謬也。諸賢咸共聽者。此句
0434b19: 遮揀別眾不和故。諸者從初近圓無夏比丘。乃至
0434b20: 百臘上座。皆應集聽。始從戒序。乃至七佛偈經。滌
0434b21: 慮合掌一心諦聽也。賢乃有德之稱。猶云大德僧。
0434b22: 今以世尊稱大德。故僧以諸賢易之爾。
0434b23: 譬如人毀足不堪有所涉毀戒亦如是
0434b24: 不得生天人欲得生天上若生人間者
0434c01: 常當護戒足勿令有毀損
0434c02: 釋　此前一頌。上二句設喻。下二句法合。以明障
0434c03: 生善道也。後一頌。上二句示生善趣。下二句法喻
0434c04: 雙舉。誡護善因也。譬如者。乃假設之詞。毀謂破壞。
0434c05: 涉謂躡躐。天謂欲色無色三界諸天也。人謂四有
0434c06: 洲中人倫也。而言生人天者。以西域人多是求樂
0434c07: 生天。佛出世間。隨彼所欲。為說人天因果。然非聖
0434c08: 意。亦非律旨。雖云人天。實為涅槃。所謂先以欲鉤
0434c09: 牽。後令入佛智也。根本律云。或願人間。或求天上。
0434c10: 勤修梵行者。得生人天。暫受快樂。彼命終後入地
0434c11: 獄中。是故當求涅槃以修梵行。勿樂人天而致勞
0434c12: 苦。律攝云。險途有二。一是生天。二是惡道。雖復生
0434c13: 天受諸勝樂。報盡之後。還墮惡趣。是則人天非所
0434c14: 當欲。又戒喻以足。無遠不至。義在深幽。謂戒足不
0434c15: 可毀故。毀則人天尚不能生。何況涅槃。又復具諸
0434c16: 戒行。乃是上品正因。往生淨土。於一念頃。親近供
0434c17: 養他方十萬億佛。還至本國。聽聞妙法。如是不可
0434c18: 思議神足力。皆由護戒無損之所致也。
0434c19: 如御入險道失轄折軸憂毀戒亦如是
0434c20: 死時懷恐懼
0434c21: 釋　此一頌。上二句設喻。下二句示知過患也。前
0434c22: 頌中引律。但約人天名為險道。今單指三塗為險
0434c23: 道。軸乃車輪之轉軸。轄是軸頭之鐵。死時自知破
0434c24: 戒。必墮惡道。猶如險道中途失轄折軸。恐怖慞惶。
0435a01: 無依無救也。行願品云。關閉一切諸惡趣門。開闡
0435a02: 人天涅槃正路。實由嚴持禁戒之功能也。
0435a03: 如人自照鏡好醜生欣慼說戒亦如是
0435a04: 全毀生憂喜
0435a05: 釋　此一頌。上二句設喻。下二句顯戒完闕也。如
0435a06: 人以鏡自照其面。容端則欣喜。貌陋則憂慼。今正
0435a07: 說戒之時。聞已巳當自反觀思察所受持戒。其間若
0435a08: 全淨無瑕。則內懷欣喜。外不愧人。若有所毀污。則
0435a09: 內生憂慼。外於他也。
0435a10: 如兩陣共戰勇怯有進退說戒亦如是
0435a11: 淨穢生安畏
0435a12: 釋　此一頌。上二句設喻。下二句明戒得失也。如
0435a13: 兩陣共相交戰。勇者奮而前進。怯者畏而退縮。今
0435a14: 眾集說戒。正與煩惱魔軍共戰。戒淨則堅持之力
0435a15: 勇猛。與眾同居。身心俱安。戒穢是受行之志怯弱。
0435a16: 雖與眾居。情色實畏。不能降伏煩惱魔軍。返被煩
0435a17: 惱所勝也。
0435a18: 世間王為最眾流海為最眾星月為最
0435a19: 眾聖佛為最一切眾律中戒經為上最
0435a20: 如來立禁戒半月半月說
0435a21: 釋　此前一頌舉喻歎德也。凡受比丘戒者。名曰
0435a22: 大沙門。梵語摩訶。此翻云大。而大含三義。一者大。
0435a23: 天人中尊故。二者多。富有福慧故。三者勝。超諸外
0435a24: 道故。所以佛言於天人魔梵沙門婆羅門眾中。釋
0435b01: 子沙門最為第一也。今初句即約大喻歎。次句即
0435b02: 約多喻歎。第三句即約勝喻歎。第四句總約大多
0435b03: 勝喻歎。後一頌正以法合。一切眾律中戒經為上
0435b04: 最者。謂諸世間之國禁及外道等之邪宗亦各有
0435b05: 律。不能令人脫纏出界。唯佛律乃能救濟眾生。超
0435b06: 凡入聖。又佛律中之五戒八戒十戒亦不如比丘
0435b07: 具足戒。又定共道共戒亦不如波羅提木叉戒。根
0435b08: 本律云。諸佛證菩提。獨覺身心淨。及與阿羅漢。咸
0435b09: 由律行成。三世諸賢聖。遠離有為縛。皆以律為本。
0435b10: 能至安隱處。故云一切眾律中戒經為上最。所受
0435b11: 之戒律上最。而令能受之者亦成最也。如來立禁
0435b12: 戒者。此顯戒唯佛制。非餘所堪。如國家賞罰號令。
0435b13: 必從王出。臣下僭越。庶人不信。敗亡無日。佛法亦
0435b14: 爾。若容他說。生不奉。法不久住。是以禁戒唯佛
0435b15: 自立也。半月半月說者。以黑白半月。用表善惡二
0435b16: 業。欲黑盡而白圓。又白表智德。黑表斷德。故立此
0435b17: 一定之期限。說戒根本。雜事中。佛言。我令汝等每
0435b18: 於半月半月。說波羅提木叉者。當知此則是汝大
0435b19: 師。是汝依處。若我住世無異也。
0435b20: △此明戒序分為四釋
0435b21: 諸大德。我今欲說波羅提木叉戒。汝等諦聽。善思
0435b22: 念之。若自知有犯者。即應自懺悔。不犯者默然。默
0435b23: 然者知諸大德清淨。
0435b24: 釋　諸大德我今欲說波羅提木叉戒者。此乃標
0435c01: 宗立體。告眾令知。今說戒時至。各當攝持三業。慎
0435c02: 其散亂也。大德如前釋。是律語尊稱。波羅提木叉
0435c03: 此翻別解脫。律攝云。別解脫者。由此別解脫經。如
0435c04: 說修行。於下下等九品諸惑。漸次斷除。永不退故。
0435c05: 於諸煩惱而得解脫。故名別解脫。又云保解脫。謂
0435c06: 戒淨絕瑕。發生定慧。如來保任必證涅槃故。汝等
0435c07: 諦聽者。誡令諦實而聽。入於語義。以成聞慧也。善
0435c08: 思念之者。謂當如思義。憶念勿忘。以成思慧也。既
0435c09: 聞思擇義。當去其不善。擇其善者而修之。以成修
0435c10: 慧也。若自知有犯者。即應自懺悔。謂染淨自知。豈
0435c11: 可覆藏。若有所犯罪事。未曾向他發露求悔。於此
0435c12: 說戒時。即應自言露罪懺悔已巳。仍允聞戒。不雜於
0435c13: 眾。勿俟他舉而令遮。聽懺悔者。懺名修來。悔名改
0435c14: 往。往日所作。鄙而惡之。故為悔也。往日所棄一切
0435c15: 善法。今日以去。誓願勤修。故為懺也。棄往求來合
0435c16: 名懺悔。不犯者默然。不犯謂一往本無所犯。或犯
0435c17: 即說悔已巳。當一心靜默至誠而聽。默然者知諸大
0435c18: 德清淨。謂僧眾純潔和合。理應如律如法說戒也。
0435c19: 若有他問者。亦如是答。如是比丘在眾中。乃至三
0435c20: 問憶念有罪。不懺悔者。得故妄語罪。故妄語者。佛
0435c21: 說是障道法。
0435c22: 釋　若有他問者亦如是答。謂如餘時中被他舉
0435c23: 問實答。此說戒時。問亦應如實答。如是比丘等者。
0435c24: 比丘指犯罪之人。眾中謂現前所集清淨僧眾。三
0436a01: 問是令語詞圓滿。離廣略故。略則闇鈍者卒難知
0436a02: 覺。無慚者不生悔心。廣則恐延時久令眾坐倦。所
0436a03: 以律制作法唯三問也。若憶念有罪而不發露懺
0436a04: 悔。得故妄語罪。然雖不言。由現身相表語業故。縱
0436a05: 曾有犯。今不憶知。此則無妄語罪。於一一問中。隨
0436a06: 憶得罪。若三問三憶得三妄語罪。障道法者。佛說
0436a07: 故妄語。障初禪乃至四禪。障初果乃至四果。障涅
0436a08: 槃之道也。
0436a09: 若彼比丘憶念有罪。欲求清淨者應懺悔。懺悔得
0436a10: 安樂。
0436a11: 釋　此謂若具慚愧比丘憶念有罪欲求戒身清
0436a12: 淨。理應自言懺悔。非畏他詰問治罰。而露說懺悔。
0436a13: 得安樂者。身心寂定。煩惱不侵。為之安。遠離過非。
0436a14: 獲證道果。為之樂也。
0436a15: 諸大德。我已巳說戒經序。今問諸大德。是中清淨否
0436a16: 三說。諸大德。是中清淨默然故。是事如是持。
0436a17: 釋　此乃結問也。戒經序者。謂此為二百五十別
0436a18: 解脫經之由緒。以此為先者。能令餘說得生起故。
0436a19: 是事如是持者。持是了知義。已巳三詰問。眾皆清淨。
0436a20: 由其一眾清淨默然故。此事我今如是了知。堪為
0436a21: 宣說戒經也。
0436a22: 誦此戒序及次第誦戒相畢。復總結云。
0436a23: 諸大德。我已巳說戒經序。已巳說四波羅夷法。已巳說十
0436a24: 三僧伽婆尸沙法。已巳說二不定法。已巳說三十尼薩
0436b01: 耆波逸提法。已巳說九十波逸提法。已巳說四波羅提
0436b02: 提舍尼法。已巳說眾學法。已巳說七滅諍法。此是佛所
0436b03: 說半月半月說。戒經中來。若更有餘佛法。是中皆
0436b04: 共和合。應當學。
0436b05: 釋　此文結前勸修也。謂非但半月半月和集一
0436b06: 處聽說戒法嚴持無犯而已巳。更有諸揵度內所制
0436b07: 等法及修多羅阿毗曇定慧之法。於是中皆共精
0436b08: 習。乃比丘應當學者。彼此和合。勉勤修。庶幾增
0436b09: 戒增心增慧也。
0436b10: △此明七佛偈
0436b11: 忍辱第一道佛說無為最出家惱他人
0436b12: 不名為沙門
0436b13: 此是毗婆尸如來無所著等正覺。說此戒經。
0436b14: 釋　忍辱者。以其內心能安。方可忍外所辱之境。
0436b15: 忍有二種。一生忍。二法忍。生忍復二。一謂於恭敬
0436b16: 供養順情境中。能忍不著。則不生憍慢。二謂於瞋
0436b17: 罵打害逆境中能忍。則不生忿恨怨惱。是為生忍
0436b18: 也。法忍亦二。一者非心法。謂寒熱風雨饑渴老病
0436b19: 死等。二者心法。謂瞋恚憂愁婬欲憍慢等。若於此
0436b20: 二法。能忍不動。是名法忍也。復以正慧觀察生法
0436b21: 性空。忍不可得。苦空無我。孰為忍者。忍辱既空。無
0436b22: 生理顯。便證涅槃。此忍辱是涅槃之捷徑。故名第
0436b23: 一道。無為即涅槃。謂湛然常寂。無所造作。超絕有
0436b24: 為之境。越度生死之流。更無有法勝於此者。故名
0436c01: 為最。沙門者。阿含經云。捨離恩愛。出家修道。攝御
0436c02: 諸根。不染外欲。慈心一切無所傷害。遇樂不欣。逢
0436c03: 苦不慼。能忍如地。故號沙門。若出家不行忍辱。而
0436c04: 反怨報。惱於他人。則違無諍之道。豈稱沙門之行。
0436c05: 欲得第一道。當不惱他人。欲希無為樂。當具沙門
0436c06: 行。所以忍辱是出世之因。無為是出世之果。惱他
0436c07: 人是生死之因。非沙門是生死之果。善惡兩彰。淨
0436c08: 穢齊舉。其有智者。應擇而趣之。此是毗婆尸等者。
0436c09: 上明所說之法。此明能說之佛也。三世諸佛皆有
0436c10: 通別二號。毗婆尸乃別號。如前釋。如來無所著等
0436c11: 正覺乃通號。梵語多陀阿伽度。此翻如來。梵語阿
0436c12: 羅訶。此翻應供。亦翻無所著。梵語三藐三佛陀。此
0436c13: 翻正知。亦翻等正覺。此略十號之三也。於後六
0436c14: 佛釋號准知。不繁。
0436c15: 譬如明眼人能避險惡道世有聰明人
0436c16: 能遠離諸惡
0436c17: 此是尸棄如來無所著等正覺。說此戒經。
0436c18: 釋　上二句舉喻。下二句法合。謂世間若有聰慧
0436c19: 之者。能信佛聞法。正見現前。即知是道非道。非道
0436c20: 乃六趣險途。是道謂八正平衢。險途由不善所感。
0436c21: 平衢藉勝慧所詣。故須遠離諸惡因。務修出世要。
0436c22: 終抵涅槃常樂之處。譬如明眼之人。前境昭昭。不
0436c23: 趣險難之徑。遠諸怖畏。而終至安隱之處也。諸惡
0436c24: 謂三界見思無明等惑。尸棄如來通別二號。如前
0437a01: 所釋。律攝云。尸棄佛出現於世。諸聲聞多為生天
0437a02: 而修梵行。希求後世受天妙樂。爾時彼佛為欲對
0437a03: 治弟子眾。說此略教。
0437a04: 不謗亦不嫉當奉行於戒飲食知止足
0437a05: 常樂在空閑心定樂精進是名諸佛教
0437a06: 此是毗葉羅如來無所著等正覺。說此戒經。
0437a07: 釋　謗是口業。嫉是意業。欲離此二。當奉行於戒。
0437a08: 戒淨則三業頓捐。何患口意之不清淨。飲食屬口。
0437a09: 常樂屬意。知足則息妄馳求。空閑則諸念自寂。由
0437a10: 是心澄入定。起慧斷惑。唯樂精進頭陀。乃能空閑
0437a11: 者。是阿蘭若寂靜之處。依此處而勤修定門。必獲
0437a12: 聖果。三世如來同斯軌轍。以教弟子。故云是名諸
0437a13: 佛教。此佛通別二號准前釋。
0437a14: 譬如蜂採華不壞色與香但取其味去
0437a16: 但自觀身行若正若不正
0437a17: 此是拘留孫如來無所著等正覺。說是戒經。
0437a18: 釋　喻遊蜂採華。但持味而去。不壞華之色香。
0437a19: 如比丘入聚落乞食時亦然。不違戾他事。違是違
0437a20: 背。戾是罪戾。謂比丘乞食。趣得資身助道。隨施而
0437a21: 受。知足而歸。勿以過求戾他壞彼淨信敬心。正同
0437a22: 蜂採華。不壞色與香也。不觀作不作者。謂既不戾
0437a23: 他。亦莫觀人得失以亂身心妨修道業。但自觀身
0437a24: 所行而省察之。若自無非則身淨端。設有過則行
0437b01: 穢僻。故云若正若不正也。此佛通別二號准前所
0437b02: 釋。律攝云。拘留孫佛出現於世。諸聲聞眾多希利
0437b03: 養。慢於善品。為遮彼故。說斯略教。
0437b04: 心莫作放逸聖法當勤學如是無憂愁
0437b05: 心定入涅槃
0437b06: 此是拘那含牟尼如來無所著等正覺。說是戒經。
0437b07: 釋　由不放逸故。能勤學聖道。由學聖道故。令憂
0437b08: 惱之惑能除。由除憂惱等惑故。心寂靜而入正定。
0437b09: 由得定故。證涅槃而樂無為。此乃斷集修道證滅
0437b10: 也。若心放逸。造集惡因。則招憂愁之苦果。若不修
0437b11: 道見諦證滅。雖獲定心。而煩惑未除。仍輪三有。憂
0437b12: 苦焉脫。此佛通別二號如前釋。
0437b13: 一切惡莫作當奉行諸善自淨其志意
0437b14: 是則諸佛教
0437b15: 此是迦葉如來無所著等正覺。說是戒經。
0437b16: 釋　一切惡者。謂三毒煩惱。發生身口所造性遮
0437b17: 等罪。諸善者。謂三十七品及一切法門。誡惡莫作。
0437b18: 此令以戒防禁七支。三毒性業遮業。皆得清淨。勉
0437b19: 善奉行。此令增修三學。廣積眾善。梵行圓成。利己巳
0437b20: 濟他。自淨其志意者。謂依持木叉。修習禪定。發真
0437b21: 無漏智慧。破諸邪倒。了妄無生。心本自淨。離染垢
0437b22: 相。一切皆空。故云自淨其志意。法海雖廣。此三攝
0437b23: 盡。三世如來隨機濟物。不異於斯。故云是諸佛教
0437b24: 也。此佛通別釋號准前。
0437c01: 善護於口言自淨其志意身莫作諸惡
0437c02: 此三業道淨能得如是行是大仙人道
0437c03: 此是釋迦牟尼如來無所著等正覺。於十二年中。
0437c04: 為無事僧。說是戒經。從是以後。廣分別說。諸比丘
0437c05: 自為樂法樂沙門者。有慚有愧樂學戒者。當於中
0437c06: 學。
0437c07: 釋　諸佛出世觀機設教。法非一定。釋尊出此五
0437c08: 濁惡時。人多好諍。不護口言。及濁心垢重。縱無現
0437c09: 境。而憶曾所經事。發起欲思。造作身業不善。是故
0437c10: 如來誡之。以次第防之於未萌。若能如是善護。自
0437c11: 淨不作。即三業清淨。十善道法成就。然此十善道
0437c12: 法。若人天聲聞緣覺菩薩諸佛無不依之。故云是
0437c13: 大仙人道。如來為天中天。仙中仙。人中尊。故稱大
0437c14: 仙人也。釋迦如來通別二號已巳釋於前。於十二年
0437c15: 中為無事僧說是戒經者。無事僧謂不犯戒也。如
0437c16: 來成道五年已巳前。眾僧皆知足修行。無事可犯。無
0437c17: 戒可制。但拈大意而略訓之。從是五年以後。僧中
0437c18: 有漏法生。為斷彼有漏法故。乃廣結二百五十戒
0437c19: 法。於間復有根本從生。開遮輕重。是比丘所受持
0437c20: 者。而言十二年中。以聲聞藏。攝阿含教。其阿含總
0437c21: 談十二也。自為樂法樂沙門者。法即戒法。清淨持
0437c22: 戒。是沙門無漏之因。證阿羅漢。是沙門無漏之果。
0437c23: 若因不具。則果無從立。故云樂法樂沙門也。有漸
0437c24: 有愧樂學戒者。慚者內自羞。愧者發露向人。世
0438a01: 間若無慚愧二法。悉皆違越清淨聖道。趣向諸惡
0438a02: 險途。然此波羅提木叉戒。非無慚愧愚癡之人而
0438a03: 能堅信樂學。當於中學者。謂當於此二百五十別
0438a04: 解脫律儀及七佛略戒經中。精習勤修。謹護無違。
0438a05: 以度生老病死之大苦患。亦不墮啞羊之訶也。
0438a06: 此明卷末回向頌分為六釋。
0438a07: 明人能護戒能得三種樂名譽及利養
0438a08: 死得生天上當觀如是處有智勤護戒
0438a09: 戒淨有智慧便得第一道
0438a10: 釋　前一頌是世間因果。後一頌是出世間因果。
0438a11: 舉世間而彰出世間也。明人者。謂了達三途因惡
0438a12: 業所招。人天樂境由善業所感。故當捨惡修善。戒
0438a13: 乃眾善之本。唯明達者能護。非愚迷不別因果者
0438a14: 堪持。三種樂者。一名。二譽。三利養。是現在華報之
0438a15: 樂。死後得生天上。是未來果報之樂。名謂稱德。譽
0438a16: 謂讚美。利養謂四依聖種。謂能如律奉持之人。戒
0438a17: 香芬馥。遐邇普聞。四事助道。不求自至也。當觀如
0438a18: 是處者。謂世間樂果。無戒尚不能獲。則出世聖道。
0438a19: 豈離於戒。有智之者應精勤嚴護。所受之體皎潔
0438a20: 絕瑕。諸有可超。故云戒淨有智慧便得第一道也。
0438a21: 如過去諸佛及以未來者現在諸世尊
0438a22: 能勝一切憂皆共尊敬戒此是諸佛法
0438a23: 若有自為身欲求於佛道當尊重正法
0438a24: 此是諸佛教
0438b01: 釋　前一頌半舉諸佛共成道以證之。後一頌示
0438b02: 欲求佛當重正法以勸之。能勝一切憂者。一切煩
0438b03: 惱諸惑結縛眾生。故名為憂。三世如來皆尊奉波
0438b04: 羅提木叉。淨極圓明。破盡諸惑。而大解脫。故名為
0438b05: 勝。自為身者。謂專為此身超越生死。求於佛道。非
0438b06: 希暫樂以持戒品。此中意旨幽邃。揀非二乘別解
0438b07: 律儀。乃令究竟戒性故。學者切勿錯其宗趣。自陷
0438b08: 偏小之坑。狂者速宜自責反省。以雪譏貶之罪。縱
0438b09: 然跡現是小。意本實誘歸大。況乎戒海無涯。量同
0438b10: 太。隨物受益。等施無二。根器雖有大小之殊。法
0438b11: 無廣狹之別。欲脫二死之深淵。早投一真之彼岸。
0438b12: 庶得自為不乖。求佛有冀矣。正法即戒法。所謂有
0438b13: 秉羯磨說戒。則正法不滅世間。以戒是苦海舟航。
0438b14: 涅槃徑路。不同外道邪僻之律。輪王十善治世之
0438b15: 術。故此佛戒特名曰正法也。
0438b16: 七佛為世尊滅除諸結使說是七戒經
0438b17: 諸縛得解脫已巳入於涅槃諸戲永滅盡
0438b18: 尊行大仙說聖賢稱譽戒弟子之所行
0438b19: 入寂滅涅槃
0438b20: 釋　前一頌半。謂諸佛弟子奉持戒經。得脫諸縛
0438b21: 已巳入涅槃。故舉以證之。後一頌。謂今佛弟子尊佛
0438b22: 所說。依戒修行。便獲涅槃果樂。故示以勸之。諸結
0438b23: 使者。謂諸煩惱驅使行人心神。流轉三界。不得解
0438b24: 脫。故云結使。略則十使。廣則八十八使。乃至八萬
0438c01: 四千塵勞也。七佛為世導師。為欲滅除諸弟子結
0438c02: 縛故。乃說此戒經。弟子奉行。則諸煩惱結縛因斯
0438c03: 解脫。證無生果。已巳入涅槃。一切有無戲論永滅盡
0438c04: 矣。七佛大仙所說之經。是一切賢聖所讚之戒。今
0438c05: 凡為佛弟子者。能如教修行。則無不證入寂滅涅
0438c06: 槃者也。寂滅涅槃是華梵雙舉。
0438c07: 世尊涅槃時興起於大悲集諸比丘眾
0438c08: 與如是教誡莫謂我涅槃淨行者無護
0438c09: 我今說戒經亦善說毗尼我雖般涅槃
0438c10: 當視如世尊此經久住世佛法得熾盛
0438c11: 如是熾盛故得入於涅槃若不持此戒
0438c12: 如所應布薩喻如日沒時世界皆闇冥
0438c13: 釋　初一頌明佛垂誨也。如來說法四十九年。化
0438c14: 緣已巳畢。垂將涅槃。重以戒法顧命弟子。殷懃付囑。
0438c15: 示誨諄諄。是知此戒誠為佛法之元基。慧命之正
0438c16: 脈。成聖之保任。利生之要軌。苟不頂戴受持。豈但
0438c17: 自甘汩沒生死海。抑且有辜如來付囑。念當思慈
0438c18: 誨。奉遺法而忘軀。進信志。敬木叉而盡壽。是為
0438c19: 知恩報恩者。莫謂我涅槃乃至如是熾盛故得入
0438c20: 於涅槃。此兩頌半正明示教也。謂諸比丘汝等莫
0438c21: 謂。我如來涅槃世間空。修淨行者無有依護。我
0438c22: 今已巳為汝等。說二百五十戒經。亦說毗尼作持等
0438c23: 法。我雖入般涅槃。此波羅提木叉戒在世。即是如
0438c24: 來法身常住不滅故。令汝師之。以作依護。若波羅
0439a01: 提木叉久住熾盛。則教理行果皆悉熾盛。由熾盛
0439a02: 故。修淨行者得入涅槃而無遺也。若不持此戒。乃
0439a03: 至世間皆闇冥。此一頌重申誡喻也。謂淨行者有
0439a04: 護。是令護體蠲染。以立梵行。如所應受持戒品。依
0439a05: 制布薩。若不布薩。以何依護。則罪垢日增。失智慧
0439a06: 明。不聖道。便墮三塗。喻如日沒闇冥。無所見故。
0439a07: 即墮坑落塹矣。
0439a08: 當護持是戒如犛牛愛尾和合一處坐
0439a09: 如佛之所說
0439a10: 釋　此一頌誡令堅志遵持也。謂比丘當護戒自
0439a11: 珍。堅其信志。寧死不犯。猶如犛牛愛尾不顧身命。
0439a12: 乃名遵制持戒。和合一處坐者。使離別眾之過。如
0439a13: 佛所說者。謂黑白半月如佛所教。而作布薩說戒。
0439a14: 慎勿有干七非。而背法律教三如也。
0439a15: 我已巳說戒經眾僧布薩竟我今說戒經
0439a16: 所有諸功德施一切眾生皆共成佛道
0439a17: 釋　前半頌明自他作辦事畢。後一頌以所作事
0439a18: 回施有情共成佛道。作辦之事而言功德者。謂一
0439a19: 一戒中嚴護清淨。所生止作之力用。名曰功德。此
0439a20: 聲聞之法而云回向佛者何也。此是開顯之後。涅
0439a21: 槃顧命。所謂真是聲聞。以佛道聲令一切聞。唯有
0439a22: 一乘法。無二亦無三。又戒本防非止惡。詎聲聞之
0439a23: 獨持。比丘體通大小。豈羅漢之自目。又在家菩薩
0439a24: 持在家戒。名曰菩薩近事。出家菩薩持出家戒。名
0439b01: 曰菩薩比丘。是知比丘之戒非局小心。出家菩薩
0439b02: 何容不護。三世諸佛同斯法教。不唯今之釋尊獨
0439b03: 爾。或曰聲聞持戒名菩薩破戒。聲聞破戒名菩薩
0439b04: 持戒。然斯義者。以聲聞自度為急故。止之名持。菩
0439b05: 薩利生為本。若不廣作眾善。名之為犯。此正責小
0439b06: 心自利為過。非謂大心利他共成佛道者在列。縱
0439b07: 曰自利乃兼利他故。一一戒中不離護他。斯實如
0439b08: 來善巧方便。密以珠繫衣裏。令其終獲大用。今人
0439b09: 不達聖意。而生擬論。若解了開顯之後。則無疑此
0439b10: 頌云。我今說戒經所有諸功德。施一切眾生。皆共
0439b11: 成佛道也。
0439b12: 已巳上付誦戒本釋竟。已巳下皆原卷之法。
0439b13: ○僧同犯識罪懺白法
0439b15: 向犯者懺悔。犯者不得受他懺悔。彼比丘白已巳當
0439b16: 懺悔。應作如是白言。
0439b17: 大德僧聽。此一切眾僧犯罪。若僧時到僧忍聽。此一
0439b18: 切僧懺悔。白如是。
0439b19: 如是白已巳。然後說戒律本。更不悔本罪。
0439b20: 釋　此法律中更不悔本罪者。謂犯單墮及眾學
0439b21: 威儀戒等。由臨布薩忖思聖制難廢。急欲同誦木
0439b22: 叉。各生慚愧。發露求淨。如此正契布薩捨諸惡不
0439b23: 善法究竟梵行之旨。不須更悔。若犯初二篇並三
0439b24: 十捨墮。不得例斯也。
0439c01: ○僧同犯疑罪發露白法
0439c02: 佛言。若說戒時。一切僧於罪有疑者。應作白言。
0439c03: 大德僧聽。此一切僧於罪有疑。若僧時到僧忍聽。此
0439c04: 眾僧自說疑罪。白如是。
0439c06: 釋　上云識罪者。謂自知了了無疑。此云疑罪者。
0439c07: 因自不知罪種名相。為犯不犯。生疑。既將說戒。且
0439c08: 先陳露待白已巳。說聽竟。仍須向知法者。問決所犯。
0439c09: 自言求悔。此識疑二法。皆為人法故作。兼屬公
0439c10: 私也。
0439c11: ○尼差人請教授法
0439c12: 於說戒日集僧。索欲問緣。答云。差人請教授羯磨。
0439c14: 釋　於說戒日者。律聽比丘十四日布薩。比丘尼
0439c15: 十五日布薩。若有因緣。比丘十五日布薩。尼十六
0439c16: 日布薩。此謂二部相依結界。今准十五日大僧正
0439c17: 說戒。尼界集僧差人作白云。
0439c18: 大姊僧聽。若僧時到僧忍聽。僧差比丘尼某甲。為比
0439c19: 丘尼僧故。半月往比丘僧中求教授。白如是。
0439c21: 比丘僧中求教授。誰諸大姊。忍僧差比丘尼某甲。為
0439c22: 比丘尼僧故。半月往比丘僧中。求教授者默然。誰不
0439c23: 忍者說。僧已巳忍差比丘尼某甲。為比丘尼僧故。半月
0439c24: 往比丘僧中求教授竟。僧忍默然故。是事如是持。
0440a01: 律本云。應白二差一人已巳。彼獨行無護。更差二三
0440a02: 人為伴。往僧寺中。
0440a03: 釋　更差二三尼為伴者。乃方便命隨為護。更無
0440a04: 白差之法。須擇老練持戒者同往。非但以尼數二
0440a05: 三而已巳。准增一法云。尼若有五過。不應將作伴行。
0440a06: 一喜太在前行。二喜太在後。三喜抄斷人語次。四
0440a07: 不別善惡語。善語不稱。讚美惡語。五如法得利。不
0440a08: 以時為彼受。反此五過。聽僧差伴。庶兩獲益。無諸
0440a09: 損惱。
0440a10: 至所囑比丘所。義准應差人承受。彼囑授尼。應具
0440a11: 陳所請已巳。至十六日。更往僧寺中。求可不時。若得
0440a12: 略教授已巳。還至寺。鳴槌集尼眾。不來者說欲已巳。然
0440a13: 後使尼如僧中所告者。在尼眾中。具宣僧訖。諸
0440a14: 尼合掌頂戴受。律無文。准僧祇律。文義如此。若僧
0440a17: 釋　若僧尼兩眾樂欲依制奉行此法者。各滿五
0440a18: 人已巳上。二部方可羯磨差使。本律乃互明兩眾。謂
0440a19: 縱和不滿。滿已巳乖和。至僧布薩日。尼唯恭敬往禮。
0440a20: 以遵八敬。盡形不敢違也。此一羯磨為法故作。
0440a21: 是屬公也。
0440a22: 非　人非。謂眾減不和。無伴獨行等。餘非。准前
0440a23: 無異。
0440a24: ○教誡尼法
0440b01: 佛言。於僧說戒時。上座問言。比丘尼眾遣何人來
0440b02: 耶。今但取當時說戒者問之。受囑授者。即起具修
0440b03: 威儀。為白僧言。
0440b04: 大德僧聽。某處比丘尼僧和合。僧差比丘尼某甲半
0440b05: 月半月頂禮比丘僧足。求請教授尼人。
0440b06: 三說已巳。義加云彼應至上座所云。大德慈濟。能教
0440b07: 授比丘尼不。若答言不堪者。乃至二十夏已巳來一
0440b08: 一具問。若無有者。還至上座所白言。遍問眾僧。無
0440b09: 有堪者。上座即應略教戒法。告囑授人云。此眾無
0440b10: 堪教誡師。明日尼來。請可不時。應報言。昨夜為尼
0440b11: 遍請。無有堪者。雖然上座有。諸尼眾。精勤行
0440b12: 道。謹慎莫放逸。
0440b13: ○差教授尼師法
0440b14: 續　此准白二綱目。今依九十事之二十一續入。
0440b15: 上明略教為無堪者。若問有者。彼受囑授比丘。還
0440b16: 至上座所白言。眾中某甲上座大德堪能教授比丘尼。
0440b17: 按律中。因六發起。佛言。眾僧中差教授比丘尼
0440b18: 人。白二羯磨。作如是白。
0440b19: 大德僧聽。若僧時到僧忍聽。差某甲比丘。教授比丘
0440b20: 尼。白如是。
0440b21: 大德僧聽。此某甲比丘教授比丘尼。誰諸長老。忍僧
0440b22: 差某甲比丘。教授比丘尼者默然。誰不忍者說。僧已巳
0440b23: 忍差某甲教授比丘尼竟。僧忍默然故。是事如是持。
0440b24: 佛言。成就十法者。然後得教授比丘尼。一具足多
0440c01: 聞。二誦二部戒利。三決斷無疑。四善能說法。五族
0440c02: 姓出家。六容貌端正尼眾見便歡喜。七堪任與比
0440c03: 丘尼說法勸令歡喜。八不為佛出家而披法服犯
0440c04: 重。九若滿二十歲。十若過二十歲。又增一云。有
0440c05: 五法應教尼。一具持波羅提木叉戒。二多聞善巧。
0440c06: 三語言辯說。四不為佛出家而犯重罪。五二十臘
0440c07: 若過二十。五分云。五法不應差。差已巳應捨。一誦
0440c08: 經戒而多忘失。二諸根不具。三多欲。四現為惡相。
0440c09: 五教比丘尼親惡人。
0440c10: 釋　此但續差法白二。其儀規備載於教誡比丘
0440c11: 尼正範中。此一羯磨為法屬公。並顯非皆同上
0440c12: 無異。
0440c13: ○告清淨法
0440c15: 是告言。
0440c16: 大德僧聽。我比丘某甲清淨一說。
0440c17: 若說戒序竟。方陳此言。必有犯者。舉過告僧已巳。餘
0440c18: 者次第聽。
0440c19: 釋　布薩本為改往除愆。勤修冀淨。雖然因緣遊
0440c20: 行。遇處有僧說戒。理應就聽。必不可違。若僧集已巳。
0440c21: 說前頌竟。至不須告淨。當具儀作禮。敷座而坐。若
0440c22: 說戒序竟至。則座上已巳經問淨。方陳此言。應知廣
0440c23: 說八處問淨故。若自知有犯。先舉過告僧已巳。餘者
0440c24: 隨坐次第聽終。仍准所犯求懺。此一法為法作。
0441a01: 是屬私也。
0441a02: ○識罪發露法
0441a03: 佛言。當至一清淨比丘所。具威儀說所犯名種。白
0441a04: 言。
0441a06: 法懺悔三說。
0441a07: 說戒時憶者。須用此法。若餘時中依法懺悔。十誦
0441a08: 云。發露比丘不須更發。
0441a09: 釋　說戒時憶者。揀非日前知而不悔。今謂因值
0441a10: 布薩。爾憶所犯事。且用此法。容聽戒故。聽罷。應
0441a11: 即乞除。若餘時識犯生疑。陳露求決。依法懺悔。而
0441a12: 引十誦者。謂布薩日前已巳曾發露。正布薩時。不須
0441a13: 更露聽懺之。
0441a14: ○疑罪發露法
0441a15: 律本比丘犯罪有疑。復逼說戒。佛言。應發露已巳得
0441a16: 聞戒。義准云。
0441a17: 大德憶念。我比丘某甲於某處犯生疑。今向大德發
0441a18: 露。須後無疑時。如法懺悔三說。
0441a19: 釋　須後無疑時者。非謂任其久緩。乃指聽竟之
0441a20: 後言也。
0441a22: 律本為在座上。忽憶本罪。向比塵說之。舉眾鬧亂。
0441a23: 佛令發露心念。應義准云。
0441a24: 釋　律云。於說戒時。有一比丘犯戒。而在座間。思
0441b01: 世尊制犯者不得說聽戒等。我當云何。語彼說戒
0441b02: 人言。止止莫說戒。我犯某罪。欲從長老懺悔。舉眾
0441b03: 亂。諸比丘以此事白佛。佛言。其人自憶罪而發
0441b04: 露。彼比丘當語邊人言。我犯某罪。今向長老懺悔。
0441b05: 復作是念。設語旁人者。恐亂眾僧。不成說戒。彼
0441b06: 比丘當心念。須罷座已巳。當如法懺悔。作如是已巳得
0441b07: 聽戒。今例心念法。但聲須細。莫令眾聞。應義准云。
0441b09: 疑罪准此。
0441b10: 釋　上三法皆為法故作。是屬私也。
0441b11: ○略說戒法
0441b12: 佛言。若王賊水火病人非人惡蟲及有餘緣者。若
0441b15: 釋　此明開緣。先列八難。一王難者。王乃自在意。
0441b16: 信則興隆佛法。不信則毀滅三寶。二賊難者。賊乃
0441b17: 為害之稱。賊是林中王。能作不饒益事。三水難者。
0441b18: 謂海嘯江潮。奔流泛漫。四火難者。謂火性無恒。寄
0441b19: 託諸緣。能焚燒林野。五病難者。謂同界病多。就榻
0441b20: 說戒處。艱容眾故。六人難者。謂不信白衣。或往來
0441b21: 遊觀。擾礙僧事。或起意不端。阻行善法。七非人難
0441b22: 者。謂或山精顯異。或邪魅現形。八惡蟲難者。謂惡
0441b23: 獸出沒。聲色驚人。是名八難也。座少者。謂眾多
0441b24: 處迮。敷不足。露濕天雨者。謂覆欠周。恐風
0441c01: 寒。布薩多夜已巳久者。謂後夜將竟。時臨次朝。諍
0441c02: 者謂言諍水火。說法者。謂演教太延。有如是餘緣。
0441c03: 並逢八難。皆聽略說戒也。
0441c06: 釋　此引他部明開緣。俱同本律也。雖云略說。然
0441c07: 集已巳必作前方便。可緩則廣說。若急則略說。此則
0441c08: 廣略不定。其作前方便是定也。
0441c10: 釋　說戒揵度中。列三種五法略說。第一五種者。
0441c11: 一說至九十波逸提。二說至三十尼薩耆波逸提。
0441c12: 三說至二不定。四說至十三僧殘。五說至四重。第
0441c13: 二五種者。一說戒序。二說至四重。三說至僧殘。四
0441c14: 說至二不定。五廣說。第三五種者。一四重至僧殘。
0441c15: 二四重乃至二不定已巳。三四重乃至捨墮已巳。四四
0441c16: 重乃至單墮已巳。五廣說。此由譯筆交互。文非明了
0441c18: 諸大德。是四波羅夷法僧常聞。
0441c19: 十三僧伽婆尸沙乃至眾學法並云。
0441c20: 諸大德。是眾學法僧常聞。
0441c21: 諸大德。是七滅諍法。半月半月說。戒經中來。
0441c22: 釋　此文中七滅諍法。略僧常聞。四波羅夷法。乃
0441c23: 至眾學法又略。半月半月說。戒經中來。說則前後
0441c24: 足之。一一並問。是中清淨不。
0442a02: 處。餘者僧常聞。若難緣逼近。不得說序者。僧祇云。
0442a06: 釋　妄惑煩惱造諸不善等業。由發三毒。行於七
0442a07: 支。故佛制戒以禁止之。此引僧祇。雖明更略。然義
0442a08: 已巳收廣矣。本律中。佛言。至布薩日。若無能說戒者。
0442a09: 差一人說法誦經。下至一偈。諸惡莫作。眾善奉行。
0442a10: 自淨其意。是諸佛教。不得不說。此不攝略誦法。乃
0442a11: 因無說人故暫開。非恒聽許。以佛世無卷可讀。唯
0442a12: 親聽佛制。心記口說。今已巳結集。梵文東傳。藏有律
0442a13: 卷。縱不能熟背朗誦。應對卷敷宣。亦名如法布薩
0442a14: 若至布薩。講說餘經者。此則不可。按法苑珠林
0442a15: 引云。齊鄴東大覺寺釋僧範。戒行清高。行持無缺。
0442a16: 常宿他寺。意欲聞戒。至十五日說戒之夜。眾議共
0442a17: 停說戒。乃為法集。有陞座乃欲義。敘云。論法
0442a18: 相。深會聖言。布薩常聞。擊難為勝。忽見一神。形高
0442a19: 丈餘。貌甚雄傑。涌聳驚人。來到座前。問豎義者。今
0442a20: 是何日。答曰。是布薩日。神即以手搨之。拽下座來。
0442a21: 委頓垂死。次問上座。問答同前。陵害二三上座已巳。
0442a22: 神即掉臂而去。當時道俗共非一。範師見此異。
0442a23: 乃自以勤力。兼策大眾。至於一生。不敢說欲。縱有
0442a24: 病不堪勝輿。請僧就病人所。恭敬說戒。於後大興
0442b01: 戒法。是以布薩日不得故廢說戒而講論法也。
0442b02: ○非時和合法
0442b03: 續　此准單白綱目。今依說戒揵度續入。佛言。眾
0442b04: 僧破為二部。時諸比丘欲於舍衛言舍衛國者。是准緣起。今則隨
0442b05: 處言之和合。自今已巳去。聽白已巳然後和合。當集僧已巳。
0442b06: 問緣不得與欲。答云。眾僧和合羯磨。作如。是白。
0442b07: 大德僧聽。所由諍事。令僧諍。彼此不和。彼人犯罪。
0442b08: 為作舉己巳。還為解罪。僧塵已巳滅。若僧時到僧忍聽。僧
0442b09: 和合。白如是。
0442b10: 釋　作是白已巳。法食仍同一界共居。此一羯磨
0442b11: 為人故作。是屬公也。
0442b12: 非　人非。謂現前不簡與欲准集等。餘非同前
0442b13: 應知。
0442b14: ○諍滅說戒法
0442b15: 續　此准單白綱目。今依說戒揵度續入。佛言。若
0442b16: 眾僧所因事。令僧諍而不和合。眾僧破壞。令僧
0442b17: 塵垢。令僧別異分為二部。若能於中改悔。不相發
0442b18: 舉。此則名為僧眾以法和合。自今已巳去。聽先白然
0442b19: 後說戒。集僧已巳。問緣不得與欲。答云。眾僧欲和合
0442b20: 說戒。作如是白。
0442b21: 大德僧聽。眾僧所因諍事。令僧諍而不和合。眾僧
0442b22: 破壞。令僧塵垢。令僧別異分為二部。彼人自知犯罪
0442b23: 事。今已巳改悔。除滅僧垢。若僧時到僧忍聽。和合說戒。
0442b24: 白如是。
0442c01: 作是白已巳。然後和合說戒。
0442c02: 釋　此乃中間布薩和僧之法。不須如常再宣和
0442c03: 白。故云作是白已巳。然後和合說戒。此羯磨為法
0442c04: 故作。是屬公也。顯非准前合具。
0442c05: ○第一增說戒法　第二增說戒法
0442c06: 續　此二法准單白綱目。今依遮揵度續入。律云。
0442c07: 時有異處眾多比丘。說戒日聞彼處有比丘喜
0442c08: 諍罵詈。共相誹謗。口出刀劍。欲來此說戒。我等當
0442c09: 云何。即往白佛。佛言。若有如此事起。應作二三種
0442c10: 布薩。若應十五日說十四日作。若應十四日說十
0442c11: 三日作。若聞今日來。即應疾疾集一處布薩。若聞
0442c12: 已巳至界內。應出外布薩。若言已巳入寺。應掃除浴室。
0442c13: 設洗浴具。問上座已巳然火。彼客比丘入浴室浴時
0442c14: 應一一從浴室出界外說戒。若客比丘喚舊比丘
0442c15: 共說戒。應答言。我曹已巳說戒。若舊比丘說戒已巳。客
0442c16: 比丘遮說戒者。不成遮。若客比丘說戒時。舊比丘
0442c17: 遮說戒。成遮。若能如是者善。若不能。應作白說
0442c18: 戒日。作如是白言。
0442c19: 大德僧聽。僧今不說戒。至黑月當說戒。白如是。
0442c20: 應作如是白說戒。若客比丘便待不去。彼比丘
0442c21: 應作白第二說戒。應如是白。
0442c22: 大德僧聽。僧今不說戒。至白月當說戒。白如是。
0442c23: 應作如是白第二說戒。若客比丘不去至白月。
0442c24: 舊比丘應如法強與客比丘問答。
0443a01: 釋　強與問答者。令舊比丘鳴槌共集。而問客比
0443a02: 丘云。佛有明教。制斯白。汝等何以久待不去。惱
0443a03: 亂眾僧。故礙布薩。彼若答言不去者。舊比丘應語
0443a04: 云。汝等不去。我曹當遵律治罰汝等。然後清淨說
0443a05: 戒。過在汝而不在我。故云強與問答也。此二羯
0443a06: 磨皆為人法故作。是屬公也。明非同前。
0443a07: ○與狂癡法並解
0443a08: 續　此二法准白二綱目。今依說戒犍度續入。律
0443a09: 本云。時有一比丘。心亂狂癡。或時憶說戒。或不憶
0443a10: 說戒。或時來或不來。諸比丘白佛。佛言。自今已巳去。
0443a11: 與彼比丘。作心亂狂癡白二羯磨。僧中差堪羯磨
0443a12: 人。作前方便答云。與狂癡羯磨。當作如是白。
0443a13: 大德僧聽。此某甲比丘心亂狂癡。或憶說戒。或不憶
0443a14: 說戒。或來或不來。若僧時到僧忍聽。與此比丘作心
0443a15: 亂狂癡羯磨。若憶若不憶。若來若不來。僧作羯磨說
0443a16: 戒。白如是。
0443a17: 大德僧聽。此某甲比丘心亂狂癡。或憶說戒或不憶。
0443a18: 或來或不來。今僧與某甲比丘。作心亂狂癡羯磨。若
0443a19: 憶若不憶。若來若不來。作羯磨說戒。誰諸長老。忍僧
0443a20: 與此某甲作狂癡心亂。憶不憶。或來或不來。作羯磨
0443a21: 說戒者默然。誰不忍者說。僧已巳忍與某甲比丘作狂
0443a22: 癡心亂。憶不憶來不來。作羯磨竟。僧忍默然故。是事
0443a23: 如是持。
0443a24: 佛言。有三種狂癡。一者說戒時憶不憶來不來。二
0443b01: 者或有狂癡說戒而來。三者或有狂癡不憶說戒
0443b02: 不來。是中第一僧應與此羯磨。其第二第三狂癡
0443b03: 者不應與此羯磨。
0443b04: 釋　此三種狂癡。第一者謂或時舉發不憶。若不
0443b05: 舉則憶知。由病不定。故與羯磨。其二病輕。每憶而
0443b06: 來。三乃病重全不憶集故爾。不應與法。若與。眾僧
0443b07: 有過。須當稱量。按善見律云。見火而捉。如金無異。
0443b08: 見屎而捉。如旃檀無異。是名癡狂心亂。此一羯
0443b09: 磨為人作。屬私也。
0443b10: 非　人非。謂機不應法等。餘非准前。
0443b11: ○解狂癡法
0443b12: 佛言。若狂者與羯磨已巳。後狂癡病止。應與作白二
0443b13: 羯磨解。應如是解。彼比丘應往僧中。偏露右肩。脫
0443b14: 革屣。右膝著地。合掌白言。
0443b15: 大德僧聽。我某甲比丘先得狂癡病。說戒時或憶或
0443b16: 不憶。或來或不來。眾僧與我作狂癡病羯磨。作已巳還
0443b17: 得正念。求解狂癡羯磨如是三說。
0443b18: 僧中差羯磨者。索欲問緣。答云解狂癡病羯磨。作
0443b19: 如是白。
0443b20: 大德僧聽。此某甲比丘先得狂癡病。彼說戒時。或憶
0443b21: 或不憶。或來或不來。眾僧與作狂癡羯磨。與作已巳狂
0443b22: 癡病還得止。今求解狂癡病羯磨。若僧時到僧忍聽。
0443b23: 與解狂癡病羯磨。白如是。
0443b24: 大德僧聽。此某甲比丘先得癡狂病。說戒時或憶或
0443c01: 不憶。或來或不來。眾僧與作癡狂病羯磨。與作已巳狂
0443c02: 癡病還得止。今求眾僧解狂癡病羯磨。誰諸長老。忍
0443c03: 僧與某甲比丘解狂癡病羯磨者默然。誰不忍者說。
0443c04: 僧已巳忍與某甲比丘解狂癡病羯磨竟。僧忍默然故。
0443c05: 是事如是持。
0443c06: 律本云。若復更狂癡。隨狂癡病時。與作羯磨。狂止
0443c07: 還解。
0443c08: ○對首說戒法
0443c09: 佛言。若一比丘住處。於說戒日。當詣說戒堂。掃灑
0443c10: 令淨。敷坐具。辦澡水缾。然燈火。具舍羅。若客比丘
0443c13: 二大德憶念。今僧十五日說戒。我某甲清淨。
0443c14: 餘二人亦如是三說。若二人共住亦准此。若犯罪
0443c15: 者。向清淨者發露。若懺悔已巳。方得加法。若有罪不
0443c16: 發露者。不應清淨法也。
0443c17: 釋　若犯罪者。謂於布薩時。或憶犯。或識犯。或疑
0443c18: 犯。准前僧法中說露。此則不應加清淨法。若布薩
0443c19: 日前已巳經悔過者。方得加清淨法。倘犯已巳未曾露
0443c20: 懺者。加則非法。此法為法故作。乃公中之私也。
0443c21: 非　人非。謂三人受欲等。法非。謂妄加清淨等。
0443c22: 事非。謂非二種界中辦具等。餘四非相准知。
0443c23: ○心念說戒法
0443c24: 佛言。一比丘於說戒日。如前辦眾具。待客比丘。若
0444a01: 無應言。
0444a02: 今僧十五日說戒。我某甲清淨三說。
0444a03: 五百問事云。如上加法已巳。有罪者。向四方僧懺悔
0444a04: 已。獨坐謂戒至竟。
0444a05: 釋　五百問結界品中。若一住處有界。一比丘亦
0444a06: 可打揵槌廣說戒。先向四方僧懺悔。然後亦可三
0444a07: 說。三說者謂三語。今文云。如上加法已巳者。謂亦可
0444a08: 三說。即此心念說戒法是。三說已巳。獨坐廣誦四分
0444a09: 戒本竟。有罪者向四方僧懺悔者。謂若有犯。待客
0444a10: 比丘來清淨者。應向露懺。若無來者。當作心念發
0444a11: 露云。我某甲犯某罪。待有客比丘來。當如法懺悔。
0444a12: 然後獨坐誦戒本竟。今引以便時機也。
0444a13: 比丘尼式叉摩那沙彌沙彌尼為別。餘詞同上。
0444a14: 釋　戒法眾分大小。布薩理須通尊。唯各別名為
0444a15: 異。若謂下三眾無布薩者。則半月淨染莫知戒品。
0444a16: 以何為持律所遮者乃令不諳大僧法也。第五
0444a17: 諸說戒法篇竟。
0444a18: 
0444a19: 毗尼作持續釋卷第八
0444a20: 
0444a21: 音義
0444a22: 懲音呈。止也。戒也。
0444a23: 鄴音業。
0444a24: 魅音妹。精怪也。
0444b01: 擊音吸。能齋肅事神明也。
0444b02: 搨手打也。
0444b03: 拽與曳同。牽也。
0444b04: 輿兩手對舉之車。又轎。謂肩輿。
0444b05: 冒音帽。犯也。
0444b06: 羺耨平聲。羺胡羊。音倪。
0444b07: 阿修羅華言非天。以其果報最勝。次諸天而
0444b08: 非天。有四種。謂卵胎濕化所生故。
0444b09: 淼音藐。大水也。
0444b10: 禦音御。止也。拒也。
0444b11: 赩音虩。大赤。
0444b12: 赫亨入聲。明盛貌。又赫赫高明顯盛貌。
0444b13: 僭尖去聲。假也。又僭越也。
0444b14: 鄙音彼。薄也。
0444b15: 捷疾也。
0444b16: 御治也。
0444b17: 險上聲。凡不可犯者皆險。
0444b18: 抵音邸。至也。
0444b19: 犛音茅。牛尾可為旌旄。旌音精。旄音毛。析羽為
0444b20: 旌。謂分析鳥羽。為之竿頭。則綴以旄。牛尾也。旄首
0444b21: 所以精進士卒也。天子旌高九仞。諸候七仞大夫
0444b22: 五仞也。
0444b23: 擬音蟻。揣度也。
