0796a04: 
0796a05: 圓悟佛果禪師語錄卷第十八
0796a06: 
0796a07: 宋平江府虎丘山門人紹隆等編
0796a08: 拈古下
0796a09: 舉。僧問馬大師。離四句絕百非。請師直指某
0796a10: 甲西來意。大師云。我今日勞倦。不能為汝說。
0796a11: 問取智藏去。師著語云錯。僧問智藏。藏云。我
0796a12: 今日頭痛。不能為汝說。問取海兄。師著語云
0796a13: 錯。僧問海。海云。我到這裏不會。師著語云
0796a14: 錯。僧回舉似馬大師。大師云。藏頭白海頭黑。
0796a15: 師著語云錯錯。師拈云。若是明眼漢。一舉便
0796a16: 知落處。白雲先師道。這僧擔一擔懞懂。換得
0796a17: 箇不安樂。馬大師道。藏頭白海頭黑。白雲拈
0796a18: 云。風后先生只知其一不知其二。只如山僧
0796a19: 下五箇錯。且道。落在什麼處。莫將閑學解。埋
0796a20: 沒祖師心。
0796a21: 舉。僧問雲門。如何是法身向上事。門云。向上
0796a22: 與汝道即不難。作麼生會法身。僧云。請和尚
0796a23: 鑑。門云。鑑則且致。爾作麼生會法身。僧云。
0796a24: 與麼與麼。門云。這箇是長連床上學得底。我
0796a25: 問爾。法身還喫飯也無。僧無語。雪竇云。將成
0796a26: 九仞之山。不進一簣之土。保福云。缺他一粒
0796a27: 也不得。又古德云。喚什麼作飯。師拈云。雲門
0796a28: 可謂驅耕夫牛。奪饑人食。權衡佛祖龜鑑宗
0796a29: 乘。所以後來尊宿各出眼目扶立宗風。雖然
0796b01: 如是只明得法身邊事。未明得法身向上事。
0796b02: 且如何是法身向上事。域中無向背。閫外有
0796b03: 權衡。
0796b04: 舉。保壽開堂。三聖推出一僧。壽便打。聖云。
0796b05: 恁麼為人。非但瞎這僧眼。瞎鎮州一城
0796b06: 人眼去在。壽便歸方丈。師拈云。保壽全機擔
0796b07: 荷。不妨奇特。要且只得一邊。當時若善發明
0796b08: 臨濟正法眼藏。待三聖道恁麼為人。非但瞎
0796b09: 這僧眼。瞎鎮州一城人眼去在。便與本
0796b10: 分草料。何故。一不做二不休。
0796b11: 舉。金牛行食次。問龐居士。生心受食淨名已
0796b12: 呵。去此二途。居士還甘否。士云。當時善現
0796b13: 豈不作家牛。云豈干他事。士云。食到口邊被
0796b14: 人奪。金牛便行食。士云。不消一句子。師拈
0796b15: 云。善現作家金牛奇特。盡被龐居士一時領
0796b16: 過了也。只如龐居士道不消一句子。且道。是
0796b17: 那一句。端坐受供養。施主常安樂。
0796b18: 舉。僧問石門。年窮歲盡時如何。門云。東村
0796b19: 王老夜燒錢。師拈云。可謂神通妙用。僧復問
0796b20: 開先暹和尚。年窮歲盡時如何。暹云。依舊孟
0796b21: 春猶寒。師拈云。不妨田地穩密。忽有問道林。
0796b22: 年窮歲盡時如何。只對他道。定盤星上轉風
0796b23: 車。
0796b24: 舉。三聖道。我逢人則出。出則不為人。興化
0796b25: 道。我逢人則不出。出則便為人。師拈云。一
0796b26: 人在孤頂上土面灰頭。一人在十字街頭
0796b27: 斬釘截鐵。有頭有尾同死同生。且道。出則不
0796b28: 為人底是。出則便為人底是。起拂子云。萬
0796b29: 古碧潭空界月。再三撈摝始應知。
0796c01: 舉。龍牙問翠微。如何是祖師西來意。微云。與
0796c02: 我過禪版來。牙取禪版與翠微。微接得便打。
0796c03: 牙云。打則任打。要且無祖師西來意。牙又問
0796c04: 臨濟。如何是祖師西來意。濟云。與我過蒲團
0796c05: 來。牙取蒲團與臨濟。濟接得便打。牙云。打即
0796c06: 任打。要且無祖師西來意。住院後僧問。和尚
0796c07: 當年見二尊宿。是肯伊不肯伊。牙云。肯即
0796c08: 肯。要且無祖師西來意。師拈云。這漢參來莽
0796c09: 鹵。學處顢頇。雖然顧後瞻前。爭奈藏身露影。
0796c10: 既是無祖師西來意。用肯作麼。若向箇裏辨
0796c11: 得。山僧與爾拄杖子。若辨不得。和鼻孔一時
0796c12: 失。
0796c13: 舉。僧問雲門。樹彫葉落時如何。門云。體露金
0796c14: 風。師拈云。雲門善巧方便。可謂即事即理即
0796c15: 隱即顯。三句可辨一鏃遼空。雖然猶是粘皮
0796c16: 著骨。若有問蔣山。樹彫葉落時如何。只對他
0796c17: 道。天拄地。且道。是三句是一鏃。試玉須經
0796c18: 火。求珠不離泥。
0796c19: 舉。懶瓚和尚云。吾有一言絕慮忘緣。巧說不
0796c20: 得只要心傳。師拈云。這老漢。魚行水濁。漏逗
0796c21: 不少。雖然如是。箇中或有解忘緣能絕慮者
0796c22: 出來道。作麼生是心傳。若也會得。已傳了也。
0796c23: 若會不得。心即且置。畢竟是那箇一言。歸堂
0796c24: 歇去。
0796c25: 舉。雪竇云。乾坤之內宇宙之間。中有一寶掛
0796c26: 在壁上。達磨九年面壁。不敢正眼覷著。如今
0796c27: 衲僧要見。劈脊便打。師拈云。雪竇妙中之妙
0796c28: 奇中之奇。向佛祖頭上提持。衲僧頂門鑿竅。
0796c29: 不妨自在。要且只見錐頭利。不見鑿頭方。若
0797a01: 是蔣山則不然。乾坤之內宇宙之間。中有一
0797a02: 寶。起拄杖子云。在拄杖頭上。拈起也天回
0797a03: 地轉。放下也草偃風行。有時八臂三頭。有時
0797a04: 壁立千仞。如今莫道衲僧要見。直饒千聖出
0797a05: 來列祖齊至。並須倒退三千里。敢問大眾。且
0797a06: 道。什麼人合得受用。分付天台木上座。突出
0797a07: 南山鼻蛇。攛拄杖下座。
0797a08: 舉。僧問大梅。如何是祖師西來意。梅云。西來
0797a09: 無意。僧舉似鹽官。官云。一箇棺木兩箇死漢。
0797a10: 雪竇云。三箇也有。師拈云。一串穿。
0797a11: 舉。靈雲頌云。三十年來尋劍客。幾回葉落又
0797a12: 抽枝。自從一見桃華後。直至如今更不疑。玄
0797a13: 沙云。諦當甚諦當。敢保老兄未徹在。師拈云。
0797a14: 唱彌高和彌寡。雪曲陽春。殺人刀活人劍。利
0797a15: 物之要。有般底尚拘聞見隨語作解。便說相
0797a16: 謾誰不知。日下孤燈已失先照。畢竟什麼處
0797a17: 是未徹處。壺中日月長。
0797a18: 舉。玄沙問僧。近離甚處。僧云瑞巖。沙云。瑞
0797a19: 巖有何言句。僧云。長喚主人公。自云喏喏。惺
0797a20: 惺著。他日莫受人謾。沙云。一等是弄精魂。也
0797a21: 甚奇怪。復云。何不且在彼中住。僧云。瑞巖遷
0797a22: 化了也。沙云。如今還喚得應麼。僧無語。雪竇
0797a23: 云。蒼天蒼天。師拈云。萬丈寒潭徹底月在當
0797a24: 心。千尺巖松倚天風生幽谷。直得凜凜孤標
0797a25: 澄澄風彩。及至月離碧嶂影落雲衢。遂乃當
0797a26: 面蹉。當時這僧若是箇漢。待伊道即今還
0797a27: 喚得應麼。當下便喝。非唯把定玄沙要津。亦
0797a28: 與瑞巖老子出氣。
0797a29: 舉。僧問風穴。九夏賞勞。請師言薦。穴云。一
0797b01: 把香芻拈未暇。六鐶金錫響搖空。師拈云。
0797b02: 風穴用得當陽事。不妨風流儒雅。要且只道
0797b03: 得途中句。或有問道林。九夏賞勞請師言薦。
0797b04: 只對他道。四絕堂邊呈瑞氣。三湘江畔奪高
0797b05: 標。
0797b06: 舉。舍利弗一日入城。見月上女出城。舍利弗
0797b07: 問云。什麼處去。女云。如舍利弗恁麼去。舍利
0797b08: 弗云。我方入城汝方出城。何言如舍利弗恁
0797b09: 麼去。女云。諸佛弟子當住何處。弗云。諸佛弟
0797b10: 子當住大涅槃。女云。諸佛弟子既住大涅槃。
0797b11: 我如舍利弗恁麼去。師拈云。住無所住行無
0797b12: 所行。見無所見用無所用。各人跟下廓同
0797b13: 太虛。如十日並照觸處光輝。苟知恁麼。則與
0797b14: 月上女同證無生得不退轉。隨去來處無不
0797b15: 皆在大解脫中。三世諸佛鼻孔一時穿。說
0797b16: 什麼如舍利弗恁麼去。
0797b17: 舉。師祖問南泉云。摩尼珠人不識。如來藏裏
0797b18: 親收得。如何是藏。泉云。王老師與汝往來者
0797b19: 是。祖云。直得不往來時如何。泉云。亦是藏。
0797b20: 祖云。如何是珠。泉云。師祖。祖應喏。泉云。去
0797b21: 汝不會我語。師拈云。南泉一期垂手。收放擒
0797b22: 縱則不無。要且未見向上事在。只如盡大地
0797b23: 是如來藏。向什麼處著珠。盡大地是摩尼珠。
0797b24: 喚什麼作藏。若明得有轉身處。許他只具一
0797b25: 隻眼。
0797b26: 舉。僧問香林。如何是衲衣下事。林云。臘月火
0797b27: 燒山。師拈云。舉一明三衲僧孔竅。千差一轍
0797b28: 本分鉗鎚。雖然如是。或有問道林。如何是衲
0797b29: 衣下事。只對他道。綿包特石。
0797c01: 舉。南泉問僧。昨夜好風。僧云。昨夜好風。泉
0797c02: 云。吹折門前一株松。僧亦云。吹折門前一株
0797c03: 松。南泉又見僧問。昨夜好風。僧云。是什麼
0797c04: 風。泉云。吹折門前一株松。泉云。一得一失。
0797c05: 師拈云。大凡酬唱隨機著眼。辨龍蛇別緇素。
0797c06: 所謂打鼓弄琵琶。相逢兩會家。只如南泉道
0797c07: 一得一失。敢問。阿那箇得阿那箇失。到這裏
0797c08: 須是向上人始得。還委悉麼。鵝王擇乳素非
0797c09: 鴨類。
0797c10: 舉。修山主頌云。二破不成一。一法鎮長存。若
0797c11: 人一二解。永劫受沈淪。師拈云。直似倚天長
0797c12: 劍凜凜神威。向平。坦坦處壁立千仞。壁立千
0797c13: 仞處平坦坦。雖只道得一半。道林即不然。二
0797c14: 破不成一。一法亦不存。不作一二解。永劫受
0797c15: 沈淪。
0797c16: 舉。道吾問雲巖。脫殼漏子。向什麼處相見
0797c17: 去。巖云。向不生不滅處相見。師拈云。太周遮
0797c18: 生。道吾云。何不道非不生不滅處。相見師拈
0797c19: 云。太孤峻生。大凡善知識舉一語垂一機。要
0797c20: 明生死根源。令一切人明心見性去。豈不快
0797c21: 哉。或有問道林脫。殼漏子向什麼處相見。
0797c22: 只對他道。何處不逢渠。
0797c23: 舉。修山主頌云。欲識解脫道。諸法不相到。眼
0797c24: 耳絕見聞。聲色鬧浩浩。師拈云。聲不到耳色
0797c25: 不到眼。聲色交參萬法成現。且道。還踏著解
0797c26: 脫道也無。不省這箇意。修行徒苦幸。
0797c27: 舉。僧問石鞏。生死到來如何回避。鞏云。這的
0797c28: 無生死。師拈云。還識這的麼。俊鶻捎空去。懵
0797c29: 鳥泊籬頭。
0798a01: 舉。古者道。生死中有佛則不迷生死。又有道。
0798a02: 生死中無佛則無生死。師拈云。是則是。兩口
0798a03: 金剛寶劍。要且拂掠虛空。金山則不然。生死
0798a04: 為諸佛根基。諸佛乃生死爐。若解嶮絕承
0798a05: 當。即證六通八解。
0798a06: 頌古上
0798a07: 舉。德山小參示眾云。老僧今夜不答話。問話
0798a08: 者三十棒。時有僧出禮拜。德山便打。僧云。某
0798a09: 甲話也未問。為什麼打某甲。德山云。爾是甚
0798a10: 處人。僧云。新羅人。山云。未跨船舷。好與三
0798a11: 十棒。法眼云。大小德山。話作兩橛。圓明云。
0798a12: 大小德山。龍頭蛇尾。雪竇云。德山握閫外威
0798a13: 權。有當斷不斷不招其亂底劍。要識新羅僧。
0798a14: 只是撞著露柱底瞎漢。
0798a15: 大冶烹金忽雷驚春。草木秀發光輝日新。不
0798a16: 費纖毫力。擒下天麒麟。全威殺活得自在。千
0798a17: 古照耀同輪。話作兩橛句中眼活。龍頭蛇
0798a18: 尾以指喻指。撞著露柱瞎衲僧。塞斷咽喉無
0798a19: 出氣。擬議尋思隔萬山。咭嘹舌頭三千里。
0798a20: 舉。德山挾複子。到溈山上法堂。從東過西從
0798a21: 西過東。溈山默坐不顧。德山云。無無便下去。
0798a22: 復云。也不得草草。遂具威儀見溈山。提起坐
0798a23: 具云。和尚。溈山擬取拂子。德山便喝。當時背
0798a24: 法堂著草鞋便去。溈山至晚問首座。適來新
0798a25: 到在什麼處。首座云。當時背法堂著草鞋便
0798a26: 去。溈山云。還識此子麼。已後向孤頂上蟠
0798a27: 結草庵。呵佛罵祖去在。
0798a28: 大用不拘今古楷模。倒拈蝎尾平捋虎鬚。若
0798a29: 非深辯端倪。何以坐觀成敗。俊處穎脫囊錐。
0798b01: 高來卷舒方外。孤頂上浪滔天。正令當行
0798b02: 百雜碎。咄。
0798b03: 舉。南泉參百丈涅槃和尚。丈問。從上諸聖還
0798b04: 有不為人說底法麼。泉云有。丈云。作麼生是
0798b05: 不為人說底法。泉云。不是心不是佛不是物。
0798b06: 丈云。說了也。泉云。普願只恁麼。未審和尚如
0798b07: 何。丈云。我又不是善知識。爭知有說不說。泉
0798b08: 云。普願不會。丈云。我太殺為爾說了也。
0798b09: 鸞膠續斷絃。猊血化驢乳。從來不為人。今古
0798b10: 參佛祖。箭既離絃無返回。將欲奪之必固與。
0798b11: 語時默默時語。人從陳州來。往許州去。
0798b12: 舉。百丈再參馬祖。祖舉拂子。丈云。即此用離
0798b13: 此用。祖掛拂子於舊處侍立少頃。祖云。爾已
0798b14: 後鼓兩片皮如何為人。丈取拂子舉起。祖云。
0798b15: 即此用離此用。丈掛拂子。祖便喝。丈大悟。後
0798b16: 謂黃檗云。我當時被馬祖一喝。直得三日耳
0798b17: 聾。
0798b18: 拂掛拂全機出沒。即此離此較若畫一。頂
0798b19: 門當下轟霹靂。鍼出膏肓必死疾。承當一喝
0798b20: 聾三日。師子神威恣返擲。百煉真金須失色。
0798b21: 復云。有麼有麼。咄。
0798b22: 舉。道吾至一家弔慰。漸源撫棺問。生耶死耶。
0798b23: 吾云。生也不道死也不道。源云。為什麼不道。
0798b24: 吾云。不道不道。後於石霜再舉。始知落處。一
0798b25: 日將鍬子於法堂上。從東過西從西過東。霜
0798b26: 云。作什麼。源云。覓先師靈骨。霜云。洪波浩
0798b27: 渺白浪滔天。覓什麼靈骨。源云。正好著力。太
0798b28: 原孚云。先師靈骨猶在。
0798b29: 生耶死耶築著磕著。不道不道藏頭露角。黃
0798c01: 金靈骨鏗鏘。白浪滔天卓犖。殷勤為語透關
0798c02: 人。萬里孤光長爍爍。無摸索趙州。石橋成略
0798c03: 彴。
0798c04: 舉。靈山會上有一女子。於佛前入定。佛文
0798c05: 殊出之。文殊遶女子三遭。鳴指一下。女子入
0798c06: 定儼然。文殊遂運神力托至梵天撲下。女子
0798c07: 亦復儼然。佛云。非但汝一人出此女子定不
0798c08: 得。設使百千萬億文殊亦出不得。下界有罔
0798c09: 明菩薩。能出此定。佛語未竟。罔明從地涌出。
0798c10: 佛令出定。罔明遶女子三匝。鳴指一下。女
0798c11: 子遂出定。老宿徵云。文殊是七佛之師。為什
0798c12: 麼出女子定不得。罔明為什麼出得。
0798c13: 大定等虛空。廓然誰辯的。女子與瞿曇。據令
0798c14: 何條直。師子奮迅兮搖乾蕩坤。象王回旋兮
0798c15: 不資餘力。孰勝孰負誰出誰入。雨散雲收青
0798c16: 天白日。君不見馬駒踏殺天下人。臨濟未是
0798c17: 白拈賊。
0798c18: 舉。清原謂石頭云。人人盡道。曹溪有消息。頭
0798c19: 云。有人不道曹溪有消息。原云。大藏小藏從
0798c20: 何得。頭云。盡從這裏去。
0798c21: 有消息太沈屈。無消息轉埋沒。大藏小藏從
0798c22: 茲出。撒沙撒土無終極。甜如蜜苦如檗。明如
0798c23: 日黑如漆。擊碎千年野狐窟。填溝塞少人
0798c24: 識。
0798c25: 舉。僧問雲門。佛法如水中月是不。門云。清波
0798c26: 無透路。僧云。和尚從何得。門云。再問復何
0798c27: 來。僧云。更恁麼去時如何。門云。重疊關山
0798c28: 路。
0798c29: 遍界不藏清波澄寂。互換投機箭鋒相直。提
0799a01: 起向上鉗鎚。石火電光莫及。便恁麼隔關山。
0799a02: 碧潭雲外不相關。
0799a03: 舉。僧問龍牙。二鼠侵藤時如何。牙云。須知有
0799a04: 隱身處始得。僧云。如何是隱身處。牙云。還見
0799a05: 儂家麼。
0799a06: 堂堂成見密密難見。二鼠雖黠莫逢其便。藤
0799a07: 枝透出未生前。正眼當陽巧回換。龍牙老機
0799a08: 如電。遇賤即貴貴即賤。
0799a09: 舉。圓覺經云。以大圓覺為我伽藍。身心安居
0799a10: 平等性智。
0799a11: 毫髮不留縱橫自由。閫外乾坤廓落大方無
0799a12: 外優游。明明祖師意。明明百草頭。搋破狐疑
0799a13: 網。截斷愛河流。縱有回天力。爭如直下休。四
0799a14: 衢道中淨裸裸。放出溈山水牯牛。
0799a15: 舉。僧問雪。古寒泉時如何。云。瞪目不
0799a16: 見底。僧云。飲者如何。云。不從口入。後有
0799a17: 僧舉似趙州。州云。不可從鼻孔裏入去也。僧
0799a18: 問。古寒泉時如何。州云苦。僧云。飲者如
0799a19: 何。州云死。雪聞之云。趙州古佛。從此不
0799a20: 答話。
0799a21: 趙州象骨巖。舉世無倫擬。共撫沒絃琴。千載
0799a22: 清人耳。古寒泉瞪目凝然。不從口入飲者
0799a23: 忘筌。重出語苦又死不答話同彼此。相逢
0799a24: 兩會家。打鼓弄琵琶。箇中誰是的。白鳥入蘆
0799a25: 華。
0799a26: 舉。外道問佛。不問有言不問無言。世尊良久。
0799a27: 外道云。世尊大慈大悲。開我迷雲令我得入。
0799a28: 外道既去。阿難問世尊云。外道有何所證。世
0799a29: 尊云如世良馬見鞭影而行。
0799b01: 不問有無言。言前立問端。兩邊俱坐斷。一劍
0799b02: 倚天寒。鞭影未動歷塊過都。慈門既開陵有
0799b03: 轢無。遼天鼻孔須穿。誰是追風天馬駒。
0799b04: 舉。僧問六祖。黃梅意旨是什麼人得。祖云。會
0799b05: 佛法人得。僧云。和尚還得也無。祖云。我不
0799b06: 得。僧云。為什麼不得。祖云。我不會佛法。
0799b07: 斬釘截鐵大巧若拙。一句單提不會佛法。儘
0799b08: 他葉落華開。不問春寒秋熱無。別別。萬古碧潭
0799b09: 空界月。
0799b10: 舉。太原孚上座問鼓山。父母未生時鼻孔在
0799b11: 什麼處。山云。即今生也鼻孔在什麼處。孚不
0799b12: 肯乃云。爾問我與爾答。山云。父母未生前鼻
0799b13: 孔在什麼處。孚乃搖扇而已。
0799b14: 父母未生前。生也只如然。一般拈掇能。奇巧
0799b15: 直下渾。如火裏蓮騰今煥古。極妙窮玄大可
0799b16: 憐。清風長滿座。一萬八千年。
0799b17: 舉。乾示眾云。舉一不得舉二。放過一著落
0799b18: 在第二。雲門出云。昨日有一僧。從天台來
0799b19: 往徑山去。云。典座今日不得普請。
0799b20: 春蘭與秋菊。一一各當時。底處無回互。怨誰
0799b21: 分髓皮。風來鳥已覺。露重鶴先知。為問何能
0799b22: 爾。渠儂初不知。
0799b23: 舉。雲巖問道吾。大悲菩薩用許多手眼作麼。
0799b24: 吾云。如人夜間背手模枕子相似。巖云。我會
0799b25: 也。吾云。爾作麼生會。巖云。遍身是手眼。吾
0799b26: 云。太殺道只道得八成。巖云。爾又作麼生。吾
0799b27: 云。通身是手眼。
0799b28: 遍身是通身是。酥酪醍醐為一味。毫端涌出
0799b29: 須彌盧。芥子吸竭滄溟水。十虛吞爍正眼寥
0799c01: 廓。照用同時人境俱奪。棒頭喝下錯承當。背
0799c02: 手拈來也失。莫莫水是水兮山是山。切忌
0799c03: 無繩而自縛。
0799c04: 舉。洞山夏末示眾云。初秋夏末。直須向萬里
0799c05: 無寸草處去。眾無語。僧舉似石霜。霜云。何不
0799c06: 道出門便是草。
0799c07: 新豐路坦然。豈事正偏圓。萬里無寸草。何人
0799c08: 可向前。機不轉墮塵緣。透得脫犯風煙。瀏陽
0799c09: 端的破中邊。出門已是草芊綿。投機儻善諳
0799c10: 來脈。兩岸俱玄一不全。復云。看下。
0799c11: 舉。定山夾山同行。定山云。生死中無佛則無
0799c12: 生死。夾山云。生死中有佛則不迷生死。二人
0799c13: 各謂己語親切。往大梅舉而質之。梅云。一親
0799c14: 一。二人下去。次日夾山往問。阿那箇親。梅
0799c15: 云。親者不問。問者不親。夾山住院後舉此謂
0799c16: 眾云。我當時失一隻眼。雪竇拈云。夾山畢
0799c17: 竟不知當時換得一隻眼。
0799c18: 有佛不迷無佛則迷。大梅頂門正眼劃時已
0799c19: 驗親。家抱荊山璞。人握靈蛇珠。失與換
0799c20: 得。同歸故殊途。作家金槌當面擲。臨機俊鷂
0799c21: 趁不及。將謂赤鬚胡。更有胡鬚赤。
0799c22: 舉。趙州云。老僧答話去也。有解問底致將一
0799c23: 問來。時有僧出禮拜。州云。比來拋塼引玉。
0799c24: 引得箇墼子。下座。後法眼舉問覺鐵觜。此意
0799c25: 如何。覺云。與和尚舉箇喻。如國家拜將相似。
0799c26: 問誰人去得。有一人云。某去得。答云。汝去不
0799c27: 得。法眼云。我會也。
0799c28: 千年田八百主。誰當機辨來處。趙州要答話。
0799c29: 拋塼引墼子。覺老話端倪。如拜將相似。去得
0800a01: 去不得。言下分緇素。箇裏高於萬仞。不動
0800a02: 纖毫擒佛祖。崇寧古所作答話去也。或有
0800a03: 箇出來。只向伊道了。
0800a04: 舉。馬祖百丈西堂南泉翫月次。祖指月問西
0800a05: 堂。正當恁麼時如何。西堂對云。正好供養。問
0800a06: 百丈。丈對云。正好修行。問南泉。泉拂袖便
0800a07: 去。祖云。經入藏禪歸海。唯有普願獨超物外。
0800a08: 皎皎凝虛碧。沈沈發皓彩。秋色共澄清。永夜
0800a09: 臨寰海。修行供養逗圓機。聊聞便去超方外。
0800a10: 馬駒兒端的別。萬古定乾坤。一言全殺活。復
0800a11: 云。高著眼。
0800a12: 舉。金牛行食次。問龐居士云。生心受食淨名
0800a13: 所呵。去此二途。居士還甘否。士云。當時善現
0800a14: 豈不作家。牛云。豈干他事。士云。食到口邊被
0800a15: 人奪。牛便行食。士云不消一句子。
0800a16: 淨名呵善現。金牛勘龐老。彼此不相饒。峻機
0800a17: 無處討。雲行雨施雷奔電掃。殺虎陷虎出草
0800a18: 入草。毘婆尸佛早留心。直至如今不得妙。
0800a19: 舉。師祖問南泉。摩尼珠人不識。如來藏裏親
0800a20: 收得。如何是藏。泉云。王老師與爾往來者是
0800a21: 藏。雪竇云。草裏漢。祖云。直得不往來時如
0800a22: 何。泉云。亦是藏。雪竇云。雪上更加霜。祖云。
0800a23: 如何是珠。泉云師祖。祖云諾。雪竇云。百尺
0800a24: 竿頭作伎倆未是嶮。若向箇裏著得一隻眼。
0800a25: 賓主互換。便能深入虎穴。或不恁麼。直饒師
0800a26: 祖悟去。也是龍頭蛇尾漢。
0800a27: 蒼鷹逐兔驪龍翫珠。透青眼不瞬。照物手寧
0800a28: 虛。往來不往來。草裏謾塗糊。百尺竿頭入虎
0800a29: 穴。分明月上長珊瑚。
0800b01: 舉。僧問藥山。如何是道中至寶。山云。諂曲。
0800b02: 僧云。不諂曲時如何。山云。傾國莫換。
0800b03: 道中有至寶。濟世無倫匹。藥嶠發深藏。唯云。
0800b04: 莫諂曲不諂曲。傾國相酬未相直。壁立萬仞
0800b05: 此心真。不必當來問彌勒。
0800b06: 舉。僧問雲門。學人不起一念。還有過也無。門
0800b07: 云。須彌山。
0800b08: 石筍抽條泥牛吼月。誰料同舟自胡越。應機
0800b09: 涌出須彌山。一念不生何處雪。金剛寶劍當
0800b10: 頭截。
0800b11: 舉。僧問投子。一大藏教還有奇特事也無。子
0800b12: 云。演出一大藏。
0800b13: 頓漸偏圓權實空有。釘觜鐵舌河目海口。一
0800b14: 道清虛古今。八角磨盤空裏走。
0800b15: 舉。智門問五祖戒和尚。暑往寒來則不問。
0800b16: 林下相逢事若何。戒云。五鳳樓前聽玉漏。門
0800b17: 云。爭奈主山高案山低。戒云。須彌頂上擊金
0800b18: 鐘。
0800b19: 高高頂翻銀浪。深深海底起紅塵。金鐘玉
0800b20: 漏相酬酢。疑殺滔滔天下人。苟非作者孰問
0800b21: 關津。執鞭回首四海良。君不見仲尼溫伯
0800b22: 雪。傾蓋相逢也奇絕。
0800b23: 舉。本仁示眾云。尋常不欲向聲前句後鼓弄
0800b24: 人家男女。何故。且聲不是聲。色不是色。僧
0800b25: 問。如何是聲不是聲。仁云。喚作色得麼。僧
0800b26: 云。如何是色不是色。仁云。喚作聲得麼。僧無
0800b27: 語。仁云。且道。為汝說答汝話。若人辨得。許
0800b28: 爾有箇入處。
0800b29: 聲出虛色生無。聲前句後轉塗糊。間不容髮
0800c01: 安可名模。堂堂圓應沒錙銖。巧張爐費分
0800c02: 。爭如棒下無生忍。聞見馨香滿道塗。
0800c03: 舉。雲門問僧云古佛與露柱相交。是第幾機。
0800c04: 僧無語。門云。爾問我與爾道。僧遂問。門云。
0800c05: 一條縚三十文。僧云。如何是一條縚三十文。
0800c06: 門云。打與。代前語云。南山起雲北山下雨。
0800c07: 油然南山雲。霈然北山雨。露柱笑呵呵。燈籠
0800c08: 超佛祖。中涌邊沒西天東土。樓閣門開竟日
0800c09: 閑。野老不知何處去。
0800c10: 圓悟佛果禪師語錄卷第十八
