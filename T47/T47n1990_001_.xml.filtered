0582a07: 
0582a08: 
0582a09: No. 1990
0582a10: 【原】大日本續藏經五家語錄之內袁州仰山慧寂禪師語錄
0582a11: 
0582a12: 徑山沙門語風圓信
0582a13: 無地地主人郭凝之　編集
0582a14: 師。諱慧寂。韶州懷化葉氏子。年九歲。於廣州
0582a15: 和安寺。投通禪師出家即不語通十四歲。父母取
0582a16: 歸。欲與婚媾。師不從。遂斷手二指。跪至父母
0582a17: 前。誓求正法以答劬勞。父母乃許。再詣通處。
0582a18: 而得披剃。未登具。即游方。初謁耽源。已悟玄
0582a19: 旨。後參溈山。遂升堂奧。耽源謂師云。國師當
0582a20: 時傳得六代祖師圓相。共九十七箇。授與老
0582a21: 僧。乃云。吾滅後三十年。南方有一沙彌到來。
0582a22: 大興此教。次第傳受。無令斷絕。我今付汝。汝
0582a23: 當奉持。遂將其本過與師。師接得一覽。便將
0582a24: 火燒。耽源一日問。前來諸相。甚宜祕惜。
0582a25: 師云。當時看了。便燒也。耽源云。吾此法
0582a26: 門。無人能會。唯先師。及諸祖師。諸大聖人。
0582a27: 方可委悉。子何得焚之。師云。慧寂一覽。已知
0582a28: 其意。但用得。不可執本也。耽源云。然雖如
0582a29: 此。於子即得。後人信之不及。師云。和尚若
0582b01: 要。重錄不難。即重集一本呈上。更無遺失。耽
0582b02: 源云。然。耽源上堂。師出眾作此○相。以手拓
0582b03: 呈了。叉手立。耽源以兩手相交作拳示之。
0582b04: 師進前三步。作女人拜。耽源點頭。師便禮拜。
0582b05: 師浣衲次。耽源云。正恁麼時作麼生。師云。正
0582b06: 恁麼時。向甚麼處見。後參溈山。溈山問。汝是
0582b07: 有主沙彌。無主生沙彌。師云。有主。溈山云。主
0582b08: 在甚麼處。師從西過東立。溈山異之。師問。如
0582b09: 何是真佛住處。溈山云。以思無思之妙。返思
0582b10: 靈焰之無窮。思盡還源。性相常住。事理不二。
0582b11: 真佛如如。師於言下頓悟。自此執侍。前後盤
0582b12: 桓十五載。
0582b13: 師掃地次。溈山問。塵非掃得。空不自生。如何
0582b14: 是塵非掃得。師掃地一下。溈山云。如何是空
0582b15: 不自生。師指自身。又指溈山。溈山云。塵非掃
0582b16: 得。空不自生。離此二途。又作麼生。師又掃地
0582b17: 一下。又指自身。并指溈山。
0582b18: 溈山。一日指田問師。這丘田。那頭高。這頭
0582b19: 低。師云。是這頭高。那頭低。溈山云。爾若
0582b20: 不信。向中間立看兩頭。師云。不必中間立。亦
0582b21: 莫住兩頭。溈山云。若如是著水看。水能平物。
0582b22: 師云。水亦無定。但高處高平。低處低平。溈山
0582b23: 便休。
0582b24: 有施主送絹與溈山。師問。和尚。受施主如是
0582b25: 供餈。將何報答。溈山。敲禪床示之。師云。和
0582b26: 尚。何得將眾人物。作自己用一本。溈山問師云。有俗弟子。將三束
0582b27: 絹來。與我贖鐘子。故與世人受福。師云。俗弟子。則有絹與和尚贖鐘子。和尚將何物酬他。溈山。以拄杖敲床三下
0582b28: 云。我將這箇酬他。師云。若是這箇用作甚麼。溈山。又敲禪床三下云。汝嫌這箇作甚麼。師云。某甲不嫌這箇。
0582b29: 只是大家底。溈山云。爾既知是大家底。何得更就我覓物酬他。師云。只怪和尚把大家底行人事。溈山云。汝不見。
0582c01: 達磨大師。從西天來此土。亦將此物來人事。汝諸人。盡是受他信物者。
0582c02: 師。在溈山為直歲。作務歸。溈山問。甚麼處去
0582c03: 來。師云。田中來。溈山云。田中多少人。師插
0582c04: 鍬又手。溈山云。今日南山大有人刈茅。師拔
0582c05: 鍬便行玄沙備云。我若見。即踏倒鍬子。僧問鏡清。仰山插鍬意旨如何。鏡清云。狗赦書。諸侯避道。
0582c06: 僧云。秖如玄沙踏倒。意旨如何。鏡清云。不奈船何打破戽斗。僧云。南山刈茅。意旨如何。鏡清云。李靖三兄久經
0582c07: 行陣。雲居鍚云。且道。鏡清下此一判著不著　雪竇顯云諸方咸謂。插鍬話奇特。大似隨邪逐惡。據雪竇見處。仰
0582c08: 山被溈山一問。直得草繩。自縛死去十分翠巖芝云。仰山只得一橛。諸人別有會麼。
0582c09: 師在溈山牧牛時。踢天泰上座問云。一毛頭
0582c10: 師子現即不問。百億毛頭。百億師子現。又作
0582c11: 麼生。師便騎牛歸。侍立溈山次。舉前話方了。
0582c12: 見泰來。師云。便是這箇上座。溈山遂問。百
0582c13: 億毛頭百億師子現。豈不是上座道。泰云。是。
0582c14: 師云。正當現時。毛前現毛後現。泰云。現時不
0582c15: 說前後。溈山大笑。師云。師子腰折也。便下
0582c16: 去。
0582c17: 師隨溈山遊山。到磐陀石上坐。師侍立次。忽
0582c18: 銜一紅柿。落在面前。溈山拾與師。師接得
0582c19: 洗了。度與溈山。溈山云。子甚處得來。師云。
0582c20: 此是和尚道德所感。溈山云。汝也不得無
0582c21: 分。即分半與師玄沙云。大小溈山被仰山一坐。至今起不得。
0582c22: 溈山問師。忽有人問汝。汝作麼生祇對。師云。
0582c23: 東寺師叔若在。某甲不致寂寞。溈山云。放汝
0582c24: 一箇不祇對罪。師云。生之與殺。祇在一言。溈
0582c25: 山云。不負汝見。別有人不肯。師云。阿誰。溈
0582c26: 山指露柱云。這箇。師云。道甚麼。溈山云。道
0582c27: 甚麼。師云。白鼠推遷。銀臺不變。
0582c28: 師問溈山。大用現前。請師辨白。溈山下座歸
0582c29: 方丈。師隨後入。溈山問。子適來問甚麼話師
0583a01: 再舉。溈山云。還記得吾答語否。師云。記得。
0583a02: 溈山云。爾試舉看。師便珍重出去。溈山云。
0583a03: 錯。師回首云。閑師弟若來。莫道某甲無語好。
0583a04: 師。在溈山前坡牧牛次。見一僧上山。不久便
0583a05: 下來。師乃問。上座何不且留山中。僧云。祇
0583a06: 為因緣不契。師云。有何因緣。試舉看。僧云。
0583a07: 和尚問某名甚麼。某答歸真和尚云。歸真何
0583a08: 在。某甲無對。師云。上座回。向和尚道。某
0583a09: 甲道得也。和尚問作麼生道。但云眼裏耳裏
0583a10: 鼻裏僧回。一如所教。溈山云。脫空謾語漢。
0583a11: 此是五百人善知識語。
0583a12: 師臥次。夢入彌勒內院眾堂中。諸位皆足。惟
0583a13: 第二位空。師遂就座。有一尊者。白槌云。今當
0583a14: 第二座說法。師起。白槌云。摩訶衍法。離四句
0583a15: 絕百非。諦聽諦聽。眾皆散去。及覺舉似溈山。
0583a16: 溈山云。子已入聖位。師便禮拜溈山秀云依文解義即不無。忽
0583a17: 然彌勒會中。有箇作者。纔見伊道摩訶衍法。便云。合取兩片皮。非唯止絕仰山寐語　亦免使後人夢中說夢。瑯
0583a18: 琊覺云。且道。聖眾是肯。仰山是不肯。仰山若肯。又孤負仰山。若不肯。仰山猶如平地喫交。山僧。今日不惜眉毛。
0583a19: 與諸人說破摩訶衍法。離四句絕百非。爾若舉似諸方。諸方恁麼會。入地獄如箭射　東禪觀云。尊者白椎。聖眾便
0583a20: 散。不妨使人疑著。待第二杓惡水潑了。方始惺惺遲也。且如摩訶衍法。離四句絕百非。道已道了。諸人還識
0583a21: 仰山麼。
0583a22: 師侍溈山行次。忽見前面塵起。溈山云。面前
0583a23: 是甚麼。師近前看了。作此相。溈山點
0583a24: 頭。
0583a25: 溈山示眾云。一切眾生。皆無佛性。鹽官示眾
0583a26: 云。一切眾生。皆有佛性。鹽官有二僧往探問。
0583a27: 既到溈山。聞溈山舉揚。莫測其涯。若生輕慢。
0583a28: 因一日與師言話次。乃勸云。師兄須是勤學。
0583a29: 佛法不得容易。師乃作此○相。以手拓呈了
0583b01: 。拋向背後。遂展兩手。就二僧索。二僧罔
0583b02: 措。師云。吾兄直須勤學。佛法不得容易。便起
0583b03: 去。時二僧回鹽官行三十里。一僧忽然有
0583b04: 省。乃云。當知溈山道。一切眾生皆無佛性。
0583b05: 信之不錯。便回溈山。一僧更前行數里。因過
0583b06: 水。忽然有省。自歎云。溈山道。一切眾生。皆
0583b07: 無佛性。灼然有他恁麼道。亦回溈山。久依法
0583b08: 席。
0583b09: 師因鹽官會下。有數人到溈山。不肯伏。一日
0583b10: 因普請西莊搬禾次。師至嶺頭放下。後十數
0583b11: 人亦到放下。師遂舉起禾檐。向諸人前行一
0583b12: 匝云。有麼有麼。其一行僧。並無對。師云。賺
0583b13: 殺人。便檐禾去。
0583b14: 溈山同師牧牛次。溈山云。此中還有菩薩也
0583b15: 無。師云。有。溈山云。汝見那箇。是試指出看。
0583b16: 師云。和尚疑那個不是。試指出看。溈山便
0583b17: 休。
0583b18: 師。送子上溈山。溈山接得。問。子甚麼處得
0583b19: 來。師云。家園底。溈山云。堪喫也未。師云。未
0583b20: 敢。先獻和尚。溈山云。是阿誰底。師云。慧
0583b21: 寂底。溈山云。既是子底。因甚麼教我先。
0583b22: 師云。和尚千萬。溈山便喫云。猶帶酸
0583b23: 在。師云。酸莫非自知。溈山不答。
0583b24: 師。夏末問訊溈山次。溈山云。子一夏不見上
0583b25: 來。在下面作何所務。師云。某甲在下面。鉏得
0583b26: 一片畬下。得一籮種。溈山云。子今夏不虛過。
0583b27: 師問。未審。和尚一夏之中。作何所務。溈山
0583b28: 云。日中一食。夜後一寢。師云。和尚今夏亦不
0583c01: 虛過。道了乃久吐舌。溈山云。寂子何得自傷己
0583c02: 命溈山云。仰山。眼照四天下。到大圓面前。向淨地喫交大圓。可謂養子之緣。不免掛後人唇齒　龍門遠
0583c03: 云。溈仰父子。尋常相見。遊戲神通。不同小小。還有知得底麼。若無。山僧。與汝諸人說看。開得一片畬。綿綿密
0583c04: 密。兩頓粥飯。其道自辦。山僧一夏與諸人相見。自是諸人不薦。若也薦成一片。是甚麼一片。看取當門箭　西禪
0583c05: 儒云。溈仰父子。出入卷舒。得能自在諸人切不得作世諦商量。又不得作佛法解會。既總不許與麼商量。畢竟如何
0583c06: 會。開得一片畬。種得一籮粟。回頭閑一望。山青水又綠。終日只一餐。夜後只一宿。困來仲眠。千足與萬足。相
0583c07: 將八月九月來。籬邊爛熳鋪黃菊。東林顏云。今時師僧。千百成群。經冬過夏。虛消歲月。深屈古人。東林不是。撿
0583c08: 點先聖仰山逞俊太過。吐舌只。得一半。
0583c09: 溈山。一日見師來。即以兩手相交過。各撥三
0583c10: 下。一指。師亦以兩手相交過。各撥三下
0583c11: 向胸前。仰一手覆一手。以目瞻視。溈山休
0583c12: 去。
0583c13: 溈山餧生飯。回頭見師云。今日為伊上堂
0583c14: 一上。師云。某甲隨例得聞。溈山云。聞底事作
0583c15: 麼生師云。作鳴。鵲作鵲噪。溈山云。爭奈
0583c16: 聲色何。師云。和尚適來道甚麼。溈山云。我祇
0583c17: 道。為伊上堂一上。師云。為甚麼喚作聲色溈
0583c18: 山云。雖然。如此驗過也無妨。師云。大事因
0583c19: 緣。又作麼生驗。溈山起拳。師云。終是指東
0583c20: 畫西。溈山云子適來問甚麼。師云。問和尚大
0583c21: 事因緣。溈山云。為甚麼。喚作指東畫西。師
0583c22: 云。為著聲色故。某甲所以問過。溈山云。並未
0583c23: 曉了此事。師云。如何得曉了此事。溈山云。寂
0583c24: 子聲色。老僧東西。師云。一月千江。體不分
0583c25: 水。溈山云。應須與麼始得師云。如金與金終
0583c26: 無異色豈有異名溈山云。作麼生是無異名
0583c27: 底道理。師云。瓶盤釵釧券盂盆。溈山云。寂子
0583c28: 說禪。如師子吼驚。散狐狼野干之屬。
0584a01: 師一日侍溈山。忽聞鳥鳴。溈山云。伊說事
0584a02: 徑。師云。不可向別人道。溈山云。何故恁麼
0584a03: 道。師云。為伊說太直。溈山云。多少法門。寂
0584a04: 子一時推下。師云。推下事作麼生。溈山敲禪
0584a05: 床三下。
0584a06: 師住王莽山。因歸省覲。溈山問。子既稱善知
0584a07: 識。爭辨得諸方來者。知有不知有。有師承無
0584a08: 師承。是義學是玄學。子試說看。師云。慧寂有
0584a09: 驗處。但見僧來。便起拂子問伊。諸方還說
0584a10: 這箇不說。又云。這箇且置。諸方老宿意作麼
0584a11: 生。溈山歎云。此是從上宗門中牙爪。溈山又
0584a12: 問大地眾生。業識茫茫。無本可據。子作麼生
0584a13: 知他有之與無。師云。慧寂有驗處。時有一僧。
0584a14: 從面前過。師召云。闍黎。僧回首。師云。和尚。
0584a15: 這個便是業識茫茫無本可據。溈山云。此是
0584a16: 師子一滴乳。迸散六斛驢乳。師問雙。師弟
0584a17: 近日見處如何。云。據某見處。實無一法可當
0584a18: 情。師云。汝解猶在境。云。某祇如此。師兄又
0584a19: 如何。師云。汝豈不知。無一法可當情者。溈山
0584a20: 聞云。寂子一句。疑殺天下人玄覺云。經道。實無有法。然燈佛與
0584a21: 我授記。他道。實無一法可當情。為甚麼道解猶在境。且道。利害在甚麼處。
0584a22: 一日雨下。天性上座謂師云好雨師云。好在
0584a23: 甚麼處。天性無語。師云。某甲道得。天性
0584a24: 云。好在甚麼處。師指雨。天性又無語。師云。
0584a25: 何得大智而默。
0584a26: 一日。第一座舉起拂子云。若人作得道理即
0584a27: 與之。師云。某甲作得道理。還得否。座云。但
0584a28: 作得道理便得。師乃掣將拂子去雲居鍚云。甚麼處。是仰山
0584a29: 道理。
0584b01: 龐居士問久嚮仰山。到來為甚麼覆。師
0584b02: 起拂子。居士云。恰是。師云。是仰是覆。居士
0584b03: 乃打露柱云。雖然無人也。要露柱證明。師擲
0584b04: 拂子云。若到諸方。一任舉似隱靜岑云。大小小釋迦。被龐居士一
0584b05: 拶。直得手忙亂。只如居士。打露柱一下。又作麼生。鯨吞海水盡。露出珊瑚枝。
0584b06: 三聖到參。師問。汝名甚麼。三聖云。慧寂。師
0584b07: 云。慧寂是我名。三聖云。我名慧然。師大笑而
0584b08: 已。
0584b09: 有官人訪師。師問。官居何位。云。推官。師
0584b10: 起拂子云。還推得這箇麼。官人無對。師令眾
0584b11: 下語。皆不契。時三聖不安在。涅槃堂內將息。
0584b12: 師令侍者。去請下語。三聖云。但道。和尚今日
0584b13: 有事。師又令侍者問。未審有甚麼事。三聖云。
0584b14: 再犯不容。
0584b15: 南塔光涌禪師。北遊謁臨濟。復歸侍師。師云。
0584b16: 汝來作甚麼。南塔云。禮覲和尚。師云。還見和
0584b17: 尚麼。南塔云。見。師云。和尚何似驢。南塔云。
0584b18: 某甲見和尚。亦不似佛。師云。若不似佛。似箇
0584b19: 甚麼。南塔云。若有所似。與驢何別。師大驚
0584b20: 云。凡聖兩忘。情盡體露。吾以此驗人二十年。
0584b21: 無決了者。子保任之。師每謂人云。此子。肉身
0584b22: 佛也。
0584b23: 霍山到參。師閉目坐。霍山乃翹起右足云。如
0584b24: 是如是。西天二十八祖。亦如是。中華六祖亦
0584b25: 如是。和尚亦如是。景通亦如是。師起來。打
0584b26: 四藤條。霍山因此自稱集雲下四藤條天
0584b27: 下大禪師。
0584b28: 赤干行者聞鐘聲。乃問。有耳打鐘。無耳打鐘。
0584b29: 師云。汝但問莫愁我答不得。行者云。早箇問
0584c01: 了也。師喝云。去劉侍御問。了心之旨。可得聞
0584c02: 乎。師云。若要了心。無心可了。無了之心。是
0584c03: 名真了。
0584c04: 陸希聲相公。欲謁師。先作此○相封呈。師開
0584c05: 封。於相下面書云。不思而知。落第二頭。思而
0584c06: 知之。落第三首。遂封回。公見即入山。師乃門
0584c07: 迎。公纔入門。便問。三門俱開。從何門入。師
0584c08: 云。從信門入。公至法堂。又問。不出魔界。便入
0584c09: 佛界時如何。師以拂子倒點三下。公便設禮。
0584c10: 又問。和尚還持戒否。師云。不持戒。云還坐禪
0584c11: 否。師云。不坐禪。公良久。師云。會麼。云。不會。
0584c12: 師云。聽老僧一頌。滔滔不持戒。兀兀不坐禪。
0584c13: 釅茶三兩。意在钁頭邊。師問。承聞相公
0584c14: 看經得悟。是否。云。弟子因看涅槃經。有云。
0584c15: 不斷煩惱。而入涅槃。得箇安樂處。師起拂
0584c16: 子云。祇如這箇。作麼生入。云。入之一字。也
0584c17: 不消得。師云。入之一字。不為相公。公便起去
0584c18: 法燈云。上座且道。入之一字。為甚麼人。又云。相公且莫煩惱　雪竇顯。於仰山舉拂處別云。拂子到某甲手裏也。
0584c19: 又別後語云。我將謂爾是箇俗漢。
0584c20: 師。因韋宙就溈山請一伽陀。溈山云。覿面相
0584c21: 呈。猶是鈍漢。豈況形於紙墨。韋乃就師請。師
0584c22: 於紙上。畫一圓相。註云。思而知之。落第二
0584c23: 頭。不思而知。落第三首。
0584c24: 師為沙彌時。和安通。一日召師。將床子來。師
0584c25: 將到。和安云。送本處著。師從之。和安召慧
0584c26: 寂師應諾。和安云。床子那邊是甚麼物。師云。
0584c27: 枕子。和安云。枕子這邊是甚麼物。師云。無
0584c28: 物。和安。復召慧寂。師應諾。和安云。是甚麼。
0584c29: 師為沙彌時。有僧問石霜。如何是祖師西來
0585a01: 意。石霜云。如人在千尺井中。不假寸繩出得。
0585a02: 此人即答汝西來意。僧云。近日湖南暢和尚
0585a03: 出世。亦為人東語西話。石霜喚沙彌。拽出這
0585a04: 死屍著。師後問耽源。如何出得井中人。耽源
0585a05: 云。咄。癡漢。誰在井中。師住問溈山。溈山召
0585a06: 慧寂。師應諾。溈山云。出也。師住後常舉前
0585a07: 話。謂眾云。我在耽源處得名。溈山處得地。
0585a08: 師作沙彌時。念經聲高。乳源和尚咄云。這沙
0585a09: 彌念經恰似哭。師云。慧寂祇恁麼。未審。和尚
0585a10: 如何。乳源乃顧視。師云。若恁麼與哭何異。乳
0585a11: 源便休。
0585a12: 師參東寺。東寺問。汝是甚處人。師云。廣南
0585a13: 人。東寺云。我聞廣南有鎮海明珠。是否。師云。
0585a14: 是。東寺云。此珠如何。師云。黑月即隱。白月
0585a15: 即現。東寺云。還將得來也無。師云。將得來。
0585a16: 東寺云。何不呈似老僧。師叉手近前云。昨到
0585a17: 溈山。亦被索此珠。直得無言可對。無理可伸。
0585a18: 東寺云。真師子兒。善能哮吼蔣山懃云。東寺只索一顆。仰山傾出一栲
0585a19: 栳師禮拜了。入客位。具威儀再上人事。東
0585a20: 寺見乃云。已相見了也。師云。恁麼相見。莫不
0585a21: 當否。東寺歸方丈。閉門。師歸舉似溈山。溈
0585a22: 山云。寂子。是甚麼心行。師云。若不恁麼。爭
0585a23: 識得伊保福展云。仰山大似蚊子上鐵牛　承天宗云。仰山識得東寺。強說道理。即不可。設使溈山去
0585a24: 也未能得與東寺相見在。
0585a25: 師問東寺云。借一路過那邊還得否。東寺云。
0585a26: 大凡沙門。不可祇一路也。別更有麼。師良久。
0585a27: 東寺問。借一路過那邊得否。師云。大凡沙
0585a28: 門。不可祇一路也。別更有麼。東寺云。祇有
0585a29: 此。師云。大唐天子。決定姓金。
0585b01: 師在中邑謝戒。中邑拍口。作和和聲。師從西
0585b02: 過東。中邑又拍口。作和和聲。師從東過西。中
0585b03: 邑又拍口作和和聲。師當中而立。然後謝戒。
0585b04: 中邑云。甚麼處得此三昧。師云。於曹谿印子
0585b05: 上脫來。中邑云。汝道。曹谿用此三昧。接甚麼
0585b06: 人。師云。接一宿覺。師云。和尚甚處得此三
0585b07: 昧。中邑云。我於馬大師處。得此三昧瑯琊覺云愁人莫向
0585b08: 愁人說師問。如何得見佛性義。中邑云。我與汝
0585b09: 說箇譬喻。如一室有六。內有一獼猴。外有
0585b10: 獼猴。從東邊喚猩猩。猩猩即應。如是六俱
0585b11: 喚俱應。師禮謝。起云。適蒙和尚譬喻。無不了
0585b12: 知。更有一事。祇如內獼猴睡著。外獼猴欲與
0585b13: 相見。又且如何。中邑下繩床。執師手作舞云。
0585b14: 猩猩與汝相見了。譬如蟭螟蟲。在蚊子眼睫
0585b15: 上作窠。向十字街頭叫云。土曠人稀。相逢者
0585b16: 少雲居錫云中邑。當時若不得仰山這一句語。何處有中邑也　崇壽稠云。還有人定得此道理麼。若定不得。
0585b17: 只是箇弄精魂手。佛性義在甚麼處。玄覺云。若不是仰山。爭得見中邑。且道。甚麼處。是仰山得見中邑處。
0585b18: 師參巖頭。巖頭舉起拂子。師展坐具。巖頭拈
0585b19: 拂子置背後。師將坐具搭肩上。而出。巖頭云。
0585b20: 我不肯汝放。祇肯汝收。
0585b21: 師與長沙翫月次。師云。人人盡有這箇。祇是
0585b22: 用不得。長沙云。恰是倩汝用。師云。爾作麼生
0585b23: 用。長沙劈胸與一踏。師云。。直下似箇大蟲
0585b24: 長慶稜云。前彼此作家。後彼此不作家。乃別云。邪法難扶　保福展云。好一箇月。只是用力太多。被他踏破。
0585b25: 成兩箇。人人盡道。岑大蟲奇特。須知仰山有陷虎之機　德山密代云。更與一踏　瑯琊覺云。李陵雖好手。爭兔
0585b26: 陷畬身　徑山杲云。皎潔一輪。寒光萬里。靈利者。葉落知秋。闒茸者。忠言逆耳。休不休。已巳不已巳。小釋迦。有陷
0585b27: 虎之機。老大蟲無牙齒。當時一踏。豈造次。驀然倒地非偶爾。眾中還有緇素得二老出者麼。良久云。設有。也
0585b28: 是掉棒打月。
0585c01: 師參古堤和尚。古堤云。去。汝無佛性。師叉手
0585c02: 近前三步應諾。古堤笑云。子。甚麼處得此三
0585c03: 昧來。師云。我從耽源處得名。溈山處得地。古
0585c04: 堤云。莫是溈山的子麼。師云。世諦即不無。佛
0585c05: 法即不敢。師問。和尚從甚處得此三昧。古
0585c06: 堤云。我從章敬處。得此三昧。師嘆云。不可思
0585c07: 議。來者難為湊泊。
0585c08: 師到虔州處微。處微問云。汝名甚麼。師云。慧
0585c09: 寂。處微云。那箇是慧。那箇是寂。師云。祇在
0585c10: 目前。處微云。猶有前後在。師云。前後且置。
0585c11: 和尚見箇甚麼。處微云。喫茶去。
0585c12: 師。後開法王莽山。問僧。近離甚處。僧云。廬
0585c13: 山。師云。曾到五老麼。僧云。不曾到。師云。
0585c14: 闍黎不曾遊山雲門偃云。此語。皆為慈悲之故。有落草之談　溈山秀云。今人盡道。慈悲
0585c15: 之故。有落草之談。只知捉月。不覺水深。忽若雲門。當時謹慎唇吻。未審。後人若為話會。然水母無目。求食須假
0585c16: 於蝦　黃龍心云。雲門仰山。只有受璧之心。且無割城之意。殊不知。被這僧一時領過。黃龍。今日更作死馬醫。乃
0585c17: 拈拂子度與僧。僧擬接。便打　溈山云。仰山可謂光前絕後。雲門雖然提綱宗要。鉗鎚天下衲僧。爭奈無風起浪
0585c18: 諸人還識這僧麼。親從廬山來　黃龍震云。仰山已巳是失鼻孔。雲門更下註。有什麼救急處。我即不然。近離
0585c19: 甚處。云。廬山曾到五老峰麼。云。不曾到。只向道。別甑吹香。供養此人。
0585c20: 上堂。汝等諸人。各自回光返照。莫記吾言。汝
0585c21: 無始劫來。背明投暗。妄想根深。卒難頓拔。所
0585c22: 以假設方便。奪汝識。如將黃葉止啼。有甚
0585c23: 麼。是處亦如人將百種貸物與金寶。作一鋪
0585c24: 貸賣。祇擬輕重來機。所以道。石頭是真金鋪。
0585c25: 我這裏是雜貨鋪。有人來覓鼠糞。我亦拈與
0585c26: 他。來覓真金。我亦拈與他。時有僧問。鼠糞即
0585c27: 不要。請和尚真金。師云。囓鏃擬開口。驢年亦
0585c28: 不會。僧無對。師云。索喚則有交易。不索喚則
0586a01: 無。我若說禪宗。身邊要一人相伴亦無。豈況
0586a02: 有五百七百眾耶。我若東說西說。則爭頭向
0586a03: 前采拾。如將空拳誑小兒。都無實處。我今分
0586a04: 明向汝說聖邊事。且莫將心湊泊。但向自己
0586a05: 性海。如實而修。不要三明六通。何以故。此是
0586a06: 聖末邊事。如今且要識心達本。但得其本。不
0586a07: 愁其末。他時後日。自具去在。若未得本。縱饒
0586a08: 將情學他亦不得。汝豈不見。溈山和尚云。凡
0586a09: 聖情盡。體露真常。事理不二。即如如佛。
0586a10: 僧問。如何是祖師意。師以手於空作此相
0586a11: 示之。僧無語。
0586a12: 師謂第一座云。不思善不思惡。正恁麼時作
0586a13: 麼生。座云。正恁麼時。是某甲放身命處。師
0586a14: 云。何不問老僧。座云。正恁麼時。不見有和
0586a15: 尚。師云。扶我教不起。
0586a16: 師問僧甚處來。僧云。幽州。師云。我恰要箇
0586a17: 幽州信。米作麼價。僧云。某甲來時。無端從市
0586a18: 中過。踏折他橋梁。師便休侯寧勇云。放爾三十棒。
0586a19: 師見僧來。起拂子。僧便喝。師云。喝即不
0586a20: 無。且道。老僧過在甚麼處。僧云。和尚不合將
0586a21: 境示人。師便打。
0586a22: 有梵師。從空而至。師云。近離甚處。云。西天。
0586a23: 師云。幾時離彼。云。今早。師云。何太遲生。云。
0586a24: 遊山翫水。師云。神通遊戲則不無。闍黎佛法。
0586a25: 須還老僧始得。云。特來東土禮文殊。遇小
0586a26: 釋迦。遂出梵書貝多葉與師。作禮。乘空而去。
0586a27: 自此號小釋迦東林總云。者方商量。如麻似粟。盡道這碧眼胡兒。來無蹤去無。直是光
0586a28: 前絕後。若不是仰山。也難為縱奪。諸禪德。殊不知。這碧眼胡兒。騰空而來。騰空而去。一生只在虛空裏作活計。
0586a29: 有什麼光前絕後大小仰山被他將兩杓惡水。驀頭澆了也。當時集雲下。自有正令。何不施行。大眾且道。作麼生
0586b01: 是正令咄　黃龍新云。大小仰山。被這僧熱瞞。更出貝多梵書。塗糊一上。如今更有異僧。乘空而至。雲巖門下。喚
0586b02: 來洗　泐潭準云。可惜仰山放過這漢。當時若是寶。便與擒住。須教維那僧堂前撞鐘集眾。責狀趕出。況佛法
0586b03: 不當人情。既稱羅漢。諸漏已盡。梵行已立。為什麼不歸家穩坐。只管游山翫水　昭覺勤云。驅耕夫之牛。奪飢人
0586b04: 之食。是從上爪牙。這羅漢具許多神通妙用。到仰山面前直得目瞪口呿。何故。鶴有九難翥翼。馬無千里謾追風
0586b05: 　大溈泰云。大眾。仰山。只知進前趁鹿。不知身。墮網。羅尊者偶爾成文。頗有衲僧氣息。若人會得。許爾倒捋虎
0586b06: 鬚。
0586b07: 師住東平時。溈山令僧。送書并鏡與師。師上
0586b08: 堂。提起示眾云。且道。是溈山鏡。東平鏡。若
0586b09: 道是東平鏡。又是溈山送來。若道是溈山鏡。
0586b10: 又在東平手裏。道得則留取。道不得則撲破
0586b11: 去也。眾無語。師遂撲破。便下座五祖戒云。更請和尚說道理看。
0586b12: 驀奪打破。
0586b13: 僧參次。便問。和尚還識字否。師云。隨分。僧
0586b14: 以手畫此○相拓呈。師以衣袖拂之。僧又作
0586b15: 此○相拓呈。師以兩手作背拋勢。僧以目視
0586b16: 之。師低頭。僧遶師一匝。師便打。僧遂出去。
0586b17: 師坐次。有僧來作禮。師不顧。其僧乃問。師識
0586b18: 字否。師云。隨分。師乃右旋一匝云。是甚麼字。
0586b19: 師於地上書十字酬之。僧又左旋一匝云。是
0586b20: 甚麼字。師改十字作卍字。僧畫此○相。以兩
0586b21: 手拓。如修羅掌日月勢。云。是甚麼字。師乃畫
0586b22: 此相對之。僧乃作婁至德勢。師云。如是如
0586b23: 是。此是諸佛之所護念。汝亦如是。吾亦如是。
0586b24: 善自護持。其僧禮謝。騰空而去。時有一道者
0586b25: 見。經五日後遂問師。師云。汝還見否。道者
0586b26: 云。某甲見出門騰空而去。師云。此是西天羅
0586b27: 漢。故來探吾道。道者云。某雖種種三昧。不
0586b28: 辨其理。師云。吾以義為汝解釋。此是八種三
0586c01: 昧。是覺海變為義海。體則同然。此義。合有因
0586c02: 有果。即時異時。總別不離隱身三昧也。
0586c03: 師因一梵僧來參。師於地上。畫半月相。僧近
0586c04: 前。添作圓相。似抹。師展兩手。僧拂袖便
0586c05: 出。
0586c06: 師問僧。近離甚處。云。南方。師舉拄杖云。彼
0586c07: 中老宿。還說這箇麼。云。不說。師云。既不說
0586c08: 這箇。還說那箇否。云。不說。師召大德。僧應
0586c09: 諾。師云。參堂去。僧便出。師復召云。大德。僧
0586c10: 回首。師云。近前來。僧近前。師以拄杖頭上點
0586c11: 一下云。去雲門偃云。仰山若無後語。爭識得人。
0586c12: 師。一日在法堂上坐。見一僧從外來。便問訊
0586c13: 了。向東邊叉手立。以目視師。師乃垂下左足。
0586c14: 僧過西邊叉手立。師垂下右足。僧向中間
0586c15: 叉手立。師收雙足。僧禮拜。師云。老僧自住
0586c16: 此。未曾打著一人。拈拄杖便打。僧便騰空而
0586c17: 去。
0586c18: 師。指雪師子問眾。有過得此色者麼。眾無對
0586c19: 雲門云。當時便好與推倒　雪竇顯云。雲門只解推倒。不解扶起。
0586c20: 師臥次。僧問云。法身還解說法也無。師云。我
0586c21: 說不得。別有一人說得。云。說得底人。在甚麼
0586c22: 處。師推出枕子。溈山聞云。寂子用劍刃上事
0586c23: 徑山杲云。溈山。正是憐兒不覺醜。仰山。推出枕子。已是漏逗。更著箇名字。喚作劍刃上事。誤他學語之流。便恁
0586c24: 麼承虛接響。流通將去。妙喜雖則借水獻華。要且理無曲斷。即今莫有傍不肯底出來。我要問爾推出枕子。還當得
0586c25: 法身說法也無　天童華云。若是劍刃上事。寂子何曾會用。忽有箇僧出來。問法身還解說法也無。向他道。我說
0586c26: 不得別有一人說得。又問說得底人在甚處。只向他道。三生六十劫　靈隱嶽云。仰山。從前一條脊梁。硬如鐵。被
0586c27: 這僧連拶。便乃四楞塌地。溈山。一期忍俊不禁。不知失一隻眼忽有僧問。冶父法身。還解說法也無。便與攔胸
0586c28: 一踏踏倒教伊起來。作箇灑灑落落底漢。不見道。犀因翫月紋生角。象被雷驚華入牙。
0587a01: 師閉目坐次。有僧潛來身邊立。師開目。於地
0587a02: 上作此相。顧視其僧。僧無語。
0587a03: 師拄杖行次。僧問。和尚手中是甚麼。師便
0587a04: 拈向背後云。見麼。僧無對。
0587a05: 師問一僧。汝會甚麼。云。會卜。師提起拂子云。
0587a06: 這箇。六十四卦中。阿那卦收。僧無對。師自
0587a07: 代云。適來是雷天大壯。如今變為地火明夷。
0587a08: 問僧。名甚麼。云。靈通。師云。便請入燈籠。云。
0587a09: 早箇入了也法眼別云。喚甚麼作燈籠。
0587a10: 問。古人道。見色便見心。禪床是色。請和尚離
0587a11: 色。指學人心。師云。那箇是禪床。指出來
0587a12: 看。僧無對玄覺。云忽然被伊指禪床。作麼生對伊。有僧云請和尚道。玄覺代。拊掌三下。
0587a13: 問。如何是毘盧師。師乃叱之。僧云。如何是和
0587a14: 尚師。師云。莫無禮。
0587a15: 師共一僧語。旁有僧云。語底是文殊。默底是
0587a16: 維摩。師云。不語不默底。莫是汝否。僧默然。
0587a17: 師云。何不現神通。云。不辭現神通。祇恐和尚
0587a18: 收作教。師云。鑒汝來處。未有教外底眼。
0587a19: 問。天堂地獄。相去幾何。師將拄杖畫地一
0587a20: 畫。
0587a21: 師。住觀音時。出牓云。看經次。不得問事。有
0587a22: 僧來問訊。見師看經。旁立而待。師卷經問。
0587a23: 會麼。云。某甲不看經。爭得會。師云。汝已後
0587a24: 會去在。其僧到巖頭。巖頭問。甚處來。云。江
0587a25: 西觀音來。巖頭云。和尚有何言句。僧舉前話。
0587a26: 巖頭云。這箇老師。我將謂被故紙埋。元來
0587a27: 猶在。
0587a28: 僧恩問。禪宗頓悟。畢竟入門的意如何。師
0587a29: 云。此意極難。若是祖宗門下。上根上智。一聞
0587b01: 千悟。得大總持。其有根微智劣。若不安禪靜
0587b02: 慮。到這裏總須茫然。云。除此一路。別更有入
0587b03: 處否。師云。有。云。如何即是。師云。汝是甚處
0587b04: 人。云。幽州人。師云。汝還思彼處否。云。常思。
0587b05: 師云。能思者是心。所思者是境。彼處樓臺林
0587b06: 苑人馬駢闐。汝反思底。還有許多般也無云。
0587b07: 某甲到這裏總不見有。師云。汝解猶在心。信
0587b08: 位即得。人位未在。云。除這箇。別更有意也
0587b09: 無。師云。別有別無即不堪也。云。到這裡。作
0587b10: 麼生即是。師云。據汝所解。祇得一玄。得坐披
0587b11: 衣。向後自看。禮謝之。
0587b12: 僧問。大耳三藏。第三度為甚麼不見國師。師
0587b13: 云。前兩度是涉境心。後入自受用三昧。所以
0587b14: 不見。
0587b15: 溈山問師。百丈再參馬祖因緣。此二尊宿意
0587b16: 旨如何。師云。此是顯大機大用。溈山云。馬祖
0587b17: 出八十四人善知識。幾人得大機。幾人得大
0587b18: 用。師云。百丈得大機。黃檗得大用。餘者盡是
0587b19: 唱導之師。溈山云。如是如是。
0587b20: 溈山。舉百丈野狐話問師。師云。黃檗常用
0587b21: 此機。溈山云。汝道。天生得從人得。師云。亦
0587b22: 是稟受師承。亦是自性宗通。溈山云。如是
0587b23: 如是。
0587b24: 溈山。舉百丈問黃檗。甚處去來。黃檗云。大
0587b25: 雄山下。採子來。百丈云。還見大蟲麼。黃檗
0587b26: 便作虎聲。百丈拈斧作斫勢。黃檗遂與百丈
0587b27: 一摑。百丈吟吟而笑便歸。陞堂謂眾云。大雄
0587b28: 山下。有一大蟲。汝等諸人。也須好看。百丈老
0587b29: 漢。今日親遭一口。問師。作麼生。師云。和尚
0587c01: 怎生。溈山云。百丈當時便合一斧斫殺。因甚
0587c02: 麼到如此。師云。不然。溈山云。子又作麼生。
0587c03: 師云。百丈只解騎虎頭。不解把虎尾。溈山云。
0587c04: 子有嶮崖之句。
0587c05: 溈山。舉南泉問黃檗。定慧等學。明見佛性。此
0587c06: 理如何。黃檗云。十二時中。不依倚一物。南
0587c07: 泉云。莫便是長老見處麼。黃檗云。不敢。南泉
0587c08: 云。漿水錢且置。草鞋錢教誰還。黃檗休去。問
0587c09: 師云。莫是黃檗搆他南泉不得麼。師云。不然。
0587c10: 須知黃檗有陷虎之機。溈山云。子見處。得與
0587c11: 麼長。
0587c12: 黃檗。在南泉為首座。一日捧。向南泉位中
0587c13: 坐。南泉入堂見乃問。長老。甚年中行道。黃檗
0587c14: 云。威音王已前。南泉云。猶是王老師兒孫下
0587c15: 去。黃檗便過第二位坐。南泉便休。溈山云。欺
0587c16: 敵者亡。師云。不然。須知黃檗有陷虎之機。溈
0587c17: 山云。子見處。得與麼長。
0587c18: 溈山。舉黃檗示眾云。汝等諸人。盡是酒糟
0587c19: 漢。與麼行何處有今日。還知大唐國裏無
0587c20: 禪師。麼時有僧云。只如諸方匡徒領眾。又作
0587c21: 麼生。黃檗云。不道無禪。只是無師。問師。作
0587c22: 麼生。師云。王擇乳。素非鴨類。溈山云。此
0587c23: 實難辯溈仰師資。鼓唱拈評。機語儘多。如具臨濟錄中者。茲不重載。
0587c24: 上座。因到百丈。百丈云。闍黎有事相借問
0587c25: 得麼。云。幸自非言何須譗。百丈云。收得
0587c26: 安南。又憂塞北。擘開胸云。與麼不與麼。百
0587c27: 丈云。要且難搆。要且難搆。云。知即得。知
0587c28: 即得。師云。若有人知此二人落處。不妨奇特。
0587c29: 若辯不得。大似日中迷露。
0588a01: 舉五問僧。甚麼處來。僧云。莊上來。五
0588a02: 云。汝還見牛麼。僧云。見。五云。見左角見
0588a03: 右角。僧無語。五代云。見無左右。師別云。
0588a04: 還辨左右麼。
0588a05: 有一行者。隨法師入佛殿。行者向佛而唾。法
0588a06: 師云。行者少去就何以唾佛。行者云。將無佛
0588a07: 處來。與某甲唾。法師無對。溈山云。仁者不
0588a08: 仁者。不仁者仁者。師代法師云。但唾行者。
0588a09: 又云。行者若有語。即向伊道。還我無行者處
0588a10: 來。
0588a11: 師。接機利物。為宗門標準。再遷東平。將順
0588a12: 寂。數僧侍立。師以偈示之云。一二二三子。平
0588a13: 目復仰視。兩口一無舌。即是吾宗旨。至日午。
0588a14: 陞座辭眾。復說偈云。年滿七十七。無常在今
0588a15: 日。日輪正當午。兩手攀屈膝。言訖。以兩手抱
0588a16: 膝而終。閱明年。南塔涌禪師。遷靈骨歸仰
0588a17: 山。塔於集雲下。諡智通禪師妙光之塔。
