0984a01: 
0984a02: No. 2000
0984a03: 【原】德富一郎氏藏五山版，【宮】宮內省圖書寮藏五山版，【甲】大日本續藏經，卷題新加虛堂和尚語錄卷第一
0984a04: 
0984a05: 嘉興府興聖禪寺虛堂和尚語錄
0984a06: 參學妙源編
0984a07: 嘉興府請疏
0984a08: 朝請郎知嘉興軍府主管學事
0984a09: 兼管內勸農公事借紫楊璘撰
0984a10: 右伏以。者寺不是尋常。為孝宗聖跡去處。諸
0984a11: 山皆生歡喜。承相公鈞旨。請來。當此住院人
0984a12: 要箇作家漢。伏惟新命虛堂愚公禪師。遁謙
0984a13: 聲價。溈仰工夫。法法無心。湛鄞水一輪之月。
0984a14: 句句有眼。高北山半嶺之雲。正宜熏取戒香
0984a15: 定香解脫香。便來坐斷佛界魔界眾生界。矧
0984a16: 惟御殿肅悶梵坊。非憑皇覺之莊嚴。曷副清
0984a17: 朝之崇奉。臣子義重。菩薩願宏。請師提起九
0984a18: 帶禪。為我祝延兩宮壽。垂虹橋畔。爭看動地
0984a19: 放光。冷泉亭邊。切莫停車步。謹疏。
0984a20: 諸山勸請疏
0984a21: 在城住持報恩光孝禪寺
0984a22: 嗣祖比丘別浦法舟　撰
0984a23: 祖臨際。師運庵。聲名透徹。辭廣覺。住興聖。
0984a24: 去取分明。足張吾軍。無愧衲子。恭惟。新命虛
0984a25: 堂和尚。得真實諦。現清淨身。與其南北兩山
0984a26: 閑為霧隱。孰若東西二淅高作雷鳴。況此龍
0984a27: 宮實當虹渚。大丞相親曾問我。賢邦君不妄
0984a28: 予人。速來速來。希有希有。閭丘向前作禮。在
0984a29: 豐干豈饒舌之人。黃梅勉為下山。代馬祖說
0984b01: 非心之偈。
0984b02: 師紹定二年五月一日。在靈隱。受請入寺陞
0984b03: 堂祝聖畢。就座。僧問。呼猿洞口。無心臥月
0984b04: 眠雲。長水江頭正好。拋綸擲釣。只如靈山密
0984b05: 付。還許學人咨參也無。師云。崑崙嚼生鐵。僧
0984b06: 云。與麼則把斷要津去也。師云。將謂爾是箇
0984b07: 出良駒。僧噓一聲便禮拜。師云。果然。乃
0984b08: 云。大機圓應大道無方。去來不以象。掇轉虛
0984b09: 空。動靜不以心。當軒大坐。兵隨印轉。將逐符
0984b10: 行。遇物應緣。隨處作主。直得。嘉禾合穗。秀
0984b11: 水朝宗。鳳凰來儀。麒麟現瑞。發揮西來祖意。
0984b12: 成就興聖門庭。雖然如是。畢竟以何為驗。良
0984b13: 久一氣不言含有象。萬靈何處謝無私。
0984b14: 復舉。三聖道。我逢人則出。出則不為人。興化
0984b15: 道。我逢人則不出。出則便為人。師云。二大
0984b16: 老。一人向占波國裏打鼓。一人向大食國裏
0984b17: 作舞。若要扶樹臨際正宗。大似接竹點月。山
0984b18: 僧今日出世。亦無禪道佛法為人。只一味有
0984b19: 口喫飯。忽有箇漢出來。道謝和尚指示。拈主
0984b20: 丈便打。何故。一不做。二不休。不風流處也風
0984b21: 流。
0984b22: 上堂舉。龍濟示眾道。是柱不見柱。非柱不見
0984b23: 柱。是非已去了。是非裏薦取。卓主丈。向道
0984b24: 莫行山下路。果然猿叫斷腸聲。
0984b25: 解夏小參。靈山結夏。結本不曾結。興聖解夏。
0984b26: 解亦不曾解。解結既無拘。去來無作相。所以
0984b27: 道。以大圓覺。為我伽藍。身心安居平等性智。
0984b28: 喝一喝。者草索子諸方共用底。只如入花街
0984b29: 穿柳巷。波波挈挈過了九旬。剋期取證。又作
0984c01: 麼生。喝一喝。國有憲章。三千條罪。
0984c02: 復舉。文殊三處度夏公案。師云。迦葉當時性
0984c03: 燥下得一椎。莫道。文殊三處度夏。直饒黃面
0984c04: 老子別有神通。也須腦門著地。
0984c05: 次日上堂。秋風浙浙秋水冷冷。千辛萬苦。負
0984c06: 笈擔簦。張公堠了李家店。草舍茅庵短作
0984c07: 程。
0984c08: 知府吳狀元蠲蘆租。公據立石。上堂。拈主丈
0984c09: 云。黃面老漢末上遭他。向雪山深處。六年
0984c10: 不起。自後三百六十餘會。說盡葛藤終是
0984c11: 解洗不出。達磨大師自西天。歷十萬里水雲
0984c12: 而至此土。故是不著便。無端信蹈著。枝葉
0984c13: 轉生。誰知二千年後。累及興聖寺裏。籬坍壁
0984c14: 倒。道絕人荒。幸而風雲際會。有力量人不施
0984c15: 寸刃。削草除根便見。坐致太平高歌舜日。然
0984c16: 雖如是。且道。有何憑據。卓主丈。公驗分
0984c17: 明。
0984c18: 除夜小參。灰寒火冷。家家爆竹送窮。臘盡春
0984c19: 回。處處燒錢引鬼。三百六十日。交頭結尾。別
0984c20: 展生涯。二千年滯貨不行。重新增價。榾柮火
0984c21: 村田樂。露地牛。不勞拈出。金剛圈栗棘蓬。鐵
0984c22: 酸豏。正好施呈。南來北往。吞透無門。鶻眼鷹
0984c23: 睛。怎生啞噉。興聖恁麼告報。早是按下雲頭。
0984c24: 何故。江南地暖塞北天寒。
0984c25: 師復云。諸方烹龍肝鳳。我此間荒涼。無可
0984c26: 供養。向深山巖崖人跡不到處。拾得一物。颺
0984c27: 在無事甲中多年矣。今夜盡情拈出。與諸人
0984c28: 分歲。卓主丈一下。切忌渾侖吞。
0984c29: 元宵上堂。人間燈天上月。有明有暗有圓有
0985a01: 缺底事貪。觀心未歇。興聖室內無油。免得證
0985a02: 龜作。
0985a03: 中秋上堂。金風吹落葉。玉露滴清秋。耐寒
0985a04: 山子。無言笑點頭。且道。笑箇甚麼。擊拂子。
0985a05: 既能明似鏡。何用曲如鉤。
0985a06: 上堂。天晴蓋屋。乘時刈禾。輸納皇租了。
0985a07: 鼓腹唱謳歌。師云。洞山可謂高枕無憂。惜乎
0985a08: 坐在者裏。興聖今日亦下手蓋屋。只是未納
0985a09: 官賦。還與古人有相見分麼。卓主丈。惜乎坐
0985a10: 在者裏。
0985a11: 上堂舉。楊岐示眾薄福住楊岐。年來氣力衰。
0985a12: 寒風凋敗葉。猶喜故人歸。囉囉哩。拈起死柴
0985a13: 頭。且向無煙火。師云。楊岐和尚慣得其便。爭
0985a14: 奈。美食不中飽人。
0985a15: 歸新方丈上堂。松花荷葉橡栗蹲鴟。驅虎豹
0985a16: 而聚禪徒。坐荊棘而興寶所。此是前輩住持
0985a17: 樣子。興聖薄緣。道不及古。二百日內。區區役
0985a18: 役。勞我諸人成此丈室。今日遷歸。如何受用
0985a19: 卓主丈一下。有心排佛祖。無口笑諸方。
0985a20: 徑山倫藏主至。上堂。無義漢誰識爾。口吃耳
0985a21: 聾。驢到底。一氣轉一藏。是非終難洗。大法
0985a22: 下衰。污人唇齒。
0985a23: 上堂。削圓方竹杖。鞔紫茸氈。是爾衲子尋
0985a24: 常用處。只如月波樓跳入蟭螟眼裏。千聖小
0985a25: 王怒發。將鴛鴦湖。一踢。又作麼生。
0985a26: 冬至小參。天地不仁。以萬物為芻狗。衲僧不
0985a27: 仁。以自己已為臘月扇子。所以儱儱侗侗。日用
0985a28: 而不知。直得。古風再振。大朴全彰。及乎一氣
0985a29: 不言。發自九淵之底。初爻無象。肇為萬化之
0985b01: 宗。依舊仲冬嚴寒。又見果州飯布。作麼生。得
0985b02: 不落遷變去。嗚咿嗚咿。只可自知。
0985b03: 復云。諸方今夜堆盤滿飣。此間揍揍。半
0985b04: 青半黃。且教諸人吞吐不下。何故。鄭州梨青
0985b05: 州棗。萬物無過出處好。
0985b06: 上堂。盡乾坤之內。無有一人發真歸元。盡乾
0985b07: 坤之內。無有一人知佛法名字。直得。堯風蕩
0985b08: 蕩舜日輝輝。野老謳歌漁人鼓棹。會麼。喝一
0985b09: 喝。瑕生也。
0985b10: 歸新修僧堂上堂。石霜坐枯千眾。已見未忘。
0985b11: 南泉牽牛巡堂。乞兒富。興聖古屋一旦鼎
0985b12: 新。坐臥經行。各宜記取。且道。記取箇甚麼。
0985b13: 喝一喝。
0985b14: 上堂。槿花凝露。梧葉鳴秋。遇景觸物。隨分知
0985b15: 羞。卓主丈。住住。諸方聞得道。我說老婆禪。
0985b16: 中秋上堂。一年有十二箇月。每月一度團圓。
0985b17: 其餘盡是缺。中間晦明出沒。太半有不見者。
0985b18: 惟有今宵。分外皎潔。無物堪比倫。教我如何
0985b19: 說。
0985b20: 上堂。舉。趙州因僧問。學人乍入叢林。乞師指
0985b21: 示。州云。喫粥了也未僧云。喫粥了也。州云。
0985b22: 洗盂去。其僧有省。師云。趙州有運斤之手。
0985b23: 者僧具就之資。雖然也是就地彈雀。
0985b24: 結夏上堂。天下禪和。今朝盡入野狐窟裏做
0985b25: 伎倆。山僧雖則退水藏鱗。終不向鷺股割肉。
0985b26: 上堂。舉。雪竇。春山疊亂青。春水漾虛碧。寥
0985b27: 寥天地間。獨立望何極。乳年老思鄉。東望
0985b28: 西望。興聖豈不知道。春波門外有水無山。尋
0985c01: 常只是不能望得。何故。路途雖好。不如在
0985c02: 家。
0985c03: 上堂。續鳧截鶴。夷嶽盈。衲僧家如油入麵。
0985c04: 還知招寶山把等子秤麼。知得。南海東頭底。
0985c05: 許爾商量。不然。市廛邸店。不得耳語。
0985c06: 上堂。暮春者春服既成。冠者五六人。童子六
0985c07: 七人。浴乎沂風乎舞雩詠而歸。夫子喟然嘆
0985c08: 曰。吾與點也。師云。隔看馬騎。故有之。衲
0985c09: 僧家著黑衣護黑柱。終不向爾道。依悕松屈
0985c10: 曲。髣＝【甲】＝【甲】石斕斑。
0985c11: 受報恩辭眾。上堂。流虹七載夤緣盡。又向天
0985c12: 寧理債＝倩【甲】債倩窠。脫得驢胎入馬腹。皮毛輕重不爭
0985c13: 多。
0985c14: 〔興聖寺語錄終〕－【宮】【甲】興聖寺語錄終
0985c15: 嘉興府報恩光孝禪寺語錄
0985c16: 參學可宣編
0985c17: 師入寺。陞堂祝　聖畢。次拈香云。此香颺在
0985c18: 無事甲裏多年矣。今日貧時思舊債。未免拈
0985c19: 出。供養前住安吉州護聖萬歲禪院。先師運
0985c20: 庵和尚。用酬法乳。
0985c21: 師就座。僧問。金唱曉。玉鳳花。朝蓋臨
0985c22: 筵。請師祝聖。師云。獨角麒麟登海嶼。九
0985c23: 包鸞鳳舞神山。僧云。三聖道。我逢人則出。出
0985c24: 則不為人。此意如何。師云。掘地深埋。僧云。
0985c25: 興化道。我逢人則不出。出則便為人。又作麼
0985c26: 生。師云。釣絲絞水。僧云。只如判府侍郎請
0985c27: 和尚。開堂演法相送入寺。有何祥瑞。師云。恐
0985c28: 動一城人。僧云。還有為人處也無。師云。獨有
0985c29: 爾皮下無血。僧云。不因夜來雁。爭見海門秋。
0986a01: 便禮拜。
0986a02: 師乃云。黃葉遮門主丈子不打者死漢。蘆花
0986a03: 擁膝。瞎驢兒有甚生涯。大都法未忘情。是以
0986a04: 隱而彌露。普化紅塵堆裏。盤山肉案頭。發
0986a05: 揮靈鷲雄機。顯示少林密旨。然雖如是。山僧
0986a06: 尋常。不曾與人破口道箇不字。今日事不護
0986a07: 已。抑下威光。普請諸人。同證廛中佛事。卓主
0986a08: 丈。是即是。只是不合蹈步向前。
0986a09: 復舉。王常侍訪臨濟。問云。者一堂僧還看經
0986a10: 否。際云。不看經。又問。還習禪否。際云。不習
0986a11: 禪。侍云。經不看禪不習。作箇甚麼。際云。總
0986a12: 教伊成佛作祖去。侍云。金屑雖貴。落眼成翳。
0986a13: 師云。好一局。黑白已分。只是末後一著。無
0986a14: 人知得落處。
0986a15: 當晚小參。作麼生。與諸人相見。若作世諦相
0986a16: 見。寒溫已畢。若作佛法相見。問答。已周況衲
0986a17: 僧家。眉如箭簳。眼似銅鈴。未舉先知。未話先
0986a18: 領。說甚麼相見不相見。雖然。山僧乍到此間。
0986a19: 不知井向背門限高低。未免從頭問過。何
0986a20: 故彼此要知。
0986a21: 復舉。法燈示眾。本欲深藏巖。隱遁過時。奈
0986a22: 清涼老人有未了公案。出來與他了。時有
0986a23: 僧出問。如何是未了公案。燈便打云。祖禰不
0986a24: 了。殃及兒孫。師云。法燈放去太奢。收來太
0986a25: 儉。者僧身埃白刃。義氣薄雲。檢點將來依然
0986a26: 未了。山僧住箇小院七年。泥帶水。手未
0986a27: 乾。今日乍領報恩。人事倥傯。若是未了公
0986a28: 案。不敢拈出。何故。恐屈辱先師。
0986a29: 次日為徽宗皇帝上堂。古佛過去亦久矣。不
0986b01: 知何處應群生。紫金光聚人難。空裏惟聞
0986b02: 仙樂鳴。
0986b03: 上堂。報恩有三件。不如諸方。第一說到行不
0986b04: 到。第二行到說不到。第三。卓主丈。人貧智
0986b05: 短馬瘦毛長。
0986b06: 上堂舉。楊岐問慈明。幽鳥語喃喃。辭雲。入亂
0986b07: 。時如何。明云。我行荒草裏。汝又入深村。
0986b08: 岐云。官不容針。更借一問得麼。明便喝。岐
0986b09: 云。好一喝。明又喝。岐亦喝。明連喝兩喝。岐
0986b10: 便禮拜。師云。下喬木入幽谷。養子之緣。慈明
0986b11: 為甚麼。連喝兩喝。
0986b12: 上堂。主丈子。尋常口吧吧地道。我能縱能奪
0986b13: 能殺能活。及問他遠法師因甚不過虎溪。便
0986b14: 道不得。且道。病在那裡。
0986b15: 上堂。溪林葉墮。塞雁聲寒。見成公案。大難大
0986b16: 難。百雜碎。鐵團。和風搭在玉闌干。
0986b17: 冬至小參。天寒人寒。針頭削鐵。滴水滴凍。畫
0986b18: 餅充飢。丹霞燒木佛。餓狗齧枯髏。鏡清不展
0986b19: 單。胡餅裏覓汁。從上老漢既把不定。未免隨
0986b20: 時逐節。便見陰消陽長。小去大來。暖律飛灰。
0986b21: 繡紋添線。只如無陰陽地。還有遷變也無。卓
0986b22: 主丈。月似彎弓。少雨多風。
0986b23: 復舉。洞山冬夜喫子。次問泰首座。有一物
0986b24: 黑似漆。常在動用中。動用中收不得。過在甚
0986b25: 麼處。泰云。過在動用中。山令侍者掇退卓。
0986b26: 師云。盡道金地招手。江陵點頭。殊不知。長蛇
0986b27: 偃月未見輸贏。撿點得來。劍去久矣。
0986b28: 天基節上堂。南嶽七十二。華頂萬八千丈。
0986b29: 瞻之無際。仰之無垠。以此無窮數。用祝聖
0986c01: 明君。
0986c02: 佛成道上堂。一日日一時時。逗到臘八夜眼
0986c03: 上錯安眉。東西不辨。南北狐疑。從教萬古業
0986c04: 風吹。
0986c05: 上堂。舉。臨際令侍者傳語德山。侍云。德山要
0986c06: 打人。際云。汝但去。待伊拈棒。接住與一送。
0986c07: 管取不打爾。侍依所教。果然不打歸。舉似臨
0986c08: 際。際云。我從來疑著者漢。師云。盡謂。德山
0986c09: 只解淺水張鱗。不能深潭下釣。殊不知。臨際
0986c10: 父子。被德山埋在荒草堆頭。至今身不起。
0986c11: 上堂。拈主丈。若恁麼。諸方決定不肯。不恁
0986c12: 麼各自檢責。看恁麼不恁麼。犢鼻滌酒器
0986c13: 底報恩有箇方便。諸人還甘也無。良久靠主
0986c14: 丈。
0986c15: 除夜小參。拈主丈。未有世界。未有佛祖。便有
0986c16: 者主丈子。礙東礙西。及乎世界成立佛祖出
0986c17: 興。依舊鱗鱗皴皴。栗栗楖榔。德山借他鼻孔
0986c18: 出氣。芭蕉齒豁。不覺漏風。致令天下禪和。箇
0986c19: 箇隨他後跟。轉年窮歲盡不解轉身。只因
0986c20: 節目不分。落在報恩手裏。我也不能勘辨得
0986c21: 爾。只要諸人知道。三陽交泰。萬彙咸亨。脫或
0986c22: 未然。以主丈畫一畫。大眾退後。
0986c23: 復舉。香林因僧問。萬頃荒田是誰為主。林云。
0986c24: 看看臘月盡。師云。香林雖能坐致太平。要且
0986c25: 不通物義。有問報恩萬頃荒田是誰為主。一
0986c26: 氣走五百里。更不回頭。何故。似者般時節。誰
0986c27: 敢兜攬許多田地。
0986c28: 元宵上堂。好一燈。只是無人東挑西剔。若
0986c29: 剔得分明。前街後巷。碧綠青紅。總是眼中屑。
0987a01: 且道。是那一。
0987a02: 上堂舉。雪巖頭欽山往河北。禮拜臨際。路
0987a03: 逢定上座。云。臨際和尚健否。定云。已遷化
0987a04: 了。雪巖頭相顧太息。復問。尋常有何言句
0987a05: 示徒。定云。赤肉團上有一無位真人。常在諸
0987a06: 人面門出入。未證據者看看。欽云。何不道非
0987a07: 無位真人。定擒住云。無位真人與非無位真
0987a08: 人。相去多少。速道速道。欽山色動不能對。雪
0987a09: 巖。頭勸解。定云。若不看者兩箇老凍膿。面
0987a10: 殺爾者尿床鬼子。師云。定上座雖則對物
0987a11: 收稅。爭奈雪巖頭何。有人緇素得出。換盞
0987a12: 點茶供養爾。
0987a13: 請首座上堂。玉在石則溫。珠在淵則媚。正人
0987a14: 在叢林。則綱目正法令嚴。應機通變。以毒藥
0987a15: 為甘露。以無明當慈悲。要見此人麼。卓主丈。
0987a16: 下座與大眾。拜請甘露和尚。歸第一座。
0987a17: 上堂舉。南泉因。趙州問。知有底人。向甚麼
0987a18: 處去。泉云。山前檀越家。作一頭水牯牛去。州
0987a19: 云。謝師答話。泉云。昨夜三更月到。師云。
0987a20: 王老師救手刀子。雖利被趙州用減法。幾
0987a21: 乎打破蔡州。
0987a22: 佛涅槃上堂。釋迦老子二千年前。做一箇夢。
0987a23: 至今未醒。引得兒孫。向夢中說夢。狐魅後人。
0987a24: 報恩寡不敵眾。只得換手椎胸。道蒼天蒼
0987a25: 天。
0987a26: 上堂舉。靈雲見桃花悟道頌。玄沙道。諦當甚
0987a27: 諦當。敢保老兄未徹。師云。一人先行不到。一
0987a28: 人末後太過。報恩尋常。眼見鼻孔。何故。春風
0987a29: 幾度落紅雨。深淺何曾著眼看。
0987b01: 上堂。德山棒如雨點。要且打不得皮下無血
0987b02: 底。臨際。喝似雷奔。要且喝不得耳朵無聰底。
0987b03: 直饒打得悟喝得省。報恩未必橫點頭。何故。
0987b04: 知我罪我。
0987b05: 上堂舉。黃昏脫襪打睡。晨朝起來旋繫行纏。
0987b06: 夜來風吹籬倒。知事普請。奴子劈篾縛起。師
0987b07: 云。諸方盡謂舜老夫坐在無事甲裏。那知三
0987b08: 冬枯木花。九夏寒巖雪。
0987b09: 結夏小參。僧問。德山小參不答話。有問話者
0987b10: 三十棒。此意如何。師云。畫虎成狸。僧云。趙
0987b11: 州小參要答話。有問話者。置將一問來。又作
0987b12: 麼生。師云。撓鉤搭索。僧云。趙州德山用處。
0987b13: 莫止一般麼。師云。鬼爭漆桶。僧云。牛頭未見
0987b14: 四祖時。為甚百鳥花。師云。武陵春色早。
0987b15: 臺榭綠陰多。僧云。見後為甚百鳥不花。
0987b16: 師云。破鏡不重照。落花難上枝。僧云。只如學
0987b17: 人。今夏依附和尚。有何方便。師云。粥淡
0987b18: 飯。隨分過時。僧云。若不登樓望。焉知滄海
0987b19: 深。師云。賊是家親。
0987b20: 乃云。形聲未兆。積岳堆山。言跡纔彰。難尋影
0987b21: 響。所以釋迦掩室於摩竭。淨名杜口於毘耶。
0987b22: 以致西天四七唐土二三。天下老凍膿。用盡
0987b23: 機關。無捕手處。只得平高就下。以二千年前
0987b24: 用不著底斷貫。穿天下衲僧鼻孔。謂之禁足
0987b25: 護生。剋期取證。愈見狼藉。報恩修行無力。未
0987b26: 免隨例顛倒去也。卓主丈。不因射鵰手。誰識
0987b27: 李將軍。
0987b28: 復舉。六祖因。僧問。黃梅意旨是甚麼人得。祖
0987b29: 云。會佛法人得。僧云。和尚還得否。祖云。不
0987c01: 得。僧云。為甚不得。祖云。我不會佛法。師云。
0987c02: 高山流水。子期故善聽之。雖然三十年後。有
0987c03: 人罵報恩在。
0987c04: 次日上堂。呵釋迦叱彌勒。衲僧家氣宇如王。
0987c05: 為甚麼今朝草繩自縛。擊拂子。覓火和煙得。
0987c06: 擔泉帶月歸。
0987c07: 上堂舉。藥山久不上堂。知事云。大眾久思和
0987c08: 尚示誨。山云。打鐘。著眾方集。山便掩門。
0987c09: 知事云。既許與大眾上堂。為甚麼一言不施。
0987c10: 山云。經有經師。論有論師。爭怪得老僧。師
0987c11: 云。古人為物傷慈。於中有失。者僧當時纔見
0987c12: 掩門。便就地上。畫一圓相。各自散去。管取藥
0987c13: 山開門不得。
0987c14: 徽宗皇帝大忌。上堂。聖人無已。靡所不已。總
0987c15: 塵剎無不是。差之毫釐失千里。仙仗飄颻去
0987c16: 不還。從教六合清風起。
0987c17: 上堂舉。南泉住庵。時一僧到。泉云。我上山
0987c18: 作務。齋時做飯喫了。送一分來。其僧飯了。將
0987c19: 家事一時打碎。就床。上臥。泉伺久不來。遂歸
0987c20: 見僧臥。泉亦臥。僧便起去。泉住後云。我往前
0987c21: 住庵時。有箇靈利道者。至今不見。師云。王老
0987c22: 師。若不顧錐頭利。者僧要起去未得。雖然石
0987c23: 厭斜出。岸懸花倒生。
0987c24: 上堂舉。洞山因。僧問。寒暑到來。如何回避。
0987c25: 山云。何不向無寒暑處去。僧云。如何是無寒
0987c26: 暑處。山云。寒時寒殺闍梨。熱時熱殺闍梨。師
0987c27: 云。當時者僧且冷笑一聲。管取洞山隱身無
0987c28: 路。
0987c29: 上堂。始見安居。又逢中夏。孜孜矻矻底。鬼神
0988a01: 莫測其由。底。佛祖辨他不出。報恩
0988a02: 門下。還有此人麼。家無白澤之圖。
0988a03: 上堂。舉。寒山子因。眾僧炙茄。次將茄串。向
0988a04: 一僧背上。打僧回首。山呈起茄串云。是甚
0988a05: 麼僧云。風顛漢。山向傍僧云。爾道是僧費
0988a06: 多少鹽醬。師云。欺敵者亡。者僧還甘麼。報恩
0988a07: 若見他呈起茄串道是甚麼。便作聽勢擬議。
0988a08: 奪茄串便打。
0988a09: 上堂。五祖凡示眾。東邊掉一句。西邊掉一句。
0988a10: 大似蘸雪喫瓜冬。喚作楊岐正傳東山暗號。
0988a11: 殊不知。法出姦生事久多變。
0988a12: 上堂。舉。世尊一日陞座。眾集定。文殊白椎
0988a13: 云。諦觀法王法。法王法如是。世尊便下座。師
0988a14: 云。是則是。只是舉椎較重些子。
0988a15: 請監收上堂。無生田地。有種有收。時節到來。
0988a16: 自然成熟。衲僧家開著口少他一時子不得。
0988a17: 若非本色人。難以絕滲漏。且那箇是本色人。
0988a18: 卓主丈。公。
0988a19: 解夏小參。僧問。三月安居今已滿。九旬功用
0988a20: 事如何。師云。眼前依舊急絣絣。僧云。西天以
0988a21: 臘人為驗。著甚死急。師云。者漆桶。僧云。謝
0988a22: 指示。師云。黃連未是苦。
0988a23: 乃拂子云。恁麼則易。不恁麼則難。恁麼則
0988a24: 易。有結有解。把纜放舡＝船【甲】舡船。不恁麼則難。有始
0988a25: 有終。無事不辦＝辨【甲】辦辨。諸方逼生蠶作繭。特牛產
0988a26: 兒。我者裏買帽相頭。隨家豐儉。不覺也過了
0988a27: 一夏。來朝解開布袋。各自爾東我西。前程忽
0988a28: 有人。道著報恩爺名。不須諱。何故。擊拂
0988a29: 子。秋風吹渭水。落葉滿長安。
0988b01: 復舉。昔有老宿。一夏不為師僧說話。有僧嘆
0988b02: 云。我只麼空過一夏。不敢望和尚說佛法。得
0988b03: 聞正因二字也。得。老宿聞云。闍梨莫速。若
0988b04: 論正因一字也無。道了扣齒云。我無端恁麼
0988b05: 道。壁有老宿聞云。好一釜羹。被兩顆鼠糞
0988b06: 污。師云。三箇擔板漢。一箇較些子。報恩一
0988b07: 夏。懸鼓待椎。佛法二字。無人問著。何故不因
0988b08: 入水。爭見長人。
0988b09: 次日上堂。行住坐臥四威儀中。常有一處
0988b10: 險。只是諸人檢點不出。若檢點得出。許爾是
0988b11: 箇天津橋上漢。若檢點不出。九十日內枉費
0988b12: 精神。且道。那箇一處。卓主丈。險險。
0988b13: 上堂。舉。雲門因洞山到。問近離甚處。山云。
0988b14: 查渡。門云。夏在甚處。山云。湖南報慈。門云。
0988b15: 幾時離彼。山云。八月二十五。門云。放汝三頓
0988b16: 棒。山次日問。昨日蒙和尚放三頓棒。不知過
0988b17: 在甚麼處。門云。飯袋子。江西湖南。便與麼
0988b18: 去。山於言下有省。師云。見亡執謝。方為本色
0988b19: 衲僧。洞山錯何似雲門錯。
0988b20: 上堂。舉。趙州因。僧辭。州云。甚處去。僧云。諸
0988b21: 方學佛法去。州云。有佛處不得住。無佛處急
0988b22: 走。過三千里外。逢人不得錯舉。僧云。與麼則
0988b23: 不去也。州云。摘揚花摘揚花。師云。神臂弓由
0988b24: 基箭。趙州用之無不中的。爭奈者僧是赤眉
0988b25: 隊裏來。
0988b26: 謝南禪雲和尚并維那。上堂。道人相見。如
0988b27: 雲升空。如水赴。品藻張鬍子頷下無鬚。罵
0988b28: 詈諸方擣濕穀喫飯。忽有箇漢出來道。低聲
0988b29: 低聲。新維那令嚴。不要說人長短。山僧只得
0988c01: 休去。何故禹力不到處。河聲流向西。
0988c02: 上堂。舉。興化見同參來纔上法堂。化便喝。僧
0988c03: 亦喝。化又喝。僧又喝。化拈棒。僧又喝。化云。
0988c04: 爾看者漢。猶作主在。僧擬議。化便打。侍者
0988c05: 云。適來者僧有甚觸忤化云。是他。也有權。
0988c06: 也有實。也有照。也有用。我將手向他面前橫
0988c07: 兩遭。便去不得。似者般瞎漢。不打更待何時。
0988c08: 師云。劍刃上走馬。火焰裡藏身。興化門下。不
0988c09: 為分外。無端被者僧放乖。向侍者處翻本。
0988c10: 上堂。汝諸人盡被聲色所轉。何不鼓聲未動。
0988c11: 來法堂前行一兩遭。雖然。報恩更點火。照爾
0988c12: 面在。
0988c13: 開爐上堂。舉丹霞燒木佛。師云。丹霞如蟲
0988c14: 禦木。院主偶爾成文。報恩今日開爐。且無
0988c15: 木佛可燒。只有些無明火。常在諸人面前。日
0988c16: 短夜長。各自照顧。
0988c17: 冬至小參。釋迦已滅。彌勒未生。恁麼時節。東
0988c18: 去也得。西去也得。無端。少林壁觀雪庭墮。臂
0988c19: 引得一地裏。人如荷一百二十斤重擔。上羊
0988c20: 額嶺一般。及乎詰其端由。依舊不出。箇仲冬
0988c21: 嚴寒布赫赤。報恩久默斯要。不務速說。
0988c22: 復舉。五祖演和尚示眾。但只喫子。誰管樹
0988c23: 曲彔。師云。者無厭消老翁。得與麼不知來處。
0988c24: 報恩子貴賤。價數高低。也要諸人一一知
0988c25: 得。
0988c26: 上堂。舉。古德因。僧問。如何是冬來事。德云。
0988c27: 京師出大黃。師云。金以石試。人以言試。古人
0988c28: 自謂。全璧而歸。不知身在草裏。
0988c29: 謝執事上堂。一跳一躑。師子嚬呻。一新一舊。
0989a01: 和氣如春〔報〕－【宮】報恩尺不如寸。贏得癡坐。何也。
0989a02: 家裏有人。
0989a03: 上堂舉。臨際入京教化云。家常添。到一家
0989a04: 門首。婆云。太無厭生。際云飯也未得。何言太
0989a05: 無厭生。婆便閉門。師云。蠅見血鶻捉鳩。拳
0989a06: 來踢報。膠漆相投。難提掇處轉風流。
0989a07: 天基節上堂。定乾坤句。今古共遵。擒虎兕機。
0989a08: 聖凡莫辨。以此助無為之化。四海晏清。以此
0989a09: 祝無上之尊萬邦璧。時臨聖誕。預啟珍筵。
0989a10: 一句無私。如何舉似。卓主丈。暗消溪畔雪。輕
0989a11: 拆頭梅。
0989a12: 徑山無準和尚至。上堂。舉。仰山道。東寺師叔
0989a13: 若在。慧寂不致寂寞。師云。仰山飲水貴地脈。
0989a14: 報恩久貧乍富。豈敢顰。未免借一條小路
0989a15: 子行。何故。擊拂子。移花兼蝶至。買石得雲饒。
0989a16: 除夜小參。去年貧未是貧。守株待兔。今年貧
0989a17: 始是貧。認賊。為子。去年貧。無卓錐之地。癩
0989a18: 狗繫枯椿。今年貧錐子也無。和贓納。與麼
0989a19: 與麼。三百六十日。循環不已。不與麼不與麼。
0989a20: 七十二氣候去。復還來。抱橋柱澡洗底。到底
0989a21: 不知。依樣畫胡蘆底。轉增妄想。直饒輥到結
0989a22: 交頭。依舊眼睛烏律律。報恩莫有方便麼。卓
0989a23: 主丈。皇天苦屈。
0989a24: 復舉。山示眾。老僧咸通年已前。會得法身
0989a25: 邊事。咸通年已後。會得法身向上事。師云。古
0989a26: 人。明修棧道。暗度陳倉。山僧。端平二年住此
0989a27: 山。牽長補短。隨分過時。若是法身邊事。巢父
0989a28: 飲牛。許由洗耳。
0989a29: 正旦上堂。年年是好年。日日是好日。為甚有
0989b01: 新有舊。若道得箇隔手句子。許爾鐵輪頂
0989b02: 翹足。大洋海底算沙。不然野火燒不盡。春風
0989b03: 吹又生。
0989b04: 上堂舉。藥山示眾。我有一句子。待特牛生兒。
0989b05: 即向汝道。時有僧出云。特牛生兒了也。為甚
0989b06: 不道。山喚侍者將燈來。其僧便歸眾。師云。者
0989b07: 僧歸眾太速。蹉過藥山。
0989b08: 上堂。春風如刀。春雨如膏。衲僧門下。何用忉
0989b09: 忉。
0989b10: 上堂舉。資福因。僧問。古人拈椎拂。意旨
0989b11: 如何。福云。古人恁麼。僧再問。福便喝。師云。
0989b12: 好大眾。如馬前廝撲。者僧若恁麼。有甚資
0989b13: 福。
0989b14: 重午上堂。人間四百四病。病病有藥。唯有毛
0989b15: 病難醫直饒善財信手拈來也。只是對病與
0989b16: 藥。要且不得無病之藥。且作麼生。是無病之
0989b17: 藥。卓主丈。先要忌口。
0989b18: 上堂。涼乍起。玉露初垂。蟬噪高梧。蛩吟古
0989b19: 砌。發揮臨濟在黃檗處。喫棒底意旨。誰肯承
0989b20: 當。直饒言外知歸也。是秤椎蘸醋。
0989b21: 上堂。舉。玄沙問鏡清云。不見一法是大過患。
0989b22: 汝道。不見甚麼法。清指露柱云。莫是不見者
0989b23: 箇法麼。沙云。浙中清水白。米從汝喫。佛法未
0989b24: 在。師云。也好莫是兩字會麼。寒雲抱幽石。霜
0989b25: 月照清池。
0989b26: 退院上堂舉。高亭隔江見德山。便乃橫趨而
0989b27: 去。後來開法。承嗣德山。師云。高亭只見錐頭
0989b28: 利。不見鑿頭方。當時若過江來。豈止住院。有
0989b29: 人會得主丈子。兩手分付。不然。雲在嶺頭閑
0989c01: 不徹。水流底太忙生。
0989c02: 〔報恩語錄終〕－【甲】報恩語錄終
0989c03: 慶元府顯孝禪寺開山語錄
0989c04: 侍者無隱編
0989c05: 師入寺上堂。祝　聖畢。次拈香。奉為革律為
0989c06: 禪功德主侍讀尚書。資陪祿算。師就座。
0989c07: 乃云。青蓮瞬視。微笑知歸。遞代相承。難圖滋
0989c08: 蔓。直得。天回地轉。虎嘯龍吟。合浦珠還。雲
0989c09: 山改觀。所以道。大人具大智。大機得大用。剪
0989c10: 蜂房為獅子之窟。變荊棘作旃檀之林。香風
0989c11: 四馳。狐兔屏跡。以此建法幢立宗旨。以此報
0989c12: 君親助聖化。然雖如是。且君臣慶會。一句作
0989c13: 麼生。擊拂子。九萬里鵬纔展翼。一千年鶴使
0989c14: 翱翔。
0989c15: 復舉。良遂座主參麻谷。谷見來鉏去鉏草。
0989c16: 次日又來。谷便閉門。遂因此契悟。乃云。和
0989c17: 尚莫謾良遂好。若不來見和尚。幾被十二分
0989c18: 教誤一生。遂將房計賣。作一罷講齋。示
0989c19: 眾云。良遂知處。諸人不知。諸人知處。良遂總
0989c20: 知。師云。禮非玉帛而不表。樂非鐘鼓而不傳。
0989c21: 是則是。量才補職。就中些子訛。只是無人
0989c22: 檢點得出。
0989c23: 上堂舉。金牛和尚。每日齋時。自將飯於僧堂
0989c24: 前作舞。呵呵大笑道。菩薩子喫飯來。師云。等
0989c25: 是普同供養。誰知飯裏有沙。
0989c26: 冬至上堂。僧問。群陰消盡一陽復生。衲僧家
0989c27: 到此。如何轉身。師云。老鼠入牛角。僧云。和
0989c28: 尚。忒殺方便。師云。仁者見之謂之仁。
0989c29: 乃舉。趙州因。僧問。如何是祖師西來意。州
0990a01: 云。庭前柏樹子。僧云。和尚莫將境示人。州
0990a02: 云。我不將境示人。僧云。如何是祖師西來意。
0990a03: 州云。庭前柏樹子。師云。趙州割已利人。明月
0990a04: 夜光多逢按劍。忽有問顯孝如何是祖師西
0990a05: 來意。只向他道。山深無過客。終日聽猿啼。
0990a06: 上堂。言而足。終日言而盡道。言而不足。終日
0990a07: 言而盡物。且道。道與物是一是二。若道是一。
0990a08: 為甚麼。客山高主山低。若道是二。為甚麼。天
0990a09: 地一指。萬物一馬。箇裏緇素。得出還爾草鞋
0990a10: 錢。不然。但願來年蠶麥熟。羅羅兒與一
0990a11: 文。
0990a12: 上堂。杜宇不如歸。竹雞泥滑滑。深山巖崖中。
0990a13: 誰道無佛法有佛法。衲僧只有三隻襪。
0990a14: 上堂。舉。長髭廊下見僧問訊。髭云。步步是汝
0990a15: 證明處。還知麼。僧云。不知。髭云。賴汝不知。
0990a16: 若知。我堪作甚麼。僧便禮拜。師云。長髭垂
0990a17: 釣。綆短不搆深泉。者僧放乖。好與連腮一
0990a18: 掌。作家分上。鳳林吒＝【甲】吒之。
0990a19: 上堂。渾似今日。達磨大師添多少光彩。更若
0990a20: 踏步向前。便不是了也。
0990a21: 上堂。顯孝盡力。只為得中下之機。要且不為
0990a22: 得向上之機。主丈子。不覺出來冷笑道。大丈
0990a23: 夫漢。等是為人。何不教他脫籠頭卸角馱。如
0990a24: 白衣拜相一般。說甚麼向上向下。山僧道。主
0990a25: 丈子爾果然作家。我不如爾。
0990a26: 除夜小參。年去年來迎新送舊。山僧謾諸人。
0990a27: 一點不得。大盡三十日。小盡二十九。諸人謾
0990a28: 山僧。一點不得。既知賓主不相謾。彼此喫飯
0990a29: 須論噎。衲僧家。各有一片田地。年頭至年尾。
0990b01: 在裡許作活計。只是蹈不著。縱饒蹈得著。埋
0990b02: 沒已靈孤負先聖。且道。是甚麼田地。擊拂子。
0990b03: 春來草自生。
0990b04: 正旦上堂。拈主丈。不得道著新年頭佛法。禪
0990b05: 和家面噤噤地。那裡肯隨時逐節。顯孝從來
0990b06: 柳下惠。卓主丈。伏惟。狸奴白牯。履茲而去。
0990b07: 各各水草常甘。無致嘴長毛瘦。
0990b08: 上堂舉。大愚辭歸宗。宗云。爾。向甚處去。愚
0990b09: 云。諸方學五味禪去。宗云。我者裡有一味禪。
0990b10: 為甚不學。愚云。如何是和尚一味禪。宗便打。
0990b11: 愚云。我會也。宗云。道來看。愚擬開口。宗又
0990b12: 打。師云。是則是青出於藍而青於藍。若其交
0990b13: 鋒之際。生於水寒於水。則未可也。
0990b14: 解夏上堂。十五日已前休。十五日已後住。正
0990b15: 當十五日。休也休不得。住也住不得。何故況
0990b16: 諸人九十日內。各各所證法門。未一一引
0990b17: 驗。以主丈畫一畫。過。
0990b18: 上堂。舉。雲門因。僧問。初秋夏末。前程忽有
0990b19: 人問。未審對他道甚麼。門云。大眾退後。僧
0990b20: 云。過在甚麼處。門云。還我九十日飯錢來。師
0990b21: 云。者僧是王小波草鞋。雲門雖縱奪可觀。未
0990b22: 免暗中著箭。
0990b23: 上堂。山僧恰似抱璞者。但欠臨風涕泣。不道
0990b24: 舉世無人。只是可惜許。
0990b25: 上堂舉。玄沙示眾。諸方盡道。接物利生。忽
0990b26: 遇三種病人。作麼生接。患盲者拈椎豎拂。他
0990b27: 又不見。患聾者語言三昧。他又不聞。患啞者
0990b28: 教伊說。又說不得。若接不得。佛法無靈驗。師
0990b29: 云。大凡病豈止乎三種。玄沙恐人不能接。又
0990c01: 憂佛法無靈驗。老僧不惜眉毛。試接此三種
0990c02: 人看。卓主丈。盲聾瘖啞底近前來。又卓主丈。
0990c03: 不得孤負老僧。更若不會。又與爾下箇註。
0990c04: 卓主丈。平生肝膽向人傾。相識渾如不相
0990c05: 識。
0990c06: 上堂。尋常開著口合不得。蓋不在乎語言之
0990c07: 間。若涉語言。摩竭提國遂成虛設。畢竟在那
0990c08: 裏。卓主丈。巡人犯夜。
0990c09: 上堂。常年九日。籬下黃花。粲然在目。今秋旱
0990c10: 甚。未見一枝。賴得汾陽老人有一句子。不妨
0990c11: 應時及節。且道。是那一句。喝一喝。
0990c12: 〔顯孝語錄終〕－【甲】顯孝語錄終
0990c13: 宮本瑞巖語錄與延福語錄位置轉換慶元府瑞巖開善禪寺語錄
0990c14: 侍者梵閱編
0990c15: 師入寺。指山門。出出入入。無非與汝諸人。共
0990c16: 者一路子。因甚不知門限高低。喝一喝。
0990c17: 據方丈。爐之所。鈍鐵尤多。阿那箇不受鉗
0990c18: 錘。以主丈畫云。過者邊立。
0990c19: 指法座。說如建瓴。坐如山嶽。就下平高。咬牙
0990c20: 爆爆。
0990c21: 師拈香。祝　聖畢。歛衣就座云。离婁極力。白
0990c22: 浪滔天。罔象無心。神珠歷掌。不涉化機。如何
0990c23: 相見。有僧出便喝。師亦喝。僧打一圓相便禮
0990c24: 拜。師云。怪力亂神。
0990c25: 乃云。大道只在目前。要且目前難。欲識大
0990c26: 道真體。不離聲色言語。與麼說話。大似折草
0990c27: 量虛空。衲僧家不求諸聖。不重已靈。眨上眉
0990c28: 毛。早已蹉過。說甚麼口頭聲色。野犴鳴獅子
0990c29: 吼。三千里外。不敢眸。直饒臨際德山。棒喝
0991a01: 交馳。且請束之。高閣。何故。擊拂子。自從金
0991a02: 革銷聲後。惟聽堯民擊壤歌。
0991a03: 復舉。本朝太宗皇帝。托起寶。問王隋相公。
0991a04: 既是大庾嶺頭提不起。因甚在寡人手裡。相
0991a05: 公無對。後來慈明代云。陛下腕頭有力。師云。
0991a06: 君臣慶會。日照天臨。若是大庾嶺頭底。物歸
0991a07: 有主。
0991a08: 當晚小參。僧問。承聞和尚有言。衲僧家不求
0991a09: 諸聖。不重已靈。還端的也無。師云。聽教分
0991a10: 曉。僧云。只如三條椽下。明甚麼邊事。師云。
0991a11: 兩箇石人相耳語。僧云。與麼則德山臨際。倒
0991a12: 退三千。師云。也恐如此。僧云。人天交接。兩
0991a13: 得相見。一句作麼生。師云。大家在者裡。僧
0991a14: 云。非但大眾觀光。學人小出大遇。師云。偷心
0991a15: 鬼子。僧禮拜。師拈主丈云。若是我虎丘直下。
0991a16: 如積世富兒一錢不亂使。箇箇生生獰獰局
0991a17: 局促促。只因家法太嚴。以致門庭冷落。山僧
0991a18: 沒興也撞入者保社。被人喚作松源嫡孫。可
0991a19: 謂浪得其名。今夜已展不縮。未免向無人著
0991a20: 眼處。拈出一星子。也教諸人知道十二頭。
0991a21: 元有靈芝仙草。卓主丈。
0991a22: 復舉。感首座問法昌。昔日北禪烹露地白牛。
0991a23: 今夜分歲有何施設。昌云。臘雪連天白。春風
0991a24: 逼戶寒。感云。大眾喫箇甚麼。昌云。莫嫌冷淡
0991a25: 無滋味。一飽能消萬劫飢。感云。未審是甚麼
0991a26: 人置辦。昌云。無慚愧漢。來處也不知。師云。
0991a27: 感首座當時若向一飽能消萬劫飢處。道箇
0991a28: 謝和尚供養。管取法昌拔貧做富。
0991a29: 元正上堂。嘉熙紀運。淳祐開圖。曆數既長。倒
0991b01: 指難數。且道。今日是甚麼日。卓主丈。辛丑歲
0991b02: 首。烏飛兔走。
0991b03: 天基節上堂。河出圖洛出書。雷霆變化。鬼神
0991b04: 莫測其由。且道。是何祥瑞。良久。聖人復生。
0991b05: 上堂。舉趙州因。僧問。至道無難。唯嫌揀擇。
0991b06: 是時人窠窟否。州云。曾有人問我。直得五年
0991b07: 分不下。師云。觀大海者難為水。遊聖人之
0991b08: 門者難為言。不因者僧。難見趙州老子。
0991b09: 謝維那上堂。古佛只在椎頭。每日呼來喚去。
0991b10: 非惟綱＝網【甲】綱網令清嚴＝巖【甲】嚴巖。下下要分緇素。興化當年
0991b11: 錯用心。月明豈在珊瑚樹。
0991b12: 上堂。舉。趙州侍者報云。大王來也。州云。大
0991b13: 王萬福。侍云。未到。州云。又道來也。師云。趙
0991b14: 州年老。聽事不真。侍者。王令已行。猶在門外。
0991b15: 上堂。舉。臨際因。趙州遊山。到院後架洗
0991b16: 次。際便問。如何是祖師西來意。州云。恰值老
0991b17: 僧洗。際近前作聽勢。州云。會即便會。啄
0991b18: 作甚麼。際便歸方丈。州云。三十年行。今日
0991b19: 錯為人解註。師云。攫金者不見人。逐鹿者不
0991b20: 見山。
0991b21: 上堂。舉。溈山問仰山。寂子心識微細流注。無
0991b22: 來得幾年。仰山不敢答。云。和尚無來幾年
0991b23: 矣。溈云。老僧無來已七年。溈山又問。寂子如
0991b24: 何。仰云。慧寂正鬧。師云。古人及盡玄微猶恐
0991b25: 走作。今人只管孟八郎道。總是五逆人聞
0991b26: 雷。
0991b27: 上堂。舉。夾山示眾。若論此事。直須揮劍。若
0991b28: 不揮劍。漁父棲巢。師云。夾山未得與物俱化。
0991b29: 致令影草之流認驢作馬。
0991c01: 結夏小參。等是恁麼時節。何不便領取去。西
0991c02: 天廣額。旃陀羅。放下屠刀。我是千佛一數。可
0991c03: 殺性燥。若約衲僧門下。猶是半提。而況立期
0991c04: 立限。坐守化城。比擬張麟。兔亦不遇。息
0991c05: 尋常。多是向三句前兩句後。放一線地。與諸
0991c06: 人整頓手。若也知慚識愧。九十日內。不得
0991c07: 忘老僧。
0991c08: 復舉。溈山大安和尚示眾。有句無句如藤倚
0991c09: 樹。山參問次。師云。矮師叔當時若向溈山
0991c10: 未屙已前。得箇瞥脫處。免得認聲色之流東
0991c11: 卜西卜。今既漏逗。千古之下。豈曰無人。卓主
0991c12: 丈。住住。趕人不得趕上。
0991c13: 次日上堂。有一人。日銷萬兩黃金。同此聖制。
0991c14: 只是無人認得。若有人認得。許伊。日銷萬
0991c15: 兩黃金。
0991c16: 上堂。舉。五洩初參石頭。洩云。一言相契即
0991c17: 住。不契即去。頭據坐。洩便行。頭云。闍梨。洩
0991c18: 回首。頭云。從生至老只是者箇。回頭轉腦作
0991c19: 甚麼。洩於言下大悟。師云。稛載而往。垂橐而
0991c20: 歸。
0991c21: 上堂。舉。巖頭示眾。大凡唱教須從無欲中流
0991c22: 出三句。只是理論咬去咬住欲去不去欲住
0991c23: 不住。或時一向不去。或時一向不住。應庵拈
0991c24: 云。從上老漢。須得箇些子說話。師云。巖頭若
0991c25: 行一丈。應庵只行八尺。嚴頭若行一尺。應庵
0991c26: 只行二寸。何故從來把本修行。不敢棄嫌因
0991c27: 果。
0991c28: 〔瑞巖語錄終〕－【甲】瑞巖語錄終
0991c29: 慶元府萬松山延福禪寺語錄
0992a01: 侍者德溢編
0992a02: 師在啟霞受請。辭眾上堂。拈拄杖云。此事在
0992a03: 通人分上。不可以言言。不可以跡跡。設使言
0992a04: 跡雙泯。猶落斷常之見。而況朝遊夕處。賓王
0992a05: 歷然。鳧短鶴長。彼此知有。雖作萬松孤頂雲。
0992a06: 終憶霞老人石。臨風一曲。別有希聲。水遠
0992a07: 山長。如何按指。卓主丈。
0992a08: 復舉。長慶示眾。撞著道伴交肩過。一生參學
0992a09: 事畢也。是靈龜曳尾。山僧自退芝。託跡于
0992a10: 茲。三歷寒暑。又勝他古人者多矣。今過海山。
0992a11: 可無攀感。綴成一偈。以表分違。歛影窮原。懶
0992a12: 出扃。曉雲如送又如迎。因思執手經行處。幾
0992a13: 聽沙泉遶鳴。
0992a14: 師入寺。上堂。祝　聖畢就座。僧問。聲前一句。
0992a15: 不墮常機。轉位就功。如何相見。師云。問訊不
0992a16: 出手。僧云。且道。天子萬年作麼生。師云。瑞
0992a17: 草生嘉運。林花結早春。僧云。直得。九州四
0992a18: 海。雷動風馳。師云。出門惟恐不先到。僧云。
0992a19: 如何是延福境。師云。天高蓋不盡。僧云。如何
0992a20: 是境中人。師云。月到中猶未歸。僧禮拜。
0992a21: 師乃云。迦葉門前。箇箇蹈著。問之則便道不
0992a22: 知。老胡帶來。人人知有。叩之則便道不會。衲
0992a23: 僧家如刺蝟子。無爾近傍處。固甚聞鐘聲。各
0992a24: 各披七條。與麼會去。純樂無為之化。追回太
0992a25: 古之風。便見。耕田鑿井。曉作夕息。自然不敢
0992a26: 違時失候。然雖如是。畢竟以何為驗。擊拂子。
0992a27: 九鶴舞威音外。三花敷大塊初。
0992a28: 復舉。孝宗皇帝問佛照禪師。世尊雪山六年。
0992a29: 所成者何事。佛照奏云。將謂陛下忘。師云。
0992b01: 君臣慶會。日照天臨。斡旋造化之元樞。奮發
0992b02: 風雷之大用。然雖如是。還知太平無象麼。
0992b03: 當晚小參。僧問。安居禁足。西天令嚴。和尚為
0992b04: 甚。明知故犯。師云。不因樵子徑。爭到葛洪
0992b05: 家。僧云。文殊三處度夏。未決眾疑。和尚來
0992b06: 自霞。群心鶴望。還與文殊相去多少。師云。
0992b07: 好事不在忽忙。僧云。大善知識豈無方便。師
0992b08: 云。老僧罪過。僧禮拜。師云。謾我即得。
0992b09: 乃云。大家在者裏。誰敢謾爾諸人。若各各道
0992b10: 頭知尾。去人我擔子。自然長者長法身。短
0992b11: 者短法身。目連鶖子。無爾著眼處。山僧尋常。
0992b12: 不曾與人下註。爾若向隔山見煙便知是
0992b13: 火處會去。又爭得。今夜已展不縮。未免東拏
0992b14: 西撮一上子。且作死馬醫。
0992b15: 復舉。雪竇示眾。龍泉與＝興【甲】與興刀斧同鐵。利鈍懸
0992b16: 殊。駑駘與驥馬同途。遲速有異。酌然酌然。一
0992b17: 出一入。半合半開。平展之流。試辨緇素。師
0992b18: 云。明覺一代龍門。只是取捨之心未泯。山僧
0992b19: 毛凡道等。一目而歸之。何故切。
0992b20: 上堂。舉。溈山問仰山。大地眾生。業識忙忙。
0992b21: 無本可據。子作麼生。知得他有之與無。仰云。
0992b22: 某甲有箇驗處。時有僧從面前過。仰召云。闍
0992b23: 梨。僧回首。仰云。者箇便是業識忙忙。無本可
0992b24: 據。師云。仰山有知人之鑑。只是用處太過。山
0992b25: 僧則不然。他回頭我稽首。柝半裂三。捉襟
0992b26: 見肘。
0992b27: 解制上堂。護鵝之戒如雪。守臘之行若。也
0992b28: 是田單火牛。衲僧家。朝三吳暮百越。正恐
0992b29: 坐在者裡。萬松有箇道處。只是諸人未肯點
0992c01: 頭。
0992c02: 上堂。舉。趙州訪茱萸。上法堂。東覷西覷。萸
0992c03: 云。作甚麼。州云。探水。萸云。我者裡一滴也
0992c04: 無。探箇甚麼。州以主丈。靠壁而出。師云。盡
0992c05: 道一滴也無。鼓起滔天之浪。殊不知。趙州平
0992c06: 白。失一條杖子。
0992c07: 挂新鐘謝監收。上堂。千鈞之大器。已自陞樓。
0992c08: 萬斛之璣珠。已自入廩。衲僧家。棒腹昇堂。開
0992c09: 單展。且道。承誰恩力。卓主丈。不是少林
0992c10: 客。難為話雪庭。
0992c11: 上堂。舉。仰山因。僧問。法身還解說法也無。
0992c12: 仰云。我說不得。別有一人說得。僧云。說得底
0992c13: 人在甚處。仰山推出枕子。溈山聞乃云。寂子
0992c14: 用劍刃上事。師云。滅溈仰一宗。只因此
0992c15: 語。
0992c16: 上堂。舉。趙州問僧。曾到此間麼。僧云。曾到。
0992c17: 州云。喫茶去。又問僧。曾到麼。僧云。不曾到。
0992c18: 州云。喫茶去。師云。趙州一處打著。一處打
0992c19: 不著。萬松見僧。亦不招茶。亦不相問。何故自
0992c20: 從賢聖法來。未殺生。
0992c21: 上堂。舉。德山因。僧問。從上諸聖。向甚麼處
0992c22: 去。山云。作麼作麼。僧云。點飛龍馬。跛
0992c23: 出頭來。山休去。來日山浴次。僧過茶。山拊僧
0992c24: 背云。昨日公案作麼生。僧云。者老漢今日方
0992c25: 始瞥地。山又休去。明覺拈云。德山以已方人。
0992c26: 者僧還同受屈。師云。盡謂恒山之蛇。觸之則
0992c27: 首尾俱應。殊不知。一得一失。雪竇是則是傍
0992c28: 不甘。要見德山遠在。
0992c29: 元宵上堂。今夜處處燒燈。以享上帝。萬松隨
0993a01: 例。也燒一。普請四聖六凡。同入此影子裏。
0993a02: 頭出頭沒。設有不入底。拈起德山杖子。劈脊
0993a03: 便打。何故。過去燈明佛。本光瑞如此。
0993a04: 佛涅槃上堂。今日則有。明日則無。釋迦老子
0993a05: 一生賣峭。臨死自納敗闕。致令後代兒孫。箇
0993a06: 箇以為目。萬松丈人。屋上之烏。與之救看。
0993a07: 拈起主丈。吹一吹。
0993a08: 上堂。破家散宅。毀祖滅宗。不挂條絲。獨超象
0993a09: 外。此人只會得接手句。未具透關眼。若能洗
0993a10: 面摸著鼻。啜茶濕嘴。許爾。是半箇衲僧。未
0993a11: 可全展盂喫飯。
0993a12: 上堂。放一線道。四方八面絕遮攔。收一毛頭。
0993a13: 無邊剎海煙塵起。不收不放。萬松口似磉盤。
0993a14: 是汝諸人。也須救取。
0993a15: 上堂。舉。白雲瑞和尚示眾。古人留下一言半
0993a16: 句。未透。時撞著鐵壁相似。忽然一日透去。方
0993a17: 知。自己已便是鐵壁。且道。如今作麼生透。乃
0993a18: 云。鐵壁鐵壁。師云。白雲恐人不會。只管依文
0993a19: 解義。衲僧家。融萬象於目前。摶虛空於掌上。
0993a20: 猶是轉句。況那邊事耶。
0993a21: 上堂。舉。臨際示眾。我於先師會中。問佛法大
0993a22: 意。三度被打。如蒿枝拂。如今思得一頓。誰為
0993a23: 下手。時有僧出云。某甲下手。際拈棒。僧擬
0993a24: 接。際便打。師云。者僧其實只要見盡臨際。
0993a25: 上堂。拈主丈。面赤不如語直道道。靠主丈
0993a26: 云。主丈子。不是患聾。便是患啞。
0993a27: 上堂。舉。巖頭問僧。甚麼來。僧云。西京來。頭
0993a28: 云。黃巢過後收得劍麼。僧云。收得。頭近前引
0993a29: 頸云。。僧云。師頭落也。頭呵呵大笑。僧後
0993b01: 到雪。云。甚麼來。僧云。巖頭來。云。巖
0993b02: 頭近日有何言句。僧舉前話。打三十主丈
0993b03: 趁出。師云。者僧當時若向巖頭笑裏知機。雪
0993b04: 主丈子更長。也打他不著。
0993b05: 赴雙林辭眾上堂。入息不居陰界。出息不涉
0993b06: 萬緣。為甚麼。棄萬松入雙檮。會得主丈子。束
0993b07: 之高閣不然。自笑一生無定力。行藏多被業
0993b08: 風吹。
0993b09: 〔延福語錄終〕－【甲】延福語錄終
0993b10: 末題新加虛堂和尚語錄卷之一
