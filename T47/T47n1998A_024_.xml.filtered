0911c19: 
0911c20: 大慧普覺禪師法語卷第二十四
0911c21: 
0911c22: 〔宋〕－【宮】宋徑山能仁禪院住持嗣法
0911c23: 慧日禪師臣蘊聞　上進
0911c24: 示成機宜季恭
0911c25: 佛言。若有欲知佛境界。當淨其意如虛空。遠
0911c26: 離妄想及諸取。令心所向皆無礙。決有此志
0911c27: 學無上菩提。常令方寸虛豁豁地。不著言說
0911c28: 不墮空寂。無言無說兩頭俱勿依怙。善惡二
0911c29: 事無取無捨。日用二六時中將思量計較之
0912a01: 心坐斷。不於空寂處住著內不放出外不放
0912a02: 入。如空中雲如水上泡。瞥然而有忽然而無。
0912a03: 只向這＝遮【宮】＊這遮裏翻身一擲抹過太虛。當恁麼時。安
0912a04: 排他不得。飣他不得。何以故。大法本來如
0912a05: 是。非是彊為。不見釋迦老子有言。不取眾生
0912a06: 所言說。一切有為虛妄事。雖復不依言語道。
0912a07: 亦復不著無言說。今時士大夫學此道者。平
0912a08: 昔被聰明靈利所使。多於古人言語中作道
0912a09: 理。要說教分曉。殊不知。枯骨頭上決定無汁
0912a10: 可覓。縱有聞善知識所訶肯。離言說相離文
0912a11: 字相。又坐在無言無說處。黑山下鬼窟裏
0912a12: 不動。欲心所向無礙無窒。不亦難乎。既為
0912a13: 無常迅速生死事大決定有志。直取無上菩
0912a14: 提。世間種種虛妄不實底事。一筆句下。
0912a15: 向不可取不可捨處。謾覷捕看。是有是無。直
0912a16: 得無用心處無開口處。方寸中如一團熱鐵
0912a17: 相似時。莫要放。只就這遮裏看箇話頭。僧
0912a18: 問雲門。殺父殺母向佛前懺悔。殺佛殺祖時
0912a19: 向甚處＝麼【宮】處麼懺悔。雲門云露。若有決定志。但
0912a20: 只看箇露字。把思量分別塵勞中事底心。移
0912a21: 在露字上。行行坐坐。以此露字提撕。日用應
0912a22: 緣處。或喜或怒。或善或惡。侍奉尊長處與
0912a23: 朋友相酬酢處。讀聖人經史處。盡是提撕底
0912a24: 時節。驀然不知不覺。向露字上絕消息。
0912a25: 三教聖人所說之法。不著一一問人。自然頭
0912a26: 頭上明物物上顯矣。佛不云乎。菩薩摩訶薩
0912a27: 以無障無礙智慧。信一切世間境界。是如
0912a28: 來境界。古德云。入得世間出世無餘。便是
0912a29: 這遮箇道理也。只怕無決定信決定志耳。無
0912b01: 決定信。則有退轉心。無決定志。則學不到
0912b02: 徹頭處。且那箇是有決定信而無退轉心。有
0912b03: 決定志而學到徹頭處者。昔牛頭山第二世
0912b04: 智巖禪師。曲阿人也。姓華氏。弱冠智勇過
0912b05: 人。身長七尺六寸。隋大業中為郎將。常以
0912b06: 弓挂一濾水囊。隨行所至汲用。累從大將
0912b07: 征討。頻立戰功。唐武德中。年方四十。遂乞
0912b08: 出家。入舒州皖公山。從寶月禪師為弟子。後
0912b09: 一日晏＝宴【宮】晏宴坐。異僧身長丈餘。神姿爽拔。辭＝詞【宮】辭詞
0912b10: 氣清朗。謂巖曰。卿八十生出家。宜加精進。言
0912b11: 訖不見。又嘗在谷中入定。山水瀑漲。巖怡然
0912b12: 不動。其水自退。有獵者過之。因改過修善。
0912b13: 復有昔同從軍者二人。聞巖隱遁。乃共入山
0912b14: 尋之既見謂巖曰。郎將狂耶。何為住此。巖
0912b15: 曰。我狂欲惺。君狂正發。夫嗜色淫聲貪榮冒
0912b16: 寵。流轉生死。何由自出。二人感悟歎息而
0912b17: 去。貞觀中歸建鄴。入牛頭山謁懶融禪師。發
0912b18: 明大事。懶融謂巖曰。吾受信大師真訣。所
0912b19: 得都亡。設有一法過於涅槃。吾說亦如夢幻。
0912b20: 夫一塵飛而翳天。一芥墮而覆地。汝今已過
0912b21: 此見。吾復何云。山門化導。當付於汝。遂為
0912b22: 牛頭第二世祖師。此乃有決定信而無退轉
0912b23: 心。有決定志而學到徹頭處底樣子也。三教
0912b24: 聖人所說之法。無非勸善誡惡正人心術。心
0912b25: 術不正。則姦邪唯利是趨。心術正。則忠義唯
0912b26: 理是從。理者理義之理。非義理之理也。如
0912b27: 尊丈節使。見義便為。逞非常之真勇。乃此
0912b28: 理也。圭禪師云。作有義事是惺悟心。作
0912b29: 無義事是狂亂心。狂亂由情念。臨終被業牽。
0912b30: 惺悟不由情。臨終能轉業。亦此理也。佛云
0912c01: 理則頓悟乘悟併銷。事則漸＝非頓【宮】則漸非頓除因次第盡。亦
0912c02: 此理也。李長者云。圓融不礙行布。即一而多。
0912c03: 行布不礙圓融。即多而一。亦此理也。永嘉
0912c04: 云。一地具足一切地。一法遍含一切法。一
0912c05: 月普現一切水。一切水月一月攝。亦此理也。
0912c06: 華嚴云。佛法世間法。若見其真實。一切無
0912c07: 差別。亦此理也。其差別在人不在法也。忠
0912c08: 義姦邪與生俱生。忠義者處姦邪中。如清淨
0912c09: 摩尼寶珠置在淤泥之內。雖百千歲不能染
0912c10: 污。何以故。本性清淨故。姦邪者處忠義中。
0912c11: 如雜毒置於淨器。雖百千歲亦不能變改。何
0912c12: 以故。本性濁穢故。前所云差別在人不在法。
0912c13: 便是這遮箇道理也。如姦邪忠義二人。同讀聖
0912c14: 人之書。聖人之書是法。元無差別。而姦邪忠
0912c15: 義讀之。隨類而領解。則有差別矣。淨名云。
0912c16: 佛以一音演說法。眾生隨類各得解是也。忠
0912c17: 義之士見義。則本性發。姦邪之人見利。則
0912c18: 本性發。如磁石遇鐵。而火逢燥薪。雖欲禁
0912c19: 制。不可得也。如尊丈節使。雄烈過人。唱大
0912c20: 義於萬眾之中。聳動時聽亦本性忠義。而見
0912c21: 義則發。非造作非安排。教中所謂譬如摩訶
0912c22: 那伽大力勇士。若奮威怒。於其額上必生瘡
0912c23: 。瘡若未合閻浮提中一切人民無能制伏。
0912c24: 佛以此喻發菩提心者。菩提心則忠義心也。
0912c25: 名異而體同。但此心與義相遇。則世出世間。
0912c26: 一網打就。無少無剩矣。予雖學佛者。然愛君
0912c27: 憂國之心。與忠義士大夫等。但力所不能。而
0912c28: 年運往矣。喜正惡邪之志。與生俱生。永嘉所
0912c29: 謂假使鐵輪頂上旋定慧圓明終不失。予雖
0913a01: 不敏。敢直下自信不疑。季恭志趣不凡。春秋
0913a02: 鼎盛。正是奔走塵勞之時。能以此時回來。學
0913a03: 無上菩提。非夙植德本。焉能信得及把得定
0913a04: 作得主宰。願堅固此心。終始如一。觸境遇緣。
0913a05: 不變不動。方名有力大人。無常迅速生死事
0913a06: 大。若念念以此一段大事因緣。為未了未說。
0913a07: 直下超證。是省得日用應緣處許多障道底
0913a08: 惡業。況一念相應轉凡成聖耶。但辦肯心。必
0913a09: 不相賺。古來自有為善底樣式。博極群書只
0913a10: 要知聖人所用心處。知得了自家心術即正。
0913a11: 心術正則種種雜毒種種邪說。不相染污矣。
0913a12: 季恭立志學儒。須是擴而充之。然後推其餘
0913a13: 可以及物。何以故。學不至不是學。學至而用
0913a14: 不得。不是學。學不能化物。不是學。學到徹頭
0913a15: 處。文亦在其中。武亦在其中。事亦在其中。理
0913a16: 亦在其中。忠義孝道乃至治身治人安國安
0913a17: 邦之術。無有不在其中者。釋迦老子云。常在
0913a18: 於其中。經行及坐臥。便是這遮箇消息也。未
0913a19: 有忠於君而不孝於親者。亦未有孝於親而
0913a20: 不忠於君者。但聖人所讚者依而行之。聖人
0913a21: 所訶者不敢違犯。則於忠於孝於事於理。治
0913a22: 身治人無不周旋。無不明了。行看尊丈節使。
0913a23: 立大功凱旋而歸。季恭一躍青雲之上。成氏
0913a24: 之門。有武有文。無可疑者。季恭勉之。
0913a25: 示莫宣教潤甫
0913a26: 為學為道一也。為學則學未至聖人。而期於
0913a27: 必至。為道則求其放心於物我。物我一如。則
0913a28: 道學雙備矣。士大夫博極群書。非獨治身求
0913a29: 富貴取快樂。道學兼具擴而充之。然後推己
0913b01: 之餘。可以及物。近世學者。多棄本逐末。背正
0913b02: 投邪。只以為學為道為名。專以取富貴張大
0913b03: 門戶。為決定義。故心術不正。為物所轉。俗諺
0913b04: 所謂只見錐頭利。不見鑿頭方。殊不知。在儒
0913b05: 教則以正心術為先。心術既正。則造次顛沛
0913b06: 無不與此道相契。前所云為學為道一之義
0913b07: 也。在吾教則曰。若能轉物即同如來。在老氏
0913b08: 則曰慈曰儉。曰不敢為天下先。能如是學。不
0913b09: 須求與此道合。自然默默與之相投矣。佛說
0913b10: 一切法。為度一切心。我無一切心。何用一切
0913b11: 法。當知讀經看教。博極群書。以見月亡指。得
0913b12: 魚亡筌。為第一義。則不為文字語言所轉。而
0913b13: 能轉得語言文字矣。不見昔有僧問歸宗和
0913b14: 尚。初心如何得箇入處。宗以火著敲鼎蓋三
0913b15: 下云。還聞否。僧云聞。宗云。我何不聞。宗又
0913b16: 敲三下問。還聞否。僧云不聞。宗云。我何以
0913b17: 聞。僧無語。宗云。觀音妙智力。能救世間苦。
0913b18: 潤甫道友夙植德本。信得此段大事因緣及。
0913b19: 念念無間斷。但於一切文字語言上。未能見
0913b20: 月亡指得魚亡筌爾。苟於歸宗示誨處領略。
0913b21: 方知觀音悟圓通。與歸宗聞與不聲之義。無
0913b22: 二無別。何以知其然也。初於聞中。入流亡
0913b23: 所。所入既寂。動靜二相。了然不生。動相不
0913b24: 生。則世間生滅之法滅矣。靜相不生。則不為
0913b25: 寂滅所留係矣。如於此二中間不住動相。亦
0913b26: 不為靜相所困。則觀音所謂生滅既滅寂滅
0913b27: 現前。得到這遮箇田地。始得身心一如身外無
0913b28: 餘。頭頭上明物物上顯矣。非是彊為。法如是
0913b29: 故。潤甫勉之。
0913c01: 示遵璞禪人
0913c02: 十三祖迦毘摩羅。訪十四祖龍樹於山窟中。
0913c03: 龍樹預知其來。即出迎接。纔見便云。深山
0913c04: 孤寂龍蟒所居。大德至尊何枉神足。摩羅
0913c05: 曰。吾非至尊。來訪賢者。龍樹默念曰。此師得
0913c06: 決定性明道眼否。是大聖繼真乘否。摩羅曰。
0913c07: 汝雖心語。吾已意知。但辦出家。何慮吾之不
0913c08: 聖。樹聞示誨。即投出家。古來尊宿以法求人。
0913c09: 師勝資彊。動絃別曲。一言一句一語一默。並
0913c10: 不虛施。可謂心眼相照膠漆相投也。今即不
0913c11: 然。為人師者。卒歲窮年與。學者打葛藤。終不
0913c12: 知其到不到明不明。學者亦不別其師是邪
0913c13: 是正。蓋緣初學心師授莽鹵。以故正宗淡
0913c14: 泊。邪法橫生。如此等輩。欲報先德莫大之
0913c15: 恩。所謂明道眼繼真乘者。不亦難乎。參禪學
0913c16: 道不為別事。只要臘月三十日眼光落地時。
0913c17: 這遮一片田地。四至界分。著實分明。非同＝圖【宮】同圖資
0913c18: 談柄作戲論也。近世此道寂寥。師資不相信。
0913c19: 須假一片故紙上放些惡毒。不材不淨付與
0913c20: 學者。謂之禪會子。苦哉苦哉。吾道喪矣。不
0913c21: 見昔日臨濟和尚辭黃檗。檗問。子甚處去。濟
0913c22: 曰。不是河南便是河北。檗便打。濟約住棒與
0913c23: 一掌。檗呵呵大笑。喚侍者將百丈先師禪板
0913c24: 來。濟亦召侍者。將火來。檗曰。汝但將去。
0913c25: 已後坐天下人。舌頭去在。後溈山舉此話
0913c26: 問仰山。臨濟莫辜負他黃檗麼。仰山曰不然。
0913c27: 溈山曰。子作麼生。仰山曰。知恩方解報恩。
0913c28: 看他過量人。等閑露異類中些子頭角。便與
0913c29: 常人不同。後臨濟果興江西宗旨於河北。此
0914a01: 所謂龍象蹴蹋非驢所堪也。
0914a02: 遵璞禪人。昔嘗侍圜悟老師於蔣山。與
0914a03: 祥雲曇懿長老為道伴。二人俱在老師處。
0914a04: 得少為足。點胸自許。鼻孔遼天。以謂世
0914a05: 莫有過之者。甲寅春。予自江左來閩。懿已
0914a06: 開法於莆中。浩浩談禪衲子輻輳。璞亦從
0914a07: 其行。相為表裏。予知其未穩當。恐誤學
0914a08: 者。以書致懿。令告假暫來。懿以畏得失。
0914a09: 遲遲其行。遂因小參。痛斤其非。揭牓于
0914a10: 門。以告四眾。懿聞之不得已乃破夏來。詰
0914a11: 其所證。只如舊時。無少異者。至誠以語
0914a12: 之曰。汝恁麼見解。何敢嗣圜悟老人。果
0914a13: 欲究竟此事。便退院來。懿曰。然夏末歸
0914a14: 菴。懿果不食言。與璞繼至。二人同到室中。
0914a15: 久之皆未造其實。一日問璞。三聖興化出
0914a16: 不出為人不為人話。爾道。這遮兩箇老漢
0914a17: 還有出身處也無。璞於予膝上打一拳。予
0914a18: 曰。只爾這遮一拳為三聖出氣。為興化出
0914a19: 氣。速道速道。璞擬議。予劈脊與一棒。仍
0914a20: 謂之曰。爾第一不得忘了這遮一棒久未之
0914a21: 入。一日因聽別僧入室。予問僧曰。德山見
0914a22: 僧入門便棒。臨濟見僧入門便喝。雪
0914a23: 見僧入門便道是甚麼。睦州見僧入門便
0914a24: 道現成公案放爾三十棒。爾道。這遮四箇老
0914a25: 漢。還有為人處也無。僧曰有。予曰。僧擬
0914a26: 議。予便喝出。璞聞之忽然脫去。從前許多
0914a27: 惡知惡解。今遂成箇灑灑地衲僧。雖向上
0914a28: 眼未開徹。而了知從上來事。果無限量。茲
0914a29: 可喜耳。懿亦相繼於一言之下。蹋實地。
0914b01: 今皆勇銳。向前方知予平昔用心不在世
0914b02: 諦也。乙卯上元後。璞來告假。歸長谿省
0914b03: 母。且乞法語因信筆書前語以遺之。建善
0914b04: 有佛眼和尚得法上首藏六翁。彼上人者。
0914b05: 訶佛罵祖。具擇法眼。不減龐老子。試以此
0914b06: 呈似此老。必有批判矣。仍請此老相與作
0914b07: 證。夏前復歸。究竟末後一段大事因緣。切
0914b08: 勿秤鎚落井。道人分上千里同風。更不
0914b09: 果作藏六翁書也。
0914b10: 示妙道禪人
0914b11: 定光大師妙道問雲門。此心此性迷悟向背
0914b12: 如何。乞省要處指示。雲門良久不答。妙道再
0914b13: 問。雲門（大）＋笑【宮】笑大笑曰。若論省要處。則不可指示於
0914b14: 人。若可指示。則不省要矣。妙道曰。豈無方
0914b15: 便令學人趣向。雲門曰。若論方便則心無迷
0914b16: 悟。性無向背。但人立迷悟。見執向背。解欲明
0914b17: 此心見此性。而此心此性。即隨人顛倒錯亂
0914b18: 流入邪途。以故佛魔不辯。邪正不分。蓋不了
0914b19: 此心此性之夢幻妄立二種之名言。以向背迷
0914b20: 悟為實。認此心此性為真殊不知。若實若不
0914b21: 實。若妄若非妄。世間出世間但是假言說。故
0914b22: 淨名云。法不可見聞覺知。若行見聞覺知。是
0914b23: 則見聞覺知。非求法也。又古德云。若取自己
0914b24: 自心為究竟。必有他物他人為對治。又佛謂
0914b25: 富樓那曰。汝以色空相傾相奪於如來藏。而
0914b26: 如來藏隨為色空周遍法界。我以妙明不滅
0914b27: 不生合如來藏。而如來藏唯妙覺明圓照法
0914b28: 界。如來藏即此心此性也。而佛權指色空相
0914b29: 傾相奪為非。以妙明不滅不生為是。此兩段
0914c01: 是藥語。治迷悟二病。非佛定意也。為破執迷
0914c02: 悟心性向背為實法者之言耳。不見金剛藏
0914c03: 菩薩曰。一切三世唯是言說。一切諸法於言
0914c04: 說中無有依處。一切言說於諸法中亦無依
0914c05: 處。苟迷悟見亡向背解絕。則此心洞明如皎
0914c06: 日。此性寬廓等虛空。當人跟下放光動地
0914c07: 照徹十方。斯光者盡證無生法忍。到恁麼
0914c08: 時自然與此心此性默默相契。方知昔本無
0914c09: 迷今本無悟。悟即迷迷即悟。向即背背即向。
0914c10: 性即心心即性。佛即魔魔即佛。一道清淨平
0914c11: 等。無有平等不平等者。皆吾心之常分。非
0914c12: 假於他術。既得恁麼。亦是不得已而言之。不
0914c13: 可便以為實。若以為實。則又是不識方便。認
0914c14: 定死語重增虛妄。展轉惑亂無有了期。到這遮
0914c15: 裏無爾用心處。不若知是般事。撥置一邊。
0914c16: 轉頭來看。馬大師即心是佛。非心非佛。不是
0914c17: 心不是佛不是物。趙州庭前柏樹子。雲門須
0914c18: 彌山。大愚鋸解秤鎚。嚴陽尊者土塊。汾陽莫
0914c19: 妄想。俱胝指頭。畢竟是何道理。此乃雲門
0914c20: 方便也。妙道思之。
0914c21: 示智嚴禪人
0914c22: 道不可學。學而得之非實得也。道亦不可不
0914c23: 學。不學亦無得期。學與不學得與不得。於此
0914c24: 道了無交涉。請快著精彩。向無交涉處轉身
0914c25: 一擲。則學心無學心。得心非得心。如湯沃雪。
0914c26: 始知從前作祟。皆是本自家親。總不干他閑
0914c27: 神野鬼之事。所以睦州纔見僧入門。便云。現
0914c28: 成公案放爾三十棒。趙州見僧入門。便云。辜
0914c29: 負老僧。二老如金翅擘海直取龍吞。懵懂之
0915a01: 流如何商量。如何湊泊。還有為人底道理麼。
0915a02: 不可聞恁麼道了便只恁麼休去歇去。還歇
0915a03: 得也未。古人訶為落空亡底外道魂。不散底
0915a04: 死人。要得直截無事。但於不可學處。試進
0915a05: 一步看。若進得這一步。三乘十二分教。天
0915a06: 下老和尚橫說。說直說曲說。讚說毀說。隨
0915a07: 俗說顯了說。當甚熱鳴聲。嚴禪還信得及
0915a08: 麼莫記吾語。
0915a09: 示知立禪人
0915a10: 昔靈雲和尚因見桃華。忽然悟道。有偈曰。
0915a11: 三十年來尋劍客。幾回葉落又抽枝。自從一
0915a12: 見桃花後。直至如今更不疑。溈山和尚詰其
0915a13: 所悟。與之符契。乃印可曰。從緣悟達。永無退
0915a14: 失。又雪和尚自作壽塔銘序曰。夫從緣有
0915a15: 者。始終而成壞。非從緣得者。歷劫而常堅。此
0915a16: 二尊宿所見。且道是一般是兩般。若道是一
0915a17: 般。一人以從緣而得為是。一人以從緣而得
0915a18: 為非。若道兩般。不可二大老各立門戶疑惑
0915a19: 後人。咦鵝王擇乳素非鴨類。知立禪人還知
0915a20: 二大老落處麼。若不知。雲門直為爾說破。二
0915a21: 由一有一亦莫守。一心不生萬法無咎。已上
0915a22: 兩段不同。收歸上科○咄。
0915a23: 示妙詮禪人
0915a24: 衲子參禪。要明心地。秀才讀書須當及第。讀
0915a25: 書五車而不及第。終身只是箇秀才。喚作官
0915a26: 人即錯。參禪衲子心地不明。則不能了生死
0915a27: 大事。終身只是箇破凡夫。喚作佛即錯。只
0915a28: 這遮兩錯。實有恁麼事。實無恁麼事。言實有
0915a29: 則讀書人。及第做官者。時時見之。言實無則
0915b01: 參禪人作佛未嘗目擊。以此易彼。八兩半斤
0915b02: 耳。此說至淺近而至深遠。往往學者。以有所
0915b03: 得心。參向無所得處。墮坑落塹多矣。雲門此
0915b04: 語遂成虛設。真所謂醍醐上味為世所珍。遇
0915b05: 斯等人翻成毒藥。昔智常禪師至曹谿豁見祖
0915b06: 師。舉大通和尚所示心要。祖師據其所疑。為
0915b07: 說偈曰。不見一法存無見。大似浮雲遮日面。
0915b08: 不知一法守空知。還如太虛生閃電。此之知
0915b09: 見瞥然興。錯認何曾解方便。汝當一念自知
0915b10: 非。自己靈光常顯現。常聞偈當下疑情頓釋
0915b11: 大悟。祖師方便。乃述一偈呈祖師末云。不入
0915b12: 祖師室。茫然趣兩頭。妙詮禪人要知實有恁
0915b13: 麼事實無恁麼事落處麼。莫管凡夫與佛秀
0915b14: 才與官人。但識取雲門方便。苟能識得潮陽
0915b15: 去。曹谿不遠。其或未然。跟下且照顧大顛
0915b16: 和尚。
0915b17: 示密禪人
0915b18: 辯龍蛇眼。擒虎兕機。非超越格量不繫塵緣
0915b19: 之士。即以是說為戲論。故臨濟宗風難其繼
0915b20: 紹。近世學語之流。多爭鋒逞口。快以胡說亂
0915b21: 道為縱橫。胡喝亂喝為宗旨。一挨一拶。如擊
0915b22: 石火。似閃電光。擬議不來。呵呵大笑。謂之機
0915b23: 鋒俊快不落意根。殊不知。正是業識弄鬼眼
0915b24: 睛。豈非謾人自謾誤他自誤耶。不見臨濟侍
0915b25: 立德山次。山回顧曰。有事相借問得麼。濟云。
0915b26: 老漢寐語作甚麼。山擬拈棒。濟便掀倒禪床。
0915b27: 山便休去。且道二老漢恁麼激揚。還有商量
0915b28: 處否。信知龍象蹴蹋非驢所堪。非真實具如
0915b29: 是眼得如是用。未免向得失中摶量卜度。又
0915c01: 臨濟同普化在鎮州。赴施主家齋次。濟問毛
0915c02: 吞巨海芥納須彌。為是神通妙用。為是法爾
0915c03: 如然。普化便趯倒飯床。濟云。太生。化云。
0915c04: 這遮裏是甚所在。說說細。濟休去。次日又
0915c05: 同赴一施主齋。濟復問。今日供養何似昨日。
0915c06: 化又趯倒飯床。濟云是則是。太生。化云。瞎
0915c07: 漢佛法說甚細。濟又休去。且道臨濟兩次
0915c08: 休去還有商量分也無。若有且如何商量。
0915c09: 密禪人在叢林最久。往往都商量得講說得
0915c10: 批判得。自謂千了百當。後始知非。遂一時撥
0915c11: 置。就無商量處做工夫。今始覷得見信得及。
0915c12: 方知此事傳不得學不得計較不得商量不
0915c13: 得。侍吾南來。相從於寂寞之濱。閱四載。因
0915c14: 吾舉先師為寂壽道人舉不是心不是佛不是
0915c15: 物話。驀向火爐邊拾得一粒豆喫了。自此
0915c16: 香積妙供亦無心趣向。但烝餅不托少渠。一
0915c17: 頓不得耳。因來別吾暫歸浙江。此軸求指
0915c18: 示。仍贈二偈云。
0915c19: 蓋天蓋地那一著無今無古絕承當
0915c20: 謾將分付密禪者一任諸方亂度量
0915c21: 瞎驢滅正法眼臨濟宗風始大張
0915c22: 可憐裨販如來者盡將蓋覆錯商量
0915c23: 示道明講主
0915c24: 昔馬祖問亮座主曰。聞汝大講得經論是否。
0915c25: 曰不敢。祖又問。將甚麼講。曰將心講。祖曰。
0915c26: 心如工技兒。意如和技者。又爭解講得經。曰
0915c27: 心既講不得。莫是虛空講得否。祖曰。是虛
0915c28: 空講得。亮不肯。拂袖便行。祖遂喚云座主。亮
0915c29: 回首。豁然契悟。遂作禮而去。直入西山。別無
0916a01: 言語可通消息。直下坐斷凡聖路頭。如今人
0916a02: 似有似無。或於師家口頭認得。麥裏有飯
0916a03: 是米做。便向麥裏米裏求解覓會。須要師家
0916a04: 知道我已得這遮箇道理。生怕師家不知。如此
0916a05: 等輩。只認得箇驢前馬後。欲得如亮座主於
0916a06: 馬祖一言之下便亡其所證。不亦難乎。蓋亮
0916a07: 公是箇渾鋼打就生鐵鑄成底。故能千了百
0916a08: 當。便跳出教乘玄妙窠窟。即時前後際斷。了
0916a09: 無一法可作了不了道理。如今講人纔聞宗
0916a10: 師說是虛空講得。便向虛空裏東撈西摸。
0916a11: 不疑則謗。道明座主亦是講經者。知得那一
0916a12: 著決定不在文字語言中。文字語言乃標月
0916a13: 指也。念欲求善知識理會這遮離言說相離文
0916a14: 字相離心緣相底一著子。故得得來尋妙喜。
0916a15: 妙喜憐其至誠。直書此一段公案示之。異日
0916a16: 忽然向紙墨文字上。識得教外別傳底消息。
0916a17: 方知麥裏無飯不是米做。恁麼知得了。便
0916a18: 能於講未講時。將一條死蛇弄得來活鱍鱍
0916a19: 地。說虛空解講經。虛空不解講經。總是自家
0916a20: 屋裏事。教內教外更不作了未了之見。二見
0916a21: 既亡。講時即是不講時底。不講時即是講時
0916a22: 底。默時說說時默。大施門開無壅塞。是真語
0916a23: 者實語者如語者不誑語者不妄語者咄恁麼
0916a24: 說話。大似無夢說夢。開眼尿床。恁麼寫底。
0916a25: 也好與三十拄杖。雖然如是。但以假名字引
0916a26: 導於眾生。亦不妨於講經處理會祖師教外
0916a27: 別傳消息。道明但只如此做工夫。但如此講
0916a28: 經論不妨紙已盡。且截斷這遮一絡索。
0916a29: 示妙總禪人
0916b01: 古聖云。道不假修。但莫污染。山僧道。說心
0916b02: 說性是污染。說玄說妙是污染。坐禪習定是
0916b03: 污染。著意思惟是污染。只今恁麼形紙筆。是
0916b04: 特地污染。降此之外。畢竟如何是。著實得力
0916b05: 處。金剛寶劍當頭截。莫管人間是與非。總禪
0916b06: 但恁麼參。
0916b07: 大慧普覺禪師法語卷第二十四
