0920c10: 
0920c11: 大慧普覺禪師書卷第二十六
0920c12: 
0920c13: 宋徑山能仁禪院住持嗣法
0920c14: 慧日禪師臣蘊聞　上進
0920c15: 不分卷【甲】不分卷【甲】答江給事少明
0920c16: 人生一世。百年光陰。能有幾許。公白屋起家。
0920c17: 歷盡清要。此是世間第一等受福底人。能知
0920c18: 慚愧。回心向道。學出世間脫生死法。又是世
0920c19: 間第一等討便宜底人。須是急著手冷
0920c20: 面皮。不得受人差排。自家理會本命元辰。教
0920c21: 去處分明。便是世間出世間一箇了事底大
0920c22: 丈夫也。承連日去與參政道話。甚善甚善。此
0920c23: 公歇得馳求心。得言語道斷心行處滅差別
0920c24: 異路。覷見古人手。不被古人方便文字所
0920c25: 羅籠。山僧見渠如此。所以更不曾與之說一
0920c26: 字。恐鈍置他。直候渠將來。自要與山僧說話。
0920c27: 方始共渠眉毛廝結理會在。不只恁麼便休。
0920c28: 學道人。若馳求心不歇。縱與之眉毛廝結理
0920c29: 會。何益之有。正是癡狂外邊走耳。古人云。
0921a01: 親近善者。如霧露中行。雖不濕衣。時時有潤。
0921a02: 但頻與參政說話。至禱至禱。不可將古人垂
0921a03: 示言教胡亂穿鑿。如馬大師遇南嶽＝讓【甲】南嶽讓和尚。說
0921a04: 法云。譬牛駕車。車若不行。打車即是。打牛即
0921a05: 是。馬師聞之。言下知歸。這＝遮【宮】【甲】下同這遮幾句兒言語。諸
0921a06: 方多少說法。如雷如霆。如雲如雨底。理會不
0921a07: 得。錯下名言。隨語生解。見與舟書尾杜撰
0921a08: 解註。山僧讀之。不覺絕倒。可與說如來禪祖
0921a09: 師禪底。一狀領過一道行遣也。來頌子細看
0921a10: 過。勝得前日兩頌。自此可已之。頌來頌
0921a11: 去。有甚了期。如參政相似。渠豈是不會做頌。
0921a12: 何故都無一字。乃識法者懼耳。間或露一毛
0921a13: 頭。自然抓著山僧痒處。如出山相頌云。到處
0921a14: 逢人驀面欺之語。可與叢林作點眼藥。公異
0921a15: 日自見矣。不必山僧註破也。某近見公頓然
0921a16: 改變為此事甚力。故作此書。不覺縷縷。
0921a17: 答富樞密季申
0921a18: 示諭。蚤歲知信向此道。晚年為知解所障。
0921a19: 未有一悟入處。欲知日夕體道方便。既荷至
0921a20: 誠。不敢自外。據結案。葛藤少許。只這求
0921a21: 悟入底。便是障道知解了也。更別有甚麼知
0921a22: 解為公作障。畢竟喚甚麼作知解。知解從何
0921a23: 而至。被障者復是阿誰。只此一句。顛倒有
0921a24: 三。自言為知解所障是一。自言未悟甘作迷
0921a25: 人是一。更在迷中將心待悟是一。只這三顛
0921a26: 倒。便是生死根本。直須一念不生顛倒心絕。
0921a27: 方知無迷可破。無悟可待。無知解可障。如人
0921a28: 飲水冷煖自知。久久自然。不作這般見解也。
0921a29: 但就能知知解底心上看。還障得也無。能知
0921b01: 知解底心上。還有如許多般也無。從上大智
0921b02: 慧之士。莫不皆以知解為儔侶。以知解為方
0921b03: 便。於知解上行平等慈。於知解上作諸佛事。
0921b04: 如龍得水。似虎靠山。終不以此為惱。只為
0921b05: 他識得知解起處。既識得起處。即此知解。便
0921b06: 是解脫之場。便是出生死處。既是解脫之場。
0921b07: 出生死處。則知底解底當體寂滅。知底解底
0921b08: 既寂滅。能知知解者不可不寂滅。菩提涅槃
0921b09: 真如佛性。不可不寂滅。更有何物可障。更向
0921b10: 何處求悟入。釋迦老子曰。諸業從心生。故說
0921b11: 心如幻。若離此分別。則滅諸有趣。僧問大珠
0921b12: 和尚。如何是大涅槃。珠云。不造生死業。是大
0921b13: 涅槃。僧云。如何是生死業。珠云。求大涅槃。
0921b14: 是生死業。又古德云。學道人一念計生死。即
0921b15: 落魔道。一念起諸見。即落外道。又淨名云。眾
0921b16: 魔者樂生死。菩薩於生死而不捨。外道者樂
0921b17: 諸見。菩薩於諸見而不動。此乃是以知解
0921b18: 為儔侶。以知解為方便。於知解上行平等慈。
0921b19: 於知解上作諸佛事底樣子也。只為他了達
0921b20: 三祇劫空生死涅槃俱寂靜故。既未到這箇
0921b21: 田地。切不可被邪師輩胡說亂道引入鬼窟
0921b22: 裏。閉眉合眼作妄想。邇來祖道衰微。此流如
0921b23: 麻似粟。真是一盲引眾盲。相牽入火坑。深可
0921b24: 憐愍。願公硬著脊梁骨。莫作這般去就。作
0921b25: 這般去就底。雖暫拘得箇臭皮袋子住便以
0921b26: 為究竟。而心識紛飛。猶如野馬。縱然心識暫
0921b27: 停。如石壓草。不覺又生。欲直取無上菩提到
0921b28: 究竟安樂處。不亦難乎。宗杲亦嘗為此流所
0921b29: 誤。後來若不遇真善知識。幾致空過一生。每
0921c01: 每思量。直是叵耐。以故不惜口業力救此弊。
0921c02: 今稍有知非者。若要徑截理會。須得這一念
0921c03: 子嚗地一破。方了得生死。方名悟入。然切不
0921c04: 可存心待破。若存心在破處。則永劫無有破
0921c05: 時。但將妄想顛倒底心。思量分別底心。好生
0921c06: 惡死底心。知見解會底心。欣靜厭鬧底心。
0921c07: 一時按下。只就按下處看箇話頭。僧問趙州。
0921c08: 狗子還有佛性也無。州云無。此一字子。乃是
0921c09: 摧許多惡知惡覺底器仗也。不得作有無會。
0921c10: 不得作道理會。不得向意根下思量卜度。不
0921c11: 得向揚眉瞬目處垛根。不得向語路上作活
0921c12: 計。不得颺在無事甲裏。不得語向舉起處承當。
0921c13: 不得向文字中引證。但向十二時中四威儀
0921c14: 內。時時提撕。時時舉覺。狗子還有佛性也無。
0921c15: 云無。不離日用。試如此做工夫看。月十日便
0921c16: 自見得也。一郡千里之事。都不相妨。古人
0921c17: 云。我這裏是活底祖師意。有甚麼物能拘執
0921c18: 他。若離日用別有趣向。則是離波求水。離器
0921c19: 求金。求之愈遠矣。
0921c20: 又。
0921c21: 竊知。日來以此大事因緣為念。勇猛精進純
0921c22: 一無雜。不勝喜躍。能二六時中熾然作為之
0921c23: 際。必得相應也未。寤寐二邊得一如也未。如
0921c24: 未。切不可一向沈空趣寂。古人喚作黑山下
0921c25: 鬼家活計。盡未來際無有透脫之期。昨接來
0921c26: 誨。私慮左右必已耽著靜勝三昧。及詢直閣
0921c27: 公。乃知果如所料。大凡涉世有餘之士。久
0921c28: 膠於塵勞中。忽然得人指令向靜默處做工
0921c29: 夫。乍得胸中無事。便認著以為究竟安樂。殊
0922a01: 不知。似石壓草。雖暫覺絕消息奈何根株猶
0922a02: 在。寧有證徹寂滅之期。要得真正寂滅現前。
0922a03: 必須於熾然生滅之中驀地一跳跳出。不動
0922a04: 一絲毫。便攪長河為酥酪。變大地作黃金臨
0922a05: 機縱奪殺活自由。利他自利無施不可。先聖
0922a06: 喚作無盡藏陀羅尼門。無盡藏神通遊戲門。
0922a07: 無盡藏如意解脫門。豈非真大丈夫之能事
0922a08: 也。然亦非使然。皆吾心之常分耳。願左右
0922a09: 快著精彩。決期於此。廓徹大悟。胸中皎然。
0922a10: 如百千日月。十方世界一念明了。無一絲毫
0922a11: 頭異想。始得與究竟相應。果能如是。豈獨於
0922a12: 生死路上得力。異日再秉鈞軸。致君於堯舜
0922a13: 之上。如指諸掌耳。
0922a14: 又。
0922a15: 示諭。初機得少靜坐工夫。亦自佳。又云。不敢
0922a16: 妄作靜見。黃面老子所謂。譬如有人自塞其
0922a17: 耳高聲大叫求人不聞。真是自作障難耳。若
0922a18: 生死心未破。日用二六時中冥冥蒙蒙地。如
0922a19: 魂不散底死人一般。更討甚閑工夫。理會靜
0922a20: 理會鬧耶。涅槃會上廣額屠兒。放下屠刀便
0922a21: 成佛。豈是做靜中工夫來。渠豈不是初機。左
0922a22: 右見此定以為不然。須差排渠作古佛示現。
0922a23: 今人無此力量。若如是見。乃不信自殊勝。甘
0922a24: 為下劣人也。我此門中。不論初機晚學。亦不
0922a25: 問久參先達。若要真箇靜。須是生死心破。不
0922a26: 著做工夫。生死心破。則自靜也。先聖所說寂
0922a27: 靜方便。正為此也。自是末世邪師輩。不會先
0922a28: 聖方便語耳。左右若信得山僧及試向鬧處
0922a29: 看狗子無佛性話。未說悟不悟。正當方寸擾
0922b01: 擾時。謾提撕舉覺看。還覺靜也無。還覺得力
0922b02: 也無。若覺得力。便不須放捨。要靜坐時。但
0922b03: 燒一炷香靜坐。坐時不得令昏沈。亦不得掉
0922b04: 舉。昏沈掉舉先聖所訶。靜坐時纔覺此兩種
0922b05: 病現前。但只舉狗子無佛性話。兩種病不著
0922b06: 用力排遣。當下怗怗地矣。日久月深纔覺省
0922b07: 力便是得力處也。亦不著做靜中工夫。只這
0922b08: 便是工夫也。李參政頃在泉南。初相見時。見
0922b09: 山僧力排默照邪禪瞎人眼。渠初不平。疑怒
0922b10: 相半。驀聞山僧頌庭前柏樹子話。忽然打破
0922b11: 漆桶。於一笑中千了百當。方信山僧開口見
0922b12: 膽。無秋毫相欺。亦不是爭人我。便對山僧
0922b13: 懺悔。此公現在彼。請試問之。還是也無。道
0922b14: 謙上座已往福唐。不識已到彼否。此子參禪
0922b15: 喫辛苦更多。亦嘗十餘年入枯禪。近年始得
0922b16: 箇安樂處。相見時試問渠。如何做工夫。曾為
0922b17: 浪子偏憐客。想必至誠吐露也。
0922b18: 答李參政別紙漢老
0922b19: 富樞密頃在三衢時。嘗有書來問道。因而打
0922b20: 葛藤一上。落草不少。尚爾滯在默照處。定
0922b21: 是遭邪師引入鬼窟裏無疑。今又得書。復執
0922b22: 靜坐為佳。其滯泥如此。如何參得徑山禪。今
0922b23: 次答渠書。又復縷縷葛藤。不惜口業。痛與
0922b24: 除。又不知肯回頭轉腦。於日用中看話頭
0922b25: 否。先聖云。寧可破戒如須彌山。不可被邪師
0922b26: 熏一邪念。如芥子許在情識中。如油入永
0922b27: 不可出。此公是也。如與之相見。試取答渠底
0922b28: 葛藤一觀。因而作箇方便救取此人。四攝法
0922b29: 中以同事攝為最彊。左右當大啟此法門。令
0922c01: 其信入。不唯省得山僧一半力。亦使渠信得
0922c02: 及。肯離舊窟也。
0922c03: 答陳少卿季任
0922c04: 承諭。欲留意此段大事因緣。為根性極鈍。若
0922c05: 果如此。當為左右賀也。今時士大夫。多於此
0922c06: 事不能百了千當直下透脫者。只為根性太
0922c07: 利知見太多。見宗師纔開口動舌。早一時會
0922c08: 了也。以故返不如鈍根者。無許多惡知惡覺。
0922c09: 驀地於一機一境上一言一句下撞發。便是
0922c10: 達磨大師出頭來。用盡百種神通。也奈何他
0922c11: 不得。只為他無道理可障。利根者返被利根
0922c12: 所障。不能得啐地便折。嚗地便破。假饒於
0922c13: 聰明知解上學得。於自己本分事上。轉不得
0922c14: 力。所以南泉和尚云。近日禪師太多。覓箇
0922c15: 癡鈍人不可得。章敬和尚曰。至理亡言。時
0922c16: 人不悉。彊習他事。以為功能。不知自性元
0922c17: 非塵境。是箇微妙大解脫門。所有鑑覺不染
0922c18: 不礙。如是光明未曾休廢。曩劫至今固無變
0922c19: 易。猶如日輪遠近斯照。雖及眾色。不與一
0922c20: 切和合。靈燭妙明非假鍛鍊。為不了故取於
0922c21: 物象。但如目妄起空華。徒自疲勞枉經劫
0922c22: 數。若能返照。無第二人。舉措施為不虧實
0922c23: 相。左右自言根鈍。試如此返照看。能知鈍者
0922c24: 還鈍也無。若不回光返照。只守鈍根更生煩
0922c25: 惱。乃是向幻妄上重增幻妄。空華上更添空
0922c26: 華也。但相聽能知根性鈍者。決定不鈍。雖不
0922c27: 得守著這箇鈍底。然亦不得捨這箇鈍底
0922c28: 參。取捨利鈍在人不在心。此心與三世諸佛
0922c29: 一體無二。若有二則法不平等矣。受教傳心
0923a01: 但為虛妄。求真覓實轉見參差。但知得一體
0923a02: 無二之心。決定不在利鈍取捨之間。則便當
0923a03: 見月亡指直下一刀兩段。若更遲疑思前算
0923a04: 後。則乃是空拳指上生實解。根境法中虛
0923a05: 怪。於陰界中妄自囚執無有了時。近年以來
0923a06: 有一種邪師。說默照禪。教人十二時中是事
0923a07: 莫管。休去歇云。不得做聲。恐落今時。往往
0923a08: 士大夫。為聰明利根所使者。多是厭惡鬧處。
0923a09: 乍被邪師輩指令靜坐。見省力。便以為是。
0923a10: 更不求妙悟。只以默然為極則。某不惜口業。
0923a11: 力救此弊。今稍有知非者。願公只向疑情不
0923a12: 破處參。行住坐臥不得放捨。僧問趙州。狗
0923a13: 子還有佛性也無。州云無。這一字子。便是
0923a14: 箇破生死疑心底刀子也。這刀子柄。只在
0923a15: 當人手中。教別人下手不得。須是自家下手
0923a16: 始得。若捨得性命。方肯自下手。若捨性命
0923a17: 不得。且只管在疑不破處崖將去。驀然自肯
0923a18: 捨命一下便了。那時方信靜時便是鬧時底。
0923a19: 鬧時便是靜時底。語時便是默時底。默時便
0923a20: 是語時底。不著問人。亦自然不受邪師胡說
0923a21: 亂道也。至禱至禱。昔朱世英。嘗以書問雲
0923a22: 菴真淨和尚云。佛法至妙。日用如何用心。
0923a23: 如何體究。望慈悲指示。真淨曰。佛法至妙無
0923a24: 二但未至於妙。則互有長短。苟至於妙。則
0923a25: 悟心之人。如實知自心究竟本來成佛。如實
0923a26: 自在。如實安樂如實解脫。如實清淨。而日
0923a27: 用唯用自心。自心變化把得便用。莫問是之
0923a28: 與非。擬心思量早不是也。不擬心一一天真。
0923a29: 一一明妙。一一如蓮華不著水。心清淨超於
0923b01: 彼。所以迷自心故作眾生。悟自心故成佛。而
0923b02: 眾生即佛。佛即眾生。由迷悟故有彼此也。如
0923b03: 今學道人。多不信自心。不悟自心。不得自
0923b04: 心明妙受用。不得自心安樂解脫。心外妄有
0923b05: 禪道。妄立奇特。妄生取捨。縱修行落外道
0923b06: 二乘禪寂斷見境界。所謂修行恐落斷常坑。
0923b07: 其斷見者。斷滅＋（）【甲】滅滅自心本妙明性。一向心外
0923b08: 著空滯禪寂。常見者。不悟一切法空。執著
0923b09: 世間諸有為法。以為究竟也。邪師輩。教士大
0923b10: 夫攝心靜坐。事事莫管。休去歇去。豈不是
0923b11: 將心休心將心歇心將心用心。若如此修行。
0923b12: 如何不落外道二乘禪寂斷見境界。如何顯
0923b13: 得自心明妙受用究竟安樂如實清淨解脫變
0923b14: 化之妙。須是當人自見得自悟得。自然不被
0923b15: 古人言句轉。而能轉得古人言句。如清淨摩
0923b16: 尼寶珠置泥潦之中。經百千歲亦不能染污。
0923b17: 以本體自清淨故。此心亦然。正迷時為塵勞
0923b18: 所惑。而此心體本不曾惑。所謂如蓮華不著
0923b19: 水也。忽若悟得此心本來成佛。究竟自在如
0923b20: 實安樂。種種妙用亦不從外來。為本自具足
0923b21: 故。黃面老子曰。無有定法名阿耨多羅三藐
0923b22: 三菩提。亦無有定法如來可說。若確定本體
0923b23: 實有恁麼事。又不是也。事不獲已。因迷悟
0923b24: 取捨故。說道理有若干。為未至於妙者。方
0923b25: 便語耳。其實本體亦無若干。請公只恁麼用
0923b26: 心。日用二六時中。不得執生死佛道是有。不
0923b27: 得撥生死佛道歸無。但只看狗子還有佛性
0923b28: 也無。趙州云無。切不可向意根下卜度。不可
0923b29: 向言語上作活計。又不得向開口處承當。又
0923c01: 不得向擊石火閃電光處會。狗子還有佛性
0923c02: 也無。無。但只如此參。亦不得將心待悟待休
0923c03: 歇。若將心待悟待休歇。則轉沒交涉矣。
0923c04: 又。
0923c05: 示諭。自得山野向來書之後。每遇鬧中嚲避
0923c06: 不得處常自點檢。而未有著力工夫。只這嚲
0923c07: 避不得處。便是工夫了也。若更著力點檢。則
0923c08: 又遠矣。昔魏府老華嚴云。佛法在日用處。
0923c09: 行住坐臥處。喫茶喫飯處。語言相問處。所
0923c10: 作所為處。舉心動念。又不是也。正當嚲
0923c11: 避不得處。切忌起心動念作點檢想。祖師云。
0923c12: 分別不生。虛明自照。又龐居士云。日用事無
0923c13: 別。唯吾自偶諧。頭頭非取捨。處處勿張乖。
0923c14: 朱紫誰為號。丘山絕點埃。神通并妙用。運
0923c15: 水及搬柴。又先聖云。但有心分別計較。自
0923c16: 心見量者。悉皆是夢。切記取。嚲避不得時。
0923c17: 不得更擬心。不擬心時一切現成。亦不用理
0923c18: 會利。亦不用理會鈍。總不干他利鈍之事。亦
0923c19: 不干他靜亂之事。正當嚲避不得時。忽然打
0923c20: 失布袋。不覺拊掌大笑矣。記取記取。此事
0923c21: 若用一毫毛工夫取證。則如人以手撮摩虛
0923c22: 空。只益自勞耳。應接時但應接。要得靜坐
0923c23: 但靜坐。坐時不得執著坐底為究竟。今時邪
0923c24: 師輩。多以默照靜坐為究竟法。疑誤後昆。
0923c25: 山野不怕結怨。力詆之。以報佛恩。救末法
0923c26: 之弊也。
0923c27: 答趙待制道夫
0923c28: 示諭。一一備悉。佛言。有心者皆得作佛。此心
0923c29: 非世間塵勞妄想心。謂發無上大菩提心。若
0924a01: 有是心。無不成佛者。士大夫學道。多自作障
0924a02: 難。為無決定信故也。佛又言。信為道元功德
0924a03: 母。長養一切諸善法。斷除疑網出愛流。開
0924a04: 示涅槃無上道。又云。信能增長智功德。信
0924a05: 能必到如來地。示諭。鈍根未能悟徹。且種佛
0924a06: 種子於心田。此語雖淺近。然亦深遠。但辦
0924a07: 肯心。必不相賺。今時學道之士。往往緩處
0924a08: 急。急處放緩。龐公云。一朝蛇入布襠。
0924a09: 試問宗師甚時節。昨日事今日尚有記不得
0924a10: 者。況隔陰事。豈容無忘失耶。決欲今生打
0924a11: 教徹。不疑佛不疑祖。不疑生不疑死。須有
0924a12: 決定信具決定志。念念如救頭然。如此做將
0924a13: 去。打未徹時方始可說根鈍耳。若當下便自
0924a14: 謂。我根鈍不能今生打得徹。且種佛種結緣。
0924a15: 乃是不行欲到。無有是處。（宗）＋杲【宮】，杲＝某【甲】杲宗杲某每為信此道
0924a16: 者說。漸覺得日用二六時中省力處。便是學
0924a17: 佛得力處也。自家得力處。他人知不得。亦拈
0924a18: 出與人看不得。盧行者謂道明上座曰。汝若
0924a19: 返照自己本來面目。密意盡在汝邊是也。密
0924a20: 意者便是日用得力處也。得力處。便是省力
0924a21: 處也。世間塵勞事。拈一放一。無窮無盡。四
0924a22: 威儀內。未嘗相捨。為無始時來與之結得緣
0924a23: 深故也。般若智慧無始時來與之結得緣淺
0924a24: 故也。乍聞知識說著。覺得一似難會。若是
0924a25: 無始時來塵勞緣淺。般若緣深者。有甚難會
0924a26: 處。但深處放教淺。淺處放教深。生處放教
0924a27: 熟。熟處放教生。纔覺思量塵勞事時。不用
0924a28: 著力排遣。只就思量處。輕輕撥轉話頭。省
0924a29: 無限力。亦得無限力。請公只如此崖將去。莫
0924b01: 存心等悟。忽地自悟去。參政公想日日相會。
0924b02: 除圍碁外。還曾與說著這般事否。若只圍碁。
0924b03: 不曾說著這般事。只就黑白未分處。掀了盤
0924b04: 撒了子。問他索取那一著。若索不得。是真
0924b05: 箇鈍根漢。姑置是事。
0924b06: 答許司理壽源
0924b07: 黃面老子曰。信為道元功德母。長養一切諸
0924b08: 善法。又云。信能增長智功德。信能必到如
0924b09: 來地。欲行千里一步為初。十地菩薩斷障證
0924b10: 法門。初從十信而入。然後登法雲地。而成正
0924b11: 覺。初歡喜地因信而生歡喜故也。若決定
0924b12: 起脊梁骨。要做世出世間沒量漢。須是箇生
0924b13: 鐵鑄就底方了得。若半明半暗半信半不信。
0924b14: 決定了不得。此事無人情。不可傳授。須是
0924b15: 自家省發始有趣向分。若取他人口頭辦。永
0924b16: 劫無有歇時。千萬十二時中。莫令空過。逐日
0924b17: 起來應用處。圓陀陀地與釋迦達磨無少異
0924b18: 自是當人見不徹透不過。全身跳在聲色裏。
0924b19: 向裏許求出頭。轉沒交涉矣。此事亦不在
0924b20: 久參知識遍歷叢林而後了得。而今有多少
0924b21: 在叢林頭白齒黃了不得底。又有多少乍入
0924b22: 叢林一撥便轉千了百當底。發心有先後。悟
0924b23: 時無先後。昔李文和都尉參石門慈照。一句
0924b24: 下承當。便千了百當。有偈呈慈照云。學
0924b25: 道須是鐵漢。著手心頭便判。直取無上菩提。
0924b26: 一切是非莫管。但從下崖將去死便休。不
0924b27: 要念後思前。亦不要生煩惱。煩惱則障道也。
0924b28: 祝祝。
0924b29: 又。
0924c01: 左右具正信立正志。此乃成佛作祖基本也。
0924c02: 山野因以湛然名公道號。如水之湛然不動。
0924c03: 則虛明自照。不勞心力。世間出世間法。不離
0924c04: 湛然。無纖毫透漏。只以此印。於一切處印
0924c05: 定。無是無不是。一一解脫一一明妙一一實
0924c06: 頭。用時亦湛然。不用時亦湛然。祖師云。但
0924c07: 有心分別計較。自心見量者。悉皆是夢。若心
0924c08: 識寂滅無一動念處。是名正覺。覺既正。則於
0924c09: 日用二六時中。見色聞聲。嗅香了味。覺觸知
0924c10: 法。行住坐臥。語默動靜。無不湛然。亦自不作
0924c11: 顛倒想。有想無想悉皆清淨。既得清淨。動時
0924c12: 顯湛然之用。不動時歸湛然之體。體用雖殊。
0924c13: 而湛然則一也。如析栴檀片片皆栴檀。今時
0924c14: 有一種杜撰漢。自己跟下不實。只管教人
0924c15: 攝心靜坐。坐教絕氣息。此輩名為真可憐愍。
0924c16: 請公只恁麼做工夫。山野雖然如此指示公。
0924c17: 真不得已耳。若實有恁麼做工夫底事。即是
0924c18: 污染公矣。此心無有實體。如何硬收攝得住。
0924c19: 擬收攝向甚處安著。既無安著處。則無時無
0924c20: 節。無古無今。無凡無聖。無得無失。無靜無
0924c21: 亂。無生無死。亦無湛然之名。亦無湛然之體。
0924c22: 亦無湛然之用。亦無恁麼說湛然者。亦無恁
0924c23: 麼受湛然說者。若如是見得徹去。徑山亦不
0924c24: 虛作此號。左右亦不虛受此號。如何如何。次頁[01]不分卷【甲】次頁[01]不分卷【甲】
0924c25: 大慧普覺禪師書卷第二十六
