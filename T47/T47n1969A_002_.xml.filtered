0165a09: 
0165a10: 樂邦文類卷第二
0165a11: 
0165a12: 四明石芝沙門宗曉編次
0165a13: （序跋…克已）三百八十一字∞（文十…有嚴）三百十三字【甲】（序跋…克已）三百八十一字∞（文十…有嚴）三百十三字【甲】序跋三十二家
0165a14: 念佛三昧詩序　圓悟法師　慧遠
0165a15: 觀無量壽佛經疏序　智者禪＝大【甲】禪大師
0165a16: 阿彌陀經通讚疏序　慈恩法師　窺基
0165a17: 阿彌陀經疏序　孤山法師　智圓
0165a18: 阿彌陀經新疏序　淨覺法師　仁岳
0165a19: 觀無量壽佛經序　慈覺禪師　宗頤
0165a20: 阿彌陀經勸持序　慈雲懺主　遵式
0165a21: 往生西方略傳序　同前
0165a22: 往生淨土懺願儀序　同前
0165a23: 往生決疑行願二門序　同前
0165a24: 淨土往生傳敘　飛山禪師　戒珠
0165a25: 念佛三昧寶王論序　草堂法師　飛錫
0165a26: 華嚴念佛三昧無盡燈　圓澄法師　義和
0165a27: 無盡燈後跋　參政范　成大
0165a28: 淨業禮懺儀序　大智律師　元照
0165a29: 觀經九品圖後序　同前
0165b01: 淨土十疑論序　提刑楊　傑
0165b02: 淨土十疑論跋　待制陳　瓘
0165b03: 直指淨土決疑集序　提刑楊　傑
0165b04: 龍舒淨土文序　狀元張　孝祥
0165b05: 龍舒淨土文跋　大慧禪師　宗杲
0165b06: 淨土寶珠集序　侍郎王　古
0165b07: 四十八願後序　慧覺法師　齊玉
0165b08: 淨土警策序　吳興法師　元
0165b09: 淨土自信錄序　無功叟王　闐
0165b10: 修行淨土法門後序　侍郎莫　仲珪
0165b11: 明師勝地論跋　獨醒居士林　鎬
0165b12: 寶城易記錄序　待制陳　瓘
0165b13: 遠法師齋忌禮文序　正言沈　濬
0165b14: 稱讚淨土海眾詩序　府判方　楶
0165b15: 西歸蓮社序　月堂法師　惠詢
0165b16: 刊往生行願略傳序　鎧菴居士吳克己巳
0165b17: （序跋…克已）三百八十一字∞（文十…有嚴）三百十三字【甲】（序跋…克已）三百八十一字∞（文十…有嚴）三百十三字【甲】文十三＝二【甲】三二家
0165b18: 廬山白蓮社誓文　晉逸士劉　遺民
0165b19: 東海若　唐禮部柳　子厚
0165b20: 東海若跋　文忠公蘇　軾
0165b21: 東海若跋　橘洲禪師　寶曇
0165b22: 〔弔武…愈〕十二字－【甲】弔武侍畫佛文　唐文公韓　愈
0165b23: 結社法集　通慧僧錄　贊寧
0165b24: 蓮華勝會錄文　慈覺禪師　宗
0165b25: 念佛防退方便文　同前
0165b26: 念佛迴向發願文　同前
0165b27: 念佛懺悔發願文　慈雲懺主　遵式
0165b28: 結蓮社普勸文　總管張　
0165b29: 西資社同誓文　證通法師　師友
0165c01: 往生淨土十願文　桐江法師　擇瑛
0165c02: 讚十七首
0165c03: 金銀泥畫淨土變相〔讚〕－【甲】讚　唐翰林李　白
0165c04: 繡西方淨土讚　唐侍郎白　居易
0165c05: 繡阿彌陀佛讚　同前
0165c06: 西方淨土讚　孤山法師　智圓
0165c07: 無量壽佛讚　大智律師　元照
0165c08: 畫阿彌陀像讚　文忠公蘇　軾
0165c09: 李伯時畫彌陀讚　寂音禪師　惠洪
0165c10: 安樂國讚三十章　提刑楊　傑
0165c11: 善導彌陀道場讚　同前
0165c12: 白蓮咸教主真讚　同前
0165c13: （（放禪…堅））十二字＝（（懷玉禪師讚郡守懷然））十字【甲】（（傚放禪…堅））十二字＝（（懷玉禪師讚郡守懷然））十字【甲】傚禪月作遠公詠　太史黃　庭堅懷玉禪師讚郡守懷然
0165c14: 遠法師贊＝讚【甲】＊贊讚　給事程　俱
0165c15: 劉遺民贊讚　同前
0165c16: 陶靖節贊讚　同前
0165c17: 謝康樂贊讚　同前
0165c18: 陸道士贊讚　同前
0165c19: 臨行自餞　樝菴法師　有嚴
0165c20: 念字前行甲本有序跋三十二家六字，甲本自念佛三昧詩序至刊往生行願略傳序與自廬山白蓮社誓文至臨行自餞倒置，cf. p. 176a [01]念佛三昧詩序廬山法師慧遠
0165c21: 序曰。念佛三昧者何。思專想寂之謂。思專則
0165c22: 志一不撓。想寂則氣虛神朗。氣虛則智恬其
0165c23: 照。神朗則無幽不徹。斯二乃是自然之玄符。
0165c24: 會一而致用也。是故靖恭閑＝間【甲】閑間宇而感物通靈。
0165c25: 御心唯正。動而入微。此假修以凝神。積習以
0165c26: 移性。猶或若茲。況夫尸居坐忘。冥懷至極。智
0165c27: 落宇宙。而闇蹈大方者哉。請言其始。菩薩初
0165c28: 登道位。甫窺玄門。體寂無為。而無弗為。及
0165c29: 其神變也。則令修短葺常度巨細互相違。三
0166a01: 光迴景以移照。天地卷而入懷矣。又諸三昧
0166a02: 其名甚眾。功高易進。念佛為先。窮玄極寂。尊
0166a03: 號如來。神體合變。應不以方。故今＝令【甲】今令入斯定
0166a04: 者。昧然忘知。即所緣以成鑒。鑒明則內照交
0166a05: 映。而色象生焉。非耳目之所暨而聞見行焉。
0166a06: 於是夫淵凝虛鏡之體。則悟靈相湛一清
0166a07: 明。自然察玄音之叩。心聽則塵累每消。滯情
0166a08: 融朗。非天下之至妙。孰能與於此。以茲而
0166a09: 觀。一覿之感。乃發久習之深覆。豁昏俗之重
0166a10: 迷。若匹夫眾定之所緣。故不得語＝與【甲】語與其優劣。居
0166a11: 可知也。是以奉誠諸賢。咸思一揆之契咸＝感【甲】咸感寸
0166a12: 陰之頹景。懼來儲之未積。於是洗心法堂。整
0166a13: 衿清向。夜分忘寢。夙霄惟勤。庶夫貞詣之功。
0166a14: 以通三乘之志。臨津濟物。與九流而同往。仰
0166a15: 援超步。拔茆之興。俯引約進。秉策其後。以覽
0166a16: 眾篇之揮翰。豈徒文詠而已哉廬山集。又載王喬之念佛三昧詩。見
0166a17: 下第五卷。
0166a18: 　　觀無量壽佛經疏序天台智者大師
0166a19: 夫樂邦之與苦域。金寶之與泥沙。胎獄之望
0166a20: 華池。棘林之比瓊樹。誠由心分垢淨。見兩土
0166a21: 之升沈。行開善惡。二方之妙。喻形端則
0166a22: 影直。源濁則流昏。故知。欲生極樂國土。必
0166a23: 修十六妙觀。願見彌陀世尊。要行三種淨業。
0166a24: 然化因事漸。教藉緣興。是以闍王殺逆。韋提
0166a25: 哀請。大聖垂慈。乘機演法。曜玉相而流彩。
0166a26: 聳珍臺而顯瑞。雖廣示珍域。而宗歸安養。使
0166a27: 末俗＝法【甲】俗法有緣遵斯妙觀。落日懸鼓。用標送想之
0166a28: 方。大水結水。實表璃之地。風吟寶葉。共天
0166a29: 樂而同繁。波動金渠。將契經而合響。觀肉髻
0166b01: 而瞻侍者。念毫相而如來。及其瞑目告終。
0166b02: 上珍臺而高踊。文成印壞。坐金蓮而化生。隨
0166b03: 三輩而橫截。越五苦而長騖。可謂微行妙觀
0166b04: 至道要術者哉。
0166b05: 此經心觀為宗。實相為體。所言佛說觀無量
0166b06: 壽佛者。佛是所觀勝境。舉正報以收依果。述
0166b07: 化主以包徒眾。觀雖十六。言佛便周。故云佛
0166b08: 說觀無量壽佛。經者訓法訓常。由聖人金口
0166b09: 故。
0166b10: 　　阿彌陀經通贊疏序慈恩法師窺基
0166b11: 詳夫理絕眾詮。豈三乘之可攝。智圓萬德。非
0166b12: 十地以能觀。布慈雲而廕四生洒＝灑【甲】洒灑法雨而津
0166b13: 九有。由是降神兜率。誕跡迦維。厭欲樂於王
0166b14: 宮。獲真常於覺樹。良以群生業惑魔黨增強。
0166b15: 騰苦海以闢三途。溺慈舟而吞萬善。是以高
0166b16: 張教網。直指淨方。是入聖之玄門。乃超凡之
0166b17: 妙躅。十重淨土。約地位以等差。九品蓮臺。
0166b18: 契根宜之次第。大矣哉。＝迴【甲】迴拋空有之門。獨
0166b19: 斷常之表。佛者覺道已圓。說者慈心演法。
0166b20: 阿彌陀者。無量壽也。經者常法攝貫也。常則
0166b21: 百王不易。法則千代同規。攝則包括眾詮。貫
0166b22: 者＝則【甲】者則通連妙理。故云佛說阿彌陀經也。
0166b23: 　　阿彌陀經疏序孤山法師智圓
0166b24: 夫心性之為體也。明乎靜乎一而已矣。無凡
0166b25: 聖焉。無依正焉。無延促焉。無淨穢焉。及其
0166b26: 感物隨緣而變。則為六凡焉。為三＝四【甲】三四聖焉。有
0166b27: 依焉有正焉。依正既作。則身壽有延促矣。國
0166b28: 土有淨穢矣。吾佛大聖人。得明靜之一者也。
0166b29: 乃假道於慈。託宿於悲。將欲歐群迷使復其
0166c01: 本。於是乎。無身而示身。無土而示土。延其壽
0166c02: 淨其土俾其忻。促其壽穢其土俾其厭。既忻
0166c03: 且厭。則漸誘之策行矣。是故釋迦現有量而
0166c04: 取穢土。非欲其厭耶。彌陀現無量而取淨土。
0166c05: 非欲其忻乎。此則折之。彼則攝之。使其復本
0166c06: 而達性耳。故淨名曰。隨所調伏眾生而取佛
0166c07: 土者。其是之謂乎。雖寶樓金池為悅目之翫。
0166c08: 而非惑蕩之色。而能達唯心無境矣。雖風樹
0166c09: 鳥聲有入耳之娛。而非惉懘之音。而能念三
0166c10: 寶有歸矣。夫如是則復乎明靜之體者。如轉
0166c11: 掌耳。經云。眾生生者皆是阿鞞跋致是也。大
0166c12: 矣哉。聖人之善權也如此。是故群經森列。而
0166c13: 偏讚淨方。其有旨哉。佛說阿彌陀經者。其偏
0166c14: 讚之謂歟。吾愛其辭簡而理明其文約而事
0166c15: 備。足可以誘弱喪而係＝擊【甲】係擊童蒙焉。於是約龍樹
0166c16: 之宗。準智者之說。依經辨＝辯【甲】辨辯理。為之義疏。若
0166c17: 極深研幾。則吾豈敢。庶乎有助於真風。為益
0166c18: 於後昆爾。
0166c19: 　　阿彌陀經新疏序淨覺法師仁岳
0166c20: 或曰。虛空無涯。世界無量。其間有凡有聖。
0166c21: 有淨有穢。何為其然乎。曰妄念而然也。真則
0166c22: 不然。諸佛證真。空界殞裂。至論應化身土之
0166c23: 事。亦隨眾生妄念所感。蓋使夫革凡成聖捨
0166c24: 穢趣＝取【甲】趣取淨。然後純純乎。如諸佛之證也。噫眾
0166c25: 生之妄也久矣。故我佛能仁氏起無緣慈悲。
0166c26: 出堪忍世界。以若干方便。開諸度門。繇是五
0166c27: 時設教。三乘授道。雖頓漸不同。同歸于＝於【甲】下同于於理。
0166c28: 其有我佛未度。而度在他佛者。則曰補處之
0166c29: 有慈氏。極樂之有彌陀。乃至十方淨佛國土。
0167a01: 示若鏡像。導如津梁。隨其所應。利有攸往。然
0167a02: 而補處雖近。十方俱遠。諸大乘經。莫不稱讚
0167a03: 乎極樂為最彌陀為勝。依正既異。壽命且長。
0167a04: 眾生信而願生者多矣。神化之蹟粲在群藉。
0167a05: 佛言。將來法滅。唯留無量壽經。住世百年。
0167a06: 天台云。當知。彼佛於此惡世。偏有緣爾。茲經
0167a07: 也。始慈恩法師有譔釋。復有疏本。亦題基
0167a08: 公之名。相傳云。此無名師。假託而行也。校其
0167a09: 文旨。實大同而小別。洎孤山中庸子章句後
0167a10: 出。盛傳于時。以病中援毫。詞簡義略。凡用
0167a11: 敷訓。似未盡於方等之詮乎。走＝岳【甲】走岳不敏探智者
0167a12: 之教。頗歷歲紀。常欲以一家法要并淨土諸
0167a13: 說覆述斯文。竊避人之多忌。未果所志。年逼
0167a14: 耳順。退藏故園。伏念玉泉報恩。九旬揮於犀
0167a15: 柄。圭思孝七月薦於蘭盆。緬挹清芬遂獲
0167a16: 操染。卷成析為上下。以新疏目之。別舊章也。
0167a17: 若乃言之無文。吾何敢以前說並駕。或言下
0167a18: 之理粗通大方。亦所不讓云。
0167a19: 　　觀無量壽佛經序慈覺禪師宗頤
0167a20: 夫正遍知海。從心想生。諸佛世界。隨心淨土。
0167a21: 然則彌陀至聖不隔下凡。極樂雖遙。豈離方
0167a22: 寸。所以念佛而即得見佛。求生而遂能往生。
0167a23: 觀無量壽經者。以法界心照實相境。三種淨
0167a24: 業。明法行之正因。十六妙觀。為寂照之方
0167a25: 便。法身與化身隨量。依報與正報齊觀。是以
0167a26: 韋提希豁然大悟。授記往生。佛世尊親受
0167a27: 持。廣說斯事。經傳此土。人罕流通。不有圓
0167a28: 機。誰陳法施。常山比丘瓊安等。憫眾生之日
0167a29: 用不出塵勞。嗟妙境之無邊。願為鄉導。同心
0167b01: 鏤板。庶廣受持。非勢至之同倫。即遠公之舊
0167b02: 社。聊伸序引。普告未聞。
0167b03: 阿彌陀經勸持序慈雲懺主遵式
0167b04: 此經文句雖約。與大本意同。上聖赴緣。廣略
0167b05: 異耳。依正主伴。於是備焉。願行方軌。有加諸
0167b06: 說辭簡義博諷易功多。良在茲矣。初則廣讚
0167b07: 依正。引物忻求。次則六方引同訓勉生信。三
0167b08: 則舉難況易。使聞者知歸。第一廣讚依正者。
0167b09: 初讚次勸修願行。佛告長老下。標立所讚。彼
0167b10: 土何故名為極樂下。先讚依果。即珠網麗天。
0167b11: 瓊林矗地一。池流八德。蓮吐四光二。天樂韻於
0167b12: 六時。＝祴【甲】祴華散於億剎三。他＝化【甲】他化禽演於道品。風樹
0167b13: 傳於法音四。舍利弗於意下。廣讚正報。先讚
0167b14: 化主。相好八萬。舉光明以遍收。功德喻沙。言
0167b15: 壽命以統括。成佛十劫。簡過未以釋疑已上化主又
0167b16: 舍利弗下。讚眷屬。聲聞雖眾。皆發大心。菩薩
0167b17: 云多。率居補處。生者咸歸於定聚。趣途即預
0167b18: 於阿鞞已上眷屬次眾生聞者下。勸修願行。先願。
0167b19: 次不可以少善根下修行一日等者。正在用心
0167b20: 之厚薄。不在責時之久近。宜遵一心不亂。其
0167b21: 人臨命終下。明得果。我見是利下結勸。次如
0167b22: 我今者下。第二六方引同訓勉生信。先引同。
0167b23: 次於汝意下勸信。亦是勸持。如我今者下。第
0167b24: 三舉難況易。五濁得道為難。淨土修行則易。
0167b25: 並如文請。先熟尋節段。然後誦文。則起盡有
0167b26: 倫。功不虛棄。如或清晨靜夜。收視聽以端居。
0167b27: 口誦心游。蕩神明於幽極。氛累斯滌。淨境弗
0167b28: 迷。廣舌勸持。豈不然也。
0167b29: 往生西方略傳序同前
0167c01: 維西方淨土者。瓊林寶網珠閣瑤池。超倍剎
0167c02: 於玉毫。耀千光於沙界。諸佛同讚。群賢所宗。
0167c03: 遍告＝吉【甲】告吉曼殊咸願生乎其國。天親彌勒。皆誓往
0167c04: 於彼方。大聖尚然。況常徒者也。至若散因定
0167c05: 業少善多福。截五道而長騖。睠九品以高升。
0167c06: 直到薩雲無復退轉。故彼佛本願云。設我得
0167c07: 佛。十方眾生。至心信樂。欲生我國。乃至十
0167c08: 念。若不生者。不取正覺。唯除五逆誹謗正法
0167c09: 五逆者。出佛身血。破和合僧。殺阿羅漢。殺父。殺母也今既幸無逆罪。不謗
0167c10: 大乘。豈有願求而不遂也。況復十六觀云。下
0167c11: 品下生者。具足諸罪。四重五逆謗方等法地
0167c12: 獄火現。十念稱佛。地獄猛火。化為涼風。即生
0167c13: 彼土。斯則又許逆罪之輩十念得生。況無此
0167c14: 罪者乎。推此而言。宜各自信。凡願生者。無不
0167c15: 遂心。故天台智者臨終讚曰。四十八願。莊嚴
0167c16: 淨土。華池寶樹。易往無人。火車相現。一念改
0167c17: 悔。尚得往生。況戒定熏修。淨行道力實不唐
0167c18: 捐。又本願云。十方眾生。聞我名號。繫念我
0167c19: 國。迴向欲生。若不果遂者。誓不成佛。又應校
0167c20: 量業行久近者。十念信樂。尚生彼國。況復一
0167c21: 日信樂者。況復一月一年一生而信樂者耶。
0167c22: 又應校量滅罪輕重者。一念滅八十億劫生
0167c23: 死重罪重罪者。即前五逆也一念稱佛滅罪既爾。況復十
0167c24: 念所滅罪耶。況復一日一月一年一生念佛所
0167c25: 滅罪耶。重逆尚滅。況輕罪乎。又應校量念佛
0167c26: 功德比餘善根優劣之相者。經云。若人以四
0167c27: 事極好之物。供養三千大千世界滿中阿羅
0167c28: 漢辟支聖人。所得福德。不如有人一合掌。一
0167c29: 稱南無佛陀。如彼大千聖福。假使百分千分
0168a01: 百千億分。算數譬喻皆所不及。一稱佛名者功
0168a02: 德無量。一稱佛名功德尚爾。況復十念佛者。
0168a03: 況復一日一月一年一生。念阿彌陀佛者所
0168a04: 得功德耶。復次應知。念佛之人。現世安隱。
0168a05: 眾聖守護。離諸災厄。且近校量今時風俗。競
0168a06: 祭鬼神。求其福祐。望得安隱。信邪殺命。造
0168a07: 罪結冤。必無福慶而可利人。虛招來生地獄
0168a08: 罪報。易曰。積不善之家。必有餘殃。殺生害
0168a09: 命。祖承祭法。非一朝一夕。豈非積不善耶。殃
0168a10: 咎何疑也。若言殺生非不善者。古今帝王。何
0168a11: 故仁慈化世。勝殘去殺。禽魚遂性。令登壽域。
0168a12: 咸稱善耶。然祭祀之法。天竺韋陀支那祀典。
0168a13: 既未逃於世論。真誘俗之權方。周公雖稱事
0168a14: 神。不達彙征之道。仲尼焉能事鬼。蓋迷六趣
0168a15: 之源。老氏經既混於九流。莊子未移於百氏。
0168a16: 惟釋宗所辨。曲盡其理。天趣在上。人居其次。
0168a17: 修羅處中。鬼畜斯下。今以人事鬼。其猶俛首
0168a18: 就足抑君奉民。何逆之甚也。又鬼有邪力。事
0168a19: 之既久。物黨方類。死墮其中。世其迷哉。且三
0168a20: 界大師萬德慈父。歸之者罪滅。尚之者福生。
0168a21: 諸經具說。若能暫歸三寶。受持一佛名者。現
0168a22: 世當獲十種勝利。一者晝夜常得一切諸天
0168a23: 大力神將。河沙眷屬隱形守護。二者常得二
0168a24: 十五大菩薩。如觀世音等。及一切菩薩常隨
0168a25: 守護。三者常為諸佛晝夜護念。阿彌陀佛常
0168a26: 放光明。攝受此人。四者一切惡鬼。若夜叉若
0168a27: 羅剎。皆不能害。一切毒蛇毒龍毒藥。悉不能
0168a28: 中。五者一切火難水難。冤賊刀箭。牢獄枷
0168a29: 柚＝杻【甲】柚杻。橫死枉死。悉皆不受。六者先所作罪皆悉
0168b01: 消滅。所殺冤命。彼蒙解脫。更無執對。七者夜
0168b02: 夢正直。或復夢見阿彌陀佛勝妙色像。八者
0168b03: 心常歡喜。顏色光澤。氣力充盛。所作吉利。
0168b04: 九者常為一切世間人民。恭敬供養。歡喜禮
0168b05: 拜。猶如敬佛。十者命終之時。心無怖畏。正
0168b06: 念歡喜。現前得見阿彌陀佛。及諸聖眾。持金
0168b07: 蓮臺。接引往生西方淨土。盡未來際。受勝妙
0168b08: 樂。諸有智人。請觀念佛。所獲現世福利功德。
0168b09: 豈同世人祠祀之法。現無福利未來受苦耶。
0168b10: 又復當信一切大乘經典。皆讚西方莊嚴淨
0168b11: 土勸令往生。若華嚴方等般若法華涅槃。諸
0168b12: 部諸經。皆示行相。及讚功德。又諸菩薩天親
0168b13: 龍樹。皆各造論稱讚淨土。又此方諸法師禪
0168b14: 師。各造論著疏。光讚西方。道安法師往生論
0168b15: 六卷。慧遠法師造觀經疏一卷。天台智者造
0168b16: 十疑論觀經疏彌陀經疏。各一卷。道綽禪師
0168b17: 撰安樂集三卷。善導和尚。立五會教勸人念
0168b18: 佛。造觀經疏一卷二十四讚六時禮文各一
0168b19: 卷。懷感法師。得念佛三昧造決疑論七卷。慈
0168b20: 愍三藏。撰淨土慈悲集三卷。慈恩法師。造彌
0168b21: 陀經疏二卷。鎮國沙門澄觀。造觀經疏一卷。
0168b22: 有誰聞此眾聖稱楊＝揚【甲】楊揚誘勸往生。而不信樂。除
0168b23: 彼不肖人癡瞑無智者。斯更復引自古及今。
0168b24: 西天東夏道俗士女。往生高人三十三條顯
0168b25: 驗之事。具示將來諸有賢達。願共往生云也。
0168b26: 往生淨土懺願儀序同前
0168b27: 原其諸佛憫物迷盲。設多方便而引取之。但
0168b28: 唯安養淨業。捷直可修。諸大乘經。皆啟斯要。
0168b29: 十方諸佛。無不稱美者也。若比丘四眾及善
0168c01: 男女諸根缺具者。欲得速破無明諸闇。欲得
0168c02: 永滅五逆十惡犯禁重罪及餘輕過。當修此
0168c03: 法。欲得還復清淨大小戒律。現前得念佛三
0168c04: 昧。及能具足一切菩薩諸波羅蜜門者。當學
0168c05: 此法。欲得臨終離諸怖畏。身心安快喜悅如
0168c06: 歸。光照室宅。異香音樂。阿彌陀佛觀音勢
0168c07: 至。現在其前。送紫金臺。授手接引。五道橫
0168c08: 截。九品長騖。謝去熱惱。安息清涼。初離塵
0168c09: 勞。便至不退。不歷長劫。即得無生者。當學
0168c10: 是法。欲修少法而感妙報。十方諸佛俱時稱
0168c11: 讚。現前授記。一念供養無央數佛。即還本國。
0168c12: 與彌陀坐食。觀音議論。勢至行步。眼耳洞
0168c13: 視徹聞。身量無際。飛空自在。宿命了了。遍見
0168c14: 五道如鏡面像。念念證入無盡三昧。如是稱
0168c15: 述。不可窮盡。應當修習此之勝法。如所說者。
0168c16: 皆實不虛。十方諸佛。出廣長舌。稱美此事。以
0168c17: 示不妄。我等云何敢不信佛。今取淨土眾經
0168c18: 立此行法。若欲廣知。尋經補益。
0168c19: 往生決疑行願二門序同前
0168c20: 維安養寶剎。大覺攸贊。三輩高升。夕孕金
0168c21: 華。列宿猶暫＝慚【甲】暫慚於海滴。晨游玉沼。世燈彊喻
0168c22: 於河沙。良以。十方爰來。四生利往。雖騰光而
0168c23: 普示。終稽首而偏求。故其竺國皇州自今觀
0168c24: 古。彼則鉅賢至聖。咸舒藻以為盟。此則覺德
0168c25: 鴻儒。盡摛毫而作誓。自茲迴向綿續。唱和相
0168c26: 尋。誠為道德之通衢常樂之直濟者也。但世
0168c27: 多創染割截。未識方隅。忽遇問津。靡暫濫吹。
0168c28: 或攘臂排為小教。或大笑斥作權乘。以其言
0168c29: 既反經。人惑常典。易不云乎。居其室出其言
0169a01: 不善。則千里之外違之。況其邇者乎。遂輒述
0169a02: 往生淨土決疑行願二門。詞愧不文。理存或
0169a03: 當。視菽麥而且辨。挹涇渭而永＝俄【甲】永俄分。翦伊蘭
0169a04: 之臭林。植栴＝旃【甲】栴旃檀之香幹。信解行願。原始要
0169a05: 終。不數千言而能備舉者。實茲二門矣。
0169a06: 淨土往生傳敘飛山禪師戒珠
0169a07: 給孤園中聖賢之眾畢集。是時眾無一詞之
0169a08: 請。如來遽然而告曰。過是西方十萬億國有
0169a09: 淨土焉。其土廣博。百寶成焉。又曰。眾生思
0169a10: 焉念焉。求而以生者。皆如願焉。說者曰。十二
0169a11: 分教以羅萬有。此乃無問自說之一分也。其
0169a12: 義猶何。猶母之拊嬰兒不俟其請。但欲顧其
0169a13: 手足乳而哺之。腹而擁之也。然如來捨兜率
0169a14: 降迦維。其說法者五十年。流慈振毓。隨機有
0169a15: 授。其間龍天釋梵聲聞緣覺大菩薩眾。棄頭
0169a16: 目捐髓腦。外於國城珍寶。殷勤三請者非一。
0169a17: 如來或辭或默。止止而不說者有之。至是而
0169a18: 乃自說。誠悲五濁異生流浪而不息者長劫。
0169a19: 夫將厭五濁。期生于淨土。必在乎專念。念言
0169a20: 之至以繫乎想十六觀。所以第資焉。經稱諸
0169a21: 佛正遍知海從心想生。其故何哉。明其始也。
0169a22: 舉其漸之之謂也。行始於有修。智始於有習。
0169a23: 無上極果。以始于深心。深心者。確乎其不可
0169a24: 拔者也。故一念轉三塗之苦。十念階九品之
0169a25: 華。此雖大乘方等諸經。皆所互陳而互發。
0169a26: 非止一經言而發之也。漢魏已來翹誠西向
0169a27: ＝蔑【甲】蔑聞其有人者。實以大法初流。經文之未備
0169a28: 矣。西晉時。劉曜寇蕩京雒。僧顯避地江東。始
0169a29: 由三事因願。驟感祥異。然其拳拳之志。以遭
0169b01: 亂世。遺風勝業代或無聞。東晉之末。遠師憩
0169b02: 跡廬阜。其同意法師釋道炳竺道生佛陀耶
0169b03: 舍。洎在家英豪劉遺民雷次宗周續之等。一
0169b04: 百二十有三人。締結方外之游。希風來集。遠
0169b05: 以幻集之期不克以常保。夢游之軀不可以
0169b06: 長存。因指無量壽國。結之遐游。焉其已也。又
0169b07: 言。其國清淨。無三塗無六趣。眾生依向不一生＝二往【甲】一
0169b08: 生二往而生者。寶幢為之前導。金蓮為之受質。於
0169b09: 是相與而有蓮社之稱焉。今之以蓮社云云。
0169b10: 蓋其始也。或時以為淨社。義亦詳矣。自遠而
0169b11: 下。淨土之修益振。故宋有曇弘＝宏【甲】弘宏。齊有慧進。
0169b12: 梁有道珍。李唐之間。悟通識之士。如道綽
0169b13: 善導者。累復有焉。余以像季之餘。值佛遺法。
0169b14: 緬懷淨業。其亦有年。每以前賢事跡散於諸
0169b15: 傳。淪於異代。不得類例相從條然以見。繇是
0169b16: 歷考梁隋而下。慧皎道宣諸師所撰傳記十
0169b17: 有二家。洎大宋通慧大師新傳。且得顯等七
0169b18: 十五人。其傳之作。理或有所暗昧。詞或有所
0169b19: 叢脞。因復修正而發明之。外有鴻業慧明等
0169b20: 六十二人。在其生平想像。至於捨生之際。不
0169b21: 以矚勝相。備之不足起深信。乃無以備之。
0169b22: 後之明哲。或患其所不足。摭而備之者。亦余
0169b23: 之闕有補焉。
0169b24: 念佛三昧寶王論序草堂法師飛錫
0169b25: 客有高信。至吾禪居。前禮致問。辭甚清逸。問
0169b26: 吾曰。修心之人成道捷徑。法華三昧不輕之
0169b27: 行。念佛三昧般舟之宗。僉為無上深妙禪門
0169b28: 者。願聞其致。對曰。吾拱默九峰。與世異營。
0169b29: 天書曲臨。自紫閣山草堂寺。令典千福法華
0169c01: 勝場。向三十年矣。希高扣寂。未有若君之所
0169c02: 問者也。子將涉無生之龍津。欲圖南以鵬舉。
0169c03: 吾不敏也。試論之。今則略開二十門。以明
0169c04: 斯旨耳。
0169c05: 華嚴念佛三昧無盡燈序圓澄法師義和
0169c06: 六道凡夫三乘賢聖。其根本悉是靈明清淨。
0169c07: 一法界心。性覺寶光。各各圓滿。本不名諸佛。
0169c08: 亦不名眾生。但此心靈妙自在。不守自性故
0169c09: 隨迷悟之緣。作業受苦。名曰眾生。修道證
0169c10: 真。遂名諸佛。佛憫眾生顛倒妄想。執著而不
0169c11: 證得。於是稱法界性。說華嚴經。欲令眾生。知
0169c12: 一切法。即心自性。成就慧身。不由他悟。至於
0169c13: 善財證入法界。參諸知識。最初吉祥雲比丘。
0169c14: 教以無礙智慧念佛門。又解脫長者。教以唯
0169c15: 心念佛門。又普遍吉淨光夜神。教以觀德相
0169c16: 念佛門。其後華嚴諸祖。慮念佛者。莫得其要。
0169c17: 於善知識解脫門中。復設諸門。意使諸佛與
0169c18: 眾生交徹。淨土與穢土融通。法法彼此該收。
0169c19: 塵塵悉包遍法界。相即相入。無礙圓融。儻得
0169c20: 其門。則等諸佛於一朝。不得其門。則徒修因
0169c21: 於曠劫。夫不龜手之藥一也。有終身洴澼洸
0169c22: 者。有裂土而封者。蓋用有工拙。而利有大小
0169c23: 念佛法門一也。有涉時之久。致力之多。而平
0169c24: 素失其指歸。逮乎垂亡。他境強奪能超邁。
0169c25: 此終身不免於洴澼洸之謂也。唯華嚴觀行。
0169c26: 得圓至功於頃刻。見佛境於塵毛。諸佛心內
0169c27: 眾生。新新作佛。眾生心中諸佛念念證真。至
0169c28: 簡至易。雖然諸佛拔苦與樂之心一也。不思
0169c29: 議力一也。唯西方彌陀世尊。接引娑婆眾生
0170a01: 願力偏重。即本師故。是以流通經中。普賢行
0170a02: 願獨指彌陀。極為至切義和晚年退席平江能
0170a03: 仁。遍搜淨土傳錄與諸論讚。未有華嚴圓
0170a04: 融念佛法門。蓋巴歌和眾。雪曲應稀。無足道
0170a05: 者。嗚呼不思議法門。散乎大經與疏記之中。
0170a06: 無聞於世。離此別求。何異北轅而之楚耶。於
0170a07: 是備錄法門。著為一編。使見聞者不動步而
0170a08: 歸淨土。安俟階梯。非思量而證彌陀。豈存言
0170a09: 念。諸佛則背塵合覺故明。眾生則背覺合塵
0170a10: 故昏。欲使冥者皆明。明終無盡。因目其篇曰
0170a11: 無盡燈云爾。乾道元年九月望。臨安府慧因
0170a12: 院。華嚴教觀義和序。
0170a13: 無盡燈後跋參政范成大
0170a14: 念佛三昧深廣微密。世但以音聲為佛事。此
0170a15: 書既出。當有知津者。乾道丁亥季夏七日。吳
0170a16: 郡范成大書。
0170a17: 淨業禮懺儀序大智律師元照
0170a18: 元照自下壇來。便知學律。但稟性庸薄。為行
0170a19: 不肖。後遇天台神悟法師苦口提誨。始知改
0170a20: 跡。遂乃深求祖教。博究佛乘。而於佛祖微
0170a21: 言。薄有所領。竊自思曰。初心晚學。寧無夙
0170a22: 善。但不遇良導。作惡無恥。虛喪一生。受苦長
0170a23: 劫。於是發大誓願。常生娑婆五濁惡世。通達
0170a24: 佛理。作大導師。提誘群生。令入佛道。復見高
0170a25: 僧傳。慧布法師云。方土雖淨。非吾所願。若使
0170a26: 十二劫蓮華中受樂。何如三塗極苦處救眾
0170a27: 生也。由是堅持所見。歷涉歲年。於淨土門。略
0170a28: 無歸向。見修淨業。復生輕謗。後遭重病。色力
0170a29: 痿羸。神識迷茫。莫知趣向。既而病差。頓覺前
0170b01: 非。悲泣感傷。深自克責。志雖洪大。力未堪
0170b02: 任。仍覽天台十疑論。初心菩薩。未得無生忍。
0170b03: 要須常不離佛。又引智度論云。具縛凡夫。有
0170b04: 大悲心。願生惡世。救苦眾生。無有是處。譬如
0170b05: 嬰兒不得離母。又如弱羽秖可傳枝。自是盡
0170b06: 棄平生所學。專尋淨土教門二十餘年。未
0170b07: 暫捨。研詳理教。披括古今。頓釋群疑。愈加深
0170b08: 信。復見善導和尚專雜二修。若專修者。百即
0170b09: 百生。若雜修者。萬千一二。心識散亂。觀行難
0170b10: 成。一志專持四字名號。幾生逃逝。今始知歸。
0170b11: 仍以所修。展轉化導。盡未來際洪贊何窮。方
0170b12: 便多門。以信得入。如大勢至。以念佛心。獲悟
0170b13: 圓通。入三摩地。復自思念。已前所造無量罪
0170b14: 業。不信淨土謗法毀人。業因既成。苦果必克。
0170b15: 縱百千劫所作不亡。業性雖空。果報不失。內
0170b16: 懷慚恥。曉夕兢惶。於是躬對聖前。吐露肝膽。
0170b17: 五體投地。苦到懺悔。仍發大願。普攝眾生。同
0170b18: 修念佛。盡生淨土。欲常修習。須立軌儀。故集
0170b19: 諸文。布成此法。從始至末第列十門。並準聖
0170b20: 言。咸遵古式。事從簡要。法在精專。所貴自
0170b21: 備修持。豈敢貽諸先達。後賢披覽。知我志焉。
0170b22: 觀經九品圖後序同前
0170b23: 世之學佛者。其始莫不皆曰為生死事大故
0170b24: 也。及乎聲利所動世緣所汩汨。則死生大事置
0170b25: 而弗論。或為人所扣擊。則他辭託跋。不能自
0170b26: 決。或云此不須問。或云不必須知。或云符到
0170b27: 奉行莫作計挍。或云隨處受生出入自在。或
0170b28: 云且生不高不下之家復男子身。或云把定
0170b29: 精神見善惡相不得隨去。或令預候知時。或
0170c01: 教臨終奪陰。或云百骸潰散一物長靈。或云
0170c02: 形散氣消歸去寂滅。如是種種臆度矯亂。皆
0170c03: 不出凡夫外道斷常二見。逮乎四大解分病
0170c04: 苦所迫。識神無主。隨業輪迴決無疑矣。借令
0170c05: 定日剋時。坐脫立化。世術可致。未足為奇。斯
0170c06: 由不見十六觀經。不知九品生相。不信彌陀
0170c07: 願力。而堅持所見。自甘塗炭。豈不為之悲哉。
0170c08: 姑蘇逸上人。久歷叢林。不滯偏見。屬意觀
0170c09: 經蓋有年矣。將恐道俗未閱經本。乃命工圖
0170c10: 繪九品之相。具引經文。以示其說。隨於經後。
0170c11: 各以偈頌為之激勵。且使知死生事大者。有
0170c12: 超越之路。而不溺於異見枉受輪轉。若乃因
0170c13: 相以舉目。因文而動懷。是必有信者解者修
0170c14: 者生者焉。以至疑者謗者。莫不皆為往生因
0170c15: 種。則斯文於世。豈小補哉。青山安忍子。仰之
0170c16: 不已。輒復命筆。隨喜讚嘆云。
0170c17: 天台淨土十疑論序提刑楊傑
0170c18: 愛不重不生娑婆。念不一不生極樂。娑婆穢
0170c19: 土也。極樂淨土也。娑婆之壽有量。彼土之壽
0170c20: 則無量矣。娑婆備諸苦。彼土則安養無苦矣。
0170c21: 娑婆隨業輪轉生死。彼土一往。則永證無生
0170c22: 法忍。若願度生。則任意自在。不為諸業轉矣。
0170c23: 其淨穢壽量。苦樂生死。如是差別。而眾生冥
0170c24: 然不知。可不哀哉。阿彌陀佛。淨土攝受之主
0170c25: 也。釋迦如來。指導淨土之師也。觀音勢至。助
0170c26: 佛揚化者也。是以如來一代教典。處處丁寧
0170c27: 勸往生也。阿彌陀佛與觀音勢至。乘大願船。
0170c28: 泛生死海。不著此岸。不留彼岸。不止中流。
0170c29: 唯以濟度為佛事。是故阿彌陀經云。若有善
0171a01: 男子善女人。聞說阿彌陀佛執持名號。若一
0171a02: 日乃至七日。一心不亂。其人臨命終時。阿彌
0171a03: 陀佛。與諸聖眾現在其前。是人終時。心不顛
0171a04: 倒。即得往生極樂國土。又無量壽經云。十方
0171a05: 眾生。聞我名號。憶念我國。植諸德本。至心
0171a06: 迴向。欲生我國。不果遂者。不取正覺。所以祇
0171a07: 洹精舍無常院。令病者面西作往生淨土想。
0171a08: 蓋彌陀光明遍照法界。念佛眾生攝取不捨。
0171a09: 聖凡一體。機感相應。諸佛心內眾生塵塵極
0171a10: 樂。眾生心中淨土念念彌陀。吾以是觀之。智
0171a11: 慧者易生。能斷疑故。禪定者易生。不散亂故。
0171a12: 持戒者易生。遠諸染故。布施者易生。不我有
0171a13: 故。忍辱者易生。不瞋恚故。精進者易生。不退
0171a14: 轉故。不造善不作惡者易生。念純一故。諸惡
0171a15: 已作。業報已現者易生。實慚懼故。雖有眾善。
0171a16: 若無誠信心無深心。無迴向發願心者。則不
0171a17: 得上上品生矣。噫彌陀甚易持。淨土甚易往。
0171a18: 眾生不能持不能往。佛如眾生何。夫造惡業
0171a19: 入苦趣。念彌陀生極樂。二者皆佛言也。世人
0171a20: 憂墮地獄。而疑往生者。不亦惑哉。晉慧遠法
0171a21: 師。博通教乘。出稱夙德。與耶舍尊者劉遺
0171a22: 民諸英豪等。結白蓮社於廬山。蓋致精誠於
0171a23: 此爾＝耳【甲】爾耳。其後七百年。梁周隋唐至于　國朝。其
0171a24: 僧俗修奉獲感應者非一。咸見于淨土傳記。
0171a25: 豈誣也哉。然贊輔彌陀教觀者。其書山積。唯
0171a26: 天台智者大師淨土十疑論。最為首冠。援引
0171a27: 聖言。開決群惑。萬年闇室。日至而頓釋群陰。
0171a28: 千里水程舟具而不勞自力。非法藏後身。不
0171a29: 能至於是也。傑頃於都下。獲斯文。讀示所
0171b01: 知。無不生信。自遭酷罰。感悟益深。願廣其
0171b02: 傳。因為序引。熙寧九年仲秋述。
0171b03: 淨土十疑論後序待制陳瓘
0171b04: 人心無常。法亦無定。心法萬差。其本在此。信
0171b05: 此則遍信。華嚴所以說十信。疑此則遍疑智
0171b06: 者所以說十疑。出疑入信。一入永入。不離於
0171b07: 此。得究竟處。淨土者究竟處也。此處有說法
0171b08: 之主。名無量壽。此佛說法。未間斷。疑障其
0171b09: 耳。則聾而不聞。疑障其心。則昧而不覺。不聞
0171b10: 不覺。安住惡習。讚嘆不念。隨喜心。妄指蓮
0171b11: 胞以為虛誕。終不自念。此分段身。從何而得。
0171b12: 自何而來。胎獄穢濁。真實安在。信憑業識。
0171b13: 自隔真際。於一幻境。非彼執此。生生不靈。永
0171b14: 絕聖路。以如是故。釋迦如來。起大慈憫。於
0171b15: 穢濁中。發大音聲。讚彼淨土上妙之樂。於生
0171b16: 死中。為大船師。載以法船。令趍彼岸。晝夜度
0171b17: 生。無有休息。然而彌陀之岸本無彼此。釋迦
0171b18: 之船實非往來。譬如一燈分照八鏡。鏡有東
0171b19: 西光影無二。彌陀說法遍光影中。而釋迦方
0171b20: 便獨指西鏡。故已到彼岸者。乃可以忘彼此。
0171b21: 未入法界者。何自而泯東西。於此法中。若未
0171b22: 究竟。勿滯方隅。勿分彼此。但當正念諦信而
0171b23: 已。此二聖之意。而智者之所以信也。信者萬
0171b24: 善之母。疑者眾惡之根。能順其母能耡其根。
0171b25: 則向之所謂障緣眾生。聾可復聞。昧可復覺。
0171b26: 未出生死。得出生死。未生淨土。得生淨土。順
0171b27: 釋迦之誨。往面彌陀。隨彌陀之願。來助釋迦。
0171b28: 在此而遍歷十方。即西而普入諸鏡。自二聖
0171b29: 建立以來。如是之人。如河沙數。云何不信。云
0171c01: 何而疑。能自信己。又作方便。令諸未信無不
0171c02: 信者。此則智者之所以為悲也。明智大師中
0171c03: 立學智者之道。不順其文。而順其悲。所以又
0171c04: 印此論。冠以次公之序。而請予申廣其說以
0171c05: 助其傳。元祐八年七月十一日。左宣義郎前
0171c06: 簽書鎮東軍節度判官廳公事陳瓘序。
0171c07: 直指淨土決疑集序提刑楊傑
0171c08: 大願聖人從淨土來。來實無來。深心凡夫。往
0171c09: 淨土去。去實無去。彼不來此。此不往彼。而其
0171c10: 聖凡會遇。兩得交際者何也。彌陀光明如大
0171c11: 圓月。遍照十方。水清而靜。則月現全體。月非
0171c12: 趣水而遽來。水濁而動。則月無定光。月非捨
0171c13: 水而遽去。在水則有清濁動靜。在月則無取
0171c14: 捨去來。故華嚴解脫長者云。知一切佛猶如影
0171c15: 像。自心如水。彼諸如來。不來至此。我不往彼。
0171c16: 我若欲見安樂世界阿彌陀如來。隨意即見。
0171c17: 是知。眾生注念。定見彌陀。彌陀來迎。極樂不
0171c18: 遠。乃稱性實言非權教也。淨土無欲。非欲界
0171c19: 也。其國地居。非色界也。生有形相。非無色界
0171c20: 也。一切眾生。未悟正覺。處大夢中。六道升沈。
0171c21: 未休止。諸天雖樂。報盡相衰。脩羅方瞋。戰
0171c22: 爭互勝。旁生飛走。噉食相殘。鬼神幽陰。飢渴
0171c23: 困逼。地獄長夜。痛楚號呼。得生人趣。固已為
0171c24: 幸。然而生老病死眾苦嬰纏。唯是淨方更無
0171c25: 諸苦。蓮苞＝胞【甲】苞胞託質無生苦也。寒暑不遷無老苦
0171c26: 也。身非分段無病苦也。壽命無量無死苦也。
0171c27: 無父母妻子無愛別離也。上善人聚會無怨
0171c28: 憎會也。華＝祴【甲】＊祴香食珍寶受用。無求不得無窮
0171c29: 困也。觀照空寂無蘊苦也。悲濟有情。欲生則
0172a01: 生。不住寂滅非二乘也。智照生死。得不退轉
0172a02: 非凡夫也。三界蕩然。譬如四裔。丘陵坑坎穢
0172a03: 腐所積。溪阻絕孰為津梁。乃有狂人迷路
0172a04: 於此。惡獸魑魅惱害雜居。刀兵水火。或時傷
0172a05: 暴風霜。霹靂淩厲。摧懾罔知城域。可以庇覆
0172a06: 飲食衣服。未或充足。甘受是苦。不求安樂。有
0172a07: 佛釋迦。是大導師。指清淨土是安樂國。無量
0172a08: 壽佛是淨土師。爾諸眾生。但發誠心。念彼佛
0172a09: 號。即得往生。若生彼土。則無諸惱。不聞知
0172a10: 者。固可哀憐。亦有善士。發三種不信心。不求
0172a11: 生者。尤可嗟惜。一曰吾當超佛越祖。淨土不
0172a12: 足生也。二曰處處皆淨土。西方不必生也三
0172a13: 曰極樂聖域。我輩凡夫。不能生也。夫行海無
0172a14: 盡。普賢願見彌陀。佛國雖空。維摩常修淨土。
0172a15: 十方如來有廣舌之讚。十方菩薩有同往之
0172a16: 心。試自忖量。孰與諸聖。謂不足生者。何其自
0172a17: 欺哉。至如龍猛祖師也。楞伽經有預記之文。
0172a18: 天親教宗也。無量論有求生之偈。慈恩通讚
0172a19: 首稱十勝。智者析理明辨十疑。彼皆上哲精
0172a20: 進往生。謂不必生者。何其自慢哉。火車可滅。
0172a21: 舟石不沈。現華報者。莫甚於張馗。十念而超
0172a22: 勝處。入地獄者。莫速於雄俊。再甦而證妙因。
0172a23: 世人愆尤。未必若此。謂不能生者。何其自
0172a24: 棄＋（也）【甲】棄棄也般舟三昧經云。跋陀菩薩。〔請〕－【甲】請問釋迦
0172a25: 佛。未來眾生。云何得見十方諸佛。佛教念阿
0172a26: 彌陀佛。即見十方一切諸佛。又大寶積經云。
0172a27: 若他方眾生。聞無量壽如來名號。至能發一
0172a28: 念淨信。歡喜愛樂。所有善根。迴向願生無量
0172a29: 壽國者。隨願皆生。得不退轉。此皆佛言也。不
0172b01: 信佛言。何言可信。不生淨土。何土可生。自欺
0172b02: 自慢。自棄己靈。流入轉＝輪【甲】轉輪迴。是誰之咎。四十
0172b03: 八願悉為度生。一十六觀同歸繫念。一念既
0172b04: 信。已投種於寶池。眾善相資。定化生於金地。
0172b05: 無輒悔墮誤認疑城。即時蓮開得解脫道。唯
0172b06: 心淨土自性彌陀。大光明中決無魔事。直指
0172b07: 淨土決疑集者。吾友王古敏仲之所編也。博
0172b08: 采教典該括古今。開釋疑情。徑超信地。其載
0172b09: 聖賢之旨。在淨土諸書。最為詳要。蓋安養國
0172b10: 之鄉導也。若登彼岸。舟固可忘。來者問津。斯
0172b11: 言無忽。元豐七年九月十日序。
0172b12: 次公此序反覆詳盡。其論三種不求生。最
0172b13: 為一篇警策。但謂淨土非三界。及云身非分
0172b14: 段。有違經論。謹引二文。以正其非。釋籤云。
0172b15: 若大論中。明安養國非三界者。秖＝祇【甲】秖祇是非此
0172b16: 娑婆三界耳。若就彼土具有三界故。無量
0172b17: 壽經。阿難白佛。彼安養界既無須彌。忉利
0172b18: 諸天依何而住。佛反質云。此土夜摩乃至
0172b19: 色界。依何而住。阿難默領。反質意者。此
0172b20: 夜摩等。既許依空。何妨彼土四王已上依
0172b21: 空而住。具明土相。復有多種共別不同。如
0172b22: 無動界。雖是淨土。猶有男女及須彌等。此
0172b23: 同居淨土既其不同。同居穢土亦應不等。
0172b24: 釋論云。出三界外有淨土。聲聞辟支佛出
0172b25: 生其中。受法性身。非分段生。
0172b26: 龍舒淨土文序狀元張孝祥
0172b27: 阿彌陀如來。以大願力攝受群品。繫念甚簡。
0172b28: 證果甚速。或者疑之余為之言。阿彌陀佛
0172b29: 即汝性是。極樂國土即汝心是。眾生背覺。合
0172c01: 塵淪於七趣。立我與佛。天地懸隔。佛為是
0172c02: 故。慈悲方便。開示悟入。現諸無量如幻三昧
0172c03: 莊嚴其國。備極華好。復以辯智而為演說。令
0172c04: 諸眾生歡喜愛樂。於日用中。能發一念。念彼
0172c05: 如來。欲生其國。即此一念清淨堅固。還性所
0172c06: 有與佛無異。當是念時。不起于座。阿彌陀佛
0172c07: 極樂國土。悉皆現前。如是修習。乃至純熟。
0172c08: 幻身壞時。此性不壞。金蓮華臺。由性種生。往
0172c09: 生其中。如歸吾廬。諸佛菩薩。即我眷屬。性無
0172c10: 異故。自相親愛。友人龍舒王虛中端靜簡潔。
0172c11: 博通群書。訓傳六經諸子。數十萬言。一旦捐
0172c12: 之曰。是皆業習。非究竟法。吾其惟西方之
0172c13: 歸。自是精進。惟佛惟念。年且六十。布衣
0172c14: 茹。重研＝趼【甲】研趼千里。以是教人。風雨寒暑弗遑恤。
0172c15: 閒居日課千拜。夜分乃寢。面目奕奕有光。望
0172c16: 之者。信其為有道之士也。紹興辛巳秋。過家
0172c17: 君於宣城。留兩月始見其淨土文。凡修習法
0172c18: 門。與感驗章著。具有顛末。將求信道者。鋟木
0172c19: 傳焉。諉余序其書。故為之題其端云。虛中名
0172c20: 日休。十月旦。歷陽張孝祥序。
0172c21: 龍舒淨土文跋大慧禪師宗杲
0172c22: 龍舒王虛中日休。博覽群書之餘。留心佛乘。
0172c23: 以利人為己任。真火中蓮也。佛言。自未得度。
0172c24: 先度人者菩薩發心。自覺已圓。能覺他者。如
0172c25: 來應世。予嘉其志。為題其後。若見自性之彌
0172c26: 陀。即了唯心之淨土。未能如是。則虛中為此
0172c27: 文功不唐捐矣。庚辰八月二十日。書于劉景
0172c28: 文懶窠云。雙徑妙喜宗杲跋。
0172c29: 淨土寶珠集序侍郎王古
0173a01: 眾生心淨則佛土淨。法性無生而無不生。有
0173a02: 佛世尊。今現說法。在極樂國。號阿彌陀。緣
0173a03: 勝劫長。悲深願大。無邊際光明攝受。不思議
0173a04: 淨妙莊嚴。珠網麗空。瑤林矗地。池含八德。
0173a05: 華發四光。韻天樂於六時。散祴華於億剎。
0173a06: 諸佛共讚。十方來歸。彌陀心內眾生。新新攝
0173a07: 化。眾生心中淨土。念念往生。質託寶蓮。不離
0173a08: 當處。神超多剎。豈出自心。如鏡含萬象而無
0173a09: 有去來。似月印千江而本非升降。被圓頓機。
0173a10: 則皆一生補處。明方便門。則有九品階差。念
0173a11: 本性之無量光。本來無念。生唯心之安養國。
0173a12: 真實無生。解脫苦輪。十念亦超於寶地。會歸
0173a13: 實際。二乘終證於菩提。如大舟載石而遂免
0173a14: 沈淪。若順風揚帆而終無留難。悟之則甚近
0173a15: 而不遠。迷之則益遠而無人。嗟夫學寡障多。
0173a16: 疑深觀淺。斥為權小。若存亡。則以馬鳴龍
0173a17: 樹為未然。天台智覺為不達。不信當受菩提
0173a18: 記。不肯頓生如來家。籠鳥鼎魚翻為游戲。隙
0173a19: 駒風燭妄計久長。虛受一報身。枉投諸苦趣。
0173a20: 豈知大雄讚勸金口叮嚀。侶聖賢於剎那。具
0173a21: 相好於俄頃。樂受則永拋五濁。悲增則迴救
0173a22: 三塗。於此不知。是為可憫。自魏晉大經初出。
0173a23: 則有遠顯諸賢繼修。事列簡編。驗彰耳目。福
0173a24: 唐釋戒珠。採十二家傳記。得七十五人。蒐補
0173a25: 闕遺。芟夷繁長。該羅別錄。增廣新聞。共得一
0173a26: 百九人。隱顯畢收。緇素並列。會江河淮濟於
0173a27: 一海。融瓶盤釵釧無二金。標為險道之津梁。
0173a28: 永作後來之龜鑑。元豐七年八月十五日記。
0173a29: 四十八願後序＋（略文）細字【甲】序序略文慧覺法師齊玉
0173b01: 或曰。淨土乃聖人之權方。所以接鈍根化凡
0173b02: 器也。苟能一超。直入如來地。何藉於他力乎。
0173b03: 對曰。佛世文殊普賢。滅後馬鳴龍樹。此土智
0173b04: 者智覺。皆願生淨土。應盡是鈍根乎。釋迦勸
0173b05: 父王淨飯并六萬釋種。亦願生淨土。應盡是
0173b06: 凡器乎。此等聖賢。應皆不逮今人之利根勝
0173b07: 器乎。況若以此為權。指何為實。權實之判。非
0173b08: 止一途。自非教眼瞭焉。何以甄別。咨爾有識。
0173b09: 當信佛言。招報非輕。切勿容易。昔孫莘老學
0173b10: 士。始以此疑之。因會楊次公主客王敏仲侍
0173b11: 郎。論道契合。遂釋其疑。故莘老云。四方言禪
0173b12: 者。唯黃＝檗【甲】＊蘗＝檗【甲】＊蘗檗慧林為最盛。臨濟之後有慈明。
0173b13: 慈明傳江西黃蘗檗之道。次公實傳之。雲門之
0173b14: 後唯雪竇。雪竇傳懷。懷傳本。本公居慧林時。
0173b15: 敏仲早得其法。次公敏仲皆儒者學禪。得師
0173b16: 如此。方且汲汲。以淨土為依歸。則知。淨土非
0173b17: 聖人之權設。真禪侶之棲止也。苟能即心淨
0173b18: 土本性彌陀。生則隨念往生。去則實無所去。
0173b19: 則亦焉有彼此之異。而橫相是非於其間也
0173b20: 哉。觀夫莘老之言。則信真善知識。不違佛訓。
0173b21: 不欺自心。事理俱圓。實可宗仰。願諸仁者。當
0173b22: 以死生大事為心。無以人情取捨自礙。賴如
0173b23: 是願力。念阿彌陀佛。發決定信。誠起娑婆險
0173b24: 惡之程。作淨土水雲之客。濯足於八種功德
0173b25: 池水。掛錫於七重行樹叢林。入清淨海眾中。
0173b26: 參彌陀善知識。覽勝境而得不退轉。聞妙法
0173b27: 而易悟無生。七寶樓邊四華池畔優游泮渙。
0173b28: 樂莫大焉。庶以此願為憑。前程定無間阻。苟
0173b29: 或謂之不然。則吾末如之何也矣。
0173c01: 淨土警策序吳興法師元
0173c02: 一切諸佛。歷劫修行所成國土。安立眾生。蓋
0173c03: 以眾生流轉生死。未遇知識。阻聞法要。不獲
0173c04: 脫苦也。而眾生或宜以苦事迫切者。則聖人
0173c05: 於大悲心行折伏也。眾生或宜以樂事誘引
0173c06: 者。則聖人於大悲心行攝受也。攝受則有殊
0173c07: 勝莊嚴。珍妙樓閣。大丈夫相。安隱之事也。折
0173c08: 伏則有胎卵濕化四生。九有百憂九惱五苦八
0173c09: 苦之相也。然於聖人之心。豈曰差別乎。且釋
0173c10: 迦牟尼。亦有清淨國土。如西方極樂。阿彌陀
0173c11: 佛必有五濁世界。如娑婆堪忍也。所以一期
0173c12: 化物。有彼有此。有淨有穢者。由諸佛結緣異
0173c13: 也。由眾生誓願異也。若達彼岸登果位。無必
0173c14: 固也。世智下凡不曰分別。其可知覺乎。不曰
0173c15: 取捨。其可造措乎。群經廣有警策之語。偏讚
0173c16: 西方阿彌陀佛所居淨土。今纂集之。庶裨補
0173c17: 遺化激勸土俗。嗚呼死生亦大矣。豈不痛哉。
0173c18: 而世人或沒於苦海。則自甘其分。或迷於富
0173c19: 貴。則自逞其得。而不知生生死死於瞬息間
0173c20: 也久矣。至有謂心淨佛土淨空身即法身。及
0173c21: 大期忽終。無所安立。當是時也。與夫守志淳
0173c22: 一。著相修行之人。億劫不殆故。覽斯文其有
0173c23: 發未發之心歟。
0173c24: 淨土自信錄序無功叟王闐
0173c25: 古之大聖人。立言垂教。被于百世之下。其志
0173c26: 猶而未暢。晦而未明者。蓋有之矣。即吾佛
0173c27: 淨土法門是也。余遍覽諸經。深求其旨。往生
0173c28: 功德。一言以蔽之。曰在凡夫獲不退而已矣。
0173c29: 何則此土修行圓教初信。小乘初果人邪見
0174a01: 及邪三毒。永不起慈＝茲【甲】慈茲。為斷惑發悟。入聖
0174a02: 流。則越生不昧其所證。斯超四趣。不失人天。
0174a03: 至於凡夫地中。雖伏惑發悟。菩薩一經生死
0174a04: 非常之變。則忘其所證所修。是故遇緣或退。
0174a05: 仍墮苦塗者容有之。乃若凡聖同居淨土。如
0174a06: 極樂國等。雖具三界。唯有人天。故一切含識
0174a07: 獲生者。即長辭四趣。又助緣大備。壽數莫量。
0174a08: 縱至鈍根。一生熏修。無不證聖果。寧復有退
0174a09: 失事乎。如來讚勸之本意。不過如此。且圓機
0174a10: 體道。是最上淨業。苟加願導之即預優品。若
0174a11: 夫愚朴輩。但能稱佛發願者。而莫不往生。嗚
0174a12: 呼觀淨土一門。則知聖人無棄物矣。彼守癡
0174a13: 空之徒。無礙無修。起自障心。絕他學路。乃
0174a14: 高其言曰。淨土末事也。何足道哉。可不哀耶。
0174a15: 修行淨土法門後序侍郎莫仲珪
0174a16: 娑婆苦境也。欲脫眾苦。必修西方。西方樂國
0174a17: 也。欲生極樂。必信佛言。譬如有人行於曠野。
0174a18: 暮夜昏黑群賊在後。執持利器競來逼逐。四
0174a19: 顧旁皇逃避無所。呼天叫地誰來救。忽遇
0174a20: 老父。而告之言。此去不遠。有長者居。福德威
0174a21: 勢。盜賊不侵。樓閣真實。快樂自在。霧所
0174a22: 障。汝不能睹。汝但決往。吾不汝誑。其人聞
0174a23: 語。歡喜勇躍。策步高驤。不復迴顧。注目一心。
0174a24: 更無他想。俄頃之間。至長者所。群賊苦惱。
0174a25: 杳絕蹤跡。種種快樂。無異所聞。彌陀攝受眾
0174a26: 生長者居也。安可不往。釋迦指導群迷。老父
0174a27: 言也。安可不信。世之人於西方之說。懵不能
0174a28: 知。比比皆是。知矣而不信。信矣而不修。修不
0174a29: 能力者。十亦常八九焉。我今重覆設此譬喻。
0174b01: 其不知者。可以解會。而不信不修不力者。亦
0174b02: 可加勉矣。夫修西方而決願往生者。豈有他
0174b03: 哉。善盡其力。如遇老父於避賊之時而已矣。
0174b04: 明師勝地論跋獨醒居士林鎬
0174b05: 予讀＝沖【甲】沖虛至德經。而得林類之言。以謂。
0174b06: 死於是者。安知不生於彼。雖知死之與生一
0174b07: 往一返。然求其說而未得者。意其死於是者。
0174b08: 不過捨是報身而已。生於彼者。必＝畢【甲】必畢竟落在什
0174b09: 麼處。此所以求其說而未得也。今觀福清禪
0174b10: 師所述明師勝地論。始知世外別有兜率內
0174b11: 院西方淨土。為諸人依託之地。非念慮積習。
0174b12: 不能到也。予因三復其說。究其本性空寂之
0174b13: 中。非斷滅相。此生報盡。還有他生。若存堅固
0174b14: 願力。成就善根。且無沈淪惡道之憂。決有超
0174b15: 登勝報之地。乃今而後始知。兜率西方不隔
0174b16: 毫端。常自現前。但堅此心。即能見佛。如妙喜
0174b17: 云。見自性之彌陀。了唯心之淨土者。誠可為
0174b18: 此論一言之蔽也。師妙喜之的嗣。於明師得
0174b19: 依託之地。故能以三處正論。饒益眾生。參政
0174b20: 大資周公葵得而序之。謂師之言。信而有證。
0174b21: 且愛其宗通說通。於實相教相。不相違背。而
0174b22: 老婆心切。有如是諄諄之言也。諸仁者。儻能
0174b23: 因周公之序。以求老師之心。則兜率西方不
0174b24: 勞問途。便請驀直去也。獨醒居士林鎬敬跋。
0174b25: 乾道中。婺之蘭溪。釋子光道號雲水。少習
0174b26: 台教。厥後南詢。得法於大慧杲公。晚住莆
0174b27: 田福清。作依託明師勝地論三卷行於世。
0174b28: 其大概謂佛法高妙。若增上勝緣。唯明師
0174b29: 勝地為堪依託。蓋凡學道者貴見性。見性
0174c01: 者貴修習。見性未明。必務求師。修習未成。
0174c02: 必務於地。得其師則模範正。得其地則心
0174c03: 跡安。一曰人間中國聖賢所居。二曰兜率
0174c04: 陀天彌勒說法。三曰西方淨土彌陀闡化。
0174c05: 是三處皆名勝地。並得依託修行。至中下
0174c06: 兩卷。則專明西方法門。勸人修習。文多不
0174c07: 能具載。但書林公一跋。聊為敘其大旨云。
0174c08: 寶城易記錄序待制陳瓘
0174c09: 安養不在彼。浮雲非我有。此涑永＝水【甲】永水公所謂安
0174c10: 樂土也。餘既得罪台州。自壬辰八月。捐書不
0174c11: 復為文。革心改過。專趣此土。路長身老。恨發
0174c12: 心之晚也。比閱晁文元公道院集。論空不空
0174c13: 三昧。因繫之以辭。而曰。辭者貫心而易記
0174c14: 耳。其辭則四句偈也。文元公深入佛海。言無
0174c15: 枝葉。至於貫心之辭。則亦未忘。而且欲其易
0174c16: 記焉。公之所謂易記者。豈主於記其辭而已
0174c17: 哉余竊慕焉。凡貫心之辭。欲已而未能已者。
0174c18: 筆之于此。名之曰寶城易記錄云。
0174c19: 了齋依延慶明智法師。得台教淵源。晚歲
0174c20: 專意西方。誠為得所。其紀所行之法。擬晁
0174c21: 公貫心易記之辭者。彼曰。吾即今自定日
0174c22: 用之法。先入空三昧。旋滅一切忘念。如
0174c23: 空華谷響。經視聽而無留礙也。又入不空
0174c24: 三昧。安住一真法界。如額珠髻寶。常愛戴
0174c25: 而無失墜也。此法交濟。更不異時。精密久
0174c26: 長。百法無敵。貫心易記。因繫之以辭。曰心
0174c27: 空如太空。豁然無可觸。一真法界中。靈照
0174c28: 常安住。
0174c29: 遠法師齊＝齋【甲】齊齋忌禮文序正言沈
0175a01: 釋迦如來出現於世。說種種法接引眾生。於
0175a02: 種種門最捷徑者。無以易於西方安養之教
0175a03: 也。嗚呼無無量壽佛之四十八願。則西方之
0175a04: 教。無以啟其端。無釋迦如來之演說諸經。則
0175a05: 無量壽佛之願。無以傳於世。前佛作願於前。
0175a06: 後佛說經於後。此道章明著較＝較著【甲】著較較著可信無疑。然
0175a07: 而多門之法。或擇之而不精。精詳之士。或傳
0175a08: 之而未習。譬之肘後之方　載聞簡牘。有擇之
0175a09: 而精。傳之而習。以開後悟。此恩此施。顧與製
0175a10: 是方於心載是方於書。其厚薄何如哉。惟茲
0175a11: 修行安養之方。無量壽佛實製之。釋迦如來
0175a12: 實筆之。擇之傳之習之。以貽後人者。東晉遠
0175a13: 公其人也。西湖秀士李濟。予同年執友。樂清
0175a14: 令尹李公素。見素之子遭家多難。幼失所怙。
0175a15: 兩罹鼓盆。孤苦之中坐進此道。曩從證通主
0175a16: 人師友。為西資社。蓋有意乎遠公之遺法也。
0175a17: 三年于茲。來者益盛。凡預此社。而精進不
0175a18: 懈者。奇祥異。妙果殊證。如經所說。往往有
0175a19: 之。則同社相與。稱頌自慶。益期進修。李君唯
0175a20: 念凡今若此。雖前佛後佛開大法門。而遠公
0175a21: 之德。其何可遂忘。退而考諸傳記。作禮文一
0175a22: 通以示同志予輒為識其始末。因為之言曰。
0175a23: 堯舜禹湯文武周公之道。得仲尼而後明。至
0175a24: 於仲尼之所傳。以深入乎數聖人之道。而
0175a25: 為後人之資者。孟軻氏其人也。以西方教法
0175a26: 觀之。則遠公者猶吾儒之孟子耳。子其何嫌。
0175a27: 雖然李君之是文也。固將尊其所以為遠公
0175a28: 者。則遂從而學之。如吾儒之於孟子哉。若夫
0175a29: 且拜且誦。而徒為觀美焉。非李之所祈望於
0175b01: 同社者也。乾道二四月望序。
0175b02: 稱讚淨土海眾詩序府判方楶
0175b03: 淨土與娑婆。凡聖對治之法也。以苦樂言之。
0175b04: 則淨土樂而娑婆苦。以清濁言之。則淨土清
0175b05: 而娑婆濁。以壽夭死生言之。則淨土壽而常
0175b06: 生。娑婆娑夭而必死。然眾生多沈滯於娑婆之
0175b07: 境。而罕有知往生淨土之路者。亦以其業報
0175b08: 所蔽之耳。釋迦法王。為此土教化之導師彌
0175b09: 陀世尊。為彼方接引之慈父而眾聖群賢。又
0175b10: 發明釋迦彌陀之大願。指示眾生。使修淨業
0175b11: 為超脫輪迴之計。若乃娑婆煩惱之纏縛。淨
0175b12: 土莊嚴之境界。如來經旨開喻甚明。諸上善
0175b13: 人闡揚尤著。今李子濟。從而為稱讚詩。擬諸
0175b14: 詠史。凡若干篇。一披卷帙。則彌陀海眾淨土
0175b15: 勝境。如在目前。使人心開意悟即願往生。則
0175b16: 子濟開導群迷。其功豈淺淺哉。子濟儒家者
0175b17: 流。四世登科有聲士類。來處清白。兼通佛理。
0175b18: 凡留心於西〔方〕－【甲】方之教。如飢之必食渴之必飲
0175b19: 夏之葛冬之裘。有不能自已者。蓋地可動金
0175b20: 可革。而子濟信心堅固。截然不撓。則他世化
0175b21: 生。必為九品會中之人矣。楶因敬覽。謹隨喜
0175b22: 而為之序云。
0175b23: 西歸蓮社敘月堂法師惠詢
0175b24: 昔廬山遠法師。偕慧持曇順。結劉遺民雷次
0175b25: 宗周續之一十八人。并同志一百二十有三
0175b26: 人。修淨業以西歸為盟。號白蓮社焉。自此厭
0175b27: 娑婆忻淨域者。繼踵其修。故晉宋之世至于
0175b28: 隋唐。高僧賢士世世行之。由是臨終。有見乘
0175b29: 紫金臺者。有銀臺金蓮者。有祥光異瑞者。有
0175c01: 聽空聲讚歎者。有聞異香盈室者。至有目繫
0175c02: 彌陀行來迎者。徵感非一詳于本傳。故我皇
0175c03: 朝林下高人都邑賢哲。忻樂精修猶＝尤【甲】猶尤為特盛。
0175c04: 矧茲小菴溪聲遶屋。松翠凝門。池淨紅蓮。水
0175c05: 涵皓月。境靜地幽。車馬之塵不到。則可以
0175c06: 策勵進行。為此身孕質青蓮之託也。謹遵先
0175c07: 範募一十八人。為念佛三昧西歸蓮社。須端
0175c08: 方貞亮。始終無易節者。請得預焉。建社主菴
0175c09: 行因謹募。住持延慶寺月堂惠詢勸緣書。
0175c10: 刊往生行願略傳序鎧菴居士吳克己
0175c11: 余考前代士夫學出世法。能知如來設教
0175c12: 本意。不為空有所陷者。在晉則有若劉仲思。
0175c13: 在唐則有若柳子厚。在我朝則有若楊次公。
0175c14: 仲思入遠公蓮社。臨終唯請僧。讀無量壽法
0175c15: 華二經。子厚作無姓和尚碑。稱其止讀法華
0175c16: 經。且指極樂土正路為生物所歸。次公作天
0175c17: 台無相院碑。亦稱智者大士建化天台。以法
0175c18: 華三昧為極致。以安養國土為依歸。蓋不讀
0175c19: 法華。則無以明我心本具妙法。不生安養。則
0175c20: 無以證我心本具妙法。如來諄諄示誨。智者
0175c21: 懇懇洪＝宏【甲】洪宏經。乃知佛祖垂慈初無異轍也。今代
0175c22: 士夫。棲心佛乘。力求出離者。固不為少矣。然
0175c23: 為異見所奪者。尚未免焉。印公法師。勸發信
0175c24: 士。捐金鏤木。流布慈雲懺主淨土行願法門
0175c25: 及略傳。其殆有意救斯弊乎余聞之喜而不
0175c26: 寐。遂摭三君子言行。為作證明。庶實心
0175c27: 賢達。知有佛法正宗。相與造修。俱脫苦輪云
0175c28: 爾。彼為獅子身中蟲。自食獅子肉。雖南陽國
0175c29: 師復生。亦無可柰何者余言尚奚施耶。
0176a01: cf. p. 165c [10]cf. p. 165c [10]廬山白蓮社誓文東晉逸士劉遺民
0176a02: 朝士謝靈運高人劉遺民等。一百二十三人
0176a03: 為蓮社。令遺民著誓辭。其辭曰。維歲在攝提
0176a04: 格。七月戊辰朔二十八日乙未。法師釋慧遠。
0176a05: 真感幽奧。霜懷特發。乃延命同志。息心貞信
0176a06: 之士百有二十三人。集於廬山之陰般若臺
0176a07: 精舍阿彌陀像前。率以香華敬薦而誓焉。惟
0176a08: 斯一會之眾。夫緣化之理既明。則三世之傳
0176a09: 顯矣。遷感之數既符。則善惡之報必矣。推交
0176a10: 臂之潛淪。悟無常之期切。審三報之相催。知
0176a11: 險趣之難拔。此其同志諸賢。所以夕惕宵勤
0176a12: 仰思攸濟者也。蓋神者可以感涉。而不可
0176a13: 求。必感之有物。則幽路咫尺。荷求之無生。則
0176a14: 渺茫何津。今幸以不謀。而僉心西境。叩篇開
0176a15: 信。亮情天發。乃機象通於寢夢。忻歡百於子
0176a16: 來。於是靈圖表暉。景侔神造。功由理諧。事
0176a17: 非人運。茲實天啟其誠。冥運來萃者矣。可不
0176a18: 剋心剋念。重精疊思。以凝其慮哉。然其景續
0176a19: 參差。功福不一。雖晨祈云同。而夕歸攸隔。
0176a20: 即我師友之眷。良可悲矣。是以慨焉。胥命整
0176a21: 矜法堂。等施一心。亭懷幽極。誓茲同人。俱
0176a22: 遊絕域。其有警出絕倫首登神界。則無獨善
0176a23: 於雲嶠。忘兼全於幽谷。先進之與後升。勉思
0176a24: 彙征之道。然後妙觀大儀。啟心貞照。識以悟
0176a25: 新。形由化革。藉芙蓉於中流。蔭瓊柯以詠言。
0176a26: 飄雲衣於八極。泛香風以窮年。體妄安而彌
0176a27: 穆。心超樂以自怡。臨三塗而緬謝。傲天宮而
0176a28: 長辭。紹眾靈之繼軌。指太息以為期。究茲道
0176a29: 也。豈不洪哉。並棄世榮慕西方之訓。終時各
0176b01: 感佛來迎也。
0176b02: 東海若禮部柳子厚
0176b03: 東海若陸遊。登孟諸之阿。得二瓠焉。刳而振
0176b04: 其犀以嬉。取海水雜糞壤蟯蚘而實之。臭不
0176b05: 可當也。窒以密石。舉而投之海。逾時焉而過
0176b06: 之曰。是故棄糞耶。其一徹聲而呼曰。我大海
0176b07: 也。東海若呀然笑曰。怪矣今夫大海。其東無
0176b08: 東其西無西。其北無北其南無南。旦則浴日
0176b09: 而出之。夜則滔列星涵太陰。揚陰火珠寶之
0176b10: 光以為明。其塵霾之。雜不處也。必泊之西澨。
0176b11: 故其大也。深也潔也光明也。無我若者。今汝
0176b12: 海之棄滴也。而與糞壤同體。臭朽之與曹。蟯
0176b13: 蚘之與居。其狹咫也。又冥暗若是而同之海。
0176b14: 不亦羞而可憐哉。子欲之乎。吾將為汝抉石
0176b15: 破瓠。盪群穢於大荒之島。而同子於向之所
0176b16: 陳者可乎。糞水泊然不悅曰。我固同矣。吾又
0176b17: 何求於若。吾之性也。亦若是而已矣。穢者自
0176b18: 穢。不足以害吾潔。狹者自狹。不足以害吾廣。
0176b19: 幽者自幽。不足以害吾明。而穢亦海也。狹幽
0176b20: 亦海也。突然而往。于然而來。孰非海者。子
0176b21: 去矣。無亂我。其一聞若之言。號而祈曰。吾毒
0176b22: 是久矣。吾以為是固然不可異也。今子告我
0176b23: 以海之大。又目我以故海之棄糞也。吾愈急
0176b24: 焉。涌吾沫不足以發其窒。旋吾波不足以穴
0176b25: 瓠之腹也。就能之窮歲月耳。願若幸而哀我
0176b26: 哉。東海若乃抉石破瓠。投之孟諸之陸。盪其
0176b27: 穢於大荒之島。而水復於海。盡得向之所陳
0176b28: 者焉。而向之一者。終與臭腐處而不變也。今
0176b29: 有為佛者。二人同出於毘盧遮那之海。而泊
0176c01: 於五濁之糞。而幽於三有之瓠。而窒於無明
0176c02: 之石。雜於十二類之蟯蚘。人有問焉。其一人
0176c03: 曰。我佛也。毘盧遮那五濁三有無明十二類
0176c04: 皆空也。一切無善無惡。無因無果。無修無證。
0176c05: 無佛無眾生。皆無焉。吾何求也。問者曰。子
0176c06: 之所言性也。有事焉。夫性與事一而二。二而
0176c07: 一者也。子＝若【甲】子若守一而定。則大患者至矣。其人
0176c08: 曰。子去矣。無亂我。其一人曰。嘻吾毒之久
0176c09: 矣。吾盡吾力。而不足以去無明。窮吾智。而不
0176c10: 足以超三有離五濁。而異夫十二類也。就能
0176c11: 之。其大小劫之多不可知也。若之何。問者乃
0176c12: 為陳西方之事。使修念佛三昧一空有之說。
0176c13: 於是聖人憐之。接而致之極樂之境。而得以
0176c14: 去群惡。集萬行居聖者之地。同佛知見矣。向
0176c15: 之一人者。終與十二類同而不變也。夫二人
0176c16: 之相違也。不若二瓠之水哉。今不知去一而
0176c17: 取一。甚矣。
0176c18: 東海若後跋二家東坡橘洲
0176c19: 軾久欲書柳子厚所作東海若一篇。刻之而
0176c20: 置之淨住院無量壽佛堂中。元祐六年二月
0176c21: 九日。與海陵曹輔。開封劉季孫。永嘉侯臨。會
0176c22: 堂下。遂書以遺僧從本使刻之。眉山蘇軾記。
0176c23: 淨土之旨。無善惡無取舍無靜亂無男女。一
0176c24: 念真正。決定往生。或者置疑於其間。先佛豈
0176c25: 不能也。柳子厚東海若。是亦子莊子亡羊之
0176c26: 詞。吾能自信不疑。何慮淨土之不生也。為
0176c27: 普照書此。為來者勸。紹熙五年三月望。橘洲
0176c28: 老衲寶曇＝潭【甲】曇潭敬書。
0176c29: 右東海若一篇。誠為樂邦文類之冠。本朝
0177a01: 東箂呂祖謙集。麗澤文粹。亦曾編入。竊恐
0177a02: 呂公。徒愛西方之文。未必履行西方之行
0177a03: 而作西方之歸也。嗚呼昔人。以淨土為誕
0177a04: 妄。柳公故作斯文以譏其失。大哉。達佛旨
0177a05: 者也。近世沮茲道者猶多。豈不愧於柳乎。
0177a06: 愚頃過霅上。於李子濟家。得東坡碑刻及
0177a07: 跋文。乃知前輩高明亦有賞音者。今併橘
0177a08: 洲之跋。以刊之。庶發人之深信也。
0177a09: 〔弔武…宜也〕三百八十四字－【甲】弔武侍御畫佛文文公韓愈
0177a10: 侍御武君。當年喪其配。斂其遺服櫛珥鞶帨
0177a11: 于篋。月旦十五日。則一出而陳之。抱嬰兒
0177a12: 以泣。有為浮屠之法者。造武氏而諭之曰。是
0177a13: 豈有益耶。吾師云。人死則為鬼。鬼且復為人。
0177a14: 隨所積善惡受報。環復不窮也。極西方有佛
0177a15: 焉。其土大樂。親戚姑能相。為圖是佛而禮之。
0177a16: 願其往生。莫不如意。武君撫然辭曰。吾儒者
0177a17: 其可以為是。既又逢月旦十五日。復出其篋
0177a18: 實而陳之。抱嬰兒以泣。殆而悔曰。是真何益
0177a19: 也。吾不能了釋氏之信不。又安知其不果然。
0177a20: 於是悉出其遺服櫛。合若干種。就浮屠師。
0177a21: 請圖前所謂佛者。浮屠師受而圖之。韓愈聞
0177a22: 而弔之曰。晢晢兮目存。丁寧兮耳言。忽不見
0177a23: 兮不聞。奔誰窮兮本源。圖西佛兮道予懃。以
0177a24: 妄塞悲兮慰新魂。嗚呼柰何兮弔以茲文。
0177a25: 韓文公。以平時排佛之心。而作此文。有所
0177a26: 謂以妄塞悲之語宜也。雖然彼徒知妄之
0177a27: 為非。意以斥佛。殊不知妄亦有合於教意。
0177a28: 且夫第一義諦一法不可得。則凡佛之所
0177a29: 以為像。教之所以為言。與夫今淨土之所
0177b01: 以為門。莫非妄也。苟濟於道。孰曰非乎。然
0177b02: 則文公之說。未必非陽抑而陰助之耳。則
0177b03: 今類見於此。亦宜也。
0177b04: 結社法集文通慧僧錄贊寧
0177b05: 晉宋間有廬山慧遠法師。化行潯陽。高士逸
0177b06: 人。輻湊于東林。皆願結香火。時雷次宗宗炳
0177b07: 張詮劉遺民周續之等。共結白蓮華社。立彌
0177b08: 陀像。求願往生安養國。謂之蓮社。社之名始
0177b09: 於此也。齊竟陵文宣王。募僧俗行淨住法。亦
0177b10: 淨住社也。梁僧祐曾撰法社。建功德邑會文。
0177b11: 歷代以來。咸就僧寺為法會社也。社之法以
0177b12: 眾輕成一重。濟事成功。莫近於社。今之供社。
0177b13: 共作福田。修約嚴明。愈於公法。行人互相徹
0177b14: 勵。勤於修行。則社有生養之功大矣。近聞周
0177b15: 鄭之地。邑社多結。守庚申會。初集鳴鐃鈸。
0177b16: 唱佛歌讚。眾人念佛行道。一夕不睡。以避三
0177b17: 彭奏上帝。免注罪奪算也。然此實道家之法。
0177b18: 往往有無知釋子。入會圖謀小利。曾不尋其
0177b19: 根本。誤行邪法。深可痛哉。
0177b20: 蓮華勝會錄文慈覺禪師宗賾
0177b21: 夫以念為念以生為生者。常見之所失也。以
0177b22: 無念為無念以無生為無生者。邪見之所惑
0177b23: 也。念而無念生而無生者。第一義諦也。是以
0177b24: 實際理地。不受一塵。則上無諸佛之可念。下
0177b25: 無淨土之可生。佛事門中不捨一法。則總攝
0177b26: 諸根。蓋有念佛三昧。還原＝源【甲】原源要術。示開往生
0177b27: 一門。所以終日念佛。而不乖於無念。熾然往
0177b28: 生。而不乖於無生。故能凡聖各住自位。而感
0177b29: 應道交。東西不相往來。而神遷淨剎。此不可
0177c01: 得而致詰也。故經云。若人聞說阿彌陀佛。執
0177c02: 持名號。乃至是人終時。心不顛倒。即得往生
0177c03: 阿彌陀佛極樂國土。夫如來世尊。雖分折攝
0177c04: 二門現居淨穢兩土。然本聖之意。豈直以娑
0177c05: 婆國土丘陵坑坎五趣雜居。土石諸山穢惡
0177c06: 充滿。以是為可厭。極樂世界黃金為地。行樹
0177c07: 參空。樓聳七珍。華敷四色。以是為可忻。蓋以
0177c08: 初心入道。忍力未淳。須託淨緣。以為增上。何
0177c09: 則娑婆國土。釋迦已滅。彌勒未生。極樂世界。
0177c10: 阿彌陀佛。現在說法。娑婆國土。觀音勢至。徒
0177c11: 仰嘉名。極樂世界。彼二上人親為勝友。娑婆
0177c12: 國土。諸魔競作。惱亂行人。極樂世界。大光
0177c13: 明中。決無魔事。娑婆國土。邪聲雜＝撓【甲】雜撓亂。女色
0177c14: 妖婬。極樂世界。水鳥樹林。咸宣妙法。正報清
0177c15: 淨。實無女人。然則修行緣具。無若西方。淺信
0177c16: 之人。橫生疑謗。竊論之。此方之人。無不厭
0177c17: 俗舍之喧煩。慕蘭若之寂靜。故有捨家出家。
0177c18: 則殷勤讚歎。而娑婆眾苦。何止俗舍之喧煩。
0177c19: 極樂優游。豈直蘭若之寂靜。知出家為美。而
0177c20: 不願往生。其惑一也。萬里辛勤。遠求知識者。
0177c21: 蓋以發明大事。決擇死生。而彌陀世尊。色心
0177c22: 業勝。願力洪深。一演圓音。無不明契。願參
0177c23: 知識。而不欲見佛。其惑二也。叢林廣眾。皆樂
0177c24: 棲遲。少眾道場。不欲依附。而極樂世界。一生
0177c25: 補處。其數甚多。諸上善人。俱會一處。既欲
0177c26: 親近叢林。而不慕清淨海眾。其惑三也。此方
0177c27: 之人。上壽不過百歲。而童癡老耄。疾病相仍。
0177c28: 昏沈睡眠。常居太＝大【甲】太大半。菩薩猶昏隔陰。聲聞
0177c29: 尚昧出胎。則尺璧寸陰。十喪其九。而未登不
0178a01: 退。可謂寒心。西方之人。壽命無量。一託蓮苞
0178a02: 更無死苦。相續無間。直至菩提。所以便獲阿
0178a03: 惟越致。佛階決定可期。流轉娑婆。促景而迷
0178a04: 於淨土長年。其惑四也。若乃位居不退。果證
0178a05: 無生。在欲無欲。居塵不塵。方能興無緣慈。運
0178a06: 同體悲。迴入塵勞。和光五濁。其有淺聞單慧。
0178a07: 或與少善相應。便謂永出四流高超十地。詆
0178a08: 訶淨土。耽戀娑婆。掩目空歸。宛然流浪。並肩
0178a09: 牛馬。接武泥犁。不知自是何人。擬比大權菩
0178a10: 薩。其惑五也。故經曰＝云【甲】曰云。應當發願願生彼國。
0178a11: 則不信諸佛誠言。不願往生淨土。豈不甚迷
0178a12: 哉。若夫信佛言而生淨土。則累＝界【甲】累界繫之所不能
0178a13: 拘。劫波之所不能害。謝人間之八苦。無天上
0178a14: 之五衰。尚無惡道之名。何況有實。唯顯一乘
0178a15: 之法。決定無三。歸依一體三寶。奉事十方如
0178a16: 來。佛光照體。萬惑潛消。法味資神。六通具
0178a17: 足。三十七品助道法。應念圓成。三十二應隨
0178a18: 類身。遍塵剎土。周旋五趣。普被諸根。不動一
0178a19: 心。遍行三昧。洒＝灑【甲】洒灑定水於三千。引眾生於火
0178a20: 宅。自利利他皆悉圓滿。然則唯心淨土自性
0178a21: 彌陀。蓋解脫之要門。乃修行之捷徑。是以了
0178a22: 義大乘。無不指歸淨土。前賢後聖。自他皆願
0178a23: 往生。凡以欲得度人。先須自度故也。嗚呼人
0178a24: 無遠慮。必有近憂。一失人身。萬劫深悔。故率
0178a25: 大海眾。各念彌陀佛。百聲千聲乃至萬聲。迴
0178a26: 向同緣。願生彼國。竊冀蓮池勝會金地法明。
0178a27: 綺互相資。必諧斯願。操舟順水。更加櫓棹之
0178a28: 功。則十萬之遙。可不勞而至也。
0178a29: 元祐四年冬宗賾夜夢一男子。烏巾白衣。可
0178b01: 三十計＝許【甲】計許。風貌清美。舉措閑雅。揖謂宗賾曰。欲
0178b02: 入公彌陀會。告書一名宗賾乃取蓮華勝會錄。
0178b03: 秉筆問曰。公何名。白衣者云。名普慧宗賾書
0178b04: 已。白衣者云。家兄亦曾上名宗賾問曰。令兄
0178b05: 何名。白衣云。家兄名普賢。白衣者遂隱宗賾
0178b06: 覺而詢諸耆宿。皆云。華嚴離世間品有二大
0178b07: 菩薩名宗賾以為。佛子行佛事。助佛揚化。必
0178b08: 有賢聖幽贊。然預此會者。亦豈小緣。普賢變
0178b09: 名易號。不知誰何。今更以二大菩薩為首云。
0178b10: 念佛防退方便文同前
0178b11: 普勸道友曰。念阿彌陀佛。或百聲千聲乃至
0178b12: 萬聲。迴願往生西方淨土。各於日下。以十字
0178b13: 記之。念佛之時。一心專注。不得異緣。常念娑
0178b14: 婆眾苦。五濁煎熬。況乎一失人身。何時可復。
0178b15: 幸諸道友。終始精勤。寶蓮華中。決定見佛。
0178b16: 念佛迴向發願文同前
0178b17: 願弟子某甲申普及四恩三有法界眾生。從今已
0178b18: 去。安住第一義諦。修行淨業。孝養父母。奉
0178b19: 事師長。慈心不殺。修十善業。受持三歸。具
0178b20: 足眾戒。不犯威儀。發菩提心。深信因果。讀
0178b21: 誦大乘。勸進行者。念佛法僧。解第一義。以
0178b22: 至誠心。稱佛名號。觀佛依正十六妙境。念
0178b23: 佛本起四十八願。籌量三輩。深入五門。隨
0178b24: 順三種菩提門。信受十方諸佛教。或以散心
0178b25: 定心。而修散善定善。依經起行。畢命為期。
0178b26: 惟願阿彌陀佛法力冥加。神通顯益。令我等
0178b27: 凝神覺路。暗蹈大方。進止威儀不離見佛。如
0178b28: 執明鏡自見面像。及於夢中。得見彼國眾妙
0178b29: 樂事。慰悅我心。令生增進。承佛威神。遠離
0178c01: 魔事。所有無量劫來業惑塵勞。皆為梵行。善
0178c02: 根功德。同入性海。積集諸緣。併用迴向。臨
0178c03: 命終時。無諸障難。七日已前預知時至。身無
0178c04: 痛苦。心不顛倒。身心安樂。如入禪定。遇善
0178c05: 知識教稱十念。阿彌陀佛與諸聖眾。現在其
0178c06: 前。放大光明。授手迎接。自見其身。乘金剛
0178c07: 臺。隨從佛後。如彈指頃。往生彼國。生彼國
0178c08: 已。見佛色身。眾相具足。光明寶林。演說妙
0178c09: 法。聞已即悟無生法忍。住正定聚。永不退還。
0178c10: 究竟至於一生補處。化身自在。周遍十方。無
0178c11: 量國中。成等正覺。極重苦處。游戲設化。念念
0178c12: 之中。令不可說不可說眾生發菩提心。念念
0178c13: 之中。令不可說不可說眾生住普賢行。福慧
0178c14: 資糧悉得圓滿。同成無上正等菩提。各各莊
0178c15: 嚴淨土。各各攝化眾生。如我世尊。等無有異。
0178c16: 所有虛空世界盡。眾生及業煩惱盡。如是一
0178c17: 切無盡時。我願究竟。常無盡。
0178c18: 念佛懺悔發願文慈雲懺主遵式
0178c19: 我今稱念阿彌陀真實功德佛名號
0178c20: 惟願慈悲垂攝受證知懺悔及所願
0178c21: 我昔所造諸惡業皆由無始貪瞋癡
0178c22: 從身口意之所生一切我今皆懺悔
0178c23: 願我臨欲命終時盡除一切諸障礙
0178c24: 面見彼佛阿彌陀即得往生安樂剎
0178c25: 彼佛眾會咸清淨我時於勝蓮華生
0178c26: 親見如來無量光現前授我菩提記
0178c27: 蒙彼如來授記已化身無數百俱胝
0178c28: 智力廣大遍十方普利一切眾生界
0178c29: 　從我昔所造下。並華嚴行願品經文。
0179a01: 結蓮社普勸文總管張掄
0179a02: 如是我聞。西方有佛名阿彌陀。一名無量光。
0179a03: 一名無量壽。又有觀音勢至二菩薩。助佛揚
0179a04: 化。皆以大願力。濟度諸眾生。其國以七寶莊
0179a05: 嚴。清淨自然。無諸雜穢故名淨土。其人皆蓮
0179a06: 華化生。壽命無量。衣食受用。隨念而至。更無
0179a07: 諸苦。亦無輪轉故。又名極樂世界。以此返觀
0179a08: 我等見今所受之身所處之世。較彼國土。淨
0179a09: 穢壽量苦樂生死。豈止天地之相遠耶。而昧
0179a10: 者不知。或知而不信。自作障礙。顛倒執迷。
0179a11: 不思解脫。捨此生彼。豈不哀哉。故我今者勸
0179a12: 諸有緣。結此蓮社。假使難知難辨。猶當勉力
0179a13: 精勤。況佛號甚易持。淨土甚易往。八萬四千
0179a14: 法門。無如是之捷徑。但能輟清晨俛仰之暇。
0179a15: 遂可為永劫不壞之資。是則用力甚微。而收
0179a16: 功乃無有盡。眾生亦何苦自棄而不為乎。噫
0179a17: 夢幻非真。壽夭難保。呼吸之頃。即是來生。一
0179a18: 失人身。萬劫不復。此時不悟。佛如眾生何。願
0179a19: 深念於無常。勿徒貽於後悔。淨樂居士張掄
0179a20: 勸緣。
0179a21: 西資社同誓文證通法師師友
0179a22: 維隆興元年歲次癸未四月八日。釋師友洎闔
0179a23: 會大眾。歸命極樂世界阿彌陀佛菩薩海眾。
0179a24: 願運洪慈。俯察微志某等惟念。宿福深厚。生
0179a25: 處中華。恭大藏七經純談淨土依正莊嚴
0179a26: 功德勝妙。返觀此處三惡八難。多不善聚。
0179a27: 生老病死壽命短促。自力修行難進易退。先
0179a28: 聖憫我等故。立此念佛法門。易修＝深談【甲】易修深談易往。激勸
0179a29: 求生。古今聖賢。弘＝宏【甲】＊弘宏此道者。其書山積。湖海
0179b01: 無不崇＝緇素結【甲】無不崇緇素結此社者。代不乏人。十方眾生。往彼
0179b02: 國者多如駛雨。我於＝等【甲】於等是以亮情天發。不約而
0179b03: 同。秉志有歸。僉心西境。既念念不忘。終期此
0179b04: 報。決取往生。我等尚慮性習不同。世務縈絆。
0179b05: 口談極樂。意戀娑婆。理事不明。行願有闕。
0179b06: 晨＝旦【甲】晨旦祈云同。夕歸攸隔。於是謹涓吉日。聚會
0179b07: 投誠。稽首梵容。立茲弘宏誓。仰願慈尊舒紫
0179b08: 金手。撫摩我頂。啟紅蓮舌。密授我記。庶我此
0179b09: 生已去。諸惡不作。眾善奉行。不值邪師。不失
0179b10: 正念。命終之日。無病無苦。身心悅樂。隨從如
0179b11: 來。同歸安養。蓮華早開。悟無生忍。游歷十方
0179b12: 界。奉事諸佛身。濟拔苦眾生。同成無上道。虛
0179b13: 空有盡。我願無窮。若見若聞。俱沾＝霑【甲】沾霑利樂湖州沈大
0179b14: 卿洎諸寄居士夫。一百餘人建此法會。抵今慶元庚申歲。三十餘年不廢。
0179b15: 往生淨土十願文桐江法師擇瑛
0179b16: 願我永離三惡道願我速斷貪瞋癡
0179b17: 願我常聞佛法僧願我勤修戒定慧
0179b18: 願我恒隨諸佛學願我不退菩提心
0179b19: 願我速見阿彌陀願我決定生安養
0179b20: 願我分身遍塵剎願我廣度諸眾生
0179b21: （讚十七首）＋金【甲】金讚十七首金銀泥畫淨土變相讚翰林李白
0179b22: 我聞。金方之西。日沒之所。去中華十萬億剎。
0179b23: 有極樂世界焉。彼國之佛身長六十萬億恒
0179b24: 沙由旬。眉間白毫。向右宛轉。如五須彌山。目
0179b25: 光青白。若四大海水。端坐說法。湛然常存。沼
0179b26: 明金沙。岸列珍樹。欄楯彌覆。羅網周張。硨磲
0179b27: 璃。為樓殿之飾。玻碼＝玻璃瑪瑙【甲】玻碼玻璃瑪瑙。耀階砌之榮。
0179b28: 皆諸佛所證。無虛言者。金銀泥畫西方淨土
0179b29: 變相。蓋憑翊郡秦夫人。奉為亡夫湖州刺史
0179c01: 韋公之所建也。夫人蘊玉之清。敷聖善之
0179c02: 訓。以伉儷義大。希拯拔於幽途。父子恩深。
0179c03: 明重＝熏【甲】重熏修於景福。誓捨珍物。精求名工。圖金
0179c04: 創端。繪銀設像。八法功德波動青蓮之池。七
0179c05: 寶香華光映黃金之地。清風所拂。如生五音。
0179c06: 百千妙樂。咸疑動作。若已發願未及發願。若
0179c07: 已當生未及當生。精念七日。必生其國。功德
0179c08: 罔極。酌而難名。讚曰。
0179c09: 向西日沒處遙瞻大悲顏
0179c10: 目淨碧海水身光紫金山
0179c11: 勤念必往生是故稱極樂
0179c12: 珠網珍寶樹天華散香閤＝閣【甲】閤閣
0179c13: 圖畫了在眼願託彼道場
0179c14: 以此功德海冥祐為舟梁
0179c15: 八十億劫罪如風掃輕霜
0179c16: 庶觀無量壽長放玉毫光
0179c17: 繡西方淨土讚侍郎白居易
0179c18: 西方阿彌陀佛。與閻浮提有願。此土眾生。與
0179c19: 彼佛有緣。故受一切苦者。先念我名。祈一切
0179c20: 福者。多圖我像。至於應誠來感。隨願往生神
0179c21: 速變通。與三世十方諸佛不侔。噫佛無若干。
0179c22: 而願與緣有若干也。有女弟子弘農郡君。姓
0179c23: 楊氏號蓮華性。發弘宏願捨淨財。繡西方阿彌
0179c24: 陀佛像。及本國土眷屬一部。奉為故李氏長
0179c25: 姊楊夫人滅宿殃追冥祐也。夫範金設繪。不
0179c26: 若刺繡紋之精勤也。想形念號。不若睹相好
0179c27: 之親近也。即造之者。誠不得不著。感不得不
0179c28: 通。受之者罪不得不滅。福不得不集。爾時蓮
0179c29: 華性焚香合掌。跪唱讚云。
0180a01: 金方剎金色身資聖力福幽魂
0180a02: 造者誰弘農君受者誰楊夫人
0180a03: 繡阿彌陀佛讚同前
0180a04: 繡西方阿彌陀佛一軀。女弟子京兆杜氏。奉
0180a05: 為妣范陽縣太君盧夫人。八月十一日忌辰
0180a06: 所造也。五綵莊嚴。一心恭敬。願追冥福。誓
0180a07: 報慈恩。讚曰。
0180a08: 善念一念千念相屬繡始一縷
0180a09: 萬縷相續功績成就相好具足
0180a10: 金身螺髻玉毫紺目報罔極恩
0180a11: 薦無量福
0180a12: 西方淨土讚孤山法師智圓
0180a13: 曰天理湛寂。詎可以淨乎穢乎。延乎促乎。彼
0180a14: 乎此乎。而思量擬議者哉。然而悟之。則為聖
0180a15: 為真。為修德為合覺。為還源為涅槃。迷之則
0180a16: 為凡為妄。為性德為合塵。為隨流為生死。大
0180a17: 矣哉。聖人之先覺也。憫其未覺焉。於是乎土
0180a18: 現清淨。壽延無量。端拱東向。而慈眼無偏視。
0180a19: 俾我群迷厭穢而忻淨。惡此娑婆而取彼安
0180a20: 養矣。既而升寶剎覲法王。目神變耳妙訓。則
0180a21: 湛寂之性。不遠復矣。達十方太虛。悉我心現。
0180a22: 矧依空之土。復何有哉。噫如是證悟者。孰不
0180a23: 由其厭穢忻淨。惡促好延。捨此取彼之心而
0180a24: 致乎。而況達忻厭而無忻厭。了好惡而無好
0180a25: 惡。知取捨而無取捨者耶。是故釋迦現穢土
0180a26: 而俾厭。彌陀現淨土而俾忻。其有旨哉。吾慈
0180a27: 母馬氏。生厭穢境。死忻淨剎。壽七十有一而
0180a28: 終。寢疾之際。以所造淨土無量壽像。囑吾以
0180a29: 供養承事焉。十載于茲矣。嗚呼母人之德。其
0180b01: 在免子於溺墜水火而已。而吾母也。始能捨
0180b02: 吾為佛徒。次能資吾以學法。末又約吾以往
0180b03: 生。是能誨我於道也。蓼莪之歎。風樹之悲。歲
0180b04: 月其邁。而吾心不衰。遂齋莊馨爐。染毫作淨
0180b05: 土讚。庶祐我母陟乎聖階　覺海澄圓廣大
0180b06: 無邊無促無延其一群蒙失道自劫家寶生死浩
0180b07: 浩其二大覺軫慈淨國爰居俾我來思其三金臺既
0180b08: 升佛儀形悟我妙明其四像以相讚以道取
0180b09: 福我慈母其五。
0180b10: 無量壽佛讚大智律師元照
0180b11: 八萬四千之妙相。得非本性之彌陀。十萬億
0180b12: 剎之遐方。的是唯心之淨土。淨穢雖隔。豈越
0180b13: 自心。生佛乃殊。寧乖己性。心體虛曠。不礙往
0180b14: 來。性本包容。何妨取捨。是以舉念。即登於寶
0180b15: 界。還歸地產之家鄉。彈指仰對於慈容。實會
0180b16: 天真之父子。機生負德。枉受沈淪。今日投誠。
0180b17: 必蒙拯濟。三心圓發。一志西馳。盡來際以
0180b18: 依承。歷塵剎而稱讚。
0180b19: 畫阿彌陀像讚文忠公蘇軾
0180b20: 蘇軾之妻王氏。名潤之字季章。年四十六。元
0180b21: 祐八年八月一日。卒于京師。臨終之夕。遺言
0180b22: 捨所受用。使其子邁迨過為畫阿彌陀像。紹
0180b23: 聖元年六月九日像成。奉安于金陵清涼寺。
0180b24: 讚曰。
0180b25: 佛子在時百憂繞臨行一念何由了
0180b26: 口誦南無阿彌陀如日出地萬國曉
0180b27: 何況自捨所受用畫此圓滿天日表
0180b28: 見聞隨喜悉成佛不擇人天與蟲鳥
0180b29: 但當常作平等觀本無憂樂與壽夭
0180c01: 丈六全＝金【甲】全金身不為大方寸千佛夫豈小
0180c02: 此心平處是西方閉眼便到無魔嬈
0180c03: 李伯時畫彌陀讚寂音禪師惠洪
0180c04: 政和八年五月十五日。宜春黃先之。李伯
0180c05: 時所畫阿彌陀像。來東山為示余觀伯時畫
0180c06: 多矣。大率顧陸之意。畫意不畫態故。不施五
0180c07: 色。而伯時知之耳。問其所得曰。李仲元仲元
0180c08: 中為袁法官。以遺所厚善者。先之苦求得之
0180c09: 余諦視其筆跡。非今輩所能為。其伯時之筆
0180c10: 審矣。稽首為之讚曰。
0180c11: 以慈為室以忍為衣法空為座
0180c12: 示同體悲四十八願為世所歸
0180c13: 如日沒時烏接翅飛大哉甘露
0180c14: 妙法總持令我觀門洞開坦夷
0180c15: 諦觀自心妙絕知思是歸依處
0180c16: 真不思議律我意馬使不妄馳
0180c17: 光明現前見白蓮池不假中陰
0180c18: 屈伸頃時忻然化生如八歲兒
0180c19: 何以至此請審思之皆我精進
0180c20: 相＝想【甲】相想力所持稽首妙湛不動巍巍
0180c21: 令一切眾絕癡暗疑有同願者
0180c22: 但瞻導師脫然蟬蛻出五濁泥
0180c23: 安樂國讚三十章章四句提刑楊傑
0180c24: 淨土周沙界如何獨指西
0180c25: 但能從一入處處是菩提
0180c26: 有念同無念無生即是生
0180c27: 不勞移一步透徹覺王城
0180c28: 厭煩求淨土不是不慈悲
0180c29: 欲得醫他病先須自療治
0181a01: 彌陀願力重光明照塵沙
0181a02: 一念若相應即生如來家
0181a03: 天宮多五欲樂國絕三塗
0181a04: 生者不退轉如來語豈誣
0181a05: 劣夫從聖王一日四世界
0181a06: 聖力不思議譬喻當得解
0181a07: 莫疑宿業重十念功德輕
0181a08: 萬年有闇室日照當時明
0181a09: 雖知諸佛國及與眾生空
0181a10: 化人修淨土摩詰有遺風
0181a11: 愛戀當猛斷日熾自泮
0181a12: 未證三昧者應作如是觀
0181a13: 五濁污泥水不染白蓮華
0181a14: 如何游蕩子年老未還家
0181a15: 阿彌陀教觀濁世有深緣
0181a16: 末法銷除盡重留一百年
0181a17: 勿謂十萬億路遠自厭倦
0181a18: 譬如千里境頃刻夢中遍
0181a19: 勿謂歷劫罪一念不可消
0181a20: 譬如積年木一豆火能燒
0181a21: 弱羽不離枝嬰兒不離母
0181a22: 念念阿彌陀決定生淨土
0181a23: 十方諸如來一音廣長舌
0181a24: 發願即得生稱讚誠實說
0181a25: 水鳥及風聲法音無間斷
0181a26: 菩薩皆伴侶決定不退轉
0181a27: 黑業必殞墜如石投諸水
0181a28: 願力猶巨舟乘之得安濟
0181a29: 有念非無漏無心未是精
0181b01: 虛空造宮室何日是功成
0181b02: 安養受諸樂娑婆備眾苦
0181b03: 當發無上心願得生淨土
0181b04: 欄楯及羅網寶木皆七重
0181b05: 莊嚴無與等天樂散香風
0181b06: 池水八功德池底純金沙
0181b07: 上有寶樓閣車輪四色華
0181b08: 天雨曼陀羅盛以寶衣
0181b09: 供養十方佛食時還本國
0181b10: 心淨即土淨∞大士語豈遙【甲】心淨即土淨大士語豈遙心淨即土淨∞大士語豈遙【甲】大士語豈遙心淨即土淨
0181b11: 剎剎見如來那伽常在定
0181b12: 已證無生忍重乘般若船
0181b13: 游戲生死海援溺濟無邊
0181b14: 生理不可得即是真無生
0181b15: 自他凡與聖一一是強名
0181b16: 即此娑婆界混然凡聖居
0181b17: 塵塵全體現妄動即差殊
0181b18: 佛言彌陀國去此實不遠
0181b19: 普告修行人切勿生異見
0181b20: 佛為法藏時四十八誓願
0181b21: 願願度眾生攝受無限量＝量限【甲】限量量限
0181b22: 若有諸眾生一稱我名號
0181b23: 若不生淨方我不成佛道
0181b24: 父常念其子子常念其父
0181b25: 念念若相應還家依位住
0181b26: 善導和尚彌陀道場讚同前
0181b27: 東壇級石十佛隨＝佛【甲】隨佛聲信不訛
0181b28: 後善導依先善導今彌陀是古彌陀
0181b29: 一心正受超三界孤月澄輝照萬波
0181c01: 乘般若舟游淨域度生還亦到娑婆
0181c02: 　道場在嚴州烏龍山。後善導即少康法師也。
0181c03: 白蓮咸教主真讚同前
0181c04: 台州東掖山白蓮道場傳天台教咸法師。元
0181c05: 祐七年七月十一日。召大眾出衣盂所有。以
0181c06: 散之云。吾二十三日。當還淨土。至日於方丈
0181c07: 門外。坐禪圓寂。前六日以遺書。遣淨人嚴妙
0181c08: 觀。齎來京師。與予為別。乃述真讚。以寄山中
0181c09: 諸徒。
0181c10: 三觀通明念念圓祖師爐拂秖＝祇【甲】秖祇心傳
0181c11: 遺書封了加趺坐不住白蓮生白蓮
0181c12: （（傚禪…如泥））百二十九字＝（（懷玉師贊，郡主懷然，懷玉丹邱人，一食長坐，蚤蝨恣生，誦彌陀經三十萬邊，日課佛號五萬聲，天寶元年六月九日，見西方聖像，數如恒沙，一人擎銀臺來迎，玉曰，吾一生念佛，誓取金臺，趺坐結印，以俟佛來，越三日，異光滿室，見阿彌陀佛，觀音勢至，共御金剛臺來迎，玉含笑而逝，我師一念登初地，佛國笙歌兩度來，惟有門前古槐樹，枝低只為罣金臺））百三十六字【甲】傚禪月作遠公詠并序太史黃庭堅
0181c13: 遠法師居廬山下。持律精苦。過中不受蜜湯。
0181c14: 而作詩換酒。飲陶彭澤。送客無貴賤。不過虎
0181c15: 溪。而與陸道士行。過虎溪百步。大笑而別。故
0181c16: 禪月作詩云。愛陶長官醉兀兀。送陸道士行
0181c17: 遲遲。買酒過溪皆破戒。斯何人斯師如斯。故
0181c18: 傚之。
0181c19: 邀陶淵明把酒送陸修靜過虎溪
0181c20: 胸次九流清似鏡人間萬事醉如泥懷玉師贊，郡主懷然，懷玉丹邱人，一食長坐，蚤蝨恣生，誦彌陀經三十萬邊，日課佛號五萬聲，天寶元年六月九日，見西方聖像，數如恒沙，一人擎銀臺來迎，玉曰，吾一生念佛，誓取金臺，趺坐結印，以俟佛來，越三日，異光滿室，見阿彌陀佛，觀音勢至，共御金剛臺來迎，玉含笑而逝，我師一念登初地，佛國笙歌兩度來，惟有門前古槐樹，枝低只為罣金臺
0181c21: 遠法師贊給事程俱
0181c22: 法師弘宏道實相是談像浮江滸
0181c23: 神運伽藍戒珠義海聳世觀瞻
0181c24: 肇開淨業蓮杜興賢
0181c25: 劉遺民贊＋（同前）【甲】＊贊贊同前
0181c26: 仲思綜博二林領袖大化現前
0181c27: 不忘正受
0181c28: 陶靖節贊贊同前
0181c29: 淵明高蹈性與道俱世出世士
0182a01: 莫得親
0182a02: 謝康樂贊贊同前
0182a03: 康樂遒上豪氣不除慧業則有
0182a04: 非寂滅徒
0182a05: 陸道士贊＝讚，同前【甲】贊＝讚，同前【甲】贊
0182a06: 陸公玄虛寄傲簡寂江湖相忘
0182a07: 一笑莫逆
0182a08: 臨行自餞樝菴法師有嚴
0182a09: 吾聞。西方有無上正遍知。壽命無量阿僧祇。
0182a10: 光明遍照沙界兮無邊際。慈悲普覆群生兮
0182a11: 無盡期。聞名稱念者。皆不退轉。歸命發願者。
0182a12: 眾苦皆脫離。黃金為地。或璃。晝夜六時天
0182a13: 華飛樓閣幢旛。千萬兮遍空界。寶林珠網。音
0182a14: 樂兮微風吹。莊嚴美妙不思議。土無日月常
0182a15: 光輝。是故繫念者。神魂西馳。父母之邦兮。
0182a16: 常思歸性無苦域兮。今順性而捨其。性有樂
0182a17: 邦兮。今順性而取之。去去過十萬億佛土。不
0182a18: 是遠路跂。內憑願力。外仗佛威。一剎那間。便
0182a19: 到七寶蓮華池。
0182a20: 樝菴老生平學佛守戒律。一節如霜。事
0182a21: 文翰高談如珪璧。講練有餘力。而繫念無
0182a22: 暇時。其淨業既成。一夕見在金池上。執樂
0182a23: 者數人。似欲舉音以迓其來。不數日而終。
0182a24: 先乃成自餞一篇。是知決定為西方游矣。
0182a25: 聞者莫不嘆慕其不可及也。嗚呼唯心本
0182a26: 性人人皆具焉。何羨魚多而不結網而有
0182a27: 獲耶。子雲所謂蜾蠃之祝曰。類我類我。久
0182a28: 則肖之矣。安有不修而能證者哉。此自餞
0182a29: 之意。固足以為來者勸也。門人元祐。持其
0182b01: 文示予。因跋其尾云。隱庵左知微謹題。
0182b02: 樂邦文類卷第二
