0662b13: 
0662b14: 法演禪師語錄卷下
0662b15: 
0662b16: 黃梅東山演和尚語錄
0662b17: 門人惟慶編
0662b18: 師在海會受請。拈香示眾云。八十翁翁輥繡
0662b19: 毬。遂付維那宣疏畢。陞座云。三處住持只這
0662b20: 滋味。這回冤家難為迴避。白蓮鼻孔。海會
0662b21: 山出氣。
0662b22: 當晚小參云。一則三三則七。牧羊隄畔女貞
0662b23: 花。拒馬河邊望夫石。石擊尺赤土畫簸箕。從
0662b24: 教眼搭癡。復云。淮甸三十載。今作老黃梅。好
0662b25: 是明明說。從教鴨聽雷。入院祖師塔燒香以
0662b26: 手指云。當時與麼全身去。今日重來記得無。
0662b27: 復云。以何為驗。以此為驗。遂禮拜。
0662b28: 開堂黃梅。宰公度疏。師拈起示眾云。見麼。差
0662b29: 珍異寶盡在其中。若也不見。請表白對眾拈
0662c01: 出。宣疏畢乃云。便與麼散去。早是多事了也。
0662c02: 若也不信。遂指法座云。少間向上頭撒沙撒
0662c03: 土去也。便陞座拈香祝聖罷。復拈香云。此一
0662c04: 炷香。在舒郡二十七年。三處住院。諸人總知。
0662c05: 遂欲燒次復云。不得也須說破。某十五年行
0662c06: 。初參遷和尚得其毛。次於四海參見尊宿
0662c07: 得其皮。又到浮山圜鑑老處得其骨。後在白
0662c08: 雲端和尚處得其髓。方敢承受與人為師。今
0662c09: 日爇向爐中。從教熏天炙地。有耳朵者辨取。
0662c10: 四祖和尚白槌云。法筵龍象眾。當觀第一義。
0662c11: 師云。當觀第一義。寶劍霜鋒利掣電隔三千。
0662c12: 最勝無倫譬。眼辨手能親。出來相比試。僧問。
0662c13: 舊店新開列寶珍。一回拈著一回新。師今已
0662c14: 據盧能位。端的如何拂鏡塵。師云。朝到西天
0662c15: 暮歸唐土。進云。已得軒轅辨端的。靈光從此
0662c16: 照恒沙。師云。最初一句作麼生。進云。不辭山
0662c17: 路遠。踏雪也須過。師云。猶醉在。僧問。靈
0662c18: 山一會迦葉親聞。未審今日一會。什麼人得
0662c19: 聞。師云。與靈山無異。進云。古之今之盡是知
0662c20: 音。師云。知音一句又作麼生。進云。點頭不吐
0662c21: 舌。師云。無人孟浪過。進云。忽遇拏雲霧
0662c22: 來時又作麼生。師云。老僧打退鼓。乃云。適來
0662c23: 四祖師叔白槌云。當觀第一義。只如第一義。
0662c24: 且作麼生觀。要會麼。三世諸佛。若無第一義。
0662c25: 將什麼化度有情。西天四七唐土二三乃至
0662c26: 天下老和尚。若無第一義。將什麼建立宗風。
0662c27: 只如當今聖帝。若無第一義。將什麼統御天
0662c28: 下。知郡學士知縣宣德合座尊官。若無第一
0662c29: 義。將什麼為民父母。乃至在會施主。若無第
0663a01: 一義。將什麼崇敬三寶。然雖如是。也須各各
0663a02: 自悟始得。
0663a03: 上堂舉。古人道。夫為善知識。須是驅耕夫之
0663a04: 牛。奪飢人之食。驅耕夫之牛。令他苗稼滋盛。
0663a05: 奪飢人之食。令他永絕飢虛。眾中聞舉者。多
0663a06: 是如風過耳相似。既驅其牛為什麼得苗
0663a07: 稼滋盛。既奪其食因什麼永絕飢虛。到者裏
0663a08: 須是有驅耕夫之牛奪飢人之食底手。便
0663a09: 與拶一拶逼一逼。趕教走到結角處便好。向
0663a10: 伊道。福不重受禍不單行。
0663a11: 上堂云。二月春中漸暖。咍歌頻打拍板。烏
0663a12: 走入鵝群。鴨兒凍得觜匾。水上或浮或沈。何
0663a13: 時解成瑚璉。子細好好思量。天地去此不遠。
0663a14: 復云頻婆娑羅王。
0663a15: 上堂。今朝二月初五。行者先來打鼓。長老肚
0663a16: 裏茫然。思量說佛說祖。大地雪深三尺。禽獸
0663a17: 喫泥喫土。今年必定豐熟。自然五風十雨。者
0663a18: 裏有箇好處。且道。有什麼好處。遂作雷聲云。
0663a19: 是什麼。復云。雷乃發聲。
0663a20: 上堂云。夫為禪客。如出塞將軍。將得雲門
0663a21: 半片餬餅來。我便與半箇須彌山。若不如是。
0663a22: 焉敢稱禪客。
0663a23: 上堂云夫為出家之人。須有出家之見。具擇
0663a24: 法眼。方為出家。如何是擇法眼。破燈盞。畢竟
0663a25: 如何。擔板擔板。
0663a26: 結夏日上堂云。孟夏漸熱。伏惟首座大眾。尊
0663a27: 候萬福。似夾竹桃花錦上鋪花。遍地花莫眼
0663a28: 花。每年事例不用張查。下座人事。巡寮喫茶。
0663a29: 上堂舉。永嘉道亦無人亦無佛。大千沙界海
0663b01: 中漚。一切聖賢如電拂。大眾。這裏若不具金
0663b02: 剛眼睛。便見髑髏遍野。如何即是。劍閣路雖
0663b03: 險。夜行人更多。
0663b04: 上堂云。立雪斷臂指喻後人。人能弘道非道
0663b05: 弘人。這箇是什麼語。江城子。
0663b06: 上堂云。時人住處我不住。時人行處我不行。
0663b07: 畢竟作麼生。牛角長三寸。兔角長八尺。四溟
0663b08: 東海流。般若波羅蜜。
0663b09: 上堂云。門外有大路。不肯大開口。臘月三十
0663b10: 日。胡亂外邊走。好大哥。
0663b11: 上堂云。無法可說是名說法。夜月嚴凝霜天
0663b12: 凜冽。池裏烏龜凍得成。更說兩句舌頭成
0663b13: 鐵。
0663b14: 聖節上堂云。十二月初八日。今上皇帝降誕
0663b15: 之辰。不得說別事。乃高聲云。皇帝萬歲皇帝
0663b16: 萬歲。
0663b17: 上堂云。無邊身菩薩將竹杖量世尊頂。丈六
0663b18: 了又丈六。量到梵天不見世尊頂相。乃擲下
0663b19: 竹杖。合掌說偈云。虛空無有邊。佛功德亦然。
0663b20: 若有能量者。窮劫不可盡。大眾。無邊身菩薩
0663b21: 說偈且止。諸人還解自量也無若教老僧自
0663b22: 量。直是無下手處。不見古人道。充佛座功
0663b23: 德難量。盞子燒香紫雲靉靆何故如是。別是
0663b24: 一家春。
0663b25: 上堂云。一年只餘此月。天道未嘗降雪。奉告
0663b26: 三界龍神。各自遞相報說。普天普地鋪銀。且
0663b27: 要應時應節。更望大眾慈悲。為念普賢菩薩。
0663b28: 畢竟作麼生。摩訶薩。
0663b29: 郭朝奉祥正請上堂。朝奉於法座前燒香云。
0663c01: 此一瓣香。爇向爐中。為光明雲遍滿法界。供
0663c02: 養我堂頭師兄禪師。伏願。於此雲中方廣座
0663c03: 上。擘開面門。放出先師形相。與諸人描貌何
0663c04: 以如此。白雲岩畔舊相逢。往日今朝事不同。
0663c05: 夜靜水寒魚不食。一爐香散白蓮風。師遂云。
0663c06: 曩謨薩怛哆囉野。恁麼恁麼。幾度白雲溪
0663c07: 上望。黃梅花向雪中開。不恁麼不恁麼。嫩柳
0663c08: 條金線。且要應時來。不見龐居士問馬大師。
0663c09: 不與萬法為侶者是什麼人。馬大師云。待汝
0663c10: 一口吸盡西江水。即向道。大眾。一口吸盡
0663c11: 西江水。萬丈深潭窮到底。掠彴不是趙州橋。
0663c12: 明月清風安可比。
0663c13: 上堂云。春雨洒無涯。乾坤已具知。東君行正
0663c14: 令。梅柳一枝枝。祖師門下客。相見在今時。相
0663c15: 見即不無。說什麼事。便下座。
0663c16: 上堂舉。肅宗帝問忠國師云。和尚百年後所
0663c17: 須何物。國師云。與老僧造箇無縫塔。帝云。請
0663c18: 師塔樣。國師良久云。會麼。帝云不會。國師
0663c19: 云。吾有付法弟子耽源。諳此事。請詔問之
0663c20: 師云。前面是真珠瑪瑙。後面是瑪瑙真珠。東
0663c21: 邊是觀音勢至。西邊是普賢文殊。中間有一
0663c22: 首幡。被風吹著。道胡盧胡盧。
0663c23: 上堂。顧視禪床左右。遂拈拄杖在手中云。只
0663c24: 長一尺。下座。
0663c25: 上堂云。世有一物。亦不屬凡亦不屬聖。亦不
0663c26: 屬邪亦不屬正。萬事臨時自然號令。抵死要
0663c27: 知換性命。
0663c28: 上堂云。擔水河頭賣。諸人盡笑怪。滯貨沒人
0663c29: 猜。一似欠他債。昨夜三更半。石人禮拜。這
0664a01: 箇說話。莫道理會不得。我也理會不得。
0664a02: 上堂云。古人道。無邊剎境。自他不隔於毫端。
0664a03: 十世古今。始終不離於當念。師云。是即是。只
0664a04: 是太舊。雪示眾道。盡大地撮來。如粟米粒
0664a05: 大。拋向面前漆桶不會。打鼓普請看。大眾。雪
0664a06: 對面熱瞞諸人不少也。然雖如是。還有與
0664a07: 雪同步底麼。試出來與五祖相見。有麼。若
0664a08: 無。遂拈拄杖卓一下舉起云。五祖今日與雪
0664a09: 。同乘槎泛四大海。穿八大龍王髑髏。經過
0664a10: 百千箇須彌山。回來法座上坐。又送雪
0664a11: 歸雪山。只是不曾動著一步。諸人還信得
0664a12: 及麼。若信不及。遂舉拄杖云。豈不見先師翁
0664a13: 道。放在臥床頭急要打老鼠。
0664a14: 上堂云。凡心聖意露堂堂。念念無差即道場。
0664a15: 向去莫言今日事。觀音自在放毫光。良久云。
0664a16: 莫瞞老僧好。
0664a17: 上堂云。三月安居今已滿。九旬禁足事如何。
0664a18: 西天蠟驗聞聲久。此土鵝珠說者多。季運二
0664a19: 千年遠意。混流水乳積成河。林泉開士齊弘
0664a20: 護。莫使隳頹著眾魔。
0664a21: 上堂云。時候季秋霜冷。皎潔銀河耿耿。松
0664a22: 一炷爐煙。頗釋吾家好景。
0664a23: 上堂舉。僧問投子。大藏教中還有奇特事也
0664a24: 無。投子云。演出大藏教。師云。投子被人一
0664a25: 問。直得料掉沒交涉。若是五祖即不然。或有
0664a26: 人問。大藏教中還有奇特事也無。老僧即向
0664a27: 伊道。作禮而去信受奉行。然雖如是。與他投
0664a28: 子白雲萬里。畢竟如何。要諸方眼作麼。
0664a29: 上堂云。悟了同未悟。歸家尋舊路。一字是一
0664b01: 字。一句是一句。自小不脫空。兩歲學移步。
0664b02: 湛水生蓮花。一年生一度。
0664b03: 上堂云。頻頻。喚汝不歸家。貪向門前弄土沙。
0664b04: 每到年年三月裏。滿城開盡牡丹花。
0664b05: 上堂云。青蘿夤緣。直上寒松之頂。白雲淡泞。
0664b06: 出沒太虛之中。自十九至二十三日。萬餘人
0664b07: 來此赴會鬨鬨地。如今只見老漢。獨自口吧
0664b08: 吧地。若道多人是鬧一人是靜。直是白雲萬
0664b09: 里。畢竟如何。一人鬧浩浩。多人靜悄悄。不如
0664b10: 歸堂喫茶好。
0664b11: 上堂云。心隨萬境轉。轉處實能幽。雲門道。觀
0664b12: 世音菩薩將錢買餬餅。放下手云。是箇饅
0664b13: 頭。如此則隨他跟轉也。五祖有箇隨流認
0664b14: 得性。快樂永無憂底因緣。舉似大眾。忽然於
0664b15: 此省去也不定。良久喚侍者。侍者應諾。師云。
0664b16: 我害癡。
0664b17: 上堂云。仲冬嚴寒普遍世間。富貴即易貧窮
0664b18: 即難。唯我林泉之人無易無難。為什麼如此。
0664b19: 良久云。無人處向說。
0664b20: 上堂舉。普化道。明頭來明頭打。暗頭來暗頭
0664b21: 打。虛空裏來虛空裏打。四方八面來連枷打。
0664b22: 臨濟聞得。遣僧問云。總不恁麼來時如何。化
0664b23: 云。明日大悲院裏有齋。若是五祖即不然。有
0664b24: 人問總不恁麼來時如何。和聲便打。是他須
0664b25: 道。五祖盲枷瞎棒。我只要恁麼道。何故。一
0664b26: 任舉似諸方。
0664b27: 上堂云。應接無方唯是此。一毛端上廊心田。
0664b28: 生枝延蔓魔家族。點點舒光曜祖天。
0664b29: 上堂云。風和日暖喬樹啼。桃李妍而爛錦
0664c01: 成行。芳草濃而鋪茵作陣。花落一片兩片。浮
0664c02: 碎玉以雰雰。柳舞三回五回。曳長絲而冉冉。
0664c03: 當是時也古人道。幽鳥語如簧。柳垂金線長。
0664c04: 收山谷靜。風送杏花香。永日潚然坐。澄心
0664c05: 萬慮忘。欲言言不及。林下好商量。良久云。
0664c06: 且商量看。
0664c07: 上堂舉。僧問雪云。古寒泉時如何。云。
0664c08: 瞪目不見底。僧云。飲者如何。云。不從口
0664c09: 入。趙州聞得云。不可從鼻孔裏入也。僧問
0664c10: 趙州。古寒泉時如何。州云苦。僧云。飲者如
0664c11: 何。州云死。師云。若有人問五祖古寒泉時
0664c12: 如何。即向伊道。水飲者如何。但云當下止渴。
0664c13: 或有箇人出來問道。與曹溪水是一是二。我
0664c14: 即向伊道。分枝列派泒縱橫自在。低處澆田高
0664c15: 處潑菜。
0664c16: 上堂云。趙州道。箇柏樹子。廬陵隨後雪。白米
0664c17: 中間有箇白蓮。一口吸盡西江水。喜美囉
0664c18: 邏哩囉邏哩。我自我自。深村有箇白額
0664c19: 蟲。吒腮鬣頷九條尾。良久云。咦好怕人。
0664c20: 小參舉。藥山初參石頭。問云。三乘十二分教。
0664c21: 某甲粗知。訪聞南方直指人心見性成佛。實
0664c22: 未明了。石頭云。恁麼也不得。不恁麼也不得。
0664c23: 恁麼不恁麼總不得。藥山罔措。一日坐次。石
0664c24: 頭遂問云。汝在此作什麼。山云。一物也不為。
0664c25: 頭云。恁麼則閑坐也。山云。閑坐則為也。頭云。
0664c26: 道不為。不為箇什麼。山云。千聖亦不識。
0664c27: 石頭遂有頌云。從來共住不知名。任運相將
0664c28: 只麼行。自古上賢猶不識。造次凡流豈易明。
0664c29: 師云。大眾須是過得祖師關會鳥道玄路始
0665a01: 會此般說話。石頭恁麼垂示。便類趙州庭前
0665a02: 樹子。洞山麻三斤。雲門超佛越祖之談。五
0665a03: 祖亦有一頌。任運不知名。輕輕著眼聽。水上
0665a04: 青青綠。元來是浮萍。
0665a05: 四面專使文詳。持法嗣書到。師於法座前授
0665a06: 書。拈起問專使云。這箇是四面底。闍梨底在
0665a07: 什麼處。使云。驗在目前。師云。幾不問過。遂
0665a08: 陞座云。好事難逢。何不出來大家唱和。時有
0665a09: 僧出問云。石頭馳書猶是鈍漢。玄沙白紙謾
0665a10: 說同風。四面齎來有何祥瑞。師云。春氣發來
0665a11: 無硬地。進云。與麼則衝開千頃浪。透過祖
0665a12: 師關。師云。真箇也無。進云。可謂是黃梅熟
0665a13: 後無人識。獨許東山一老師。師云。更有人
0665a14: 在。進云。和尚也不要疑著。師云。也落在闍梨
0665a15: 後。進云。只如四面無門。老和尚向甚處得這
0665a16: 消息來。師云。爾向甚麼處去來。僧指東畔云。
0665a17: 這箇直歲得恁麼黑。又指西畔云。這箇知客
0665a18: 得恁麼肥。師云。不得指東劃西。僧以坐具一
0665a19: 劃云。者箇不可喚作東西也。師云。看爾亂走。
0665a20: 進云。和尚低聲。恐人聞得。師云。爾適來也郎
0665a21: 當不少。僧以手摑口云。是我招得。師乃云。大
0665a22: 眾。四面長老有書。對大眾前。須當說過。四面
0665a23: 大漆桶。詳師分半桶。白蓮下開。薰我鼻
0665a24: 孔且道。為什麼如此。無爾出氣處。
0665a25: 太平專使至。上堂云。萬里無雲點太清。祖天
0665a26: 日月自分明。太平不許將軍見。許將軍
0665a27: 建太平。
0665a28: 上堂云。舉則公案。事事成辦。向外馳求。癡漢
0665a29: 癡漢。
0665b01: 上堂云。有物先天地。無形本寂寥。能為萬象
0665b02: 主。不遂四時彫。古人恁麼道。可謂錦上鋪花。
0665b03: 不妨奇特。諸人且作麼生會。白蓮今日曲順
0665b04: 後機。不惜眉毛。亦為頌出。有中有。無中無。
0665b05: 細中細。中。
0665b06: 上堂云。今朝三月初五。老漢亦無所補。無字
0665b07: 指路堂堂。枉見衲僧受苦。畢竟如何。如人學
0665b08: 射。
0665b09: 上堂云。媚景中春暖色暄。盡塵沙界一般天。
0665b10: 林巒蓊爭蒼翠。花柳芬芳色鮮。蝶弄牡
0665b11: 丹飛勢緊。蜂遊芍藥謾遲延。人生幾度逢春
0665b12: 景。何不於中種福田。
0665b13: 上堂舉。興化云。我逢人則不出。出則便為人。
0665b14: 三聖道。我逢人則出。出則不為人。師云。此二
0665b15: 古德。一人文章浩渺。一人武藝全施。若道興
0665b16: 化是。文亦不得。若道三聖是。武亦不得。還於
0665b17: 此辨得出麼。若辨得出。許爾通身是命。若辨
0665b18: 不出。爾自相度。
0665b19: 上堂云。如何是禪。閻浮樹在海南邊。近則不
0665b20: 離方寸。遠則十萬八千。畢竟如何。禪禪。
0665b21: 上堂云。賤賣擔板漢。貼稱麻三斤。百千年滯
0665b22: 貨。何處著渾身。
0665b23: 上堂云。今朝八月二十。佛法兩字難入。深村
0665b24: 大小老翁。達磨祖師不及。
0665b25: 上堂云。未透祖師關。莫問大雪山。一步一萬
0665b26: 里。千難與萬難。
0665b27: 上堂舉。僧問趙州。狗子還有佛性也無。州云
0665b28: 無。僧云。一切眾生皆有佛性。狗子為什麼
0665b29: 無。州云。為伊有業識在。師云。大眾爾諸人。
0665c01: 尋常作麼生會。老僧尋常只舉無字便休。爾
0665c02: 若透得這一箇字。天下人不柰爾何。爾諸人
0665c03: 作麼生透。還有透得徹底麼。有則出來道看。
0665c04: 我也不要爾道有。也不要爾道無。也不要爾
0665c05: 道不有不無。爾作麼生道。珍重。
0665c06: 品寶文嘉問入山上堂。僧問。世尊拈花迦葉
0665c07: 微笑。台光臨於法席。願師方便為宣揚。師
0665c08: 云。六耳不同謀。進云。不於花上覓。烜赫自圓
0665c09: 明。師云好。進云。何謂獨露無私對揚有準。師
0665c10: 云是。進云。覿面知機又作麼生。師云。不得與
0665c11: 別人說。進云。和尚只知其一。且不知其二。師
0665c12: 云。爾作麼生。進云。祖師道知來也。歸作鹽
0665c13: 梅正是時。師云。被爾道著。進云。已得真人好
0665c14: 消息。人間天上更無疑。師乃云。記得昔日僧
0665c15: 問六祖。黃梅衣什麼人得。祖云。會佛法底
0665c16: 人得。僧云。和尚還得也無。祖云不得。僧云。
0665c17: 為什麼和尚不得。祖云。我不會佛法。又舉。
0665c18: 僧問雪。和尚見德山後。得箇什麼道理便
0665c19: 休去。云。我當時空手去空手迴。師云。大
0665c20: 眾。此二尊宿一人是祖師。一人是禪師。及乎
0665c21: 問著便道。我不會佛法。又道。我空手去空手
0665c22: 迴。爾諸人還會伊恁麼說話也無。若要會他
0665c23: 恁麼說話。須是透祖師關始得。若不透祖師
0665c24: 關。輒不得正眼覷著。
0665c25: 唐提舉耜到院上堂。舉三聖問雪。透網金
0665c26: 鱗以何為食。云。待汝出網來即向汝道。聖
0665c27: 云。一千五百人善知識。話頭也不識。云。老
0665c28: 僧住持事煩。眾中或謂。雪與三聖宗派不
0665c29: 同。故言不相契。或謂。三聖作家。雪不能達
0666a01: 其意。如斯話會有何交涉。忽有人問五祖。透
0666a02: 網金鱗以何為食。老僧向伊道。好箇問頭。復
0666a03: 云大眾且道。與雪是同是別。不能為爾說
0666a04: 得。聽取一頌。洞裏無雲別有天。桃花似錦柳
0666a05: 如煙。仙家不會論春夏。石爛松枯是一年。
0666a06: 資福專使。持法嗣書至。師於法堂上受書。拈
0666a07: 起問專使云。本無名字。什麼處得這箇來。專
0666a08: 使擬議。師云。因誰致得。遂陞座。舉石頭問長
0666a09: 髭。什麼處來。髭云。嶺南來石頭云。大庾嶺頭
0666a10: 一鋪功德成就也未。髭云。成就久矣。只欠點
0666a11: 眼在。石頭云。莫要點眼麼。髭云便請。石頭垂
0666a12: 下一足。髭便禮拜。石頭云。爾見箇什麼道理
0666a13: 便禮拜。髭云。如紅爐上一點雪。師云。紅爐一
0666a14: 點雪。知音瞥不瞥。龜毛扇子扇。泥牛一點
0666a15: 血。
0666a16: 偈頌
0666a17: 投機
0666a18: 山前一片閑田地。叉手叮嚀問祖翁。幾度賣
0666a19: 來還自買。為憐松竹引清風。
0666a20: 山居
0666a21: 床是柴棚蓆是茅。枕頭葛怛半中凹。霜天索
0666a22: 寞人投宿。睡到平明手交。
0666a23: 自貽
0666a24: 白雲堆裏古家風。萬里霜天月色同。林下水
0666a25: 邊人罕到。方知吾道樂無窮。
0666a26: 遣興
0666a27: 冉冉白雲間。微風起。至哉造化功。孰為
0666a28: 究終始。究之既不能。徒然自憂喜。
0666a29: 聞角
0666b01: 幽幽寒角發孤城。十里山頭漸杳冥。一種是
0666b02: 聲無限意。有堪聽有不堪聽。
0666b03: 病起
0666b04: 病來又病皮黏骨。抖擻起來無一物。行不成
0666b05: 步語聲低。鼻孔依前空突兀。
0666b06: 山中四威儀
0666b07: 山中行籃。採蕨稱幽情。牧童唱罷胡家曲。
0666b08: 子規枝上一聲聲。
0666b09: 山中住萬疊。千重誰伴侶。縱使知音特地來。
0666b10: 雲深必定無尋處。
0666b11: 山中坐月夜。霜天寒雁過。爐灰撥盡未成眠。
0666b12: 報曉靈禽清耳朵。
0666b13: 山中臥一片。清光高鑑我。但得身心到處閑。
0666b14: 多年布衲從教破。
0666b15: 讚白雲先師真
0666b16: 一月在天影含眾水。師真之真非月非水。青
0666b17: 黃碧綠亂荼糊。看來半嗔半喜。
0666b18: 贊四祖演和尚
0666b19: 桂花包裏老黃梅。不向陰陽地上開。蜂蝶豈
0666b20: 知香遠拆。難尋跡去還來。
0666b21: 自贊
0666b22: 眼暗耳聾。行步龍鍾。人前強笑。叉手當胸。
0666b23: 自述真贊二首
0666b24: 以相取相都成幻妄。以真求真轉見不親。見
0666b25: 成公案無事不辦。百年三萬六千日。翻覆元
0666b26: 來是這漢。
0666b27: 我真我贊。唯己自知。面面相覷。有甚了期。
0666b28: 師室中。常舉趙州狗子還有佛性也無
0666b29: 州云無。僧請問。師為頌之。
0666c01: 趙州露刃劍。寒霜光焰焰。更擬問如何。分身
0666c02: 作兩段。
0666c03: 示禪者二首
0666c04: 學道先須得指歸。聞聲見色不思議。長天夜
0666c05: 夜家家月。影落澄潭幾箇知。
0666c06: 祖道何殊世路平。時人行處不須驚。擬心未
0666c07: 到先移步。直似玄沙問鏡清。
0666c08: 示學徒四首
0666c09: 學道之人得者稀。是非長短幾時虧。若憑言
0666c10: 語論高下。恰似從前未悟時。
0666c11: 空門有路人皆到。到者方知滋味長。心地不
0666c12: 生閑草木。自然身放白毫光。
0666c13: 一片秋光對草堂。籬邊金菊預聞香。蟬聲未
0666c14: 息涼風起。勝似征人歸故鄉。
0666c15: 終日談玄第一宗。枯河道裏覓魚蹤。直饒祖
0666c16: 佛無階級。須向奇人棒下通。
0666c17: 送己德二禪者之長安緣幹
0666c18: 二人同心其義斷金。古今有此吾道堪任。山
0666c19: 之厚重海之淵深。白雲留不住。祖佛莫能禁。
0666c20: 極目少林峭峙。傍觀華岳崟岑。分得維摩按
0666c21: 指法。且彈一曲訪知音。
0666c22: 悼四祖演和尚
0666c23: 此病彼圜寂。吾門何得失。生死若空花。去來
0666c24: 如鳥跡。東涌忽西沒。影挂寒堂壁。三十三天
0666c25: 撲帝鐘。普念般若波羅蜜。
0666c26: 悼投子青禪師
0666c27: 寂住頭雲。灑落曹溪水。高張浮渡帆。直入
0666c28: 大洋裏。運載既緣終。昨夜狂風起。角女子
0666c29: 戴瓊花。八十翁翁穿繡履。
0667a01: 悼淨渡圓鑑禪師
0667a02: 浮渡巖前青瘦柏。叢林聳出標風格。夜來寒
0667a03: 影落西衢。誰唱胡笳十八柏。
0667a04: 吊崇勝大師
0667a05: 苦霧罩庭軒。悲雲鎖暮天。師歸真淨界。影挂
0667a06: 月孤圓。去不去兮若之夢。來不來兮誰後先。
0667a07: 誰後先。閻浮樹在海南邊。
0667a08: 悼陳吉先
0667a09: 子既卜遷居。禪家第一機。有帆不挂樹。無住
0667a10: 坦然途。世態那堪戀。恩情盡屬愚。祖師門下
0667a11: 客。到此辨錙銖。
0667a12: 訪信和尚
0667a13: 維摩之後室長開。立雪求心悟善財。木老花
0667a14: 彫兮白雲亂卷。波澄霜夜兮皎月徘徊。不二
0667a15: 門高遠相訪。又騎羸馬入塵埃。
0667a16: 送白首座回鄉
0667a17: 歸心休問路多端。四海為家未足觀。隻履清
0667a18: 名思達磨。諸侯九合笑齊桓。
0667a19: 次韻詶甘露顒長老
0667a20: 本自居山不厭山。水聲山色異人間。知音若
0667a21: 會儂家意。任是危層亦共攀。
0667a22: 送仁禪者
0667a23: 白雲巖上月。太平松下影。深夜秋風生。都成
0667a24: 一片境。
0667a25: 送文禪人寧親
0667a26: 今生父母當親覲。從本爺娘子細看。動轉施
0667a27: 為全得力。一回舉著骨毛寒。
0667a28: 送蜀僧
0667a29: 相聚淮南四十年。而今歸去路三千。有人若
0667b01: 問西來意。水在江湖月在天。
0667b02: 寄信上人
0667b03: 一瓶一且隨緣。此事時時強為宣。知己不
0667b04: 來春漸老。孤皎月對寒泉。
0667b05: 次韻詶黃龍圖
0667b06: 海會雲山疊亂青。龍潭瀉碧聲冷冷。使君乞
0667b07: 與安閒地。時共禪徒終夜聽。
0667b08: 次韻詶高臺師兄
0667b09: 每覽嘉隱篇。清風益可愛。有時說向人。時人
0667b10: 都不會。回首望衡岳。岳山千里外。獨步立斜
0667b11: 陽。颯颯聞秋籟。
0667b12: 擬雲送信禪者作丐
0667b13: 春晴觸石欲高飛。皖伯臺前度翠微。本自無
0667b14: 心為雨露。何曾有意泄天機。風雷倚勢聲光
0667b15: 遠。草木乘陰色澤肥。莫謂功成空聚散。巖房
0667b16: 潛約幾時歸。
0667b17: 送化主三首
0667b18: 巖縫迸開雲片片。半籠幽石半從龍。為霖普
0667b19: 潤焦枯後。入煙蘿第一重。
0667b20: 莫論人情與道情。大都物理自分明。皖公山
0667b21: 下長流水。今古滔滔徹底清。
0667b22: 庭無立雪人。路有塵埃客。傾盡此時心。松間
0667b23: 贈行色。
0667b24: 與禪化麥
0667b25: 水中撈得麥。恐悚禪客。往復偃溪邊。聞聲
0667b26: 隔不隔。
0667b27: 寄太平燈長老
0667b28: 遍遊五祖山。語笑令人愛。極目情量寬。禮貌
0667b29: 多自在。思鄉便欲回。不慮他人怪。再見是明
0667c01: 年。往來無罣礙。
0667c02: 寄高臺本禪師法兄
0667c03: 春山望極幾千里。獨危欄誰與同。夜靜子
0667c04: 規知我意。一聲聲在翠微中。
0667c05: 遷住白雲入院後示二三執事
0667c06: 登山須拄杖。渡水要行船。有客開顏笑。無愁
0667c07: 展眠。萬般存此道。一味信前緣。試比紅塵
0667c08: 裏。清虛直幾錢。
0667c09: 寄諸郡丐者
0667c10: 坐一須走七。古聖留縱跡。此土與西天。箇箇
0667c11: 明格尺。點鐵化為金。喝石變成壁。大力那羅
0667c12: 延。是誰親中的。
0667c13: 寄舊知二首
0667c14: 隔闊多時未是。結交豈在頻相見。從教山
0667c15: 下路崎嶇。萬里蟾光都一片。
0667c16: 朔風掃盡千岩雪。枝上紅梅包欲裂。縹緲寒
0667c17: 雲天外來。吾家此境憑誰說。
0667c18: 送化士四首
0667c19: 何事秋風入夜涼。稻花時復送餘香。要知此
0667c20: 箇真消息。末後殷勤味最長。
0667c21: 皖伯臺前送別時。桃花似錦柳如眉。明年此
0667c22: 日欄望。依舊青青一兩枝。
0667c23: 透出龍門未是難。幾人得過趙州關。白雲片
0667c24: 片青山外。為雨為霖去復還。
0667c25: 出自白雲山。筇步煙渚。心中幾萬端。唯我
0667c26: 能相許。
0667c27: 寄舊三首
0667c28: 木落高秋玉露垂。前黃菊漸離披。白雲片
0667c29: 片迎新雁。不是知音說向誰。
0668a01: 寄書未到他先望。傳語不來我未知。度日林
0668a02: 泉無世慮。歛眉偷看白猿兒。
0668a03: 梅花欲謝不謝。桃花欲開不開。思君共聽猿
0668a04: 啼處。一片白雲天外來。
0668a05: 偶作
0668a06: 多時欲寫天邊雁。毛色觀來苦未全。號叫不
0668a07: 妨知節令。養成飛去有何難。雁雁雁塔當初
0668a08: 占。古縱禪禪入理深淵。無形無狀千難萬難。
0668a09: 後生晚長心堅石穿。
0668a10: 賦祖花次李提刑韻三首
0668a11: 此花與人間別。結果開花當處生。要會祖
0668a12: 師端的旨。未萌天地已先成。
0668a13: 此土西天祖佛名。雙頂上鐵花生。世間無
0668a14: 限丹青手。只恐吟成畫不成。
0668a15: 造化之功品物情。正當生處不言生。尋枝摘
0668a16: 葉空勞力。一朵開時一佛成。
0668a17: 次韻酬彭運使留題七閣
0668a18: 山腰營小閣。聊且寄生平。三四危頂。啼猿
0668a19: 分外清。
0668a20: 次韻寄彭運使吏部
0668a21: 縱使千回眼見。爭如手親一遍。透得此箇重
0668a22: 關。乃是平生方便。
0668a23: 次韻詶吳都曹
0668a24: 山家旨趣最幽微。路轉回到者稀。一黃
0668a25: 菁消永日。滿頭白髮已玄機。遶巖瀑布前
0668a26: 落。哭月狂猿嶺上飛。自得平生觀不足。那知
0668a27: 浮世是兼非。
0668a28: 次韻詶蘄倅李朝奉
0668a29: 諦當之言不在多。文殊不二問維摩。趙州眼
0668b01: 爍四天下。賴有同參凌行婆。
0668b02: 題東西湖簡太守李祕監
0668b03: 脩竹喬松積翠陰。綠楊紅遍園林。到頭須
0668b04: 讓西湖水。淡靜還如君子心。
0668b05: 東途中
0668b06: 一宿成家步。孤雲萬里遊。吾門隨處靜。世路
0668b07: 幾時休。舉首問明月。憑心寄斗牛。歸期何太
0668b08: 晚。猶尚往他州。
0668b09: 聚遠亭
0668b10: 眼觀不足。耳聽不盡。水碧山青。誰遠誰近。
0668b11: 答憑希道
0668b12: 老病慵不記心。應無狂夢到瓊林。水聲山
0668b13: 色長為伴。利害從教似海深。
0668b14: 徘徊兩齊瀉碧。垂雙帶長沙。波浪深。湍流
0668b15: 轉霈。
0668b16: 詶石秀才
0668b17: 昨夜西風激怒濤。驚舊事沒絲毫。欄笑
0668b18: 罷思量著。望斷長天月色高。
0668b19: 送朱大卿
0668b20: 但得心閑到處閑。莫拘城市與溪山。是非名
0668b21: 利渾如夢。正眼觀時一瞬間。
0668b22: 送呂公輔
0668b23: 送客別金沙。行行去路賒。淡煙籠碧漢。薄霧
0668b24: 綴紅霞。百舌吟新樹。千株長芽。翻思分袂
0668b25: 處。舉首見桃花。
0668b26: 送黃景純
0668b27: 秋雲秋水兩依依。塞雁聲聲度翠微。多向洞
0668b28: 庭青草岸。楚天空闊不知歸。
0668b29: 重會郭功甫
0668c01: 淨空居士久相知。三十年來只片時。今日白
0668c02: 蓮花下見。維摩元是舊容儀。
0668c03: 寄李元中
0668c04: 寄盡千張紙。徒煩心手勞。人情如太華。爭以
0668c05: 道情高。
0668c06: 嘉隱堂
0668c07: 一松一竹一溪雲。時有清風伴月輪。外泉
0668c08: 聲長似雨。然居者不知春。
0668c09: 黃梅東山演和尚語終
0668c10: 
0668c11: 附錄序文三首
0668c12: 蓋聞。言語道斷。而未始無言。心法雙亡。而率
0668c13: 相傳法。有得兔忘蹄之妙。無執指為月之迷。
0668c14: 故宗師起而稱揚。若尺棰取之不竭。學者從
0668c15: 而領悟。如連環解之無窮。教外別傳道斯為
0668c16: 美演師和尚。游方寖久。詢請無私。周旋黃蘗
0668c17: 之庭。踐履白雲之室。常心是道。信手成金。紅
0668c18: 粉佳人。發最上之機。金色頭陀。無容身之處。
0668c19: 念聰明。唱太平歌。皆諸方之所未聞。後人
0668c20: 之所警策。其他妙語不可殫論。廣于簡編。庶
0668c21: 為龜鑑云耳。知台州黃巖縣事。張景脩序。
0668c22: 粵自靈山拈出。嶺傳來。天下叢林。分枝布
0668c23: 葉。石霜古月。海會重圓。介在祖山。隱若敵
0668c24: 國。誰主茲地。演公其人。演公系本蜀川令行
0668c25: 淮甸。三提宗印二紀于茲。仁義道中空華結
0668c26: 果。荊棘林內石筍抽條。莫疑優現前翻作
0668c27: 葛藤會去。克勤上人錄其語要。俾之贊揚。兔
0668c28: 角龜毛敢言有實。狐裘羔袖終愧非宜。
0668c29: 紹聖二年十二月二十四日。河間劉跋謹序。
0669a01: 海會演師。昔行至白雲頂。逢一善知識。
0669a02: 據師子座。現比丘身。為無所為。說無所說。有
0669a03: 時拏雲擭浪游戲自如。有時截鐵斬釘紀干
0669a04: 不可。諸方輻湊。四眾景從。罔測其由。舉皆自
0669a05: 失。師獨熟視而笑。莫逆於心。曾未踰時。遂蒙
0669a06: 受記。天人贊。自四面而住太平。父子相承。
0669a07: 由太平而來海會。隨機答問。因事舉揚。不假
0669a08: 尖新。自然奇特。其徒纂集。請余為之序。欲傳
0669a09: 於世云。紹聖二年十一月初十日吳郡朱元
0669a10: 序。
