0902b19: 
0902b20: 大慧普覺禪師法語卷第二十二
0902b21: 
0902b22: 〔宋〕－【宮】宋徑山能仁禪院住持嗣法
0902b23: 慧日禪師臣蘊聞　上進
0902b24: 示快然居士羅知縣
0902b25: 快然居士羅宗約。紹興丁丑暮春。得得來鄮
0902b26: 山見妙喜。欲究竟此段大事因緣。屢隨眾到
0902b27: 室中。呈伎倆逞解會。都與列下。忽一日喜
0902b28: 見眉宇知渠。管中窺豹。轉身動腦。袖間已
0902b29: 有頌子。雖未拈出。妙喜即時與撥轉關子。
0902c01: 渠雖未能赤骨地跳出葛藤窠。然知得
0902c02: 飯是米做在麥裏。正好著力之際。驀來相
0902c03: 別云。要急歸嫁女。以此軸來。乞做工夫底道
0902c04: 理。昔龐居士有言。有男不婚。有女不嫁。大
0902c05: 家團頭。共說無生話。後來元豐間。有箇士
0902c06: 人。謂之無為居士。姓楊名傑字次公。嘗參
0902c07: 前輩。於宗門中有真實得力處。曾和龐公此
0902c08: 偈云。男大須婚。女長須嫁。討甚間工夫。更說
0902c09: 無生話。這兩箇俗漢子。將他十方常住一片
0902c10: 田地。不向官中印契。各自分疆列界道我知
0902c11: 有。而時時向無佛處稱尊。當時亦有箇不平
0902c12: 底。謂之海印信禪師。時住蘇州定慧。因見
0902c13: 無為此偈。亦有一偈曰。我無男婚。亦無女
0902c14: 嫁。困來便打眠。誰管無生話。這三箇老漢
0902c15: 說此三偈。快然居士開眼也著。合眼也著。不
0902c16: 開不合也著。妙喜只得冷地看。看則不無。畢
0902c17: 竟快然居士向開眼處著到耶。合眼處著到
0902c18: 耶。不開不合處著到耶。若在開眼處著到。
0902c19: 則落在龐公圈裏。在合眼處著到。則落
0902c20: 在楊無為圈裏。在不開不合處著到。則
0902c21: 落在海印禪師圈裏。快然見恁麼說定道。
0902c22: 總不恁麼。若總不恁麼。又落在妙喜圈裏。
0902c23: 要出三老圈則易。要出妙喜圈則難。快
0902c24: 然畢竟如何出得。待歸延平嫁了女。緩
0902c25: 緩地來。為爾說破。因記得古德一偈。併書
0902c26: 其後。庶幾快然不在中途根。亦老婆心
0902c27: 之切耳。偈曰。學道如鑽火。逢煙且莫休。
0902c28: 直待金星現。歸家始到頭。更有一箇問頭。
0902c29: 且那裏是快然歸底家。若透得這一問。男
0903a01: 婚女嫁都在裏許。若未識得家。且業識茫茫
0903a02: 儘在外邊走。亦怪妙喜不得。
0903a03: 示妙心居士孫通判長文
0903a04: 決欲究竟此事。應是從前作聰明說道理。文
0903a05: 字語言上記持。於心意識內計較摶量得底。
0903a06: 颺在他方世界。都不得有絲毫頭許頓在胸
0903a07: 中掃除得淨盡也。然後向心思意想不及處。
0903a08: 試進一步看。若進得這＝遮【宮】＊這＝遮【宮】＊這遮一步。便如善財童子
0903a09: 於普賢毛孔剎中。行一步過不可說不可說
0903a10: 佛剎微塵數世界。如是而行。盡未來劫猶不
0903a11: 能知。一毛孔中剎海次第剎海藏。剎海差別
0903a12: 剎海普入。剎海成剎海壞。剎海莊嚴所有邊
0903a13: 際。亦不能知。佛海次第佛海藏。佛海差別
0903a14: 佛海普入。佛海生佛海滅。所有邊際亦不
0903a15: 能知。菩薩眾海次第。菩薩眾海藏。菩薩眾
0903a16: 海差別。菩薩眾海普入。菩薩眾海集。菩薩
0903a17: 眾海散。所有邊際亦不能知。入眾生鬼界眾
0903a18: 生根。教化調伏諸眾生智。菩薩所住甚深自
0903a19: 在。菩薩所入諸地諸道。如是等海所有邊際。
0903a20: 信知無念無作。有如是功德。這一步雖曰難
0903a21: 進。若夙曾種得善根種子。只向信得及處看。
0903a22: 看來看去內無所住外無所緣。不覺不知打
0903a23: 失布袋。當恁麼時。方知龐居士道。無念清涼
0903a24: 寺。蘊空真五臺。對境心無垢。當情心死灰。妙
0903a25: 理於中現。優曇空裏開。無求真法眼。離相
0903a26: 即如來。若能如是學。不動出三災。是真語
0903a27: 實語不誑不妄。然雖如是。莫見恁麼道。便
0903a28: 向無作無為處。閉眉合眼做死模樣。謂之
0903a29: 默而常照。硬捉住箇猢猻繩子。怕他勃跳。古
0903b01: 德喚作落空亡外道魂不散死人。真實要絕
0903b02: 心生死浣心垢濁伐心稠林。須是把這猢猻
0903b03: 子一棒打殺始得。若一向緊緊地。把定繩頭。
0903b04: 將心調伏。我說是人。執之失度。真可憐愍。正
0903b05: 眼觀之。盡是天魔外道魍魎妖精。非吾眷屬。
0903b06: 此事要得渾鋼打就生鐵鑄成底擔荷。若有
0903b07: 心擔荷。則又蹉過也。古人不得已。見爾迷
0903b08: 路。為爾作箇指路頭主人而已。亦無禪道佛
0903b09: 法可以傳授。纔說有傳有授。便是邪法。何以
0903b10: 故。不見金剛經中道。若言如來有所說法。即
0903b11: 為謗佛。是人不解我所說義。又云。法尚應捨。
0903b12: 何況非法。著實而論。說真如佛性。說菩提涅
0903b13: 槃。說理說事。說邪說正。盡是非法。那堪更
0903b14: 說有玄有妙可以傳可以授乎。不見先德有
0903b15: 言。說箇學道。早是接引之辭＝詞【宮】辭詞耳。又何曾教
0903b16: 爾起模畫樣。特地馳求來。所以云。擬將心意
0903b17: 學玄宗。狀似西行向東。臨濟云。爾但歇得
0903b18: 念念馳求心。則與釋迦老子不別。七地菩薩
0903b19: 求佛智心未歇。謂之法塵煩惱。既有決定志。
0903b20: 必有決定得入手時。且那箇是得入手時。噴
0903b21: 地一發心意識滅絕氣息時是佛。言理則頓
0903b22: 悟乘悟併銷。事非頓除因次第盡。要識這些
0903b23: 道理。便是善財聞彌勒彈指之聲。樓閣門開。
0903b24: 善財心喜。入已還閉。香嚴聞擊竹作聲。忽
0903b25: 然契悟。便解道。一擊亡所知。更不假修治。
0903b26: 動容揚古路。不墮悄然機之類是也。自家悟
0903b27: 處自家安樂處。自家得力處他人不知。拈出
0903b28: 呈似人不得。除已悟已安樂已得力者。一見
0903b29: 便默默相契矣。疑情未破。但只看箇古人入
0903c01: 道底話頭。移逐日許多作妄想底心來。話頭
0903c02: 上則一切不行矣。僧問趙州。狗子還有佛性
0903c03: 也無。州云無。只這一字。便是斷生死路頭
0903c04: 底刀子也。妄念起時。但舉箇無字。舉來舉
0903c05: 去。驀地絕消息。便是歸家穩坐處也。此外
0903c06: 別無奇特。前所云難進底一步。不覺驀然過
0903c07: 矣。
0903c08: 示永寧郡夫人鄭兩府宅
0903c09: 既知無常迅速生死事大。決欲親近善知識。
0903c10: 孜孜矻矻不捨晝夜。常以生死二字。貼在額
0903c11: 頭上。茶裏飯裏坐時臥時。指揮奴僕時。幹辦
0903c12: 家事時。喜時怒時。行時住時。酬酢賓客時。
0903c13: 不得放捨。常常恰似方寸中有一件緊急未
0903c14: 了底事礙塞。決欲要除屏去教淨盡。方有少
0903c15: 分相應也。若見宗師說時。方始著急。理會不
0903c16: 說時。又放緩。則是無決定之志。要得生
0903c17: 死根株斷。則無有是處。此事不在男之與女
0903c18: 僧之與俗。若於宗師一言之下。啐地折嚗地
0903c19: 斷。便是徹頭處也。佛說火宅喻。直是為眾
0903c20: 生開方便門示真實相。痛的的地。其中有言。
0903c21: 是舍唯有一門。而復狹小。諸子幼稚。未有所
0903c22: 識。謂眾生根器狹劣。無決定志。戀著生死
0903c23: 塵勞。於塵勞中頭出頭沒。於三界火宅不能
0903c24: 捨離。故設種種方便。令眾生捨方便。直出火
0903c25: 宅露地而坐。此是釋迦老子徹底老婆心。凡
0903c26: 看經教及古德入道因緣。當見月亡指。切不
0903c27: 得泥在言語中。若於語上尋玄妙。言中求奇
0903c28: 特。落處如此做工夫。則失方便矣。妙喜從
0903c29: 來無實法與人。直＝只【宮】直只是據結案。將平生悟得
0904a01: 底。開口見膽。〔明〕－【宮】明白直說與人。有信得及底。
0904a02: 依而行之。雖乍聞說。似難承當。若當人無始
0904a03: 時來種得般若種子。纔聞舉著。便兩眉卓。
0904a04: 眼睛定動矣。老僧頃年初住此山。常州許宅
0904a05: 有箇無著道人。法名妙總。三十歲便打硬。修
0904a06: 行遍見諸方尊宿。皆蒙印可。然渠真實畏生
0904a07: 死苦故。要真實理會本命元辰下落去處。特
0904a08: 來山中度夏。時同夏者一千七百衲子。馮濟
0904a09: 川少卿。亦在此山不動軒隨眾。一日因老僧
0904a10: 陞座。舉藥山和尚初參石頭問石頭云。三乘
0904a11: 十二分教。某甲粗亦研窮。曾聞南方有直指
0904a12: 人心見性成佛。實未明了。乞師指示。石頭云。
0904a13: 恁麼也不得。不恁麼也不得。恁麼不恁麼總
0904a14: 不得。藥山不契。石頭云。爾往江西問取馬大
0904a15: 師去。藥山依教到馬大師處。如前問。馬大師
0904a16: 曰。有時教伊揚眉瞬目。有時不教伊揚眉瞬
0904a17: 目。有時教伊揚眉瞬目者是。有時教伊揚眉
0904a18: 瞬目者不是。藥山於言下大悟。更無伎倆可
0904a19: 呈。但低頭禮拜而已。馬大師曰。子見箇甚麼
0904a20: 道理便禮拜。山曰。某在石頭和尚處。如蚊子
0904a21: 上鐵牛相似。馬大師然之。是時陞座纔再提
0904a22: 撕。無著於言下忽然省悟。下座後亦不來通
0904a23: 消息。時馮濟川隨老僧後上方丈云。某甲理
0904a24: 會得。老僧問伊。居士如何。濟川云。恁麼也
0904a25: 不得。蘇嚧娑婆訶。不恁麼也不得。哩娑婆
0904a26: 訶。恁麼不恁麼總不得。蘇嚧哩娑婆訶。老
0904a27: 僧亦不向他道是。亦不向他道不是。以濟
0904a28: 川語舉似無著。無著云。曾見郭象注莊子。識
0904a29: 者云。是莊子注郭象。老僧見他語異。亦不
0904b01: 問他。舉巖頭婆子話問之。無著遂作一偈
0904b02: 云。一葉扁舟泛渺茫。呈橈舞棹別宮商。雲山
0904b03: 海月俱拋棄。贏羸得莊周蝶夢長。老僧亦休去。
0904b04: 後一年濟川疑他不實。得得自平江招無著。
0904b05: 到他船中問。婆生七子六箇不遇知音。只
0904b06: 這＝遮【宮】＊這遮一箇也不消得。便棄在江中。老師言。道
0904b07: 人理會得。且如何會。無著云。已上供通並是
0904b08: 詣實。濟川大驚。又嘗到室中。老僧問他。古人
0904b09: 不出方丈。為甚麼去莊上喫油。無著云。
0904b10: 和尚放妙總過。妙總方敢通消息。老僧向伊
0904b11: 道。我放爾過。爾試道看。無著云。妙總亦放
0904b12: 和尚過。老僧云。爭奈油何。無著喝一喝便
0904b13: 出去。是時一眾皆聞渠如此祗對。看他纔得
0904b14: 一滴水。便解興波作浪。蓋渠脫離世緣。早信
0904b15: 得這遮一著子。及雖嘗被邪師印破面門。
0904b16: 能退步。知非決定。以悟為則。故纔見善知
0904b17: 識提撕。便於言下千了百當。永寧郡夫人曹
0904b18: 氏善因。聰明靈利有智見。知有此段大事因
0904b19: 緣。決定可以出生入死。不被世間塵勞中事
0904b20: 牽絆。雖在富貴中。而不被富貴所羅籠。亦要
0904b21: 退步親近善知識。決擇生死大事。但未遇真
0904b22: 知識激發耳。屬者在城中。因節使公請就渠
0904b23: 菴園說法。善因聞老僧提持此段大事因緣。
0904b24: 遂熏起種性。當下身心寧怗＝貼【宮】怗貼。雖未能十＝一【宮】十一成
0904b25: 透脫。已識得火宅塵勞中許多虛妄不實底
0904b26: 事。臘月三十日到來。恩愛也使不著。勢力也
0904b27: 使不著。財寶也使不著。性氣也使不著。官職
0904b28: 也使不著。富貴也使不著。眼光落地時。唯有
0904b29: 平昔造善造惡兩路境界。一一現前。作惡多
0904c01: 作善少。則隨惡業流浪將去。作惡少作善多。
0904c02: 則隨善業生人天十善之家去。既知得這遮兩
0904c03: 路子皆屬虛幻。然後發勇猛精進堅固不退
0904c04: 之心。決欲超情離見透脫生死。臘月三十日。
0904c05: 善惡兩路。拘執我不得。既知有如是殊勝事。
0904c06: 恐在火宅之中不能得。時時親近善知識。故
0904c07: 得得上徑山住旬日。隨眾聽法。滋浸善緣。發
0904c08: 大誓願。永不退轉。臨行以此軸求指示。要在
0904c09: 火宅中。時時以此自警自覺。老僧嘉其志趣
0904c10: 勇猛不與泛泛者同。故引無著道人一段入
0904c11: 道因緣。令其見賢思齊。他日妙喜社中。出
0904c12: 二無著。豈不為末世光明種子作大利益乎。
0904c13: 勉之勉之。
0904c14: 示妙智居士方敷文務德
0904c15: 從上諸佛諸祖。真實為人處。先教立決定志。
0904c16: 所謂決定志者。決欲此生心地開通。直到諸
0904c17: 佛諸祖無障礙大休歇大解脫境界。無決定
0904c18: 之志。則無決定信矣。佛不云乎。信為道元功
0904c19: 德母。長養一切諸善法。又云。信能增長智功
0904c20: 德。信能必到如來地。如來地即大休歇大解
0904c21: 脫境界是也。在昔歸宗拭眼禪師。曾有僧問。
0904c22: 如何是佛。宗云。我向汝道。汝還信否。僧云。
0904c23: 和尚誠言焉敢不信。宗云。只汝便是。僧聞
0904c24: 宗語諦審思惟。良久曰。只某便是。佛如何
0904c25: 保任。宗曰。一翳在目空華亂墜。其僧於言
0904c26: 下忽然契悟。這僧初無決定信。聞歸宗直指
0904c27: 之言。猶懷疑惑。欲求保任。方能自信。歸宗
0904c28: 老婆心切。向他所乖執處。以金剛王寶劍。用
0904c29: 事劈面便揮。這僧方在萬仞崖頭獨足而立。
0905a01: 被歸宗一揮。始肯放身捨命。又羅山法寶大
0905a02: 師。嘗致問於石霜普會曰。起滅不停時如何。
0905a03: 石霜云。直須寒灰枯木去。一念萬年去。函蓋
0905a04: 相應去。全清絕點去。羅山不契。復持此語問
0905a05: 巖頭。問聲未絕。被巖頭震威一喝曰。是誰起
0905a06: 滅。羅山於言下大悟。又教中說。菩薩修行從
0905a07: 初地入第八不動地。為深行菩薩。難可知無
0905a08: 差別。離一切相一切想一切執著。無量無邊
0905a09: 一切聲聞辟支佛。所不能及。離諸諠諍寂滅
0905a10: 現前。乃至入滅盡定。一切動心憶想分別。悉
0905a11: 皆止息。謂從初地至菩薩第八不動地。即捨
0905a12: 一切功用行。得無功用法。身口意業念務皆
0905a13: 息。謂不起第二念。又怕人理會不得。更引
0905a14: 喻云。譬如有人夢中見身墮在大河。為欲度
0905a15: 故發大勇猛施大方便。以大勇猛施方便故
0905a16: 即便寤。既寤已所作皆息。菩薩亦爾。見
0905a17: 眾生身在四流中。為救度故發大勇猛起大
0905a18: 精進。以勇猛精進故至不動地。既至此已一
0905a19: 切功用靡不皆息。如生梵世欲界煩惱皆不
0905a20: 現前。住不動地亦復如是。一切心意識行皆
0905a21: 不現前。第八地菩薩佛心菩薩心菩提心涅
0905a22: 槃心尚不現起。況復起於世間之心。世間心
0905a23: 既滅。寂滅心即現前。寂滅心既現前。則塵沙
0905a24: 諸佛所說法門一時現前矣。法門既得現前。
0905a25: 即是寂滅真境界也。得到此境界。方可興慈
0905a26: 運悲作諸饒益事。是亦從決定志乘決定信。
0905a27: 成就者也。若無決定志。則不能深入如來大
0905a28: 寂滅海。無決定信。則於古人言句及教乘文
0905a29: 字中不能動轉。如六祖大師為江西志徹禪
0905b01: 師說常無常義。徹問祖曰。弟子嘗覽涅槃經。
0905b02: 未曉常無常義。乞師慈悲略為宣說。祖曰。無
0905b03: 常者。即佛性也。有常者即善惡一切諸法分
0905b04: 別心也。曰和尚所說大違經文。祖曰。吾傳佛
0905b05: 心印。安敢違於佛經。曰經說佛性是常。和尚
0905b06: 言無常。善惡諸法乃至菩提心皆是無常。
0905b07: 和尚言是常。此即相違。令學人轉加疑惑。
0905b08: 祖曰。涅槃經吾昔者聽尼無盡藏讀誦一遍。
0905b09: 便為講說。無一字一義不合經文。乃至為汝
0905b10: 終無二說。曰學人識量淺昧。願和尚委曲開
0905b11: 示。祖曰。汝知否。佛性若常。更說甚麼善惡諸
0905b12: 法。乃至窮劫無有一人發菩提心者。故吾說
0905b13: 無常。正是佛說真常之道也。又一切諸法若
0905b14: 無常者。即物物皆有自性。容受生死。而真常
0905b15: 性有不遍之處。故吾說常者。正是佛說真無
0905b16: 常義也。佛比為凡夫。外道執於邪常。諸二
0905b17: 乘人於常計無常。共成八倒。故於涅槃了義
0905b18: 教中。破彼偏見而顯說真常真樂真我真淨。
0905b19: 汝今依言背義。以斷滅無常及確定死常。而
0905b20: 錯解佛之圓妙最後微言。縱覽千遍。有何所
0905b21: 益。此亦徹禪師決定志中。乘決定信。而感
0905b22: 報祖師決定說之一也。又記得。安楞嚴看楞
0905b23: 嚴經。至知見立知即無明本。知見無見斯即
0905b24: 涅槃處。不覺破句讀了曰。知見立。知即無明
0905b25: 本。知見無。見斯即涅槃。沈吟良久。忽然大
0905b26: 悟。後讀是經。終身如所悟。更不依經文。此
0905b27: 亦決定志中。乘決定信。依義而不依文字之
0905b28: 一也。妙智居士有決定志。而乘決定信於此
0905b29: 一段大事因緣。矻矻孜孜以徹證不疑為決
0905c01: 定義。但未得噴地一下耳。因以此軸求指示。
0905c02: 故引祖師為志徹禪師。巖頭為羅山。安楞嚴
0905c03: 破句讀楞嚴經悟道。數段葛藤。且作他時噴
0905c04: 地一發之契券云耳。
0905c05: 示張太尉益之
0905c06: 佛言。若有欲知佛境界。當淨其意如虛空。遠
0905c07: 離妄想及諸取。令心所向皆無礙。佛境界即
0905c08: 當人自心現量。不動不變之體也。佛之一字
0905c09: 向自心體上亦無著處。借此字以覺之而已。
0905c10: 何以知之。佛者覺義。為眾生無始時來不信
0905c11: 自心現量本自具足。而隨逐客塵煩惱流轉
0905c12: 三界受種種苦。故苦相現時。自心現量之體
0905c13: 隨苦流蕩。故諸佛愍眾生流蕩之。故借佛字
0905c14: 以覺之。既已覺則佛之一字亦無用處。佛是
0905c15: 眾生藥。眾生病除。則佛藥無用。凡看經教及
0905c16: 古德因緣。當如是學。
0905c17: 眾生日用現行無明。順無明則生歡喜。逆無
0905c18: 明則生煩惱。佛菩薩則不然。借無明以為佛
0905c19: 事。為眾生以無明為窟宅。逆之則是破他窟
0905c20: 宅。順之則隨其所著。而誘導之。淨名云。塵
0905c21: 勞之儔為如來種。永嘉云。無明實性即佛性。
0905c22: 幻化空身即法身。便是這遮箇道理也。
0905c23: 此事不可以有心求。不可以無心得。不可以
0905c24: 語言造。不可以寂默通。於此四句無用心處。
0905c25: 方始可以提撕此箇消息也。佛說。世出世間
0905c26: 功德。無如無心功德最大而不可思議。不見
0905c27: 釋迦老子在般若會上。問文殊師利菩薩云。
0905c28: 汝入不思議三昧耶。文殊云。弗也世尊。我即
0905c29: 不思議。不見有心能思議者。云何而言入不
0906a01: 思議三昧。我初發心欲入是定。如今思惟實
0906a02: 無心想而入三昧。如人學射。久習則巧。後雖
0906a03: 無心。以久習故箭發皆中。我亦如是。初學不
0906a04: 思議三昧。繫心一緣。若久習成就。則更無心
0906a05: 想。常與定俱。得到這遮箇田地。方始可說那
0906a06: 伽常在定。無有不定時。所以佛說。無心功德
0906a07: 直是殊勝。直是無較量處。今說無心。非如世
0906a08: 間土木瓦石頑然無知之無心。差之毫釐失
0906a09: 之千里。不可不諦審觀察也。
0906a10: 佛說一百二十種菩提心。說一百二十箇譬
0906a11: 喻。其中有一喻云。譬如有人依附於王不畏
0906a12: 餘人。菩薩摩訶薩亦復如是。依菩提心大勢
0906a13: 力王。不畏障蓋惡道之難。世間有人得近
0906a14: 〔一〕－【宮】一至尊。而不畏餘人。則有之。肯依菩提心
0906a15: 大勢力王。不畏障蓋惡道之難者。殊未見也。
0906a16: 又有一喻云。譬如摩訶那伽大力勇士。若
0906a17: 奮威怒於其額上必生瘡。瘡若未合閻浮
0906a18: 提中一切人民無能制伏。菩薩摩訶薩亦復
0906a19: 如是。若起□悲必定發於菩提之心。心未捨
0906a20: 來。一切世間魔及魔民。不能為害。如上二種
0906a21: 譬喻。皆為出世間大心有力量者說。何以故。
0906a22: 二種譬喻非世間常得之法故。佛說此以啟
0906a23: 迪過量奇特丈夫。欲其擔荷大乘擔子耳。
0906a24: 士大夫不曾向佛乘中留心者。往往以佛乘
0906a25: 為空寂之教。戀著箇皮袋子。聞人說空說寂。
0906a26: 則生怕怖。殊不知。只這遮怕怖底心。便是生
0906a27: 死根本。佛自有言。不壞世間相而談實相。又
0906a28: 云。是法住法位。世間相常住。寶藏論云。寂兮
0906a29: 寥兮。寬兮廓兮。上則有君。下則有臣。父子親
0906b01: 其居。尊卑異其位。以是觀之。吾佛之教。密密
0906b02: 助揚至尊聖化者亦多矣。又何嘗只談空寂
0906b03: 而已。如俗謂李老君說長生之術。正如硬差
0906b04: 排佛談空寂之法無異。老子之書元不曾說
0906b05: 留形住世。亦以清淨無為。為自然歸宿之處。
0906b06: 自是不學佛老者以好惡心相誣謗爾。不可
0906b07: 不察也。愚謂。三教聖人立教雖異。而其道
0906b08: 同歸一致。此萬古不易之義。然雖如是。無智
0906b09: 人前莫說。打爾頭破額裂。
0906b10: 示曾機宜叔遲
0906b11: 雪三上投子九到洞山。緣法不契。末後得
0906b12: 巖頭掃屏從前零碎所得。方得心地開通。巖
0906b13: 頭云。若欲他時播揚大教。須是一一從自己
0906b14: 胸襟流出。蓋天蓋地始是大丈夫所為。巖頭
0906b15: 之語。非特發明雪根器。亦可作學此道者
0906b16: 萬世規式。所謂胸襟流出者。乃是自己無始
0906b17: 時來現量本自具足。纔起第二念。則落比量
0906b18: 矣。比量是外境莊嚴所得之法。現量是父母
0906b19: 未生前威音那畔事。從現量中得者氣力。
0906b20: 從比量中得者氣力弱。氣力者能入佛又
0906b21: 能入魔。氣力弱者入得佛境界。往往於魔境
0906b22: 界打退鼓。不可勝數。此事不在聰明靈利。亦
0906b23: 不在鈍根淺識。據實而論。只以噴地一發為
0906b24: 準的耳。纔得這遮箇消息。凡有言句。非離真
0906b25: 而立處。立處即真。所謂胸襟流出蓋天蓋地
0906b26: 者如是而已。非是做言語求奇特。他人道不
0906b27: 出者錦心繡口意句尖新。以為胸襟流出也。
0906b28: 十回被師家問著。九回祇對不得。不妨只怕
0906b29: 向髑髏前彊作主宰。纔見宗師開口動舌。便
0906c01: 領將去。似這遮般底。佛出世亦救他不得。叔
0906c02: 遲根性雖鈍。得便宜。真實要敵生死故。矻
0906c03: 矻孜孜心心念念不肯放捨。前所云得便宜。
0906c04: 便是這些鈍底家風也。既有決定志。得之入
0906c05: 手自有時節。亦莫管得在何時。老僧常與衲
0906c06: 子輩說。要參妙喜禪。須是辦得一生不會始
0906c07: 得。若要求速效。則定是相誤。何以故。只為
0906c08: 從來無法與人。但為人做得箇指頭路底漢
0906c09: 子耳。古德云。有所得是野干鳴。無所得是
0906c10: 師子吼。佛是通變底人。於四十九年中。三
0906c11: 百六十餘會說法。隨其根性而引導之。故於
0906c12: 十法界內一音演說。眾生隨類各獲饒益。譬
0906c13: 如東風一拂萬卉齊敷。佛所說法亦復如是。
0906c14: 若有意於十法界內作饒益。則是以我說法
0906c15: 欲使眾生隨類得度。不亦難乎。不見舍利弗
0906c16: 在般若會上。問文殊曰。諸佛如來不覺法界
0906c17: 耶。文殊曰。弗也舍利弗。諸佛尚不可得。云
0906c18: 何有佛而覺法界。法界尚不可得。云何法界
0906c19: 為諸佛所覺。看他兩人恁麼激揚。又何曾著
0906c20: 意來。從上諸佛諸祖為人。皆有如是體裁。自
0906c21: 是後來兒孫失其宗旨。遂各立門戶造妖
0906c22: 怪耳。叔遲既於世間灰心。則已省得無限事
0906c23: 了也。不壞世間相而談實相。佛佛授手祖祖
0906c24: 相傳。無差無別。自是學此道者。錯認方便
0906c25: 故。傳習將去。殊不本其源流耳。如何是不
0906c26: 壞世間相而談實相。妙喜為爾說破。奉侍尊
0906c27: 長承順顏色。子弟之職當做者。不得避忌。然
0906c28: 後隨緣放曠任性逍遙。日用四威儀內。常自
0906c29: 檢察。更以無常迅速生死事大。時時提撕。無
0907a01: 事亦須讀聖人之書。資益性識。苟能如是。世
0907a02: 出世間俱無過患矣。
0907a03: 大慧普覺禪師法語卷第二十二
