0930a08: 
0930a09: 大慧普覺禪師書卷第二十八
0930a10: 
0930a11: 〔宋〕－【宮】宋徑山能仁禪院住持嗣法
0930a12: 慧日禪師臣蘊聞　上進
0930a13: 不分卷【甲】不分卷【甲】答呂舍人居仁
0930a14: 千疑萬疑。只是一疑。話頭上疑破。則千疑萬
0930a15: 疑一時破。話頭不破。則且就上面與之廝崖。
0930a16: 若棄了話頭。去別文字上起疑。經教上起
0930a17: 疑。古人公案上起疑。日用塵勞中起疑。皆是
0930a18: 邪魔眷屬。第一不得向舉起處承當。又不得
0930a19: 思量卜度。但著意就不可思量處思量。心無
0930a20: 所之。老鼠入牛角便見倒斷也。又方寸若鬧。
0930a21: 但只舉狗子無佛性話。佛語祖語諸方老宿
0930a22: 語。千差萬別。若透得箇無字。一時透過。不著
0930a23: 問人。若一向問人。佛語又如何。祖語又如何。
0930a24: 諸方老宿語又如何。永劫無有悟時也。
0930a25: 答呂郎中隆禮
0930a26: 令兄居仁。兩得書。為此事甚忙。然亦當著忙。
0930a27: 年已六十從官又做了。更待如何。若不早著
0930a28: 忙。臘月三十日如何打疊得辦。聞左右邇來
0930a29: 亦忙。只這＝遮【宮】【甲】下同這遮著忙底。便是臘月三十日消息
0930b01: 也。如何是佛。乾屎橛。這裏不透。與臘月三
0930b02: 十日何異。措大家一生鑽故紙。是事要知。博
0930b03: 覽群書高談闊論。孔子又如何。孟子又如何。
0930b04: 莊子又如何。周易又如何。古今治亂又如何。
0930b05: 被這些言語使得來。七顛八倒。諸子百家纔
0930b06: 聞人舉著一字。便成卷念將去。以一事不知
0930b07: 為恥。及乎問著他自家屋裏事。並無一人知
0930b08: 者。可謂終日數他寶自無半錢分。空來世上
0930b09: 打一遭。脫這殼漏子。上天堂也不知。入地
0930b10: 獄也不知。隨其業力流入諸趣並不知。若是
0930b11: 別人家裏事。細大無有不知者。士大夫讀得
0930b12: 書多底無明多。讀得書少底無明少。做得官
0930b13: 小底人我小。做得官大底人我大。自道。我聰
0930b14: 明靈利。及乎臨秋毫利害。聰明也不見。靈利
0930b15: 也不見。平生所讀底書一字也使不著。蓋從
0930b16: 上大人丘乙己已時。便錯了也。只欲取富貴耳。
0930b17: 取得富貴底。又能有幾人。肯回頭轉腦向自
0930b18: 己跟下推窮。我這取富貴底。從何處來。即
0930b19: 今受富貴底。異日向何處去。既不知來處。
0930b20: 又不知去處。便覺心頭迷悶。正迷悶時亦非
0930b21: 他物。只就這裏看箇話頭。僧問雲門。如何是
0930b22: 佛。門云。乾屎橛。但舉此話。忽然伎倆盡時。
0930b23: 便悟也。切忌尋文字引證。胡亂摶量註解。縱
0930b24: 然註解得分明說得有下落。盡是鬼家活計。
0930b25: 疑情不破。生死交加疑。情若破。則生死心絕
0930b26: 矣生死心絕。則佛見法見亡矣。佛見法見尚
0930b27: 亡。況復更起眾生煩惱見耶。但將迷悶底心。
0930b28: 移來乾屎橛上。一抵抵住。怖生死底心。迷悶
0930b29: 底心。思量分別底心。作聰明底心。自然不行
0930c01: 也。覺得不行時。莫怕落空。忽然向抵住處絕
0930c02: 消息。不勝慶快平生得消息絕了。起佛見法
0930c03: 見眾生見。思量分別。作聰明說道理。都不相
0930c04: 妨日用四威儀中。但常放教蕩蕩地。靜處鬧
0930c05: 處常以乾屎橛提撕。日往月來水牯牛自純熟
0930c06: 矣。第一不得向外面別起疑也。乾屎橛上疑
0930c07: 破則恒河沙數疑一時破矣。前此亦嘗如此寫
0930c08: 與居仁。比趙景明來得書。書中再來問云。不
0930c09: 知離此別有下工夫處也無。又如舉手動足著
0930c10: 衣喫飯。當如何體究。為復只看話頭。為復別
0930c11: 有體究。又平生一大疑事。至今未了。只如死
0930c12: 後斷滅不斷滅。如何決定見得。又不要引經
0930c13: 論所說。不要指古人公案。只據目前直截分
0930c14: 明。指示剖判斷滅不斷滅實處。觀渠如此說
0930c15: 話。返不如三家村裏省事漢。無如許多糞
0930c16: 壤。死也死得瞥脫。分明向他道。千疑萬疑只
0930c17: 是一疑。話頭上疑破。則千疑萬疑一時破。話
0930c18: 頭不破。則且就話頭上與之廝崖。若棄了話
0930c19: 頭。去別文字上起疑。經教上起疑。古人公
0930c20: 案上起疑。日用塵勞中起疑。皆是邪魔眷屬。
0930c21: 又不得向舉起處承當。又不得思量卜度。但
0930c22: 只著意就不可思量處思量。心無所之。老鼠
0930c23: 入牛角便見倒斷也。寫得如此分曉了。又
0930c24: 更來忉忉怛怛地問不知許多聰明知見向甚
0930c25: 處去也。不信道。平生讀底書。到這裏一字也
0930c26: 使不著。而今不得已。更為他放些惡氣息。若
0930c27: 只恁麼休去。是妙喜被渠問了。更答不得
0930c28: 也。此書纔到。便送與渠一看。居仁自言。行
0930c29: 年六十歲。此事未了。問渠。未了底。為復是舉
0931a01: 手動足著衣喫飯底。未了若是舉手動足著
0931a02: 衣喫飯底。又要如何了他。殊不知。只這欲了
0931a03: 知決定見得死後斷滅不斷滅底。便是閻家老
0931a04: 子面前喫鐵棒底。此疑不破。流浪生死。未有
0931a05: 了期。向渠道。千疑萬疑只是一疑。話頭若破。
0931a06: 死後斷滅不斷滅之疑。當下銷瓦解矣。更
0931a07: 教直截分明。指示剖判斷滅不斷滅。如此見
0931a08: 識與外道何異。平生做許多之乎者也。要作
0931a09: 何用。渠既許多遠地。放這般惡氣息來熏人。
0931a10: 妙喜不可只恁麼休去。亦放些惡氣息。去
0931a11: 熏他則箇。渠教不要引經教及古人公案。只
0931a12: 據目前直截分明。指示斷滅不斷滅實處。昔
0931a13: 志道禪師問六祖。學人自出家。覽涅槃經。近
0931a14: 十餘載。未明大意願師垂誨。祖曰。汝何處未
0931a15: 了。對曰。諸行無常是生滅法。生滅滅已寂滅
0931a16: 為樂。於此疑惑。祖曰。汝作麼生疑。對曰。一
0931a17: 切眾生皆有二身。謂色身法身也此乃居仁同道色身
0931a18: 無常。有生有滅。法身有常。無知無覺。經云。
0931a19: 生滅滅已寂滅為樂者。未審是何身寂滅。何
0931a20: 身受樂。若色身者。色身滅時四大分散。全是
0931a21: 苦。苦不可言樂。若法身寂滅。即同草木瓦石。
0931a22: 誰當受樂。又法性是生滅之體。五蘊是生滅
0931a23: 之用。一體五用。生滅是常。生則從體起用。
0931a24: 滅則攝用歸體。若聽更生。即有情之類。不斷
0931a25: 不滅。若不聽更生。即永歸寂滅。同於無情之
0931a26: 物如是則一切諸法。被涅槃之所禁伏。尚不
0931a27: 得生。何樂之有可與居仁一狀領過祖師到這裏。不能臨
0931a28: 濟德山用事。遂放些氣息還他云。汝是釋子。
0931a29: 何習外道斷常邪見。而議最上乘法。據汝所
0931b01: 解。即色身外別有法身。離生滅求於寂滅。又
0931b02: 推涅槃常樂。言有身受者。斯乃執吝生死耽
0931b03: 著世樂。汝今當知。佛為一切迷人認五蘊和
0931b04: 合為自體相。分別一切法為外塵相。好生惡
0931b05: 死念念遷流。不知夢幻虛假。枉受輪回。以
0931b06: 常樂涅槃。翻為苦相。終日馳求。佛愍此故。
0931b07: 乃示涅槃真樂。剎那無有生相。剎那無有滅
0931b08: 相。更無生滅可滅到此請著眼睛晴是則寂滅現前。當現
0931b09: 前時。亦無現前之量。乃謂常樂。此樂無有受
0931b10: 者。亦無有不受者猶較些子豈有一體五用之名。
0931b11: 何況更言涅槃禁伏諸法令永不生。此乃謗
0931b12: 佛毀法居仁亦有一分子聽吾偈曰分不下無上大涅槃。圓
0931b13: 明常寂照。凡愚謂之死。外道執為斷。諸求二
0931b14: 乘人。目以為無作。盡屬情所計。六十二見本。
0931b15: 妄立虛假名。何為真實義居仁要見實處但看此一句子唯有過
0931b16: 量人未見其人通達無取捨居仁更疑三十年以知五蘊法。及
0931b17: 以蘊中我居仁在裏許求出無門外現眾色像莫眼花一一音
0931b18: 聲相賺殺人平等如夢幻救得一半不起凡聖見。不作
0931b19: 涅槃解亦未見其人二邊三際斷。常應諸根用。而不
0931b20: 起用想。分別一切法。不起分別想。劫火燒海
0931b21: 底。風鼓山相擊。真常寂滅樂。涅槃相如是。吾
0931b22: 今彊言說。令汝捨邪見只是居仁不肯捨汝勿隨言解居仁
0931b23: 記此＝取【宮】【甲】此取許汝知少分只這少分也不消得志道聞偈。忽然大悟
0931b24: 葛藤不少只這一絡索。便是直截分明指示居仁底
0931b25: 指頭子也。居仁見此。若道猶是經論所說。尚
0931b26: 指古人公案。若尚作如此見。入地獄如箭
0931b27: 射。
0931b28: 答呂舍人居仁
0931b29: 承。日用不輟做工夫。工夫熟則撞發關子
0931c01: 矣。所謂工夫者。思量世間塵勞底心。回在
0931c02: 乾屎橛上。令情識不行。如土木偶人相似。覺
0931c03: 得昏怛沒巴鼻可把捉時。便是好消息也。莫
0931c04: 怕落空。亦莫思前算後幾時得悟。若存此心。
0931c05: 便落邪道。佛云。是法非思量分別之所能解＋（解）【甲】解解解。
0931c06: 著即禍生。知得思量分別不能解者是誰。只
0931c07: 是箇呂居仁。更不得回頭轉腦也。前此答
0931c08: 隆禮書。說盡禪病矣。諸佛諸祖。並無一法與
0931c09: 人。只要當人自信自肯自見自悟耳。若只取
0931c10: 他人口頭說底。恐誤人。此事決定。離言說相。
0931c11: 離心緣相。離文字相。能知離諸相者。亦只是
0931c12: 呂居仁。疑他死後斷滅不斷滅。亦只是呂居
0931c13: 仁。求直截指示者。亦只是呂居仁。日用二六
0931c14: 時中。或瞋或喜。或思量或分別。或昏沈或掉
0931c15: 舉。皆只是呂居仁。只這呂居仁。能作種種奇
0931c16: 特變化。能與諸佛諸祖。同遊寂滅大解脫光
0931c17: 明海中。成就世間出世間事。只是呂居仁信
0931c18: 不及耳。若信得及。請依此註入是三昧。忽
0931c19: 然從三昧起。失孃生鼻孔。便是徹頭也。
0931c20: 又。
0931c21: 令弟子育。經由出所賜教。讀之喜慰可知。無
0931c22: 常迅速。百歲光陰如電閃。便是收因結果底
0931c23: 時節到來也。乾屎橛如何覺得。沒巴鼻無滋
0931c24: 味肚裏悶時。便是好底消息也。第一不得向
0931c25: 舉起處承當。又不得颺在無事甲裏。不可舉
0931c26: 時便有。不舉時便無也。但將思量世間塵勞
0931c27: 底心回在乾屎橛上。思量來思量去。無處柰
0931c28: 何。伎倆忽然盡。便自悟也。不得將心等悟。若
0931c29: 將心等悟。永劫不能得悟也。前此答隆禮書。
0932a01: 說盡措大家病痛矣。承只置在座右。若依此
0932a02: 做工夫。雖未悟徹。亦能分別邪正。不為邪魔
0932a03: 所障。亦種得般若種子深。縱今生不了。來生
0932a04: 出頭現成受用。亦不費力。亦不被惡業奪將
0932a05: 去。臨命終時亦能轉業。況一念相應耶。逐日
0932a06: 千萬不要思量別事。但只思量乾屎橛。莫問
0932a07: 幾時悟。至禱至禱。悟時亦無時節。亦不驚群
0932a08: 動眾。即時怗怗地。自然不疑佛不疑祖。不疑
0932a09: 生不疑死。得到不疑之地。便是佛地也。佛地
0932a10: 上本無疑。無悟無迷。無生無死。無有無無。
0932a11: 無涅槃無般若。無佛無眾生。亦無恁麼說者。
0932a12: 此語亦不受。亦無不受者。亦無知不受者。亦
0932a13: 無恁麼說不受者。居仁如是信得及。佛亦只
0932a14: 如是。祖亦只如是。悟亦只如是。迷亦只如
0932a15: 是。疑亦只如是。生亦只如是。死亦只如是。
0932a16: 日用塵勞中亦只如是。死後斷滅不斷滅亦
0932a17: 只如是。在朝廷作從官亦只如是。宮觀在靜
0932a18: 處亦只如是。住徑山一千七百眾圍遶亦只
0932a19: 如是。編管在衡州亦只如是。居仁還信得及
0932a20: 麼。信得及亦只如是。信不及亦只如是。畢竟
0932a21: 如何。如是如是。如是亦只如是。
0932a22: 答汪狀元聖錫
0932a23: 左右妙年自立。便在一切人頂上。不為富
0932a24: 貴所籠羅。非百劫千生願力所持。焉能致是。
0932a25: 又能切切於此一大事。念念不退轉。有決定
0932a26: 信具決定志。此豈淺丈夫所能。老瞿曇云。唯
0932a27: 此一事實。餘二則非真。請著鞭不可忽。世間
0932a28: 事只這是。先聖豈不云乎。朝聞道夕死可矣。
0932a29: 不知聞底是何道。到這裏豈容眨眼。不可更
0932b01: 引吾道一以貫之去也。須自信自悟。說得底
0932b02: 終是無憑據。自見得。自悟得。自信得及了。
0932b03: 說不得。形容不出。不妨。只怕說得似形容
0932b04: 得似不見不悟者。老瞿曇指為增上慢
0932b05: 人。亦謂之謗般若人。亦謂之大妄語人。亦謂
0932b06: 之斷佛慧命人。千佛出世不通懺悔。若透得
0932b07: 狗子無佛性話。這般說話。成妄語矣。而今
0932b08: 不可便作妄語會。呂居仁比連收兩書。書中
0932b09: 皆云。夏中答隆禮書。常置座右以得為期。又
0932b10: 聞。嘗錄呈左右。近世貴公子似渠者。如優曇
0932b11: 華時一現耳。頃在山頭每與公說這般話。
0932b12: 見公眼目定動領覽得九分九。只欠地
0932b13: 一下爾。若得地一下了。儒即釋釋即儒。僧
0932b14: 即俗俗即僧。凡即聖聖即凡。我即爾爾即我。
0932b15: 天即地地即天。波即水水即波。酥酪醍醐攪
0932b16: 成一味。缾盤釵釧鎔成一金。在我不在人。得
0932b17: 到這箇田地。由我指揮。所謂我為法王於法
0932b18: 自在。得失是非焉有罣礙。不是彊為法如是
0932b19: 故也。此箇境界。除無垢老子。他人如何信得
0932b20: 及。縱信得及。如何得入手。左右已信得及。已
0932b21: 覷得見。已能分別。是邪是正。但未得入手耳。
0932b22: 得入手時一＝不【宮】【甲】一不分老少不在智愚。如將梵位直
0932b23: 授凡庸。更無階級次第。永嘉所謂一超直入
0932b24: 如來地是也。但相聽決不相誤。
0932b25: 又。
0932b26: 某萬緣休罷。日用只如此。無煩軫念。左右分
0932b27: 上欠少箇甚麼。在世界上。可謂千足萬足。苟
0932b28: 能於此箇門中翻身一擲。何止腰纏十萬貫
0932b29: 騎鶴上揚州而已哉。昔楊文公大年。三十歲
0932c01: 見廣慧璉公。除去礙膺之物。自是已後在朝
0932c02: 廷居田里。始終一節。不為功名所移。不為富
0932c03: 貴所奪。亦非有意輕功名富貴。道之所在。法
0932c04: 如是故也。趙州云。諸人被十二時使。老僧使
0932c05: 得十二時。此老此說。非是彊為。亦法如是故
0932c06: 也。大率為學為道一也。而今學者往往以仁
0932c07: 義禮智信為學。以格物忠恕一以貫之之類
0932c08: 為道。只管如摶謎子相似。又如眾盲摸象各
0932c09: 說異端。釋不云乎。以思惟心。測度如來圓覺
0932c10: 境界。如取螢火燒須彌山。臨生死禍福之際
0932c11: 都不得力。蓋由此也。楊子云。學者所以修
0932c12: 性。性即道也。黃面老子云。性成無上道。圭
0932c13: 云。作有義事。是惺悟心。作無義事。是狂亂
0932c14: 心。狂亂由情念。臨終被業牽惺悟不由情。臨
0932c15: 終能轉業。所謂義者。是義理之義。非仁義
0932c16: 之義。而今看來。這老子亦未免析虛空為兩
0932c17: 處。仁乃性之仁。義乃性之義。禮乃性之禮。智
0932c18: 乃性之智。信乃性之信。義理之義亦性也。作
0932c19: 無義事。即背此性。作有義事。即順此性。然順
0932c20: 背在人。不在性也。仁義禮智信在性。不在人
0932c21: 也。人有賢愚。性即無也。若仁義禮智信在賢
0932c22: 而不在愚。則聖人之道。有揀擇取捨矣。如天
0932c23: 降雨擇地而下矣。所以云。仁義禮智信在性。
0932c24: 而不在人也。賢愚順背在人。而不在性也楊
0932c25: 子所謂修性性亦不可修。亦順背賢愚而已。
0932c26: 圭所謂惺悟狂亂是也。趙州所謂使得十
0932c27: 二時被十二時使是也。若識得仁義禮智信
0932c28: 之性起處。則格物忠恕一以貫之在其中矣。
0932c29: 肇法師云。能天能人者。豈天人之所能哉。所
0933a01: 以云。為學為道一也。大率聖人設教。不求名
0933a02: 不伐功。如春行花木。具此性者。時節因緣
0933a03: 到來。各各不相知。隨其根性大小方圓長短。
0933a04: 或青或黃。或紅或綠。或臭或香。同時發作。
0933a05: 非春能大能小。能方能圓。能長能短。能青
0933a06: 能黃。能紅能綠。能臭能香。此皆本有之性。
0933a07: 遇緣而發耳。百丈云。欲識佛性義。當觀時
0933a08: 節因緣。時節若至。其理自彰。又讓師謂馬
0933a09: 師曰。汝學心地法門。如下種子。我說法要。
0933a10: 譬彼天澤。汝緣合故當見其道。所以云。聖
0933a11: 人設教。不求名不伐功。只令學者見性成道
0933a12: 而已。無垢老子云。道在一芥則一芥重。道在
0933a13: 天下則天下重是也。左右升無垢之堂。而
0933a14: 未入其室。見其表而未見其裏。百歲光陰。只
0933a15: 在一剎那間。剎那間悟去。如上所說者皆非
0933a16: 實義。然既悟了。以為實亦在我。以為非實亦
0933a17: 在我。如水上葫蘆。無人動著。常蕩蕩地。觸著
0933a18: 便動。捺著便轉轆轆地。非是彊為。亦法如是
0933a19: 故也。趙州狗子無佛性話。左右如人捕賊已
0933a20: 知窩盤處但未捉著耳。請快著精彩。不得有
0933a21: 少間斷。時時向行住坐臥處。看讀書史處。修
0933a22: 仁義禮智信處。侍奉尊長處。提誨學者處。喫
0933a23: 粥喫飯處。與之廝崖。忽然打失布袋。夫復何
0933a24: 言。
0933a25: 答宗直閣
0933a26: 示諭。應緣日涉差別境界。未不在佛法中。
0933a27: 又於日用動容之間。以狗子無佛性話。破除
0933a28: 情塵。若作如是工夫。恐卒未得悟入。請於
0933a29: 跟下照顧。差別境界從甚麼處起。動容周旋
0933b01: 之間。如何以狗子無佛性話。破除情塵。能知
0933b02: 破除情塵者。又是阿誰。佛不云乎。眾生顛倒
0933b03: 迷己逐物。物本無自性。迷己者自逐之耳。境
0933b04: 界本無差別。迷己者自差別耳。既日涉差別
0933b05: 境界。又在佛法中。既在佛法中。則非差別境
0933b06: 界。既在差別境界中。則非佛法矣。拈一放
0933b07: 一。有甚了期。廣額屠兒在涅槃會上。放下屠
0933b08: 刀立地便成佛。豈有許多忉忉怛怛來。日用
0933b09: 應緣處。纔覺涉差別境界時。但只就差別處。
0933b10: 舉狗子無佛性話。不用作破除想。不用作情
0933b11: 塵想。不用作差別想。不用作佛法想。但只看
0933b12: 狗子無佛性話。但只舉箇無字。亦不用存心
0933b13: 等悟。若存心等悟。則境界也差別。佛法也差
0933b14: 別。情塵也差別。狗子無佛性話也差別。間斷
0933b15: 處也差別。無間斷處也差別。遭情塵惑亂身
0933b16: 心不安樂處也差別。能知許多差別底亦差
0933b17: 別。若要除此病。但只看箇無字。但只看。廣額
0933b18: 屠兒放下屠刀云。我是千佛一數。是實是虛。
0933b19: 若作虛實商量。又打入差別境界上去也。不
0933b20: 如一刀兩段。不得念後思前。念後思前則又
0933b21: 差別矣。玄＝賢【宮】玄賢沙云。此事限約不得。心思路絕。
0933b22: 不因莊嚴本來真靜。動用語笑隨處明了。更
0933b23: 無欠少。今時人不悟箇中道理。妄自涉事涉
0933b24: 塵。處處染著。頭頭繫絆。縱悟則塵境紛紜。
0933b25: 名相不實。便擬凝心歛念。攝事歸空。閉目藏
0933b26: 睛。隨有念起。旋旋破除。細想纔生。即便遏
0933b27: 捺。如此見解。即是落空亡底外道。魂不散底
0933b28: 死人。溟溟漠漠無覺無知。塞耳偷鈴徒自欺
0933b29: 誑。左右來書云云。盡是玄沙所訶底病。默照
0933c01: 邪師埋人底坑子。不可不知也。舉話時都不
0933c02: 用作許多伎倆。但行住坐臥處勿令間斷。喜
0933c03: 怒哀樂處莫生分別。舉來舉去。看來看去。覺
0933c04: 得沒理路沒滋味心頭熱悶時。便是當人放
0933c05: 身命處也。記取記取。莫見如此境界便退心。
0933c06: 如此境界正是成佛作祖底消息也。而今默
0933c07: 照邪師輩。只以無言無說為極則。喚作威音
0933c08: 那畔事。亦喚作空劫已前事。不信有悟門。以
0933c09: 悟為誑。以悟為第二頭。以悟為方便語。以
0933c10: 悟為接引之辭。如此之徒。謾人自謾。誤人
0933c11: 自誤。亦不可不知。日用四威儀中。涉差別
0933c12: 境界。覺得省力時。便是得力處也。得力處極
0933c13: 省力。若用一毫毛氣力支撐。定是邪法。非佛
0933c14: 法也。但辦取長遠心。與狗子無佛性話。廝崖
0933c15: 崖來崖去。心無所之忽然如睡夢覺。如蓮華
0933c16: 開。如披雲見日。到恁麼時自然成一片矣。但
0933c17: 日用七顛八倒處。只看箇無字。莫管悟不悟
0933c18: 徹不徹。三世諸佛只是箇無事人。諸代祖師
0933c19: 亦只是箇無事人。古德云。但於事上通無事。
0933c20: 見色聞聲不用聾。又古德云。愚人除境不忘
0933c21: 心。智者忘亡心不除境。於一切處無心。則種種
0933c22: 差別境界自無矣。而今士大夫。多是急性便
0933c23: 要會禪。於經教上及祖師言句中。摶量要說
0933c24: 得分曉。殊不知。分曉處。是不分曉底事。若
0933c25: 透得箇無字。分曉不分曉。不著問人矣。老漢
0933c26: 教士大夫放教鈍。便是這箇道理也。作鈍牓
0933c27: 狀元亦不惡。只怕白耳一笑。
0933c28: 答李參政泰發
0933c29: 示諭。華嚴重重法界。斷非虛語。既非虛語。必
0934a01: 有分付處。必有自肯處。讀至此嗟歎久之。士
0934a02: 大夫平昔所學。臨死生禍福之際。手足俱露
0934a03: 者。十常八九。考其行事。不如三家村裏省
0934a04: 事漢。富貴貧賤不能汩汨其心。以是較之。智不
0934a05: 如愚。貴不如賤者多矣。何以故。生死禍福現
0934a06: 前。那時不容偽故也。大參相公平昔所學。已
0934a07: 見於行事。臨禍福之際。如精金入火愈見明
0934a08: 耀。又決定知華嚴重重法界斷非虛語。則定
0934a09: 不作他物想矣。其餘七顛八倒。或逆或順。或
0934a10: 正或邪。亦非他物。願公常作此觀。妙喜亦在
0934a11: 其中。異日相從於寂寞之濱。結當當來世香
0934a12: 火因緣。成就重重法界。以實其事。豈小補
0934a13: 哉。更須下箇註。即今這一絡索。切忌作寓
0934a14: 言指物會。一笑。
0934a15: 答曾宗丞天隱
0934a16: 左右天資近道。身心清淨。無他緣作障。只
0934a17: 這一段。誰人能及。又能行住坐臥。以老僧
0934a18: 所示省要處。時時提撕。休說一念相應千了
0934a19: 百當。便是此生打未徹。只恁麼崖到臘月三
0934a20: 十日。閻家老子也須倒退三千里始得。何以
0934a21: 故。為念念在般若中無異念無間斷故。只如
0934a22: 道家流。以妄心存想。日久月深。尚能成功。不
0934a23: 為地水火風所使。況全念住在般若中。臘月
0934a24: 三十日。豈不能轉業耶。而今人多是將有所
0934a25: 得心學道。此是無妄想中真妄想也。但放教
0934a26: 自在。然不得太緊。不得太緩。只恁麼做工夫。
0934a27: 省無限心力。左右生處已熟。熟處已生。十二
0934a28: 時中自然不著枯心忘懷。將心管帶矣。雖未
0934a29: 透脫諸魔外道。已不能伺其便。亦自能與諸
0934b01: 魔外道。共一手同一眼。成就彼事。而不墮其
0934b02: 數矣。除公一人可以語此。餘人非但不能如
0934b03: 公行履。亦未必信得及也。但於話頭上看。看
0934b04: 來看去。覺得沒巴鼻沒滋味心頭悶時。正好
0934b05: 著力。切忌隨他去。只這悶處。便是成佛作祖。
0934b06: 坐斷天下人舌頭處也。不可忽。不可忽。不分卷【甲】不分卷【甲】
0934b07: 大慧普覺禪師書卷第二十八
