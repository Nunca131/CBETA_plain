0243a01: 宗門拈古集卷第四十二
0243a02: 古杭白巖嗣祖沙門　淨符　集
0243a03: △南十一
0243a04: 洪州黃龍慧南禪師南十一慈明圓嗣因化主歸上堂。世間
0243a05: 有五種不易。一化者不易。二施者不易。三變生為熟
0243a06: 者不易。四端坐喫者不易。更有一種不易。是甚麼人。
0243a07: 良久曰。便下座。
0243a08: 翠巖真時為首座。藏主問。適來和尚道第五種不
0243a09: 易。是什麼人。真曰。腦後見腮。莫與往來。
0243a10: 天童傑云。一手不獨拍。兩手鳴摑摑。豁開三要三
0243a11: 玄。碎佛祖標格。村歌社舞得人憎。勝似當年白
0243a12: 拈賊。
0243a13: 天寧琦云。山僧則不然。第五種不易是甚麼人。莫
0243a14: 怪坐來頻勸酒。自從別後見君稀。
0243a15: 雪竇雲云。是則是。猶有者個在。今日有問雪竇。第
0243a16: 五不易是什麼人。但向道老僧隨例餐子。也得
0243a17: 三文買草鞋。
0243a18: 五磊權云。二大老與麼答話。美則甚美。了則未了。
0243a19: 山僧則不然。第五不易是什麼人。無漏國中留不
0243a20: 住。浮幢王剎任分身。
0243a21: 石霜尊云。或有問山僧。第五不易是誰。向道有眼
0243a22: 無耳朵。六月火邊坐。
0243a23: 黃龍因僧問。德山棒。臨濟喝。直至如今少人拈掇。請
0243a24: 師拈掇。龍曰千鈞之弩不為鼷鼠而發。機曰作家宗
0243b01: 師今朝有在。龍便喝。僧禮拜。龍曰。五湖衲子。一錫禪
0243b02: 人。未到同安。不妨疑著。
0243b03: 百丈泐云。黃龍一向具咬狗底手。今日被者
0243b04: 僧折倒。既是千鈞之弩不發鼷機。為甚輕為破的。
0243b05: 具眼者分辨看。
0243b06: 黃龍示眾。有一人朝看華嚴暮觀般若。晝夜精勤無
0243b07: 有暫暇。有一人不參禪不論義。把個破蓆日裏睡。如
0243b08: 是二人同到黃龍。一人有為一人無為。安下那一個
0243b09: 即是。良久云。功德天。黑暗女。有智主人。二俱不受。
0243b10: 天童忞云。山僧不比黃龍小家子禪。如是二人同
0243b11: 到能仁。一齊安下。何故。海從魚躍。天空任鳥飛。
0243b12: 佛川義云。智眼精明。門庭孤峻。須讓黃龍。撿點將
0243b13: 來。猶欠大人之相。且道埜山者裏又作麼生。擊拂
0243b14: 子云。但願春風齊著力。一時吹入我門來。
0243b15: 黃龍室中嘗問僧曰。人人盡有生緣。上座生緣在何
0243b16: 處。正當問答交鋒。復伸手曰。我手何似佛手。又問
0243b17: 諸方參請宗師所得。復垂曰。我何似驢。三
0243b18: 十餘年示此三問。學者莫能契其旨。叢林目為三關。
0243b19: 龍翔訢云。黃龍三關如商君立法。法雖行而先王
0243b20: 之道廢矣。故當時出其門者甚多。得其傳者益寡。
0243b21: 使其恪守慈明家法。子孫未致斷絕。
0243b23: 人合得著。龍翔深悉此意。故為如是語。若曰曹溪
0243b24: 波浪如相似。無限平人被陸沉。則龍翔失言又其
0243c01: 甚矣。黃龍用處敏捷不落窠臼。斯所以為慈明
0243c02: 諍子。而乃曰使其恪守慈明家法子孫未致斷絕。
0243c03: 噫。是何言之厲且過也。吾所不敢聞命。
0243c04: 瑞鹿信云。我手何似佛手。上大人丘乙己巳。我何
0243c05: 似驢。化三千七十士。人人有個生緣。爾小生八
0243c06: 九子。上座生緣在甚麼處。佳作仁可知禮也。復云。
0243c07: 黃龍設三關撈摝四海英靈。大似布縵天網。被山
0243c08: 僧一時收下了也。現前大眾還委悉麼。鴛鴦繡出
0243c09: 從君看。不把金針度與人。
0243c10: 袁州楊岐方會禪師南十一慈明圓嗣因僧問如何是佛。岐
0243c11: 曰三驢子弄蹄行。曰莫祇者便是麼。岐曰湖南長
0243c12: 老。
0243c13: 徑山琇云。大小楊岐被者僧一問。未免手俱露。
0243c14: 雲門信云。要會三驢子落處。須向驢胎馬腹裏
0243c15: 走一遍來。見楊岐始不難。
0243c16: 能仁鑑云。盡謂楊岐答話奇特。殊不知被者僧
0243c17: 勘破。悲華恁麼道。有為楊岐作主底麼。
0243c18: 白巖符云。剖破籓籬。別開潑天門戶。還他楊岐老
0243c19: 作。然只答得佛邊事。若是佛向上事。此去殑伽河
0243c20: 十萬八千未為遠。
0243c21: 楊岐上堂。楊岐乍住屋壁。滿床盡撒雪真珠。縮
0243c22: 項。暗嗟吁。良久曰。翻憶古人樹下居。
0243c23: 龍唐柱云。會長老親見慈明。將謂有多少奇特。遇
0243c24: 茲境緣便打不過。未免長吁短歎。山僧乍住龍唐。
0244a01: 上無片瓦旁無四壁。雲堆裏坐臥經行。舉頭天
0244a02: 外。自在逍遙慶快。諸禪德。桃花流水杳然去。別有
0244a03: 天地非人間。
0244a04: 楊岐在九峰受請。下座。九峰勤和尚把住曰。且喜今
0244a05: 日得個同參。岐曰作麼生是同參底事。曰九峰牽
0244a06: 楊岐拽杷。岐曰。正恁麼時。楊岐在前。九峰在前。峰擬
0244a07: 議。岐拓開曰。將謂同參。元來不是。
0244a08: 天寧琦於擬議處代峰便喝。
0244a09: 龍翔訢云。楊岐九峰塤篪迭奏。今古罕聞。龍翔今
0244a10: 日對眾舉揚。貴要大家知有。且道知有個什麼。祖
0244a11: 翁田地無多子。努力同心兩弟兄。
0244a12: 石塔忍云。者兩個尊宿骨肉操戈。不顧旁觀者哂。
0244a13: 怎似我其天和尚。甜言美語逼得魚上竹竿。略
0244a14: 無避處。雖然。在前在後固無論。祇如弟遂兄高
0244a15: 又且如何。良久云。板拍相催難縮手。當風妙貴
0244a16: 知音。
0244a17: 河渚謙於擬議處代峰云。念你今日新做長老。
0244a18: 楊岐一日問白雲端。你受業師為誰。端曰茶陵郁和
0244a19: 尚。岐曰聞伊過橋遭有省。作偈甚奇。能記否。端為
0244a20: 誦曰。我有明珠一顆。久被塵勞關鎖。今朝塵淨光生。
0244a21: 照見山河萬朵。岐笑而趨起。端愕然。通夕不寐。黎明
0244a22: 咨詢之。適歲暮。岐曰。汝見昨日打毆儺者麼。端曰見。
0244a23: 岐曰汝一籌不及渠。端益眩然。乃問曰畢竟意旨如
0244a24: 何。岐曰。渠愛人笑。汝怕人笑。端大悟。
0244b01: 護國元云。楊岐大笑。眼觀東南意在西北。白雲悟
0244b02: 去。聽事不真喚鐘作瓮。撿點將來。和楊岐老漢都
0244b03: 在架子上將錯就錯。若是南明則不然。我有明珠
0244b04: 一顆。切忌當頭錯過。雖然覿面相呈。也須一槌打
0244b05: 破。舉拂子云。還會麼。碁逢敵手難藏倖。詩到重吟
0244b06: 始見工。
0244b07: 天童忞云。諸禪德。若論者顆明珠。體超太。堅逾
0244b08: 金石。生佛聖凡總在渠景子裏頭出頭沒。山僧要
0244b09: 問南明。且作麼生打破。若打得破。世界人物一時
0244b10: 空荒絕滅。若打不破。來年更有新條在。惱亂春風
0244b11: 卒未休。還有為南明作主者麼。
0244b12: 楊岐上堂。薄福住楊岐。年來氣力衰。寒風凋敗葉。猶
0244b13: 喜故人歸。囉囉哩。拈死柴頭。且向無火。
0244b14: 天目禮云。淨慈亦有一頌。自住南山寺。年荒遇水
0244b15: 災。風凄蒲柳變。不見故交來。正恁麼時如何。相思
0244b16: 黃葉落。白露點蒼苔。
0244b17: 宣州興教坦禪師南十一瑯覺嗣開堂日。雪竇化主省宗
0244b18: 出問。諸佛未出世。人人鼻孔撩天。出世後為什麼杳
0244b19: 無消息。教曰雞足峰前風悄然。宗曰未在更道。教曰
0244b20: 大雪滿長安。宗曰。誰人知此意。令我憶南泉。拂袖歸
0244b21: 眾更不禮拜。教曰新興教今日失利。便歸方丈。令侍
0244b22: 者請宗至。教曰。適來錯抵對一轉語。人天眾前何不
0244b23: 禮拜覆。宗曰。大丈夫膝下有黃金。怎禮拜無
0244b24: 眼長老。教曰我別有語在。宗乃理前語。至未在更道
0244c01: 處。教曰我有三十棒寄你打雪竇。宗乃禮拜。
0244c02: 南問云。賓則始終賓。主則始終主。忽然賓主互
0244c03: 換。未免有得有失。若道興教是主。怎奈被省宗不
0244c04: 肯。若道省宗是賓。因甚寄棒打雪竇。者裏緇素
0244c05: 分明。許你具超方眼目。還委悉麼。不因夜來雁。怎
0244c06: 見海門秋。
0244c07: 天井新云。雖然二俱作家。怎奈一齊捉敗。當時宗
0244c08: 化主禮拜。興教合下個什麼語。得圓前話。李向赤
0244c09: 邊咬。
0244c10: 龍唐柱云。宗化主慣臨大敵。雖是作家。怎奈坦堂
0244c11: 頭埋兵掉。有掩襲之計。所以化主一鼓而勇。
0244c12: 再鼓而怯。不免束手投降。若是個漢。待他道我有
0244c13: 三十棒寄你打雪竇。即好云。且喜和尚出世事畢。
0244c14: 豈不頭正尾正。
0244c15: 光相得徵云。宗化主前頭不禮拜。後頭禮拜。且
0244c16: 道有利害無利害。
0244c17: 檀度依云。祥不踏生草。大鵬宿雞欄。寒山子
0244c18: 忘來時路。要且須知有倒行逆施手段。雞足長
0244c19: 安之句。雖空花水月。耀古騰今。不拜高風。於雪竇
0244c20: 門下。吾必以省宗為巨擘焉。然而三十拄杖。畢竟
0244c21: 是阿誰領。
0244c22: 南嶽雲峰文悅禪師南十一大愚芝嗣上堂。汝等諸人與麼
0244c23: 上來。大似刺剌腦入膠盆。與麼下去。也是平地喫交。直
0244c24: 饒不來不去。朝打三千暮打八百。
0245a01: 寶壽方云。雲峰者漢如當臺鏡子相似。只會照人
0245a02: 不能照己已。殊不知自己已未出方丈門時。早已巳喫交
0245a03: 了也。
0245a04: 雲峰因僧問。如何是心地法門。峰曰不從人得。曰不
0245a05: 從人得時如何。峰曰此去衡陽不遠。
0245a06: 徑山杲云。雲門即不然。如何是心地法門。不從人
0245a07: 得。不從人得時如何。看下。
0245a08: 龍華體云。弁山又且不然。如何是心地法門。不從
0245a09: 人得。不從人得時如何。困來打眠饑來喫飯。
0245a10: 金明進云。二老恁麼答話。心地法門何曾夢見。金
0245a11: 明則不然。如何是心地法門。不從人得。不從人得
0245a12: 時如何。劈脊便棒。
0245a13: 白雲靜云。者裏又不然。如何是心地法門。不從人
0245a14: 得。不從人得時如何。到江吳地盡。隔岸越山多。
0245a15: △青十一
0245a16: 東京天寧芙蓉道楷禪師青十一投子青嗣在投子作典座。
0245a17: 子曰務勾當不易。蓉曰不敢。子曰粥耶蒸飯耶。
0245a18: 蓉曰。人工淘米著火。行者粥蒸飯。子曰汝作甚麼。
0245a19: 蓉曰和尚慈悲放他閒去。
0245a20: 崇先奇云。深相體信。出入無難。芙蓉得之矣。三十
0245a21: 年後人多懈怠。那裏討者閒漢。
0245a22: 文峰玉云。持籌畫自有寮。端拱無為須還主
0245a23: 上。芙蓉與麼酬對。可謂善得其旨。然到文峰者裏。
0245a24: 尚須別有個話會始得。為甚麼。曹溪波浪如相似。
0245b01: 無限平人被陸沉。
0245b02: 芙蓉因侍郎楊傑居士相會。公曰與師相別幾年矣。
0245b03: 蓉曰七年。公曰學道來參禪來。蓉曰不打者鼓篴。公
0245b04: 曰恁麼則空遊山水百無所能也。蓉曰。別來未久。善
0245b05: 能高鑑。公乃大笑。
0245b06: 東明際云。平坦處不妨孤危。孤危處不妨平坦。
0245b07: 博山奉云。非楊公不能見芙蓉之造。詣非芙蓉不
0245b08: 能當楊公之探討。黃金遇火愈見精光則固是。若
0245b09: 在明眼作家。俱難為撿點。且道什麼處是難為撿
0245b10: 點處。若人辨別得出。許你具超方眼。
0245b11: 芙蓉一日侍投子遊菜園。子度拄杖與蓉。蓉接得便
0245b12: 隨行。子曰理合如是。蓉曰與和尚提鞋挈杖也不為
0245b13: 分外。子曰有同行在。蓉曰那一人不受教。子休去。至
0245b14: 晚問蓉。早來說話未盡。蓉曰請和尚舉。子曰卯生日
0245b15: 戌生月。蓉即點燈來。子曰汝上來下去總不徒然。蓉
0245b16: 曰在和尚左右理合如此。子曰。奴兒婢子。誰家屋裏
0245b17: 無。蓉曰。和尚年尊。缺他不可。子曰得恁麼殷勤。蓉曰
0245b18: 報恩有分。
0245b19: 風穴喜云。明投暗合。玉轉珠回。賓主和同不無洞
0245b20: 達。然則門庭酬唱足可觀光。若論向上一途。猶未
0245b21: 可在。何也。不見道那邊不坐空王殿。怎肯耘田向
0245b22: 日輪。
0245b23: 芙蓉因僧問。師唱誰家曲。宗風嗣阿誰。蓉曰。金鳳夜
0245b24: 棲無影樹。峰巒纔露海雲遮。
0245c01: 天目律云。還見芙蓉老漢答處通玄麼。不見道韶
0245c02: 陽曾見睦州來。
0245c03: 芙蓉因僧問。如何是無縫塔。蓉曰。白雲籠嶽頂。終不
0245c04: 露崔巍。
0245c05: 鳳山啟云。湘南潭北金刀已巳剪不開。白鳥蘆花玉
0245c06: 戶推歸不得。芙蓉恁麼道。雖則鍼線綿密。由來巴
0245c07: 鼻全無。要見無縫塔也大難在。何故。霜天月落夜
0245c08: 將半。誰共沉潭照影寒。
0245c09: 金陵蔣山法泉禪師青十一雲居舜嗣僧問。初祖面壁意旨
0245c10: 如何。泉曰天拄地。曰便與麼去時如何。泉曰落七
0245c11: 落八。又問二祖立雪齊腰意旨如何。泉曰三年逢一
0245c12: 閏。曰為什麼付法傳衣。泉曰村酒足人沽。
0245c13: 白巖符云。蔣山言中有響。響奪可觀。誠堪眼目人
0245c14: 天。千古一遇。若是山僧者裏。又且不然。初祖面壁
0245c15: 意旨如何。平地摝魚蝦。便恁麼去時如何。曹溪波
0245c16: 浪如相似。無限平人被陸沉。二祖立雪齊腰意旨
0245c17: 如何。刺剌腦入膠盆。為什麼付法傳衣。若要不招無
0245c18: 間業。莫謗如來正法輪。
0245c19: 杭州佛日戒弼禪師青十一育王璉嗣因僧問。如何是毗盧
0245c20: 印。日曰草鞋踏雪。曰學人不會。日曰步步成跡。
0245c21: 高峰妙云。佛目和尚雖則高提祖印不負來機。殊
0245c22: 不知古篆難明。致令者僧遇如不遇。若是高峰則
0245c23: 不然。忽有人問如何是毗盧印。但云文不加點。學
0245c24: 人不會。要會作麼。且道與佛日是同是別。
0246a01: 清化云。古今參學者往往被一緉草鞋遮雙
0246a02: 眸。不光明。當時若別開隻眼。管取透佛日面
0246a03: 門。返觀毗盧印。值什麼破銅錢。
0246a04: 東京法雲圓通法秀禪師青十一天衣懷嗣上堂。山僧不會
0246a05: 巧說。大都應個時節。相喚喫茶湯。亦無祖師妙訣。
0246a06: 禪人若也未相諳。踏著秤錘硬似鐵。
0246a07: 龍唐柱云。寶壽即不然。山僧慣會巧說。著著應時
0246a08: 及節。未須相喚茶湯。超勝祖師妙訣。禪人若也能
0246a09: 相諳。大冶紅罏無鈍鐵。
0246a10: △南十二
0246a11: 洪州黃龍祖心禪師南十二黃龍南嗣與夏倚公立談肇論。
0246a12: 至會萬物為自己已者。及情與無情共一體處。時有狗
0246a13: 臥香桌下。龍拈壓尺擊狗。又擊香桌曰。狗有情即去。
0246a14: 香桌無情自住。情與無情。如何得成一體。公立不能
0246a15: 對。龍曰。纔涉思惟便成剩法。何會萬物為自己已。
0246a16: 瑞巖慍云。黃龍老漢慈不少。夏公立如入寶山
0246a17: 空手而回。諸人要會萬物為自己已。情與無情共一
0246a18: 體麼。槌殺有情狗子。碎無情香桌。盡情收拾將
0246a19: 來。與他一團束縛。拋向東洋大海。自然洒洒落落。
0246a20: 雖然。更須知有頂門一竅始得。拈拄杖擊香臺云。
0246a21: 阿剌剌。阿剌剌。登山膝酸。喫茶舌頭滑。十字街
0246a22: 頭石敢當。對月臨風吹尺八。
0246a23: 天童忞云。抽釘楔即不無瑞巖。怎奈傷鋒犯手。
0246a24: 何如有情狗子仍教他守夜。無情香桌且留來支
0246b01: 用。諸人要會萬物為自己已。情與無情共一體麼。且
0246b02: 聽拄杖子為你著力。擊香桌一下。
0246b03: 龍華體云。黃龍博得些些小利。未免旁觀者哂。恕
0246b04: 中雖能據結案。且未出得他肇公圈繢。總不如
0246b05: 公立當時較些子。
0246b06: 隆慶寶峰雲菴真淨克文禪師南十二黃龍南嗣示眾。今朝
0246b07: 九月一。夜來霜氣寒。當知門外路。一一透長安。喝一
0246b08: 喝。
0246b09: 瑞巖慍云。老真淨向淨潔地上撒屎撒溺。當時一
0246b10: 眾甚麼處去也。山僧敢將狗尾要續其貂。今朝九
0246b11: 月一。山風吹面寒。知音千里外。白雁報平安。是則
0246b12: 是。未見作家。不見道。善言言者言所不能言。善跡
0246b13: 跡者跡所不能跡。喝一喝。纔有是非。紛然失心。
0246b14: 寶峰因黃龍南曰。適令侍者捲簾問渠。捲起簾時如
0246b15: 何。渠曰照見天下。放下簾時如何。渠曰水洩不通。不
0246b16: 捲不放時如何。渠無語。汝作麼生。峰曰和尚替侍者
0246b17: 下涅槃堂始得。龍喝曰關西人果無頭腦。乃顧視旁
0246b18: 僧。峰指之曰。只者師僧也未夢見。龍大笑。
0246b19: 白巖符云。黃龍道渠無語汝作麼生。若是今時學
0246b20: 者。十個有五雙便向他不捲不放時著倒。是他寶
0246b21: 峰不恁麼。寶峰道和尚替侍者下涅槃堂始得。
0246b22: 若是如今師家。不是蠻罵便是瞎棒。是他黃龍
0246b23: 不恁麼。且道他父子節文在什麼處。覿面當機雷
0246b24: 電疾。還他家富產兒驕。雖然。總不禁旁僧冷眼。
0246c01: 寶峰自香城歸見黃龍。龍問甚處來。峰曰特來禮拜
0246c02: 和尚。龍曰恰值老僧不在。峰曰向甚麼處去。龍曰天
0246c03: 台普請南嶽遊山。峰曰恁麼則學人得自在去也。龍
0246c04: 曰下鞋甚處得來。峰曰廬山七百五十文唱得。龍
0246c05: 曰何曾得自在。峰指鞋曰何嘗不自在。龍駭之。
0246c06: 資福廣云。黃龍攻其所不守。寶峰守其所不攻。衝
0246c07: 車臨埤。火箭飄空。敵手相逢。勝負難決。餘艎驀喚
0246c08: 隨聲應。奪得荊蠻一個船。且道賓家分上。主家分
0246c09: 上。
0246c10: 寶峰上堂。衲僧門下無非過量境界。自在禪定。乃喝
0246c11: 一喝曰。豈不是過量境界。又謦欬一聲曰。豈不是自
0246c12: 在禪定。阿呵呵。將此深心奉塵剎。是則名為報佛恩。
0246c13: 雲居莊云。顯示過量境界自在禪定。還他真淨老
0246c14: 人。若是衲僧門下。猶欠悟在。徑山則不然。拈拄杖
0246c15: 卓一卓云。得之於心。事事無礙。應之於手。法法圓
0246c16: 成。靠拄杖云。他家自有通霄路。不向如來行處行。
0246c17: 寶峰法界三觀六頌。其一曰。事事無礙。如意自在。手
0246c18: 把頭。口誦淨戒。出婬房。未還酒債。十字街頭。解
0246c19: 開布袋。
0246c20: 一指海云。寶峰老漢奇特甚奇特。冷眼看來只是
0246c21: 個破戒比丘。山僧則不然。事事無礙。如意自在。食
0246c22: 不論頓。睡嬾解帶。見惡不瞋。見好亦愛。一生從來。
0246c23: 不會怪。大眾。且道山僧底是寶峰底是。
0246c24: 隆慶府泐潭洪英禪師南十二黃龍南嗣因僧參禮拜起。便
0247a01: 垂下袈裟角曰。脫衣卸甲時如何。潭曰。喜得狼息。
0247a02: 弓弰壁上懸。僧攬上袈裟曰。重整衣甲時如何。潭
0247a03: 曰。不到烏江畔。知君未肯休。僧便喝。潭曰驚殺我。僧
0247a04: 拍一拍。潭曰也是死中得活。僧禮拜。潭曰將謂是收
0247a05: 燕破趙之才。元來是販私鹽漢。
0247a06: 山誾。云將軍節制屈殺偏裨。當時者僧何不道
0247a07: 賊賊便出。
0247a08: 如菴彰云。者僧衝鋒抗敵。不覺腦後著戈。泐潭雖
0247a09: 能布長蛇大陣。怎奈無生擒活捉之機。顧左右云。
0247a10: 者裏還有不顧危亡單刀直入者麼。如無。看山僧
0247a11: 向餓虎口中奪食去也。拈拄杖一齊散。
0247a12: 黃檗積翠永菴主南十二黃龍南嗣問僧審奇。汝久不見。何
0247a13: 所為。奇曰近見偉藏主。有個安樂處。永曰試舉似我。
0247a14: 奇乃敘所得。永曰。汝是。偉未是。奇莫測。歸以告偉。偉
0247a15: 笑曰。汝非。永不非。奇愈疑。走積翠。質之南公。南亦大
0247a16: 笑之。永聞作偈曰。明暗相參殺活機。大人境界普賢
0247a17: 知。同條生不同條死。笑倒菴中老古錐。
0247a18: 陽山頂云。三個老漢。綿裏有針。泥裏有刺剌。明賞暗
0247a19: 罰則不無。若是衲僧巴鼻。天地懸隔。何故。不合說
0247a20: 是說非。
0247a21: 白巖符云。者三個漢向平地上鋪錦。者僧一往
0247a22: 看來。分明被他活陷。然以山僧撿點。恰是他父子
0247a23: 三人被者僧將條斷貫索一串穿。
0247a24: 舒州白雲守端禪師南十二楊岐會嗣上堂。若端的得一回
0247b01: 汗出。便向一莖草上現瓊樓玉殿。若未端的得一回
0247b02: 汗出。雖有瓊樓玉殿。被一莖草。作麼生得汗
0247b03: 出去。自有一雙窮相手。未曾輕易舞三台。
0247b04: 徑山杲云。一莖草上現瓊樓玉殿。決定可信。瓊樓
0247b05: 玉殿被一莖草。莫被他熱瞞。徑山恁麼道。為
0247b06: 已巳得一回汗出者說。未得一回汗出者。切不得動
0247b07: 著。
0247b08: 伏龍長云。善知識者是大因緣。解粘去縛是尋
0247b09: 常。奪食驅耕須還敏手。白雲張千鈞之弩。豈因鼷
0247b10: 鼠發機。大慧垂四海之。只為獰龍上釣。且道無
0247b11: 明者裏作麼生。既有一雙窮相手。不妨容易舞三
0247b12: 台。
0247b13: 天寧琦云。拈一莖草。瓊樓玉殿在什麼處。到江
0247b14: 吳地盡。隔岸越山多。
0247b15: 笑巖寶云。白雲大慧俱善抑揚當時則不無。怎奈
0247b16: 撲鼻臭汗氣在。
0247b17: 寶壽新云。白雲雖然為眾竭力。猶未十分稱的。殊
0247b18: 不知一莖草全是瓊樓玉殿。說甚端的不端的。瓊
0247b19: 樓玉殿即是一莖草。更要現個什麼。直饒鳳山另
0247b20: 展機謀。運出奇才。折合將來。也只得一半。何故。只
0247b21: 見錐頭利。不見鑿頭方。還知新長老落處麼。幸是
0247b22: 五湖南畔客。相將手出雲樓。
0247b23: 資福廣云。瓊樓玉殿被一莖草。古今有之。若
0247b24: 於一莖草上現瓊樓玉殿。只恐白雲徒有此語。何
0247c01: 故。不見道。末大必折。尾大不掉。
0247c02: 佛日云。隆安者裏即不然。不須汝諸人汗出。但
0247c03: 只饑來喫飯困來打眠。
0247c04: 白雲上堂。古人留下一言半句。未透時撞著鐵壁相
0247c05: 似。忽然一日透。方知自己已原是鐵壁。如今作麼生
0247c06: 透。復曰。鐵壁鐵壁。
0247c07: 獅林則云。白雲被鐵壁透。打失一隻眼睛。
0247c08: 伏龍長喝一喝云。用鐵壁作麼。
0247c09: 寶掌白彈指一聲云。百雜碎。
0247c10: 白雲因僧問。一喝分賓主。照用一時行。去此二途請
0247c11: 師別道。雲便喝。僧曰從來疑著和尚。雲便打。僧曰作
0247c12: 家宗師。雲曰也不消得。僧禮拜。
0247c13: 伏龍長云。者僧道從來疑著和尚。是肯語是不肯
0247c14: 語。白雲便打。是賞伊是罰伊。選佛若無如是眼。直
0247c15: 饒千載亦奚為。
0247c16: 白雲因提刑郭公甫謁。上堂。夜來枕上作得個山頌。
0247c17: 謝公甫大儒廬山廿載之舊。今日遠訪白雲之勤。而
0247c18: 今舉與大眾。請已巳後分明舉似諸方。此頌豈唯謝公
0247c19: 甫大儒。且要與天下有鼻孔衲僧脫貼肉汗衫。乃
0247c20: 曰。上大人。丘乙己巳。化三千。七十士。爾小生。八九子。佳隹
0247c21: 作仁。可知禮也。
0247c22: 友可玄云。白雲本欲令提刑脫貼肉汗衫。殊不
0247c23: 知更為伊添上一重了也。諸人試撿點看。
0247c24: 金陵保寧仁勇禪師南十二楊岐會嗣上堂。若說佛法供養
0248a01: 大眾。未免眉鬚墮落。若說世法供養大眾。入地獄如
0248a02: 箭射。去此二途。且道保寧今日當說什麼。三寸舌頭
0248a03: 無用處。一雙空手不成拳。
0248a04: 百丈泐云。保寧參禪不過雪竇。誓不再還。故能赤
0248a05: 手空拳向十字街頭橫衝直撞。誰敢攖鋒角敵。今
0248a06: 日山僧不顧危亡。為大眾捉敗去也。乃呵呵大笑
0248a07: 歸方丈。
0248a08: 石霜尊云。大小保寧元來小膽。石霜即不然。若說
0248a09: 佛法供養大眾。如龍得水。若說世法供養大眾。似
0248a10: 虎靠山。去此二途又作麼生。從前汗馬無人識。只
0248a11: 要重論代功。
0248a12: 保寧示眾。釋迦老子四十九年說法。不曾道著一字。
0248a13: 優波多丈室盈籌。不曾度得一人。達磨不居少室。
0248a14: 六祖不住曹溪。誰為後昆。誰為先覺。既然如是。彼自
0248a15: 無瘡勿傷之也。拍膝顧眾云。且喜得天下太平。
0248a16: 寶壽方云。保寧道彼自無瘡勿傷之也。不知早自
0248a17: 挖肉了也。又道天下太平。不知早自作亂了也。
0248a18: 保寧示眾。大方無外。大圓無內。無內無外。聖凡普會。
0248a19: 瓦礫生光。須彌粉碎。無量法門百千三昧。拈拄杖曰。
0248a20: 總在者裏。還會麼。蘇嚕蘇嚕哩哩。
0248a21: 松源嶽云。者老漢大似業識茫茫。無奈船何打破
0248a22: 戽斗。
0248a23: 保寧茂云。松源摟出心肝。要且未見先保寧在。山
0248a24: 僧今日重為拈出。會盡萬法一如。拈金圈栗棘。
0248b01: 也是泗洲人見大聖。
0248b02: 保寧上堂。風鳴條。雨破塊。曉來枕上鶯聲碎。蝦蚯
0248b03: 蚓一時鳴。妙德空生都不會。都不會。三個成四個
0248b04: 作隊。窈窈窕窕飄飄颻颻。向前村後村折得梨花李
0248b05: 花。一佩兩佩。
0248b06: 南堂欲云。保寧大似二八少年風流才子。一向賣
0248b07: 俏。於唱教門中足可觀光。在我衲僧門下正好喫
0248b08: 棒。何故。禾黍不陽豔。競栽桃李春。翻令力耕者。半
0248b09: 作賣花人。
0248b10: 能仁鑑拈拄杖云。者裏則不然。白雲為。流水作
0248b11: 琴。一曲兩曲無人會。雨過夜塘春水深。
0248b12: 福州長慶惠暹文慧禪師南十二淨因臻嗣僧問。離上生之
0248b13: 寶剎。登延聖之道場。如何是不動尊。慶曰孤舟載明
0248b14: 月。曰忽遇艣掉俱停又作麼生。慶曰漁人偏愛宿蘆
0248b15: 花。
0248b16: 山誾別云。我不與麼道。或有問如何是不動尊。
0248b17: 祇向道燒香禮拜著。且道與長慶是同是別。
0248b18: △青十二
0248b19: 鄧州丹霞子淳禪師青十二芙蓉楷嗣上堂。乾坤之內。宇宙
0248b20: 之間。中有一寶。秘在形山。肇法師恁麼道。祇解指蹤
0248b21: 話跡。且不能拈示於人。丹霞今日劈開宇宙。打破形
0248b22: 山。為諸人拈出。具眼者辨取。以拄杖卓一下曰。還見
0248b23: 麼。鷺鷥立雪非同色。明月蘆花不似他。
0248b24: 象田現云。剖破藩籬。高玄閣。要人把手共登。固
0248c01: 是丹霞一片熱腸。怎奈荊山良璧尚帶玼痕。當時
0248c02: 以拄杖卓一下便休。不妨奇特。乃更箋了又註。祖
0248c03: 師門下濟得個什麼邊事。
0248c04: 丹霞因僧問。牛頭未見四祖時如何。霞曰金菊乍開
0248c05: 蜂競採。曰見後如何。霞曰苗枯花謝了無依。
0248c06: 白巖符云。大小丹霞與麼答話。未免令人向牛頭
0248c07: 見與未見處話作兩橛。者裏則不然。牛頭未見四
0248c08: 祖時如何。松直棘曲。見後如何。鵠白烏玄。
0248c09: 丹霞上堂。寶月流輝。澄潭布影。水無蘸月之意。月無
0248c10: 分照之心。水月兩忘方可稱斷。所以道。昇天佛事直
0248c11: 須颺。十成底事直須丟。擲地作金聲不須回顧。
0248c12: 若能如是。始解向異類中行。諸人到者裏還相委悉
0248c13: 麼。良久曰。常行不舉人間步。披毛戴角混塵泥。
0248c14: 崇先奇云。有國有家未不本此。丹霞老人恁麼
0248c15: 為人。難免喪盡家珍。
0248c16: 南山寶云。與麼說話。且道與雪峰輕打我還有同
0248c17: 別也無。若人撿點得出。要明異中異也不難。遂撫
0248c18: 案云。咦。也不得自瞞。
0248c19: 洪州寶峰闡提惟照禪師青十二芙蓉楷嗣示聰藏主法語
0248c20: 五則。其第五曰。有情故情滲漏。有見故見滲漏。有語
0248c21: 故語滲漏。設得見無。情無。語無。拽住便問他。你是何
0248c22: 人。
0248c23: 靈巖儲良久云。會麼。夜來蓆破。嗦到天明。
0248c24: 寶峰上堂。太陽門下妙唱彌高。明月堂前知音寡。
0249a01: 不免舟橫江渚。棹舉清波。唱慶堯年。和清平樂。如斯
0249a02: 告報。普請承當。擬議之間。白雲萬里。
0249a03: 天目律云。當堂慵正坐。狹路不相逢。直得雙放雙
0249a04: 收。全賓全主。還他寶峰則固是。若是向上一途。又
0249a05: 豈止白雲萬里。
0249a06: 東京淨因枯木法成禪師青十二芙蓉楷嗣上堂。知有佛祖
0249a07: 向上事。方有說話分。諸禪德。且道那個是佛祖向上
0249a08: 事。有個人家兒子。六根不具七識不全。是大闡提。無
0249a09: 佛種性。逢佛殺佛。逢祖殺祖。天堂收不得。地獄攝無
0249a10: 門。大眾還識此人麼。良久曰。對面不仙陀。睡多饒寐
0249a11: 語。
0249a12: 寶壽方云。大小淨因恁麼提持。門抵戶即得。若
0249a13: 是佛向上事。三生六十劫。且作麼生是佛向上事。
0249a14: 喫官飯。遊官街。興時踏斷長溪月。散髮狂歌笑落
0249a15: 腮。
0249a16: 賢峰竟云。三種滲漏語。從上以來要得斷盡無餘
0249a17: 者實。若夫成枯木斷拂翁。與麼提持可無憾矣。
0249a18: 然所謂向上事則未可。竟上座有一轉語舉似諸
0249a19: 人。諸人切不得作向上會。
0249a20: 友可玄云。寶壽也是酒助歌娛樂。風催景氣新。若
0249a21: 是佛祖向上事。何曾道著。良久云。還有人道得麼。
0249a22: 乃擊案一下云。天意高難問。人情老易悲。
0249a23: 
0249a24: 宗門拈古集卷第四十二
