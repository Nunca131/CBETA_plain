1020b11: 
1020b12: No. 1444
1020b13: 根本說一切有部毘奈耶出家事
1020b14: 卷第一
1020b15: 
1020b16: 大唐三藏義淨奉　制譯
1020b17: 總攝頌曰。
1020b18: 舍利子出家并外道二人
1020b19: 及驅烏少兒阿羅漢病女
1020b20: 別攝頌曰。
1020b21: 舍利子出家許受近圓法
1020b22: 調伏謂小軍外道并五種
1020b23: 爾時有占波國王。名曰央伽。復有國摩揭
1020b24: 陀王。號大蓮華。兩境相接。並皆人民熾盛。豐
1020b25: 樂安隱。兵馬精強。互相攻伐一得一失。已歷
1020b26: 多年。後於異時。其央伽王。以國充人實。追計
1020b27: 舊怨。即繕甲治兵。盛興軍旅。誡期誓眾。共來
1020b28: 誅滅。于時邊人先覺。馳使報王。其王既聞。出
1020b29: 師禦捍。交兵對戰。蓮華敗績。收軍入城。閉關
1020c01: 固拒。時央伽王志在平剋。遣使報曰。若也出
1020c02: 降為善。如其不者。終不相容。假使騰空。飛羅
1020c03: 掩取。設令入水。沈網牽來。乃至登山竄林。亦
1020c04: 無逃路。其蓮華王聞已大懼。即告群臣曰。今
1020c05: 央伽兵盛。嚴使又來。國難既深。何方免釋。諸
1020c06: 臣答王。說伽他曰。
1020c07: 有王便有國無王國不存
1020c08: 國破可還興命殞終難續
1020c09: 國命兩相違人應善護命
1020c10: 國破還成立命斷更難期
1020c11: 時諸臣等勸王出降。王從其忍澂師校刻本曰義疑議義。便自鎖頸。
1020c12: 詣央伽處。相與立盟。永供輸稅。其事既畢。遂
1020c13: 即放還。
1020c14: 爾時菩薩在史天宮。觀察世界。有五事具
1020c15: 處。將欲下生。時六欲諸天。辦所應辦。於迦維
1020c16: 羅衛國。閱頭檀家。三淨摩耶夫人胎中。乃令
1020c17: 獲大吉夢。見菩薩作白象形。降神母胎。當此
1020c18: 之時。大地震動。光明晃耀。映奪金色。周遍世
1020c19: 界。過日月輪。乃至上極三十三天。朗然洞徹。
1020c20: 一切幽暗。無不皆除。設使日月威光。先所遺
1020c21: 漏。不自分辯。長處晦冥。一遇神先。普皆相
1020c22: 見。然聖人示相。非世間所知。于時有四大國
1020c23: 王。第一王舍城。有大蓮華王。第二室羅伐城。
1020c24: 有摩羅大王。第三鄔舍尼城。奢多彌大王。第
1020c25: 四驕奢彌城。阿難多泥彌大王。此之四王。當
1020c26: 菩薩降生之日。各於內宮。俱誕太子。其大蓮
1020c27: 華王。以誕子遇光。便謂子瑞。作是念言。我子
1020c28: 威德。如日出時。我子威光。能照世界。以其光
1020c29: 影殊勝。用表休祥。因遂名為影勝太子。
1021a01: 時摩羅大王。亦同彼王。以彼光明。而為子瑞。
1021a02: 便作是言。我今此子初生。休徵殊勝。光明遍
1021a03: 滿。國界清夷。宜可表德立名。因遂名為勝軍
1021a04: 太子。
1021a05: 時奢多彌王。亦同彼王。將為子瑞。而作是言。
1021a06: 我子有德。出現光明。宜可立名。表彰休祥。因
1021a07: 遂名為出光太子。
1021a08: 時阿難多泥彌王。亦同彼王。以為子瑞。而作
1021a09: 是言。我子誕生。如日初出。揚光破暗。光輝轉
1021a10: 昇。用表嘉祥。因遂名為日初太子。
1021a11: 爾時四國王等。各各為子標瑞立名。咸悉不
1021a12: 知並是釋迦菩薩。大威神力之所顯現。然諸
1021a13: 王子。並久積勝因。有大願力。各將眷屬。隨聖
1021a14: 來生。所以影勝應期。亦是異人間出。遂使初
1021a15: 生之日。五百大臣。皆生一子。隨其族姓。而為
1021a16: 立名。其影勝太子。置八乳母。而保養之。日就
1021a17: 月將。如蓮華出水。其所習學。經書技藝。曆數
1021a18: 算計。及一切剎利灌頂王法。無所不解。更復
1021a19: 留心工巧之處。及調象馭馬。乘車等法。彎弓
1021a20: 走箭。搭索之方。擊劍治瘡。眾術皆盡。四種明
1021a21: 處。貫練無遺。并五百大臣之子。亦悉通達。後
1021a22: 於異時。太子監國。因於暇日。乘象遊行。乃見
1021a23: 人間徵斂賦稅。便問從者。此輩何故有所徵
1021a24: 求。答曰。彼是國央伽王使。遠來收索。太子
1021a25: 問曰。我國何故輸稅與他。答曰。久來若此。是
1021a26: 時太子。即召使人問曰。彼國是剎利灌頂王。
1021a27: 我國亦是剎利灌頂王。統化不同。人民各異。
1021a28: 何緣越國踰限。就此徵求。宜可即還。從茲永
1021a29: 絕其使聞已。便作是念。今此太子。稟性剛獷。
1021b01: 意欲違盟。令我空返。我等今者可就大蓮華。
1021b02: 而為徵索。既見王已。還依舊徵收。太子
1021b03: 歸。還逢此使。如前徵索不止。太子告曰。我已
1021b04: 發遣。何得尚留。即還為善。若不去者。必加嚴
1021b05: 罰。諸人懷懼。相率俱還。至國具奏王知。其影
1021b06: 勝太子。為人獷暴。違盟負信。不受徵科。幸願
1021b07: 大王早為先策。如其不爾。恐招後患。時王即
1021b08: 以伽他。答使臣曰。
1021b09: 樹木在萌芽爪甲便能斷
1021b10: 扶大連抱斤斧莫能摧
1021b11: 爾時央伽王大怒。便發使致書大蓮華王曰。
1021b12: 影勝逆命。繫頸送來。若不然者。我當自往。就
1021b13: 彼屠戮。宜知朕意。蓮華聞已。君臣恐懼。唯憂
1021b14: 亡國。便召影勝。責其違拒。并遣與書。影勝白
1021b15: 言。彼是剎利灌頂王。我國亦是剎利灌頂王。
1021b16: 境界各殊。何緣供稅。唯願大王與我四兵。自
1021b17: 共對決。時蓮華王即自思忖。知其影勝堪謀
1021b18: 大事。遂乃復書央伽王曰。辱書。賜追影勝。仍
1021b19: 令繫頸馳送將來。但我此子。欲令紹繼先王。
1021b20: 嚴告雖加。未敢從命。大王必欲雄力掩覆。猛
1021b21: 氣相陵。橫野列兵。唯知待罪。央伽披奏。忿怒
1021b22: 非常。便合國徵兵。鍊磨器械。我將親往。破
1021b23: 滅蓮華。誅斬影勝。遂興萬眾千軍。兵馬騰躍。
1021b24: 旌旗蔽地。鍾鼓聒天。直入摩揭陀國。時蓮華
1021b25: 大怖。即召影勝。付授四兵。于時太子既受王
1021b26: 教。率大臣子。而宣令曰。央伽與國宿讎。我
1021b27: 今報復。寇賊入境。佇濟嘉謀。汝等世積功
1021b28: 勳。受國恩寵。何方助我。破賊安人。答曰。某
1021b29: 等雖無計略。敢竭股肱。侍從太子。爾時影勝
1021c01: 說伽他曰。
1021c02: 治國養黎人應當善守護
1021c03: 為他所侵奪萬姓失歸依
1021c04: 是時太子告諸人曰。汝等同心共力。衛護於
1021c05: 我。作是語已。號令三軍。兵馬咸發。時大蓮華
1021c06: 王。登高樓上。與諸侍衛。前後圍遶觀望軍眾。
1021c07: 謂諸臣曰。此是誰兵。答曰。此是影勝太子兵。
1021c08: 王曰汝等應知。兵眾甚大。宜可號為兵眾影
1021c09: 勝。其中或稱此是大梯影勝。如是種種歎美
1021c10: 太子威德盛相。
1021c11: 爾時太子告諸人曰。吾聞善戰者。不勞軍陣。
1021c12: 今央伽王有大兵馬。其數甚多。不可爭鋒。致
1021c13: 傷我眾。權謀祕決。擒獲為先。即募驍雄。伺其
1021c14: 無備。遂殺央伽。三軍六師。一時退散。爰整兵
1021c15: 士。逐北前臨。彼國之人。不知王死。安城固
1021c16: 守。時影勝太子即令鎗彼王頭。示於城內。仍
1021c17: 宣令曰。此是汝國央伽王頭。汝等可急開門。
1021c18: 若不爾者。同時喪命。眾聞大怖。即為開門。諸
1021c19: 有大臣。繫頸歸款。所有百姓。無不順伏。是時
1021c20: 影勝太子既入城已。遣使聞奏。還白父王。幸
1021c21: 承大王威嚴。臣人盡力。央伽逆命。今已斬除。
1021c22: 合境無虞。遠安邇肅。蓮華聞已。慶悅無量。即
1021c23: 以種種衣服瓔珞嚴身之具。及七寶蓋送與
1021c24: 影勝。即便令彼占波為王。以代央伽。其國百
1021c25: 姓。因共號為影勝大王。後時聖德神功。通被
1021c26: 幽顯。人民豐樂。寇賊屏除。威德嘉聲。流布遐
1021c27: 邇。後於異時。蓮華王崩。摩揭陀國諸群臣等。
1021c28: 告哀請還。統治本國。是時影勝即以占波國
1021c29: 事。付彼舊臣。嚴駕星馳。赴哀歸國。服制既
1022a01: 畢。紹繼父王。以法化人。風調雨順。百穀豐
1022a02: 熟。兆庶又安。立德轉高。國慕化。無諸怨
1022a03: 賊。爾時中方有一婆羅門子。欲學法術。遍行
1022a04: 諸處。漸至南方。其南天竺。有大婆羅門。名曰
1022a05: 地師善明四論。世號大師。即便詣彼師所。頂
1022a06: 禮其足。叉手白言。我於師所。為弟子禮。彼即
1022a07: 問曰。欲何所學。答曰。我今學四明大論師曰。
1022a08: 任隨所學。即便學諸事法。婆羅門法。每月三
1022a09: 日。諸事皆悉不作。或時洗浴。或入城市。或火
1022a10: 中燒木。既到是日。諸婆羅門子。共往取木欲
1022a11: 燒隨路而去。便即相問種姓生處。犢子等四
1022a12: 姓。隨一而說。復相問言。汝是何方。一即說言。
1022a13: 我是東方。或有說言。我是南方。或有說言。我
1022a14: 是西方。或有說言。我是北方。復作是言。彼諸
1022a15: 國土。我悉見聞。忍澂師校刻本曰即下疑脫說即伽他曰。
1022a16: 智慧出東方兩舌在西國
1022a17: 敬順生南國惡口居北方
1022a18: 婆羅門子等作如是言。諸處悉知。不知中國
1022a19: 如何。諸弟子等諮其師曰。鄔波馱耶。我今欲
1022a20: 往中國。見彼國土。復欲於彼水中洗浴。承事
1022a21: 參禮彼方諸師。彼國論師。我欲伏之。我等名
1022a22: 稱。必遠知聞。多獲珍財。而為利益。彼婆羅
1022a23: 門。於弟子處。甚生愛念。所有衣物。分給弟
1022a24: 子。資緣既辦。共往中國。隨路而行。或有諸
1022a25: 餘智人來者。與其言論。悉皆得勝。或有得服。
1022a26: 以瓶盛灰。打其頭上。或有諸人。來學騎術弓
1022a27: 箭戰具。咸悉教之。或有諸人。以香花等幢幡
1022a28: 寶蓋。而來迎之。復有無量諸人皆悉來至。而
1022a29: 師事之。漸漸遊行。所經諸國。城邑村落。悉
1022b01: 皆得勝。方至中國。時婆羅門作是念曰。我聞
1022b02: 諸有智人。並在王門。我等今日亦應往彼。而
1022b03: 當伏之。猶如何等。譬如大樹根及枝葉。我所
1022b04: 經諸處。論議得勝者。猶如枝葉。若於王邊。而
1022b05: 得勝者。由如罰根。我今宜往王所。即便往去。
1022b06: 既至其所。願王曰。長壽無諸災障。立住一
1022b07: 面。而白王言。我於師所。承得少多學問。願欲
1022b08: 與王國內諸師。共為談論。王即告曰。任自隨
1022b09: 意。王又告諸臣曰。我此國中。有如是婆羅門。
1022b10: 能與彼人論議不。諸臣答曰。有那羅村中婆
1022b11: 羅門。解四明論。智慧如火。彼自造論。題名摩
1022b12: 吒羅。王曰。喚彼鄔波馱耶來。大臣依命。請至
1022b13: 王所。同前願。王即告曰。汝能與彼婆羅門。
1022b14: 於我前論議不。彼答曰。承王威命。盡其力能。
1022b15: 敢為酬對。當即依法。作曼荼羅兩邊施座。王
1022b16: 即曰。誰當先與。大臣答曰。客婆羅門。名曰
1022b17: 地師。可令先首。彼既先與誦五百頌已。便住
1022b18: 默然。時摩吒羅覆誦其頌。出多過失。即便告
1022b19: 言。其誦言義。甚不相當。不合道理。地師聞已。
1022b20: 便即默然。無所言說。論議之法。默然不答。便
1022b21: 是墮負。王告臣曰。誰為得勝。誰是不如。大臣
1022b22: 答言。摩吒囉論議得勝。其王心悅。作如是言。
1022b23: 我國界內。亦有如是聰明大智慧人。王問。鄔
1022b24: 波馱耶。住何聚落。答曰。那羅村。王即賞賜那
1022b25: 羅村。任汝受用。世人常法。悉欲求樂。有諸婆
1022b26: 羅門女。比求夫婿。竟未能得。時摩吒羅便於
1022b27: 自類取妻。共住歡娛。不久乃生一子。廣為設
1022b28: 會。其子體長。便與立字。名為長體。以種種供
1022b29: 給養育。漸漸長大。教其藝業。所謂算計手印。
1022c01: 婆羅門行。洗淨取灰取土。讚歎四薜陀書。祭
1022c02: 祀讀誦。施受六種悉得成就。後於異時。復誕
1022c03: 一女。其女眼目。如鵒鳥。諸親會集。建立名
1022c04: 字。號為鵒。其女養育。漸長成已。父教文字
1022c05: 論義之法後於異時。共兄論義。互相擊難。妹
1022c06: 得勝時。父告子言。汝是男子。被女論勝。我若
1022c07: 無後。所有受用。必輸失他。於後忍澂師校刻本曰有疑剩有南天竺
1022c08: 國。有婆羅門童子。名曰底沙。善明無後世論。
1022c09: 為求法故。從南方來至摩吒羅所。禮其足已。
1022c10: 白言。大師。我欲於鄔波馱耶處學問。問曰。
1022c11: 欲學何藝。白言。欲學無後世論。報曰。任汝
1022c12: 所作。既受法已。若放學時。論說之事。如前廣
1022c13: 說。其童子底沙後在王前共師論。各立兩宗。
1022c14: 此摩吒羅最為年尊。可應先舉。其摩吒囉便
1022c15: 作是念。彼婆羅門子。新學論成。恐難不得。今
1022c16: 應捉彼錯處。作是念已。時摩吒囉即先舉出
1022c17: 長五百頌。彼婆羅門子復頌答已。便捉過失。
1022c18: 此是非言。此言非類。此說不可。彼遂默然而
1022c19: 住。凡論難不如。無言答者。是為墮負。于時
1022c20: 國王問大臣曰。此誰得勝。臣白王曰。底沙婆
1022c21: 羅門為勝。時王告言。勝者賜其村邑。時諸大
1022c22: 臣前白王言。若來論難得勝。即賜村邑。其摩
1022c23: 揭陀國。不久總盡。應取摩吒囉村。與彼受用。
1022c24: 時王告言。如是即奪摩吒囉受用所封。與彼
1022c25: 底沙。其摩吒囉即命妻曰。賢首。宜速裝束。往
1022c26: 詣餘方。其妻問曰。何故。時夫答言。我久承事
1022c27: 國王。今論難之時。不護於我。奪我村邑。其妻
1022c28: 裝束欲去。時諸親族既聞此事。即來問曰。鄔
1022c29: 波馱耶。何故裝束。答言。我久承事國王。論
1023a01: 難之時。不護於我。是故餘去。親族報言。此住
1023a02: 甚好。於親族中。請住於此。彼即頌曰。
1023a03: 本國被人欺外國住最勝
1023a04: 不被欺之處是本國親族
1023a05: 時底沙婆羅門聞已。報言。鄔波馱耶。我是客
1023a06: 人。暫住即去。其邑受用。還當相與。時摩吒
1023a07: 囉。雖蒙恩惠。亦不肯住。底沙又言。且宜住
1023a08: 此。分取半邑。我亦取半。報曰。善哉。摩吒囉
1023a09: 即命妻曰。賢首。我久承事國王。不護於我。今
1023a10: 底沙極大恩造。與我半邑。我以此女。與彼為
1023a11: 妻。妻曰。待長子俱瑟恥羅。其父即命子曰。我
1023a12: 久事王。於論難時。不能護我。此底沙婆羅門。
1023a13: 有大恩惠。分半邑與我。今嫁舍利。與彼為妻。
1023a14: 子白父言。此之底沙。是父怨讎。奪邑將去。豈
1023a15: 合為親。父便報曰。汝是愚癡。無所識知。父母
1023a16: 正意。子不敢違。即依禮法。嫁女與彼底沙。時
1023a17: 俱瑟恥羅便作是念。我今被欺。但由少學寡
1023a18: 聞。然此底沙婆羅門。為解無後世論。今時得
1023a19: 勝。我亦應學。作是念已即問。諸人何處方國
1023a20: 明解無後世論。有人報曰。南方最善。彼即漸
1023a21: 次而行。至南天竺。遍問國內。誰明無後世論。
1023a22: 有人報曰。某甲梵志。彼既聞已。即詣梵
1023a23: 志處。白言。尊者。我欲事仁為師。願哀納
1023a24: 受。彼師即問言。欲求何事。答曰。欲學無後
1023a25: 世論。梵志報言。我不教授俗人居士。彼即
1023a26: 答言。若如是者。我今出家。梵志即與出家。
1023a27: 便自要期。我若不解此論者。終不剪爪。爪既
1023a28: 漸長。時人皆號長爪梵志。于時舍利與底沙
1023a29: 婆羅門。歡娛欲樂。時有淨天。久種善根。當受
1023b01: 最後身。不樂生死。專求涅槃。不求後有。持
1023b02: 最後身。從淨天沒。便於舍利腹中受胎。當受
1023b03: 胎時。其母夢有人持炬入己腹中。復登大山。
1023b04: 騰在虛空。又見大眾而禮己身。是時舍利於
1023b05: 夢覺已。即向夫說如是等夢。其底沙婆羅門。
1023b06: 雖解夢書。不閑此事。即往明解夢書婆羅門
1023b07: 處。說言。我妻昨夜作如是夢。彼即答言。其夢
1023b08: 甚善。婆羅門記曰。當生善子。年至十四。即能
1023b09: 善誦天帝等論。復於一切論難問答。得為最
1023b10: 勝。所言登大山。騰虛空。眾禮等者。當得出
1023b11: 家。有大威德。成就大戒。天人所敬。作是記已。
1023b12: 後於異時。底沙婆羅門而與舍利論難。舍利
1023b13: 得勝。時底沙作如是念。昔時論難。我已得勝。
1023b14: 今時不如。此有何緣。復作是念。此應由胎。是
1023b15: 彼威德。乃於後時。十月滿足。生一男子。形貌
1023b16: 端嚴。色相具足。身紫金色。頂圓若蓋。垂手過
1023b17: 膝。額廣平正。鼻高修直。廣說如餘。乃至宗親
1023b18: 集會。欲與立字。當作何名。父曰。此兒宜可將
1023b19: 詣外翁。當與立字。既至翁處。白言。大翁。此
1023b20: 子當立何字。其翁告曰。既是底沙之子。宜可
1023b21: 名為鄔波底沙。使將兒還。底沙問曰子立何
1023b22: 名。報曰名為鄔波底沙。于時底沙便作是念。
1023b23: 此子既與父族為名。我今更與母族為字。名
1023b24: 舍利子。時人或云舍利子。或云鄔波底沙。即
1023b25: 以孩兒。付八乳母。時母養育。以上乳酪。及以
1023b26: 醍醐。而供給之。速得長成。如蓮出水。既漸長
1023b27: 大。令修學業。世間技藝。悉皆通達。四薜陀論。
1023b28: 總蘊在懷。至年十六。善解帝釋聲明。能伏他
1023b29: 論。後於異時。遂於父前。誦薜陀等論。子白父
1023b30: 言。向所誦者。是何義趣。父曰。我今不知。答
1023c01: 曰。此所誦者。是古昔仙人所作讚誦。時人雖
1023c02: 不知義。仙人讚頌。非無義理。其舍利子。學既
1023c03: 勝於諸人。其父先有五百弟子。悉歸舍利子。
1023c04: 爾時舍利子教諸弟子。所有明論。無不周悉。
1023c05: 爾時林圍聚落。有一大臣。名曰形影。於此而
1023c06: 住。大富多財。受用豐足。娶妻雖久。了無子
1023c07: 息。常希男子。在處祈求。所有山林樹神。無不
1023c08: 祈請。如是廣說。時有最後生人。從天沒已。來
1023c09: 託母腹。廣說如上。既誕子已。廣設親會。欲立
1023c10: 名字。諸人報言。既是天抱將來。可名天抱。亦
1023c11: 名目乾連。時彼長者即以孩兒。付八乳母。養
1023c12: 育長成。如蓮出水。乃至廣說。六種法事。四薜
1023c13: 陀論。悉皆通達。時彼天抱教五百弟子。學罷
1023c14: 之時。五百弟子誦讚入城。其鄔波底沙諸弟
1023c15: 子等。亦誦讚入城。爾時底沙弟子報目連弟
1023c16: 子曰。仁等何故錯誦論文。彼問如何。復問。仁
1023c17: 等於何處學。答曰。我之師主。猶如日月。具一
1023c18: 切智。在林圍聚落。有大臣子。名目乾連。我於
1023c19: 彼學。鄔波底沙弟子。學問具足。無有畏懼。情
1023c20: 懷喜悅。即往親教師邊。師既見來。問曰。何故
1023c21: 喜悅。答言。無事。師即以頌曰。
1023c22: 所有內情意亦應准可知
1023c23: 以聲色根形知隱不可得
1023c24: 說是頌已。告弟子曰。必應有事。時諸弟子以
1023c25: 緣具說。師即報曰。彼所誦者。是我迴文。並皆
1023c26: 不錯。弟子聞已。默而不喜。
1023c27: 爾時目乾連弟子等。往詣師處。悉皆不喜。
1023c28: 師見問曰。何故不樂。答曰。無事。師即報
1023c29: 言。必應有事。何故不說。是時弟子以緣具
1023c30: 說。師言。彼所誦者。然彼師主聰明智慧。
1024a01: 忍澂師校刻本曰所猶凡所是長論短論。促文引文。極甚巧妙。爾時
1024a02: 二師互相知聞。欲求相見。時鄔波底沙詣其
1024a03: 父所白言。我欲暫往林圍聚落。父問何故。
1024a04: 答言。彼有大臣。名曰形影。有子名為俱哩
1024a05: 多。我欲相見。父曰彼人智慧。可勝於汝。子
1024a06: 報父曰。智慧不勝。然彼大富多財。眾人歎
1024a07: 美。時鄔波底沙說伽他曰。
1024a08: 年長是為尊多財人亦尊
1024a09: 若有多聞者咸共尊承事
1024a10: 父聞子語。而告子曰。彼若來此。當可教授。不
1024a11: 應往就。時俱哩多詣父白言。我欲往那刺陀
1024a12: 聚落。父言。何故。子白父言。彼有婆羅門。名
1024a13: 曰底沙。有子名鄔波底沙。欲往相見。父告子
1024a14: 曰。彼富於汝。子言。不富於我。然彼智慧勝於
1024a15: 我故。時俱哩多說伽他曰。
1024a16: 年長是為尊多聞人亦尊
1024a17: 若有多財者咸共尊承事
1024a18: 父告子曰。彼若來此。應與財物。不應往就。後
1024a19: 於異時。王舍城中。有大節會。時王常法。或自
1024a20: 往詣。或使太子。王有別緣。不獲自出。即遣太
1024a21: 子未生怨去。出城遊戲。于時形影聞太子出
1024a22: 遊。便作是念影勝王死。未生太子當繼王位。
1024a23: 我俱哩多承事為臣。作是念已。而告子曰。汝
1024a24: 可往彼遊戲之處。安四高座。所忍澂師校刻本曰為疑謂為王座。大
1024a25: 臣座。音聲座。婆羅門座。復告子曰。汝宜於大
1024a26: 臣座上坐。聞父語已。即詣往坐。是時底沙。亦
1024a27: 聞影勝王遣太子。出城遊戲。即告子曰。汝應
1024a28: 往彼。看四高座。汝將瓶。及以錫杖。置第三
1024a29: 座。汝於第四高座上坐。日出日沒所有論師。
1024b01: 非與汝等。子聞依教。即詣往坐。時諸人等。種
1024b02: 種音樂。歌詠讚歎。鄔波底沙。默然而住。諸人
1024b03: 見已。各相謂曰。此人必應大愚。非愚大智。所
1024b04: 以默然。時諸音樂。悉皆停住。于時俱哩多問
1024b05: 鄔波底沙曰。汝見音樂歌詠人不。答曰。我整
1024b06: 內觀。不見斯事。報曰。不見耳可不聞。鄔波底
1024b07: 沙以伽他答曰。
1024b08: 死皮筋作樂令眾有歡喜
1024b09: 無常急若輪智者知非樂
1024b10: 時俱哩多。及以眾人。聞說頌已。便即問曰。汝
1024b11: 是鄔波底沙不。報曰。大眾當知。我是鄔波底
1024b12: 沙。即問俱哩多曰。汝見如上音樂等不。答曰。
1024b13: 不見。又復報曰。汝貪內觀。耳可不聞。時俱哩
1024b14: 多以伽他答曰。一切瓔珞等。莊嚴身受重。作
1024b15: 舞動形軀。皆是虛誑攝。歌詠作戲者。譬如號
1024b16: 叫聲。此等皆無常。思之有何樂。爾時鄔波底
1024b17: 沙告言。汝是俱哩多耶。眾人答曰。如是。鄔波
1024b18: 底沙報曰。我為汝來。共汝出家。俱哩多答曰。
1024b19: 所為諸祭祀。及祭祀火神。求福修苦行。斯其
1024b20: 果報。皆在手中。家是大臣之種我常乘象。何
1024b21: 為出家。爾時鄔波底沙說伽他曰。
1024b22: 樹若欲倒時枝葉不相濟
1024b23: 死時亦如是受用不能救
1024b24: 爾時鄔波底沙說伽他已。告曰。仁來。同共出
1024b25: 家。答曰。我問父母。告言好去。如是語時。此
1024b26: 俱哩多即至父所。白言。願父放我。清信出
1024b27: 家。從家出家。其父告曰。所為諸祭祀。及祭火
1024b28: 神法。求苦修行所得果報。汝今已獲。復是大
1024b29: 臣之子。乘象之士當作大臣。何為出家。時俱
1024c01: 哩多即於父前。說伽他曰。
1024c02: 寧於林內樹皮衣共獸同居食諸果
1024c03: 不緣國事禁閉縛智者不為恐懼事
1024c04: 父聞頌已。告曰。唯汝一子。如初月輪。愛之若
1024c05: 此。如前廣說。凡是兒子。皆依父母。志願不
1024c06: 移。從汝出家。既蒙許已。于時同侶咸並到來。
1024c07: 時俱哩多即發勝心。策勵身意。往那刺陀村。
1024c08: 其鄔波底沙。常樂寂靜。在阿蘭若處。領諸弟
1024c09: 子。有五百人。令誦梵靜神。時俱哩多漸次
1024c10: 而行。至那刺陀聚落。問諸人曰。鄔波底沙。今
1024c11: 在何處。村人答曰。今在阿蘭若處。領五百眾。
1024c12: 誦梵靜神。時俱哩多即往阿蘭若處。既相
1024c13: 見已。報鄔波底沙曰。出家之事。今正是時。
1024c14: 鄔波底沙曰。仁得父命。放出家耶。答曰。得
1024c15: 也。鄔波底沙。語俱哩多曰。仁今暫住。我亦
1024c16: 問父。令我出家不俱哩多曰仁今去問何時
1024c17: 得來。答曰。暫去即來。鄔波底沙至父母處。
1024c18: 白父母曰。今有啟請。願垂哀愍。我意欲求清
1024c19: 淨出家。父母報曰。甚為善事。如汝所願任汝
1024c20: 出家。爾時鄔波底沙還至俱哩多處。白言。俱
1024c21: 哩多。父母已聽。來共出家。又問眾人。汝等父
1024c22: 母放出家不。眾人答曰。已聽。時俱哩多曰。我
1024c23: 問父母。已淹日月。仁作何計。來去速還。答
1024c24: 曰。汝家因緣。厚重牢禁。所以來遲。我家累
1024c25: 輕。是故來早。非但今日。乃至五百生來。曾
1024c26: 已出家。又常發願。願當生處。非貴非賤。處中
1024c27: 而生。緣此縛輕。所以來速。時俱哩多告眾人
1024c28: 曰。我宗高貴。今欲出家。豈得隨宜。共往王
1024c29: 城。問諸淨梵。于時六師外道。在彼城中。皆悉
1025a01: 自謂。俱得神通。自在無礙。其鄔波底沙。俱哩
1025a02: 多等。即問六師脯刺拏曰。行何法眼。習何教
1025a03: 法。復得何果。若持梵行。獲何殊勝。彼師答
1025a04: 曰。我如是見。我如是說。無與。無愛。無見。無
1025a05: 祭祀。無善行。無惡行。無善惡業報異熟果。
1025a06: 無今世。無後世。無父。無母。無化生有情。世
1025a07: 間無阿羅漢。正行正成就。若見此世後世者。
1025a08: 於此自法。證明神通。說得圓成。我生已盡。梵
1025a09: 行已立。所作已辦。不受後有。唯受此生。斷後
1025a10: 世有。命終即壞。四大共成。假為人身。是命斷
1025a11: 時。四大各歸本處。第五空界。諸根即轉。將此
1025a12: 死屍。於林間焚燒。既變為灰。骸骨鴿色。即無
1025a13: 人也。乃知了已。智者行施及受施者。所是說
1025a14: 有之人。悉空妄說。虛叫之言。並皆愚夫。若是
1025a15: 智者。了俱斷壞。知無後身。爾時俱哩多。及鄔
1025a16: 波底沙。作如是念。此師住於非道。行於非智。
1025a17: 仁者不應隨彼而學。修行嶮道。說伽他曰。
1025a18: 邪解非善說情樂下劣法
1025a19: 善教若如是非法當云何
1025a20: 說是語已。當知彼是如擊空器。擊已而去。次
1025a21: 詣末羯利瞿闍離子處。白言。仁者行何法眼。
1025a22: 習何教法。復得何果。若持梵行。獲何殊勝。答
1025a23: 曰。我如是說。如是見。無因無緣有情受苦。無
1025a24: 因無緣得淨。不由因緣自然得淨。無因無緣
1025a25: 有情無智慧無見無因無緣有情自然智慧有
1025a26: 見。無力。無精進。無丈夫無世力。無我形。無
1025a27: 他形。無我作。無他作。一切有情。一切有命。
1025a28: 一切有類。無處無居無觀。決定正道。有情歸
1025a29: 依。苦樂覺悟。所謂六道眾生。時俱哩多。及鄔
1025b01: 波底沙。作如是念。此師住於非道。乘於邪道。
1025b02: 智者遠離。此是嶮道。如是知已。說伽他曰。
1025b03: 邪解非善說情樂下劣法
1025b04: 正法若如此非法當云何
1025b05: 作是語已。如擊空器。知非而去。次往珊逝移
1025b06: 毘刺知子處。白言。仁者行何法眼。習何教法。
1025b07: 復得何果。有何殊勝。修何梵行。答言。摩納
1025b08: 婆。我於此處。作如是見。作如是說。汝應如
1025b09: 是。為殺命故。應如是作。及教他作。應以自
1025b10: 燒。及忍澂師校刻本曰命疑令命他燒斫截害等。亦如是作。不與應
1025b11: 取。於欲應行。妄語應作。酒等應飲。多積人
1025b12: 山。利刀應殺。應剉為聚。如是種種殺害。無有
1025b13: 罪業。亦無有報。於恒河南岸。種種殺生。於北
1025b14: 種種設會祭祀。無罪無福若行布施持戒精
1025b15: 進等法。及以四攝。如不作者。得大果報。爾時
1025b16: 俱哩多。鄔波底沙。共相謂曰。此說非理。並是
1025b17: 邪教。應當恐怖。智者遠離。作是語已。說伽
1025b18: 他曰。
1025b19: 邪解非善說情樂下劣法
1025b20: 正法既如是非法當云何
1025b21: 作是語已。如擊空器。捨之而去。次詣阿市多
1025b22: 雞舍甘跋羅子處。白言。仁者行何法眼。作何
1025b23: 教示。有何殊勝。修何梵行。復得何果。彼便答
1025b24: 曰。摩納婆。我有如是見。如是說。復有七身。
1025b25: 何等為七。所謂地水火風。苦樂及命。彼皆無
1025b26: 作。無所作。無化所化。無有損害。積聚安住。
1025b27: 猶如木梢更互相持。彼皆不生。無變易故。至
1025b28: 不相害。若福若罪。若以罪福。若苦若樂。若以
1025b29: 苦樂。於彼七中。誰是丈夫。能相殺害。能殺所
1025c01: 殺。皆無主宰。不壞世間。命於六身。居竅而
1025c02: 住。與六為主。終無損害。於中亦無能相害
1025c03: 者。亦無諍。無有悟者。亦無發悟。亦無憶
1025c04: 念。無有省者。亦無表者。無表示者。凡有一
1025c05: 萬四千六百發趣度門。以為上首。復有五業。
1025c06: 三是應作。二是所作。亦有全業。亦有半業。六
1025c07: 萬四千忍澂師校刻本曰觀疑親觀屬。六十中劫。一百三十那刺迦
1025c08: 諸根。復有一百三十六病界。四萬九千龍眷
1025c09: 屬。四萬九千妙翅鳥。四萬九千尼揵子眷屬。
1025c10: 四萬九千外道眷屬。七有名劫。七無名劫。七
1025c11: 阿蘇羅世。七毘舍遮世。七天居。七人間。七大
1025c12: 池。七小池。七大夢。七百小夢。七大巔坑。七
1025c13: 百小巔坑。七大悟。七百小悟。六端嚴生。十增
1025c14: 長。以大丈夫。此是八萬四千大劫。於中愚夫
1025c15: 智者。莫不流轉已。而得苦盡。然始解脫。譬如
1025c16: 以線。纏繫重物。從高擲下。而轉線盡。愚夫智
1025c17: 者。亦復如是。經於八萬四千劫中。流轉生死。
1025c18: 至劫終已。而得解脫。於中若沙門婆羅門。能
1025c19: 作如是語。我以此禁戒。勤苦修梵行。未成熟
1025c20: 者。令成熟。其成熟者。苦盡獲果。作此說者。
1025c21: 無有是處。然苦樂忍澂師校刻本曰當疑常當住。無有增減。不可得
1025c22: 知。我如是說。了知生死。是實不虛。作此說
1025c23: 已。時俱哩多。及鄔波底沙。咸作是念。然此教
1025c24: 師。住於非道。猶如嶮路。智者應當遠離於彼。
1025c25: 作是念已。說伽他曰。
1025c26: 邪解非善說情樂下劣法
1025c27: 正法既如是非法當云何
1025c28: 說是頌已。如擊空器等。廣說如前。次詣昵揭
1025c29: 爛陀子處。白言。仁者行何法眼。作何教示。有
1026a01: 何殊勝。有何梵行。復得何果答曰。我如是見。
1026a02: 我如是說。一切有情所受果報。皆由宿業。過
1026a03: 去惡業。今修梵行。而得苦盡。今修善業。因緣
1026a04: 獲果更不造惡。當得漏盡。漏既盡已。苦業俱
1026a05: 盡。苦果既盡。得至邊際。爾時俱哩多。鄔波底
1026a06: 沙。聞是語已。便作是念。此師說者。亦住非
1026a07: 道。猶如險道。智者應離。說伽他曰。
1026a08: 邪解非善說情樂下劣法
1026a09: 正法既如是非法當云何
1026a10: 說是頌已。如擊空器等。廣如前說。便即捨去。
1026a11: 根本說一切有部毘奈耶出家事卷第一
