0677a01: 
0677a02: 
0677a03: 
0677a04: 
0677a05: No. 1400-A
0677a06:  元高峰大師語錄序
0677a07: 
0677a08: 始予乍閱內典。得經論并古今雜著。共數帙。中有大
0677a09: 師語。驚喜信受。如闇逢炬。至於今猶然。蓋自來參究
0677a10: 此事。最極精銳。無逾師者。真似純鋼鑄就。一回展讀。
0677a11: 一回激發人意氣。俾踊躍淬礪忘倦。雖悟處深玄。不
0677a12: 敢以凡臆窺測。而但覺其直截根原。脫落窠臼。近有
0677a13: 慈明妙喜之風。遠之不下德山臨濟諸老。偉哉。堂堂
0677a14: 乎。可謂照末法之光明幢也。獨恨大藏未收。坊刻尚
0677a15: 。怏怏於胸中者三十年。乃今以其舊本重壽諸梓。
0677a16: 而蓮社行人。有相顧耳語者。謂予旋轉萬流。指歸淨
0677a17: 土。柰何復殷勤稱讚是編。意者念阿彌陀佛不及看
0677a18: 萬法歸一耶。遂洶洶搖動。嗟乎。但了念佛是誰。不必
0677a19: 問一歸何處。茲有人焉。知生我是父。又自疑身從何
0677a20: 來。聞者寧不絕倒。古尊宿云。如人涉遠。以到為期。不
0677a21: 取途中強分難易。諸仁者。方便門多。歸元路一。願勿
0677a22: 以狐疑玩愒歲時。便應直往趨。為到家計。既到家
0677a23: 已巳。千丈巖。七寶池。有智主人。二俱不受。
0677a24: 萬歷二十七年歲次己已亥佛歡喜日雲棲袾宏謹識
0677b01: 
0677b02: 
0677b03: 
0677b04: 
0677b05: No. 1400
0677b06: 高峰大師語錄卷上
0677b07: 
0677b08: 參學門人編　　靈隱弘禮重梓
0677b09: 湖州雙髻庵法語
0677b10: 師自咸甲戌春就庵示眾。乃云。談玄談妙。說性說
0677b11: 心。攢花簇錦。巧妙尖新。如麻似粟。從古至今。莫不皆
0677b12: 是乘接響底漢。倚草附木精靈。山僧雖是他家種
0677b13: 草。決定不向遮裏藏身。既然如是。且道今日為眾開
0677b14: 堂。斬新條令一句又作麼生。喝一喝云。符到奉行。
0677b15: 示眾。有一物。明歷歷。佛祖不破。大地無人識。常在
0677b16: 舌頭尖。盡力吐不出。吐得出。也是胡餅裏呷汁。
0677b17: 示眾。有句無句。金烏吞玉兔。如藤倚樹。癩馬繫枯樁。
0677b18: 樹倒藤解。一冬燒不盡。句歸何處。石虎當途踞。呵呵
0677b19: 大笑。龍頭蛇尾。捺倒爛泥裏。剛刀不斬無罪之人。且
0677b20: 道溈山過在甚麼處。乃呵呵大笑下座。
0677b21: 示眾。千嶺萬山雪。五湖四海冰。清光成一片。物物盡
0677b22: 皆明。且道趙州柏樹子。雲門乾矢橛。洞山麻三斤。畢
0677b23: 竟是箇甚麼。喝一喝云。明星當午現。猶待曉雞鳴。
0677b24: 歲旦示眾。百年難遇歲朝春。女梳粧越樣新。惟有
0677c01: 東村王大姐。依前滿面是埃塵。
0677c02: 解制示眾。九旬把定繩頭。不容絲毫走作。直得箇箇
0677c03: 皮穿骨露。九零八落。冷眼看來。正謂掘地討天。千錯
0677c04: 萬錯。今日到遮裏。不免放開一線。彼此無拘無束。東
0677c05: 西南北。任運騰騰。天上人間。逍遙快樂。然雖如是。且
0677c06: 道忽遇鑊湯爐炭。劍樹刀山。未審如何棲泊。良久云。
0677c07: 惡。
0677c08: 示眾。萬里不挂片雲。空突出一竅。雙髻峰跳上
0677c09: 三十三天。拄杖子向十字街頭揚聲大叫。且道叫箇
0677c10: 甚麼。以拂子擊禪云。炎炎六月火生冰。夜半日輪
0677c11: 當午照。
0677c12: 示眾。一夏九十日。看看又將半。面門無位人。急著眼
0677c13: 睛看。冷地驀相逢。跟紅線斷。掌內握乾坤。翻身遊
0677c14: 碧漢。堪笑當年老瑞巖。惺惺石上重呼喚。乃豎起拂
0677c15: 子云。大眾。遮箇是瑞巖主人公耶。是臨濟無位真人
0677c16: 耶。若也定當得出。許你一生參學事畢。脫或未然。擲
0677c17: 下拂子云。撒向前。來朝打算。
0677c18: 示眾。五湖春色十分肥。正是功圓果滿時。玉蝶穿花
0677c19: 零碎錦。黃鶯擲柳亂垂絲。靈雲打失娘生眼。備老重
0677c20: 添八字眉。無限水邊林下客。謾將竹杖度須彌。
0677c21: 示眾。三世諸佛說不到。開口道著。歷代祖師行不到。
0677c22: 動步踏著。行說俱到時如何。正好行。
0677c23: 歲旦示眾。山僧去年三十六。今年又添一歲。諸人共
0677c24: 知。拈拄杖云。且道拄杖子年多少。擊禪云。元正啟
0678a01: 祚。萬物咸新。
0678a02: 示眾。舉南泉示眾云。文殊普賢。昨夜三更。起佛見法
0678a03: 見。各與二十棒。貶向二鐵圍山。所供並實。趙州出云。
0678a04: 棒教阿誰喫。泉云。過在甚麼處。一對無孔鐵槌。州便
0678a05: 禮拜。泉歸方丈。蒼天中更添怨苦。南泉和尚。雖則頂
0678a06: 門具眼。賞罰分明。點檢將來。也是空裏釘橛。若無
0678a07: 趙州後語。未審如何折合。高峰不然。忽有人起佛見
0678a08: 法見。但向他道。善哉善哉。時節若至。其理自彰。
0678a09: 示眾。百千諸佛。歷代祖師。乃至天下老和尚。以拂子
0678a10: 擊禪一下云。總向遮裏墮坑落。還有跳得出底
0678a11: 麼。又擊一下云。三生六十劫。
0678a12: 示眾。舉丹霞因過一院。值凝寒。遂於殿中見木佛。乃
0678a13: 取燒火向。院主偶見。訶責曰。何得燒我木佛。霞以杖
0678a14: 撥云。吾燒取舍利。主云。木佛何有舍利。霞云。既無
0678a15: 舍利。更請兩尊再取燒之。院主自後眉鬚墮落。師拈
0678a16: 云。丹霞燒木佛。為寒所逼。豈有他哉。院主眉鬚墮落。
0678a17: 偶爾成文。何足疑矣。若作佛法商量。管取入地獄如
0678a18: 箭。擲拂子下座。
0678a19: 示眾。歸宗拭眼睛。二祖安心斷臂。雲門拶折一足。
0678a20: 玄沙破指。遮一夥隨摟搜漢。以拂子云。蚤
0678a21: 知有遮般消息。免見血淋滿地。
0678a22: 示眾。以拄杖橫肩顧左右云。大眾會麼。楖橫肩不
0678a23: 顧人。直入千峰萬峰去。
0678a24: 杭州西天目山師子禪寺法語
0678b01: 至元丁亥冬。眾請師開堂。遂就石室內拈香祝聖罷。
0678b02: 次拈香云。此一瓣香。不假壺中日月。亦非劫外春風。
0678b03: 幾番親遭毒手。直得八面玲瓏。如今放下也。地搖六
0678b04: 震。拈來則塞破空。且道不拈不放一句又作麼生。
0678b05: 喝一喝。作女人拜。爇向爐中。供養前住仰山戴角披
0678b06: 毛無鼻孔底老和尚。用酬法乳之恩。遂就座。僧問十
0678b07: 方同聚會。箇箇學無為。此是選佛場。心空及第歸。龐
0678b08: 居士恁麼道。還有為人處也無。師云。有。進云。畢竟在
0678b09: 那一句。師云。從頭問將來。進云。如何是十方同聚會。
0678b10: 師云。龍蛇混雜。凡聖交參。進云。如何是箇箇學無為。
0678b11: 師云。口吞佛祖。眼蓋乾坤。進云。如何是選佛場。師云。
0678b12: 東西十萬。南北八千。進云。如何是心空及第歸。師云。
0678b13: 動容揚古路。不墮悄然機。進云。恁麼則言言見諦。句
0678b14: 句朝宗。師云。你甚處見得。僧喝。師云。也是掉棒打月。
0678b15: 進云。此事且止。只如西峰今日十方聚會。選佛場開。
0678b16: 畢竟有何祥瑞。師云。山河大地。萬象森羅。情與無情。
0678b17: 悉皆成佛。進云。既皆成佛。因甚學人不成佛。師云。你
0678b18: 若成佛。爭教大地成佛。進云。畢竟學人過在甚麼處。
0678b19: 師云。湘之南。潭之北。進云。還許學人懺悔也無。師云。
0678b20: 禮拜著。僧纔拜。師云。師子咬人。韓逐塊。師乃豎拂
0678b21: 召大眾云。此是選佛場。心空及第歸。伶俐漢。若向遮
0678b22: 裏見得。便見龐居士安身立命處。既見龐居士安身
0678b23: 立命處。便見從上佛祖安身立命處。既見佛祖安身
0678b24: 立命處。便見自己已安身立命處。既見自己已安身立命
0678c01: 處。不妨向遮裏拗折拄杖。高挂囊。三條椽下。七尺
0678c02: 單前。咬無米飯。飲不濕。伸打眠。逍遙度日。若是
0678c03: 奴郎不辨。菽麥不分。抑不得已巳。按下雲頭。向空裏
0678c04: 書一本上大人。教諸人依樣畫兒去也。山僧昔年
0678c05: 在雙徑。歸堂未及一月。忽於睡中疑著萬法歸一一
0678c06: 歸何處。自此疑情頓發。廢寢忘餐。東西不辨。晝夜不
0678c07: 分。開單展。屙屎放尿。至於一動一靜。一語一默。總
0678c08: 只是箇一歸何處。更無絲毫異念。亦要起絲毫異念
0678c09: 了不可得。正如釘釘膠粘。撼搖不動。雖在稠人廣眾
0678c10: 中。如無一人相似。從朝至暮。從暮至朝。澄澄湛湛。卓
0678c11: 卓巍巍。純清絕點。一念萬年。境寂人忘。如癡如兀。不
0678c12: 覺至第六日。隨眾在三塔諷經次。頭忽五祖演
0678c13: 和尚真讚。驀然觸發日前仰山老和尚問拖死屍句
0678c14: 子。直得空粉碎。大地平沈。物我俱忘。如鏡照鏡。百
0678c15: 丈野狐。狗子佛性。青州布衫。女子出定話。從頭密舉。
0678c16: 驗之。無不了了。般若妙用。信不誣矣。前所看無字。將
0678c17: 及三載。除二時粥飯。不曾上蒲團。困時亦不倚靠。雖
0678c18: 則晝夜東行西行。常與昏散二魔輥作一團。做盡伎
0678c19: 倆。打屏不去。於遮無字上。竟不曾有一餉間省力成
0678c20: 片。自決之後。鞠其病源。別無他故。只為不在疑情上
0678c21: 做工夫。一味只是舉。舉時即有。不舉便無。設要起疑。
0678c22: 亦無下手處。設使下得手。疑得去。只頃刻間。又未免
0678c23: 被昏散打作兩橛。於是空費許多光陰。空喫許多生
0678c24: 受。略無些子進趣。一歸何處。與無字不同。且是疑
0679a01: 情易發。一舉便有。不待返覆思惟計較作意纔有。疑
0679a02: 情稍稍成片。便無能為之心。既無能為之心。所思即
0679a03: 忘。致使萬緣不息而自息。六窗不靜而自靜。不犯纖
0679a04: 塵。頓入無心三昧。忽遇喫粥喫飯處。管取向盂邊
0679a05: 摸著匙。不怕甕中走。此是已巳驗之方。決不相
0679a06: 賺。如有一句誑惑諸人。自招永墮拔舌耕。現前學
0679a07: 般若菩薩。必要明此一段大事。不憚山高水闊。特特
0679a08: 來見西峰。況兼各各然指然香。立戒立願。礪齒磨牙。
0679a09: 辦鐵石志。既有如是操略。如是知見。切須莫負自己已
0679a10: 初心。莫負父母捨汝出家心。莫負新建僧堂檀信心。
0679a11: 莫負國王大臣外護心。直下具大信去。直下無變異
0679a12: 去。直下壁立萬仞去。直下依樣畫兒去。畫來畫去。
0679a13: 畫到結角羅紋處。心識路絕處。人法俱忘處。筆端下
0679a14: 驀然突出箇活兒來。。元來盡大地是箇選佛場。
0679a15: 盡大地是箇自己已。到遮裏說甚龐居士。直饒三乘十
0679a16: 地。膽喪魂驚。碧眼黃頭。容身無地。然雖如是。若要開
0679a17: 鑿人天眼目。發揚佛祖宗猷。更須將自己已與選佛場
0679a18: 鎔作一團。颺在百千萬億世界之外。轉身移步向威
0679a19: 音那邊更那邊打一遭。來喫西峰痛棒。大眾。既是
0679a20: 和自己已颺了。又將甚麼喫棒。忽有箇不顧性命底漢
0679a21: 子。聞恁麼舉。出來掀倒禪。喝散大眾。是則固是。要
0679a22: 且西峰師子巖未肯點頭在。
0679a23: 上堂。無邊剎境。自他不隔於毫端。十世古今。始終不
0679a24: 離於當念。只如山僧每日在張公洞裏。橫眠豎眠。或
0679b01: 歌或詠。諸人還知麼。諸人每日在選佛場前。東行西
0679b02: 行。或嗔或喜。山僧還知麼。若也彼此知得。不免分身
0679b03: 碓搗。拔舌耕。若也彼此不知。管取釋迦拱手。彌勒
0679b04: 歸依。因甚如此。不見道。知之一字。眾禍之門。
0679b05: 上堂。萬法歸一。一歸何處。乃顧視左右下座。
0679b06: 上堂。盡十方世界。是箇盂。汝等諸人喫粥喫飯。也
0679b07: 在裏許。屙屎放尿。也在裏許。行住坐臥。乃至一動一
0679b08: 靜。總在裏許。若也識得。達磨大師。只與你做得箇洗
0679b09: 奴子。若也不識。二時粥飯。將甚麼喫。參。
0679b10: 元正上堂。新年頭。行新令。露柱燈籠。急著眼聽。頭
0679b11: 西南角有片方磚。惺惺伶俐。伶俐惺惺。念茲在茲。必
0679b12: 恭必敬。因甚如此。徐十三郎。行年本命。
0679b13: 上堂。愛之欲其生。惡之欲其死。愛惡兩重關。以拄杖
0679b14: ⊕。總向遮裏起。直饒識得根源。更買草鞋行三十
0679b15: 年。以拄杖。何曾踏著遮裏。擲拄杖云。你有拄杖
0679b16: 子。與你拄杖子。
0679b17: 上堂。卓拄杖云。師子窟。師子吼。師子兒。無前後。驀然
0679b18: 直下翻身。便解人前開口。即今莫有翻身底麼。擲拄
0679b19: 杖云。跳不出斗。
0679b20: 結制上堂。大限九旬。小限七日。麤中有細。細中有密。
0679b21: 密密無間。纖塵不立。正恁麼時。銀山鐵壁。進則無門。
0679b22: 退之則失。如墮萬丈深坑。四面懸崖荊棘。切須猛烈
0679b23: 英雄。直要翻身跳出。若還一念遲疑。佛亦救你不得。
0679b24: 此是最上玄門。普請大家著力。山僧雖則不管閒非。
0679c01: 越例與諸人通箇消息。。
0679c02: 因從一禪人有省上堂。二十餘年。布箇縵天網子。打
0679c03: 鳳羅龍。竟不曾遇著一箇蟹。今日不期有箇蟭螟
0679c04: 蟲。撞入網中。固是不堪上眼。三十年後。向孤峰絕頂。
0679c05: 揚聲大叫。且道叫箇甚麼。大地山河一片雪。
0679c06: 上堂。昨夜夢中作得一偈。舉似大眾。良久云。忘了
0679c07: 也。驀拈拄杖云。拄杖子還記得麼。良久云。同坑無異
0679c08: 土。
0679c09: 浴佛上堂。舉世尊纔生下。乃一手指天一手指地。周
0679c10: 行七步目顧四方。云天上天下惟吾獨尊。師云。見怪
0679c11: 不怪。其怪自壞。大眾會麼。更聽一頌。指天指地展戈
0679c12: 矛。直至如今戰不休。假使靈都殺盡。一身還有一
0679c13: 身愁。
0679c14: 祈晴上堂。天關久鎖不開容。日夜滂沱鼓黑風。以拂
0679c15: 子擊禪一下云。憤性一槌俱擊碎。頂門迸出一輪
0679c16: 紅。
0679c17: 中夏上堂。以拂子。四十五日前薦得。非特日消
0679c18: 萬兩黃金。亦乃能應四天下供養。四十五日後薦得。
0679c19: 寸絲滴水。也當牽犁拽杷償他。以拂子擊禪一下
0679c20: 云。曾經巴峽猿啼處。不是愁人也斷腸。
0679c21: 上堂。忘當年密授句。枉教一眾喫辛苦。夜來枕上
0679c22: 忽憶著。年年五月黃梅雨。
0679c23: 上堂。一葉落。天下秋。一塵起。大地收。喝一喝云。有意
0679c24: 氣時添意氣。不風流處也風流。
0680a01: 上堂。海底泥牛銜月走。巖前石虎抱兒眠。鐵蛇鑽入
0680a02: 金剛眼。崑崙騎象鷺鷥牽。此四句內。有一句能殺能
0680a03: 活。能縱能奪。若檢點得出。許汝一生參學事畢。
0680a04: 直翁居士至上堂。山僧有一奇特因緣。未輕易拈
0680a05: 出。今日幸遇直翁證明。供養大眾。良久云。美食不中
0680a06: 飽人餐。
0680a07: 冬至上堂。陰向鼻端滅。陽從眼裏生。會得箇中意。更
0680a08: 參三十年。
0680a09: 上堂。夜夜抱佛眠。上大人。朝朝還共起。丘乙己。起坐
0680a10: 鎮相隨。化三千。語默同居止。七十士。纖毫不相離。爾
0680a11: 小生。如身影相似。八九子。欲識佛住處。佳作仁。只遮
0680a12: 語聲是。可知禮也。傅大士和聲吐出。耀古騰今。妙上
0680a13: 座矢上加尖。一場好笑。伶俐漢纔聞舉著。如珠在掌。
0680a14: 如芥投針。若是機思遲鈍。三搭不回。昔年吾佛世尊。
0680a15: 由斯之輩。三七思惟。計盡情忘。不免全身放倒。今日
0680a16: 山僧到遮裏。也只得依條攀例。按下雲頭。倒轉鎗旗。
0680a17: 就窠打劫。直教一箇箇不假乘舟鼓棹。游戲如來大
0680a18: 圓覺海。以拂子打圓相云。還見麼。以拂子擊禪一
0680a19: 下云。還聞麼。蒼天蒼天。正所謂有耳不聞圓頓教。有
0680a20: 眼不見舍那身。說甚長期短期。百千萬億阿僧祇。鼻
0680a21: 孔依前向下垂。擲下拂子喝一喝下座。
0680a22: 普請上堂。禪不在參。道不須悟。動轉施為。山嶽鼓舞。
0680a23: 孟八郎漢便恁麼去。爭似西峰搬石運土。
0680a24: 上堂。昨夜東西兩天目。議論狗子有無佛性話。儘儘
0680b01: 爭之不已巳。山僧未免出來向他道。說有說無。總未夢
0680b02: 見在。於是二邊而退。大眾。既謂有無俱不是。畢
0680b03: 竟合作麼生。八角磨盤空裏走。三驢子弄蹄行。
0680b04: 因事上堂。水中鹹味。色裏膠青。決定是有。不見其形。
0680b05: 豎拂子云。見其形。失山前一村人眼睛。
0680b06: 上堂。八十日中。千說萬喻。說也說到無說時。聞也聞
0680b07: 到無聞處。既是無說又無聞。功成果滿憑何舉。吹龍
0680b08: 笛。擊鼉鼓。皓齒歌。細腰舞。桃花亂落如紅雨。
0680b09: 結制上堂。西峰今年結夏。有一奇特事。不得不告報
0680b10: 諸人。且道是甚奇特事。龍蛇混雜。凡聖同居。
0680b11: 上堂。大海無魚。大地無草。大富無糧。大悟無道。若人
0680b12: 透此四重關。非特親見高峰眉毛長短。鼻孔淺深。猶
0680b13: 如赫日當空。萬別千差無不照。雖然。喚作拂子則觸。
0680b14: 不喚作拂子則背。畢竟喚作甚麼。
0680b15: 中夏上堂。豎拂子召大眾云。到遮裏進前一步也不
0680b16: 得。退後一步也不得。總不恁麼也不得。畢竟如何。不
0680b17: 得不得。
0680b18: 解制上堂。布袋頭開。餧驢餧馬。要騎便騎。要下便下。
0680b19: 若到江西湖南。撞著焦尾大蟲。切莫道在西峰度夏。
0680b20: 上堂。喫粥了也。洗盂去。矢上加尖。一場敗露。西峰
0680b21: 今日忍俊不禁。要向鷺鷥腿上割股。良久云。便恁
0680b22: 麼去。
0680b23: 開爐上堂。豎起拂子云。遮些火種。自靈山傳至西峰。
0680b24: 已巳得二千二百三十餘載。今日幸遇開爐。特為諸人
0680c01: 拈出。以拂子吹一吹。乃擲下云。照顧燒眉毛。
0680c02: 冬至上堂。良久云。一陽來復。萬物咸新。恭惟盲龜跛
0680c03: 。鬼怪妖精。莫問前長後短。大家扶起破沙盆。
0680c04: 臘八上堂。黃面瞿曇。夜半成道。正是喚奴作郎。嬴得
0680c05: 一場好笑。山僧恁麼告報。也是細姑嫌嫂。
0680c06: 晚參。參須實參。悟須實悟。動轉施為。輝今耀古。若是
0680c07: 操心不正。悟處不真。粧粧點點。釘釘。被人輕輕
0680c08: 拶著。未免喚燈籠作露柱。且道如何是實參實悟底
0680c09: 消息。良久云。南山起雲。北山下雨。
0680c10: 上堂。西峰今日啟建圓覺長期。有四件切要事。告報
0680c11: 大眾。第一不得隔壁聽聲。第二不得暗裏偷光。第三
0680c12: 不得指東話西。第四不得中取靜。汝等諸人。誠能
0680c13: 遵行此令。管取剋日成功。超凡入聖。若也不然。縱歷
0680c14: 阿僧祇。敢道未徹在。
0680c15: 上堂。舉鵝湖和尚示眾云。未了底人。長時浮逼逼地。
0680c16: 設使了得底人。明得知有去處。尚乃浮逼逼地。上大
0680c17: 人。丘乙己。雲門舉問首座云。適來和尚道。未了底人
0680c18: 浮逼逼地。了得底人浮逼逼地。意作麼生。座云。浮逼
0680c19: 逼地。可知禮也。門云。首座在此頭白齒黃作遮箇語
0680c20: 話。曲則全。座云。上座作麼生。門云。要道即得。見即便
0680c21: 見。若不見。莫亂道。枉則直。座云。只如堂頭和尚道。浮
0680c22: 逼逼地。又作麼生。門云。頭上著枷。下著杻。重言不
0680c23: 當喫。座云。恁麼則無佛法也。親言出親口。門云。此是
0680c24: 文殊普賢大人境界。是何言歟。二老披肝歷膽。西峰
0681a01: 雪上加霜。還見鵝湖也無。若道見。端的在那一句。若
0681a02: 道不見。訛在甚麼處。具眼底試點出看。
0681a03: 冬至上堂。世間動不動法。皆屬陰陽遷變。驀拈拄杖
0681a04: 云。惟有山僧木上座。能為萬象主。不逐四時彫。乃靠
0681a05: 拄杖云。無形本寂寥。
0681a06: 上堂。低頭覓天。仰面尋地。波波挈挈。遠之遠矣。驀然
0681a07: 撞著徐十三郎。嗄。元來只在遮裏。以手拍膝一下云。
0681a08: 在遮裏。臘月三十日到來。也是開眼見鬼。
0681a09: 上堂。舉香嚴和尚一日上堂。時有僧問。不慕諸聖不
0681a10: 重己已靈如何。嚴云。萬機休罷。千聖不。臘月扇子。此
0681a11: 時疏山在眾作嘔聲。曰是何言歟。低聲低聲。嚴云。阿
0681a12: 誰。眾曰師叔。嚴云。不肯老僧那。出云是。胡來胡現。嚴
0681a13: 云。汝莫道得麼。山曰。道得。平地干戈。嚴云。汝試道看。
0681a14: 山云。若教某甲道。須還師資禮始得。赤眼撞著火柴
0681a15: 頭。嚴乃禮拜。舉前話問之。山曰。何不道肯諾不得全。
0681a16: 草賊大敗。嚴云。直饒恁麼道。也須倒屙三十年。設使
0681a17: 住山無柴燒。近水無水喫。分明記取。棒打石人頭。嚗
0681a18: 嚗論實事。後住疏山。果如前記。大眾。二老互相屈辱。
0681a19: 西峰從頭解注。還分優劣也無。若謂不分。因甚倒屙
0681a20: 三十年。若謂分。漏逗在甚麼處。伶俐漢緇素得出。非
0681a21: 惟截斷天下人舌頭。穿天下人鼻孔。釋迦彌勒。與
0681a22: 你作奴。亦不為差。其或不然。更聽一頌。洞徹是非如
0681a23: 夢幻。轉身未免墮深坑。須知別有通霄路。不許時人
0681a24: 造次行。
0681b01: 上堂。拈拄杖召大眾云。還見麼。人人眼裏有睛。不是
0681b02: 瞎漢。決定是見。以拄杖卓一下云。還聞麼。箇箇耳裏
0681b03: 有竅。不是死漢。決定是聞。既見既聞。是箇甚麼。以拄
0681b04: 杖○。見聞即且止。只如六根未具之前。聲色未彰之
0681b05: 際。未聞之聞。未見之見。正恁麼時。畢竟以何為驗。以
0681b06: 拄杖。吾今與汝保任斯事。終不也。以拄杖。三
0681b07: 十年後。切忌妄通消息。靠拄杖下座。
0681b08: 雪巖和尚忌。拈香。昔年瞎我眼。今朝穿你鼻。冤
0681b09: 冤相報無休。莫若克己復禮。遂插香。以袖掩面作哭
0681b10: 聲。復以坐具搭左肩上。作女人拜。云非惟和尚同塵。
0681b11: 免得遞相鈍置。
0681b12: 上堂。一年已巳減五日。光影如駒過隙。直須如救頭然。
0681b13: 切莫隨情放逸。卓拄杖云。夜來一雨雪消鎔。萬疊青
0681b14: 山如洗出。
0681b15: 元宵上堂。參禪須是鐵漢。著手心頭便判。只如雪覆
0681b16: 千山。孤峰不白。作麼生判。擲拄杖云。上元定是正月
0681b17: 半。
0681b18: 上堂。舉百丈和尚問溈山云。併咽喉唇吻。道將一
0681b19: 句來。山云。請和尚道。師拈云。大小溈山。推惡離己已。
0681b20: 今日忽有人問西峰。併咽喉唇吻。道將一句來。即
0681b21: 向他道。柴荒米貴。忍飢無暇祗對。
0681b22: 佛涅槃上堂。周行七步猶成跡。槨示雙趺豈易收。微
0681b23: 雨灑花千點。淡籠竹一堆愁。
0681b24: 晚參。身貧道貧。無法可親。一味盲枷瞎棒。聞者見者
0681c01: 莫不生嗔。卓拄杖云。黃金自有黃金價。終不和沙賣
0681c02: 與人。
0681c03: 結制上堂。西峰今年結夏。全然不成保社。一日兩頭
0681c04: 薄粥。大家忍飢無暇。雖有真如佛性。菩提涅槃。和聲
0681c05: 擲拄杖云。權且颺在師子巖下。
0681c06: 上堂。終日著衣。未挂一縷絲。終日喫飯。未咬一
0681c07: 粒米。既然如是。且道即今身上著底。每日口裏喫底。
0681c08: 是箇甚麼。到遮裏不論明與不明。徹與不徹。寸絲滴
0681c09: 水。也當牽拽杷償他。何故。一片白雲橫谷口。幾多
0681c10: 歸鳥自迷巢。
0681c11: 上堂。若論此事。只要當人的有切心。纔有切心。真疑
0681c12: 便起。真疑起時。不屬漸次。直下便能塵勞頓息。昏散
0681c13: 屏除。一念不生。前後際斷。纔到遮般時節。管取推門
0681c14: 落臼。若是此念不切。真疑不起。饒你坐破蒲團百千
0681c15: 萬箇。依舊日午打三更。
0681c16: 上堂。迷中有悟。悟復還迷。直須迷悟兩忘。人法俱遣。
0681c17: 衲僧門下。始有語話分。大眾。既是迷悟兩忘。人法俱
0681c18: 遣。共語話者。復是阿誰。速道速道。
0681c19: 上堂。諸方拈槌豎拂。接物利生。祇解指空說空。
0681c20: 指燈籠露柱說燈籠露柱。於是藥頭無驗。誤人多矣。
0681c21: 西峰要向未有空名字以前說空。未有燈籠露
0681c22: 柱以前說燈籠露柱。要使聞者見者。著磕著。一得
0681c23: 永得。一證永證。大眾。未有名字以前。畢竟憑何施設。
0681c24: 以拂子擊禪一下。又連擊兩下。
0682a01: 上堂。日正暄。春已巳暮。落花片片隨流去。拈拄杖云。拄
0682a02: 杖枝頭一點紅。馨香界無人顧。大眾。顧不顧即且
0682a03: 止。畢竟一歸何處。擲拄杖下座。
0682a04: 解制上堂。一夏以來。諸人。山僧亦。逢
0682a05: 。彼此無空過。今朝聖制告圓。不免更說些
0682a06: 禪。嬴得大家俱。如何是禪。咄。猛火著油煎。
0682a07: 除夜小參。一年三百六十日。看看逗到今宵畢。十箇
0682a08: 有五雙。參禪。禪又不知。學道。道亦不識。只遮不知不
0682a09: 識四字。正是三世諸佛骨髓。一大藏教根源。伶俐漢
0682a10: 纔聞舉著。如龍得水。似虎靠山。天上人間。縱橫無礙。
0682a11: 然雖如是。點檢將來。猶是遮邊底消息。若謂那邊更
0682a12: 那邊一著子。直饒西天四七。唐士二三。以至天下老
0682a13: 古錐。敢保未徹在。山僧與麼告報。忽有箇漢子。心憤
0682a14: 憤。口悱悱。出來道。高峰高峰。你有甚長處。開得遮般
0682a15: 大口。只向他道。來年更有新條在。惱亂春風卒未休。
0682a16: 直翁居士施僧鞋上堂。以手指云。以此施者入無間
0682a17: 獄。受此施者亦入無間獄。施者受者既遭此報。汝等
0682a18: 諸人還知利害處麼。以手合掌云。難消。
0682a19: 結制上堂。封拄杖頭。結布袋頭。大家團欒頭。赤
0682a20: 眼火柴頭。嗄。正是冤家共聚頭。不妨頭上更安頭。以
0682a21: 拄杖打散。
0682a22: 中夏上堂。前四十五日何處去。焦尾大蟲入市。後
0682a23: 四十五日何處來。三驢子上高臺。俊鷹快便合
0682a24: 乘時。跛盲龜徒勞跳。
0682b01: 上堂。今年一期有五件好事。特為諸人分明揭示。第
0682b02: 一好僧堂。第二好後架。第三好知事。第四好廚堂。第
0682b03: 五好衲子。若作佛法商量。掉棒打月。若作世諦流布。
0682b04: 接竹點天。畢竟合作麼生。師子巖有箇焦尾大蟲。夜
0682b05: 來惡發。被山僧劈脊一棒。化為微塵。借陳如尊者
0682b06: 四大五蘊。以為出入游戲之具。你一隊瞌睡漢。驢年
0682b07: 也未夢見在。喝一喝下座。
0682b08: 上堂。舉風穴和尚因真園頭同念法華問訊次。穴問
0682b09: 真云。如何是世尊不說說。迦葉不聞聞。真云。鵓鳩樹
0682b10: 上啼。穴云。你作許多癡福作麼。何不體究言句。又問
0682b11: 念法華云。你作麼生。念云。動容揚古路。不墮悄然機。
0682b12: 穴顧真園頭云。你何不看念法華下語。念自茲印
0682b13: 可。名振四方。師云。山僧昔年侍立先師次。亦被問
0682b14: 此話。擬下語間。遂遭一頓熱棒打出。直得三日忍痛
0682b15: 不已巳。大眾。端的要見二老優劣。但將妙上座喫棒處
0682b16: 看。
0682b17: 雪巖和尚忌。拈香。巴陵設忌三轉語。西峰單單只一
0682b18: 句。且道是那一句。遂插香云。逢人切忌錯舉。
0682b19: 上堂。舉凌行婆問浮杯。盡力道不得底句。分付阿誰。
0682b20: 杯云。浮杯無剩語。婆云。未到浮杯。不妨疑著。杯云。更
0682b21: 有長處。不妨拈出。婆斂歛手哭云。蒼天中更添怨苦。杯
0682b22: 無語。婆云。語不知偏正。理不識倒邪。為人則禍生。後
0682b23: 有僧舉似南泉。泉云。苦哉浮杯。被遮老婆摧折一上。
0682b24: 婆聞得。笑云。王老師猶少機關在。時有幽州澄一禪
0682c01: 客。詣婆乃問。南泉為甚少機關。婆哭云。可悲可痛。澄
0682c02: 一罔措。婆云。會麼。一合掌而立。婆云。跂死禪和。如麻
0682c03: 似粟。後澄一舉似趙州。州云。我若見遮臭老婆。問教
0682c04: 伊口啞。一云。未審和尚作麼生問伊。州便打。一云。為
0682c05: 甚打某甲。州云。似遮般跂死禪和。不打更待何時。
0682c06: 婆聞。云。趙州合喫婆手中棒。州聞得。哭云。可悲可
0682c07: 痛。婆聞。乃歎云。趙州眼光爍破四天下。州聞得。令人
0682c08: 去問云。如何是趙州眼。婆乃豎起拳。僧回舉似趙州。
0682c09: 州乃有頌與婆云。當機覿面提。覿面當機。報爾凌
0682c10: 行婆。哭聲何得失。婆有頌答云。哭聲師已巳曉。已巳曉復
0682c11: 誰知。當時摩竭令。幾喪目前機。師拈云。山僧始者一
0682c12: 看。將謂總是白拈賊。及乎再辨端倪。有浮杯較些
0682c13: 子。何故。不因漁父引。爭得見波濤。
0682c14: 佛誕上堂。指天指地。一棒打殺。鴆屎砒霜。合造毒藥。
0682c15: 颺在三千世界中。不知那箇親遭著。卓拄杖一下。
0682c16: 結制上堂。西結制不尋常。穀滿倉兮僧滿堂。既得
0682c17: 遮些根蒂固。大家搖扇取風涼。
0682c18: 上堂。門外有一人用盡機謀。要入入不得。門裏有一
0682c19: 人做盡伎倆。要出出不得。出不得入不得即且置。且
0682c20: 道門外人與門裏人相見時如何。愁人莫向愁人說。
0682c21: 說向愁人愁殺人。
0682c22: 開爐上堂。三千世界作爐。百億須彌為炭。生鐵鑄就
0682c23: 禪和。炙得通身紅爛。正恁麼時。莫有躲得過底麼。左
0682c24: 右顧視云。嗄。將謂水不能溺。火不能焚。元來總是一
0683a01: 隊爛額焦頭漢。
0683a02: 上堂。十五日已巳前。。魍魍魎魎。十五日已巳後。
0683a03: 巍巍堂堂。煒煒煌煌。正當十五日。空為鼓。須彌為
0683a04: 槌。輕輕擊動。佛祖攢眉。即今莫有解擊底麼。以拂子
0683a05: 擊禪云。若將耳聽應難會。眼處聞聲方始知。
0683a06: 薦亡上堂。入我法中。不論凡聖。動轉施為。咸遵舊令。
0683a07: 要明少室格外新條。驀拈拄杖云。未免借伊鼻孔出
0683a08: 氣。卓拄杖云。開甘露門。劃一畫云。示甘露味。大地眾
0683a09: 生。頓超十地。惟有今辰覺成上座。營齏報薦考妣二
0683a10: 位亡靈不在其內。何故。擲拄杖云。分明一對黃金骨。
0683a11: 不必栴檀入細雕。
0683a12: 留兩班上堂。九旬把定重關。今朝放開一線。頂門具
0683a13: 眼衲僧。自合知機識變。乃展手云。依舊平分局面。
0683a14: 復舉靈雲見桃花悟道。刺剌腦入膠盆。溈山道從緣入
0683a15: 者永無退失。咬牙封雍齒。玄沙道諦當甚諦當。敢保
0683a16: 老兄未徹在。泣淚斬丁公。伶俐漢。直饒向遮裏見得。
0683a17: 更買草鞋行三十年。來喫西峰痛棒。
0683a18: 上堂。一不成。二不是。紅底桃。白底李。紅紅白白不相
0683a19: 瞞。因甚達磨大師被流支三藏打落當門齒。
0683a20: 通寧智顏菴主送法被至上堂。裁蜀錦。翦吳綾。披白
0683a21: 玉。間黃金。打成一片時。針劄不入。羅紋結角處。線路
0683a22: 難尋。雖然。只如西峰以諸法空為座。以拄杖指被云。
0683a23: 還著得遮箇麼。靠拄杖云。天香影散莓苔石。五葉花
0683a24: 開薝蔔林。
0683b01: 結制上堂。一百禪和三十州。無繩自縛萬山頭。誰是
0683b02: 護生誰是殺。白雲影裏鐵船浮。
0683b03: 上堂。舉雪峰因僧來參。峰問甚處來。僧云。浙中來。峰
0683b04: 云。船來陸來。僧云。二途俱不涉。峰云。爭得到遮裏。僧
0683b05: 云。有甚麼隔礙。峰打趁出。僧後十年再來。峰云。甚處
0683b06: 來。僧云。湖南來。峰云。湖南與此間相去多少。僧云。不
0683b07: 隔。峰舉拂云。還隔遮箇麼。僧云。若隔爭得到遮裏。峰
0683b08: 亦打出。僧住後。每見人必罵雪峰。同行聞。特去相訪。
0683b09: 遂問你因甚罵雪峰。遮僧舉前兩段因緣。同行痛罵。
0683b10: 與伊點破。遮僧遂悲泣。每於中夜焚香。望雪峰禮拜。
0683b11: 師拈云。遮箇公案。頗類德山托話。諸方商量者極
0683b12: 多。錯會者亦不少。具眼底但於德山低頭處見得。便
0683b13: 會雪峰打意。於巖頭不肯處見得。便會遮僧罵意。又
0683b14: 於巖頭密啟處見得。便會同行點破意。於巖頭撫掌
0683b15: 處見得。便會遮僧悲泣意。又於巖頭受記處見得。便
0683b16: 會遮僧遙禮意。西峰今日將二老父父子子縛作一
0683b17: 束。拋在諸人面前了也。諸人要見二老則易。要見西
0683b18: 峰則難。何故。有眼無耳垛。六月火邊坐。
0683b19: 晚參。萬法歸一。一歸何處。狹路相逢。兩手分付。逴得
0683b20: 便行。黃河三千年一度清。
0683b21: 上堂。意句不到。宗說不通。盲龜跛。意句俱到。宗說
0683b22: 俱通。盲龜跛。西峰恁麼告報。莫有離此之外別有
0683b23: 生涯底麼。盲龜跛。
0683b24: 佛誕上堂。呱聲未絕便稱尊。攪得三千海嶽昏。惡水
0683c01: 一年澆一度。知他雪屈是酬恩。
0683c02: 妙湛無為長老至上堂。舉劉鐵磨來參溈山。把髻投
0683c03: 衙。山云。老牸牛。汝來也。引狗入寨。磨云。來日臺山大
0683c04: 會有齋。和尚還去麼。癩免牽伴。溈山作臥勢。隨邪逐
0683c05: 惡。磨便出。咄。直饒逴得便行。也是韓逐塊。
0683c06: 冬至。舉僧問古德云。一陽來復。日長一線。未審佛法
0683c07: 長多少。德云。長一線。後又有古德云。一線長。師拈云。
0683c08: 就窠打劫。還他二老本分鉗鎚。若謂佛法短長。端的
0683c09: 未夢見在。今日忽有人問西峰佛法長多少。只向他
0683c10: 道。東西十萬。南北八千。
0683c11: 薌林居士至上堂。此事如欲登天目大山相似。未到
0683c12: 山時。不免蘊一座山於八識田中。洎至一到。所蘊之
0683c13: 山恍焉消殞。因甚如此。豎起拂子云。只緣身在此山
0683c14: 中。
0683c15: 復舉老子道。湛兮似或存。吾不知其誰之子。象帝之
0683c16: 先。師拈云。咄哉遮漢。錯下注。湛兮似或存。吾不知
0683c17: 其誰之子。毗耶城裏老維摩。
0683c18: 上堂。舉雲門大師到乾峰云。請師答話。含血噴人。先
0683c19: 汙自口。峰云。到老僧也未。赤眼撞著火柴頭。門云。恁
0683c20: 麼那。恁麼那。河裏失錢河裏摝。峰云。將謂猴白。更有
0683c21: 猴黑。好手手中呈好手。紅心心裏中紅心。
0683c22: 雪巖和尚忌。拈香。阿師示寂來。彈指恰八載。將謂入
0683c23: 黃泉。面目儼然在。大眾。面目既在。拈起香云。莫是遮
0683c24: 箇麼。插香云。認著依前猶隔海。
0684a01: 上堂。工夫不到不方圓。寬著程途急著鞭。但得此心
0684a02: 常不昧。從教滄海變桑田。
0684a03: 解制上堂。識得拄杖子。被拄杖子縛。不識拄杖子。亦
0684a04: 被拄杖子縛。卓拄杖云。不是弄潮人。徒勞遭點額。
0684a05: 復舉金陵則監寺初參青峰。問云。如何是學人自己已。
0684a06: 峰云。丙丁童子來求火。後謁法眼。眼云。曾見甚麼人
0684a07: 來。則云。青峰來。眼云。有何言句。則舉前話。眼云。上座
0684a08: 作麼生會。則云。丙丁屬火。以火覓火。如將自己覓自
0684a09: 己。眼云。恁麼會又爭得。則云。某甲只恁麼。和尚作麼
0684a10: 生。眼云。汝問我。我與汝道。則云。如何是學人自己。眼
0684a11: 云。丙丁童子來求火。則於言下頓悟。師拈云。遮則公
0684a12: 案。自古至今。覓箇不錯會底人。如星中揀月相似。只
0684a13: 如則監寺於法眼言下悟去。要且不是順朱。具眼底
0684a14: 試辨看。
0684a15: 重陽上堂。大抵登高直須親到萬山之頂。若不到頂。
0684a16: 爭知宇宙之寬。即今莫有到頂者麼。良久云。土曠人
0684a17: 稀。相逢者少。
0684a18: 復舉慈明和尚。每室中以水一盆。上劄一口劍。下著
0684a19: 一緉草鞋。膝上橫按拄杖。凡有僧入門便指。纔擬便
0684a20: 棒。師拈云。大小慈明。勞而無功。西峰不動一鎗一旗。
0684a21: 從教短長。何故。年年九月九。地菊花香。
0684a22: 上堂。舉永首座。同慈明辭汾陽後。相從二十年。不得
0684a23: 休歇。一夕圍爐夜深。明以火敲炭召云。永首座。永
0684a24: 首座。永咄云。野狐精。明以手指云。訝郎當漢。又恁麼
0684b01: 去。永於言下頓悟。師拈云。遮箇公案。若曰依條直斷。
0684b02: 慈明無端坑陷平人。合喫三十棒。永首座不合隨風
0684b03: 倒柂。亦當代喫十棒。忽有箇抱不平底出來道。西峰
0684b04: 。則向他道。心不負人。面無慚色。
0684b05: 雪巖和尚忌。拈香。咄哉老賊。偷心未息。石灰布袋。到
0684b06: 處成跡。若謂子為父隱。畢竟曲不藏直。今日因齋慶
0684b07: 讚。未免乘時拈出。
0684b08: 上堂。一年又過一月。今日又從頭起。循環烏兔如梭。
0684b09: 百年光陰有幾。以拄杖卓一下云。諸上座。休瞌睡。直
0684b10: 饒火急翻身。四大海水。早已巳傾在汝耳裏。
0684b11: 結制上堂。今年龍象頗多。權作三堂結夏。雖然名字
0684b12: 不同。是法本無高下。中間有箇肉身菩薩。現與諸人
0684b13: 同結同修。同眠同坐。若也點檢得出。說甚黃面瞿曇。
0684b14: 西來達磨。不然。且待七月十五。與諸人說破。
0684b15: 復舉僧問雲門。如何是諸佛出身處。門云。東山水上
0684b16: 行。又僧問圓悟。如何是諸佛出身處。悟云。薰風自南
0684b17: 來。殿閣生微涼。師拈云。二老雖具頂門正眼。其本
0684b18: 源。天地懸隔。
0684b19: 上堂。資生貴圖求富。參禪貴圖求悟。求悟若學資生。
0684b20: 箇箇成佛作祖。咄。甜瓜徹蒂甜。苦瓠連根苦。
0684b21: 復舉僧於馬祖前作四畫。上一畫長。下三畫短。云不
0684b22: 得道長。不得道短。離四句。答某甲始得。祖乃畫一畫
0684b23: 云。不得道長。不得道短。答汝了也。後僧舉似忠國師。
0684b24: 師云。何不問我。師拈云。字經三寫。烏焉成馬。西峰忍
0684c01: 俊不禁。特為諸人改正去也。召侍者云。分明記取。
0684c02: 上堂。舉僧問長慶。眾手淘金。誰是得者。慶云。有伎倆
0684c03: 者得。僧云。學人還得也無。慶云。大遠在。師拈云。西峰
0684c04: 不然。今日忽有人問。眾手淘金。誰是得者。只向他道。
0684c05: 阿誰無分。又云。學人還得也無。猶嫌少在。
0684c06: 上堂。千疑萬疑。祇是一疑。若能決此一疑。免教節上
0684c07: 生枝。即今莫有決得底麼。若也決得。賞你一錠金。若
0684c08: 決不得。亦賞你一錠金。何故。豈不見道。至道無難。惟
0684c09: 嫌揀擇。
0684c10: 復舉僧問法眼。聲色二字。如何透得。法眼召大眾云。
0684c11: 若會得遮僧問處。透聲色也不難。師拈云。明修棧道。
0684c12: 暗度陳倉。
0684c13: 解制上堂。拈拄杖卓一下云。打開布袋頭。放出百千
0684c14: 牛。縱隨芳草去。終不被人收。一日歸來重會面。半含
0684c15: 容笑半含羞。大眾。羞即且止。畢竟笑箇甚麼。又卓一
0684c16: 下云。休。
0684c17: 復舉芙蓉一日告辭馬祖。祖云。裝包了來。與你說
0684c18: 一上佛法。芙蓉於次日至方丈侍立少頃。祖云。時寒
0684c19: 善為道路。芙蓉至法堂上忽然有省。師拈云。馬祖佛
0684c20: 法。恁麼流布。拈花微笑。命若懸絲。今日凡有人來告
0684c21: 辭。總與草鞋一緉。
0684c22: 上堂。今朝八月一。行禪和出。不識自家珍。向途
0684c23: 中覓。直饒走一百一十城。參見五十三善知識。功
0684c24: 超十地三乘。位等釋迦彌勒。若還來到西峰。未免一
0685a01: 棒打折你驢脊。
0685a02: 起期上堂。山僧久病。服藥不瘳。大眾。久參於心不悟。
0685a03: 所以病到筋斷骨折處。參到情窮理極時。一一檢點
0685a04: 將來。全無些子靈驗。記得去年有一則未了公案。今
0685a05: 日擬循舊例。別新條。以八十日劃地為牢。要諸人
0685a06: 各各通箇口。不得將無作有。不得指東話西。不得
0685a07: 舉意摶博量。不得擬心湊泊。若有箇不顧性命底漢。向
0685a08: 事未著罪未彰以前。一盡招。西峰拄杖子。當為伊
0685a09: 據結案。
0685a10: 辭眾。西峰三十年妄談般若。罪犯彌天。末後有一句
0685a11: 子。不敢累及平人。自領去也。大眾。還有知落處者麼。
0685a12: 良久云。毫釐有差。天地懸隔。
0685a13: 示禪人
0685a14: 三世諸佛。歷代祖師。留下一言半句。惟務眾生超越
0685a15: 三界。斷生死流。故云為一大事因緣。出現於世。若論
0685a16: 此一大事。如馬前相撲。又如電光影裏穿針相似。無
0685a17: 你思量解會處。無你計較分別處。所以道。此法非思
0685a18: 量分別之所能解。是故世尊於靈山會上。臨末梢頭。
0685a19: 將三百六十骨節。八萬四千毛竅。盡底掀翻。雖有百
0685a20: 萬眾圍繞。承當者。惟迦葉一人而已巳。信知此事。決非
0685a21: 草草。若要的實明證。須開特達懷。發丈夫志。將從前
0685a22: 惡知惡解。奇言妙句。禪道佛法。盡平生眼裏所見底。
0685a23: 耳裏所聞底。莫顧危亡得失。人我是非。到與不到。徹
0685a24: 與不徹。發大忿怒。奮金剛利刃。如斬一握絲。一斬一
0685b01: 切斷。一斷之後。更不相續。直得胸次中空勞勞地。
0685b02: 豁豁地。蕩蕩然。無絲毫許滯礙。更無一法可當情。與
0685b03: 初生無異。喫茶不知茶。喫飯不知飯。行不知行。坐不
0685b04: 知坐。情識頓淨。計較都忘。恰如箇有氣底死人相似。
0685b05: 又如泥塑木雕底相似。到遮裏驀然蹉手跌。心華
0685b06: 頓發。洞照十方。如杲日麗天。又如明鏡當臺。不越一
0685b07: 念。頓成正覺。非惟明此一大事。從上若佛若祖。一切
0685b08: 差別因緣。悉皆透頂透底。佛法世法。打成一片。騰騰
0685b09: 任運。任運騰騰。灑灑落落。乾乾淨淨。做一箇無為無
0685b10: 事出格真道人也。恁麼出世一番。方曰不負平生參
0685b11: 學之志願耳。若是此念輕微。志不猛利。。魍
0685b12: 魍魎魎。今日也恁麼。明日也恁麼。設使三十年二十
0685b13: 年用工。一如水浸石頭相似。看看逗到臘月三十日。
0685b14: 十箇有五雙。而去。致令晚學初機。不生敬慕。似
0685b15: 遮般底漢。到高峰門下。打殺萬萬千千。有甚麼罪過。
0685b16: 今日我之一眾。莫不皆是俊鷹快。如龍若虎。舉一
0685b17: 明三。目機銖兩。豈肯作遮般體態。兀兀度時。然雖如
0685b18: 是。正恁麼時。畢竟喚甚麼作一大事。若也道得。與汝
0685b19: 三十拄杖。若道不得。亦與三十拄杖。何故。卓拄杖一
0685b20: 下云。高峰門下。賞罰分明。
0685b21: 兄弟家。十年二十年。以至一生。絕世忘緣。單明此事。
0685b22: 不透脫者。病在於何。本分衲僧。試拈出看。莫是宿無
0685b23: 靈骨麼。莫是不遇明師麼。莫是一暴十寒麼。莫是根
0685b24: 劣志微麼。莫是汩沒塵勞麼。莫是沈空滯寂麼。莫是
0685c01: 雜毒入心麼。莫是時節未至麼。莫是不疑言句麼。莫
0685c02: 是未得謂得。未證謂證麼。若論膏肓之疾。總不在遮
0685c03: 裏。既不在遮裏。畢竟在甚麼處。咄。三條椽下。七尺單
0685c04: 前。
0685c05: 若論此事。如大火聚。烈天。曾無少間。世間所有
0685c06: 之物。悉皆投至。猶如片雪。點著便消。爭容毫末。若能
0685c07: 恁麼提持。剋日之功。萬不失一。倘不然者。縱經塵劫。
0685c08: 徒受勞矣。
0685c09: 若論此一段奇特之事。人人本具。箇箇圓成。如握拳
0685c10: 展掌。渾不犯纖毫之力。祇為心猿擾擾。意馬喧喧。恣
0685c11: 縱三毒無明。妄執人我等相。如水澆冰。愈加濃厚。障
0685c12: 自己靈光。決定無由得現。若是生鐵鑄就底漢。的
0685c13: 實要明。亦非造次。直須發大志。立大願。殺心猿意
0685c14: 馬。斷除妄想塵勞。如在急水灘頭泊舟相似。不顧危
0685c15: 亡得失。人我是非。忘寢忘餐。絕思絕慮。晝三夜三。心
0685c16: 心相次。念念相續。劄定頭。咬定牙關。牢牢把定繩
0685c17: 頭。更不容絲毫走作。假使有人取你頭。除你手足。剜
0685c18: 你心肝。乃至命終。誠不可捨。到遮裏方有少分做工
0685c19: 夫氣味。嗟乎。末法去聖時遙。多有一等泛泛之流。竟
0685c20: 不信有悟門。但只向遮邊穿鑿。那邊計較。直饒計較
0685c21: 得成。穿鑿得就。眼光落地時。還用得著也無。若用得
0685c22: 著。世尊雪山六年。達磨少林九載。長慶坐破七箇蒲
0685c23: 團。香林四十年方成一片。趙州三十年不雜用心。何
0685c24: 須討許多生受喫。更有一等。成十年二十年用工。不
0686a01: 曾有箇入處者。只為他宿無靈骨。志不堅固。半信半
0686a02: 疑。或起或倒。弄來弄去。世情轉轉純熟。道念漸漸生
0686a03: 疏。十二時中。難有一箇時辰把捉得定。打成一片。似
0686a04: 遮般底。直饒弄到彌勒下生。也有甚麼交涉。若是真
0686a05: 正本色行高士。不肯胡亂。打頭便要尋箇作家。纔
0686a06: 聞舉著一言半句。更不擬議。直下便恁麼信得及。作
0686a07: 得主。把得定。孤迥迥。峭巍巍。淨。赤灑灑。更不問
0686a08: 危亡得失。只恁麼捱將去。驀然繩斷喫。絕後再甦。
0686a09: 看他本地風光。何處更覓佛矣。又有一偈。舉似大眾。
0686a10: 急水灘頭泊小舟。切須牢把遮繩頭。驀然繩斷難迥
0686a11: 避。直到通身血迸流。
0686a12: 生死事大。無常迅速。生不知來處。謂之生大。死不知
0686a13: 去處。謂之死大。只遮生死一大事。乃是參禪學道之
0686a14: 喉襟。成佛作祖之管轄。三世如來。恒沙諸佛。千變萬
0686a15: 化。出現世間。蓋為此生死一大事之本源。西天四七。
0686a16: 唐土二三。以至天下老和尚。出沒卷舒。逆行順化。亦
0686a17: 為此一大事之本源。諸方禪衲。不憚勞苦。三十年二
0686a18: 十年。撥草瞻風。磨擦。亦為此一大事之本源。汝
0686a19: 等諸人。發心出家。發心行。發心來見高峰。晝三夜
0686a20: 三。眉毛撕結。亦為此一大事之本源。四生六道。千劫
0686a21: 萬劫。改頭換面。受苦受辛。亦是迷此一大事之本源。
0686a22: 吾佛世尊。捨金輪王位。雪山六年苦行。夜半見明星
0686a23: 悟道。亦是悟遮一大事之本源。達磨大師。入此土來。
0686a24: 少林面壁九載。神光斷臂。於覓心不可得處打失鼻
0686b01: 孔。亦是悟遮一大事之本源。臨濟遭黃檗六十痛棒。
0686b02: 向大愚肋下還拳。亦是悟遮一大事之本源。靈雲桃
0686b03: 花。香嚴擊竹。長慶捲簾。玄沙指。乃至從上知識。有
0686b04: 契有證。利生接物。總不出悟遮一大事之本源。多見
0686b05: 兄弟家。雖曰入此一門。往往不知學道之本源。不能
0686b06: 奮其志。因循度日。今來未免葛藤。引如上佛祖入道
0686b07: 之因。及悟道之由。以為標格。晚學初機。方堪趣向。且
0686b08: 道如何趣向。不見古人道。若要脫生死。須透祖師關。
0686b09: 畢竟將甚麼作關。喚作竹篦則觸。不喚作竹篦則背。
0686b10: 不得有語。不得無語。若向遮裏著得一隻眼。得破。
0686b11: 轉得身。通得氣。無關不透。無法不通。頭頭示現。物物
0686b12: 全彰。無邊剎境。自他不隔於毫端。十世古今。始終不
0686b13: 離於當念。所以水潦和尚見馬大師。禮拜起。擬伸問
0686b14: 間。被馬祖攔胸一踏踏倒。起來呵呵大笑云。百千法
0686b15: 門。無量妙義。總向一毫頭上識得根源去。德山見龍
0686b16: 潭。向吹滅紙燭處豁然大悟。次日遂將疏鈔於法堂
0686b17: 上爇云。窮諸玄辨。若一毫置於太。竭世樞機。似一
0686b18: 滴投於巨壑。到遮裏有甚麼禪道可參。有甚麼佛法
0686b19: 可學。有甚麼生死可脫。有甚麼涅槃可證。騰騰任運。
0686b20: 任運騰騰。臘月三十日到來。管取得大自在。去住自
0686b21: 由。故云自從認得曹溪路。了知生死不相干。然雖如
0686b22: 是。豎拂子云。且道遮箇是生耶。是死耶。若也道得。便
0686b23: 可向無佛處稱尊。無法處說法。其或未然。山僧不懼
0686b24: 羞慚。更與諸人露箇消息。擲下拂子云。夜冷魚潛空
0686c01: 下釣。不如收卷過殘年。
0686c02: 兄弟家。成十年二十年撥草瞻風。不見佛性。往往皆
0686c03: 謂被昏沈掉舉之所籠。殊不知只遮昏沈掉舉四
0686c04: 字。當體即是佛性。堪嗟迷人不了。妄自執法為病。以
0686c05: 病攻病。致使佛性愈求愈遠。轉急轉遲。設使一箇半
0686c06: 箇。回光返照。直下知非。廓然藥病兩忘。眼睛露出。洞
0686c07: 明達磨單傳。徹見本來佛性。若據西峰點檢將來。猶
0686c08: 是生死岸頭事。若曰向上一路。須知更在青山外。
0686c09: 若論此事。正如逆水船。上得一篙。退去十篙。上得
0686c10: 十篙。退去千篙。愈愈退。退之又退。直饒退到大洋
0686c11: 海底。掇轉船頭。決欲又要向彼中上。若具遮般操
0686c12: 志。即是到家消息。如人上山。各自努力。
0686c13: 若論此事。如萬丈深潭中投一塊石相似。透頂透底。
0686c14: 了無絲毫間隔。誠能如是用工。如是無間。一七日中。
0686c15: 若無倒斷。妙上座永墮阿鼻地獄。
0686c16: 法門廣無邊。參禪第一義。若真師子兒。不入他隊。
0686c17: 直下便翻身。諸獸皆迴避。毗盧頂上行。生死海中戲。
0686c18: 佛祖不知名。眾魔爭敢邇。奇哉此妙門。寂寞無人思。
0686c19: 若有發初心。須具大根器。內外絕諸緣。屏心立堅志。
0686c20: 譬如人架屋。先須實基址。基實屋無傾。志堅道成易。
0686c21: 提箇趙州無。截斷有無意。豎起鐵脊梁。急著眼睛。
0686c22: 密密與。絲毫無間棄。譬如人倒懸。念念更無異。
0686c23: 日夜苦思量。一心求脫離。不分東與西。寢食都忘記。
0686c24: 又如初生兒。呼喚渾不視。用工到那時。如人鑽火燧。
0687a01: 漸見黑黃。知火必在此。切莫顧危亡。更須加猛利。
0687a02: 直待火星飛。通身是熾。余雖不會禪。也曾恁麼試。
0687a03: 只在剎那間。可立而待至。頂門眼豁開。裂破娘生鼻。
0687a04: 海竭須彌崩。空撲落地。十方賢聖師。盡是眼中刺剌。
0687a05: 微笑與拈花。可煞不知愧。更有葛藤根。一千七百事。
0687a06: 嗚呼後代人。盡食他殘饐。若更問如何。拳頭劈口捶。
0687a07: 十二時中。四威儀內。寶劍全提。如臨大陣。纔有絲毫
0687a08: 念起。當急剉之。一斷永斷。莫令再續。若能如是用工。
0687a09: 管取干戈永息。天下太平。有志之士。思之遵之。夜後
0687a10: 參前。遞相警勵。
0687a11: 此事的要剋日成功。如善射者。仰箭射空。復以後箭。
0687a12: 射前箭筈。筈筈承箭。箭箭中筈。首尾相資。上下貫串。
0687a13: 住於空中。經久不墮。蓋是精進之功。決非神力所致。
0687a14: 凡學般若菩薩。亦復如是。汝等應當精進。如彼射空。
0687a15: 正恁麼時。莫有善射底麼。以拂作彎弓勢云。看箭。
0687a16: 參禪一著莫遲疑。念念如同救火時。烈天渾不
0687a17: 顧。翻身直造萬重圍。一朝火滅消後。鼻孔依前向
0687a18: 下垂。
0687a19: 如人負重。過急流溪。行至中間。忽遇黑風暴雨。其水
0687a20: 愈急。其水愈深。退亦不能。進亦不能。擬議之間。喪身
0687a21: 失命。正恁麼時。合作麼生。參。
0687a22: 若論參禪之要。不可執蒲團為工夫。墮於昏沈散亂
0687a23: 中。落在輕安寂靜裏。總皆不覺不知。非惟喪光陰。
0687a24: 難消施主供養。一朝眼光落地之時。畢竟將何所靠。
0687b01: 山僧昔年在眾。除二時粥飯不曾上蒲團。只是從朝
0687b02: 至暮。東行西行。步步不離。心心無間。如是經及三載。
0687b03: 曾無一念懈怠心。一日驀然踏著自家底。元來寸步
0687b04: 不曾移。
0687b05: 若謂著實參禪。決須具足三要。第一要有大信根。明
0687b06: 知此事。如靠一座須彌山。第二要有大憤志。如遇殺
0687b07: 父冤。直欲便與一刀兩段。第三要有大疑情。如暗
0687b08: 他做了一件極事。正在欲露未露之時。十二時中。果
0687b09: 能具此三要。管取剋日成功。不怕甕中走。苟闕其
0687b10: 一。譬如折足之鼎。終成廢器。然雖如是。落在西峰坑
0687b11: 子裏。也不得不救。咄。
0687b12: 若論此事。無尊無卑。無老無少。無男無女。無利無鈍。
0687b13: 故我世尊。於正覺山前。臘月八夜。見明星悟道。乃言
0687b14: 奇哉眾生。具有如來智慧德相。又云。心佛及眾生。是
0687b15: 三無差別。又云。是法平等。無有高下。既無差別。亦無
0687b16: 高下。從上佛祖。古今知識。乃至天下老和尚。有契有
0687b17: 證。有遲有速。有難有易。畢竟如何。譬如諸人在此。各
0687b18: 各有箇家業。驀然一日圓光返照。思憶還原。或有經
0687b19: 年而到者。或有經月而到者。或有經日而到者。或有
0687b20: 頃刻而到者。又有至死而不到者。蓋離家有遠近之
0687b21: 殊。故到有遲速難易之別。然雖如是。中問有箇漢子。
0687b22: 無家業可歸。無禪道可學。無生死可脫。無涅槃可證。
0687b23: 終日騰騰任運。任運騰騰。若他點檢得出。釋迦彌勒。
0687b24: 與你提瓶挈。亦不為分外。苟或不然。以拂子擊禪
0687c01: 兩下。喝兩喝云。若到諸方。切忌錯舉。
0687c02: 此事譬如人家屋簷頭一堆搕相似。從朝至暮。雨
0687c03: 打風吹。直是無人著。殊不知有一所無盡寶藏。蘊
0687c04: 在其中。若也拾得。百劫千生。取之無盡。用之無竭。須
0687c05: 知此藏不從外來。皆從你諸人一箇信字上發生。若
0687c06: 信得及。決不相誤。若信不及。縱經塵劫。亦無是處。普
0687c07: 請諸人便恁麼信去。免教做箇貧窮乞兒。且道此藏
0687c08: 即今在甚處。良久云。不入虎穴。爭得虎子。
0687c09: 萬法歸一一何歸。只貴惺惺著意疑。疑到情忘心絕
0687c10: 處。金烏夜半徹天飛。
0687c11: 若窮此事用工極際。正如空裏栽花。水中撈月。直是
0687c12: 無你下手處。無你用心處。往往纔遇遮境界現前。十
0687c13: 箇有五雙打退鼓。殊不知正是到家底消息。若是孟
0687c14: 八郎漢。便就下手不得處。用心不及時。猶如關羽。百
0687c15: 萬軍中。不顧得喪。直取顏良。誠有如是操略。如是猛
0687c16: 利。管取彈指收功。剎那成聖。若不然者。饒你參到彌
0687c17: 勒下生。也只是箇張上座。
0687c18: 有時熱。有時冷冰冰。有時如牽驢入井。有時如
0687c19: 順水張帆。因此四魔更相殘害。致使學人忘家失業。
0687c20: 西峰今日略施一計。要與諸人掃蹤滅跡。良久云。捷。
0687c21: 若論此事。如登萬仞之山。一步一步將搆至頂。惟有
0687c22: 數步壁絕攀躋。到遮裏須是箇純鋼打就底。捨命
0687c23: 身。左捱右捱。捱來捱去。以上為期。縱經千生萬劫。萬
0687c24: 難千魔。此心此志。愈堅愈強。若是根本不實。泛泛之
0688a01: 徒。何止望崖。管取聞風而退矣。
0688a02: 示直翁居士。終日共談不二。未嘗舉著一字。復問此
0688a03: 意如何。不免遞相鈍置。父母非我親。誰是最親者。盲
0688a04: 龜跛。靈利漢。向遮裏薦得。便見無邊剎境。自他不
0688a05: 隔於毫端。十世古今。始終不離於當念。其或未然。不
0688a06: 妨撇轉機輪。便就盲龜跛上著些精彩。起箇疑情。
0688a07: 疑來疑去。直教內外打成一片。終日無絲毫滲漏。鯁
0688a08: 鯁於懷。如中毒藥相似。又若金剛圈。栗棘蓬。決定要
0688a09: 吞。決定要透。但盡平生伎倆憤將去。自然有箇悟處。
0688a10: 假使今生吞透不下。眼光落地之時。縱在諸惡趣中。
0688a11: 不驚不怖。無拘無絆。設遇閻家老子。諸大鬼王。亦皆
0688a12: 拱手。何故。蓋為有此般若不思議之威力也。然則有
0688a13: 諸現業。畢竟般若力勝。如箇金剛幢子。鑽之不入。撼
0688a14: 之不動。世人出於豪勢門牆。亦復如是。一切官屬吏
0688a15: 卒。無不畏之。又若擲物墮地。重處先著。目即雖有成
0688a16: 住壞空之相。如龍脫。如客旅居。其實本主無生無
0688a17: 滅。無去無來。無增無減。無老無少。自無始劫來。至於
0688a18: 今生。頭出頭沒。千變萬化。未嘗移易絲毫許。堪嗟一
0688a19: 等學人。往往多認遮箇識神。不求正悟。不脫生死。置
0688a20: 之莫論。今生既下此般若種子。纔出頭來。管取福慧
0688a21: 兩全。超今越古。裴相國。李駙馬。韓文公。白樂天。蘇東
0688a22: 坡。張無盡。即此之類也。雖沈迷欲境。亦不曾用工。纔
0688a23: 參見善知識。一言之下。頓悟上乘。超越生死。雖在塵
0688a24: 中。游戲三昧。不忘佛囑。外護吾門。咸載祖燈。續佛慧
0688b01: 命。此等若不是宿世栽培。焉得便恁麼開花結子。福
0688b02: 足慧足。是則固是。今日山僧有箇凡成聖底藥
0688b03: 頭。不假栽培底種子。說則辭繁。略舉一偈。欲明種子
0688b04: 因。熟讀上大人。若到可知禮。盲龜跛親。
0688b05: 示淨修侍者。予假此來二十四年。常在病中求醫服
0688b06: 藥。歷盡萬般艱苦。爭知病在膏肓。無藥可療。後至雙
0688b07: 徑。夢中服斷橋和尚所授之丹。至第六日。不期觸發
0688b08: 仰山老和尚所中之毒。直得魂飛膽喪。絕後重甦。當
0688b09: 時便覺四大輕安。如放下百二十斤一條擔子相似。
0688b10: 今將此丹授之於汝。汝欲服之。先將六情六識。四大
0688b11: 五蘊。山河大地。萬象森羅。總鎔作一箇疑團。頓在目
0688b12: 前。不假一鎗一旗。靜悄悄地。便似箇清平世界。如是
0688b13: 行也只是箇疑團。坐也只是箇疑團。著衣喫飯也只
0688b14: 是箇疑團。屙屎放尿也只是箇疑團。以至見聞覺知。
0688b15: 總只是箇疑團。疑來疑去。疑至省力處。便是得力處。
0688b16: 不疑自疑。不舉自舉。從朝至暮。粘頭綴尾。打成一片。
0688b17: 無絲毫縫罅。撼亦不動。趁亦不去。昭昭靈靈。常現在
0688b18: 前。如順水流舟。全不犯手。只此便是得力底時節也。
0688b19: 更須其正念。慎無二心。展轉磨光。展轉淘汰。窮玄
0688b20: 盡奧。至極至微。向一毫頭上安身。孤孤迥迥。卓卓巍
0688b21: 巍。不動不搖。無來無去。一念不生。前後際斷。從茲塵
0688b22: 勞頓息。昏散勦除。行亦不知行。坐亦不知坐。寒亦不
0688b23: 知寒。熱亦不知熱。喫茶不知茶。喫飯不知飯。終日獃
0688b24: 憃憃地。似箇泥塑木雕底。故謂墻壁無殊。纔有遮
0688c01: 境界現前。即是到家之消息也。決定去他不遠也。巴
0688c02: 得搆也。撮得著也。只待時刻而已巳。又不得見恁麼
0688c03: 說。起一念精進心求之。又不得將心待之。又不
0688c04: 得要一念縱之。又不得要一念棄之。直須堅凝正
0688c05: 念。以悟為則。當此之際。有八萬四千魔軍。在汝六根
0688c06: 門頭伺候。所有一切奇異殊勝善惡應驗之事。隨汝
0688c07: 心設。隨汝心生。隨汝心求。隨汝心現。凡有所欲。無不
0688c08: 遂之。汝若瞥起毫釐差別心。擬生纖塵妄想念。即便
0688c09: 墮他圈繢。即便被他作主。即便聽他指揮。便乃口說
0688c10: 魔話。心行魔行。反誹他非。自譽真道。般若正因。從茲
0688c11: 永泯。菩提種子。不復生芽。劫劫生生。常為伴侶。當知
0688c12: 此諸魔境。皆從自心所起。自心所生。心若不起。爭如
0688c13: 之何。天台云。汝之伎倆有盡。我之不采釆無窮。誠哉是
0688c14: 言也。但只要一切處放教冷冰冰地去。平妥妥地去。
0688c15: 純清絕點去。一念萬年去。如箇守屍鬼子。守來守去。
0688c16: 疑團子欻然地一聲。管取驚天動地。勉之勉之。
0688c17: 示信翁居士。大抵參禪。不分緇素。但只要一箇決定
0688c18: 信字。若能直下信得及。把得定。作得主。不被五欲所
0688c19: 撼。如箇鐵橛子相似。管取剋日成功。不怕甕中走。
0688c20: 豈不見華嚴會上善財童子。歷一百一十城。參五十
0688c21: 三善知識。獲無上果。亦不出遮一箇信字。法華會上
0688c22: 八歲龍女。直往南方無垢世界。獻珠成佛。亦不出遮
0688c23: 一箇信字。涅槃會上廣額屠兒。颺下屠刀。唱言我是
0688c24: 千佛一數。亦不出遮一箇信字。昔有阿那律陀。因被
0689a01: 佛訶。七日不睡。失去雙目。大千世界。如觀掌果。亦不
0689a02: 出遮一箇信字。復有一少比丘。戲一老比丘。與證果
0689a03: 位。遂以皮毬打頭四下。即獲四果。亦不出遮一箇信
0689a04: 字。楊岐參慈明和尚。令充監寺。以至十載打失鼻孔。
0689a05: 道播天下。亦不出遮一箇信字。從上若佛若祖。超登
0689a06: 彼岸。轉大法輪。接物利生。莫不皆由此一箇信字中
0689a07: 流出。故云信是道元功德母。信是無上佛菩提。信能
0689a08: 永斷煩惱本。信能速證解脫門。昔有善星比丘。侍佛
0689a09: 二十年。不離左右。蓋謂無此一箇信字。不成聖道。生
0689a10: 陷泥。今日信翁居士。雖處富貴之中。能具如是決
0689a11: 定之信。昨於壬午歲。登山求見。不納而回。又於次年
0689a12: 冬。拉直翁居士同訪。始得入門。今又越一載。齎糧裹
0689a13: 糝。特來相從。乞受毗尼。願為弟子。故以連日詰其端
0689a14: 由。的有篤信趣道之志。維摩經云。高原陸地。不生蓮
0689a15: 華。卑濕淤泥。乃生此華。正謂此也。山僧由是撫之。將
0689a16: 箇省力易修曾驗底話頭。兩手分付。萬法歸一。一歸
0689a17: 何處。決能便恁麼信去。便恁麼疑去。須知疑以信為
0689a18: 體。悟以疑為用。信有十分。疑有十分。疑得十分。悟得
0689a19: 十分。譬如水漲船高。泥多佛大。西天此土。古今知識。
0689a20: 發揚此段光明。莫不只是一箇決疑而已巳。千疑萬疑。
0689a21: 只是一疑。決此疑者。更無餘疑。既無餘疑。即與釋迦
0689a22: 彌勒。淨名龐老。不增不減。無二無別。同一眼見。同一
0689a23: 耳聞。同一受用。同一出沒。天堂地獄。任意逍遙。虎穴
0689a24: 魔宮。縱橫無礙。騰騰任運。任運騰騰。故涅槃經云。生
0689b01: 滅滅已巳。寂滅為樂。須知此樂。非妄念遷注。情識之樂。
0689b02: 乃是真淨無為之樂耳。夫子云。夕死可矣。顏回不改
0689b03: 其樂。曾點舞詠而歸。咸佩此無生真空之樂也。苟或
0689b04: 不疑不信。饒你坐到彌勒下生。也只做得箇依草附
0689b05: 木之精靈。魂不散底死漢。教中言二乘小果。雖入八
0689b06: 萬劫大定。不信此事。去聖逾遙。常被佛訶。直欲發大
0689b07: 信。起大疑。疑來疑去。一念萬年。萬年一念。的的要見
0689b08: 遮一著子下落。如與人結了生死冤相似。心憤憤
0689b09: 地。即欲便與一刀兩段。縱於造次顛沛之際。皆是猛
0689b10: 利著鞭之時節。若到不疑自疑。寤寐無失。有眼如盲。
0689b11: 有耳如聾。不墮見聞窠臼。猶是能所未忘。偷心未息。
0689b12: 切宜精進中倍加精進。直教行不知行。坐不知坐。東
0689b13: 西不辨。南北不分。不見有一法可當情。如箇無孔鐵
0689b14: 鎚相似。能疑所疑。內心外境。雙亡雙泯。無無亦無。到
0689b15: 遮裏舉足下足處。切忌踏翻大海。踢倒須彌。折旋俯
0689b16: 仰時。照顧觸瞎達磨眼睛。磕破釋迦鼻孔。其或未然。
0689b17: 更與添箇注。僧問趙州。萬法歸一。一歸何處。州云。
0689b18: 我在青州作一領布衫重七斤。師云。大小趙州。拖泥
0689b19: 帶水。非特不能為遮僧斬斷疑情。亦乃賺天下衲僧
0689b20: 死在葛藤窠裏。西峰則不然。今日忽有人問萬法歸
0689b21: 一一歸何處。只向他道。狗熱油鐺。信翁信翁。若向
0689b22: 遮裏擔荷得去。只遮一箇信字。也是眼中著屑。
0689b23: 示理通上人。大抵學人。打頭不遇本分作家。十年二
0689b24: 十年。遮邊那邊。或參或學。或傳或記。殘餿飯。惡知
0689c01: 惡覺。尖尖滿滿。築一肚皮。正如箇臭糟瓶相似。若遇
0689c02: 箇有鼻孔底聞著。未免惡心嘔吐。到遮裏設要知非
0689c03: 悔過。別立生涯。直須盡底傾出。三回四回洗。七番八
0689c04: 番泡。去教乾乾淨淨。無一點氣息。般若靈丹。方堪趣
0689c05: 向。若是草草。打屏不乾。縱盛上品醍醐。亦未免
0689c06: 變作一瓶惡水。且道利害在甚麼處。咄。毒氣深入。
0689c07: 答直翁居士書。來書置問。皆是辨論學人用工上疑
0689c08: 惑處。當為決之。俾晚學初機。趣向無滯。問平常心是
0689c09: 道。無心是道。此平常心無心之語。成多小人。誤
0689c10: 多少人。往往不知泥中有刺剌。笑裏有刀者。何啻有掉
0689c11: 棒打月。接竹點天。古人答一言半句。如揮吹毛利刃。
0689c12: 直欲便要斷人命根。若是箇皮下有血底。直下承當。
0689c13: 更無擬議。若撞著箇不知痛痒底。從饒髑髏地。也
0689c14: 乾沒星子事。又如石中藏玉。識者知有連城之璧。不
0689c15: 識者只作一塊頑石視之。大抵要見古人立地處。不
0689c16: 可向語句上著到。且道既不在語句上。畢竟在甚處
0689c17: 著到。若向遮裏薦得。便知此事不假修治。如身
0689c18: 使臂。如臂使拳。極是成現。極是省力。但信得及便是。
0689c19: 何待瞠眉豎目。做模打樣看箇一字。倘或不然。古云。
0689c20: 莫道無心云是道。無心猶隔一重關。何止一重。更須
0689c21: 知有百千萬重在。苟不發憤志。精進下一段死工夫。
0689c22: 豈於木石之有異乎。凡做工夫到極則處。必須自然
0689c23: 入於無心三昧。與前之無心天地相越。達磨云。心
0689c24: 如牆壁。夫子三月忘味。顏回終日如愚。賈島取捨推
0690a01: 敲。此等即是無心之類也。到遮裏能舉所舉。能疑所
0690a02: 疑。雙忘雙泯。無無亦無。香嚴聞聲。靈雲見色。玄沙
0690a03: 指。長慶捲簾。莫不皆由此無心而悟也。到遮裏設有
0690a04: 毫釐待悟心生。纖塵精進念起。即是偷心未息。能所
0690a05: 未忘。此之一病。悉是障道之端也。若要契悟真空。親
0690a06: 到古人地位。必須真正至於無心三昧始得。然此無
0690a07: 心。汝譬頗明。吾復以偈證之。不得遮箇。爭得那箇。既
0690a08: 得那箇。忘遮箇。然雖如是。更須知道遮箇那箇。總
0690a09: 是假箇。的的真底。咄。陽空華。
0690a10: 通仰山雪巖和尚疑嗣書。昔年敗缺。親曾剖露師前。
0690a11: 今日重疑。不免從頭拈出。某十五歲出家。十六為僧。
0690a12: 十八習天台教。二十更衣入淨慈。立三年死限學禪。
0690a13: 遂請益斷橋和尚。令參生從何來。死從何去。於是意
0690a14: 分兩路。心不歸一。又不曾得斷橋和尚說做工夫處
0690a15: 分曉。看看擔閣一年有餘。每日只如箇迷路人相似。
0690a16: 那時因被三年限逼。正在煩惱中。忽見台州淨兄。說
0690a17: 雪巖和尚。常問你做工夫。何不去一轉。於是欣然懷
0690a18: 香。詣北塔頭請益。方問訊插香。被一頓痛拳打出。
0690a19: 即關門。一路垂淚。回至僧堂。次日粥罷。復上。始得
0690a20: 親近。即問已巳前做處。某一一供吐。當下便蒙勦除日
0690a21: 前所積之病。令看箇無字。從頭開發做工夫一。
0690a22: 如暗得燈。如懸得救。自此方解用工處。又令日日上
0690a23: 來一轉。要見用工次第。如人行路。日日要見工程。不
0690a24: 可今日也恁麼。明日也恁麼。每日纔見入來。便問今
0690b01: 日工夫如何。因見說得有緒。後竟不問做處。一入門
0690b02: 便問。阿誰與你拖遮死屍來。聲未絕。便以痛拳打出。
0690b03: 每日但只恁麼問。恁麼打。正被逼拶有些涯際。值老
0690b04: 和尚赴南明請。臨行囑云。我去入院了。令人來取
0690b05: 你。後竟絕消息。即與常州澤兄結伴同往。至俗親處
0690b06: 整頓行裝。不期俗親念某等年幼。又不曾涉途。行李
0690b07: 度牒。總被收。時二月初。諸方挂搭。皆不可討。不免
0690b08: 挑包上徑山。二月半歸堂。忽於次月十六夜夢中。忽
0690b09: 憶斷橋和尚室中所舉萬法歸一一歸何處話。自此
0690b10: 疑情頓發。打成一片。直得東西不辨。寢食俱忘。至第
0690b11: 六日辰巳間。在廊下行。見眾僧堂內出。不覺輥於隊
0690b12: 中。至三塔閣上諷經。頭忽五祖演和尚真贊。末
0690b13: 後兩句云。百年三萬六千朝。返覆元來是遮漢。日前
0690b14: 被老和尚所問拖死屍句子。驀然打破。直得魂飛膽
0690b15: 喪。絕後再甦。何啻如放下百二十斤擔子。乃是辛酉
0690b16: 三月廿二少林忌日也。其年恰廿四歲。滿三年限。便
0690b17: 欲造南明求決。那堪逼夏。諸鄉人亦不容。直至解夏。
0690b18: 方到南明。納一場敗缺。室中雖則累蒙煉。明得公
0690b19: 案。亦不受人瞞。及乎開口。心下又覺得渾了。於日用
0690b20: 中。尚不得自由。如欠人債相似。正欲在彼終身侍奉。
0690b21: 不料同行澤兄有他山之行。遽違座下。至乙丑年。老
0690b22: 和尚在道場作挂牌時。又得依附。隨侍赴天寧。中間
0690b23: 因被詰問。日間浩浩時還作得主麼。答云。作得主。又
0690b24: 問睡夢中作得主麼。答云。作得主。又問正睡著時。無
0690c01: 夢無想。無見無聞。主在甚麼處。到遮裏直得無言可
0690c02: 對。無理可伸。和尚囑云。從今日去。也不要你學佛
0690c03: 學法。也不要你窮古窮今。但只飢來喫飯。困來打眠。
0690c04: 纔眠覺來。抖擻精神。我遮一覺。主人公畢竟在甚
0690c05: 處安身立命。雖信得及。遵守此語。奈資質遲鈍。轉見
0690c06: 難明。遂有龍鬚之行。即自誓云。一生做箇癡獃漢。
0690c07: 定要見遮一著子明白。經及五年。一日寓庵宿睡覺。
0690c08: 正疑此事。忽同宿道友推枕子墮地作聲。驀然打破
0690c09: 疑團。如在羅網中跳出。追憶日前佛祖所疑訛公
0690c10: 案。古今差別因緣。恰如泗州見大聖。遠客還故鄉。元
0690c11: 來只是舊時人。不改舊時行履處。自此安定國。天
0690c12: 下太平。一念無為。十方坐斷。如上所供。並是詣實。伏
0690c13: 望尊慈。特垂詳覽。
0690c14: 室中垂語大徹底人。本脫生死。因甚命根不斷　佛
0690c15: 祖公案。只是一箇道理。因甚有明與不明　大修行
0690c16: 人。當遵佛行。因甚不守毗尼　杲日當空。無所不照。
0690c17: 因甚被片雲遮　人人有箇影子。寸步不離。因甚
0690c18: 踏不著　盡大地是箇火坑。得何三昧。不被燒。
0690c19: 普說。尋常教人做工夫。看箇萬法歸一一歸何處公
0690c20: 案。看時須是發大疑情。世間一切萬法。總歸一法。一
0690c21: 畢竟歸在何處。向行住坐臥處。著衣喫飯處。屙屎放
0690c22: 尿處。抖擻精神。急下手。但恁麼疑。畢竟一歸何處。
0690c23: 決定要討箇分曉。不可拋在無事甲裏。不可胡思亂
0690c24: 想。須要密密。打成一片。直教如大病一般。喫飯
0691a01: 不知飯味。喫茶不知茶味。如癡如呆。東西不辨。南北
0691a02: 不分。工夫做到遮裏。管取心華發明。悟徹本來面目。
0691a03: 生死路頭。不言可知。須要世間情念放教輕微。道念
0691a04: 自然濃厚。古人云。生處要熟。熟處要生。閑時不要看
0691a05: 經消遣。工夫不得成一片。只要起身行道。急著精神。
0691a06: 討箇一歸何處著落。自然不用看經。公案便是一卷
0691a07: 不斷頭經。晝夜常轉。何須又要頭上安頭。若作恁麼
0691a08: 工夫。天龍自然護持。何須祈禱。但要絕世緣。省言語。
0691a09: 古人道。二十年不開口說話。向後佛也奈何你不得。
0691a10: 生死事大。無常迅速。如人上山。各自努力。勉之。偈曰。
0691a11: 紅塵堆裏學山居寂滅身心道有餘
0691a12: 但得胸中憎愛盡不參禪亦是工夫
