0034b01: 
0034b02: 
0034b03: 
0034b04: 
0034b05: No. 1375
0034b06: 曹源和尚住饒州妙果禪寺語錄
0034b07: 
0034b08: 侍者　道沖　編
0034b09: 師在雲居。受請云。安樂樹邊藏醜拙。浮生穿鑿不相
0034b10: 干。拄杖朝來剛跳。無端撞破趙州關。乃提起拄杖
0034b11: 云。看看。喚作拄杖子。天地懸隔。不喚作拄杖子。天地
0034b12: 懸隔。三世諸佛。歷代祖師。天下老和尚。到這裏。有屈
0034b13: 無叫處。便恁麼去。盡法無民。既然裂破面皮。不避諸
0034b14: 方檢責。遂橫按拄杖。左右顧視。良久云。三尺龍泉光
0034b15: 照膽。太平寰宇斬癡頑。喝一喝。卓一卓　復舉。寶公
0034b16: 和尚。一日令傳語思大禪師云。何不下山。教化眾生。
0034b17: 一向目視雲漢。作什麼。思大云。三世諸佛。被我一口
0034b18: 吞盡。何處更有眾生可度。師云。慇懃傳語寶公。著甚
0034b19: 來由。費口分。思大尾巴自露。生上座。因行掉臂。等
0034b20: 是下山。不問佛及眾生。纔出頭來。便與一刀兩段。何
0034b21: 故。一不做二不休。
0034b22: 上堂。佛法二字。人人知有。狼毒砒霜。那容下口。直饒
0034b23: 透出威音前。也是癡狂外邊走。山僧已巳是拖泥帶水。
0034b24: 諸人合作麼生會。喝一喝。
0034c01: 上堂。今朝八月十五。天色半陰半雨。幾多門外遊人。
0034c02: 不月圓當戶。也好笑。又堪嗟。爭似西湖寺裏。一隊
0034c03: 古佛。參退歸堂喫茶。
0034c04: 上堂。飛金烏走玉兔。閏月十日又過去。無位真人不
0034c05: 可尋。一夜霜風打門戶。
0034c06: 上堂。釋迦老子道。止止不須說。我法妙難思。喝一喝
0034c07: 云。面皮厚多少。殊不知。乾坤大地。萬象森羅。明暗色
0034c08: 空。情與無情。盡情說了也。無你左遮右掩處。德山棒
0034c09: 臨濟喝。俱胝豎指。雪峰輥毬。盡是隔靴抓痒。放下著。
0034c10: 莫妄想。是什麼。會也無。也是喚狗與食。更道蘇州菱。
0034c11: 邵伯藕。天台華頂。南岳石橋。喚作向上提持。衲僧家
0034c12: 門下。挈草鞋。未得在。莫有傍不甘底。出來道取一句
0034c13: 看。直饒道得。也是郭郎鼻孔。
0034c14: 上堂。入院恰得一箇月。人事參官走不徹。草鞋咬破
0034c15: 指頭。因甚嬌梵舌端流出血。拈拄杖。卓一下云。此
0034c16: 時若不究根源。直待當來問彌勒。
0034c17: 上堂。十五日已巳前。不勞再勘。十五日已巳後。不用將來。
0034c18: 正當十五。不昧時機。如何通信。但見皇風成一片。不
0034c19: 知何處是封疆。
0034c20: 上堂。拈拄杖。卓一下云。三世諸佛。向這裏不起。
0034c21: 又卓一下云。六代祖師。向這裏頭出頭沒。又卓一下
0034c22: 云。天下老和尚。向這裏把放船。眾中莫有全機獨
0034c23: 脫底麼。出來當頭道看。如無。西湖不免雪上加霜去
0034c24: 也。卓拄杖一下。下座。
0035a01: 冬至上堂。豎起拂子云。還見麼。君子道長。又擊一下
0035a02: 云。還聞麼。小人道消。河齊發。石暗抽條。喝一
0035a03: 喝云。塵劫來事。只在今朝。
0035a04: 上堂。舉玄紹二上座。見烏臼和尚。臼云。甚處來。云江
0035a05: 西來。臼便打。僧云。久嚮和尚有此機要。臼云。汝既不
0035a06: 會。第二箇近前來。其僧忙然。臼亦打云。同坑無異土。
0035a07: 參堂去。師云。顯大機。明大用。奮寰中意氣。運閫外籌
0035a08: 略。則不無烏臼。撿點將來。未是本分草料。若要據令
0035a09: 而行。盡大地一時荒。何故。寸釘入木。
0035a10: 出鄉歸上堂。一九與二九。相逢不出手。巍巍不動尊。
0035a11: 不離地走。有般漆桶。聞與麼道。便向東涌西沒。七
0035a12: 縱八橫處。點頭嚥唾。這般野狐見解。是諸方普請會
0035a13: 底。且超然拔萃一句。作麼生道。良久云。寒山逢拾得。
0035a14: 撫掌笑呵呵。
0035a15: 師在妙果。受信州龜峰請。辭眾上堂。披毛帶角入
0035a16: 來。跳出驢胎墮馬胎。佛手明明遮不得。從教平地起
0035a17: 風雷。
0035a18: 入院上堂。古帆高挂入曹源。雷動風行海嶽昏。三十
0035a19: 二峰親坐斷。以拄杖卓一下云。一毛頭上定乾坤。提
0035a20: 起拄杖云。看看。十方普現。剎海齊彰。走使文殊普賢。
0035a21: 驅馳釋迦彌勒。把定則銀山銕壁。線路不通。放行則
0035a22: 匝地普天。三頭六臂。不放行。不把住。如王寶劍。凜凜
0035a23: 神威。擬犯鋒鋩。橫屍萬里。這裏見得徹去。堪報不報
0035a24: 之恩。共助無為之化。其或未然。龜峰不免為蛇足
0035b01: 去也。以拄杖。卓一下云。鵰弓已巳挂狼煙息。萬國謳歌
0035b02: 賀太平。
0035b03: 上堂。謝知事頭首。山僧乍住龜峰。布箇長蛇大陣。過
0035b04: 去諸如來為先鋒。未來修學人為殿後。見在諸菩薩
0035b05: 為中軍。頭擊則尾應。尾擊則頭應。中間擊則兩頭應。
0035b06: 直得。天應拱手。異類潛蹤。且道。坐籌帷幄。不動干戈
0035b07: 一句。作麼生道。良久云。大家齊唱太平歌。
0035b08: 上堂。始見臘月初。立春又四日。白日走波波。肚裏黑
0035b09: 似漆。上堂來。一字說不出。忽有箇漢出來道。長
0035b10: 老長老。爭奈只今口吧吧地。。只對他道。山僧失利。
0035b11: 上堂。春風東扇西扇。春雨似晴不晴。淺白深紅。爛鋪
0035b12: 錦繡。鶯聲燕語。互奏笙篁。一一揭示圓通妙門。頭頭
0035b13: 流通正法眼藏。擬心湊泊。依前萬水千山。直下知歸。
0035b14: 許你七穿八穴。拍禪床下座。
0035b15: 上堂。三月既望。惠風和暢。龜峰陞堂。雲集五湖
0035b16: 龍象。人人鼻孔遼天。好箇西來榜樣。眾中莫有不受
0035b17: 這般惡水潑底麼。出來掀倒禪床。喝散大眾。便見叢
0035b18: 林價增十倍。如無。龜峰潑第二杓惡水去也。以拄杖
0035b19: 卓一卓。下座。
0035b20: 上堂。時節循環四月一。大道何曾有得失。夜來針眼
0035b21: 魚兒。吞新昌石佛。以手撫膝一下云。阿呵呵。識不
0035b22: 識。明眼衲僧跳不出。
0035b23: 上堂。阿剌剌。快雨快晴。天漸熱。看取而今甚時節。了
0035b24: 即萬法本來空。未了吾今為君決。驀拈拄杖。卓一卓
0035c01: 云。聽著則聾。復豎起云。著則瞎。靠倒達磨老臊胡。
0035c02: 打殺臨濟白拈賊。復召大眾云。且道拄杖子。有甚長
0035c03: 處。乃擲下云。賊賊。
0035c04: 結制上堂。衲僧門下。三月一結。把斷要津。聖凡路絕。
0035c05: 一夜簷頭雨滴聲。剛把真機俱漏泄。喝一喝。切忌守
0035c06: 著繫驢橛。
0035c07: 上堂。舉真如和尚道。慧光一訣。千聖齊列。臘月和
0035c08: 風。炎天雪。是何之訣。鋒鋩結舌。龜峰也有箇道處。
0035c09: 龜峰一訣。千聖罔測。硬似泥團。爛如生銕。是何之訣。
0035c10: 有口無舌。
0035c11: 上堂。步步釋迦出世。時時彌勒下生。諸人還見露柱
0035c12: 燈籠麼。若見得。便識得釋迦彌勒。直饒識得。且道作
0035c13: 何面孔。設或躊躇。這老漢騎天柱峰。過武石江去也。
0035c14: 祈雨上堂。兼謝監。舉睦州和尚。看華嚴經。僧問。和
0035c15: 尚看什麼經。州云。大光明雲。青色光明雲。紫色光明
0035c16: 雲。那邊是什麼雲。僧云。南邊是黑雲。州云。今日應有
0035c17: 雨。師云。南邊是黑雲。今日應有雨。宜麻宜豆。宜禾宜
0035c18: 黍。雖然歲稔年豐。粒粒幾多辛苦。為報參玄人。要須
0035c19: 知落處。若也知得。受用無窮。若也未知。有煩監諸
0035c20: 公勤舊。
0035c21: 散楞嚴會上堂。將聞持佛佛。何不自聞聞。曼殊室利。
0035c22: 五臟心肝。盡情吐露。這裏薦得。九十日內。異口一音。
0035c23: 諷演摩訶悉怛哆般怛囉。無上神。聲聲無間。無見
0035c24: 頂相無為心佛。時時見前。若也躊躇。龜峰不免重下
0036a01: 注。卓拄杖一下。遂高聲喚云。侍者收取拄杖。
0036a02: 中秋上堂。舉長沙岑。與仰山。翫月次。仰山指月云。人
0036a03: 人盡有這箇。只是用不得。長沙云。恰是。倩汝用去。仰
0036a04: 山云。作麼生用。長沙近前一踏踏倒仰山。山起來云。
0036a05: 直下似箇大蟲。山僧有箇頌子。舉似大眾。浮雲散盡
0036a06: 月當空。兔子懷胎產大蟲。跳出風前弄牙爪。至今撼
0036a07: 動廣寒宮。
0036a08: 上堂。八月過去又九月。時節相催不暫停。拈拄杖云。
0036a09: 雲門大師來也。劄。久雨不晴。唯有衲僧鼻孔。依前搭
0036a10: 在上唇。好大哥。卓拄杖一下云。撲落非佗物。劃一劃
0036a11: 云。縱橫不是塵。耐臨濟賊漢。喚作無位真人。喝一
0036a12: 喝。下座。
0036a13: 散眾會上堂。舉古德道。一大藏教是箇切。未審切
0036a14: 箇什麼字。五祖和尚道。囉娘。圓悟和尚道。迅雷不
0036a15: 及掩耳。二大老與麼切字。是即是。大煞鄉談。忽有問
0036a16: 龜峰。一大藏教。是箇切。未審切箇什麼字。只對他
0036a17: 道。此去弋陽不遠。
0036a18: 上堂。夜來夢覺。忽然記得。未出胞胎已前。一轉語。不
0036a19: 敢自謾。陞堂。分明舉似大眾。不得作奇特商量。
0036a20: 不得作平實會。這裏揀辨得出。許汝出陰界。其或
0036a21: 未然。且待阿逸多出世。拍禪床下座。
0036a22: 上堂。舉智門祚和尚道。進一步則迷其理。退一步則
0036a23: 失其事。大小智門和尚。被理事縛殺。龜峰則不然。若
0036a24: 進一步。則三頭六臂。退一步。則錦上鋪花。且道與智
0036b01: 門。是同是別。若道是同。法無定相。若道是別。佛法豈
0036b02: 有兩般。若道不同不別。參學眼。在什麼處。畢竟如何。
0036b03: 良久云。格。
0036b04: 上堂。兩曜劈箭急。一年彈指間。始見大暑小暑。又是
0036b05: 小寒大寒。通身寒暑無回互。笑倒當年老洞山。
0036b06: 上堂。雨雪落紛紛。簷頭水滴滴。良哉觀世音。草裏跳
0036b07: 不出。跳不出。也大屈。水裏烏龜鑽銕壁。咄。
0036b08: 出丫頭岩。謁施主歸。上堂。前日暫出見。武石江水。穿
0036b09: 過丫頭岩鼻孔。回到弋陽。打從市叢中過。又見。管
0036b10: 絃嘹喨。車馬駢闐。或笑或悲。或歌或舞。麤言細語。百
0036b11: 種千般。從上諸佛。說不到處。歷代祖師。傳不及處。總
0036b12: 被當頭道著。夜來夢裏記得。分分曉曉。準擬今辰舉
0036b13: 一遍。供養大眾。五更起來。忽被一陣狂風。將樓頭鈴
0036b14: 鐸一撼。山僧直得。口似磉磐。喝一喝。
0036b15: 上堂。祈雨請觀音。兼謝臺山長老。拈拄杖云。法無定
0036b16: 相。遇緣即宗。乃提起云。看看。有時變作觀音彌勒。魚
0036b17: 行酒肆。十字縱橫。有時變作文殊普賢。各據一方。助
0036b18: 佛揚化。而今在龜峰手裏。變作天大將軍。遊行四天
0036b19: 下。檢察人間善惡。見我山中禪和子。祈求懇切。踴躍
0036b20: 歡喜。不覺失。踏斷天台石橋。驚起東海龍王。向空
0036b21: 中。轟一聲霹。直得乾坤陟暗。電走雲奔。觀音菩薩。
0036b22: 忍俊不禁。出來。念箇真言曰。樹前樹後遶須彌。地神
0036b23: 速報天神知。雷公霹靂天門開。大雨疾行無使遲。乃
0036b24: 呵呵大笑云。將謂觀音菩薩。元來是圓應大師。喝
0036c01: 一喝。
0036c02: 謝監收上堂。舉古德道。汝千百人中。若有一人大肯
0036c03: 去。山僧作驢物。供養你。有甚麼罪過。後來雪峰東
0036c04: 山空和尚道。古人。不妨好心。要且揀僧布施。擇佛燒
0036c05: 香。我觀此會。千百人。無一人不是大肯去底。所以自
0036c06: 秀峰授了府命。即時披這毛衣。所供養。徑入山來。
0036c07: 入山則不無。且道。底是什麼物。又作麼生供養。還
0036c08: 有見得底麼。良久云。日日香花夜夜燈。師云。二尊宿。
0036c09: 身心不妨殊勝。撿點將來。大似說食不濟飢。龜峰論
0036c10: 實不論。這裏眾雖不多。若非大肯去底。終不到此
0036c11: 寂寞之。山僧老不以筋力為能。不暇得物。供養
0036c12: 你。只是晴割了稻。乘時搬入倉。好箇休糧藥。渾勝
0036c13: 別思量。
0036c14: 上堂。清法眼和尚道。三通罷。簇簇上來。佛法人
0036c15: 事。一時周畢。後來天衣懷和尚道。三通罷。簇簇上
0036c16: 來。彼此相鈍置。古人與麼說話。也是徐六擔板。
0036c17: 上堂。月生一。拶倒銀山并銕壁。月生二。土宿騎牛穿
0036c18: 市。月生三。屋頭幽鳥語喃喃。不是葛藤露布。亦非
0036c19: 入理深談。正與麼時。賓主交參一句。作麼生道。萬仞
0036c20: 懸垂隻手。百花業裏現優曇。
0036c21: 上堂。佛昔於波羅奈。轉四諦法輪。開眼作夢。今乃復
0036c22: 轉無上最大法輪。炙瘡瘢上更著艾焦。眾中莫有超
0036c23: 毗盧。越釋迦底麼。出來向全機獨脫處。道取一轉語。
0036c24: 龜峰拄杖子。兩手分付。如無。龜峰自道去也。以拄杖
0037a01: 卓一下。下座。
0037a02: 上堂。從朝至暮。鐘魚板。為汝諸人。發上上機了也。
0037a03: 若信得及。塵沙諸佛。在諸人跟下跳。若信不及。
0037a04: 龜峰拾得口喫飯。拍禪床下座。
0037a05: 上堂。汾州和尚道。識得拄杖子。行事畢。驀拈拄杖。
0037a06: 豎起云。這箇是拄杖子。作麼生是行事。卓一下云。
0037a07: 不會則生銕鑄成。會則匙挑不上。直饒向汾州未開
0037a08: 口已巳前。別有轉身一路。也是雪峰道底。拍禪床。下座。
0037a09: 散華嚴會上堂。僧問。一塵含法界。一念越毗盧。一句
0037a10: 宣無量義門。一相統無邊妙相。如何是四法界。師云。
0037a11: 無孔銕鎚重下楔。僧云。如何是理法界。師云。一塵入
0037a12: 正受。僧云。如何是事法界。師云。諸塵三昧起。僧云。如
0037a13: 何是理事無礙法界。師云。淨瓶裏吐唾。盂裏屙屎。
0037a14: 僧云。如何是事事無礙法界。師云。荒田不揀拈來草。
0037a15: 生殺縱橫得自由。僧云。法界已巳蒙師指示。向上宗乘
0037a16: 事若何。師云。言多去道轉遠　復云。古德道。一大藏
0037a17: 教。是箇切。又道一大藏教。是箇之字。龜峰則不然。
0037a18: 乃豎起掌云。一大藏教。盡在龜峰指甲縫裏。展開則
0037a19: 彌綸三界。囊括十。玉轉珠回。輝天鑑地。聚則綿
0037a20: 綿密密。不漏絲毫。三乘罔測其由。千聖罕窮其際。不
0037a21: 放開。不聚。一多相入。理事圓融。一門通貫一切門。
0037a22: 一法含一切法。普使人人。三百六十骨節。一一現
0037a23: 無量妙身。八萬肆千毛端。頭頭彰寶王剎海。到這裏。
0037a24: 入息不居陰界。出息不涉萬緣。常轉如是經。百千萬
0037b01: 億卷。且道。不落功勛一句。作麼生道。良久云。百匝千
0037b02: 重俱粉碎。倚天長劍逼人寒。
0037b03: 普請拽木上堂。三條椽下。衲帔蒙頭。百不知百不會。
0037b04: 萬年一念。一念萬年。未是放身捨命處。深山裏钁頭
0037b05: 邊。開畬種粟。搬土拽木。頭尾。橫三豎四。未是放
0037b06: 身捨命處。擊碎兩重關。別有生機一路。龜峰有棒。未
0037b07: 到你喫。且超然獨脫一句。作麼生道。喝一喝云。漆桶
0037b08: 參堂去。
0037b09: 上堂。平旦清晨三月朝。南山蒼翠插雲霄。不須更覓
0037b10: 西來意。外數聲婆餅焦。拍膝云。好大哥。
0037b11: 江迪功四月八日。請陞座說偈。我佛生辰四月八。地
0037b12: 涌金蓮隨步發。天上天下獨稱尊。微妙真機俱漏泄。
0037b13: 雪山成道度眾生。四十九年無剩說。滔滔苦海架舟
0037b14: 航。杳杳昏衢懸日月。文仲宣義濟陽公。曾向靈山蒙
0037b15: 起。示現人間長者身。日用機輪活鱍鱍。一壽二富
0037b16: 三康寧。總是前生修種得。今生福上更增修。果報來
0037b17: 生愈超越。六門晝夜放毫光。萬罪紅爐飛片雪。安然
0037b18: 端坐白牛車。金鎖玄關盡透脫。殊勝功德利無邊。宜
0037b19: 爾子孫皆顯達。自知作佛更無疑。何必當來問彌勒。
0037b20: 龜峰末後為全提。銕卵生兒樹上飛。
0037b21: 聖節上堂。威德熾盛與端嚴。名稱普聞及尊貴。如是
0037b22: 六種義成就。饒益世間諸有情。莫有知恩報恩者麼。
0037b23: 下座同詣大殿。啟建　聖節道場。
0037b24: 重九上堂。天地與我同根。萬物與我一體。且如天高
0037c01: 地厚。水闊山遙。鵠白烏玄。松直棘曲。纖洪長短。一一
0037c02: 不同。如何得同一體去。設使不受人謾。直下當頭。坐
0037c03: 斷。我更問你。古佛與露柱相交。是第幾機。乃喝一喝。
0037c04: 記得。僧問古德。如何是祖師西來意。古德云。東籬黃
0037c05: 菊。僧云。意旨如何。古德云。九日重陽。若是恁麼會。未
0037c06: 夢見祖師西來意在。忽問龜峰。如何是祖師西來意。
0037c07: 東籬黃菊。意旨如何。九日重陽。直是恁麼會始得。直
0037c08: 饒會得。正好打折驢腰。
0037c09: 上堂。知之一字。眾妙之門。喝一喝云。是何言歟。利刃
0037c10: 有蜜。之有割舌之傷。蠱毒之鄉。水也不得沾他一
0037c11: 滴。昨日與麼。事不獲已巳。今日與麼。罪過彌天。忽有箇
0037c12: 漢出來道。也是作賊人心。便好與他劈胸一拳。何
0037c13: 故。免教伊向語裏著到。
0037c14: 謝新舊知事上堂。衲僧用處。鶻眼難窺。掀翻諸祖葛
0037c15: 藤。扶豎叢林保社。或進或退。或卷或舒。劍刃上翻身。
0037c16: 凌上走馬。臨機縱奪互顯。主賓。豎去橫來。通身手
0037c17: 眼則故是。只如興化打克賓罰底饡飯。青平笊籬木
0037c18: 杓。還撈摝得上也無。這裏倜儻分明。許汝具衲僧眼。
0037c19: 其或未然。曹源水急。迦葉峰高。
0037c20: 臘八上堂。明星著眼睛枯。絕後何曾得再蘇。堪笑
0037c21: 堪悲緣底事。一年一度被茶糊。
0037c22: 上堂。過去諸如來。斯門已巳成就。三生六十劫。見在諸
0037c23: 菩薩。今各入圓明。墮坑落塹。未來修學人。當依如是
0037c24: 法。矢上加尖。
0038a01: 為施主陞座說偈。弋陽溪上諸檀越。勇猛精進難比
0038a02: 況。年年歲歲入山來。總是如來親眷屬。如來法身等
0038a03: 空。隨彼願心而顯發。譬如月輪出霄漢。照耀一切
0038a04: 眾生前。眾生性水無有邊。我此一月能普現。水靜而
0038a05: 清現全體。月非取水而遽來。水動而濁無定光。月非
0038a06: 捨水而遽去。水有清濁有動靜。月無取捨無去來。於
0038a07: 無取捨去來中。不見清濁動靜相。既無清濁動靜相。
0038a08: 一一含攝無有餘。我心佛心眾生心。心佛眾生本平
0038a09: 等。佛子當作如是觀。即獲世間諸利益。
0038a10: 歲夜小參。記得。死心和尚云。叢林小參。謂之家訓。莫
0038a11: 是談玄說妙。舉古明今。五日上堂。三朝入室麼。錯。莫
0038a12: 是行須。緩步。語要低聲。嚴淨律儀。精持戒行麼。錯。莫
0038a13: 是行棒行喝。吞栗棘蓬。透金剛圈。輥雪峰毬。擔睦州
0038a14: 板麼。錯。衲僧家。出一叢林。入一保社。箇箇頂門具眼。
0038a15: 人人肘後有符。見自己已。如生冤家。聞禪道。如風過樹。
0038a16: 有時孤危壁立。線路不通。有時合水和泥。縱橫十字。
0038a17: 逢佛殺佛。逢祖殺祖。造地獄業。結無間因。馬頷驢。
0038a18: 神頭鬼面。終日坐而未坐。終日行而未行。終日
0038a19: 著衣。未挂一縷絲。終日喫飯未咬一粒米。卷舒
0038a20: 出沒。蕩蕩無拘。如水上葫蘆。觸著便動。拶著便轉轆
0038a21: 轆地。如何近傍。如何湊泊。直饒三世諸佛。歷代宗師。
0038a22: 古往今來。大善知識。各各現三頭六臂出來。只得拱
0038a23: 手歸降。撿點將來。猶是守館驛。撮馬糞底見解。向衲
0038a24: 僧門下。更買草鞋行在。那堪略無所證。一味頭。
0038b01: 誣謗先賢。欺謾自己已。等閑拶著。兩捎空。乃以手拍
0038b02: 膝云。噁。大丈夫兒。阿誰無分。隨身契券。本自分明。若
0038b03: 解參詳。管取青霄獨步。且轉身一句。必竟如何。舉頭
0038b04: 天外看。誰是我般人　復舉。僧問古德。生死以何為
0038b05: 舟航。古德云。年盡不燒錢。有箇頌。舉似大眾。年盡不
0038b06: 燒錢。鼠穴被蛇穿。直饒玄會得。對面隔西天。
0038b07: 讚頌
0038b08: 讚密庵禪師
0038b09: 狼毒肝腸。生銕面具。滿口鄉談。唱喏破句。滅臨濟正
0038b10: 宗。起東山門戶。恁麼出世為人。未免秤鎚蘸醋。
0038b11: 題廬山楞伽院
0038b12: 蘇內翰木三五筆。李夫人竹一二竿。會得楞伽印心
0038b13: 法。不應來作圖看。
0038b14: 題廬山圓通
0038b15: 水聲山色裏。猿嘯月明天。喚作圓通境。更參三十年。
0038b16: 題烈山
0038b17: 舟船來往此登臨。酹酒燒錢慮轉深。大抵人心自
0038b18: 嶮。心空山嶽自平沈。
0038b19: 題長干塔
0038b20: 舍利無端應念來。浮圖平地擁崔嵬。當年不假金鎚
0038b21: 力。爭得光明耀九垓。
0038b22: 送雪峰化主
0038b23: 三毬輥動錯流傳。大用何曾得現前。千五百僧無頓
0038b24: 放。累人走得皮穿。
0038c01: 送聞兄持
0038c02: 聞聲悟道鳥投籠。祇麼無聞道未充。利劍拂開慳
0038c03: 穴。全身輥入是非叢。頭尾無弁。山北山南有
0038c04: 路通。一笑歸來能事畢。真金百鍊見全功。
0038c05: 送觀禪客
0038c06: 西淛江邊話別時。斷頭船子疾如飛。白拈手裏分贓
0038c07: 去。臨濟休誇小兒。
0038c08: 送道者幹瀾溪橋
0038c09: 萬古瀾溪上。無風浪拍空。路窮橋斷處。看子展神通。
0038c10: 贈不欺信公監總餘杭建接待
0038c11: 衲僧自有通人愛。笑空拳開接待。十字縱橫古路
0038c12: 頭。做成活計潑天大。阿呵呵。也奇怪。是聖是凡俱捉
0038c13: 敗。接取一箇半箇來。要與叢林作殃害。
0038c14: 
0038c15: 曹源和尚語錄終
