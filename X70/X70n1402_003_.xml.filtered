0739a01: 天目中和尚普應國師法語
0739a02: 
0739a03: 示薰禪人
0739a04: 薰禪人。此去但參箇趙州因甚道箇無字。只如此斷。
0739a05: 於舉起處只如此參。但參時不要舉。只於趙州道無
0739a06: 字之下默默參去。都不要別生知解。死一切心念。
0739a07: 猛利參去。久久無間斷自然開悟。然參禪是痛為生
0739a08: 死大事。了參不為別事。你但為生死之念真切。自然
0739a09: 參得行也。你若不為生死。直饒參得禪會得禪。都是
0739a10: 業識。都無用處。
0739a11: 示圓禪人因受戒
0739a12: 戒即是道上之戒。道即是戒中之道。名二而理不二
0739a13: 也。因甚麼持戒。為生死也。因甚麼學道。亦為生死也。
0739a14: 若是為生死之心切。不期戒而戒自持。不向道而道
0739a15: 自進。你若真心不為生死大事。持戒也不是。學道也
0739a16: 不是。
0739a17: 示碩禪人
0739a18: 道人有故鄉。不在東海岸。剔起兩莖眉。風前宜自看。
0739a19: 若看不見時。提起古公案。急如救頭然。操心求了辨。
0739a20: 一念忽湛然。當處沈昏散。白日摸璧行。遠歸何所幹。
0739a21: 大事須早明。觸目皆浮幻。此身強。莫言佛法不怕
0739a22: 爛。
0739a23: 示丘淵二禪人
0739a24: 你兩人遠來我這裏。無可言者。只有一箇所參底話
0739b01: 頭。你但信教及參去趙州因甚道箇無字。便於日用
0739b02: 中不問久遠參取。或於此話上提不起。疑不行時。只
0739b03: 將箇生死無常思量一遍了。再提前話參去好。
0739b04: 示素禪人
0739b05: 參禪初無方便。只要你取一片真實為生死大事
0739b06: 底正念。提起箇所參話。不問三十年二十年。一氣不
0739b07: 轉頭。疑不得處去疑取。捱不上處去捱取。但疑不得
0739b08: 捱不上都不要別起第二念。要如何疑如何捱。原夫
0739b09: 疑亦只是疑箇所參底話頭。捱也只是要捱箇所參
0739b10: 底話頭。除此箇所參底話頭。更別無甚麼輕安寂靜
0739b11: 奇特殊勝靈驗等與你做窠臼。才覺所參話不現前。
0739b12: 便又與之密密提起。念念不斷參去。但辨肯心。決不
0739b13: 相賺。
0739b14: 示運禪人
0739b15: 參禪只要痛為死生大事。單提所參話於動靜閑忙
0739b16: 中體取。決不可執坐為工夫。你若執箇坐底。執箇靜
0739b17: 底。更妄認四大身中輕安寂靜境界。久之則生百千
0739b18: 種禪病。佛也莫救你。不見它古人素不曾向蒲團上。
0739b19: 惟以動用諸緣與之作對。但是此箇要究明生死之
0739b20: 正念。孜孜不捨兀兀無休時。不知不覺向不柰何處
0739b21: 獨脫。便是心空及第之時也。除此別無方便。運禪人
0739b22: 但恁麼體取。
0739b23: 示祖禪人
0739b24: 祖師來。萬象森羅活眼開。淨法界身全體露。香匙茶
0739c01: 盞舞三臺。你若有眼看不見。提起話頭須勇。十二
0739c02: 時中不暫停。千劫直教無轉變。忽然冷地驀相逢。
0739c03: 壁銀山有路通。有問西來祖師意。平叉兩手惟當胸。
0739c04: 示良遂禪人
0739c05: 道業也無進時。進是妄想。也無退時。退成怠墯。去此
0739c06: 二途。單單只提起箇所參話。只取生與同生死與
0739c07: 同死。立定決定不變異之正志。任你這邊那邊住坐
0739c08: 一味參取。除參外更不許別起第二念思惟佛法禪
0739c09: 道。久之自然心空及第耳。遂禪人不要急性。至祝至
0739c10: 祝。
0739c11: 示幽禪人
0739c12: 深固幽遠之旨在伊口唇邊。凡涉語言未不滿口
0739c13: 道著。幽禪人還知麼。如其未委。但將一箇萬法歸一
0739c14: 一歸何處話。取一生決定身心直參。教能所俱泯。
0739c15: 向幽深更幽深處一肩負荷。方不孤逾海越漠之志
0739c16: 願耳。
0739c17: 示日本中浦居士
0739c18: 父母未生前那箇是本來面目。中浦還直下曾與至
0739c19: 中之理相應麼。如其未能。此事不是說了便休。便須
0739c20: 單單提起前話。取一生孤寂身心空閑志氣。默默
0739c21: 然如大死人相似。如不致悟決定不休。但辨此等堅
0739c22: 密肯心。則身與心境與緣俱不期中而中矣。復何疑
0739c23: 哉。復何疑哉。
0739c24: 示日本平親衛直菴知陟居士
0740a01: 昔龐居士問馬祖云。不與萬法為侶者是甚麼人。祖
0740a02: 云待汝一口吸盡西江水即向你道。此說之下其直
0740a03: 如絃。你擬涉思惟則當處已巳不勝其曲矣。又龐居士
0740a04: 謂。難難。百石油麻樹上攤。龐婆謂。易易。易似和衣一
0740a05: 覺睡。其女靈照謂。也不難。也不易。百草頭上祖師意。
0740a06: 三人雖說難說易。而亦不知其當下其直亦如絃也。
0740a07: 你擬於難易邊又不勝曲矣。所以毗耶老人有直
0740a08: 心為道場。離諸委曲故。如其於此至直之理未能披
0740a09: 襟領荷。總不要別第二念。但只將箇父母未生前那
0740a10: 箇是我本來面目話頓在胸中。默默然參取。孜孜然
0740a11: 究取。矻矻然疑取。凜凜然做取。做到情忘識盡處。驀
0740a12: 忽猛省。始信迷時也直。悟時也直。得時也直。失時也
0740a13: 直。上天堂下地獄坐蓮臺入劍。更無有一斯須不
0740a14: 與至直之理然混合。到此也無佛可求。也無眾生
0740a15: 可。直之又直者矣。親衛平居士號直菴。出紙需予
0740a16: 以警入道之語。乃直筆以酬之。併為說偈。言直行
0740a17: 直心乃直。擬存知解便乖。話頭日用參教徹。說箇
0740a18: 如絃已巳涉途。
0740a19: 示薰禪人
0740a20: 參禪必欲悟。不求解。將箇森羅及萬象。一法之所印
0740a21: 之說。和會入心。以此說會古人意。是解也。非悟也。以
0740a22: 如此解。直饒將千七百祖意一串穿過。正是業識茫
0740a23: 茫金屑入眼。要了它生死根塵。轉見沒交涉。方所謂
0740a24: 依它作解障自悟門。是謂雜毒入心。非真參學人所
0740b01: 期於此也。薰禪人遠逾鯨海為死生大事而至。切不
0740b02: 得如此錯用心。至祝。
0740b03: 示月菴歸一居士
0740b04: 萬法如月之在空。本無圓缺出沒之相。而眾生妄病
0740b05: 在眼。咸謂有之。又有見第二月者。若欲洞見真月之
0740b06: 體。但將箇萬法歸一一歸何處話置之胸臆。都不問
0740b07: 閑忙靜。密密綿綿與之參取。參到歲月深工夫熟
0740b08: 能所空。時節至。驀忽猛省。方知盡乾坤宇宙皆一月
0740b09: 之菴。光明照映淨白無塵。一點是月非月是菴非
0740b10: 菴之異見。了不可得矣。　歸一居士號月菴。求警
0740b11: 語。乃爾應之。
0740b12: 示寔上人
0740b13: 本色衲僧。學道無剪爪之功。動步有出身之路。豈肯
0740b14: 自生退屈與諸塵旋繞於輪迴生死之岸。而不思掉
0740b15: 臂獨脫者哉。古人謂便恁麼去。已巳涉程途。而況三搭
0740b16: 不回。生死無常是甚麼事。且莫草草。十二時中
0740b17: 當機對境之際。須猛提起箇所參底話頭。密密自看。
0740b18: 切忌回頭轉腦動步移身。立定頭只與麼討箇倒
0740b19: 斷。如不倒斷。只得生與同生死與同死。又何有難
0740b20: 學之道哉。你若立志不堅。著不穩。眨得眼來白雲
0740b21: 萬里矣。寔上人出紙進道之語。故書此以答之。就
0740b22: 為說偈。
0740b23: 衲僧無剪爪之功。學道身心疾似風。若使暫時輕放
0740b24: 過。依前落在有無中。
0740c01: 示頭陀道者志成
0740c02: 要做本色真正道流。直須受得勤勞。甘得淡薄。耐得
0740c03: 歲寒。守得貧苦。當得重務。忘得名利。得恩愛。持得
0740c04: 戒律。做得工夫。了得生死。參得禪道。會得佛法。這許
0740c05: 多事業一肩荷負了當。更要你不見彼短不務己已長。
0740c06: 不逞見聞不眩聲色。十二時合取兩片口皮。立萬
0740c07: 年一念之志願。常存正念守護身心。不墮境緣不生
0740c08: 憎愛。倘或行之不移守之不易。則靈山一枝花拈起
0740c09: 已巳久。當不讓老飲光破顏於百萬大眾之前矣。方不
0740c10: 孤汝離父母捨世緣剪鬚髮著弊衣行苦行做道者
0740c11: 也。倘或不能如是。則口食它飯身著它衣。頭戴它屋
0740c12: 踏它地。孜孜不省兀兀無知。一報忽終且酬宿欠。
0740c13: 改換質流轉輪迴。何有益於理哉。道者志成出紙求
0740c14: 語為終身警。就為說偈以示之。參禪學道要圖成。
0740c15: 劍刃稜縱步行。行到路窮回首處。堂前三板放禪
0740c16: 聲。
0740c17: 示本淨上人
0740c18: 即今語默動靜俯仰折旋見聞知覺者。是狂妄顛倒
0740c19: 精魂。非你自心。你若要了得自心真實底。直須將父
0740c20: 母未末生前那箇是我本來面目話。三二十年參去。直
0740c21: 待徹悟方為諦當。你鄉裏人參禪多不曾參而至於
0740c22: 悟。但只以聰明之姿學解禪詮。妄認目前昭昭鑒覺
0740c23: 者為自性。不肯下死工夫真實求悟。總是癡狂外邊
0740c24: 走。大不濟事。
0741a01: 示逸上人
0741a02: 永嘉謂。絕學無為閑道人。不除妄想不求真。這箇說
0741a03: 話脫賺多少人向無事甲中蹲坐。究竟不能超越。當
0741a04: 知絕學之理。不是便與麼休歇底事。須到心空及第
0741a05: 之處。命根子親切斷一回。方絕學也。既爾絕學。則無
0741a06: 為之道卓爾現前。如今真箇要親切與此道相應。但
0741a07: 於十二時中單單提起箇趙州因甚道箇無字。取
0741a08: 三十年向所參話上討箇分曉。則知無為不待別有
0741a09: 所為。而自然步步相應者矣。逸上人但如此體取。如
0741a10: 其不然。非予所知。
0741a11: 示養直蒙首座
0741a12: 初祖少林謂。直指人心見性成佛。言直指之直。離言
0741a13: 說有言說則不直也。絕思惟才思惟則不直也。無造
0741a14: 作擬造作則不直也。泯修證微涉修證則不直也。於
0741a15: 是六傳至曹溪謂。說箇直指早已巳迂曲了也。此說之
0741a16: 下更容得箇甚麼道理。古人不得已巳教你放下休歇。
0741a17: 又教你一念不生。乃至善惡都莫思量等語。與麼商
0741a18: 量總不直了也。蒙首座號養直。若有志要養直指之
0741a19: 直。但將箇趙州因甚道箇無字頓在方寸中。莫問它
0741a20: 一念生與不生。道理直而不直。立定丁字頭。取
0741a21: 一生真實身心。立決定志。但恁麼參取。或疑不去時
0741a22: 參不上時把不定時靠不穩時。都不要別起第二念。
0741a23: 於做不得處做取。行不得處行取。但一箇真實痛為
0741a24: 生死大事底正念不變不異。說甚三十年二十年。壁
0741b01: 立萬仞盡形畢命參去。參到情妄消知解泯。不知不
0741b02: 覺豁爾開悟。如醉醒夢覺。出身白汗。便見老維摩謂
0741b03: 直心為道場。離諸委曲故。上而諸佛下而眾生。大而
0741b04: 空小而微塵。更無有一點不直之理。謂養直之號
0741b05: 須恁麼一回。直不待養即自直矣。如不神悟。任你千
0741b06: 般聞見祇益其曲耳。宜勉之。
0741b07: 示偉禪人
0741b08: 不思善不思惡。正恁麼時。那箇是你本來面目。只箇
0741b09: 說話無你解處。無你會處。無你一切用心處。惟有信
0741b10: 得及。切切以死生大事為己已重任。不憚三十年二十
0741b11: 年。踏實地孜孜地向三根椽下的的地參取。政於
0741b12: 參時都無方便。亦無程限。但有昏沈散亂現前。亦不
0741b13: 要顧它。參得也如此參。參不得也如此參。久遠不退
0741b14: 轉。一旦情識泯伎倆都盡。不覺不知忽然開悟。便是
0741b15: 你心空及第底時節。惟有為生死大事切於正念者
0741b16: 能行之。你鄉裏人教人參禪。只要令人向意根下卜
0741b17: 度。以心識領略相似語言為解會。決定不了生死。偉
0741b18: 禪人當信予言。決不相賺。
0741b19: 示恩禪人因受戒
0741b20: 不殺生。殺生則斷慈悲種。不偷盜。偷盜則斷喜捨種。
0741b21: 不婬欲。婬欲則斷解脫種。不妄語。妄語則斷真實種。
0741b22: 不飲酒。飲酒則斷智慧種。不嗔。嗔則斷忍辱種。
0741b23: 不退菩提心。退失菩提則斷滅佛種。如上七戒。或缺
0741b24: 漏破犯。斷此七種清淨出世間種子。或保護圓滿。則
0741c01: 超越三界。現優曇花。續佛壽命。
0741c02: 示無我敬禪人
0741c03: 圓湛寂之道。如大火聚之不可輕觸。如太阿鋒之
0741c04: 不容湊泊。苟非全身領荷覿體混融。更無你著一點
0741c05: 伎倆而可涉入。睦州所以云現成公案。又古德謂直
0741c06: 下無事早是相埋沒了也。如大火聚寧容將心湊泊。
0741c07: 父母未生前那箇是我本來面目。猛提起便恁麼參
0741c08: 取。政當參時。更若別起一毫心念要如何若何。則展
0741c09: 轉沒交涉矣。敬禪人出紙求警語。乃直筆以告之。
0741c10: 無我
0741c11: 觀四大不見有我。則致敬之誠具足無欠矣。乃至觀
0741c12: 一切法俱不見有我。則不待別有所敬而敬之。一言
0741c13: 圓滿矣。敬禪人宜勉之。
0741c14: 示南徐松禪人
0741c15: 松直棘曲。白烏玄。擬議不薦。十萬八千。僧問趙州
0741c16: 萬法歸一一歸何處。州云我在青州做一領布衫重
0741c17: 七斤。覿體更無藏覆處。當機曾不滯言詮。者裏許你
0741c18: 聰明不得。學解不得。湊泊不得。摶量不得。直須是自
0741c19: 家三寸命根子率地折地斷絕知解忘能所。自然
0741c20: 步步超越拍拍是令。苟或未到此真實純熟正當田
0741c21: 地。未免十二時中八識田內常有二人作主。有一人
0741c22: 思念生死無常要了辨道業者。又一人放世間順逆
0741c23: 愛憎境界不過。直欲要做到了處。此二人存乎自心。
0741c24: 但見工夫今日也做不上。明日也做不上。今年也費
0742a01: 力。明年也費力。以其費力又做不上。漸漸退屈矣。江
0742a02: 湖中做工夫不上而生退屈者比比皆是。所以先師
0742a03: 常教學道人不起第二念。久久自然相應。且喚甚麼
0742a04: 作第二念。但是你向白日青天大開兩眼。稍於公案
0742a05: 上靠不牢把不住。轉轉移念上世間身心情識等境
0742a06: 上瞥生一念如芥子許。即此宜便是第二念也。只箇
0742a07: 芥子許第二念。直下便與百千萬億無窮生死之所
0742a08: 交接。豈易事耶。今日學道正要單單為自家有一種
0742a09: 無常生死。恨不能一口氣透出。又焉肯延歲月度
0742a10: 光陰。取性徇情坐待淪溺者耶。德山又謂。毫釐繫念。
0742a11: 三途業因。瞥爾情生。萬劫羈。斯言皆盡之矣。南徐
0742a12: 松公出紙求語。故寫此以答之。然為說偈。
0742a13: 一歸何處話頭通。佛祖齊教立下風。門戶孰云將欲
0742a14: 墮。須知拄有長松。
0742a15: 示會庵嘉禪人
0742a16: 死生大事不是說了便休。不是會了便休。說得底會
0742a17: 得底總是無始時來輪迴業識。急須吐。但單單提
0742a18: 起箇所參話頭。取一生真實身心。向三根椽下坐。
0742a19: 如大死人相似。中絕氣息忘見聞泯知解。惟有一
0742a20: 箇所參話立定頭。只與麼參去。縱使一生不悟。其
0742a21: 所參之正念不變不易。來世出頭來管取一聞千悟。
0742a22: 此是決定底事。古所謂但辨肯心決不相賺。會庵嘉
0742a23: 禪人求語警。乃爾示之。
0742a24: 示無隱晦禪人住南禪禪寺。法嗣于師
0742b01: 法法不隱藏。古今常獨露。你擬將眼看著。早已巳隱藏
0742b02: 了也。此事須是悟始得。你若不曾真正悟明。說隱藏
0742b03: 也不得。說不隱藏也不得。你若果然的確有箇悟由。
0742b04: 謂隱而不隱也得。謂不隱而隱也得。謂隱則不為潛
0742b05: 匿所拘。謂不隱則不為顯露所礙。是謂與奪自在左
0742b06: 右逢原者也。如或未曾親到此箇田地。切不得
0742b07: 草草向意識情妄上垛跟。但單單提起箇所參底無
0742b08: 義味話橫在目前。都不要別起第二念。常使胸中冷
0742b09: 如雪。兀若朽株。廓如太。堅如金石。盡形畢世不
0742b10: 改變不放逸不外求不間斷。乃至不隔一念做向前
0742b11: 去。但久久把得定。管取向不知不覺處豁爾洞明。是
0742b12: 謂心空及第。與麼倜儻一回。方不孤出家行之志
0742b13: 願耳。今之學人多是不肯如此靠實做死工夫。只要
0742b14: 掠妄說禪道。毀壞正因。作外道種族。甚非法門所
0742b15: 望於此也。晦禪人號無隱。且道隱時隱箇甚麼。不隱
0742b16: 時又不隱箇甚麼。或命根未即親斷。切忌妄通消息。
0742b17: 又
0742b18: 盡十方世界直下要隱也不得。要晦也不得。要認著
0742b19: 也不得。乃至要之而不顧也不得。一切用心皆不
0742b20: 得。直須是覿體悟明全身透入。不滯方便不依作用
0742b21: 不存修證不住功勛。乃至不依倚一物。如水入水似
0742b22: 空合空。然後即其所入所合之亦無地可寄。是謂
0742b23: 一相三昧無功用法門。如今往往人說著箇無功用
0742b24: 便擬操心領荷。說箇無功用如將心領荷。則又住功
0742c01: 用了也。直下用一點心不得。惟有一箇無義味話頭。
0742c02: 只要你信得及靠得穩把得住。一切處不起第二念。
0742c03: 單單地只與麼參取。但參不透。但不要別起第二念
0742c04: 求方便資助。總沒交涉。只要信得及。只恁麼參取。
0742c05: 久之自然不知不覺以之悟入。既悟矣喚晦作明亦
0742c06: 得。喚隱作顯亦得。一切施為俱無過咎。晦禪人出此
0742c07: 長紙求警。乃直書此長語以遺之。但辨肯心。決不
0742c08: 相賺。
0742c09: 示足菴麟上人住京師萬壽
0742c10: 麟上人從前參釋迦彌勒是它奴且道它是阿誰。今
0742c11: 時人參此話。多要墮落知解。妄認識情。顛倒分別。引
0742c12: 起邪見。失佛知見。此去但只去參箇趙州因甚道箇
0742c13: 無字。十二時中猛提起一切處只如參。久之自然正
0742c14: 悟。斷不相賺。記取記取。
0742c15: 又
0742c16: 但除一箇所參底話頭外更有心念。不問是佛念
0742c17: 法念乃至善惡諸緣。皆是第二念。此第二念久久不
0742c18: 起。惟於所參話上一坐坐斷。久之和箇所參話同時
0742c19: 超越。便見盡十方世界皆是解脫游戲之場也。宜知
0742c20: 之。老幻住明本書。
0742c21: 又
0742c22: 你說許多話。都是古人一期方便。都無實義。宗門下
0742c23: 只貴悟在機先。你若不悟。任你百千相似語言總成
0742c24: 剩語。皆成知解。總與己已躬下大事都無交涉。佛法如
0743a01: 大火聚。你擬近之遭其燒。古人不得已巳設箇話頭。控
0743a02: 你箇入處。有甚商量分。如今交你參趙州因甚道箇
0743a03: 無字。直下不能猛奮身心。截斷一切思惟之妄念。單
0743a04: 單提起直欲便去討箇倒斷。雖如是也非真正道流。
0743a05: 更擬又向它古人方便蹊徑上垛跟。驢年轉不相應。
0743a06: 你今日萬餘里來。我斷不相賺。都不要問如之若何。
0743a07: 但向日用猛提起所參話。一氣做向前。如是三二十
0743a08: 年自然有箇悟處。那時將古人看時方才相應。至
0743a09: 祝至祝。
0743a10: 示逸禪人
0743a11: 古今天下所傳佛法。安有教內教外之分。古佛出現
0743a12: 不奈眾生迷失自性妄逐輪迴。於無言象中演出一
0743a13: 大藏教。更無一字不與人破除生死令自悟本性。嗟。
0743a14: 一等學者不本聖人之本意。各專其所學所解。自謂
0743a15: 會佛法。肆口而說。殊不知不曾悟自本性。其說益多
0743a17: 佛脫去知解。今之禪林諸師又泛引臨濟三玄．洞山
0743a18: 五位。重入其知解之門。所以又隔。去此知解只把箇
0743a19: 無義味話。教你立決定信心。盡其形命參取。你又信
0743a20: 不及。又要老僧指示教內教外之說引起知解。你用
0743a21: 心若如此顛倒。驢年也未會悟在。逸禪人。此去或不
0743a22: 立定頭如枯木死參去。再要知解。決不請相
0743a23: 見。至祝至祝。老幻某書。
0743a24: 示玉溪鑒講主
0743b01: 佛法是自心。此心一大藏教詮註不破。三世諸佛指
0743b02: 點不出。千七百祖仰望不見。盡大地人追趕不及。從
0743b03: 古至今任有百千玄解。皆是向此心背後叉手。由是
0743b04: 曹溪謂。說箇直指早是迂曲了也。此說之下。如馬前
0743b05: 相撲。擬眨眼來性命已巳在它人手裏。安許停機佇思
0743b06: 而後領略耶。或未能向未屙已巳前和身拶入。切不可
0743b07: 草草向聲前句後取次承當。不妨發起一片真
0743b08: 實決定信心。向己已躬下守箇無義味話。奮平生猛利
0743b09: 身心。孜孜兀兀拍盲做向前去。也不問三十年二十
0743b10: 年。但有一日光陰做取一日。久遠信心堅立志密。不
0743b11: 知不覺忽爾開悟。方知此道不從人得。如啞噁子得夢。
0743b12: 從上若教若禪多少沒意智者。總向這裏瞥脫。政當
0743b13: 做時。苟存一念外緣。一念取舍。一念愛憎。一念子任
0743b14: 差別情妄隨物流轉。更存一念記持學解等情識。不
0743b15: 能應念勦絕。欲望它鑒破光亡。無異步求前。決無
0743b16: 有相應之時也。玉溪講主鑒公需以警。乃扶病直
0743b17: 筆以告之。
0743b18: 示勤江魏公信士
0743b19: 古教謂。惟一堅密身。一切塵中現。其所現之身。非心
0743b20: 悟神廓親具正眼者。自餘皆知之。非見也。勤江信士
0743b21: 魏公日誦法華。篤信斯道。以書來山中。予因有筆
0743b22: 戒。不克親染。茲梅來。俾別書親筆以授之。然堅密
0743b23: 之旨。縱使千佛出來。談之於口書之於手。總不密也。
0743b24: 古人謂。密在爾邊。但能於一切時中單提箇四大分
0743c01: 散時向何處安身立命話。於語默動靜之頃久遠純
0743c02: 熟。忽爾開悟。則所謂堅密之旨如十日並照。更不待
0743c03: 第二人開口也。勉之勉之。某書。
0743c04: 示西庭禪人
0743c05: 僧問趙州。如何是祖師西來意。州云庭前樹子。往
0743c06: 往不識趙州本意。乃註解云。即色明心。附物顯理。信
0743c07: 手拈。信口道。皆可答之。當時但說下水流長也得。
0743c08: 陌上桃花紅亦得。祖師西來意若如此註解得去。其
0743c09: 頗負聰明者皆可將文字語言一狀領過。祖師意只
0743c10: 成言語流通。欲了死生無常。不翅抱薪救火耳。祖師
0743c11: 意須是悟始得。或不曾真正向跟下真實悟去。一
0743c12: 任你將聰明之姿併一千七百則葛藤一串穿過。說
0743c13: 得盛水不漏。正眼看來何異癡狂外邊走。從上佛祖
0743c14: 眼不耐見眾生為迷妄自蔽。不得已巳吐一言半句。如
0743c15: 吹毛利劍。如熱火輪。劈面揮。直欲斷人命獨脫
0743c16: 根塵。乾乾淨淨做箇洒落道人。安肯教人向他語言
0743c17: 上咂噉。返增迷妄自投結縛於死生之場。不惟孤負
0743c18: 古人而亦埋沒自己已。豈細事哉。真正參學之士。盡一
0743c19: 生向工夫邊著到。或不開悟便取來生後世。決定
0743c20: 要討箇倒斷。安肯茅纏紙裹口出耳入而已巳哉。父母
0743c21: 未生前那箇是我本來面目。有志要決了大事者。切
0743c22: 不得向意根下卜度。又不得將相似語言配合。但
0743c23: 取一生踏實地壁立萬仞參取。但心無異緣意絕
0743c24: 妄。久遠不退不愁不會祖師西來意也。西庭上
0744a01: 人宜勉之又勉之。慎勿自負聰明墮落意地。佛亦不
0744a02: 能救矣。老幻某書。
0744a03: 防情復性
0744a04: 性起為情。情生為業。業感為物。夫萬物由情業之所
0744a05: 鐘。當處出生隨處滅盡。榮枯禍福等一夢幻。此吾佛
0744a06: 之教。之所以示。群生雖一本乎性。而有世閒出世之
0744a07: 殊。世間之學。防情之謂也。出世之學。復性之謂也。防
0744a08: 情。有為也。復性。無為也。二說不可相濫。蘇公子由注
0744a09: 老子序。以六祖不思善不思惡之說配中庸喜怒哀
0744a10: 樂未發之謂中之意。一也。又謂中也者即佛氏之言
0744a11: 性也。和也者即佛氏之六度萬行也。致中和天地位
0744a12: 焉萬物育焉。非佛法何以當之。此說頗類妙喜以三
0744a13: 身答子韶之甥所問天命之謂性率性之謂道脩道
0744a14: 之謂教之說。蓋一時善權方便。破彼情執而已巳。豈三
0744a15: 身之理止於是哉。竊聞儒之所謂中庸者。必使人之
0744a16: 情合乎至中。則經常之道可傳之無窮也。豈特人心
0744a17: 為然。至若天地萬物一稟中庸而生化。微中庸則至
0744a18: 眇之物亦不能自育也。內而治身。外而治國。謂中庸
0744a19: 者不可斯須忽忘之也。使中庸之不在。則天地萬物
0744a20: 尋而變滅。且人焉得而獨存乎。蓋中庸乃建立生化
0744a21: 之樞機。故聖賢舉而明之。為教化之本也。中庸施之
0744a22: 於親則謂孝。達之於君則謂忠。及之於物則謂仁。布
0744a23: 之於人則謂教。以至傳之於世則謂道也。是道即指
0744a24: 中庸之體而言之。含容於喜怒哀樂未發之初。發而
0744b01: 皆中節之謂和。言中節者乃中中庸之節也。惟過與
0744b02: 不及則不中節矣。既中中庸之節。則知萬物不期育
0744b03: 而育。天地不期位而位。故情業無盡則生死何有已巳
0744b04: 也。世間之說極於此矣。吾佛祖治出世之說。乃異乎
0744b05: 其所聞。何則。如六祖謂不思善不思惡之際孰為本
0744b06: 來面目。乃復性之大旨也。子思謂喜怒哀樂未發之
0744b07: 謂中。發而皆中節之謂和之說。乃防情之極論也。然
0744b08: 致中和位天地育萬物蓋情業所感。非性理之有是
0744b09: 事也。惟子由未不知。而曲引此說者何也。子思言
0744b10: 天命之謂性。指中庸之體也。率性之謂道。指中庸之
0744b11: 用也。脩道之謂教。欲人依體用而契中庸也。道也者
0744b12: 不可須臾離。可離非道者。必使其舉念動心無斯須
0744b13: 不在中庸之域。防情之論極於此矣。彼清淨法身即
0744b14: 聖凡同稟之性元也。圓滿報身即法身所具之神通
0744b15: 光明也。千百億化身即法身遍在一切處也。然法身
0744b16: 如日輪也。報身如日之光也。化身乃由光而普。性無
0744b17: 知也。性無為也。謂復性之說理窮於是。似未易與率
0744b18: 性脩道者同日而語也。妙喜以復性之學會防情之
0744b19: 教。子由以防情之教會復性之學。一儒一釋各秉善
0744b20: 權而融會之。使二家之說不相悖。或不之辯。則至理
0744b21: 不勝其悖矣。或者以余說為然。
0744b22: 
0744b23: 天目中和尚普應國師法語畢
0744b24: 
0744c01: 
0744c02: 
0744c03: No. 1402-A
0744c04:  天目中和尚懷淨土詩一百八首
0744c05: 
0744c07: 撇。無邊生死自留。
0744c08: 四大聚成玄兔角。六根摶住白龜毛。漚華影裏筋
0744c09: 斗。出沒閻浮是幾遭。
0744c11: 子。誰向總前惜寸陰。
0744c12: 目橫生空裏華。妄將三界認為家。大千常寂光明
0744c13: 土。不隔纖塵總是遮。
0744c14: 愛繩牽入苦娑婆。哭到黃泉淚轉多。孰謂別離窮劫
0744c15: 恨。通身渾是古彌陀。
0744c16: 迷時無悟悟無迷。究竟迷時即悟時。迷悟兩頭都拽
0744c17: 脫。鑊湯元是藕花池。
0744c19: 目。不須重紫金容。
0744c21: 泰。又是重栽眼上眉。
0744c22: 濁水盡清珠有力。亂心不動佛無機。眼前盡是家鄉
0744c23: 路。不用逢人指歸。
0744c24: 萬劫死生如重病。一聲佛號是良醫。到頭藥病俱忘
0745a01: 。不用重宣母憶兒。
0745a02: 成住壞空真淨土。見聞知覺古彌陀。但於當處忘生
0745a03: 滅。父子相牽出愛河。
0745a04: 一鑪古篆一枝蓮。目挂寒空萬慮捐。清泰故家便歸
0745a05: 得。誰分東土與西天。
0745a06: 禪外不曾談淨土。須知淨土外無禪。兩重公案都拈
0745a07: 。熊耳開五葉蓮。
0745a08: 大梵宅中無一法。於無法處有千差。回觀自性離分
0745a09: 別。念念純開白藕花。
0745a11: 枕。地香風綻白蓮。
0745a12: 藕池無日不花開。四色光明映寶臺。金臂遙伸垂念
0745a13: 切。眾生何事不思來。
0745a14: 血池乾處藕池清。樹枯時寶樹榮。若樂本來無住
0745a15: 相。於無住處自圓成。
0745a16: 樂土本無三惡道。禽聲渾是佛宣流。當機未盡眾生
0745a17: 界。啼斷春風卒未休。
0745a18: 鸚鵡頻伽遶樹鳴。好音和雅正堪聽。殷勤不斷緣何
0745a19: 事。曲為勞生昧己已靈。
0745a20: 自家一箇古彌陀。聲色頭邊蹉過多。狹路相逢如不
0745a21: 薦。未知何劫離娑婆。
0745a23: 看。火坑都是白蓮華。
0745a24: 十萬餘程不隔塵。休將迷悟自親。剎那念盡恒沙
0745b01: 佛。共是蓮華國裏人。
0745b02: 佛與眾生夙有緣。眾生與佛性無偏。奈何甘受娑婆
0745b04: 念根是一串輪珠。痛歸鞭作遠圖。念到念空和念
0745b05: 脫。不知身住白芙蕖。
0745b06: 人間天上與泥犁。勞我昇沉是幾時。白藕有根如不
0745b07: 種。塵沙生死有縻。
0745b08: 七重行樹影交加。晝夜開敷白藕華。佛手自來遮不
0745b09: 得。眾生何事無涯。
0745b10: 白玉毫吞紅菡萏。紫金聚碧璃。本來自性常如
0745b11: 此。既稟同靈合共知。
0745b12: 黃金丈六老爺身。白藕常敷劫外春。等視眾生如赤
0745b13: 子。以何緣故不相親。
0745b14: 六時不斷雨天華。風味新奇孰有加。清旦滿盛衣
0745b15: 裏。歸來重獻佛袈裟。
0745b16: 燭破群幽天日輪。光明中現紫金人。妙存心觀忘諸
0745b17: 見。覿體何曾間一塵。
0745b18: 最初注想存涓滴。念力增深至禹門。觀盡百千香水
0745b19: 海。不須輕放一毫吞。
0745b20: 獨坐幽齋萬慮逃。一團山月上松梢。不將迷悟遮心
0745b21: 眼。盡是眉間白玉毫。
0745b22: 八功德水金沙。百寶樓臺散曉霞。更有一般奇特
0745b23: 事。開敷紅藕大如車。
0745b24: 自性彌陀不用參。五千餘卷是司南。不於當處求真
0745c01: 脫。擬逐文言落二三。
0745c02: 世界何緣稱極樂。只因眾苦不相侵。道人若要尋歸
0745c03: 路。但向塵中自了心。
0745c04: 自心無住云何了。繫念慈尊六字名。和念等閑都打
0745c05: 脫。西天此土不爭多。
0745c06: 自家一箇彌陀佛。論劫何曾著眼看。今日便隨聲色
0745c07: 轉。這回欲要見還難。
0745c09: 土。佛法何曾不現前。
0745c10: 示入泥洹記仲春。風前歌舞恨波旬。誰知自性黃金
0745c11: 佛。常共千華轉法輪。
0745c12: 寒食荒郊盡哭天。有誰遙念老金僊。劫初埋向蓮華
0745c13: 土。不要人來化紙錢。
0745c14: 初夏清和四月時。九龍噴水沐嬰兒。樂化主無生
0745c15: 滅。只把黃金鑄面皮。
0745c17: 磬。六門風藕花香。
0745c19: 處。陣陣吹來白藕風。
0745c21: 鼓。便歸鞭已巳較遲。
0745c22: 登樓共賞中秋月。回首誰思父母。不問多生逃與
0745c23: 逝。至今垂念未相忘。
0745c24: 誰知九日東篱菊。便是西方四色華。一箇髑髏乾得
0746a01: 盡。百千聞見自無差。
0746a02: 人間十月盡開爐。深撥寒問有無。金色願王元是
0746a03: 火。能燒千劫愛河枯。
0746a04: 群陰剝盡一陽來。五葉心花當處開。界枝條無著
0746a05: 處。香風吹上玉樓臺。
0746a06: 盡時窮事可憐。東村王老夜燒錢。即心自性彌陀
0746a07: 佛。滿面塵埃又一年。
0746a09: 繼。放去拈來總一般。
0746a10: 念佛直須圖作佛。不圖作佛念何為。但當抱識含靈
0746a11: 者。白藕均同有一枝。
0746a12: 念佛須期念到頭。頭頭和念一齊。薩婆若海風濤
0746a13: 靜。穩汎樂紅藕舟。
0746a14: 四蛇同篋險復險。二鼠侵藤危更危。不把蓮華栽淨
0746a15: 域。未知何劫是休時。
0746a16: 人間五欲事無涯。利名疆割不開。若把名利心念
0746a17: 佛。何須辛苦待當來。
0746a18: 自性彌陀絕證修。只消扣己已便相投。瞥於當念存能
0746a19: 所。又被空花翳兩眸。
0746a20: 深思地獄發菩提。父母家鄉勿再迷。痛歸鞭宜蚤
0746a22: 要結蓮華會上緣。是非人我盡傾捐。無時不作難遭
0746a23: 想。歡喜同登解脫船。
0746a24: 為存愛見起貪嗔。埋沒黃金丈六身。今日幸然歸淨
0746b01: 社。不應仍舊惹風塵。
0746b02: 藕絲縛住金烏足。業火燒開車軸花。更有一般難信
0746b03: 法。尖踢出佛如麻。
0746b04: 要將穢土三千界。盡種西方九品蓮。仔細思量無別
0746b05: 術。只消一箇念心堅。
0746b06: 七重密覆真珠網。三級平鋪瑪瑙。安養導師悲願
0746b07: 切。遙伸金臂接人來。
0746b08: 寄語娑婆世上人。要尋歸路莫因循。銀山壁如挨
0746b09: 透。千葉蓮花別是春。
0746b10: 長鯨一吸四溟乾。自性彌陀眼界寬。眉裏玉毫遮不
0746b11: 得。珊瑚枝上月團團。
0746b12: 六時扣問黃金父。赤子飄零幾日歸。話到輪迴無盡
0746b13: 處。相看不覺淚沾衣。
0746b14: 朝參暮禮效精勤。金沼蓮胎入夢頻。粉骨碎身千萬
0746b15: 劫。未應容易報慈親。
0746b16: 纔要歸家即到家。何須特地起咨嗟。門前大路如弦
0746b17: 直。擬涉思惟便是差。
0746b18: 一蘿月照松龕。門外無人宿草菴。萬億紫金身化
0746b19: 主。不離當念是仝參。
0746b21: 佛。異念紛馳總是魔。
0746b22: 勢至曾參日月光。教令存想念西方。自從親證三摩
0746b23: 地。不離慈尊左右傍。
0746b24: 泥牛耕破蓮花土。馬蹈功德山。自性彌陀渾不
0746c01: 覺。猶將心鏡照慈顏。
0746c02: 道人別有惟心土。不屬東西南北方。眨得眼來千里
0746c03: 隔。難將彼岸當慈航。
0746c06: 兄呼弟應念彌陀。要與渾家出愛河。辨得此心常與
0746c07: 麼。直教佛不奈伊何。
0746c08: 跳出娑婆即是家。不須特地蓮華。娑婆不異蓮華
0746c09: 土。自是從前見處差。
0746c10: 昔有士夫吳子才。扣棺日日喚歸來。雖然跡未離三
0746c11: 界。已巳送神栖白藕胎。
0746c12: 蓮華國土無金。聞見堆中有鐵圍。透得目前聲與
0746c13: 色。百千賢聖合同歸。
0746c14: 活計惟一隻船。流行坎止只隨緣。古帆幾度張明
0746c15: 月。滿目純開佛海蓮。
0746c16: 船居念佛佛隨船。常寂光搖水底天。兩岸中流如不
0746c17: 觸。枝枝紅藕發心田。
0746c18: 破曉移船直過東。滿帆披拂藕花風。一尊自性彌陀
0746c19: 佛。出現扶桑照眼紅。
0746c20: 船上西來憶故鄉。四花池上晚風。飄零不奈歸心
0746c21: 切。一片輕帆掛夕陽。
0746c22: 任運移船過水南。不須向外同參。自家屋裡彌陀
0746c23: 佛。念念開敷優曇。
0747a01: 土。不覺渾身在藕航。
0747a04: 若不行舡便住家。從教門外拽三車。笑看火宅深深
0747a05: 處。陸地純開水面花。
0747a06: 現成公案純商量。曉磬頻敲蠟炬長。晝夜六時聲不
0747a07: 斷。滿門風白蓮香。
0747a08: 心中有佛將心念。念到心空佛亦忘。撒手歸來重撿
0747a10: 念心如影每隨形。靜閒忙不暫停。打破形軀和影
0747a11: 滅。西天此路絕途程。
0747a12: 清旦黃昏禮懺摩。低頭泣告老彌陀。輪迴六趣知多
0747a13: 少。誓欲今番出網羅。
0747a14: 扶出頂中紅肉髻。拂空眉裏白毫光。阿彌陀佛和聲
0747a15: 吐。曠劫輪迴一念忘。
0747a17: 步。等閒踢倒涅槃門。
0747a18: 六個兒拽轉車。雨餘泥滑路猶賒。阿彌陀佛悲心
0747a19: 切。痛歸鞭欲到家。
0747a20: 念彌陀佛苦無難。入聖超凡一指彈。除彌陀存正
0747a21: 念。萬般聞見不相干。
0747a22: 是非莫辨事休尋。更遇繁難莫怛心。常與願王眉
0747a23: 結。百千魔惱不能侵。
0747a24: 彌陀西住祖西來。念佛參禪共體裁。積劫疑團如打
0747b01: 破。心花同是一般開。
0747b02: 講座平分性相宗。相成相破不相同。朅來講到花池
0747b03: 上。菡萏何曾兩樣紅。
0747b04: 佛教白衣持五戒。律云五戒未全修。那知六字真經
0747b05: 裏。八萬威儀一句收。
0747b08: 動地驚天勤念佛。搥門打戶勸修行。問渠因甚麼如
0747b09: 此。只怕眾生入火坑。
0747b10: 便就今朝成佛去。樂化主已巳嫌遲。那堪更欲之乎
0747b12: 念佛不曾妨日用。人於日用自相妨。百年幻影誰能
0747b13: 保。莫負西天老願王。
0747b14: 富貴之人宜念佛。黃金滿庫盈倉。世間受用無虧
0747b15: 缺。只欠臨終見願王。
0747b16: 貧乏之人念佛時。且無家事涉思惟。赤條條地空雙
0747b17: 手。直上蓮臺占一枝。
0747b20: 盡道少年難念佛。我云年少正相當。看他八歲龍王
0747b21: 女。掌上神珠放寶光。
0747b23: 念。未知何以敵無常。
0747b24: 一等師家每勸人。自心三昧不精勤。身居淨白蓮華
0747c01: 土。空把彌陀播口唇。
0747c02: 一般平等惟心土。貴賤賢愚沒兩途。漆桶要教連底
0747c03: 脫。大家齊用著工夫。
0747c04: 機動籟鳴惟自然。不談淨土不談禪。若於句外同相
0747c05: 委。百八摩尼一串穿。
0747c06: 
0747c07: 中和尚懷淨土詩一百八首
0747c08: 
0747c09: 右懷淨土詩者。中和上之所作也。詩凡一百八首。
0747c10: 取素珠之一周也。予為書其全稿矣。茲特采釆其要
0747c11: 者再為書之。憫群生之迷塗。道佛境之極樂。及其成
0747c12: 功一也。
0747c13: 大德五年春三月戊申　弟子趙孟頫書
0747c14: 已巳上數語。子昂親書石刻法帖之語也。
0747c15: 佛法金湯編十六云。孟頫。字宇子昂。興人云云。懷淨
0747c16: 土詩亦具載之。可見初書全編百八首。後撰其
0747c17: 要五十八首書之。
0747c18: 
0747c19: 
0747c20: No. 1402-B
0747c22: 
0747c23: 自香自色自生神。察變知機始悟真。梁宋以前渾未
0747c24: 識。羲黃而上有斯人。兩三得奇偶象。南北枝分混
0747c25: 沌塵。勘破本根玄妙處。一團清氣一團春。
0747c27: 月。半聯悽斷獨吟人。歲華搖落孤根在。江驛荒往
0748a01: 事塵。碎嚼幽香清可些。玉妃無復更臨春。
0748a02: 分得孤吟為寫神。花光何必更傳真。細看古道臨風
0748a03: 樹。疑是西廂待月人。半醉半醒外玉。欲無欲有雪
0748a04: 中塵。綠衣起舞羅浮曉。知又凡間幾度春。
0748a05: 說到幽芳倍爽神。更親見去年真。乾坤一夜開吟
0748a06: 國。風雪半山來故人。清籟無聲含道氣。凌波有步起
0748a07: 香塵。知心妙在琴心外。三疊盈盈十指春。
0748a08: 環珮飄飄見谷神。幾生修得到清真。玉皇按裡三千
0748a09: 載。青帝宮中第一人。管有心催造化。楚騷無語問
0748a10: 音塵。從今不慣閻浮熱。冷淡相看萬斛春。
0748a11: 粲粲飛瓊妙入神。風前應欲問真真。晚來東閣詩成
0748a12: 趣。寒沁孤山喚人。酷愛陰何行素志。生憎徐庾墮
0748a13: 嬌塵。碧對影禁清瘦。香落枯梢水亦春。
0748a14: 羞學時粧媚洛神。半溪澄碧自凝真。青開柳眼好窺
0748a15: 客。黃撚蜂須冷人。沈水醒回鴛井夢。屏山隔斷馬
0748a16: 塵。錦窠行樂相思地。幾點微酸薦晚春。
0748a17: 潛心物理自通神。參透走天面目真。萬古不磨枝上
0748a18: 易。一華自識畫前人。陽明氣象夜亭午。靜極暉曉
0748a19: 閣塵。三十六宮生意在。拓開宇宙未成春。
0748a20: 玉簫吹處暗驚神。向暖瑤臺逸真。泉石幾年雲冷
0748a21: 。關山萬里月愁人。香凝深雪調風味。影落寒枕
0748a22: 隙塵。檀板金久岑寂。微吟不減昔時春。
0748a23: 忽向林間見玉神。或疑真處又非真。九天靈魄有生
0748a24: 意。一殿新粧出內人。斜照紗斜照水。半隨風信半
0748b01: 隨塵。詩翁不詠前身瘦。寫入溪藤萬種春。
0748b02: 生香不斷黯迷神。誰倩精神盎所真。漢水弄珠寒照
0748b03: 影。松風飄袂夜驚人。可能讓雪三分白。敢掠遊空一
0748b04: 點塵。浩氣騰騰天以上。肯隨花月妖春。
0748b05: 巖谷幽栖獨煉神。山靈有意共成真。半枝殘雪定中
0748b06: 衲。一片野雲方外人。作如是觀清淨種。照無色界幾
0748b07: 千塵。天機尚欲含消息。未遣野猿啼破春。
0748b08: 冉冉天風氣逼神。吟邊清思通真。小相對初疑
0748b09: 雪。明月一來如有人。應物現形須變識。即空是色總
0748b10: 歸塵。憑誰問得枝頭意。太極圖中字字春。
0748b11: 目送空山遠駐神。似曾相識倍情真。半素被鋪寒
0748b12: 玉。一幅生綃畫美人。爽氣姿欺國色。悵隨哀曲黯
0748b13: 京塵。三郎正愛霓裳舞。珍重椒房自惜春。
0748b14: 花前月下黯凝神。一西來訪子真。蒼暗憐姑射
0748b15: 面。素衣夜怯廣寒人。大千世界迷香霧。十二樓臺鎖
0748b16: 玉麈塵。箇裏玄關休為問。如何藏得許多春。
0748b17: 精彩照水神。清孤映出本然真。瓊田萬頃無情
0748b18: 夜。笛一聲何處人。呵凍成吟寒到骨。迎風索瘦
0748b19: 驚塵。繁華晴昊誰招得。又為明年讓小春。
0748b20: 一夜風神約海神。盡將天巧賦瓊真。霞深處藏孤
0748b21: 跡。水月光中見似人。鼎實收香清曉夢。梢描影冷
0748b22: 飛塵。放翁憶共芳華宴。百榼淋漓滿屋春。
0748b23: 玉為骨水為神。探得前村意思真。種在范先誰治
0748b24: 講。愛從逋後正愁人。禹梁深龍囊。蜀膝吟餘
0748c01: 塵。猶記石屏曾止渴。獻分碎一壺春。
0748c02: 白雲堆裏曉飛神。道骨修然一太真。古岸埋香多是
0748c03: 雪。寒巖欹影四無人。因風寄遠愁應老。坐雨辭恨
0748c04: 未塵。賸欲巡詹賦歸隱。共君心事答閑春。
0748c05: 雪天添得好精神。似向瓊寒訢玉真。一點芳心憑驛
0748c06: 使。半梢清影伴詩人。消沈今古醉中趣。葬盡風流瘦
0748c07: 外塵。君若有情終有待。肯教空老故園春。
0748c08: 斷橋斜處挹花神。認得花神體態真。肯向黃昏求對
0748c09: 月。未應太白敢嬌人。霜冷面磨堅操。石剛厭
0748c10: 軟塵。斗轉參橫情耿耿。不禁吹動麗譙春。
0748c11: 誰將幽懶癖心神。白石清泉養性真。山暖融三尺
0748c12: 雪。林端香引太初人。椒綻粉迎先。老蜜塗黃厭
0748c13: 後塵。試向靜居閑探索。六陰極處獨回春。
0748c14: 征路愁迷暗動神。穿林入谷自尋真。亭亭有影冷移
0748c15: 玉。默默無言空悵人。夢斷陽臺半雲雨。淚寒青塚幾
0748c16: 砂塵。餘芳消歇繁華起。埜水蒼意自春。
0748c17: 記得瑤池幾出神。浪滔物表映登真。東君著意怜深
0748c18: 雪。午夜吹香動玉人。官路野橋應動興。雪階月地不
0748c19: 生塵。有時空撚青梢憶。愁裏狂呼軟春。
0748c20: 凄庭獨栖神。疑是廬陰立詠真。一雪不知園裏
0748c21: 樹。萬妃渾似月中人。愁思曉夢徘徊意。清隔玄都縹
0748c22: 緲塵。誰道此生羞淡泊。最高寒外有餘春。
0748c23: 不知若箇主天神。放出仙一貌真。舞袖自憐回雪
0748c24: 意。橫簫應記浣紗人。王恭氅還同潔。嚴子羊裘未
0749a01: 必塵。看到夜奇絕處。不須銀燭照青春。
0749a02: 鱗鱗蘚樹暗藏神。幻得幽花意度真。天地中間一清
0749a03: 友。湖山隱處九原人。誰能酌酒歌遺些。我獨詩吊
0749a04: 往塵。若又相逢二三月。兔葵燕麥亦傷春。
0749a05: 眼花落井眩神。雪步迢迢見欲真。淡墨畫圖橫玉
0749a06: 影。黃昏庭院倚欄人。唾茸猶認間跡。啼粉空餘鏡
0749a07: 面塵。消得黃金鑄成屋。年年雪裏貯芳春。
0749a08: 曾約菩提一樹神。浣花深處共參真。雪深林下維摩
0749a09: 室。石冷巖前面壁人。七返九還觀色相。三空四諦悟
0749a10: 根塵。頭頭總是華嚴界。野室孤雲自在春。
0749a11: 丹青誰為巧傳神。延壽雖工未即真。日外空歸瑤珮
0749a12: 影。雲邊愁老綠衣人。飢蜂冒雪身遊絮。病眠苔跡
0749a13: 塵。白玉堂前纔一樹。重重門戶不關春。
0749a14: 江空歲晚暗傷神。忽見南國曉樹真。竹外橫斜驚木
0749a15: 客。水邊梳洗人。羞將獺髓明塗臉。忍使龍涎暗
0749a16: 濕塵。冷興已巳從天際去。應須撥雪遠尋春。
0749a17: 風清雪暖氣浮神。踏苔痕未見真。一曲香山半
0749a18: 月。千年華表九霄人。檀心遠覺雲心薄。玉態回看粉
0749a19: 黛塵。可惜柴桑無字。至今遺恨幾經春。
0749a20: 江路行行冷襲神。不知何地覺玄真。豈無明月共千
0749a21: 里。曾對此兄今幾人。終古歲寒堅友好。滿空雪洗
0749a22: 襟塵。我還擲筆修書史。名節輸君獨擅春。
0749a23: 溪光山色曉開神。柱擎天太逼真。清傍小橋低厭
0749a24: 雪。冷凝隻眼半窺人。釵橫亂粘雲影。玉滑酥融
0749b01: 醉塵。何處貴遊張步帳。獨嫌純素不描春。
0749b02: 誰遣東皇太乙神。來從花下會群真。玄裳縞袂雪堂
0749b03: 賦。玉骨姿月殿人。靜覺寒波嬌入溜。動宜香霧細
0749b04: 飄塵。此身老青陽境。爭得兒家一春。
0749b05: 水中仙子鏡中神。夜夜相入夢真。隴鴈哀殘埋玉
0749b06: 地。朔風吹老弄蟾人。寒添上眉凍。愁厭江南幾
0749b07: 屐塵。雪裏不嫌情味苦。一枝占斷九州春。
0749b08: 殘紅色半怡神。始向窮邊露一真。銀杓露中香入
0749b09: 酒。玉嬋娟外影隨人。素襟挽雪情無奈。寒鴈凌空流
0749b10: 不塵。莫道年殘墮行色。過年猶對物華春。
0749b11: 紛紛雪片自精神。況有楊州句入真。傍水似看修禊
0749b12: 事。飛鈿應學墮樓人。三生石上驚前夢。玉山頭出
0749b13: 一塵。空對蔚宗懷陸凱。折來不壽一枝春。
0749b14: 誤將歲月比容神。強自疑猜恐未真。雪裡苔枝迷半
0749b15: 樹。郵傳香信寄何人。子鄉對雪寒驚膽。蔡琰聞笳恨
0749b16: 入塵。應向崑山採瓊藥。鍊成魂魄傲長春。
0749b17: 逋仙一去筆無神。幾向湖憶素真。水影瘦橫青玉
0749b18: 案。月香冷浸白衣人。霜禽偷眼餘寒在。帳孤眠昨
0749b19: 夢塵。我亦清心似。醉吟新句重怜春。
0749b20: 天將清白賦姿神。自有生來只任真。茅舍凄閑故
0749b21: 步。玉堂富貴一陳人。淡斜月籠寒玉。流水行雲恨
0749b22: 遠塵。兀兀窮山慣憔悴。醉眠石枕暗春。
0749b23: 年來領嶠獨遊神。琪樹林中骨相真。曉起白迷外
0749b24: 。夜深寒醒酒邊人。玉環飛燕誰驚幻。西施王嬙總
0749c01: 泣塵。爭似枯荄今古。陽和動處自然春。
0749c02: 水村雲郭慣馳神。閒淡生涯自得真。李氏香中半孤
0749c03: 影。林家外一全人。橫溪我吟心苦。墮砌羞渠醉
0749c04: 眼塵。千種芳菲總凋喪。還因底事獨行春。
0749c05: 愁啼竹錦謾勞神。幾樹參差意自真。雲外遠疑持漢
0749c06: 節。山深近似避秦人。半梢破猶凝。一膝趐空不
0749c07: 塵。多謝化工憐寂寞。夜留月伴嬌春。
0749c08: 瓊林瀟洒一半神。誰道瑤英敢奪真。老眼驚看江上
0749c09: 路。孤身愁憶隴頭人。冷浮岑嶽回新棹。清入沈箐逐
0749c10: 暗塵。瘦不勝衣雲態懶。干月午奈何春。
0749c11: 夜半霓裳悅羽神。寒蟾皓皓露天真。山中便覺有詩
0749c12: 思。江外自來無俗人。百斛量珠丸絢色。幾枝綵傲
0749c13: 芳塵。伊誰錯作梨花夢。喚起閑愁斷送春。
0749c14: 花裡相從問神。何當蛻骨似西真。八千勇士衝冠
0749c15: 氣。百萬顛崖辟谷人。老去但知雲水癖。生來未識綺
0749c16: 羅塵。幾時心緒渾無事。閑江頭醉挽春。
0749c17: 橫影伶斤似有神。半清淺處獨呈真。數枝淡晚唐
0749c18: 句。一種孤高東晉人。上苑青房誰耐雪。廬山玉峽肯
0749c19: 蒙塵。是中天趣那能識。惜被東風漏泄春。
0749c20: 憶得年時夢裡神。分明似識廣平真。寒初透臘前
0749c21: 藥。老氣欲驚天上人。誰御鈆華掩晴晝。肯將縞帶落
0749c22: 囂塵。深冬賸有生生意。粉蝶如知更恨春。
0749c23: 借問司華后土神。向來玉藥幾分真。縞衣香引張帆
0749c24: 駕。白扇寒遮舉轡人。羞淡獨能償素約。偷閑未肯沒
0750a01: 黃塵。狂吟若也知天道。瘦得天公更怯春。
0750a02: 俠骨稜稜氣喚神。庭前剛被月摹真。苔封石猒何年
0750a03: 樹。雪虐風饕孤節人。佳瑞似開鸞羽彩。偷妍不襯馬
0750a04: 蹄塵。粲然玉骨誰同笑。忍道靈妃欲訴春。
0750a05: 霜風吹起半空神。綽約仙裳見道真。照日不消凜雪
0750a06: 。寒欲訪暮山人。羅屏翠幕堪玉。紫陌紅樓敢
0750a07: 杭塵。幾立溪橋愁正遠。暗香清透一腔春。
0750a08: 山深深處冷披神。美含枝識幻真。吟對瘦怜寒夜
0750a09: 影。折看愁殺故鄉人。水雲弄月成三變。玉雪吹試
0750a10: 六塵。堪插桃評鬼智。漆園應是重慚春。
0750a11: 吟損東溪百倍神。謫仙共我寸心真。幾明幾滅月中
0750a12: 魄。三沐三熏玉表人。雪欲肆斯空亂眼。風還簿惡不
0750a13: 粘塵。杏唱嘆息開元宴。應恨故園早占春。
0750a14: 夜來曾與洞天神。飛向仙都對九真。鐵面冷於吹劍
0750a15: 客。石心深似臭蘭人。枝橫月觀瓊瑤珮。片落風臺玉
0750a16: 粉塵。玄無聲唳空。短歌一醉太和春。
0750a17: 花於雪裏獨稱神。點出寒珠顆顆真。先領一陽來故
0750a18: 日。應從九地作歸人。香中別韻開清境。世外高情作
0750a19: 暮塵。回顧武陵溪畔客。幾村水尚迷春。
0750a20: 一物由來具一神。枯槎獨占木中真。影多有意相干
0750a21: 月。香本何情自動人。嶺表凍雲迷遠望。溪南晴雪掩
0750a22: 輕塵。千林喚醒幾黃落。分付伊祁領春。
0750a23: 粉月披風巧照神。龍綃半露玉為真。冷光自照眼前
0750a24: 色。影欲欺雲外人。鳳隻鸞孤情抱獨。麝濕屏暖景
0750b01: 消塵。睡棠只解成妖夢。未識山間一段春。
0750b02: 寒勒花遲欲養神。新陽早把膽窺真。蜂胎蟾魄長生
0750b03: 殿。玉液金膏得道人。變態似同雲出岫。背時不與俗
0750b04: 同塵。洛中紅白誰家女。還憶元微滿座春。
0750b05: 夜吟入靜留神。調護風寒得趣真。一氣不凋三益
0750b06: 友。十年又送幾佳人。紛紛著樹迎雪。漠漠浮雲月
0750b07: 漾塵。乞與徐畫新景。未應傳到筆頭春。
0750b08: 自是蓬壺陸地神。黃雲端襪訪溪真。仙容不老最牽
0750b09: 興。浮子無詩可對人。靜愛龍舒參眼識。愁怜江總落
0750b10: 歌塵。松風亭下留連處。悽慘荒荊忍放春。
0750b11: 凍影誰怜野外神。淡淡自修真。幾苞寒白半凝
0750b12: 。一信清香太惱人。風雨起予懷舊感。江山悔我老
0750b13: 紅塵。角哀已巳矣伯桃死。此日空遺雪對春。
0750b14: 夢來曾憶二郎神。花影愁端語最真。月浸一庭寒水
0750b15: 玉。夢驚孤枕斷人。不堪往事從頭看。縱欲新吟得
0750b16: 句塵。木敲門窺我醉。四山寂寂鳥啼春。
0750b17: 憶昔君平勘卜神。青衣應是日時真。雲間巫女多嬌
0750b18: 面。浴出楊妃一麗人。竹葉盃無苔砌月。荳荄暖紙
0750b19: 塵。驚時恐落群芳後。先到名園逐上春。
0750b20: 結綺吟餘暗愴神。東昏猶自記前真。七哀有感驚愁
0750b21: 眼。一句流空惜幻人。幽興遠迷嶺雪。寒華清洗洛
0750b22: 陽塵。想應飛墜仙京去。鈿合金釵誰寄春。
0750b23: 萬花同氣不同神。玉立孤標出真。雪外驚看三五
0750b24: 。山中知識幾千人。香還有分歸吟料。影欹無眠敲
0750c01: 幻塵。役損東皇吾老矣。可曾羞錦宮春。
0750c02: 遣情極像自枯神。似□吟□□□真。月曉憶同林外
0750c04: 亦塵。每惜半簷風露重。起披玉毳伴瓊春。
0750c05: 紫微垣裏一魁神。謫向蓬瀛領眾真。十月具形分浩
0750c06: 氣。九靈司命註瓊人。危根必露應知妄。種智圓明不
0750c07: 隨塵。地位清高太孤潔。眾香并盡世間春。
0750c09: 。輕斜隔竹西人。寒庭尉眼□□。清欲飛空拭
0750c10: 瘴塵。憶到霜鐘粧洗。年前年後為誰春。
0750c11: 朵中飛下玉霄神。仙嬌妹一粉真。曉浴乾銀浦
0750c12: 水。雪籬愁損草堂人。名姬駿馬空詞筆。廢苑荒苔老
0750c13: 戰塵。凍埜蒼茫天四慘。兩行歸鴈獨傷春。
0750c14: 瞥聞香過欲飄神。林風清水漾真。空外忽來花鳥
0750c15: 使。雲端應占宮人。許瓊飛柏愁擎句。弄玉排簫點
0750c16: 落塵。引領仙朝帝所。仁羅亭上遠生春。
0750c17: 霜雪園林幾役神。天怜吟客對空真。一爐荀令香澄
0750c18: 水。半徐妃粉媚人。愁絕不禁傷歲暮。情深渾欲怨
0750c19: 風塵。古根已巳學蒼龍蟄。怪底嚴冬早發春。
0750c20: 黃垓滿眼正昏神。愁見林幾朵真。南國有香熏醉
0750c21: 夢。北風如陳戰人入。十分孤靜宜晚。一味清新不
0750c22: 染塵。瘦倒寒郊誰喚起。坐間吟到玉堂春。
0750c23: 天開奇觀付詩神。慘淡經營幾暮真。說夢室中長記
0750c24: 夢。陵醉裏半疑人。逾年藏白應栖粉。對雨同香似
0751a01: 隔塵。失笑槁釗木芍藥。室閑妖冶妍春。
0751a02: 嵐陰飛處暗神。密吐孤芳自適真。倒影欲窺臨水
0751a03: 鏡。斜枝似傍有情人。海寧夔峽幾清曉。金谷銅駝一
0751a04: 樹塵。懷逐何須嘆遲暮。滿頭白髮且簪春。
0751a05: 一樽酬罷楚江神。芳信冥冥欲授真。總道無情還有
0751a06: 思。忽疑是影又非人。雪消頓覺雲隨夢。月落難堪笛
0751a07: 怨塵。最是客情恨不穩。擁衾危坐獨愁春。
0751a08: 驂鸞駕下三神。病眼雖昏看亦真。閑曉一沈斜影
0751a09: 月。釣天九奏步人。粉霜寒泣瓊淚。蘭麝清飄素
0751a10: 襪塵。好似虹霓屏上景。溫泉宮裏各呈春。
0751a11: 瞻勝天中放谷神。仙騎正朝真。淡香絕色本何
0751a12: 種。入聖超凡只此人。老大暗驚殘歲月。寂寥空對古
0751a13: 塵。問渠橘隱應知否。變作飛龍有幾春。
0751a14: 華間一見主林神。冷看霏半頰真。手撚梢頭痕記
0751a15: 月。眠醒香外氣迷人。濕雲不動藏深碧。殘雪初消盎
0751a16: 暖塵。木自知天意惜。直從身後始爭春。
0751a17: 御爐熏徹太羅神。永夜橫杓對七真。浩劫剛風開楚
0751a18: 氣。清晨弱水度星人。綠毛公鳳羽翻譜。丹鼎胎禽
0751a19: 化塵。獨媚玄英長不老。海桑知變幾番春。
0751a20: 月色微明誤變神。玉臺弄粉記顏真。要知翠羽空陳
0751a21: 。未必林曾化人。孤根遠看驚薄暮。新詩故夢悵
0751a22: 前塵。凍蛟危立寒鱗甲。縱有青錢不買春。
0751a23: 飛爽浮幽逞雪神。空江浪似愁真。本無世上傾城
0751a24: 。曾向軍中止渴人。曝暖釀寒時逐。梳風洗雨意
0751b01: 超塵。山川未斷精靈氣。獨為殘年作好春。
0751b02: 妙向芳翫五神。空中亹亹自怡真。月天花地幾心
0751b03: 事。江國溪山一主人。欲還愁羞解語。乍來忽去眇
0751b04: 游塵。芳姿不怕消磨盡。半點溫柔爾許春。
0751b05: 粉□□□□消神。未許瓊花巧真。一派珠幢迎羽
0751b06: 客。半機織駐蛟人。移將天上行霄魄。化作樽前弄
0751b07: 影塵。誰共水曹標粉序。陵風洒泣兔園春。
0751b08: 螭身尾老形神。吐出生枝色真。雪興欲乘遊剡
0751b09: 棹。露簷應恨射鵰人。宜晴宜雨寒滋。含態含情曉
0751b10: 沐塵。一領年芳知赴約。何須羯鼓更喧春。
0751b11: 困坐無端遣睡神。忽來詩思欲升真。逢君雪月清
0751b12: 侶。老我風霜百感人。身世飄零知有恨。心苦淡暗
0751b13: 羞塵。從教物態隨改。日暮天寒不計春。
0751b14: 萬玉庭照萬神。懶然短幅對橫真。吟看庾嶺浮香
0751b15: 意。清厭巴山噀酒人。月殿霜宮憐舞影。崖蘚壁障
0751b16: 妖塵。望中或見臙脂雪。一樣情懷兩樣春。
0751b17: 不遮一葉露全神。似見風流賀季真。天與吟情開太
0751b18: 古。月兼清影恰三人。寒欺雪岸有餘白。清洒簷不
0751b19: 到塵。但見新題緇東壁。倚留看大家春。
0751b20: 五出堂堂奪眾神。獨於靜處見孤真。旃檀國裏天然
0751b21: 。簷蔔林中玉樣人。臘雪幾回埋不死。寒泉一點淨
0751b22: 無塵。世間尤物知多少。敢向枯梢早春。
0751b23: 綠深筆頭神。步移來影脫真。夙昔憐渠有清
0751b24: 致。平生喜我作幽人。竹奴雅好曾前席。礬弟高風又
0751c01: 兩塵。忽問臨筇識盃酒。一分牢落一分春。
0751c02: 清修不做五方神。外誰開半額真。淚眼未晴寒滴
0751c03: 乳。白頭如雪老催人。長天蒼莽增遺慨。遠水微茫泯
0751c04: 去塵。安得唐昌重邂逅。快鞭追騎玉春。
0751c05: 縱有多情不亂神。渠桃李雨餘真。翠生寒袖愁籠
0751c06: 月。玉墜嬌雲酷傍人。三□□□□隱。幾千百劫入
0751c07: 空塵。壽陽去後遺風遠。搔首含章一夢春。
0751c08: 勒住霜林萬古神。香根杳杳出花真。岩隈弄月驚山
0751c09: 鬼。墻外迎風路人。玉潔清宜抹素。粉消骨朽不
0751c10: 隨塵。九英射隙光芒起。元稹文章拍拍春。
0751c11: 瘦倚籬出半神。雪風吹面冷含真。晴曛香素誰邊
0751c12: 玉。影暈簷若個人。已巳見聖蜂先採探。肯隨夢蝶久
0751c13: 成塵。寒林東方白。愁醒一瓢天地春。
0751c14: 海角天涯憶故神。村村雨未逢真。南寒北暖變騷
0751c15: 體。西沒東生逐往人。幸有老坡衣在。空怜和靖屋
0751c16: 檐塵。集英記得曾遊地。回首慈恩黯黯春。
0751c17: 上無復色氣何神。道力堅凝鑄真。受死忍寒憐老
0751c18: 骨。回光返照見孤人。天孫巧約和誰測。仙客清標肯
0751c19: 自塵。半夜有來雲外。蓬萊宮主闖先春。
0751c20: 收拾餘香薦內神。雲端隱隱見靈真。娃宮起鳳城
0751c21: 暖。蔓綠堂深艮岳人。曉肉繁滋高樹外。寒姿消落碧
0751c22: 天塵。誠齋新有憑妖說。驚散桃符句裡春。
0751c23: 幽爽冷然自悅神。相逢渾欲問仙真。花晴沈湘妃
0751c24: 曉。露竹寒驚越地人。風月夏盟千歲上。江天觀一
0752a01: 時塵。桃枝逐翠休疑似。細詠昌黎雪共春。
0752a02: 有句安能泣鬼神。孤鸞妙曲屬希真。夜深瘦影偏宜
0752a03: 月。雪後清香欲沁人。東閣共來吟正苦。西湖可往跡
0752a04: 應塵。功成調鼎君知否。要使宇宙春。
0752a05: 花開臘底覺仙神。一種靈根絕妙真。五月熟成金彈
0752a06: 子。三冬綻玉樓人。龐公遠陟來推勘。常老端然不
0752a07: 惹塵。箇樣酸心誰委悉。肯同雪曲與陽春。
0752a08: 
0752a09: 中和尚和憑海粟梅花詩百詠卷終
0752a10: 
0752a11: No. 1402-C
0752a12: 
0752a14: 學之見封。發正宗之玄閟。其言富。其理勝。引古援今
0752a15: 咸有據焉。昔吾祖菩提達磨大師首來震旦。揭示靈
0752a16: 山奧旨。直接上根。故有一華開五葉。結果自然成之
0752a17: 語。自可祖至於大鑑。芳聯續。派列枝分。繩繩而不
0752a18: 絕者良有以也。然非離文字言說。捨名相筌。斷路
0752a19: 布葛藤。碎聖凡窠窟者。未易窺其彷彿也。禪師握慧
0752a20: 於生佛未具之先。徹法源於覺海重淵之底。雅志
0752a21: 丘壑。孤風絕攀。故其書之出也。回佛日。障狂瀾。為百
0752a22: 世之光明幢者。宜矣。休居叟既續後序之歌。而其徒
0752a23: 惟則首座復請引其首。不可辭。　時泰定二年十二
0752a24: 月廿七日　金陵鳳臺休居叟清茂書。
0752b01: 
0752b02: No. 1402-D
0752b03: 
0752b04: 一華五葉相傳最初達磨。八面四方湊泊此集。中峰
0752b05: 以菩提種徹境內玲瓏。以耆婆藥除世間病惱。真見
0752b06: 松拔地。俱忘荊棘參天。如是芬馥舌根。熏聞宇宙。
0752b07: 抑使清樹子芘蔭兒孫。是年泰定丙寅燈夕後六
0752b08: 日　老學人前集賢待制馮子振稽首。
0752b09: 
0752b10: No. 1402-E
0752b11: 
0752b12: 少林直指無枝葉。接響承自言說。潦倒中峰力掃
0752b13: 除。據古明今成漏泄。行藏我已巳知其端。扁舟出沒
0752b14: 濤寒。太湖嚇殺李八伯。不許餘子探頭看。擬得寒山
0752b15: 詩幾首。空裏猛風翻石臼。飄落人間幾箇知。露柱燈
0752b16: 籠開笑口。祖師心印書作銘。險中之險平中平。當頭
0752b17: 一句道什麼。摸著鼻孔開雙睛。我本無心誰欲辯。還
0752b18: 與不還須自見。瞿曇徹底老婆心。慶喜多聞乘巧便。
0752b19: 我觀幻住歌幻篇。舌頭不動萬口傳。一華五葉謾流
0752b20: 布。入垂手宜當然。祖翁活業終難賣。松竹引風
0752b21: 怪。未免勞佗箇幻身。幻化光中償幻債。阿呵呵。倒
0752b22: 流三峽傾銀河。縛茅踞坐獅子口。要勘昔日燒菴婆。
0752b23: 陽空華。休居撮拏。續長歌之後序。援幻住之幻窠。
0752b24: 大千聚能幾何。撒開兩手何其多。　天目中峰和
0752c01: 尚一華五葉之書既成。乃自歌長句為後序。其門人
0752c02: 惟則首座出以為示。求題其後。因次韻云。
0752c03: 泰定二年臘月望日金陵鳳臺休居叟清茂
0752c04: 
0752c05: No. 1402-F
0752c06: 
0752c07: 佛祖別傳之旨。如十日懸于太。無毫髮隱蔽。非講
0752c08: 較持論而能造詣。惟大根性乃能洞達。迥無依倚。超
0752c09: 出聖凡情量。然後提金剛王寶。殺活自由擒縱自
0752c10: 若。著著有出身之路。方堪續佛祖慧命也。獅子巖中
0752c11: 峰禪師。徹法源底。廓同太。百千無量妙義皆從性
0752c12: 海中滔滔流出。自然超宗越格。破胎息妄。傳正合圓。
0752c13: 悟祖師意。闢義解流。謂從信心銘起。亦古人未論至
0752c14: 此也。擬寒山百篇。辯七徵八還。及說如幻法五者。總
0752c15: 名曰一華五葉。無非發揚佛祖向上一著。如珠在盤
0752c16: 不撥自轉。非具大眼目破的大鉗鎚手。未易入其閫
0752c17: 域與之共議也。
0752c18: 延祐庚申夏　　　　　徑山　希陵　題
0752c19: 
0752c20: No. 1402-G
0752c21: 
0752c22: 右一華五葉集。乃普應國師在世所自著定而後編
0752c23: 入廣錄者也。吾山中有二本。其一則元朝所刻。其一
0752c24: 則吾古刊。對之全同。翻刻也。與廣錄中所載者
0753a01: 非無差舛。書賈欲別刊而行之。然未克速就。故請余
0753a02: 就廣錄之本正之。乃其字誤者改之。其語異者標之。
0753a03: 并補序。俾世人若見本集而其卷次本如國師自
0753a04: 敘所云。今依廣錄所次。更為三卷。故注舊目於題下。
0753a05: 覽者諒諸。
0753a06: 明和六年己丑夏日　　　此山玄淵謹書
