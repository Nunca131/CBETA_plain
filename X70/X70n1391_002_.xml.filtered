0495a11: 
0495a12: 
0495a13: 西巖和尚語錄卷下
0495a14: 
0495a15: 法語
0495a16: 示惠上人
0495a17: 惠禪人。四月八日。袖扣方丈東軒。且以吾佛生日
0495a18: 為辭。覓一轉語。以資朝夕道味。因謂之曰。吾佛生日。
0495a19: 手指天地。大開臭口。獨自稱尊。至於後來三百餘會。
0495a20: 空有頓漸權實偏圓。人間天上。海藏龍宮。狼藉不少。
0495a21: 何必枝蔓上。更添枝蔓耶。吾佛未生時。有一轉語。
0495a22: 固不敢慳惜。先請上人與山僧。回避下字。來與你
0495a23: 說破。渠曰。者一字子。非不欲回避。直是百計千方。回
0495a24: 避不及。予曰。非但上人回避不及。山僧到此。亦回避
0495b01: 不及。只此回避不及。正是吾佛未生時。一轉語也。上
0495b02: 人不覺失聲大笑。於是掇筆。而為之書。
0495b03: 示周道士
0495b04: 遠公未登廬阜。陸脩靜未到虎溪。幸自好一條平實
0495b05: 道路。無端二老相逢。握手過橋。軒髯一。便見七凹
0495b06: 八凸。若欲行此路。第一不得向平實凹凸處。瞠眉努
0495b07: 目。亦不得坐在非平實凹凸處。事須勇其志確其心。
0495b08: 不躡古人蹤。不循舊途轍。了無顧忌。一往直前。履踐
0495b09: 於二六時中。著眼向三千里外。驀忽伎倆盡岐路窮。
0495b10: 轉步踏翻。大笑一回。此方是親到地頭時節也。遠靜
0495b11: 二公。是甚破草鞋。釋迦老聃。且喚來洗。脫或未然。
0495b12: 山僧更為汝。立箇雙牌堠子。記得僧問趙州。如何是
0495b13: 道。州云墻外底。僧云。我不問者箇道。州云。你問那箇
0495b14: 道。僧云。我問大道。州云。大道透長安。且道是平實耶。
0495b15: 凹凸耶。若道是平實。因甚自古自今。多少人。向者裏
0495b16: 跳不過。若道是凹凸。且畢竟那裏是凹凸處。古渝周
0495b17: 居靜高士。真本色道流。善能參究。參來參去。忽地抓
0495b18: 頭。摸著楮皮冠。則便見老趙州與東林。一時敗缺。
0495b19: 示許居士善別寶
0495b20: 遊方須具游方眼。若不具眼。則便被諸方曲彔床上
0495b21: 老眼禿。將從上以來。閑家潑具。攤向面前。大張價數。
0495b22: 百樣矜誇。以為希奇之寶。或一時打失眼腦。搆赴不
0495b23: 著。未免遭他惑亂。打入骨董隊裏。無有出頭底時節。
0495b24: 若欲究明此事。須是上根利智。皮下有血。眼裏有筋。
0495c01: 識機宜別休咎。未言先領。未舉先知。始得。如適早
0495c02: 跨方丈門。見香爐相似。一見便知。是北青變。價
0495c03: 直多少。一言定當。了無疑滯。更不在山僧。如之若何
0495c04: 也。鄮峰所謂。龐公帽傅公鎚。總成剩物。似恁游方。誠
0495c05: 不忝矣。許居士鄉丈。真具眼一在家僧耳。爛游諸方。
0495c06: 遍扣前輩大老門戶。年雖邁而志愈堅。得得絕江。訪
0495c07: 我于萬松影裏。臨別袖覓語。故書此以塞其請。
0495c08: 日本證上人。以斷橋法語。求印證
0495c09: 日本證上人。回自天台。以斷橋弟法語見示。且言中
0495c10: 間錯了舷之一字。欲乞證據。以老拙看來。斷橋之錯。
0495c11: 非特者一字。其間大有錯處在。非廣略韻中。所該載
0495c12: 者。上人試向黑角裏。著些眼筋。子細點看。若檢點得
0495c13: 出。生死二字。總是切。日本大唐。乃至恒沙國土。猶
0495c14: 指諸掌。倘或未然。天童不免將錯就錯云。寶祐丙辰
0495c15: 云云。
0495c16: 示鑑上人自徑山來
0495c17: 參方衲子。鑑在機先。未離徑山時。已巳知道。西巖老漢。
0495c18: 是蓬州人事了也。更何待歷三江九堰。懷臭木札。提
0495c19: 破炊巾。登其門。造其室。其容。而又覓其語。以當參
0495c20: 學事耶。德山隔江招手。特地揚家醜。高亭便乃橫趨。
0495c21: 全身在半途。恁麼看來。上人即今進前擘。山僧從
0495c22: 而左手點筆。未免笑殺西興渡口。王梢工第七子也。
0495c23: 且道此子。有甚長處。回途驗取。
0495c24: 語
0496a01: 劉朔齋為傳侍者書白楊順語龍門三自省語
0496a02: 龍門白楊。舌頭長數丈。朔齋居士。筆力重千鈞。若於
0496a03: 言下承當。則埋沒二老。若向紙上尋覓。則孤負朔齋。
0496a04: 辨端倪別緇素者。微傳而誰。
0496a05: 琮率庵悼頌軸
0496a06: 率庵老人。三業門中。重處偏墜者。唯口業耳。屢登曲
0496a07: 彔。於言詮不及處。與天下衲子。結盡多少口業。歸老
0496a08: 湖山。向意句不到處。與梅月松風。結盡多少口業。此
0496a09: 業深厚。不自覺知。或謂。其必招死後之報。今覽此軸。
0496a10: 前言信之。
0496a11: 書怪石頌軸後
0496a12: 石之本質。卓犖稜層。出乎天真。何怪之有。如不信。但
0496a13: 以軸頌。鑱之于石。覽者必怪此頌。而未必怪此石也。
0496a14: 書竹溪頌軸後
0496a15: 竹傍溪。溪傍竹。竹可觀溪可掬。深處淺。淺處深。曲中
0496a16: 直。直中曲。盡竹溪之妙。已巳見於此軸。若其非淺深曲
0496a17: 直。所能形容處。西巖抑不得已巳。而為之辭。淳祐丙午。
0496a18: 六月二十有六也。
0496a19: 書浮月頌軸後
0496a20: 慶上人。讀西湖八篇。偶於暗香浮動月黃昏處。心
0496a21: 目開明。如在空濛間。得見孤山山人。凜然風采釆。
0496a22: 由是移梅甕牖。澡月盆池。肉其詩骨以雅。山房之趣。
0496a23: 扁曰浮月。意有自來。浮謂暗香。非謂月也。湖海英衲。
0496a24: 賡歌詠之。雖詠月而不詠暗香。然香在句中矣。有鼻
0496b01: 孔者嗅取。
0496b02: 書徑山圓照所書。白楊和尚示眾語後
0496b03: 養子不著順摩捋。喝要耳聾棒要殺。此老空東山森
0496b04: 嚴家法也。今觀圓照老師。大書白楊順和尚示眾語。
0496b05: 以示小師春侍者。此得非順摩捋乎。然其間有甚於
0496b06: 棒喝者矣。
0496b07: 永嘉彬上人。寫華嚴經。請書其後
0496b08: 華嚴法界。重重無盡。無盡重重。大海為口。須彌為舌。
0496b09: 說莫能盡。世間有限量筆。焉能盡之。彬上人。深得
0496b10: 無盡藏三昧。故以無限量之。無限量之筆。書之。
0496b11: 筆無盡。書亦無盡。只此無盡亦無盡。雖然。猶是法界
0496b12: 量邊事。且如何是法界量外事。胡僧翻貝葉。王老嚼
0496b13: 生薑。
0496b14: 遯庵與朋首座書。祝與妙喜造塔
0496b15: 大慧普覺。未入滅時。盡大地成箇院子。猶未足以
0496b16: 稱其全提。既入滅後。盡大地總為一塔廟。猶未足以
0496b17: 奉其靈骨。今觀老遯菴。與朋首座書。區區留意於五
0496b18: 峰坏土。此又安足以報先師之厚德耶。然於中所謂。
0496b19: 頓首百拜。冬仲嚴寒。至祝不宣者。亦可以為後世點
0496b20: 眼藥也。
0496b21: 止翁語錄後
0496b22: 大梅止翁和尚。五會語要。天童老滅翁。為之校證。凡
0496b23: 一字一句。如陳年梅核。絕無苦酸甜等味。然無味
0496b24: 之味。咬破方知。後之者。切忌望林止渴。
0496c01: 為應上人。書圓照和尚語錄後
0496c02: 臭口所宣。無非惡語。我當時輕輕聽著。至今洗耳不
0496c03: 暇。更何暇洗眼耶。應上人收之。
0496c04: 玉維那所書。圓照和尚語後
0496c05: 良工未出。玉石不分。玉石既分。良工已巳矣。玉維那。只
0496c06: 當自韜其玉。以待善價。今反拾其頑鎚鈍鑿。以為家
0496c07: 傳至寶。何哉。恐後來者。只知玉之無瑕。而不知玉
0496c08: 之所自也。
0496c09: 簡書記所書。圓照和尚語後
0496c10: 蛇飲之泉。聞尚不可。況食之乎。簡書記。親見先師。親
0496c11: 聞其語要。而又親手錄之。於不動軒。其中毒誠不淺
0496c12: 矣。第此毒流行。為禍必大。今欲去之。當有何術。但將
0496c13: 此錄。連誦七遍。
0496c14: 石橋寫圓悟心要
0496c15: 語曰心要。字曰心畫。見其畫須求其心。求其心須得
0496c16: 其要。倘得其要。則便見圓悟與石橋。同一舌根。共腕
0496c17: 頭力。信口而說。信筆而書。無古今毫髮之間。設或泥
0496c18: 其跡執其言。則二大老。相去。何止隔四世矣。
0496c19: 大慧與杼山居士書
0496c20: 釋迦老子。在正覺山前。明星現。忽然悟道。便云。我
0496c21: 觀一切眾生。具有如來智慧德相。與我無殊。此真狂
0496c22: 言也。老妙喜。反引此語。為息狂之方。得不轉誤杼山
0496c23: 耶。
0496c24: 石橋和尚。試新筆。寫滕王閣記。石溪和尚。書
0497a01: 風幡話頌
0497a02: 石橋翁。略試新毫。大沛西山之雨。石溪老重書妙偈。
0497a03: 掃開南浦之雲。淳己已酉已巳前。嘉熙丁酉之後。一句
0497a04: 子。檻外長江。已巳為流通。若是風幡舊話。宜束之高閣
0497a05: 可也。
0497a06: 偈頌
0497a07: 禪會圖。黃檗掌沙彌
0497a08: 膝下黃金貴。掌中天地寬。風雲欣際會。四海夜濤寒。
0497a09: 趙州接趙王
0497a10: 跏趺迎上客。曲彔對旌幢。不是家風別。他居禮樂。
0497a11: 國一見代宗來。起立
0497a12: 立在威儀外。全身在裏頭。重重賜龍袖。難掩面門羞。
0497a13: 中原之寶
0497a14: 至寶應難別。波斯雙眼昏。何如放下手。留取鎮中原。
0497a15: 文宗嗜蛤蜊
0497a16: 螺師蚌蛤類。大唐天子心。嗜好即深信。南無觀世音。
0497a17: 李習之見藥山
0497a18: 即今非見面。昔日不聞名。一句添三句。篇章湊不成。
0497a19: 韓文公見大顛
0497a20: 事繁求省要。省要事頻繁。縱得三平老。文公只姓韓。
0497a21: 龐居士見馬祖
0497a22: 孰是心空者。誰為選佛人。笊篱二尺柄。簸箕三寸唇。
0497a23: 丹霞見靈照
0497a24: 當風鴉臭氣。一箇豆娘兒。熏得行人走。衝爺皺斷眉。
0497b01: 捧佛安名
0497b02: 名正字亦正。形端影亦端。呼來并諾去。驢屎雜栴檀。
0497b03: 說無生話
0497b04: 家有全棚樂。新翻調不同。分明恨離別。是喜相逢。
0497b05: 女子看日
0497b06: 劣女還閨閤。癡爺看日頭。幾生親骨肉。不共戴天讎。
0497b07: 龐大倚鋤而化
0497b08: 辨地要從苗。枝殘葉後凋。春風契券。鋤柄亦抽。
0497b09: 重知識壁
0497b10: 幸自十方無壁落。誰將五彩空。善財眼裏生花
0497b11: 翳。去一重添一重。
0497b12: 鴈山出隊。上陳侍郎
0497b13: 尊者從空擲來。神通用盡成獃。看來不似維摩
0497b14: 老。一默千門萬戶開。
0497b15: 古帆
0497b16: 海變桑田數莫窮。幾回高挂逆流中。自從一飽清風
0497b17: 後。船上時時有散工。
0497b18: 雪庭
0497b19: 玉砌曉光寒。家風箇樣生。須知平白處。著是深坑。
0497b20: 自省
0497b21: 眼孔忽然開。冷汗通身笑滿腮。數十年間將謂
0497b22: 道。誰知今日元來。
0497b23: 閑田
0497b24: 秦不耕兮漢不耘。钁頭邊事杳無聞。年來也有秋成
0497c01: 望。三合清風半合雲。
0497c02: 聞叟
0497c03: 不是耳從聲畔去。亦非聲向耳邊來。新羅國裏打齋
0497c04: 。老漢盂齊展開。
0497c05: 一翁
0497c06: 朕兆未分初。都盧只老夫。包羲太多事。胡處又添鬚。
0497c07: 斷橋
0497c08: 頭枕溪西尾搭東。東西只尺不相通。跳不過處水千
0497c09: 里。進得步時山萬重。
0497c10: 西
0497c11: 分得竺乾些子光。拓開戶牖闢封疆。誰知絕安排
0497c12: 處。昨夜三更挂夕陽。
0497c13: 松坡
0497c14: 白頭钁下扉。正是欣逢快便時。豈謂傍山根
0497c15: 在。至今留得礙人枝。
0497c16: 病翁
0497c17: 八萬四千毛竅裏。如來禪與祖師禪。一回白汗俱通
0497c18: 暢。忌口更須三十年。
0497c19: 石室
0497c20: 鎚鑿不到處。縱橫丈許寬。寧教苔蘚去。要下一籌難。
0497c21: 別川道士
0497c22: 塵中相見頭顱別。座上交談語同。拶到了無同別
0497c23: 處。擎拳合掌各西東。
0497c24: 送徹上人歸蓬州
0498a01: 蓬萊一尺離青天。水不行舟古語傳。但得胸中有江
0498a02: 海。歸家陸地也船。
0498a03: 閬州權兄。歸住錦屏
0498a04: 歸家結束頭茅。坐看青山久不磨。切莫風前開臭
0498a05: 口。恐人傳作閬山歌。
0498a06: 堅上人歸成都自平江來
0498a07: 蘇州得得上凌霄。恰值山寒雪未消。逗到雪消山骨
0498a08: 露。春風已巳在錦江橋。
0498a09: 送人歸昌州
0498a10: 見說家山富海棠。杜陵才短沒篇章。煩君開口道一
0498a11: 句。攛掇教他分外香。
0498a12: 送人歸湖南
0498a13: 白紙無端墨筆書。分明一句模糊。青燈夜雨湘江
0498a14: 上。添得平沙落雁圖。
0498a15: 送僧之江西
0498a16: 一粒成敵萬倉。可憐別甑不炊香。簸箕唇外打
0498a17: 跳。八十四人皆糠。
0498a18: 送人之岳山
0498a19: 莫珍龍袖貴金襴。試撥湖湘草裏看。撥看路邊牛糞
0498a20: 火。烏藤變作紫栴檀。
0498a21: 送奎上人往中川在鴈山
0498a22: 湫間雲冷不成眠。聽得樵歌一曲全。切莫喧傳江上
0498a23: 路。此聲不入釣魚船。
0498a24: 送李道士歸東湖
0498b01: 湫龍噀水濕髭鬚。四十九盤山符。此法未傳先有
0498b02: 驗。夜來驅月下東湖。
0498b03: 送性侍者之冷泉長靈和尚小師
0498b04: 爺兒解釋死生冤。覓語欲登靈鷲山。借與門前溪上
0498b05: 路。草鞋錢是你儂還。
0498b06: 送日本俊上人
0498b07: 盂捧入大唐來。飯裏無端咬著砂。一粒砂藏諸國
0498b08: 土。方知寸步不離家。
0498b09: 瑞上人血書蓮經報親
0498b10: 二千年前血滴滴。今日分明重指出。所生父母知不
0498b11: 知。一二三四五六七。
0498b12: 趙山臺。蓮花方丈
0498b13: 一芙蕖是一毗耶。一葉香風一室開。三萬二千師子
0498b14: 座。藕絲竅裏涌將來。
0498b15: 黃梅一會新建栽松採樵局扁
0498b16: 日暮下山投宿處。風前聞客誦經時。分明此處此時
0498b17: 節。總在目前人不知。
0498b18: 靈江
0498b19: 水底烏龜無卦兆。岸頭神樹不相關。要知禍福流行
0498b20: 處。只在波心月一彎。
0498b21: 木翁
0498b22: 不知天地是同根。到老全無刀斧痕。結得同行箇上
0498b23: 座。夜來扶過落花村。
0498b24: 鳴鴈松林接待
0498c01: 望見松林笑滿腮。香豈為者僧開。三千里外有知
0498c02: 己已。鳴鴈帶書招不來。
0498c03: 寄樂山居士舊為書雪寄鰲店接待一扁
0498c04: 雪鰲寒聳玉稜層。門釘桃符似不曾。將謂已巳無閑鬼
0498c05: 崇。客床猶有不眠僧。
0498c06: 奉化亭山廟接待
0498c07: 只箇亭山歇亭。豈圖一飽頭輕。須知裏和籮
0498c08: 。粒粒無非鬼眼睛。
0498c09: 聞父訃二
0498c10: 眉毛眼赤鬚胡。女嫁男婚不識渠。唯是我儂偏孝
0498c11: 順。十年不作問安書。
0498c12: 見說如何與若何。恰如風向樹頭過。若論父子分明
0498c13: 處。自古綿州所出多。
0498c14: 悼虎丘枯樁和尚骨撒金山江中
0498c15: 佛心之子毒蛇心。歡喜無端變作嗔。五處住山開毒
0498c16: 口。不知噴殺幾多人。
0498c17: 華雨臺前倒法幢。海門浪裏釘枯樁。千古萬古撼不
0498c18: 動。礙塞潑天揚子江。
0498c19: 悼滅翁
0498c20: 咬牙囓齒罵松源。四海五湖洪浪奔。天目山雲梁渚
0498c21: 月。就中嘲謗不成冤。
0498c22: 盡道滅翁今滅門。那知滅字塞乾坤。道渠已巳滅不曾
0498c23: 滅。總不是渠真子孫。
0498c24: 謝萬年淮海寄擬為上堂
0499a01: 不愁台嶺路岧。生怕平田惡水澆。一杓又傾三百
0499a02: 里。令人含恨不能消。
0499a03: 寓北山小閣。因事偶作
0499a04: 老去將貧買得閑。十層梯下是人間。忽因送客聞新
0499a05: 事。又囑山童緊著關。
0499a06: 贊佛祖
0499a07: 出山相
0499a08: 夜半見明星。山中添冷話。未出山來。此話行天下。
0499a09: 我觀一切眾生。成佛多時。只有你者老子。猶欠悟在。
0499a10: 達磨踏蘆
0499a11: 噫吁。西來何所圖。未開花五葉。先壞一莖蘆。秋風吹
0499a12: 恨滿江湖。
0499a13: 西土不拘。東土不管。口邊落節。臂邊拔本。自隻履
0499a14: 賦歸歟。下至今猶未穩。
0499a15: 觀音躡蓮。書觀經當衣文
0499a16: 字字不真。句句不實。真實色身。何處尋覓。無尋覓處。
0499a17: 正觀現前。菡萏花香水接天。
0499a18: 常思惟坐吉祥草
0499a19: 不滯聞見。而受用聞見。不涉思惟。而深入思惟。一坐
0499a20: 至今扶不起。圓通門戶草離離。
0499a21: 海眼光海中有一龍擎頭
0499a22: 海眼為香餌。悲心作釣鉤。魚龍知幾許。貪者自頭。
0499a23: 又抱膝坐巖。淨瓶有柳
0499a24: 抱膝踞巖阿。自在特自在。一線柳梢風。掃淨眾生界。
0499b01: 苦苦。忽然變成雨。
0499b02: 又提籃
0499b03: 玉腕指尖新。力能提萬鈞。上他籃子裏。未必是金鱗。
0499b04: 文殊為龍女說法坐獅子
0499b05: 作獅子吼。震龍王宮。說者如啞。聽者如聾。清山頂
0499b06: 照明月。無垢世界生清風。
0499b07: 普賢出山相看經
0499b08: 駕白象王。數黑豆子。行願不相應。身心不相似。雖然
0499b09: 瓶瀉二千。敢保中無一字。
0499b10: 布袋半身。仰視橫杖
0499b11: 烏藤橫占閻浮界。鼻孔直兜率天。剛道化身千百
0499b12: 億。一身猶自不完全。
0499b13: 又指空中佛
0499b14: 布袋沒半邊。烏藤欠一橛。手指空中底。要且不是佛。
0499b15: 是什麼。咄咄咄。
0499b16: 又挑布袋回頭
0499b17: 挑起慳囊。慳而不。回頭等一箇人。知是張何李鄭。
0499b18: 且等且等。等到彌勒下生時。或然等得也不定。
0499b19: 又回頭。拽布袋
0499b20: 轉腦回頭。百般賣弄。滯貨只些兒。盡力拽不動。吽吽
0499b21: 我不信。得恁麼鄭重。
0499b22: 布袋
0499b23: 捫腹一。裏戈矛。背手牽囊。囊中錐刺。將謂渠儂
0499b24: 有底聱。元來奉化只如此。
0499c01: 三教
0499c02: 姓孔名聃。字曰瞿曇。禪道第二。文章第三。同門同出
0499c03: 入。不是我同參。
0499c04: 維摩
0499c05: 示疾毗耶方丈。文殊亦難近傍。看來無藥可醫。只是
0499c06: 忌口為上。
0499c07: 須菩提倚丈看經
0499c08: 道箇希有世尊。不知口是禍門。至今看經未了。立得
0499c09: 主丈生根。
0499c10: 馬郎婦手執蓮經
0499c11: 七軸蓮經。自舒自卷。嫁人之媒。筭人之本。金沙去後
0499c12: 轉風流。幾度桃花春浪暖。
0499c13: 為超塵居士贊
0499c14: 觀音坐巖中。并十六羅漢有水
0499c15: 應現聲聞身。本身曾不動。眾身齊說法。平地波濤涌。
0499c16: 此法不知誰解聽。巖谷曉來雲氣重。
0499c17: 豐干閭丘虎
0499c18: 虎怕人心惡。人欺虎太慈。雖逢賢太守。難打者官司。
0499c19: 寒拾作一團眠。地有苕帚
0499c20: 五臺為床。峨嵋作枕。眠似不眠。惺如不惺。喚起來。三
0499c21: 十苕帚柄。
0499c22: 拾得磨墨。寒山題巖
0499c23: 亂石當淘泓。千巖作詩軸。意到句不就。句到意不足。
0499c24: 墨漸消。筆漸禿。蒼松偃蹇莓苔綠。
0500a01: 寒山題崖　拾得磨墨
0500a02: 高興上層巔。斷崖收晚。筆底兩三字。人間千百篇。
0500a03: 心手不相知。石上墨成池。劫石有消日。此墨無盡時。
0500a04: 磨鍼羅漢
0500a05: 磨分寸工夫。建立針鋒世界。尚欠些子合尖。且待
0500a06: 石頭爛壞。
0500a07: 洗羅漢
0500a08: 水落方能石露。有心別無用處。若問佛法如何。日洗
0500a09: 盂兩度。
0500a10: 善財持荷葉
0500a11: 捏定五十三人。性命若一藕絲。擎起百一十城。世界
0500a12: 如一荷葉。此未入母胎已巳前神通。正參見文殊已巳後
0500a13: 時節。樓閣門前事若何。夜來池沼皆明月。
0500a14: 四睡二
0500a15: 人兮不。虎兮不縛。是四憨癡。成一火落。雖然合眼
0500a16: 只一般。也有睡著睡不著。
0500a17: 無固無必。挨肩膝。人夢不祥。虎夢大吉。世上有誰
0500a18: 知。天台雲。
0500a19: 朝陽穿破衲破衲橫肩。作穿針勢
0500a20: 一衲橫肩遮百醜。破處冷風吹不透。待伊穿線要重
0500a21: 聯。金烏已巳在西山後。
0500a22: 對月了殘經開卷掩面
0500a23: 破微塵出大經卷。一彈指頃千百遍。只因錯認月為
0500a24: 燈。至今展卷遮羞面。
0500b01: 又
0500b02: 麻線貫竹針。大陽相對面。通身破綻多。如何補得遍。
0500b03: 好念脫空經。不知山月轉。將謂了多時。猶有者一卷。
0500b04: 頭和尚
0500b05: 提起臭頭。密持清淨戒。將謂足脂膏。元來少肉菜。
0500b06: 如何出得金華界。
0500b07: 又柳樹下。放頭在地。手把扇子
0500b08: 聖者聖何從。空中柳絮蹤。頭不得喫。遍地扇腥風。
0500b09: 又扇置地
0500b10: 頭捧起。全苦全甘。饑兮不喫。飽而常貪。大地作柄
0500b11: 扇子。難遮滿面羞慚。
0500b12: 言法華以手書空
0500b13: 口中念底。空中寫底。是何章句。是何宗旨。人道你轉
0500b14: 法華。我道法華轉你。
0500b15: 骨和尚把數珠
0500b16: 喫既不知數。吐亦難數渠。非圖甜得口。意在五更初。
0500b17: 政黃牛
0500b18: 屈膝跨牛腰。山遙水更遙。有詩吟未就。白鷺下溪橋。
0500b19: 普化
0500b20: 鐸掩洪鐘。機如掣電。明頭暗頭。四方八面。一著得人
0500b21: 憎。走入大悲院。
0500b22: 蜆子和尚
0500b23: 得恁麼自在。得恁麼快活。古廟當藂林。撈波作衣。
0500b24: 頭到處江天闊。
0500c01: 又枯樹下
0500c02: 赤手立生涯。都盧一箇蝦。不從江裏得。樹上摝將來。
0500c03: 鄧隱峰擲錫。一人在旁。仰視笑
0500c04: 金錫一震。空退聽。百萬雄兵。難破此陣。一時游戲
0500c05: 神通。未免旁觀者哂。
0500c06: 五祖送六祖渡江。并船子接夾山
0500c07: 一葉舟離港口。一橈外無可有。子不知羞。父不覺醜。
0500c08: 醜惡羞慚。萬年不杇。豈不見。黃梅路上數株松。帶雨
0500c09: 含煙。一似朱涇堤畔柳。
0500c10: 五祖松。六祖擔柴
0500c11: 恨殺老頭陀。山移恨不磨。吾今擔頭重。為汝種松多。
0500c12: 五祖松　六祖賣柴
0500c13: 無柄鋤頭。無根松樹。萬古風規。一肩荷負。至今夜夜
0500c14: 黃梅雨。
0500c15: 夯擔不擔柴。通經不識字。新州路上人。中書堂裏事。
0500c16: 三更月照東禪寺。
0500c17: 船子夾山
0500c18: 一棹綠楊灣。金鱗得處難。長江深有恨。不合蹈船翻。
0500c19: 謝三郎無船。橈合掌立
0500c20: 笠雨濕蓑。頭陀行已巳圓。一橈橫到底。不蹈淛江船。
0500c21: 又舟中把釣
0500c22: 箬笠蓑衣。短篷孤艇。四海一鉤。千江隻影。不知月在
0500c23: 飛猿嶺。
0500c24: 普化泉大道
0501a01: 酒肆屠門。街頭市尾。搖破木鐸。無宮商而暗合宮商。
0501a02: 挑大道漿。雖不醉人而人自醉。是則是。我問你。不知
0501a03: 郴州城中。何似大悲院裏。
0501a04: 靈照女
0501a05: 無底籃兒。無柄笊篱。閑家潑具。賣與阿誰。自對丹霞
0501a06: 呈醜拙。至今羞娥眉。
0501a07: 指點誰家子。將呈潑笊篱。物輕情意重。不使老爺知。
0501a08: 四宗風政黃牛船子　泉大道繫嚴陽尊者虎
0501a09: 松根石上柳陰邊。三箇癡頑一箇顛。總道繫如伏
0501a10: 虎。不知跨犢似乘船。
0501a11: 四宗風趙州指牛跡平田婆子　政黃牛圖澤
0501a12: 白鷺股邊供大嚼。一蹄涔裏波聲。三生更待三生
0501a13: 後。未許平田路上行。
0501a14: 五祖再來
0501a15: 前身後身。坐底立底。半假半真。全非全是。只因手
0501a16: 肆乖張。萬古黃梅如鼎沸。
0501a17: 六祖
0501a18: 不作樵夫作碓夫。只將力驗精粗。知佗蹈著蹈不
0501a19: 著。和米和糠到盂。
0501a20: 百丈
0501a21: 見點拂三下。遭震威一喝。非但耳聾。亦乃眼瞎。凌辱
0501a22: 馬大師。累及老黃檗。然而死諸葛。亦可走生仲達。
0501a23: 臨濟
0501a24: 三玄非玄。三要非要。平地起戈矛。空剜孔竅。誰知
0501b01: 未到黃檗山。盡大地人著賊了。
0501b02: 雪峰
0501b03: 鰲山店裏。坐殺七村土地。象骨峰頭。輥動三箇木毬。
0501b04: 待金鱗出得網來。是真千五百人善知識。飲寒泉不
0501b05: 從口入。死七百甲子老趙州。襟流出底。覆水已巳
0501b06: 難收。至今波浪拍天浮。謝家人在釣魚舟。
0501b07: 巖頭
0501b08: 具向上機。有末後句。敬同行大罵同行。孝其父不肯
0501b09: 其父。太平姦賊。三文錢買黑撈波。亂世英雄。一葉舟
0501b10: 橫芳草渡。悔不當時拔髭。至今淚滴江村雨。
0501b11: 欽山
0501b12: 天皇也恁麼。龍潭也恁麼。已巳在涅槃堂裏哭。把德山
0501b13: 崖蜜作砒。認洞山橘皮作火。雖然七棒能行。其奈三
0501b14: 關未破。只有風前菩薩蠻。千古萬古無人和。
0501b15: 大慧宏智揖讓圖側有交椅
0501b16: 既不以爵。又不敘齒。何得過謙。讓之不已巳。若謂是臨
0501b17: 濟家風。洞上宗旨。笑倒磨光黑交椅。
0501b18: 福源鐵翁律師像吉祥嗣法大宗師請
0501b19: 硬如生鐵。軟似綿團。凜歲寒節操。縛自己生冤。著律
0501b20: 宗會元。真破律之宗主。集祖師家業。乃謗祖之師門。
0501b21: 口過甚大。名德愈尊。是所謂起南山正派。流傳萬世。
0501b22: 滔滔不盡之福源。
0501b23: 佛鑑和尚為源靈叟贊
0501b24: 靈而不靈。不靈而靈。鬼不是鬼。神不是神。訕謗祖宗
0501c01: 之魔孽。惑亂男女之妖精。天童一見便生嗔。未必靈
0501c02: 巖肯卜鄰。
0501c03: 東山和尚前清
0501c04: 得東山之名。以實得名。顯東山之實。因名顯實。譯聰
0501c05: 明。非梵語唐言。調瓦歌。無五音六律。橫金市上。
0501c06: 貨乃祖之家私。清山中。削老爺之跡。如斯悖逆。
0501c07: 罪無所逃。唵齒臨部臨。急急。
0501c08: 捨錢建閣深都寺寫師像。并自真。同憩松下。乞贊
0501c09: 非愚非賢。非親非冤。渠不在後。我不在先。共行難行
0501c10: 道路。欲了未了因緣。以松為誓。後五百年。咄。再來不
0501c11: 直半文錢。
0501c12: 自贊
0501c13: 小師智潮請
0501c14: 無討處。強無討處。剛道太空。純是生鐵鑄。人言
0501c15: 養子不及父。殊不知。揚子江心。有箇郭璞墓。
0501c16: 小師智廣請
0501c17: 澤廣藏山。理能伏豹。父既不慈。子亦不孝。吉凶影象
0501c18: 自分明。不用燒香求卦兆。
0501c19: 行堂請
0501c20: 髮鬅鬙。稜層。沒些火種。剛要傳燈。破無準之有準。
0501c21: 起南能之不能。有不會佛法者。許伊是箇師僧。恐人
0501c22: 無信。立此為憑。
0501c23: 山行竹杖
0501c24: 入火不燎眉。溺水不濕衣。目前嶮。下平夷。縱移
0502a01: 千百步。此節不曾移。
0502a02: 靈峰雪崖長老請
0502a03: 老骨檛。惡冤家。無面目不聽別人處分。得人憎不堪
0502a04: 師位安排。衲僧要識渠端的。雪瀑千尋瀉斷崖。
0502a05: 僊巖海山長老請
0502a06: 百煉金色不變。有人要見不得見。有底不願見他面。
0502a07: 不識腕頭力。多於弦上辨。射透海山千萬重。都來一
0502a08: 隻蓬蒿箭。
0502a09: 小佛事
0502a10: 祥知庫下火
0502a11: 王庫寶刀。不祥之器。全殺活機。負不平氣。沒提撕處
0502a12: 急提撕。大用現前無小試。大用去也。擲火清平世界
0502a13: 狼起。
0502a14: 德元街坊入塔
0502a15: 德之元。道之始。十字街頭。三家村裏。直下搆得。平地
0502a16: 上陷人。離此別求。枯骨裏覓髓。總不恁麼。又且如何。
0502a17: 山頭不如隴尾。
0502a18: 淨日行者入骨
0502a19: 三日已巳前。可憐甘贄到南泉。五日已巳後。堪笑盧公連
0502a20: 夜走。正今日赤骨律。四顧寥寥誰委悉。流水遶孤村。
0502a21: 白雲抱幽石。
0502a22: 靜上人下火
0502a23: 以火把。打圓相靜中底。又打圓相中底。見得分明。
0502a24: 死在平地。忽然活。火星迸入新羅國。
0502b01: 儀上人入塔
0502b02: 三千威儀。八萬細行。盡是死門關防死漢。若是活衲
0502b03: 僧。髑髏開活眼。活眼開。大千沙界一塵埃。
0502b04: 覺上人起骨外國人
0502b05: 出彼國錯。入此國錯。此錯彼錯。一時拈。無依倚處。
0502b06: 是大病原。良醫之門。如何發藥。撫一下穿過髑髏猶
0502b07: 未覺。
0502b08: 城上人入骨
0502b09: 鐵圍城。大火。百匝千重。四方八面。直饒轉得身來。
0502b10: 又是一重坑。知不知。見不見。古墓深深埋暗箭。
0502b11: 震上人入骨患癩死
0502b12: 西竺乾。東震旦。是二中間。有則公案。著則落盡眉
0502b13: 毛。動著則通身紅爛。胡達磨盡力提掇。只是一邊。丙
0502b14: 丁童肆口宣揚。猶虧一半。而今拾將來。畢竟如何
0502b15: 判斷。離中坎中滿。
0502b16: 為曇藥王起棺
0502b17: 痛處更加針。艾瘢重灼炙。起得瞿曇膏肓。開得維摩
0502b18: 死口。要且只解救人。自疾不能自救。山僧別有靈方。
0502b19: 今日不妨傳授。某人。撫棺一下眼似流星搆得親。藥
0502b20: 囊已巳在喪車後。
0502b21: 紹知庫下火
0502b22: 以生為本。以死為利。本利一空。紹佛家風。十分寒色
0502b23: 鎖千峰。地爐榾柮煖烘烘。
0502b24: 純寮元入塔
0502c01: 牛已巳純熟。隨處放牧。烈焰堆中。水足草足。一飽齁
0502c02: 歸去來。月明已巳在西山麓。
0502c03: 慶上人入塔
0502c04: 家無白澤圖。全家自吉慶。為有活人方。便有必死病。
0502c05: 忽然病去藥除。直得山空雲靜。雖然如是。火星出宮。
0502c06: 土星入命。
0502c07: 聖僧侍者下火
0502c08: 人暗時明歷歷。明處暗。明暗雙忘處。應須著
0502c09: 眼觀。火把見麼。彷彿憍陳如尊者。依稀勝熱婆羅
0502c10: 門。
0502c11: 默宣上人下火
0502c12: 開口未談。默時廣宣說。死句與活句。二俱沒交涉。
0502c13: 只此沒交涉。當機誰辨別。丙丁童子重饒舌。舜若多
0502c14: 神耳門熱。
0502c15: 涓直歲下火十月初三
0502c16: 初三十一。不用涓吉。宜拆東籬補西壁。任是生死路
0502c17: 頭。不妨直出直入。山僧與麼指示。猶是本曆日。要
0502c18: 見真本底麼。擲火把火星已巳濺眉毛濕。
0502c19: 聞典座
0502c20: 不聞正因二字。十成好一釜。瑞巖打落鼠糞。衲僧
0502c21: 掩鼻便行。一去不再還。日午打三更。擲下火古無
0502c22: 柴自生。
0502c23: 
0502c24: 西巖和尚語錄卷下終
0503a01: 
0503a02: 
0503a03: 
0503a04: 
0503a05: No. 1391-B
0503a06:  行狀
0503a07: 
0503a08: 師名了惠。蜀之蓬州蓬池。羅氏子。垂髧與群兒戲。必
0503a09: 摶泥沙。為佛塔相。一日玉掌山安國寺僧祖燈。至其
0503a10: 舍。師向之合掌。燈拊其頂曰。若欲從我乎。怙恃以師
0503a11: 資緣合。遂令出家。十九薙髮。燈授以般舟念佛三昧。
0503a12: 非其志也。往成都講席。習性宗經論。俄歎曰。義學
0503a13: 豈究竟法哉。染指足矣。去謁壞菴照於昭覺。一見心
0503a14: 許法器。趣其南詢。乃束包出三峽。由湖湘而至江淛。
0503a15: 見浙翁琰於徑山。聞高原泉孤硬徑直。往依之。同枯
0503a16: 寂甘如飴。泉遷台之瑞巖。令師與俱。泉問。山河大地。
0503a17: 是有是無。擬開口。即喝出。以偈呈。即曰沒交涉。偶侍
0503a18: 次。令書龍門三自省。白楊示眾語。泉閱之笑曰。寫字
0503a19: 與做言何儘得。爭奈沒交涉何。師憤悱莫伸。泉曰。吾
0503a20: 方便婁矣。汝自不顧。緣法不在此。其往見雪竇乎。
0503a21: 時主雪竇席者。佛鑑無準範也。師造席下。自陳來歷。
0503a22: 範呵曰。熟歇去。已巳而令充不釐務侍者。語之曰。不
0503a23: 透處。只在鼻尖頭。道不著時。不離唇皮上。討之則千
0503a24: 里萬里。師抗聲曰。將謂有多少。範遷育王。師因侍行。
0503b01: 日用從容。始盡其要。次見石田薰。與語奇之。又見妙
0503b02: 峰善於吳門萬壽。善問。近離何處。曰淨慈。曰淨慈有
0503b03: 何言句示徒。曰好上堂。曰好在甚處。曰別日舉似和
0503b04: 尚。善曰。箇川僧。不同其他。時範已巳被　旨遷徑山。
0503b05: 師往省。即留之。職以表率。由知藏遷第二座。吳門諸
0503b06: 剎。多為妄庸所據。會節齋趙觀文。時以文昌作牧。庸
0503b07: 緇望風。退避。席處一十有九。集諸山選本色。師出
0503b08: 世於定慧。一香為佛鑑拈。識所得也。蕞陋廢弛。補苴
0503b09: 葺換。為一新。始有衲子過門矣。頗厭囂。值有司就
0503b10: 寺夾勘所。勇撾退。不容挽。復登雙徑。掃一室。翛然
0503b11: 自怡。東嘉使君劉大監。以能仁招。居之三年。寺自疇
0503b12: 曩火後三十年。僧堂猶墮缺典。師倡衣盂權輿。是役
0503b13: 寓公挾助。諸檀樂施。未幾有成。禪習靖深。齋儀詳整。
0503b14: 禪林始具體。俄而勇退。中外固留。師曰。始予以三年
0503b15: 為期。眾力成就。幸濟登茲。興動不可遏矣。靈隱石溪
0503b16: 月書招。翩然絕江。延以第一座。不就。月遷徑山。大川
0503b17: 濟繼席。又延之。亦不就。江帥朱公。屬徑山。舉堪東林
0503b18: 者。月以師應。朱禮致之。師曰。廬山古禪淵藪。今雖寂
0503b19: 寥。佳山水固無恙。是行也可償夙願。居一年。天童
0503b20: 席。　朝命諸禪。公舉以師名奏。特差補處。五年間。訓
0503b21: 徒起廢。靡不加意。兩閣後先。金碧昂霄。又將廣選佛
0503b22: 場。一新之。回祿煽災。半日而盡。非數也耶。師逆境順
0503b23: 處。不以故。而弛叢規。衲子不忍舍。宗清德淵智月
0503b24: 輩。占路分衛。助厥興復。首新旃檀林。而庫司廡諸
0503c01: 寮。亦次第就。水陸堂已巳掄材。俄屬疾。謁告於制使履
0503c02: 齋吳公。公以蔣山別山智奏。繼其席。法中友于也。師
0503c03: 退掃中峰一榻者三年。　松壑趙大卿。臨訪曰。瑞巖
0503c04: 先公清敏王。神遊地。名德不以下喬臨蒞之可乎。
0503c05: 之。力其請益。力居僅二年。疾洊作。師曰。吾世緣盡矣。
0503c06: 退養痾于太白清風塢幻智塔庵。此諸徒裒資。為師
0503c07: 成於昔年者。忽索衣簿。大書其後。緘付寺之執事
0503c08: 者。趣辨後事。諸徒進紙請偈。師笑曰。此吾所不為者。
0503c09: 乃書曰。諸方以遺偈。取笑於世。不可令我以此取笑
0503c10: 於諸方。遂擲筆。顧謂左右曰。今何時。對曰。二矣。放
0503c11: 身若投寐然。視之已巳逝矣。景定三年。三月廿二日也。
0503c12: 壽六十五。坐四十七夏。龕留庵中。舉喪禮于寺五日。
0503c13: 眾奉全身。閟于塔。度弟子若干人。嗣法者。相後先。師
0503c14: 資稟利。骨相清。壯齡支。參訪專確。其於宗乘
0503c15: 事。殆夙習也。雖痛自韜晦。而聲光燁然。逮其緣稔應
0503c16: 世。為縉紳之所敬愛。輩行之所推許。東嘉能仁。勸化
0503c17: 僧堂之役。有偈云。尊者從空擲來。神通用盡成
0503c18: 獃。看來不似維摩老。一默千門萬戶開。寓公節齋陳
0503c19: 文昌。一見賞音。亦以妙語。助化云。南瞻部洲一尊者。
0503c20: 一雲一雨遍天下。今朝為眾入城來。霂相隨散春
0503c21: 野。有田無雨田不。有僧無堂僧不留。眾僧既堂田
0503c22: 既雨。覆東南三百州。由是施者響答。而速成焉。師
0503c23: 於事功。乃當為而勉為。非圖侈靡。而強為也。乃若其
0503c24: 志。則專在乎弘道而為人。佛鑑之門。人才雜遝。若師。
0504a01: 可謂折薪負荷者耶。觀也。早同聚首於諸老會中。及
0504a02: 徇緣東浙。又分鄰燭。當垂絕時。力疾隱几。染五遺緘。
0504a03: 而觀與焉。於我厚矣。茲其徒智潮智渙。踵門泣曰。吾
0504a04: 師始末。惟公悉之。幸為書其事。將求當世名公。於師
0504a05: 有契分者。銘其塔以詔後。大觀以朋舊。不得辭。乃直
0504a06: 書。景定三年。八月一日。特差住持。大慈名山。教忠報
0504a07: 國禪寺。嗣祖比丘大觀狀。
0504a08: 
0504a09: No. 1391-C
0504a10: 
0504a11: 鼻尖頭。唇皮上。一回中毒。兩處俱喪。跳出凌霄途轍。
0504a12: 自行一條活路。乃於其中。指東畫西。喚南作北。賣弄
0504a13: 蜂桶裏羊。多少平人。被其加。幻智菴中結局。人謂
0504a15: 必有不甘者。
0504a16: 景定癸亥。燈夕前。慈雲　物初　大觀謹。
0504a17: 
0504a18: 
0504a19: No. 1391-D
0504a20:  日本國丞相藤原公捨經記
0504a21: 
0504a22: 非教無以求佛語。非禪無以悟佛心。囿於名相。蔽於
0504a23: 玄關。未見其得也。必曰頓悟自心。明見自性。拔永劫
0504a24: 之疑。蹈大方之表。則知教非佛語也。禪非佛心也。吾
0504b01: 心之常分耳。得不為出塵大丈夫之能事哉。雖然。佛
0504b02: 距中華。雪嶺沙漠之外。跨闊逾十萬里。禪教所化之
0504b03: 國。所備之機。莫不係於時。韜光樹。千有餘載。而大
0504b04: 教東漸。更五百年。而正宗荐至。使不以教乘誘熟之。
0504b05: 而正宗驟至。則青天霹靂。得不駭怪於當時。梁迄宋
0504b06: 興。閱歲既久。道傳器受。不易絲毫。派列五宗之後。倏
0504b07: 翕倏張。濟北一燈。實為震耀。正續崛起。而振之。是為
0504b08: 十六世。光明雋偉。奔走海內。學者指雙徑。為道之所
0504b09: 在。而迫趨之。猶夕陽之澣。道人圜爾。來自日本。一語
0504b10: 投機。擢置近侍。坐閱再。挾正續之道而歸。大坐故
0504b11: 山。一香供凌霄。示不忘本。竊謂。日域名相之學。與宋
0504b12: 相埒。而正宗之傳。則兆於覺阿。向金牛作舞處。勘破
0504b13: 瞎堂。國人歆。蔚為之宗。逮今爾公。益佐興之。與有
0504b14: 力也。將見一燈。傳無盡燈。燁然不夜。先以謂係乎時
0504b15: 者。厥有旨哉。公重為先攝政藤原道家見知。特加師
0504b16: 禮。而道家之子。左丞相實經。稟父之志。崇篤教門。欲
0504b17: 報先妣准三后太夫人之德也。相與聚族而謀之。課
0504b18: 其兒女昆弟。親書法華等經四部。總三十二卷。貯以
0504b19: 層匣。貫以霞縚縷金鈿螺。極窺天巧。尊經也。裒昇濟
0504b20: 之具。報罔極之恩。率本於孝。噫不事外慕。而手書佛
0504b21: 經。可謂知所向矣。圜爾重惟。先師之恩德。一豪亡報。
0504b22: 陳請是經。歸鎮徑山正續先師。圓照塔院。如經所謂。
0504b23: 是中已巳有如來全身舍利者。豈細故哉。丞相欣然諾
0504b24: 之。其亦喜法寶之有所歸。而聖善之有所託矣。爾公
0504c01: 與余敦同稟之義。屬了惠被旨此山也。拳拳致書。附
0504c02: 以四十二臂旃檀大士。重以斯經為託。囑為之記。將
0504c03: 以紀實行遠。試為爾言曰。先師握單傳直指之柄。
0504c04: 掃文字語言之學。今公以是報之。余又從而為記。得
0504c05: 不厚辱於師門。貽咻於眾楚。若曰。碎單傳直指者。此
0504c06: 經也。破文字語言者。此經也。則強為爾記之。大宋寶
0504c07: 祐三年。三月望。慶元府太白名山。天童景德禪寺。住
0504c08: 持嗣祖比丘了惠記　日本東福聖一國師年譜載。
0504c09: 聖一年譜云。建長七年。師五十四歲。三月。藤丞相實經。親書法華等四經。總三十二卷。師勸捨
0504c10: 徑山正續院。時惠西巖住天童。便作日本國丞相藤原公捨經之記。以刻于石。
