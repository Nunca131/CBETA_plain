0579b01: 
0579b02: 
0579b03: 
0579b04: 
0579b05: No. 1396-A
0579b06:  天台無見禪師語錄序
0579b07: 
0579b08: 宗門嫡派。祇論真。不論隱顯。真得正法眼。常作人
0579b09: 天師者。雖埋剷影。而千載精光自然迸現。玉潤山
0579b10: 輝。珠藏川媚。神物呵護。不可得而埋沒也。達磨西來。
0579b11: 至曹溪祖而別為五。臨濟正傳。至無準範而別為二。
0579b12: 斷橋倫與雪巖欽。其雙鵰擊。兩驥偕馳者也。後來
0579b13: 一翔一集。一躍一潛。總在大機大用。不可思議中。擔
0579b14: 當佛祖慧命。豈假聲施烜赫。與世法角門庭哉。無見
0579b15: 和尚。為斷橋嫡骨嫡髓兒孫。而介菴進和尚。則無
0579b16: 見之十三世墮地獅孫也。此錄自元丁酉。歷明迄今
0579b17: 丁酉。恰三百年。而嚮來藏之名山。傳之其人者。忽從
0579b18: 龍宮海藏推出。俾金明介和尚得拂拭而光大之。亦
0579b19: 大奇特因緣矣。天台自智者大師。以至大寂高菴諸
0579b20: 名宿。卓杖華頂。響振諸方。而無見和尚乃能於高寒
0579b21: 孤僻之地。展一坐具。閱盡四十春秋。足跡不離戶限。
0579b22: 而道價洋溢。奔走歸依。拈提開示。悉從一毛頭現寶
0579b23: 王剎。微塵裏轉大法輪。稱性而談。機鋒聳峻。視世間
0579b24: 語言文字逼塞空者。何啻千里萬里哉。紀實讚頌。
0579c01: 具在金華黃晉卿學士序。國清曇噩大師塔銘。雙徑
0579c02: 元叟端禪師中。足當千秋攷證也。順治丁酉季
0579c03: 中澣日。國子司業前戊辰二甲進士。虞部郎副廷尉。
0579c04: 曹溪弟子福徵李道一居士埽菴譚貞默槃談撰。
0579c05: 
0579c06: 
0579c07: 
0579c08: 
0579c09: No. 1396-B
0579c10:  無見禪師語錄序
0579c11: 
0579c12: 天台之華頂有大比丘居焉。曰無見禪師。禪師
0579c13: 之道。上承臨濟之正傳者也。自菩提達磨以摩訶
0579c14: 迦業所得無上正法。至于東土。直接上根。其後支分
0579c15: 為二。而心印獨傳於曹溪。派別為五。而宗風大振於
0579c16: 臨濟。其得人之眾。莫臨濟一宗為盛焉。七傳至於楊
0579c17: 岐白雲五祖圓悟。誠所謂不立一法。根源直截。使人
0579c18: 明心見性以成佛者矣。悟之傳有虎丘隆公大慧杲
0579c19: 公。皆卓然樹立教道於故宋南渡之初。東南禪門之
0579c20: 盛。遂冠絕於一時。而隆之傳為應菴華公密菴傑公
0579c21: 破菴先公及無準範公。凡四世。範公之傳則有斷橋
0579c22: 倫公雪岩欽公。當宋之季年。宗開耆宿相繼遷謝。而
0579c23: 二公獨唱道東南。以振揚宗風為己已任。可謂禪門之
0579c24: 柱石矣。倫公之傳為方山寶公。而禪師則得法於寶
0580a01: 公。故其門庭嚴峻。機關警捷。無忝於乃祖。其居華頂
0580a02: 四十寒暑。苦行堅守。足跡未下山。不起于座。而道
0580a03: 價之重。傾動遠邇。此其為道。豈非有光于臨濟之正
0580a04: 傳者耶。初欽公之傳為高妙公中本公。而妙公
0580a05: 晏坐天目山。設死關以待學者。終其身亦不下山。其
0580a06: 與禪師實法門叔侄行。故其為道若出一揆。入　國
0580a07: 朝以來。能使臨濟之法復大振於東南者。本公及禪
0580a08: 師而已巳。可謂盛哉。禪師沒既久。弟子道昌集其語錄
0580a09: 將刊梓以行。來請予為序。予於禪師之道。其微奧高
0580a10: 遠者。誠非所能知。述其源流之所自。書于首簡。庶
0580a11: 使者目擊而道存。則思過半矣。至正十七年歲在
0580a12: 丁酉二月甲子。中奉大夫前翰林侍講學士知　制
0580a13: 誥同修國史同知　經筵事黃溍撰。
0580a14: 
0580a15: No. 1396-C
0580a16:  與譚祭酒書
0580a17: 
0580a18: 無見和尚語錄。得其殘之餘。輯為二卷梓行。俾
0580a19: 閱者非徒追配古德。益見祖大。坐華頂四十年。足
0580a20: 不越閫。而道風彌播。傾動寰宇。元主賜號終其山。
0580a21: 于中應機垂示。開鑿眼目之奧旨。進不敢私。特揭
0580a22: 出以公諸天下。煩居士送入楞嚴經坊。以便請看。
0580a23: 幸甚。
0580a24: 
0580b01: 
0580b02: 
0580b03: 
0580b04: 無見和尚語錄目錄
0580b05: 序文黃文獻公撰
0580b06: 卷上
0580b07: 示眾小參法語頌古
0580b08: 真贊
0580b09: 卷下
0580b10: 偈頌山居詩題
0580b11: 臨終遺誡辭世偈
0580b12: 附
0580b13: 塔銘國清曇噩撰跋
0580b14: 
0580b15: 
0580b16: 
0580b17: No. 1396
0580b18: 妙明真覺無見和尚住華頂善興
0580b19: 禪寺語錄卷上
0580b20: 
0580b21: 處州福林禪院嗣法門人智度等編
0580b22: 嘉興金明寺第十三代孫悟進重梓
0580b23: 示眾風泠泠。日杲杲。薝蔔花開滿路香。池塘一夜生
0580b24: 春草。堪悲堪老瞿曇。四十九年說不到。阿呵呵。拍
0580c01: 禪床下座。
0580c02: 示眾。若論此事。三世諸佛。一大藏教。詮註不及。天下
0580c03: 老和尚。拈提不起。直饒有傾湫之辨。倒嶽之機。一點
0580c04: 也用不著。諸仁者。饑則喫飯。困則打眠。熱則乘。寒
0580c05: 則向火。一一天真。一一明妙。何得蹋步向前。論禪論
0580c06: 道。誤將魚目為珠。錯認橘皮作火。不見道。大機須透
0580c07: 徹。大用須直截。不識東家孔丘翁。向他尋禮樂。
0580c08: 卓拄杖云。錯。復舉龐居士問馬大師。不與萬法為侶
0580c09: 者是什麼人。馬祖云。待汝一口吸盡西江水。向汝
0580c10: 道。士有省。師頌云。一口吸盡西江水。鷓鴣啼在深花
0580c11: 裏。縱饒直下便承當。何啻白雲千萬里。曳拄杖下座。
0580c12: 小參。臨濟入門便喝。德山入門便棒。亂世英雄。雪老
0580c13: 低頭歸菴。麻谷鋤入園。太平奸賊。所以道。句中不
0580c14: 停意。意中不停句。意句不同倫。且作麼生會。直饒向
0580c15: 劍刃上翻身。稜上走馬。也是無風匝匝之波。不見
0580c16: 雲門道。盡乾坤大地。無絲毫過患。猶是轉句。不見一
0580c17: 法。始是半提。更須知有全提底。且作麼生是全提底。
0580c18: 擊拂子云。自出洞來無敵手。得饒人處且饒人。復舉
0580c19: 臨濟聞德山示眾云。道得也三十棒。道不得也三十
0580c20: 棒。濟令侍者去問。為什麼道得也三十棒。道不得也
0580c21: 三十棒。他若打你。接住送一送。看他如何。侍者至彼
0580c22: 理前問。德山便打。侍者接住送一送。德山便歸方丈。
0580c23: 侍者回舉似臨濟。濟云。我從來疑著者漢。雖然如是。
0580c24: 汝還見德山麼。侍者擬議。濟便打。師云。千鈞之弩。豈
0581a01: 為鼷鼠發機。奔流度刃。疾燄過風。則不無二老。仔細
0581a02: 撿點將來。三十棒只合自喫。何故。將頭不猛。累及三
0581a03: 軍。擊拂子下座。
0581a04: 小參過去諸如來。斯門已巳成就。夢裏求形。水中捉月。
0581a05: 現在諸菩薩。今各入圓明。浦得老鼠。打破油甕。未來
0581a06: 修學人。當依如是法。彼自無瘡。勿傷之也。無計較中
0581a07: 翻成計較。無途轍中翻成途轍。殊不知。屠坊酒肆全
0581a08: 彰古佛家風。市紅塵顯出祖師巴鼻。若也舉一明
0581a09: 三。目機銖兩。何啻白雲萬里。嗄。華開華落任風吹。自
0581a10: 有清香滿天地。復舉雪示眾云。三世諸佛向火
0581a11: 上轉大法輪。玄沙云。近日官令稍嚴。云。作麼生。沙
0581a12: 云。不許攙行奪市。雪峰不覺吐舌。雲門云。火為三
0581a13: 世諸佛說法。三世諸佛立地聽。師云。雪峰父子。將謂
0581a14: 播揚大教。殊不知。馳騁機解。衒耀見聞。雲門忍俊不
0581a15: 禁。道個火為三世諸佛說法。且道畢竟說什麼法。
0581a16: 離婁明未徹。師曠聽非聰。便下座。
0581a17: 白雲度參問。西來密意未審如何。師云。待娑羅峰點
0581a18: 頭即向汝道。度以手搖曳擬答。師便喝。度云。娑羅峰
0581a19: 頂。白浪滔天。花開芒種後。葉落立秋前。師云。我家無
0581a20: 殘剩飯也。度云。此非殘剩飯而何。師頷之。
0581a21: 法語
0581a22: 示徐提點
0581a23: 信是道元功德母。長養一切諸善根。先聖曲垂方便。
0581a24: 出一言半句。無非應病與藥。又何以實法繫綴於
0581b01: 人。迷則千差萬別。悟則事同一家。因積劫以來。無
0581b02: 明煩惱所覆。不能洞徹見源。豈可汩沒塵勞。喪光
0581b03: 陰。一念稍有差別。墮在三惡道中。其時追悔嗟臍無
0581b04: 及矣。古之有志於道者。巖居穴處。草衣木食。遇聲遇
0581b05: 色。如石上栽花。見名見利。似眼中著屑。今人多為聰
0581b06: 明利智所使。廣學多聞。以資談柄。如蠶作繭自纏自
0581b07: 縳。不能忘其筌蹄。誠可憐憫。呆菴提點。篤志此道。棄
0581b08: 名利如弊屣。甘淡薄如頭陀。噫。天下無二道。聖人無
0581b09: 二心。豈可自暴自棄。甘受輪轉。須是盡底放下世緣。
0581b10: 頓忘人我。猛著精彩。密密參究。自然與道相應。李遵
0581b11: 勗云。參禪須是鐵漢。著手心頭便判。直取無上菩提。
0581b12: 一切是非莫管。
0581b13: 示蕭元帥
0581b14: 無上妙道。人人本具。因積劫以來妄想執著。未能
0581b15: 頓明本地風光。大力量人。當用真實工夫。舉古人話
0581b16: 頭。於一切處。密密提撕。心心無間。驀然打破疑情。始
0581b17: 有自由分。若是半疑半信。卒難搆得。正如關羽於百
0581b18: 萬軍中取顏良首相似。不畏前境。決勝千里。豈不快
0581b19: 哉。今時士大夫。沒溺文字語言。不下真實工夫。若欲
0581b20: 洞徹生死根源。當如實而參。如實而悟。便可與佛祖
0581b21: 把手共行。示現宰官身而為說法矣。
0581b22: 示蒯朝奉
0581b23: 我佛世尊。為一切眾生作大醫王。經云。我如良醫知
0581b24: 病說藥。服與不服非醫咎也。一大藏教五千四十八
0581c01: 卷。皆治世藥方也。將謂應病與藥。殊不知。藥多病甚。
0581c02: 後代祖師。不能與之除去病源。於灸瘢瘡上。重加
0581c03: 艾炷。或云。直指人心見性成佛。或云即心即佛。非心
0581c04: 非佛。或擬議便喝。或開口便打。根性不等。用藥非一。
0581c05: 消則成醍醐。不消成毒藥。病去藥存。是亦病也。玄沙
0581c06: 示眾云。汝等盡道接物利生。忽遇三種病人作麼生
0581c07: 接。患盲者。拈槌豎拂他又不見。患聾者。語言三昧他
0581c08: 又不聞。患啞者。教他說又說不得。若接此三種人不
0581c09: 得。佛法無靈驗。有僧請益雲門。門云汝禮拜著。僧拜
0581c10: 起。門以拄杖挃。僧退後。汝不是患盲麼。門又喚僧近
0581c11: 前。汝不是患聾麼。門云還會麼。僧云不會。門云汝不
0581c12: 是患啞麼。其僧言下契悟。雲門大師慣用此藥。要且
0581c13: 只能殺人不能活人。何故。上等醫人非藥為藥。中等
0581c14: 醫人以藥為藥。下等醫人藥成非藥。且道。阿魏因甚
0581c15: 麼無真。水銀因甚麼無假。甘草得恁麼甜。黃連得恁
0581c16: 麼苦。若是具眼道流。不向舌根薦取。臚塘桂山先生
0581c17: 素蘊儒業。又得盧扁之妙。常以濟物為懷。特承遠訪。
0581c18: 扣問入道之要。直欲洞徹生死根源。因舉五祖演和
0581c19: 尚云。釋迦彌勒猶是他奴。且道他是阿誰。但於二六
0581c20: 時中。密密參究。久久純熟。驀然噴地一下。如病得汗。
0581c21: 豈不快哉。
0581c22: 示直翁徐居士
0581c23: 長夏獲以同居岩間松下。一語一默喜不自勝。且道
0581c24: 與古人夏中不聞正因兩字。是同是別。請直翁下一
0582a01: 轉語。機先著眼。未是俊流。昔汾陽昭禪師參七十餘
0582a02: 員善知識。後見首山問百丈卷席意旨如何。山云龍
0582a03: 袖拂開全體現。汾陽又問師意如何。山云象王行處
0582a04: 絕狐。汾陽於此大悟。禮拜起云。萬古碧潭空界月。
0582a05: 再三撈摝始應知。傍有僧云。汝見甚麼道理。便乃自
0582a06: 肯。汾陽云。正是我放身捨命處。看他古人終不肯自
0582a07: 小結果。參禪縱有所省。若不見人。謂之癡禪。悟不
0582a08: 除。翻成籠檻。一切處為之禁制。坐在勝妙界中。前輩
0582a09: 謂之鶻臭布衫。最難卸。更宜審諦。第一不得向黑
0582a10: 山下鬼窟裏作活計。第二不得向急水上打毬子。四
0582a11: 威儀內。急切用工。驀然拶破面門。元來只是舊時人。
0582a12: 更無絲毫為障為。言多道遠。勉之。
0582a13: 示覺空菴主
0582a14: 覺所覺空。空覺極圓。聞所聞盡。盡聞不住。恁麼見得。
0582a15: 早涉途程。不見道。情存聖量。猶涉客塵。己巳見未忘。還
0582a16: 同滲漏。豈可論心論性。講禪講道。以當宗乘。古之有
0582a17: 志於道者。名利不干懷。財寶不為念。大忘人世。草衣
0582a18: 木食。以實參實悟為期。若是口裏水漉漉地。惟增業
0582a19: 識耳。檢點將來。成得甚麼邊事。聰明不敵生死。乾慧
0582a20: 豈免輪迴。圜通菴主篤志於道。真末世光明幢也。但
0582a21: 聰敏太過。坐在勝妙界中。見聞不脫。如水中月。一日
0582a22: 需語為警。吁。白雲山頂相見了也。圓通菴中相見
0582a23: 了也。更有甚麼相孤負處。又欲拈禿筆塗白紙耶。
0582a24: 示玳禪人
0582b01: 昔日雪峰多苦行。不辭九到與三登。幡然有意思前
0582b02: 古。一春風下碧層。三山玳禪人同住峰頂。將欲遍
0582b03: 參。出紙求語。古德云。識得拄杖子。一生參學事畢。且
0582b04: 道。這個是拄杖子。那個是參學事。若也道得。未具參
0582b05: 學眼在。若道不得。亦未具參學眼在。
0582b06: 示尼無瑕
0582b07: 昔大慧和尚會中。玅聰禪人。幼年打硬修行。曾在徑
0582b08: 山度夏。一日大慧上堂。舉石頭示藥山。恁麼也不得。
0582b09: 不恁麼也不得。恁麼不恁麼總不得。妙總於此有省。
0582b10: 大慧舉岩頭打渡逢婆子話詰之。妙總頌云。一葉扁
0582b11: 舟泛渺茫。呈橈舞棹別宮商。雲山海月俱拋。嬴得
0582b12: 莊周蝶夢長。看他得底人。著著自有出身之路。豈肯
0582b13: 死於語下乎。靖山禪士。孜孜為道。遠扣峰頂。袖紙乞
0582b14: 語。況余藏拙深雲。初未曾與人道個不字。憫其情切。
0582b15: 因書妙總見大慧因緣。果能如實而參到大安樂之
0582b16: 地。雖百千妙總。亦在下風矣。就書一偈以勉。清標不
0582b17: 讓末山尼。純淨無瑕亦未奇。噴地一聲真慶快。英雄
0582b18: 真個丈夫兒。
0582b19: 示自省新戒
0582b20: 高菴和尚云。父母養汝身。師友成汝志。無饑寒之迫。
0582b21: 無征役之勞。於此不精進成辦道業。他日何面目見
0582b22: 父母師友乎。此語可與日月爭光。出家非圖清閒
0582b23: 取快活也。難行能行。難學能學。難忍能忍。難捨能捨。
0582b24: 於一切處。舉古人話頭。密密參究。以悟為則。又不得
0582c01: 將心待悟。四恩難報。信施難消。時光迅速。慎勿度。
0582c02: 示道昌禪人
0582c03: 古人正因出家。正因行。為生死不明。為斷煩惱。出
0582c04: 三界。續佛慧命。非求安逸也。非求溫飽也。非求蝸角
0582c05: 利名也。遠塵離俗。超越淤泥。山林岩穴。一心精進。成
0582c06: 辦道業。開善謙禪師示眾云。思量分別決定不是。見
0582c07: 聞覺知決定不是。行住坐臥決定不是。問答語言決
0582c08: 定不是。且絕此四個路頭。提起趙州個無字。自然
0582c09: 管取呵呵去。與夫浮辭濫說不伴矣。勉之。
0582c10: 示宗本新戒
0582c11: 古云。養子不須教。落賺自然會。其可教者。語言糟
0582c12: 粕耳。治心須求妙悟。其玅悟之心。在乎勇猛精進。拶
0582c13: 透向上關子。實不在語言文字也。縱有明師密授。
0582c14: 不如心之自得。故曰得之於心。觸物遇緣。不謀而應。
0582c15: 雖然。猶恐坐在勝妙界中。更須百尺竿頭進步得大
0582c16: 自在可也。不得大愚辭歸宗欲往諸方學五味禪去。
0582c17: 宗云。我者裏有一味禪。為甚不學。愚云如何是和尚
0582c18: 一味禪。宗便打。愚云嗄。我會也。我會也。宗又打。看他
0582c19: 古人門風高峻。手段惡辣。與夫婆婆和和者。何啻天
0582c20: 淵之隔。且道。大愚畢竟會個甚麼。者裏道得也三十
0582c21: 棒。道不得也三十棒。得汝異日歸來。肋下拔本。
0582c22: 示徒妙理參方
0582c23: 黃龍禪師云。父嚴則子敬。今日之規訓。後日之模範
0582c24: 也。嫗之煦之。春夏所以生育也。霜之雪之。秋冬所以
0583a01: 成熟也。吾欲無言可乎。出家當以戒行為先。戒是正
0583a02: 順解脫之本。戒為入道之門。若無戒行。善根不生。佛
0583a03: 祖明言。可不慎哉。但於一切處一切時。舉古人話頭。
0583a04: 密密參究。驀然噴地一下。始有少分相應。庶不孤出
0583a05: 家行之本志。因書偈以勉。教理精通驢繫橛。祖關
0583a06: 透徹鳥棲蘆。二途不涉超諸見。方稱出家大丈夫。
0583a07: 示仁禪人
0583a08: 參禪學道。要在志之堅確。把做無緊得緊一件事。痛
0583a09: 加煉。驀然萬仞崖頭撒手。放身捨命一番始得。若
0583a10: 是顢顢頇頇。今日三明日四。喪光陰。大不濟事。不
0583a11: 見玄沙云。我立地待汝搆取。如今不搆取。更待何時。
0583a12: 毋得自輕而退屈。古德云。昨夜文殊普起佛見法
0583a13: 見。各與三十拄杖。貶向二鐵圍山。噫。切忌認驢鞍橋。
0583a14: 作阿爺下頷。
0583a15: 示顯禪人
0583a16: 古云。道本無言。因言顯道。又云。語不離窠臼。焉能出
0583a17: 纏。大丈夫如倚天長劍。凜乎不可干犯。始有自由
0583a18: 分。祖師方便。如大火聚。近之則喪身失命。若是思而
0583a19: 解。慮而知。則千里萬里矣。蒲田顯禪人欲瞻禮補陀。
0583a20: 出紙求語。吁。同堂喫飯。同打睡。問訊起居。俯仰折
0583a21: 旋。一一天真。有甚麼相孤負處。因書四句以勉之。頭
0583a22: 頭物物顯真常。即是圓通十方。四萬八千峰頂上。
0583a23: 寒梅樹樹噴清香。
0583a24: 是身壽命。如駒過隙。奚暇閒情。妄為雜事。果於二六
0583b01: 時中。裏底靜中明。靜裏底中薦。驀然噴地一下。
0583b02: 則參學事畢矣。
0583b03: 頌古
0583b04: 世尊拈花
0583b05: 禾黍不陽。競栽桃李春。翻令力耕者。半作賣花人。
0583b06: 吒太子
0583b07: 廓清五蘊吞十方。平分風月已巳乖張。陽春雪曲知音
0583b08: 少。打瓦鑽龜謾度量。
0583b09: 達磨門人各言所得
0583b10: 甜瓜生苦瓠。美棗多荊棘。利旁固有刀。貪人還自賊。
0583b11: 六祖風幡
0583b12: 不是風幡不是心。紫荊樹上結林檎。高山流水尋常
0583b13: 事。不是子期誰賞音。
0583b14: 百丈野狐
0583b15: 不落不昧強名模。個男兒是丈夫。夜靜堂人寂
0583b16: 寂。一輪明月照平湖。
0583b17: 南泉斬
0583b18: 狸奴提起太生獰。擬議停機隨見坑。最好一刀分兩
0583b19: 段。免教千古競頭爭。
0583b20: 頭戴草鞋便出去。趙州何事太。沾衣欲濕杏花
0583b21: 雨。吹面不寒楊柳風。
0583b22: 不是心不是佛不是物
0583b23: 頂門亞摩醯眼。肘後斜懸奪命符。堪東村王大
0583b24: 姐。來壁上葫蘆。
0583c01: 陸大夫問南泉天地與我同根
0583c02: 天地同根物同體。尋言逐句太糢糊。牡丹花發如春
0583c03: 夢。會得依然在半途。
0583c04: 庭前樹子
0583c05: 謾將庭示來僧。見得分明未十成。偏愛暮雲歸未
0583c06: 合。遠山無限碧層層。
0583c07: 僧問投子。和尚住此山有何境界。子云丫角
0583c08: 女子白頭絲
0583c09: 丫角女子白頭絲。四海禪流知不知。一旦風雷化龍
0583c10: 去。刻舟求太愚癡。
0583c11: 趙州狗子佛性
0583c12: 狗子佛性。秉行令。擬議停機。喪身失命。
0583c13: 溈山與仰山摘茶
0583c14: 子形不見只聞聲。體用全彰撼樹鳴。黃鶯枝上千般
0583c15: 語。不是謳歌不是經。
0583c16: 趙州青州布衫
0583c17: 無絃琴別曲。穴鼻針穿線。西風一陣來。落葉兩三片。
0583c18: 僧問法眼如何是曹源一滴水。眼云是曹源
0583c19: 一滴水。韶國師於言下大悟
0583c20: 曹源一滴混涇清。打碎焦磚連底冰。鸚鵡故鄉歸不
0583c21: 得。大都言語太分明。
0583c22: 僧問首山如何是佛
0583c23: 新婦騎驢阿家牽。太空中生閃電。笊篱無柄摝春
0583c24: 風。撼動落花飛片片。
0584a01: 五祖示眾釋迦彌勒猶是他奴。且道他是阿
0584a02: 誰。便下座
0584a03: 雨洗淡紅桃嫩。風吹淺碧柳絲輕。縱饒曠劫生前
0584a04: 會。也是空花醫眼睛。
0584a05: 俱胝指
0584a06: 一生受用不盡底。單單嚇得小孩兒。金華峰頂團團
0584a07: 月。仔細看來似舊時。
0584a08: 僧問首山。學人到寶山空手回時如何。山云
0584a09: 家家門前火把子
0584a10: 家家門前火把子。也是盲人撞瞎虎。棟朝飛南浦
0584a11: 雲。朱簾暮捲西山雨。
0584a12: 德山托
0584a13: 紅蓼汀洲一笛風。暮雲滅盡水吞空。可憐無限深秋
0584a14: 意。祇在沙鷗冷眼中。
0584a15: 黃龍三關
0584a16: 我手何似佛手。人前剛要揚家醜。雨打梨花蛺蝶飛。
0584a17: 風吹柳絮毛毬走。
0584a18: 我何似驢。瘥病不假驢駝藥。堪靈山老古錐。
0584a19: 無端拋下個木杓。
0584a20: 人人有個生緣。三個猢猻夜簸錢。風送水聲來枕畔。
0584a21: 月移松影到床前。
0584a22: 僧問石頭徹禪師。如何是教外別傳一句。徹
0584a23: 云東村王老夜燒錢
0584a24: 東村王老夜燒錢。脫烏龜飛上天。盡道草生芒種
0584b01: 後。誰知葉落立秋前。
0584b02: 犀牛扇子
0584b03: 國師無故索犀牛。侍者連忙呈破扇。聾人不聽天上
0584b04: 雷。向雲中看閃電。
0584b05: 良遂參麻谷
0584b06: 上門上戶苦辛參。钁入園亦未甘。十二本經幾賺
0584b07: 。誰知又被谷師瞞。
0584b08: 石頭馳書
0584b09: 寧可永劫受沈淪。不從諸聖求解脫。南嶽峰頭太險
0584b10: 生。上天下地一隻。
0584b11: 女子出定
0584b12: 青山不動勢崔嵬。百鳥逢春畫夜啼。公子不知時節
0584b13: 換。玉鞭揚起過山西。
0584b14: 馬祖踏倒水潦
0584b15: 一踏倒太無情。秋月寒潭徹底清。試問慣諳途路
0584b16: 者。長安去此幾多程。
0584b17: 青原參六祖
0584b18: 聖諦不為何級。風吹不入雨不濕。縱饒脫體便承
0584b19: 當。也是餬餅裏汁。
0584b20: 長慶問靈雲如何是佛法大意。答云驢事未
0584b21: 了馬事到來
0584b22: 驢事未了馬事來。喜得陽春大地回。唯有嶺梅先漏
0584b23: 泄。一枝獨向雪中開。
0584b24: 僧問石霜如何是和尚深深處。霜云無鬚
0584c01: 子兩頭搖
0584c02: 無鬚子兩頭搖。六月雲深雪未消。萬仞峰頭獨足
0584c03: 立。不妨提起活人刀。
0584c04: 馬祖問野鴨
0584c05: 飄然野鴨過長空。逐浪隨波不見蹤。忽爾鼻頭知痛
0584c06: 癢。大雄峰頂喪家風。
0584c07: 臨濟囑三聖
0584c08: 瞎驢滅正法眼。當頭切忌錯商量。天荒地老無人
0584c09: 會。優羅華遍界香。
0584c10: 百丈再參
0584c11: 振威一喝。空釘橛。三日耳聾。弄巧成拙。
0584c12: 僧問百丈如何是奇特事
0584c13: 獨坐大雄峰。雲千萬重。鳥啼花自。何處不春風。
0584c14: 趙州訪二菴主
0584c15: 柳色拖藍重。桃花爛熳紅。遊人看不足。分付與東風。
0584c16: 真贊
0584c17: 出山相
0584c18: 六年苦行。一麻一麥。餓得面皮黃。凍得眼睛白。夜半
0584c19: 明星。無端揚醜惡。累及後代兒孫。個個無繩自縛。
0584c20: 髼頭跣足出山來。一任天下人貶剝。
0584c21: 觀音大士
0584c22: 寶月光中。慈悲相好。白水。綠楊裊裊。普與眾生
0584c23: 除熱惱。無煩惱處討煩惱。
0584c24: 善財
0585a01: 百城水無知識。辛苦參尋去復來。是處春山春水
0585a02: 綠。不勞彈指閣門開。
0585a03: 達磨祖師
0585a04: 直指人心。見性成佛。誑謼閭閻。未有了日。一華五葉
0585a05: 成狼籍。
0585a06: 折蘆渡江。平地荊棘。心不負人。面無慚色。
0585a07: 寒山
0585a08: 心似秋月。話作兩橛。石壁題詩。弄巧成拙。
0585a09: 拾得
0585a10: 捱墨作戲。無可不可。閭丘老人。當面錯過。
0585a11: 三教圖
0585a12: 視不見我。瞻之在前。法身無為。不墮諸數。會得三家
0585a13: 村裏事。隨機權變開門戶。陳年葛藤齊。杲杲日
0585a14: 輪正卓午。
0585a15: 馬大師
0585a16: 即心即佛。揚聲止響。非心非佛。露柱抽骨。出八十餘
0585a17: 員知識。個個口裏水漉漉。誰云踏殺天下人。六六元
0585a18: 來三十六。
0585a19: 韶國師
0585a20: 心外無法。滿目青山。冬瓜直儱侗。瓠子曲灣灣。枯曹
0585a21: 源一滴之水。破清惟識之關。隨機應用顯綱宗。承
0585a22: 言滯句管窺斑。四萬八千頂上。一輪秋月對慈顏。
0585a23: 無準和尚
0585a24: 者個儂。果難名模。非但藞苴。且是惡辣。誰知正法
0585b01: 眼藏。向這瞎驢滅。落賺後代兒孫。敲打空鳴嚗
0585b02: 嚗。咄。
0585b03: 斷橋和尚
0585b04: 南山白額虎。踞地大哮吼。空弄爪牙。佛祖皆罔措。
0585b05: 陳年莧菜根。毒氣多遍布。破家散宅者。競撾塗毒鼓。
0585b06: 松山風撼碧濤寒。眼裏聞聲為舉似。
0585b07: 自讚
0585b08: 窄菴首座請
0585b09: 髼頭破衲。百醜千拙。種荳不生苗。栽蔬根倒茁。勿逢
0585b10: 穿耳客。機先還漏泄。眉間掛劍時。對面成途轍。窄則
0585b11: 遍寥沉。寬則不容針。寒山撫掌呵呵。老倒豐干太
0585b12: 饒舌。
0585b13: 錦江模書記請
0585b14: 真形無形。真相無相。不依本分。打模樣。捩轉鐵面
0585b15: 皮。空敲作響。看你這般伎倆。宜乎貶向錦江之上。
0585b16: 無文綺藏主請
0585b17: 一樹青松。一輪明月。佛法下衰。出這妖孽。妄言綺語。
0585b18: 話作兩橛。髼頭破衲坐磐陀。誰知弄巧翻成拙。明眼
0585b19: 人前不徹。
0585b20: 昌禪人請
0585b21: 覿面相呈。更無回互。振威一喝。千聖罔措。青山滿目
0585b22: 無今古。
0585b23: 海會寺印空長老請
0585b24: 萬頂走馬。大海中輥毬。面目如親薦。鐵船水上浮。
0585c01: 壽寮元請
0585c02: 髼頭破衲一村僧。火種刀耕住碧層。年老成魔無足
0585c03: 。呵風罵雨得人憎。
0585c04: 范居士請
0585c05: 描也描不成。也不就。拈起黑漆竹篦。直得移星
0585c06: 換斗。堪悲堪老維摩。一點酬人太多口。
0585c07: 有道潘學士請
0585c08: 以我為隱乎。吾無隱乎爾。面目太分明。認著還不是。
0585c09: 阿呵呵。囉囉哩。楖栗橫肩不顧人。月明又渡坦溪水。
0585c10: 心海湧首座請
0585c11: 長松樹下。坐磐陀石。這般伎倆。對面不識。當陽一喝。
0585c12: 太霹。波翻浪涌未為奇。生鐵蒺藜當面擲。
0585c13: 遠禪人請
0585c14: 耳朵兩片皮。鼻孔向下垂。一一皆明妙。覿面莫遲疑。
0585c15: 長松樹頂月光輝。
0585c16: 自省新戒請
0585c17: 父子不傳之妙。豈可打模樣。若是跨兒孫。終不
0585c18: 如盲摸象。不見臨濟參黃蘗。臨機進前劈口掌。者裏
0585c19: 酌然能猛省。鼻孔元來搭唇上。
0585c20: 道源新戒請
0585c21: 形直影端。源深流長。描摹逼真。也只尋常。若是克家
0585c22: 種草。當陽掀倒禪床。本來面目無遮覆。颯颯松風為
0585c23: 舉揚。
0585c24: 朴侍者請
0586a01: 身從無相中受生。猶如幻出諸形像。大朴未分。形名
0586a02: 未兆。早是起模樣。又豈可夢裏求形。水中捉月耶。
0586a03: 咄。
0586a04: 顯禪人請
0586a05: 通身無影像。界絕行蹤。面目如親薦。長松撼碧空。
0586a06: 
0586a07: 妙明真覺無見和尚住華頂善興禪寺語錄卷上
