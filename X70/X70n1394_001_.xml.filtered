0548c01: 
0548c02: 
0548c03: 
0548c04: 
0548c05: No. 1394-A
0548c06: 
0548c07: 余一日偶料揀亂書。得語錄數板。蝕。僅存。或三五
0548c08: 行或十百字。老辣痛快。險怪奇絕。實語誑語。句句皆
0548c09: 破的。為之悚然。而首尾壞爛。不知為何如人也。求之
0548c10: 檗山。得其完本。乃五祖演所作。圓悟虎丘。向這裏。
0548c11: 搬販出來。方信波斯別。世有底事。忽緇衣及門。持
0548c12: 此卷求序。讀數過。電光石火。閃閃爍爍。醍醐毒藥。色
0548c13: 色俱有。儼然如見前人風度。方知斷橋之名。信不
0548c14: 得。合爪贊嘆。為之證明。雖然識真人少。接響人多。試
0548c15: 將此集。莫出姓名。使諸方具眼者猜看。師名妙倫。天
0548c16: 台人。咸淳初元人日。鬳齋林希逸敘。
0548c17: 
0548c18: 
0548c19: 
0548c20: 斷橋和尚語錄目次
0548c21: 林希逸序
0548c22: 卷上
0548c23: 台州瑞祇園禪寺錄
0548c24: 台州瑞巖淨土禪寺錄
0549a01: 天台國清教忠禪寺錄
0549a02: 淨報慈恩光孝禪寺錄
0549a03: 卷下
0549a04: 法語佛祖讚自讚偈頌
0549a05: 小佛事行狀
0549a06: 
0549a07: 
0549a08: 
0549a09: 
0549a10: 
0549a11: No. 1394
0549a12: 斷橋和尚語錄卷上
0549a13: 
0549a14: 斷橋和尚初住台州瑞祇園禪寺語錄
0549a15: 侍者　文寶　善靖　編
0549a16: 師於淳祐元年。三月十一日。入院。指三門云。大道無
0549a17: 門。諸人擬向甚麼處入。遂舉足云。看下。
0549a18: 佛殿。二千年前。我不如你。二千年後。你不如我。舉香
0549a19: 云。看看。冷處與你著把火。
0549a20: 踞室。橫一丈豎十尺。明眼衲僧。近傍不得。若有人。向
0549a21: 這裏。轉得身。吐得氣。祇園水也未到你喫。
0549a22: 拈帖。穿人鼻孔。換人眼睛。都來只是這一句子。如何
0549a23: 見得。題目分明。
0549a24: 拈法衣。這一片牛皮。天下老和尚。總被它包褁了也。
0549b01: 新祇園。今日回避稍遲。亦遭其害。只得懽喜受之。頂
0549b02: 戴披之。豈憚拖泥帶水時。
0549b03: 指法座。盡大地。是箇寶華王座。只為諸人不能履踐。
0549b04: 而使祇園。向這裏。起模畫。說東道西。無階梯處立
0549b05: 階梯。陞座。拈香祝
0549b06: 聖畢。次拈香云。此香。昔年行到雲居。向故紙堆中
0549b07: 拾得。無端逗到千丈巖頭。撞著箇煨不熟不爛底。
0549b08: 被它一嗅。氣息全無。爇向爐中。供養見住徑山興聖
0549b09: 萬壽禪寺。佛鑑禪師無準大和尚。用酬法乳之恩。遂
0549b10: 趺座問答不錄　乃云。釋迦已巳滅。彌勒未生。今日正當新
0549b11: 祇園主丈子。應世說法。不在長說短說。曲說直說。只
0549b12: 據自家赤骨力地。拈出一句子。使天上人間。未聞者
0549b13: 聞。未見者見。乃拈主丈云。直得開山祿禪師出來。撫
0549b14: 掌呵呵大笑。道。自我一去三百年。未嘗聞有者箇
0549b15: 消息。然雖與麼。爭柰主丈子。未點頭在。何故。萬年松
0549b16: 在祝融。復舉。保壽開堂。三聖推出一僧。壽便打。
0549b17: 聖云。恁麼為人。非但瞎者僧眼。瞎鎮州一城人
0549b18: 眼去在。壽便歸方丈。師拈云。二大老。一箇頭鼠
0549b19: 目。一箇蠆尾狼心。教者僧。將赤肉抵白棒。也太無
0549b20: 端。然雖如是。不因漁父引。爭得見波濤。
0549b21: 當晚小參。德山小參不答話。太平姦賊。趙州小參
0549b22: 答話。亂世英雄。二老漢。各有彌天之過。新祇園入院
0549b23: 事繁。未暇勘證。今夜且與祖翁出隻手。整頓破沙盆。
0549b24: 教一切人。同得受用。以拂打圓相云。會麼。南斗西轉。
0549c01: 北斗東移。復舉。僧問投子。如何是十身調御。投子
0549c02: 下禪床而立。
0549c03: 師頌云。曉花初柝露香新。獨向空山冷襯雲。忽被春
0549c04: 風輕觸著。淡紅脫落亂紛紛。
0549c05: 謝知事上堂。花間蝶舞。柳上鶯啼。瞿曇未曉。達磨猶
0549c06: 迷。分付叢林能事漢。臨機一一好提撕。忽然提撕不
0549c07: 得。計較不成。祇園老僧。與說三分話。
0549c08: 上堂。舉阿難問迦葉。世尊付金襴外。別傳何物。迦葉
0549c09: 召阿難。難應諾。迦葉云。倒門前剎竿著。
0549c10: 師頌云。落賴家風彼此知。麤茶淡飯暫相依。弟兄畢
0549c11: 竟難同活。不免分頭各自為。
0549c12: 浴佛上堂。四月八。生悉達。天上人間聒聒。老韶陽
0549c13: 要打殺。爭似祗園舀水驀頭潑。阿呵呵。雖是死蛇。會
0549c14: 弄也活。
0549c15: 結夏小參。禪禪。斷貫索左穿右穿。道道。生苕橫掃
0549c16: 豎掃。伶俐漢直下會得。便乃禁足於鑊湯爐炭。護生
0549c17: 於劍樹刀山。天魔窺無門。佛祖讚嘆有分。若不然
0549c18: 者。九十日內。二六時中。山邊水畔行但行。石上松根
0549c19: 坐但坐。只是向後逢人。不要道在祇園過夏。何也。此
0549c20: 去黃巖一日程。復舉。梁王問達磨。如何是聖諦第
0549c21: 一義。磨云。廓然無聖。王曰。對朕者誰。磨云不識。師
0549c22: 拈云。老胡自西天來。將箇木子。平白換人眼睛。若
0549c23: 不是梁王。幾遭毒手。雖然。諸人也須照顧。良久云。著
0549c24: 了也。
0550a01: 上堂。天自高。地自厚。一一不是單。三三亦非九。唯愛
0550a02: 部瀆山前丘大翁。見人長揖高叉手。還有佛法底道
0550a03: 理也無。咄。合取臭口。
0550a04: 中夏上堂。前半夏已巳去。新事不添。後半夏未來。舊事
0550a05: 不減。而今新也舊也。拈向一邊。諸人且道。是甚麼事。
0550a06: 良久云。夜短睡不足。日長飢有餘。
0550a07: 解夏小參。鋤畬一片。下種一籮。大仰狼藉不少。日中
0550a08: 一餐。夜後一寢。大溈敗闕尤多。祇園今夏。雖則清寥
0550a09: 寥白的的。乏聚蠅之糝。囊無繫蟻之絲。要且不打
0550a10: 這鼓笛。誰更管你有結有解。無解無結。七箇八箇。指
0550a11: 馬作驢。三人四人。證龜成鱉。別別。打刀須是邠州鐵。
0550a12: 卓主丈一下。復舉。洞山示眾云。秋初夏末。兄弟東
0550a13: 去西去。直須向萬里無寸草處去。只如萬里無寸草
0550a14: 處。作麼生去。後有僧。舉似石霜。霜云。出門便是草。洞
0550a15: 山云。大唐國裏。能有幾人。師拈云。二尊宿。一人舌
0550a16: 上有十字關。一人下有三色線。檢點得出。與你一
0550a17: 草鞋。
0550a18: 解夏上堂。布袋打開。主丈拈起。去也由你。住也由你。
0550a19: 若是通方一句子。祇園向你道。遂搖手云。未是未是。
0550a20: 中秋上堂。靈山話月。曹溪指月。檢點將來。只得半橛。
0550a21: 祇園不惜眉毛。直下分明揭示去也。豎拂云。團團離
0550a22: 海嶠。豎起拂云。漸漸出雲衢。打圓相云。此夜一輪滿。
0550a23: 擲下云。清光何處無。喝一喝。便下座。
0550a24: 結夏上堂。祇園今日結夏。無可供養諸人。昨自縣裏
0550b01: 歸來。有一轉語。舉似大眾。乃云。巖瞻坊外。草鞋一。
0550b02: 定賣七錢。
0550b03: 上堂。一切心是佛心。乃喝云。這箇且不是佛心。一切
0550b04: 法是佛法。豎主丈云。這箇且不是佛法。既不是佛心。
0550b05: 不是佛法。畢竟是箇什麼。擲下主丈云。阿剌剌。阿剌
0550b06: 剌。
0550b07: 解夏小參。四月十五日。頭頂天。踏地。七月十五日。
0550b08: 踏地。頭頂天。窮其結也。了不可得。究其解也。了不
0550b09: 可得。不可得也了不可得。諸人向這裏。著得半隻眼。
0550b10: 黃面老漢。喚取提鞋。碧眼胡兒。叫來洗。自餘蚊蚋
0550b11: 之解。螻蟻之能。且居門外。若也今日三明日四。悠悠
0550b12: 颺颺。瞞瞞頇頇。吽。還我九十日飯錢來。復舉。香嚴
0550b13: 示眾云。如人上樹。口銜樹枝。不踏枝。手不攀枝。忽
0550b14: 有人。問祖師西來意。若答他。即喪身失命。不答。又違
0550b15: 他所問。時有虎頭上座。出云。樹上即不問。樹下道將
0550b16: 一句來。嚴遂呵呵大笑。師拈云。香嚴布箇網子。籠
0550b17: 天下衲僧。虎頭上座。雖則網外與之相見。爭柰依
0550b18: 然落在裏許。
0550b19: 上堂。一夏九十日。今朝事已巳周。寒山逢拾得。把手話
0550b20: 來由。且道話箇什麼。梨出青州。棗出鄭州。
0550b21: 謝道舊上堂。舉慈明上堂云。颯颯風景。同人訪寂
0550b22: 寥。茶山下水。燒鼎洞中樵。慈明老漢。雖則大開東
0550b23: 閤。管顧高賓。檢點將來。未免私用常住。爭似祇園。上
0550b24: 客到來。只據現定。且如何是現定底道理。良久云。面
0550c01: 面相對。心心相知。人情若好。喫水也肥。
0550c02: 浴佛上堂。釋迦老子。初生下來。幸然清淨。無端被後
0550c03: 代兒孫。競將惡水。驀頭潑了。道我報德酬恩。殊不知
0550c04: 倒添他一身藞苴。祇園既忝末裔。未免別展禮儀。拈
0550c05: 折柄杓。舀不濕水。沐無形軀。直使通上徹下。歡喜快
0550c06: 活。非但我佛快活。乃至大地眾生。一齊快活。於是主
0550c07: 丈子亦快活。乃擲下云。快活快活。
0550c08: 結夏小參。即心即佛。烏龜火裏輥金毬。非佛非心。碧
0550c09: 兔水中懸寶鏡。祗園今夏。且與麼。開試場。立題目。諸
0550c10: 人能向九十日內。不舉手。示一機。不動舌。道一句。管
0550c11: 取心空及第。作箇禪中狀元。若是思而知。慮而解。言
0550c12: 前定旨。句下明宗。非惟辜負先賢。亦乃埋沒自己。與
0550c13: 麼告報。眾中莫有丹霄獨步。出來。掀倒禪。喝散大
0550c14: 眾底麼。不是龍門客。切忌遭點額。復舉。野狐公案。
0550c15: 師頌云。沙鷗盡日戲江。幾度浮來幾度沈。漁笛一
0550c16: 聲驚起去。依前飛下碧波心。
0550c17: 上堂。躘踵幾隻牯牛。總在瑞過夏。有心臥月眠雲。
0550c18: 無意牽犁拽。溪東溪西。嶺上嶺下。飲水自飲水。喫
0550c19: 草自喫草。第一不得犯人苗稼。拍禪下座。
0550c20: 解夏小參。兼謝宜首座。水泠泠。巖雲片片。滿耳不
0550c21: 聞。滿眼不見。祇園早年行。遊遍二十三州。四十七
0550c22: 縣。零零碎碎。收拾一布袋。拈起嶮似懸崖。放下平如
0550c23: 鏡面。馬簸箕冷地知得。走來騰身一。。你者滯貨。
0550c24: 雖不直錢。煞有靈驗。何不向自恣日打開。平等布施。
0551a01: 直教貧賤者富貴。富貴者貧賤。山僧被伊點破。不覺
0551a02: 手忙。心膽顫。卓主丈云。鐵壁銀山通一線。復舉。
0551a03: 僧問風穴和尚。九夏賞勞。請師言薦。風穴云。一把香
0551a04: 拈未暇。六環金錫響搖空。師拈云。剪水裁雲。雕
0551a05: 鏤玉。則不無風穴。爭柰辜負來機。祇園當時見他
0551a06: 與麼問。便與一棒。何故。見義不為。無勇也。
0551a07: 散聖節上堂。正月初五日。乃是我。
0551a08: 皇。慶誕之辰。祇園臣子。拈須彌槌。擊空鼓。集河沙
0551a09: 諸佛。說無量法門。以祝萬年之壽。然雖如是。豎拂云。
0551a10: 且道。這箇法門。是那箇佛說。擲拂於背後。便下座。
0551a11: 退院上堂。來住瑞。去住瑞巖。未操雪曲。且打鄉談。
0551a12: 撫禪云。會麼。天上人間一十三。
0551a13: 斷橋和尚遷住台州瑞巖淨土禪寺語錄
0551a14: 侍者　　　　編
0551a15: 入寺。指三門云。昔年出此門去。步步踏著。今日入此。
0551a16: 門來。頭頭撞著。畢竟以何為驗。乃顧視寺額云。洎合
0551a17: 道著。
0551a18: 佛殿。。多時不相見也。乃揖云。瞿曇萬福。
0551a19: 踞室。內不放出。外不放入。眨得眼來。鐵壁鐵壁。
0551a20: 拈帖。擒虎兕。辨龍蛇。一句子。絕周遮。何故。太白不曾
0551a21: 登便殿。筆頭昨夜自生花。
0551a22: 指法座。峭峻一方。玲瓏八面。須彌燈王。有眼者見。若
0551a23: 不見。乃登座云。隨我跟轉。拈香祝
0551a24: 聖罷。斂衣就座。示眾云。大智洞明。千變萬化。大機普
0551b01: 應。七縱八橫。昨離瑞阜。棒頭列定賓中賓。今到鞔。
0551b02: 喝下分開主中主。掃蕩野狐窠窟。放出獅子爪牙。惺
0551b03: 惺石上。布嶮分危。滴滴泉邊。揚清激濁。直得猿啼古
0551b04: 木。虎嘯幽巖。義城嶺跳上天。大澤塘咆哮入海。正
0551b05: 與麼時。且道。承誰恩力。卓主丈云。萬年千歲一烏藤。
0551b06: 復舉。開山空照禪師。每喚云。主人翁。諾。惺惺著。諾。
0551b07: 他時異日。莫受人瞞。諾諾。師拈云。空照老人。打箇
0551b08: 獨雜劇。觀者雖眾。笑者還稀。新瑞巖。今日到來。未
0551b09: 免出隻手。與主丈子。更打一場春。乃喚主丈子一聲。
0551b10: 卓一下云。惺惺著。又卓一下云。他時異日。莫受人瞞。
0551b11: 連卓二下云。莫有解笑者麼。三十年後。
0551b12: 小參。祇園千樹秀。淨土九蓮敷。多少參玄士。茫茫在
0551b13: 半途。豎拂云。看看。倫上座。尋常只是獨拈獨弄。獨自
0551b14: 受用。今夜人天普會。凡聖交參。隨分破慳去也。若是
0551b15: 成家立業。晝不坐夜不眠。孜孜矻矻底。以拂向左邊
0551b16: 擊禪床云。這裏證取。若是破家散業。頭不梳面不洗。
0551b17: 癡癡獃獃底。以拂向右邊擊禪云。這裏證取。其餘
0551b18: 似信不信。欲入未入。半半尬。半青半黃底。以拂當
0551b19: 面一畫云。一時列下。別聽條章。忽有箇出來道。新長
0551b20: 老。你方到此。早是手忙亂。後五日又作麼生。阿呵
0551b21: 呵。相識滿天下。知心能幾人。復舉。乳源示眾云。西
0551b22: 來的的意。也不易舉唱。時有僧出。源便打云。是什麼
0551b23: 時節。出頭來。便歸方丈。師拈云。施閃電機。用霹
0551b24: 手。不無乳源。宜乎撞著一箇漆桶。若也眼似流星。要
0551c01: 歸方丈未可。驀拈主丈云。瑞巖門下。莫有此等人麼。
0551c02: 吽吽。
0551c03: 上堂。三條椽下。七尺單前。有一則語。天下衲僧。做盡
0551c04: 伎倆。欲會會不得。擬舉舉不全。瑞巖老婆心切。略與
0551c05: 諸人。通一線道。不容意解。只要心傳。良久云。會麼。釆
0551c06: 石渡船。
0551c07: 上堂。舉多福因僧問。如何是多福一叢竹。多福云。一
0551c08: 莖兩莖斜。僧云。學人不會。多福云。三莖四莖曲。師
0551c09: 拈云。小小生涯。些些活計。拈弄自在。予奪可觀。須是
0551c10: 多福始得。諸人要見一叢竹麼。卓主丈云。月篩一地
0551c11: 影。風撼半天聲。
0551c12: 浴佛上堂。舉世尊初生下。一手指天。一手指地。周行
0551c13: 七步。目顧四方。乃云。天上天下。唯吾獨尊。雲門云。我
0551c14: 當時若見。一棒打殺。與狗子喫。貴圖天下太平。師
0551c15: 拈云。老胡出來。做這一解。自謂前無去人。後無來者。
0551c16: 那知千載之下。有箇跛阿師。不肯放過。雖然如是。
0551c17: 卞和之璧。不因函秦。安得天下知有連城之價。
0551c18: 結夏小參。以大圓覺。作麼生。為我伽藍。錯。身心安居。
0551c19: 墮在黑山鬼窟。平等性智。蒸砂作飯團。自古自今。天
0551c20: 下衲僧。總被籠絡。無轉身路。瑞巖今夜。與諸人勦絕
0551c21: 了也。不妨灑灑落落。飄飄颻颻。山邊水邊行也。芭
0551c22: 焦杖。穿睦州鞋。草上石上坐也。飲雪泉。揮鹽官扇。
0551c23: 顯無用之機。拜狸奴。揖白牯。彰不言之令。呵彌勒。罵
0551c24: 釋迦。雖然殺活自由。以拂打圓相云。更須透取這箇。
0552a01: 透不過。擬坐不得坐。擬行不得行。莫怪與人難共住。
0552a02: 大都緇素要分明。復舉。古語云。乾坤之內。宇宙之
0552a03: 間。中有一寶。秘在形山。雲門云。拈燈籠向佛殿裡。將
0552a04: 山門來燈籠上。師頌云。隱隱煙村聞犬吠。欲尋尋
0552a05: 不見人家。忽於橋斷溪回處。流出碧桃三四花。
0552a06: 結夏上堂。聖制中有一訣。上三星下半月。付諸人須
0552a07: 辨別。九十日參教徹。參不徹。飲底是洋銅。吞底是熱
0552a08: 鐵。
0552a09: 開徑山回嗣法書上堂。三張白紙。千里同風。此是古
0552a10: 人。喫不盡底涎唾。爭如瑞巖。將箇季春極暄。換箇孟
0552a11: 夏漸熱。雖然。山頭老和尚。蹉過也不知。
0552a12: 上堂。謝兩堂秉拂。人天眼目。佛祖紀綱。把住放行。一
0552a13: 一由我。由我則故是。忽然燈籠露柱。穿拂子鼻孔。
0552a14: 白牯狸奴。換拂子眼睛。又且如何支遣。沙場曾慣
0552a15: 歷。不怕陣雲高。
0552a16: 上堂。十五日已巳前。碓觜開花。十五日已巳後。秤槌結果。
0552a17: 正當十五日。菜園裏兩頭陀。鉏削草。忽然脫落
0552a18: 地。是塊鐵。你者一隊漆桶。在長連上打瞌睡。知
0552a19: 什麼茄子瓠子。喝一喝。下座。
0552a20: 謝監收上堂。舉東山演和尚。謝監收示眾云。人之性
0552a21: 命事。第一須是○。欲得成此○。先須防於○。若是真
0552a22: ○人。○○。師拈云。東山老人。與麼謝監收。可謂曲
0552a23: 盡主禮。山僧今日。亦謝監收。未免重展家風。管顧去
0552a24: 也。人之性命。第一須是。欲得成此。先須防於。
0552b01: 若是真人。。會麼。東山圈。瑞巖點。多不添少不
0552b02: 減。三世如來同箇眼。
0552b03: 上堂。舉趙州訪上菴主云。有麼有麼。菴主起拳頭。
0552b04: 州云。水淺不是泊船處。又訪下菴主云。有麼有麼。亦
0552b05: 豎起拳頭。州云。能殺能活。能縱能奪。便禮拜。師頌
0552b06: 云。南北汀洲總是蓮。不知開處有何偏。遊人移艇北
0552b07: 頭去。想是風光在那邊。
0552b08: 解夏小參。聽雨聽風。喫粥喫飯。兩五百。元是一貫。
0552b09: 翠巖云。一夏已巳來。與兄弟東語西話。看我眉毛在也
0552b10: 無。大似小媳婦。巧語媚公姑。長慶云。生也。隨摟搜漢。
0552b11: 保福云。作賊人心。阿誰信你。雲門云。關。也是里婦
0552b12: 效顰。瑞巖與麼提唱。莫是出他古人一頭地麼。良久
0552b13: 云。拔劍斫開人我易。推山塞斷是非難。復舉。僧問
0552b14: 雲悅和尚。西天以蠟人為驗。此間以何為驗。云。
0552b15: 鐵彈子。師拈云。久聞雲因桶悟道。元來見
0552b16: 解只如此。雖然。天高誰側耳。地闊少知音。
0552b17: 中秋上堂。長沙與仰山翫月次。仰山云。人人盡有這
0552b18: 箇。只是用不得。長沙云。我恰倩你用。山云。你作麼生
0552b19: 用。長沙遂與一踏踏倒。仰山云。你直下似箇大蟲。
0552b20: 師拈云。大仰是則是。著甚急。長沙好則好。可惜許。而
0552b21: 今用得用不得。且拈向一邊。以拂作指月勢云。諸人
0552b22: 還見這箇麼。幸無偏照處。剛有不明時。
0552b23: 上堂。八月九月。白露寒露。水落斷崖。煙籠古樹。衲僧
0552b24: 家。不肯放下。只管絆緉草鞋。拖條主丈。走向東邊討
0552c01: 西邊討。饒你計到九年。三十日夜。依前不離當處。驀
0552c02: 召云。上座。住住。
0552c03: 上堂。舉雪示眾云。烏石嶺相見了也。望州亭相見
0552c04: 了也。僧堂前相見了也。鵝湖見保福在僧堂前。乃問
0552c05: 云。烏石嶺望州亭相見。則不問。僧堂前相見事。作麼
0552c06: 生。保福低頭歸僧堂。鵝湖拂袖歸方丈。師拈云。黑
0552c07: 白星分一局。曾郎著著泄天機。於中奪角衝關妙。
0552c08: 只許鵝湖保福知。
0552c09: 冬至小參。六陰剝盡。禿頭苕帚。門後排班。一陽復生。
0552c10: 斷耳草鞋。路傍作舞。諸方到處。樓頭動鐘。堂上擊鼓。
0552c11: 引得一隊老榾檛出來。口吧吧地。又何曾知有這箇
0552c12: 消息。瑞巖不是點。減人聲價。只要現前一眾。回頭
0552c13: 轉腦。轉腦回頭。沒來由處識來由。惱亂叢林卒未休。
0552c14: 復舉。明招示眾云。這裏風頭稍硬。且歸暖處商量。
0552c15: 明招歸方丈。大眾隨入。明招云。纔到暖處。便見瞌睡。
0552c16: 以主丈子。一時打出。師頌云。前頭計較既不成。後
0552c17: 面安排亦不是。古時若有今時人。不落他家綣裏。
0552c18: 臘八上堂。二千年前野狐精。無端夜半踰城。走向雪
0552c19: 山去。不知廢幾途程。及乎一見天上星。瞎雙眼睛。
0552c20: 累及後代兒孫摸壁行。瑞巖與麼道。也是為他閑事
0552c21: 長無明。
0552c22: 除夜小參。年窮歲盡。夜靜更深。將箇什麼。與大眾分
0552c23: 歲。若烹北禪牛。酌曹山酒。擘雲門餅。點趙州茶。又是
0552c24: 諸人尋常。用了底科段。未免拈出多年死頭。剔骨
0553a01: 刮髓。細切零花。聊伸管待。卓主丈云。果然幾箇無思
0553a02: 筭。喫了通身冷汗流。復舉。溈山問仰山。即今事不
0553a03: 問。自古事。作麼生。仰山叉手進前而立。溈山云。猶是
0553a04: 即今事。自古事。作麼生。仰山叉手退後而立。山云。汝
0553a05: 屈我。我屈汝。師拈云。自古即今。進前退後。父子家
0553a06: 私。一時抖擻。抖擻則不無。只如道汝屈我。我屈汝。又
0553a07: 且如何分剖。三隻骰子擲十九。
0553a08: 歲旦上堂。年新月新。日新時新。禪道新。佛法新。拂子
0553a09: 主丈一齊新。如何見得。卓主丈云。元正啟祚。萬物咸
0553a10: 新。
0553a11: 上堂。瞿曇乾屎橛。達磨潑草鞋。衲僧不破。隱隱在
0553a12: 懷。休休。瑞巖一時屏。向無摸索處。指箇成現生
0553a13: 涯。擲下主丈。何似雲門一橛柴。
0553a14: 上堂。主人公有時瞞頇。主人公有時分曉。瞞頇箇箇
0553a15: 喜懽。分曉箇箇煩惱。今將煩惱分曉。撥置左邊。喜懽
0553a16: 瞞頇。颺在右畔。又向何處。見主人公。。展兩手云。了。
0553a17: 上堂。舉忠國師。一日喚侍者。侍者應諾。如是三喚。侍
0553a18: 者三應。國師云。將謂吾辜負汝。是汝辜負吾。師
0553a19: 拈云。國師三喚。煙凝新綠重重。侍者三酬。風動落紅
0553a20: 片片。這箇且止。將謂吾辜負汝。是汝辜負吾。又作
0553a21: 麼生話會。良久云。今春看又過。何日是歸年。
0553a22: 結夏小參。古佛心即于今。豎拂云。看看。道是拂子則
0553a23: 差。道非拂子則錯。放下云。阿呵呵。何奇特。淺淺箇又
0553a24: 甚深。劃拂云。禪家流。但向百二十日內。如是參。如是
0553b01: 學。如是入。如是證。且畢竟。證箇什麼。擊拂云。韓幹馬
0553b02: 嘶芳草渡。戴嵩牛臥綠楊陰。復舉。五通仙人。問世
0553b03: 尊云。吾有五通。佛有六通。如何是那一通。世尊。召五
0553b04: 通仙人。仙人應諾。世尊云。那一通。你問我。師頌云。
0553b05: 那一通你問我。玄關倒插無鬚鎖。等閒一掣掣得開。
0553b06: 三箇老婆相對坐。咄。
0553b07: 上堂。荊山有玉。獲得者不在荊山。赤水有珠。拾得者
0553b08: 不在赤水。衲僧有無位真人。證得者出入不在面門。
0553b09: 驀拈主丈。橫案云。會麼。幽州江口石人蹲。
0553b10: 上堂。舉僧問智門。蓮花未出水時如何。蓮花。出水後
0553b11: 如何。荷葉。師拈云。大小智門。只解截斷眾流。不能
0553b12: 隨波逐浪。忽有人問瑞巖。蓮花未出水時如何。荷葉。
0553b13: 出水後如何。蓮花。且道。是截斷眾流。是隨波逐浪。參。
0553b14: 祈晴上堂。以主丈劃云。劃斷萬里癡雲。復打圓相。放
0553b15: 出一輪杲日。於是大地草木。獲斯光明。直得葉葉枝
0553b16: 枝。蔚蔚。且道。是誰恩力。擲下云。天台山朱亞。九
0553b17: 公採得。
0553b18: 上堂。舉僧問趙州。狗子還有佛性也無。州云無。僧云。
0553b19: 蠢動含靈。皆有佛性。為甚狗子無。州云。為他有業識。
0553b20: 在。師頌云。丁出丁楔出楔。老趙州端的別。別別。金
0553b21: 剛腦後三斤鐵。
0553b22: 上堂。水瀉巖前。蛩吟砌下。問著衲僧。有口如啞。百二
0553b23: 十日。弄真像假。豎拂云。今朝突出拂子頭。淨赤
0553b24: 洒洒。沒可把。見麼。擲向背後云。又入鼻孔裏去也。
0553c01: 上堂。秋雲秋水兩依依。劈腹剜心。塞鴈聲聲度翠微。
0553c02: 將謂忘。多向洞庭芳草岸。誰。楚天空闊不知歸。不
0553c03: 勘自敗。五祖老人。些兒活計。盡被瑞巖沒藉了也。莫
0553c04: 有不甘者麼。顧視左右云。德山道底。
0553c05: 中秋上堂。月月光皎潔。本無圓何有闕。堪笑馬簸箕。
0553c06: 於此時。諸子紛然。競呈醜拙。或道修行。或言供養。或
0553c07: 拂袖而去。阿呵呵。與麼顯發本地風光。何異接竹點
0553c08: 月。掉棒打月。
0553c09: 上堂。瑞巖老還債。出生雙耳聵。扣道道不知。問禪禪
0553c10: 不會。怕冷收帽裙。愛解衣帶。上下相依不相怪。由
0553c11: 來彼此肚皮大。
0553c12: 重九上堂。九日重陽節。淵明採菊時。黃花到處有。何
0553c13: 止在東籬。諸人若也不信。且看折取一枝。拈主丈云。
0553c14: 見麼。雨中雖好。霜後尤奇。
0553c15: 上堂。舉趙王見趙州。趙州據坐禪。乃云。大王會麼。
0553c16: 王云不會。州云。自少持齋今已巳老。見人無力下禪。
0553c17: 師頌云。華山突兀聳蒼穹。坐斷坤維千萬。潘閬
0553c18: 騎驢山下過。只聞啼鳥春風。
0553c19: 謝藏主上堂。舉昔有僧。在經堂中坐。不看經。藏主問
0553c20: 云。上座何不看經。僧云。不識字。藏主云。何不問人。僧
0553c21: 乃叉手云。是什麼字。藏主無語。師拈云。者僧經雖
0553c22: 不看。偈一十二分教。藏主字雖不說。埽盡二十四
0553c23: 家書。注了也解了也。諸人還見節文麼。拍禪。下座。
0553c24: 上堂。游魚底沉浮。幽鳥林間上下。那堪東園刈麥。
0554a01: 西疇插秧。小姑摘葉飼蚕。公子揚鞭走馬。酌然無異。
0554a02: 諸人長連上。展開單。喫粥飯。咬著砂者。有麼有
0554a03: 麼。無也無也。
0554a04: 上堂。舉麻谷見臨濟。展坐具乃問。十二面觀音。那面
0554a05: 正。臨濟下禪。一手取坐具。一手擒麻谷云。十二面
0554a06: 觀音。向甚麼處去也。麻谷轉身擬坐。臨濟拈主丈打
0554a07: 麻谷。麻麼谷接主丈。相捉歸方丈。師拈云。大眾春
0554a08: 務當時。各人擔擔。向自家田地上撥撒。也不怪
0554a09: 它。只是狼藉太煞。
0554a10: 結夏小參。四月十五日已巳前。少則不減。七月十五日
0554a11: 已巳後。多則不添。不添不減。已巳後已巳前。且拈向一壁。畢
0554a12: 竟九十日內事作麼生。乃豎拂云。這裏見得。折鐺。
0554a13: 共你左挈右提。擊拂云。這裏聞得。破沙盆。共你東拈
0554a14: 西掇。若還見似不見。聞似不聞。未免被瑞巖拂子。翳
0554a15: 眼睛。塞耳朵。擲拂於背後云。跳上三十三天去
0554a16: 也。喝一喝。復舉。雲巖埽地次。道吾云。太區區生。巖
0554a17: 云。須知有不區區者。吾云。恁麼則有第二月也。巖豎
0554a18: 起苕帚云。者箇是第幾月。吾休去。師呵呵笑云。大
0554a19: 小雲巖。埽地也不了。若是臨濟兒孫。倒轉苕帚柄來。
0554a20: 多少時也。
0554a21: 能仁西巖和尚至。上堂。舉芙蓉和尚。訪實性大師。大
0554a22: 師上堂。拈主丈。向左邊云。若不是芙蓉師兄。也大難
0554a23: 委悉。師拈云。實性大師。與麼施設。大似將蒿湯。當
0554a24: 禮儀。瑞巖今日。能仁師兄到來。雖有主丈子。只是不
0554b01: 動著。何故。彼此同出師門。
0554b02: 上堂。巖石。蔚蔚松蘿。左枝右蔓。橫牽豎惹。滿地
0554b03: 交羅。幾人遭絆倒。反怪葛藤多。阿呵呵。跳不出時爭
0554b04: 柰何。
0554b05: 上堂。舉僧問巖頭。古帆未掛時如何。巖云。後園驢喫
0554b06: 草。又問。古帆掛後如何。巖云。小魚吞大魚。師頌曰。
0554b07: 後園驢喫草。開口見心肝。潘閬倒騎處。有誰能解看。
0554b08: 又頌曰。小魚吞大魚。尾巴露一橛。漁翁醉不知。空
0554b09: 把絲綸掣。
0554b10: 解夏小參。主人翁。轆轆轉。有手。無背面。或向深山
0554b11: 裏。敲釣魚。或向市中。炙火搖扇。堪笑禪和子。長
0554b12: 在蒲團上。東討西尋。直是不得一回親見。當此自恣。
0554b13: 將何證驗。瑞巖今夜事不獲已巳。未免擘破面門。開箇
0554b14: 方便。拍禪云。秋風一陣晚來寒。吹斷白雲三四片。
0554b15: 復舉。一僧參趙州。州喚僧云。近前來。僧近前。趙州云。
0554b16: 去。師拈云。大眾。這僧幸自可怜生。無端被趙州一
0554b17: 條無絲線子。纏倒了也。
0554b18: 上堂。舉六祖因風颺剎竿幡動。有二僧對論。一云。風
0554b19: 動。一云。幡動。往復未決。六祖云。不是風動。不是幡動。
0554b20: 仁者心動。二僧悚然。師頌云。蕭蕭黃葉埋荒徑。靄
0554b21: 靄浮雲鎖野堂。一陣西風俱埽盡。幾根喬木倚斜陽。
0554b22: 上堂。轉身動。開口露牙。明明是我。的的非它。衲僧
0554b23: 不肯向省要處受用。甘自區區於道途之上。真可惜
0554b24: 誠可嗟。瑞巖老婆心切。未免為汝指箇歇處。便請急
0554c01: 急回首。早早歸家。擲主丈云。耶耶。
0554c02: 除夜小參。年窮歲盡。歲盡年窮。有一物墨漆黑。屈屈
0554c03: 曲曲。牙牙槎槎。恰似多年老梅樹。拽不動拗不折。雲
0554c04: 籠無影。風撼無聲。盤在乎無陰陽地上。還有知得
0554c05: 底也無。若是未明枝節。未識根株。山僧不免與諸人
0554c06: 指出。驀拈主丈提起。啞。元來是箇主丈子。復舉。僧
0554c07: 問靈觀和尚。如何是佛。靈觀吐舌示之。其僧禮拜。觀
0554c08: 云。見箇甚麼道理。便禮拜。僧云。謝和尚吐舌相示。觀
0554c09: 云。老僧近日。舌上生瘡。師拈云。進前參退後領。者
0554c10: 僧故是作略。爭柰不能坐斷靈觀舌頭。當時待他問
0554c11: 見箇甚麼道理。便禮拜。但呵呵大笑。管取吐出了縮
0554c12: 不得。
0554c13: 上堂。南泉賣身。只貪小利。道吾舞笏。一味鬼戲。百丈
0554c14: 捲席。成鈍置。趙州喫茶。太煞客氣。老大隋更是沒
0554c15: 巴鼻。僧問佛法的的意。道。山前麥熟也未。咄咄。
0554c16: 解夏小參。有啐時。病根非淺。無捫摸處。過跡更深。
0554c17: 豈不見。老宿一夏已巳來。並不與師僧語話。早是淨地
0554c18: 上。堆堆了也。有僧自嘆云。我只與麼空過。不敢望
0554c19: 說佛法。得聞正因兩字。也得。太伶俐生。老宿聊聞云。
0554c20: 闍梨莫速。若論正因。一字也無。不勘自敗。與麼道
0554c21: 了。遂叩齒云。適來無端。不合與麼道。大似落井攀攔。
0554c22: 鄰壁老宿聞云。好一釜。被兩顆鼠糞污。相罵饒
0554c23: 汝接觜。相唾饒汝潑水。古人則且置。只如瑞巖。九十
0554c24: 日內。與兄弟。東道西話。無有不知者。且道。那一句子
0555a01: 為人。不妨對眾。露箇消息看。有麼有麼。良久云。作家
0555a02: 作家。復舉。昔日有僧。問保寧。如何是佛。保寧云。鐵
0555a03: 鎚無孔。師拈云。大小保寧。只道得一半。若有人問
0555a04: 瑞巖。只對他道。無孔鐵鎚。大眾會麼。鐵槌無孔。無孔
0555a05: 鐵槌。當面便擲。不問是誰。
0555a06: 上堂。一夏已巳過了。生涯又復然。眉毛橫眼上。鼻孔搭
0555a07: 唇邊。諸人若果疑情未決。但向冷地裏。摸索鼻孔看。
0555a08: 切忌麤心。和眉毛一齊打失。
0555a09: 上堂。鴈山雲。台嶠月。或卷或舒。或圓或缺。兩兩三三。
0555a10: 朝遊暮往。袈裟角主丈頭。挑底挑褁底褁。不妨自怡
0555a11: 自悅。若到瑞巖。定是打教棒折。何故。而今什麼時節。
0555a12: 上堂。舉僧問趙州。如何是祖師西來意。州云。庭前
0555a13: 樹子。僧云。和尚莫將境示人。州云。我不將境示人。僧
0555a14: 云。如何是祖師西來意。州云。庭前柏樹子。師頌云。
0555a15: 老姑強作少年時。爛把宮嬙紅粉施。不管旁邊人冷
0555a16: 笑。滿頭猶更插花枝。
0555a17: 上堂。方見正月初一。又是臘月十五。一年與諸人。東
0555a18: 說西說。橫說豎說。更無一句子靈驗。今日不免披肝
0555a19: 露膽。直說去也。下座。
0555a20: 歲除小參。臘月三十日。一歲已巳周畢。野老競相呼。把
0555a21: 火門外立。唯有瑞巖拂子。都不知寒暑變遷。時節移
0555a22: 易。長時毿毿地。在角頭。動是與人天為冤對。佛祖
0555a23: 為讎敵。今夜信手拈來。擊拂云。橫敲豎擊。也只要現
0555a24: 前一眾。共相委悉。若還依舊。心頭墨漆黑。阿呵呵。又
0555b01: 爭怪老僧得。復舉。北禪除夜示眾云。年窮歲盡。無
0555b02: 可與諸人分歲。且烹一頭露地白牛。炊黍米飯。向榾
0555b03: 柮火。唱村田樂。且恁麼過。何故。免見倚他門戶。傍他
0555b04: 墻。剛被時人喚作郎。便歸方丈。時有倚遇上座。入方
0555b05: 丈喚和尚。門外有公人來。禪云。作甚麼。遇云。道勾和
0555b06: 尚不納筋角。禪遂捋下帽子。擲地上。遇乃拾之。禪捻
0555b07: 住云。捉賊捉賊。遇將帽子覆頭云。天寒且還和尚。
0555b08: 禪呵呵大笑。師拈云。異常飣。出格安排。則不無
0555b09: 北禪。檢點將來。猶是口行人事。遇上座。雖解相席打
0555b10: 令。未免揣括家私。以拂子一劃云。一狀領過。且道。瑞
0555b11: 巖又作麼生施設。擲拂子於背後云。夜深珍重。
0555b12: 上堂。禪不用參。道不用學。放下更放下。安樂又安樂。
0555b13: 天下老和尚。不識好惡。紛然出來。垂一機示一句。道
0555b14: 我發明者話。殊不知。擬心便差。開口便錯。良久云。錯
0555b15: 錯。
0555b16: 謝郭繼一處士。上堂。舉白雲端和尚。因郭功父至。示
0555b17: 眾云。山僧夜來枕上。作得箇山頌。不唯謝功父。直要
0555b18: 脫天下衲僧。著肉汗衫。乃云。上大人。丘乙己。化三
0555b19: 千。七十士。爾小生。八九子。佳作仁。可知禮也。師拈
0555b20: 云。白雲老人。好箇說話。柰何颺在無事甲裏者多矣。
0555b21: 瑞巖今日拈來。下箇注。不唯謝繼一處士。直要穿
0555b22: 天下衲僧鼻孔。乃云。上大人（。丘乙己已）。化三千
0555b23: ─。七十士│。爾小生╱。八九子╲。佳作仁●。可知禮
0555b24: 也。擲拂子。下座。
0555c01: 上堂。舉外道問世尊。不問有言。不問無言。世尊良久。
0555c02: 外道云。世尊大慈大悲。開我迷雲。令我得入　師頌
0555c03: 云。自把碌磚空裏擲。必端自打自家頭。酌然自痛自
0555c04: 難說。自著摩挲歸去休。
0555c05: 上堂。舉子胡示眾云。三十餘年住子胡。二時粥飯氣
0555c06: 力麤。每日山上三兩轉。問汝諸人會也無。師拈云。
0555c07: 子胡老漢。雖無一點佛法身心。猶要敲針作在。若
0555c08: 是山僧。則不然。三四餘年住瑞巖。是非擔子一肩擔。
0555c09: 蛇吞鱉鼻狗咬犬。一一分明不用參。
0555c10: 結夏小參。寒暑遷移。光陰倏忽。轉眼又見結夏也。山
0555c11: 僧雖與現前大眾。眉毛相結。鼻孔相拄。要且飯各自
0555c12: 喫。屎各自屙。各自眠。夢各自做。是則也是。忽然把
0555c13: 不恰好。輕輕一。又頭紅面赤。良久云。雪語巖
0555c14: 頭。復舉。女子出定話。師頌云。鮑叔眼下安眉。趙
0555c15: 哥口邊著耳。驀然狹路相逢。兩箇是甚面觜。
0555c16: 請殿主上堂。寬用工。急著限。是也。非也。頂忽
0555c17: 然突出眼。圈圈。一似古殿裏。壁角落頭。破燈盞。
0555c18: 佛鑑和尚遺書至。靈前拈香。者老和尚。元無所向。一
0555c19: 味麻皮頭。做出萬般。我也無端被伊葛藤一上。慚
0555c20: 愧樁子倒了也。銜怨銜恩。含悲合笑。燒一炷香供養。
0555c21: 上堂。古者道。結夏已巳十日也。寒山子作麼生。又有道。
0555c22: 結夏已巳十日也。水牯牛作麼生。瑞巖者裏。又且不然。
0555c23: 結夏已巳十日也。寒山子。牽一頭水牯牛。向雙眉塘畔
0555c24: 喫草。忽然顛發。走到僧堂前。笑你一隊瞌睡漢。騎箇
0556a01: 牛又箇牛。不知千頭萬頭。元只是者一頭。一聲。
0556a02: 下座。
0556a03: 上堂。舉一僧往臺山。路逢一婆子。乃問。臺山路向什
0556a04: 麼處去。婆云。驀直去。僧方行三兩步。婆云。好箇阿師。
0556a05: 便恁麼去。其僧舉似趙州。州云。待我去勘破者婆子。
0556a06: 州去亦如是問。婆子亦如是答。州歸謂眾云。臺山婆
0556a07: 子。被我勘破了也。師頌云。庭前新吐一花紅。襲襲
0556a08: 馨香醉蜜蜂。公子見來情興動。倒吹玉笛弄春風。
0556a09: 法眷至上堂。我有一機。覿面提持。如擊金石。如奏篔
0556a10: 箎。不是知音誰共知。
0556a11: 行在歸上堂。南山鱉鼻。北山白額虎。夜半三更。忽
0556a12: 地咬。天竺圓通大士。路見不平。一喝喝住。山僧正
0556a13: 在橘園亭畔做夢。被伊驚覺。一笑歸來。且道。歸來後
0556a14: 如何。惺惺石迸長長。滴滴泉浩浩波。
0556a15: 謝梁山居士上堂。舉丹霞訪龐居士。路逢靈照女。問
0556a16: 居士在麼。靈照放下菜籃。叉手而立。丹霞再問。居士
0556a17: 在麼。女子提起菜籃便行。丹霞遂回。女子乃舉前話
0556a18: 與居士。士云。丹霞在麼。女子云。去也。士云。也是赤土
0556a19: 塗牛嬭。師頌云。小姑將彩對花縫。半是深青半是
0556a20: 紅。被賊一時偷去了。渾家空自暗搥。
0556a22: 處著幽情。倒卓烏藤倚石屏。閑聽巖前杜宇一聲聲。
0556a23: 上堂。聞聲悟道。拍禪云。者箇豈不是聲。道作麼生
0556a24: 悟。見色明心。豎起拂云。者箇豈不是色。心作麼生明。
0556b01: 直饒悟得明得。我更問你。觀世音菩薩。將錢買胡餅。
0556b02: 放下手。因甚是饅頭。喝一喝。下座。
0556b03: 解夏上堂。舉僧問雲門。秋初夏末。前途忽有問。將何
0556b04: 祗對。門云。大眾退後。僧云。過在甚處。門云。還我九十
0556b05: 日飯錢來。師拈云。入虎穴探虎子。也不易。者僧爭
0556b06: 柰死在平地上。大眾要識雲門麼。一短一長。
0556b07: 上堂。舉慈明室中。安一盆水。盆上橫一柄劍。劍上安
0556b08: 一草鞋。凡見僧來。便指。擬議。便打。師頌云。百花
0556b09: 叢裏躍鞭過。俊逸風流有許多。未第儒生偷眼。滿
0556b10: 懷無柰舊愁何。
0556b11: 上堂。秋山色老。秋樹葉零。秋雲影亂。秋水波澄。伸手
0556b12: 縮手。取之不得。開眼合眼。視之無形。五湖衲子。披披
0556b13: 搭搭。哆哆和和。那裏秤量。者邊匹配。瑞巖老漢。不
0556b14: 敢與之較重較輕。何故。斤兩分明。
0556b15: 上堂。舉丹霞因到一村院。天寒。取木佛。爐中燒。院主
0556b16: 見云。何得燒我木佛。丹霞以杖撥云。吾燒取舍利。
0556b17: 主云。木佛豈有舍利。霞云。既無舍利。何責我乎。主後
0556b18: 眉鬚墮落。師頌云。村翁因事扣巫師。禍福通腸直
0556b19: 示伊。獲得黃金家富貴。幾多空自起狐疑。
0556b20: 冬至上堂。僧問。記得僧問趙州。狗子還有佛性也無。
0556b21: 州云無。此意如何。答云。殺人刀活人劍。進云。蠢動含
0556b22: 靈。皆有佛性。因什麼狗子無。答云。賣寶撞著瞎波斯。
0556b23: 進云。趙州道。為伊有業識在。。答云。海枯終見底。人
0556b24: 死不知心。進云。僧又問。狗子還有佛性也無。州云。有。
0556c01: 答云。活人劍殺人刀。進云。既有。因什麼。入者皮袋。答
0556c02: 云。韓逐塊。獅子咬人。進云。趙州云。知而故犯。。答
0556c03: 云。盡信直中直。誰防仁不仁。進云。鴛鴦繡出從君看。
0556c04: 不把金針度與人。師乃云。昔魯僖公。登觀臺。書雲
0556c05: 物。取驗斯辰。瑞巖雖則無能。也要隨例顛倒。以拂子
0556c06: 指東云。者邊是黃雲。復指西云。那邊是白雲。且書者
0556c07: 何事。乃作書字勢云。侍者不得妄通消息。
0556c08: 能仁和尚至。上堂。東海南西海北。中有鴈蕩大龍湫。
0556c09: 層層立萬仞懸崖。落落瀉千尋飛瀑。白頭翁長年屈
0556c10: 膝坐地只管看。聽得更樓山一聲鼓響。番轉頭來。與
0556c11: 惺惺石上瞌睡漢。商量細大法門。商量則不無。提起
0556c12: 袈裟環云。且道者箇作麼生。羅公照鏡。
0556c13: 上堂。學道參禪。別無方便。中底靜裏明。靜裏底
0556c14: 中薦。坐斷兩頭。打成一片。喜歡豎瞋拳。煩惱呈笑面。
0556c15: 阿呵呵。瑞巖與麼道。大似落湯螃。七手八。一時
0556c16: 露現。
0556c17: 結夏小參。心心。拙婦穿穴針。智智。巫師罵土地。道道。
0556c18: 矮子肩栲栳。佛佛。烏腐骨。瑞巖今夜。把三百六
0556c19: 十骨節。八萬四千毛竅。盡底抖擻了也。眼目定動者。
0556c20: 一任零零星星。拏將去。撮將去。其或懵然不曉。未免
0556c21: 自收自斂。自內自藏。且聽伊九十日內。茶裏飯裏。橫
0556c22: 咬豎吞。行時坐時。東西捕。忽爾跌手蹉。倒地一
0556c23: 番。山僧從而不懼羞恥。擘破面皮。遂展手云。兩手分
0556c24: 付。舉。僧問雲門。如何是諸佛出身處。雲門云。東山
0557a01: 水上行。後來圓悟道。若是天寧。即不然。忽有人問。如
0557a02: 何是諸佛出身處。熏風自南來。殿閣生微。師拈
0557a03: 云。一箇跛子。一箇巴頭子。互相發明。故是作家。其
0557a04: 柰松柏千年青。不入時人意。
0557a05: 斷橋和尚住天台國清教忠禪寺語錄
0557a06: 侍者　　　　編
0557a07: 山門。盡大地是箇解脫門。為什麼把手拽不入。喝一
0557a08: 喝。不會做客。勞煩主人。
0557a09: 佛殿。坐底立。立底坐。我即你。你即我。畢竟燒香禮拜
0557a10: 誰。插香云。幾成話墮。
0557a11: 太師祠堂。宏施韜略。密展謀猷。中浩氣。遠邁伊周。
0557a12: 玉爐香噴幾千秋。
0557a13: 方丈。我此一關。無背無向。擬欲進前。網在頭上。
0557a14: 陞座。拈香祝
0557a15: 聖畢。乃云。天台北畔。石橋南邊。中有招提。號曰方廣。
0557a16: 今當半癡半獃。半聾半啞底老僧。為主。寒山拾得把
0557a17: 定關津。然後豐干管領五百輩。無地頭漢。普請拗折
0557a18: 主丈。割斷草鞋。各出隻手。扶持住山斧。直得三邊
0557a19: 雲淨。一國風清。樵牧懽呼。禽魚鼓躍。正與麼時。且功
0557a20: 歸何所。一爐沈水謝閭丘。復舉寒山拾得。問豐干
0557a21: 和尚。古鏡不磨時。如何照燭。豐干云。壺無影像。猿
0557a22: 猴探水月。寒山云。此是不照燭也。更請道。豐干云。萬
0557a23: 德不將來。教我道什麼。二人禮拜而退。師拈云。幸
0557a24: 然好一面古鏡。無端被寒拾豐干。強加繪畫。清明者
0557b01: 逝矣。新國清。忍俊不禁。未免重為發揮去也。豎拂云。
0557b02: 不待高懸起。尤已巳失威。
0557b03: 當晚小參。建法幢立宗旨。現成爐。不用安排。延奇
0557b04: 衲接俊流。本分鉗鎚。何妨施設。全機把定。照用並行。
0557b05: 一線放開。主賓互立。這箇是新國清尋常制度。忽若
0557b06: 雙水流。或緩或激。五峰雲起。或低或高。又作麼生
0557b07: 定當。良久云。伯牙撫琴。復舉。永明潛禪師。因僧問。
0557b08: 達磨西來。傳箇什麼。永明云。傳箇子。僧云。與麼則
0557b09: 心外有法。明云。心內無法。師拈云。問者如棒打空。
0557b10: 答者似刀割水。多少學語之流。生埋向子裏。敢問
0557b11: 大眾。達磨西來。畢竟傳箇什麼。以拂子搖曳云。風獵
0557b12: 髯。月搖鳳尾。
0557b13: 次日。為　太師越國公上堂。乃云。大鈞獨運。撼動乾
0557b14: 坤。大用全提。奔忙日月。直下佩毗盧正印。按王庫寶
0557b15: 刀。一生一殺。韜略雙全。一放一收。文武兼備。折犬芊
0557b16: 於北虜。叱蛇豕於西戎。遺德在乎生民。大勛勒乎彝
0557b17: 鼎。故乃超越今古。獨步雲霄。出沒死生。如遊園觀。正
0557b18: 當與麼時如何。擊拂云。不離碧油幢世界。全身已巳在
0557b19: 梵王宮。
0557b20: 結座。紫簫聲斷月初斜。笑指蓬瀛是故家。十二玉樓
0557b21: 尋不見。手攀仙步煙霞。
0557b22: 涅槃上堂。始從鹿野苑。終至提河。於是二中間。未
0557b23: 說一字。大眾。黃面瞿曇。多少實。供下死。無人
0557b24: 得。年年花競芳時。拍禪云。東風一陣成狼藉。
0557c01: 三月旦上堂。梨花李花白。杏花桃花紅。的的正法眼
0557c02: 藏。的的古佛心宗。靈雲老幾曾夢見。道得底都是脫
0557c03: 空。耐螺江鈞魚船上翁。絲綸倒把攪春風。
0557c04: 上堂。金佛不度爐。道士念蘇嚧。木佛不度火。嵩山打
0557c05: 墮。泥佛不度水。鍾馗嚇小鬼。真佛屋裏坐。嗄。趙州
0557c06: 老漢。敗露了也。大眾。若還未知。更聽國清擘破面皮
0557c07: 揭示看。以手作擘面勢。何似鍾山寶公。
0557c08: 佛鑑和尚忌拈香。你是川僧。我是浙僧。相逢相見。元
0557c09: 似不曾。因何今日成冤憎。不見道。臭肉來蠅。
0557c10: 四月八上堂。紅日昇兮。慧目明而不晦。白雲吐兮。慈
0557c11: 容露而不遮。林木交加兮。題卍字。峰巒重疊兮。足
0557c12: 躡千花。好箇天然古釋迦。若謂今朝始誕梵王家。苦
0557c13: 哉佛陀耶。苦哉佛陀耶。
0557c14: 結夏小參。張法要。一喝裏分主分賓。大闡宗綱。三
0557c15: 句中具殺具活。此乃先輩狗偷鼠竊之技能。山僧自
0557c16: 生下來。雙耳聾兩眼瞎。推不去托不來。隈隈。儱
0557c17: 儱侗侗。一夏百二十日。雖與大眾同行同住。同坐同
0557c18: 眠。且無針頭線之衒耀。然雖如是。山門外兩箇金
0557c19: 剛。為甚麼弩目瞠眉。擎拳執杵。吽吽。復舉。南泉因
0557c20: 兩堂首座爭兒。南泉遂提起云。道得則不斬。兩堂
0557c21: 無語。南泉斬兒。晚下趙州歸。南泉舉前話。趙州
0557c22: 將草鞋。戴頭上而出。南泉云。子若在。救得兒。師
0557c23: 頌云。送春賸欲舉金樽。客不開襟怎與論。自飲一盃
0557c24: 歸去後。喜逢家樂黃昏。
0558a01: 謝頭首秉拂上堂。空消殞。頭磕破腦門。大地平
0558a02: 沈。動踢傷拇指。國清一眾。箇箇皮下有血。眼裏有
0558a03: 筋。還曾如此也未。儻若遲疑。更須高著眼看。拋拂子
0558a04: 於背後云。片雲歸似陣。擲下主丈云。流水去如飛。
0558a05: 上堂。舉三聖問雪峰。透網錦鱗。未審以何為食。峰云。
0558a06: 待汝出網來。向汝道。聖云。一千五百人善知識。話
0558a07: 頭也不識。峰云。老僧住持事繁。師拈云。賓則鳳舞
0558a08: 丹霄。主則龍驤碧漢。二大老。可謂是一賓一主。彼此
0558a09: 得宜。爭柰籬井蛙。紛然喧啾。不知其所向。
0558a10: 上堂。五峰影裏。雙聲中。有大寶藏。八面玲瓏。諸人
0558a11: 在此著到。許多時節。因甚眼看不出。口說不通。山僧
0558a12: 今日。直下打開去也。豎主丈云。者箇是秘魔一把杈。
0558a13: 橫主丈云。者箇是道吾一柄劍。打三圓相云。者箇是
0558a14: 雪峰三箇木毬。阿呵呵。且不似曹溪路上剎竿頭。風
0558a15: 動幡。幡動風。自南自北。自西自東。
0558a16: 六月半立秋。上堂。德山低頭。夾山點頭。俱胝豎起手
0558a17: 指頭。玄沙破指頭。提起主丈云。都來不出山僧
0558a18: 主丈頭。何以見得。卓主丈云。一葉落天下秋。
0558a19: 黃蘗直山和尚至。兼謝監收。上堂。佛祖命。危若懸
0558a20: 絲。赤手扶持。還他作者。筭子與籌子。論義。勝負未問
0558a21: 諸人。黃蘗打臨濟六十烏藤。且道。那一打不著。良
0558a22: 久云。明眼難瞞。
0558a23: 解夏小參。長期百二十日。一眾心如墻壁。笑看無位
0558a24: 真人。面門自出自入。住山老漢。贏得淈。隨摟搜。
0558b01: 且免橫磕豎敲。左提右挈。拔眼中屑。抽腦後釘。解無
0558b02: 粘之粘。去不縛之縛。而今一夏已巳圓。幸有東山遺下
0558b03: 陳年鐵酸。花擘將來。普同供養。卓主丈云。塞破飢
0558b04: 休悵恨。打拳自有喫拳時。復舉。僧問雙泉。西天
0558b05: 以臘人為驗。未審此間。以何為驗。雙泉云。足不履地。
0558b06: 師云。諸人還見雙泉麼。忽有人問雙。只答他道。頭
0558b07: 不頂天。諸人還識雙麼。聽取一頌。足不履地。頭不
0558b08: 頂天。纔識雙。便見雙泉。問有今古。答無正偏。若也
0558b09: 未曉。細嚼黃連。
0558b10: 上堂。頭異角靈毛。底錦鱗赬尾。各各性命一條。
0558b11: 都在山僧手裏。今日放開線路。也不妨自馳自驟。自
0558b12: 蜚自鳴。自泳自遊。自潛自躍。又阿誰管你。諸方密布
0558b13: 漫天網子。拍禪。下座。
0558b14: 上堂。淘沙得金。鑿石得玉。張弓得鳥。擲釣得魚。應是
0558b15: 人所求者所取者。無有不得者。唯我衲僧家。求得到
0558b16: 有。空乎大地。取得到無。塞乎太。且道。因甚如此。以
0558b17: 拂書□字。下座。
0558b18: 冬至小參。鴻鴻濛濛。混混沌沌。好箇大安樂法門。無
0558b19: 端一變。便有天地日月。轉二十四氣。七十二候。為
0558b20: 舒為慘。為盛為衰。為殺為生。為消為長。從上佛祖。置
0558b21: 而勿論。汝等諸人。墮在裏許。心役役。口嘮嘮。手不停。
0558b22: 不住。七顛八倒。八倒七顛。何時休歇也。國清今夜。
0558b23: 當此陰不陰。陽不陽。普為指出大安樂法門。大家同
0558b24: 入同證。同住大安樂法門。擊拂云。金香爐下鐵崑崙。
0558c01: 復舉。汾陽和尚。一日拈拄丈。示眾云。識得主丈子。行
0558c02: 事畢　師拈云。大眾。撲滅不息。至於燎原。濫觴不
0558c03: 止。至於滔天。汾陽與麼為人。禍事生也。
0558c04: 謝頭首秉拂上堂。翻屆書雲。命三禪者。各自執筆。向
0558c05: 空中。寫者箇字。或著一劃。或下一點。或點劃不
0558c06: 全。便是孔夫子魯僖公。莫辨其文。莫知其義。諸人要
0558c07: 會麼。遂顧視左右。乃唾一唾。下座。
0558c08: 上堂。舉陸大夫問南泉。師姓什麼。泉云。姓王。云。
0558c09: 還有眷屬也無。泉云。四臣不昧。云。王居何位。泉云。
0558c10: 玉殿苔生。云。玉殿苔生時如何。泉云。不居正位。
0558c11: 師拈云。面前趁背後逐。背後趕面前隨。陸大夫。猶
0558c12: 自不知。若還知。驀拈主丈云。王老師王老師。
0558c13: 臘八上堂。門外一犬吠。前一鳥鳴。天際半新月。
0558c14: 移影上櫺。憶得雪山六載。凍不死。餓不殺。夜半見
0558c15: 明星。拍禪。下座。
0558c16: 上堂。舉南泉示眾云。文殊普賢。昨夜三更。起佛見法
0558c17: 見。各與二十棒。貶向二鐵圍山。師拈云。南泉二十
0558c18: 棒。打文殊普賢。可謂棒棒見血。只是罕遇知音。國清
0558c19: 門下。寒山拾得。昨夜三更。起佛見法見。山僧棒未曾
0558c20: 拈。各自隱身無地。為什麼如此。蛇草鞋。
0558c21: 除夜小參。心不起滅。設饌開樽送舊年。法無變遷。吹
0558c22: 簫打鼓迎新歲。者裏著得一隻眼。心也法也。起也。滅
0558c23: 也。變也遷也。一時百雜碎。儻不如是。依舊蘭日薰薰。
0558c24: 荷風穆穆。菊露滴滴。梅雪飄飄。國清寺裏徐師叔。一
0559a01: 柄無口刀。分外使得著。復舉。僧問琅。清淨本然。
0559a02: 云何忽生山河大地。云。清淨本然。云何忽生山河
0559a03: 大地。師頌云。一從醉別畫堂前。亂釵橫語笑顛。
0559a04: 最是惱人肚處。借婆裙子拜婆年。
0559a05: 上堂。拈拂云。正朝握拂。埽蕩窠窟。左揀牛溲。右選馬
0559a06: 浡。豎拂云。豎作一團。是甚臭鶻。擲下拂云。分付諸人。
0559a07: 洗腸換骨。
0559a08: 元宵謝兩序。上堂。前堂後堂。賤賣佛法僧。監寺副寺。
0559a09: 貴賣麻麥荳。辨龍。維那槌下定當。餧驢馬。典座杓
0559a10: 頭設施。這箇說話。雖則是直歲普請邊事。明眼衲僧
0559a11: 到來。切忌指柳作楊。證龜成。何故。水上掛燈毬。
0559a12: 上堂。舉仰山參巖頭。頭豎起拂子。山展坐具。頭放下
0559a13: 拂子。山收坐具。頭云。我不重你放。只重你收。山便出
0559a14: 去。師拈云。一豎一展。一放一收。仰山弄險。過似巖
0559a15: 頭。賴是隨風回櫓棹。幾乎釣魚舟。
0559a16: 上御書國清教忠禪寺額。大而化之。之謂聖。不可測
0559a17: 之。之謂神。故能秉須彌筆。蘸大海水。擘空紙。大書
0559a18: 特書。燦然奎畫之文。直得玉轉珠回。龍驤鳳舞。輝騰
0559a19: 今古。超越見聞。以此鎮蠻夷。清國。以此宣教化。獎
0559a20: 忠勛。正與麼時。且當陽揭示。光顯門庭一句。如何指
0559a21: 陳。堯舜為君。稷契為臣。覺苑長敷草木春。
0559a22: 上堂。舉南泉。因趙州問。離四句絕百非。請師道。泉便
0559a23: 歸方丈。州云。者老漢。尋常口吧吧地。被我一問。直得
0559a24: 無言可對。侍者云。莫道和尚無語好。州遂與一掌云。
0559b01: 者一掌。合是王老師喫。師拈云。趙州老兒。念一道
0559b02: 迷魂。捻一朵翻手訣。要且只禁得箇屋裏鬼。爭柰
0559b03: 天師按劍何。
0559b04: 雪山梵長老至。上堂。僧問。臨濟辭黃蘗。蘗云。什麼處
0559b05: 去。濟云。不是河南。便是河北。此意如何。答云。築著便
0559b06: 作屎臭氣。進云。黃蘗便打。又作麼生。答云。正令當行。
0559b07: 進云。濟約住棒。遂與一掌。又且如何。答云。得人一牛。
0559b08: 還人一馬。進云。黃蘗召侍者。將先師禪版拂子來。意
0559b09: 在於何。答云。糖和蜜。進云。濟亦喚侍者。將火來。又作
0559b10: 麼生。答云。漆投膠。進云。黃蘗云。汝但將去。已巳後坐
0559b11: 天下人舌頭。為復是養子之緣。為復是據結案。答
0559b12: 云。被下有帶。進云。只如雪山和尚。已巳出世為人。未審
0559b13: 和尚。當時有何傳授。答云。一寸龜毛重九斤。進云。與
0559b14: 麼則祖翁一箇破沙盆。已巳曾兩手親分付。答云。被
0559b15: 禪客。師乃云。法身無相。檻前簇簇排青嶂。法
0559b16: 眼無瑕。屋角翩翩度碧鴉。夾山早知有此。不向華亭
0559b17: 船子橈下。喪盡生涯。國清與麼道。誰知有箇不仁不
0559b18: 義。在暗地裏。嚙齒咬牙。啞。冤家冤家。
0559b19: 結夏小參。東邊西邊。比比驢腮馬頷。者畔那畔。紛紛
0559b20: 鬼面神頭。是皆諸方。錐不去不來。一齊輥入五峰
0559b21: 前雙裏。拽履搘藤。行看雲冉冉。解衣拂石。坐聽水
0559b22: 潺潺。瞋使寒山。笑驅拾得。牽藕絲縛住老虎。豎針眼
0559b23: 放出大鵬。彈指越萬年。展眸終一夏。者箇猶是現前
0559b24: 大眾。自受用三昧。且住山分上。又作麼生。紅莧葉間
0559c01: 敷芍藥。紫荊花底結林檎。復舉。趙州與文遠論義。
0559c02: 劣。不勝。勝者輸果子。遠云。請師立義。州云。我似
0559c03: 一頭驢。遠云。我似驢胃。州云。我似驢糞。遠云。我似糞
0559c04: 中蟲。州云。你在彼。做什麼。遠云。過夏。州云。把將果子
0559c05: 來。師拈云。趙州布偃月一字。文遠排斗底八門。及
0559c06: 乎兩陣交鋒。到了則成兒戲。是則也是。把將果子來。
0559c07: 是劣義耶。勝義耶。
0559c08: 上堂。計較盡處。商量極時。元來不是。了了常知。耐
0559c09: 一箇齷齪漢。非風動。非幡動。錯下針錐。便有一喝。耳
0559c10: 聾三日。連喫痛棒。似拂蒿枝。自後豎起竹篦。擲金圈
0559c11: 拋栗棘。不容湊泊。那許思惟。渾崙鐵酸。雜碎破沙
0559c12: 盆。咬嚼者。愈辛愈辣。扶持者。轉嶮轉危。而今總在國
0559c13: 清手。可不拈出當陽設施。驀喚侍者。指西邊云。烏那
0559c14: 裏是阿誰。
0559c15: 上堂。舉德山一日飯遲。托赴堂。雪峰云。鍾未鳴。鼓
0559c16: 未響。托向甚處去。山低頭歸方丈。舉似巖頭。頭
0559c17: 云。大小德山。未會末後句。山遂喚頭問云。你不肯老
0559c18: 僧那。頭密啟其意。山休去。次日上堂。果與尋常不同。
0559c19: 頭至僧堂前撫掌云。且喜者老漢。會末後句也。雖然。
0559c20: 只得三年活。三年後。果遷化。師頌云。竇八抽身已巳
0559c21: 敗贓。偷兒曲為巧遮藏。一家著賊猶閑事。攪斷平人
0559c22: 幾肚腸。
0559c23: 請監收上堂。舉溈山問仰山。甚處來。攔頭坐關。仰云。
0559c24: 田中來。野老敘寒溫。溈云。田中禾。好刈也未。布梯下
0560a01: 井。仰云。好刈也。酒後罵。溈云。作青見。作黃見。作不
0560a02: 青不黃見。鐃搭索。仰云。背後底。是什麼。揭起蓋面
0560a03: 帛。溈云。子還見麼。倒轉鎗頭。仰於地上。拾一穗稻云。
0560a04: 和尚何曾問者箇。貧子打翻蓆袋。溈云。此是鵝王擇
0560a05: 乳。喝一喝。訝郎當漢。又與麼去。更有一轉語。不在溈
0560a06: 仰分上。諸人已巳知了也。知則不無。且作麼生舉。良久
0560a07: 云。賴有監收證明。
0560a08: 解夏小參。伸手推出枕。八九六十三。舉足踢起磚。五
0560a09: 七四十二。伶俐漢。才得者一捏子。便把須彌山。掇安
0560a10: 額上。大海水。傾入耳中。隨逐隊。向長連。聚頭打
0560a11: 睡。山僧尋常。眼孔闊。肚皮大。未管著。今夜普請。開
0560a12: 布袋頭。不可放過。依舊喚來。埽。挈糞箕。與眾執
0560a13: 役。但是堂前下。門口路頭。切不得喘氣。何也。近日
0560a14: 國清。正令已巳行。復舉。仰山參東寺。寺云。你是甚處
0560a15: 人。仰云。廣南人。寺云。我聞廣南有鎮海明珠。還收得
0560a16: 否。仰云。收得。寺云。未審珠作何色。仰云。白月即現。黑
0560a17: 月即隱。寺云。何不呈似老僧。仰叉手進前云。昨到溈
0560a18: 山處。被索此珠。直得無言可對。無理可伸。師頌云。
0560a19: 明珠璨璨對人傾。是甚多年魚眼睛。拋撒滿前收不
0560a20: 上。糞箕埽亂縱橫。
0560a21: 上堂。滿眼著。滿耳聽著。伸手觸著。舉足踢著。那更
0560a22: 開口道著。禪家流。東邊參。西邊學。洎乎一問。地卒
0560a23: 討頭鼻不著。山僧有箇萬病丸。雖無甚靈驗。遇斯等
0560a24: 人。恰用得著。要會麼。良久云。放下著。
0560b01: 九月半上堂。煙橫大野。鴈篆長空。玉露滴開。八枝九
0560b02: 枝黃菊。金風剪下。三片兩片丹楓。吾家生涯。雖然冷
0560b03: 淡。驀拈主丈云。取之無禁。卓云。用之無窮。忽有問。長
0560b04: 老。你又將常住物。作私己已受用。也只向道。非但今日。
0560b05: 從前多少事。盡在不言中。
0560b06: 上堂。舉僧問馬大師。離四句。絕百非。請師直指西來
0560b07: 意。馬云。我今日勞倦。不能為汝說。問取智藏。僧問藏。
0560b08: 藏云。我今日頭疼。不能為汝說。問取海兄。海云。我到
0560b09: 者裏。不會。僧回舉似馬師。師云。藏頭白海頭黑。
0560b10: 師拈云。馬師如抱焦桐。悠揚品弄。那堪二子隨後。引
0560b11: 指按徽。何啻水漱百灘。風吟萬壑。無柰座中對客。不
0560b12: 別宮商。翻然轉調。且道。轉底是什麼調。未識琴中趣。
0560b13: 徒聽絃上聲。
0560b14: 開爐上堂。叢林冷落。無甚今時。諸方老宿。雖則煨幾
0560b15: 塊死柴頭。各自煖熱門戶。其柰東挑西撥。橫豎吹。
0560b16: 和自家底。一齊烏了。山僧者裏。不問大箇小箇。乾箇
0560b17: 濕箇。收拾堆在爐中。火種星兒。深與埋著。待伊時節
0560b18: 自到。大眾。時節到也。以拂作撥火勢。嗄。煙焰逼人。
0560b19: 上堂。舉僧問雲門。殺父殺母。佛前懺悔。殺佛殺祖。甚
0560b20: 處懺悔。門云露。師頌云。掃蕩邊塵未著勞。折弓戲
0560b21: 把射青霄。滿攀自覺無多力。隨手那知落一鵰。
0560b22: 聖節上堂。輥雪峰毬。打禾山鼓。露柱燈籠齊作舞。引
0560b23: 得老豐干。倒跨南山虎。何謂耶。聖人作。萬物。
0560b24: 臘八上堂。釋迦老子。不依本分。半夜走入雪山。凍得
0560c01: 觜喎。餓得眼白。渾無理會。突然道箇奇哉。自此顛言
0560c02: 怪語。炒天上人間。浩浩地聒聒地。賺度一火落。在
0560c03: 處喚馬作驢。指南為北。國清小子。雖則住他屋。著他
0560c04: 衣。喫他飯。直是要說他過。且道。是什麼過。仰面看天
0560c05: 笑云。大似其父攘羊。而子證之。
0560c06: 上堂。舉曹山因僧問。雪覆千山。因甚孤峰不白。山云。
0560c07: 須知有異中異。僧云。如何是異中異。山云。不墮眾山
0560c08: 色。師拈云。藏機設。一問也不易。者僧及乎轉頭。
0560c09: 又落曹山翻車網裏。國清與麼批判。且為人眼。在什
0560c10: 麼處。拈主丈。卓一卓。喝一喝。下座。
0560c11: 簡翁和尚至。上堂。彼此遊方。彼此行。誰知末上見
0560c12: 人不著。一齊被他激得耳聾。惱得頭白。怨氣至今無
0560c13: 處著。無處著。豎拂云。手裏把箇破木杓。
0560c14: 結夏上堂。十五日已巳前。黑面波斯踢月。十五日已巳
0560c15: 後。長髭土宿手拏風。正當十五日。住山老樹生準乾
0560c16: 屎橛。制令管束鐵彈子。一百八十七箇。東廊頭西屋
0560c17: 下。黑律漆地。切不得動著。
0560c18: 謝頭首秉拂上堂。蕢桴土鼓。淈者方別正音。元酒
0560c19: 大。懵懂者始知真味。有般漢。聞得便道。我未染指。
0560c20: 真味已巳知。不側耳。正音已巳別。啞。淳風喪矣。
0560c21: 上堂。雲門示眾云。平地上死人無數。過得荊棘林是
0560c22: 好手。有僧出云。與麼則堂中第一座有長處。門云。蘇
0560c23: 嚕蘇嚕。師頌云。將軍令下閃旌旗。胡騎紛紛頓失
0560c24: 威。縱有突然驍驟者。不知身已巳陷重圍。
0561a01: 上堂。知見立知。即無明本。三箇猢孫。打倒猴大。投告
0561a02: 山王。乃為曲分尊卑。八棒十三。一等行治。知見無見。
0561a03: 斯即涅槃。甜瓜倒地。苦瓠上棚。園神譏之曰。宜自守
0561a04: 分。稍不順時。有刀殺你。有鑊你。不用填命。大眾。釋
0561a05: 迦老子。多年桉牘。國清盡底翻來。事雖有兩端。畢竟
0561a06: 不出者箇條貫。寶祐四年。六月初一日。以拂作押字
0561a07: 勢。下座。
0561a08: 上堂。舉洞山和尚。每自負薪上山。一日有僧。見問
0561a09: 云。山上自有。何得將去。山放於地上云。會麼。僧云不
0561a10: 會。山云。我要燒。師拈云。洞山老兒。自營家火。撞著
0561a11: 一箇。便有短長。者僧若見放薪於地上云會麼。只向
0561a12: 道。和尚不易。縱有神頭鬼面。也做不成。
0561a13: 上堂。赫赫火雲。炎炎烈日。直得無位真人。汗流滴滴。
0561a14: 雖則隨隊。搖竹扇。飲山泉。憩松陰。捫蘚石。到了只在
0561a15: 面門出入。大眾要見麼。橫主丈面前云。元來是箇樹
0561a16: 枝。妄動即禍生。置主丈云。且留靠壁。
0561a17: 送寒巖長老上堂。一住寒巖萬事休。未是放身命處。
0561a18: 更無雜念挂心頭。喫飯屙屎。。閑於石壁題詩句。大
0561a19: 好無。任運還同不繫舟。浣盆浣盆。寒山子得力句。國
0561a20: 清已巳為花擘了也。就中些子訛。不可說破。何故。自
0561a21: 有主在。
0561a22: 
0561a23: 斷橋和尚語錄卷上
