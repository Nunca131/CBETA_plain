0794a01: 
0794a02: 
0794a03: 師子林天如和尚語錄卷之五
0794a04: 
0794a05: 小師　善遇　編
0794a06: 佛事
0794a07: 宗上座龕台州人
0794a08: 燈籠壁上天台。且道明甚麼宗旨。宗上座死活
0794a09: 句活死句。佛祖牢關你不住。
0794a10: 讓後堂火
0794a11: 說法兜率宮。讓他第一座。翻身涅槃岸。奪得初機。
0794a12: 離四句。絕百非。烈燄堆中更發揮。
0794a13: 能上座火
0794a14: 拖箇死屍來。鼻孔不對口。能所兩俱亡。跳不出斗。
0794a15: 擲火云。如今跳出了也。水底火發燒空。藂林盡作
0794a16: 師子吼。
0794a17: 報恩定長老中路轉骨嗣高和尚
0794a18: 道吾遷塔就石霜。知子莫若父。報恩移骨歸天目。家
0794a19: 富小兒驕。雖然一種恩情。爭奈兩家機軸。撫骨云。若
0794a20: 不是定動。衲僧狹路相逢。放伊不過。
0794a21: 依維那火
0794a22: 以火打圓相云。雲峰破桶。依稀似者箇。以火打破
0794a23: 云。一擊百雜碎。且道是甚麼。性火真空。性空真火。
0794a24: 淨首座火
0794b01: 清淨妙法身。本來無出沒。以火指龕云。者箇。不是
0794b02: 心不是佛不是物。假名無位真人。喚作藂林表率。劫
0794b03: 火洞然。燒他不得。
0794b04: 嚴都寺火
0794b05: 天童家法不嚴。都寺兩箇燈盞。南山知事得人。直是
0794b06: 一生擔板。要見嚴都寺擔板處麼。死柴頭上火通紅。
0794b07: 現出摩醯三隻眼。
0794b08: 大上座入塔
0794b09: 盡大地是箇大上座。盡大地是箇死髑髏。盡大地是
0794b10: 箇無縫塔。且道門從那裏入。喝一喝。
0794b11: 讚首座火
0794b12: 眉間掛。可毀不可讚。斬兒。可讚不可毀。忽然
0794b13: 讚毀雙行。畢竟是何道理。火燒南海波斯觜。
0794b14: 瑞監寺火
0794b15: 輝天鑑地一著子。盞底漏油盛不起。眉毛眨上火星
0794b16: 飛。礫破涅槃與生死。舉火云。諸人還見麼。我見燈明
0794b17: 佛。本光瑞如此。
0794b18: 聰上座湯隔食病死
0794b19: 去聰黜明。苦口良藥。衲僧有病在膏肓。斷咽喉吞
0794b20: 不落。聰上座汝今藥病兩忘。一任吞吐。
0794b21: 文監寺起龕
0794b22: 不立文字。不涉程途。政與麼時。如何是文監寺出門
0794b23: 句子。一不得有。二不得無。倒跨楊岐三驢。
0794b24: 龍上座火
0794c01: 死水不藏龍。汝還會也未。汝若會。試入火光三昧。
0794c02: 雲壑石萬戶起骨
0794c03: 生則封侯戰功。死當廟食顯神聰。撫骨云。更從者
0794c04: 裏翻身去。佛國塵塵有路通。某人英勇無敵。沉靜有
0794c05: 謀。武略文韜自任綠林之馮異。忠肝義膽每懷赤壁
0794c06: 之周瑜。朋友推其賢。士卒感其惠。奉
0794c07: 王命剪除猺撞。奮不顧身。握兵權威震蠻荒。聞者喪
0794c08: 氣。奏凱始傳於天上。歸途忽厭於人間。清湘院前打
0794c09: 翻筋斗去。吳松江上迎得骨函歸。天地為之改容。山
0794c10: 川為之墮淚。功既成矣。死何憾焉。合國稱為大丈夫。
0794c11: 三十四年從教似夢。傳家賴有奇男子。百千萬世可
0794c12: 以流芳。到者裏猛著精神。別通消息。裂開煩惱網。擊
0794c13: 破死生關。幻形幻影有去有來。似浮雲之出壑。真性
0794c14: 真明不遷不變。如皎月之當空。即此是自己已根源。即
0794c15: 此是故家田地。即此是安身立命處。即此是成佛作
0794c16: 祖時。是則固是。且道即今起骨還有祥瑞也無有。昨
0794c17: 夜天風攪雪花。為公洒掃西歸路。
0794c18: 居竹曹公掩壙
0794c19: 脫得生死。要知落處。落處既分明。從空放下去。放下
0794c20: 後如何。天開地闢見全身。玉鳳夜栖無影樹。某人梅
0794c21: 渚參軍之子。守齋教授之孫。遠則武惠王以來。歷代
0794c22: 傳青史。近則文恭公而下。滿門無白丁。人皆羨其盛
0794c23: 哉。公不以為榮也。小試教庠之任。厭吳江楓冷而拂
0794c24: 袖便歸。繼承省檄之。招愛蒸溪。竹居而掉頭弗起。素
0795a01: 行富貴。富貴不淫。無意功名。功名自至。左干戈。右
0795a02: 豆。固未忘曹氏家聲。朝詩酒。暮琴書。且願效晉人風
0795a03: 度。亦嘗刲股和以療大父之病。亦嘗解衣推食以
0795a04: 供寒士之需。其待朋友也切切偲偲。其待宗黨也磊
0795a05: 磊落落。儒學子弟仰之為文章鉅公。集賢縉紳號之
0795a06: 以清逸處士。平生萬事已巳足。末後一機更高。頂門露
0795a07: 金剛眼睛。著著見古人關。筆底現法華寶藏。頭頭
0795a08: 顯自己已家珍。文字語言一無所礙。涅槃生死兩不相
0795a09: 妨。從前只道出來出來速出來。苦哉三界火宅。到此
0795a10: 方知歸去歸去好歸去。儼然一會靈山。既曰知歸。爭
0795a11: 奈有箇將不去底。既將不去。合與覆藏。既曰覆藏。有
0795a12: 何證據。撒土云。化城寶所無分別。寸土元來是寸金。
0795a13: 自讚
0795a14: 小師善遇請
0795a15: 初參慧力海印叟。學得面南看北斗。及來天目見幻
0795a16: 翁。破燈籠半邊口。高懸袋三十年。下視萬如
0795a17: 培塿。諸方拖拽不肯動。也不教人隨我走。如今面目
0795a18: 露堂堂。試問諸人相似否。雷厲風飛見得親。滿林盡
0795a19: 作師子吼。此話既行。又何待三十年後。
0795a20: 無上人請
0795a21: 焦敗種草。惡毒根苗。佛也不要做。呵佛祖如呵冤賊。
0795a22: 院也不要住。避院子如避差徭。見人脩行會冷。
0795a23: 受人供養不難消。如今影圖形。諸方皆認得。向
0795a24: 後檐枷帶。那箇肯相饒。既知有罪。只得依條。預將
0795b01: 口供成了。準備閻羅王取招。
0795b02: 大拙能長老請
0795b03: 臨濟喝得口破。德山棒得手酸。打草驚蛇。大巧大拙。
0795b04: 證龜作鱉。至易至難。師子林下漢。都沒許多般。三世
0795b05: 諸佛一口吞。兩眼照人肝膽寒。
0795b06: 江西護侍者請
0795b07: 西江一吸無涓滴。天目踏翻無影跡。全身坐斷師子
0795b08: 林。魔來佛來俱莫測。描不得。不得。大用現前無軌
0795b09: 則。若言此是則天如。頂上眼睛添一隻。
0795b10: 卓立書記請
0795b11: 菩提蘭若樹。此樹為樹王。我來樹下坐。因樹成道場。
0795b12: 冬取暖。夏取涼。禪道佛法非所長。撩天鼻孔有覺觸。
0795b13: 枝枝葉葉旃檀香。
0795b14: 道友隋志義請
0795b15: 樹為寶石為床。獨占空作法堂。祖父家傳親切
0795b16: 句。不曾漏泄到諸方。
0795b17: 貫之曾教授請號東白
0795b18: 道是天如。早成差誤。道非天如。又難遮護。大圓鏡裏
0795b19: 轉頭看。萬象光中全體露。或問一以貫之。又問一歸
0795b20: 何處。向道東方既白時。金飛上珊瑚樹。
0795b21: 徒弟某人請
0795b22: 拂子好打蠅。主丈好打狗。一步不向人前。一語不隨
0795b23: 人後。行百丈未行之正令。誰是同風。顯達磨未顯之
0795b24: 全機。豈容開口。者漢頗知之。汝曹還會否。山河大地
0795c01: 法王身。草木藂林師子吼。
0795c02: 雷燈珠三禪人請
0795c03: 師子巖前喫來。姑蘇城裏坐如呆。通身轉智都忘
0795c04: 。觸著無明吼似雷。
0795c05: 不打諸方爛葛藤。不將名字掛傳燈。菩提樹下盤陀
0795c06: 石。白髮蒼顏箇老僧。
0795c07: 似天如不似天如。似與不似無親。鼻頭有竅眼有
0795c08: 珠。為佛為魔都是渠。
0795c09: 西川如山真講主請
0795c10: 談經口似懸河。答話機如掣電。諸方皆有作為。箇漢
0795c11: 獨無靈變。長松偃蹇翠垂雲。石坡陀青潑澱。閑拈
0795c12: 麈尾坐如山。百億毛頭師子現。
0795c13: 范氏淨心居士請
0795c14: 趙州勘破臺山婆。沒訛處有訛。圓悟激發范縣
0795c15: 君。話頭少處路頭多。淨心我供養我。且道趙州圓
0795c16: 悟意旨如何。這裏下得一轉語。許你燒香供養他。
0795c17: 飯店蘇居士請
0795c18: 老子一生無背面。逆行順化皆方便。三家村裏持
0795c19: 歸。十字街頭開飯店。是聖是凡人莫辨。
0795c20: 泉南蔡國祥居士請
0795c21: 瞎驢隊出廬陵。天目山頭中毒深。滅臨濟正法
0795c22: 眼。變他百丈古藂林。蝦口吐一輪月。師子毛生萬
0795c23: 兩金。此話即今瞞不得。泉南佛國有知音。
0795c24: 雲南尊講主請像在林屋之間
0796a01: 市山林。異方人物。煨鐺銚箇閑窩。塞戶填門皆
0796a02: 上客。問梅閤裏著馬祖。勘辨參徒。指軒中容趙州。
0796a03: 放開鋪席。老胡多意氣。大坐立雪堂。呆漢少機鋒。安
0796a04: 居臥雲室。從來無法與人。自也不願做佛。扶持向上
0796a05: 宗乘。賴有許多知識。無端再現身外身。兩主如何同
0796a06: 住得。送他無佛處稱尊。贈以一把龜毛拂。
0796a07: 高麗國古道長老請名達行
0796a08: 者漢拍盲無見解。到處不曾輕納敗。平生獨恨老中
0796a09: 。屈我低頭禮三拜。觸著無明劈面揮。家傳陷虎機
0796a10: 猶在。目視雲漢三十年。黃金未肯和沙賣。如今坐在
0796a11: 闔閭城。盡底抖禪布袋。不問南來與北來。逢人便
0796a12: 請還禪債。說甚麼千聖不傳。說甚麼漆桶不快。堂堂
0796a13: 古道大家行。傳語諸方休。
0796a14: 臨濟寺的首座請
0796a15: 有問如何是佛。向道頭上插筆。從古機緣千七百。今
0796a16: 代又添者一則。者一則。的中的。八面俱收。群機自息。
0796a17: 奪人奪境喝如雷。臨濟未是白拈賊。
0796a18: 高昌國無敵長老請名勝幢
0796a19: 生廬陵。不知米價。飢把心肝樹頭掛。登天目。體汗
0796a20: 流。鶻臭布衫都脫卸。唳灘頭蘸筆鋒。義海掃空閑
0796a21: 話。師子林裏開禪窩。七佛呼來同結夏。不將正眼
0796a22: 視諸方。一任諸方爭怒罵。以無所爭為勝幢。是名無
0796a23: 敵於天下。
0796a24: 鎮州秦上人請
0796b01: 擔板漢。沒思筭。既不諳古佛家風。又未了先師公案。
0796b02: 棄鎮州蘿蔔頭。收取秦時轢鑽。只據一偏。不容
0796b03: 再勘。讚他做靈利衲僧。疑信相半。罵他做儱侗禪和。
0796b04: 是否難判。明知自體本天真。假名字在人呼喚。忽然
0796b05: 喚作三驢也胡亂。
0796b06: 讚佛祖
0796b07: 出山佛
0796b08: 入山又出山。久靜還思動。眾生成道多時。佛法一毫
0796b09: 無用。阿呵呵。如今冷地思量。枉受六年飢凍。
0796b10: 空魚籃觀音
0796b11: 錦鱗賣盡手頭輕。撈摝江湖尚有情。回首長沙沙上
0796b12: 路。腥風吹作夜潮聲。
0796b13: 獨坐觀音
0796b14: 鸚鵡淨瓶無著處。善財龍女不相隨。寥寥獨坐閑如
0796b15: 我。政是眾生界盡時。
0796b16: 達磨二
0796b17: 西來沒行市。跨水復逢羊。直指少方便。剜肉要醫瘡。
0796b18: 答梁武廓然無聖。灸瘢上重添艾炷。許神光汝得吾
0796b19: 髓。喪車後高掛藥囊。盡道熊耳峰埋沒他不得。誰知
0796b20: 這老漢鄉念未能忘。賴有後人爭氣。家醜不使外揚。
0796b21: 滅正法眼藏。一任山高水長。
0796b22: 師子林中。立雪堂裏。佛也不著。因甚著你。不重你面
0796b23: 壁八九年。不重你西來十萬里。只重你心直口直。不
0796b24: 順帝王情。眼高氣高。不失宗師體。坐斷天下人舌頭。
0796c01: 一花五葉香風起。
0796c02: 布袋縮一
0796c03: 主丈橫拖。布囊斜倚。當來下生。都道是你。十字街頭
0796c04: 等箇人。伸元在縮裏。
0796c05: 寒山放苕帚看卷子
0796c06: 轉掃轉多須放下。自舒自卷看教親。通身是箇無師
0796c07: 智。不比誦苕忘帚人。
0796c08: 拾得簡拾滓
0796c09: 隨時拾得隨時用。裏許空空實不空。本是願王無盡
0796c10: 藏。向人只說菜滓筒。
0796c11: 寒拾同軸
0796c12: 曾共豐干枕虎眠。又對趙州學牛。喚作文殊與普
0796c13: 賢。衲僧頷下雙眉皺。
0796c14: 朝陽
0796c15: 破處補教完。工夫做成片。紅日上三竿。為君通一線。
0796c16: 對月
0796c17: 要了末後句。點畫甚分明。莫因天上月。打失雙眼睛。
0796c18: 鬼扶過海羅漢
0796c19: 肩背相挨航一葦。觀於海者難為水。龍王富我
0796c20: 貧。不費一錢能使鬼。
0796c21: 僧繇寶公
0796c22: 鷹巢大士面兜搜。變現千差不侔。近世宗師好顏
0796c23: 色。無梁武詔僧繇。
0796c24: 應菴禪師
0797a01: 用虎口奪食之機。恣行五逆。展蛇頭揩癢之手。觸撥
0797a02: 諸方。海湧峰前干戈卸。金輪峰頂妖潛藏。視妙
0797a03: 喜甘露門。兩強不下。通楊岐正法。五世其昌。碧桃
0797a04: 帶雨春風濕。吹作優曇界香。
0797a05: 高峰和尚
0797a06: 黃金眼睛生銕面。三尺竹篦如掣電。坐斷高立死
0797a07: 關。為人都道無方便。有方便。千聞不如一見。
0797a08: 中峰和尚
0797a09: 這老漢。無榜樣。主張大幻法門。滅現成公案。祖意
0797a10: 教意。絲毫不許摶搏量。山居水居。影響那容近傍。以絕
0797a11: 言之言而演說。喧轟白晝之雷霆。住無位之位而獨
0797a12: 尊。奔走諸方之龍象。際遇
0797a13: 聖天子。稱為普應國師。引得大地人隨處燒香供養。
0797a14: 斷崖和尚
0797a15: 初一機。撞破縵天網。末後一著。踏翻載月船。大地
0797a16: 山河雪消去。西天目頂浪滔天。
0797a17: 天台智者大師辯無礙請
0797a18: 堯眉舜目。禹背湯肩。談性具於百界千如。水是波波
0797a19: 是水。顯相常於一心三觀。拳為掌掌為拳。示聖賢同
0797a20: 體之身。不妨描貌。肆佛祖無礙之辯。亦可宣傳。若論
0797a21: 其親見一會靈山儼然未散。吾無得而稱焉。
0797a22: 
0797a24: 小師　善遇　編
0797b01: 詩
0797b02: 懶雲窩
0797b03: 異哉雲兮。變化不可測。而浩蕩不可羈。其靜似懶。其
0797b04: 動非懶。動靜若有神所司。我觀臥雲於三千九百丈
0797b05: 之天目兮。東西二浙一白如海。莫得其端倪。又觀行
0797b06: 雲於四萬八千丈之天台兮。捲海而起勢。若萬馬爭
0797b07: 奔馳。或聚或散山顛水湄遊僊翔鸞千萬奇。方其
0797b08: 舒而行也。天地為窩量猶隘。及其卷而藏也。離婁莫
0797b09: 其毫絲。西瑛公子作雲窩。懶雲二字文其楣。眼空
0797b10: 湖海臥丘壑。習懶擬與雲相期。我訪懶雲主。歷觀懶
0797b11: 雲詩。不知西瑛為懶雲耶。懶雲為西瑛耶。但覺秋陽
0797b12: 射戶。四壁光陸離。重為告曰。瑛兮雲兮。至人不泥
0797b13: 乎跡。而能與物推移。風雷吼百谷。蛟龍舞天池。亦將
0797b14: 乘其勢以濟其時。卷舒動靜。吾以無心而應之。懶與
0797b15: 非懶吾何知。
0797b16: 篳篥引
0797b17: 西瑛懶雲窩距余禪室半里許。時相過從。吹篳篥以
0797b18: 為供。復於余言有所需。乃賦長歌以贈。
0797b19: 西瑛為我吹篳篥。發我十年夢相憶。錢唐月夜鳳凰
0797b20: 山。曾聽酸齋吹鐵笛。初吹一曲江風生。餘響入樹秋
0797b21: 嗚咽。再吹一曲江潮驚。愁雲忽低霜月黑。坐中聽者
0797b22: 六七人入。半是江湖未歸客。歡者狂歌繞樹行。悲者
0797b23: 頭沾膝。我時奪酸齋笛。斂歛襟共坐松根石。脫略
0797b24: 悲歡萬念消。悟聲無性聞無跡。西瑛篳篥且莫吹。篳
0797c01: 篥從古稱悲栗。悲歡茫茫塞天地。人情所感無今昔。
0797c02: 山僧尚賴雙耳頑。請為西瑛吐臆。聲聞相觸妄情
0797c03: 生。聞盡聲亡情自釋。盡聞莫謂聞無聲。機動籟鳴無
0797c04: 間隔。亡聲莫謂聲無聞。去來歷歷明喧寂。吹者之妙
0797c05: 余莫知。聞者之悟公莫測。公歸宴坐懶雲窩。心空自
0797c06: 有真消息。
0797c07: 補之梅
0797c08: 人皆謂補之畫梅。宮苑梅千樹萬樹。潑撒瓊瑤堆。天
0797c09: 香國發乎本然之富貴。非比枝冷。困蠻蜃
0797c10: 雨之摧頹。畫成曾獻仙府。求者黃金賤如土。仲謙
0797c11: 山翁何處得兩株。照耀林壑。見者驚相呼。一若羅浮
0797c12: 山下水南之獨樹。氣條無數華無數。一若成都十丈
0797c13: 偃蹇之臥龍。身隔重雲尾梢露。玉甲鱗鱗水底明。水
0797c15: 山翁有時坐梅間搖麈拂。寒日清輝射壁。恍忽天
0797c16: 人為法來。滿林新雨花狼籍。吾然後知補之能為梅
0797c17: 寫真。梅華又為翁傳神。翁比梅華更清絕。眼光爍破
0797c18: 瑚月。
0797c19: 東坡竹
0797c20: 人皆謂東坡畫竹。翰林竹千竿萬竿。解散琅玕束。渭
0797c21: 川淇澳出乎浩蕩之中。非比寸土寸金。不許破
0797c22: 前之苔綠。暮年筆尤可憐。世有一二非真傳。仲謙
0797c23: 山翁何處得四幅。妙壓與可。不敢誇先鞭。雨者帶霧
0797c24: 和空。濛翠欲滴。似隔西湖見山色。雪者堆鹽積玉
0798a01: 勢。重如崩山。強項暫低腰未折。風者飄飄鳳尾搖。耳
0798a02: 邊彷彿聲蕭騷。晴者扶淨如洗。亭亭玉立干雲霄。
0798a03: 山翁有時坐竹間。觀稚老。生成非造次。兒孫環
0798a04: 列奉清歡。俯仰折旋無不似。吾然後知東坡能作此
0798a05: 君圖。此君又似翁之徒。吾道藂林有生意。一日眼前
0798a06: 何可無。
0798a07: 贈衛學古墨入京
0798a08: 松江學古衛先生。家世業儒。兼精製墨。人謂學古得
0798a09: 其傳而尤精。余求驗其墨。信人言之不誣。故作短
0798a10: 歌美之。意其大有得於墨也。
0798a11: 吾聞李超之墨不易求。建隆天子掠聚如山丘。汴京
0798a12: 僧寺用為漆。庫藏一掃難再收。又聞潘谷之墨若圭
0798a13: 璧。蓬萊宮人玩未休。大風捲土入沙漠。歲久物化無
0798a14: 能留。衛君學古得古法。潘李之外非其儔。授書絳帳
0798a15: 束高閣。室坐擁緇衣裘。月涼深夜杵膠熟。翠餅入
0798a16: 麝龍紋浮。馬肝石上吐雲霧。一點落紙光欲流。玉堂
0798a17: 操觚諸公。藉子為不朽。
0798a18: 金闕待貢。子亦藉是為豪遊。世人知好不知價。會有
0798a19: 造物知相酬。造物果爾知相酬。誰復羨玄香。太守松
0798a20: 滋侯。
0798a21: 送月維那歸鄉就寄哭師省母二書
0798a22: 鍾鳴南山兮日上西湖。行子船催寫書。書成滿紙
0798a23: 如塗烏。近日哭師雙眼枯。去心一動難須臾。我以魂
0798a24: 夢隨程途。五月六月能來無。
0798b01: 海風吹雲兮海天半赤。越岸千峰萬峰出。潮頭直到
0798b02: 富陽城。送上嚴灘只頃刻。過時莫訪陳蒲鞋。我是三
0798b03: 吳未歸客。
0798b04: 故家西村北。倚門白無朝夕。故業西村西。夜雨高
0798b05: 堂有靈骨。相尋時莫卒。天涯一字良難得。重來時
0798b06: 莫卒。天涯一字良難得。
0798b07: 贈道林訓上人
0798b08: 角鷹一側目。所視無穹蒼。臂索飽非所長。良馬一
0798b09: 振。所向無窮荒。內閑待秣安可常。丈夫心膽塞天
0798b10: 地。身與世道為低昂。況從世外發高趣。蓬蒿豈足誇
0798b11: 翱翔。我憐古道滿荊棘。歲晚狐兔爭跳梁。今年識君
0798b12: 谷水傍。愛君駿氣如鷹揚。願君莫如我。學步成踉蹌。
0798b13: 願君莫如我。用拙甘六藏。茅舍深居已巳無馬師問梅
0798b14: 子。木葉蔽膝尚有懶瓚知南陽。九之外天茫茫。寒
0798b15: 梅欲花春在霜。興來拂袖謝丘壑。闊視四海皆吾鄉。
0798b16: 我有解歌一章。如擊瓦缶無宮商。吳松江上為君
0798b17: 歌。一發怒潮卷雪天風狂。
0798b18: 吳松江觀閘
0798b19: 吳松江水急如箭。昔見畫圖今識面。百川應命爭先
0798b20: 趍。東注海門如赴戰。海波怒發驅潮頭。戰退吳松水
0798b21: 倒流。江潮一日兩相。萬古不決猶。江水清兮
0798b22: 潮水濁。江水不似潮水惡。惡潮推出海中洲。堆積江
0798b23: 面成山丘。官憂水害難鑿。橫江四閘同時作。潮來
0798b24: 下閘潮平開。閘內不通潮往回。潮波怒息捲底去。閘
0798c01: 門又見江波怒。閘上盤渦萬陣分。閘下狂瀾萬騎奔。
0798c02: 萬雷吼兮萬鼓發。石走沙飛亂戈甲。黃河衝破華山
0798c03: 根。瀑擘開青玉峽。人言水性險且。不知水與人
0798c04: 情同。情濤識浪怒且憤。不在江潮在方寸。水險尚可
0798c05: 避。人險終難知。人爭額額罔晝夜。水爭尚有潮平時。
0798c06: 贈鍊師樓半雲
0798c07: 樓師作室名半雲。人謂室與雲平分。吾知樓師不如
0798c08: 此。室與半雲寓言耳。半雲之室如太。我與萬物為
0798c09: 同居。半雲為物半雲我。物我半雲無不可。以我之靜。
0798c10: 應物之動。我得物體。物備吾用。是吾與真宰者同遊。
0798c11: 不逐世態為浮休。試往觀乎歌臺舞榭。曾不異乎玄
0798c12: 圃滄洲。苟捨是而求入半雲之室。半雲為之橫點頭。
0798c13: 城南樓
0798c14: 城南樹尾花風晴。城南樹下漁舟行。隔溪竹屋數家
0798c15: 酒。矮籬路轉人縱橫。仙山石洞在眼底。塔竿倒影滄
0798c16: 波明。相期待渡日已巳晚。坐看平野青生。
0798c17: 送甘茂實入京三首
0798c18: 君莫羨。天馬駒。亦有汗血牽鹽車。君莫。涸轍魚。海
0798c19: 翻會與蛟龍居。丈夫出處繫元運。豈必似東門瓜圃
0798c20: 南陽草廬。君家太白山之東。梁雨春濛濛。上淮
0798c21: 淝兮度五嶺。鬼門銅柱悲途窮。歸來江南六七郡。杖
0798c22: 落落隨群公。讀書汶上少閑日。結屋水多秋風。
0798c23: 父骨未藏母亦老。布衣塵土行人同。時乎時乎。子豈
0798c24: 終不遇乎。
0799a01: 君亦善。河洛書。點畫萬象知盈。君亦善。長行歌。勢
0799a02: 壓李賀欺東坡。朝吞霞氣嚥沆。夜坐北斗窺銀河。
0799a03: 千金入手弄瓦礫。萬語出口翻春波。平生一醉動三
0799a04: 日。仙徒將種疑曾識。幾回夢得。仲連與公瑾並馳。銕
0799a05: 駟隨天蹕。爛柯洞賓墨。能事相逢俱辟易。林兮林
0799a06: 兮。子豈終不用兮。
0799a07: 我不願。送君行。愛君筆硯傾平生。我不願。留君住。男
0799a08: 兒四十當強仕。盛時天下文軌同。萬國軒裳滿都市。
0799a09: 願君走馬燕山頭。一語動世旋封侯。風葉兮颼颼。江
0799a10: 波兮悠悠。丈夫萬里更萬里。一飲百斗空離愁。去兮
0799a11: 去兮。子豈非丈夫兮。
0799a12: 遊三相臺示甘楊諸友二首臺乃姚崇牛僧
0799a13: 孺劉沆讀書處也
0799a14: 我登三相臺。南望雙巽峰。俯視下界如淩空。開元老
0799a15: 樹可百丈。斷崖盡日呼顛風。甘郎攀果學掛。楊子
0799a16: 枕石飛泉中。垂藤離地坐我穩。袒跣長嘯如乘龍。嗚
0799a17: 呼昔人不再得。臺上土花幾秋色。前身不與後身期。
0799a18: 白雲豈識蘿衣客。安得近代顏輝來。畫我石上驚風
0799a19: 雷。
0799a20: 我聞楚公讀書處。手斷雲根種瑤樹。金魚五馬隨飛
0799a21: 。朝市屢更樹如故。如今豈無嘔血看長檠。亦有揮
0799a22: 金登要路。致身未穩華生。誰信有情難久住。吾為
0799a23: 子簪瑤花繞樹長歌白日斜。吾為子題瑤葉點染荒
0799a24: 墟舊風物。願君聞此心眼開。少年一去無重來。
0799b01: 贈奕士高顯卿
0799b02: 吾將為顯卿歌。顯卿去兮吾奈何。商山不可招兮象
0799b03: 山不可鑄。當代如卿亦難遇。不須殺活談兵圍。我以
0799b04: 氣色觀神機。秋鷹失兔草動。斷道夜雪行人稀。丹
0799b05: 還金鼎會龍虎。海國破浪孤篷歸。太初一黑盪摩裏。
0799b06: 萬化白戰搏空起。何曾一路無死生。觀者紛紛少知
0799b07: 此。吾有劉君甘君狂且豪。奕未過子兮材情高。一展
0799b08: 經綸試國手。翻視楸枰復何有。西來訪古崑崙丘。
0799b09: 夜舞呼蒼。登白兮問王屋。汗漫長歌紫芝曲。
0799b10: 嗚呼顯卿兮安得聞此歌。共人間殘局多。
0799b11: 和送梁壽川之任南康醫教
0799b12: 君不見。眼前病癖無全人。又不見。杏林種雨年年新。
0799b13: 豈如梁君小試醫國手。飄飄捧檄行青春。行行東向
0799b14: 廬江路。星渚風彭蠡樹。雙池看瀑九江晴。五老聞
0799b15: 鐘亂山暮。我憐民物瘡痍深。養生未必非其心。元陽
0799b16: 扶植起枯朽。一草已巳足酬千金。莫辭印綬非君意。虎
0799b17: 溪未許陶公醉。會看採藥上蓬萊。長裾曳破燕山翠。
0799b18: 真州送別悅希雲
0799b19: 長淮岸岸飄風沙。沙根吹出青蘆芽。我行送君君送
0799b20: 我。語在眼心天涯。三界如夢宅。四大如漚花。東來
0799b21: 西去問歸路。不知何處真吾家。
0799b22: 欲別不別重相。別思已巳逐寒雲飛。飛雲一去不可
0799b23: 得。千村萬落明斜暉。回頭望吳山。滿目青依依。亦如
0799b24: 送我望我去。立盡風未忍歸。
0799c01: 年時度雪西顛。蒲團永夜青燈前。坐談生死念如
0799c02: 水。銕石未比肝腸堅。人事有遷謝。散聚終隨緣。山川
0799c03: 可棄友可別。初心未可輕相捐。
0799c04: 藜糲飯山人祿。望重身榮未為福。詞章滿世金滿
0799c05: 床。業累轉深心轉俗。一息微如。寧肯長相續。髑髏
0799c06: 只有抔土緣。莫把殘生妄馳逐。
0799c07: 乾坤旅舍暫時住。跟不受純鋼鑄。我持天目黃精
0799c08: 苗。歸種鄉山深處。苔石晝眠雲。松爐夜煨芋。他年
0799c09: 有約未相忘。相尋試舉同參句。
0799c10: 送止照歸古洪曲江
0799c11: 莫雲飛上錢王臺。亂峰蘸碧湖光開。六橋秋色看政
0799c12: 好。之子不肯重裴回。百年萬事雨過。鄉井一念終
0799c13: 難。浩歌歸去送歸去。夢斷楚水何時來。
0799c14: 鑾江鎮上雙江洲。大船解荒洲頭。掛帆蔽空搥鼓
0799c15: 發。白浪卷雪風蕭颼。故山三日忽到眼。恍忽天上飛
0799c16: 驊騮。向來歸興有如此。今日送子心悠悠。
0799c17: 抖擻天目蒲花團。摩挲鐵脊霜寒。豪來意氣隘湖
0799c18: 海。歸思浩蕩如奔湍。樟陰樓殿曲江曲。聽鐘聽雨吟
0799c19: 燈殘。此時會有會心處。傾倒客路情懷看。
0799c20: 獅王一去挽不回。秋滿巖谷天風哀。龍象藪亦多
0799c21: 士。濟濟熟視宗綱頹。誰能共掃松下屋。黃精黃獨連
0799c22: 門栽。霜林月上芋香起。指點深撥寒爐。
0799c23: 世緣味美如飲醇。飲之不覺酣且沉。獘囊一換即非
0799c24: 我。知有幾許閑光陰。男兒自負鐵肝膽。萬變未肯忘
0800a01: 初心。天涯相送復相贈。苦口一語如千金。
0800a02: 入仙洞山
0800a03: 入山隱隱如聞雷。山角角隨人飛。松風洗我市喧
0800a04: 耳。松露洒我青蘿衣。平生結習重幽賞。會景會物情
0800a05: 依依。誰能歌紫芝。我當歌采釆薇。招呼雲外青鸞歸。
0800a06: 松陵晚渡圖
0800a07: 夕陽兮在舂歲將晏兮江空。平沙古樹兮蕭蕭朔風。
0800a08: 高人曳禪兮招短。篷賦歸來兮青山碧雲之故宮。
0800a09: 畫者觀者咸謂之松陵晚渡。吾獨念楚山萬里峭拔
0800a10: 而舂容。初若揚瀾在蠡見廬阜雲屏之五老。又若洞
0800a11: 庭南岸望道林嶽麓之峰。嗚呼。吾豈無青山碧雲
0800a12: 之故宮。浩歌歸去兮吾誰同。
0800a13: 上海舟中即事
0800a14: 烏溪出閘催雙櫓。急回潮下黃浦。午前期到上洋
0800a15: 城。生怕潮來近亭午。夜潮已巳落岸痕高。風卷浪花翻
0800a16: 雪滷。渡頭渡人如。水行泥行亦良苦。西岸衝波
0800a17: 遠入村。東岸湧沙作林圃。岸上居民無定蹤。頗潮
0800a18: 行無定所。吾年五十遊上洋。今歲重來五十五。豈無
0800a19: 玉雪美少年。向來一揖成千古。亦有鴟張萬石家。勢
0800a20: 去一朝無寸土。噫吁嘻。人生幻化若浮雲。陵谷變遷
0800a21: 何足數。
0800a22: 遊宜興張公洞洞門自山頂直下秉火橫入
0800a23: 行稍遠乃有隙光投光而出即山下平地矣
0800a24: 蓬萊滄洲何必遠在海。桃源武夷何必深在山。張公
0800b01: 古洞仙一國。只在人世非人間。頂門梯空直下幾千
0800b02: 尺。恍疑犯死投龍關。陰崖石髓不知何代凍作玉磊
0800b03: 磈。瑤芝瓊筍地爭孱顏。上如帝網之交羅兮。寶幢
0800b04: 珠雪老。下若鯨鰲之怒兮。銀濤鼓舞潮牙翻。
0800b05: 參差鬼物列萬。泥田藥鈆花斑。山童秉火急指
0800b06: 點。尋幽探賾心轉頑。路窮稍稍隙光發。忽脫混沌歸
0800b07: 塵寰。岩呼谷應寒籟起。鳳簫玉珮鳴。我思身無
0800b08: 生無意換仙骨。亦無養生事底用丹九還。了知心外
0800b09: 無別法。遇緣乘興聊躋攀。安得勞生離世網。暫息一
0800b10: 念觀循環。又安得掃空八萬劫。解脫仙與佛。入生入
0800b11: 死隨吾閑。
0800b12: 示友人三首
0800b13: 塵網苦多累。暫閑如脫羈。胡為塵外跡。而乃東西馳。
0800b14: 聚談每倉卒。既遠多思。眼前失真宰。身外何求知。
0800b15: 百骸如僕馬。勢合聊相隨。氣運忽遷謝。一散無重期。
0800b16: 來日不可待。去日不可追。靜緣當自保。世故方無涯。
0800b17: 逝水不復返。黃葉無重榮。萬物有終極。浮生欲何成。
0800b18: 愛緣一染指。智慮常縱橫。寧知昨日事。轉眼多變更。
0800b19: 聖人示欹器。稍滿還復傾。及時不自惜。時去空傷情。
0800b20: 蕭蕭墻頭樹。靡靡墻下草。繁茂曾幾何。已巳復見枯槁。
0800b21: 人生無根源。身世雜醜好。自從墮地來。萬念日紛擾。
0800b22: 運化潛消磨。容不知老。如何百年間。樂意常自少。
0800b23: 君看古來人。心事誰獨了。
0800b24: 登西林
0800c01: 沉難自居。偶思散遐矚。主丈登西林。斷倚脩竹。
0800c02: 崖上藂花開。飛禽自相逐。下清川流。水光泛嘉木。
0800c03: 四月風雨多。平野一時綠。長嘯白日低。雲起空谷。
0800c04: 俯視萬化間。勞生亦何足。
0800c05: 夜坐聞蛩
0800c06: 山人坐樹陰。樹轉月當午。江市夜猶喧。笙歌雜砧杵。
0800c07: 寒蛩亦何情。唧唧如共語。前聲稍悲悽。後聲轉哀苦。
0800c08: 人心汝莫知。汝語人莫取。萬類各有私。悲歡豈同趣。
0800c09: 茫茫元化中。同一風氣使。何如悟天真。隨分樂生死。
0800c10: 遊茅山雲林清遠之館
0800c11: 華陽有客似重來。新見雲林別館開。寒日半巖松
0800c12: 起。腥風萬壑雨龍回。琴床流露滋瑤草。丹鼎飛春上
0800c13: 玉梅。居者未知清且遠。人間咫尺望蓬萊。
0800c14: 次韻送古潛縣宰
0800c15: 解印遄歸意若何。山人長憶舊相過。詞鋒稍見禪機
0800c16: 孰。案牘不如吟卷多。花雨聽鶯春滿酒。柳風立馬月
0800c17: 搖波。賞心樂事皆勳業。留與溪翁溪女歌。
0800c18: 漕運萬戶某脫險于海因和韻唁之
0800c19: 語未開辰已巳改顏。向來海運歷多艱。連檣影落蛟涎
0800c20: 窟。孤枕魂飛鬼骨山。出匣龍驚怒吼。傳家珠虎幸
0800c21: 生還。黃金任積高於斗。不博休官一日閑。
0800c22: 徑山送瓖上人歸吳門
0800c23: 吳門長想是吾州。城北城南半舊遊。佛塔分標林野
0800c24: 寺。客帆飛繞市河樓。送君忽覺襟期動。老我難忘
0801a01: 債酬。七十二峰看橘柚。買舟重約太湖秋。
0801a02: 送時無擇維那歸閩
0801a03: 百計歸難禁。生緣樂未窮。聽鐘榔葉雨。欹枕荔花風。
0801a04: 吝久閩音化。交深楚俗通。片帆明日遠。雲斷海天空。
0801a05: 重登秋月樓
0801a06: 病力甦新雨。登樓看夕陽。岸移江市遠。洲接柘園長。
0801a07: 村晚催暝。水陰雲送涼。客中情味熟。隨地得相忘。
0801a08: 送鄉僧昱曉林四首
0801a09: 海雨吹花雪作堆。那時敲我竹門開。自憐水國三千
0801a10: 里。也有鄉僧問路來。
0801a11: 風沙風葉攪征衣。今日江頭送汝歸。西望故鄉何處
0801a12: 是。楚天漠漠片雲飛。
0801a13: 鄉夢鄉愁我已巳。十年不見故鄉書。兒時聚首人如
0801a14: 王。老大不知今有無。
0801a15: 鄉人問我幾時還。向道如今又入山。一箇蒲團半間
0801a16: 屋。吳松江上九間。
0801a17: 登茅山天市壇四首
0801a18: 天市危闌倚碧空。兩京山水見冥蒙。東來十日風霜
0801a19: 路。只在寒嵐一抹中。
0801a20: 白雲剪作瑤壇雪。寒旭蒸開玉洞花。山北山南看更
0801a21: 好。炊朵朵是仙家。
0801a22: 一片松林又一宮。開門面面看茅峰。意行恍惚廬山
0801a23: 路。歸飯僧分上下鐘。
0801a24: 郭仙清夜扣舷時。萬籟秋笙月一池。千載誰傳靈鳳
0801b01: 曲。羽童吟作步詞。
0801b02: 一雲外菴和韻四景
0801b03: 碧虹分兩半山橋。橋下春雷卷怒濤。老衲定回推戶
0801b04: 看。隔溪開盡野櫻桃。
0801b05: 竹屋茶香滿。綠杉深處響流泉。目前有法誰能
0801b06: 說。落日微風一樹蟬。
0801b07: 平田水語稻花香。半解蘿衣受晚涼。景物雙清秋政
0801b08: 好。亂山雲外又斜陽。
0801b09: 衲被蒙頭宿火紅。雪寒愁聽上方鐘。開門忽山為
0801b10: 海。萬疊銀濤露一。
0801b11: 湖村菴即事三首
0801b12: 日度斜塘水氣昏。石橋高柳對柴門。霜風攪樹葉如
0801b13: 雨。忽見一帆來遠村。
0801b14: 竹根吠犬隔溪西。湖鴈聲高木葉飛。近聽始知雙艣
0801b15: 響。一燈浮水夜船歸。
0801b16: 開渠築岸護低田。坐聽翁說去年。賣犁鋤買漁
0801b17: 網。兒童蕩槳到床前。
0801b18: 訪仙洞山舟次大溪口
0801b19: 窈窕仙家何處尋。夕陽明滅亂雲深。大溪橫斷青山
0801b20: 合。一路風帆入樹林。
0801b21: 贈弟仁遠入京并引
0801b22: 始余別家時。仁遠從弟年纔十七。今將四十矣。鬚髯
0801b23: 戟張。言論有遠志。以湘南教官滿考。乘風為
0801b24: 上國遊。艤舟維揚迂道來。徑山相尋梅雨中。禪榻共
0801c01: 燈數夕。既行贈偈四章以紀別思。以戒其速歸。
0801c02: 鬚銕面岸綸巾。膽氣麤豪語逼人。二十三年不相
0801c03: 見。疑年少是前身。
0801c04: 雨嶂巒翠欲流。天開圖萬山頭。凌霄閣上闌
0801c05: 意。留與他年說舊遊。
0801c06: 白雲在夕陽邊。目送吳雲入楚天。汝到燕山回
0801c07: 首。三千里外又三千。
0801c08: 錦袍花鳳池明。玉珮光搖紫府青。富貴著人如醉
0801c09: 夢。倚門慈母眼長醒。
0801c10: 曉行吳松江
0801c11: 朔風吹面雪花深。船渡河似棘林。憶蒙頭茅屋
0801c12: 下。地爐一暖直千金。
0801c13: 水轉沙涂又一灣。迎船孤塔出嵐。長江一道橫風
0801c14: 起。兩岸爭飛上下帆。
0801c15: 師子林即景十六首
0801c16: 鳥啼花屋西東。子青芋火紅。人道我居城市
0801c17: 裏。我疑身在萬山中。
0801c18: 萬竿綠玉繞禪房。頭角森森筍長。坐起自藤七
0801c19: 尺。穿林絡繹似巡堂。
0801c20: 素壁光搖眼倍明。隔簾風樹弄新晴。樹根蛙鳴殘
0801c21: 雨。恍惚南山水樂聲。
0801c22: 指軒中六七僧。坐忘忽異香生。推日色暖如
0801c23: 火。薝蔔花開雪一棚。
0801c24: 相君來扣少林宗。官從盈門隘不通。散入鳳亭竹深
0802a01: 處。石床分坐遶飛虹。亭名栖鳳。橋名小飛虹
0802a02: 半簷落日晒寒衣。一香野蕨肥。春雨春二三
0802a03: 子。水西原上種松歸。
0802a04: 鴉鵲爭巢似憤兵。怒鳴死亂縱橫。可憐踏壞桫欏
0802a05: 樹。滿地落花無路行。
0802a06: 道人肩水灌畦蔬。托船歸粟有餘。飽飯禪和無一
0802a07: 事。繞池分食餧遊魚。
0802a08: 臥雲室冷睡魔醒。殘漏聲聲促五更。一夢又如過一
0802a09: 世。東方日出是來生。
0802a10: 西母唳無休。意吾知為主憂。養得成騎
0802a11: 去。楊州未必勝蘇州。
0802a12: 兒深夜誦蓮華。月度墻西檜影斜。經罷轆轤聲忽
0802a13: 動。汲泉自試雨前茶。
0802a14: 林下禪關盡日開。放人來看臥龍梅。山僮莫厭門庭
0802a15: 。不是愛閑人不來。
0802a16: 斜梅勢壓石闌干。花似垂頭照影看。白晝雲陰天欲
0802a17: 雪。半池星斗逼人寒。
0802a18: 雪深三尺閉柴荊。歲晚無心打葛藤。立雪堂前人不
0802a19: 見。秀雲似白頭僧。
0802a20: 有客來求警歌。歌成斂念入禪那。茶童催我下樓
0802a21: 去。樓下新來客更多。
0802a22: 語默無心道自隆。目前誰解顯吾宗。長長短短象牙
0802a23: 竹。奇奇師子峰。
0802a24: 師子林天如和尚語錄卷之五
