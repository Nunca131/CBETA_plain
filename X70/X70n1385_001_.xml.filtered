0297a01: 
0297a02: 
0297a03: 
0297a05: 
0297a06: 卷上
0297a07: 再住雪峰崇聖禪寺語錄
0297a08: 卷下
0297a09: 法語題偈頌佛事等
0297a10: 
0297a11: 
0297a12: 
0297a13: 
0297a14: No. 1385
0297a15: 樵隱和尚語錄卷上
0297a16: 
0297a17: 再住雪峰崇聖禪寺語錄
0297a18: 侍者　正定　編
0297a19: 師於延祐元年閏三月初一日進寺。捧
0297a20: 聖旨云。鳳闕春濃。鰲山雪霽。無所希求。自天而至。流
0297a21: 出胸襟蓋天地。
0297a22: 江湖疏。總萬象森羅。為一舌頭。且道。是毀是譽。度疏
0297a23: 云。總在裡許。
0297a24: 指法座。盡大地撮來。為一寶花王座。盡天下人瞻仰
0297b01: 有分。雪峰今日步步陞高去也。倘涉遲回。座地為汝
0297b02: 攝取。
0297b03: 拈祝聖聖香。此一瓣香。雪窖中埋藏不得。香透九重。
0297b04: 老枯樵上。芽孽重生。芳騰上國。臣僧悟逸。今晨欽授
0297b05: 聖恩。仍舊住持福州路雪峰崇聖禪寺。開堂之次。遙
0297b06: 瞻金闕。上爇寶爐。端為祝延
0297b07: 今上皇帝聖躬。萬歲萬歲萬萬歲。
0297b08: 皇帝陛下。恭願。八千歲舂。八千歲。椿樹散堯天之
0297b09: 影。三千年花。三千年實。蟠桃吹御苑之香。
0297b10: 此香。奉為中書省宣政院諸位宰相國公。資陪祿算。
0297b11: 伏願。元樞上相。正百官皇理陰陽。佛法中興。歷萬年
0297b12: 永堅柱石。
0297b13: 此一瓣香。奉為福建道元帥府廉訪司萬戶府總管
0297b14: 府。洎令屬司官。資陪祿算。伏願。分司布職。眾賢星列。
0297b15: 皆周召英材。宣化承流。八郡春融。有成康至治。
0297b16: 此一瓣香。本為深藏岩竇。不競桃李繁華。豈料漏池
0297b17: 天風。依舊香難栳。一期拈出。爇向爐中。供養。
0297b18: 前住當山。後住淨慈先師佛心大和尚。用法乳無
0297b19: 極之恩問答不錄
0297b21: 為人。出便為人。風雨南陽臥龍奮迅。賢德禈而下眾。
0297b22: 喙斯喑傒。霓望而來。重淵莫蟄。拈拄杖看看。君主大
0297b23: 寶。從天而降。雲開鰲頂月。法主大寶。遇晦斯彰。花綻
0297b24: 泉春。廣陵散斷絃。再續浪淘沙。舊曲新。以此宣
0297c01: 流正教。以此傳佛心宗。天開地闢。風從雲從。車書一
0297c02: 而文軌同。
0297c03: 舉法和尚云。本欲依岩傍谷。隱遁過時。柰緣清
0297c04: 先人。有未了公案。今日出來。為伊了。
0297c05: 師拈云。法燈老人。只知有持盈守成之心。且無宏大
0297c06: 箕裘之志。山僧亦欲依岩傍谷隱遁過時。只為先師
0297c07: 佛心老人。昨住此山。有未了公案。今日未免出來。重
0297c08: 為伊了商。見義不為。無勇也。
0297c09: 謝新舊兩班。上堂。舉臨濟和尚示眾云。我欲建立黃
0297c10: 檗宗旨。汝等諸人。切須成褫我。時有克符普化二僧。
0297c11: 出禮拜。師便打。師云。臨濟一言之下。善其機者。纔一
0297c12: 二。魯國男子。何其少哉。雪峰者裡。總東弗于逮。西瞿
0297c13: 耶尼。鱗龍頭角。一時懽合。各住本位。各務本業。進退
0297c14: 以禮。水乳一源。是則是。建立成褫則不無。必竟是何
0297c15: 宗旨。咄。花開世界起。
0297c16: 上堂。舉僧問雪峰。如何是第一句。峰良久。後。僧舉似
0297c17: 長生。生云。者是第二句。便問如何是第一句。生云。
0297c18: 蒼天蒼天。師云。雪峰。高高峰頂立。長生。深深海底行。
0297c19: 二大老。雖則與麼。要且未知第一句。有問山僧如何
0297c20: 是第一句。天晴普請拽木。
0297c21: 四月旦城歸。上堂。道非物外。意在目前。十字街頭。騎
0297c22: 牛入市。孤峰頂上。仰面數屋椽。拊它背文錢。從
0297c23: 教人笑掣風顛。
0297c24: 四月八浴佛上堂。兜率王宮。無明窠窟。劫住劫空。頭
0298a01: 出頭沒。年年此日一盆湯。至竟洗塵難洗骨。啞。佛佛。
0298a03: 在瓦礫。底頭。放光動地。進一步。踢碎釋迦老子
0298a04: 天靈蓋。退一步。踏著從上諸祖鬼眼睛。如是禁足。望
0298a05: 州亭畔月。如是安居。烏石嶺頭雲。靈靈自照。光境俱
0298a06: 忘。淡淡無心。卷舒無礙。便與麼去。山僧主丈子。要且
0298a07: 未放過在。卓主丈臨濟三玄。浮山九帶
0298a08: 結夏上堂。從天平來我者裡過夏。無暇為汝商量。從
0298a09: 瑯琊來我者裡過夏。無暇為汝點化。合土和沙。乎真
0298a10: 乎假。安排意在明下。
0298a11: 五月旦上堂。謝施主並方來兄弟。盡大地是解脫
0298a12: 門。踵接肩摩。樞無眼。盡大地皆吾檀越。雲川委□。
0298a13: 側布金流。野草岩花。炎易換。松風水。聲色熾然。
0298a14: 泰象亨時。五百載適逢佳會。來龍歇處。三千口舊讖
0298a17: 時。真覺大師。從定安詳而起。與孚稜展備鵝湖鏡清
0298a18: 之徒。只今向山僧主丈頭。與汝諸人。說成住壞空四
0298a19: 相。主丈與麼會去。諸相非法。橫按主丈不與麼會
0298a20: 去。諸法非相。總不與麼時如何。卓主丈望州亭畔重
0298a21: 手。總是開平舊會人。
0298a22: 結座說偈。雪鰲倚空碧落開。中有古佛號真覺。舀來
0298a23: 一杓龍象奔。輥動三毬喧海嶽。從緣非緣了無得。住
0298a24: 相非相徒名貌。誓將一滴寒泉波。□洗昏衢塵劫濁。
0298b01: 木人起舞木馬嘶。歲歲重來情不薄。遍參有志如善
0298b02: 財。青山不患無樓閣。
0298b03: 真覺大師忌日拈香。德山棒頭增減不得。岩頭句下
0298b04: 斤兩不移。劫火洞然者不壞。蓋天蓋地愈出愈奇
0298b05: 香疑卵塔。瑞藹難提。蔭全在刺剌桐枝。
0298b06: 臺州寶藏岩成山和尚至。上堂。時就東禪寺印補藏
0298b07: 經畢岩公案重圓。三乘絕唱。寶藏岩新功蓋代。九
0298b08: 仞成山。白馬嘶寒。征途不遠。金雞聲曉。客夢驚殘。雪
0298b09: 峰與麼道。意在於何。卓主丈盃酒陽關
0298b10: 開元業鏡講主。遣僧送寺遍至。上堂。客從遠方來。遺
0298b12: 拽紫芝峰。與象骨峰額。其或未識。拈主丈主丈子
0298b13: 重為汝揩書一上。卓主丈龍眠鳳闕。虎躍天衢
0298b14: 解夏小參。佛法二千年。春寒秋熱。山中九十日。夜暗
0298b15: 晝明。義學玄學。等覺妙覺昭昭靈靈。木船
0298b16: 浮也須彌浪湧。鐵舡浮也大地波傾。修無修而所作
0298b17: 已巳辦。證無證而所業已巳成。一機不動。萬化消沈。卓主
0298b18: 丈云誰家砧杵送秋聲
0298b19: 舉巴陵和尚問僧云。遊山來。為佛法來。僧云。清平世
0298b20: 界。說甚麼佛法。陵云。好無事禪客。僧云。早是多事
0298b21: 了也。陵云。上座去年曾在此過夏來。僧云。不曾。陵云。
0298b22: 先來不相識。下去。拈云。巴陵乃雪峰一世孫。其對師
0298b23: 論勘辨。尚有乃祖風烈。只是不合將佛法當人情。者
0298c01: 陵和尚。末後道。先來不相識下去。意在於何。三盃延
0298c02: 客酒。一曲向頭吟。
0298c04: 即不到。全賓全主。到即不點。中川夜月明。雙徑秋雲
0298c05: 斂歛。雪峰與麼說話。還知落處麼。咄。僧堂前與汝相見。
0298c06: 中秋上堂。舉南泉趙州翫月處。泉云。幾時得似者。
0298c07: 趙州拂袖便行。師頌云。兩兩宮娃醉管絃。含情多在
0298c08: 九霄邊。桂香影裡輕移步。偏與嫦娥少年。
0298c09: 九月旦。謝新前堂首座。兼西禪藍田首座。上堂。我首
0298c10: 座行也。重霄奮丹鳳。我首座來也。一釣連六鰲。機
0298c11: 隨用顯。境逐人高。泉澗水夜添波。
0298c12: 宣政院所委。為山寺入城歸。上堂。宣流善政。燕北
0298c13: 閩南。石門關低含夜月。通霄路暗晴嵐。行棒行喝。
0298c14: 彼此何堪。雪峰嬴得放癡憨。
0298c15: 冬至小參。諸佛不出世。君子道長。達磨不西來。小人
0298c16: 道消。續聯芳。敲取火。單提獨唱。剪水成花。洞山
0298c17: 掇退棹。家貧難辦素食。慈明堂前揭榜。事忙不及
0298c18: 草書。雪峰者裡。埋頭土木。何曾知有許事。東廊頭李
0298c19: 都科。疊枅底疊枅。疊拱底疊拱。西廊下陳士。做柱
0298c20: 底做柱。做梁底做梁。機機頓赴。物物全彰。寒梅澗底
0298c21: 自吹香。
0298c22: 舉真覺和尚。每於廊下見僧。遂握一拳。示之云。森羅
0298c23: 萬象。草木叢林。若男若女。若僧若俗。山河大地。都總
0298c24: 在者一握內。師拈云。真覺老人。向孤頂上。隻手持
0299a01: 竿東海。意圖盡得魚龍。殊不知。浪闊雲深。上者少。
0299a03: 上堂。敘謝兩班。葉二暫到。能畫龍虎建法幢。立宗旨。
0299a04: 同道相求。同心相濟。何故。畫龍看頭。畫虎看尾。
0299a05: 佛成道上堂。霽雪漫山。明星燦夜。窮急討生。分不
0299a06: 下。釋迦老子。當時倘能向修德煉行處。別道得一語。
0299a07: 熒惑何止從三舍。
0299a08: 上堂。雲岩在藥山二十年。單明此事。驢揀濕處溺。趙
0299a09: 州除粥飯二時。不雜用心。狗熱油鐺。雪峰者裡。早
0299a10: 眠晏起。倦座閑行。不妨日午打三更。
0299a11: 上堂。因謝道場知客。雪峰一見僧。遂問云。甚處來。者
0299a12: 僧云。淛中來。師云。船來陸來。僧云。二途俱不涉。師云。
0299a13: 爭得到者裡。僧云。絲毫元不隔。師便棒出。師拈云。
0299a14: 者僧。自淛中來。入門子。一一詣實。雪峰因甚效德
0299a15: 山用事。曾為浪子偏憐客。
0299a16: 除夜小參。洞山小參不點。暗裡抽橫骨。德山小參
0299a17: 不答話。明中坐舌頭。腋下剜襟。移長就短。針頭削錢。
0299a18: 較寸爭分。常住現成燈燭。山僧隨分應。輥雪峰毬。
0299a19: 天旋地轉。打禾山。岳震山搖。燒榾柮火。騰今耀古。
0299a20: 唱村田樂。白雪陽春。狸奴白牯笑掀眉。減一年添
0299a21: 一歲。拂子莫有不受歲底麼。擊拂子梅添春雪白。
0299a22: 柳帶曉青。
0299a23: 應庵和尚。舉僧問香林。如何是衲衣下事。林云。月
0299b01: 何是衲衣下事。只向它道。來年更有新條在。惱亂春
0299b02: 風卒未休。師拈云。二大老與麼說話。一人道得著底
0299b04: 雪峰如何是衲衣下事。只向它道。今歲今宵盡。明年
0299b05: 明日來。
0299b06: 元旦上堂。春行上國。澤下九天。正元開泰日。喜事已巳
0299b07: 先傳。何故。上旬壬子是豐年。元旦壬子
0299b09: 煙雨看鰲山。
0299b10: 上堂。敘謝雲門彬長老。兼潮州廣通嗣書信亦通。書
0299b11: 亦通。南海魚頭帶角。南山鱉鼻口吞空。者猶是
0299b13: 子。雲門嗣雪峰。
0299b14: 上堂。念念不停。新新不住。迷悟兩岐。全機頓趣。靈雲
0299b15: 去後誰與論。桃花枝上紅雨。
0299b16: 啟建上堂。龍樓雲暖。鳳闕春濃。大千一統。車書混同。
0299b17: 必竟雪峰如何祝頌。卓主丈日出扶桑東
0299b18: 佛涅槃上堂。拘尸城業窟平。連河愛水傾。無憂芳
0299b19: 樹老。覺苑落花深。閑愁一掬冷關情。流鶯歌徹斷腸
0299b20: 聲。
0299b21: 佛心先師忌日拈香。一人泉淺。古泉深。點水無涉。
0299b22: 恩深愁深。今日為甚供陳蘋藻。香爇水沈。啞。破鏡終
0299b23: 懷五逆心。
0299b24: 月朔架佛殿上堂。幻普光明殿於一彈指中。大功不
0299c01: 宰。現丈六金身於一莖草上。法令全彰。象骨雲開。寒
0299c02: 泉春漲。卓主丈蓋天蓋地看新樣
0299c03: 浴佛上堂。水拍金盆。肌勻玉藕。淨智圓明。靈光獨耀。
0299c04: 金輪浴出扶桑曉。
0299c05: 上堂。敘謝首座秉拂。即此用離此用。全主全賓。有擒
0299c06: 有縱。龜毛拂子千鈞重。
0299c07: 白雲平麓和尚至。上堂。舉白雲志和尚見玄沙。沙問
0299c08: 云。汝來作麼。志云。特來見和尚。沙云。相見後如何。志
0299c10: 能大展家風。如禮陳玉樂陳鐘鼓。三代之盛書在帛
0299c11: 是矣。今日雪峰與白雲和尚相見。其奈臂長袖短。雖
0299c12: 欲大展家風。卒著手不辨。雖然。家貧願富。
0299c13: 五月二日祖忌上堂。雪嶺初登。如酇傒入關。先圖
0299c14: 籍。龍來歇處。類孟門下。食客三千。輥動三毬。蠻
0299c15: 瘴雨。杓頭提起。烏喙砒霜。發德山棒頭之用。亞夫金
0299c16: 鼓。續龍潭紙之。田單火牛。法眼分宗。新羅箭過。
0299c17: 雲門列派。吳越令行。印塔春融。香凝燕。松山瑞靄。
0299c18: 華搆方新。泥牛吼月萬山寒。木馬嘶風千嶂曉。與麼
0299c19: 說話。且從汝諸人句下丹青。只如祖師道。望州亭與
0299c20: 汝相見了也。烏石嶺與汝相見了也。僧堂前與汝相
0299c21: 見了也。必竟意在於何。連卓主丈三下莫坐來頻
0299c22: 勸酒。自從別後見君稀。
0299c23: 祖忌拈香。印塔春融。松山月皎。大雅岸流。蠅鳴蚓竅。
0299c24: 廣陵一曲千峰曉。
0300a01: 端午上堂。肘後靈方。不傳妙訣。殺人活人。有誰辨別。
0300a02: 底菖蒲生九節。
0300a03: 上堂。拈主丈大圭不錄。至理忘言。臨濟為甚三度問
0300a04: 佛法。雪峰為甚九度上洞山。卓主丈一下麟遊兔徑。
0300a05: 虎食鵰殘。
0300a06: 中夏上堂。諸佛秘訣。列祖玄綱。聲前句後。無可商量。
0300a07: 山深六月。
0300a09: 灌畦德山入門便棒。揠苗助長。山僧不墮平常。獨超
0300a10: 今古一句。試為諸人舉看。秋色釀。風打雨。泉添霖。
0300a11: 水激湍聲。
0300a12: 解夏小參。去則印住。雲橫烏石。萬樹鳴秋。住則印破。
0300a13: 月冷寒泉。千波分影。不去不住。癩馬守空。是印非
0300a14: 印。獼猴佩古鏡。一夏商量。兩鑄錢九州。一夏開粥。錯
0300a15: 相伴溉腸夢甑。雪峰者裡。九十日內。只如拖柴拽木。
0300a16: 晏起早眠。有甚工夫論修論證。何故。眼不見為淨。
0300a17: 中秋上堂。指月話月。弄巧成拙。廣寒洞無。憑誰賞
0300a18: 清絕。換立嫦娥雪。
0300a19: 九月旦上堂。祈晴。秘魔擎叉。魯祖面壁。暴風無崇朝。
0300a20: 驟雨無終月。霧掃長空。秋明八極。駕海曦輪碾碧。
0300a21: 重陽上堂。單提獨唱。撒土拋沙。黃花非般若。般若非
0300a22: 黃花。多情風雨秋家。
0300a23: 十月旦開爐時城歸。接香開藏經。動靜一致。賓主歷
0300a24: 然。蓼岸蘆汀僧歸。夜舡月團。滿曲九柴。擁地爐。天
0300b01: 香騰瑞。梵筴重宣。小春歲歲梅花天。
0300b02: 達磨忌日拈香。流沙浪急。淹溺不得。熊耳雲深。埋沒
0300b03: 不得。即假即空非聲色。風撼松濤山月白。
0300b04: 歸新僧堂上堂。坐破蒲團心下事。奔馳驢馬。拈來木
0300b05: 杓舀不上。千五象龍。漢官威儀。不圖復見。白我作古。
0300b06: 不宰其功。高堂千古留香風。
0300b07: 上堂。兼新維那。時看藏經。三乘要義。一句全該。後架
0300b08: 桶綻。堂前漆桶相揩。咄。新羅人草鞋。
0300b09: 上堂。為吳國公捨藏經立。兼鑄鐘。一模鑄就。大冶
0300b10: 精金。三藏絕詮。古鑽白字。覺淨塵消。返聞絕見。
0300b11: 玉音撼動金殿。
0300b12: 至節小參。鷲嶺拈花。伏羲初畫。少林面壁。文王重爻。
0300b13: 大塊未形。萬機潛寂。一元既剖。萬化昇沈。那更向管
0300b15: 雪消春自到。寒泉浪涌。水暖融。境隨人勝。道逐
0300b16: 時亨。梅放南枝雪放晴。
0300b17: 舉僧問睦州。一言道盡時如何。州云。老僧在汝囊
0300b19: 舌頭相似。肝膽不同。要得一言道盡未在。今夜有問
0300b20: 雪峰一言道盡時如何。冬至前後。砂飛石走。
0300b21: 至日上堂。西來意。冬來意。枯木花從雪裡開。瑞雪先
0300b23: 上堂。謝平山首座秉拂。風月平分。一天霽雪。理事互
0300b24: 融。如何如說。山到平中見孤絕。
0300c01: 上堂。謝兩班。明鏡當臺。玄機在掌。德懋懋官。功懋懋
0300c02: 賞。雪峰者裡。無重輕心。無取捨相。以拂子作秤勢總
0300c03: 在無星秤子上。
0300c04: 臘八上堂。昔年此日。雪山雪深。今年此日。雪山雪晴。
0300c05: 雪山人。午夜憨眠一覺。雪山人。午夜悟明一星。道有
0300c06: 所證。道無所成。留得雙眉蓋眼睛。
0300c07: 除夜小參。雪店更殘。征客夢驚寒旅枕。雲床晝永。守
0300c08: 孤定空費蒲團。削盡時。胸中有物。豁空見地。簾外
0300c09: 無天。歷古窮今。難消冷恨。天荒地老。舊話誰論。說妙
0300c10: 談玄。陳年曆日。分賓立主。釘過桃符。殊不知。臘月三
0300c11: 十日。元是歲除夜。五更鐘動。依舊是新年。象骨一峰
0300c12: 高插天。
0300c13: 舉稅闍梨問曹山。清稅孤貧。乞師賑濟。曹山云。青原
0300c15: 口頭太長。一人手頭較短。若是者些殘盃餘瀝。不消
0300c17: 臂長袖短。要且不負來機。遂抖衣袖云。見者有分。
0300c18: 元旦上堂。龍樓薦瑞。鳳曆須新。九州四海。咸沐堯仁。
0300c19: 雪山高並南山青。
0300c20: 上堂。從文殊門入者。墻壁瓦礫。為汝發機。從觀音門
0300c21: 入者。蝦蟆蚯蚓。為汝發機。從普賢門入者。不動步而
0300c22: 到。雪峰者裡。無許多限量。無許多分別。行也行到。說
0300c23: 也說到。地靈步步雪山草。
0300c24: 上堂。有世界。以音聲為佛事。有世界。以莊嚴為佛事。
0301a01: 有世界。以光明為佛事。雪峰者裡。三輪俱轉。全放全
0301a02: 。盃酒誰家獨上樓。
0301a03: 閏月上堂。時大赦。然燈前。然後。一年兩度慶元宵。
0301a04: 萬解金蓮徹昏曉。彩鳳搏空。金唱曉。九天一札頒
0301a05: 新詔。
0301a06: 涅槃上堂。金棺自舉。業風不停。化火自焚。星焰不息。
0301a07: 年年此時。年年此日。何堪桃李春狼藉。
0301a08: 潮陽廣法會堂長老至。上堂。春靄鰲山。潮平渚。啐
0301a09: 同時。正偏回互。水南來。合明何事。卓主丈云百
0301a10: 丈再參馬祖。
0301a11: 浴佛上堂。王宮有意。兜率無心。貪著世相。萬劫漂沈。
0301a12: 韶陽一棒。打之不殺。九龍吐水。洗之不清。雪峰這裡。
0301a13: 眼不見為淨。
0301a14: 結夏小參。是鈴鳴。是心鳴。那吒擎鐵柱。是風動。是幡
0301a15: 動。波斯念八還。明鏡當臺。十洞照。玄珠在堂。大千
0301a17: 會去。九十日長期。晝明夜暗。二千年佛法。夏熱春寒。
0301a18: 正法眼爛泥團。迦葉無端錯破顏。
0301a19: 舉僧問法眼和尚云。如何是曹源一滴水。法眼云。是
0301a20: 曹源一滴水。其僧惘然。時韶國師在座下。聞此忽然
0301a21: 大悟。師拈云。這僧向隨波逐浪處。致者一問。可惜。法
0301a22: 眼當時無截流之手。致使國師。向死水裡淹殺。今夜
0301a23: 有問雪峰如何是寒泉一滴水。向它道。是寒泉一
0301a24: 滴水。眾中莫有頓悟底麼。急洗耳。
0301b01: 結夏上堂。一切法不生。一切法不滅。昔日摩竭陀國。
0301b02: 親行此令。一切法亦滅。一切法亦生。今日象骨峰前。親
0301b03: 行此令。無敢違者。無敢犯者。何故。卓主丈云印印一定。
0301b04: 祖忌拈香云。生緣不在刺剌桐城。行何曾見德嶠。五
0301b05: 月長銜片寒。嶺上木人開口笑。且道。什麼。插
0301b06: 香云只為者些狼藉不少
0301b07: 端午上堂。肘後方秘傳訣。不同草木瞞人。靈驗者些
0301b08: 自別。卓主丈云底菖蒲生九節
0301b09: 上堂。謝新首座。碧幢風冷。玉壘夜寒。論功薦賞。定謀
0301b10: 以安。令肅而嚴。公弼之勇。宏而恕。子儀之寬。山僧
0301b11: 主丈子。有一字暗號。今日明為諸人說破。卓主丈云關。
0301b12: 七月朔旦上堂。朝碌碌。暮悠悠。常在家舍。不離途中。
0301b13: 天共白雲曉。常在途中。不離家舍。水和明月流。色前
0301b14: 不物。聲外何求。金井梧桐葉葉秋。
0301b15: 解夏小參。一法若有。色空明暗。轇轕目前。萬法若無。
0301b16: 愛水情河。沈昏識內。攢刺剌無路。鼠入禾倉。伎倆盡時。
0301b17: 狐狸渡水。雪峰這裡。毬門洞闢。大用全彰。九十日內。
0301b18: 與汝諸人。打淨潔毬子。透得過底。西天此土。透不過
0301b19: 底。此土西天。東邊鐘樓。插空千尺。西邊鼓樓。拔地千
0301b20: 尋。盧陵米價。不妨貴賤賣買。趙州石橋。一任度馬度
0301b21: 驢。與麼說話。猶是時人公幹邊事。只如不墮有為。不
0301b22: 墮無為一句。又且如何話會。梧桐葉底秋聲早。促織
0301b23: 吟邊夜較長。
0301b24: 舉東山示眾云。百煉黃金鑄鐵牛。十分高價與人酬。
0301c01: 臺前不有花含笑。應是東山一夏休。師拈云。東山和
0301c02: 尚。住山於紹興年間。其寺門累徵官賦。窘迫之際。而
0301c03: 其索遼天價。誇大門戶。可謂富而無敵。山僧。今夜
0301c04: 貧不富。未免續貂有作。自家田地自鞭牛。任性逍
0301c05: 遙自唱酬。水草不關王化事。和雲和月飽還休。
0301c06: 解夏上堂。盡大地撮來。如粟米粒大。百億微塵數諸
0301c07: 佛。百億微塵數眾生。九十日內。向一粒米中。禁足安
0301c08: 居。今則井梧露冷。玉宇雲寒。所作以辦。所業以成。各
0301c10: 上。卓主丈云是牛拽擺。是馬負鞍
0301c11: 中秋上堂。敘謝江心首座藏主侍者。首座已巳行。老
0301c12: 兔夜寒忙搗藥。侍者參得禪。三蝦蟆飛上天。照用
0301c13: 同時。一機不露。三乘科列。一理兼收。雖然。家住東州。
0301c14: 上堂。舉南岳讓和尚。一日見馬祖。坐次。乃問云。若學
0301c15: 坐禪。若學坐佛。若是坐禪。禪非坐臥。若是坐佛。佛非
0301c16: 定相。既非定相。不應取捨。師云。讓和尚誨馬祖。諄諄
0301c17: 之言。如王良造父駕御權寄。使毋奔馳衝突之患。若
0301c18: 是禪佛。果有所學。南岳七十二峰俱笑倒。
0301c19: 上堂。舉達觀禪師示眾云。山僧平生。意好與人相
0301c20: 撲。祇是無人搭對。今日。且與首座搭對。遂捲袈裟下
0301c21: 座。索首座相撲。首座纔出。師云。平地上喫交。便歸方
0301c22: 丈。師云。達觀和尚與麼說話。未免展干戈於談笑之
0301c23: 間。雪峰者裡。終不妄自生風起草。何故。老不以筋力
0301c24: 為能。
0302a01: 開爐上堂。時翰林承旨程雪樓。書寺額至。兼謝幽岩
0302a02: 首座。火爐頭得一句。不是韶陽一字關。亦非巴陵三
0302a03: 轉語。總不與麼。合談何事。翰苑林敷薝蔔香。大雄額
0302a04: 扁黃金字。
0302a06: 奏篔篪。雅音正續。雖然。廣陵一曲。何似州一曲。
0302a07: 上堂。時看藏經。舉僧問睦州和尚。如何是一代時教。
0302a08: 州云。上大人丘乙己巳。師云。睦州和尚。平生擔板。因甚
0302a09: 向這僧面前。傾腸露膽。撿點將來。未免傍觀者醜。有
0302a10: 問雪峰如何是一代時教。池清明蘸月。泉眼暗通潮。
0302a11: 上堂。舉僧問古德。達磨九年面壁事作麼生。師云。天
0302a12: 寒無被蓋。雪峰則不然。達磨九年面壁事作麼生。在
0302a13: 家必達。在必達。
0302a14: 冬至小參。諸佛不出世。周襄無暮年。達磨既西來。秦
0302a15: 末無燠歲。旁提正按。滴水生。續焰聯芳。寒木槁。
0302a16: 縱使洞陰陽於黑荳未芽之先。識機變於菅未動
0302a17: 之際。龍吟枯木。古律新。鸐宿松梢。驚殘曉夢。與麼
0302a18: 會去。猶落盈消長邊事。總不與麼。如何話會。梅橫
0302a19: 陰雪。松偃南山青　舉雲門問首座。大地山河與
0302a20: 自己。是同是別。首座云。同。雲門云。一切物命。飛蛾蟻
0302a21: 子與自己。是同是別。首座云。同。雲門云。好好借問。何
0302a22: 得干戈相待。師云。雲門。布長戈於其前。首座。揭大戟
0302a23: 於其後。殆類上棘門兒戲邊事。雪峰有口。終不與
0302a24: 麼問。何故。袈裟同看。
0302b01: 上堂。舉僧問雲峰悅和尚。佛不化本國。和尚為什麼
0302b02: 歸鄉院。峰云。放過一著。師云。這僧盡力致者一問注。
0302b03: 殆欲箝雲峰之口。殊不志。正座在分別之區。雪峰當
0302b04: 時若見它與麼問。只向道。莫將太平曲。吹倚戍邊樓。
0302b06: 村陋店。三更半夜。平易處除。火種者些。累人不少。
0302b07: 蓋天蓋地。熏烈如初。慨古傷今。不即不離。涅柈後相。
0302b08: 非有非無。松山雨開圖時火後
0302b09: 上堂。舉真州定山方和尚。參廣照瑯覺禪師。每看
0302b10: 子話。凡遇入室。欲呈所見。纔擬開口。常彼喝出。一
0302b11: 日忽大悟。直造方丈云。我會也。師云。汝會箇甚麼。方
0302b12: 云。夜來床蓆暖。一覺到天明。師可之。師云。瑯。素善
0302b13: 其點病之方。爭柰不能起者僧沈昏之。不見道。一
0302b14: 覺到天明。
0302b15: 結夏小參。善財。七日尋無方。驟良駒於馬楸落日。
0302b16: 趙州。五年分不下。界穴蟻於尺地寸天。路絕奔馳。
0302b17: 百城冷。語無滲漏。一字關玄。無可商量。山中九十
0302b18: 日。了無巴鼻。佛法二千年。誰修誰證。誰後誰先。月明
0302b19: 夜夜浸寒泉。
0302b20: 五月二日謝方來并施主。上堂。播揚大教。千尋枯木。
0302b21: 風撼九天。流出胸襟。一滴寒泉。波分四海。寂寂靈源。
0302b22: 苔封印塔。如如大定。瑞藹難提。住世無心。寶月晦中
0302b23: 天之影。再來有讖。杉松偃拂地之枝。四百餘年。宛如
0302b24: 今日。七州管內。思之以時。廊東廊西。綺羅風軟。山前
0302c02: 福基。只如祖師道。三到道場。是吾眷屬。必竟有何所
0302c03: 據。卓主丈象骨峰頭無字
0302c04: 佛心和尚忌拈香。說法一十三會。道不侯時。住世八
0302c05: 十六年。愚不及古。下泥犁種家丘壑。何曾諳曉農桑。
0302c06: 提破沙盆振家聲。絕響雷鳴瓦釜。無羅龍打鳳之機
0302c08: 肚。柳影湖光。消磨幾許梢。濕梨花雨。
0302c09: 浴佛上堂。破鏡生兒離毒樹。墮地能行便能語。五天
0302c10: 無光日色苦。九龍攫春吐腥霧。雪峰用處拙於古。木
0302c11: 杓拈來作佛事。和泥和水輥風雨。亂紅波聲怒。
0302c12: 結制小參。為食來。為法來。十方聚會。徒困風塵。起佛
0302c14: 力道無根。劣波易下。今則制嚴三月。山僧約法三章。
0302c15: 眼毋妄見雲行鳥飛。耳毋妄聞山鳴谷應。口毋妄談
0302c16: 呵風罵雨。全收全放。全主全賓。一理纔明。大用融徹。
0302c17: 然後。居之安資深。左右逢其原。其或未忘鑒覺妄之
0302c18: 起奔馳。咄。投子道底。
0302c19: 舉投子和尚。一日因見榮禪客來參。師云。老僧平常。
0302c20: 無一言半句。落在諸方。上座來此間作麼。僧云。若不
0302c21: 禮三拜。要且不甘。師云。衲僧家得與麼沒記。僧便
0302c22: 禮拜　師拈云。投子和尚。只有閉門作活之計。且無
0302c23: 開路延賢之心。雪峰當時若見它道若不來禮三拜
0302c24: 要且不甘。遂喚維那。移下掛搭。何故。老來提鞋挈履。
0303a01: 也少一箇半箇不得。
0303a02: 祖會上堂。三登投子。陽關三疊。閑送客愁長。九上洞
0303a03: 山。九曲羊腸。難禁風雨夕。棒頭打脫。鱉鼻磨牙。句下
0303a04: 承當。大虫插翼。道鳴南國。百億世界。聲撼雷霆。焰
0303a05: 兩宗。百億乾坤。光流杲日。龜銘自著。爛金石於翠琰
0303a06: 玄圭。塔戶宏開。安纍卵於大山磐石。消融不盡。滿
0303a07: 長街。鑽仰無門。泥深密室。蓋天蓋地。不易絲毫。古
0303a08: 今。絲毫不易。視昔猶今。視今猶昔。松關一徑花狼
0303a09: 藉。
0303a10: 祖忌拈香。德山戶限。何曾踏著。鰲山客床。何曾睡著。
0303a11: 與麼見人。與麼行。提起香云只者些兒。何曾嗅著。
0303a12: 且道。是甚麼。彷彿刺桐根。依稀破木杓。
0303a13: 謝首座秉拂。上堂。拈主丈雙行敲唱。理事一如。山從
0303a15: 掉主丈俱
0303a16: 上堂。珠投濁水。濁水俱清。禪攝亂心。亂心乃定。與麼
0303a17: 會去。正落今時學者之病。總不與麼時如何。罔念則
0303a18: 狂。克念則聖。
0303a19: 解夏小參。兼謝新舊首座藏主。離緣而照。澄玉宇。
0303a21: 屋簷外。尺五無天。烏石雲橫箭鋒頭。轉身有路。天宮
0303a22: 說法。未離教來。一字上。重添古篆。者裡見得。總塵
0303a23: 毛剎海。無非圓覺伽藍。絕沈空之相。融十世古今。
0303a24: 無非自恣時節。了無新舊之殊。一念全超。萬機削。
0303b02: 舉石霜有二僧到仰山。一日。乃嘆云。此間無一人
0303b05: 溈山云。二僧被某甲勘。溈山云。子作麼生勘破它。
0303b06: 仰山舉前話。溈山云。寂子。又被吾勘破　師拈云。
0303b07: 二僧。狂言似戇。羝羊觸藩。仰山。冷地著忙。家狗護
0303b08: 竇。溈山。末後與麼道。也是愛忘其醜。
0303b09: 佛成道上堂。執著者星子。餓寒業莫逃。不知黃屋貴。
0303b10: 偏樂雪山高。何故。色窮歸皂。
0303b11: 除夜小參。真機密運。天何言而四時行。大化潛施。地
0303b12: 何言而萬物生。日月星辰。無新無舊。山河大地。無變
0303b13: 無更。衲僧家。被位上。蒲團頭。計較不得。挨拶不行。捱
0303b14: 到月三十日。眼睛鼻孔。依舊只麼生。難滿是窮坑。
0303b15: 上堂。謝新知客并蔣山藏主。動靜一致。賓主互融。玻
0303b16: 盞。香寒雪。華藏海。紅颺落花風。猿驚怨。月
0303b17: 明山空。暮雪多是憶江東。
0303b18: 端午上堂。兼謝法眷。高釘桃符。低懸艾虎。百怪千妖。
0303b19: 掃蹤無路。弟兄相見不揚眉。一句渾崙洞。賓主舊話
0303b20: 誰圓。善財歸去。山山寒掩黃梅雨。
0303b21: 除夜小參。舊歲欲去未去。六馬難將朽索御。新歲欲
0303b22: 來未來。羊頭車子和月推。挨拶不行。根紅線。抖擻
0303b24: 見。水肅陰崖。衲僧家。極歲窮年。殆類彌猴捉影。拶到
0303c01: 年窮歲盡。不離鼠窟生涯。卓主丈泠豆。大地春
0303c02: 回。床頭主丈放花開。
0303c03: 舉僧問白雲端和尚云。年窮歲盡是如何。答云。眉
0303c04: 在眼上　師拈云。對機酬酢。如理如事則不無。白
0303c05: 雲師翁。撿點將來。猶欠一著。有問雪峰年窮歲盡
0303c06: 是如何。只向它道。山中無角。曉鐘是元正。
0303c07: 八上堂。蘆膝黃金冷芽。定寒午夜燦星華。六年
0303c08: 不了修行事。白日消一麥麻。雪峰與麼道。是讚佗。
0303c09: 是毀他。咄。眼裡不著沙。
0303c10: 上堂。風高塞鴈。露冷庭螿。老胡特地歷魏遊梁。秋杵
0303c11: 閑添搗夜長。
0303c12: 上堂。曉露明殘葉。晴雲擁翠杉。遍參人不會。秋老百
0303c13: 城南。
0303c14: 上堂。舉僧問古德。如何是祖師西來意。東籬黃菊。學
0303c15: 人不會。九日重陽　師頌云。野店籬護竹。新
0303c16: 初熟菊花天。主人惜別偏留客。賤價饒沽不論錢。
0303c17: 入佛五臟。黃面老子。於無量劫中。頭出頭沒。熏修無
0303c18: 明業因。成就無明業果。乃至。菩薩聲聞。天人釋梵。同
0303c19: 一眼見。同一耳聞。彼彼作業。彼彼相似。逗到二千年
0303c20: 後。雪嶺山前。黃金殿上。心肝五臟。一一呈露。盡大地
0303c21: 人。只眨得眼。山僧今日向諸人。無插手處。奮一隻臂。
0303c23: 普賢還文殊普賢。迦葉阿難還迦葉阿難。釋梵天王
0303c24: 還釋梵天王。非長非短。無欠無餘。古今。無異無
0304a01: 別。貴使宅心以寧。安神以定。如空藏空。如鏡照鏡。與
0304a02: 麼說話。為或是壯佛威光耶。振佛恩德耶。一彩兩賽。
0304a03: 重建天下。雪峰坊上牌額。玄關巨闢。樹法幢於委地
0304a04: 之時。祖運重興。棟大法於擎天之日。何莫由斯。道無
0304a05: 今古。際其時也。覺有後先。一徑通玄。千五象龍蹴踏。
0304a06: 層簷插漢。百億日月旋環。水松風。熾然宣說。鸞翔
0304a08: 皇基。以此揭衲僧正眼。以此大佛祖門庭。只今當陽
0304a09: 高揭。諸人還委悉麼。天下雪峰。天下仰止。
0304a10: 臘八開佛光明。雪山昔日。午夜見星。一點毛頭現。雪
0304a11: 峰今日。白晝見日。雙眉眼上橫。金色光中。金毛踞地。
0304a12: 銀色界內。玉象騰身。慶喜多聞。未分泥水。飲光微笑。
0304a13: 突出眼睛。奇哉奇哉。大地眾生。俱有如來智慧德相。
0304a14: 是誰妄想。妄自起滅。是誰執著。徒自丹青。今則曲奏
0304a15: 松風。琴鳴水。祥雲凝曉。瑞雪舒晴。山僧試向一毫
0304a16: 頭上。助發實相義去也。呈起筆云見麼。今佛放光明。
0304a17: 重入列代祖堂立牌。兼自預入者裡是從上列祖安
0304a18: 排已巳定底分杓。增一絲毫不得。妄自奔馳。減一絲毫
0304a19: 不得。徒勞鑽鑿。須是有衝樓跨之英材。方可展托
0304a20: 祖宗之妙略。將謂寒火冷。谷變陵。雲散水流。
0304a21: 填溝塞壑。指牌為有者些閑名。到底終難削。一新
0304a22: 華搆。星遶簷楹。玉立祖庭。祥開樓閣。度牌無板齒底
0304a23: 過者邊著。又度牌云無鼻孔底過那邊著。不分楚越。
0304a24: 玉戶無樞。把定封疆。鐵關有鑰。又度牌云攙先容老
0304b01: 僧一。
0304b02: 施主張深。入祠堂。架祖殿并松山閣
0304b03: 離重城。香風一葉隨波輕。登雪嶠。炎雲散盡千峰曉。
0304b04: 一靈真性。隱顯全諧。三際頓超。去來得妙。慨然一諾。
0304b05: 揮囊金以助建興。煥爾新規。開樓閣于雲縹緲。住山
0304b06: 顯刀斧之無痕。叱吒掃寒於劫燒。烏石嶺橫空萬
0304b07: 仞。字磨崖莫既雕鑽。赤松子遠曳長裾。躐英風不離
0304b08: 談笑。深源分古流。心月輝涵松月皎。銘公之施
0304b09: 昭昭乎前。祠公以堂永紹。山僧與麼說話。總是
0304b10: 彩繪深影子邊事。只如不歷化城直登寶所一句。
0304b11: 是如何。榻迓公久矣。
0304b12: 黃雲岩宣教掩土
0304b13: 緣聚為生散為死。白日長繩繫不住。蓬萊水淺人世
0304b14: 非。幻轉頭皆夢事。去家不遠奢山春。山中住城最
0304b16: 為虎。天為門地為戶。以此澤屋廬。以此福孫子。棣萼
0304b17: 芳聯枝葉昌。蘭玉森羅茁庭宇。神衛山林。永安永固。
0304b18: 千古萬古一坯土。
0304b19: 肅翁和尚入塔七處住山。嗣偃溪
0304b21: 古路。建善住最初法幢。居天王莊嚴住處。掃任仙丹
0304b22: 。靈光耀玉黍之珠。登謝郎釣舟。竿影拂珊瑚之樹。
0304b23: 雪峰頂上。直教澗水逆流。直指門頭。復普通年事。
0304b24: 出遊歸隱。城市山林。生死去來。霜花曉露。翠峰壽塔
0304c01: 已巳先開。葉落歸根無剩語。便與麼去時如何。竺國夜
0304c03: 
0304c04: 樵隱和尚語錄卷上
