0264c14: 
0264c15: 
0264c16: 佛鑑禪師語錄卷第五
0264c17: 
0264c18: 頌古
0264c19: 世尊拈花
0264c20: 靈山一會善隄防。蠱毒之家水莫。迦葉無端霑一
0264c21: 滴。至今猶自面皮黃。
0264c22: 女子出定
0264c23: 古老相傳鬼坑。看來人鬼不多爭。早知鬼便是人
0264c24: 做。夜半三更也可行。
0265a01: 賓頭盧親見佛來
0265a02: 君王一語出如綸。尊者眉毛八字分。四海風清煙浪
0265a03: 靜。碧天無際水無垠。
0265a04: 梁武帝請傅大士講經
0265a05: 大士錯解注。誌公錯注解。臭肉積屠門。堪笑無人買。
0265a06: 那吒太子肉還母。骨還父
0265a07: 雨散雲收後。崔嵬數十峰。王維雖敏手。難落筆頭蹤。
0265a08: 居一切時不起妄念
0265a09: 春生夏長。淡飯麤茶。魚投臭水。彩奔齪家。
0265a10: 六祖風旛
0265a11: 地神歸地。天神歸天。慇懃奉送。寶馬金錢。
0265a12: 馬祖陞堂。百丈卷蓆
0265a13: 一柄無情雪刃刀。當鋒誰敢犯秋毫。馬師父子親提
0265a14: 掇。血噴千山風怒號。
0265a15: 馬祖與西堂．百丈．南泉翫月
0265a16: 諸子生涯各有成。從來孝順兩邊生。貪懽一夜渾家
0265a17: 樂。失曉連忙打五更。
0265a18: 日面佛月面佛
0265a19: 日面月面。突出難辨。擬欲眸。空中兩片。
0265a20: 即心即佛
0265a21: 金毛獅子。生鐵秤鎚。渾崙無縫。切忌針錐。
0265a22: 廬陵米價
0265a23: 衝開碧落松千尺。截斷紅塵水一谿。飽食高眠人不
0265a24: 到。日從東出又沉西。
0265b01: 石頭問長髭。大庾嶺一鋪功德成就也未
0265b02: 南嶽前老石頭。怜兒何事不知羞。為人點眼長伸
0265b03: 。直至而今懶不收。
0265b04: 藥山久不上堂
0265b06: 。只作陶家壁上梭。
0265b07: 藥山坐次。僧問。和尚兀兀地。思量箇什麼。山
0265b08: 云。思量箇不思量底。僧云。不思量底如何思
0265b09: 量。山云。非思量
0265b10: 兀兀地思量。無可得思量。無可思量處。真箇好思量。
0265b11: 大庾嶺頭逢六祖。鼇山店上見曾郎。
0265b12: 龍潭送天皇餅
0265b13: 持來送去樣團團。覆陰兒孫義不寒。何似當時休擘
0265b14: 破。渾崙留與後人看。
0265b15: 趙州親見南泉
0265b16: 蘿蔔從來出鎮州。城南門外水東流。饒君說得渾相
0265b17: 似。須是親曾到地頭。
0265b18: 趙州洗盂二
0265b19: 千載巖前樹。曾無刀斧痕。羊纔觸著。滿地葉紛紛。
0265b20: 混成一氣。周行四時。惟天為大。惟堯則之。
0265b21: 趙州訪二庵主
0265b22: 閃爍旌旗驟往來。幾人遙望起疑猜。此時若得樊公
0265b23: 。一踏鴻門兩扇開。
0265b24: 婆子偷趙州
0265c01: 驟馬加鞭上酒樓。何如坐地看楊州。是非長短俱裁
0265c02: 了。鼠竊終難似狗偷。
0265c03: 趙州勘婆
0265c04: 臺山路上箇婆婆。平地無風起丈波。下斗門通底
0265c05: 閘。更無一滴到黃河。
0265c06: 溈山普請次。有一僧聞版聲。呵呵大笑而歸
0265c07: 風前一曲動離愁。那箇行人不舉頭。手把花枝半遮
0265c08: 面。不令人見轉風流。
0265c09: 溈山同僧樓上看雨
0265c10: 分明指出與人看。多少禪和被熱瞞。舉目只知看雨
0265c11: 勢。不知秋水沒欄干。
0265c12: 劉鐵磨到溈山。溈山云。老牸牛。汝來也
0265c13: 共樂昇平道泰時。相逢終不展鎗旗。隨宜淡飯清茶
0265c14: 外。困臥閑行幾箇知。
0265c15: 仰山插鍬
0265c16: 賊火相逢恰五更。見成贓物不須爭。暗中多少都分
0265c17: 了。天曉依前各自行。
0265c18: 清稅孤貧。乞師賑濟
0265c19: 銅公塘。鐵奉化。得人憎。得人怕。不是明州人。定說蘇
0265c20: 州語。
0265c21: 洞山萬里無寸草處去
0265c22: 洞山平地露尸骸。庵主將身一處埋。狼藉髑髏相枕
0265c23: 藉。悲風愁霧不勝懷。
0265c24: 大隨蓋龜
0266a01: 骨褁皮兮皮褁骨。大隨放出遼天鶻。東西南北謾
0266a02: 眸。不知已巳過新羅國。
0266a03: 廓侍者問德山。從上諸聖向什麼處去
0266a04: 頑皮老虎臥林丘。一任傍人放滴油。滿肚只因曾飽
0266a05: 肉。縱加呼喚懶頭。
0266a06: 巖頭起滅不停
0266a07: 起滅不停誰解看。當機一拶透重關。東西總是長安
0266a08: 路。蕩蕩無拘自往還。
0266a09: 僧問石霜。咫尺之間。為什麼不師顏。霜云。
0266a10: 我道界不曾藏。僧後問雪峰。界不曾藏。
0266a11: 意旨如何。云。什麼處不是石霜。僧回。舉似
0266a12: 石霜。石霜云。這老漢著什麼死急。玄沙。山頭
0266a13: 老漢蹉過也
0266a14: 同舟共賞洞庭春。終日徘徊柳岸陰。得漁人加櫓
0266a15: 掉。等閑抹過碧波心。
0266a16: 地藏種田飯喫二
0266a17: 一片荊山璞。分明辨者難。幾人偷眼。只作石頭看。
0266a18: 種田飯喫。飽臥長伸。把將三界來。安向左邊著。
0266a19: 引得龍牙老古錐。手裏把柄破木杓。
0266a20: 國師三喚侍者
0266a21: 一擲神杯定吉凶。再占重卜轉靈通。分明見了今年
0266a22: 事。說明年事不同。
0266a23: 漸源吊慰
0266a24: 夢裏思歸問故鄉。明明說與尚徉狂。白雲盡處重回
0266b01: 首。無限青山對夕陽。
0266b02: 盤山聞歌郎
0266b03: 紅輪決定沉西去。未審魂靈往那方。哭慟一聲無處
0266b04: 避。擢頭親見本爺娘。
0266b05: 僧問天章寶月禪師。如何是佛法大意。章云。
0266b06: 一年三百六十日。便與麼去時如何。迢迢十
0266b07: 萬未是遠
0266b08: 一年三百六十日。日日日從東畔出。昨夜黃昏又落
0266b09: 西。茫茫無處尋蹤跡。
0266b10: 皓老布
0266b11: 衿誇富貴。賤賣赤窮。殺人可恕。無禮難容。
0266b12: 僧問谷隱慈照和尚。如何是道。照云。臘月三
0266b13: 十日
0266b14: 臘月三十日。開口便為。更擬問如何。明朝正月一。
0266b15: 僧問古德。如何是和尚深深密密處。古德下
0266b16: 禪作女人拜。云。謝子遠來。無可祗待
0266b17: 深深親下拜。三代禮全該。此意如不然。玉帛云乎哉。
0266b18: 山前麥熟也未
0266b19: 大匠不巧。大儒不學。動中方圓。舉皆成禮樂。堪笑
0266b20: 鄉村賣卜人。徒勞。鑽破烏龜。
0266b21: 人間無水不朝東。黃河因甚向北流
0266b22: 黯澹灘。黯澹灘。十隻船來九隻。惟有三山陳上舍。
0266b23: 我向陸地裏行。看。你奈我何。
0266b24: 僧問大龍色身敗壞
0266c01: 山花似錦水如藍。突出乾坤不露顏。曾踏武陵溪畔
0266c02: 路。洞中春色異人間。
0266c03: 偈頌
0266c04: 花光十梅
0266c05: 懸崖放下
0266c06: 萬仞崖頭自放身。始知花發不干春。更從箇裏尋枝
0266c07: 葉。笑倒當年樹下人。
0266c08: 絕後再甦
0266c09: 孤根脫落偃蒼苔。冷地無端笑眼開。莫怪雪霜欺不
0266c10: 得。只因曾向死中來。
0266c11: 平地回春
0266c12: 萬木千花凍未醒。東君無處覓歸程。眸忽見春風
0266c13: 面。的皪枝頭數點青。
0266c14: 淡中有味
0266c15: 半開半合榮枯外。似有似無閑淡中。自是一般風味
0266c16: 別。笑佗紅紫芳叢。
0266c17: 一枝橫出
0266c18: 莫謂南枝能放花。傍分北秀亦堪誇。黃梅不用爭高
0266c19: 下。草本傳來共一家。
0266c20: 五葉聯芳
0266c21: 花開五葉自芬芳。欺麝欺蘭別是香。傳得靈根元不
0266c22: 朽。豈惟流落在花光。
0266c23: 正偏自在
0266c24: 花合花開有正偏。不完全處完全。要知根蔕從何
0267a01: 得。多見生埋洞水邊。
0267a02: 高下隨宜
0267a03: 樹有高低枝短長。花開隨處恰相當。都緣妙得毫端
0267a04: 趣。豎抹橫拖總不妨。
0267a05: 幻花滅盡
0267a06: 花分枝北與枝南。向背橫斜有許般。何待支郎強描
0267a07: 邈。開時便作謝時看。
0267a08: 實相常圓
0267a09: 黃底自黃青底青。枝頭一一見天真。如今酸都忘
0267a10: 了。核子如何舉似人。
0267a11: 朝陽穿破衲
0267a12: 橫片豎片胡亂搭。長針短針信意聯。但見日頭東畔
0267a13: 出。不知塵世是何年。
0267a14: 對月了殘經
0267a15: 入海筭沙徒自疲。風前月下幾攢眉。即今休去便休
0267a16: 去。欲覓了時無了時。
0267a17: 入已巳還閉
0267a18: 南方經歷幾雲煙。收得珍奇貨滿船。彈指便風帆到
0267a19: 岸。一時作大光錢。
0267a20: 懷古
0267a21: 空山寥寥。黃葉蕭蕭。斯人不來兮。暮待之以朝。斯人
0267a22: 或來兮。兩無語而意消。歸去也。衣飄飄。路迢迢。誰同
0267a23: 其孤標。月在青霄。
0267a24: 四威儀
0267b01: 山中行。移步放教輕。無別意。恐佗幽鳥驚。
0267b02: 山中住。落葉不知數。無人掃。翳松門路。
0267b03: 山中坐。習閑成懶墮。少獻花。但見猿偷。
0267b04: 山中臥。不知時節過。雨打。好夢都驚破。
0267b05: 次建康留守趙龍圖雷音堂韻
0267b06: 晴空霹絕追尋。聽者須教辨者瘖。坐斷封疆行正
0267b07: 令。然超越去來今。
0267b08: 底事明明不用尋。通身有口如瘖。笑佗盧老能多
0267b09: 事龍圖語。引蔓牽枝誑古今。
0267b10: 居士門高幾萬尋。曾聆一語警盲瘖。誰知千里同風
0267b11: 事。歷歷分明在目今。
0267b12: 次平江知府鄒編修韻并引
0267b13: 道者自西州持一杓惡水來潑老僧。育王借渠杓
0267b14: 柄連潑兩潑。既是道中人。必不發惡也。
0267b15: 曹谿平地起風濤。後代船高水亦高。寄語隨流入流
0267b16: 者。更須拋手中篙。
0267b17: 曾駕鐵船驚海濤。想應不怕浪頭高。鄞江一滴渾無
0267b18: 有。切莫妄傳深幾篙。
0267b19: 次長沙趙督相送惠首座韻
0267b20: 行親曾到地頭。固知不是等閑遊。歸時有問五
0267b21: 信。為報龍已巳絕流。
0267b22: 絕流之句許誰知。獨有毗耶老古錐。非是望梅圖止
0267b23: 渴。調已巳熟向南枝。
0267b24: 次韻題大梅常禪師塔
0267c01: 馬師問處沒蹤由。或示三冬話九秋。認著即心心即
0267c02: 佛。一絲頭是一絲頭。
0267c03: 茫茫摘葉與尋枝。獨許山翁親見伊。點著直行三萬
0267c04: 里。至今跡少人知。
0267c05: 視死生如遊戲場。固知老子不曾亡。祇今何處問消
0267c06: 息。風梅花撲鼻孔。
0267c07: 寄雲居掩室和尚
0267c08: 鷲峰雲散霜天冷。南北東西片月孤。喜得江湖好消
0267c09: 息。點尊者在雲居。
0267c10: 幾回夢到白雲顛。欲往難禁懶病牽。何日相依傾倒
0267c11: 夜。月寒千嶂一聲猿。
0267c12: 從來有口掛壁。誰信如今口亦無。因記通身紅爛
0267c13: 客。無端白紙強塗糊。
0267c14: 少室
0267c15: 塵蒙壁冷蕭蕭。未厭家風太寂寥。門外依前積深
0267c16: 雪。不知誰肯立齊腰。
0267c17: 止翁
0267c18: 萬法都盧歸一法。一法不知何所歸。肚飢買箇油
0267c19: 喫。喫了油肚不飢。
0267c20: 石田
0267c21: 紛紛多是競膏腴。確實誰能下一鋤。幾見萌心還
0267c22: 。只緣無處著工夫。
0267c23: 別浦
0267c24: 東海西邊西海南。蘆花裊裊水漫漫。謝郎猶自不知
0268a01: 處。莫作尋常洲渚看。
0268a02: 高原
0268a03: 佛祖仰望不及處。暗通一線幾何深。冰嚴雪冷無人
0268a04: 會。空瀉斷崖千萬尋。
0268a05: 死翁
0268a06: 一驚塗毒。脫爾喪全軀。誰信髑髏上。重生頷下鬚。
0268a07: 復古
0268a08: 麥已巳登場稻滿田。蕢桴土鼓樂平平。不知將謂羲皇
0268a09: 世。元是天開寶慶年。
0268a10: 雲谷
0268a11: 或卷或舒多變態。隨呼隨應發天真。誰知路轉峰回
0268a12: 處。幽鳥啼芳別是春。
0268a13: 枯木
0268a14: 不入樵夫手。不登郢匠門。只麼老丘壑。且無刀斧痕。
0268a15: 無際
0268a16: 儱侗復儱侗。平夷更平夷。伸手不見掌。趙州東院西。
0268a17: 訥堂
0268a18: 德山無語歸方丈。象骨低頭入草庵。大鵬一舉九萬
0268a19: 里。籬邊空呢喃。
0268a20: 淈
0268a21: 抓頭忘癢處。弄物不知名。一箇無分曉。千金買不成。
0268a22: 常覺
0268a23: 暫時不在還同死。徹底惺惺亦自瞞。長愛東村老婆
0268a24: 子。逢僧也解道和南。
0268b01: 琴枕
0268b02: 巧出焦桐樣。淳含太古音。多因和夢聽。只作夜虫吟。
0268b03: 跛翁
0268b04: 平常行一步。不墮平常。盡道長短。誰知短長。
0268b05: 臭庵
0268b06: 全無氣息。直是薰人。無鼻孔者。方堪與。
0268b07: 次野雲南和尚雪竇錦鏡韻
0268b08: 萬象融一奩。九色猶未多。圓淨出良範。羅紋非巧梭
0268b09: 有樣不可製。無痕安用磨。試問光影亡。如何復如何。
0268b10: 送趙龍圖歸四明
0268b11: 昔年曾約歸四明。綴共莆菜。東園蔬薺幾衰
0268b12: 長。望之何以辜斯盟。鏗鏗小節何足拘。大名當振聲
0268b13: 谹谹。旌旗不動勦胡種。屈伸一臂逾長城。淮甸既肅
0268b14: 四海肅。豐功盛德應難名。了知八珍與莧。清閑富
0268b15: 貴但等平。我罹劫火固無悶。公視晝錦不以榮。七佛
0268b16: 承承竟何據。六祖忉忉空碗鳴。君不見剎竿頭上鐵
0268b17: 龍頭。鴻毛至重山嶽輕六祖七佛乃龍圖語。
0268b18: 送無相和尚歸鄉
0268b19: 同名同號同桑梓。同住江湖亡彼此。有時同上孤
0268b20: 巔。有時同下滄溟底。苦同憂。樂同喜。金金兮水洗
0268b21: 水。有時捩轉鐵面皮。心口全然不相似。你若住兮我
0268b22: 即行。你若行兮我即止。白日青天轟怒雷。平地無風
0268b23: 波浪起。非不非。是不是。西川大隨。桐城投子。
0268b24: 送訥堂和尚住秀之天寧
0268c01: 蘇州有。常州有。真箇有。未有。賤時傾國不可換。貴
0268c02: 則陪錢掗一。伸一手。縮一手。日月奔忙。山河倒走。
0268c03: 濟北瞎驢退三步。跛雲門大張口。阿呵呵。只今此
0268c04: 話大行。何待三十年後。
0268c05: 送率庵和尚住雲居
0268c06: 東湖水深蟠老龍。晨昏出沒無定蹤。開口合口噴香
0268c07: 霧。舉足下足生陰風。而今改宅雲居去。威風萬竅聲
0268c08: 號怒。謂言不是抉珠人。未應輕踏甌路。
0268c09: 送凝藏主歸蜀
0268c10: 凝藏主。五載惡相聚。我既橫點頭。公亦未相許。就中
0268c11: 猶耐。拗折露明柱。似。此拙去就。端的不可恕。蕭蕭
0268c12: 九月風露寒。忽來告別還鄉去。臨歧可煞沒巴鼻。
0268c13: 要就我覓轉語。一轉語。如何舉。濕紙褁大虫。大棒打
0268c14: 老鼠。阿呵呵。無你會。處。
0268c15: 送曇藏主雪見癡絕前佛隴
0268c16: 世上有蛇皆可弄。南山鱉鼻不可動。動著冷口暗傷
0268c17: 人。傷人至死未知痛。子今去。也。當自著便宜。後日毒
0268c18: 遭一口歸來。莫道山僧不曾說與伊。
0268c19: 送昭上人歸鄉
0268c20: 昭昭靈靈是何物。非物非心亦非佛。五湖雲衲競頭
0268c21: 參。空把光陰恣埋沒。我遊江。湖三十有四年。飽飯之
0268c22: 餘。一味閑打眠。子今迢迢苦尋討。不知尋討何慕焉。
0268c23: 問吾道。今年大熟收成早。問吾禪。秋林噪。晚聲喧喧。
0268c24: 抖擻屎腸都說了。莫將一字歸去。容易空流傳。斯言
0269a01: 寫就相違別。目斷家山雲疊疊。我亦欲歸歸不得。千
0269a02: 里萬里一條鐵。
0269a03: 林泉野人
0269a04: 樂哉林泉人。自得林泉趣。渴則掬泉飲。則穿林去。
0269a05: 幾見幽鳥啼。黃葉聚薰入。奏雪飛絮。四時適吾意。萬
0269a06: 象為吾侶。有人更問意如何。笑指巖前大松樹。阿呵
0269a07: 呵。快活。快活。有甚討處。
0269a08: 再鑄粥鍋
0269a09: 不解多方錮成。一鎚打破與重烹。等閑脫體離窠
0269a10: 臼。粥依前不是。
0269a11: 大芙蓉接待
0269a12: 水雲何處覓行蹤。踏破天台鴈蕩峰。力盡時消息
0269a13: 在。小芙蓉接大芙蓉。
0269a14: 寧海接待
0269a15: 煙波盡處良田闊。歧路窮時活計新。南北憧憧故多
0269a16: 士。不知誰是飽參人。
0269a17: 鳴接待
0269a18: 水雲遇夜須投宿。飯飽何妨又進程。山主豈徒開接
0269a19: 待。養意在五更鳴。
0269a20: 元道士前玉隆知宮
0269a21: 黃衣捨去混緇衣。甜桃摘醋梨。酸一時過
0269a22: 了。攢眉歸去許誰知。
0269a23: 淨道士
0269a24: 伊予頭腦不相似。鼻孔由來只一般。冷地自家親摸
0269b01: 著。老君元戴楮皮冠。
0269b02: 相士
0269b03: 皴一塊爛枯柴。幾見春風長綠苔。豈謂先生也相
0269b04: 許。驢年決定放花開。
0269b05: 無方刊字
0269b06: 道在貴亡。寧容滯一涯。是山皆有石。隨處可鐫。
0269b07: 讚佛祖
0269b08: 釋迦出山相
0269b09: 入山去。何所圖。出山來。胡為乎。早知今日事。悔不慎
0269b10: 當初。
0269b11: 觀音大士
0269b12: 提起數珠呈伎倆。無端弄出孩童相。何似月明霜滿
0269b13: 天。孤猿啼斷千峰上。
0269b14: 隨流入流。無所分別。處處圜通。頭頭漏泄。雲淨八紘
0269b15: 天宇寬。萬頃波心。蓮一葉。
0269b16: 寂滅現前。如月在天。分身利物。影含百川。是所謂不
0269b17: 然而然。而通。靜而應。萬國春容。千江月影。如今何
0269b18: 處求。普門一聲。唳寒松頂。
0269b19: 大哉觀自在。善觀諸音聲。而於諸音聲。不作音聲見
0269b20: 是見亦寂滅。亦無寂滅者。由是離眾苦。處處得解脫
0269b21: 分身十方剎。救度於一切。然於救度中。而無救度想
0269b22: 如春在百花。不分長短枝。又如月在水。不分大小器
0269b23: 尋聲隨所念。平等獲利益。是三十二應。十四無畏法
0269b24: 無量方便門。一一皆成就。一一成就處。當體皆如幻
0269c01: 我觀如幻相。願作如幻讚。若有見聞者。當作如是觀。
0269c02: 漁婦觀音
0269c03: 腥穢通身不自知。更來漁市討便宜。就中活底無多
0269c04: 子。提向風前賣與誰。
0269c05: 籃內魚。衣中珠。見買見賣。少實多。
0269c06: 文殊大士為龍女說法泰首座請讚
0269c07: 文殊所法。所說何法。女子成佛。所成何佛。無法可說。
0269c08: 無佛可成。臥龍奮迅。獅子嚬呻。
0269c09: 三教合面相
0269c10: 一三三一。三一一三。解不能散。聚不成團。今古合成
0269c11: 閉口面。只因門尸有多般。
0269c12: 十六羅漢
0269c13: 身如枯柴。心如斷崖。萬般神變。一種平懷。面面相看。
0269c14: 究竟不知論底事。阿耨達池龍王來日請佛齋。
0269c15: 須菩提
0269c16: 頭白齒豁。空腹高心。被憍尸迦當面上當。對維摩詰
0269c17: 甘自屈沉。說甚解空稱第一。只堪倚杖獨沉吟。
0269c18: 布袋
0269c19: 露坦腹。皺眉搭觜。做箇模樣。是何儀軌。謂渠惺未
0269c20: 必惺。請渠睡未必睡。吽。吽。奉化子。我儂識得你。
0269c21: 肉重千斤。智無半星。回頭轉腦。昧天真。一處尤堪
0269c22: 笑。街頭等箇人。我當時若見。只緩緩地向佗道謝三
0269c23: 娘秤銀。
0269c24: 誰管你地。誰管你天。放下布袋。打一覺眠。若論當來
0270a01: 補處。驢年更待驢年。
0270a03: 彌勒。想見別有假底。
0270a04: 維摩居士
0270a06: 尺。問著依前似鼓槌。
0270a07: 示疾毗耶。平地風波。醫不得處。病在口多。
0270a08: 達磨祖師
0270a09: 大破六宗。單傳一心。遊梁歷魏。罕遇知音。少室九年
0270a11: 滿面盡是胡鬚。當門無版齒。縱不影圖形。東土
0270a12: 有人識你。
0270a13: 觸忤梁王。恓恓渡江。九年冷坐。重重話墮。一花五葉
0270a14: 自芬披。不在春風。著意吹。
0270a15: 祖師圖
0270a16: 等是清平世界人。多因閑事長無明。使佗箇箇能安
0270a17: 分。圖上何緣有姓名。
0270a18: 豐干
0270a19: 淨土不居居穢土。良馬不騎騎猛虎。回頭轉腦謾招
0270a20: 呼。誰肯與伊為伴侶。
0270a21: 寒山持經拾得手接
0270a22: 手持經卷。付與同倫。己所不欲。勿施於人。
0270a23: 自有一經。不肯受持。從佗覓。可煞愚癡。
0270a24: 蜆子
0270b01: 出手露。撈蝦摝蜆。這窮鬼子。可貴可賤。紙錢堆裏
0270b02: 謾藏身。莫言冷地。無人見。
0270b03: 谿尾谿頭打野盤。撈蝦摝蜆當朝餐。想應不是釣鰲
0270b04: 手。得箇蝦兒便喜懽。
0270b05: 金華聖者
0270b06: 飽啖頭肉。長齋不喫素。莫言滋味別。要且少鹽醋。
0270b07: 吽。吽。大有著你處。
0270b08: 端獅子
0270b09: 要弄便弄。要置便置。眼睛倒轉。眉毛踢起。雖然好箇
0270b10: 金毛。爭奈爪牙未備。
0270b11: 普化
0270b12: 恣意放顛放獃。走前街後街。就中一處耐。大悲
0270b13: 院裏有齋。
0270b14: 泉大道
0270b15: 這瞎禿。無撿束。浴龍湫。繫蛇腹。飄裏酒。裏肉。到頭
0270b16: 底事若為論。郴州城中六月六。
0270b17: 郁山主
0270b18: 收得蚌蛤珠。誇張無價數。我儂不怪佗。佗是村山主。
0270b19: 言法華
0270b20: 褰裳而趨。或然而住。咄咄書空。喃喃獨語。盡語渠儂
0270b21: 轉法華。知得身心。在何處。
0270b22: 鳥窠
0270b23: 佛法有些子。言中設網羅。布毛吹起處。依舊不離窠。
0270b24: 臨濟
0270c01: 善戰不動旗鎗。善縛不加繩約。其毒猶恒山之蛇。被
0270c02: 傷者決定無藥。
0270c03: 竊不見蹤。敗不見贓。是真白拈。其誰與當。
0270c04: 晴空轟霹。官路栽荊棘。沒興遭逢著。前凶後不吉。
0270c05: 忠道者
0270c06: 聽教一味瞌睡。參禪不入爐冶。盜橘過於揮。騎虎
0270c07: 穩如乘馬。伎倆元來。箇樣生。幾乎喚作忠道者。
0270c08: 靈照女
0270c09: 有髻垂肩。無磹。一掬精神。十分銷鑠。最苦拈來
0270c10: 潑籬。風前索價。無人著。
0270c11: 常不輕童子
0270c12: 作佛名何佛。不輕成自輕。誰知眼睛裏。箇箇有瞳人。
0270c13: 豐干寒拾虎四睡
0270c14: 善者未必善。惡者未必惡。彼此不忘懷。如何睡得著。
0270c15: 惡者難為善。善者難為惡。老虎既忘機。如何睡不著。
0270c16: 題巖寒拾
0270c17: 五峰路上。雙寺前。藏頭露面。撫背拍肩。舉筆欲題
0270c18: 題不得。斷崖千仞寒。煙。
0270c19: 圜悟妙喜侍立
0270c20: 坐底是誰。立底是誰。兩枚漆桶。一種無知。非惟咈詬
0270c21: 啒。恣意鳳林吒之。壞盡東山窮活計。都因這漢兩
0270c22: 爺兒。
0270c23: 大慧
0270c24: 僧中之龍。法中之王。讚不及處。衡陽梅陽。
0271a01: 破庵為即庵讚
0271a02: 噫吁何人歟。無德可敬。無言可書。非橫滅族。是真
0271a03: 瞎驢。有口不能罵得。捲而分付雲居。
0271a04: 生平蕭散。渾無絆。奮惡拳頭。打會禪漢。我一見。
0271a05: 口似匾檐。凡侍之者。莫知其幾。往往瞠乎其後。終莫
0271a06: 得其畔岸。是故不可毀。不可讚。至於不可奈何。但如
0271a07: 今必要知其所竊之羊。謾去西邊屋角頭蜂桶裏尋
0271a08: 看。
0271a09: 無相祥長老請讚
0271a10: 重如山。靜如水。輕輕觸著。雙眉剔起。這般漏綻許誰
0271a11: 知。分付天章破家子。
0271a12: 孟保相
0271a13: 澄之不清。混之不雜。融融澹澹。辛辛辣辣。徑山橫讚
0271a14: 豎讚。終是讚之不著。但以手加額。道箇南無大慈大
0271a15: 悲救苦救難殺人不眨眼底觀世音菩薩。
0271a16: 自讚
0271a17: 鄒編修請讚
0271a18: 骨稜層。髮鬖。且不安分。更說指南。置須彌盧於一
0271a19: 針鋒。貯四大海於無底籃。不知世有誰知己樸庵。
0271a20: 彰聖輝長老請
0271a21: 一之上。三之下。有來由。無縫罅。是甚牛溲馬浡。剛自
0271a22: 遼天索價。累及兒孫成話。
0271a23: 興化益長老請
0271a24: 益無所益。為無所為。超玄化。杳絕機宜。桃紅李白
0271b01: 自芬披。問著東風。總不知。
0271b02: 定慧圻長老請
0271b03: 詐啞徉聾。指西作東。肆無所畏。說大脫空。彎弓曾發
0271b04: 蓬蒿箭。射中南山。白額虫。
0271b05: 延慶日長老請
0271b06: 不愛人讚。不怕人謗。令是一條筋。見者難近傍。要識
0271b07: 渠儂端的。日在東。山之上。
0271b08: 倫侍者請見住瑞岩
0271b09: 見假像真。弄真像假。裂破面門。非驢非馬。世上有誰
0271b10: 親見來。天台方巖。倫侍者。
0271b11: 東林日長老請
0271b12: 無德可崇。無善可從。近之不吉。遠之必凶。傲慢釋迦
0271b13: 文。說甚臨濟宗。誰知目視凌霄外。意在廬山五老峰。
0271b14: 覺際融長老請
0271b15: 無箇模樣。箇模樣。既有模樣。是甚模樣。節節危梁
0271b16: 十二層。垂垂白髮。三千丈。
0271b17: 曹山長老請
0271b18: 頭圓象天。足方象地。耳朵聞聲。鼻孔出氣。馬駒踏殺
0271b19: 天下人。瞎驢不受。靈山記。
0271b20: 洪長老請
0271b21: 西有岷峨。南有雪峰。靈龜未。爻象重重。拈玄沙
0271b22: 白。自然千里同風。
0271b23: 永壽礎長老請
0271b24: 怒罵當慈悲。脫空成善巧。三錢買李子。偏向赤邊咬。
0271c01: 如今此話許誰知。永壽破家真種草。
0271c02: 因大師請
0271c03: 不是神。不是鬼。突出人前是何面觜。妙因等閑破。
0271c04: 扣齒擎拳頂禮。唵蘇嚧蘇嚧唎唎。
0271c05: 日本琳上人請
0271c06: 頭拄天。踏地。大宋國裏鼻孔。日本國裏出氣。覺琳
0271c07: 持此歸故鄉。大似波斯入市。
0271c08: 禪人請讚
0271c09: 似牛無角。似驢欠尾。突箇形容。誠難比擬。無所思。無
0271c10: 所為。臥月眠雲。誰得知。
0271c11: 眼裏沒瞳人。鼻頭無孔竅。單賣赤髮綜。鬼見拍手笑。
0271c12: 世有愚癡箇樣僧。難為名字上傳燈。
0271c13: 人道脫似。我道不似。口少四方。眉欠八字。不是普豐
0271c14: 清上人。定應喚作。王蠻子。
0271c15: 鬚髮蓬鬆。眼孔定動。解拈死貨。手頭活弄。觸著梧桐
0271c16: 老樹樁。等閑驚起。丹山鳳。
0271c17: 這瞎賊。無勒。指槐罵柳。將南作北。橫也湊他不得。
0271c18: 豎也湊佗不得。誰知籮裏生薑。元是井中侯黑。
0271c19: 僻性拗木枕。天生沒意智。自己已獨冤家。佛祖閑奴婢。
0271c20: 聞一飽忘百飢。今日山僧身便是。
0271c21: 大不可忽。細不可欺。丘嶽之崇起於毫釐。善惡之積
0271c22: 發乎隱微。洞徹根源。絕機宜。可以拈一塵融十
0271c23: 以無遺。
0271c24: 小師德輶請
0272a01: 喜一上。怒一上。少機關。足伎倆。硬把空量。剛道有
0272a02: 一丈。似這般會。筭底本師。如何喚作無準和尚。
0272a03: 德義請
0272a04: 義出豐年。儉生不孝。自古自今。豈容師教。義兮義兮
0272a05: 知不知。官稅了兮。何用鈔。
0272a06: 德濬請
0272a07: 踞胡床。握麈尾。默默自問誰家之子。寧可併喫五
0272a08: 醋。不敢說著東山下左邊底。
0272a09: 小佛事
0272a10: 為天童無際和尚起龕
0272a11: 大海渺無際。漫天鼓黑風。悠悠煙渚客。到此盡迷蹤。
0272a12: 故我無際和尚。慣諳水。一生棹揚帆。不犯波瀾。
0272a13: 收盡錦鱗紅尾。掃去今時途轍。全提向上爪牙。功魁
0272a14: 佛祖而不居。聲震雷霆而難掩。化緣既畢。一笑身。
0272a15: 天無四壁地無門。畢竟真歸何處去。東家作驢。西家
0272a16: 作馬。要騎便騎。要下便下。負鞍鐵當生涯。佛手明
0272a17: 明不可遮。
0272a18: 為靈隱妙和尚秉炬
0272a19: 來也如是。浙東山。浙西水。去也如是。七十三。八十二。
0272a20: 來去一如。普賢文殊。清風萬里。不起。這箇是妙
0272a21: 峰和尚臨行得力句子。諸方已巳為饒舌。雖然。雲月是
0272a22: 同。徑山更與一決。且作麼生決。擲下火炬云。鐵作肝
0272a23: 。也須迸裂。
0272a24: 為印西堂秉炬塗毒小師
0272b01: 塗毒一震。遠近皆死。親聞者誰。松庵老子。所謂如是
0272b02: 證入。如是踐履。窮萬法之根源。徹千聖之骨髓。至於
0272b03: 出沒死生之際。如同遊戲而已巳。然雖與麼。爭奈命
0272b04: 猶在徑山手裏。且道把住則是。放行則是。木生火。土
0272b05: 水。
0272b06: 為擇維那秉炬
0272b07: 蘇州有。常州有。兩兩未為雙。三三不成九。分明抹過
0272b08: 威音前。何須更問涅槃後。正恁麼時如何。通身無寄
0272b09: 赤條條。破屋從教野火燒。
0272b10: 為一維那秉炬
0272b11: 去一。拈得七。無孔鐵鎚當面擲。拏著便行千萬里。
0272b12: 南北東西絕消息。消息絕。火裏烏龜嚼生鐵。
0272b13: 為開上座秉炬
0272b14: 生從何來。鐵樹花開。死從何去。雲收嶽露。去來生死
0272b15: 兩俱忘。火自炎炎風自。
0272b16: 為開上座秉炬
0272b17: 昨日茶毗開上座。今又茶毗開上座。各自奔家
0272b18: 鄉。先行後行俱蹉過。不見道。開不能遮。勾賊破家。勇
0272b19: 而能斷。只得一半。舉火炬云。聲前火急要君看。會麼。
0272b20: 秦時轢鑽。
0272b21: 為覺上人秉炬
0272b22: 迷本無迷。覺亦非覺。纔涉絲毫。病如山嶽。且膏之上。
0272b23: 肓之下。如何發藥。擲下火炬云。擬不擬便著。
0272b24: 為海觀上人秉炬
0272c01: 觀大海者難為水。窮盡煙波一漚爾。如今漚滅無可
0272c02: 觀。回頭喪盡自家底。一不成。二不是。白日青天火把
0272c03: 子。
0272c04: 為足知倉秉炬
0272c05: 平生萬事足。知足常自足。所欠惟一死。今朝死亦足。
0272c06: 生也足。死也足。種種足。無不足。且如何是足底事。泥
0272c07: 金剛水底行。紙天神火中浴。
0272c08: 為欽上座秉炬
0272c09: 以火炬打一圓相。云。不是心。亦非佛。究竟名何物。若
0272c10: 謂死生只這是。欽師猶被馬師惑。如何得不惑去。天
0272c11: 色正嚴寒。只宜燒榾柮。
0272c12: 為埴上人秉炬
0272c13: 身心一塊爛泥團。幾曾經歷陶家手。雖然不假埏埴
0272c14: 功。其器須知已己成就。昨夜無端打破坯模。大地山河
0272c15: 一時出醜。正恁麼時如何。冰蠶水底行。神龜火裏走。
0272c16: 為聞上座入塔
0272c17: 某人聞聞聞不聞。不聞聞不聞不聞。透得這四重關
0272c18: 了。便知石頭大底大。小底小。春融百鳥喧。雲淨千峰
0272c19: 曉。
0272c20: 為法清上座入塔
0272c21: 是法非思量分別之所能解。離念清淨乃能證入。若
0272c22: 果能證入。則森羅萬象．四大五蘊．根根塵塵悉皆清
0272c23: 淨。指骨云。只這箇豈不清淨。既然如是。不得動著。元
0272c24: 處安著。
0273a01: 序
0273a02: 大丞相游公所書心經
0273a03: 此經吾佛以覆大千之舌所說。句句皆心語也。大丞
0273a04: 相以運造化之手所書。字字皆心法也。燈既能受持。
0273a05: 則知古佛今佛無二心爾。
0273a06: 圓覺經集注
0273a07: 喚作圓。虧了也。道箇覺。迷昧了也。黃面瞿曇十二
0273a08: 大士。密說顯演。已巳是注解。其餘經師論師於注解中
0273a09: 又添解注。且正文畢竟在什麼處。恁麼問。好與三十
0273a10: 拄杖。覺如居士儻能下手。徑山甘受不辭。
0273a11: 費居士請諸山書金剛經得最後一分仍命
0273a12: 
0273a13: 若謂如來有所說則為謗佛。若謂如來無所說則為
0273a14: 謗經。這裏著得一隻眼。瞿曇善現。無地容身。其或不
0273a15: 然。非但諸山。乳亦遭連累。
0273a16: 能凝範三人讚十二散聖
0273a17: 這一隊賊非常敗跡。有贓者五。無贓者七。已巳經三司
0273a18: 明斷於中。一人受屈。屈者重加一等。唵部臨唵齒臨。
0273a19: 急急其餘並在不赦。嘉定十年臘月二十五日結。
0273a20: 船子和尚頌後
0273a21: 船子上無片瓦。下無卓錐。安有剩語流布藂林。是皆
0273a22: 傳之者。而賡歌讚之者亦矣。今又兼行於世。豈
0273a23: 不轉後人耶。徑山從而注。也是蕭何制律。
0273a24: 跋圜悟法語
0273b01: 警誨學徒筆授之語。盛於圜悟祖師。其縱橫之作。如
0273b02: 大藥肆。洞開。奇材異品。牛溲馬浡。插架盈。貴
0273b03: 賤麤細。莫不有也。拈起一物。皆能殺人。亦能活人。中
0273b04: 間服食者往往致病。然非藥之咎也。敏既能寶之。
0273b05: 宜諦審之。
0273b06: 大慧法語
0273b07: 大慧禪師得法自在。譬如川流泉源。其勢就下。浩然
0273b08: 無涯。或激而怒。或決而汛。或恬而靜。或暴而吼。變態
0273b09: 萬狀。初無作意。及至于海。則混乎一味。而無川源泉
0273b10: 流之異。脩羅蚊虻隨器而飲。皆得充滿。若酌一蠡。自
0273b11: 謂盡其大海之量。非愚即憨。
0273b12: 跋雲窠語錄
0273b13: 雲窠入滅未久。有不肖子摘其平生敗之。成一
0273b15: 求知證。因為原其語。彷彿橫巾右祖之作。然又節節
0273b16: 訛。不通譯。於中有一句子稍似唐言。若人辨得。
0273b17: 直饒刎頸。未足謝諸。儻涉遲回。清贏得鼻孔出氣。
0273b18: 跋念鐵觜語錄
0273b19: 此老平生無所重。惟畜一喙勘驗諸方。故其所至。一
0273b20: 時大老無敢嬰其鋒。由是鐵觜之名。大播江湖。後住
0273b21: 吳門金芝小剎。有古宿風韻。學者過其門。或以別傳
0273b22: 機要及異教之語扣之。隨扣而成頌。如谷答響。其徒
0273b23: 摭其緒餘。欲流通於世。且要雪竇剩語。因謂從上佛
0273b24: 祖切害處痛遭一觜不可禁。當後之覽者。亦宜善看
0273c01: 方便。
0273c02: 嘯巖語錄
0273c03: 嘯巖一嘯。豈止聞四十里。直得三千剎土悉皆震驚。
0273c04: 猛獸竄伏。飛禽墜落。非雷霆之所擬。今既滅矣。餘音
0273c05: 尚存。殷殷谹谹。殆不可掩。眼裏聞聲者。當自甄別。
0273c06: 少林語錄
0273c07: 少林有一句。不在六會語中。若人辨得。便請焚此
0273c08: 錄。其或不然。始自篇首。至於卷末。滿紙盈冊總是黑
0273c09: 豆子。不妨從頭咬看。忽然蹉口咬著也不定。
0273c10: 石巖語錄
0273c11: 瑞巖緣姪以石巖兄語一編見示。且乞余序語。余與
0273c12: 石巖兄固善。然迦葉三昧阿難不知。則吾石巖兄三
0273c13: 昧余豈知之耶。後人欲知其三昧。不可無此錄。然不
0273c14: 得於此錄中討。若人知得。潮陽有魚。
0273c15: 石田語錄
0273c16: 吾父翁活業為石田兄破蕩無遺。今觀前項所供。皆
0273c17: 是詣實。至切害處。不覺咬斷拇指。
0273c18: 大歇語錄
0273c19: 拈上死柴頭。且向無煙火。老松源擅楊歧斯旨。噓而
0273c20: 發之。大行於世。所至龍象如林。得其要者。吾大歇兄
0273c21: 耳。今觀其錄。雖一螢不耀。而冷焰逼人尤甚於燎原
0273c22: 之酷。覽者宜退身七步。
0273c23: 大慧出隊歸止知事頭首出迎手帖
0273c24: 此是大慧退閑時帖。既言省緣。又言省靜。觀其恁麼
0274a01: 寫出。大故不省也。余持江鄉。純上人持以覓語。奔
0274a02: 走中為書。當與大慧併桉。
0274a03: 破庵法語
0274a04: 破庵老人書此法語日。恰在侍傍。是時不覺惡心嘔
0274a05: 吐而去。經今數十年。豈謂復有寶之者。我所不解。
0274a06: 跋癡絕書石田語
0274a07: 石田供來。句句不實。癡絕寫出。字字訛。然上項事。
0274a08: 於劣弟即無干預。恐後難以分說。書此為憑。
0274a09: 跋無庵語孟少保
0274a10: 無庵語質而不文。閱者如喫木札。然舌頭具眼底
0274a11: 自有真味。
0274a12: 書楊省元學道論
0274a13: 此書乃五里單牌。十里雙堠也。登徒欲詣之人不得
0274a14: 不一觀。楊公慮其半途而暮者。故求剩語於後。以速
0274a15: 其行。雖勉強而作。但恐翻成鈍躓也。
0274a16: 枯禪序
0274a17: 今時師僧往往禪多病在乾不盡處。非特貫乎形色。
0274a18: 作乎四肢。至於八萬四千毛孔。皆咂咂地動流出。
0274a19: 莫之能遏。求箇脫枝葉。絕氣息底。有若星中揀月。成
0274a20: 上人深諳此旨。故以枯禪自名。亦空釘橛耳。且欲
0274a21: 無準饒舌。予平時不曾與人葛藤。況枯禪分上豈容
0274a22: 葛藤耶。成遽而咄曰。已巳是葛藤不少。徑忍笑。書以遺
0274a23: 之。
0274a24: 闡提頌軸
0274b01: 性上人以闡提為稱。其大旨已巳見於庭友于之作。
0274b02: 袖軸亦欲求語。因謂之曰。老夫有一句子。出之不辭。
0274b03: 但不知上人信耶。不信耶。與其信。胡為闡提。若不信。
0274b04: 則書之何益闡提。聞之。乃仰天掉臂長歌而去。云。飯
0274b05: 一兮香普薰。臥連床兮堂七楹。一句子也年已巳陳。
0274b06: 信不信兮自有人。於是引筆呼之。笑而為書。
0274b07: 弼知客山水軸破庵石田癡絕在前
0274b08: 弼知客以山水小軸示余。軸雖小而有無盡之意。無
0274b09: 盡之意不可形容。不可形容處已巳為吾父兄形容矣。
0274b10: 徑山尚何言哉。
0274b11: 用庵軸後
0274b12: 用不及處。熾然用之。熾然用時。卒無可用。如人夜間
0274b13: 背手摸枕子。用庵還甘麼。徑山書于即庵後三季。
0274b14: 出化先馳頌軸
0274b15: 淳祐五年秋。余將率師出征于山之南。拜玉為先鋒。
0274b16: 四方子弟各出奇以助其行。觀其意。視其勢。決有
0274b17: 必勝必取之。後日奏凱回戈。吾當片太為賞。
0274b18: 有所不吝。
0274b19: 題牧牛圖
0274b20: 誰家牯。誰家犢。谿東谿西。水甘草足。宜乎後夜當春
0274b21: 耕。懷袖應難秘斯軸。
0274b22: 題僧草虫
0274b23: 似則似矣。是則未是。若是利衲僧。不作這般虫豸。
0274b24: 佛鑑禪師語錄卷第五終
0274c01: 
0274c02: No. 1382-B
0274c03:  大丞相游公祭文
0274c04: 
0274c05: 維皇宗淳祐九年歲次己酉四月壬寅朔。右丞相兼
0274c06: 樞密使提舉．國史院實錄院提舉編修玉牒提舉
0274c07: 國朝會要提舉編修．敕令提舉編修經武要略南
0274c08: 充郡開國公食邑三千戶食實封一千四百戶游侶。
0274c09: 謹以香茗之奠。佑昭告于
0274c10: 故徑山佛鑑範公無準圓照大禪師之塔。
0274c11: 師起閣。錫飛入吳。覺性既圓。聲譽甚都。十有八年。
0274c12: 揮麈塵雙徑。再幻樓閣。一彈指頃。出世間法。非我所知。
0274c13: 自世間言。誰能及之。胡不百年。續佛慧命。使彼叢林。
0274c14: 知所取正。尺書告別。寂果樂邪。遣一瓣香。臨風嘆嗟。
0274c15: 尚饗。
