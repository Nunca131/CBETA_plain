0691a14: 
0691a15: 
0691a16: 高大師語錄卷下
0691a17: 
0691a18: 拈古
0691a19: 世尊纔生下。乃一手指天。一手指地。周行七步。目顧
0691a20: 四方。云天上天下。惟吾獨尊。雲門云。我當時若見。一
0691a21: 棒打殺與狗子喫。貴圖天下太平。
0691a22: 師云。世尊大似靈龜曳尾。自取喪身之兆。雲門雖
0691a23: 則全提正令。也是為他閑事長無明。當時但於地
0691a24: 上劃一圓相。就圓相中書箇丁字。復展兩手示之。
0691b01: 管取冰消瓦解。
0691b02: 世尊一日陞座。默然而坐。阿難白椎云。請世尊說法。
0691b03: 世尊云。會中有二比丘犯律行。我故不說法。阿難以
0691b04: 他心通觀二比丘。遂乃遣出。世尊還復默然。阿難又
0691b05: 白。適來為二比丘犯律。是二比丘已巳遣出。世尊何不
0691b06: 說法。世尊云。吾誓不為二乘聲聞人說法。便下座。
0691b07: 師云。世尊能挽千鈞之弩。銀山鐵壁。箭箭皆通。阿
0691b08: 難雖有隱身之術。殊不覺髑髏後中箭。還有躲得
0691b09: 過底麼。
0691b10: 世尊有異學問諸法是常耶。世尊不對。又問諸法是
0691b11: 無常耶。亦不對。異學曰。世尊具一切智。何不對我。世
0691b12: 尊云。汝之所問。皆為戲論。
0691b13: 師云。異學有言若啞。世尊無語如雷。遮裏見得分
0691b14: 明。正是增益戲論。何故。諦聽諦聽。
0691b15: 世尊因自恣日。文殊三處過夏。迦葉欲白槌擯出。纔
0691b16: 拈槌。乃見百千萬億文殊。迦葉盡其神力。槌不能舉。
0691b17: 世尊遂問迦葉。汝擬擯那箇文殊。迦葉無對。
0691b18: 師云。文殊知底迦葉不知。迦葉知底文殊不知。彼
0691b19: 彼不知且置。百千萬億文殊。那箇是真底。
0691b20: 世尊昔在靈山會上。拈花示眾。是時眾皆默然。惟迦
0691b21: 葉尊者。破顏微笑。世尊云。吾有正法眼藏。涅槃妙心。
0691b22: 實相無相。微妙法門。不立文字。教外別傳。付囑摩訶
0691b23: 迦葉。
0691b24: 師云。世尊扶頭。迦葉扶尾。直至如今。舉不起。莫
0691c01: 有共著力者麼。以兩手作扶勢云。也只兀底。
0691c02: 世尊於涅槃會上。以手摩胸。告眾云。汝等善觀吾紫
0691c03: 磨金色之身。瞻仰取足。勿令後悔。若謂吾滅度。非吾
0691c04: 弟子。若謂吾不滅度。亦非吾弟子。時百萬億眾。悉皆
0691c05: 契悟。
0691c06: 師云。黃面瞿曇。四十九年。顛之倒之。橫說豎說。貴
0691c07: 圖末後殷勤。殊不知賺他百萬億眾生。令墮在鐵
0691c08: 圍山下。無由解脫。
0691c09: 馬大師因僧問。離四句。絕百非。請師直指西來意。師
0691c10: 云。我今日勞倦。不能為你說。問取智藏去。僧乃問藏。
0691c11: 藏云。何不問和尚。曰和尚教來問。藏云。我今日頭痛。
0691c12: 不能為你說。去問取海兄。僧遂問海。海云。我到遮裏
0691c13: 不會。僧回舉似師。師云。藏頭白。海頭黑。
0691c14: 師云。馬師父子一門。非特佛口蛇心。亦善六韜三
0691c15: 略。遮僧若無諸葛孔明之作。管取喪身失命。
0691c16: 僧問馬祖如何是佛。祖云。即心是佛。
0691c17: 師云。眾中商量。皆謂心本是佛。佛外無心。故云即
0691c18: 心是佛。苦哉苦哉。若作遮般見解。明後日喫鐵棒
0691c19: 有分在。既然如是。合作麼生。石壓筍斜出。崖懸花
0691c20: 倒生。
0691c21: 百丈和尚。凡參次。有一老人常隨眾聽法。一日眾退。
0691c22: 惟老人不退。丈問汝何人也。老人云諾。某甲非人也。
0691c23: 於過去迦葉佛時。曾住此山。因學人問大修行底人
0691c24: 還落因果也無。對云。不落因果。五百生墮野狐身。今
0692a01: 請和尚代一轉語。貴脫野狐身。遂問大修行底人。還
0692a02: 落因果也無。丈云。不昧因果。老人於言下大悟。作禮
0692a03: 云。某甲已巳脫野狐身。住在山後。敢告和尚乞依亡僧
0692a04: 事例。丈令維那白槌告眾。食後送亡僧。大眾言議。一
0692a05: 眾皆安。涅槃堂又無病人。何故如是。食後丈自領眾
0692a06: 至山後巖下。以杖挑出一死野狐。乃依法火葬。
0692a07: 師云。大眾。前云不落。後云不昧。還有得失也無。若
0692a08: 無。因甚有墮有脫。若有。試舉出來分明道看。有麼
0692a09: 有麼。總是一隊野狐精。莫怪山僧壓良為賤。
0692a10: 忠國師因西天大耳三藏到京。云得他心通。肅宗帝
0692a11: 命國師試驗。三藏纔見忠。乃禮拜立於右。忠問汝得
0692a12: 他心通耶。藏曰。不敢。忠云。汝道老僧即今在甚處。藏
0692a13: 曰。和尚是一國之師。何得去西川看競渡船。忠良久
0692a14: 再問。汝道老僧即今在甚處。藏曰。和尚是一國之師。
0692a15: 何得向天津橋上看弄胡孫。忠第三問。藏良久罔知
0692a16: 去處。忠叱云。遮野狐精。他心通在甚麼處。三藏無對。
0692a17: 師云。大小國師。平生伎倆。總被遮胡僧勘破。雖然。
0692a18: 賴遇聖君證明。
0692a19: 南泉住庵時。一僧到。泉乃云。某甲上山作務。請齋時
0692a20: 作飯自喫了。送一分來。其僧齋辦自喫了。將家
0692a21: 事一時打破。仍就臥。泉伺久不來。遂歸見僧臥。泉
0692a22: 亦去一邊臥。僧便起去。泉住後云。我往前住庵時。有
0692a23: 箇靈利道者來。直至如今不見。
0692a24: 師云。南泉雖則步步踏實。未免隨人起倒。遮僧縱
0692b01: 解飽食高眠。決定不知飯是米做。高峰恁麼告報。
0692b02: 設有一字妄。永墮拔舌地獄。
0692b03: 趙州因僧遊臺山。凡問一婆云。臺山路向甚處去。婆
0692b04: 云。驀直去。僧纔行三五步。婆云。好箇師僧。又與麼去。
0692b05: 後有舉似趙州。州云。待我去勘過遮婆子。明日便去。
0692b06: 亦如是問。婆亦如是對。州歸謂眾曰。臺山婆子。我為
0692b07: 勘破了也。
0692b08: 師云。遮箇公案。若據諸方判斷。趙州勘破婆子。若
0692b09: 據高峰點檢將來。正是婆子勘破趙州。畢竟以何
0692b10: 為驗。以手指云。驀直去。
0692b11: 僧問趙州。狗子還有佛性也無。州云無。
0692b12: 師云。大小趙州。拈出一粒巴豆子。攪惱衲僧腸肚。
0692b13: 設有吞吐得者。亦不免喪身失命。何故。急急如律
0692b14: 令。
0692b15: 僧問趙州。萬法歸一。一歸何處。州云。我在青州作一
0692b16: 領布衫重七斤。
0692b17: 師云。趙州一段密工夫。風吹不入。雨打不濕。惜
0692b18: 乎不解相體裁衣。翻成鈍置。高峰則不然。忽有人
0692b19: 問萬法歸一。一歸何處。只向他道。我二十年前。曾
0692b20: 向遮裏打失一隻眼睛。至今指鹿為馬。大眾。且道
0692b21: 與古人相去多少。
0692b22: 甘贄行者開接待。凡有問行者接待不易。者云。譬如
0692b23: 餧驢餧馬。瑯琊云。快把飯來。五祖和尚云。願行者長
0692b24: 似今日。
0692c01: 師云。瑯琊和尚。美則美矣。只是做造愴忙。不堪供
0692c02: 養。五祖和尚。不鑑來風。一鑊淡虀。可惜著了許
0692c03: 多鹽醋。譬如餧驢餧馬。只向他道。殘餿飯。不勞
0692c04: 拈出。大眾。且道與古人是同是別。定當得出。日消
0692c05: 萬兩黃金。不然。喫水也須防噎。
0692c06: 陸大夫問南泉。弟子家中有片石。亦曾坐。亦曾臥。
0692c07: 如今欲作佛得麼。泉云。得得。大夫云。莫不得麼。泉
0692c08: 云。不得不得。
0692c09: 師云。南泉恁麼祗對。正所謂聖人無常心。以百姓
0692c10: 心為心也。
0692c11: 大夫嘗問南泉曰。弟子家中。於一瓶內。養得一鵝兒。
0692c12: 今來長大。欲出此鵝。且不得打破瓶。亦不得損鵝。
0692c13: 未審和尚有何方便。泉召云。大夫。大夫應諾。泉云。出
0692c14: 也。
0692c15: 師云。南泉潦倒。手眼不親。縱饒出得。也是死貨。高
0692c16: 峰只向他道。大夫還曾示人麼。纔擬祗對。便與亂
0692c17: 棒打出。非特為遮漢脫鶻臭布衫。要使天下衲
0692c18: 僧箇箇解粘去縛。慶快平生。
0692c19: 木平問洛浦。一漚未發時如何。浦云。移舟諳水脈。舉
0692c20: 棹別波瀾。平不契。又問盤龍。龍云。移舟不別水。舉棹
0692c21: 即迷源。平於此有悟。後雲峰悅和尚云。若於洛浦言
0692c22: 下悟去。猶較些子。後來不合向盤龍死水裏浸殺。
0692c23: 師云。若不是悅公。洎合被他瞞。然雖如是。且道
0692c24: 盤龍訛在甚處。移舟不別水。舉棹即迷源。
0693a01: 石鞏和尚。凡見僧。以弓架箭示之。一日三平至。鞏云。
0693a02: 看箭。三平乃撥開胸云。此是殺人箭。活人箭又作麼
0693a03: 生。鞏乃扣弓絃三下。平便作禮。鞏云。三十年架一張
0693a04: 弓。兩隻箭。只射得半箇聖人。遂拗折弓箭。
0693a05: 師云。石鞏張弓。傍若無人。三平承箭。弄巧成拙。然
0693a06: 雖如是。半箇聖人又作麼生。落花片片隨流水。流
0693a07: 水無心戀落花。
0693a08: 雪峰在德山作飯頭。一日飯遲。方曬飯巾次。乃見德
0693a09: 山自托至法堂前。峰遂問。遮老漢。鐘未鳴。鼓未響。
0693a10: 托向甚處去。山便回方丈。峰舉似巖頭。頭云。大小
0693a11: 德山。不會末後句。山聞。令侍者喚巖頭去問。汝不肯
0693a12: 老僧那。巖遂密啟其意。山乃休去。至明日陞堂。果與
0693a13: 尋常不同。巖至僧堂前。撫掌大笑云。且喜得老漢會
0693a14: 末後句。他後天下人不柰伊何。雖然如是。也只得三
0693a15: 年。
0693a16: 師云。佛祖機緣。古今公案。其中訛。無出於此。或
0693a17: 謂巖頭智過於師。故有密啟其意。殊不知犯彌天
0693a18: 之咎。萬劫遭殃。且道利害在甚麼處。撫掌大笑云。
0693a19: 侍者分明記取。三十年後。有人證明。
0693a20: 雪峰示眾云。南山有一條鱉鼻蛇。汝等諸人切須好
0693a21: 看。時長慶出云。今日堂中大有人喪身失命。雲門以
0693a22: 拄杖攛向峰前作怕勢。後僧舉似玄沙。沙云。須是稜
0693a23: 兄始得。然雖如是。我則不然。僧云。和尚作麼生。沙云。
0693a24: 用南山作麼。
0693b01: 師云。雪峰和尚。雖慣作竊。爭柰諸子不善參隨。未
0693b02: 免一場敗露。至今千載之下。惡聲猶在。
0693b03: 僧問夾山。如何是夾山境。山云。猿抱子歸青嶂裏。鳥
0693b04: 銜花落碧巖前。後法眼道。老僧二十年只作境話會。
0693b05: 師云。大眾還會麼。直饒向遮裏會得。見法眼則易。
0693b06: 見夾山則難。
0693b07: 僧問投子。如何是十身調御。子下繩立。又有問凡
0693b08: 聖相去多少。子亦下繩立。
0693b09: 師云。一轉語天懸地殊。一轉語言端語的。具眼底
0693b10: 試辨看。
0693b11: 聲明三藏。善別音聲。劉大王請玄沙驗之。沙乃將銅
0693b12: 火敲鐵火爐。問云。是甚麼聲。藏云。銅鐵聲。沙云。大
0693b13: 王莫受外國人瞞。
0693b14: 師云。大小玄沙。能所未忘。當時賴遇是劉大王。若
0693b15: 撞著箇本分衲僧。管取一場漏逗。
0693b16: 玄沙坐次。見面前地上一點白。指問侍者云。見麼。者
0693b17: 云。見。如是三問。如是三對。沙云。你也見。我也見。因甚
0693b18: 麼道不會。
0693b19: 師云。大眾。見即見。會即會。無復疑矣。且道遮一點
0693b20: 白。決定是箇甚麼。
0693b21: 仙天和尚。因一僧參。擬作禮次。天云。野狐兒。見甚麼
0693b22: 了便禮拜。僧云。老禿奴。見甚麼了即便與麼問。天云。
0693b23: 苦哉苦哉。仙天今日忘前失後。僧云。要且得時。終不
0693b24: 補失。天云。爭不如此。僧云。誰甘。天呵呵笑云。遠之遠
0693c01: 矣。僧以目四顧便出。
0693c02: 師云。一問一答。有賓有主。盡謂二俱作家。若據高
0693c03: 峰點檢將來。遮僧猶自可。仙天笑殺人。
0693c04: 和安通禪師。因仰山作沙彌時。常喚寂子。與我拈
0693c05: 子來。仰持至。通云。送舊處著。復問寂子。那邊是甚
0693c06: 麼。曰無物。遮邊。曰無物。通又召寂子。子應諾。通云。
0693c07: 去。
0693c08: 師云。潦倒和安。用心不臧。仰山命蹇。為魅所著。山
0693c09: 僧恁麼道。也是逆風秉炬。
0693c10: 僧問佛日禪師。如何是毗盧印。弼云。草鞋踏雪。僧
0693c11: 云。學人不會。弼云。步步成跡。
0693c12: 師云。佛日和尚。雖則不負來機。高提祖印。殊不知
0693c13: 古篆難明。致令遮僧。遇如不遇。若是高峰則不然。
0693c14: 忽有人問如何是毗盧印。但言文不加點。又云學
0693c15: 人不會。但云要會作麼。且道與佛日是同是別。
0693c16: 僧問高安澄禪師。舊歲已巳去。新歲到來。還有不受歲
0693c17: 者麼。澄云。作麼生。僧云。恁麼則不受歲也。澄云。城上
0693c18: 已巳吹新歲角。窗前猶點舊年燈。僧云。如何是舊年燈。
0693c19: 澄云。臘月三十日。
0693c20: 師云。大小高安。被遮僧隨後一逐。如鼠入牛角相
0693c21: 似。直至如今。轉身不得。莫有救得底麼。且待來年。
0693c22: 雪竇和尚示眾云。客從遠方來。遺我徑寸璧。中有四
0693c23: 箇字。字字無人識。佛鑑師翁拈云。客從遠方來。遺我
0693c24: 徑寸璧。中有四箇字。不必重拈出。
0694a01: 師云。二大老一人說易。一人說難。未免見有偏枯。
0694a02: 高峰則不然。客從遠方來。遺我徑寸璧。中有四箇
0694a03: 字。字字無平仄。
0694a04: 頌古
0694a05: 世尊在靈山會上。拈一枝花。瞬青蓮目。普視大眾。
0694a06: 時百萬人天。惟迦葉破顏微笑。世尊云。吾有正法
0694a07: 眼藏。涅槃妙心。實相無相。微妙法門。付囑摩訶迦
0694a08: 葉。
0694a09: 靈山拈出一枝花。百萬都來是作家。惟有飲光猶未
0694a10: 瞥。那堪眼裏又添沙。
0694a11: 世尊昔因文殊至諸佛集處。值諸佛各還本處。惟
0694a12: 有一女人近彼佛坐。入於三昧。文殊乃白佛。云何
0694a13: 此人得近佛坐。而我不得。佛告文殊。汝但覺此女。
0694a14: 令從三昧起。汝自問之。文殊遶女人三。鳴指一
0694a15: 下。乃托至梵天。盡其神力。而不能出。世尊云。假使
0694a16: 百千文殊。亦出此女人定不得。下方過四十二恒
0694a17: 河沙國土。有罔明菩薩。能出此女人定。須臾罔明
0694a18: 大士。從地涌出。作禮世尊。罔明出。罔明至女
0694a19: 子前鳴指一下。女子於是從定而出。
0694a20: 兩兩成罪莫窮。謾將鼠伎逞英雄。當時若作今時
0694a21: 世。縱使瞿曇也不中。
0694a22: 達磨大師。一日命門人曰。時將至矣。汝等盍各言
0694a23: 所得乎。時有道副對曰。如我所見。不執文字。不離
0694a24: 文字。而為道用。祖曰。汝得吾皮。又尼總持曰。我今
0694b01: 所解。如慶喜見阿佛國。一見更不再見。祖曰。汝
0694b02: 得吾肉。又道育曰。四大本空。五蘊非有。而我見處。
0694b03: 無一法何當情。祖曰。汝得吾骨。最後慧可大師出
0694b04: 禮拜。依位而立。祖曰。汝得吾髓。乃傳衣付偈。
0694b05: 死都來一口供。情窮理極卒難容。若將皮髓論高
0694b06: 下。爭見花開五葉紅。
0694b07: 僧問六祖。黃梅意旨甚麼人得。祖云。會佛法人得。
0694b08: 僧云。和尚還得麼。祖云。我不得。僧云。為甚麼不得。
0694b09: 祖云。我不會佛法。
0694b10: 祖師不會禪。夫子不識字。棒打石人頭。嚗嚗論實事。
0694b11: 僧問馬大師。離四句。絕百非。請師直指西來意。師
0694b12: 云。我今日勞倦。不能為汝說。去問取智藏。僧問藏。
0694b13: 藏云。我今日頭疼。不能為汝說。去問取海兄。僧問
0694b14: 海。海云。我到遮裏不會。僧回舉似師。師云。藏頭
0694b15: 白。海頭黑。
0694b16: 攢花簇錦絕纖塵。一度拈來一度新。啼得血流無用
0694b17: 處。不如緘口過殘春。
0694b18: 馬大師云。即心是佛。又云。非心非佛。
0694b19: 殺人猶可恕。再犯豈能容。貶向無生國。千聖不知蹤。
0694b20: 藥山久不陞堂。院主白云。大眾久思和尚示誨。山
0694b21: 云。打鐘著。時眾方集。藥山便下座歸方丈。院主復
0694b22: 白云。和尚許為眾說法。為甚一言不施。山云。經有
0694b23: 經師。論有論師。爭怪得老僧。
0694b24: 眉毛罅裏積山嶽。鼻孔中藏師子兒。南北東西無限
0694c01: 意。此心能有幾人知。
0694c02: 溈山云。老僧百年後。向山下作一頭水牯牛。左肋
0694c03: 書五字。云溈山僧某甲。此時若喚作溈山僧。又是
0694c04: 水牯牛。喚作水牯牛。又云溈山僧某甲。且道喚作
0694c05: 甚麼。
0694c06: 綠樹陰濃夏日長。樓臺倒影入池塘。水晶簾動微風
0694c07: 起。滿架薔薇一院香。
0694c08: 甘贄行者。因巖頭在家過夏。一日把針次。甘贄前
0694c09: 立。頭乃以針作劄勢。甘遂歸著衣擬出禮謝。妻乃
0694c10: 問翁作甚麼。甘云。不得說。妻云。有甚事也要大家
0694c11: 知。甘舉前話。妻云。從此三十年後。須知一度喫水
0694c12: 一度噎殺人。女子聞。乃云。還知盡大地人性命。被
0694c13: 上座針頭上劄將去也無。
0694c14: 幸然無事鼓風濤。激起洪波萬丈高。直得渾家都浸
0694c15: 殺。至今平地浪滔滔。
0694c16: 趙州勘婆子。
0694c17: 自小丹青晝不成。年來始覺藝方精。等閑擲筆成龍
0694c18: 去。喚時人眼裏睛。
0694c19: 趙州三佛。
0694c20: 泥佛不度水。毗嵐風忽起。大地黑漫漫。衲僧爭敢視。
0694c21: 金佛不度爐。鐵裹夜明珠。一槌俱粉碎。清光何處無。
0694c22: 木佛不度火。掣開金殿鎖。內外絕遮欄。時人猶。
0694c23: 趙州無字。
0694c24: 趙州狗子佛性無。十分春色播江湖。幾多摘葉尋枝
0695a01: 客。空使洛陽花滿途。
0695a02: 趙州一日在佛殿上。見文遠侍者禮佛。以拄杖打
0695a03: 遠一下。遠云。禮佛也是好事。州云。好事不如無。
0695a04: 禮佛修行不較多。何須特地起干戈。直饒打得回頭
0695a05: 後。兔子何曾離得窠。
0695a06: 萬法歸一一歸何處。
0695a07: 四面洪波萬丈深。上天無路地無門。箇中有理應難
0695a08: 訴。不是愁人也斷魂。
0695a09: 嚴陽尊者問趙州。一物不將來時如何。州云。放下
0695a10: 著。陽云。一物不將來。放下箇甚麼。州云。看你放不
0695a11: 下。陽當下大悟。
0695a12: 吞而復吐冷浮。月落寒山猶未休。重把絲綸輕一
0695a13: 掣。豈知元只在頭。
0695a14: 尼問趙州密密意。州以腕上掐一掐。尼云。和尚猶
0695a15: 有遮箇在。州云。你猶有遮箇在。
0695a16: 猛虎深藏淺草窠。幾回明月入蘿。頂門縱有金剛
0695a17: 眼。未免當頭蹉過他。
0695a18: 臨濟示眾云。赤肉團上。有一無位真人。常在面門
0695a19: 出入。
0695a20: 颯颯秋風滿院涼。芬芳籬菊半經霜。可憐不遇攀花
0695a21: 手。狼籍枝頭多少香。
0695a22: 僧問興化。四方八面來時如何。化云。打中間底。僧
0695a23: 便禮拜。化云。我昨日赴箇村齋。中途遇卒風暴雨。
0695a24: 向古廟裏躲得過。
0695b01: 飢火炎炎燒斷腸。親逢王膳不能嘗。可憐併逐溪流
0695b02: 去。百億滄溟透底香。
0695b03: 肅宗皇帝問忠國師云。百年後所須何物。忠云。與
0695b04: 老僧造箇無縫塔。帝云。就師請塔樣。忠良久云。會
0695b05: 麼。帝云。不會。忠云。吾有付法弟子耽源。諳此事。
0695b06: 請問之。後詔問源。源乃有頌云。湘之南。潭之北。中
0695b07: 有黃金充一國。無影樹下合同船。璃殿上無知
0695b08: 識。
0695b09: 國師塔樣最尖新。覿面拈來不露文。被耽源添一
0695b10: 線。至今描邈亂紛紛。
0695b11: 陸大夫問南泉。弟子家中有一片石。也曾坐。也
0695b12: 曾臥。擬鑴作佛得麼。泉云。得得。云。莫不得麼。泉
0695b13: 云。不得不得。
0695b14: 楊柳溪邊垂綠線。黃鶯枝上聲聲囀。幾多貪玩不知
0695b15: 春。空使落花千萬片。
0695b16: 靈雲見桃花悟道。
0695b17: 三十年來在夢中。生涯喪盡絕行蹤。自慚一見桃花
0695b18: 後。依舊漫天鼓黑風。
0695b19: 玄沙云。諦當甚諦當。敢保老兄未徹在。
0695b20: 落花臺上重鋪錦。瑪瑙前布赤沙。情義盡從貧處
0695b21: 斷。世人偏向有錢家。
0695b22: 夾山和尚示眾云。我二十年住此山。未嘗舉著宗
0695b23: 門中事。一日有僧問。承和尚有言。二十年住此山。
0695b24: 未曾舉著宗門中事。是否。山云。是。僧便掀倒禪。
0695c01: 山休去。至明日普請掘一坑。令侍者請昨日問話
0695c02: 僧來。山云。老僧二十年來。只說無義語。今請上座
0695c03: 打殺老僧。埋向坑中。便請便請。上座若不打殺老
0695c04: 僧。上座自著打殺。埋此坑中始得。其僧歸堂。裝束
0695c05: 潛去。
0695c06: 紅輪杲杲正當空。昨日今朝事不同。盡謂古今都坐
0695c07: 斷。誰知賊過後張弓。
0695c08: 百丈云。汝等為我開田。吾為汝說大義。僧開田了。
0695c09: 白云。開田已巳竟。請和尚說大義。百丈行數步而立。
0695c10: 展開兩手。
0695c11: 滯貨多年要脫身。巧粧綺語說諸人。及乎拈出當場
0695c12: 賣。索價遼天誰敢親。
0695c13: 雲門垂語云。乾坤之內。宇宙之間。中有一寶。祕在
0695c14: 形山。拈燈籠南佛殿裏。將三門來燈籠上。
0695c15: 弓絃走馬驀相逢。覿面全提未見功。拈出輪王三寸
0695c16: 鐵。直教血濺梵天紅。
0695c17: 僧問慈明。如何是古佛家風。明云。銀蟾初出海。何
0695c18: 處不分明。
0695c19: 銀蟾出海照無私。處處分明是阿誰。見面不須重問
0695c20: 訊。從教日炙與風吹。
0695c21: 僧問慈明。如何是不動尊。明云。提不起。
0695c22: 不動尊。提不起。茫茫宇宙誰能委。秋江清夜月澄輝。
0695c23: 鷺鷥飛入蘆花裏。
0695c24: 李駙馬問慈明。我聞西河有金毛師子。是不。明云。
0696a01: 駙馬甚處得遮消息。李喝一喝。明云。野犴鳴。李又
0696a02: 喝。明云。師子吼。
0696a03: 逆風吹又順風吹。鐵眼銅睛爭敢窺。萬古碧潭空界
0696a04: 月。再三撈摝始應知。
0696a05: 黃龍三關。
0696a06: 佛手驢與生緣。鬼面人頭有許般。雲散碧天孤月
0696a07: 朗。澄潭徹底影團團。
0696a08: 五祖演和尚。一日持錫遶廊云。莫有屬牛人問命
0696a09: 麼。眾皆無語。自云。孫臏今日開鋪。更無一人垂顧。
0696a10: 可憐三尺龍鬚。喚作尋常破布。
0696a11: 無端平地起干戈。爭似屬牛人更多。滿面慚惶無著
0696a12: 處。低頭依舊入蘿。
0696a13: 五祖演和尚。謝監收上堂。人之性命。第一須是○。
0696a14: 欲得成此○。先須防於○。若是真○人。○○。
0696a15: 一二三四五六圈。心肝粉碎髑髏穿。若將方木投圓
0696a16: 竅。醜姥爭教得少年。
0696a17: 補遺
0696a18: 若要真正決志明心。先將平日胸中所受一切善惡
0696a19: 之物。盡底屏去。毫末不存。終朝兀兀如癡。與昔嬰孩
0696a20: 無異。然後乃可蒲團靜坐。正念堅凝。精窮向上之玄
0696a21: 機。研味西來之密旨。切切拳拳。兢兢業業。直教絲毫
0696a22: 無間。動靜無虧。漸至深密幽遠。微細微細極微細處。
0696a23: 譬如有人。遠行他方。漸漸回途。已巳至家舍。又如鼠入
0696a24: 牛角。看看走至尖尖盡底。又如捉賊討贓。拷至情理
0696b01: 俱盡。不動不退。無去無來。一念不生。前後際斷。卓卓
0696b02: 巍巍。孤孤迥迥。如坐萬仞崖頭。又若停百尺竿上。一
0696b03: 念纔乖。喪身失命。將至功成九仞。切須保任全提。忽
0696b04: 於經行坐臥處。不覺地一聲。猶如死在漫天荊棘
0696b05: 林中。討得一條出身活路相似。豈不快哉。若是汩沒
0696b06: 塵勞。不求昇進。譬如水上之浮木。其性實下。暫得身
0696b07: 輕。不堪浸潤。又如庭中之花。雖則色香俱美。一朝色
0696b08: 萎香滅。無復可愛。又如農夫之種田。雖有其苗。而功
0696b09: 力不至。終不成實。便如貧窮乞兒。得少為足。久久萌
0696b10: 芽再發。荊棘復生。被物之所轉。終歸沈溺。無上清淨
0696b11: 涅槃。無由獲。豈不枉費前功。消信施。若是有志
0696b12: 丈夫。正好向遮裏晦韜光。潛行密用。或三十年二
0696b13: 十年。以至一生。終無他念。踏得實實落落。穩穩當當。
0696b14: 直教纖塵不立。寸草不生。往來無礙。去住自由。報緣
0696b15: 遷謝之日。管取推門落臼。若則恁麼紙裹茅纏。龍頭
0696b16: 蛇尾。非特使門風有玷。亦乃退後學初心。如上所述
0696b17: 管見。莫不皆是藜藿之類飽人。不堪供養。以俟絕陳
0696b18: 之流。終有一指之味。往往學道之士。忘出家本志。
0696b19: 一向隨邪逐惡。不求正悟。妄將佛祖機緣。古人公案。
0696b20: 從頭穿鑿。遞相傳授。密密珍藏。以為極則。便乃不守
0696b21: 毗尼。撥無因果。人我愈見崢嶸。三毒倍加熾盛。如斯
0696b22: 之輩。不免墮於魔外。永作他家眷屬。若有未遭邪謬。
0696b23: 不負初心。當念無常迅速。痛思苦海沈淪。趁二時粥
0696b24: 飯見成。百般受用便當。便好乘時直入。莫待臨嫁醫
0696c01: 癭。此乃從上佛祖之心印。無礙解脫之妙門。設使機
0696c02: 緣不偶。工力未充。切須捨命忘形。勤行苦行。至死
0696c03: 生。一心不退。復有葛藤未盡。不免重說偈言。此心清
0696c04: 淨本無瑕。只為貪求被物遮。突出眼睛全體露。山河
0696c05: 大地是空花。
0696c06: 參禪若要剋日成功。如墮千尺井底相似。從朝至暮。
0696c07: 從暮至朝。千思想。萬思想。單單則是箇求出之心。究
0696c08: 竟決無二念。誠能如是施功。或三日。或五日。或七日。
0696c09: 若不徹去。西峰今日犯大妄語。永墮拔舌耕。
0696c10: 若論此事。如登一座高山相似。三面平夷。頃刻可上。
0696c11: 極是省力。極是利便。若曰回光返照。點檢將來。耳朵
0696c12: 依前兩片皮。牙齒依舊一具骨。有甚交涉。有甚用處。
0696c13: 若是拏雲攫霧底漢子。決定不墮遮野狐窟中。埋沒
0696c14: 自己已靈光。辜負出家本志。直向那一面懸崖峭壁無
0696c15: 棲泊處。立超佛越祖心。辦久久無變志。不問上與不
0696c16: 上。得與不得。今日也命跳。明日也命跳。跳來跳
0696c17: 去。跳到人法俱忘。心識路絕。驀然踏翻大地。撞破
0696c18: 空。元來山即自己已。自己已即山。山與自己已。猶是冤家。若
0696c19: 要究竟衲僧向上巴鼻。直須和座颺在他方世界始
0696c20: 得。
0696c21: 若論此事。的的用功。正如獄中當死罪人。忽遇獄子
0696c22: 醉酒睡著。敲枷打鎖。連夜奔逃。於路雖多毒龍猛虎。
0696c23: 一往直前。了無所畏。何故。則為一箇切字。用功之際。
0696c24: 果能有此初心。管取百發百中。即今莫有中底麼。以
0697a01: 拂子擊禪一下云。毫有差。天地懸隔。
0697a02: 若論剋期取證。如人擔雪填井。不憚寒暑。不分晝夜。
0697a03: 橫也擔。豎也擔。是也擔。非也擔。擔來擔去。縱使經年
0697a04: 越歲。以至萬劫千生。於其中間信得及。踏得穩。把得
0697a05: 定。作得主。曾無一念厭離心。曾無一念懈怠心。曾無
0697a06: 一念狐疑心。曾無一念求滿心。果能有恁麼時節。果
0697a07: 能具恁麼氣。到遮裏。管取人法雙忘。心識俱泯。形
0697a08: 如槁木朽株。志若嬰兒赤子。驀然擔子卒地斷。嚗地
0697a09: 折。永嘉道。大千沙界海中漚。一切聖賢如電拂。好與
0697a10: 三十痛棒。
0697a11: 若論此事。不假長劫熏修。積功累德。亦不問賢愚利
0697a12: 鈍。久習初機。只貴孟八郎漢。不顧危亡得喪。發大憤
0697a13: 志。起大疑情。如善財童子。參勝熟婆羅門。大火聚中。
0697a14: 投身而入。正恁麼時。人法俱忘。心機泯絕。左之右之。
0697a15: 著磕著。不是洞山麻三斤。定是雲門乾矢橛。若還
0697a16: 。魍魍魎魎。莫道親見高峰。直饒向老胡肚
0697a17: 皮裏打一遭。依前乾沒一星事。
0697a18: 偈頌
0697a19: 頌趙州無字示陳太尉
0697a20: 澄潭千載毒龍蟠。倒嶽傾湫誰解看。直下一刀成兩
0697a21: 段。空粉碎髑髏乾。
0697a22: 示如法禪人
0697a23: 識得根源認得伊。全身猶墮在塵圍。縱然和座都掀
0697a24: 倒。尚有霞遶翠微。
0697b01: 直造懸崖上上關。白雲影裏轉身難。箇中若使能通
0697b02: 變。奪食驅耕總是閒。
0697b03: 如如不動法中王。舉足無非是道場。不到水窮雲盡
0697b04: 處。爭知覿面是檀郎。
0697b05: 示如夢禪人行
0697b06: 閒處休居靜莫住。轉入轉深轉幽固。縱至深深盡底
0697b07: 時。更須知有那一步。昔日曹溪親到來。今時往往多
0697b08: 差互。若非喪盡目前機。倒嶽傾湫無覓處。
0697b09: 山中四威儀供佛鑑師翁韻
0697b10: 山中行。步高身儘輕。擬飛去。惟恐世人驚。
0697b11: 山中住。黯淡雲無數。誓相期。共守無生路。
0697b12: 山中坐。靜看空花墮。問何為。待結團欒果。
0697b13: 山中臥。月落猿啼過。正堪眠。石定從教破。
0697b14: 雲庵
0697b15: 或淡或濃拖雨去。半舒半捲逆風來。為憐途路無棲
0697b16: 泊。把柴扉永夜開。
0697b17: 示徒
0697b18: 學道如初莫變心。千魔萬難愈惺惺。直須敲出空
0697b19: 髓。拔金剛腦後釘。
0697b20: 學道之心似鏡明。纖塵纔染便忘形。廓然照出娘生
0697b21: 面。一簇青鎖翠屏。
0697b22: 學道如逆水舟。篙篙著力莫隨流。忽然失翻身
0697b23: 去。踏斷寒江月一。
0697b24: 又示徒
0697c01: 工夫果的有真疑。動靜寒暄總不知。枕子驀然開口
0697c02: 笑。盂跳上須彌。
0697c03: 示謙首座持
0697c04: 千家萬家。總是維摩丈室。十斛百斛。無非達磨眼睛。
0697c05: 若向遮裏會得。何勞向外經營。其或未然。咄酒肆淫
0697c06: 坊休放過。龍宮虎穴要親臨。
0697c07: 示徒三戒
0697c08: 開口動舌。無益於人。戒之莫言。
0697c09: 舉心動念。無益於人。戒之莫起。
0697c10: 舉足動步。無益於人。戒之莫行。
0697c11: 辭世
0697c12: 來不入死關。去不出死關。鐵蛇鑽入海。撞倒須彌山。
0697c13: 小佛事
0697c14: 若瓊上座火
0697c15: 舉炬云。向遮裏薦得。拈一莖草。即是瓊樓玉殿。不然。
0697c16: 瓊樓玉殿。即是一莖草。擲下火云。剔起眉毛火裏看。
0697c17: 志足淨人火
0697c18: 生不足。死有餘。飛滅露全軀。便恁麼。有何拘。六
0697c19: 月炎炎火一爐。
0697c20: 志藏淨人骨
0697c21: 一大藏教。全體是火。若有嶺南靈骨。便好赤身擔荷。
0697c22: 雖然。更入紅爐重過。
0697c23: 二正座煆骨一人齒不壞
0697c24: 正上座。兩不成雙。一不成隻。牙齒分明是具骨。萬煆
0698a01: 爐中色正輝。泥牛觸碎蒼龍窟。
0698a02: 志光居士火吳士
0698a03: 以火打圓相云。姑蘇水。天目山。總是維摩不二關。烈
0698a04: 光中回首處。依稀似人間。
0698a05: 廣捨上座骨
0698a06: 取不得。捨不得。正恁麼時。如何委悉。咄。剔起眉毛火
0698a07: 裏看。分明一具黃金骨。
0698a08: 明山都管火
0698a09: 以火打圓相云。遮裏見得。便見山即山。水即水。大洋
0698a10: 海底火星飛。天目峰頭波浪起。不然。擲下火云。家家
0698a11: 門前火把子。
0698a12: 志明道人火
0698a13: 只遮一著子。今古無傳授。惟有明道人。始終能保守。
0698a14: 守。鐵牛火裏翻筋斗。
0698a15: 得意化主入塔
0698a16: 得意忘言。逆行順化。常在途中。不離家舍。彈指一下。
0698a17: 塔戶開了也。界髑髏無處藏。遮裏全身俱放下。
0698a18: 法曇上座火
0698a19: 汝名瞿曇。佛名法曇。分明舉似。疑則別參。擲火云。大
0698a20: 洋海裏火燒龕。
0698a21: 讚佛祖
0698a22: 觀音大士
0698a23: 大海波心。磐陀石上。真觀淨觀。是相非相。如月在天。
0698a24: 無水不現。水月俱捐。如何瞻仰。咄。切忌妄想。
0698b01: 達磨祖師二
0698b02: 開旗展陣入梁。未天顏早已巳降。縱有神通難轉
0698b03: 。翩翩一葦渡長江。
0698b04: 三空請讚
0698b05: 未離西乾。惡聲已巳布。面壁九年。一場敗露。咦。不知賺
0698b06: 多少兒孫。直至如今釘樁搖櫓。
0698b07: 自讚
0698b08: 師子院明初院主請
0698b09: 鼻無兩竅。眼露雙睛。十分無面目。一味得人憎。將正
0698b10: 續三世之業。等閒籍沒。向白雲千峰之上。特地掀騰。
0698b11: 坐斷死關。幸自惡聲難掩。那更被伊描邈。轉見可憐
0698b12: 生。呵呵呵。三十年後。寧無人路見不平。
0698b13: 大覺禪師祖雍長老請
0698b14: 中大仰毒。奮師子威。平生負重病。舉世無良醫。向蓮
0698b15: 峰插一莖草。為少室發千鈞機。舌頭無骨。額下生眉。
0698b16: 喚作開山即錯。不喚作開山猶非。從教後代亂針錐。
0698b17: 西隱接待師立山主請地名西馬塍
0698b18: 烏豆眼睛生鐵面。直向孤峰頂上。將無米飯塞斷天
0698b19: 下衲子咽喉。固是家常。因甚更教人參箇一歸何處。
0698b20: 吽。憶著江南三月天。馬塍西畔春無數。
0698b21: 雙髻禪庵請
0698b22: 恣無明。逞人我。誹釋迦。罵達磨。雖是赤心。返成話墮。
0698b23: 六年坐鋪賣不行。至今被人喚作滯貨。
0698b24: 禪人請讚二
0698c01: 遮箇村僧。只好聞名。尾巴纔露。天下人憎。
0698c02: 不識巖頭密啟處。剛言悟得仰山禪。遮場敗露難遮
0698c03: 。留與兒孫萬世傳。卷下終
0698c04: 
0698c05: 
0698c06: No. 1400-B
0698c07:  行狀
0698c08: 
0698c09: 師姓徐。諱原妙。蘇之吳江人。受業秀之密印。雪巖欽
0698c10: 禪師的嗣。生宋戊戌三月二十三日申時。受具癸丑。
0698c11: 寶祐乙卯行。辛酉得悟。丙寅隱龍鬚。苦行九載。甲
0698c12: 戌遷雙髻。大元己卯上西峰。辛巳入張公洞。扁死關。
0698c13: 不越戶。十五年。學徒參請無日。僧俗授戒幾數萬
0698c14: 人。開山師子大覺。元貞乙未臘月朔。焚香說偈告眾
0698c15: 坐亡。春秋五十八。臘四十三。度徒弟幾百人。以是月
0698c16: 二十一日庚申。全龕塔於死關之內。從治命也。
0698c17: 孝小師明初嗣法比丘　祖雍　識。
0698c18: 
0698c19: No. 1400-C
0698c20:  行狀
0698c21: 
0698c22: 師諱原妙。號高峰。吳江人。俗姓徐。母周氏。夢僧乘舟
0698c23: 投宿而孕。宋嘉戊戌三月二十三日申時生。纔離
0698c24: 襁褓。喜趺坐。遇僧入門。輒愛戀欲從之游。十五歲。懇
0699a01: 請父母出家。投嘉禾密印寺法住為師。十六薙髮。十
0699a02: 七受具。十八習天台教。二十更衣入淨慈。立三年死
0699a03: 限學禪。一日父兄尋訪。巍然不顧。二十二請益斷橋
0699a04: 倫。令參生從何來死從何去話。於是不至席。口體
0699a05: 俱忘。或如廁。惟中單而出。或發函。忘扃鐍而去。時同
0699a06: 參僧顯慨然曰。吾己已事弗克辦。曷若輔之有成。朝夕
0699a07: 護持惟謹。時雪巖欽寓北塔。欣然懷香往扣之。方
0699a08: 問訊。即打出閉門。一再往。始得親近。令看無字。自
0699a09: 此參扣無日。欽忽問阿誰與你拖箇死屍來。聲未
0699a10: 絕即打。如是者不知其幾。師扣愈。值欽赴處之南
0699a11: 明。師即上雙徑。參堂半月。偶夢中忽憶斷橋室中所
0699a12: 舉萬法歸一一歸何處話。疑情頓發。三晝夜。目不交
0699a13: 睫。一日少林忌。隨眾詣三塔諷經次。頭忽五祖
0699a14: 演和尚真讚云。百年三萬六千朝。返覆元來是遮漢。
0699a15: 驀然打破拖死屍之疑。其年二十四矣。解夏詣南明。
0699a16: 欽一見便問。阿誰與你拖箇死屍到遮裏。師便喝。欽
0699a17: 拈棒。師把住云。今日打某甲不得。欽曰。為甚麼打不
0699a18: 得。師拂袖便出。翌日欽問。萬法歸一。一歸何處。師云。
0699a19: 狗熱油鐺。欽曰。你那裏學遮頭來。師云。正要和
0699a20: 尚疑著。欽休去。自是機鋒不讓。次年江心度夏。迤
0699a21: 由國清過雪竇。見西江謀希叟曇。寓旦過。曇問曰。那
0699a22: 裏來。師拋下蒲團。曇曰。狗子佛性你作麼生會。師云。
0699a23: 拋出大家看。曇自送歸堂。暨欽挂牌於道場。開法於
0699a24: 天寧。師皆隨侍服勞。屢將有所委任。辭色毅然。終不
0699b01: 可強。一日欽問。日間浩浩時。還作得主麼。師云。作得
0699b02: 主。又問睡夢中作得主麼。師云。作得主。又問正睡著
0699b03: 時。無夢無想。無見無聞。主在甚麼處。師無語。欽囑曰。
0699b04: 從今日去。也不要汝學佛學法。也不要汝窮古窮今。
0699b05: 但只飢來喫飯。困來打眠。纔眠覺來。抖擻精神。我
0699b06: 遮一覺。主人公畢竟在甚麼處安身立命。丙寅冬。遂
0699b07: 奮志入臨安龍鬚。自誓曰。一生做箇癡獃漢。決要
0699b08: 遮一著子明白。越五載。因同宿友推枕墮地作聲。廓
0699b09: 然大徹。自謂如泗州見大聖。遠客還故鄉。元來只是
0699b10: 舊時人。不改舊時行履處。在龍鬚九年。縛柴為龕。風
0699b11: 穿日炙。冬夏一衲。不扇不爐。日搗松和糜。延息而已巳。
0699b12: 嘗積雪沒龕。旬餘路梗絕火。咸謂死矣。及霽可入。
0699b13: 師正宴坐那伽。甲戌遷武康雙髻峰。蓋和庵主攀緣
0699b14: 又上一稜層之意也。及至學徒雲集。然庵小難容。乃
0699b15: 拔其尤者居之。丙子春。學徒避兵四去。師獨掩關。危
0699b16: 坐自若。及按堵啟戶視師。則又疇昔雪中之那伽也。
0699b17: 於是戶履彌夥。應接不暇。乃有楖橫肩不顧人直
0699b18: 入千峰萬峰去之語。己卯春。腰包宵遁。直造天目。西
0699b19: 峰之肩。有師子巖。拔地千仞。崖石林立。師樂之有終
0699b20: 焉之意。弟子法昇等追尋繼至。為葺茅頭。未幾。慕
0699b21: 羶之蟻後集。師乃造巖西石洞。營小室如舟。從以丈。
0699b22: 衡半之。榜以死關。上溜下淖。風雨飄搖。絕給侍。屏服
0699b23: 用。不澡身。不薙髮。截甕為鐺。併日一食。晏如也。洞非
0699b24: 梯莫登。撤梯斷緣。雖弟子罕得瞻視。乃有三關語以
0699c01: 驗學者。云。大徹底人。本脫生死。因甚命根不斷。佛祖
0699c02: 公案。只是一箇道理。因甚有明與不明。大修行人。當
0699c03: 遵佛行。因甚不守毗尼。倘下語不契。遂閉門弗接。自
0699c04: 非具大根負大志。鮮不望崖而退。雪巖方住大仰。凡
0699c05: 三喚。師堅臥不起。遂有竹篦麈拂。及綠水青山同一
0699c06: 受記語來授師。懷中瓣香。始於人天前拈出。道風所
0699c07: 屆。日益遠。遂有他方異域。越重海踰萬山而來者矣。
0699c08: 沙瞿提舉歸敬有年。辛卯春。得登山一瞻師顏。恍
0699c09: 如宿契。惠然施巨莊贍海眾。師曰。多易必多難。吾力
0699c10: 弗克勝。堅拒之。施心彌篤。乃命僧議以此田歲入。別
0699c11: 於西峰建一禪剎。請於官而後營之。師欲不從。不可
0699c12: 得也。爰得勝地。名蓮花峰。岡脈形勢。天造地設。得請
0699c13: 以大覺禪寺為額。請祖雍權管寺事。田四稔。所營亦
0699c14: 既什三。師有厭世之心矣。師患胃胄疾已巳數年。然起居
0699c15: 飲食。待人接物。皆未嘗廢。乙未十一月二十六日。祖
0699c16: 雍偕明初來省師。師竟以末後事付囑。遂取兩真軸。
0699c17: 口占二讚。乃書之。十二月初一日黎明。辭眾云。西峰
0699c18: 三十年妄談般若。罪犯彌天。末後有一句子。不敢累
0699c19: 及平人。自領去也。大眾。還有知落處者麼。良久云。毫
0699c20: 釐有差。天地懸隔。眾皆哀慟不已巳。至辰巳間。說偈曰。
0699c21: 來不入死關。去不出死關。鐵蛇鑽入海。撞倒須彌山。
0699c22: 泊然而寂。啟龕七日。端然如生。緇素奔哭者填咽。越
0699c23: 二十一日庚申。塔全身於死關。遵遺命也。壽五十八。
0699c24: 臘四十三。弟子僅百人。受毗尼及請益者數萬人。示
0700a01: 寂後。遠邇之人。恨不得承顏領誨。於塔前慟哭。然頂
0700a02: 煉臂者。猶憧憧不絕。師平日以慈悲為人自任。其在
0700a03: 龍鬚也。有僧若瓊。焚祠牒從師。忽染病。師告之曰。病
0700a04: 中絕緣。正好做工夫。汝臭皮袋。皆委之於我。但和病
0700a05: 捱去。決不相賺。且往供給而啟發之。因其思醋。為遠
0700a06: 乞以歸。得酒焉。復易之。往返四十里以濟其一啜。病
0700a07: 亟索浴。俯見湯影即有省。喜笑如脫沈痾。信宿。書曰。
0700a08: 三十六年顛倒。今日一場好笑。娘生鼻孔豁開。放出
0700a09: 無毛鐵。師問如何是娘生鼻孔。瓊豎起筆。師曰。又
0700a10: 喚甚麼作無毛鐵。瓊擲筆而逝。或有問子所紀詳
0700a11: 一而遺眾。何也。喬祖曰。被亡而晦。恐逸故書。師自雙
0700a12: 峰而至死關。風勵學者。入室不以時。每見一期將終。
0700a13: 上堂誨示諄諄。甚至繼以悲泣。平居誨人。世出世法。
0700a14: 皆懇懇切至。語咄咄和易。如坐春風中。使人醉心
0700a15: 悅服。咸自謂得師意。及至室中握三尺黑蚖。鞭笞四
0700a16: 海龍象。則絲毫無少容借。來者如登萬仞山。而躋冰
0700a17: 崖雪磴。進無所依。退無所據。莫不凜然失其所執。設
0700a18: 有不顧性命。強爭鋒者。師必據其案。盡底搜詰。破
0700a19: 石驗璞。刮骨見髓。勘其深淺真偽。定其是非與奪。卸
0700a20: 僧伽黎。痛決烏藤。以明正其賞罰。嘗語學者曰。今人
0700a21: 負一知半解。所以不能了徹此事者。病在甚處。只為
0700a22: 坐在不疑之地。自謂千七百則公案。不消一喝。坐
0700a23: 曲彔子。及乎被參徒下一喝。則不能辯其邪正。往
0700a24: 往一句來。一句去。如小兒相撲。伎倆相角。蓋是從前
0700b01: 得處莽鹵故也。直須參到大徹之地。親見親證。明得
0700b02: 差別智。方能勘辨得人。方能殺活得人。此是喫折
0700b03: 鐺中飯底工夫。做到未易以口舌爭勝負也。假如兩
0700b04: 人從門外來。未見其面。同時下一喝。且道那一箇有
0700b05: 眼。那一箇無眼。那一箇深。那一箇淺。還辨得出麼。師
0700b06: 之機用。不可湊泊。下語少所許可。其門戶險絕如此。
0700b07: 復念今時學者。不能以戒自律。縱有妙語。亦難取信
0700b08: 於人。乃有毗尼方便之設焉。師寓南竺日。嘗誤踏一
0700b09: 筍。取而食之。其後賣衣告償。析薪擘果見蟲。復全而
0700b10: 置之。濾水囊。終身不廢。師之細行。涅南山之竹莫能
0700b11: 殫。姑舉是數端。以識其梗。使後之欲見師而不可
0700b12: 得者。覽斯文。亦足以景仰遺風於萬一云耳。良渚信
0700b13: 土全從進。得師所翦髮。盛以香奩。朝夕供禮。一旦光
0700b14: 明室。視奩中。舍利纍纍如貫珠。師隱山前後三十
0700b15: 年。為己已為人。惟其一出於真實。故天下之人。若僧若
0700b16: 俗。若智若愚。上而公卿士夫。下及走卒兒童。識與不
0700b17: 識。知與不知。皆合手加額曰。高峰古佛。天下大善知
0700b18: 識也。喬祖自師至西峰。即往參覲。歲或十餘往。往必
0700b19: 留旬浹。承教詔警者至矣。示本分鉗鎚外。時以孔
0700b20: 孟老莊微言要旨。立難問而啟迪之。益見師隨機設
0700b21: 化之方也。師未嘗握管。今語錄中有一二偈讚。十數
0700b22: 頌古。皆雙峰時所作。為弟子竊記者。乃若示徒之語。
0700b23: 一句一字。皆前所謂踐履真實中流出。假言以顯道
0700b24: 而已巳。師貌清古。體修律。常俛首而坐。非問道不答。聞
0700c01: 說人過。則首愈低。久病甚。坡翁省夫禪師病。有云
0700c02: 瑟瑟寒風露骨。耽耽老虎垂頭。殆為師傳神也。十數
0700c03: 年間。兩處成道場。而未嘗過目少干懷焉。喬祖從師
0700c04: 游最久。交諸耆舊最多。故知師之出處言行最詳。師
0700c05: 之徒弟明初。以掇集之事見囑。不敢以才譾辭。敬焚
0700c06: 香滌慮。拜手以述。將求銘於大手筆云。謹狀。
0700c07: 
0700c08: No. 1400-D
0700c09:  塔銘前朝請大夫眉山家　之巽撰
0700c10: 
0700c11: 夫子之道。不憤悱則不啟發。瞿曇之道。不勇猛則不
0700c12: 精進。道固未易知也。古之釋子。山棲林巢。草衣木食。
0700c13: 死牆壁。其身心而不悔者。為一大事耳。後之真能
0700c14: 為大事者。千萬人一人。高峰是已巳。師名原妙。吳江徐
0700c15: 氏子。母夢僧而娩。幼嗜趺坐。稍長。從嘉禾密印寺
0700c16: 老宿法住出家。習天台教。不契。入淨慈立死限學禪。
0700c17: 不席。食不味。見斷橋倫。令參生從何來。死從何去。
0700c18: 見雪巖欽。令參狗子無佛性。且問誰拖汝死屍來。應
0700c19: 聲即棒。嘗疑萬法歸一。一歸何處。見雙徑五祖真讚。
0700c20: 疑始泮。從欽南明。欽申前問。師喝。欽拈杖。師把住云。
0700c21: 今日打某甲不得。拂袖徑出。翌旦欽又問萬法歸一
0700c22: 話。師云。狗熱油鐺。自此當機不遜。尋過雪竇。見西
0700c23: 江謀希叟曇。復從欽霅之道場。欽時居立僧。與偕赴
0700c24: 天寧。欲浼以事。掩耳不顧。欽嘗問日間浩浩作得主
0701a01: 麼。師云。作得主。夢中何如。云作得主。正睡著時無夢
0701a02: 想見聞。主在甚處。師無語。欽囑云。從今不責汝學佛
0701a03: 學法。只飢飯困眠。纔覺抖擻精神。看此際主人翁竟
0701a04: 何在。師益警省。咸丙寅冬。入龍鬚山。臥薪飯松。風
0701a05: 鏖日摶。誓欲一著子明白。越五載。中夜推枕墮地有
0701a06: 聲。廓然大悟。會積雪路絕數日。人謂師已巳矣。雪霽。宴
0701a07: 坐如初。甲戌遷武康雙髻峰。德祐丙子春。大兵至。師
0701a08: 絕食兼旬。危坐不動。事定。戶屨紛至。己卯春。避入西
0701a09: 天目之師子嚴。即石洞營小室丈許。榜曰死關。悉屏
0701a10: 給侍服用。破甕為鐺。併日一食。洞梯山以升。弟子罕
0701a11: 面。共築師子院以居。有三關語示眾云。大徹底人。本
0701a12: 脫生死。因甚命根不斷。佛祖公案。只是一箇道理。因
0701a13: 甚有明與不明。大修行人。當遵佛行。因甚不守毗尼。
0701a14: 弗契即拒戶不納。會欽寄竹篦拂子法語。瓣香拈出。
0701a15: 道價日隆。遠方異域問道踵接。運副沙瞿君霆發。
0701a16: 敬慕師。一見機契。即捨田莊為供。師辭不受。君捨心
0701a17: 益堅。俾其徒以田別建一剎食。卜蓮華。距巖可十里。
0701a18: 請於官。扁大覺禪寺。以祖雍攝寺事。乙未子月二十
0701a19: 七日。師忽書二真軸。以後事囑明初祖雍。臘朔上堂
0701a20: 云。西峰三十年妄談般若。罪犯彌天。末後一句。不敢
0701a21: 累及平人。自領去也。大眾。還有知落處者麼。良久云。
0701a22: 毫釐有差。天地懸隔。別書偈云。來不入死關。去不出
0701a23: 死關。鐵蛇鑽入海。撞倒須彌山。泊然而逝。庚申奉遺
0701a24: 命全歸死關。師嘉戊戌三月二十三日生。壽五十
0701b01: 八。臘四十三。弟子百人。受戒請益者萬數。遠近奔赴。
0701b02: 燃香臂頂。慟哭填咽。師清明枯淡。篤志求道。頓悟之
0701b03: 後。屏居窮山。跬步不出。內心無喘。外息諸緣。欣然自
0701b04: 得。為人至慈。勤懇誨人。善語和易。或繼以泣。及至室
0701b05: 中行祖令。鞭龍象。盡情勘覈。絲粟無貸。嘗戒學者。
0701b06: 今人負一知半解。不能了徹。參徒一詰。茫然莫辨邪
0701b07: 正。句來句去。如手搏兒。蓋得處鹵莽故也。直須大徹。
0701b08: 親見親證。明得差別智。方解勘辨殺活。機用嶮峻。不
0701b09: 可湊泊。如此。尤矜細行。崇戒律。雖創兩剎。目未嘗。
0701b10: 師行解真實。名震江湖。識與不識。皆手額讚歎曰。古
0701b11: 佛善知識也。余弱冠。從無準翁游。師準孫也。創院立
0701b12: 莊。兩囑以記。心降久矣。諸徒持事狀求銘。烏得辭。銘
0701b13: 曰。
0701b14: 高峰屹立祖孫一律妙年求道力久真積
0701b15: 空山夜澄撲地枕聲玄關劃開宇宙斬新
0701b16: 萬法歸一一歸何處熱油一句大地起舞
0701b17: 西峰死餘三十齡雲包雪笠朋來於門
0701b18: 一絲不挂萬仞如壁近不可泊遠不可即
0701b19: 斷衲子命了佛祖心手抉重雲霽月千林
0701b20: 鐵蛇入海空百碎我作銘詩無在不在
0701b21: 
0701b22: 音釋
0701b23: 愒丘蓋切音慨貪也　怏倚兩切鴦上聲情不滿足也　無約切音行見中外曰
0701b24: 　憧昌中切音充行不絕貌　掐苦洽切嵌入聲爪刺　轄胡八切閑入聲車軸頭鐵　迤邐
0701c01: 音駝里行貌又連接也　姥莫補切音母老母也　譾子淺切音翦淺也　霅悉合切音靸谿
0701c02: 名　塍音成田中畦埒也　扃涓熒切音駉外閉之關也　鐍居月切音決環有舌者　鏖
0701c03: 於刀切奧平聲鏖戰盡死殺人曰鏖　屨居御切音踞革履　求於切音渠瘦也　瘳丑鳩
0701c04: 切音抽病瘉也　睫即涉切音接目旁毛也　殫都艱切音單盡也竭也　跬苦猥切窺上聲
0701c05: 半步也
