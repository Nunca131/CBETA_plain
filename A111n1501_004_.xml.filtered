0699b02: ……
0699b03: …楊億等奉
0699b04: 編修
0699b05: 別明　聖代翻宣錄中之三
0699b06: 藏乘區別年代指明二之二
0699b07: 雍熙元年五月譯成經五卷
0699b08: 聖虛空藏菩薩陀羅尼經一部一卷
0699b09: 大乘經藏祕密部收佛在喜
0699b10: 樂山頂天宮不遠仙人住處
0699b11: 說此中所明七佛聖尊各說
0700a01: 神彰祕密言除疾疫苦若
0700a02: 受持者當作護摩決定速能
0700a03: 獲諸悉地。
0700a04: 大寒林聖難拏陀羅尼經一部一卷
0700a05: 大乘經藏祕密部收佛在王
0700a06: 舍城中說此中所明因羅
0700a07: 羅游寒林中於大閒為鬼
0700a08: 魅所著悲泣流淚具以白佛
0700a09: 佛為授斯大明而作擁護若
0700a10: 一切有情能念誦者咸彰利
0700a11: 益又若設諸供養結印誦明
0700a12: 一百八可一踰善那境界
0700b01: 之內人非人等皆悉遠離。
0700b02: 大乘日子王所問經一部一卷
0700b03: 大乘經藏收佛在憍睒彌國
0700b04: 瞿尸羅林說此中所明因日
0700b05: 子王託欲染緣假殺害行顯
0700b06: 其夫人具法威力由是相因
0700b07: 見佛聽法斯乃菩薩長夜利
0700b08: 益安樂一切眾生善方便也
0700b09: 以其利生方便故號大乘日
0700b10: 子王矣。
0700b11: 大護明大陀羅尼經一部一卷
0701a01: 大乘經藏祕密部收佛吠
0701a02: 舍離城菴沒羅園說此中所
0701a03: 明佛為眾生諸災難起疾疫
0701a04: 流布說此神令速除滅如
0701a05: 來以彼四無量心說示真言
0701a06: 令知歸趣俾受持者疾疫消
0701a07: 除若依法修速獲悉地。
0701a08: 諸行有為經一部一卷
0701a09: 小乘經藏收佛在舍衛國祇
0701a10: 樹給孤獨園說此中所明佛
0701a11: 為苾芻說諸有為法悉是無
0701a12: 常如幻如皆不實故諸了
0701b01: 知者當生猒患修十善法證
0701b02: 八果。
0701b03: 上五部中天竺梵本所出。
0701b04: 右經三藏沙門法天譯天
0701b05: 息災證梵義施護證梵文
0701b06: 沙門清沼筆受沙門令遵
0701b07: 法定慧達智遜綴文沙門
0701b08: 惠溫守巒道真寘顯慧超
0701b09: 法雲可善祐證義兵部
0701b10: 員外郎張洎潤文殿頭高
0701b11: 品王文壽殿直劉素監譯
0702a01: 是月三日監使引三藏等
0702a02: 詣崇政殿捧所譯經具表
0702a03: 上進其詞曰臣法天等言
0702a04: 臣等今譯就聖虛空藏菩
0702a05: 薩陀羅尼經文寒林聖難
0702a06: 拏陀羅尼經大乘日子王
0702a07: 所問經大護明大陀羅尼
0702a08: 經諸行有為經等五部五
0702a09: 卷上四部高談了義理極
0702a10: 無為其修證者皆菩薩上
0702a11: 流也下一經曲示權機言
0702a12: 該有相其趣向者唯聲聞
0702b01: 小果也灑一味雨潤三種
0702b02: 根或祕密以存心或虛空
0702b03: 而表稱金剛發慧邪魅懾
0702b04: 於威靈寶印舒光疫癘逃
0702b05: 於影象詞旨煥若報應昭
0702b06: 然宣傳幸屬於
0702b07: 聖時流衍式期於彌劫伏惟
0702b08: 應運統天睿文英武大聖
0702b09: 至明廣孝皇帝陛下握符
0702b10: 御宇
0702b11: 恭己已臨人敷德教以咸和
0703a01: 騰頌聲而載路而復
0703a02: 游心華藏觀妙真源融甘
0703a03: 露於釋天得心珠於法海
0703a04: 臣等共菲陋獲預翻傳
0703a05: 謬鼓吹於圓音莫青於
0703a06: 妙義廣憑眾善仰祝
0703a07: 丕圖前件新譯經謹繕寫
0703a08: 上進以
0703a09: 聞是日
0703a10: 命坐賜茶
0703a11: 親加撫慰錫賜如例
0703a12: 詔以其經入藏頒行時天
0703b01: 息災以久駐都城頗有山
0703b02: 林之思尋聞于
0703b03: 上至是
0703b04: 上語天息災曰卿傳譯曰
0703b05: 久固知疲倦可適名山暫
0703b06: 為游賞翌日
0703b07: 優詔給假許詣南嶽游禮
0703b08: 勝境遣官健充給使縣次
0703b09: 續食朝辭日賜束帛至明
0703b10: 年春還上都。
0703b11: 是年九月譯成經集十卷
0704a01: 無能勝大明王陀羅尼經一部一卷
0704a02: 大乘經藏祕密部收析出別
0704a03: 譯此中所明顯茲神有大
0704a04: 力能能勝於他他無能勝神
0704a05: 通智用彰持誦之深功祕密
0704a06: 靈光入瑜伽之妙理。
0704a07: 嗟曩法天子受三歸依獲免
0704a08: 惡道經一部一卷
0704a09: 小乘經藏收佛在舍衛國祇
0704a10: 樹給孤獨園說此中所明忉
0704a11: 利天中有一天子名嗟曩
0704a12: 法天報將盡五衰現前畜趣
0704b01: 業成七日當墮帝釋愍其苦
0704b02: 惱因以方便拔除令發淨心
0704b03: 歸依三寶由是獲免惡道生
0704b04: 史天。
0704b05: 佛頂放無垢光明入普門觀察
0704b06: 一切如來心陀羅尼經一部二卷
0704b07: 大乘經藏祕密部收佛在
0704b08: 史天宮說上卷所明佛為梵
0704b09: 釋天眾說六度法時忉利天
0704b10: 有一天子名摩尼藏無垢方
0704b11: 受天樂忽有藥叉名炬口天
0705a01: 謂言七日汝當命終墮於惡
0705a02: 道彼天即告帝釋天主帝釋
0705a03: 乃為白佛求救佛說神令
0705a04: 彼受持獲免惡道下卷所明
0705a05: 此大神有勝功力造塔安
0705a06: 置旋繞供養依法所作獲福
0705a07: 無邊復說無垢普門如來心
0705a08: 等。
0705a09: 聖最上燈明如來陀羅尼經一
0705a10: 部一卷
0705a11: 大乘經藏祕密部收佛在舍
0705a12: 衛國祇樹給孤獨園說此中
0705b01: 所明因無邊華世界最上燈
0705b02: 明如來遣二菩薩來此世界
0705b03: 如彼佛宣祕密言於此界
0705b04: 中作利益事令有情類依法
0705b05: 受持息除一切擾惱鄣難由
0705b06: 是會中無能勝等菩薩天王
0705b07: 亦隨喜說祕密章句最後如
0705b08: 來亦說神。
0705b09: 消除一切閃電鄣難隨求如意
0705b10: 陀羅尼經一部一卷
0705b11: 大乘經藏祕密部收佛在舍
0706a01: 衛國精舍中說此中所明佛
0706a02: 謂阿難陀我欲悲愍利益一
0706a03: 切生獲得安樂宣說消除
0706a04: 一切閃電障難隨求如意陀
0706a05: 羅尼及說四方電名然後觀
0706a06: 自在菩薩金剛手菩薩等并
0706a07: 餘梵釋四王亦各隨喜宣說
0706a08: 神。
0706a09: 一切如來正法祕密篋印心陀
0706a10: 羅尼經一部一卷
0706a11: 大乘經藏祕密部收佛在摩
0706a12: 陀國無垢園中說因無垢
0706b01: 妙月婆羅門於自舍中佛
0706b02: 及僧佛因適中塗逢故塔廟
0706b03: 乃放光明普照耀於其光
0706b04: 中出聲讚佛佛即繞塔脫衣
0706b05: 以覆又以方便雨淚悲感是
0706b06: 時十方諸佛同時出現亦各
0706b07: 雨淚塔中舍利現諸佛掌時
0706b08: 金剛手問塔因緣佛言一切
0706b09: 如來全身舍利在此塔中正
0706b10: 法心印陀羅尼乃至八萬四
0706b11: 千法門悉從中出佛因廣讚
0707a01: 此陀羅尼有大功德若受持
0707a02: 者得成聖果。
0707a03: 息除中天陀羅尼經一部一卷
0707a04: 大乘經藏祕密部收佛在殑
0707a05: 伽河邊說此中所明佛起悲
0707a06: 心為諸品欲除中夭之橫
0707a07: 爰宣無上之門說祕密言託
0707a08: 加持力十方諸佛同共讚揚
0707a09: 若能誦持息除中天。
0707a10: 六道伽陀經一部一卷
0707a11: 讚法界頌一部一卷西方聖賢集收
0707a12: 上九部中天竺梵本所出。
0707b01: 右經集三藏沙門施護譯
0707b02: 法天證梵文沙門清沼令
0707b03: 遵法定筆受沙門智遜慧
0707b04: 達寘顯綴文沙門惠溫守
0707b05: 巒道真慧超法雲可善
0707b06: 祐證義兵部員外郎張洎
0707b07: 潤文殿頭高品王文壽殿
0707b08: 直劉素監譯是月二十三
0707b09: 日監使引三藏等詣
0707b10: 崇政殿捧所譯經具表
0707b11: 上進其詞曰臣施護等言
0708a01: 臣等今譯就無能勝大明
0708a02: 王陀羅尼等經及讚法界
0708a03: 頌共九部計一十卷從本
0708a04: 至末同出異名殑伽河邊
0708a05: 暢三乘之妙義光明池上
0708a06: 顯諸佛之全身或藏祕
0708a07: 於密言或小器忻於權化
0708a08: 伽陀為目彰六道之習因
0708a09: 讚頌立名示法界之真理
0708a10: 琅函乍發煥乎文章金口
0708a11: 所宣坦然明白克彰報應
0708a12: 定表徵祥伏惟
0708b01: 應運統天睿文英武大聖
0708b02: 至明廣孝皇帝陛下道合
0708b03: 二儀
0708b04: 功超三古煥日新之盛德
0708b05: 蘊天縱之多能
0708b06: 福慧等於世雄
0708b07: 聖哲侔於大梵故得覺華
0708b08: 分彩道樹垂陰遐傳甘露
0708b09: 之文遠達
0708b10: 蒼龍之闕臣等身依妙教
0708b11: 學愧謏聞奉
0709a01: 德音預茲翻譯今者幸逢
0709a02: 誕節仰祝
0709a03: 遐齡憑最上之勝因以奉
0709a04: 無疆之
0709a05: 睿筭前件新譯經謹繕寫
0709a06: 上進以
0709a07: 聞是日
0709a08: 命坐賜茶
0709a09: 親加撫慰錫賜如例
0709a10: 詔以其經入藏頒行是歲
0709a11: 校兩街梵學童子得惟淨
0709a12: 等四人念誦梵經最為精熟
0709b01: 詔度為僧并度本院童
0709b02: 行十有一人又
0709b03: 詔自今新譯經論刊版
0709b04: 摹印以廣流布。
0709b05: 二年五月譯成經八卷
0709b06: 妙法聖念處經一部八卷
0709b07: 大乘經藏收佛於一時在大
0709b08: 眾中為眾宣說第一卷明善
0709b09: 惡因果差別不同若諸有情
0709b10: 不造諸惡出離三界得證二
0709b11: 空若迷諸境常行惡因墮於
0710a01: 三塗淪沒無盡第二卷明苾
0710a02: 芻請問地獄有情何因得免
0710a03: 佛說不飲諸酒是離苦因第
0710a04: 三卷明若有求生人天者應
0710a05: 離諸業煩惱及妄語等過勸
0710a06: 諸有情修習善行尊重三寶
0710a07: 趣證菩提第四卷明苾芻請
0710a08: 問若人愛樂生天修何因行
0710a09: 佛說布施持戒遠離諸纏命
0710a10: 終之後諸天化生第五卷明
0710a11: 帝釋天主宣說伽陀明得生
0710a12: 天力特禁戒乃至有諸苾芻
0710b01: 及飛禽類各說伽陀等第六
0710b02: 卷明佛誡諸天云何久住譬
0710b03: 如芭蕉水沫無少堅實教彼
0710b04: 天眾當須遠離第七卷明飛
0710b05: 禽說偈勸彼諸天勤修利益
0710b06: 守護戒根乃至帝釋說偈顯
0710b07: 行悲心是生天業貪癡散亂
0710b08: 為地獄因第八卷明帝釋說
0710b09: 偈若散亂不生脫輪迴惡怖
0710b10: 勸行施忍正見慈悲尊重如
0710b11: 來信受佛教等彰此部經
0711a01: 之大旨者佛於眾中應其機
0711a02: 感以妙偈句示正法門令諸
0711a03: 天人斷除三毒三毒者貪瞋
0711a04: 癡之謂也由彼貪故諸染隨
0711a05: 生貪法若除過失不起其能
0711a06: 斷除貪瞋癡等即得尸羅清
0711a07: 淨尸羅淨故得生天報然以
0711a08: 天中是勝快樂智者亦於樂
0711a09: 中生猒能起猒者是於妙法
0711a10: 安住聖念聖者正也正以離
0711a11: 邪乃名聖性大雄深旨拔苦為
0711a12: 先貪滅苦除歸三解脫者也。
0711b01: 上一部中天竺梵本所出。
0711b02: 右經三藏沙門法天譯天
0711b03: 息災證梵義施護證梵文
0711b04: 沙門清沼令遵法定筆受
0711b05: 沙門寘顯慧達綴文沙門
0711b06: 惠溫守巒道真智遜慧超
0711b07: 法雲可善祐證義兵部
0711b08: 員外郎張洎潤文殿頭高
0711b09: 品王文壽殿直劉素監譯
0711b10: 是月二日監使引三藏等詣
0711b11: 崇政殿捧所譯經具表
0712a01: 上進其詞曰臣法天等言
0712a02: 臣等今譯就妙法聖念處
0712a03: 經一部八卷伏以此經深
0712a04: 明六度普應機定慧雙
0712a05: 融戒忍兼舉方圓任器果
0712a06: 利隨因馭鹿乘牛各循於
0712a07: 軌轍取魚得兔允籍於筌
0712a08: 蹄諒此格言誠為要義式
0712a09: 當翻演允屬
0712a10: 休明恭惟
0712a11: 應運統天睿文英武大聖
0712a12: 至明廣孝皇帝陛下濬哲
0712b01: 欽明徇齊敦敏
0712b02: 冠百王而求治
0712b03: 致比屋之可封
0712b04: 乃眷真乘允資
0712b05: 政本爰從
0712b06: 纂極恢闡度門
0712b07: 旁求寶偈之一音更廣
0712b08: 龍宮之三藏臣等謬膺
0712b09: 推擇獲預翻宣非八備
0712b10: 之才但祝
0712b11: 千齡之運前件新譯經謹
0713a01: 繕寫
0713a02: 上進以
0713a03: 聞是日
0713a04: 命坐賜茶
0713a05: 親加撫慰錫賜如例
0713a06: 詔以其經入藏頒行。
0713a07: 是年十月譯成經集一十一卷
0713a08: 聖觀目在菩薩一百八名經一部一卷
0713a09: 大乘經藏祕密部收佛在補
0713a10: 陀落迦山聖觀自在菩薩宮
0713a11: 中說此中所明觀自在菩薩
0713a12: 具一百八名若有聞者無數
0713b01: 劫中不墮惡趣滅無閒業得
0713b02: 宿命智乃至圓諸辯才獲妙
0713b03: 聲相臨終得生西方淨土等。
0713b04: 讚揚聖德多羅菩薩一百八名
0713b05: 經一部一卷
0713b06: 大乘經藏祕密部收析出別
0713b07: 譯此中所明金剛手菩薩請
0713b08: 問觀自在菩薩自說一百八
0713b09: 名稱揚多羅菩薩具大聖德
0713b10: 多羅菩薩者即觀自在也其
0713b11: 一百八名只以梵言成讚不
0714a01: 翻文義。
0714a02: 菩提行經一部四卷
0714a03: 法集要頌經一部四卷
0714a04: 勝軍化世百喻伽陀經一部一
0714a05: 卷並西方聖賢集收
0714a06: 上五部中天竺梵本所出。
0714a07: 右經集三藏沙門天息災
0714a08: 譯法天證梵義施護證梵
0714a09: 文沙門清沼令遵法定筆
0714a10: 受沙門智遜善祐慧達綴
0714a11: 文沙門惠溫守巒道真寘
0714a12: 顯慧超法雲可證義禮
0714b01: 部郎中張洎潤文殿頭高
0714b02: 品王文壽殿前承旨東慶
0714b03: 監譯是月二日監使引三
0714b04: 藏等詣
0714b05: 崇政殿捧所譯經具表
0714b06: 上進其詞曰臣天息災等
0714b07: 言臣等今譯就聖觀自在
0714b08: 菩薩一百八名經等五部
0714b09: 一十一卷機緣各異時會
0714b10: 有殊始乃應于小根陳變
0714b11: 化之事終既談于極果現
0715a01: 受用之身或說伽陀或顯
0715a02: 名數五天之妙義皆四
0715a03: 智之格言伏惟
0715a04: 應運統天睿文英武大聖
0715a05: 至明廣孝皇帝陛下業茂
0715a06: 先天運膺下武蕩蕩致清
0715a07: 夷之化熙熙臻仁壽之風
0715a08: 而復綜言深通內典
0715a09: 住六波羅蜜行四無量心
0715a10: 百福莊嚴萬靈拱衛故得
0715a11: 梵文遐至華藏增嚴重開
0715a12: 甘露之門更廣慈雲之潤
0715b01: 臣等謬承
0715b02: 天獎獲廁法筵恭暢
0715b03: 微言顧昧學賴人師
0715b04: 之法力仰資
0715b05: 帝祚之天長前件新譯經
0715b06: 謹繕寫
0715b07: 上進以
0715b08: 聞是日
0715b09: 命坐賜茶
0715b10: 親加撫慰錫賜如例
0715b11: 詔以其經入藏頒行是年
0716a01: 詔度本院童行六人為僧
0716a02: 詔自今應天竺僧有精通
0716a03: 梵誥可助翻演者令館於
0716a04: 傳法院又下
0716a05: 詔曰大雄氏之教流於中
0716a06: 國者久矣有大饒益得人
0716a07: 則昌以右街太平興國
0716a08: 寺傳法院西天譯經三藏
0716a09: 明教大師賜紫天息災傳
0716a10: 教大師賜紫法天傳法大
0716a11: 師賜紫施護等深悟真
0716a12: 空遠離絕域能紹隆於佛
0716b01: 事爰演譯於經文光被於
0716b02: 朝恩俾榮於卿寺可
0716b03: 特授朝散大夫試鴻臚少
0716b04: 卿餘如故天息災等奉表
0716b05: 謝曰臣天息災等言今月
0716b06: 十八日於
0716b07: 東上閤門各授
0716b08: 牒一道官告一通伏蒙
0716b09: 聖恩特授臣等朝散大夫
0716b10: 試鴻臚少卿餘如故者
0716b11: 天文炳若
0717a01: 睿澤沛然祗荷
0717a02: 寵榮不遑啟處伏念臣等
0717a03: 行非精苦學寡討論幸承
0717a04: 蔭於釋天莫探幽於智地
0717a05: 早者以欽聞道化緬慕華
0717a06: 風遠踰十萬之程獲謁
0717a07: 九重之聖冥符夙契繼譯
0717a08: 真文無八備之能尤昧
0717a09: 五明之典豈謂伏蒙
0717a10: 應運統天睿文英武大聖
0717a11: 至明廣孝皇帝陛下遐徵
0717a12: 曩制宏布
0717b01: 湛恩預試秩於卿曹俾
0717b02: 榮於爵品芝泥載馥獸錦
0717b03: 相輝錫
0717b04: 鳳誥之言動雞園之盛
0717b05: 觀罔知克荷徒切若驚敢
0717b06: 不更誓覃研彌精翻譯庶
0717b07: 仗竺乾之勝果仰資
0717b08: 宸極之鴻休臣等無任感
0717b09: 天荷
0717b10: 聖激切屏營之至謹奉表稱
0717b11: 謝以
0718a01: 聞是年天息災等特
0718a02: 詔給月俸。
0718a03: 三年二月譯成經集十卷
0718a04: 大迦葉問大寶積正法經一部五卷
0718a05: 大乘經藏收佛在王舍城鷲
0718a06: 山說第一卷明有四種法
0718a07: 菩薩應知一者入空解脫門
0718a08: 信業報無性二者入無我無
0718a09: 願解脫門雖得涅槃常起大
0718a10: 悲樂度眾生三者於大輪迴
0718a11: 巧施方便四者於諸有情雖
0718a12: 行給施不求果報如是乃至
0718b01: 有二十二種四法等第二卷
0718b02: 明菩薩欲作佛事智慧為先
0718b03: 乃至廣說十二有支無我無
0718b04: 法不生不滅等第三卷明由
0718b05: 智斷惑非智先起而惑後亡
0718b06: 亦非惑先亡而智後起亦非
0718b07: 同時乃表惑智俱無自性第
0718b08: 四卷明如人被縛巧設方便
0718b09: 而得解免如苦有情作善相
0718b10: 應制止心猿令得離縛第五
0718b11: 卷明涅槃法者非相非非相
0719a01: 本來無得不生不滅等彰
0719a02: 此部經之大旨者明炬一發
0719a03: 眾暗悉除智起惑亡其義如
0719a04: 是然而不即不離非後非前
0719a05: 緣法自然性不可得乃至涅
0719a06: 槃寂滅非滅相之可求諸法
0719a07: 緣生非有生而可得其悟了
0719a08: 者入涅槃門。
0719a09: 沙彌十戒儀則經一部一卷
0719a10: 小乘律藏收析出別譯此中
0719a11: 所明佛說沙彌十種戒法及
0719a12: 事師儀軌令其奉持不失正行。
0719b01: 十二緣生祥瑞經一部二卷
0719b02: 小乘經藏收佛於一時在大
0719b03: 眾中為無量百千天人演說
0719b04: 上下二卷通明世閒人之吉
0719b05: 生年月日星曜所直各有
0719b06: 何相以機被人天故小乘收。
0719b07: 聖持世陀羅尼經一部一卷
0719b08: 大乘經藏祕密部收析出別
0719b09: 譯此中所明是陀羅尼有大
0719b10: 功力能作一切勝成就事乃至
0719b11: 廣說儀軌行相觀想法門等。
0720a01: 法集名數經一部一卷西方聖賢集收
0720a02: 上五部中天竺梵本所出。
0720a03: 右經集三藏沙門施護譯
0720a04: 天息災證梵義法天證梵
0720a05: 文沙門清沼令遵筆受沙
0720a06: 門慧達寘顯綴文沙門惠
0720a07: 溫守巒道真智遜慧超法
0720a08: 雲可善祐證義禮部郎
0720a09: 中張洎潤文殿頭高品王
0720a10: 文壽殿前承旨東慶監譯
0720a11: 是月二十五日監使引三
0720a12: 藏等詣
0720b01: 崇政殿捧所譯經具表
0720b02: 上進其詞曰臣施護等言
0720b03: 臣等今譯就大迦葉問大
0720b04: 寶積正法經等五部一十
0720b05: 卷或大乘了義或密藏靈
0720b06: 文言名數乃開諸義門述
0720b07: 緣生乃陳乎法相宣毗尼
0720b08: 四分之本授沙彌十戒之
0720b09: 儀皆自一音而成異解猶
0720b10: 四類之見水若三獸之渡
0720b11: 河雖向果之有差且歸源
0721a01: 之無二獲利彰感如影隨
0721a02: 形伏惟
0721a03: 應運統天睿文英武大聖
0721a04: 至明廣孝皇帝陛下功格
0721a05: 上蒼化孚
0721a06: 心崇六德
0721a07: 道契三明遵鶴林囑累之
0721a08: 言廣鷲嶺真如之法躋三
0721a09: 界於
0721a10: 壽域眾善於
0721a11: 皇風臣等幸託空門獲膺
0721a12: 明詔運鍾
0721b01: 至治虔修殊勝之緣教闡
0721b02: 難思上祝
0721b03: 延洪之祚前件新譯經謹
0721b04: 繕寫
0721b05: 上進以
0721b06: 聞是日
0721b07: 命坐賜茶
0721b08: 親加撫慰錫賜如例
0721b09: 詔以其經入藏頒行。
0721b10: 
0721b11: 大中祥符法寶錄卷第四
