0884c17: 
0884c18: 
0884c19: 
0884c20: 觀音玄義卷下
0884c21: 
0884c22: 隋天台智者大師說　門人灌頂記
0884c23: 第二明觀者。又為二。一結束世音之境。二明
0884c24: 能觀之智。結境即為六。一結十法界是因緣
0884c25: 境。二四諦境。三三諦境。四二諦境。五一實諦
0884c26: 境。六無諦境。此具出大本玄義。二明觀智者。
0884c27: 傍境明智作五番明觀智。就因緣則四番因
0884c28: 緣論觀。四諦亦有四番論觀。三諦有兩番論
0884c29: 觀。二諦有七番論觀。一實諦則一番論觀。無
0885a01: 諦則無觀。如此等義具在大本。今約三諦明
0885a02: 觀。若通論十法界皆是因緣所生法。此因緣
0885a03: 即空即假即中。即空是真諦即假是俗諦即
0885a04: 中是中道第一義諦。若別論六道界是因緣生
0885a05: 法。二乘界是空菩薩界是假佛界是中。論境
0885a06: 即有二意。今對境明觀亦為二意。一次第三
0885a07: 觀。二一心三觀。次第者。如瓔珞云。從假入空
0885a08: 名二諦觀。從空入假名平等觀。二觀為方便
0885a09: 得入中道第一義諦觀。此之三觀即是大品
0885a10: 所明三智。一一切智。知一切內法內名一切
0885a11: 能知能解。一切外法外名能知能解。但不能
0885a12: 用以一切道起一切種。故名一切智。二道種
0885a13: 智。能知一切道種差別則分別假名無謬。故
0885a14: 名道種智。三一切種智。能於一種智知一切
0885a15: 道知一切種。一相寂滅相種種行類能知能
0885a16: 解。名一切種智。通而為論觀智是其異名。別
0885a17: 而往目因時名觀果時名智。此三觀智即是
0885a18: 大經四種十二因緣觀。下中上上上。涅槃通
0885a19: 取析法明於四觀。大品瓔珞直就摩訶衍但
0885a20: 明三觀三智。今若開二經合涅槃者。應開衍
0885a21: 法從假入空觀生滅一切智也。若合涅槃就
0885a22: 二經。合下中二觀同是一切智也。若將三經
0885a23: 若開若合對五眼者。天眼肉眼照細事皆
0885a24: 是世智。悉為諸觀境本。若三觀三智從此即
0885a25: 入體法一切智。若四觀四智此即入析法一切
0885a26: 智故肉眼天眼為本。若入一切智對慧眼。道種
0885a27: 智對法眼。一切種智對佛眼。中論偈因緣所
0885a28: 生法一句為觀智之本。三句對三智。若將三
0885a29: 觀智對四教。即須開之如前。若將涅槃四觀
0885b01: 對四教。下智是生滅一切智對三藏教也。中
0885b02: 智是體法一切智對通教也。上智即道種智對
0885b03: 別教。上上智即一切種智對圓教。所以應明
0885b04: 三觀。那忽對四教者何。若無教即無觀。稟教
0885b05: 修觀得成於智。所以明教也。教必有主。有主
0885b06: 即佛也。或可一佛說四教。或可示四相明四
0885b07: 佛。四教既有四主即應有四補處。即是四種
0885b08: 菩薩輔佛弘此四教也。若言諸法寂滅相不
0885b09: 可以言宣。大經云。生生不可說乃至不生不
0885b10: 生亦不可說。一教尚不可說云何有四。答。理
0885b11: 論實爾皆不可說。赴緣利物有因緣故亦可
0885b12: 得說。非但生生可說乃至不生不生亦可說。
0885b13: 以佛教門出生死苦。三藏教者。如釋論引迦
0885b14: 旃延子明菩薩義。釋迦初為陶師值昔釋迦
0885b15: 佛發願。從是已來始發菩薩心。即是行人所
0885b16: 求菩提即名為法。深厭苦集欣求滅道。即起
0885b17: 慈悲心誓度一切。行六度行。行願相扶拔苦
0885b18: 與樂。所以者何。慳名為集墮餓鬼名苦。行檀
0885b19: 名道慳息名滅。菩薩自伏慳貪悲心熏物。眾
0885b20: 生稱名即能脫苦。自行檀施慈心熏物。物應
0885b21: 可度即能示現令得安樂。當知為滿弘誓而
0885b22: 修檀行也。乃至愚癡名集生天名苦。修慧名
0885b23: 道癡伏名滅。修慧度時自破苦集為成悲心以
0885b24: 熏眾生。眾生稱名即得解脫。自證道滅以成
0885b25: 慈心以熏眾生。眾生有感應機得度。故知行
0885b26: 填於願。行此六度各論時節。尸毘代鴿是檀
0885b27: 滿。須摩提不妄語是尸滿。歌利王割截不動
0885b28: 是忍滿。大施抒海是精進滿。尚闍梨坐禪是
0885b29: 定滿。劬儐大臣分地是般若滿。如此修行至
0885c01: 初僧祇劫。不知作佛不作佛。第二僧祇心知
0885c02: 作佛口不言作佛。第三僧祇心知口言。過三
0885c03: 僧祇已又百劫種相。百福凡用三千二百福
0885c04: 修成。三十二大人相現時方稱菩薩摩訶薩。
0885c05: 但伏惑不斷。如無脂肥羊。取世智為般若即
0885c06: 此意也。用此菩薩行對聲聞行位者。初僧祇
0885c07: 可對總別念處。二僧祇可對煖法。三僧祇可
0885c08: 對頂法。百劫種相可對忍法。坐道場時可對
0885c09: 世第一。三十四心斷結成佛。即對十六心發
0885c10: 真乃至九解脫無學也。爾時坐道場上三十
0885c11: 四心斷惑。正習俱盡名為三藏佛。所以釋迦
0885c12: 精進弟子純熟。以精進故九劫前超八相成
0885c13: 佛。此即是三藏教主所說教門。此中補處位
0885c14: 在百劫。種相伏惑住最後身。六度行成誓願
0885c15: 將滿。慈悲熏於眾生拔苦與樂。若就此辯者。
0885c16: 但是因緣生法世智明觀。即是三藏教觀世
0885c17: 音義也。問。依三藏說釋迦彌勒同時發心。一
0885c18: 超九劫。何意二佛俱成賢劫中佛耶。答。釋迦
0885c19: 值弗沙促百劫。彌勒值諸佛何必不促為九
0885c20: 十一劫耶。若爾則無百劫義。答。任此法門則
0885c21: 有百劫。以精進力傳超。通教者。如大品明。三
0885c22: 乘之人同以第一義諦無言說道。斷煩惱入
0885c23: 涅槃。共緣一理用觀斷惑通也。亦名共般若
0885c24: 教。此事與三藏異。釋論破云。豈以不淨心修
0885c25: 菩薩行。如毒器盛食。食則殺人。檀有上中下。
0885c26: 謂捨財身命也。勇士烈女亦能捨身。何得中
0885c27: 捨名檀滿。中檀但名施非波羅蜜。不見能所
0885c28: 財物三事皆空非慳非施。此是真檀波羅蜜。
0885c29: 乃至非愚非智無著空慧。名真般若不取世
0886a01: 智。論云若不信空一切皆違失。當知汝所修
0886a02: 皆不與理相應。若信諸法空一切有所作。良
0886a03: 以空故能成一切諸法。故知若得空慧能具
0886a04: 一切法也。又復菩薩無量劫修行。何但三
0886a05: 阿僧祇。如是等種種破三藏失。以顯摩訶衍
0886a06: 中通教意也。大品云。菩薩發心與薩婆若相
0886a07: 應。此即觀真斷結與理相應也。發心已來即
0886a08: 觀真斷結便稱菩薩。即是假人也。又觀真即
0886a09: 是法也。常與慈悲俱起。自斷苦集修道滅。亦
0886a10: 以慈悲誓願斷一切眾生苦集與其道滅。體
0886a11: 達諸法如幻如化不生不滅。三事俱亡以行
0886a12: 檀。乃至一切法無所著名般若。以此諸行
0886a13: 填願。即能破四住惑見第一義。則有三乘共
0886a14: 十地。所謂乾慧乃至佛地。若將此十地來對
0886a15: 聲聞者。乾慧地對總別念處。性地對四善根
0886a16: 位。八人地對八忍。見地對初果。薄地對二果。
0886a17: 離欲地對三果。已辦地對四果。支佛地自對
0886a18: 支佛位。菩薩地自是出假方便。道觀雙流斷
0886a19: 正侵習佛地盡。故論云。是人煩惱盡習不盡。
0886a20: 以誓扶習還生三界。利益眾生淨佛國土。豈
0886a21: 同三藏菩薩伏惑行六度行耶。此菩薩修行
0886a22: 斷惑餘殘未盡。譬若微煙。慈悲五道示現度
0886a23: 物。眾生若稱名若感見。即能拔苦與樂解脫
0886a24: 得度也。此是通教體假入空觀。亦名一切智。
0886a25: 即是通教觀世音義也。別教者別異通也。別
0886a26: 明不共般若故言別也。比教雖明中道。為鈍
0886a27: 根人方便說中。次第顯理廣明歷劫修行。故
0886a28: 大品云。有菩薩從初發心遊戲神通淨佛國
0886a29: 土。次第修習恒沙法門助顯中理。前四住
0886b01: 次破塵沙後破無明。十信通伏諸惑而正伏
0886b02: 四住。十住亦是通伏諸惑。而正斷四住成一
0886b03: 切智。十行出假斷無知。成道種智兼伏界外
0886b04: 塵沙。十回向斷界外塵沙。成道種智正修
0886b05: 中道伏無明。十地斷無明見佛性。成一切種
0886b06: 智。譬如燒金塵垢先去然後鎔金。次第斷結
0886b07: 亦復如是。此菩薩發心秉法慈悲修行。自斷
0886b08: 無明成就真應。大誓慈悲熏於法界。眾生
0886b09: 機感即拔苦與樂。此是從空出假觀道種智。
0886b10: 別教觀世音義也。圓教者。此正顯中道遮於
0886b11: 二邊。非空非假非內非外觀十法界眾生。如
0886b12: 鏡中像水中月。不在內不在外。不可謂有不
0886b13: 可謂無。畢竟非實而三諦之理宛然具足。無
0886b14: 前無後在一心中。即一而論三。即三而論一。
0886b15: 觀智既爾諦理亦然。一諦即三諦。三諦即一
0886b16: 諦。大品云。有菩薩從初發心即坐道場轉法
0886b17: 輪度眾生。即於初心具觀三諦一切佛法。無
0886b18: 緣慈悲於一心中具修萬行諸波羅蜜。入十
0886b19: 信鐵輪已能長別苦輪海。四住惑盡六根清
0886b20: 淨名似解。進入十住銅輪初心即破無明。開
0886b21: 發實相三智現前。得如來一身無量身湛然
0886b22: 應一切。即是開佛知見示悟入等。文云。正直
0886b23: 捨方便但說無上道。又云。今當為汝說最實
0886b24: 事。即是圓教一實之諦三觀在一心中也。大
0886b25: 品云。若聞阿字門則解一切義。大經云。發心
0886b26: 畢竟二不別如是二心前心難。是故敬禮初發
0886b27: 心。即是義也。此中知見但稱為佛知佛見。即
0886b28: 是一切種智知佛眼見。佛眼見佛智知。非不
0886b29: 照了餘法。從勝受名。譬如眾流入海失本名
0886c01: 字。大論云。十智入如實智無復本名。但稱如
0886c02: 實智。眼亦如是。五眼具足成菩提。而今但稱
0886c03: 為佛眼。大經云。學大乘者雖有肉眼名為佛
0886c04: 眼。若例此語學小乘者。雖有慧眼名為肉眼
0886c05: 也。若能如是解者名圓教人法。約無作四諦
0886c06: 起無緣慈悲。修不二定慧成真應二身。真遍
0886c07: 法界藥珠普應一切。橫逗機冥顯兩益。以
0886c08: 無缺寶藏金剛般若。拔根本究竟解脫。以首
0886c09: 楞嚴法界健相與三點涅槃大自在樂。是名
0886c10: 中道第一義諦觀一切種智。是名圓教觀世
0886c11: 音義也。問。此觀。觀眾生非空非有。云何行慈
0886c12: 悲。答。如淨名中說。問。若觀十法界非空非假
0886c13: 者。即是破一切因果耶。答。若不明中道則不
0886c14: 識非權非實。亦無權無實則無四番因果。若
0886c15: 明中道則權實雙照。得有三種權四諦苦集
0886c16: 因果三種道滅因果。乃至一實無作四諦世
0886c17: 出世因果。宛然具足在一念心中。所以者何。
0886c18: 以實相慧覺了諸法非空非有。故名為佛寶。
0886c19: 所覺法性之理三諦具足。即是法寶。如此覺
0886c20: 慧與理事和名僧寶。事和即有前三教賢聖
0886c21: 僧。與理和即有圓教四十二賢聖僧。故大經
0886c22: 月光增損而舉兩喻。前十五日約光論增。後
0886c23: 十五日約光論減。而其月性實不偏圓。前後
0886c24: 往望不無盈昃。月性圓者喻於實相。光明增
0886c25: 減以喻智斷。智光增者即諸法不生而般若
0886c26: 生。斷光減者即是諸法不滅而煩惱滅。大經
0886c27: 亦稱無明為明。故知用譬邪光滅也。如是增
0886c28: 減日日有之。如是智斷地地皆具。若十五日
0886c29: 體圓光足。則月不更圓光不更盛。此喻中道
0887a01: 理極菩提智滿。故云不生不生名大涅槃。若
0887a02: 三十日體盡光減究竟無餘。此喻無明已遣
0887a03: 邪倒永除無惑可斷。故云不滅不滅名大涅
0887a04: 槃。初三日月即喻三十心智斷。次十日月
0887a05: 喻十地智斷。十四日月喻等覺智斷。十五日
0887a06: 月喻妙覺智斷。仁王天王等般若以十四日
0887a07: 譬十四般若。即此意也。如此明僧寶智斷皆
0887a08: 約中道一實相法。一切因果無所破失也。若
0887a09: 不明中道非空非假但計斷常等。即是破生
0887a10: 滅四諦世出世因果。破三藏三寶。若但說無
0887a11: 常生滅者。即破無生四諦通教三寶。若但說
0887a12: 體法不生不滅真諦者。即破無量四諦別教
0887a13: 三寶。若但說次第顯非空非假者。此亦破圓
0887a14: 教無作四諦一體三寶。傳傳相望前所破失
0887a15: 者多。後所破失者少。可以意得。問。若圓修實
0887a16: 相一法三諦一心三觀具足諸法。亦應一教
0887a17: 四。詮稱於圓教即足。何用四教如前分耶。答。
0887a18: 上開章云。次第三觀一心三觀。明教亦二。若
0887a19: 一教圓詮一切諸法者赴利根人。若四教差
0887a20: 別逗鈍根人。若不假漸次分別圓頓何由可
0887a21: 解。用別顯圓故先明四教也。雖說種種道其
0887a22: 實為一乘。又於如來餘深法中示教利喜。餘
0887a23: 法即三方便引導弄引開空法道。若入佛慧
0887a24: 方便無用。故云唯此一事實餘二則非真。故
0887a25: 知但一圓頓之教一切種智中道正觀。唯此
0887a26: 為實觀世音。餘皆方便說也。復次若有所說
0887a27: 若權若實悉是方便。非權非實言語道斷心
0887a28: 行處滅不可說示。不生不生妙悟契理方名
0887a29: 為真。此亦無實可實。次明觀心者。夫心源本
0887b01: 淨無為無數非一非二。無色無相非偏非圓。
0887b02: 雖復覺知亦無覺知。若念未念四運檢心畢
0887b03: 竟叵得。豈可次第不次第偏圓觀耶。猶如虛
0887b04: 空等無有異。此之心性畢竟無心。有因緣時
0887b05: 亦得明心。既有論心即有方便正觀之義。譬
0887b06: 如虛空亦有陰陽兩時。心亦如是。雖無偏圓
0887b07: 亦論漸頓。若作次第觀心者即是方便漸次
0887b08: 意也。若觀心具有性德三諦性德三觀及一
0887b09: 切法。無前無後無有次第一念具足。十法界
0887b10: 法千種性相因緣生法。即空即假即中。千種
0887b11: 三諦無量無邊法一心悉具足。此即不次第
0887b12: 觀也。華嚴云。一切世間中無不從心造。心如
0887b13: 工畫師造種種五陰。若觀心空從心所造一
0887b14: 切皆空。若觀心有從心所生一切皆有。心若
0887b15: 定有不可令空。心若定空不可令有。以不定
0887b16: 空空則非空。以不定有有則非有。非空非有
0887b17: 雙遮二邊。名為中道。若觀心非空非有。則一
0887b18: 切從心生法亦非空非有。如是等一切諸法
0887b19: 在一心中。若能如是觀心。名上上觀得諸佛
0887b20: 菩提。淨名云。觀身實相觀佛亦然。觀身相既
0887b21: 等於佛觀心相亦等於佛。華嚴云。心佛及眾
0887b22: 生是三無差別。當知觀此心源與如來等。若
0887b23: 作餘觀觀心皆是方便。名為邪觀。若作如此
0887b24: 圓觀。名為真實正觀。即開佛知見坐如來座。
0887b25: 如此慈悲即是入如來室。安忍此法即是著
0887b26: 如來衣。修此觀慧即是如來莊嚴。其人行住
0887b27: 坐臥皆應起塔。生如來想如此觀心名觀佛
0887b28: 心也。第二明普門。即為二。一通途明門二歷
0887b29: 十義解釋。通六意者。一略列門名。二示門相。
0887c01: 三明權實。四明普不普。五約四隨。六明觀心。
0887c02: 列門名者。通從世間。如人門戶通至貴賤居
0887c03: 室。凡鄙以十惡五逆為門。通至三途。清昇以
0887c04: 五戒十善四禪四定等為門。通至人天。外道
0887c05: 以斷常為門。通至惑苦。愛以四倒為門。見以
0887c06: 四句為門。善惡雖殊束而為言。俱是有漏世
0887c07: 間之門。通至生死爾。若就佛法論門亦復眾
0887c08: 多。三藏四門通有餘無餘涅槃。通教四門近
0887c09: 通化城遠通常住。別教四門漸通常住。圓教
0887c10: 四門頓通常住。此則四四十六教門。又有十
0887c11: 六觀門。合三十二門。能通之義分別其相在
0887c12: 大本玄中。二示門相者。三藏四門所謂阿毘
0887c13: 曇是有門。成實是空門。昆勒亦空亦有門。車
0887c14: 匿非空非有門。一一廣明行法判賢聖位。由
0887c15: 門通理。通教四門者。謂如幻之有。如幻之空。
0887c16: 亦空亦有。非空非有。一一作行相判賢聖位。
0887c17: 由門通理。別教四門。觀佛性如闇室瓶盆即
0887c18: 有門。觀佛性如空迦毘羅城空即無門。觀佛
0887c19: 性如石中金福人得寶罪人見石。是亦有亦
0887c20: 無門。觀佛性離二邊即中道。非有非無門。一
0887c21: 一作行相判位由門通理。圓教四門名不異
0887c22: 別。但一門即三門。三門即一門。不一不四無
0887c23: 歷別之殊。圓融不四之四。一一判不思議行
0887c24: 位之相由門通理。此義皆在大本。次論諸門
0887c25: 權實。三藏通教教觀。十六門能通所通皆是
0887c26: 權。別教教觀能通是權所通是實。圓教教觀
0887c27: 八門能通所通皆是實。具論在彼玄義。次明
0887c28: 普不普者。若凡夫外道見愛等門尚不能通
0887c29: 出三界。何況普耶。三藏通教雖通化城亦復
0888a01: 非普。別教漸通亦非普義。唯圓教教觀實相
0888a02: 法門能遍十法界。千性相三諦一時圓通。圓
0888a03: 通中道雙照二諦。獨稱為普門也。復次如淨
0888a04: 名中說入不二門者。生死涅槃為二。不依生
0888a05: 死不依涅槃。名為不二。亦復非一。何以故。既
0888a06: 除於二若復在一。一對不一還復成二。豈名
0888a07: 不二耶。今不在二故言不一不二。亦名不有
0888a08: 不無。不有是破假。不無是破空。不有是破二。
0888a09: 不無是破一。若爾者。應存中道中道亦空。大
0888a10: 經云。明與無明其性不二。不二之性即是中
0888a11: 道。中道既空於二邊此空亦空。故名空空空。
0888a12: 名不可得空。是為入不二法門。即是圓教就
0888a13: 空門辯普門之意也。三十一菩薩各說不二
0888a14: 門。文殊說無說為不二門。淨名杜口為不二
0888a15: 門。細尋彼文皆有四門義。肇師注云。諸菩薩
0888a16: 歷言法相即有門。文殊言於無言此即空門。
0888a17: 思益云。一切法正一切法邪。亦是普門意。遊
0888a18: 心法界如虛空。是亦空亦有門。淨名默然即
0888a19: 非空非有門。大品四十二字門先阿後茶中
0888a20: 有四十字。皆具諸字功德。此亦是不二普門。
0888a21: 上方便品云。其智慧門難解難入。譬喻云。唯
0888a22: 有一門而復狹小。眾經明實理門者。悉普門
0888a23: 意也。四隨觀心等悉在大本。二別釋普門者。
0888a24: 至理非數赴緣利物。或作一二之名。或至無
0888a25: 量。廣略宜然且存中適十義一慈悲普。二弘
0888a26: 誓普。三修行普。四斷惑普。五入法門普。六神
0888a27: 通普。七方便普。八說法普。九供養諸佛普。十
0888a28: 成就眾生普。上過途普門已約法竟。此十普
0888a29: 門皆約修行福德莊嚴。前五章是自行。次三
0888b01: 章是化他。後二章結前兩意。自行中前四是
0888b02: 修因後一是明果。修因又二。初二是願。後二
0888b03: 是行。總生起者。菩薩見一切苦惱眾生起大
0888b04: 慈悲。此心雖不即是菩提心能發生菩提心。
0888b05: 譬如地水雖非種子能令芽生。今因大悲起
0888b06: 菩提心亦復如是。次誓願者。若但慈悲喜多
0888b07: 退墮。魚子菴羅華菩薩初發心三事。因時多
0888b08: 及其成就少。以不定故。須起誓願要期制持
0888b09: 此心。即菩提堅固。次明修行者。若但發願於
0888b10: 他未益。如無財物勢力權謀不能拔難。菩薩
0888b11: 亦爾。須福德財神通力智慧謀。乃可化道。大
0888b12: 經云。先以定動後以慧拔。修行填願意在此
0888b13: 也。次斷惑者。成論人無礙道伏解脫道斷。若
0888b14: 然者。修行是伏道為因。斷惑是解脫道為
0888b15: 果。若毘曇明無礙道一念即斷。那得容與七
0888b16: 覺而有伏惑之義。以方便道伏無礙道斷解
0888b17: 脫道證。引釋論云。無礙道中行名菩薩。解脫
0888b18: 道中行名佛。此約究竟為語。佛證三菩提。名
0888b19: 解脫道也。若然者。修行是方便道。斷惑是無
0888b20: 礙道。入法門是解脫道。取此自行次第也。次
0888b21: 神通者。若欲化他示三密。神通是示色身。方
0888b22: 便示意同情。說法是示口隨其類音。此是化
0888b23: 他次第也。供養諸佛結自行。非但華香四事
0888b24: 是供養。隨順修行是法供養。於供養中最。大
0888b25: 經云。汝隨我語即供養佛。稟教而行是結自
0888b26: 行也。成就眾生是結化他。菩薩四威儀中尚
0888b27: 不忘眾生。何況入諸法門淨佛國土。皆為饒
0888b28: 益一切眾生。故一句結化他也。次解釋者。始
0888b29: 從人天乃至上地皆有慈悲。此語乃通不出眾
0888c01: 生法緣無緣。若緣眾生眾生差別假名不同。
0888c02: 因果苦樂有異。尚不得入於法緣之慈。何得
0888c03: 稱普耶。若法緣無人無我無眾生。從假以入
0888c04: 空尚不得諸假名。何況是普。若無緣慈者。不
0888c05: 緣二十五有假名。不緣二乘涅槃之法。不緣
0888c06: 此二邊。雖無所緣。而能雙照空假。約此起慈
0888c07: 名無緣慈。心通三諦稱之為普也。別釋者。若
0888c08: 修眾生緣慈者。觀一法界眾生假名。可不名
0888c09: 普。今觀十法界眾生假名。一一界各有十種
0888c10: 性相本末究竟等。十法界交互即有百法界
0888c11: 千種性相。冥伏在心雖不現前宛然具足。譬
0888c12: 如人面備休否相。庸人不知相師善識。今
0888c13: 眾生性相一心具足。亦復如是。凡人多顛倒
0888c14: 少不顛倒理具情迷。聖人知覺即識如彼相
0888c15: 師。知此千種性相皆是因緣生法。若是惡因
0888c16: 緣生法。即有苦性相乃至苦本末。既未解
0888c17: 脫。觀此苦而起大悲。若觀善因緣生法。即有
0888c18: 樂性相乃至樂本末。觀此而起大慈。具解如
0888c19: 大本。今約初後兩界中間可解。地獄界如是
0888c20: 性者。性名不改。如竹中有火性。若其無者。不
0888c21: 應從竹求火從地求水從扇求風。心有地獄
0888c22: 界性亦復如是。地獄相者。攬而可別名之為
0888c23: 相。善觀心者即識地獄之相。如善相師別相
0888c24: 無謬。故名相也。體者以心為體。心覺苦樂故
0888c25: 以當體。譬如釵鐺環釧之殊。終以銀為體
0888c26: 質。六道之色乃異只是約心。故心為體也。乃
0888c27: 至運御名力。緣山入火皆是其力也。作者為
0888c28: 動曰作。已能有力即有所作。或作善作惡
0888c29: 也。因者業是因也。緣者假藉為緣也。如愛潤
0889a01: 業因緣合也。果者習果也。如地獄人前世多
0889a02: 淫。生地獄中還約多淫見可愛境。即往親附
0889a03: 名習果也。報者報果也。昔有淫罪今墮地獄
0889a04: 受燒炙之苦。名報果也。本者性德法也。末者
0889a05: 修得法也。究竟等者攬修得即等有性德。攬
0889a06: 性德即具有修得。初後相在故言等也。地獄
0889a07: 界十相性既如此。餘九亦然。問。當界有十性
0889a08: 相可然。云何交互相有。餘界交互已難可
0889a09: 信。云何地獄有佛性相本末耶。答。大經云。夫
0889a10: 有心者皆當得三菩提。如仙豫殺婆羅門即
0889a11: 有三念。又婆藪地獄人好高剛柔等義。雖在
0889a12: 地獄佛性之理究竟不失。故知地獄界即有
0889a13: 佛性。佛相者即是性德之相也。淨名經云。一
0889a14: 切眾生即菩提相。聖人鑑之冷然可別也。體
0889a15: 者即是地獄界心實相理也。力者法性十力
0889a16: 變通大用也。作者從無住本立一切法。如師
0889a17: 子筋師子乳也。因者正因也。緣者性德緣了
0889a18: 也。果即般若菩提大果也。報即大涅槃果果
0889a19: 也。本即性德。末即修得。等者修得相貌在性
0889a20: 德中。性德中亦具修得相貌。故言究竟等
0889a21: 也。大經云。雪山之中有妙藥王亦有毒草。地
0889a22: 獄一界尚具佛果性相十法。何況餘界耶。地
0889a23: 獄互有九界。餘界互有亦如是。菩薩深觀十
0889a24: 法界眾生。千種性相具在一心。遠討根源照
0889a25: 其性德之惡性德之善。尚自冷然。何況不照
0889a26: 修得善惡耶。如見雪山藥王毒草。以觀性德
0889a27: 惡毒惻愴憐愍。起大悲心欲拔其苦。以觀性
0889a28: 德善樂愛念歡喜。起大慈心欲與其樂。此十
0889a29: 法界收一切眾生罄無不盡。緣此眾生假名
0889b01: 修慈。豈非眾生慈普耶。問。地獄界重苦未
0889b02: 拔。云何言與樂耶。答。眾生入地獄時多起三
0889b03: 念。菩薩承機即與樂因。故言與樂也。又菩薩
0889b04: 能大悲代受苦。令其休息。餘界苦輕與樂義
0889b05: 可解。二法緣慈者。觀十法界性相一切善惡
0889b06: 悉皆虛空。十法界假名假名皆空。十法界色
0889b07: 受想行識行識皆空。十法界處所處所皆空。
0889b08: 無我無我所皆不可得。如幻如化無有真實。
0889b09: 常寂滅相終歸於空。眾生云何彊計為實。良
0889b10: 以眾生不覺不知為苦為惱。不得無為寂滅
0889b11: 之樂。拔其此苦而起大悲。欲與其此樂故起
0889b12: 大慈。淨名云。能為眾生說如此法。即真實慈
0889b13: 也。若緣一法界法起慈者可不名普。今緣十
0889b14: 法界法豈非普耶。是名法緣慈普也。三無緣
0889b15: 慈者。若緣十法界性相等差別假名。此假則
0889b16: 非假。十法界如幻如化空則非空。非假故不
0889b17: 緣十法界性相。非空故不緣十法界之真。既
0889b18: 遮此二邊無住無著。名為中道。亦無中可緣
0889b19: 畢竟清淨。如是觀時雖不緣於空假。任運雙
0889b20: 照二邊。起無緣慈悲拔二死之苦。與中道之
0889b21: 樂。如磁石吸鐵。無有教者自然相應。無緣慈
0889b22: 悲吸三諦機更無差忒。不須作念故言無緣
0889b23: 慈悲也。行者始於凡地修此慈悲。即得入於
0889b24: 五品弟子。觀行無緣慈悲。進入十信位相似
0889b25: 無緣慈悲入於十住。方是分證無緣慈悲。乃
0889b26: 至等覺極慈悲熏眾生。不動如明鏡。無念
0889b27: 如磁石任運吸鐵。故名無緣慈悲。三諦具足
0889b28: 名之為普。通至中道故稱為門也。二弘誓普
0889b29: 者。弘名為廣。誓名為制。願名要求。是故制御
0889c01: 其心廣求勝法。故名弘誓也。弘誓本成慈
0889c02: 悲。慈悲既緣苦樂弘誓亦約四諦。若見苦諦
0889c03: 逼迫楚毒辛酸。緣此起誓故言未度令度也。
0889c04: 若見集諦顛倒流轉迷惑繫縛。生死浩然而
0889c05: 無涯畔。甚可哀傷約此起誓故言未解令解
0889c06: 也。清淨之道眾生不識。行此道者能出生死
0889c07: 至安樂地。欲示眾生立於此道。故言未安令
0889c08: 安。滅煩惱處名為涅槃。子果縛斷獲二涅
0889c09: 槃。約此起誓故云未得涅槃令得涅槃。生死
0889c10: 因難識苦果易知。故先果後因。涅槃理妙須
0889c11: 方便善。故先因後果。大經云。不解鑽搖漿猶
0889c12: 難得況復生酥醍醐。如此四意但一往。只迷
0889c13: 心起業業即感果。欲識果源知果因集。制心
0889c14: 息業則生死輪壞。煩惱調伏名之為道。修行
0889c15: 不懈苦忍明發。子果俱斷證盡無生。名之為
0889c16: 滅。雖有四別終是一念。更非異法。四諦既爾
0889c17: 弘誓亦然。次明普不普者。若凡夫既厭下攀
0889c18: 上。約此立誓是不名普。二乘見三界火宅畏
0889c19: 此修道。此乃見分段四諦亦不名普。若別教
0889c20: 先約分段次約變易此亦非普。若圓教菩薩
0889c21: 於一心中照一切苦集滅道。遍知凡夫見愛
0889c22: 即有作之集。二乘著空即無作之集。故淨名
0889c23: 云。法名無染。若染於法。是名染法。非求法
0889c24: 也。又云。結習未盡華則著身。即是變易之惑
0889c25: 全未除也。大經云。汝諸比丘於此大乘未為
0889c26: 正法除諸結使。即無作集也。乃至順道法愛
0889c27: 生亦是無作集也。是名遍知集。遍知苦者。
0889c28: 以有集故即能招苦報。有作之集招分段苦。
0889c29: 無作之集招變易苦。即知苦諦也。遍知對治
0890a01: 苦集之道滅。從五戒十善不動不出。二乘四
0890a02: 諦十二因緣。通至有餘無餘涅槃。通教亦
0890a03: 爾。別教歷別通至常住。不能於一道有無量
0890a04: 道。不名普道。圓教中道即是實相。普賢觀
0890a05: 云。大乘因者諸法實相。修如此道名為圓因
0890a06: 稱為普道。故所得涅槃即是究竟常住。一切
0890a07: 煩惱永無遺餘。譬如劫火無復遺燼。故名普
0890a08: 滅。所觀四諦既周。緣諦起誓何得不遍。故稱
0890a09: 弘誓普也。私用觀十法界性德修得善惡。而
0890a10: 起弘誓論普不普。自是一節大義。與四諦語
0890a11: 異故逭用之亦應善也。三明修行普。先明次
0890a12: 第修行。次明不次第修行。具在大本行妙
0890a13: 中。四明斷惑普者。若從假入空止斷四住
0890a14: 惑。華猶著身。未為正法除諸結使。但離虛妄
0890a15: 非一切解脫。若從空入假止除塵沙。不依根
0890a16: 本而斷亦不名普。若空假不二正觀中道。根
0890a17: 本既傾枝條自去。如覆大地草木悉碎。故名
0890a18: 斷惑普也。五入法門普者。二乘若入一法門
0890a19: 不能入二。何況眾多。若修歷別之行階差淺
0890a20: 深。我唯知此一法門餘不能知者。此亦非
0890a21: 普。若入王三昧一切悉入其中。譬如王來必
0890a22: 有營從。營從復有營從。王三昧亦如是。入此
0890a23: 三昧一切三昧悉入其中。所謂三諦三昧。三
0890a24: 諦三昧復有無量法門而為眷屬。亦皆悉入
0890a25: 王三昧中。故名入法門普。六神通普者。若大
0890a26: 羅漢天眼見大千。支佛見百佛土。菩薩見恒
0890a27: 沙佛土。皆是限量之通故不名普。何以故。緣
0890a28: 境既狹發通亦小。今圓教菩薩緣十法界境
0890a29: 發通。遍見十法界而無限極。三乘尚不知其
0890b01: 名。何況見其境界。眼見既爾餘例可知。神通
0890b02: 妙中當廣說。七方便普者。進行方便是道前
0890b03: 方便。起用方便是道後方便。今正明道後方
0890b04: 便也。若二乘及小菩薩所行方便入一法門。
0890b05: 若欲化他齊其所得起用化物。道前道後俱
0890b06: 非是普。圓教菩薩二諦為方便。收得一切方
0890b07: 便。入中道已雙照二諦。二諦神變遍十法
0890b08: 界。而於法身無所損減。道前道後皆名為
0890b09: 普。八說法普者。二乘小菩薩說法不能一時
0890b10: 遍答眾聲。又殊方異俗不能令其俱解。大經
0890b11: 云。拘絺羅於聲聞中四無礙辯為最第一。非
0890b12: 謂菩薩也。今圓教人一音演法。隨類得解。以
0890b13: 一妙音遍滿十方界。如修羅琴隨人意出聲。
0890b14: 故名說法。說法妙中廣說。九供養諸佛普
0890b15: 者。就此為二。一事二理。華嚴云。不為供養
0890b16: 一佛一國土微塵佛。乃至為供養不可說不
0890b17: 可說佛。能不起滅定現諸威儀。安禪合掌讚
0890b18: 諸法王。以身命財一切供具。周至十方。譬如
0890b19: 雲雨供養諸佛也。理解者。圓智正觀之心名
0890b20: 為覺。覺即是佛義。萬行功德熏修此智此智
0890b21: 名一切。修功德資供此智。即是供養一切
0890b22: 智。淨名云。以一食施一切。故云供養諸佛
0890b23: 普。十成就眾生普者。譬螢火燈燭星月為益
0890b24: 蓋微。日光照世。一切卉木叢林遍令生長華
0890b25: 果成就。外道如螢火二乘如燈燭。通教如星
0890b26: 別教如月。成就義約。今圓教聖人慈慧饒
0890b27: 潤。冥顯兩益而無限量。華嚴云。菩薩不為一
0890b28: 眾生一國土一方眾生發菩提心。乃為不可
0890b29: 說不可說佛剎微塵國土眾生發心。成立利
0890c01: 益一時等潤。譬如大雨一切四方俱下。故名
0890c02: 成就眾生普。普門之義何量何邊豈可窮盡。
0890c03: 如淨名之儔不能受持。今此觀世音普門即
0890c04: 對三號。觀即是覺。覺名為佛。世音是境。境即
0890c05: 是如。普門即正遍知。此之三義不可窮盡。若
0890c06: 見其意則自在說也。私就普門品搜十普之
0890c07: 義。證成此者。若如觀音愍諸四眾受其瓔珞
0890c08: 者。諸是不一之名。愍是悲傷之義。此即慈悲
0890c09: 普。有慈悲任運有弘誓普義也。以種種形遊
0890c10: 諸國土度脫眾生。即是淨佛國土。豈非修行
0890c11: 普。自既無縛能解他縛。自既無毒令他離
0890c12: 毒。一時稱名皆得解脫。皆是偏悉之言豈非
0890c13: 斷惑普。普門示現即是入法門普。方便之力
0890c14: 即是方便普。神通力者即神通普。而為說法
0890c15: 即說法普。多所饒益即成就眾生普。分作二
0890c16: 分奉二如來即供養諸佛普。如是義意悉在
0890c17: 經文。故引以為證也。第二釋體者。以靈智合
0890c18: 法身為體。若餘經明三身者。則單以法身為
0890c19: 體。此品但有二身義。故用理智合為體也。只
0890c20: 此智即實相理。何以故。若無靈智實相隱。名
0890c21: 如來藏。今知權實相與理不二。如左右之名
0890c22: 爾。若明實相體義。廣出大本玄義。第三明宗
0890c23: 者。以感應為宗。十界之機扣寂照之知。致
0890c24: 有前後感應之益。益文雖廣直將感應往收。
0890c25: 如牽綱目動。所以用感應為宗。餘經或用因
0890c26: 果為宗。今品不爾者。因果語通從凡乃至上
0890c27: 地。各有因果。能感所感既皆有因果。但經文
0890c28: 意似不至此。機家雖有因果但以感為名。聖
0890c29: 雖無因果但以應為名。則扶文義便也。感應
0891a01: 義有六。一列名。二釋相。三釋同異。四明相
0891a02: 對。五明普不普。六辯觀心。具在大本。問。若言
0891a03: 機者。是微善之將生。惡微將生亦是機不。答。
0891a04: 然。問。機為是善為不善。若已是善何須感
0891a05: 聖。若未是善那得言善之將生。答。性善冥伏
0891a06: 如蓮華在泥。聖人若應如日照則出。又問。若
0891a07: 言機是關者。為善關不善關。若已是善何須
0891a08: 關聖而成善。若非是善復何得關聖而成非
0891a09: 善。凡聖條然何曾相關。答。善關於大慈惡關
0891a10: 於大悲。故言相關。問。若言宜釋機者。此乃是
0891a11: 應家觀機用與之言。那釋感義。答。圓蓋圓底
0891a12: 互得相宜。問。為用法身應為用應身應。應身
0891a13: 無常此則無應。法身若應此則非法身。答。法
0891a14: 既言身何不言應。應身既稱應何意不應。故
0891a15: 俱應。又問。感應為一為異。若一感即是應凡
0891a16: 便是聖。若異則不相關。答。不一不異而論感
0891a17: 應。問。感應為虛為實。若是實者凡夫是實。實
0891a18: 則何可化。若言是虛虛何所化。答。云云。以他。
0891a19: 問。聖人是所感凡夫是能感。聖人是能應凡
0891a20: 夫是所應。所感非是感所應非是應。云何言
0891a21: 感應道交。答。所感實無感從感名所感。言聖
0891a22: 人是所感。所應實無應。從應名所應。言凡夫
0891a23: 是所應。還是感所為應能。應能為感所。亦是
0891a24: 應所為感能。感能為應所。既無感應之實。
0891a25: 亦無感應之異。不異而異者。聖沒所感目為
0891a26: 能應。凡沒所應目為能感。故言感應道交。私
0891a27: 難此語。若實無感應之異。今聖沒能感凡沒
0891a28: 能應。何不聖沒能應凡沒能感。若如此則無
0891a29: 凡聖之殊。若不如此感應便異何言不異。又
0891b01: 感能無感能之實。而名感能者何不名應能。
0891b02: 若應所無實何不名感所。若爾則無凡聖感
0891b03: 應。若不爾則是異云何不異。又難。若以感能
0891b04: 為應所感所為應能。此是自生義。若能應只
0891b05: 是所應能感只是所感。還是自生義。若應能
0891b06: 生應所感能生感所。能感生所感所感生能
0891b07: 感。能應生所應所應生能應。皆是從他生。
0891b08: 豈非他性義。若共生則二過。若離二墮無因
0891b09: 過。問。若爾則無感應。答。聖人以平等無住法
0891b10: 不住感。以四悉檀隨機應爾。問。妄執之善能
0891b11: 感不。答。妄執是惡亦得感。問。妄執既非一應
0891b12: 亦為二。答。應本無二為緣何所不作。問。凡名
0891b13: 凡僻。善則招樂惡則感苦。聖名為正。正則非
0891b14: 善非惡非苦非樂。善惡之僻何能感非善非惡
0891b15: 之正耶。答。正聖慈悲拔其善惡之僻。令入非
0891b16: 善非惡之正。故有感應。第四慈悲利物為用
0891b17: 者。二智不當用耶。答。二智語通今別附文。以
0891b18: 盛明隱顯之益。故以此當用爾。他釋。法身冥
0891b19: 益為常。應身暫出還沒為無常。今明。法身常
0891b20: 寂而恒照此理宜然。應身處處利益未休
0891b21: 廢亦是常義。若言有應不應以為無常者。法
0891b22: 身亦有益無益故知俱是常無常俱有冥顯。
0891b23: 如日月共照一虧一盈。如來恒以常無常二
0891b24: 法熏修眾生。故言二鳥雙遊。而呼為常無常
0891b25: 爾。譬如種植或假外日風雨內有土氣煖潤。
0891b26: 而萬物得增冥顯兩益亦復如是。此中應用
0891b27: 王三昧十番破二十五有。以辯慈悲益物之
0891b28: 用。具在大本玄中。問。觀音利物廣大如此。為
0891b29: 已成佛。猶是菩薩。答。本地難知而經有兩
0891c01: 說。如觀音受記經明。觀音勢至得如幻三
0891c02: 昧。周旋往返十方化物。昔於金光師子遊戲
0891c03: 如來國王名威德。化生二子。左名寶意即是
0891c04: 觀音。右名寶尚即是勢至。往問佛何供養
0891c05: 勝。佛言。當發菩提心。從如來初發菩提心。次
0891c06: 阿彌陀佛後當成正覺。觀音名普光功德山
0891c07: 王。勢至名善住功德寶王。又如來藏經亦
0891c08: 云。觀音文殊皆未成佛。若觀音三昧經云。先
0891c09: 已成佛號正法明如來。釋迦為彼佛作苦行
0891c10: 弟子。二文相乖此言云何。乃是四悉檀化
0891c11: 物。不可求其實也。第五明教相者。夫觀音
0891c12: 經部黨甚多。或請觀世音。觀音受記觀音三
0891c13: 昧。觀音懺悔。大悲雄猛觀世音等不同。今所
0891c14: 傳者即是一千五百三十言法華之一品。而
0891c15: 別傳者。乃是曇摩羅讖法師亦號伊波勒菩
0891c16: 薩。遊化嶺來至河西。河西王沮渠蒙遜歸
0891c17: 命正法。兼有疾患以告法師。師云。觀世音與
0891c18: 此土有緣。乃令誦念患苦即除。因是別傅一
0891c19: 品流通部外也。此品是法華流通分。既通於
0891c20: 開權顯實之教。令冥顯兩益被於將來。以十
0891c21: 法界身圓應一切。使得解脫。圓人秉於圓法
0891c22: 流通此圓教故。即是流通圓教相也。五味為
0891c23: 論即是流通醍醐味也。問。文云。方便之力種
0891c24: 種不同。說亦應異。何得是圓教相。答。就能說
0891c25: 之人為圓。弘圓教遍逗法界之機。機雖不
0891c26: 同不可令能秉法人隨機而遍。例如佛於一
0891c27: 乘分別說三。豈可令佛便是聲聞緣覺耶。又
0891c28: 付囑云。若人深信解者為說此經。若不信
0891c29: 者於餘深法中示教利喜。既奉佛旨圓逗萬
0892a01: 機。種種不同只是流通圓教。又問。能說人
0892a02: 圓於教亦圓。行人機異此人稟何教耶。若
0892a03: 稟偏教與鹿苑人同若稟圓教機亦應。一答
0892a04: 昔鹿苑佛未發本顯。不會三歸一。人法未
0892a05: 圓。所稟方便不得稱圓。今經已開顯權實。
0892a06: 雖是種種身本不思議一。雖說種種法為
0892a07: 開圓道。於義無咎。問。上文云正直捨方便。此
0892a08: 中那言以方便。答。上正顯實故言其捨。此中
0892a09: 論用故言示現。體用不思議一也。
0892a10: 觀音玄義卷下
