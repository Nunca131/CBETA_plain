0196a01: 曹溪大休珠禪師住桐鄉密印寺語錄卷第五
0196a02: 侍者德滿錄
0196a03: 瑞鹿法孫行信編次
0196a04: 入院日總憲存憶唐公同眾護法暨本寺勤舊請上
0196a05: 堂師陞座祝
0196a06: 聖拈香畢維那白椎竟乃云天得一以清地得一以
0196a07: 寧君王得一治天下大夫得一燮理乾坤衲僧得一
0196a08: 收放縱橫風以時雨以時萬彙霑榮是天地之一也
0196a09: 舉賢才薄稅斂歛萬民歡而天下樂不動干戈自太平
0196a10: 是君王之一也不忘靈山付囑永作法海金湯生生
0196a11: 為柱石世世作津梁此是唐大夫之一也如何是衲
0196a12: 僧之一山僧有時拈頭作尾有時拈尾作頭頭尾無
0196a13: 拘其則須知收放自由縱橫無礙收起時鬼神難測
0196a14: 放開時葛藤遍滿豎拂云葛藤樁子豎起也前廊後
0196a15: 架也是葛藤東西方丈也是葛藤佛殿山門也是葛
0196a16: 藤十字街頭也是葛藤使其若佛若祖若智若愚若
0196a17: 天人阿修羅地獄餓鬼六道四生一個個踢腳絆手
0196a18: 跌倒爬起云和尚唐府請你上堂為甚麼有這許多
0196a19: 葛藤山僧即向他道密印多年古道場佛法無人為
0196a20: 舉揚而今四眾焚香請謾將葛藤作商量商量即且
0196a21: 置且道為甚麼人舉揚復豎拂子云俞任袁柳酆鮑
0196a22: 史唐擊拂子下座。
0196a23: 結制上堂結結解解無他事豎拂子云秪要諸人會
0196a24: 這個擲拂子云而今撒向階前也試問還曾薦得麼
0196a25: 僧出眾禮拜起師打云三個孩兒抱花鼓莫來攔我
0196a26: 毬門路下座。
0196a27: 佛日老和尚送法衣至上堂高峰出身處密印古道
0196a28: 場佛法疏來久無人為舉揚遂舉袈裟角云舉也舉
0196a29: 也放下袈裟角揮拂一拂云揚也揚也放下拂子云
0196a30: 借問諸兄作麼生會古今不異當年事不妨拈出大
0196b01: 家知下座。
0196b02: 上堂三百禪和二百洲無繩自縛萬山頭若能言外
0196b03: 知端的鞭起泥牛下海游大眾端的還知否脫或未
0196b04: 知達磨西來原無意妄想狂心歇便休擲拂子下座
0196b05: 圓戒上堂師拈如意云若論那邊事說佛說祖不可
0196b06: 得止持作犯不可得山僧說底不可得諸人聽底不
0196b07: 可得曷用鳴鐘擂鼓集眾陞堂正眼觀來合喫拄杖
0196b08: 此棒當山僧代喫眾大德分中又作麼生若教將錯
0196b09: 還就錯日用毋令毫髮差下座。
0196b10: 南潯董氏法名德熏為薦先母顧氏孺人請上堂生
0196b11: 是死之生死是生之死生死與去來豎拂子云總不
0196b12: 出於此若向這裡會得方知顧氏孺人生而不曾生
0196b13: 滅而未常滅不生不滅識根源始信山僧真實說作
0196b14: 麼說麻三觔乾屎橛擲拂下座。
0196b15: 師誕日上堂叢林秋晚實堪悲百丈清規孰護持拂
0196b16: 子頭邊如不薦衲衣下事復吾欺遂豎拂子云還薦
0196b17: 得也未象田先師來也現今在山僧拂子頭上為諸
0196b18: 人葛藤云天也如是地也如是山也如是水也如是
0196b19: 見今請主也如是珠上座說的也如是諸闍黎聽的
0196b20: 也如是山僧則拔劍攪龍門當仁不讓師只向他天
0196b21: 也不如是地也不如是山也不如是水也不如是見
0196b22: 今請主也不如是珠上座說的也不如是眾闍黎聽
0196b23: 的也不如是畢竟如何拂拂子云不是不是僧問拂
0196b24: 子頭邊即不問吾師壽量事如何師云拂子頭邊薦
0196b25: 取進云恁麼則清風敲竹韻紅日綴花梢師云衲衣
0196b26: 下事如何僧禮拜師云也非分外下座。
0196b27: 佛日老和尚訃音至上堂一生岣嶁頭今朝驀直去
0196b28: 合掌微笑休日照山河麗大眾且道這老漢向甚麼
0196b29: 處去了咦東家作驢西家作馬要騎便騎要下便下
0196b30: 付雪山濟禪人上堂雪山問如何是曹洞宗師云腦
0196c01: 後見腮莫與往來進云恁麼則超出言相外不落有
0196c02: 無機師云子既親薦得須知我不私雪禮拜云也要
0196c03: 大眾證明師乃云山僧布個漫天網子意欲撈摝滄
0196c04: 海錦鱗使其一個個大者大成小者小就今日蛟龍
0196c05: 出現也擲拂子云佛祖大事親相付作浪興波任汝
0196c06: 為下座。
0196c07: 解制上堂僧問如何是出門一句師云看腳下乃云
0196c08: 去即印住住即印破不去不住二俱有過大眾作麼
0196c09: 生免得此過良久云四維上下絕遮攔東西南北無
0196c10: 回互下座。
0196c11: 結制示眾師云真獅出窟吼林間絕野干若是獅子
0196c12: 兒請出來相見眾默然師云只此就是礙膺不盡所
0196c13: 以臨機用不著了也山僧此番結制不比尋常各各
0196c14: 將自己巳從前眼裡見底耳裡聞底心裡記底盡情放
0196c15: 下將放下又放下放到無放處大家摸索看若摸索
0196c16: 不著參。
0196c17: 落堂示眾山僧作事狂卻被無明障僧也三十棒俗
0196c18: 也三十棒從頭至尾打將來秪為婆心而放曠究竟
0196c19: 底事意如何各各眉毛橫眼上。
0196c20: 示眾師云洞上知識此時多唯有山僧第一拙不會
0196c21: 長四與短三動動就是乾屎橛驀拈拄杖云雲門大
0196c22: 師來也且作麼生會若也會得方許你具隻眼居士
0196c23: 問何是佛意師云拄杖橫擔不顧人進云如何是祖
0196c24: 意師云直入千峰萬峰去進云如何是和尚意師云
0196c25: 奈山僧無意士禮拜師呵呵大笑。
0196c26: 元旦示眾年新月新日新四方八面開門南山貍奴
0196c27: 白牯恭賀無位真人大眾無位真人在甚麼處眾下
0196c28: 語不契師下座連揖云年年相見歲歲相逢。
0196c29: 頌古
0196c30: 五祖至碓坊見六祖腰石舂米乃問曰米熟也未六
0197a01: 祖曰米熟已巳久猶欠篩在五祖擊碓三下而去能會
0197a02: 祖意三鼓入室五祖以袈裟遮圍不令人見囑云流
0197a03: 布將來無令斷絕。頌云。
0197a04: 一法無為萬法親相傳只貴有知音黃梅消息今猶
0197a05: 在擊碓三更上祖燈
0197a06: 祖示惠明曰不思善不思惡云云。頌云。
0197a07: 不思善不思惡人人到此難摸索村裡婆婆不著鞋
0197a08: 未到人前先露腳
0197a09: 本來無一物何處惹塵埃。頌云。
0197a10: 一滴水潑天波五百高僧沒奈何謾云祖師不識字
0197a11: 且道其中有甚麼
0197a12: 不是風動不是旛動仁者心動。頌云。
0197a13: 昨夜得個黃梁夢四顧山光一點空末劫比丘閑戲
0197a14: 論又云旛動又云風
0197a15: 永嘉玄覺禪師參遂遶座三匝振錫而立祖曰夫沙
0197a16: 門具三千威儀八萬細行大德自何方來生大我慢
0197a17: 覺曰生死事大無常迅速祖曰何不體取無生了無
0197a18: 速乎覺曰體即無生了本無速祖曰如是如是。頌云。
0197a19: 釣竿直墜萬重波豈肯輕輕放過他體即無生生亦
0197a20: 了曹溪路上有人過
0197a21: 世尊陞座文殊白椎。頌云。
0197a22: 無端平地起干戈猶是將身入賊窩劈面一椎成粉
0197a23: 碎至今分散滿娑婆
0197a24: 翠巖令參禪師上堂曰今夏與諸兄弟東語西話看
0197a25: 取翠巖眉毛在麼長慶云生也雲門云關。頌云。
0197a26: 發言必須心無怯行事當知理要長擬動唇皮先墮
0197a27: 意觀來也是錯商量
0197a28: 香林因僧問如何是衲衣下事師曰臘月火燒山。頌
0197a29: 云。
0197a30: 陌面人傳家裡信聽得分明說不清及至歸家問端
0197b01: 的忘卻從前寄信人
0197b02: 石門徹禪師因僧問如何教外別傳一句徹曰東村
0197b03: 王老夜燒錢。頌云。
0197b04: 東村王老夜燒錢月映長江水映天野老不知何處
0197b05: 去翻身依舊枕頭邊
0197b06: 玄沙三種病人。頌云。
0197b07: 玄沙三種病人話個段光明夜不收天曉依然還一
0197b08: 樣出門踏著腳尖頭
0197b09: 灃州大同普濟禪師因僧問如何是本來人濟云共
0197b10: 住不相識。頌云。
0197b11: 同行同坐不知名撒手相將秪麼行萬仞峰頭休駐
0197b12: 足還須踢倒鐵圍城
0197b13: 魯祖因僧問如何是不言言祖曰汝口在甚麼處僧
0197b14: 曰某甲無口祖曰將甚麼喫飯僧無語。頌云。
0197b15: 這僧置一問似乎討棒打自云不識字猶念之乎也
0197b16: 阿難獲本妙心。頌云。
0197b17: 南北東西處處通何須特地捉虛空為汝指個安心
0197b18: 法踢倒門前雙徑峰
0197b19: 世尊因五通仙人問云佛有六通我有五通如何是
0197b20: 那一通世尊召仙人仙人應諾世尊曰那一通爾問
0197b21: 我。頌云。
0197b22: 那一通這一通四方八面盡包容聲前略露些些子
0197b23: 遍地春光遍地風
0197b24: 志公曰終日拈香擇火不知身是道場。頌云。
0197b25: 結個茅菴在嶺西山深不聽五更雞侵早起來燒淨
0197b26: 水撥盡寒爐火一堆
0197b27: 般若經云清淨行者不入涅槃破戒比丘不墮地獄。
0197b28: 頌云。
0197b29: 大千俱捏碎何復有形骸不踏涅槃路定不受三災
0197b30: 即心是佛。頌云。
0197c01: 軟似麻繩硬似錐甜如蜂蜜毒如砒諸人若餂刀頭
0197c02: 味割舌毋嫌馬簸箕
0197c03: 南泉住菴被僧打破鑊子。頌云。
0197c04: 作家把手泛江湖湖客逞兇打破鍋從來好心招好
0197c05: 報惡人自有惡人磨
0197c06: 乾屎橛。頌云。
0197c07: 雲門乾屎橛咄咄咄咄咄老鼠拽須彌烏龜爬上壁
0197c08: 女子出定。頌云。
0197c09: 說出說入棹棒打月罔明文殊一齊趁出舌頭從來
0197c10: 在口中牙齒純是一具骨
0197c11: 法眼指簾。頌云。
0197c12: 指尖頭上露鋒芒逐塊師僧自喪亡若能連座俱掀
0197c13: 倒落得當堂戰一場
0197c14: 疏山造塔。頌云。
0197c15: 一文二文與三文倒指分明數目親羅山古佛多饒
0197c16: 舌爭奈重增痛上疼
0197c17: 德山托缽。頌云。
0197c18: 鐘未鳴鼓未響家常茶飯任君嘗密啟意善參詳纔
0197c19: 著思惟手腳忙
0197c20: 趙州勘婆子。頌云。
0197c21: 趙州特去勘婆子覿面相逢秪如此婆子指路與趙
0197c22: 州也是班門弄斧頭
0197c23: 無夢無想。頌云。
0197c24: 無夢無想主人翁到晚歸單睡正濃山家忘卻山中
0197c25: 境伸足柴床日已巳紅
0197c26: 枕子落地。頌云。
0197c27: 忽然枕子撲落地花落鳥啼原不異網羅跳出任施
0197c28: 為拈取須彌塞海水
0197c29: 佛事
0197c30: 總憲存憶唐公請為正法禪師封龕
0198a01: 生悠悠死悠悠衲僧似海水長流曾為弁嶽參禪客
0198a02: 更接天童法乳儔仔細從頭一打算萬事無如歇了
0198a03: 休休則不無且道臨行一句作麼生道遂掩龕云事
0198a04: 已巳了意已巳休那事須知觸處周。
0198a05: 又祭正法師
0198a06: 一炷香一杯水法門相知供養你且道知後如何良
0198a07: 久云唯。
0198a08: 元旦祭高峰大師
0198a09: 來來去去入娑婆秪為時人太多事山僧年初三上
0198a10: 香誰識其中自拜自顧視大眾云那個是自良久
0198a11: 云相看原是舊時人不合而今新指示。
0198a12: 高念祖汝揆兩居士為薦祖考己巳未進士玄期
0198a13: 府君祖妣屠太宜人顯考庚辰進士寓公府君
0198a14: 請對靈小參
0198a15: 道遠乎哉觸事而真曾經鬧市街前過眼裡何曾見
0198a16: 一人聖遠乎哉體之則神自攜瓶去沽村酒卻著衫
0198a17: 來作主人大眾今日高府請薦亡小參且道亡靈即
0198a18: 今在甚麼處師良久彼彼不相干涉處何必叨叨更
0198a19: 問渠下座。
0198a20: 為覺非沈府君對靈小參雖一乃沈君之別號
0198a21: 寂處如何論淺深應之於手得之於心玄機不藉他
0198a22: 人力石上栽花孰可親坏土三魄真活計再四思君
0198a23: 不見君山僧重重為指示枯木抽芽別有春師乃召
0198a24: 眾云既是別有府君神靈在甚麼處卓拄杖云唯此
0198a25: 一事實又卓一卓云餘二則非真。
0198a26: 為雲心參頭火參頭坐脫
0198a27: 曾經千槌萬煆而今爐俱銷衲僧別無奇特臨行
0198a28: 撒手逍遙擲火炬云山僧從來無妙訣一把枯柴萬
0198a29: 事消。
0198a30: 為歸仁禪人火
0198b01: 生不涉死無干那事須知總一般擲火炬云索性與
0198b02: 汝重道破火裡圓光君自看。
0198b03: 為宗聞禪人封龕
0198b04: 生也不道死也不道生死兩關如鳥出巢海闊天高
0198b05: 任鳥飛掩龕云這裡不得錯過好錯過且置且道這
0198b06: 裡是甚麼所在良久云了。
0198b07: 又舉火
0198b08: 父母未生前衲僧舌頭遍大千父母已巳生後阿誰不
0198b09: 具窮相手拈卻前後這些些從教火裡翻觔斗翻觔
0198b10: 斗蘇州有兮常州有還有一句臨行語途中緊絆草
0198b11: 鞋走。
0198b12: 為靈源菜頭火
0198b13: 天台出跡天華菜頭二俱不住燒了便休休則不無
0198b14: 且道靈源即今在甚麼處擲火炬云撒手相將無住
0198b15: 處靈源何處不風流。
0198b16: 又入塔
0198b17: 盡大地是個普仝且道向甚麼處入擲骨云向這裏
0198b18: 入。
0198b19: 為圓覺禪人火
0198b20: 生未圓死合覺撒手懸崖日昇月落且道落後如何
0198b21: 擲火炬云一把乾柴一堆灰是則名為真解脫。
0198b22: 為空我老師火
0198b23: 空我空人何處不親便與麼去少分相應。
0198b24: 為新耕禪人入塔
0198b25: 昨日纔燒今朝又煆兩段不同請君一看舉骨云與
0198b26: 麼會去便會去不會更入紅爐煆。
0198b27: 為智華禪人火
0198b28: 智華智華切忌周遮驀直行去管保不差灰飛煙滅
0198b29: 後何處不為家。
0198b30: 為一徑言菴主下火
0198c01: 師以火炬打圓相云生也全憑爾死也全憑爾透過
0198c02: 生死兩重關內中別有些些子言菴主須記取擲火
0198c03: 炬云我見燈明佛本光瑞如此。
0198c04: 為開石禪人下火
0198c05: 生不錯死無差夜半翻身摸著他通身顯現通身露
0198c06: 一回煨燼一回賒。
0198c07: 為聖襄弼維那封龕
0198c08: 不是吾徒輔弼幾乎流落村莊吾今道已巳行也子猶
0198c09: 長往他邦更有末後一句不曾為子商量大眾商量
0198c10: 則且止如何是末後一句遂掩龕云藏身處須沒蹤
0198c11: 跡沒蹤跡處不宜藏秪麼坐斷毘盧頂十方世界總
0198c12: 家鄉。
0198c13: 又下火
0198c14: 刀難砍火難燒俊哉無形本寂寥撩起便行真衲子
0198c15: 不存毛髮於絲毫切須記我臨行句大覺山前走一
0198c16: 遭。
0198c17: 為守齋朱道人火
0198c18: 客歲死今歲燒勝熱門前怎肯饒今歲燒客歲死生
0198c19: 死兩途俱如此就中一著絕商量欲假言詮須止止
0198c20: 舉火炬云個段光明亙古今擲火炬云不妨拈出些
0198c21: 些子。
0198c22: 為空上座火
0198c23: 師云真性無住真心無心真滅無滅真生無生空上
0198c24: 座向這裡撩起便行說性說心說滅說生總是閑家
0198c25: 具不若休長老助汝丙丁送入火光三昧。
0198c26: 為開石禪人封龕
0198c27: 眨上眉毛事若何卓拄杖云這些還曾薦得麼遂以
0198c28: 手指龕云驀直去莫蹉跎回途入室再揩磨。
0198c29: 雜著
0198c30: 僧約
0199a01: 良材不彈而自直智人不令而自行楩楠自具真繩
0199a02: 筠松自嫻法墨其如品類間有不齊是以百丈立叢
0199a03: 林所至有理法以接淳厚之士有擯辱以懲躍冶之
0199a04: 徒務使人人舉措得宜威儀整肅預防不肖之心以
0199a05: 登正覺之路略取數條以砥智刃庶使溝澮之流共
0199a06: 入法海南山之竹不扶自直耳。
0199a07: 募修造
0199a08: 白蓮山僧初住爭奈百無一有欲要整舊如新只貴
0199a09: 大家出手龍象蹴踏交參頓破時流窠臼且道破後
0199a10: 如何咦瓦礫翻成帝釋宮草木叢林獅子吼。
0199a11: 齋單
0199a12: 金牛撫掌處堂前喫飯來滿盤俱托出何用別疑猜
0199a13: 莫疑猜須知慶讚遇香齋。
0199a14: 募知浴
0199a15: 大地法王身諸人作麼洗若將水洗塵決定無此理
0199a16: 更問事如何擲筆云急須自薦取。
0199a17: 跋成中理書記手書金剛經
0199a18: 金剛大義無住處擬假言詮落躊躇但得言空義也
0199a19: 空三十二分誰分數曹谿當初聞此言我從源頭今
0199a20: 流住不敢作解別生枝只將斯語為緇素。
0199a21: 高念祖居士以白蓮寺十景詩見示次韻奉答
0199a22: 身似孤雲任卷舒雙谿澄碧遶僧廬渡頭春漲堪閒
0199a23: 泛村落煙迷好卜居羌篴秪因苔徑隔胡笳不到柳
0199a24: 塘紆青田龍臥聲光赫白社蓮開香影孤月朗天中
0199a25: 禪定起風恬簾外諷經初有詩漫和達夫韻無酒難
0199a26: 留元亮車貧至兩餐纓絡粥聽君匡坐讀奇書。
0199a27: 大休和尚屬詠白蓮寺十景漫成長律應之附
0199a28: 念祖高居士原韻
0199a29: 繙經水國壯懷舒漢魏分流映佛廬柱史抽簪貽
0199a30: 勝覽文成攜笈重幽居鐘聲夜度龍山近帆影朝
0199b01: 懸角里紆散步農疇春事好閒聽漁唱物情疏繞
0199b02: 簷翠竹搖風細拂檻香桐漏月初五柳塘邊堪載
0199b03: 酒嘗豐橋畔少驅車余家四世留吟案半是逃禪
0199b04: 半讀書。
0199b05: 
0199b06: 
0199b07: 
0199b08: 
0199b09: 
0199b10: 卷第五
