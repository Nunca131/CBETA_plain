0762a14: 
0762a15: No. 1681
0762a16: 佛吉祥德讚卷上
0762a17: 
0762a18: 尊者寂友造
0762a19: （宋）＋西天【明】西天宋西天〔譯經〕－【明】譯經三藏朝奉大夫
0762a20: 試光祿卿傳法大師〔賜紫臣〕－【明】賜紫
0762a21: 臣施護奉　詔譯
0762a22: 我今歸命佛世尊稱讚最上諸功德
0762a23: 時語如語不誑語實語法語如義語
0762a24: 正語寂語無我語顯示第一義諦門
0762a25: 出現諸身普遍眼善施＝於【明】施於光明常觀照
0762a26: 開諸有情智慧目破彼所有癡暗冥
0762a27: 十力真實而出生已到最上清涼地
0762a28: 四無所畏等具足作大光明持燈炬
0762a29: 開發明焰布光照施彼熾盛大明聚
0762b01: 發起堅固精進行不減一切勝功德
0762b02: 釋迦師子大吼音能說無縛正法者
0762b03: 世間八法不能染最上清淨大悲者
0762b04: 梵王帝釋毘沙門及餘天等咸恭敬
0762b05: 我佛常出妙巧語甘美甚深復廣大
0762b06: 正真如理解脫音復能了知一切語
0762b07: 廣大清淨如虛空最上族氏王宮生
0762b08: 佛光明如日月光天人阿脩羅供養
0762b09: 己得七覺支妙寶建立最上法寶幢
0762b10: 愚癡暗翳悉開明黃金光聚身照耀
0762b11: 人中最上人中尊已斷貪恚癡等染
0762b12: 人中奔拏利迦華人中諸妙蓮華等
0762b13: 清淨生死憂悲惱無明憍慢悉已除
0762b14: 永塞戰諍訟門永斷相續諸染種
0762b15: 付授諸法不祕惜摧我慢幢法幢
0762b16: 轉正法輪利眾生壞生死輪息諸苦
0762b17: 奢摩他水湛然淨如海流注深無底
0762b18: 已能枯竭愛源流是故充滿功德水
0762b19: 見者咸生忻悅心於一切處無所＝有【明】所有著
0762b20: 能捨己身為眾生冤親二處悉平等
0762b21: 色如真金初出焰舌比蓮華廣清淨
0762b22: 身光照耀淨復明熾盛如金亦如電
0762b23: 精進勤策以為腰安住三摩地為頸
0762b24: 智慧通達為頂門次第而表莊嚴相
0762b25: 如來勇猛無畏尊一切廣遠悉通達
0762b26: 能摧魔力大象龍善說最上諸法語
0762b27: 安住勝妙忍辱樂已斷一切愛纏縛
0762b28: 正智安立智堅牢智慧深廣無破智
0762b29: 最上難得優曇華具百千種勝功德
0762c01: 如來聖尊值復難具足無邊功德法
0762c02: 如地能持諸種子安定寂靜復廣大
0762c03: 如來智慧亦復然具足無邊功德法
0762c04: 無垢無染本清淨沐浴身心調伏尊
0762c05: 引導眾生彼岸行宣說正法救世者
0762c06: 三十二相悉具足八十種＝隨【宋】【元】【宮】種隨好復莊嚴
0762c07: 百福俱圓勝妙身廣大最上無等比
0762c08: 已於諸法得自在顯示清淨勝義門
0762c09: 智能遍諸境界中智金剛破諸煩惱
0762c10: 已能調伏世間境發悟希望性已除
0762c11: 對治煩惱盡無餘廣大辯才無障礙
0762c12: 布施持戒及忍辱精進禪定并智慧
0762c13: 諸波羅蜜悉已圓阿私陀仙常供養
0762c14: 佛是高勝功德山功德藏并功德海
0762c15: 自覺覺他覺行圓聲聞十方而普震
0762c16: 無邊言說無邊德辯才無盡亦無邊
0762c17: 佛一切智無上尊歸命佛為大恩者
0762c18: 歸命善作世間護隨應諸法悉已聞
0762c19: 自智通達諸法門稽首最勝知法者
0762c20: 先以自智見諸法證得無上大菩提
0762c21: 後覺眾生利亦然稽首自他真覺者
0762c22: 真實了知諸梵行無破無斷色力堅
0762c23: 具足清白復周圓稽首淨＝浮【宮】淨浮修梵行者
0762c24: 無忘失法已安住勇猛堅固最勝尊
0762c25: 佛心廣大量無邊悉能照達苦樂性
0762c26: 佛為最勝善調御復稱無上二足尊
0762c27: 諸沙門中大沙門稽首沙門無過者
0762c28: 佛已具修諸淨行能作世間大醫王
0762c29: 復為勝觀解脫尊稽首導師大智慧
0763a01: 調伏寂靜近寂靜安住最上調伏心
0763a02: 得入第一義諦門稽首已到清涼地
0763a03: 一切合掌作恭敬應受人天最初供
0763a04: 堪為人天施福田歸命福生無上士
0763a05: 知法知義知時量如實知自亦知他
0763a06: 自他根性悉了知了知此彼數取趣
0763a07: 三摩呬多諸根寂諸行所作悉周圓
0763a08: 戒禁具足妙無瑕稽首大力三摩地
0763a09: 安住無滅三摩地無患無動離諸危
0763a10: 已無高下取捨心結生相續悉永離
0763a11: 如妙高山心安固不退轉智悉能成
0763a12: 遍一切處智常隨稽首無勝無滅智
0763a13: 了知諸法無能勝佛是愛見善見尊
0763a14: 智愛善愛德無邊稽首愛憎平等者
0763a15: 最上威儀眾喜愛具足美妙諸辯才
0763a16: 辯才隨意破愚癡稽首宣暢正語者
0763a17: 名稱廣大復希有遍三界中而普聞
0763a18: 世間智者隨問言佛皆善答無隱覆
0763a19: 佛威儀相勝無比見者咸生適悅心
0763a20: 普令世間喜愛生稽首善施歡喜者
0763a21: 迅疾言說無重復平等無等無差別
0763a22: 美味具足妙言音稽首語言無等等
0763a23: 佛是人中大智者復為最上人中仙
0763a24: 世間異見悉不生稽首遠離邪思覺
0763a25: 已息憂悲諸苦惱蠲除染法盡無餘
0763a26: 輕浮動亂過不生稽首永離諸過者
0763a27: 毀呰如來心不下讚譽如來心不高
0763a28: 稱譏平等智安然稽首不著於謗讚
0763a29: 平坦高下及染淨苦法樂法與愛憎
0763b01: 佛智無著亦無差稽首如來善語者
0763b02: 眾生惡語無義利如來善覆無顯彰
0763b03: 行諸施法攝世間稽首正真能語者
0763b04: 惡人惡語固觸嬈佛心無動而安然
0763b05: 善言惡語等無差稽首愛恚平等者
0763b06: 黃金璃真珠寶斯為世間最上珍
0763b07: 如來已離貪愛心觀同草木土石等
0763b08: 如來已離三種慢其心安定而寂然
0763b09: 床敷臥具及諸珍見來求者皆給施
0763b10: 於利非利無喜恚輕慢亦生喜捨心
0763b11: 無憂無惱過不生稽首智破邪法者
0763b12: 已能遠離諸嬈惱常說親近諸善人
0763b13: 不說世間利養言亦無虛妄等言說
0763b14: 言說隨意復自在言說調寂離喜樂
0763b15: 言說純一淨無瑕稽首言說寂靜者
0763b16: 言說甘美而無著言說能伏一切魔
0763b17: 言說決定離世間稽首已離諸無智
0763b18: 已能遠離顛倒見已離輕浮動亂緣
0763b19: 已離一切非語言稽首善言攝化者
0763b20: 常行無諂無誑行順行清淨真實心
0763b21: 廣行愛敬實無虛稽首已度生死難
0763b22: 一切所作善成就是為正法出生門
0763b23: 見者歡喜世間尊稽首歸命清淨士
0763b24: 歸命親說諸法教隨宜無轉煩惱除
0763b25: 正善了知出離門趣證菩提真實法
0763b26: 無破高勝歸向法善啟世間寂淨＝靜【三】【宮】淨＝靜【宋】【元】【明】【宮】淨靜門
0763b27: 乃至正妙廣宣揚天人世間利樂法
0763b28: 如來所說諸法語離諸愛欲染著聲
0763b29: 不調伏聲悉已除稽首善說法教者
0763c01: 如來久修諸淨命心無動亂本安然
0763c02: 三處平等念住心稽首能仁三不護
0763c03: 佛已斷除疑惑語平等分位常所行
0763c04: 涅槃無異勝愛門稽首廣大證入者
0763c05: 佛為最上勝道者具足眾德天人尊
0763c06: 神通方便悉圓成稽首已得諸自在
0763c07: 稽首歸依眾德圓十號滿足無比等
0763c08: 如來應供正等覺明行具足善逝尊
0763c09: 世間解了無上士調語＝御【三】【宮】語＝御【宋】【元】【明】【宮】語御丈夫天人師
0763c10: 佛世尊號普稱揚是故我今伸讚禮
0763c11: 如來無染無發悟離胎藏生殊勝生
0763c12: 能滿眾生諸願求稽首善攝一切法
0763c13: 示生清淨聖王種廣大富貴復尊高
0763c14: 悉能棄捨而出家稽首下心離高舉
0763c15: 具足最上諸色力端嚴相好見者忻
0763c16: 世諸妙境悉棄捐稽首清淨解脫者
0763c17: 戒律清淨具無缺如應能說即能行
0763c18: 大智大慧大聖尊稽首同事攝益者
0763c19: 佛語正白復妙善斷除貪欲過不生
0763c20: 一切染法悉蠲除宣說正因正業語
0763c21: 說諸行語離纏縛常以柔軟愛言宣
0763c22: 沙門婆羅門眾中如來語言常先勝
0763c23: 面相圓正離顰蹙正順先導而安然
0763c24: 善來愛語攝眾生稽首正說攝諸過
0763c25: 所出語言皆具足無畏語業善稱揚
0763c26: 深語正語智語言稽首如來息惡語
0763c27: 佛語無著無依止亦無違背諸語言
0763c28: 所有言說＝語【三】【宮】說＝語【宋】【元】【明】【宮】說語悉無邊稽首能敷了義語
0763c29: 巧美語言善辯才利樂悲愍諸眾生
0764a01: 廣啟眾生調伏門稽首聖法性調伏
0764a02: 佛是正法調伏士離塵諸法調伏尊
0764a03: 無等法門調伏師以無量法調伏者
0764a04: 如來戒具足同等定慧具足亦無差
0764a05: 解脫具足本同源解脫知見具無異
0764a06: 聖正吉祥大覺者最上調伏同一門
0764a07: 常於林野息眾緣隨意坐臥而安止
0764a08: 以不害相而說法無綺語相而說法
0764a09: 無動轉相而說法示出離相而說法
0764a10: 已斷輪迴相說法可愛涅槃相說法
0764a11: 無他苦相而說法善自性相而說法
0764a12: 世間利益相說法離邪見相而說法
0764a13: 同異生相而說法不轉相續相說法
0764a14: 稽首無住相說法照明真實義真實
0764a15: 若法若智實亦然說明了義破疑惑
0764a16: 說法正白善分別平等高下普言宣
0764a17: 正道邪道悉顯彰利非利事皆善了
0764a18: 若善不善悉分別通達正教邪教門
0764a19: 功德已圓過已除稽首自他能度者
0764a20: 能以善法破惡趣樂中非樂方便說
0764a21: 世間生滅真實知善說最勝諸法寶
0764a22: 如來真實最上教三界所作能成就
0764a23: 善趣惡趣悉了知善惡事中智無倒
0764a24: 了知縛脫本來性而能善說縛脫門
0764a25: 邪正染淨悉能知善不善義皆明了
0764a26: 已能具足最上善具善行者普稱揚
0764a27: 救拔一切惡趣中如來悲為一味藥
0764a28: 稽首天仙最上士不著甚深禪定樂
0764a29: 不生適悅喜愛心誓度愚迷貪欲海
0764b01: 自身廣大諸色相畢竟圓滿可稱揚
0764b02: 三界最勝應供尊我今歸命不可＝思【三】【宮】可＝思【宋】【元】【明】【宮】可思議
0764b03: 佛吉祥德讚卷上
