0592c09: 
0592c10: 
0592c11: 文句格言卷中
0592c12: 
0592c14: 通上二周者不與各具三根者同以至待時不待時
0592c15: 等皆須一一辨其同異故知三周根性實煩且難非
0592c16: 麤淺者所能分別委如化源論辨聲聞傍正中明云
0592c17: 云以本性德言之一切眾生尚皆是佛安有所謂定
0592c18: 小根性始終不變者乎但眾生迷真習小未開以來
0592c19: 自取下劣則或有之故文云云於是引論明聲聞有
0592c20: 四要不出二實一權一非權實云云天台準經望論
0592c21: 列以為五四種同論名相小殊五者大乘聲聞亦曰
0592c22: 佛道據開已巳新入者說若判有無則復不定謂有者
0592c23: 仍昔以說云無者為熟為言又曰在昔則無佛道應
0592c24: 化之稱於今則無決定退大之名論合今昔言之故
0593a01: 列以四種爾但此區分冷然可見何必曲說於其間
0593a02: 邪三周聲聞其本一也而入有先後者由其惑有厚
0593a03: 薄故根有利鈍迷有輕重故智有明昧故曰云云而
0593a04: 有回轉者謂其根性已巳定於昔利鈍未成於今而中
0593a05: 間遇緣有善有惡故利鈍可使之回轉上下可使之
0593a06: 易位如退大本鈍以遇善緣轉下為上元小本利以
0593a07: 遇惡緣轉上為下故有所謂退大者利通上二周元
0593a08: 小者鈍應在第三是也非關三周元定正被者也知
0593a09: 此則三周傍正之說判然可明不費疏理也更須論
0593a10: 其文旨來自疏記同異耳云云。
0593a11: 無明為障不為障破惑聞法或先或後之問雖是他
0593a12: 人立義要亦其難莫通何者如今三周得入之機為
0593a13: 先破無明為後破無明若無明先破則顯聞法無功
0593a14: 若後破則無明非障今謂菩薩之機惑破先後無可
0593a15: 不可如舍利弗等必因聞法始破無明驗開顯之功
0593a16: 而或不為障者以圓機已巳熟無明先伏故不為障耳
0593a17: 而大師所通知譬不出二義所謂燈生暗滅不可定
0593a18: 其前後者以聞法破惑如啐啄然故不容前後而暗
0593a19: 定為障此約惑障大體言也亦一往從譬而說若論
0593a20: 聞法未必一向須待惑除如博地具縛者皆是悉應
0593a21: 不得聞法耶然則聞法未必惑除除惑未必聞法此
0593a22: 為直說若如記釋乃取三論師意直以自他等責障
0593a23: 有無云云謂自一說可也。
0593a24: 三乘在昔有能知者因狹二經以難今經不知之文
0593b01: 但其文相前後進退重複反覆頗難疏理今應作兩
0593b02: 節釋之初問如上可知其答意者先引此經亦有能
0593b03: 知之文一往以齊二經之難如文云云而義猶未顯
0593b04: 故通約三意以示知不知之義使各有所歸則曰前
0593b05: 明知次明不知後會歸知非永不知則知不知之說
0593b06: 豈不綽綽然哉但恐執者猶未遽伏故又身子下重
0593b07: 引今二處不知之文為難於是復申之為二先引教
0593b08: 折非則曰若執二文等云云謂知不知皆佛境界者
0593b09: 彼經中意大率皆然已巳如向示云云次立義融會則
0593b10: 曰初葉有二等得此二意則申釋不難云云文又以
0593b11: 權實申之因引舊人四句為說今亦不取但直判之
0593b12: 而已巳云云知其大略如此不妨取記釋之文詳之
0593b13: 可知不然幾紛如也。
0593b14: 一家之論華嚴其唯四焉曰寂場曰時長曰盡未來
0593b15: 際曰法界或六種曰海空曰母胎言其說時長短名
0593b16: 相所出並如文云云名雖有六其實則四如華嚴海
0593b17: 空則或屬時長或屬法界如玄文云云其母胎則盡
0593b18: 未來際所攝然以所說教則寂場兼別時長同其部
0593b19: 類結歸後分爾盡未來際既同此經常在靈山等則
0593b20: 唯是圓頓法界則圓理而已巳但時長一種言時通局
0593b21: 不定或謂齊般若據今文云云或云通涅槃據像法
0593b22: 決疑經云云今謂後說是也祖不云乎如日初出先
0593b23: 照高山日若垂沒亦應餘輝峻嶺據此則譬類本同
0593b24: 何容異指但說時通後云時長爾其如今文曰結集
0593c01: 後教至般若來者此約發十大心義當般若從文別
0593c02: 指云爾非通論也而或以隔絕法華為妨今謂此亦
0593c03: 不害但宜聞即說何必通通處即是何論隔絕斯
0593c04: 皆舊論之局也要知如是而已巳。
0593c05: 時人只知以施開廢等釋法華曾不知其意果何在
0593c06: 然不知祖意則不知佛意今故曰為實施權等夫為
0593c08: 實為所蔽實不顯則理無由彰故權名隱實者潛也
0593c09: 實得以彰者顯也是潛之與顯其在乎物情而已巳所
0593c10: 謂常住本源則一乘實相同體權實未始增減故今
0593c11: 所以示也又曰未開之前等者追示法華已巳前實意
0593c12: 未彰故都無施開之語但說宜權之言是亦取意云
0593c13: 爾未實道也故曰法華之宗致極於此者也實教
0593c14: 之源由本於此者也釋義之旨歸會於此者也眾行
0593c15: 之府藏聚於此者也此者何也一乘實道而已巳矣苟
0593c16: 能依而體之則教不徒施行不徒運其可不務而知
0593c17: 之乎佛法固無彼此於無彼此而說有彼此者有真
0593c19: 者何心法是已巳至勝者何佛乘是以今經所明者心
0593c20: 法所顯者佛乘故記以十雙辨其異相云云則其所
0593c21: 說皆佛之境界不離一心益理之當然然在他經固
0593c22: 亦引物希嚮不無偏贊之文較之此經終成不逮
0593c23: 非徒黨情之論亦法爾然耳。
0593c24: 法華開顯之妙所以超絕一代者姑就門法說言
0594a01: 之不出有三一者法體即十界權實法也在佛則權
0594a02: 實二智在法則諸法實相是為出世之根源設化之
0594a03: 大本率由此道而依之起用也故有如上略開三顯
0594a04: 一寄言絕言稱歎二智所謂諸法實相等是也二者
0594a05: 化意即如來一化之大意也故以時則五十年之施
0594a06: 化以教則權實而有施開廢三之用故有今文正開
0594a07: 三方便示一真實諸佛隨宜說法意趣難解等是也
0594a08: 疏於文前以人理教行四義稱之者益開顯大體不
0594a09: 出此故所以隨宜所說為開方便者正指昔所施之
0594a10: 權是開權義也是法非思量分別者或作結權或作
0594a11: 顯實即後章所謂是法皆為一佛乘故是也顯實則
0594a12: 唯佛能了結權則佛意難知故稟教者謂三在佛則
0594a13: 知一故曰今開三為一弄引如欲取之必固與之即
0594a14: 其義也三者理智即來至今經化道既成佛懷斯暢
0594a15: 得以開顯一乘之妙故有所謂諸佛唯以大事因緣
0594a16: 出現於世所謂開示悟入佛之知見等是也但其文
0594a18: 者知經旨之源流佛化之大也。
0594a19: 佛之知見即今經所顯理一也夫理不自彰必約諦
0594a20: 以明理諦不獨顯必約眼智以能顯故以一切種智
0594a21: 之為知則以佛眼圓照而為見知見雖異其為中道
0594a22: 之理一也此理何在在夫四眼二智所知見處當體
0594a23: 全是而未始暫虧故曰眾生若無佛之知見何所論
0594a24: 開由是言之即彼四眼二智於理無非佛眼種智點
0594b01: 萬像森羅當處即是真空冥寂當知二境只是一境
0594b02: 一境而有二見一境二見故非二而二二見一境故
0594b03: 二而不二此所以二乘見空之處今開即見中道之
0594b04: 理六凡見俗之處今開即見第一義諦菩薩建立俗
0594b05: 處無非即是不思議理開顯之妙旨在於斯故曰為
0594b06: 令眾生開佛知見既曰為令眾生則所開者九界也
0594b07: 又曰佛之知見則所顯者佛智也故知佛智不離九
0594b08: 界即九界顯於佛智迷悟同源開顯一致寧得非妙
0594b09: 耶。
0594b10: 即智為鄣即鄣顯德不獨此文為然凡約圓明惑莫
0594b11: 不皆爾此明佛之知見本是性德而必云開者良由
0594b12: 二惑當體為障故須即破而開即開而顯性德之理
0594b13: 當處全復故記明惑體如是也何則所謂惑者只一
0594b14: 念是一念迷則為惑一念開則為智本無二法也所
0594b15: 以念體即是者是性德而已巳三千未顯驗體仍迷則
0594b16: 是體而非理也非理者未可使為修德顯出之理是
0594b17: 猶迷染之事而已巳非所謂理性之是也雖有是非而
0594b18: 無定是定非之異雖是一體而分能迷所迷之障不
0594b20: 數句凡一家所謂事理修性一體相翻之旨盡在是
0594b21: 矣不可不深味也如箋難家騰古引文之說非無其
0594b22: 理要之止是隨文消釋而已巳未足以見大體也詳之
0594b23: 可知。
0594b24: 此明三世因引華嚴九世十世等料揀十數之旨不
0594c01: 出二義謂數圓理滿故至於九世只三世三世只一
0594c03: 記又明三世十方剎塵皆說則曰讀者但云剎說眾
0594c04: 生說不知所被者誰今謂此亦難明據理只合作此
0594c05: 云使疑者便了若有箇入處自當得之今既有言不
0594c06: 可無說據記者意一往以斥佗家雖云塵說剎說彰
0594c07: 不思議圓融之意曾不知所以圓融不思議者果何
0594c08: 謂乎且以能說所被近事而反質之意不在是也不
0594c09: 得已巳而示之則曰良由不思眾生剎性等是以性同
0594c10: 顯其理同理同則事同事同則說等故曰若得此意
0594c11: 彼此互明是也雖然好箇塵說剎說向言下死
0594c12: 何如當時只道箇所被者誰不妨疑殺天下人今作
0594c13: 此說也須救得一半開顯之言有二一者施開之開
0594c14: 二者開顯之開今文即初義是也故曰云云謂以施
0594c15: 為開所以為顯實之所等雖分二義其實一意爾又
0594c16: 曰況權是實權等即今次義也謂昔不言三是方便
0594c17: 故方便門閉今指權為權則方便門開知非究竟即
0594c18: 須顯實也實何所顯亦示其權而已巳所謂示謂指示
0594c19: 示其見實之處是也又下文曰凡云昔者皆具二意
0594c20: 等謂初義同上約已巳開說故亦同也云云然則何以
0594c21: 見權全是實曰仁者自生分別爾分別若忘實尚叵
0594c22: 得權何疑哉此須自會可也。
0594c23: 諸佛化種種與夫誓願不同固不可一論如今
0594c24: 此文以其理則無不可者所謂一佛成道一成一切
0595a01: 成法界無非此佛之依正等又曰一切眾生即涅槃
0595a02: 相則同日成佛即日滅度不無是理也至於曰我前
0595a03: 所言謂得人身者耳不謂五道也若三惡趣要必先
0595a04: 化令得人天然後乃可如願等故知其事則有可有
0595a05: 否雖然政使同人天身又豈盡能同日成佛邪如龍
0595a06: 女等亦有即身成佛者豈全不得邪是知經教凡此
0595a07: 所說言各有謂豈可作定論邪只如諸菩薩因中發
0595a08: 願必曰若有一眾生不成佛我誓不取正覺然則眾
0595a09: 生未成佛者何限是應不當有佛取正覺邪如須扇
0595a10: 多佛當日成佛當日入滅又豈當以餘類言邪至於
0595a11: 此經則曰若我遇眾生盡教以佛道等則固未嘗異
0595a12: 也由是論之則佛佛道同者平等意趣也化不同
0595a13: 者別時意趣也故曰言各有謂不其然乎是亦諸佛
0595a14: 境界固不當以情量分別。
0595a15: 此經以低頭舉手等人天小善尚皆成佛者今疏明
0595a16: 之云云言其旨大略有三一者善體本融謂凡善出
0595a17: 於事事出於心心出於理理必融泯體是佛性故有
0595a18: 所謂此應明三佛性義等而記曰水流趣海法爾無
0595a19: 停火焰向空理數咸滅則極於理之謂也二者願智
0595a20: 所熏則曰為山始簣合抱初毫等謂初發心必期大
0595a21: 道如志在為山始於覆簣苟遂初心安有佛道而不
0595a22: 成邪其要終之謂也三者功由開顯謂凡法之大小
0595a23: 無問微著苟極其理稱其性則莫不皆妙者其惟開
0595a24: 顯而已巳要亦不過前之二義惟其無法不妙故妙莫
0595b01: 大焉凡可類知無勞別釋也。
0595b02: 通言開顯法無不妙論其心行不無收揀豈以妙法
0595b03: 一言邪故論明童子戲沙雖世間微善若心無分
0595b04: 別則何行不成此則通收若以麤心凡夫及小智二
0595b05: 乘對執心行此則須揀故曰云云是亦論中兼彰斥
0595b06: 奪之意但揀常情善無不妙政不必論夫開與未開
0595b07: 酬與未酬若一一細較恐失大方記又曰縱有宿善
0595b08: 如河沙等則似太徑庭但如後說善體本妙隨執者
0595b09: 心等則無不可者今斷之曰經中說底童子不知童
0595b10: 子為底經中言之惟其言之所以名妙惟其不知所
0595b11: 以合道太分明生各從所好。
0595b12: 心境之辨頗不易明麤妙之言若為定論然心境甚
0595b13: 通今且舉一端明之如以十界為境必以三智為心
0595b14: 約此以論麤妙開不開等云云要之雖有四句但開
0595b15: 心麤境無不轉若境麤心妙境則隨轉其理可知亦
0595b16: 可義配奪人不奪境等四句如境麤心妙則奪境不
0595b17: 奪人餘句準知又人境互論相奪者如為物所轉則
0595b18: 境奪於人若能轉物則人奪於境義配如此未必盡
0595b20: 一乘之教何其該深也若此莫不本乎性始乎種起
0595b21: 乎緣成乎教其於是偈盡之矣故曰云云夫性者無
0595b22: 性之性也以性本亡泯言之則性離之性以絕待一
0595b23: 性言之則中道之性兼而言之則理性之本也照此
0595b24: 理者是為佛種則能生佛果之種也生不自生生必
0595c01: 由緣故以教行為緣則出世正覺由之而起亦是由
0595c02: 緣了二因故正因佛種得起正因既顯則佛果斯成
0595c03: 還由果成而能演此一乘之教此所以為未來果佛
0595c04: 顯實之一也理性種等餘莫不然文特出此耳。
0595c05: 佛世滅後根有利鈍故經教文義言有詳略如今此
0595c06: 文以佛世根利直言無性而已巳機緣領悟當下無性
0595c07: 是無一切性無性亦無便能於一實理悟入本性二
0595c08: 空更無別有也滅後根鈍既不能爾必待四依推明
0595c09: 此理然乃修入於是廣以觀門焉如曰一無性言具
0595c10: 二無性等如是二空言有前後用在一時一空一切
0595c11: 空靡不皆空是空亦空故曰不思議之二空也又曰
0595c12: 若不了等者是知一家立此二空推本有自彰觀法
0595c13: 之功也又曰故於實道須閑修性等者益圓實觀門
0595c14: 必須修性兼明方彰性德修顯故曰云云推而不入
0595c15: 等則又據最鈍者說故須兼推三假加修萬行正助
0595c17: 開邪。
0595c18: 問答意者謂令四句本推緣起理性本淨何亦用之
0595c19: 答以性本無生何問緣起若起計謂無問理性於事
0595c20: 於理但計謂實悉須推破及其離性事理俱亡何獨
0595c21: 推修而不推性邪若得此意則止觀三境之旨從而
0595c22: 可明故推緣生者尚兼續待又豈直因成而已巳故知
0595c23: 此義舊所未明自非兼本中智二論安知性相三假
0595c24: 之說其次揀顯為利根者開謂開顯也故不須此所
0596a01: 謂中論四句觀法但被末代鈍根是也。
0596a02: 疏釋佛種緣起之文今隨要提之文云於正緣中須
0596a03: 識性種者謂種分性類緣通染淨而理非染淨云云
0596a04: 次釋中道無性已巳下文云立本無性為本性德而曰
0596a05: 今種即性家之種者為明性家緣起故以種言之然
0596a06: 則雖曰緣起而不即緣起雖曰性德而有種義從容
0596a07: 言之當是性類之間也故有如前十界理性俱性並
0596a08: 種之說此下明染淨緣起者染中由無明故為法性
0596a09: 緣而起九界即前性種起於眾生亦是真如隨染緣
0596a10: 義次明淨緣即由聞一乘教起一乘行而成正覺其
0596a11: 義可知又無性下約三因釋以緣資了對於正因是
0596a12: 約功能相成說也若論行體則三因各三即修德三
0596a13: 因也種果既成則一起一切起凡果成相依正主伴
0596a14: 等無不皆起起即成也果乘既極則修性一合無復
0596a15: 分張全是理性三因開發始終不改故通名性是則
0596a16: 修性因果具在斯文大體可識也若具明修相委在
0596a17: 止觀云云次復追釋修性俱推自他之義委如性相
0596a18: 三境章其率結成緣起佛種等義歸於始終一如而
0596a19: 已巳云云。
0596a20: 言有理同而義異者如言諸法實相則不疑言世間
0596a21: 相常住則疑得非狎於常見必以生滅遷變者為世
0596a22: 相故忽聞常住之言所以疑也豈知二五而不知十
0596a23: 之蔽邪因即經中二句反而言之曰世間相常住是
0596b01: 無常生滅蔽於常住者斯謂情見何關經旨則開顯
0596b02: 理一之妙應反非邪昔人不云乎至論妙解乃反常
0596b03: 情從理而觀斯得之矣但如是會疏記之文當迎刃
0596b04: 矣苟為不然從教疑過一生經特先言法住法位者
0596b05: 示其本也世相常住者會其極也若論法位本自有
0596b06: 之眾生正覺全理為事悉不出如此如所以無二也
0596b07: 世間相常住者即出世正覺眾生世間皆世間也既
0596b08: 皆以如為位則位外無別相以如為相則相外無別
0596b09: 位故若生若佛皆會一如之極此所以為理一也但
0596b10: 如是會不妨混成而記有理淨已巳淨之斷理是證是
0596b11: 之辯又曰染淨迷悟分定局限相殊性一以悟顯迷
0596b12: 以修驗性借喻證理等說反覆諄悉曾未聞直指之
0596b13: 言殆似心疑辭枝今以楞伽一文會釋之如彼釋一
0596b14: 切法常云相起無生性無常常故豈非相即緣起於
0596b15: 緣起處了本無生即常住相更無別旨也方得謂之
0596b16: 相位一如生佛無二世相常住事理皆通豈不妙乎
0596b17: 然而說主非不知之如曰相約隨緣緣有染淨緣雖
0596b18: 染淨同名緣起至此疑缺文未盡今應取餘文足之
0596b19: 如曰剎那性常緣起理一也緣起法亦本無生方與
0596b20: 楞伽文會也亦見相一體常之妙而言之不盡者意
0596b21: 在學者思而自得亦既此意發之於彼故得以略云
0596b22: 今既欲圓顯其說則不得不以彼釋此也究宗學者
0596b23: 以謂如何。
0596b24: 記問意者還只是以位可同而相不可同故復揀之
0596c01: 云云其答意亦初且順問而曰緣雖染淨同名緣起
0596c02: 即此一句深有旨哉由向言之但於緣起處了本無
0596c03: 生則自然常住其理等矣故舉波濕喻云云既全濕
0596c04: 為波則全理為事事相無生則體即常住故曰相與
0596c05: 常住其名雖同謂眾生正覺兩處之名同也而染淨
0596c06: 既分則例如位亦應有迷悟之別何獨相耶故知波
0596c07: 濕同異必俱四明所謂以水清後還是濁時動用是
0596c08: 也例染淨等則世間之名亦別但今取同義以悟顯
0596c09: 迷以淨顯染常事與常理其致一也故云理一然乃
0596c10: 以開顯質之又以信教改迷而覈問之若亦改迷豈
0596c11: 得不信意令學者忘言領旨也。
0596c12: 前以眾生相位皆如為常今以陰入對三因即離為
0596c13: 常雖假實不同皆世間也雖相因之異其理亦一也
0596c14: 但言陰界入則理境稍親言不即不離則義復融顯
0596c15: 抑三因兼順修門復符上種性義故約此重釋也而
0596c16: 言六法者文出大經助釋於此也只是五陰加神我
0596c17: 爾應言三因不即六法不離六法今記釋偏言者文
0596c18: 玄見其意如正因於六法理當即是故但言不互則
0596c19: 不離可知緣了與六法修不即性故但言不離則不
0596c20: 即可知若知六法不即不離則顯陰界入三元無自
0596c21: 性無自性故體即無生無生故如如故常住故知五
0596c22: 陰相常其旨愈明亦顯前釋皆煥然也。
0596c23: 文句第五
0596c24: 佛身應相說法前後固不易明而經論異出宗途破
0597a01: 立抑復難曉如疏引小雲師說以三七日為已巳說法
0597a02: 華據今經宿王華文為證以今言之謂於華嚴或說
0597a03: 佛慧可也非必三七即法華也記準彼疏以法華即
0597a04: 華嚴論又以二七日表應佛說等是則進退皆非若
0597a05: 以為華嚴不應表應佛說若以為法華應同華嚴何
0597a06: 謂法華應佛說邪斯皆有失圓意故引雲疏並而斥
0597a07: 之意彰法華亦報佛說但今即劣辨勝非直華嚴瓔
0597a08: 珞身耳故引本論為證又以古德云者則顯二處皆
0597a09: 非乃成法華法佛說矣故卒以理斷之曰云云由是
0597a10: 言之則今所判視彼區區妄有破立者相去遠矣。
0597a11: 索車一譬教門論之舊矣其難不過謂索大索小之
0597a12: 異以發言索則慇懇三請文有請大者以譬本則曰
0597a13: 志求佛道者以正譬文則曰願賜我等三種寶車者
0597a14: 此其所以持疑兩端而莫之能決余以謂此文言之
0597a15: 審矣而說者莫能用耳夫文既明索義有三則機情
0597a16: 大也口索小也然機情時未必口索口索以具機情
0597a17: 故機情通昔口索唯今口索既兼機情則有大有小
0597a18: 故今問曰昔出宅索三等謂口索時必兼機情故牒
0597a19: 云爾然乃據文為難曰如先所許此乃求三何關求
0597a20: 一是挾口索以問機情也答則曰出外不見等則以
0597a21: 機情酬乎口索之問也謂方其門內許車之時本許
0597a22: 三車及乘因車而出門外則不見所許之車是必知
0597a23: 有異途異途者則已巳知其將賜大車也則此機情已巳
0597a24: 有大意但口索不可便請於大只得就昔所許以要
0597b01: 其異意耳然則口索雖小而實機情在大故曰亦得
0597b02: 是索一也故曰三索咸扣於至聖赴亦自分於顯密
0597b03: 等又曰情實口假等皆其意也但依此文直申昔難
0597b04: 自可了然何必他求若欲委知則有索車義章云云。
0597b05: 生死者輪回之境也涅槃者安樂之法也又生死即
0597b06: 有邊涅槃即空邊今以生死為夜涅槃為日為生死
0597b07: 中有涅槃邪為生死外有邪苟未親證則若中若外
0597b08: 皆非若得悟時則若即若離皆是惟其皆非故未免
0597b09: 疑情除非得悟此疑方遣所謂得悟者契證之謂也
0597b10: 又以生死涅槃異故俱為夜以生死涅槃一故是為
0597b11: 日是一是異亦未免疑情除非得悟出此一異如日
0597b12: 之出此疑方遣所謂得悟者良未易言要必履踐然
0597b13: 後乃契耳而記家乃以教相云云為說學者亦只作
0597b14: 教相會去所以終不知其妙處失之甚矣可不知哉
0597b15: 世人學佛法者有二種雖隨其根性各有所尚較其
0597b16: 優劣與其草創習大者不若漸入者為勝蓋草創入
0597b17: 者於其法門容有未了若自小入大從微至著者則
0597b18: 大小法門靡不究習故一一備至也以類聲聞入大
0597b19: 與菩薩入大者別然若較其利鈍迂直淺深則又不
0597b21: 一無上道之言誰不言而知之非經論廣明其旨祖
0597b22: 師引而申之孰之法門廣大該攝邪聞其如是只合
0597b23: 便受用將去有箇相應得力底時節到得其時要
0597c01: 計只如揀偏從圓不知偏圓俱失此亦學者之病餘
0597c02: 如記釋要知者任揀此不暇詳云云。
0597c03: 如來十號是彰佛佛具十德也因為之詞曰如來十
0597c04: 號佛佛皆然名不徒彰所以名德十德既備萬德則
0597c05: 圓因名慕德可弗思乎豈徒知之非苟慕之佛何人
0597c06: 哉在我而已巳但反諸己巳絲毫不虧要在當人晞之即
0597c07: 是觀心樣子何以加於苟為不然自生退屈。
0597c08: 嗚呼斯皆祖師急於為人解惑生信也如此惟恐世
0597c09: 人於經教中有是多端疑蔽之說苟不誡勸或致生
0597c11: 諄也。
0597c12: 經言唯有一門又曰以佛教門則是理為教所詮教
0597c13: 望理為門也故知不許唯理單教為門若各則之則
0597c14: 門義不成文明車宅二門者謂於門處得車故宅亦
0597c15: 名車門但出入有異大小不同如疏先明二門之別
0597c16: 云云而後徵二門同異故云若宅門異車門等亦不
0597c17: 言其同別是知不可以同異定其實也然則其意若
0597c18: 何記文固言之矣曰大小異途故別開小即大故同
0597c19: 斥則車宅永殊開則二門不異等委如彼釋云云
0597c20: 本無今有之說義不易明亦無定論記約大小乘則
0597c21: 言之各異以大經四句則釋之或殊其引古評難並
0597c22: 見於今記云云如曰本無之言人之常說斯為至難
0597c23: 又曰釋不當理涅槃室傾是故不可以容易言也文
0597c24: 先引章安之說則本無今有者乃常即無常以謂文
0598a01: 義雅合今記正說則曰應言煩惱無始等謂煩惱菩
0598a02: 提其體相即則俱無終始用有相翻則本無今有等
0598a03: 各通二義是則菩提亦得云無始之始煩惱亦得云
0598a04: 無終之終全體起用雖無始終而有始終若全用歸
0598a05: 體則雖有始終而無始終約圓通論其義雖爾若涅
0598a06: 槃四出之文復自一途非今可畫至於無明無始之
0598a07: 說義如別論云云。
0598a08: 宅以喻三界言燒可也門以喻教謂由之得出何以
0598a09: 亦云於所燒之門邪文因以料揀引舊斥難云云今
0598a10: 釋曰門有楗有空云云謂楗可燒而空不可燒以喻
0598a11: 合法則教從能詮有可廢之義故非是常理本無相
0598a12: 則不可壞非復無常今從門空處而出故言從所燒
0598a13: 之門此猶約小教云爾若約大乘文字解脫教即常
0598a14: 住則達燒無燒始可曰安隱得出也而記曰大小色
0598a15: 教並皆是常者意以大小雖異色本一也從一言之
0598a16: 亦得是常但約即不即義云燒不燒其實佛法本不
0598a17: 可壞如魔豈能燒佛譜邪。
0598a18: 身本是陰兼於色心今對心說故唯是色而文以五
0598a19: 識釋身者此下並為帖釋經中火逼身譬故與諸文
0598a20: 不無同異何者約逼身義亦兼於識也又此識兼五
0598a21: 意識並得名為同時意識而曰俱受苦境非初剎那
0598a22: 者蓋其識本通初後此約俱受苦境以說則非初剎
0598a23: 那未分別時也唯能分別成於三受者覆釋上俱受
0598a24: 苦境之義則次剎那是而已巳而不能以此意識成觀
0598b01: 亦取其心不厭患義也苦起厭患必能修觀後文所
0598b02: 謂創心修觀以第六王數為法觀之始此能不能所
0598b03: 以異也四明則曰以由此心能起忻厭作善惡因是
0598b04: 也故知此等文相實不易明奈何欲以固迷之說而
0598b06: 門一而已巳由此而出此曰宅門門固小也自此而入
0598b07: 彼名車門其門本大以無機故名為狹小此約大以
0598b08: 言小非實小也開小即大理不異焉所以疏約通別
0598b09: 釋者通謂一門該於教行理三別約教行理三各明
0598b10: 一門雖有通別並約大言小而有知不知者謂凡夫
0598b11: 人不但不知入彼亦不知出此不知出此是不知權
0598b12: 不知入彼是不知實豈非只於一門約出入以分大
0598b13: 小門喻空理一也自二乘出三界邊謂之極自菩薩
0598b14: 入實邊謂之權若開小即大即此無非體內之權此
0598b15: 權即實更無異也故二乘知出而不知入菩薩鈍同
0598b16: 二乘者亦不知入利者雖知若帶教道奪猶不知由
0598b17: 是論之不唯一門狹小之義明抑亦車宅二門甄分
0598b18: 大小其義皆顯云云。
0598b19: 六心退義出於別教其難釋具如日本答問中已巳有
0598b20: 成說自足依用但知見思俱斷非是常則無可疑
0598b21: 者縱有餘說亦不必強生穿鑿徒增名相耳。
0598b22: 三權一實權實之大數也通而言之權亦可為一如
0598b23: 化城之但一亦可為二為三如使但有二車則有三
0598b24: 是也餘例之亦三亦二等如文云云但不可云實通
0598c01: 二三若以二諦三諦等亦何往不可雖然若言三權
0598c02: 一實者常也俱通三一者變也變固恒通不可為常
0598c03: 故知名相隨宜開合初何定論執者固迷耳。
0598c04: 圓詮境觀不二及所斷惑本是無明從本言之合是
0598c05: 第八識心今此猶云第六王數者以發觀之初其位
0598c06: 尚淺觀不勝惑猶是見思麤惑常情故以惑驗位乃
0598c07: 至未淨六根已巳來且屬第六識見思家之王數故曰
0598c08: 云云然第六王數一也而與前文發觀有能不能者
0598c09: 蓋各有所以前以釋心不厭患云云今約互相推排
0598c10: 以明觀心則以發觀言之各當其義也然則發觀合
0598c11: 論揀境今何兼數言邪曰始發觀心興所觀境心一
0598c12: 往小別故不應混難已巳如揀境中辨此不暇詳云云。
0598c13: 得前料揀意此不足釋恐惑者不了兼助顯前義復
0598c14: 略明之若論鹿苑出宅不見所許之車理應別索那
0598c15: 得隔越二味至今法華方發言索邪使在昔有索既
0598c16: 未斥失義復不可故因其口索推至機情則知索義
0598c17: 非始唯今在昔機情已巳應有索但未可彰言耳所謂
0598c18: 譬短含長義至法華之始是也故今以機情通前二
0598c19: 味兼於口索復有通局顯密假實等義云云所謂假
0598c20: 實者若在昔機情方且猶豫兩楹容有索大之義未
0598c21: 論假實也來至今經既以機情加於口索故口索之
0598c22: 下必具機情次第為論故有機實而情假情實而口
0598c23: 假之義次第雖爾理非異時前文所謂將昔許三豈
0598c24: 非口假乎以求異意豈非機情乎亦得是索一正言
0599a01: 機情在大故也由此而知索車之義其本自明味者
0599a02: 擾耳餘如緒餘云云。
0599a03: 大車所以喻一乘也惟其一切眾生悉有佛性故以
0599a04: 一乘示之令其無得而得得顯本有佛性而已巳此性
0599a05: 開發即顯實也故今此文先明子等次明車等車等
0599a06: 即法等所謂等賜大車是也大車體具必明三法謂
0599a07: 車體則實相之理本性正因此性本來具三所謂三
0599a08: 諦也故有高廣之相此體兼備萬行莊嚴則眾寶莊
0599a09: 校也駕以白牛則般若前導也又多僕從者則方便
0599a10: 波羅蜜等外用也如是諸法具足謂之眾寶之車故
0599a11: 曰三軌和合為一大乘以其能運也止觀約之以配
0599a12: 十乘正本是文也運之而至登圓初住極於妙覺所
0599a13: 謂乘是寶乘游於四方直至道場也故義例曰大車
0599a14: 文中以思議相待而為僕從實相妙理以為車體等
0599a15: 即其義也。
0599a16: 大凡文相當先大體次論節目名相雖略之可也如
0599a17: 今此文凡涉二紙許若一一釋不勝其煩今從要
0599a18: 略提耳文曰以車等故者謂子等故心等心等故車
0599a19: 等以法等故賜與亦等而言各賜者隨其本習開示
0599a20: 真實非謂習異令法亦殊要其所賜無非一乘若一
0599a21: 人不不名子等一法不與不名等賜故知等賜祇
0599a22: 是開彼三乘六道無非一如一如既則一切眾生
0599a23: 誰無四方道場之分誰不理具大車等法然法雖本
0599a24: 爾必待時緣故至今日方云等賜僕從等者唯對三
0599b01: 德應於車體分正及緣對牛為了此則義當修二性
0599b02: 一一復具三高廣不二今問習大乘者當量己巳心與
0599b03: 此經文同異如何若即一句為是何句若一句即足
0599b04: 何須諸句豈強騁文詞徒列車儀而無其實邪若屬
0599b05: 對有由則行儀可軌使頓爾全棄則大小不咸失乘
0599b06: 壞驢車必墮邪濟誰之過歟。
0599b07: 人各有心物各有理心雖不同理性常一故父果車
0599b08: 是子理車本無增減但由惑情所蔽故生佛懸殊今
0599b09: 法華稱性開其情蔽示以一理佛以不與而與眾生
0599b10: 以無得而得故曰假名等賜其實何有也惟其人各
0599b11: 有心故一心一切心心無有盡故眾生無盡有心則
0599b12: 有理故一理一切理理無盡故車亦無窮夫理不徒
0599b13: 理理必具德所謂河沙性淨功德法門皆惟理具故
0599b14: 曰不窮不窮故不匱不匱故無偏無偏則等一之謂
0599b15: 也若論此理從本以來未始隱覆尚不當開何閉之
0599b16: 有但以無迷而迷為對迷故強名為開開實無開亦
0599b17: 知開悟之後理未迷故曰悟本非閉到此亦無是
0599b18: 子非子之別結緣未結緣之殊與夫度不度之異然
0599b19: 則云爾者是皆約佛化門一期說耳。
0599b20: 佛為一切世間之父則下三土國邑聚落皆所統之
0599b21: 處亦上文所謂其家廣大如來應化統而家之是也
0599b22: 但上從同居兼界外以言今約寂光統三土為說雖
0599b23: 所從不同皆如來化境也文言自體者本指實報恐
0599b24: 濫下果報故借緣集從因言之文曰皆證道色心報
0599c01: 處者非常途所謂證道乃如來極證妙色妙心之證
0599c02: 道也故此報處亦如寂光事理之異既其處一故報
0599c03: 處即寂光下三身土亦與寂光體用一致故云
0599c04: 諸身與法身量同等故以鏡像飯器喻之言其體不
0599c05: 妨用而有像飯之殊用不妨體而鏡與器本同一理
0599c06: 二而不二不二而二其理如之又曰一切眾生等者
0599c07: 復以生對佛言其一體但有迷悟局之殊其實遮
0599c08: 那一性之體則未始異也故不二門曰諸佛法體非
0599c09: 而等不然何由生佛一體感應不二邪。
0599c10: 事有自然法有自爾者三世因果之理也雖佛亦不
0599c11: 能造作況餘人乎故曰有一道人問佛云云謂十二
0599c12: 因緣苦惑業三出於無始相續循環往復未始間斷
0599c13: 雖有佛無佛性相常然亦不得而加損故四種答判
0599c14: 為決定答者以其理決定故非佛人天之所造作使
0599c15: 可造作則非自有以知佛凡所說法自有因佛言之
0599c16: 而有者自有理本自然而佛本之以為說者又如獨
0599c17: 覺出無佛世自悟無生者其皆出於自然故也。
0599c18: 三門之義其說可謂詳矣於中出入二者正當門義
0599c19: 所謂誰能出不由戶何莫由斯道也亦可由即入出
0599c20: 義也而記云者恐誤應云別者義立可也謂其門能
0599c21: 別邪正是非也若約教言別即大教人由教入理之
0599c22: 謂別說似頗迂又曰從一色心入一色心者謂凡夫
0599c23: 之人從陰入陰六道傳入云爾非出已巳還入之入記
0599c24: 文所謂是也若約發心出界亦容有是義佛以度生
0600a01: 而入三界則不在此限故知文義未易研詳學者其
0600a02: 審之。
0600a03: 大車以實相為體以智慧為前導以眾德為莊嚴故
0600a04: 今合釋大車無非三德故曰一相等謂無相之相無
0600a05: 一切相名為一相所謂離念相者等空界無所不
0600a06: 等是也一種者謂般若種智之種種無別種依理
0600a07: 而有種亦是契此理者即中道之種此二合故能生
0600a08: 解脫常樂之樂若論三德事理修性當體即是靡不
0600a09: 該攝非收羅而為言也今云爾者順攝法義故非別
0600a10: 有法為所攝也亦是帖釋車義言爾。
0600a11: 文句第六
0600a12: 眾生無始常居三界本未曾出而曰來入者釋意不
0600a13: 出有二初謂約事則以發心退還名入如人舉足出
0600a14: 門是也約理則以本淨為出因惑而有生死故入其
0600a15: 理明矣若論三界本唯一心初無內外因有迷悟義
0600a16: 云出入以義言之可也文約理惑對論其義足矣而
0600a17: 記又併約大通發心之後明之抑何以異耶曰通別
0600a18: 之異義不相違初既約別明義不妨從近兼通此說
0600a19: 如曰我當見苦斷集等此以小望大故小為戲論極
0600a20: 而言之除實相外餘皆戲論以此例之雖同在一時
0600a21: 不妨事理二解云云。
0600a22: 佛種之說旨不易明豈特諸文言之不一而此中亦
0600a23: 難定論如文以淨名煩惱為種謂之境界性常途則
0600a24: 以煩惱即菩提為了因種此特異一也抑境界性的
0600b01: 屬何種二也又此中通明三因佛種而記家謂是正
0600b02: 破緣了三也又復此三因者有可破不可破義與夫
0600b03: 進否之說如何分別今釋初意者須知淨名之文有
0600b04: 通有別通言三德皆為性種可也而此云境界性亦
0600b05: 言其性種爾故經列多種謂有身為種無明有愛為
0600b06: 種乃至十不善六十二見等為種則該於三道三道
0600b07: 是所依境界復云境界性非更別指也別則取煩惱
0600b08: 為種敵相對即是菩提故知是了因明矣至於今
0600b09: 文亦有通有別通言三因皆為所破如經所謂則斷
0600b10: 一切世間佛種一切之言何所不該緣了既為所破
0600b11: 安有正因而不破邪別如疏云若不信小善成佛即
0600b12: 斷佛種不信之言豈非了因破不行小善豈非緣因
0600b13: 破謂之正破緣了是也若夫正因則非破非不破可
0600b14: 也而又曰此經開六道佛種若謗此經是亦義當
0600b15: 斷正因種故知三因通別不足疑也若論破有可否
0600b16: 者理而言之孰為可破孰不可破如以一家圓宗三
0600b17: 因無非性德性德豈當破耶使如向說既謗此經則
0600b18: 斷一切世間佛種何往不破若修性相奪則緣了得
0600b19: 有破義正因則不當破與不破此說得其從容餘如
0600b20: 類論云云。
0600b21: 凡言謗經而得報者旨在勸信非資誘愶聞者但當
0600b22: 生信足矣得報有無不足計也如其果實而不敢謗
0600b23: 者是應不實而必謗邪應知罪報乃在心謗之地非
0600b24: 關經為其緣記雖云云理終未暢今說如此未知如
0600c01: 何論者更審之。
0600c02: 按大師釋此品首騰諸說略而不破記者私謂雖不
0600c03: 承用亦可助釋今品中意但諸說義有得失於中去
0600c04: 其失取其得者用之如彼以人天二乘等為一往以
0600c05: 背大後至於轉教為隨逐以法華為畢竟無非是者
0600c06: 於中細考則或有違所謂玉屑非寶是也若例而斥
0600c07: 之頗似迂闊況全不言不破所以若曰一往非本懷
0600c08: 畢竟是宗極亦應言隨逐則不舍之意斯亦可矣。
0600c09: 諸佛化道體一用殊以體一故無可不可此經論所
0600c10: 以有平等意趣之旨佛佛道同之說以用殊故彼此
0600c11: 不同今文所謂化緣別異是也如舊以無量壽佛而
0600c12: 合長者大似絕無交涉故記委斥云云。
0600c13: 雖復煩辭要不過向說耳而云彌陀著敝諸教無文
0600c14: 惑者難曰彌陀亦有丈六之質非著敝而何此所謂
0600c16: 還成我化我立他象乃助他化斯可謂無妨之說也
0600c17: 夫結大緣之始其為發心至矣以其所聞莫大乎圓
0600c18: 乘故以法例土以土例機皆無過上者也故曰云云
0600c19: 及其一失此心流轉五道與夫本志相去遠矣雖欲
0600c21: 佛與眾生天性一也猶父子然父子之相攝也猶機
0600c22: 應然吾見子背於父者矣未聞父背於子也故以捨
0600c23: 壽而背子而心未嘗背也以喻眾生背佛者有矣未
0600c24: 聞佛舍眾生也類今機應亦復如之故曰眾生不感
0601a01: 佛故去世還是子背於父非父背子也而國有己巳他
0601a02: 者自佛言之雖他國猶己巳國自生言之雖自猶他也
0601a03: 故曰涅槃法界是佛自國得非自他俱自乎生死五
0601a04: 欲是為他國得非自他俱他乎故知國無自他惟其
0601a05: 人而已巳矣。
0601a06: 夫三觀者即一之名寂照者體用之義體用既立則
0601a07: 又有出入焉有反對焉是不可一揆論也如今文約
0601a08: 出入息利以明觀心有曰二而不二為入等是直約
0601a09: 體用明出入也次二句約體用相即故反而言之惟
0601a10: 其即體而用寂而常照則二亦名入從所入言也即
0601a11: 用而體照而常寂則不二亦名出從能出言也亦是
0601a12: 無量還一為入等又約二諦言之無可不可也今謂
0601a13: 雖有多意總只是體用義但初後義正約體用以論
0601a14: 出入中間一義既約相即則相帶以論能所故知四
0601a15: 對初不相違要在條理耳。
0601a16: 一往據今文似以法華攀附諸教其實非也正由古
0601a17: 師以法華不明常住法界謂不如華嚴涅槃故一往
0601a18: 引同以格舊說爾故記曰云云以理言之圓理雖同
0601a19: 論其部旨則法華永異義如常判云云。
0601a20: 又法華結會始終諸經但是取與法相而已巳其實根
0601a21: 本施化出於今經故記曰今經意在結會始終等又
0601a22: 曰算數孔目藏在此典行頭取與散在諸經是也餘
0601a23: 諸文相記文詳矣。
0601a24: 凡昔教門法相名義至今經者莫不具乎同異二義
0601b01: 然後為得如釋吏民童僕有同異二門云云記曰跨
0601b02: 節為同當分為異等謂所以同異者凡三義一者當
0601b03: 分跨節已巳如向玄籤中示云云二者同體異體亦曰
0601b04: 體內體外言夫權實二法而已巳由今昔異故同異所
0601b05: 以別也若論其體尚不當同況得言異今云云體者
0601b06: 亦一往約今昔開未開異假名二體爾三者施權開
0601b07: 權以施權在昔故為異開顯約今故為同所以異無
0601b08: 別異施其所同同無別同開其所異開其所異異未
0601b09: 異也施其所同同未同也究而言之本非同異
0601b10: 隨其施開或同或異尚何同異之足云乎亦一性言
0601b11: 爾故曰只一吏民義當兩屬得今三說可以貫諸自
0601b12: 昔異議於是可平苟得其要無煩詞費也。
0601b15: 事亦齊已巳分領探領領法身地上鑒今日事亦名取
0601b16: 意領是也以見如來於我設化非始今日其恩深矣
0601b17: 但前未彰言至於鹿苑方詳開二領即自鹿苑誘引
0601b18: 為齊領亦可通前華嚴也又以他日下為探領亦通
0601b19: 於後也推而言之並通五時大小以異故曰又以他
0601b20: 日下取意領法身地久照方便此雖局小通言不專
0601b21: 於小故下復有合兩始終為一始終之釋所以合者
0601b22: 意在各明五時是則探領亦通於大也由是言之齊
0601b23: 探之文不出約於又以他日前後分之齊探之意該
0601b24: 通上下則各論二領若兼文示意則探領必兼於齊
0601c01: 齊領亦兼於探理必相有也但經文從略且自鹿苑
0601c03: 擾之論遂可疏通一化二領亦思過半矣委如別論
0601c04: 云云。
0601c05: 舊論探領所以難者以文言久照方便則所領唯小
0601c07: 自昔所以論也今謂此亦不難直斷以二言曰探領
0601c08: 唯小者據鹿苑當文言也亦通大小者約標章以為
0601c09: 說也故文示取意領法身久照則不得不通大小言
0601c10: 之義之所在更何說乎但釋他日之文頗以交難
0601c11: 見細詳可知。
0601c12: 一往觀釋他日之文有所謂二自三他等者言似迂
0601c13: 闊細尋其旨一皆有歸非言也昔人有謂支離簡
0601c14: 易者是矣文言他者謂以二乘方便為自則非二乘
0601c15: 法為他他即擬於法身也日者譬智謂依法身時用
0601c16: 智照機即所謂實智照實為自權智照方便為他然
0601c17: 並約法身邊說故以實為自以權為他非對二乘之
0601c18: 自為他也次約法釋他日者文日齊領領化身用事
0601c19: 等不過約二領配自他等三雙權實此本明探領而
0601c20: 兼齊言者然必約齊論探對自明他故也若就文以
0601c21: 對三雙者即初對自行次即自他又次即化他如文
0601c22: 科釋云云要之所以必對三雙言者政由探領該於
0601c23: 一化故以化他之權屬於鹿苑自及自他當後諸味
0601c24: 方見義有所歸不徒設也雖記亦不作此點釋讀者
0602a01: 知之。
0602a02: 大論斥權之文本無難者昔人惑以為難爾今為直
0602a03: 之阿含亦明不斷結菩薩者是言有也而大論斥之
0602a04: 譬如毒器等則似言無也記主會之則曰論以斥權
0602a05: 云無非全無也如迦旃延所造論及自昔計者皆云
0602a06: 是權無此菩薩故記斥云豈以法華止會二乘而使
0602a07: 菩薩還同阿含又曰若準舊說使法華會三在十
0602a08: 二年前此皆一往縱奪云爾豈謂實然乎。
0602a09: 前所判齊探止以他日前後分之則成齊領有始有
0602a10: 終探領有終無始及論二領始終則又兩終皆不涉
0602a11: 於後味是皆齊探所難明者所以前明齊探各一始
0602a12: 終但合為一始例後四味亦復開二俱通始終各有
0602a13: 探齊故曰今領亦二等謂始終之二也探領二字則
0602a14: 彰略言之其實五味俱探並齊也由是言之其合者
0602a15: 乃所以為開後齊探也其開者乃所以貫後四味以
0602a16: 言之也故記曰出宅與思盡兩終義同等又曰釋出
0602a17: 共為一始終相即五味也良在於此人不見之徒論
0602a18: 開合終莫知其旨也今既申之亦已巳明矣。
0602a19: 然論諸經同異不可一途今以四意申之曰以體言
0602a20: 之諸經未嘗不同以法言之諸經未不異以所設
0602a21: 意則或異或同以其悉檀則赴緣各別此其大凡也
0602a22: 若夫部類相從圓常理極則法華與涅槃為近此所
0602a23: 以同一部味為一化之終極者也然言其異相尚有
0602a24: 十六義之別云云況餘經之同異乎故知判釋經教
0602b01: 誠為不易故曰失斯同異講援殊難良有旨哉。
0602b02: 正付家業之譬領上等賜以法言之即顯實也如是
0602b03: 法譬未易明言然以當文而言既曰正付家業要必
0602b04: 知其所以若以自父子相失已巳來至於今日中間委
0602b05: 曲調護可謂難矣來至法華遂本所懷得以定天性
0602b06: 會父子分付家業至此極矣畢竟所付者果何事耶
0602b07: 若以今文所言一切大乘廣略般若共不共法以所
0602b08: 領業為所付者此自般若何關法華抑又此諸法門
0602b09: 積劫勤求道場證得之法必無如來惠我三昧之理
0602b10: 使以佛之知見為所付者此自一切眾生性德本有
0602b11: 何待付而後有邪況今既付家業即得授記授記得
0602b12: 佛豈不如般若所謂實無一法得阿耨菩提今何反
0602b13: 是耶此涉旨趣未可遽言遽言則得之淺矣姑置可
0602b14: 也只如下文云今但依文點意不復子派合釋貴在
0602b15: 得意不辭費亦無非存遮著在奈何講學之家多
0602b16: 不知此惜夫。
0602b17: 私釋大恩難報共為十意諸自宿世稟大已巳後中間
0602b19: 化次及三味以至法華方獲妙益授記利物始終之
0602b20: 恩可謂難報矣總不出衣座室三所謂室者大慈悲
0602b21: 也座者諸法空也衣者柔和忍辱也各具若干共列
0602b22: 十種記中復出互相成顯之義云云迦葉所領荷恩
0602b23: 既大故非餘方便之業所能報也其必曰若非說法
0602c01: 所以報也注家以物不答施於天地子不謝生於父
0602c02: 母釋之記謂正論難報何得以亡報解之今謂註家
0602c03: 之論非謂無報其報亡也是亦以恩之極故非言議
0602c04: 所及故借彼云爾意以無報之報乃報之極也不然
0602c05: 其有一說或庶幾焉夫恩莫大於衣室座三今還以
0602c06: 三軌弘經流通末世不亦可乎舍此吾未知其有也。
0602c07: 文句第七
0602c08: 一切之言何所不該今以權言之即後文所譬三草
0602c09: 二木對一實地則七方便也而必以智方便能說之
0602c10: 惟得其實然後能照其權惟其能照所以能說其法
0602c11: 照實謂之智照權者謂之方便波羅蜜其實本一體
0602c12: 也於此言之所以述其領開三也其所說法本由同
0602c13: 體權實之照此所以說能稱機亦稱其理也稱其機
0602c14: 者以從權故言七方便稱其理者以一切法皆本一
0602c15: 實理地之所建立究竟言之亦悉到此一實理地所
0602c16: 謂從無住本立一切法是也智地之言亦從譬得委
0602c17: 如記釋云云從說故並名約教此則約教述其顯實
0602c18: 也其文灼然如日餘徒竊解耳前以說知是教此以
0602c19: 觀知其為智故舉智所以釋教也若以一切諸法之
0602c20: 所歸趣及深心所行等本皆深極如本末究竟等非
0602c21: 所歸趣乎所謂清淨等非深心所行事乎今對後實
0602c22: 約權明義故知文旨不可論但以藥病釋之故俱
0602c23: 在於權權故有近有遠近則人天三乘各有所趣謂
0602c24: 戒善等遠則低頭舉手等皆成佛道則遠趣菩提深
0603a01: 心所行亦有二義一者著於依正起深重障二者著
0603a02: 所執法起於法障謂四倒等然皆能障果報故知深
0603a03: 心即病相也皆如來權智所能通達又於諸法究竟
0603a04: 明了者故知其為實智所照也實智稱性故一切法
0603a05: 無不入實如百川之趣海也若一藥病不知則不得
0603a06: 為究竟明了在權智照容或有之實智則必照窮源
0603a07: 底能示眾生如是智慧也故大品云如實智知貪欲
0603a08: 心等名知深心如理通達然於權智言通達無礙者
0603a09: 約權論實也於實智而言諸法者約實論權也二文
0603a10: 互見爾由是推之則究竟非權非實非差別非不差
0603a11: 別亦應得言亦差別亦無差別如地無差別而草木
0603a12: 若干等又約法論心約心論法則心不離法法不離
0603a13: 心數而非數非數而數耳餘如記釋云云。
0603a14: 一地一雨譬無差別然亦各互具前非無無差如曰
0603a15: 各有所受一雲所雨則差即無差也今明無差亦有
0603a16: 差別故首以雖言之則彰無差之差也此文之旨也
0603a17: 而曰此有三者其文稍略應各著一譬字如曰一者
0603a18: 一地所生譬道前心地等文則顯矣言道前心地所
0603a19: 生者譬凡夫地以至五種眾生皆依一佛性而得生
0603a20: 長然心地雖同而生成之功實由果後智地而發此
0603a21: 初義也二者一雲所雨譬一音所宣演一乘法其所
0603a22: 開發雖隨其根性生長差別從應邊說終是一音平
0603a23: 等之教三者三草二木譬稟益不同莫不皆資一地
0603a24: 之生一雨之潤而卒歸乎平等也而一一皆言不自
0603b01: 覺者亦取乎草木之地約譬云爾亦猶所謂眾生自
0603b02: 用而不知之意自五種善根下一一反帖顯上義少
0603b03: 不次爾言五乘教皆是大乘者亦約跨節於一佛乘
0603b04: 分別說三之義故皆是大乘同歸佛慧而不自知也
0603b05: 唯有如來乃能知之者亦平等大慧無知之知爾餘
0603b06: 如記釋。
0603b07: 前舉一地一雨以立譬今以一相一味以合法則地
0603b08: 以譬理雨以譬教三草二木以譬機機有差別故有
0603b09: 種種異相理之與教則無差別故唯一相一味一相
0603b10: 者一切眾生同一真如相也所謂解脫相離相滅相
0603b11: 皆不失其為真如之相說是相者謂一乘教亦一味
0603b12: 而已巳一不獨一故從機從權則有五乘七方便之異
0603b13: 莫不皆依一乘之所分別故會其極也一切智地而
0603b14: 已巳矣然則性者理也說之者教也緣而修之者行也
0603b15: 行必有果故率至乎果智也離而言之是亦性三行
0603b16: 三智三也若修性相對則又有離合三一等義非深
0603b17: 於一家法相者莫能明也餘如記釋云云。
0603b18: 一相一味之文一也今凡兩釋各盡其理故併記之
0603b19: 一相一味合上教理皆無差別但釋義加詳焉解脫
0603b20: 相等約實相義以帖釋也一相即無性本立一切法
0603b21: 故無住無相者無差別義立一切法差別義也例如
0603b22: 一地無差而能生卉木桃李雖異而同一堅相若知
0603b23: 地具桃李則識實中有權若知桃李堅相則識權中
0603b24: 有實解差別無差別義其理如之又一味即實教純
0603c01: 一無雜例一相可知解脫相等並約中道對二邊義
0603c02: 釋云云究竟至於一切種智者亦約滅二邊惑相顯
0603c03: 中道種智言之如是入佛知見即發心心明究竟則
0603c04: 佛之智慧也次明差別義者即其有眾生已巳下文是
0603c05: 凡是三草二木之眾生聞如來一乘法雨受行蒙潤
0603c06: 即增長差別義也雖各稟益而不自知其所以然者
0603c07: 故曰皆不能知也觀今此釋則一家無住本法之妙
0603c08: 事理修性性具之旨同體權實不二之相等皆於此
0603c09: 文得之矣宗途之說不辨而明學者得不以為至論
0603c10: 乎。
0603c11: 文釋一相而三相者本是性德三法即三道是三德
0603c12: 所謂性種是也但取法法即性當體全真尚何生死
0603c13: 等為所非邪而曰無生死等相者寄修以釋約離情
0603c14: 云爾所謂除病而不除法也又約無住本法以轉釋
0603c15: 一相者於是立四句申之舊人於是必原其所本今
0603c16: 謂本亦無他據四明曰然若具論無住本法等則具
0603c17: 之一字深有旨哉不出通會諸文具為之說凡有此
0603c18: 理事迷悟義者故撮要作四句示之所以通指諸文
0603c19: 如釋籤等云云豈非會釋其義善成若論法相離合
0603c20: 類通等義委如別章云云。
0603c21: 文曰忽都未聞性惡之名等者正言今一乘之行必
0603c22: 由性德而起性德本乎性惡而彰苟能了知法法稱
0603c23: 性離相寂滅求脫尚不可得況業縛乎惡法尚是況
0603c24: 善法乎如是體了則性德之行有在乎此無作之修
0604a01: 不從外得此難得旨契悟方知。
0604a02: 此不知之言義有進否若自昔說此五種人固自不
0604a03: 知一者不知如來元以一味之教之所化被二者隨
0604a04: 其所稟各執為實而不知其各各作解有如草木不
0604a05: 自知其上中下性是權與實皆不知也以今言之既
0604a06: 聞一相一味之說豈全不知但以如來究竟明了奪
0604a07: 言不知是亦言其妙處非心行所及自不容知耳。
0604a08: 對不知以言知則如來為能知約知而忘其所知則
0604a09: 如來為不知使有所知非如來知如來知者不可得
0604a10: 而言也初約四法以言之謂種相體性種謂佛種有
0604a11: 性有類性言其本一切眾生本於三道三道者煩惱
0604a12: 之儔也由煩惱故即有般若由結業故即有解脫由
0604a13: 若道故即有法身譬為水種離無別水也全三
0604a14: 障是三德離障無別德也此約敵對相言之類言
0604a15: 其因則三因與果上之德類也若無三因果不能顯
0604a16: 故也如是種性差即無差無差即差如來悉能知之
0604a17: 則極其源底也相性體三約十法界各論不同此即
0604a18: 差別也會十界性相同一佛法界則差即無差無差
0604a19: 即差罔不照了也雖然有種相體性從其知之使無
0604a20: 種相體性則無一切法於何而知抑若全種相體性
0604a21: 是知體者又何能知之有然則舉不能知則知不知
0604a22: 之極當何所云吾又惡乎知之哉置是可也。
0604a23: 種相等十攝諸法盡故今約之以示所知則四法者
0604a24: 三慧之所取一實相者因果之所依所以此十無非
0604b01: 佛慧所知之境言種則該於性類不出若性若修皆
0604b02: 得為種生於佛果故曰有生性故故名為種雖乍分
0604b03: 二其實一體故以相等言之凡諸對法始終理一然
0604b04: 今以波水為喻向那云為水種豈不違邪若論體
0604b05: 一水即波水固無異也但言波水猶兼一分清波
0604b06: 似濫類種若取敵相翻對當以冰水為喻若更取意
0604b07: 言之應之冰炭為種方顯其妙嘗有言曰波為水種
0604b08: 渾閑事火裏生也大奇此可與知者道耳。
0604b09: 文曰眾生無始恒居三道是即理性三因於中誰無
0604b10: 一毫善種豈直法身而已巳今云法身種者蓋其修性
0604b11: 相對離合之義故也故曰合彼性三為一法身等應
0604b12: 辨離合方知云云若非離合非此三從別一一各異
0604b13: 然則類種法身與性種何別故揀云云答謂理一義
0604b14: 異理一可知義異者所對不同故取本淨與事淨為
0604b15: 類者是為類種若約染淨迷悟敵相翻對者為對種
0604b16: 此唯如來能知其極凡雖不知當體即是圓人了知
0604b17: 稱性顯發它所莫及也餘如義章中辨。
0604b18: 化城寶所者權實之稱也言化言實者左右之名也
0604b19: 故知化則知其實也記釋之文彌更顯甚故曰說化
0604b20: 即是開權等若望上法譬則開權顯實文稍異矣又
0604b21: 曰故前約教中是圓教等者須知此四句即該部教
0604b22: 二意可釋前文今經是圓復須開顯詳略異爾學者
0604b23: 不可不知也。
0604b24: 經云十劫坐道場佛法不現前準今疏釋只是化緣
0604c01: 切爾記家則曰故今成道不可全同此土三藏等
0604c02: 是皆經教從正釋義理當如此固無疑者若禪宗拈
0604c03: 提或借事明理或斷章取義則復異是如作是思惟
0604c04: 時十方佛皆現常在於其中經行及坐臥我常於日
0604c05: 夜思惟如是事等及今文云云今若要如他家發明
0604c06: 則合曰為甚十劫坐道場佛法不現前只向他道為
0604c07: 有佛法在又文曰成佛前事有二云云亦可問道成
0604c08: 佛後即不問如何是成佛已巳前事學者試答看。
0604c09: 經云是中云何忽生眾生正與楞嚴清淨本然云何
0604c10: 忽生山河大地同好箇話頭被天台道破了雖然
0604c11: 大師何曾道著只遮話頭還在試代學者下一轉語
0604c12: 只向道適從何處來。
0604c13: 要知如來門施教長遠之化機緣始終種熟脫三
0604c15: 莫不始於當日結緣下一乘種自爾以來有退不退
0604c16: 退者中間更相逢值或熟以大或接以小至於四時
0604c17: 方便調停得至法華方成一化始終熟脫之緣乃知
0604c18: 一乘之道不易可入如來久遠慈悲之化本源流
0604c19: 於是可謂至矣余約之作化源論蓋出此以學者
0604c20: 不欲知化源則已巳可不於此盡心乎教門所謂聲聞
0604c21: 之論得此不難矣。
0604c22: 佛道一也機緣亦一也而經教言得成佛道何其經
0604c23: 劫長短歷時遲速之不同耶據今疏文直言四悉赴
0604c24: 機或長或短有權有實等如文云云記文則曰雖四
0605a01: 悉赴機隨好長短論其自行終無端拱等諸四悉赴
0605a02: 機有設化邊事也終無端拱者據寶以論也起信所
0605a03: 謂一切菩薩無有不經三阿僧祇劫是也若約教門
0605a04: 判則曰應知權教教行一向說長定不可短如實教
0605a05: 中有長有短或頓成佛如體女等又曰圓實教中六
0605a06: 根五品一世可期者雖自餘文舉不出此而又曰長
0605a07: 短在人理豈爾邪者謂以理言之不應以長而怠以
0605a08: 短而忽但求道者不篤而勤又何論時之長短邪此
0605a09: 可謂盡理之論矣然更須知所以偏小必長而圓頓
0605a10: 獨短者此又當論乘種生熟可也如今之為圓頓行
0605a11: 者豈徒然哉必其宿種已巳深故其入道也易偏小凡
0605a12: 夫宿種既淺則其為時也長此又不易之論也知此
0605a14: 約土對約而有橫二義會彼止觀及淨名疏如今
0605a15: 記云云如止觀文則顯矣其淨名疏元無顯文唯記
0605a16: 有曰然約橫論同居具四餘三漸減等其橫之例
0605a17: 政自與今不同而此特會之者此為教門四土橫
0605a18: 之難也舊矣余嘗以二義斷之曰以土對教之橫
0605a19: 正如今文以土對土之橫義則反是云云今以之
0605a20: 會淨名者會其用教不會其對土但淨名用教之文
0605a21: 隱對土之文顯差為難見爾然彼所謂同居具四者
0605a22: 此自以土對土之義惡得為難邪昔人不善別兩處
0605a23: 義例之異徒以橫之文矢石相違為難故莫能通
0605a24: 也今既區別之可無惑矣。
0605b01: 自昔日共結緣來中間逢值隨逐調停備歷四時非
0605b02: 不委曲多少節目來至于今正說法華將謂說何等
0605b03: 法只道得箇世間無有二乘而得滅度唯一佛乘得
0605b04: 滅度耳是果何妙如此而說之何艱邪曾不知此一
0605b05: 乘妙道本生佛同源迷悟不二未始有聞也而眾生
0605b07: 死苦海不唯迷而弗覺而又耽著流以忘返志意狹
0605b08: 劣雖欲強追復之而不可得惟其化之匪易所以說
0605b09: 之尤難惟其說之既難所以稱之愈至此法華所以
0605b10: 獨妙乎五時超越乎過未者正由一乘之道直授惟
0605b11: 難故也今得授之則出世之本暢矣所以道十方佛
0605b12: 土中唯有一乘法餘二則非真言其極也則曰皆以
0605b13: 如來滅度而滅度之無一眾生不成佛究竟大事畢
0605b14: 於是矣是猶仙丹九轉點銕成金一言之妙果不在
0605b15: 多孰得而易耶。
0605b16: 舊揀車城有無一三動靜之義其問與答一往觀之
0605b17: 亦巧矣如以一端論之亦不無是義故記曰約法寄
0605b18: 喻等云云是亦與其車隔城迴之說但以今體望之
0605b19: 則彼有所偏如記評之是也。
0605b20: 本明車城有無而曰化城正意為退大等者此以上
0605b21: 約佛智明之為亦有亦無以權智所明為有如城實
0605b22: 智所明為無如車因以化城對上二周所為之機更
0605b23: 論同異故有此文之來云云亦如記云更須翻倒說
0605b24: 之是也若據三周一往正為則上二周未須指昔謂
0605c01: 元小可也指昔出於第三謂是退大可也故記曰此
0605c02: 且一往亦可退大者利通上二周等則本是退大以
0605c03: 根轉鈍為利於上周得入元小者鈍應在第三準說
0605c04: 可知則知三周同異翻倒之說其理明矣奈何而言
0605c05: 車城定有無邪常文之旨雖已巳略明聲聞傍正義猶
0605c06: 未委詳如化源論辨云云文又凡約多義以明車城
0605c07: 有無一三動靜之旨未局於一端以此往望舊說
0605c08: 固霄壤矣餘如記釋云云。
0605c09: 默念一事本非所知今以經中有而作是念之言又
0605c10: 曰唯佛世尊等則知其以默念而領解也故曰默念
0605c11: 領解是大領解如淨名默然引為例者意以淨名之
0605c12: 默既示入不二門之至則已巳有謂矣故得例今默然
0605c13: 是領解之大者又曰權實不可思議非言非念等則
0605c14: 以上非言之言口陳領解驗今非念之念得非默領
0605c15: 乎亦猶孔門一唯略可例通云云。
0605c16: 夫所謂護持助宣者豈必以說法人中最為第一然
0605c17: 後為能耶今又中半滿之法以至今日五時施化
0605c18: 無非助宣者推是而言但能於一切處了知實相妙
0605c19: 達經宗則人皆可以在在處處行住坐臥一切時中
0605c20: 莫非助宣佛法道理則是在處入慈悲室被寂忍衣
0605c21: 尚何古今之間哉所謂風柯月渚咸明自性之宗
0605c22: 雲林盡契無生之旨者不其然乎。
0605c23: 若無女人必無惡道是女人為致惡道之本也或有
0605c24: 女人而無惡道為無其事也故引阿佛國化事為
0606a01: 證何如二者俱無之為淨也然則有女而無事者表
0606a02: 其有慈心爾淨名所謂慈悲心為女大經多以女譬
0606a03: 慈心良有以也。
0606a04: 
0606a05: 文句格言卷中
