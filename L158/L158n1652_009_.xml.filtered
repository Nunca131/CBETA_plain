0122b02: 嗣法門人法璽編
0122b03: 福建邵武府安國禪寺語錄
0122b04: 總鎮馬蘭谷為女保安請上堂僧問雕弓
0122b05: 彎似月寶劍凜如霜如何是鎮臺財施一
0122b06: 句師云今日放衙來寶所進云旌旗遮日
0122b07: 月鎧甲耀山川如何是和尚法施一句師
0122b08: 云一棒揭開千聖眼不容擬議落凡情進
0122b09: 云祇如兵隨印轉將逐符行如何是機前
0122b10: 一句師云把斷要津不通聖乃云春風
0122b11: 入戶喜天開夢覺雲中燕入懷月裡嬋娟
0122b12: 臨下界空花結彩自飛來所謂為憐三歲
0122b13: 子不惜兩莖眉然而鎮臺今日敦請山僧
0122b14: 陞座宏揚正法祈佛力法力僧力錫福延
0122b15: 齡信佛者祿位高遷信法者貴子聯芳信
0123a01: 僧者合衙吉慶所以信乃道源功德母長
0123a02: 養一切諸善根一念超空外心花頓
0123a03: 悟果圓成且如何是果圓成底人金魚玉
0123a04: 珮調羹手撥轉如來正法輪。
0123a05: 師寓福省羅山法海寺上堂大道體寬銀
0123a06: 魚眼裡藏夜市法性磊落蒼蠅上繫崑
0123a07: 崙所謂道在目前不須碎啄聖同源德
0123a08: 相具足歷劫湛圓動念即錯錯錯錯麒麟
0123a09: 只有一隻角復舉僧問巖頭禪師如何
0123a10: 是塵中主山云銅沙鑼裏滿盛油師云者
0123a11: 僧問端捨父逃逝巖頭荅話澤壑藏舟不
0123a12: 曾指出塵中主使伊直下瞥地去即今有
0123a13: 人問山僧如何是塵中主但向他道十字
0123a14: 街頭石敢當。
0123a15: 德庵金居士請上堂僧問山花爛熳香流
0123b01: 遠天氣晴陰亂鳥鳴只道春歸無覓處誰
0123b02: 知轉向此中來如何是來的消息師云春
0123b03: 風匝地繞進云春夏秋冬隨改變若能轉
0123b04: 物即如來畢竟作麼生轉師云打破空王
0123b05: 殿獨露本來人進云自是不歸歸便得五
0123b06: 湖煙景有誰爭師云閑殺闍黎乃云東君
0123b07: 司令布穀催耕鞭起泥牛掀翻大地然後
0123b08: 可以培植靈苗且道靈苗作麼生培植祗
0123b09: 如金居士昔在榕城皈依山僧便能持齋
0123b10: 研道今又遠來安國請法豈不是培植靈
0123b11: 苗者哉靈苗既植自然覺花現瑞奕葉流
0123b12: 芳所以初祖道吾本來茲土傳法度迷情
0123b13: 一花開五葉結果自然成驀豎拂子云花
0123b14: 開也以拂子打○相云果結也且道法作
0123b15: 麼生傳復以拂子擊香几云塞耳門親
0124a01: 聽取嘉聲千古播坤維。
0124a02: 明發先師忌日拈香云昔年遭毒手今日
0124a03: 恨難休幾番曾入室敗闕當風流者漢平
0124a04: 生口吞佛祖眼乾坤做盡伎倆令人
0124a05: 泊不得虛空剜窟寵平地栽蒺藜千聖莫
0124a06: 能近百怪盡驚懼大眾非是不肖不解隱
0124a07: 藏揚他過咎祗因痛恨難消故此今日當
0124a08: 陽顯露雖然如是也是其父攘羊而子證
0124a09: 之。
0124a10: 雪紅西堂嗣法上堂僧問挑來重擔足千
0124a11: 鈞得遇英靈始放肩自此台山宗派遠一
0124a12: 燈分出萬千燈今日續聯芳意作麼生
0124a13: 師云大眾瞻仰有分進云可謂千軍猶易
0124a14: 得須知一將甚難求師云萬人叢裡奪高
0124a15: 標進云將來出世為師表佛祖從教立下
0124b01: 風師云大用現前不存軌則乃云機前一
0124b02: 句子千聖不知名歷祖咬不破頂一
0124b03: 子虛空包不住大地載不起祖翁一片地
0124b04: 大悲千眼覷不見天下衲子搆不圓陀
0124b05: 陀光灼灼若喚作佛手又是驢喚作正
0124b06: 法眼是破木杓台山今日將大千世界
0124b07: 盡情花劈了也又拈來搓作一團拋在九
0124b08: 郎田畔諸人還知落處麼如若不薦幸有
0124b09: 克家子付與荷擔著。
0124b10: 解制上堂聖制功方滿九旬期已終栗蓬
0124b11: 屎橛撒向虛空踢翻佛祖爐推倒大地
0124b12: 禪床放行四海衲僧任他橫擔日月緊帩
0124b13: 草鞋西遊華山北五臺吟風月任性
0124b14: 優遊然雖如是或在前途遇明眼阿師
0124b15: 問如何是安國禪汝等諸人作麼生道良
0125a01: 久云個事目前不透脫眉毛自眼睛。
0125a02: 因事回山過香嚴寺請上堂道布乾坤賑
0125a03: 濟三有法垂樵水潤大千一塵含法界
0125a04: 事理無殊途所以眉毛上建立空王寶
0125a05: 所露柱底生鐵鑄就金剛一任八面風
0125a06: 來魔魅侵他不得何謂明來明打暗來暗
0125a07: 打虛空來連架打四方八來旋風打縱
0125a08: 使三頭六臂到此俱立下風茲今奉
0125a09: 旨還山偶過香剎檀信傾誠請揚法化入此
0125a10: 門來莫存知解若能透脫向上一路管教
0125a11: 生死頓絕是非永忘祗如今日與諸人相
0125a12: 逢合談何事獅子吼時芳草綠象王行處
0125a13: 絕狐。
0125a14: 因事奉
0125a15: 旨還山上堂蜀犬見日則吠夏蟲難以語冰
0125b01: 皆由見聞不廣便有許多參差所謂是非
0125b02: 毀譽之疑則咻而久則論定然後撫
0125b03: 松而稱知己巳也以正眼觀來大似浮雲
0125b04: 遮白日螢火燒須彌縱使伎倆用盡毫無
0125b05: 干涉荷
0125b06: 堯天重垂雨露林泉增色魔外潛蹤且回寺
0125b07: 恩一句又作麼生道遂拈香云惟將者
0125b08: 瓣栴檀木仰祝
0125b09: 皇圖億萬春
0125b10: 師誕日請上堂僧問祥雲彌安國瑞氣擁
0125b11: 台山翹誠臻慶祝請乞示無生師云坐觀
0125b12: 青松猿探月閒行白日鬼挑燈僧以手打
0125b13: 圓相云未審者個壽量有多少師拈拄杖
0125b14: 云與木上座同年進云祗如今日還受慶
0125b15: 祝也無師云好事不厭繁進云如是則鶴
0126a01: 鳴松頂月唱前春師云無生雪曲誰
0126a02: 能和進云好音在耳人皆聳水到渠成共
0126a03: 一家師云難得到恁麼時節乃云老漢庚
0126a04: 星有幾何但看空王那一步無手巡官掌
0126a05: 上輪屈指筭來六九數體無衣壽莫量
0126a06: 脫根塵涉露布今承眾信請上堂聖
0126a07: 同臨慶初度大似擔水賣河頭爭奈諸人
0126a08: 都不顧顧不顧回互由基神箭慣穿楊
0126a09: 擬欲翻身墮險路坐斷無角鐵牛機了取
0126a10: 無生當體悟大眾既了取無生又悟個甚
0126a11: 麼若不會待台山點頭即向汝諸人道。
0126a12: 師寓秦郵放生庵為薦
0126a13: 先皇帝上堂拈香云此瓣香在於教體目之
0126a14: 如來藏在於禪體目之佛祖心印在於聖
0126a15: 體目之尊而無上貴莫能侔向爐中耑
0126b01: 為薦
0126b02: 大行先皇帝伏願脫根塵速證樂邦無量
0126b03: 壽了明心地該通華藏釋迦文僧問英明
0126b04: 聖君最尊法道因甚麼歸西太速師云長
0126b05: 安雖好不是久居進云天上天下惟我獨
0126b06: 尊即今在甚麼處安身師云曾騎玉馬離
0126b07: 宮闕已巳握金鞭入紫微進云恁麼則處處
0126b08: 尊人不識和尚何以薦君王師云頓超
0126b09: 直入如來地進云不是苦心人不知師云
0126b10: 幸汝證明問開闢山河首創
0126b11: 清朝基業撒手歸西請師何以薦師云金
0126b12: 蓮地湧安身處寶天垂極樂宮進云仗
0126b13: 承妙法開迷徑了性無為向上宗師云不
0126b14: 是英靈士到此也茫然進云恁麼則從今
0126b15: 趯倒閻浮樹十方世界任縱橫師云目前
0127a01: 無礙隨處任逍遙進云正好通身受用
0127a02: 師云前途更有最高乃云舜日正當天
0127a03: 浮雲忽遮蔽大地盡悲號草木皆含涕所
0127a04: 謂聖君辭世天地慘然庶民無以恃怙緇
0127a05: 侶將何依倚嗚呼鳳鳥不至河不出圖吾
0127a06: 不復夢見周公矣雖然去聖時遙而德政
0127a07: 布于天下合國為臣者盡忠盡孝玉柱擎
0127a08: 天四海為民者思之仰之安居樂業有情
0127a09: 無情均霑恩澤憶昔山僧進京時
0127a10: 皇上始信宗門三顧而三召特眷優隆朝夕
0127a11: 駕幸參禪問道謂山僧首創宗門肇開覺路
0127a12: 及至山僧請假回閩
0127a13: 聖君忽離宮闕位傳受於金枝化道中華已
0127a14: 畢速返無量佛剎然則今辰頂禮千佛寶
0127a15: 懺用答罔極之恩美則美矣再勞僧眾同
0127b01: 到
0127b02: 金靈座前拈香祭奠伏惟尚饗。
0127b03: 示眾
0127b04: 入內萬善殿應制臨行示眾拙訥慵質祗
0127b05: 堪山谷潛形德鮮樗材何動
0127b06: 天子降詔既然到此覿面承當叨逢
0127b07: 聖明之世幸值照臨之庇所以天下有道菩
0127b08: 薩降示大地無私寶位綿延皇風與宗風
0127b09: 共扇佛日同舜日齊輝乾坤永泰法海彌
0127b10: 隆綱宗建立全護法匡扶學道禪流安
0127b11: 享國王水土政當應制臨行一句作麼生
0127b12: 道天上有星皆拱北人間無水不朝東。
0127b13: 示眾面目未露名相未分離相離名無
0127b14: 無跡直下覷得破釋迦老子達磨大師任
0127b15: 汝呼喚驅遣若向鬼窟裡尋聲捕影依稀
0128a01: 鼻孔彷彿眼睛喫棒未有了日在。
0128a02: 示眾跛鱉騎牛入露柱磉磐跳上松蘿樹
0128a03: 翻身撲落折驢腰起惺惺立地沒巴
0128a04: 鼻步步坤維超祖意且如何是超祖意大
0128a05: 眾試道看良久云若道不得錦山不肯辜
0128a06: 負諸人去也以拄杖一時散。
0128a07: 示眾有一物光禿禿也無頭亦無足不動
0128a08: 道遊諸國敵生死軍破煩惱賊千聖
0128a09: 不同躔萬法不為侶終日如愚不憤不發
0128a10: 且道此人還會佛法也無蚯蚓喫鹽泥尾
0128a11: 巴長屈曲。
0128a12: 示眾錦山有個獨虎關諸兄弟還有過
0128a13: 得者麼把將公驗來與你證據看一僧出
0128a14: 眾便打師一掌師云公驗已見如何是堂
0128a15: 奧中事僧便喝師云未見主在僧擬喝師
0128b01: 連棒退。
0128b02: 示眾舉法華經云大通智勝佛十坐道
0128b03: 佛法不現前不得成佛道瞿曇老漢恁
0128b04: 麼說話大似波斯失冊若論佛法甚處
0128b05: 不現前燒香掃地合掌低頭運水搬柴拈
0128b06: 匙展出門便見佛殿入門便見僧堂處
0128b07: 處大用神通事事圓明解脫無非是當人
0128b08: 受用處錦山與麼指示還有過人處也無
0128b09: 琅玉琯纏秋樹颯颯金風動野蘋。
0128b10: 示眾達磨面壁不死偷心神光立雪埋沒
0128b11: 己已靈盧能壁上倩人書偈已巳露賊南嶽
0128b12: 磨磚作鏡赤土塗牛妳馬祖一喝用心不
0128b13: 臧黃檗三頓棒太平奸賊臨濟滅正法
0128b14: 眼欲隱彌露雲門顧鑑鷂子過新羅德山
0128b15: 末後句暗騙明瞞雪輥毬特地狼藉者
0129a01: 一隊老古錐牙如鐵橛口似血盆能縱能
0129a02: 奪能殺能活猶如戴角虎搖嶽驚今日
0129a03: 被法喜一時捉敗了也還有與他雪屈者
0129a04: 麼出來相見如無且看聰上座與他雪屈
0129a05: 一上以拄杖打散。
0129a06: 示眾驀拈拄杖云者個上拄天下拄地汝
0129a07: 等諸人因甚麼摸索不殊不知常在手
0129a08: 裡拈起也文殊普賢無容身地放行也釋
0129a09: 迦彌勒腦碎膽裂祗如不拈不放意又作
0129a10: 麼生有時卓向千上劃斷山雲不放高
0129a11: 喝一喝。
0129a12: 示眾夫禪者須要活句不要死句
0129a13: 如何是參活句句意意句意句交馳
0129a14: 切莫隱諱如何是死句不發生機如人
0129a15: 抱橋柱洗死活不知諸兄弟禪人直
0129b01: 要具大眼目若是金莫分奴郎不辨顢
0129b02: 顢頇頇今朝入一叢林明日出一保社恁
0129b03: 麼行那有了日。
0129b04: 示眾舉傅大士云空手把鋤頭風前捉蜉
0129b05: 蝣步行騎水牛樓上看打樓人從橋上過
0129b06: 撞破墮橋流水不流灘頭踢紙毬傅
0129b07: 大士恁麼為人不能良賈深藏若虛君子
0129b08: 可笑賊身已己露被人覷破非是好手諸人
0129b09: 還知他落處麼其或未然莫道此間山勢
0129b10: 險前頭猶有最高。
0129b11: 因事示眾楚人失弓漢人拾得讓之有餘
0129b12: 爭之不得若杜耳目於胎彀掩玄象於霄
0129b13: 外而責宮商之異以辨玄素之殊驀拈拄
0129b14: 杖一劃云向者裡透得過萬機頓赴而不
0129b15: 撓其神千難對殊而不干其慮動若行雲
0130a01: 止猶谷神其或未能鷸蚌相持俱落漁人
0130a02: 之手。
0130a03: 示眾一法通萬法通鐵壁銀山無礙眉
0130a04: 毛鼻孔已己通同普賢騎六牙白象入你眼
0130a05: 裡遊戲三昧是汝諸人還不知醒以手拍
0130a06: 膝云看看依舊出大殿去也便起身。
0130a07: 示眾如來禪祖師禪大樹大皮小樹小
0130a08: 皮纏祖師心地印搭在九郎田諸兄弟九
0130a09: 郎田即不問且如何是心地印良久云狗
0130a10: 子尾巴書卍字野狐窟宅梵王宮。
0130a11: 寓秦郵彌陀庵除夕示眾自到高沙住小
0130a12: 庵柴門破落冷雲堂掃除舊壁神符彩更
0130a13: 立新條振祖綱淑氣逼人老歲月時光催
0130a14: 鳥報春芳到頭生死無繇敵白首空歡一
0130a15: 世忙。
0130b01: 示眾一劃長二劃短虛空包不住大地載
0130b02: 不起騎馬上須彌一日行千里震威一喝
0130b03: 云看看走入諸人眉縫裡去也還在者
0130b04: 裡打瞌睡喝一喝。
0130b05: 示眾一見便見一會便會石馬出籠紗露
0130b06: 柱騎鱉背擲下拄杖云盞子撲落地碟子
0130b07: 成七塊華山土地笑咍咍嘉州石佛膽驚
0130b08: 碎。
0130b09: 示眾十五日已前達磨面壁覷不破十五
0130b10: 日已後劉海釣蟾罕得其遇正當十五日
0130b11: 突出夜叉身便現菩薩面千里聞其名不
0130b12: 如親見面見不見眨上眉毛錯過伊山門
0130b13: 走入伽藍殿擲下拄杖云薦。
0130b14: 示眾寒梅苞裂噴清香誘引狂蜂上下忙
0130b15: 爭奈禪流不識意空教獵犬覓羊以拄
0131a01: 杖卓云羊在者裡獵犬即今在什麼處
0131a02: 一僧出眾作獵犬勢將師腳抱住師劈脊
0131a03: 一棒云莫咬老僧僧便喝師良久云還有
0131a04: 獵犬麼出來看既無山僧放出一隻咬殺
0131a05: 羊去也以拄杖一齊散。
0131a06: 因雪獅子示眾六花搏聚全無雕琢之痕
0131a07: 一色精明宛有奔騰之勢大雄踞地威猛
0131a08: 驚人牙輥弄明月皮毛披掛綠雲雖不
0131a09: 哮吼中天早布聲名大野舉頭霄漢百獸
0131a10: 聞風逃潛骨格超倫一氣能吞佛祖直饒
0131a11: 哪吒到來那敢當頭覷何謂橫身當宇
0131a12: 宙一句定綱宗喝一喝。
0131a13: 示眾今時學道者不會淵源旨趣何也只
0131a14: 因有幾種病自己已不知海會今日一一說
0131a15: 破有等工夫做到語言道斷寂滅地不
0131b01: 肯更進前一步撒手翻身只是墮在死水
0131b02: 裡有等得些光影門頭便認惺惺靈靈
0131b03: 以為了當殊不知正是認賊為子是非之
0131b04: 端生死之根有等有時冷冰冰有時熱
0131b05: 所以心有間斷念不相關有得有失尚
0131b06: 且話頭不能打成一片豈了得大事耶有
0131b07: 等不肯真參實悟好覽堯典舜謨尋章摘
0131b08: 句築得滿肚皮到處與人逞弄兩片驢唇
0131b09: 忽然撞明眼阿師一拶不知落處如死
0131b10: 羊相似眼睛烏地真可憐憫有等在
0131b11: 叢林中其道不能成先成膏肓病我慢山
0131b12: 高駁貶尊宿揚己已之德發人之過事事要
0131b13: 順自意頭頭要己已心稍有一言不投便
0131b14: 要起單而去視叢林如驛舍訕法門似燈
0131b15: 滅如斯學道天堂未就地獄先成大眾海
0132a01: 會舉此禪者數種病處若是有道高流
0132a02: 不落在其中自然出常流是非永忘
0132a03: 習氣消殞寒暑不能遷饑餓不能動富貴
0132a04: 不能移在稠人之中埋頭五年十年必成
0132a05: 大如獅子兒哮吼一聲驚動眾不比
0132a06: 泛泛之流自起自倒被明眼人傍觀一
0132a07: 笑具。
0132a08: 因事示眾有一人頭尖五嶽口四溟氣
0132a09: 宇如王吞佛噉祖終日是非裡坐是非裡
0132a10: 臥若透脫得出人一頭地若透脫不得
0132a11: 布袋裡老鴉雖活如死明眼漢二六時中
0132a12: 壁立萬仞不倚一物離文字相離言語相
0132a13: 離心意識聖路絕若到者個田地無是
0132a14: 無非無夢無想遠離顛倒究竟涅槃得大
0132a15: 安樂畢竟如何是獨脫底人數聲清磬是
0132b01: 非外一個閒人天地間。
0132b02: 示眾道從心生學由志向持律防非參禪
0132b03: 向上學道之人有此四件事挾抱於懷
0132b04: 時時正念日日精嚴學無剪爪之工安有
0132b05: 遊翫之日那管東家杓柄長西家杓柄短
0132b06: 自生卜度能所對待故有種種差別之殊
0132b07: 每每起顛倒之見不能靜而絕慮也以拄
0132b08: 杖一卓云向者裡擺脫得開全身放得下
0132b09: 截斷生死根株掀翻是非窠臼平坦坦地
0132b10: 孤巍巍地隨緣不變不變隨緣到此始知
0132b11: 空界事浮生穿鑿沒相干。
0132b12: 示眾潦水澄清全彰大圓鏡象草鞋趯脫
0132b13: 露出衲僧腳跟所謂腳跟底硬紏紏地乾
0132b14: 剝剝地金刀剪不破彩筆畫難成諸聖不
0132b15: 知名三賢莫能辨在天為乾在地為坤在
0133a01: 水為坎在火為離在名在聖名聖雖
0133a02: 然各居其位不落位次明眼衲僧不必叮
0133a03: 囑是則是說時容易會時難多買硃砂畫
0133a04: 月看欲識個中消息子一枝梅倚玉欄干。
0133a05: 示眾佛祖鼻孔中安置百千世界衲僧眉
0133a06: 縫裡能藏百億須彌通上徹下截斷眾流
0133a07: 捏聚放開隨機應用未審賓頭盧尊者有
0133a08: 何神通妙用一日應供四天下駕慈航度
0133a09: 眾生與人解粘去縛不涉見聞覺知是則
0133a10: 雖是陝陜府鐵牛吞嘉州大像意作麼生
0133a11: 良久云無端無端。
0133a12: 示眾日面佛月面佛眼裡突出遼天鶻有
0133a13: 相身中無相身豁達古今無二路諸兄弟
0133a14: 既無二路因甚麼被明眼人問不知去
0133a15: 就目前如鐵壁相似且道過在於何皆因
0133b01: 平昔不肯死心用工真參實究東邊浪蕩
0133b02: 西邊打弗以本分為正務生死為正因
0133b03: 被世利所轉妄心所牽一熱病臨身
0133b04: 如何擺脫到頭悔之晚矣莫海會不道
0133b05: 各自努力。
0133b06: 示眾若論此事譬如堆頭一顆明珠
0133b07: 眼親手快者得之眼鈍手緩者祗好傍觀
0133b08: 所以道眼時百千日萬象不能逃影質
0133b09: 明明祗在眼睛前眨上眉毛覷不及覷不
0133b10: 及餬餅裡覓甚麼汁。
0133b11: 示眾今日鬼谷子賣卦有買者出來與汝
0133b12: 判斷吉看一僧云和尚未啟口時作麼
0133b13: 生判斷師云汝家父母雙亡心不痛僧
0133b14: 云父母俱在師云請大眾為汝舉哀僧禮
0133b15: 拜師云苦苦一僧云今日是學人生日師
0134a01: 云你破家蕩產還知麼僧云知師云還我
0134a02: 主人公來僧云向者裡禮拜和尚師打云
0134a03: 放過即不可一僧云前三三與後三三請
0134a04: 和尚斷看師云五鬼臨身鐵蛇遶僧云
0134a05: 一串穿師云禍患臨身難躲避僧云路
0134a06: 從平處險人向靜中忙師云果然被他纏
0134a07: 住跟了也乃云今日向十字街頭賣卦
0134a08: 無一文錢入手不免搥破卦盤去也以
0134a09: 拄杖一卓歸方丈。
0134a10: 示眾大道寂寥本無言說理事分明不循
0134a11: 途轍雖在目前猶未親切要見本人就窠
0134a12: 打劫透色透聲絕絕跡到此休歇地
0134a13: 萬法如如將畫大地為自己已將自己已作盡
0134a14: 大地四大海水貯八萬四千毛孔裏華
0134a15: 藏世界總不出衲僧一緉破草鞋所以一
0134b01: 為無量無量為一頭頭妙用法法全真且
0134b02: 道如何是全真處良久云乾屎橛。
0134b03: 示眾以拄杖地上打○相云三世諸佛出
0134b04: 不得者個歷代祖師出不得者個天下善
0134b05: 知識出不得者個未審諸人出得者個也
0134b06: 未試道看一僧將袖向圓相裡一拂師云
0134b07: 即今在內在外僧無語師便打云若出得
0134b08: 口吞佛祖眼乾坤若出不得布袋盛老
0134b09: 鴉雖活如死。
0134b10: 示眾無角泥牛穿海嶽蚯蚓抹過新羅國
0134b11: 分付禪流具眼看急須薦取莫失一機
0134b12: 截斷路千差了然彈指超無學。
0134b13: 示眾擲下拄杖云鐵蛇橫古路一馬生三
0134b14: 寅意旨如何有人道得恰好安國拄杖子
0134b15: 分付眾無對良久云諸人道不得山僧
0135a01: 起自用去也問侍者云你道得麼者無對
0135a02: 師打云城門失火殃及池魚。
0135a03: 示眾萬法歸一拗曲作直石人驅耕日落
0135a04: 不息催趲野婦連忙夜織織得一領青州
0135a05: 布衫當作尋常破蓆攤向街頭賣與人無
0135a06: 人價真可惜眾中還有作家者請出
0135a07: 價看一僧云看破不值半文錢師云可惜
0135a08: 許一僧云前三三後三三師打云賞你一
0135a09: 棒。
0135a10: 示眾拈起拄杖云者一事人人開口道
0135a11: 步步踏本自圓成不欠若道
0135a12: 似虎威獰頭上戴角若踏機疾如風遼
0135a13: 天俊鶻赤洒洒乾嚗嚗非是千年沒底靴
0135a14: 亦非今時破盞橐白牡丹紅芍藥一度春
0135a15: 風一度開花開花落成蕭索諸行無常一
0135b01: 切空即是如來大圓覺。
0135b02: 示眾山僧昨夜三文大光錢在黑暗天娶
0135b03: 個功德女聞時富貴見後貧窮褲無襠裙
0135b04: 無口頭上青三五斗屎橛拈來破包
0135b05: 橫拖布袋花街走痛飲清源酒一杯醉倒
0135b06: 長街大哮吼一風流樂自然漢地不管
0135b07: 秦不既是漢地不管秦又不即今在
0135b08: 甚麼處安身諸人試道看維那出眾將坐
0135b09: 具搭肩上云分明在目前師云認依前
0135b10: 猶不是師便歸方丈。
0135b11: 示眾有一人頭戴箬笠身負衣包有一人
0135b12: 寸不掛跣足裸形且道此二人那個天
0135b13: 然氣異目超宗若揀點得出倒臥荊棘
0135b14: 林遊戲天魔界若檢點不出錦衣公子貴
0135b15: 破衲道人閑。
0136a01: 示眾熱熱熱紅爐裡冷如鐵寒寒寒大
0136a02: 洋海底火燒山若透兩重關子總饒毒
0136a03: 藥也閒閒。
0136a04: 示眾高揖釋迦不拜彌勒衲子尋常超宗
0136a05: 越格不落聖機豈涉語言默若能打破
0136a06: 兩重關下臨濟白拈賊眾中有單刀直
0136a07: 入者麼請出相見一僧問如何是白拈賊
0136a08: 師云切須藏鋒露刃僧便喝師打云賊贓
0136a09: 已巳露了也還有道得者麼如無關羽來劫
0136a10: 寨也以拄杖一齊打散。
0136a11: 示眾舉僧問雲門如何是諸佛出身處門
0136a12: 云東山水上行圓悟和尚云或問天寧如
0136a13: 何是諸佛出身處但云薰風自南來殿閣
0136a14: 生微愍忠即不然或有人問如何是諸
0136a15: 佛出身處但道古澗寒泉徹地湧須
0136b01: 眼看來源大眾還委悉麼若會得自己巳出
0136b02: 身處便會得諸佛出身處若也不會等待
0136b03: 當來問彌勒。
0136b04: 示眾山僧行腳二十年並未得個入頭甚
0136b05: 生慚愧上天無路入地無門請眾中有下
0136b06: 得辣手者將山僧打殺良久云有麼有麼
0136b07: 如無山僧打殺闍去也以拄杖一齊打
0136b08: 散出堂對達一維那云適纔山僧做一上
0136b09: 甚嶮巇幾乎入地獄如箭射達震威一喝
0136b10: 師便打維那隨後進方丈云和尚為什麼
0136b11: 不小心師云也是捨命陪君子。
0136b12: 示眾昨夜三更狂風起吹折門前一株松
0136b13: 一生受用燒不盡富與時人自不同拈起
0136b14: 拄杖一吹云自從靈山傳至此燈燈續
0136b15: 到吾宗且道如何是吾宗喝一喝。
0137a01: 示眾山僧未行腳時是個可憐生及乎行
0137a02: 腳後依舊是個可憐生及至得個休歇處
0137a03: 亦是個可憐生者三個可憐生且道那個
0137a04: 合受人天供養大眾試道看若道得恰好
0137a05: 者山僧拄杖子兩手分付一僧云原來只
0137a06: 是舊時人不改舊時行履處一僧云爍然
0137a07: 不異昔年事顯露當陽稱獨尊一僧云百
0137a08: 年三萬六千朝返覆原來是者漢一僧云
0137a09: 國無二王家無二主一僧云羞慚大地
0137a10: 不改舊時顏師云大眾下幾語頗恰爭奈
0137a11: 今朝日辰不吉且待來日遂卓拄杖歸方
0137a12: 丈。
0137a13: 示眾寒風砭骨眉毛廝如結霜凍銀河
0137a14: 跟冷似鐵若是伶利作家覷破紅爐一點
0137a15: 雪若也躊躇甕裡明明失鱉以拄杖卓
0137b01: 云切切火蛇跳上金闕築碎帝釋鼻孔
0137b02: 發下南司判官八稜鐵棒痛打不徹遂卓
0137b03: 柱杖云心頭悶悶如火熱。
0137b04: 示眾參禪人須猛烈當下相承猶是鈍鐵
0137b05: 更問如何腦門楔瞥不瞥含元殿裡問
0137b06: 長安誰信壺中別有月踏本地自風光
0137b07: 全身放下便休歇且如何是休歇處達磨
0137b08: 鬍子唇齒喝一喝。
0137b09: 示眾大禪學道貴乎皮下有血猛烈
0137b10: 性燥如斯氣與尋常汎汎者不同孤
0137b11: 地峭巍巍地詎肯和光濫俗混世同
0137b12: 塵識情頓捨於世間身心棄置於方外不
0137b13: 求富貴之樂豈愁淡薄之苦寒衣兼夏
0137b14: 紙被禦隆冬一瓢一衲雲水家風一笠一
0137b15: 履行腳受用去來如野鶴起止似浮雲昔
0138a01: 日山僧離閩學時帶一雙布襪穿有十
0138a02: 餘年千衲百補以後出世開堂猶戀戀弗
0138a03: 忍棄之只愁己已躬大事不明那有閑工化
0138a04: 檀信做件皮毛體諸兄弟若要明己巳躬
0138a05: 大事求出世因直須萬緣放下了不干懷
0138a06: 每日抱住一個話頭不可作有無句語穿
0138a07: 鑿不可作解會穿鑿不可作佛法穿鑿不
0138a08: 可向情識上卜度單明向上一路抖擻精
0138a09: 神勇猛提撕疑到無疑處追到無追處直
0138a10: 須追到桃源路絕別見一天不見絲毫過
0138a11: 患不見動靜二相到此田地更須緊把上
0138a12: 頭關不容絲毫走作如生死冤家相敵向
0138a13: 一念未生前直下坐斷徹底無依通身灑
0138a14: 落慶快無疑方稱一員了事道人一任登
0138a15: 山翫水自性逍遙歌樓臺隨緣放曠到
0138b01: 處作主遇緣即宗可以作大地醫王可以
0138b02: 作人天軌範可以作險路津梁可以作幽
0138b03: 冥慧炬如斯學道不負諸聖己巳靈不枉緬
0138b04: 離桑梓從上乃佛乃祖大善知識無非是
0138b05: 個性燥漢皮下有血氣者故尋師擇友求
0138b06: 生死炊負舂搬柴運水親覲十年二
0138b07: 十年總是單明此事若不苦中苦焉為人
0138b08: 上人近來有般漢不思行學
0138b09: 道問知識只在家中學做兩句臭詩撞
0138b10: 瞎眼阿師聞他聲名自上他門戶不辨
0138b11: 清白便將冬印子印證他出頭為人
0138b12: 貪人供養受人禮拜十指尖尖不沾滴水
0138b13: 文質彬彬虛裝體勢問佛法信口亂統
0138b14: 人我貢高是非忌不存己已德揭揚人過
0138b15: 無常卒至業識忙忙有何了期故古德云
0139a01: 未聽經文先坐講未曾行便開堂分付
0139a02: 諸方參學者莫教地獄苦時長看此話與
0139a03: 後人做生死牌豈不兢兢業業者乎如此
0139a04: 出家埋沒己巳靈虛消信施馬能得出輪
0139a05: 珍重。
0139a06: 示眾山僧昔日行腳到天台拾得一道驅
0139a07: 邪輔正靈課今日對眾舉揚諸人家裡或
0139a08: 有魔魅作祟夜夢不祥者出來剖露與你
0139a09: 斷吉免生惑以拄杖卓云一二三
0139a10: 四五甲乙丙丁午空已前事不離花甲
0139a11: 子復卓拄杖云有報無報吉請出
0139a12: 道看一僧云和尚艮某甲乾上三下
0139a13: 三名為大畜爻象既成吉已判即不問
0139a14: 未判一句請師道師云至尊元九五德相
0139a15: 自天然良久云還有問卜者麼既然無
0139b01: 起卦盤來日再卜所以有利無利不離行
0139b02: 市卓拄杖起身。
0139b03: 示眾奮獅子全威拈倚天長劍不容纖毫
0139b04: 擬議誰敢觸犯當頭若是上根者聞此話
0139b05: 如虎插翅自有吞佛噉祖氣若劣根者
0139b06: 聞此話若犬夾尾奔南走北逃去大眾此
0139b07: 二種人若到愍忠門下如何相待到來總
0139b08: 與三十棒不見道寧教天下人辜負我我
0139b09: 不辜負天下人。
0139b10: 明覺聰禪師語錄卷第九
0139b11: 音釋
0139b12: 鎧丁亥切音愷甲也。爬蒲巴切音琶搔也。鷸允律切音聿知天將
0139b13: 雨鳥也。橐他各切音拓囊也。
