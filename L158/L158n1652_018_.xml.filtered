0271a02: 嗣法居士明哲編
0271a03: 書問
0271a04: 與息齋金太師
0271a05: 昨承台輿幸山叨沾晤敘如獲猛風乾蘇
0271a06: 之談以得驟雨濕薪之喻頓令延想勤
0271a07: 俯詢始知深養道德福祉綏安加以智鑑
0271a08: 洞明神機密運頓證不二之門深入五宗
0271a09: 之海不忘疇昔靈峰之記也茲海會
0271a10: 者本袈裟之院幾為縱馬之自山野
0271a11: 卓錫以來修葺少成藂席皆十方信施脂
0271a12: 膏四海衲子血汗今寺舊僧井檀護合意
0271a13: 願作宗門祖庭改為接眾叢林故山野不
0271a14: 請玉帶鎮山門但丐琳篇護精舍伏祈光
0271a15: 放筆端永垂真不朽耳。
0271b01: 候天陳禮部
0271b02: 時惟歲暮梅玉流香每逢朔風吹面明月
0271b03: 穿恍乎台之臨辱也山野自請
0271b04: 旨南旋旅寄秦郵計在閩回故不能親慰起
0271b05: 居特遣侍僧馳候少舒積悃之懷臨楮莫
0271b06: 禁神預弗備。
0271b07: 荅汾陽朱太史
0271b08: 素聞朗識際天弘襟世瞻注神搖於霞
0271b09: 洞企慕色映於風橋而以忠孝至仁克己巳
0271b10: 去私惟明德之本者也客秋蒙台教下頒
0271b11: 招山野協修祖塔幾欲杖造汾時應制
0271b12: 禁林未遂此行耳昭祖窣堵乃前朝
0271b13: 建當時必有慧眼鍼石其地以為闔郡福
0271b14: 址邇聞孟浪之談有障貴府風水矧斯塔
0271b15: 至今已巳歷六朝觀夫汾陽邦居稠簇麟鳳
0272a01: 蔚生道無損乎地不礙於古詎礙於
0272a02: 今耶諒居士為國鴻儒璇機洞鑒必不以
0272a03: 荒唐之言而毀千古之聖蹟惟冀俯垂獎
0272a04: 飾鳩首建若能一土簣成則天下知識
0272a05: 合掌遙讚矣山僧即當奏假掃塔至謁崇
0272a06: 潭諸餘面罄以復。
0272a07: 與慧庵佟部院
0272a08: 社稷元臣朝綱偉器善調玉燭之樞機援
0272a09: 救涸魚之厄海岱奇而毓秀冰霜歷以
0272a10: 神完復功猷輿情實洽能逃潛於密機
0272a11: 甘退食於抱甕懶揖賦歸三徑問道精修
0272a12: 一乘輔翼金湯深信禪教性根宿敏頓情
0272a13: 覺俗為真忠簡帝心自愧青錢益念所謂
0272a14: 選官為貴名望斗山選佛至尊道超河海
0272a15: 來官長治政修心知識見道明宗
0272b01: 須經敏手然處塵寰不與諸塵作對所以
0272b02: 隨流認得性無喜亦無憂即世出世間之
0272b03: 妙道也屢承枉顧愧領厚惠敬通素緘不
0272b04: 及面致伏惟電悉曷任光榮。
0272b05: 荅汾陽眾紳衿
0272b06: 鴻都俊逸文星輝映於丹衢麟閣英才奎
0272b07: 璧光通於碧漢抑能傾信禪教撥開塵網
0272b08: 悟心宗弘讚法門建樹風旛光祖道因秉
0272b09: 夙願佐弼金湯為憐正法之頹零誠念宗
0272b10: 風之寥落不忘靈山之囑者也茲澄徹
0272b11: 法孫緣在貴郡修理昭祖窣堵全憑摩詰
0272b12: 維持聚沙以成寶塔插草而建瓊樓始終
0272b13: 不異萬德功全山野雖未光華肝膈久
0272b14: 注聲名正在懸思之間忽得台箋之召即
0272b15: 當趨命從公時以皇期未解尚俟因緣
0273a01: 杖當前謹勒寸書統祈丙鑒以復。
0273a02: 荅轢嚴居士
0273a03: 仲名在北河舟中得捧翰教深知門下風
0273a04: 傑立佐翊法門玄機疾利振宗綱頓
0273a05: 令魔壘冰消庶使祖風不墜矣又承頒賜
0273a06: 語錄并魔吞普持諸書焚香啟讀肺腑洞
0273a07: 然言言剖露私弊句句剷絕邪而垂手
0273a08: 提處令人泊不得所謂格外之人方
0273a09: 用格外之機誠為法門之標幟也前侍僧
0273a10: 回稱頌門下一露三吐哺一沐三握髮然
0273a11: 於十笏室中嘗容八萬獅座誨人無倦接
0273a12: 物有方遂令福嚴正流通踵接芳塵而
0273a13: 慧葉遠蔭矣不勝欽羨羡謹謝。
0273a14: 又
0273a15: 久聆道範未覯尊顏雖云別峰相見鄙膺
0273b01: 歉抱又何息哉客冬汶兄至樵咨詢四大
0273b02: 調和興居安樂道行挺特法眼精明固作
0273b03: 人天之筏喻以為燭世之慧炬所以法門
0273b04: 全仗大力量人破邪救弊振頹宗綱庶俾
0273b05: 祖道千古而不磨矣茲命小徒往燕道
0273b06: 經秀水恭肅荒函少申瞻候惟冀炤亮弗
0273b07: 備。
0273b08: 荅易齋馮吏部
0273b09: 每憶高儀神馳注念忽接手書少慰渴懷
0273b10: 居士當朝冢宰區宇上客能以學道為
0273b11: 重不被名利所汩常推出世之因頓破塵
0273b12: 羈之網雖在治世之中恒為受用加以俯
0273b13: 循時宜不利弊可效原憲素風而垂範
0273b14: 後世者也適來語頗恰山僧意然雖如
0273b15: 是更要進步上頭關從上鴻儒宗匠舌頭
0274a01: 不爾欺也。
0274a02: 與秋潭李孝廉
0274a03: 昔到海會相見時便能言句相投道義契
0274a04: 合往來親扣將有年矣山野嘗與提持個
0274a05: 事激發宗乘即會世尊拈花教外別傳之
0274a06: 旨可謂如龍得水似虎靠山然剖竹垂仁
0274a07: 維持綱紀道風遠播顯煥宗猷方可為人
0274a08: 天眼目作四生梯航故從上鴻儒多為宗
0274a09: 門柱礎所以佛道儒道共為一家禪門教
0274a10: 門統為一理如斯智眼圓明普應無差信
0274a11: 手棒將來掃斷凡情聖解隨口喝將去不
0274a12: 落見聞覺知可謂作家宗郢矣更有一偈
0274a13: 囑之以表後人敬信自當保任。
0274a14: 荅子濂杜兵憲
0274a15: 前接來書見其言句頗有進益之功但學
0274b01: 道貴乎正信所謂人能弘道非道弘人必
0274b02: 須根器敏利方能洞契玄旨廓開向上機
0274b03: 截斷知見網念念無染法法解脫不被佛
0274b04: 祖言句換眼睛自己巳跟始穩當矣據
0274b05: 居士省發偈末句云睡眠坐臥在長安雖
0274b06: 會根境一如寂然不動感而遂通神機冥
0274b07: 合三際體空猶未是放身命處切莫坐守
0274b08: 幽閒更須深入閫奧透過末後牢關方到
0274b09: 不疑之地然後任從咳唾掉臂總是西來
0274b10: 祖意惟冀留神保任以復。
0274b11: 復汾陽祖塔院主澄徹法孫
0274b12: 去夏專使馳書至海會得知吾孫創業艱
0274b13: 辛凡為一切勝事多有魔障所撓必須堅
0274b14: 持固守方可簣土成山客歲老僧曾有書
0274b15: 與朱太史使其保障法門必不以為今
0275a01: 春公蒞任漢中路順山右省城老僧面
0275a02: 託令其轉致撫臺白公竭力佐翊克成勝
0275a03: 因第塔宜為低小弗可拘舊址高廣度其
0275a04: 時世所行功幹亦易就矣值鴻羽便特咨
0275a05: 爾知之。
0275a06: 荅月江方翰林
0275a07: 適來問頭但未知居士是何心術故意難
0275a08: 問耶探問耶或相信得及來問耶若論佛
0275a09: 法吾與盤桓許久稍有相為處何待今日
0275a10: 置個問端荅得的當開汝迷雲願為終身
0275a11: 弟子者哉已巳前相見機緣彼此相投豈不
0275a12: 具眼耶伏惟珍裁弗悉。
0275a13: 侯武夷壽宗禪師
0275a14: 暌違道範渴慕芳規每瞻風采於詞垣素
0275a15: 慚萍梗於有稽候悃未遂鄙私得便
0275b01: 鴻翔聊將問慰足下獨宿孤峰惟抱擎天
0275b02: 之志身遊大野實起濟道之風掃三玄
0275b03: 縱橫機超物外空諸萬有坐斷報化佛頭
0275b04: 名占夷嶺之尊道震崇潭之重春雲翠潑
0275b05: 山川瑞草香浮巖壑雪烹龍團浪翻眼
0275b06: 吾兄卓錫於此日用樂道無窮行躋南陽
0275b07: 之儔坐置高庵之理素有鄙志欲躐高
0275b08: 未知六六峰頭三三水畔尚容予杖笠之
0275b09: 寄乎弗罄遐思謹此以慰。
0275b10: 疏
0275b11: 重修觀音寺疏
0275b12: 條令初行法堂前草深一丈象龍乍至佛
0275b13: 殿角風折半邊八面玲瓏十方通暢安衛
0275b14: 簡靜必須帳合繩床打坐禪尤恐霰翻
0275b15: 滿屋苟遇作手折壁補籬不用神通插草
0276a01: 成剎長連上任憑飽橫眠不下單前
0276a02: 以接善根大器經行磕碎露柱問訊撞倒
0276a03: 陳如若有一人發真歸元管取檀那悉皆
0276a04: 獲福。
0276a05: 重修極樂寺大殿疏
0276a06: 瓊宮梵宇將為荊棘銅駝寶相金容幾受
0276a07: 風吹日炙門七零八落薜蘿緣柱色蒼
0276a08: 蒼羅漢東倒西歪明月穿簾影寂寂雖憑
0276a09: 僧行修猶仗檀那協助換舊添新移花
0276a10: 兼蝶至拋磚弄瓦買石得雲饒看殿閣
0276a11: 聳丹霄有雲霞護碧徑香煙裊白繼佛
0276a12: 祖以千秋燭影搖紅祝
0276a13: 皇王而萬歲早脫娑婆同登極樂。
0276a14: 募造靜室疏
0276a15: 既離塵世竟無地可棲身卜得山林擬卓
0276b01: 錫以養道爭奈空拳赤手全無片瓦根椽
0276b02: 障兩蔽風猶賴鋪金插草開山掘土宜尋
0276b03: 鐵額銅頭將揮郢匠之斤預選鄧林之木
0276b04: 搆成蘭若石頭亂磊折鐺鋤盡荊蓁墻
0276b05: 自種無根菜不用三條束腰每餐一
0276b06: 爛浮漚衲僧如斯住山佛祖欺汝不得。
0276b07: 化米疏
0276b08: 闤闠門頭雲水接踵無定數通津要路象
0276b09: 龍踢踏竟成推倒飯粒粒仰山血汗
0276b10: 打開倉庫顆顆廬陵脂膏須從筆下施來
0276b11: 現成盤中受用凡聖飽檀那獲益。
0276b12: 募知浴疏
0276b13: 清淨法身膿滴滴地蘊藏妙性發湛湛光
0276b14: 古靈擦背好個殿堂德韶澡身摸鼻孔
0276b15: 庶使通身白汗流出實際紅塵不染直饒
0277a01: 證離垢時還歸檀信福力。
0277a02: 化茶疏
0277a03: 龍圖異品還他春谷眾芳尊雀舌味佳戰
0277a04: 退炎天三伏暑玉碗綠浮眼銅瓶白泛
0277a05: 雪花入門不問主請坐和盤托出莫論
0277a06: 新舊到來禮度如常待院主不須擬議
0277a07: 檀那直下承當特報知音毋出手。
0277a08: 重修海會寺疏
0277a09: 海會者象龍交聖凡共集之選佛也
0277a10: 坐燕都之城南踞海子之門北創自神廟
0277a11: 頹於熹代而歲積年深諸楹漬紺殿
0277a12: 風吹零落寶垣雨打傾潰朝宿野雲夜藏
0277a13: 村月薜蘿繞柱雲封法鼓暮沉沉蛛網牽
0277a14: 煙單經鐘曉寂寂雕梁畫棟翻為燕壘
0277a15: 雀巢寶樹瓊臺竟作棘林蔓地剎竿毀久
0277b01: 已無衲子辨風旛法座猶存有作家施
0277b02: 棒喝今則重興梵剎全憑插草賢于復
0277b03: 祇園猶賴布金長者宗風永播佛日恒明
0277b04: 人人福慧圓成個個菩提果茂。
0277b05: 重修石門寺疏
0277b06: 錦邑山川始從天目發金溪淵水猶接
0277b07: 石門溯流峰巒峻峭龍象棲遲宋代開基
0277b08: 殿閣直干霄漢清朝頹朽聖賢潦倒塵堆
0277b09: 法堂草落殘星門壁斜邀冷月晨昏
0277b10: 禮誦雨雪飄濕禪衣坐臥經行松風每侵
0277b11: 殿角某僅發誠心願充修葺既要功成香
0277b12: 剎必須仰叩毘耶移柱換梁要擇良工好
0277b13: 手修墻補壁還他巧妙機關猶恐獨力難
0277b14: 成敬請大家出手。
0277b15: 重興彌陀庵疏
0278a01: 高沙城境地接維揚隘口關津舟通帝闕
0278a02: 乃江淮之要路水陸之通衢故創祇園於
0278a03: 甓社闢荒地於文臺雪浪珠光媚川照於
0278a04: 泳府神山爽氣春色繡於芳坵既遇希奇
0278a05: 勝地當營廣大道雖有卓錐之地慚無
0278a06: 片瓦以應倣楊岐之縮頸誠為衲子之
0278a07: 安居欲思叢席頓成招賢納眾然必功歸
0278a08: 檀信福報無涯。
0278a09: 重修上方山大悲庵疏
0278a10: 古燕名山上方聖蹟為首菩薩度世大悲
0278a11: 顯化最尊今夏忽遇洶濤衝頹紺宇墻壁
0278a12: 傾崩金像風敲雨打禪房破落衲衣露冷
0278a13: 雲侵欲思祇舍復新須憑檀信領略普願
0278a14: 傑力匡扶大家必定成佛。
0278a15: 化油疏
0278b01: 內放光明所以輝天鑑地外憑好手固能
0278b02: 打鳳羅龍投子知音拶通身汗流出
0278b03: 錦山化善士福從減口種將來明月松軒
0278b04: 清虛四壁玉浮砌琉璃寶殿燦爛一堂金
0278b05: 妙容果能放大光明定是燃燈古佛。
0278b06: 化鹽疏
0278b07: 營饈美味不如馬祖家風赤梢錦鱗淹殺
0278b08: 夾山甕裏調羹雖然好手生熟未免鹽梅
0278b09: 五祖二碩休糧錦山一碗淡菜惟冀檀那
0278b10: 匪吝自然衲子飽任從千般不離此味。
0278b11: 募遷楊岐庵疏
0278b12: 錦封麟閣鐘鳴鼎食豪家佛舍祇園晨昏
0278b13: 祝讚檀信林泉簡靜龍象晏安欲將寶殿
0278b14: 更移拋磚弄瓦卜得山川秀麗鳳舞龍翻
0278b15: 求珠不離波須仗作家好手試玉雖經火
0279a01: 全憑巨匠輪椎篛笠於佛頭位登九王
0279a02: 插莖草於梵剎福等三千打開解脫門頓
0279a03: 證菩提果。
0279a04: 募造天水禪師塔疏
0279a05: 牛眠壙穸銀盤盛雪影遮藏馬鬣封埏玉
0279a06: 兔籠雲身正露開山鑿石須請公輸徒子
0279a07: 入海採珠必叩給孤長者山造塔帶累
0279a08: 匠人脫落眉院主成工引得羅山笑破口
0279a09: 煙霞生背面石樓人翫杏花天星月繞簷
0279a10: 楹山舍鳥啼松影動者裏藏身處沒跡
0279a11: 沒蹤跡處莫藏身折合終歸玉井欄廓達
0279a12: 虛明碧眼鑑。
0279a13: 募疏
0279a14: 蜀地生錦牛女對月織機虛魯邑產裘良
0279a15: 匠趕羢成玉頂若思古儀章甫須乞今時
0279b01: 毘耶凜冽嚴寒小子縮項短髮堆雪
0279b02: 老僧整式加冠謾道禮樂有殊從來儒釋
0279b03: 無別雲和暖好過殘冬。
0279b04: 開義井疏
0279b05: 武林江渚麟閣蘭臺幾萬家玉池石邊紺
0279b06: 宇風旛數十寺廣福內填舊井山門旁開
0279b07: 新泉掘泥石須憑鐵鑄金剛布帛揮珍
0279b08: 全賴豪門善士揭開萬斛泉源普潤十方
0279b09: 枯槁如斯善利豈小補云乎哉。
0279b10: 重修銀山法華寺疏
0279b11: 神京之北區有銀山鐵壁乃名蹟也其山
0279b12: 峻秀頓落峰雲擎怪石飛勢爭奇尚有
0279b13: 佳景碣石存焉瓊山嶂麗儼然水墨屏風
0279b14: 古佛崖幽宛若神仙洞府松蟠龍狀半遮
0279b15: 風雨半遮庵說法臺懸鳥語泉聲皆般若
0280a01: 白銀峰光射斗牛佛頂峰青連霄漢乃鄧
0280a02: 隱峰之開創感屢朝之建迄今年代
0280a03: 既久盡遭風雨凋殘殿宇傾斜廊廡圮毀
0280a04: 山僧到此目心傷鳩集本山老幼僧行
0280a05: 欲其共勷復奈何工費浩繁未免仰祈
0280a06: 大檀打開寶藏伏願傾出驪珠祇園整麗
0280a07: 宗風再扇功德無量。
0280a08: 開元寺募齋僧疏
0280a09: 夫龍蟠勝地鳳舞名川漳水遶一剎之鍾
0280a10: 靈瓊基奪峰之秀氣開元寺者漳郡
0280a11: 首剎閩海名藍唐盛世之賜羅漢琛之
0280a12: 開創寶殿嵬曉鐘開萬戶法堂磊落雷
0280a13: 音醒迷稽古聯燈續邇來異俗移風
0280a14: 將佛殿作公堂改僧房為俗舍佛地凌圮圯
0280a15: 僧行希鮮良可嘆也予昔因事寓此有年
0280b01: 曾請陞堂而說法傳戒以利生今得六牙
0280b02: 禪師弘濟道振佛紀綱普集十方賢聖
0280b03: 廣延四海英靈只因力難伸仰憑檀那
0280b04: 出手打開解脫門傾出廬陵米滿堂龍象
0280b05: 飽安然無漏福田靡可比。
0280b06: 募麵做齋化盞飯疏
0280b07: 萬頃隴垂雲黃金秀浪一旋磨灑雪白兜
0280b08: 羅綿若要飛麵施來須從檀度傾出輒募
0280b09: 豪門盞飯例分信施饅頭滿盤托出珠璣
0280b10: 積福深如滄海恩歸有地果報無涯。
0280b11: 引
0280b12: 錦山齋單引
0280b13: 龍驤虎驟滿堂意氣崢嶸鐵額銅頭赤手
0280b14: 掀翻巴鼻心空及第何妨日享千金盂
0280b15: 雖餐未嘗咬粒米鐵酸百味具足木
0281a01: 查羹一頓搬來所謂瞎驢飽橫眠知恩
0281a02: 有地金牛作舞慶讚以報檀那若會斯意
0281a03: 不虛應供
0281a04: 法喜齋單引
0281a05: 香積國裏維摩本有家風南泉山中甘贄
0281a06: 親曾設饡菩薩子洗光嘴唇鐵饅頭木
0281a07: 子得肚皮飽獅子兒捋下臉皮心
0281a08: 空佛眼空祖安居破蓆睡閒閒果能如是
0281a09: 萬兩黃金也合消設或未然一滴清泉
0281a10: 難飲
0281a11: 海會齋單引
0281a12: 五臺山上雲蒸飯四海傾翻水羹試請
0281a13: 檀那齊出手掇來海會供禪僧
0281a14: 廣福齋單引
0281a15: 名山淛水船來陸來廣福門開人到馬到
0281b01: 若要草料喂足必須摩耶揭藏開庫欲諳
0281b02: 廬陵米價全憑甘贄倒廩傾倉俊俏僧
0281b03: 飽從他倒睡英靈子肩包任爾橫行豎拂
0281b04: 敲直使偷心歇去揚眉瞬目總教撒手
0281b05: 知歸豁達及第心空展轉報君多福
0281b06: 施茶引
0281b07: 千佛出世說法輒多八福良田施茶第一
0281b08: 金甌關要人馬頡頏不停白鹿通津舟車
0281b09: 往來無息時當初夏赤帝狩天序維
0281b10: 九旬蕩蕩薰風地全憑有力檀那止渴
0281b11: 望梅必仗真心道人入垂手大開趙州
0281b12: 舖一滴戰退睡魔軍非比盧仝茶七碗能
0281b13: 醒昏沉夢玉甌沉眼勿疑弓影盞中蛇
0281b14: 鐵鐺瀑泉可信浪花鍋底雪舌端了味
0281b15: 明祖意唇皮打濕會禪機
0282a01: 贊
0282a02: 栴檀瑞像在燕京鷲峰寺
0282a03: 佛升天宮為母說法優闐思慕請刻三
0282a04: 四八妙像繡端嚴惟有梵音雕不得佛下
0282a05: 忉天鷲嶺來見像摩頂授記哉待吾滅度
0282a06: 千年後爾往震旦化金臺自唐顯化到雲
0282a07: 間又住金陵航海去大元時自住皇宮頃
0282a08: 出九重愍忠寓後選名藍住鷲峰如今
0282a09: 跟方穩據聞名便發菩提心見者皈依超
0282a10: 苦類隨所住處度迷自去自來無伴侶
0282a11: 我因受請住海會雷轟瑞像鷲峰寺懷香
0282a12: 誠意以翹勤合掌皈依讚不已巳
0282a13: 瞿曇出山相
0282a14: 夜踰雪山兮漆桶自墮面貌如柴兮兩眼
0282a15: 鈴大飾餓兮脫空成道連忙走入
0282b01: 藍莫怪雲門一棒何謂如斯不合教壞人
0282b02: 家男女
0282b03: 多寶佛塔
0282b04: 過去劫中多寶佛全身塔裏湧祇林親分
0282b05: 半座如來坐聽法三周讚世尊風振旛鈴
0282b06: 雲閣響珠懸龕室雨花紛入垂手原無
0282b07: 二誘出窮兒火宅門
0282b08: 彌勒佛
0282b09: 天上無彌勒地下無彌勒桃花渡口風
0282b10: 流剛被時人喚作賊雙眼湛湛秋水波張
0282b11: 口呵呵乾坤窄烏藤布袋一肩挑臨濟白
0282b12: 拈偷不得攤向街頭與人看裏許屎橛臭
0282b13: 蘿蔔
0282b14: 身居兜率示現明州入垂手逐類隨流
0282b15: 放下破布袋心空恒自在不自在當來下
0283a01: 生度人債
0283a02: 澡身忽喚蔣摩訶擦出眼睛驚恐多若是
0283a03: 作家知捏怪一拳打倒也
0283a04: 觀音秋月禪人請
0283a05: 妙性空圓身現塵剎四不思議無畏說法
0283a06: 雲冉冉風紫竹林中獨坐時一輪秋
0283a07: 月照禪榻
0283a08: 聲不離色色不離聲鳥啼花落大士圓音
0283a09: 見聞苦妙相難求男得男求女得女
0283a10: 四不思議或慈或怒如月在天無處不普
0283a11: 示作莊王女大地眾生母送子
0283a12: 五濁世中現女身獃郎被賺念蓮經黃金
0283a13: 鎖骨無人識只見沙灘夜月新馬郎婦
0283a14: 三十二應隨類現大悲誓願度迷津噉開
0283a15: 螃蛤露慈體示化人王顯聖真螃蛤相
0283b01: 竹林獨坐不起於身現剎塵相運慈悲心
0283b02: 馬郎被賺念蓮經二十五聖伊首名頓證
0283b03: 圓通從耳聞十方擊鼓一齊聽李如滿居士請
0283b04: 身現娑婆三界教主慈悲甚深權顯為母
0283b05: 若遇巖頭一拶時管教者個拋落水達元禪人
0283b06: 請送子
0283b07: 或女或男應現身拖泥帶水太婆心籃提
0283b08: 錦鯉街頭賣不遇知音爭得金魚籃道岸禪人請
0283b09: 閉目澄心孤巖獨坐從聞思修入三摩地
0283b10: 剎塵說法十四無畏攝化機證圓通娑
0283b11: 婆教主不退位
0283b12: 慈濟圓通門顯示真實相從聞入思修普
0283b13: 度人無量孤岩獨坐竹林中救苦尋聲應
0283b14: 供養淡夫禪人請
0283b15: 接引佛
0284a01: 五濁眾生難調制剛強累造業心病捨已巳
0284a02: 從人太婆心接上慈航猶不信古宗禪人請
0284a03: 達磨
0284a04: 西域貴買東震賤賣初對梁皇已自納敗
0284a05: 反累兒孫都欠禪債思量徹骨恨難忘拋
0284a06: 向嵩山風月曬窮相活計坐九年想是夜
0284a07: 來無被月庵禪人請
0284a08: 開國展旗至魏邦一言不契自慚惶折蘆
0284a09: 渡水跟濕面壁少林露賊贓悟本西堂請
0284a10: 的旨單傳拗直作曲面對梁皇還云不識
0284a11: 因茲渡江嵩山面壁鈍置神光斷臂立雪
0284a12: 咄咄分皮分髓大無端幸自剜瘡無傷肉
0284a13: 直指單傳七錯八錯令人見性掘地天
0284a14: 西乾來東土南朝隱北邊賺殺古今英靈
0284a15: 子草鞋踏破皮穿洞玄知藏請
0284b01: 慣做脫空白拈賊賺人掘地青天打頭
0284b02: 幸遇梁宗匠識破老胡直指傳自不會愧
0284b03: 無言獨隱巖隈坐九年咄鈍置人不鮮印心
0284b04: 禪人請
0284b05: 遯跡嵩山頂寥寥天地寬神光斷臂更
0284b06: 要乞心安咦殃及許多英靈子千里方
0284b07: 賣布單傍有神光
0284b08: 來傳東土心印打頭便遇作家蕭衍問爾
0284b09: 不識折蘆渡魏羞嗟逸雲禪人請
0284b10: 獨坐峰頭月九年自活埋事從叮囑起展
0284b11: 轉見訛
0284b12: 三教圖
0284b13: 者三個沒量漢聚頭把臂六耳同謀且道
0284b14: 說個甚麼一個云吾道一貫忠恕而已巳一
0284b15: 個云止止不須說我法妙難量一個云動
0285a01: 若行雲止猶谷神雖然各說異端據山僧
0285a02: 正眼觀來總在黑漆桶捉倒未出尋常好
0285a03: 與三十棒何謂機不離位墮在毒海
0285a04: 韋
0285a05: 佛記樓至屢現童真功勛浩蕩正眼分明
0285a06: 兜鍪鎧甲寶杵隨身三洲應化護法護人
0285a07: 有道者為翰為屏破法者碎腦碎心永佐
0285a08: 三尊侍座側叢林鞏固遠維新
0285a09: 維摩
0285a10: 喚作金粟如來又是維摩居士鼻孔通同
0285a11: 面貌各樣憂苦生詐病上被文殊
0285a12: 勘破機關從斯放下鬼窟伎倆
0285a13: 寒山拾得
0285a14: 驀路二人作大蟲溈山唬得避無從提筇
0285a15: 伸問靡言對謂別靈山昧主公
0285b01: 面孔凸凹瘦如柴縷蹺蹊穿木鞋太守
0285b02: 到山輕漏洩便呵鼓掌隱寒巖
0285b03: 羅漢圖
0285b04: 十八瞎驢鼻遼天從來不受人拘牽登山
0285b05: 度水隨流性業識茫茫不會禪
0285b06: 文殊普賢
0285b07: 文殊乃是七佛之師權作世尊長子擇揀
0285b08: 二十五圓通擊時俱聽十方鼓
0285b09: 普賢為眾聖之首喚作瞿曇次男萬行
0285b10: 功勳超聖位誘引善財遍處
0285b11: 羅漢渡海
0285b12: 者夥自了禿鼠伎神通東觸西觸翫水遊
0285b13: 山龍降虎伏應供人間他方此國勦盡六
0285b14: 魔三界出沒心意泰然渾無拘束浮杯渡
0285b15: 海振錫騰空跟牢穩不懼黑風潑天白
0286a01: 浪屩踏鰲龍蓮邦海域示化金容加額
0286a02: 相瞻禮圓通修證道果妙運無窮若遇黃
0286a03: 檗老漢打斷筋絕咄
0286a04: 提
0286a05: 心印圓通或隱或顯普現色身三昧神變
0286a06: 放出千手眼睛總是神頭鬼臉
0286a07: 關聖帝
0286a08: 德深滄海義重須彌英風遠播忠信不移
0286a09: 丹心輔炎漢兮不顧危亡白眼賤吳魏兮
0286a10: 視死如歸擎天好手越世奇機夫是謂誰
0286a11: 伏魔大帝
0286a12: 六祖
0286a13: 賣柴出市聞客誦經打失鼻孔拾得眼睛
0286a14: 便投祖室負舂墜石說偈倩人書禍事臨
0286a15: 難避受衣半夜出黃梅法性風旛露消息
0286b01: 馬祖
0286b02: 坐禪成佛掘地天磨磚作鏡錯用心田
0286b03: 牛忘車破風流處馬駒踏殺人萬千
0286b04: 蜆子
0286b05: 朝向溪邊撈蝦蜆夜投古廟宿錢華嚴
0286b06: 勘問西來意便道神臺供酒盃
0286b07: 黃檗
0286b08: 巍巍堂堂虎驟龍驤神珠在頂其舌如鎗
0286b09: 臨濟問佛法大意烏藤打斷脊梁古今話
0286b10: 播諸方
0286b11: 臨濟
0286b12: 眼乾坤胸藏日月生鐵心肝棒打不徹
0286b13: 負屈啣冤大愚饒舌翻轉千年沒底靴奮
0286b14: 喝虛空腦後裂欲建黃檗宗旨又道正法
0286b15: 眼向瞎驢滅瞥不瞥行人路上眼流血
0287a01: 趙州
0287a02: 胸中有毛庭無骨神珠光射斗牛寒勘
0287a03: 破臺山婆眼目不下禪接趙王侍者通
0287a04: 知便萬福或問親見南泉來向道鎮州出
0287a05: 蘿蔔
0287a06: 楊岐
0287a07: 拋出金剛圈颺下栗蓬塞虛空口掃
0287a08: 蕩滹沱宗八臂哪吒擂鐵鼓報道楊岐正
0287a09: 通
0287a10: 明覺聰禪師語錄卷第十八
0287a11: 音釋
0287a12: 覯居候切音姤遇見也。躐力涉切廉入聲踐也踰跨也。穸祥亦切音
0287a13: 席墓幽堂也。力涉切音獵馬領毛也。圮圯普弭切音痞覆也又毀也。
0287a14: 凸凹上徒結切音迭高也下於交切音窊也。屩訖約切音草履也。
