0206a02: 嗣法門人戒受編
0206a03: 問答機緣
0206a04: 上問如何是佛法大意師云自世尊明星
0206a05: 悟道說法四十九載末後拈花示眾唯有
0206a06: 迦葉微笑世尊云吾有正法眼藏教外別
0206a07: 傳囑付與汝汝當流布勿令斷絕展轉相
0206a08: 傳西天二十八祖至達磨大師到東土流
0206a09: 傳六祖祖所付二人一名南嶽讓和尚一
0206a10: 名青原思和尚讓下流傳枝派四宗一名
0206a11: 臨濟宗一名溈仰宗一名雲門宗一名法
0206a12: 眼宗思下流傳一宗名為曹洞宗自宋後
0206a13: 三宗無傳惟臨濟曹洞二宗並行於世至
0206a14: 今燈燈相續祖祖聯芳勿得學者混亂法
0206a15: 門是名來源佛法大意。
0206b01: 上問梁武帝問達磨大師如何是聖諦第一
0206b02: 義磨云廓然無聖意旨如何師云玅性圓
0206b03: 明體自空寂不假名相真空無形。
0206b04: 上問南泉斬意旨如何師云大用現前不
0206b05: 存軌則
0206b06: 上云既為知識皆以慈心為甚斬師云
0206b07: 南泉行正令勘驗衲僧使他薦取己巳躬下
0206b08: 事故知識臨機作用為人抽釘拔楔也。
0206b09: 上問趙州頭戴草鞋意作麼生師云好手手
0206b10: 中呈好手入水便見是長人貍奴頭角依
0206b11: 然在迥出天然意氣誇。
0206b12: 上問如何是悟道師云明心見性
0206b13: 上云如何是明心見性師云單提一個話頭
0206b14: 塞斷情識異路內心不奔外塵不染看一
0206b15: 念未生已巳前直下坐斷透脫玄關便與佛
0207a01: 祖無別是為明心見性見性成佛。
0207a02: 上問如何是禪話頭師云或有即心即
0207a03: 佛或有心不是佛智不是道或有如
0207a04: 何是佛麻三觔者是從上祖師公案名為
0207a05: 關子也。
0207a06: 上問有不話頭悟道者麼師云不話頭
0207a07: 悟道者頗多皆因宿植般若靈根或觸著
0207a08: 一機一境發明此事原是大根器者一聞
0207a09: 便悟若是鈍根之人未免究。
0207a10: 上問朕要學佛法從甚麼處學起師云從
0207a11: 陛下問處學起
0207a12: 上云如何是問處學起師云但看開口動念
0207a13: 處發起信心即是成佛之本源世出世間
0207a14: 之玅道也。
0207a15: 上問自古治天下皆以祖祖相傳日對萬機
0207b01: 不得閒暇如今好要佛法從誰而傳師云
0207b02: 陛下乃是金輪王轉世天性根敏不化而自
0207b03: 善不學而自明所以天下至尊也。
0207b04: 上問世間修行從何而修即得道果師云修
0207b05: 行無二路方便有多門欲修人天快樂三
0207b06: 壇等施六度齊修此屬人天小果若修出
0207b07: 世間道建大法幢請轉法輪務要禪見
0207b08: 性即成道果。
0207b09: 上問朕治天下事畢或有閒時禪還悟道
0207b10: 否師云但辦肯心必不相賺上等利根一
0207b11: 聞千悟。
0207b12: 上問禪做工夫甚麼話頭好師云個
0207b13: 萬法歸一一歸何處。
0207b14: 上問日對萬機還得禪麼師云若會得日
0207b15: 對萬機底人落處即是禪即是道所謂道
0208a01: 在目前不須別處尋討。
0208a02: 上問如何是萬法歸一一歸何處師云龍歸
0208a03: 大海波濤靜鳳到蒼梧氣象新。
0208a04: 上問萬法歸一一歸萬法可是道否師云山
0208a05: 河無礙融三際剎海收歸一指端。
0208a06: 上問萬法歸於一心時時持守不應世事可
0208a07: 以謂了道否師云道廣無涯逢人不盡。
0208a08: 上問禪工夫何處入門師云即向開口動
0208a09: 舌處會穿衣喫飯處會一念未起時會猛
0208a10: 力提撕直下坐斷一了百當懷無礙所
0208a11: 以靈光獨耀迥脫根塵事理無二即如如
0208a12: 佛。
0208a13: 上問悟道之人隨所去來不被物轉是否師
0208a14: 云百花林裏過一葉不沾衣。
0208a15: 上問悟後之人還復迷否師云譬喻木燒成
0208b01: 能成木耶。
0208b02: 上命師問翰林曹本榮一之地三蛇九鼠
0208b03: 意旨如何曹云象王行處絕狐師云祇
0208b04: 道得一半曹佇思師云祇如絕狐處還
0208b05: 有向上事也無曹云龍袖拂開全體現師
0208b06: 云正好通身受用曹云謝師指示師云也
0208b07: 是杓卜聽虛聲師又問日裏僧駝像夜裏
0208b08: 像駝僧意旨如何曹云有智主人二俱不
0208b09: 受師頷之。
0208b10: 上命王熙曹本榮二翰林到萬善殿問師王
0208b11: 云有一問特請和尚指示師云山僧今日
0208b12: 不答話王佇思曹云雖然不答話其語如
0208b13: 雷師云莫錯聽好山僧亦有一問夫子之
0208b14: 道忠恕而已矣請問二公如何是忠恕之
0208b15: 道試道看二公無對。
0209a01: 王翰林問悟道之人還落輪也無師云
0209a02: 我者裏佛尚不可得喚甚麼作輪王云
0209a03: 禪一切人可以得麼師云若論個事
0209a04: 在聖不增在凡不減王云者個事畢竟如
0209a05: 何師云如鐵橛子相似。
0209a06: 上命畫工傳師真懸殿上
0209a07: 駕到顧云者個若是老和尚一棒打殺師云
0209a08: 未審
0209a09: 陛下向甚麼處下手
0209a10: 上便轉身出方丈少頃差近侍李公云適纔
0209a11: 聖上道者個若是老和尚一棒打殺師云山
0209a12: 僧慚愧一日奏辭
0209a13: 上歸海會寺
0209a14: 上差李公到殿
0209a15: 上云和尚有什麼物件留一兩樣在宮裏供
0209b01: 養以見和尚如故師云貧道固窮並無一
0209b02: 物惟有一條拄杖是貧道親受用底進
0209b03: 陛下大振佛祖家風也
0209b04: 上一見大悅。
0209b05: 上問觀音菩薩從聞思修入三摩地且道與
0209b06: 禪宗是同是別師云兩不同收歸上科。
0209b07: 上問臨濟在黃檗喫三頓棒意旨如何師云
0209b08: 陛下磨礱三尺劍太平寰宇斬癡頑
0209b09: 上云既在黃檗喫棒因甚麼大愚處悟道師
0209b10: 云若無大愚誰識黃檗。
0209b11: 上問如何是超佛越祖底道理師云王登寶
0209b12: 位野老謳歌
0209b13: 上云者就是超佛越祖底道理師云王法與
0209b14: 佛法無二。
0209b15: 易齋馮侍郎問自古聖賢還達真正理也
0210a01: 無師云朝笏不因遮臉笑袞袍豈是野人
0210a02: 穿。
0210a03: 馮云門裏出身易身裏出門難是如何師
0210a04: 云今日大出小遇。
0210a05: 師問胎仙馮翰林孔子云不在其位不謀
0210a06: 其政且道不在甚麼位馮無語師云公既
0210a07: 道不得何不問山僧馮云請和尚道師云
0210a08: 本來無礙隨處自稱尊馮信服之。
0210a09: 馮翰林問師如何是宗旨師指香爐云一
0210a10: 片栴檀爐內燒林云者個就是宗旨師云
0210a11: 認著依然猶不是。
0210a12: 僧問如何是主中賓師云有人問我住
0210a13: 山意一把钁頭是生涯僧云如何是賓中
0210a14: 主師云白雲飛出岫青嶂倚空高僧云如
0210a15: 何是主中主師云橫按鏌全正令太平
0210b01: 寰宇斬癡頑僧云如何是賓中賓師云情
0210b02: 知汝是行漢僧云除此主賓之外還有
0210b03: 向上事也無師便打僧一喝師云汝祇得
0210b04: 恁麼。
0210b05: 有一僧到海會舉耕月首座住銀山有垂
0210b06: 語問學者既是銀山諸人到者裏因甚麼
0210b07: 用他不著無人答得此話師代云聞時富
0210b08: 貴見後貧窮。
0210b09: 羅秀才師問秀才通那一經才云易經
0210b10: 師云易經有八卦是否才云是師拈拄杖
0210b11: 地上一劃一卓云者是那一卦試道看才
0210b12: 罔措師云雷火豐卦也不識才禮拜。
0210b13: 僧問臨濟三玄即不問汾陽五句請師分
0210b14: 師云破句問將來進云如何是入門句師
0210b15: 云放下腰包高掛囊進云如何是門裏
0211a01: 句師云獨坐萬年床悠然忘歲月進云如
0211a02: 何是當門句師云師子當軒踞誰敢正眼
0211a03: 看進云如何是出門句師云舉頭紅日近
0211a04: 回首白雲低進云如何是門外句師云極
0211a05: 目寥寥山海外不知何處是家鄉僧便喝
0211a06: 師云任汝喝得老僧猶是門外漢。
0211a07: 羅漢琛禪師因二僧作禮琛云俱錯僧無
0211a08: 對師舉問雲侍者那裏是二僧錯處試
0211a09: 道看下數語師不肯云恁麼見解禪
0211a10: 不了雲躊度師云汝要承當佛法切須仔
0211a11: 細雲出方丈到僧堂前忽然疑團頓釋。
0211a12: 居士問如何是燈王佛師云了角女子頭
0211a13: 白如。
0211a14: 因雪師問耕月盡大地是雪因甚麼孤
0211a15: 不白月云玉出崑崗師肯之。
0211b01: 師問化南十方無壁落四面亦無門有人
0211b02: 問汝作麼生答化云無毛鷂子潑天飛師
0211b03: 云前途三軍圍繞如何敵對化云金鼓先
0211b04: 鳴單刀直入師云祇如萬里無寸草處又
0211b05: 作麼生化云我為法王於法自在師云也
0211b06: 好與三十棒。
0211b07: 師一日與竹庵西堂過長橋問古人問趙
0211b08: 州如何是趙州橋州云度驢度馬意作麼
0211b09: 生竹云某甲不恁麼道師云汝試道看竹
0211b10: 云度佛度祖師云與麼道大有人笑汝在
0211b11: 竹云和尚作麼生師云要行便行要住便
0211b12: 住竹云和尚即得師云汝分上又如何竹
0211b13: 云不妨隨和尚跟轉師云因甚不打自
0211b14: 招竹云師資道中不為分外師便行云隨
0211b15: 我來。
0212a01: 師住錦山歲畢設齋供金粟百和尚因未
0212a02: 傳得真師乃打圓相云有人下得一轉語
0212a03: 恰當許汝親見本師面目竹西堂云南山
0212a04: 起雲北山下雨維那云春色滿園關不住
0212a05: 一枝紅杏出墻來侍者云薰風自南來殿
0212a06: 閣生微涼師云此處無銀三十兩。
0212a07: 一僧將高示眾偈著語呈上方丈師不
0212a08: 肯云汝逐句問來我為答僧云如何是海
0212a09: 底泥牛啣月走師云鬼持千里鈔林下道
0212a10: 人悲僧云如何是巖前石虎抱兒眠師云
0212a11: 猿猴探水月蕩拾花鍼僧云如何是鐵
0212a12: 蛇鑽入金剛眼師云紙褁大蟲眼著楔僧
0212a13: 云如何是崑崙騎象鷺鶿牽師云家無小
0212a14: 使不成君子且住者話是古人分中事如
0212a15: 何是你分上事僧擬對師便掌。
0212b01: 師問竹庵德山末後句汝作麼生會竹云
0212b02: 平生肝膽向人傾相見猶如不相識師頷
0212b03: 之。
0212b04: 師問雲臨濟正法眼滅瞎驢邊你作
0212b05: 麼生會云動容揚古路不墯悄然機師
0212b06: 云三聖便喝又如何云大用現前師云
0212b07: 三聖便禮拜臨濟還是肯他不肯他拂
0212b08: 袖便行師云饒汝恁麼去早喫山僧三十
0212b09: 棒了也。
0212b10: 僧問罪從心起將心懺因甚麼又向佛前
0212b11: 求解釋師云要他作證明。
0212b12: 僧問如何是祖師西來意師云三腳蝦
0212b13: 上露柱。
0212b14: 僧師問三人同行必有我師那個為得
0212b15: 我師者試道看僧罔措師云同坑無異土
0213a01: 化南問師藏身處沒跡沒跡處莫藏
0213a02: 身意作麼生師云人面不知何處去桃花
0213a03: 依舊笑春風師徵云汝作麼生會化云只
0213a04: 在此山中雲深不知處。
0213a05: 翰林孺子俞居士問求和尚開示禪師
0213a06: 云旱地好種麥士云不會師云北地少雨
0213a07: 多風。
0213a08: 僧問如何是法身師云一朵梨花帶雪開
0213a09: 僧繇好手難描畫僧云如何是透法身句
0213a10: 師云毛擊碎虛空骨。
0213a11: 師住庵時有二僧駝一尊佛至庵作禮云
0213a12: 日勢稍晚某甲借一宿得麼師云我有一
0213a13: 問汝道得與你宿若道不得便去古人道
0213a14: 釋迦彌勒猶是他奴汝是丈夫駝他作麼
0213a15: 其僧罔措。
0213b01: 僧問如何是日面佛月面佛師云左手翻
0213b02: 雲右手雨。
0213b03: 師問化南無手臂漢把住天下人假使沒
0213b04: 影子的人來作麼生把捉化云澤廣藏山
0213b05: 理能伏豹。
0213b06: 僧問臨危不變在什麼處安身師云在汝
0213b07: 跟底。
0213b08: 僧問如何是奇特事師云碓嘴生花。
0213b09: 師同耕月首座路行因過溪喚俗人竹
0213b10: 筏度之師云為知識者要度俗人因甚麼
0213b11: 喚俗人度座云家無小使不成君子師云
0213b12: 汝喫了飯只是與人爭閒氣座云和尚作
0213b13: 麼生師云好事讓他人。
0213b14: 師問僧那裏來僧云五臺師云還見文殊
0213b15: 麼僧云見師云且道他鼻孔是橫是直僧
0214a01: 無語師云者妄語漢何曾從五臺來。
0214a02: 司禮監太監曹居士問南泉斬意旨如
0214a03: 何師云城中失火殃及池魚。
0214a04: 翰林方月江師問孔子云君子思不出
0214a05: 其位未審思不出甚麼位士以手拍香几
0214a06: 師云佛法不是者個道理士便喝師云念
0214a07: 居士初且放過一著士云和尚莫向人
0214a08: 道弟子來求佛法師云情知居士不是者
0214a09: 心事。
0214a10: 僧問如何是向上一路師云盲子夜半上
0214a11: 樓梯僧云學人不會師云有時踏得著有
0214a12: 時踏不著。
0214a13: 僧問如何是佛師云一口鍼三尺線。
0214a14: 侍者捧一鍾水度與師師云作甚麼者云
0214a15: 與和尚口師云山僧不曾念佛口作
0214b01: 麼者無對。
0214b02: 方翰林早晨入臥室見師纔起方云五更
0214b03: 清早起更有夜行人師云山寺日高僧未
0214b04: 起算來名利不如閑方鼓掌笑云點著弟
0214b05: 子痛處。
0214b06: 師問鄒貢士爾去做官將何治民士云寬
0214b07: 師云恁麼做官兆民無主也士罔措方翰
0214b08: 林云鄒居士答不得者話乞師代一語師
0214b09: 云片言可以折獄也。
0214b10: 一日方翰林辭師云弟子今日回家師云
0214b11: 居士回家切莫謗山僧士云不敢師云汝
0214b12: 作麼生士云逢人但恁麼舉師云被汝
0214b13: 謗了也士無語。
0214b14: 僧問世尊有密語迦葉不覆藏意旨如何
0214b15: 師云其父攘羊而子證之。
0215a01: 師問眾僧魚從鷺鶿下過為甚麼不
0215a02: 知眾下語不契自代云暫時不在如同死
0215a03: 人。
0215a04: 師問吼侍者如何是斬釘截鐵句吼云一
0215a05: 刀兩斷師云如何是你棒下轉身句吼云
0215a06: 下無任往還師云早被葛藤纏住了
0215a07: 吼云且莫塗污學人師休去。
0215a08: 曹翰林問和尚還愛財色否師云之不
0215a09: 可得士云既為善知識因甚麼愛財色師
0215a10: 云夜夜抱渠眠朝朝共他起。
0215a11: 方翰林問如何是諸佛機師云一馬生三
0215a12: 寅方云如何是目前機師云橫三豎四。
0215a13: 師問大眾有一人刃上走馬盂裏安
0215a14: 身諸人作麼生會弘讚侍者云放去則彌
0215a15: 六合收來潛藏密機師云如何是收放底
0215b01: 意弘云大用現前師云汝試大用現前看
0215b02: 弘擬對師連棒退。
0215b03: 居士問心本無心捉心不定未審過在甚
0215b04: 麼處師以偈答之甕裏捉泥鰍執心返成
0215b05: 病去來莫管他只要斷他命。
0215b06: 師入堂問大眾如何是咬狗底手試
0215b07: 出來看眾停思師云既無且看山僧咬幾
0215b08: 隻去也以拄杖一齊散歸方丈。
0215b09: 師問印心如來堅密身一切塵中現如何
0215b10: 是堅密身印云風吹不動水洒不濕師肯
0215b11: 之。
0215b12: 鑾儀衛顧居士問昔有僧問古德如何是
0215b13: 衲僧活計古云耳裏種田弟子看者一句
0215b14: 話疑來久矣請師直指師云全體是用全
0215b15: 用是體士云不會師云掘地天士信服
0216a01: 禮拜。
0216a02: 方翰林寄來三問心經云無眼耳鼻舌身
0216a03: 意既是無眼人將甚麼讀書答云空谷傳
0216a04: 聲虛堂習聽又云一毫端上辯龍蛇。
0216a05: 僧問既無舌人將甚麼喫飯師云但取
0216a06: 頭意莫認定盤星又云他家自有通人愛。
0216a07: 僧問四大本空五蘊非有某甲現在身病
0216a08: 眼花敢問和尚病從何來花是甚麼師云
0216a09: 事從叮囑起展轉見訛又云皆從妄想
0216a10: 生。
0216a11: 高侍郎問青州布衫重七觔意旨如何師
0216a12: 云提起通身毛骨寒。
0216a13: 僧問如何是大用現前師云火車頭上舞
0216a14: 麒麟。
0216a15: 僧問承和尚有言輪椎一聲震佛祖盡來
0216b01: 既是佛祖更個甚麼師云三更猶自
0216b02: 可午後始愁人。
0216b03: 師一日上堂二僧齊出問訊師云一對無
0216b04: 孔鐵錘那個輕那個重二僧齊喝師云一
0216b05: 人能奪不能縱一人能縱不能奪。
0216b06: 高侍郎問南泉斬是斬耶不斬耶師云
0216b07: 若作佛法會即斬若作世法會即不斬
0216b08: 耕首座問萬法是心光諸緣惟性曉本無
0216b09: 迷悟人只要今日了既無迷悟人了個甚
0216b10: 麼師云到江吳地盡隔岸越山多。
0216b11: 居士問經云父少而子老舉世所不信此
0216b12: 理如何師云山僧威音王已巳前行道了也。
0216b13: 師問罡風侍者懸羊頭賣狗肉汝作麼生
0216b14: 會者云明修棧道暗度陳倉師云恁麼道
0216b15: 猶較些子。
0217a01: 師問易齋馮侍郎經中云父少而子老舉
0217a02: 世所不信此意如何士云子歸就父師云
0217a03: 祇道得一半。
0217a04: 僧問如何是露地白牛師云大地莫能載。
0217a05: 師問紫萊侍者如何是正法眼者云破燈
0217a06: 籠師云南泉斬意旨如何者云王令已巳
0217a07: 行誰人敢逭師云趙州頭戴草鞋意作麼
0217a08: 生者云子紹父業。
0217a09: 師問僧如何是諸佛出身處僧云井底蝦
0217a10: 天上飛師云世尊拈花意旨如何僧云
0217a11: 人人有分師云既是人人有分為甚麼八
0217a12: 萬人天罔措僧云九重深密處灼然人不
0217a13: 知師打云前言不顧後語。
0217a14: 師問罡風靈雲見桃花是如何罡云打失
0217a15: 鼻孔師云玄沙道諦當甚諦當敢保老兄
0217b01: 未徹在意作麼生罡云滴淚斬丁公。
0217b02: 僧問空王脊骨為甚麼咬不斷師云不是
0217b03: 猛烈漢。
0217b04: 師問自如維那世尊陞座文殊白椎世尊
0217b05: 便下座意作麼生那云坐斷十方不通凡
0217b06: 聖師便喝那禮拜。
0217b07: 僧問如何是諸佛出身處師云胡地抽冬
0217b08: 僧云某甲不會師云北地鮮有南方頗
0217b09: 多。
0217b10: 師問雪紅侍者婆子燒庵意旨如何者云
0217b11: 可憐不遇攀花手狼籍枝頭多少香師云
0217b12: 庵主過在甚麼處被婆子燒庵者云鈍
0217b13: 鳥迷舊巢。
0217b14: 耕首座進方丈師云作甚麼座云禮拜和
0217b15: 尚師云山僧今日不在方丈裏應檀那供
0218a01: 去了座云為甚麼當面諱師云山僧今
0218a02: 日失利座云和尚慣得其便師休去。
0218a03: 師問僧日裏僧駝像夜裏像駝僧意旨如
0218a04: 何僧云觀音頭上頂彌陀相恭敬師肯
0218a05: 之。
0218a06: 僧問如何是一塵入正受師云如駭犀
0218a07: 枕僧云如何是一塵三昧起師云松子綻
0218a08: 開摩醯眼梨花心露佛全身。
0218a09: 一日班首進方丈師問如何是空已前
0218a10: 事諸子下語看首座云炎炎六月一片雪
0218a11: 西堂云無毛鷂子潑空飛後堂云烏向
0218a12: 火碓嘴生花堂主云沒底鐵船水上浮師
0218a13: 下兩語無影草裏飛蜻蜓又云千年雪裏
0218a14: 埋死屍。
0218a15: 僧師拈拄杖一劃云向者裏道一句看
0218b01: 僧云忽然迷霧散露出本來人師云如何
0218b02: 是本來人僧云百鳥枝頭鳴嚦嚦師云日
0218b03: 裏浩浩汝作麼生會僧云運水搬柴師打
0218b04: 云賞汝一棒。
0218b05: 師問湛雲如何是金剛王寶劍湛云遍界
0218b06: 血淋淋師云如何是踞地獅子湛云百獸
0218b07: 盡潛師云如何是探竿影草湛云一點
0218b08: 瞞他不得師云如何是向上事湛云須彌
0218b09: 頂上日輪紅師打云也不可放過。
0218b10: 僧問世尊夜明星悟道未審和尚見個
0218b11: 甚麼悟道師云山僧惱恨行二十年未
0218b12: 曾見知識。
0218b13: 師問都察院容庵馮居士人人跟下有
0218b14: 條通天大路因甚麼行不出戶坐不當堂
0218b15: 士云別無回互師云者話是尋常事如何
0219a01: 是格外句士云橫吞萬象氣絕諸塵師云
0219a02: 恁麼道又爭得士云和尚意作麼生師云
0219a03: 任從滄海變終不與君通。
0219a04: 馮察院問師有一則陳爛葛藤請師直答
0219a05: 師云有甚麼疑處問將來士問有句無句
0219a06: 如藤倚樹意旨如何師云刀斧劈不開士
0219a07: 云如何是樹倒藤枯句歸何處師云目前
0219a08: 無一法士云溈山呵呵大笑意作麼生師
0219a09: 云識破賊贓。
0219a10: 師問妙運侍者興化擯維那你作麼生會
0219a11: 者云咬牙封雍齒滴斬丁公師云大顛
0219a12: 擯首座又作麼生者云韓公平地遭活埋
0219a13: 師云祇如國師打侍者還是賞他罰他者
0219a14: 云將頭不猛帶累三軍師云汝分上事又
0219a15: 作麼生者云且禮拜和尚師打云不得放
0219b01: 過。
0219b02: 師問雪紅動容揚古路不墮悄然機如何
0219b03: 是悄然機雪云界不曾藏師云界不
0219b04: 曾藏即且止汝即今在甚麼處安身雪一
0219b05: 喝師便棒。
0219b06: 師問福緣汝福有多少福云一秤提不起
0219b07: 尖斗量不盡師云汝有許多癡福。
0219b08: 僧問止止不須說我法玅難思如何是玅
0219b09: 法師云十年談不盡更有好商量僧云某
0219b10: 甲不恁麼道師云汝又作麼生僧作吹笛
0219b11: 勢師云如蟲禦木僧云舉頭天外看誰是
0219b12: 我般人師便打。
0219b13: 師問吼林心不是佛智不是道畢竟是個
0219b14: 甚麼林云多年陳菜根師云本來無一物
0219b15: 喚甚麼作菜根林云鬼神覷不破師云汝
0220a01: 作麼生會林云覿面相承師云覷著即瞎
0220a02: 林便喝師便棒。
0220a03: 師卓拄杖問初聞汝還聞麼僧云親親切
0220a04: 切師云如何是汝親切處僧云無枝無葉
0220a05: 師云還我主人公來僧云貼體金剛師打
0220a06: 云百雜碎了也。
0220a07: 僧問三世諸佛因甚麼不知有師云家貧
0220a08: 無活計僧云黧奴白牯為甚麼知有師
0220a09: 云富貴有良謀。
0220a10: 師問雪紅西堂霞燒木佛因甚麼院主
0220a11: 眉鬚墮落堂云桑樹上著箭穀樹上出汁
0220a12: 迦毘盧國僧到海會師問幾時到東土
0220a13: 僧云不知師拈起扇子云者個喚作甚麼
0220a14: 僧以手搖云就是者個物師云喚作物則
0220a15: 觸不喚作物則背畢竟喚作甚麼僧罔措
0220b01: 又問高隱那裏僧以手指胸云在者裏師
0220b02: 云祇如死了燒了向甚麼處安身僧云隨
0220b03: 路去師喝云無主孤魂。
0220b04: 僧問牛頭未見四祖是如何師云氣宇如
0220b05: 王僧云見後是如何師云盡法無民僧云
0220b06: 見與未見是如何師云本來無向背。
0220b07: 師問僧南贍部洲人打北單越人上
0220b08: 堂汝作麼生會僧云高麗人打鐵迸破
0220b09: 指頭師云阿誰証盟僧云木上座師云他
0220b10: 還具眼也無僧云相見猶如不相識師云
0220b11: 大似瞎。
0220b12: 滿州榜眼折中直問世人死後本性還滅
0220b13: 耶不滅耶師云世人本性猶如太虛不遷
0220b14: 不變當體全真士云為甚麼又有生死師
0220b15: 云人雖有生死其性不殞古靈明毫無
0221a01: 虧欠士乃信服。
0221a02: 師問僧空田地阿誰耕種僧云赤波
0221a03: 斯師肯之。
0221a04: 吼林侍者棒下有省呈偈云幾番坐得冷
0221a05: 湫湫水盡山窮不肯休今日愍忠棒下轉
0221a06: 頂門迸出大鼻頭師看偈畢問如何是轉
0221a07: 身句林便拂袖轉身師云者是學來底親
0221a08: 切道句看林云撒手懸崖下身宇宙中
0221a09: 師云如何是大鼻頭林云圓陀陀光灼灼
0221a10: 師云如何是汝放身命處林云全身獨露
0221a11: 師云法身無相獨露個甚麼林云視之不
0221a12: 見聽之不聞師云莫向無事甲裏躲跟林
0221a13: 便出方丈。
0221a14: 師垂語問大眾人人跟下有條通天大
0221a15: 路為甚麼行不出戶坐不當堂過在甚麼
0221b01: 處有人下語恰好者山僧賞銀一錠眾下
0221b02: 語不契自如維那下語云雖飽無力師晚
0221b03: 上堂云維那下一語頗恰山僧意賞銀一
0221b04: 錠那出眾禮拜師拋出一隻履那云美食
0221b05: 不中飽人師云今日賣寶遇著瞎波斯
0221b06: 便歸方丈。
0221b07: 子濂杜兵憲問大顛擯首座意作麼生師
0221b08: 云踏鴻門兩扇開士當下領旨。
0221b09: 師問杜兵憲靈雲見桃花悟道玄沙聞云
0221b10: 諦當甚諦當敢保老兄未徹在意旨如何
0221b11: 杜云滿面依舊是塵埃師云趙州道我在
0221b12: 青州做領布衫重七觔意旨如何杜云壓
0221b13: 殺擔板漢師肯之。
0221b14: 師問天侍者高揖釋迦不拜彌勒是如
0221b15: 何天數日無語一日云天無二日國無二
0222a01: 主師頷之。
0222a02: 師問寶印侍者不露鋒鋩道一句看者云
0222a03: 透脫長安師云那邊事作麼生者云腳底
0222a04: 不沾泥師云如何是向上一路者一喝師
0222a05: 便打。
0222a06: 迦毘盧國僧到羅山法海寺師問那裏
0222a07: 發足僧云西天師云西天是極樂世界因
0222a08: 甚麼到東土堪苦之地僧云特來見和尚
0222a09: 師云佛前見佛後見僧云佛即是和尚和
0222a10: 尚即是佛師云汝作者個見解非是西天
0222a11: 僧其僧無對。
0222a12: 僧問如何是大悟無道師云聞時富貴見
0222a13: 後貧窮僧云如何是大海無魚師云水清
0222a14: 難藏影處不留僧云如何是大地無
0222a15: 草師云本來無一物不受半點塵僧云如
0222b01: 何是大富無糧師云從門入者不是家珍
0222b02: 僧禮拜云謝師答話師云知音者少。
0222b03: 黃秀才問婆子燒庵是如何師云賊是小
0222b04: 人智過君子才云祇如燒庵還是好心
0222b05: 是不好心師云車不橫推理無曲斷才云
0222b06: 婆子道三十年只供養一個俗漢意作麼
0222b07: 生師云拏賊要贓。
0222b08: 師澡浴時常遇一僧擦背師云吾常受汝
0222b09: 恭敬無可酬答待山僧向後去作頭驢被
0222b10: 汝騎僧云大師是修行人作者個說話師
0222b11: 云者瞎漢話頭也不識。
0222b12: 僧問盞子撲落地碟子成七片意旨如何
0222b13: 師云北斗不藏身騎牛出佛殿。
0222b14: 僧問如何是明眼人師云沙裏無油不點
0222b15: 燈僧云某甲眼與和尚眼是同是別師云
0223a01: 橫抱嬰兒擬彰皇簡僧云獅子窟中無異
0223a02: 獸象王行處絕狐師云棲鳳巢非同
0223a03: 其類僧喝師云草裏作麼。
0223a04: 師一日到馬太監家使者通報海會和尚
0223a05: 來馬云請和尚進來拜佛師云山僧從來
0223a06: 不拜佛馬云和尚為甚麼不拜佛師云佛
0223a07: 與我是生冤家。
0223a08: 吳秀才問弟子特來求和尚開示師豎
0223a09: 起拂子向空一點云會麼士云不會師云
0223a10: 孔門弟子無人識碧眼胡僧笑點頭。
0223a11: 師問雪紅西堂如何是日面佛月面佛堂
0223a12: 云一點水墨兩處成龍。
0223a13: 師問僧如何是狗子有佛性僧云青天白
0223a14: 日起愁雲師云如何是狗子無佛性僧云
0223a15: 東海波濤徹底清師云祗如狗子有佛性
0223b01: 無佛性是同是別僧云白鷺下田千點雪
0223b02: 黃鸝上樹一枝花師云者話明那一邊事
0223b03: 僧無語師便打。
0223b04: 晚以拄杖地上打個圓相裏許寫個佛
0223b05: 字師云諸人不得向裏許踏著若踏著入
0223b06: 地獄如箭射大眾相視佇思師云諸人大
0223b07: 似癩馬繫枯椿在者裏什麼草料以拄
0223b08: 杖一齊打散。
0223b09: 
0223b10: 明覺聰禪師語錄卷第十四
