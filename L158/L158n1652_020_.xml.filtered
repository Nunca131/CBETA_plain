0306a02: 嗣法居士海眼編
0306a03: 文
0306a04: 祭始祖父母文
0306a05: 澄虛渺渺區宇茫茫一真既顯萬物齊彰
0306a06: 四序判而理陰陽五行定以培紀綱處世
0306a07: 之術惟修德以彌長立身之獨積善而
0306a08: 最祥道超古往德邁今將皆從克念之致
0306a09: 尤自表履之莊所以子孫昌譜族聯芳
0306a10: 翰墨縱橫而露彩才華脫以騰光八埏
0306a11: 拱顧而層翠四水朝宗以汪洋茲某九代
0306a12: 遠孫幼離椿萱而脫俗披緇學道以方
0306a13: 紹臨濟之正傳悟菩提之真常聲加海內
0306a14: 德動
0306a15: 聖王詔至上苑談玄而賜紫引入禁林說法
0306b01: 以開堂號封明覺敕賜金章每抱愧劬勞
0306b02: 罔極屢請祭掃還鄉今惟簠簋而哀獻
0306b03: 伏願宗祖以咸嘗於戲先哲久逝兮風化
0306b04: 不移桑梓流芳兮德譽布彌蘭桂連蔭兮
0306b05: 品格幽奇辭闕歸來兮御香滿衣素心一
0306b06: 片兮稽顙陳詞白雪半甌兮聊申奠儀惟
0306b07: 靈降納兮祖父同垂雲四合某不勝悲。
0306b08: 禮佛發願文
0306b09: 稽首迦文佛金容耀十方我今得瞻禮福
0306b10: 德妙難量某等生逢濁世幸值上乘瞻禮
0306b11: 相好金容五體投地運想難遭妙德一心
0306b12: 鞠恭合掌讚歎洗心懺悔禮佛若無觀想
0306b13: 額門磕破徒勞禮佛不願度生自證聲聞
0306b14: 小果禮佛不露懺悔何以得脫業因禮佛
0306b15: 不願明心當來焉能證果雖知自心是佛
0307a01: 見像發心然必懇佛通陳頓破愚惑改革
0307a02: 過咎滌除冤能禮所禮俱空真諦俗諦
0307a03: 融會般若靈苗不昧修證了義真宗伏願
0307a04: 仗承三寶皈向一乘生生獲遇慈尊世世
0307a05: 常聞正法性天廓朗道眼圓明福慧齊彰
0307a06: 六根具足三藏玄文朗徹萬法皆空四弘
0307a07: 誓願完成先覺後覺同登寶所利己已利他
0307a08: 共證菩提佛眼昭彰人天景仰禮佛不依
0307a09: 吾此文猶如盲亂點頭。
0307a10: 諷華嚴經發願回向文
0307a11: 稽首毘盧華藏主演揚妙法菩提我今
0307a12: 發願禮慈尊惟冀當來證佛果某等神包
0307a13: 天地性賦威音假託父母之遺形仗承師
0307a14: 友之教誨靈苗曩劫以栽培中國茲生而
0307a15: 遭逢幼入空門得投佛地時聞秘密章句
0307b01: 常瞻華藏慈尊句句直性門字字揭開
0307b02: 心印慧溢覺天玉露妙湛性海金波智徹
0307b03: 三明心通五眼真照十方剎土普利百億
0307b04: 人天敷設法筵宣揚八十一卷玉偈歌演
0307b05: 梵唄唱四十二字陀羅當知宿有因緣
0307b06: 是以獲聞妙典伏願夢寐之際禮誦之時
0307b07: 常入菩提道親承龍華記然後不離
0307b08: 華藏法界早證普賢行門福慧莊嚴圓通
0307b09: 奧典願此殊勝功德回向護法龍天法雨
0307b10: 均沾先覺後覺而共證慈光普被若存若
0307b11: 亡以同登平等冤親齊成佛道。
0307b12: 念庵傅居士請祭晏公文
0307b13: 生能中正死必光明立身克務本源處世
0307b14: 溫良敦樸觀生若寄視死如歸臨末撒手
0307b15: 便行擺脫隨緣自在終身受用之句子解
0308a01: 道從今不弄兩片皮南北東西總莫依提
0308a02: 起金剛王寶劍佛魔斬盡絕狐疑謂生
0308a03: 平諦信宗乘始終正眼不昧拈出靈鋒雪
0308a04: 刃截斷聖解凡情弗被生死之羅籠靡受
0308a05: 名利之纏縛諸上善上其可鑒之然晏公
0308a06: 與諸公所交者義也所行者仁也所學者
0308a07: 無上之道也所修者出世之法也以致錦
0308a08: 繡叢中望風而吹額庶令綸隊裏毛骨
0308a09: 以森然蹈其芳轍莫能後奠乎請文於予
0308a10: 前其德其風公之猶在至推至辭予之莫
0308a11: 免嗚呼驚風颯颯兮銀露滴衣草木蕭蕭
0308a12: 兮山猿痛悲孤雁影吊兮翩獨飛幼子
0308a13: 哀戚兮血淚傾垂道德綿世兮遐邇惜思
0308a14: 心香一炷以通冥慧燭兩炬而致祭盧陵
0308a15: 米飯飽不饑趙州盃茶點素幃仰垂鑒格
0308b01: 伏惟尚饗。
0308b02: 歌
0308b03: 行腳托歌
0308b04: 道人家常淡薄不種田園事托每晨出
0308b05: 谷向前村無慮無憂真快樂穿雲林渡
0308b06: 水拄杖單瓢為伴侶世間無事掛心懷灑
0308b07: 落隨緣步寰宇到城郭肅恭法袈裟整理
0308b08: 橫肩搭踽步鴈序不傖囊隨機化導破慳
0308b09: 縛沿門化平等行詎比阿難與空生不分
0308b10: 貴賤俱須到一體同觀是善人佩慧刀破
0308b11: 魔賊真實丈夫曾行得等閒弗是應緣來
0308b12: 吾佛當時有軌則夜禪早晨去隨方應
0308b13: 供亦無慮飯床踢踼倒飯堆山衲僧何曾不
0308b14: 富貴正命食不失期日用恒規但二時除
0308b15: 二時茶粥飯眼前無事可思惟巖松下
0309a01: 石為枕日上三竿睡起松風蘿月伴我
0309a02: 眠細草為紙作被拜封侯佐扶主漢晉
0309a03: 齊梁空思委拔山海握乾坤夢寐黃梁
0309a04: 瞬息矣七雄殲一旦孰信修真者皮袋
0309a05: 惟有輪王夜踰城曾作長行乞士漢濁世
0309a06: 間人剛惡三界區區如旅泊窮煎餓炒總
0309a07: 無知勞碌身心苦為樂金烏落玉兔起浪
0309a08: 死虛生無定止鳥飛毛落道誰修開眼瞠
0309a09: 瞠失底心境空超物外風情花月了無
0309a10: 礙歌臺酒肆菩提市翠樓觀自在
0309a11: 破院歌
0309a12: 佛祖門將委地絕唱宗乘第一義天魔
0309a13: 外道聞生歡恨不頓除令瓦碎古祗圜成
0309a14: 桑地畫棟傾斜飛勢佛殿階前狗尿天
0309a15: 大覺中放牛戲選佛久淪替敗腐榱
0309b01: 桁難活計流離寂寞院僧殘晨昏鐘無
0309b02: 人擊燈也無香亦息一堂金像塵埋髻栴
0309b03: 檀殿上布苔錢二時課誦絕音器法臺前
0309b04: 生萻凄凄帶雨含碧金鋤動露
0309b05: 蛇撞著歸宗難躲避弊廬雨淋濕椽柱
0309b06: 差倚蘿薜風吹雪霰鋪滿床半藏明月
0309b07: 借雲宿金線瓦柳葉壁翛然安道審容膝
0309b08: 日月為燈照我眠雨打茅庭院寂祖庭
0309b09: 晚思斷臂正懸嗟少室無孔鐵笛逆
0309b10: 風吹寥寥天地幾人識漏笊籬破木杓無
0309b11: 砂鍋烹日月頭頭運用莫能全隨緣免
0309b12: 去告檀越
0309b13: 贈速朽隱士一宿居書院歌
0309b14: 十笏團瓢名宿居禪餘與子講詩書智府
0309b15: 洞開人慧目胸茅提钁勵揮鋤門低雖
0310a01: 小窄大開獎飭延賓客馬融帳善高談
0310a02: 叨倍禮樂論孔德布衲衣桑緯帶身居塵
0310a03: 裏心超外清軒不用繪雕飛守道安閒誰
0310a04: 比賽為釋子蹈儒家喚作毘耶又僧伽登
0310a05: 佛階梯秉律戒藍衫脫去著袈裟小祗園
0310a06: 容膝安茶淡飯意常歡竹榻幽翛然
0310a07: 坐豎起脊梁透死關氣宇洪大丈夫騰踏
0310a08: 當前捋虎鬚赤手掀翻佛祖臼管教頓悟
0310a09: 繼馬駒深晦跡淡功名為僧正好祖庭
0310a10: 等閒拔置千上莫受聲籠被陸沉
0310a11: 破衫歌
0310a12: 真道人不圖樂穿個布衫破落索不生蚤
0310a13: 虱不沾塵無冬無夏隨身著亦無減亦無
0310a14: 添寒巖凍裂體安然縱使炎蒸終不換祗
0310a15: 將者件度殘年嬾漿洗嬾修補不用火浣
0310b01: 燎垢土自從者領出青州豎著橫披傲佛
0310b02: 祖裁不長促不短原非造作與針指人人
0310b03: 向外飾籹嚴誰信珍珠破衣裏成得難毀
0310b04: 不易破了囫圇真活計有人問我解何宗
0310b05: 拈起布毛直指示破衣衫褁身體出入隨
0310b06: 緣週遮裏曠劫已巳曾穿將來破了如今補
0310b07: 不止新不喜舊不棄日當袈裟夜當被世
0310b08: 人莫笑我貧寒佛祖家風亦如是日時穿
0310b09: 睡時著晝夜惺惺不放脫誰人愛惜破衣
0310b10: 衫堪笑紫袍多失窮釋子甘淡薄通身
0310b11: 粉碎已巳零落有人識我破衫風大家同體
0310b12: 一般著
0310b13: 和寶誌公十二時歌
0310b14: 平旦寅夢眼揭開觸處真玄妙目前隨展
0310b15: 手一番提起一番新覷不見堅密身堂堂
0311a01: 獨露本來人廓達古今無住相蕩然無物
0311a02: 可相親
0311a03: 日出卯碌碌異端生計巧孰肯安道守清
0311a04: 貧藜羹藿食隨緣飽須彌山直靠倒佛祖
0311a05: 當頭竹篦掃石女腰邊佩靈符奪驪龍
0311a06: 頷下寶
0311a07: 食時辰穿衣喫飯是阿誰動靜面門常出
0311a08: 入從來不悟亦無迷赤體絕離披清淨
0311a09: 法身不染伊聲色若離求正道避巖投井
0311a10: 實堪悲
0311a11: 禺中巳日到簷前將正午衲僧活計钁頭
0311a12: 邊切莫抱株待守兔擬即差墮鬼窟學道
0311a13: 先須求自悟了知罪相本來空凡聖同源
0311a14: 無二路
0311a15: 日南午日到中天無回互北斗藏身沒影
0311b01: 坐破無黑漆桶越三祗超佛祖不被
0311b02: 凡情聖解使靈鋒寶劍光寒妙用縱橫
0311b03: 常在手
0311b04: 日昳未妙性圓明絕了義現成公案不須
0311b05: 達磨面壁小兒戲頭頂天腳履地世出
0311b06: 世間無倫比漚滅漚生全體真歷劫無明
0311b07: 彰古鏡
0311b08: 晡時申二六時中雜用心一旦忙忙空過
0311b09: 了百年瞬息老光陰急轉念驀追尋痴人
0311b10: 喚醒莫酣沉通達一言了義意聞聲見色
0311b11: 即圓音
0311b12: 日入酉弗覺剎那減一壽巡官掌上密推
0311b13: 尋出入行藏無位次也無頭亦無足萬里
0311b14: 雲天翔俊鶻晝夜舒光騰古今即是如來
0311b15: 大圓覺
0312a01: 黃昏戌窮途旅泊遠投室枕子落地驚醒
0312a02: 人拈得口來失鼻昔時人今不異歷劫
0312a03: 同居無諱忌照鏡尋頭棄本真癡人向外
0312a04: 徒勞
0312a05: 入定亥夢寐鬼拖臭皮袋覺後空空無大
0312a06: 千一念起邪遭魔怪無位人超三界常在
0312a07: 途中不離舍舉足動步運騰騰賣花聲裏
0312a08: 觀自在
0312a09: 半夜子無夢想時空佛祖死生靈覺沒相
0312a10: 干萬象之中全體露祖師禪不須悟擬議
0312a11: 搜尋即迷路絕學無為閒道人胸中不著
0312a12: 個元字
0312a13: 鳴丑未了之人莫放手醒來豎起鐵脊
0312a14: 梁牙關咬斷金鎖鈕無價珠人人有火燒
0312a15: 刀割豈能朽圓光寂照體如如頓覺無生
0312b01: 親自受
0312b02: 和中樂隱詞
0312b03: 絕羅籠頓悟真宗臨濟喝眼聵耳聾頓
0312b04: 開千眼脫三空善應機善大用善藏
0312b05: 鋒
0312b06: 問道高撥草瞻風超方眼辨主賓中乾
0312b07: 坤坐斷佛祖無唯經入藏禪歸海潭潛
0312b08: 龍
0312b09: 心了無市可棲隨放蕩不落時機圓
0312b10: 木為枕破甕壘扉也不求榮不求樂不求
0312b11: 施
0312b12: 雲洞石樓竹簾樹金風扇松月清幽荷
0312b13: 衣棕履砂銚瓦甌但度殘年度寒暑度春
0312b14: 秋
0312b15: 心空便休生死都勾谷藏拙樂道無求松
0313a01: 竹為榻野伍儔尋常吟風常嘯月常歌
0313a02: 游
0313a03: 茅屋荊笆山巖桂花馨滿室風弄影斜好
0313a04: 居崖谷弗求榮華烹石泉烹月餅烹雨
0313a05: 茶
0313a06: 歸宗斬蛇體用相加斷情識不喜奢華心
0313a07: 超物外身處林崖樂有松花有蕨粉有芋
0313a08: 茄
0313a09: 甘泉苦虀住山相宜心慕道康樂自娛眠
0313a10: 雲嘯月蹭蹬巖嬉但看落花看流水看鳥
0313a11: 飛
0313a12: 妙理難量離相名忘絕對待趺坐繩床廓
0313a13: 開鼻孔滌濾心腸也嬾看經嬾拜佛嬾燒
0313a14: 香
0313a15: 性絕驕奢意囂繁華度寒暑百衲袈裟入
0313b01: 垂手坐白牛車但不喜嗔不喜怒不喜
0313b02: 誇
0313b03: 龍象交加英俊爪牙機撥轉頓悟心花西
0313b04: 訪甘舍東謁龐家請保福瓜仰山飯趙州
0313b05: 茶
0313b06: 野菜時荒草枯刪一念斷萬事靡千韜
0313b07: 光林下笑傲人間已巳眼空佛耳空祖心空
0313b08: 閒
0313b09: 住山多艱處世更難絕攀緣無事心閒選
0313b10: 勝金谷巖壑禪關有一株梅一溪月一畝
0313b11: 山
0313b12: 佛法平常心歇顛狂是與非不較短長翻
0313b13: 經石案補衲山房有蒼蘿月照松風
0313b14: 
0313b15: 璇兆無窮時候非同好景山裏家風門
0314a01: 前水綠屋後花紅有春穆蘭夏金蓮秋玉
0314a02: 蓉
0314a03: 鶴髮仙翁騎犢村童禮貌見人性慵弗
0314a04: 言世諦但談厥中不好栽花好種竹好植
0314a05: 松
0314a06: 送知見上座歸雲集庵
0314a07: 知見立知靈露角尾拖泥知見無知鐵
0314a08: 牛不產石麒麟伶俐衲僧知不知為汝道
0314a09: 破莫狐疑春光將暮溪柳垂花繡谷
0314a10: 杜鵑啼集雲迤邐觀山水大塊勞生志弗
0314a11: 遲草庵切莫偷閒坐推倒銀山黑漆屏超
0314a12: 方須用驅龍手捏碎虛空大地平
0314a13: 示端典座
0314a14: 漏笊籬破木杓尋常動用莫忘生味調
0314a15: 和變熟香一莖虀菜大家酌後生銳志休
0314b01: 辭勞佛法堅心用苦學直須徹見本來人
0314b02: 莫把光陰容易錯他日淨瓶趯倒時超方
0314b03: 拔萃為高躅
0314b04: 送僧之大明府訪玄祖塔
0314b05: 秋水澄清兮秋葉黃白雲輕薄兮氣漸涼
0314b06: 杖頭卓破溪中月鞋額衝開嶺上霜古渡
0314b07: 金風掀篛笠林玉露滴衣裳野水連天
0314b08: 兮霄漢淨草店鳴兮客夜長若到滹沱
0314b09: 須卜築艱辛創力開荒鍬鋤縱橫兮
0314b10: 靈骨浮圖湮沒兮久滄桑一喝重扶玄要
0314b11: 旨四賓主句善敷揚濟祖真風今古震垂
0314b12: 蔭兒孫界香
0314b13: 送惺如禪人之錦城
0314b14: 銀露涼桂魄皎白雲黃葉戰空飄寒色侵
0314b15: 人枯木草眼含紫光兮照破蘊空掌握玄
0315a01: 機兮青天電掃孤兮絕依倚寥落落
0315a02: 兮自襁褓窄時寬兮不須量舒時卷兮靡
0315a03: 用討舉目抬頭便磕著不是佛手非驢腳
0315a04: 努目擬時鱉鼻咬大蟲汝若會時牙齒原
0315a05: 是骨惺禪惺禪若到錦城莫錯舉扶桑人
0315a06: 種陝陜西田
0315a07: 
0315a08: 
0315a09: 
0315a10: 
0315a11: 
0315a12: 
0315a13: 
0315a14: 
0315a15: 
0315b01: 明覺聰禪師塔銘并序
0315b02: 通議大夫吏部左侍郎前經筵講官
0315b03: 內翰林秘書院侍讀學士馮　溥撰
0315b04: 粵自聖王御籙苞符啟著遂有靈傑挺生
0315b05: 為龍為光蔚為景從嗣後西方聖人崛起
0315b06: 厥與儒道隆良有以也欽惟
0315b07: 世祖皇帝天縱英姿神功武略萬幾之暇雅
0315b08: 志禪宗總持三教之全化毓斯民之要幸
0315b09: 我憨翁和尚賦性異慈惠廣被篤生應
0315b10: 運適逢其會一時問答機緣不減都俞盛
0315b11: 際夫一代鉅典史氏載之若茲
0315b12: 帝僧良遘可無筆述以記其顛末哉按師諱
0315b13: 性聰字憨璞閩人也俗連姓母章氏庭前
0315b14: 夜坐見星入懷感孕後紅光室師生焉
0315b15: 年十有五歲出家天王寺越三歲乃祝髮
0316a01: 至年二十有五恥州縣庸碌僧不足尚慨
0316a02: 然動學之念由是出游詣支提山本輝
0316a03: 法主習教數年乃知經論之學非究竟法
0316a04: 也辭去主曰汝要成龍須歸大海始往南
0316a05: 海普陀巖大雲和尚處圓具足戒入武林
0316a06: 過夏遇默淵師開示宗旨自是頓發疑情
0316a07: 銳志禪矣見永覺大師教從萬法歸一
0316a08: 做工夫迄一年如蚊子咬鐵牛直無下嘴
0316a09: 處紹興東山爾密和尚驀然有省晚詣
0316a10: 方丈白其所得密頷之時天童密老人
0316a11: 宏濟宗緇素雲臻師臥病延壽堂幾瀕於
0316a12: 死書偈有八苦煎逼靈符護肘之句是秋
0316a13: 抵溫州魚潭語次潭密加印可為法通
0316a14: 古淵和尚首座古問興化打克賓意旨如
0316a15: 何師云嚴父出孝子古云且道他還廿去
0316b01: 也無師云知恩者少負恩者多古便打師
0316b02: 一喝解制擬往金粟至杭州聞百癡和尚
0316b03: 住黃岡太平寺道邁諸方特往見問罽賓
0316b04: 國王斬師子尊者因甚手臂自墮尚云自
0316b05: 作自受師云還有過也無尚云南泉斬
0316b06: 歸宗斬蛇喚作有過得麼師云今日親見
0316b07: 古人作用也便禮拜遂命掌書記一日呈
0316b08: 十牛頌會百和尚意退隱天台林野和
0316b09: 尚問答頗確命職維那因飯中咬砂大
0316b10: 徹洞山雪峰淘米公案其膺頓釋作偈有
0316b11: 無端彈破牙猢猻沒尾巴之句呈方丈林
0316b12: 深肯之後百和尚住瓶長慶復往瞻依
0316b13: 百贈師偈云劍鳴秋世欲康買舟先我
0316b14: 渡錢塘應知此去雲山杳豈料今來草樹
0316b15: 蒼倦策喜同破戶輪槌煩任震虛堂他
0317a01: 時熱面輕翻轉勿作克賓孝順郎丁亥冬
0317a02: 百和尚受金粟請留師住長慶戊子夏付
0317a03: 師拂子是歲辭歸徑山住靜己巳丑春臨安
0317a04: 邑侯劉公請住錦山觀音禪寺庚寅夏入
0317a05: 金粟祝百和尚再為首座百題自像讚有
0317a06: 一肩重擔足千鈞分付錦山聰長老之句
0317a07: 極付法衣源流自是師嗣百和尚出世
0317a08: 振臨濟宗矣辛卯餘杭都諫嚴公及諸紳
0317a09: 縉請主法喜寺壬辰杭城禮部陳公請主
0317a10: 廣福院未幾仍辭歸山二六時中豐儉隨
0317a11: 緣越三歲以門人化被四方闡揚道法故
0317a12: 憨翁和尚名重金門都人紳士削牘禮請
0317a13: 丙申渡江住都城南海會禪寺而師之
0317a14: 道法傳聞
0317a15: 帝庭矣先是丁酉秋師感異夢遲明
0317b01: 世祖皇帝駕幸南海子道出寺前止輦命近
0317b02: 侍延師出師云山僧野愚昧曷以仰瞻
0317b03: 天表近侍云
0317b04: 皇上為國為民深重佛法向和尚久矣師即
0317b05: 便衲出山門傍立
0317b06: 上出輦顧視久之頗有怡色命歸方丈暨回
0317b07: 輿即命近侍問師俗家址藉幾出家年若
0317b08: 干歲何緣掛錫海會師具書委悉回
0317b09: 旨連遣官致問者三次日駕幸海會寺方丈
0317b10: 師立門左
0317b11: 上喜逾時而去十月初四日僧錄司傳旨延
0317b12: 師入萬善殿命內院大人看方丈安單別
0317b13: 山禪師偕僧官陪候次晨
0317b14: 駕至安慰至再至三夜漏五下近侍傳云
0317b15: 駕到不用和尚接送不行拜禮
0318a01: 上至方丈賜坐問佛法公案師應機對
0318a02: 上喜賜紫衣問答經旬文長載語錄中師知
0318a03: 上意欲留久住禁庭奏云臣僧媿領眾匡徒
0318a04: 海會衲子望臣久矣上鑒師願力真切遂
0318a05: 送回寺戊戌春結制期畢金佟固山等請
0318a06: 主延壽禪寺師即奏
0318a07: 聞前事戊戌春結制期畢金佟固山等請主
0318a08: 延壽禪寺秋九月
0318a09: 上幸海會問及監院洞玄跪奏其故
0318a10: 上回遣大人近侍之延壽問慰十八日
0318a11: 上親幸延壽方丈甚喜承
0318a12: 召請師入內萬善殿結制開堂
0318a13: 上乘馬屢顧師謝恩二十九日回海會十月
0318a14: 初一日僧錄司延入賜紫宣海會禪客百
0318a15: 人俱入結制旨問道法凡上堂小不輟
0318b01: 既而風扇大都王公大人三院內外向師
0318b02: 之切矣
0318b03: 上又問南方尊宿師單名奏起復有大覺弘
0318b04: 覺之封己巳亥春賜銀印書封明覺師號
0318b05: 有戒律精嚴模淳樸跡超俗外恒持
0318b06: 不染之心理寄忘言了悟無生之旨引入
0318b07: 禁林召開覺路邁次第之禪者等語謂師
0318b08: 始創宗綱於禁林獨為三覺之首也師素
0318b09: 機用殺活縱奪始終一如復奚愧哉住內
0318b10: 萬善殿八越月四月十五日辭出六月
0318b11: 上幸海會問慰九月詔入愍忠寺結制庚
0318b12: 子春回海會屢南旋未允秋七月又
0318b13: 請八月奉
0318b14: 俞旨准行辛丑入閩祭掃畢邵武邑侯胡公
0318b15: 紳衿等請住安國禪寺制解如省成掃費
0319a01: 和尚塔過建寧府適地方官奉行查皇戒
0319a02: 牒以師印聞
0319a03: 今上地方官還之回住安國六載修葺
0319a04: 廢一新丙午年十二月初八日戒期圓滿
0319a05: 知世緣有盡集大眾付遺囑散衣十三
0319a06: 日午時索筆書偈云今年五十七捏碎娘
0319a07: 生鼻一生受用中無得亦無失昨夜兩個
0319a08: 泥牛入海直至如今無消息咦真消息
0319a09: 今朝西廊打倒東廊壁收拾傀儡歸去來
0319a10: 莫教特地成狼藉放筆右而逝自是
0319a11: 來去分明始末聲光天地誠哉如來
0319a12: 復世矣師世壽五十有七僧臘三十有九
0319a13: 嗣百癡和尚癡嗣費隱和尚隱嗣天童密
0319a14: 老人師天童之滴派也跡其生平大善
0319a15: 知識十餘人住大剎十數處語錄十六卷
0319b01: 付法弟子寂空海鯨等二十餘人舍利塔
0319b02: 瘞于樵川台山安國寺右予惟憨翁和尚
0319b03: 道眼精明鉗錘老辣且誠朴純謹大儒
0319b04: 者成己巳成物行履確實不屑屑取辨口頭
0319b05: 機鋒落世套活計俾天童一燈孤孤
0319b06: 下之化導迷同臻彼岸上之感通
0319b07: 聖君大轉法輪不墮人天小果聖諦不為冤
0319b08: 親平等以彼寵遇恩隆誠堪耀古騰今增
0319b09: 輝佛日豈偶然哉予前珥筆禁苑侍從
0319b10: 世祖章皇帝所以悉禪師梗概又采嗣法門
0319b11: 人吼林鯨公編輯事實總其行住大如
0319b12: 此是為銘銘曰。
0319b13: 聖王御世鳳瑞麟祥道洽德
0319b14: 虎驟龍驤者老古錐巍巍堂堂
0319b15: 閩寰降跡室紅光秉金剛劍
0320a01: 佩扣諸方志要成龍讖曰東洋
0320a02: 梅子既熟桂樹彌昌金粟擔子
0320a03: 一肩承當大江南北十坐道
0320a04: 正令全提如師子王高豎赤幟
0320a05: 萬指翊從宏祖道太白家風
0320a06: 漫天網布打鳳羅龍法燈照
0320a07: 名為世重禪學如雲鉅卿王公
0320a08: 鉗錘海甸導利帝鄉天子勸善
0320a09: 寶金章召開覺路大啟津梁
0320a10: 賜紫談禪三覺始彰奏准南旋
0320a11: 錫據樵陽為霖為雨梯航
0320a12: 風回帆轉界莫囊藏泥牛海
0320a13: 木馬火翔去留不吝得失無妨
0320a14: 天華散彩佛日輝煌奠安台山
0320a15: 入玲瓏行果圓成出世功終
0320b01: 破砂盆碎正法眼空一念萬年
0320b02: 奕葉永弘嗣聯輝光燭無窮
0320b03: 
0320b04: 康熙六年歲次丁未五月朔日
0320b05: 
0320b06: 
0320b07: 
0320b08: 
0320b09: 
0320b10: 
0320b11: 
0320b12: 
0320b13: 
0320b14: 
0320b15: 
0321a01: 明覺聰禪師語錄
0321a02: 聞有王者興後然有名世者應有名世
0321a03: 者應則非常之政出焉
0321a04: 世祖章皇帝起自北徼提一旅而正天統是
0321a05: 非興王者歟明覺聰禪師一布衲耳褒封
0321a06: 號而贊助無為是非名世之應者歟故易
0321a07: 曰雲從龍風從虎聖人作而萬物是皆
0321a08: 關盛衰之嘉運協天人之化導千百載
0321a09: 而僅一遇之耳
0321a10: 世廟仁慈天縱
0321a11: 睿智生知識空宗大有益於政治故於萬機
0321a12: 之暇丁酉歲首
0321a13: 召見禪師於萬善殿奏對佛法大稱
0321a14: 宸衷賜紫伽回寺未幾
0321a15: 駕臨海會戊戌歲
0321b01: 駕又親幸延壽慰問迎住萬善殿其冬請示
0321b02: 禪於內庭公陞獅子寶座弘轉最上法
0321b03: 輪而諸徒眾亦機鋒電捲棒喝交加
0321b04: 上親幸座隅諦聆法味見龍驤虎驟不勝鼓
0321b05: 掌稱善己巳亥春制解公即推薦諸方先達
0321b06: 蒙
0321b07: 賜明覺師號印仍歸海會
0321b08: 駕又臨顧如前是歲以
0321b09: 太皇太后究有省
0321b10: 上中使傳問實際理地公具答之回奏喜
0321b11: 甚
0321b12: 太后遣供四方新貢奇其秋山翁老人
0321b13: 召至京
0321b14: 上復宣入內愍忠結冬
0321b15: 駕又臨顧而中使馳問絡繹迨無虛日庚子
0322a01: 春以修笑祖塔事訖歸山之凡三上不
0322a02: 允至秋始准安閒林下賜贐千金遣大人
0322a03: 護送公力辭不受然蒙
0322a04: 皇情惓惓猶不忍離命繪公像請留木楖栗
0322a05: 以供宮中為去後之思遂啟途嶺表嗟乎
0322a06: 人臣積勳勞數十載而至宰相或蒙
0322a07: 聖主遣使顧問遂榮奕累代名標青史照映
0322a08: 今昔而公屢蒙
0322a09: 朝廷不次之恩四移
0322a10: 聖駕於泉石慰問彌至一播祖意於
0322a11: 宸廷喜溢天顏手報恩見僧中之藏古佛
0322a12: 轂推天童驚緇流之有鳳麟未盥而履
0322a13: 滿戶外一啟吻而澤被萬方然終抱樸素
0322a14: 曾不改山林之風度其言訥其行真其出
0322a15: 之也謙而不暴其持之也靜而不矜是以
0322b01: 一時侯王宰輔見之莫不加額而心折良
0322b02: 有以也然予嘗考歷代之賜號闡法者公
0322b03: 之去住蕭然小心敬畏大約與宋之大覺
0322b04: 懷璉同而以文華表見當世似或遜之如
0322b05: 以道眼機緣洞當人之性源實不相上下
0322b06: 仁宗宣懷璉而得明心佛旁探釋典以俾
0322b07: 補萬機四十餘年號為至治然承平之際
0322b08: 易以為力獨吾
0322b09: 世祖當龍騰虎變定鼎之初人事傍午而能
0322b10: 研玄世外振耀禪宗以明心之學陰翼皇
0322b11: 綱自非悟獨出於尋常萬萬者烏能為
0322b12: 哉
0322b13: 宸衷每憂滇黔之皇澤久阻庚子明年亦蹶
0322b14: 首歸仁又明年海氛消遁慶雲瑞星屢見
0322b15: 重譯輻至中外大穰文武恪忠四方砥平
0323a01: 自非非常政之劫驗者歟公歸安國七年
0323a02: 而終庚戌春其嗣吼林鯨公持禪師語要
0323a03: 一十六卷扺三山予得而讀之言言截鐵
0323a04: 向上全提流露胸襟足以愧當世之濫觴
0323a05: 筆墨者。
0323a06: 靖藩包佐領熊公今之龐老也又有護國
0323a07: 朗公向輔車以為善持稿引見熊遂急鳩
0323a08: 資以繡梓欲嘉惠後學可謂具眼矣禪師
0323a09: 諱性聰字憨璞賜號明覺閩之延順人也
0323a10: 嗣法金粟元元嗣法徑山容容嗣法天童
0323a11: 悟悟機用巖峭號臨濟中興容法眼離明
0323a12: 推宗門帝匠元咄嗟璠璵祖苑白眉三代
0323a13: 同時唱導諸方咸推尊之今吾憨公又能
0323a14: 大其家聲遭遇
0323a15: 世祖霈甘澤於巖廊扇宗風於宇內益見其
0323b01: 鉗鎚有自也夫益見其源流有自也夫。
0323b02: 康熙九年夾鍾月之吉雪峰愚叔行俊謹
0323b03: 
0323b04: 
0323b05: 明覺聰禪師語錄卷第二十
0323b06: 音釋
0323b07: 懇口狠切音墾至誠所求也。踽顆羽切音齲行也。籙盧谷切音祿籍
0323b08: 也帝王興膺籙受圖順天行誅。盥古玩切音貫以盤水沃洗曰盥。
