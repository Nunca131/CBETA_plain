0043a02: 嗣法門人海屋編
0043a03: 燕京順天府愍忠禪寺語錄
0043a04: 侍御何公請上堂僧問三教本來無異路
0043a05: 曹源一派滿乾坤曹源一派即不問五家
0043a06: 宗旨請師分師云屈指從頭數逐一問將
0043a07: 來進云晴空轟霹靂大地悉皆聞如何是
0043a08: 臨濟宗師云敲骨取髓痛下鍼錐進云紅
0043a09: 旗光閃爍一鏃破三關如何是雲門宗師
0043a10: 云大洋海底火燒倒騎鐵馬上須彌進
0043a11: 云線去針來處君臣道合時如何是曹洞
0043a12: 宗師云夜半正明天曉不露進云理事元
0043a13: 無礙法法總歸真如何是溈仰宗師云圓
0043a14: 機密意水乳相投進云青山常獨露覿面
0043a15: 絕無蹤如何是法眼宗師云不許夜行投
0043b01: 明早到進云五家宗派蒙師指不昧正因
0043b02: 事若何師云個事古今明似鏡進云恁麼
0043b03: 則佛法本無多雖慧不能了師云罕遇作
0043b04: 家進云和尚莫壓良為賤師云山僧罪過
0043b05: 乃云大道體寬若太虛本性圓明如古鏡
0043b06: 萬物本閒心泯自靜到者裏直饒德山棒
0043b07: 也須拱手臨濟喝合取唇皮有問有答便
0043b08: 涉言詮談玅談玄污人心地大藏小藏鬼
0043b09: 神茶飯更有般食人糟粕漢將古人公案
0043b10: 穿鑿卜度名為提唱更相付囑以訛傳訛
0043b11: 瞎人天眼埋沒祖師心良可悲也若是
0043b12: 出格禪流必不墮他臭糟甕裡自有跨海
0043b13: 神機別立生涯愍忠恁麼道將三百六十
0043b14: 骨節八萬四千毛孔搓作一團拋向諸人
0043b15: 目前了也各自理會秖如今日台臨筵
0044a01: 合作麼生只將補袞調羹手撥轉如來正
0044a02: 法輪。
0044a03: 上堂三尺龍泉手裡提千魔百怪膽魂飛
0044a04: 真饒鐵額銅頭者失頂第一機若論
0044a05: 第一機釋迦摸索不彌勒手提不起迦
0044a06: 葉力覷不破天下知識說不出愍忠不
0044a07: 惜唇皮總為諸人揭露了也且道揭露出
0044a08: 甚麼門前古樹全彰古佛法身紺殿祥雲
0044a09: 悉是遮那境界牛欄馬廄清淨伽藍罏炭
0044a10: 鑊湯極樂國土搥門打戶共演真常伐
0044a11: 敲鐘並歸圓覺所以頭頭無礙道處處啟
0044a12: 圓通然無寄不落泥洹畢竟如何履踐
0044a13: 露柱穿靴水上立石人火裡踢紙毬。
0044a14: 上堂寂寥非內無影樹下鷓鴣啼寬廓非
0044a15: 外匣裡青獅子吼若作佛法會不是祖
0044b01: 師心若作世諦會亦非涉露布所謂參學
0044b02: 者要識賓主句如市賈容辨取異寶奇
0044b03: 珍採驪珠不忌九洄之淵求美璞無憚三
0044b04: 襲之險具此奔流度刃之機麗日光天之
0044b05: 目一任橫三豎四卷舒自繇棒雨喝了
0044b06: 無干涉如何是獨脫底人不住中流與兩
0044b07: 岸隨緣在處獨稱尊。
0044b08: 上堂維那出眾作女人拜近前三步手
0044b09: 而立師拈拄杖作揖勢進云賓主歷然師
0044b10: 云我者裡不容者死屍那一喝師便棒那
0044b11: 又喝師云棒上不成龍問釋迦應世即不
0044b12: 問如何是無相法身師云泥癩狗進云
0044b13: 如何是圓滿報身師云麒麟身上生紋彩
0044b14: 進云如何是千百億化身師云驢事未了
0044b15: 馬事又來進云三身已蒙師指示透網金
0045a01: 鱗作麼生師云與你燒尾始得乃云泥人
0045a02: 手中拂子跳上三十三天穿過帝釋鼻孔
0045a03: 撩他發性把虛空一摑直得粉碎帶累無
0045a04: 神通菩薩無處安身赤地諸人若信
0045a05: 山僧提持不枉到愍忠請揚宗旨如其未
0045a06: 會山僧不妨再揭示一番豎起拂子云瞿
0045a07: 曇出世為一大事因緣無非談者個達磨
0045a08: 東土來直指人心見性無非指者個天下
0045a09: 知識行棒行喝無非要人會者個龐公有
0045a10: 男不婚有女不嫁大家團圞頭共說無生
0045a11: 話亦是說者個祇如諸人還知落處麼迎
0045a12: 賓與送客千聖也同躔。
0045a13: 上堂檀信驟然至修齋佈津梁發起誠心
0045a14: 意臨時請上堂傍通一線道大藏囉娘
0045a15: 豎起拂子云者一大藏教圓滿修多羅盡
0045b01: 從這個演出若與聲聞說四諦法知苦斷
0045b02: 集慕滅修道若與獨覺說頓漸法令他破
0045b03: 其法執當體全空若與菩薩說一乘法令
0045b04: 他圓滿菩提歸無所得若與修羅說無為
0045b05: 法令他息其嗔心修證善慧若與地獄說
0045b06: 十善法令他發菩提心超出苦海若與人
0045b07: 天說般若法令他頓悟真空獲無生忍大
0045b08: 眾拂子有此玅用得無辯才為甚麼諸
0045b09: 人用他不口似磉盤且道過在甚麼處
0045b10: 只因妄習迷真性失頂上玉髻珠。
0045b11: 上堂百千玅義不離心源無量法門咸歸
0045b12: 方寸若能一念廓開便信本心是佛深達
0045b13: 實相了最上乘玅性發光古圓明不昧
0045b14: 法身無相寂滅所以不動道遊化諸國
0045b15: 應剎塵於瞬息洞海嶽於毫端能使難思
0046a01: 教海指掌而念念湛然無盡真宗目而
0046a02: 心心契合弘張教網撈摝五性三乘頓赴
0046a03: 玄機撥開千聖五眼所以隨處作主遇緣
0046a04: 即宗全機收放又作麼生縱奪靈符佛祖
0046a05: 印撲碎哪吒第一機。
0046a06: 浙江杭州府臨安縣觀音禪寺語錄
0046a07: 入院上堂云當軒按劍善舞者稀格外提
0046a08: 持為尋知己巳眾中還有知己巳麼僧問觀音
0046a09: 院裡觀音閣勢至樓前勢至臺若是兩忘
0046a10: 聲色者觀音那裡出頭來出頭且止請問
0046a11: 和尚今日作麼生師云把斷要津不通凡
0046a12: 聖進云松風歸野壑法雨潤寰區師云點
0046a13: 山僧痛處進云謳歌道路踴躍眉端去
0046a14: 也師云野老不知堯舜德鼕鼕打祭江
0046a15: 神乃云建法幢立宗旨門草故選佛
0046b01: 開閫外施機域中石裂殺活星馳劈破三
0046b02: 要三玄掀翻佛祖窠臼有時恁麼塞汝咽
0046b03: 喉有時不恁麼放汝出氣有時恁麼不恁
0046b04: 麼高高峰頂立深深海底行透過那邊隨
0046b05: 機展演南贍部洲打北俱盧洲上堂一
0046b06: 劍定乾坤一言安天下共享昇平之樂以
0046b07: 助無為之化豈不美哉政當今日開堂祝
0046b08: 聖一句作麼生道澧龍圖禎紫殿荊藍
0046b09: 鳳舞慶玄宸復舉三聖云逢人即不出出
0046b10: 則便為人興化云逢人即出出則不為人
0046b11: 師云三聖興化雖然一門出入爭奈驢馬
0046b12: 不同途一人放行驚搖嶽鬼哭神號一
0046b13: 人把住佛祖不容壁立萬仞扶豎臨濟正
0046b14: 法眼藏還他二尊宿若論正令全提不如
0046b15: 錦山一級地何謂一朝權在手便把令來
0047a01: 行喝一喝。
0047a02: 當晚小拈拄杖卓云鞭起水牯牛耕翻
0047a03: 祖翁地犁耙已巳上肩業債難逃避要作臨
0047a04: 濟兒孫直須向異類中行擎頭戴角氣岸
0047a05: 如王一拳拳倒黃鶴樓一趯趯翻鸚鵡洲
0047a06: 方可扶宗荷教撐門立戶秉佛祖鉗錘啟
0047a07: 大罏有時一棒不作一棒用縱中有奪
0047a08: 奪中有縱有時一喝不作一喝行冬行春
0047a09: 令臘月鳴雷敲骨取髓痛下鍼錐遂卓拄
0047a10: 杖云是汝諸人還覺得腦門熱麼喝一喝
0047a11: 立兩序上堂簷流不溢海獨掌不浪鳴
0047a12: 室欲輪奐全憑眾弟兄今既股肱法門如
0047a13: 眾星拱北恂恂穆穆東西兩序悉聽指揮
0047a14: 兵隨印轉將逐符行佐贊林光揚祖道
0047a15: 烹金琢玉拔楔抽釘呼牛作馬指鹿為羊
0047b01: 人法雙忘能所俱泯到恁麼田地乃可據
0047b02: 佛祖位為人天師奮金剛杵現自在身隨
0047b03: 處作主左右逢原還有同聲相應同氣相
0047b04: 求者麼龍飛攫霧千山動虎嘯生風萬里
0047b05: 寒。
0047b06: 佛誕上堂僧問拏雲攫霧即不問舊店新
0047b07: 開意若何師云新出紅爐金彈子簉破闍
0047b08: 鐵面門僧喝師云再喝看僧又喝師云
0047b09: 放汝三十棒乃云世尊初生一盲引眾盲
0047b10: 相牽入火坑一手指天迥出威音已巳前一
0047b11: 手指地切莫迷頭認影天上天下個個眉
0047b12: 毛長八尺惟吾獨尊口是禍門殊不知大
0047b13: 似靈龜曳尾自取喪身之兆剛被雲門一
0047b14: 棒打殺與狗子喫貴圖天下太平至今橫
0047b15: 屍露骨腥風遍野無有一人與他雪屈錦
0048a01: 山今日路見不平將三千餘年公案翻招
0048a02: 與黃面老子雪屈去也便下座以拄杖打
0048a03: 散。
0048a04: 孤朗禪德薦師請上堂驀拈拄杖左邊卓
0048a05: 云直下是右邊卓云不是豎起拄杖云是
0048a06: 與不是言及細語皆歸第一義擲下拄
0048a07: 杖云諦聽諦聽若論第一義三世諸佛通
0048a08: 身是口說不著歷代祖師通身是眼覷不
0048a09: 破錦山不惜兩片唇皮放開一線與諸人
0048a10: 道不壞金剛體無念即純真靈機活鱍鱍
0048a11: 坐斷涅槃城所謂處生死流驪珠獨耀於
0048a12: 滄海踞涅槃岸桂輪孤朗於碧天故生也
0048a13: 全身現死也全身現若會個中意徹見娘
0048a14: 生面大眾若見娘生面便知朗公令師去
0048a15: 處若知生死去處以此恩無恩不以
0048b01: 此報德無德不報畢竟薦拔一句如何道
0048b02: 佛祖位中不住浮幢王剎現全身。
0048b03: 上堂今朝四月十有五農家種田忙碌碌
0048b04: 公子折巾罷翫遊閨婦養蠶日辛苦惟有
0048b05: 風流和尚酒肆逡巡朝遊天台暮歸南嶽
0048b06: 念之間便回僧堂遇著憍陳如攔胸扭
0048b07: 住問云上座適纔到甚麼處遊戲來向伊
0048b08: 道未有常行而不住未有常住而不行道
0048b09: 了被憍陳如當心一拳依舊騎佛殿出山
0048b10: 門去也鼓掌呵呵大笑下座。
0048b11: 祈晴上堂久雨不晴浸爛瞿曇鼻孔長天
0048b12: 杲日攤眼衲僧眉毛以拂子一拂云撥開
0048b13: 雲霧始見青天直饒萬里不掛片雲青天
0048b14: 皎皎地也須喫棒始得大眾且道過在甚
0048b15: 麼處試道看如無山僧自道去也擊香几
0049a01: 云一擊虛空成粉碎扶桑湧出日輪紅。
0049a02: 薦亡請上堂死死生生沒了歇所造從前
0049a03: 皆業因一念回光俱頓釋便證無生契本
0049a04: 真者是李氏孺人一生受用事得大自在
0049a05: 處所以處生死不經生死羅籠罹疾病不
0049a06: 被苦痛相逼幻境非真離幻即覺真覺非
0049a07: 咎體性昭然慧鏡孤明照破心城夜夢靈
0049a08: 源湛寂頓開腦後神光不涉玄微體無去
0049a09: 住如月在天普印千江之水似聲傳谷和
0049a10: 鳴五樂之音騰騰任運密密卷舒迥出生
0049a11: 死關頓超識暗海一任三界遨遊速往九
0049a12: 蓮淨域以拂子一拂云彈指廓開雲外路
0049a13: 目前無礙即菩提。
0049a14: 大悲誕日上堂十方諸國土無剎不現身
0049a15: 月印千江波底明尋聲常救苦非是耳根
0049b01: 聽池邊蛙語深談實相溪山林藪
0049b02: 盡作琴聲瑤池現瑞放大光明所謂百草
0049b03: 頭上薦取老僧市叢中識得天子到者
0049b04: 裡把得住識得主不妨顯擒虎之機發掣
0049b05: 電之用直饒臨濟德山也立下風正當慶
0049b06: 讚一句作麼生道以拂子作獻勢云將此
0049b07: 身心奉塵剎是則名為報佛恩復舉雲門
0049b08: 云聞聲悟道見色明心遂手云觀音菩
0049b09: 薩將錢買餬餅放下手是饅頭師云雲
0049b10: 門恁麼說話大似好肉剜瘡自討受屈一
0049b11: 生不得快活錦山即不然教伊不得動著
0049b12: 動著三十棒。
0049b13: 端午上堂僧問超宗異目即不問第一義
0049b14: 諦是如何師云萬里望崖州進云義諦已巳
0049b15: 蒙師指示端陽一句作麼生師云不須門
0050a01: 上畫蜘蛛僧呈坐具云還有者個麼師云
0050a02: 認著依然猶不是僧喝師便打云今朝
0050a03: 五月端午日鍾馗手裡把鐵筆朱雀玄武
0050a04: 作祟殃家家門首書大吉赤口白舌盡消
0050a05: 除摩訶般若波羅密或有個出格者道長
0050a06: 老與麼說話俗氣不除是則固是錦山門
0050a07: 下一點也用他不著何謂人人有個護身
0050a08: 符子入水不漂入火不燒三頭六臂難近
0050a09: 身天魔鬼怪莫能測且應時及節一句又
0050a10: 作麼生道盤中黍膩人齒不飲雄黃酒
0050a11: 更高。
0050a12: 上堂僧問向上宗乘即不問錦山勝境是
0050a13: 如何師云十錦亭前下馬臺進云從來是
0050a14: 教院今改作禪林且道是同是別師云同
0050a15: 則總同別則總別進云恁麼則者一片地
0050b01: 多少人得道也師云鐵蟻放卵進云獅吼
0050b02: 象嗷登寶座龍吟虎嘯出天台師云閒言
0050b03: 語云有佛處不得住十錦亭中莫駐
0050b04: 無佛處走過踢踼翻玲瓏巖直透九仙洞
0050b05: 有時錢王山頂嘲風美月有時竹林橋畔
0050b06: 撈魚摝蝦是汝諸人向甚處摸索山僧
0050b07: 跟底回首撞見觀音菩薩在市裡懸羊
0050b08: 頭賣狗肉山僧問他作甚麼見伊眼目定
0050b09: 動口裡喃喃便攔腮一摑鑽入諸人眉毛
0050b10: 縫裡去也還委悉麼擲下拄杖云良哉觀
0050b11: 世音全身入荒草。
0050b12: 師誕日上堂僧問乾坤千古壽日月四時
0050b13: 新海屋添籌處蟠桃九熟春今辰師誕即
0050b14: 不問如何是蟠桃九熟春師云咬粉碎
0050b15: 進云和尚既為知識因甚三熟三偷師云
0051a01: 莫謗山僧好進云者個是和尚事如何推
0051a02: 在學人分上師云如何是你分上事僧便
0051a03: 喝師云與你沒交涉云翠竹吟風青松
0051a04: 篩月若作境會寒山饒舌所以道人人有
0051a05: 個生緣處一風光耀古今圓同太虛
0051a06: 毫不減現堅密身塵沙劫父母未生前
0051a07: 跟破紙纏父母既生後鼻孔俱漏逗諸
0051a08: 兄弟且道漏逗個甚麼以拂子打相云
0051a09: 任從滄海變終不與君通。
0051a10: 上堂僧問龍驤虎驟拂雕鞍朝扣秦關暮
0051a11: 入韓行到水窮山盡處請師直指出長安
0051a12: 師云就地撮將黃葉去入山推出白雲來
0051a13: 進云正恁麼時還有落處也無師云動容
0051a14: 揚古路不墮悄然機進云如何是悄然機
0051a15: 師便打進云和尚不施痛棒教學人如何
0051b01: 進退師云汝且領出去云綠槐影茂蟬
0051b02: 鳴西陸斜陽白藕花香風透南醒客
0051b03: 夢浮沈李簟冰屏紅粉佳人渾身受
0051b04: 用風流公子脫體全彰大眾錦山恁麼說
0051b05: 話且道是佛意是祖意向者兩途覷得破
0051b06: 紅爐騰冷如冰凍得烏鴉白似雪脫或
0051b07: 未然六月初一最炎熱炙得白鵠黑如漆
0051b08: 不見道寒時寒殺闍黎熱時熱殺闍黎伏
0051b09: 惟順時保愛。
0051b10: 田頭園頭請上堂僧問歷祖相傳即不問
0051b11: 錦山說法是如何師云教伊徹骨徹髓去
0051b12: 進云今日龍象交阿誰證明師卓拄杖
0051b13: 進云某甲禮拜去也師云恰遇個跛鱉
0051b14: 子乃云禾鐮未動諸賢十聖罔知金钁纔
0051b15: 拈六臂三頭莫測提起也珠回玉轉放下
0052a01: 也合水和泥高處平低低處補足打成一
0052a02: 片不借渠力轉身有路不犯鋒鋩放去收
0052a03: 來超方越格所謂得之於心應之於手保
0052a04: 福簽叢林龜鑑地藏種田衲僧家風打
0052a05: 開解脫門一任銅牙鐵嘴咬嚼且收功一
0052a06: 句如何道脫簑衣閒臥月無為鼓腹唱
0052a07: 村歌。
0052a08: 立秋上堂火雲流野遍空燒竹簟清暑
0052a09: 漸消無位真人止白汗金風黃葉戰空飄
0052a10: 犀牛扇手搖客聽砧聲思寂寥大地咸
0052a11: 知秋信到誰將生死掛眉梢以拄杖一卓
0052a12: 喝一喝。
0052a13: 邑侯劉公到寺上堂昨夜夢飛熊曉喜
0052a14: 鵲噪早得好消息必定文星到既文星到
0052a15: 聆音大野泉石騰輝仁風開寶地之華惠
0052b01: 露洒祇園之草股肱王室城叢林撥轉
0052b02: 如來正法輪不負靈山親付囑今日台
0052b03: 臨筵一句作麼生道崇基秀春雷動雨
0052b04: 過錦山插漢青。
0052b05: 上堂昨日新秋今朝上堂井桐葉落雨過
0052b06: 初祖師頂門一活卓卓地鐵匙挑不
0052b07: 起不涉寒暑推遷衲僧正法眼明歷歷底
0052b08: 刀斧劈不開不屬移新換舊萬象莫能藏
0052b09: 覆諸聖無以擬倫牛不用有兔不用
0052b10: 無鶴頸不用長頸不用短迥今古絕羅
0052b11: 籠直饒德山將大地束為一棒打他不著
0052b12: 臨濟將海口把為一喝枉費心機祇如不
0052b13: 涉功勳底人如何話會上士遊山水中人
0052b14: 坐竹床。
0052b15: 七夕上堂僧問啟戶容吞空界月撐舟刺剌
0053a01: 破水中天嫦娥會問牛郎女乞巧期熟
0053a02: 未然生熟即不問如何是自家底種師
0053a03: 云踏秤錘硬似鐵進云恁麼則離窠脫
0053a04: 臼去也師云黯黑石牛兒超然不出戶進
0053a05: 云綻破頂寒夜月歸來七夕穿針師
0053a06: 云切莫錯認定盤星乃云金風玉露滴梧
0053a07: 桐秋水溶溶湛碧空此日人間皆乞巧牛
0053a08: 郎織女喜相逢諸兄弟相逢且止且道合
0053a09: 談何事良久云少年一風流事祗許佳隹
0053a10: 人獨自知喝一喝。
0053a11: 中元上堂十五日已巳前千眼覷不見千手
0053a12: 摸不十五日已巳後推不向前約不退後
0053a13: 正當十五日現成公案好與三十棒因甚
0053a14: 如斯三世諸佛亦如是歷代祖師亦如是
0053a15: 天下知識亦如是錦山亦如是還有不恁
0053b01: 麼者麼不見道剛刀雖利不斬無罪之人
0053b02: 復偈云秋光已巳度中元節大地幽冥今日
0053b03: 彈指圓成八萬門鑊湯罏炭盡消滅喝
0053b04: 一喝。
0053b05: 祈雨上堂日晒龍鱗巖谷靈泉絕滴地
0053b06: 分龜背禾頭菜甲盡乾枯若要雨似盆傾
0053b07: 必須風雲際會拈起拄杖云拄杖子化為
0053b08: 龍王四方行雨去也雖然如是但欠雷鳴
0053b09: 遂卓云一聲霹靂喧天地甘雨萬物
0053b10: 生。
0053b11: 中秋上堂中秋月上元燈光明一片無失
0053b12: 無增既無失無增因甚月頭月尾大地黑
0053b13: 漫漫正當十五夜皓魄當空掛清光滿太
0053b14: 虛大眾還委悉麼如未錦山與你註破
0053b15: 時圓相有頭原在肚皮下圓時相無
0054a01: 舌頭吞縮在口裡且應時及節一句作麼
0054a02: 生道人人盡望今宵月誰信房中失燈
0054a03: 師至龍濤山上堂橫空布鐵網打鳳羅龍
0054a04: 坐石垂綸竿求鰲釣鯉還有衝浪錦鱗麼。
0054a05: 僧問蒼松掛月蒼松外翠竹吟風翠竹邊
0054a06: 簉破上頭關子龍濤山頂浪滔天浪滔
0054a07: 天即不問如何是勺水興波師云陣雲橫
0054a08: 海上拔劍攪龍門進云恁麼則澍甘露法
0054a09: 雨滅除煩惱也師云也要風雷相送進
0054a10: 云某甲大出小遇師云莫認苕柄喚作
0054a11: 赤斑蛇乃云山頂洪濤浪拍天龍王常在
0054a12: 護金僊山僧到此宏宗旨拄杖挑來個個
0054a13: 圓不見古德云若餘一法不成法身若欠
0054a14: 一法不成法身若有一法不成法身若無
0054a15: 一法不成法身豎起拂子云向者裡倜儻
0054b01: 得分明便會雲門乾屎橛洞山麻三斤楊
0054b02: 岐三驢本師破米篩開眼也閉眼也
0054b03: 舒卷縱橫出沒自在且全機獨脫意作
0054b04: 麼生不落聖凡無位次無修無證自然尊。
0054b05: 上堂僧問千峰翠雲如畫萬壑鳴琴水
0054b06: 似雷我既不隨聲色去何妨聲色逐人來
0054b07: 如何是不即不離句師云我者裡一屙便
0054b08: 了進云祗恐不是玉師云你具甚麼眼便
0054b09: 恁麼道僧擬議師便喝僧亦喝師便打乃
0054b10: 云無手之人打鐵禪床驚起虛空舞揚
0054b11: 聲大聽者稀報道金剛爛如土噫者尿
0054b12: 床鬼子是甚麼語話以兩手拍膝云誰人
0054b13: 知此意令我憶南泉。
0054b14: 上堂大座當軒紅爐烈擬議進前火星
0054b15: 迸面還有不懼者麼僧問錦山獅窟龍象
0055a01: 交今日開爐鋾鑄凡聖如何是鋾鑄凡
0055a02: 聖一句師云拶出眼中黑瞳子進云人人
0055a03: 自有本地風光何須借此鉗錘師云一番
0055a04: 煆煉一番新進云如此則痛棒難酬去也
0055a05: 師云知恩者少乃云錦山院裡今朝大啟
0055a06: 爐錢糧不豐不敢侵用常住柴炭聰上
0055a07: 座自有個方便權將大地為罏日月為炭
0055a08: 煆煉凡聖天魔外道羅剎夜三頭六臂
0055a09: 總在裡許同寒同熱同明同暗同生同死
0055a10: 同得同證更須知有不在裡許者諸人還
0055a11: 委悉麼如未且待明年正月半與你道破
0055a12: 舉慈朗首座上堂千里同風喜見招天倫
0055a13: 意氣道相交助揚法化超今古臨濟宗綱
0055a14: 不寂寥所謂烹金琢玉貴乎作家拔楔抽
0055a15: 釘應須好手秉金剛寶劍斷衲僧命根颺
0055b01: 下栗棘蓬塞破虛空口苟非格外人馬行
0055b02: 格外事大眾如何是格外底事豎起拂子
0055b03: 云不因同床睡焉知被底穿。
0055b04: 上堂古德道結制七日了也水牯牛作麼
0055b05: 生又古德道結制七日了也拄杖子作麼
0055b06: 生錦山道結制七日了也露柱懷胎作麼
0055b07: 生出來抵對看莫非一喝是麼莫非打個
0055b08: 圓相是麼莫非展兩手是麼莫非吐舌示
0055b09: 之是麼莫非作女人拜是麼諸昆仲若到
0055b10: 諸方呈此見解即得若是錦山門下一總
0055b11: 沒交涉何謂要從本分中道得一言相契
0055b12: 山僧拄杖子兩手分付脫或躊躕且歸堂
0055b13: 吃茶去。
0055b14: 謝邑侯劉公上堂僧問宗風大播龍象臨
0055b15: 筵學人進前乞師垂示師云吸乾滄海水
0056a01: 珊瑚吐新進云恁麼則祇園增瑞氣台
0056a02: 星耀紫宸師云調羹好手忠簡帝心進云
0056a03: 大顛叩齒韓公知歸和尚今日與劉公如
0056a04: 何相見師云相見又無事不來還憶君乃
0056a05: 云月掛錦山萬民瞻仰春來花縣眾卉芬
0056a06: 芳所謂堂堂正體坐斷報化佛頭朗朗秦
0056a07: 鏡照破誣人肝膽片言折獄隻手調羹坐
0056a08: 微塵裡現堅密身於一毫端行不言令元
0056a09: 是過量人方行過量事大眾過量人已巳見
0056a10: 過量事已聞政當謝一句作麼生道了
0056a11: 無一物堪相敬展意全憑一瓣香。
0056a12: 中期上堂結制限三月如今將半過門
0056a13: 清泠淡罕得見檀那饅頭子多時別水
0056a14: 飯蒿湯當純陀諸兄弟且守清貧所以君
0056a15: 子食無求飽居無求安就有道而正焉可
0056b01: 謂好學也雖然門風清淡且喜佛法未曾
0056b02: 寂寞昨夜三更金剛走入殿裡與帝釋論
0056b03: 佛法爭之不已驚醒山僧拽拄杖到殿裡
0056b04: 問你是甚麼人夜半在此相金剛云我
0056b05: 與帝釋論日面佛月面佛帝釋云月宮日
0056b06: 宮有人成佛者故號此名也金剛云佛之
0056b07: 一字悉是虛名殊相劣形皆為幻色山僧
0056b08: 聽畢與他判斷一人把住牢關一人魚眼
0056b09: 當珍珠各人三十棒大眾錦山今日舉似
0056b10: 還有佛法也無或有英靈漢出來道和尚
0056b11: 恁麼為人也是普州人送賊是則是山僧
0056b12: 亦賞汝三十棒。
0056b13: 冬節上堂豎起拂子云釋迦得者個謂之
0056b14: 教外別傳達磨得者個謂之直指人心衲
0056b15: 僧得者個謂之大機大用所以德山入門
0057a01: 便棒臨濟入門便喝歸宗斬蛇石鞏架箭
0057a02: 者一隊無意智漢向無陰陽地絕後再甦
0057a03: 星飛電捲冰河發枯木生花雖然如是
0057a04: 政當今日陰陽交泰意作麼生陰向鼻端
0057a05: 滅陽從眼裡生。
0057a06: 戒子請上堂僧問戒性定圓明無礙清淨
0057a07: 慧如何是戒師云弒佛弒祖進云如何是
0057a08: 定師云自東自西進云如何是慧師云定
0057a09: 水滔天進云如何是得戒底事師云跟
0057a10: 下薦取進云謝師指示師云轉見不堪乃
0057a11: 云昨日沙彌子今朝大比丘彈指登聖位
0057a12: 毘盧頂上遊所謂戒者如金剛王寶劍亦
0057a13: 如百千日月寶劍者能殺生死魔五陰魔
0057a14: 煩惱魔故處生死而不染在佛祖位莫能
0057a15: 留處處圓明處處解脫日月者照破無明
0057b01: 惑愚癡惑恩愛惑入魚行酒肆沒交涉百
0057b02: 花林裡不沾身念念純真念念無退大眾
0057b03: 錦山雖與麼道若喚作戒入地獄如箭射
0057b04: 不喚作戒高沙彌親見藥山。
0057b05: 臘八上堂臘月朔風砭骨冷枯梅吐玉占
0057b06: 瓊林霜天午夜明星現爍瞎瞿曇雙眼睛
0057b07: 盡謂釋迦老子今夜明星悟道成等正
0057b08: 覺坐微塵裡轉大法輪若恁麼會穿鐵草
0057b09: 鞋行未有了日在不恁麼會又錯過釋
0057b10: 迦老子豎起拂子云大眾明星現也還見
0057b11: 麼擲下拂子云鐵牛不喫欄邊草好女不
0057b12: 著嫁時衣。
0057b13: 元旦上堂僧問歲更今日曆人是舊年人
0057b14: 如何是舊年人師云眉毛依舊額上橫乃
0057b15: 云新年頭舊年畢村家田舍門書大吉僧
0058a01: 家排行渾如鵷立仰祝
0058a02: 聖君壽同太極輦道清塵邊疆絕敵龍圖現
0058a03: 瑞彩鳳呈祥人人擊壤謳歌個個鼓腹樂
0058a04: 業祗如林下衲僧畢竟將何報答寶罏沉
0058a05: 水焚金殿一句無私利有情。
0058a06: 春日上堂我手何似佛手挽回寒谷芳春
0058a07: 我何似驢踏斷東風脊骨陽回大地
0058a08: 氣轉鴻鈞溪邊楊柳暗露文殊眼睛巖畔
0058a09: 梅花廓開普賢鼻孔苟能會得頭頭是道
0058a10: 法法全身脫或未然觸目是境不見道莫
0058a11: 守寒巖異草青坐定白雲宗不妙。
0058a12: 竹菴西堂嗣法上堂三百餘年寂祖道錦
0058a13: 城方我破天荒掀海岳求知己巳喜遇銅
0058a14: 頭忤逆郎山僧擔子全分付巖竇雲窩深
0058a15: 隱藏美則美矣飲水也要貴地不見道
0058b01: 打麵還他州土麥唱歌須是帝鄉人卓拄
0058b02: 杖一下。
0058b03: 元宵上堂空界無塵玉一團夜深光浸逼
0058b04: 人寒燃燈古佛入闤闠敲鑼普請大家看
0058b05: 且道看個甚麼驀豎拂子云畫樓舞袖醉
0058b06: 春風火樹銀花滿市紅誰信自家屋裡事
0058b07: 前露柱掛燈籠。
0058b08: 解制上堂春暖發天機黃鸝出翠微雪消
0058b09: 堤柳綻香薄嶺梅稀遠道攜孤策輕寒捲
0058b10: 衲衣九旬同聚首期滿各分飛從上古規
0058b11: 有結必有解有解必有結拶破無底籃放
0058b12: 出魚龍鱉成龍者雲騰致雨四海興波為
0058b13: 蛇者竄草深藏怕人見面雖然如是各具
0058b14: 一種神通三昧三十年後也解為祥為瑞
0058b15: 為妖為孽去也莫怪渠儂多意氣他家曾
0059a01: 踏上頭關。
0059a02: 進退兩序上堂竹木蓊鳳鳥爭棲河海
0059a03: 淵深魚龍聚止所以流通正法眼藏貴乎
0059a04: 瞎驢承當扶起門前剎竿必仗弟兄努力
0059a05: 所謂先進於禮樂野人也後進於禮樂君
0059a06: 子也如鐘在高低普應前後無差叢林
0059a07: 藉此森嚴法道自然攸久且大功不宰畢
0059a08: 竟如何但願東風齊著力一時吹入我門
0059a09: 來。
0059a10: 上堂春風蕩蕩春草萋萋黃鸝下翠柳白
0059a11: 鷺過青溪臨濟不會佛法大意枉喫三頓
0059a12: 棒雲門不會當頭句錯折一隻帶累後
0059a13: 代兒孫兔頭上角卓拄杖云錯錯將謂
0059a14: 耆婆有妙方原是善財手中藥。
0059a15: 佛涅槃日上堂名園花笑繡谷鶯啼迅雷
0059b01: 震地虛空皺眉瞿曇老人一生化導已畢
0059b02: 速往常光樂土既然如斯因甚又道若謂
0059b03: 如來滅度非佛弟子若謂如來不滅度亦
0059b04: 非佛弟子大眾向這兩途覷得破識得他
0059b05: 安身立命處自然不被生死流轉脫或未
0059b06: 能總在生死海內出沒。
0059b07: 佛誕日上堂悉達未降皇宮已巳前四海肅
0059b08: 清山是山水是水無是無非男女各安其
0059b09: 業已巳降皇宮之後便誑謔閭閶是非起
0059b10: 誘引男女奔南走北佛祖所以一猱
0059b11: 吠實千猱吠盧卞和刖足黃帝驪珠
0059b12: 大似靈曳尾自取喪身之兆錦山要且
0059b13: 不落他圈繢何故知他心行虧多少同門
0059b14: 出入不同。
0059b15: 送法衣至上堂剪紅霞裁白條條水路
0060a01: 片片金光羅紋結角不露鋒鋩線去針來
0060a02: 渾然合相展開沒遮攔披來無背向提起
0060a03: 衣召大眾云大庾嶺頭提不起因甚拈來
0060a04: 裏大千密潛足山為甚已傳錦山手且
0060a05: 道者風光阿誰致得自從踏斷曹溪路
0060a06: 受用通身爛熳紅。
0060a07: 退院上堂颺下青原斧拋秘魔木叉
0060a08: 不聽錦城畫角惟聞啼鳥落花佛法禪道
0060a09: 拈向一邊火種刀耕衲僧本分無位真人
0060a10: 灑灑落落自由自在且臨行一句作麼生
0060a11: 道以拄杖架肩云楖栗橫擔不顧人直入
0060a12: 千峰萬峰去。
0060a13: 
0060a14: 
0060a15: 明覺聰禪師語錄卷第四
0060b01: 音釋
0060b02: 傾入聲寂靜貌。攫匡入聲爪持也撲取也。簉初救切篘去聲衝也。
0060b03: 馗渠為切音逵人名也。渠上聲鐘架也。徒協切音牒細毛布也。
