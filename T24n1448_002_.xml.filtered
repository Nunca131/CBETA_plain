0005b14: 
0005b15: 
0005b16: 
0005b17: 根本說一切有部毘奈耶藥事
0005b18: 卷第二
0005b19: 
0005b20: 大唐三藏義淨奉　制譯
0005b21: 佛在摩揭陀國。人間遊行。至王舍城。住羯闌
0005b22: 鐸迦竹林園中。時影勝王。聞佛遊行。來到國
0005b23: 界。聞已作是思惟。我願先時。頻供養佛。猶
0005b24: 未曾請三月夏安居。以所有家資。總為供養。
0005b25: 作是念已。盡其所有。請佛及僧。三月安居供
0005b26: 養。并遣侍縛迦醫王。供給所須病瘦醫藥。
0005b27: 時影勝王作是念已。將諸臣佐。前後圍遶。從
0005b28: 宮而出。往詣佛所。到已。稽首作禮。退坐一
0005b29: 面。
0005c01: 爾時世尊為王種種方便。說微妙法示教利
0005c02: 喜。默然而住。是時大王。從座而起偏袒右肩。
0005c03: 右膝著地。合掌向佛。白佛言。唯願世尊受我
0005c04: 三月夏安居請。於我宮內。所有資財。供身
0005c05: 之物。悉持供養。并遣醫王侍縛迦。療諸病
0005c06: 苦。
0005c07: 爾時世尊默然而許。時王慇重請世尊已。禮
0005c08: 佛而去。還至宮中。辦諸供具。於夏三月。而為
0005c09: 供養。爾時憍薩羅國勝光大王。聞影勝王
0005c10: 請佛及僧。三月安居。種種供養并大醫王侍
0005c11: 縛迦供給湯藥。聞已作是思惟。彼是大國王。
0005c12: 能以家資。及侍縛迦等。而為供養。我今亦
0005c13: 是大國之主。世尊若來此國。我亦當以一切
0005c14: 家資。及醫人阿帝耶。而為供養。乃至世尊住
0005c15: 王舍城。三月安居。作衣已竟。執持衣。大
0005c16: 眾圍遶。欲往室羅伐城。漸漸遊行。遂到彼國
0005c17: 給孤獨園。時勝光王聞佛來至。住給孤獨園。
0005c18: 聞已往詣。到給孤獨園。見世尊已。稽首作禮。
0005c19: 退坐一面。
0005c20: 爾時世尊為王種種方便。說微妙法。示教利
0005c21: 喜已。默然而住。時勝光王從座而起。偏袒右
0005c22: 肩。雙膝著地。合掌向佛。白言。世尊。唯願世
0005c23: 尊。及苾芻僧伽。受我三月安居請。總以一切
0005c24: 資具。并醫人阿帝耶。而為供養。
0005c25: 爾時世尊默然受請。時憍薩羅主勝光大王
0005c26: 見佛許已。頂禮佛足。奉辭而去。還至宮中。
0005c27: 辦諸供具。并遣醫人。於三月中。供給所須。
0005c28: 供養於佛及苾芻僧伽。時勝光王為性慈。
0005c29: 每於晨朝。至毘訶羅。親禮佛足。問訊起居。
0006a01: 遍觀大眾。知其安不。見一苾芻痔病嬰身
0006a02: 羸瘦無力。王既見已遂便問曰。聖者。何故羸
0006a03: 瘦無力。苾芻答曰。大王。為患痔病。是故羸
0006a04: 瘦。時王還醫人阿帝耶。為之療疾。時彼醫
0006a05: 人奉教而往然此醫人不信三寶。於其病者。
0006a06: 不肯療治。王於後時還見病者。怪而問曰。聖
0006a07: 者醫人不為治耶。身尚羸損。病者對曰。大王
0006a08: 雖遣醫人。彼竟不來相為救療。時王聞已。即
0006a09: 便瞋責。遂遣使者。追捉將來。王曰。我先令汝
0006a10: 看病苾芻。何為至今。竟不救療。若不治者。我
0006a11: 當奪汝官位。然此醫人素無信意。因被王責。
0006a12: 更加瞋忿。惡言毀罵。豈為汝輩。奪我官耶。捉
0006a13: 病苾芻。至寺門外。遂縛手足。為割痔病。時彼
0006a14: 苾芻既遭逼迫。苦痛纏心。即便大叫復作是
0006a15: 念。我遭極苦。世尊大慈寧不哀愍。如來常法
0006a16: 於一切時。無不知見。由大悲力之所警覺。至
0006a17: 苾芻所。時彼醫人遙見佛來。嗔猶未息作如
0006a18: 是語汝來婢兒看汝弟子下部如何。
0006a19: 爾時世尊。聞此語已。默然而去。還至本處。敷
0006a20: 座而坐。熙怡微笑。口中出五色光。或時下照。
0006a21: 或復上昇。其光下者。至無間獄。并處炎熱皆
0006a22: 得清涼。若處寒。便獲溫暖。彼諸有情各得
0006a23: 安樂。皆作是念我與汝等。為從地獄死。生餘
0006a24: 處耶。
0006a25: 爾時世尊。令彼有情。生信心故。復現餘相。彼
0006a26: 見相已。皆作是念。我等不於此死。而生餘處。
0006a27: 然我必由無上大聖威德力故。令我身心。現
0006a28: 受安樂。既生敬信。能滅諸苦。於人天趣。受勝
0006a29: 妙身。當為法器。見真諦理。其上昇者。至色究
0006b01: 竟天光中演說苦空無常無我等法。并說二
0006b02: 伽他曰。
0006b03: 汝等求出離於佛教勤修
0006b04: 降伏生死軍如象摧草舍
0006b05: 於此法律中勤求不放逸
0006b06: 能竭煩惱海當盡苦邊際
0006b07: 時彼光明遍照三千大千世界。還至佛所。若
0006b08: 佛世尊說過去事。光從背入。若說未來事。光
0006b09: 從胸入。若說地獄事。光從足下入。若說謗生
0006b10: 事。光從足跟入。若說餓鬼事。光從足指入。若
0006b11: 說人事。光從膝入。若說力輪王事。光從左手
0006b12: 掌入。若說轉輪王事。光從右手掌入。若說天
0006b13: 事。光從齋入。若說聲聞事。光從口入。若說獨
0006b14: 覺事。光從肩入。若說阿耨多羅三藐三菩提
0006b15: 事。光從頂入。是時光明遶佛三匝。從口而
0006b16: 入。時具壽阿難陀合掌恭敬。而白佛言。世尊。
0006b17: 如來應正等覺熙怡微笑。非無因緣。即說伽
0006b18: 他。而請佛曰。
0006b19: 口出種種妙光明流滿大千非一相
0006b20: 周遍十方諸剎土如日光照盡虛空
0006b21: 佛是眾生最勝因能除憍慢及憂慼
0006b22: 無緣不啟於金口微笑當必演希奇
0006b23: 安詳審諦牟尼尊樂欲聞者能為說
0006b24: 如師子王發妙吼願為我等決疑心
0006b25: 如大海內妙山王若無因緣不搖動
0006b26: 自在慈悲現微笑為渴仰者說因緣
0006b27: 爾時世尊告阿難陀曰。如是阿難陀。非無因
0006b28: 緣。如來應正等覺輒現微笑。阿難陀。阿帝
0006b29: 耶醫王。是自殘害。由於佛所。作惡罵言。云是
0006c01: 婢子。我念從昔大三末多王以來。乃至我身
0006c02: 無有訶罵為下賤人。此阿帝耶惡口罵詈。乘
0006c03: 斯惡業。後七日。必當吐血。而致命終。墮地
0006c04: 獄中。多時受苦。是故苾芻。如阿帝耶無信醫
0006c05: 人。不應令遣看病苾芻。痔病有二種療法。一
0006c06: 者以。二者以藥。若苾芻有病。不應於阿帝
0006c07: 耶等不信之類。而遣療治。若令治者。得越法
0006c08: 罪。是時患痔苾芻。因遣阿帝耶療治。彼作方
0006c09: 便。遂令命終。時有大臣以事白王云。阿帝耶
0006c10: 毀罵世尊。為下賤婢子。所療患痔苾芻。故令
0006c11: 命終。時王大瞋。乃遣大臣。斬惡人首。大臣答
0006c12: 曰。大王。阿帝耶先是死人。何須更殺。世尊已
0006c13: 記。後七日。當吐熱血。便即命終。命終之
0006c14: 後。當墮地獄。王曰。若如是者。驅出我國。是
0006c15: 時大臣即便奉教。驅出國界。至娑雞多城。既
0006c16: 到彼城。善神呵罵。極苦罵已。還驅出界。告
0006c17: 曰。愚癡之人汝已罵三界大尊。作下賤婢子。
0006c18: 豈容此住。從此而去。到波羅斯城。從彼又
0006c19: 被善神驅出。從彼到薜舍離城。還被驅出。
0006c20: 又到王舍城。亦被驅出。又到瞻波城。更被驅
0006c21: 出。到一樹下。暫時憩息。樹神驅出。從此至
0006c22: 流泉池處。皆被驅擯不容止息。既被驅已。作
0006c23: 是思惟。野干之類。於贍部洲。尚得停止。我是
0006c24: 人流。至於樹下。乃至亦不容受彼思念已。內
0006c25: 心焦惱。吐血而死。死已墮阿毘大地獄。爾時
0006c26: 世尊。以此緣故。即說伽他曰。
0006c27: 若人生世間從口出惡語
0006c28: 常以利刀斧斬截於己身
0006c29: 於惡人興讚於善人嫌毀
0007a01: 口生諸過失終不招樂果
0007a02: 樗蒲雖失利其過尚為輕
0007a03: 毀辱佛世尊其罪極深重
0007a04: 若人惡心語毀謗於諸聖
0007a05: 於頞部獄中動經百千歲
0007a06: 又緣此惡罵謗毀諸聖故
0007a07: 墮在青獄經四萬二千
0007a08: 爾時世尊在荻苗國。人間遊行。至一村間。有
0007a09: 舊住處先不結界。於中止宿。爾時世尊。以此
0007a10: 因緣。風病發動。時具壽阿難陀作如是念。我
0007a11: 常供養世尊。未曾問於醫人。今患風疾。往問
0007a12: 醫人。至已問曰。賢首。世尊今患風疾。為我處
0007a13: 方醫人報曰。聖者。宜用酥煎三種藥。服即
0007a14: 除愈。時具壽阿難陀和合煎已。將往世尊。世
0007a15: 尊知而故問阿難陀。此是何物。阿難陀答曰。
0007a16: 我作是念。此常供養世尊。不問醫人。今我
0007a17: 宜應往問醫人。問已醫人報曰。宜用酥煎三
0007a18: 種藥。當得除差。故我和合。以奉世尊。佛
0007a19: 言。阿難陀。何處煮答曰。界內。佛言。是誰煮。
0007a20: 阿難陀曰。是我自煮。佛言。阿難陀。若界內
0007a21: 煮。界內貯宿。此不應服。若界內煮。界外宿。
0007a22: 不應服。若界外煮。界內宿。不應服。若界外
0007a23: 煮。界外宿。不應服。佛言。阿難陀。苾芻自
0007a24: 捉藥一切物。及自煮。並不應服。若苾芻自捉
0007a25: 藥一切物。及自煮。並不應服。若界外求寂俗
0007a26: 人煮者。苾芻應服。
0007a27: 緣在室羅伐城。有長者往詣佛所。稽首佛足。
0007a28: 退坐一面。是時世尊為彼長者。說微妙法。示
0007b01: 教利喜。以種種方便。為說法已。默然而住。時
0007b02: 彼長者從座而起。偏露右肩。右膝著地。低頭
0007b03: 合掌。而白佛言。世尊及苾芻眾。明日至家。受
0007b04: 我微請。
0007b05: 爾時世尊默然而受。是時長者至明日清旦。
0007b06: 即於家中。敷設床座。以大瓮器。盛置淨
0007b07: 水。安在庭中。遣使白佛。今既時至。供養已
0007b08: 辦。願聖知時。爾時諸苾芻眾受佛教已。著衣
0007b09: 持。往長者家。依次而坐。如應受食。唯佛不
0007b10: 去。佛有五緣。而不赴請。遣人請食。何者為
0007b11: 五。一者為看病故。二者為觀臥具故。三者為
0007b12: 入靜慮故。四者為諸天說法故。五者為制戒
0007b13: 故。世尊爾時為欲制戒而不赴請。遣人請食。
0007b14: 如來常法。若不赴請。即命阿難陀請食。時彼
0007b15: 長者至家。嚴設飲食。施諸苾芻。其飯稍生。具
0007b16: 壽阿難陀既受飯已。念此飯稍生豈可堪食。
0007b17: 世尊先有風氣。若食此飯。恐更增動。復作是
0007b18: 念。若我不受。世尊未聽。我今寧可具為受
0007b19: 取。到本處已。重煮令熟。以奉世尊。世尊因此
0007b20: 必應制戒遂還本處。煮飯令熟。即以盛。
0007b21: 持奉世尊。爾時世尊知而故問具壽阿難陀
0007b22: 曰。此飯與諸苾芻食者。為有異耶。為不異
0007b23: 耶。阿難陀答曰。有異。彼諸苾芻所食之飯其
0007b24: 飯稍生。佛又問曰。此飯何處得耶。時阿難
0007b25: 陀具以事白。佛言。善哉善哉。阿難陀。我雖未
0007b26: 說。汝善知時。自今已後聽諸苾芻。若受得生
0007b27: 飯。應煮令熟而食。爾時六眾苾芻。因此緣故。
0007b28: 自乞生米。受已煮食。時諸苾芻。以緣白佛。佛
0007c01: 言。若於飯粒中。二分熟。一分生。聽自煮食。
0007c02: 若菜花果魚肉。先煮色令變。受已。聽自煮
0007c03: 而食。若乳等汁物應煮三沸。然可受取自煮
0007c04: 而食。並皆無犯。若飯米生菜花果魚肉等。色
0007c05: 未變。乳等未經三沸。自煮而食者。得越法
0007c06: 罪。
0007c07: 爾時佛在室羅伐城。給孤獨園。是時輸波羅
0007c08: 迦城。有一長者。名曰自在。豪族富貴。多饒財
0007c09: 寶。貨財豐足。多諸眷屬。多所攝受。如薜室羅
0007c10: 末挐天王。於彼城中。更有同類豪族長者。唯
0007c11: 有一女。端正姝好。時自在長者遂娉為婦。以
0007c12: 為歡樂。其後不久。婦便有娠。由此有情於胎
0007c13: 而住。九月滿足。而誕一男。既生子已。於三七
0007c14: 日。歡娛受樂。過三七日。即集親族。為子立
0007c15: 名。時彼長者問諸親族。當與此子。立何等名。
0007c16: 而諸親族告長者曰。既是自在之子。應名安
0007c17: 樂。後時長者於其家內。與婦交歡。又生一
0007c18: 子。名曰守護。於後更生一子與名歡喜。乃
0007c19: 至如自在長者有病。寢臥床席。由其患苦。
0007c20: 性多暴急。惡罵親眷。是以妻子並棄而去。
0007c21: 竟不供給。時彼長者先有一婢。心甚慈悲。
0007c22: 念此長者。是我曹主。常以資財。養活於我。今
0007c23: 既患重。豈可不看。妻兒雖不供給。我當畢命。
0007c24: 而供養之。作是念已。往醫人處。而問之曰。賢
0007c25: 首。識彼自在長者不。醫人報曰。我先相識。何
0007c26: 事須問。其婢報曰。現患困篤。妻子棄之。願為
0007c27: 處方。醫人報曰。女子。妻子既棄。何人看侍。
0007c28: 婢便報曰。賢首。我獨看之既無親屬。資財乏
0008a01: 少。易得之藥。願為求覓。時彼醫人即為處方。
0008a02: 於妻子所。竊取少物。并減自料。將去買藥。為
0008a03: 之看養。於後不久。病便得差。然此長者既得
0008a04: 差已。而作是念。我之妻子。棄我不看。唯此婢
0008a05: 子。存活我命。今得除差。此之恩德。我當報
0008a06: 之。作是念已。告彼婢曰。我之妻子。咸棄我
0008a07: 去。唯汝獨看。因汝恩惠。我命得全。汝於今
0008a08: 者。欲求何願。時婢白言。大家當知。我無所
0008a09: 願。若許我者。幸請為妻。長者告曰。何用為
0008a10: 妻。今可與汝五億之錢。賜姓而去。彼婢報曰。
0008a11: 聖子。雖與我錢。賜姓而去。設於餘處。不免婢
0008a12: 名。若我為妻。絕斯賤稱。爾時長者知婢決意。
0008a13: 遂便許之。復告婢曰。汝月期將至。當自沐浴。
0008a14: 可來見我。婢知期至。沐浴而往。長者見已。遂
0008a15: 共交歡。便即有娠。既懷胎已。所有庫藏。悉皆
0008a16: 充溢。月滿生男。容貌端正。諸根具足。適生子
0008a17: 已。所有財物自然增長。集諸親族。共為立號。
0008a18: 諸親共議。可名圓滿。遣八乳母。以為供侍。二
0008a19: 人抱持。二人飲乳。二人洗濯。二人遊戲。此八
0008a20: 乳母。日夜供給。并以乳酪。生酥熟酥。及以醍
0008a21: 醐。以為所食。嚴身資具。飲食湯藥。日倍勝
0008a22: 前。由此因緣。速便長大。如清淨池。蓮花開
0008a23: 敷。既長大已。教令習學書算印法。及以券記。
0008a24: 分別財物。相諸衣服。珍寶好醜。并令分別。木
0008a25: 之善惡。象馬優劣。童男童女。貴賤等相。此之
0008a26: 八種。並令誦習。而得通利。既了達已。復能轉
0008a27: 教餘人。時彼長者先有三子。並皆娉婦。共為
0008a28: 遊戲深著欲樂。所有家業。咸悉廢失。時彼長
0008a29: 者以手支頰。憂懷而住。三子見已。問其父曰。
0008b01: 何故懷愁支頰而住。長者告曰。汝今知不。我
0008b02: 於往昔。盈金十萬。爾乃取妻。至於今日。以自
0008b03: 存活。汝今各已娶妻。耽著欲樂。所有家業。悉
0008b04: 皆破散。我身死後。何由存濟。如斯之事。曾不
0008b05: 籌量。時彼長者第一之子。於其耳上。先有寶
0008b06: 珠。以為耳璫。即便脫下。便取其木飾之為璫。
0008b07: 自立誓言。若我不能治生得利十萬兩金。終
0008b08: 不著斯寶珠璫也。其第二子。亦復脫其耳璫
0008b09: 寶珠。即取赤銅。飾以為璫。其第三子。復脫
0008b10: 耳璫。取於鉛錫。飾以為璫。如是三子捨耳
0008b11: 璫已。然第一子。先名安樂。由此因緣。世號
0008b12: 木璫。其第二子。先名守護。世號銅璫。其第三
0008b13: 子。先名歡喜。世號鉛璫。各取貨物。涉海貨
0008b14: 易。是時長者第四小子。名為圓滿。而白父言。
0008b15: 我今亦欲度海貨易。長者告曰。汝今幼小。不
0008b16: 堪涉海。可於市肆之中。專且撿挍。小子爾時
0008b17: 即依父命。在鋪而住。後諸子等從海而還。
0008b18: 多獲財寶。安隱而至。既至疲息。而白父曰。我
0008b19: 之財賄。願父觀察。
0008b20: 爾時其父取彼三子所得之物。一一各有十
0008b21: 萬金直。其最小子來至父所。頂禮父足。白父
0008b22: 言曰。我於市肆之中。所得財物。亦願觀察。父
0008b23: 告子曰。汝不遠涉廣為求覓。所得之物。何足
0008b24: 觀察。子又白言。我雖在近。願父哀憐。賜為撿
0008b25: 閱。父隨子意。遂觀小子所有財貨。凡有經營。
0008b26: 曾無欺誑。算其本利。遂倍諸子。自在長者既
0008b27: 見是已。甚大歡喜。稱其本心。不勝欣慶。作是
0008b28: 念曰。今我小子有大福德。曾不遠行。而能獲
0008b29: 此如許財寶。後於異時。自在長者忽然染疾。
0008c01: 因斯念言。我若亡後。然諸子等必當分析。我
0008c02: 今應當預畫方便。告諸子曰。汝等兄弟。可
0008c03: 將柴來。子聞父命。各執取柴。遂成大積。父便
0008c04: 告曰。可共燒之。其火既盛。父告子曰。汝等可
0008c05: 共分此火柴。咸令相去。彼諸子等即依父命。
0008c06: 競分柴火。於是彼火被分還滅。父告子曰。汝
0008c07: 見此不。咸言已見。長者於是說伽他曰。
0008c08: 眾火相因成光焰若其分散光便滅
0008c09: 兄弟同居亦如此若輒分析還當滅
0008c10: 爾時長者說是頌已。復告子曰。汝等當知。我
0008c11: 沒之後。不應取汝妻子之語。說伽他曰。
0008c12: 若用妻語家便破醒人聞叫必心摧
0008c13: 破國皆猶於惡臣由多貪故斷恩愛
0008c14: 爾時長者說是語已。令餘三子。並出門外。留
0008c15: 太子住。而告之曰。我之死後。最小之子。常當
0008c16: 共居。莫有離別。所有財物。容可棄之。此之小
0008c17: 子。不得遺棄。所以然者。此之小子。是大福德
0008c18: 之人。說此語已。說伽他曰。
0008c19: 積聚皆消散崇高必墮落
0008c20: 合會終別離有命咸歸死
0008c21: 說此頌已。遂便命終。長者諸子。嚴飾葬具。以
0008c22: 五色繒綵。間錯其輿。及以種種香花。而為供
0008c23: 養。送至尸林。既到林已。以火焚之。還至家
0008c24: 中。修其孝行。共相謂曰。父之在日。所有衣
0008c25: 食。皆由父力。得自存活。父今已死。應當
0008c26: 力。各求財物。以家資貨。並將出息。其小弟
0008c27: 曰。兄若出外馳求。我亦須去。其大兄曰。汝既
0008c28: 欲行。不須遠去。可於當處。貨賣而住。我等諸
0008c29: 人遠方貨易。作此語已。分散而去。各將財
0009a01: 物。遠方興易。其最小弟於家而住。所有家業。
0009a02: 一切皆知。兄既出行。妻子並在。遂令婢使於
0009a03: 小郎處。求索所須飲食之具。是時有多商客。
0009a04: 於小郎處。圍遶而住。遂不能進。眾散之後。方
0009a05: 乃得見。緣此淹時。其嫂甚怪訶責其婢。其婢
0009a06: 報曰。為多商客圍遶叔住。為此淹時。不能早
0009a07: 見。于時長嫂怒其叔曰。此之婢子。乃作家主。
0009a08: 我等諸人豈得安穩。告婢曰。汝令當看商客
0009a09: 散後。復從彼索物。其婢即去。應時往彼索物。
0009a10: 尋便速得。即來其所。便生歡喜。餘婢亦往索
0009a11: 物。並逢眾集。物不時得。為此來遲。大家怪責
0009a12: 是諸婢等。問前婢曰。汝往取物。何為速來。我
0009a13: 之取物。致此淹滯。彼婢答曰。我之取物皆及
0009a14: 其時。為此早來。汝之往彼。皆不及時。緣此遲
0009a15: 晚。是諸婢等。遂共前婢。同往取物。應時即
0009a16: 得。其二嫂等。共問婢曰。汝先取物皆極淹遲。
0009a17: 何故此時而便來疾。其嫂答曰。今我當願大
0009a18: 嫂長壽無病。由隨大嫂之婦。往彼取物應時
0009a19: 即得其二嫂等。聞此語已。復生嫌恨。便作
0009a20: 是念。今此婢子而知家業。豈得好耶。後於
0009a21: 異時。兄弟三人並還到舍。遠涉諸國。從海而
0009a22: 歸。多得財寶。既到家已。是時大兄問其婦曰。
0009a23: 小弟於後撿挍家業。供給所須。並可意不。其
0009a24: 婦答曰。小叔於我。至極存意。猶如親兄及己
0009a25: 之子。其二三弟各問婦曰。我之小弟。如何供
0009a26: 給於汝。彼婦各報夫曰。下賤婢子而知家長。
0009a27: 豈得樂耶。彼夫便作是念。凡是婦人。皆有
0009a28: 亂。能令兄弟有愛別離。後於異時。彼之小弟。
0009a29: 開於迦尸繒婇之庫。開訖。即有大兄之子。來
0009b01: 至庫所。其叔遂以上服。而以與之。其二三嫂。
0009b02: 見之得物。各遣其子而往索之。其後到。其
0009b03: 庫已閉。更於餘庫。別出衣。叔見子來。即以
0009b04: 此衣。而以與之。此諸子等。各著而去。還至本
0009b05: 房。其母見已。告其夫曰。汝今見不。大伯之
0009b06: 子。便得好衣我子從索。乃得服。是時其夫
0009b07: 便作是念。大兄之子。必應及開迦尸衣庫。我
0009b08: 之子等。應及餘庫。復於異時。彼之小弟。開石
0009b09: 蜜庫。其大兄子來至庫所。其叔見已。以一裹
0009b10: 石蜜。持以與之二三嫂等見已。即遣其子。
0009b11: 往取石蜜。其子到已。其庫已閉。由業力故。而
0009b12: 不得食。遇開沙糖之庫。其叔見已。遂與沙糖
0009b13: 而去。是諸嫂等見此事已。告其夫曰。汝今見
0009b14: 不。他子乃得石蜜。我之愛子遂得沙糖。其婦
0009b15: 如是再三讒刺不已。其二三弟便欲分離。遂
0009b16: 共平論。有一言曰。我等若不即分取物者。所
0009b17: 有財物必當散失。宜即分之。有一復言。此亦
0009b18: 未可。應喚大兄。復有說言。此亦未可即分。應
0009b19: 共平章。若為分之。其在家物。及外莊田。以為
0009b20: 一分。其庫藏物。及興易之物。以為一分。圓滿
0009b21: 以為一分。若大兄取其莊田在家之物。我等
0009b22: 當取庫藏并興易之物。足得存活。若兄取庫
0009b23: 藏物及興易物。我等當取莊田并在家物。亦
0009b24: 得養活妻子。其圓滿一人。我分取後。苦自治
0009b25: 罰。共籌量訖。往至兄處而告兄曰。我等今
0009b26: 者若不分析。皆不存活。兄報之曰。家業破散。
0009b27: 皆由於婦。汝今應可極善思之。其弟答言。
0009b28: 我等二人已深觀察委悉。極知應當分析。兄
0009b29: 報之曰。若如此者。應當集取善斷事人。其
0009c01: 弟答曰。我已籌量。分數已定。何須更喚善斷
0009c02: 事人。以其所有。分為三分。在家之物。及
0009c03: 以莊田為一分。庫藏之物。并興易物。分為第
0009c04: 二分。圓滿以為第三分。其兄報曰。何故但為
0009c05: 三分。其圓滿弟豈無分耶。二弟答曰。圓滿既
0009c06: 是婢子。如何有分。然我已於家資之數。以為
0009c07: 一分。兄若愛之。任兄分取。時兄思念。我父
0009c08: 臨終。有如是語。應當守護。勿遺棄之。資財之
0009c09: 物。尚容棄捨。此之小弟。汝應當收。作是念
0009c10: 已。即便報曰。如汝所言。我今應當收取圓滿。
0009c11: 既分物已。其分得宅者。即住家中。驅出其嫂。
0009c12: 汝今速去。勿入我家。其嫂問曰。何因如此。其
0009c13: 叔報曰。我今分得。庫藏及興易者。速至其
0009c14: 庫。而作是言。圓滿汝出。勿復更來。圓滿問
0009c15: 曰。何故得然。其兄答言。我已分得。時彼大嫂
0009c16: 與其圓滿。相隨而出。往親里家。時諸兒子。患
0009c17: 飢啼泣。其嫂告圓滿曰。兒飢啼泣。可與小食。
0009c18: 圓滿報曰。可與我錢。嫂曰。仁以億金。隨時興
0009c19: 易。豈容兒子無小食錢。圓滿答曰。我豈先知
0009c20: 遭此分散。家業破耶。若我預知者。無量億金。
0009c21: 藏舉餘處。女人之性。多於衣角。結以惡錢。是
0009c22: 時大嫂即以衣裹惡錢解付其叔。令買飲食。
0009c23: 叔得錢已。即往街巷。以求飲食。遂逢一人負
0009c24: 薪將賣。其所賣薪。乃是海中浮木牛頭栴檀。
0009c25: 其賣木者時屬嚴寒。飢戰而住。圓滿見已。
0009c26: 遂問之曰。汝今何故如斯戰掉。其人答曰。
0009c27: 我今不知所以然也。學負此薪。所以寒戰。圓
0009c28: 滿善識諸木。遂即看之。乃見束中有牛頭栴
0009c29: 檀。即便問曰。汝今賣木。須得幾錢。彼人答
0010a01: 曰。須得五百。圓滿報曰。我當與汝五百之錢。
0010a02: 作是語已。遂於柴束。抽取栴檀。往至市里。截
0010a03: 為四分。鋸木之末。賣得千錢。將其五百。以付
0010a04: 薪主。令其送薪至嫂之處。乃遣報言。圓滿令
0010a05: 送。其人將薪。至其嫂所。而告之曰。圓滿使我
0010a06: 送此薪來。其嫂見已。便即搥胸。作如是語。
0010a07: 彼之圓滿。一何恍惚。財物既被分散。智慧因
0010a08: 何亦無。遣求熟食。乃送生薪。亦復無物可
0010a09: 煮。
0010a10: 根本說一切有部毘奈耶藥事卷第二
