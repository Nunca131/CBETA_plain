0023c05: 
0023c06: 
0023c07: 根本說一切有部毘奈耶藥事
0023c08: 卷第六
0023c09: 
0023c10: 大唐三藏義淨奉　制譯
0023c11: 爾時摩羯陀國未生怨王。及廣嚴城栗姑毘
0023c12: 等。各造舡橋。于時諸龍便作是念。我今身墮
0023c13: 惡趣。應修福業。各舉其頭。於弶伽河中。相續
0023c14: 為橋。令世尊等蹈上而過。作是念已。彼諸龍
0023c15: 等各各舉頭。相續為橋。爾時世尊告諸苾芻
0023c16: 曰。此三橋上。欲得過者。隨汝等心。我當與阿
0023c17: 難陀蹈彼龍橋渡弶伽水。其諸弟子或取未
0023c18: 生怨橋。或取栗姑毘橋。唯有世尊及具壽阿
0023c19: 難陀。於龍橋上而渡。爾時有一近事之男。而
0023c20: 說頌曰。
0023c21: 智人渡大海乘舡不作橋
0023c22: 愚者海為橋江河乘大舶
0023c23: 世尊已渡河婆羅門處岸
0023c24: 聲聞乘去苾芻但洗身
0023c25: 觸處水平流何煩別求井
0023c26: 斷除貪愛本更當何所求
0023c27: 爾時世尊渡弶伽河已。遙見高原。告阿難陀
0023c28: 曰。汝見原不。欲識因緣。為汝宣說。阿難陀
0023c29: 白言。唯願開示。佛言。此高原者。往昔大聲
0024a01: 王建立寶幢之所。其寶幢量。高一千尋。復以
0024a02: 純金眾寶嚴飾。於此幢下廣施財物。作功德
0024a03: 已。即將寶幢棄弶伽河中。汝今欲見此寶幢
0024a04: 不。白言世尊。今正是時。我及苾芻咸願瞻
0024a05: 。
0024a06: 爾時世尊以百福鞔萬字輪相施無畏手。觸
0024a07: 彼高地。時有諸龍。便作是念。何故世尊以
0024a08: 手觸地。即知如來為苾芻眾欲示寶幢。時彼
0024a09: 諸龍即於地中捧出寶幢。諸苾芻眾咸得瞻
0024a10: 。時有苾芻。名拔陀離。志性閑靜。僻在一處。
0024a11: 補糞掃衣。
0024a12: 爾時世尊告諸苾芻。汝等速須觀視此幢形
0024a13: 相。其幢不久尋即滅沒。既見滅已。諸苾芻
0024a14: 等白言。世尊。我等咸見。唯有具壽拔陀離。
0024a15: 性樂閑靜。而補衣服不觀。為當離貪愛故。
0024a16: 為復先曾觀見耶。不同瞻禮。如若離欲。此
0024a17: 亦有離欲者。若曾觀見。在於何處。佛即報言。
0024a18: 汝等當知。此苾芻已離貪愛故。復曾瞻禮。
0024a19: 佛言。昔時有王。名曰叫聲。與天帝釋。共為親
0024a20: 友其叫聲王。既無子息。心懷求乞。拓頰思念。
0024a21: 我今多有種種財寶。國位臣人悉皆充滿。今
0024a22: 無子息。我死之後當絕繼嗣。時天帝釋見叫
0024a23: 聲王。便即問曰。王今何故拓頰思念憂愁而
0024a24: 住。時王答曰。我今多有種種庫藏。身若死後
0024a25: 絕其繼嗣。所以憂愁。帝釋報言。勿須憂惱。我
0024a26: 諸天子死相現者。勸令與王而作其子。諸天
0024a27: 常法。有欲死者。五衰相現。云何為五。一者衣
0024a28: 裳垢膩。二者頭上花萎。三者口出惡氣。四者
0024a29: 下汗流。五者不樂本座。後時有一天子。
0024b01: 衰相既現。帝釋勸言。仁者可於叫聲王最大
0024b02: 夫人腹內受生。時天答帝釋言。凡是國王。
0024b03: 多造過失。我若生彼。還造諸非。違法理人。當
0024b04: 墮無間。不願生彼。帝釋報言。仁者。我當加被
0024b05: 令汝省覺。時天答言。天主當知。諸天放逸。多
0024b06: 著快樂。豈能憶我。帝釋報言。仁者。雖復如
0024b07: 是。我終令汝憶知省覺。時彼天子聞是語已。
0024b08: 遂往叫聲王最大夫人腹內受胎。當受胎日。
0024b09: 王諸人眾皆喜大叫。日月既滿。遂生一子。
0024b10: 顏貌端正。廣如上說。乃至鼻高修直。時叫聲
0024b11: 王集會眷屬。欲立其名。與作何字。眷屬答言。
0024b12: 此之童子。入母胎時諸人大叫。應可立名為
0024b13: 大叫聲。其王依請。遂立其名。時大叫聲童子。
0024b14: 授與八母。看侍長養。二為乳母。二恒洗濯。二
0024b15: 常懷抱。二與戲樂。每與乳酪醍醐生熟酥等
0024b16: 種種美味。而為養育。猶如蓮花速令長大。
0024b17: 聰叡開悟乃能善閑。十八種伎藝悉皆通達。
0024b18: 才辯智慧無不通利。凡剎利王受灌頂位。人
0024b19: 間自在有大力勢。遠近諸王皆悉降伏。安置
0024b20: 民人。要須具如是藝。善能調象。弄馬乘輅。
0024b21: 施弓捻箭。於陣出入。善用鉤索。鐵箭鐵。踏
0024b22: 地努拳。結髮莊束。善其射法。略有五種。一者
0024b23: 遠射。悉皆穿穴。二者聞聲即射。皆能殺戮。三
0024b24: 者隨其要處。悉能射之四者亦射皆中。五者
0024b25: 射入堅牢。此之射法悉能善了。王子法爾。父
0024b26: 王在位。其名不顯。後於異時。叫聲大王身既
0024b27: 崩已。時大叫聲太子策立登位。初紹王位。
0024b28: 正法理人。至於後時。還行非法。于時帝釋報
0024b29: 言。仁者。我昔勸汝。與叫聲王為子。汝今不應
0024b30: 行此非法而理於國。當墮地獄。時大聲王聞
0024c01: 此語已。以正法理人不久之間復行非法。於
0024c02: 第二迴帝釋復告。仁者。我先勸汝。與叫聲王
0024c03: 為其太子。汝今不應行斯非法理於國位。當
0024c04: 墮地獄。時大聲王答帝釋言。我等國王多諸
0024c05: 放逸。貪五欲樂。聞已便忘。唯願慈悲。留一
0024c06: 記驗。我得見已。作諸功德。
0024c07: 爾時帝釋。工巧天梵云毘首羯磨天汝今可往大聲
0024c08: 王宮端嚴道場。化作金幢舉高千尋。種種雜
0024c09: 寶而為間錯。時工巧天既受已。即往大聲
0024c10: 王宮端嚴道場內。化作金幢舉高千等。眾寶
0024c11: 莊嚴。時大聲王既見金幢。遂造施堂。修諸
0024c12: 功德。王令親舅。名阿輸迦專守供養。是時
0024c13: 國人悉皆樂見。既幢已。還往施堂。心不
0024c14: 捨離。來往供養。遂廢家業時王國稅。不能充
0024c15: 足王之大臣。隨少將進時大聲王。既見物少。
0024c16: 便即問言。汝等何故少進租庸。諸臣答曰。
0024c17: 大王當知。贍部洲人施堂食已。即觀金幢。
0024c18: 遂廢生業。由此因緣。租稅不足。王便報曰。
0024c19: 宜廢施堂。諸臣奉命。遂即除毀。是時諸人
0024c20: 自辦糧食。觀禮金幢。還不捨離。靡營家業。同
0024c21: 前租稅不能充足。王又問言。我令汝等既毀
0024c22: 施堂。何故今者稅猶不足。臣復答言。大王
0024c23: 當知。彼諸人眾。自辦資糧。食已觀金幢。不
0024c24: 營家業。是故租庸猶不充足。時大聲王廣作
0024c25: 布施。造諸功德。遂將金幢。投弶伽河內。佛告
0024c26: 諸苾芻。勿作異念。彼大聲王親舅阿輸迦者。
0024c27: 今拔陀離苾芻是。由昔因中守護供養。所以
0024c28: 不來觀禮金幢。時諸苾芻咸問世尊。此之金
0024c29: 幢何處壞滅。佛言。於未來世人壽八萬歲
0025a01: 時。有轉輪聖王。名曰餉佉。如法理世。十善化
0025a02: 人。時王具足四種兵軍。能降一切。悉皆得勝。
0025a03: 常修善品為大法王。具有七寶。所謂輪寶。象
0025a04: 寶。馬寶。珠寶。女寶。主藏臣寶。主兵臣寶。王
0025a05: 有千子。勇健多力。能破怨敵。遍四洲界。悉皆
0025a06: 賓伏。一切人民。無有侵奪。犯罪之者。不行
0025a07: 刀杖。以法宣令。自然調伏。時王有婆羅門。名
0025a08: 曰善淨。是王大臣。善淨有妻名曰淨妙。常以
0025a09: 慈心遍覆一切。後時誕子。號為慈氏。時善淨
0025a10: 大臣。常教八萬摩納婆等四薜陀論。以摩納
0025a11: 婆等。付與慈氏。令教習讀四薜陀論。時四天
0025a12: 王各持伏藏及以金幢。奉獻餉佉。所謂竭
0025a13: 羅伏藏從羯陵伽國來。般逐迦大藏從密絺
0025a14: 羅國來。伊羅羅藏從揵陀羅國來。餉佉大
0025a15: 藏從波羅斯城來。時餉佉王持此金幢。施
0025a16: 與善淨。善淨受已。施與慈氏。慈氏受已。施與
0025a17: 八萬摩納婆等。摩納受已。各共分之。是時慈
0025a18: 氏見此寶幢須臾無常。知一切法皆悉磨滅。
0025a19: 心生憂惱。即趣靜林。起大慈悲。以智慧劍。
0025a20: 截諸煩惱。證得無上菩提智。號曰彌勒應正
0025a21: 等覺。既成佛已。即於其日。時餉佉王七寶隱
0025a22: 沒。既見是已。遂與八萬國王。前後圍繞。亦隨
0025a23: 出家。時王女寶名毘舍佉。亦與八萬宮人婇
0025a24: 女。隨共出家。時善淨大臣。與八萬摩納婆等。
0025a25: 亦隨出家。爾時彌勒佛與八萬俱胝苾芻。前
0025a26: 後圍繞詣尊足山。向迦攝波苾芻骨鎖留身
0025a27: 之所。指山門開。于時彌勒世尊。以其右手。擎
0025a28: 取迦攝全身骨鎖。置左掌中。為諸聲聞廣說
0025a29: 妙法。告諸苾芻。汝等當知。過去世時。人壽百
0025b01: 歲。有佛名釋迦牟尼。出於世間。此之迦攝。是
0025b02: 彼聲聞。少欲知足。杜多第一。彼佛滅後。能結
0025b03: 集釋迦牟尼教法。時彌勒佛諸聲聞等。既見
0025b04: 迦攝留身之骨。心生憂惱。如何此身。能證如
0025b05: 是種種功德。時彌勒世尊。諸弟子等由生憂
0025b06: 惱。俱時現證阿羅漢果。于時有九十六俱胝
0025b07: 阿羅漢。能證杜多而生厭離。時彼金幢便即
0025b08: 隱沒。諸苾芻等便白佛言。有何因緣。餉佉
0025b09: 輪王。今與世尊同時出世。彼佛告言。由願力
0025b10: 故。苾芻復問。云何願力。時彌勒佛為諸苾芻
0025b11: 說。於往昔中天竺國。是時有王。名摩娑婆。
0025b12: 正法理民。國界豐樂。無諸諍訟。人眾充滿。
0025b13: 常有花果。雨澤順時。五穀成熟。時北天竺國
0025b14: 有王。名曰多財。亦正法理世。國界豐樂。無眾
0025b15: 諍訟。人眾充滿。常有花果。雨澤順時。五穀成
0025b16: 熟。後於異時。中天竺王有一大臣產生一子。
0025b17: 其子生時。自然耳有寶璫。隨身而出。子既生
0025b18: 已。即集親屬。慶喜設會。與立其名。由子初生
0025b19: 耳有寶璫。遂從立稱。名曰寶光。時此寶光。後
0025b20: 於異時。見老病死心懷憂惱。即棄俗緣趣於
0025b21: 山林。當日能證阿耨多羅三藐三菩提。便即
0025b22: 號為寶光如來。復於異時。北天竺國多財之
0025b23: 王。昇於高樓。與諸大臣。前後圍繞。告群臣
0025b24: 曰。頗有如我國土人眾豐樂無諸諍訟雨澤
0025b25: 順時五穀成熟常受快樂。時有商人。曾向中
0025b26: 天竺國。前白王曰。彼中天竺有王。名摩娑婆。
0025b27: 其國豐樂。與王相似。時多財王。聞此語已。心
0025b28: 大瞋怒。便告大臣曰。汝等即可嚴四種兵。
0025b29: 我今自往伐彼摩娑婆王。并破國土。時多財
0025c01: 王。即領兵眾。一者象兵。二者馬兵。三者車
0025c02: 兵。四者步兵。各嚴器仗。遂向中天。渡弶伽河
0025c03: 已。南岸而住。時摩娑婆王。聞多財王領四種
0025c04: 兵馬。至河南岸。既聞是已。亦嚴四兵。各持軍
0025c05: 器。渡弶伽河。北岸而住。時寶光如來知此二
0025c06: 王正堪調伏。來至弶伽河。止宿而住。於其夜
0025c07: 中。起世間心。諸佛常法。若起念時。帝釋梵王
0025c08: 護世善神。即知佛念。彼諸天等。既知念已。來
0025c09: 至佛所。頂禮佛足。退坐一面。由彼天光赫
0025c10: 照彼摩娑婆王軍眾。時多財王見彼光明。心
0025c11: 生驚怪。問諸臣曰。是何光明。照耀彼軍。群
0025c12: 臣答曰。彼摩娑婆王國內。有佛出世。號曰寶
0025c13: 光如來。帝釋諸天悉來供養。具大威德。有斯
0025c14: 光明。時多財王告諸臣曰。彼摩娑婆王國內。
0025c15: 有此佛寶二足福田。出現世間。感得梵天王
0025c16: 等常來供養。我今豈得損彼王身國軍人眾。
0025c17: 時多財王即遣使者。報彼王曰。王今可來
0025c18: 共我相見。汝大福德。國中感得二足福田寶
0025c19: 光如來應正等覺。釋梵諸天而來供養。然我
0025c20: 今者欲得相見。執手取辭。彼此無畏。各得
0025c21: 安穩。時摩娑婆王聞此語已。心懷不信。遂
0025c22: 往寶光佛所。頂禮雙足。退坐一面。而白佛言。
0025c23: 世尊。彼多財王遣使相喚。欲得相見。執手取
0025c24: 辭。我今不知云何。世尊遣我去不。爾時寶
0025c25: 光如來報曰。大王今可往看。必得安穩。時王
0025c26: 復問佛曰。我今至彼。既相見已。如何設禮。
0025c27: 佛告王曰。彼王有力。應先禮拜。時摩娑婆
0025c28: 王聞佛語已。即往多財王所。欲禮雙足。時
0025c29: 多財王即起迎接。相抱撫拍。共相慰喻。歡
0026a01: 喜取辭。還至佛所。頂禮雙足。退坐一面。時摩
0026a02: 娑婆而白言。世尊。一切諸王。誰為最尊。合受
0026a03: 禮敬。佛報王曰。轉輪聖王合受禮拜。王聞佛
0026a04: 語。專記在心。即從座起。偏袒右肩。合掌向
0026a05: 佛。而白佛言。唯願世尊。及苾芻眾。受我等
0026a06: 請。明日供養。于時世尊默然而受。乃至世尊
0026a07: 食訖。嚼齒木。嗽淨水已。時摩娑婆王即於佛
0026a08: 前。至誠發願。我今供佛并諸聖眾。所有功德。
0026a09: 持此善根。願我當得轉輪聖王。既發願已。
0026a10: 忽聞有吹螺之聲。爾時寶光如來便與授記。
0026a11: 汝當來世人壽八萬歲時。汝當出世。作轉輪
0026a12: 王。號曰餉佉。眾人聞已。出極大聲。彼多財王
0026a13: 去猶未遠。聞此叫聲。問群臣曰。摩娑婆王國
0026a14: 內有何因緣。出此大聲。諸臣察問。尋報王曰。
0026a15: 寶光如來與摩娑婆王授記。於當來世作轉
0026a16: 輪王。彼諸人等聞此記已。歡喜踊躍。為此緣
0026a17: 故出大叫聲。時多財王聞此語已。遂即迴駕。
0026a18: 詣寶光如來正等覺所。頂禮雙足。退坐一面。
0026a19: 而白佛言。世尊。一切世間誰合受輪王禮拜。
0026a20: 佛告大王。唯有如來應正等覺。合受轉輪聖
0026a21: 王禮拜供養。時多財王從坐而起。整理衣服。
0026a22: 頂禮佛已。合掌恭敬。而白佛言。唯願世尊。及
0026a23: 苾芻僧伽。明日受我微供。乃至食訖。收澡
0026a24: 嗽已。時多財王起大慈悲。普遍生界。便發願
0026a25: 言。以此供養善根。願我當來早得成佛。為天
0026a26: 人師。佛即報曰。大王當知。於未來世人壽八
0026a27: 萬歲時。當得作佛。名曰彌勒。十號具足。佛告
0026a28: 諸苾芻。猶此願力。佛與輪王。二寶同時出現
0026a29: 於世。
0026b01: 爾時世尊告阿難陀曰。汝可共我往俱胝聚
0026b02: 落。時阿難陀遂與世尊。遊行佛栗氏國。漸
0026b03: 至俱胝聚落。次北不遠。有勝攝林樹。佛於中
0026b04: 住。爾時世尊告諸苾芻曰。汝等當知。此之
0026b05: 禁戒若破。於三摩地。亦皆隨失。汝等若能修
0026b06: 習持戒。此三摩地。即能常住。以其智慧。修習
0026b07: 身心。於三毒中得正解脫。如是修習。得解脫
0026b08: 已。聖者善能了知。我生已盡。梵行成立。所
0026b09: 作已辦。不受後有。
0026b10: 爾時世尊告具壽阿難陀曰。汝可共我往那
0026b11: 地迦聚落。阿難陀唯然。遂與如來。遊佛栗氏
0026b12: 國。漸至那地迦聚落。群氏迦堂中。彼那地迦
0026b13: 聚落。時有災疫。人眾多死。于時有淥目親
0026b14: 近極精進近勝端嚴近端嚴多眾最上。并賢
0026b15: 善現名稱施稱上稱等眾多鄔波索迦。皆已
0026b16: 身死。時諸苾芻於晨朝時。執持衣。入那
0026b17: 地迦聚落。巡門乞食。彼諸苾芻聞此聚落多
0026b18: 有人死。然有淥目親近乃至上稱等諸鄔波
0026b19: 索迦。皆悉身死。諸苾芻等。既聞人死。巡乞
0026b20: 食已。還至本處。安置衣。詣世尊所。頂禮雙
0026b21: 足。退坐一面。而白佛言。我等諸苾芻。於晨朝
0026b22: 時。執持衣。入那地迦聚落。遊行乞食。乃聞
0026b23: 人說此聚落中多有人死。彼諸人等既並身
0026b24: 死。各趣何道受生。佛告諸苾芻。彼淥目鄔波
0026b25: 索迦。斷五下分結已。即受化生。於此涅槃。
0026b26: 證不還果。於此世中。得不退轉法。餘鄔波索
0026b27: 迦等。亦復如是。佛告諸苾芻。於彼那地迦聚
0026b28: 落。更有二百五十一鄔波索迦。並悉身死。
0026b29: 亦皆斷五下分結。得受化生。於此涅槃。證
0026c01: 不還果。於此世中。得不退轉。於彼聚落。復
0026c02: 有三百鄔波索迦。亦皆身死。斷三分結故。及
0026c03: 貪瞋癡由有輕障。證一來果。更此受生。當斷
0026c04: 一切諸煩惱惑。於彼聚落。復有五百一鄔波
0026c05: 索迦身死。斷三分結故。證預流果。不墮惡
0026c06: 趣。決定當證菩提之果於人天中七返受生。
0026c07: 輪轉息已。斷除煩惱。佛告諸苾芻。汝等當知。
0026c08: 欲死者皆來問我。虛生擾亂。無有利樂。然
0026c09: 而生者。皆歸於死。若如來出現。或不出現。生
0026c10: 滅是常。有何奇異。然其法者。即是法界。如來
0026c11: 由自神通。證現覺已。演說示現。分別安住。開
0026c12: 示廣說種種妙法。所謂有此故彼有。此生故
0026c13: 彼生。所謂無明緣行。行緣識。識緣名色。名
0026c14: 色緣六處。六處緣觸。觸緣受。受緣愛。愛緣
0026c15: 取。取緣有。有緣生。生緣老死憂悲苦惱。如是
0026c16: 純極苦蘊生。所謂無此有故。彼即不生。彼若
0026c17: 滅故。此即當滅。所謂無明滅故行滅。行滅故
0026c18: 識滅。識滅故名色滅。名色滅故六處滅。六處
0026c19: 滅故觸滅。觸滅故受滅。受滅故愛滅。愛滅故
0026c20: 取滅。取滅故有滅。有滅故生滅。生滅故老死
0026c21: 憂悲苦惱滅。如是純極苦蘊滅。然與汝諸苾
0026c22: 芻等。當說法鏡經。汝等諦聽。善思念之。云何
0026c23: 名法鏡經。汝等當於正覺極生信樂。此名法
0026c24: 鏡經。及於法僧伽所有聖者戒光清淨。皆生
0026c25: 極信。此是法鏡經。苾芻當知。我所云說法鏡
0026c26: 經者。所說是也。
0026c27: 爾時世尊於佛栗氏國。人間遊行。到那雉迦
0026c28: 聚落。時菴沒羅波利夫人。聞佛至那雉迦聚
0026c29: 落。時彼夫人。有一鸚鵡鳥。名曰圓面。善解人
0027a01: 語。便遣此鳥。往那雉迦。頂禮世尊。起居輕
0027a02: 利。少病少惱。安樂行不。世尊若欲遊廣嚴城
0027a03: 者。願哀愍我。先至菴沒羅園。是時鸚鵡既受
0027a04: 命已。即往佛所。至廣嚴城。遇栗姑毘童子等
0027a05: 出城遊戲。見鸚鵡飛過。同聲唱言。菴沒羅婢
0027a06: 鸚鵡。我等今當攢箭射殺。言已挽弓。即射鸚
0027a07: 鵡。其箭倒下。至童子頭上。時彼鸚鵡即說頌
0027a08: 曰。
0027a09: 兩國交戰時使者不應殺
0027a10: 況我是佛使一切不能傷
0027a11: 時諸童子亦說頌曰。
0027a12: 我等箭無力汝言見有驗
0027a13: 此是佛威德汝當無畏去
0027a14: 時鸚鵡鳥即至佛所。頭面敬禮世尊足已。具
0027a15: 陳夫人所有誠信。佛言。善哉。當善安穩。默然
0027a16: 受請。於是鸚鵡知佛受請。致敬而去。未至菴
0027a17: 園。便被惡空中搦殺。既捨命已即生四天
0027a18: 王天。生彼天已。即自念言。我因何事。種何
0027a19: 福業。而來生此。便自觀見。由作佛使。捨傍
0027a20: 生身。得斯善報。復作是念。我今不應隔宿
0027a21: 報世尊恩。即以嚴身之具及青蓮華。俱物頭
0027a22: 花。芬陀利花。曼陀羅花。摩訶曼陀羅花。於
0027a23: 中夜分。至世尊所。頂禮佛足。而以供養。退
0027a24: 坐一面。由彼天身光明力故。時那雉迦聚落
0027a25: 非常光耀。
0027a26: 爾時世尊即知根性。為天說法。所謂四聖諦
0027a27: 理。聞此法已。便以智金剛杵。摧破二十高
0027a28: 煩惱薩迦耶見山。證預流果。時天子證諦
0027a29: 理已。三歎善哉。今佛世尊。大利益我。非諸父
0027b01: 母及諸眷屬。天主沙門婆羅門等能作斯事。
0027b02: 唯佛世尊。能拔地獄傍生餓鬼之苦。建立天
0027b03: 人。超度生死。枯血淚海。離骨肉山。關閉一切
0027b04: 諸惡趣門。開示涅槃淨天之路。從無始已來。
0027b05: 習耶見山。以金剛智慧。能悉摧壞。令我得證
0027b06: 預流果。我從今日。乃至命存。歸佛法僧。作鄔
0027b07: 波索迦。永不殺生等。願佛攝受。歡喜踊躍。猶
0027b08: 如商人獲大財利。亦如農夫苗稼滋茂。亦如
0027b09: 勇士摧伏強敵。亦如病人離諸疾患。得神通
0027b10: 已禮佛而去。以其神力還至天宮。
0027b11: 爾時世尊告阿難陀曰。我今與汝。往詣廣嚴
0027b12: 城中。阿難陀答言。奉命唯然。爾時世尊與阿
0027b13: 難陀。至廣嚴城菴羅林住。告阿難陀曰。汝可
0027b14: 往薜舍離城。踏門閫。說於此。并說此頌。
0027b15: 曰。
0027b16: 毘娑囉他毘娑裟囉他毘娑囉他毘娑囉他復圖
0027b17: 復圖路哥阿努甘笈辜阿若波夜底薩縛復陀
0027b18: 阿奴末底提娜薩縛復陀波囉復陀阿奴末底
0027b19: 娜薩縛阿囉漢阿奴末底娜薩縛式叉阿奴末
0027b20: 底薩縛尸囉縛迦阿奴末底薩縛薩底縛溺上
0027b21: 奴末底波囉底迦波囉摩奴末底娜迦始縛囉
0027b22: 奴末底娜因陀囉奴末底娜提婆多奴末底娜
0027b23: 阿素囉陀囉奴末底娜阿蘇囉畢理灑奴末底
0027b24: 娜薩縛復陀奴末底娜毘娑囉毘娑囉毘娑囉
0027b25: 毘娑囉復圖嚧迦奴甘俱藐般也邸聞遮陀
0027b26: 聞遮陀息災難驅災難驅出耶鬼
0027b27: 世尊欲入。大自在最勝尊與帝釋及梵天欲
0027b28: 入。世界主護世四天王與無量諸天眷屬欲
0027b29: 入。阿蘇羅王與其眷屬諸鬼神等無量百千。
0027c01: 於佛世尊。生大信心。亦欲來入。為利益一切
0027c02: 眾生故。汝等鬼神莫生損害。速出速出。速
0027c03: 出速出。速去速去。汝等若欲發惡心者。今當
0027c04: 速去。若有慈悲心者。便可聽住。無有過失。
0027c05: 樂為擁護者。亦可聽住。大悲世尊為憐愍一
0027c06: 切有情故。作如此說。蘇畝蘇畝。蘇畝蘇嚧　嚧
0027c07: 畝嚧畝　畝畝嚧蘇摸嚧摸蘇摸嚧　摸嚧摸嚧摸嚧摸
0027c08: 嚧摸嚧摸嚧摸嚧　彌理彌理　蘇嚧彌理　蘇嚧彌
0027c09: 理　蘇呂彌理　蘇呂彌理　蘇呂彌理　蘇呂彌理　蘇
0027c10: 呂彌理　蘇呂彌理　蘇呂彌理　蘇呂彌理　蘇呂彌
0027c11: 理　蘇呂彌理　理理理理理理　利利利利利利　彌
0027c12: 理彌理彌理彌理　彌利彌利　賀私彌彌理彌理
0027c13: 私私弭　殑伽囉伽囉迦吒　殑迦囉迦囉迦遮　殑
0027c14: 迦囉殑迦囉　殑迦囉殑迦囉　殑迦囉殑迦囉　殑
0027c15: 迦囉殑迦囉　俱利賒殑迦囉殑迦離迦利賒理
0027c16: 理理理理阿理破娑理　逋理逋理逋理逋理逋
0027c17: 理逋理逋理　逋奈他奈他託離布離布那他託
0027c18: 涅理迦車託離布離逋理涅理　車託波囉夜他
0027c19: 　離逋離布波囉夜他。世尊憐愍世間。欲入此
0027c20: 城。利益一切眾生故。慈悲喜捨故。此成就
0027c21: 伽他。一切諸天。及一切眾生。以最勝智慧法
0027c22: 性。說伽他曰。
0027c23: 斷除諸結習遠離諸貪愛
0027c24: 其心常寂靜彼能安樂汝
0027c25: 世間若有人善住涅槃道
0027c26: 能說一切法彼能安樂汝
0027c27: 生死流轉中作諸歸依者
0027c28: 利益有情類彼能安樂汝
0027c29: 普以大悲心養育諸有情
0028a01: 慈念如赤子彼能安樂汝
0028a02: 一切歸依者在於生死中
0028a03: 依之獲善利彼能安樂汝
0028a04: 證諸一切法清淨無染穢
0028a05: 身口意寂然彼能安樂汝
0028a06: 勇猛出見時增長諸財物
0028a07: 成就諸義量彼能安樂汝
0028a08: 在昔降誕時大地皆震動
0028a09: 眾生悉歡喜彼能安樂汝
0028a10: 大地六變動證得菩提道
0028a11: 魔王生惱心彼能安樂汝
0028a12: 善轉正法輪名稱滿十方
0028a13: 說諸聖諦理彼能安樂汝
0028a14: 演諸微妙法摧伏諸外道
0028a15: 攝受於眾生彼能安樂汝
0028a16: 願佛以安樂及於帝釋天
0028a17: 一切諸鬼神常為擁護者
0028a18: 以佛功德力諸天皆歡喜
0028a19: 所求事願者無有不成就
0028a20: 常護諸二足及諸四足等
0028a21: 去者獲安穩來者亦安樂
0028a22: 夜中獲安樂晝時亦安樂
0028a23: 不逢諸惡事一切皆安樂
0028a24: 一切世間人及諸一切天
0028a25: 異道鬼傍生悉皆無惱患
0028a26: 鬼神來此者地行及空中
0028a27: 常以慈悲心晝夜為善事
0028a28: 根本說一切有部毘奈耶藥事卷第六
