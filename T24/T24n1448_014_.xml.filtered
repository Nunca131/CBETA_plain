0062b15: 
0062b16: 
0062b17: 根本說一切有部毘奈耶藥事
0062b18: 卷第十四
0062b19: 
0062b20: 大唐三藏義淨奉　制譯
0062b21: 爾時大王。見彼女人如風而去。心生怕懼。告
0062b22: 彼門師婆羅門曰。所應作者。悅意已走。其婆
0062b23: 羅門白言。大王已得成就災厄已除。于時悅
0062b24: 意在於空中。復更思惟。我今於此。受諸苦惱。
0062b25: 皆由彼仙。若到仙所。須說此事。我身為汝。遭
0062b26: 大苦難。作是念已。即至仙所。禮已。白仙人
0062b27: 曰。我為大仙向人說故。遂被繫縛。為人愛
0062b28: 欲迷亂至死。復白仙人曰。若善財相覓。取我
0062b29: 指鐶。而授與之。報如是言。我之住處。道路極
0062c01: 嶮。幸當迴去。更不須來。若不肯迴。願仙略視
0062c02: 道路。於此北界。有三黑山。度此山已。更有三
0062c03: 山。復更有三山。度九山已。有雪山王。山北
0062c04: 復有黑山。山下水流。復有佉達羅。伊沙陀羅。
0062c05: 金剛藏。欲色山。烏俱得迦。伊伐得迦。阿鼻縛
0062c06: 那。彼木山那等諸山。過此山已。即入佉那
0062c07: 羅山。山下有窟。入此窟中。入已。有大石柱。
0062c08: 登柱上已。被鹿皮而住。當有一鳥王。來撥汝
0062c09: 去。得過諸山。從此出已。多有諸色。于槎或
0062c10: 作。人形羊形。羖羊形復至一窟。名賓伽羅。
0062c11: 中有水流如粖。其中有大蟒蛇。速疾走來。汝
0062c12: 須存意。極大超越。其槎中間。有惡鳥來。當須
0062c13: 射破復有槎。如兩牛相可打角破。便當進
0062c14: 路。或復途槎。以鐵為人。手持鐵刀。形貌可
0062c15: 畏。亦須打破。然即進路。復有槎。形如藥叉
0062c16: 相。
0062c17: 其藥叉鐵口。汝若見之。以鐵釘釘額。復逢一
0062c18: 井。名曰猛轉。當須手執於杖過之。若逢頭及
0062c19: 眼黃色藥叉。當須杖刀之而過。又多度水。
0062c20: 裏有蛟龍。其水名曰能伽。婆騰伽。多波。波
0062c21: 登祇。指多囉。嗚嚧馱河。阿薩。阿施尾
0062c22: 沙。毘陀諾等河。其能伽河。有藥叉女。常
0062c23: 為居住。名曰俱波。婆騰伽河。無人能住。多
0062c24: 波河。多有蛟龍。指多囉河中欲色。嗚嚧馱
0062c25: 河。緊那羅婢居止。呵薩河中。緊那羅新
0062c26: 婦住。阿施尾沙河中。有種種色蛇。毘陀河
0062c27: 水。甚濁穢惡。若度能伽河時。意存勇健。若
0062c28: 度婆騰伽河。心須超越。若度多婆那河。閉
0062c29: 口而度。若度指多羅河時。作種歌唱。若度
0063a01: 烏嚧馱那河。心須正定。若度呵薩那河時。默
0063a02: 然勿語。若度阿施尾沙河時。當作禁毒蛇
0063a03: 已度。若度那陀那河。手持利劍。割藤而度。如
0063a04: 是度過此等河已。有五百藥叉。守當開門。汝
0063a05: 須勤勇。必莫畏之。此是緊那羅王城。說是語
0063a06: 已。禮仙之足。騰空而去。
0063a07: 爾時善財童子。平定外國怨已。還那布羅
0063a08: 城。是時善財。纔息定已。即拜父王。對面而
0063a09: 坐。父王便已愛念之語安慰善財。善財答曰。
0063a10: 以父王威力。得安穩歸。伐彼怨軍。悉皆平
0063a11: 定。仍將寶子。置立押官。依法輸科。父王告
0063a12: 言。我子有功。所作皆了。其善財童子。辭父王
0063a13: 曰。欲歸宮內。父王告曰。且住共食。白父王。
0063a14: 我久不見悅意。今欲往看。王曰。今日且住。明
0063a15: 當往看。又白父王。我要今日須看悅意。父王
0063a16: 默然不對。是時童子即歸本宮。乃見宮中。無
0063a17: 有光彩。不見悅意。東西馳覓。作聲喚曰。悅
0063a18: 意悅意。汝今何在。諸宮共集。欲亂善財。然而
0063a19: 身心如被箭射。專向悅意。頻更重問。悅意何
0063a20: 在。其時宮人。具說如上。善財童子聞已。甚大
0063a21: 愁苦。宮人白言。今此宮中。更有勝者。幸除憂
0063a22: 惱。于時善財。念知父王作無恩事。即往母
0063a23: 邊。禮足長跪。白言。阿孃。我今不見悅意。然
0063a24: 而悅意。形貌端嚴。具多福德。今若不見。迷亂
0063a25: 燒心。隨彼趣方。我當求覓。若無悅意。生大苦
0063a26: 惱。母曰。當為悅意遭命難苦。我放令去。問
0063a27: 曰。此事云何。其母具說。善財知彼父王無恩。
0063a28: 復問阿母。何方而去。母曰。悅意今向此山仙
0063a29: 人法王住處。于時善財。為離悅意。苦惱啼泣。
0063b01: 不覺唱言悅意。母又告曰。我此宮中。更有
0063b02: 勝彼。何故憂惱。善財答曰。阿孃。此之宮人。
0063b03: 我不愛樂。母以善言慰誘。煩惱更加。速起尋
0063b04: 訪。東西馳走。而作是念。可於得處更尋問。即
0063b05: 往詣獵師所。問曰。汝先何處得悅意耶。獵
0063b06: 師答曰。於彼山中。有仙人住。其處有池。悅意
0063b07: 每來池中洗浴。我依仙人言教。繫捉得來。
0063b08: 時善財迴宮內。又作是念。今可往仙人
0063b09: 所。取其消息。父王亦聞童子離別悅意。極
0063b10: 大愁惱。欲往山中仙人之所。父王告曰。善財
0063b11: 何為迷亂至此。我今為汝。更置最勝宮人。善
0063b12: 財聞已。白言。我無悅意。不能在宮而住。爾時
0063b13: 大王。即出嚴。令四衢道諸城門所。但有要
0063b14: 路。皆令捉搦。莫放童子出城。善財為性。夜即
0063b15: 省睡。我聞晝中五種之人。於夜省睡。云何
0063b16: 為五。一者丈夫思婦。婦思丈夫。二者婦被夫
0063b17: 瞋責。三者作賊之人。四者軍將。五者苾芻
0063b18: 精勤苦行時。我今當一。于時童子作是思惟。
0063b19: 我若從門而出。父母必罪守門之人。作是念
0063b20: 已。即取花鬘。置於幢上。無人守護門關之處。
0063b21: 從此而去。至於城外。月初出時。善財向月啼
0063b22: 泣。思想悅意。即說伽他。而告之曰。
0063b23: 月滿能明夜亦是星中王
0063b24: 畢星如眼愛亦如大導師
0063b25: 誰見悅意眼如青蓮。作是語已。漸行思念昔
0063b26: 共悅意。遊戲之時。逢其鹿。告曰。汝常食水
0063b27: 草。無病遊行。不同我苦。問曰。見我悅意耶。
0063b28: 說已漸行。至一方所。乃見花果茂盛。有蜜
0063b29: 蜂於花上食氣。善財告言。青色無有垢。有金
0063c01: 色相。在竹林間。兩色妙身。見悅意不。說已復
0063c02: 行。見一蟒蛇。告曰。汝是黑蛇。舌如樹葉。張
0063c03: 口及眼。俱有焰。我有欲火。亦復如是。無有
0063c04: 毒心。見我悅意在於何處。說已次至一林。見
0063c05: 百舌鳥。作其美聲。告言。汝在諸鳥中尊遊林
0063c06: 樹間。有緊那羅王女。名為悅意。眼髮如青
0063c07: 蓮。汝今見不。說已次行至無愁樹。名花間枝。
0063c08: 華名吉利。樹中之王。而告之曰。憶悅意時。心
0063c09: 即迷悶。汝名無愁。我今合掌。令我無愁。由心
0063c10: 迷亂。種種異言。次至仙人住處。讚仙人曰。身
0063c11: 被樹皮衣。常最上根。我今頂禮大仙師。幸
0063c12: 請速報悅意處。是時仙人以安穩言。告善財。
0063c13: 且坐。先言我見。面如滿月。目類青蓮。緣眉細
0063c14: 長。猶如盡月。形貌可愛。人皆喜見。且根
0063c15: 果。後當無惱。訪覓不難。必無疑慮。說是語
0063c16: 已。復告善財曰。然悅意去時。遺言相囑。留此
0063c17: 指鐶。善財若來覓我。可與指鐶。作是語已。復
0063c18: 說險路。可報善財童子。道徑極險難行。當須
0063c19: 迴去。若決不迴。當視道路。是時仙人告童子
0063c20: 曰。當知悅意作是囑言。於此北方界。即有
0063c21: 三重黑山。過已更有三重。復更有三重。過九
0063c22: 山已。乃有雪山王。此山有藥。採取以蘇煎服。
0063c23: 能無飢渴。多饒氣力。性念能定。并取獼猴隨
0063c24: 其去處。以持之。并將弓箭及以明寶。合
0063c25: 阿伽陀香藥。能治蛇毒。復持三鐵釘及箏。
0063c26: 雪山王北。復有青山。乃至當報。善財作大威
0063c27: 力。超越彼諸惡類。皆當損之。廣說如前。依次
0063c28: 而作。時善財既聞仙人說已。一依所告。次
0063c29: 第而作。并持藥。禮仙人足。退步而去。所須
0064a01: 之事。皆悉已辦辨。唯不得獼猴。來仙所。時仙
0064a02: 即與獼猴。爾時仙人復告善財。汝獨一身。
0064a03: 無有伴侶。何須苦覓彼悅意耶。定當捨命。
0064a04: 善財白言。我決須覓。月在空行。誰為伴侶。亦
0064a05: 如獸王。以牙爪力。亦無有伴。火能燒之。誰之
0064a06: 為伴。縱我無伴。有何所防。若見大海。可即
0064a07: 不入。若被蛇毒。可不療治。夫大人者。精勤作
0064a08: 事。若事不成。人無有過。爾時善財依悅意
0064a09: 說。以諸藥草法。過諸山河險難之處。直
0064a10: 至緊那羅王城。時善財遙見彼城。異常勝妙。
0064a11: 一切園苑。林茂端正。種種妙花。并諸雜鳥。
0064a12: 池水流渠。又見無量緊那羅女。共來取水。
0064a13: 于時善財。問諸女等。取水何用。答曰。王女名
0064a14: 曰悅意。比在人間。身染人氣。以水洗身。欲除
0064a15: 人氣。善財。更問女曰。此水為同一時瀉浴為
0064a16: 復前後依次與之。彼女答曰。次第瀉之。善財
0064a17: 便作是念。我今善得其便。此吉利指鐶。安於
0064a18: 瓶罐之中。信通悅意。善財即以指鐶。默擲置
0064a19: 一水罐之中。報彼女曰。可以此水。在前授
0064a20: 與王女洗浴。是時緊那羅女便作是念。此必
0064a21: 有緣。即在前瀉水。王女頂上洗浴。然而指
0064a22: 鐶落在身上。是時悅意。即喚其女。問曰。汝將
0064a23: 水來時。更有何人。答曰。我見一丈夫。具陳
0064a24: 相狀。然其悅意知是善財。令速藏隱。方便將
0064a25: 入。莫使人見。依命將來。藏一處已。悅意往
0064a26: 詣父王邊。長跪白言。阿爺。若見善財。欲作
0064a27: 何事。父王答曰。斬為百段。分為四聚。此既是
0064a28: 人。何所堪用。悅意復白王言。若當是人。如何
0064a29: 能到於此。時父王聞已。瞋遂止息。王作是言。
0064b01: 若童子來至。可與一切莊嚴之具。多與財寶
0064b02: 及千緊那羅女。并其汝身。悉皆奉與。于時
0064b03: 悅意聞此語已。心大歡悅。喜樂遍身。即令善
0064b04: 財嚴飾衣服。來見父王。爾時緊那羅王遙見
0064b05: 善財。人相具足。形貌端嚴。人所喜見。心生怪
0064b06: 愕。欲試伎藝。置大金柱。高七多羅樹。又置七
0064b07: 鼓。并七玄高。其善財童子。身是菩薩。若是菩
0064b08: 薩。諸伎工巧。無不解者。凡有所作。天亦助
0064b09: 之。不為障礙。即於王前。設大供養。吹笛。擘
0064b10: 箜篌。彈笓笆。作種種音樂。并諸伎藝。空中諸
0064b11: 天。亦皆助作。時善財童子。手執大刀。色如青
0064b12: 蓮。光彩晃耀。其王殿前。有多羅柱。王令善
0064b13: 財。以刀截柱。如截佉多唎葉碎如油麻。以箭
0064b14: 射彼金柱。七鼓。七玄高。皆悉穿過。身若須
0064b15: 彌。不動不搖。空中諸天。及緊那羅等。皆大吼
0064b16: 叫。爾時緊那羅王。見聞如此希異之事。心大
0064b17: 驚愕。即令莊嚴一千緊那羅女。姿質面貌。一
0064b18: 如悅意。王告善財曰。汝知何者是悅意耶。于
0064b19: 時善財即發實言。說伽他曰。
0064b20: 悅意是樹女我今極愛敬
0064b21: 實言當速疾徐步向前行
0064b22: 是時悅意不覺前行一步。緊那羅眾白大王
0064b23: 言。此之善財有人威力。精勤超越。具有形
0064b24: 貌。共悅意相應。何須苦逼。不與悅意將。爾時
0064b25: 緊那羅眾。次第白王。令與悅意。其王即。依
0064b26: 緊那羅法。左手持女。右手執金瓶。告言。童
0064b27: 子。此之愛女。并千緊那羅女。侍從圍遶。以賞
0064b28: 為妻。王曰。人當無恩。必莫棄捨。亦不得更置
0064b29: 婦人。時善財聞王教已。即共悅意。同歸本宮。
0064c01: 而為遊戲。歡娛作樂。善財復於後時。思憶家
0064c02: 眷。離別父母。愁憂苦惱。即共悅意。平論斯
0064c03: 事。君欲如何悅意。即為啟父王知。王曰。任汝
0064c04: 共善財。相隨而去。莫行錯誤。人多詐誑。是時
0064c05: 父王作誡已。即與金銀真珠等種種雜寶。
0064c06: 而為資遣。是時善財。以緊那羅力。速疾還詣
0064c07: 那布羅城當入城時。由緊那羅作種種香氣。
0064c08: 遍滿城內。父王聞善財來。令作諸鼓樂。掃
0064c09: 灑城邑。除瓦石砂礫。皆令鮮潔。作諸音樂。懸
0064c10: 繒幡蓋。燒眾名香。散諸妙花。善財共諸百千
0064c11: 眷屬圍遶。入那布羅城。止息已持諸珍寶。往
0064c12: 詣父王所。禮足已面前而坐。向緊那羅事。具
0064c13: 如上說。
0064c14: 爾時父王。知其威力第一超越。即與灌頂。建
0064c15: 立王位。時善財便作是念。我共悅意。為夫妻
0064c16: 故。今得紹灌頂王位。自知過去因緣。得如是
0064c17: 福報我今須更勝於昔時。行於布施。作諸福
0064c18: 業。作是念已象閣城中。十二年內。依彼俗法。
0064c19: 置祭祀堂。佛告大王。我於爾時名善財童子
0064c20: 者。莫作異見。即我是身。當於爾時行菩薩
0064c21: 行。名善財王。我為悅意故。精勤威力。第一超
0064c22: 越。既得見已。於十二年中。置祭堂。依法祭
0064c23: 祀。豈我唯此捨施福業。而證無上菩提。而更
0064c24: 修餘福業。積集善根故。正信因緣故。而證無
0064c25: 上正等菩提。
0064c26: 佛言。復次大王。我為求無上菩提故。而行慧
0064c27: 施。作諸福業。大王諦聽。乃往古昔。於尾施縛
0064c28: 城有王。名曰尾施婆蜜多。正紹王位。以法化
0064c29: 世。其國人民。豐樂安隱。無諸詐偽。賊盜疾
0065a01: 疫。牛羊稻蔗。在處充滿。其王正信。能利自
0065a02: 他。愛念國人。慈心相向。後於異時。共妃遊
0065a03: 戲。歡娛未久。遂即有娠。十月滿已。誕生一
0065a04: 子。形貌端嚴。眾相具足。人所喜見。作生日
0065a05: 會。為立名號。共相議曰。此是尾施縛蜜多王
0065a06: 子。應與名曰尾施縛多羅。授八乳母。廣如餘
0065a07: 說。如蓮在水。速時長大。即令入學。曆數算
0065a08: 計。工巧伎藝。王法之事。及以調馬。種種相
0065a09: 法等。悉皆成就。廣如餘說。爾時王子性懷賢
0065a10: 善。真實淨心。自利利他。心常慈愍。愛念世
0065a11: 人。能行一切無餘之施。既聞常施。心無間斷。
0065a12: 不問遠近。貧乏之人。皆來求乞。索者施與。皆
0065a13: 令心足。然而菩薩復於後時。欲出觀望遊戲
0065a14: 園林。七寶瓔珞莊嚴其體。又身被鹿皮。乘騎
0065a15: 輦輿。擊大鼓樂。速趁而行。欲入苑中。時有一
0065a16: 婆羅門。讚王子曰。剎利童子。大勝威力。即
0065a17: 說頌曰。
0065a18: 無量人眾集仁有大名聞
0065a19: 此輦應行施施與堪施人
0065a20: 爾時王子。心生歡喜。速疾而下。以此寶輦。施
0065a21: 彼婆羅門。而說頌曰。
0065a22: 我本捨此輦歡喜而能施
0065a23: 願我捨三界速證妙菩提
0065a24: 復於異時。王子出城。遊行園苑。以寶莊嚴白
0065a25: 象。如白蓮華。亦如雪山象。有種上相。亦如
0065a26: 帝釋之象。以自相好而嚴其質。功德顯現。
0065a27: 其象日日增長。於諸象中。而為最勝。太子共
0065a28: 諸親友眷屬圍遶。亦如眾星而圓明月。三春
0065a29: 屆節。百卉敷榮。茂林清池。花鳥交映。孔雀
0065b01: 鸚鵡。鵝雁鴛鴦。雜類哀鳴。群飛合響。太子
0065b02: 于時有邊境國王。知王子遊時。與諸婇綵女於
0065b03: 芳園所。隨處周旋。歡喜嬉戲。樂行布施。令
0065b04: 婆羅門速來乞象。其婆羅門至王子所。作美
0065b05: 妙言詞。說伽他曰。
0065b06: 天人聞好施美妙遍諸方
0065b07: 施我所乘象今正是其時
0065b08: 爾時王子聞斯語已。心即歡喜。速從象下。而
0065b09: 為奉施。復以伽他。而發願曰。
0065b10: 願我捨此象喜施婆羅門
0065b11: 如是捨三界速證妙菩提
0065b12: 爾時群臣來奏王曰。外境怨國遣婆羅門。
0065b13: 來乞王子所乘最勝之象。今已施彼。大王聞
0065b14: 已。極生瞋恚。即喚王子。種種呵責。令其出
0065b15: 國。其王子聞父責已。作是思惟。即說伽他
0065b16: 曰。
0065b17: 我修菩薩行慈攝苦眾生
0065b18: 已著堅固甲捨斯最勝象
0065b19: 家中一切物隨力皆行施
0065b20: 要心練行林決定當須作
0065b21: 捨家修苦行當詣練行林
0065b22: 不作如斯語豈有施於人
0065b23: 菩薩作是語已。即到妃邊。告言。賢首。所有財
0065b24: 物。皆須布施。可入山林。修其苦行。具如前
0065b25: 說。其婦聞已。恐於太子。有別離憂。合掌白
0065b26: 言。賢子。我身男女。願亦相隨。山林中住為修
0065b27: 道。我亦不忍一念之中。而能相離。以妙伽他。
0065b28: 答太子曰。
0065b29: 如雪無有月大地無苗稼
0065c01: 如林涸無水妻無夫亦然
0065c02: 菩薩告曰。我等必有相離。一切世間。必有離
0065c03: 別。況汝女性。報身柔軟。食飲臥具。皆須細
0065c04: 美。在苦林中。唯敷草地。每根果。以達彼
0065c05: 草。披掩其身。妻曰賢子。雖聞此苦。心亦不
0065c06: 退。菩薩答曰。此之誓願。常念莫忘。爾時王子
0065c07: 即詣父王。頂禮合掌。以伽他白言。
0065c08: 願父懺摩我過失施象與彼婆羅門
0065c09: 緣此責我往山林當願庫藏常增長
0065c10: 爾時大王聞此語已。聲嘶哽咽。不忍離苦。抱
0065c11: 王子頸。愛言告曰。願子迴住。更勿廣施。菩薩
0065c12: 以伽他答曰。
0065c13: 我若復迴住大地及諸山
0065c14: 身及妻奴施此心終不改
0065c15: 爾時王子說此語已。跪辭父王。共諸妻子眷
0065c16: 屬。前後圍遶。城中之人。皆大煩惱。咸送太子
0065c17: 出城。百千眷屬。皆乘輦輿。隨逐太子。送出城
0065c18: 外。詣苦行林。時有一人。聞城中人眾一時大
0065c19: 哭。怪而問曰。是何啼哭之聲。眾人告曰。汝可
0065c20: 不知。此城王子蘇達那。被流出境。然而王子
0065c21: 立性。愛樂布施。大王治責。今欲入山林中。緣
0065c22: 此城內人民啼泣。
0065c23: 爾時太子依法言別。以頌告諸人曰。
0065c24: 一切恩愛久共處時至命盡會別離
0065c25: 路宿樹下且隨飛妻子眷屬皆如是
0065c26: 汝等當知法如是世間皆有別離憂
0065c27: 當復專趣所作事安住不動喻須彌
0065c28: 爾時王子漸行去城。三十餘里。有一婆羅門。
0065c29: 來告王子。剎帝利。我故從城出已。行三十餘
0066a01: 里。復以伽他。告王子曰。
0066a02: 我聞好施名故來於此道路極疲勞
0066a03: 欲令成就施本願願汝速證妙菩提
0066a04: 爾時王子妃聞斯語已。出不忍言。以頌答曰。
0066a05: 汝婆羅門極惡人被出山林由不放
0066a06: 可無少慈於我等王子失位並由斯
0066a07: 爾時菩薩告妃言。賢首。汝莫於婆羅門作
0066a08: 惡言。頌曰。
0066a09: 若無此等求財者何處更有證菩提
0066a10: 於六波羅施最勝從斯行六證菩提
0066a11: 爾時菩薩心生歡喜。即以車輅。施婆羅門。而
0066a12: 說頌曰。
0066a13: 破我慳恚流施輅婆羅門
0066a14: 猶如大仙轉得成無漏法
0066a15: 爾時王子施車輅已。心生歡喜。抱男女。漸
0066a16: 進而行。遠至苦行林中。既到林已。身心歡喜。
0066a17: 而修苦行。後於異時。夫人於山谷中。採覓花
0066a18: 果去後。爾時天帝釋。觀見菩薩在苦行林中。
0066a19: 為欲試菩薩故。化作一婆羅門。於王子所讚
0066a20: 言。大勝剎帝利童子。願聽我言。即以伽他。而
0066a21: 說讚曰。
0066a22: 端嚴族姓子獨在山林中
0066a23: 汝愛之男女速持施我來
0066a24: 是時婆羅門說此語已。爾時王子愛念子故。
0066a25: 一念思惟而住。其婆羅門又復告曰。剎帝利。
0066a26: 我聞汝名。能施一切。求者皆與。願以二子施
0066a27: 與我來。何假思惟。而說頌曰。
0066a28: 地上及虛空皆聞好行施
0066a29: 汝今應速捨滿我所求心
0066b01: 爾時菩薩答曰。縱捨自身。由故不。況捨男
0066b02: 女。我今思惟。別有私念。即持兒女。施與婆羅
0066b03: 門。而說頌曰。
0066b04: 我今捨此子快樂住山林
0066b05: 不共母籌議怨恨生憂苦
0066b06: 莫令人有語童子堅固心
0066b07: 捨子不捨身恐人生謗議
0066b08: 婆羅門曰。剎帝利童子。此亦不然。汝生於王
0066b09: 族。大地普聞。哀愍眾生。常行慈施。尚以香
0066b10: 象。施沙門婆羅門。於諸貧乏下賤之人。常能
0066b11: 攝受。求者滿足。不令空過。我既遠來。勿令無
0066b12: 益。速調心馬。幸無退轉興別異心。使我所求。
0066b13: 不令空度。
0066b14: 爾時菩薩聞婆羅門語已。而復思惟。為愛子
0066b15: 故。迷亂其心。而說頌曰。
0066b16: 我今持愛子施與婆羅門
0066b17: 彼生於苦惱皆由愛別離
0066b18: 我今若不與苦行無由成
0066b19: 寧遭此別離必令求滿足
0066b20: 爾時菩薩專於一心。決定當捨。即說頌曰。
0066b21: 人中大苦海有情皆被溺
0066b22: 能渡甚為難誓作於舟筏
0066b23: 菩薩說已。顏容怡悅。以右手兒。左手持女。
0066b24: 施與婆羅門。是時男女。舉目盈流。悲啼哽咽。
0066b25: 菩薩施已。復發誓言。
0066b26: 願我施男女直趣菩提路
0066b27: 誓救諸眾生速超生死海
0066b28: 爾時菩薩施此兒女。作是言已。于時大地。六
0066b29: 種震動。為地動故。於山林中。所有修寂之人。
0066c01: 皆生驚愕。互相謂言。今此地動。有何因緣。時
0066c02: 有仙人。是婆悉吒種族。善能占相。告諸仙
0066c03: 曰。
0066c04: 林中小兒食果水見令眾人心喜悅
0066c05: 在苦海中求出離菩薩捨子大地動
0066c06: 爾時二子。知父施與婆羅門已。悲咽泣淚。禮
0066c07: 父雙足。合掌白言。
0066c08: 我等不見母今將施與彼
0066c09: 願暫別慈母隨父施他將
0066c10: 爾時菩薩為愛念故。流淚滿目。抱兒女頸。以
0066c11: 頌告言。
0066c12: 我心於汝甚憐愛不是無慈堅固心
0066c13: 當為利益於人天捨施汝等善喜見
0066c14: 我為無上菩提故求證涅槃安樂處
0066c15: 為拔苦海諸有情願救當離輪迴苦
0066c16: 是時二子。知父決定施已。作悲噎聲。合掌白
0066c17: 言。父今決定捨施與他。阿孃來至。唯願白言。
0066c18: 於父母處。並乞懺摩我等幼小。愚癡無識。多
0066c19: 有愆犯。或時出語。不順恭敬。斯多過失。願見
0066c20: 容恕。語已禮足。右遶三匝。逐彼漸行。思父所
0066c21: 言。頻見迴顧。
0066c22: 爾時菩薩思戀兒子。出言慈愛。迴入草室。即
0066c23: 發無上菩提大願。又子出時。三千大千世界。
0066c24: 六種震動。空中諸天。皆發大聲。說伽他曰。
0066c25: 大士要心施決成無上事
0066c26: 施男并捨女堅心無退屈
0066c27: 爾時諸天說是語已。其母持根果欲歸。又見
0066c28: 地動。更加速。時有一天。變作母師子。守捉
0066c29: 要路。不令得過。恐障菩薩利益之事。為一切
0067a01: 有情。而行布施。妃告母師子曰。
0067a02: 汝是獸王妻何因守捉路
0067a03: 我若貞於夫願汝速開道
0067a04: 汝是獸王妻我是人王婦
0067a05: 依法為姊妹汝急開其道
0067a06: 是時師子復本天形。即避其道。妃見惡相。一
0067a07: 念思惟。如天鬼神。及林中聲。我之居處。必有
0067a08: 災怪不祥之事。即說頌曰。
0067a09: 我今眼目怪烏作怪聲
0067a10: 必有別離苦子今存與亡
0067a11: 復見大地動身心更不安
0067a12: 定當失二子憂心若火然
0067a13: 既作如是種種惡相。欲至住處。遍觀瞻視。不
0067a14: 見二子。心即迷亂。處處尋求。又便作是念。應
0067a15: 於餘處。共諸虫鳥。而作喜樂。或應室內眠臥。
0067a16: 先詣室中。唯見太子。合掌白菩薩曰。某童子
0067a17: 等。身今何在。菩薩告曰。有一婆羅門。來從我
0067a18: 乞。然而童子。與彼人將。幸願隨喜。是時慈母
0067a19: 聞已。如獸被毒箭。迷悶躄地。如魚離水。宛轉
0067a20: 生苦。亦如牛等失子悲啼。哀聲不絕。而說頌
0067a21: 曰。
0067a22: 我子面如花手軟逾蓮葉
0067a23: 未曾經苦事愛子今何去
0067a24: 當共獸兒遊性直如鹿
0067a25: 我子今何在誰將汝驅役
0067a26: 哽咽從他行悲啼身受苦
0067a27: 去時不見汝誰知生別離
0067a28: 於此山林內每花果根
0067a29: 忍飢寒事他今遭斯苦厄
0067b01: 捨父母親戀眷屬亦違離
0067b02: 皆由彼惡人令子受辛苦
0067b03: 汝生剎帝利今時奉事誰
0067b04: 晝夜被驅馳眾苦恒纏迫
0067b05: 由於過去罪惡業曾令有情愛別離
0067b06: 我若常行真實言一切眾生起平等
0067b07: 以此真實誓言故世世常無生別離
0067b08: 唯願二子脫卑身速證涅槃安樂果
0067b09: 爾時慈母。見子所種樹木。更懷愁惱。抱樹啼
0067b10: 泣。復為言曰。
0067b11: 斯等叢林及花藥皆是我子身營理
0067b12: 叢林花藥獨敷榮唯我與爾咸枯悴
0067b13: 復次漸行。見諸獸子。亦以悲啼。敘而言曰。
0067b14: 汝常與子遊喜樂情無間
0067b15: 子今何處去苦惱而求覓
0067b16: 太子夫人於子去處。四顧觀望。山崖嶮峻。路
0067b17: 絕人行。母更悲啼。以伽他告曰。
0067b18: 鞭杖以驅將路嶮山崖峻
0067b19: 逼迫令進前婆羅門少慈
0067b20: 哽噎咽喉破叫呼胸吐血
0067b21: 猶如獸驚走足軟若為行
0067b22: 爾時菩薩見彼愁苦悲啼不絕。即為方便。種
0067b23: 種勸喻。說伽他曰。
0067b24: 我無瞋恚心便將二子施
0067b25: 利益有情故難捨而將捨
0067b26: 我子及眷屬難捨今已捨
0067b27: 當招大人果無上妙菩提
0067b28: 我今誓捨子為求解脫故
0067b29: 車輅并妻子施與一切人
0067c01: 其妻聞菩薩語已。心住堅固。合掌白菩薩曰。
0067c02: 我無障礙意莫生於異心
0067c03: 若欲將我施隨意勿生疑
0067c04: 割愛捨親眷至願求菩提
0067c05: 所求願滿足拔濟救群迷
0067c06: 爾時帝釋天王心生怪異。然而菩薩勤修練
0067c07: 行。為欲止息助成立故。於其夜分。將無量諸
0067c08: 天。前後圍遶。到於菩薩所居之處。虛空中住。
0067c09: 照曜山林。周遍赫奕。而皆大明。告菩薩曰。世
0067c10: 人愚癡。狂迷自亂。爾時天帝釋說此說已。
0067c11: 又作是念。然而菩薩有一妃。供給侍怙。若無
0067c12: 斯一。甚為辛苦。我亦方便。必須求取。作是念
0067c13: 已。到菩薩邊。化為婆羅門。白菩薩曰。
0067c14: 汝妻眾相具於夫志貞潔
0067c15: 手持豪姓妹可賜婆羅門
0067c16: 爾時菩薩妻答曰。
0067c17: 無羞多貪人婆羅門下劣
0067c18: 習性行非法壞我貞潔心
0067c19: 爾時菩薩。慈心瞻視觀察。其妻即答曰。
0067c20: 我不惜其身亦不自求樂
0067c21: 若我隨彼去誰能奉事君
0067c22: 菩薩答曰。我甚惜汝。為求無盡之法。當隨我
0067c23: 意。可逐斯人。縱令汝去。我身當死。亦須發誓
0067c24: 行施。說已歡喜。便自思惟。此是最後捨妻。心
0067c25: 無執縛。即手持妻。施與婆羅門。告曰。
0067c26: 專須供給此尊人純直心行身調善
0067c27: 我愛此妻甚珍重婆羅門願哀納受
0067c28: 爾時王子為求菩提故。當捨妻時。地六震動。
0067c29: 其妻哽咽。隨逐婆羅門。既失男女。復離賢夫。
0068a01: 苦中生苦。愁毒纏懷。說伽他曰。
0068a02: 我先作是業無始恒相續
0068a03: 如牛失犢苦我苦過於是
0068a04: 其王子妻作是語已。爾時天帝釋還復本形。
0068a05: 告其妻曰。我非是人。亦非婆羅門。我是帝釋。
0068a06: 能伏阿修羅。為欲成就菩薩大願無上菩提。
0068a07: 哀愍有情。其菩薩妻。聞天帝釋語已。踊躍歡
0068a08: 喜合掌白言。
0068a09: 天帝願我子得離奴婢身
0068a10: 為作善因緣遣向父王所
0068a11: 說此頌已。時天帝釋至菩薩所。左手持妻。白
0068a12: 菩薩曰。
0068a13: 此妻迴與汝任意充供侍
0068a14: 幸勿轉與人受寄將餘用
0068a15: 時彼婆羅門所將二子。帝釋迷惑。令向菩薩
0068a16: 父王國中。然婆羅門常避其國。由帝釋故。不
0068a17: 覺至彼城中。而賣王孫。城內群臣見王孫已。
0068a18: 啟白王曰。
0068a19: 我等見王孫兒孫及女孫
0068a20: 隨逐婆羅門於此城中賣
0068a21: 王聞此已。心悶迷亂。良久醒已。時王即左
0068a22: 右臣曰。卿等速即將見。臣等依命將至。時有
0068a23: 一臣。先抱兒來。直見大王。王見孫子身體瘦
0068a24: 弱。垢穢異常。衣裳破壞。迷悶躄地。諸臣扶
0068a25: 坐。復告臣曰。
0068a26: 在於山林中猶常樂布施
0068a27: 卿等可速喚我子并新婦
0068a28: 爾時帝釋禮菩薩已。退還本宮。國內一切人
0068a29: 民。皆往請菩薩。歸本國。若王本國建立為
0068b01: 王。時彼菩薩具一切施。所有沙門婆羅門。貧
0068b02: 窮孤獨。親友之人。來乞求者。皆悉施與。修無
0068b03: 量福業。說伽他曰。
0068b04: 為求菩薩者廣博能施與
0068b05: 剎利婆羅門毘舍首陀等
0068b06: 金銀珍寶物及以諸瓔珞
0068b07: 奴婢并僕從施與持戒人
0068b08: 所有妻兒等奉施婆羅門
0068b09: 斯人獲其報今世及後世
0068b10: 爾時佛告大王。然於彼時。名曰尾施縛多羅
0068b11: 王。能施一切沙門婆羅門。諸貧窮乞丐。親友
0068b12: 眷屬。作種種布施。修無量福業者。大王。莫作
0068b13: 異見。即我身是。我於彼時。能行布施。修無量
0068b14: 福業。發無上菩提願。大王。非唯作此布施福
0068b15: 力。而證菩提。由我正信。善根積集。功德因
0068b16: 緣。更修無量福故。而證菩提。復次大王。我為
0068b17: 求無上菩提故。而行布施。修諸福業。大王。乃
0068b18: 往古昔。於婆羅斯大城。有王名曰梵德。正
0068b19: 紹王位。以法化世。人民熾盛。國土豐樂。無諸
0068b20: 詐偽。賊盜疾疫。牛羊稻蔗。在處充滿。復於異
0068b21: 時。相師占候。於此境內。十二年中。天時亢
0068b22: 旱。其梵德即擊鼓宣命曰。所在國中人等。普
0068b23: 告令知。相師占候於十二年中。無雨亢旱。汝
0068b24: 等若有十二年糧者任住。如若無者。可往飲
0068b25: 食充足之處。後豐熟時。還來境內。當於爾時。
0068b26: 城中有一長者。名曰散彈。甚大富饒。多諸財
0068b27: 物。受用等事及諸珍寶。牛羊稻蔗。廣大充滿。
0068b28: 如毘沙門王。然而長者。既聞王命。即命當庫
0068b29: 之人。告曰。丈夫。汝知我庫藏之中。有十二年
0068c01: 糧不。守庫人曰有。長者即共眷屬安心而住。
0068c02: 自餘人等糧食不辦。皆歸豐熟之國。若無佛
0068c03: 出世。當有獨覺。在於人間。憐愍有情貧窮之
0068c04: 類。于時獨覺在於曠野林中。為人應供。後
0068c05: 於一時。其婆羅斯。在一方所。有五百獨覺
0068c06: 居止。復於一方更有五百獨覺居住。爾時五
0068c07: 百獨覺。即以食時。持往詣散彈長者家乞
0068c08: 食。斯獨覺等。告長者曰。汝能於十二年中。
0068c09: 飯食供養五百出家之人耶。長者答曰。待我
0068c10: 須問當庫之人。長者即問當庫人曰。丈夫可
0068c11: 有糧食。得我眷屬。并五百出家人。於十二年。
0068c12: 用足已不。答曰有。是時長者即請獨覺。十二
0068c13: 年中。飯食供養。食訖去後。復有五百獨覺。詣
0068c14: 長者家告曰可能於十二年施我等五百出家
0068c15: 之人餅食耶。長者白言聖者。我已一度請
0068c16: 訖。何勞重來。諸獨覺等告長者曰。前來者別。
0068c17: 我等適至答曰聖者。待我問知庫人。長者告
0068c18: 知庫人曰。丈夫。我等所有眷屬。及出家人。
0068c19: 十二年中。供給糧食足不。答曰足其長者即
0068c20: 請五百獨覺。并前五百十二年中餅食供養。
0068c21: 長者復問聖者。每日何時當食。獨覺告曰。
0068c22: 我等常於日午時食是時長者即造一住處。
0068c23: 每日依時。請千獨覺。就寺而食。然而長者問
0068c24: 獨覺曰。聖者。爾時飢儉。何當降雨。答曰。今
0068c25: 可降雨。長者復白言。我之種子。今可種不。
0068c26: 答曰任意。長者既蒙實告。所有一切。並皆入
0068c27: 出。時天帝釋觀見斯事。便作是念。此人供
0068c28: 養一千獨覺。施中最尊施中無過。其散彈
0068c29: 長者。我須助成功德。作是念已。帝釋天王。
0069a01: 應時乃降天雨。其種穀子。變生瓠蘆。其農作
0069a02: 之人。來問獨覺。聖者。我之種子生苗稼。並是
0069a03: 瓠蘆。不審云何。答曰。汝但溉灌。其人即去。
0069a04: 依時溉灌。乃生花果。一一華果。大如瓠蘆。或
0069a05: 如大瓮。其耕種人。即以斯事。復來啟白。聖
0069a06: 者曰。汝莫輒損。時至自開。後時成熟。其果
0069a07: 自劈。隨其種類之子。於中皆滿。飢儉自除。
0069a08: 變為豐熟。處處人物。皆悉來投婆羅斯
0069a09: 有遠避飢儉之者。來投此城中。于時長
0069a10: 者。常以香美飲食。供養千聖獨覺。說伽他
0069a11: 曰。
0069a12: 聰明證悟心身語亦寂靜
0069a13: 常施於斯等無漏應供者
0069a14: 神通兼變化端嚴有名稱
0069a15: 無畏之人食眷屬并身樂
0069a16: 施與應供人具足持淨戒
0069a17: 所種安樂業此世并來世
0069a18: 根本說一切有部毘奈耶藥事卷第十四
