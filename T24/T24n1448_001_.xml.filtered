0001a01: 
0001a02: No. 1448
0001a03: 根本說一切有部毘奈耶藥事
0001a04: 卷第一
0001a05: 
0001a06: 大唐三藏義淨奉　制譯
0001a07: 初攝頌曰。
0001a08: 開許用諸藥膏油治疥病
0001a09: 眼藥及風畢婆蹉等
0001a10: 爾時薄伽梵。在室羅伐城。逝多林。給孤獨園。
0001a11: 時諸苾芻秋時染疾。身體痿黃。羸瘦憔悴。困
0001a12: 苦無力。世尊見已。知而故問阿難陀曰。何故
0001a13: 諸苾芻。身體痿黃。羸瘦無力。阿難陀白佛言。
0001a14: 大德。諸苾芻等。既侵秋節遂染諸病。身體痿
0001a15: 黃。羸瘦無力。佛告阿難陀。由是病苦。我今聽
0001a16: 諸苾芻服食雜藥。如是世尊既聽服藥。時諸
0001a17: 苾芻遂於時服。非時不服。身體尚衰。羸瘦無
0001a18: 力。
0001a19: 爾時世尊知而故問阿難陀曰。我已聽諸苾
0001a20: 芻服食諸藥。然此苾芻猶故羸瘦。阿難陀白
0001a21: 佛言。世尊聽諸苾芻服食諸藥。此諸苾芻並
0001a22: 於時服。非時不服。所以身體痿黃。羸瘦無力。
0001a23: 爾時佛告阿難陀。我今為諸苾芻。開四種藥。
0001a24: 一時藥。二更藥。三七日藥。四盡壽藥。言時藥
0001a25: 者。一。二餅。三麥豆餅。四肉。五飯。此並時
0001a26: 中合食。故名時藥。
0001a27: 言更藥者。謂八種漿。云何為八。一招者漿
0001a28: 西方樹名。亦名顛咀梨。角同皂莢。其味如梅。角寬一兩指。長三四寸。時人鎮食
0001a29: 二毛者漿即芭蕉子。以少胡椒粖。安在果上。手極捼之。皆變成水三孤洛迦
0001b01: 漿狀如酸棗。其味一種。唯有此棗。無甜者四阿說他果。五烏
0001b02: 曇跋羅其果大如李六魯灑其果狀如蘡薁子。味亦相似七篾栗墜
0001b03: 漿即是葡萄八渴樹羅漿形如小棗。甜而且。樹多獨立。形若櫚。此等諸漿。
0001b04: 皆須淨洗手。淨濾漉。然後堪飲。
0001b05: 內攝頌曰。
0001b06: 椰子芭蕉及酸棗阿說他果烏跋羅
0001b07: 蘡薁蒲萄渴樹羅是謂八種漿應識
0001b08: 七日藥者。酥油糖蜜石蜜。
0001b09: 盡壽藥者。謂根莖葉花果。復有五種膠藥。五
0001b10: 種灰藥。五種鹽藥。五種藥。云何根藥。謂香
0001b11: 附子。菖蒲。黃薑。生薑。白附子。若更有餘物。
0001b12: 是此體例。堪為藥者。隨意當用。莖藥者。栴檀
0001b13: 香藥。葛木。天木香。不死藤。小若餘體
0001b14: 例。准前應用。
0001b15: 葉藥者。三葉。謂酸菜婆奢迦葉此方無。
0001b16: 婆棟木是也高奢得枳此方無及以餘類。准前應用。
0001b17: 花藥者。謂婆舍迦花。婆花。陀得雞花。龍
0001b18: 花。蓮花。更有餘類。應隨所用。
0001b19: 果藥者。謂訶黎勒果。菴摩勒果。鞞醯得枳
0001b20: 果。胡椒。蓽茇。若有餘類。准前應用。
0001b21: 五種黏藥者。所謂阿魏。烏糠。紫礦。黃蠟。安
0001b22: 悉香。阿魏藥者。謂阿魏樹上出膠。烏糠者。謂
0001b23: 娑羅樹出膠。紫礦者。樹枝上出汁。黃蠟者。謂
0001b24: 蜜中殘出也。安悉香者。樹膠也。
0001b25: 五種灰者。謂麥灰。油麻灰。麥灰。牛膝
0001b26: 草灰。婆奢樹葉灰。
0001b27: 五種鹽者。謂烏鹽。赤鹽。白石鹽。種生鹽。海
0001b28: 鹽。云何。五種藥。謂阿摩羅木。楝木。贍部
0001b29: 木。尸利沙木。高苫薄迦木。此中時藥者。謂於
0001c01: 時中服食。若更藥七日盡壽藥。若與時藥相
0001c02: 和者。時中應服非時不應服。若更藥七日盡
0001c03: 壽藥。與更藥相和者。齊初更分應服。過此
0001c04: 不應服。若七日藥。與盡壽藥相和者。七日應
0001c05: 服。若過七日。不應服。若盡壽藥。應盡壽守持
0001c06: 而服。然此四藥相和。從強而服。若無病。及病
0001c07: 差。不應服。或捨與同梵行者。應如是守持。先
0001c08: 洗淨手。受取其藥。對一苾芻。蹲踞執藥。作如
0001c09: 是言。具壽存念。我苾芻某甲。有是病緣。此盡
0001c10: 壽藥。我今守持。為服用故。并同梵行者。如是
0001c11: 三說。若七日藥更藥。准此守持。
0001c12: 緣在室羅伐城。有一苾芻。身患風疾。往醫人
0001c13: 處。問曰。賢首。我患風疾。為我處方。時彼醫
0001c14: 人白言。聖者。宜可服有情脂。病當除差。苾芻
0001c15: 報曰。賢首。我今豈合食此脂耶。醫人報曰。唯
0001c16: 有斯藥。餘不能差。時諸苾芻以此因緣。具白
0001c17: 世尊。佛言。苾芻有病。若醫人說唯此是藥。餘
0001c18: 不能差者。應當服脂。時諸苾芻不知服何等
0001c19: 脂。還問醫人。醫人報曰。汝師既是一切智人。
0001c20: 可往諮問。自當知之。
0001c21: 時諸苾芻即往問佛。佛言。有五種脂。一者魚
0001c22: 脂。二者江脂。三者鮫魚脂。四者熊脂。五者
0001c23: 脂。此等五脂。非時煮。非時漉。非時受。非
0001c24: 時守持。不應服。時煮。非時漉。非時受。非時
0001c25: 守持。不應服。時煮。時漉。非時受。非時守持。
0001c26: 不應服。時煮。時漉。時受。非時守持。不應服。
0001c27: 時煮。時漉。時受。時守持。應服。如服油法。七
0001c28: 日服。過七日不應服。彼病苾芻因此服脂。
0001c29: 病遂除愈。愈已殘藥。遂便總棄。時有苾
0002a01: 芻。復患風病。詣醫人處。問曰。賢首。我患風
0002a02: 疾。為我處方。醫人報曰。宜服脂藥。已有
0002a03: 苾芻。服脂得差。汝應就覓。而彼苾芻即往至
0002a04: 前服藥苾芻所。問言。具壽。汝先服脂。風得除
0002a05: 差。醫人教我。亦服此脂。汝有殘脂。見惠於
0002a06: 我。苾芻曰。我所殘脂。並已棄。告曰。汝今
0002a07: 不善。非所應為時諸苾芻即以此緣。具白世
0002a08: 尊。佛告諸苾芻。服殘脂藥。不應總棄。要須收
0002a09: 舉。我今當說收舉法式。若苾芻所用殘脂。
0002a10: 若餘苾芻來從求索者。應即相與。若無人求
0002a11: 者。當送病坊。病坊好為藏貯。若有須者。於彼
0002a12: 處取。守持而服。不依教者。得越法罪。
0002a13: 緣處同前。時有苾芻身患瘡疥。詣醫人處。問
0002a14: 曰。賢首。我患瘡疥。為我處方。醫人報曰。聖
0002a15: 者。宜服藥。當得病差。苾芻答曰。賢首。我
0002a16: 可是耽欲人耶。醫人報曰。此藥能治疥瘡。
0002a17: 餘藥不差。苾芻問曰。當服何等藥。醫人答
0002a18: 曰。聖者。汝師是一切智者。具知此事。諸苾芻
0002a19: 等往白世尊。佛言。有五種藥。一者菴沒羅。
0002a20: 二者婆。三者贍部。四者夜合。五者俱奢
0002a21: 摩。苾芻應知。此等諸藥。或皮或葉。並應擣
0002a22: 碎。水煮塗身。塗已體更生瘡。佛告苾芻。應作
0002a23: 散藥。苾芻濕擣。為作一團。不為碎粖。佛言。
0002a24: 不應濕擣。應曝使乾。諸苾芻於盛日中曬藥。
0002a25: 遂令無力。佛言。不應於烈日中曝藥。苾芻陰
0002a26: 乾。藥便衣生。佛言。可於微日中曝。諸苾芻
0002a27: 等。藥塗身。即便沐浴。其藥墮落。不得藥
0002a28: 力佛言。待乾手摩。其藥入皮膚。然後沐浴。
0002a29: 已更塗。塗已更浴。瘡病得差。彼病苾芻瘡既
0002b01: 差已。所有殘藥。遂便棄擲。有餘苾芻。復患
0002b02: 瘡疥。往醫人處。告曰。賢首。我患如是疾苦。
0002b03: 為我處方。醫還令塗藥。并更報言。某病苾
0002b04: 芻先亦患疥。令塗斯藥。可應就覓。苾芻即往
0002b05: 問言。具壽。汝先用藥。我為醫人遣用藥。
0002b06: 汝若有殘藥。見惠於我。報言。所有殘藥。我
0002b07: 已棄擲。苾芻報曰。不應如此棄不收舉。時彼
0002b08: 苾芻以緣白佛。佛言。用藥者。應知行法。所
0002b09: 用殘藥。不應棄擲。若有餘病苾芻求者應與。
0002b10: 若無求者。可送病坊。依法貯庫。病者應給。不
0002b11: 依行者得越法罪。緣在室羅伐城。時有苾芻
0002b12: 患眼。遂往醫人處問曰。賢首。我今患眼為我
0002b13: 處方。醫人報曰。聖者。宜用安膳那藥。即應
0002b14: 得差。苾芻報曰。我豈是愛欲之人醫人報曰。
0002b15: 聖者。此是好治眼藥。除此餘藥。不能療也。以
0002b16: 此因緣。時諸苾芻往白世尊。佛言。若醫人言
0002b17: 此是治眼藥。餘不能療者。應當用安膳那。然
0002b18: 彼苾芻不知用何安膳那。便問醫人。醫人報
0002b19: 曰。聖者。汝師具一切智。應往問之。以斯緣
0002b20: 故。時諸苾芻往白世尊。佛言。有五種安膳
0002b21: 那。一者花安膳那。二者汁安膳那。三者粖安
0002b22: 膳那。四者丸安膳那。五者騷毘羅石安膳那。
0002b23: 此之五種。咸能療眼。是故苾芻若患眼者。
0002b24: 應用安膳那。方得除差。病既差已。所有殘安
0002b25: 膳那。遂便棄。又有苾芻。亦復患眼。同前問
0002b26: 醫。醫令還用安膳那藥。某甲苾芻。已曾患
0002b27: 眼。先教用安膳那藥。可應詣彼求覓。此病苾
0002b28: 芻。依言往問。具壽。我今患眼。有殘安膳那
0002b29: 不。然此苾芻即覓殘藥不得。報言。具壽。我之
0002c01: 殘藥。今覓不得。以此因緣。往白世尊。佛言。
0002c02: 苾芻。若有殘安膳那。不應輒棄而不收舉。
0002c03: 其安膳那行法。我今為說安置法式。其安膳
0002c04: 那。應置牢固處。花安膳那置於銅器中。汁藥
0002c05: 安小合內。粖藥置在竹筒裏。後一一安置袋
0002c06: 中。或以物裹。或於牆壁。釘橛繫之。持安膳那
0002c07: 苾芻應依法式。不依行者。得越法罪緣處同
0002c08: 前。時有具壽西羯多苾芻。遂患風瘨。隨處
0002c09: 遊行。乃至婆羅門居士見已。自相問言。是
0002c10: 誰家兒子。有人先識。告眾人曰。是某居士兒。
0002c11: 眾人言曰。由是孤獨。令於沙門釋子教中出
0002c12: 家。若不出家。親戚必當。為療風疾。以此因
0002c13: 緣。時諸苾芻往白世尊。佛言。諸苾芻。當為西
0002c14: 羯多苾芻問彼醫人。為療風疾。時諸苾芻往
0002c15: 醫人處。問曰。賢首。有一苾芻。患如是病。可
0002c16: 為處方。醫人曰。宜服生肉。必當得差。苾芻報
0002c17: 曰。賢首。彼苾芻可是食肉人耶。醫人曰。聖
0002c18: 者。此是治風病藥。除此藥已。餘不能療。時諸
0002c19: 苾芻以緣白佛。佛言。若醫人說此為藥。餘不
0002c20: 能療。應與生肉。時諸苾芻便與生肉。彼人眼
0002c21: 見。而不肯食。佛言。應以物掩眼。然後與食。
0002c22: 時彼苾芻緣與。即除掩物。然病苾芻見手有
0002c23: 血。遂便歐逆。佛言。不應即除繫物。待彼食
0002c24: 訖。淨洗手已。別置香美飲食。方可除其掩繫。
0002c25: 而告之曰。汝應食此美食。病可得差。差已。每
0002c26: 憶斯藥時諸苾芻以緣白佛。佛言。若病差已。
0002c27: 如常順行。違者得越法罪。
0002c28: 緣在王舍城。時具壽畢陀婆瑳纔出家已。
0002c29: 多有諸疾。時諸苾芻皆來問說。具壽四體如
0003a01: 何。答曰。甚不安隱。常有諸病苾芻報曰。具
0003a02: 壽。汝於昔來。常服何藥。答曰。我於昔時。畜
0003a03: 雜藥。須時取服。諸苾芻曰。今何不服。答
0003a04: 曰。世尊未許。時諸苾芻。以緣白佛。佛言。我
0003a05: 今聽諸苾芻。應持藥。苾芻因此多畜諸藥。
0003a06: 小不受。佛言。其藥作束。繫象牙杙上。藥
0003a07: 便爛壞。佛言。隨時暴曬。彼於盛日之中。暴
0003a08: 曬其藥。遂令無力。佛言。不應於赤日中暴藥。
0003a09: 遂陰處曬。藥還爛壞。佛言。應陰乾處著。又被
0003a10: 風雨來至。諸苾芻不敢收舉。佛言。使白衣求
0003a11: 寂。此若無者。當自收舉。其觸著處去。餘者
0003a12: 應用。勿致疑惑。為難故開。無難不得。
0003a13: 緣在室羅筏城。時有具壽頡離伐多。於一切
0003a14: 時。不樂求覓。見者多疑。時諸苾芻。共號為頡
0003a15: 離伐多。為少求故。其少求者後於晨朝。著衣
0003a16: 持。入城乞食。次第行乞。遂聞壓甘蔗聲因
0003a17: 即往見作沙糖團。以米粉相和。苾芻報曰。汝
0003a18: 莫著粉和摶。其人問曰。可更有餘物。摶沙糖
0003a19: 不。苾芻答曰。我實不知更有何物。然我等非
0003a20: 時須食沙糖。所以不合著粉。報曰。聖者。時與
0003a21: 非時。任食不食。此團除粉。餘物不中。苾芻遂
0003a22: 去。後於一時。於非時分。眾中行沙糖團。然彼
0003a23: 苾芻。疑不敢食。弟子問曰。鄔波馱耶。眾行沙
0003a24: 糖。大眾皆食。何不食耶。報言。具壽。此中有
0003a25: 時食雜故。彼諸弟子亦復不食。時諸苾芻問
0003a26: 曰。具壽。眾食沙糖。云何不食。報曰。我鄔波
0003a27: 馱耶言曰。有時食雜故。聞者亦皆不食。頡離
0003a28: 伐多遂令眾人。多不肯食。時諸苾芻以緣白
0003a29: 佛。佛言。不由此故。而成於染。作法應爾。出
0003b01: 處淨故。應可食之。勿致疑惑。是時具壽頡離
0003b02: 伐多。晨時著衣持。入城乞食次第行至香
0003b03: 行鋪前。見人以塗手。遂摶沙糖。捉沙糖已。
0003b04: 復塗手。苾芻見已。告曰。賢首。手既塗。
0003b05: 勿把沙糖。我須非時食此沙糖。彼人報曰。聖
0003b06: 者。誰復數數用水洗手。始得相觸。後彼苾芻
0003b07: 疑不敢食弟子門人皆亦不食。事並同前。時
0003b08: 諸苾芻。以緣白佛。佛言。彼本成染。即不堪
0003b09: 食。本體淨故。食之無犯。
0003b10: 緣在室羅筏城。具壽舍利子身嬰風病。具壽
0003b11: 大目揵連見其有疾。作如是念。我曾頻與舍
0003b12: 利子看病。不問醫人。今應宜問。即往醫處。問
0003b13: 言。賢首。具壽舍利子。患如是如是病。可為處
0003b14: 方。醫人報曰。聖者。看其患狀。宜服鹽醋。當
0003b15: 得除差。既求得醋。更欲求鹽。具壽畢陀婆
0003b16: 蹉報曰。我先有鹽。貯之角內。盡壽守持。若世
0003b17: 尊許服。我當相與。時具壽舍利子聞此語已。
0003b18: 報大目連曰。我意有疑。盡形壽藥。若和時藥。
0003b19: 非時不應服。時大目連以緣白佛。佛言。目連。
0003b20: 若更藥七日藥盡壽藥。與時藥相和。應作時
0003b21: 服。非時不服。若七日盡壽。與更藥相和。應齊
0003b22: 更分服。過此更分。不應服。若盡壽藥。與七日
0003b23: 藥相和。應七日服。過七日。不應服。若盡壽與
0003b24: 盡壽藥相和。應盡壽服。若不依者。得越法
0003b25: 罪。
0003b26: 爾時世尊。在荻苗國。人間遊行到波羅斯。
0003b27: 仙人墮處。施鹿林中。於彼城內。有一長者。名
0003b28: 曰大軍。富貴饒財。多諸受用。彼人有妻。名大
0003b29: 軍女。敬信三寶。賢善質直。意樂清淨。彼聞世
0003c01: 尊於荻苗國遊行。來到波羅斯。在仙人墮
0003c02: 處。施鹿林中。聞已念曰。此應是我大師世尊。
0003c03: 我雖頻為供養。由未周備。今以我現有家貲。
0003c04: 悉持奉上無上慈尊。略申供養。作是念已。即
0003c05: 往佛所。到已禮足。退坐一面。
0003c06: 爾時世尊。為大軍長者隨順說法。示教利喜。
0003c07: 以種種方便。演妙法已。默然而住。
0003c08: 爾時大軍長者既聞法已。心大歡喜。即從座
0003c09: 起。偏袒右肩。合掌禮佛。而白佛言。唯願世
0003c10: 尊。及苾芻眾。受我三月夏安居請。我以供養
0003c11: 衣服飲食臥具醫藥。
0003c12: 爾時世尊默然受請。是時長者見佛許已。生
0003c13: 大歡喜。禮佛而去。時彼長者供給世尊。三月
0003c14: 安居。種種供養。及諸苾芻。無所闕乏。長者每
0003c15: 日清旦禮世尊足。即復觀察諸病苾芻。有一
0003c16: 苾芻。身嬰重病。往問醫人。時彼醫人令食肉
0003c17: 羹。長者問已。歸到家中。語其婦曰。賢首。有
0003c18: 病苾芻。醫人令食肉羹。方能療疾。汝可為辦。
0003c19: 宜速送往病苾芻處。時彼長者即令小婢。將
0003c20: 其錢物。往諸屠家。欲買其肉。即於此日。國王
0003c21: 誕子。遂皆斷屠。若有犯者。與其重罪。假令貴
0003c22: 買。亦不可得。時彼小婢具以上事。白大家知。
0003c23: 時長者婦作是思惟。我於三月。供養世尊。及
0003c24: 苾芻僧。所有家資。不令有乏。若今不得此藥。
0003c25: 交恐苾芻因斯命過。是我不善。如是思已。即
0003c26: 持利刃。入己房中。以割髀肉。授與小婢。令其
0003c27: 細切。煮作美羹。急送與彼病苾芻食。爾時小
0003c28: 婢即作送與。然病苾芻得已便食。病遂除
0003c29: 愈。彼病苾芻。亦復不知是彼長者妻割身肉。
0004a01: 便作是念。我既受此供養。不合空臥。我今宜
0004a02: 可未得者令得。未證者令證。未解者令解。發
0004a03: 勤精進。斷諸煩惱。得阿羅漢果。三明六通。具
0004a04: 八解脫。得如實知。我生已盡。梵行已立。所作
0004a05: 已辦。不受後有。心無障礙。如手撝空。刀割香
0004a06: 塗。愛憎不起。觀金與土。等無差別。於諸名
0004a07: 利。無不棄捨。釋梵諸天。悉皆恭敬。
0004a08: 爾時世尊於日初分。執持衣。將諸大眾。往
0004a09: 大軍舍。既至彼已。於大眾前。就座而坐。告長
0004a10: 者曰。汝之少婦。今在何處。答言。室內。世尊
0004a11: 威力不可思議。加護彼女。令於割處所有身
0004a12: 肉。色相無差。平復如故。時長者妻於世尊所。
0004a13: 生歡喜心。從房出已。詣世尊所。頂禮佛足。住
0004a14: 立一面。佛告女曰。汝有何因。能於生死險道。
0004a15: 發菩薩行。女即合掌而說頌言。
0004a16: 輪迴生死中是身易可得
0004a17: 百千俱胝劫尊勝境難逢
0004a18: 爾時長者見佛世尊。及諸大眾。悉安坐已。即
0004a19: 以清淨種種上美飲食。供養佛僧。皆令滿足。
0004a20: 攝除食器。嚼齒木已。清淨洗手。是時長者更
0004a21: 取小座。於一面坐。為聽法故。
0004a22: 爾時世尊。為長者說微妙法。示教利喜。無數
0004a23: 方便演說法已。從座而起。還至本處。集諸苾
0004a24: 芻。於大眾中。就座而坐。告諸苾芻曰。食人肉
0004a25: 者。眾所共嫌。於諸肉中。人肉最為臭穢可惡。
0004a26: 故苾芻不應更食。若食人肉者。得窣吐羅底
0004a27: 也罪。我今制眾中上座行法。然諸上座。凡眾
0004a28: 食時。有人將肉欲行。應先問言。此是何肉。
0004a29: 若上座老病。或無辯了或不記憶。第二上座
0004b01: 應問。若上座不問。得越法罪。時諸苾芻心疑
0004b02: 未了。請世尊曰。大軍長者妻自割身肉。供養
0004b03: 苾芻。遂令病差。由此因緣。深懷慚愧。精進不
0004b04: 懶。便得漏盡。既食人肉。眾所譏嫌。於法有
0004b05: 違。是可訶責。以何因緣。而得漏盡。佛告諸苾
0004b06: 芻曰。然彼苾芻。非但此生受此女人供養。於
0004b07: 過去世無量劫中。常以身肉。供此苾芻。由是
0004b08: 因緣。今還以肉。而為供養。然此苾芻於過去
0004b09: 生。由此女人。獲得五通。於今生中。具足六
0004b10: 通。證得漏盡。汝等諦聽。善思念之。吾當為汝
0004b11: 廣說因緣。乃往昔時。波羅斯城中。有一長
0004b12: 者。大富多財。仁義信順。其妻亦爾。有婆羅
0004b13: 門。聰明博識。弟子圍繞。數盈五百。教讀明
0004b14: 論。大富長者於彼婆羅門處。深起信心。便
0004b15: 請此婆羅門眾至家。以諸所有而盡供養。乃
0004b16: 至盡形。心無懈惓。是時大富長者。為性慈愍。
0004b17: 每於晨朝。遍觀徒眾。知其安不。其婆羅門。有
0004b18: 一弟子。身遭疾苦。往問醫人。醫人報曰。當噉
0004b19: 肉羹。爾時長者往摩納薄迦處。申慰問已。
0004b20: 語言。汝身病苦。醫人遣服何藥。彼便報曰。令
0004b21: 食肉羹。時彼長者問已還家。而報婦曰。有婆
0004b22: 羅門子病苦。要須肉羹。可令小婢。持錢往市。
0004b23: 買肉作羹。送與令食。其日國王夫人誕子。遂
0004b24: 斷屠。如有犯者。必加重罪。縱有錢物。無由
0004b25: 買得。婢既歸還。具陳是事。其長者妻聞斯事
0004b26: 已。便自思惟。我今已請婆羅門眾。至家供養。
0004b27: 此病摩納薄迦童子於藥不得。必死無疑。是
0004b28: 我之過。作斯念已。便入自房。手持利刀。即割
0004b29: 髀肉。令婢作羹。送與病人。既食羹已。病尋除
0004c01: 差。患者思惟。今既斷肉。無由可得。必應是此
0004c02: 長者之妻自割其肉。而將施我。作是念已。深
0004c03: 生慚愧。復自思惟。我所未證者令證。未得者
0004c04: 令得。所未顯示。精進不懈。今應作之。由精勤
0004c05: 故。便得五通。汝等苾芻。勿生異念。昔時大富
0004c06: 長者之妻施肉者。豈異人乎。今此大軍長者
0004c07: 夫人是。昔時病人者。今病苾芻是。於過去生。
0004c08: 因此女人施肉緣故。而獲五通。今時具足得
0004c09: 阿羅漢果。佛告諸苾芻。若純黑業。得純黑報。
0004c10: 若純白業。得純白報。若雜業得雜報。是故諸
0004c11: 苾芻。應捨黑業雜業。修純白業。緣在室羅
0004c12: 筏城。時憍薩羅主勝光大王。有第一象。忽
0004c13: 然疫死。年當飢饉。時婆羅門長者。及諸國人。
0004c14: 皆食象肉。六眾苾芻食時著衣持。入室羅
0004c15: 伐城。次第乞食。至長者家。然彼家中現煮象
0004c16: 肉。釜中氣出。入舍從乞。長者妻曰。我今無
0004c17: 食。苾芻問曰釜中氣出。是何物耶。妻曰。聖
0004c18: 者。此是象肉。仁等豈可食象肉耶。答曰。我等
0004c19: 唯憑施主而活。若汝等食象肉者。我等亦食。
0004c20: 可將施我。妻即持肉。授與苾芻。得已盛滿
0004c21: 袋。之而去。有餘苾芻。見而問曰。仁袋
0004c22: 中。是何物耶。盛滿過度。答言。象肉。豈可仁
0004c23: 等食象肉耶。答言。具壽。時屬飢饉。無食可
0004c24: 求。豈得受飢。而自死耶。時諸苾芻以緣白佛。
0004c25: 佛言。汝等苾芻。天龍藥叉。人非人等。國王大
0004c26: 臣。於諸苾芻。咸生恭敬。云何食噉王家象肉。
0004c27: 王若聞時。必作是語。由諸苾芻食象肉故。我
0004c28: 第一象因此而亡。遂生譏醜。是故苾芻不應
0004c29: 食象肉。若食者。得越法罪。象肉既爾。馬肉亦
0005a01: 然。
0005a02: 爾時世尊。住瞻贍波城。揭伽池岸精舍而住。於
0005a03: 彼池中有龍王。名曰瞻箄耶。信心賢善。每於
0005a04: 月八日十四日。從宮而出。變作人形。詣苾芻
0005a05: 所。受八支學處。受已於顯露處。還復本形。亦
0005a06: 不損惱所餘眾生。時既飢饉。有羸瘦人。及牧
0005a07: 牛羊人。并採樵人。遊行人。正道活命人。耶道
0005a08: 活命人。此等諸人。共來剜割。持歸而食。是時
0005a09: 六眾苾芻。著衣持。入城乞食。至長者家。然
0005a10: 此家中。現煮龍肉。釜中氣出。即入舍從乞。長
0005a11: 者妻曰。我今無食。苾芻問曰。釜中氣出。是何
0005a12: 物耶。報言。聖者。此是龍肉。仁等豈可食龍肉
0005a13: 耶。答言。我等唯憑施主而活。若汝等食者。我
0005a14: 等亦食。可將施我。妻即持肉。授與苾芻。由此
0005a15: 諸人更多取肉。時彼龍婦作如是念。由諸苾
0005a16: 芻食龍肉故。人皆共食。欲遣我夫何時免受
0005a17: 如斯苦痛。我以此緣。宜行問佛。既過初夜往。
0005a18: 詣佛所。禮佛足已。在一面坐。龍女身光。周遍
0005a19: 照耀。揭伽池邊。悉皆明徹。時龍女合掌恭敬。
0005a20: 白世尊言。大德。我之夫主。信心賢善。每於月
0005a21: 八日十四日。從龍宮出。變作人形。詣苾芻所。
0005a22: 受八支學處。於顯露處。還復龍身。亦不損惱
0005a23: 所餘眾生。時逢儉歲。月彼飢人。共割其肉。因
0005a24: 此苾芻皆取充食。欲遣我夫何時免苦。唯願
0005a25: 世尊。慈念哀愍。制諸苾芻。勿食龍肉。
0005a26: 爾時世尊。聞是語已。默然而住。是時龍女知
0005a27: 佛默許。奉辭而退。
0005a28: 爾時世尊至天明已。於大眾前。敷座而坐。告
0005a29: 諸苾芻曰。於昨夜中。過初更已。有瞻贍波龍女。
0005b01: 光明赫奕。來至我所。既申禮敬。在一面坐。彼
0005b02: 身威光。周遍照耀。揭伽池側。皆有光明。作如
0005b03: 是語。大德。我之夫主。信心賢善。每於月八日
0005b04: 十四日。從龍宮出。變作人形。受八支學。於
0005b05: 顯露處。還復龍身。亦不損惱所餘有情。時遭
0005b06: 儉歲。有諸飢人。割肉將食。因此苾芻亦食龍
0005b07: 肉。欲遣我夫何時免苦。唯願世尊。制諸苾
0005b08: 芻。勿食龍肉。生慈愍故。我聞是語。默然而
0005b09: 住。時彼龍女見我默然。禮辭而去。是故諸請苾
0005b10: 芻不應食龍肉。食龍者。諸天龍等悉皆嫌
0005b11: 賤。消滅善法。非釋迦子。是故諸苾芻不應食
0005b12: 龍肉。食者得越法罪。
0005b13: 根本說一切有部毘奈耶藥事卷第一
