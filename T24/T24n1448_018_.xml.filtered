0090c01: 
0090c02: 根本說一切有部毘奈耶藥事
0090c03: 卷第十八
0090c04: 
0090c05: 大唐三藏義淨奉　制譯
0090c06: 諸大弟子及佛自說業報
0090c07: 爾時諸耆宿苾芻。告具壽因緣曰。具壽蜜性。
0090c08: 已說業報訖。次至具壽說。于時因緣即說頌
0090c09: 曰。
0090c10: 九十一劫時我在親慧城
0090c11: 見毘尸佛欲入大都郭
0090c12: 我既見大悲妙花散於上
0090c13: 花開莖卓佛頂上為蓋
0090c14: 淨心投佛足虔恭頭面禮
0090c15: 十指端合掌敬重右圍遶
0090c16: 不聞彼佛法亦不受三歸
0090c17: 但發清淨心隨善逝而去
0090c18: 我於毘尸作斯善業故
0090c19: 經九十一劫不曾生惡趣
0090c20: 常受大天身恒受勝天樂
0090c21: 多生於人趣大富多財寶
0090c22: 此是最後受今得為人身
0090c23: 生大淨行族大富具多財
0090c24: 披其祕典趣文義及占相
0090c25: 章句皆通了及大人相好
0090c26: 於其淨行林教授五百人
0090c27: 婆羅門眾圍出城歸林藪
0090c28: 時我見世尊苾芻眾圍遶
0090c29: 精進甚勇猛來入摩揭陀
0091a01: 既見大悲士情便生淨信
0091a02: 由斯因緣故得知其勝相
0091a03: 既出見世父備足諸妙相
0091a04: 三十二端嚴八十諸好飾
0091a05: 見此端嚴相虔誠頂禮足
0091a06: 恭敬合掌立讚歎大導師
0091a07: 相論所言者唯仁得具備
0091a08: 必定是大師世間無與等
0091a09: 勝梵過帝釋更無有雙者
0091a10: 超日越地神十方界無比
0091a11: 不見過佛者豈能相比類
0091a12: 天上及人間為大摧魔將
0091a13: 無怙中為依無導中為導
0091a14: 我願作聲聞我希依奉教
0091a15: 赫奕金色臂百福莊嚴相
0091a16: 世父舒垂下摩我於頂上
0091a17: 蒙告汝心淨多獲諸勝利
0091a18: 能發淨心施其福無邊限
0091a19: 於無上福田能生淨妙意
0091a20: 良田下種已摩納婆皆辦
0091a21: 永斷無利趣不有惡道怖
0091a22: 得開甘露門所愛悉成就
0091a23: 必若樂出家隨意而來作
0091a24: 急宜棄鬚髮可置婆羅門
0091a25: 既聞佛法音遍告諸門徒
0091a26: 門徒啟告我為禿沙門耶
0091a27: 云何捨白淨而取於黑處
0091a28: 棄其勝妙族欲習卑賤類
0091a29: 婆羅門種類世間最超越
0091b01: 梵王從胸口化出婆羅門
0091b02: 汝等無開覺汝等無所知
0091b03: 汝所習學教唯我善能詠
0091b04: 如我所明解文義說無窮
0091b05: 我隨解應作汝等隨緣散
0091b06: 若無有所須各隨其意樂
0091b07: 我更不為師亦不復教示
0091b08: 時此諸門徒泣淚向前來
0091b09: 悲涕皆憂惱隨便四散去
0091b10: 大悲靜寂士善言慰告我
0091b11: 可來善苾芻我即具近圓
0091b12: 發正清淨心捨俗而出家
0091b13: 備諸大神通所作已成辦
0091b14: 我今觀先業天眼悉明淨
0091b15: 知生及死相所曾受身處
0091b16: 證神通竟者竭有漏際者
0091b17: 於無熱惱池說斯先業報
0091b18: 爾時諸耆宿苾芻。告尊者憍陳如言。具壽因
0091b19: 緣。已說業報竟。次至尊者說。于時憍陳如即
0091b20: 說頌曰。
0091b21: 乃往過去世迦攝佛滅後
0091b22: 見諸聲聞眾共集作是議
0091b23: 大悲迦攝波應為後涅槃
0091b24: 出家者甚少正法不彰明
0091b25: 我等所聞法互相而教示
0091b26: 精進不放逸於佛教勤修
0091b27: 共登於山上布草以為座
0091b28: 各要漏不斷不從座而起
0091b29: 由懷精進故不惜其身命
0091c01: 六人證神通便入於涅槃
0091c02: 我第七根劣不能斷諸漏
0091c03: 有法相應心處凡而命過
0091c04: 由法相應住不捨精進念
0091c05: 便得生天上於史多宮
0091c06: 遂見釋師子牟尼大菩薩
0091c07: 與諸天說法致令得開覺
0091c08: 我聞彼說法一心而聽受
0091c09: 深樂其正法無心暫捨離
0091c10: 天上業報盡下生劫比羅
0091c11: 為憍陳如姓淨行豪族中
0091c12: 淨飯大王子備名稱菩薩
0091c13: 信心捨國出苦行於林藪
0091c14: 最君大淨飯我如是語
0091c15: 可去而出家供承其太子
0091c16: 我以清淨心即供承菩薩
0091c17: 將非證聖道厭捨而方去
0091c18: 釋迦大牟尼正轉法輪時
0091c19: 於此諸妙法最初我證悟
0091c20: 迦攝波佛教出家修梵行
0091c21: 今得逢正覺證獲於無漏
0091c22: 憍陳如苾芻對大僧伽眾
0091c23: 於無熱惱池說斯先業報
0091c24: 爾時諸耆宿苾芻。復告具壽鄔波離曰。尊者
0091c25: 憍陳如。已說業報。次至具壽說。于時鄔波離
0091c26: 即說頌曰。
0091c27: 乃於往昔時波羅斯都
0091c28: 有王名梵授我為常供承
0091c29: 淨飾王髭髮種種使端嚴
0092a01: 衣服皆相類熏香而奉持
0092a02: 懷悲敬重心奉事於大王
0092a03: 含喜於王處說未曾聞頌
0092a04: 欲是極少味而為罪根本
0092a05: 憂苦皆緣此安樂無由得
0092a06: 若出家捨欲得聞未曾聞
0092a07: 臣今情慕極願王聽捨俗
0092a08: 時王告我曰卿若能決定
0092a09: 出家後見我即許卿捨俗
0092a10: 我啟大王言審知決定意
0092a11: 願王悉臣心出家後來見
0092a12: 既蒙王聽許便詣於林藪
0092a13: 懷直不諂心捨俗而出家
0092a14: 隨其力出家得至於離欲
0092a15: 修習四靜慮勤念不放逸
0092a16: 此王在世時我名殑波羅
0092a17: 具大尊貴德人眾咸恭敬
0092a18: 又以正直心詣師所頂禮
0092a19: 一邊而胡跪合掌如是白
0092a20: 親教師存念證我有未聞
0092a21: 須往梵授處現身令正見
0092a22: 師告我聽詣波羅斯城
0092a23: 可存決定信勿得招虛妄
0092a24: 我今聽許汝汝當隨我語
0092a25: 令其王中最興發清淨心
0092a26: 蒙師正直許我即右旋遶
0092a27: 奉辭隨漸進詣波羅斯
0092a28: 梵授王聞至親來於我處
0092a29: 及由王威德諸天亦隨來
0092b01: 王從車而下敬心頂禮我
0092b02: 虔仰極尊重合掌一邊坐
0092b03: 我即為說法令其斷諸欲
0092b04: 王聞深欽敬頓捨諸欲事
0092b05: 便發猛利心復作如是言
0092b06: 我今求出家不樂諸欲事
0092b07: 我告王可來詣於淨林藪
0092b08: 親近大仙所而為作出家
0092b09: 王便冊長子紹繼其國位
0092b10: 此大最勝王捨國歸出家
0092b11: 王與妃宮婇臣佐及宗親
0092b12: 大眾皆圍遶詣求出家處
0092b13: 王以正直心頂禮諸仙足
0092b14: 合掌求請遍願與為出家
0092b15: 與王剃鬚髮身披袈裟服
0092b16: 無量百千眾皆捨俗出家
0092b17: 我求正直心演說清妙法
0092b18: 令使諸聞者得生四靜慮
0092b19: 我以懷慈念恭敬大王故
0092b20: 命盡臨終時生無邊光天
0092b21: 於彼天捨報生來於此處
0092b22: 凡所生生處大富多財寶
0092b23: 天上及人間常受勝妙樂
0092b24: 此為最後時斯是最後身
0092b25: 生劫比羅城釋迦豪族中
0092b26: 常知所進趣恒為侍釋迦
0092b27: 聲聞釋迦子我為作承事
0092b28: 由大王威德而得為出家
0092b29: 我與剃鬚髮作如是白言
0092c01: 聖者不相濟我當云何活
0092c02: 所有嚴瓔珞及諸上妙服
0092c03: 告言今與汝用充為活命
0092c04: 我見多珍寶心生大追悔
0092c05: 宜皆盡捨置樂求為出家
0092c06: 我今貧困苦持此多珍寶
0092c07: 若有知聞者必來而害我
0092c08: 可留已調度及此諸珍寶
0092c09: 即掛於樹上亦求為出家
0092c10: 釋迦諸王子聞我如是說
0092c11: 令我先出家悉皆禮我足
0092c12: 佛哀愍我故告善來苾芻
0092c13: 我既出家後然度諸王族
0092c14: 彼眾禮我足頓摧於我慢
0092c15: 既調為出家證得六神通
0092c16: 六通阿羅漢超際於彼岸
0092c17: 蒙佛記於我持律為第一
0092c18: 鄔波離苾芻對諸僧伽眾
0092c19: 於無熱惱池說斯先業報
0092c20: 于時大導師告尊者為光
0092c21: 可說先業報曾受諸善惡
0092c22: 彼聞佛音告即憶先業事
0092c23: 白言對佛前今說諸果報
0092c24: 昔在蓮花上救世最勝尊
0092c25: 有塔在曠林多饒諸惡獸
0092c26: 無人能往彼恭敬申供養
0092c27: 在彼側近人不知罪福報
0092c28: 我即詣塔所淨除諸草木
0092c29: 持遍灑掃悉使周嚴飾
0093a01: 虔恭禮八方敬重已便迴
0093a02: 由斯善根故得生於天上
0093a03: 於三十三天受諸勝欲樂
0093a04: 經三十六返而得為天王
0093a05: 我所住天宮常為金赫耀
0093a06: 廣有三十六長六十繕那
0093a07: 我復有希奇嚴淨佛塔故
0093a08: 下生於人趣七返為人主
0093a09: 我復有希奇嚴淨佛塔故
0093a10: 曾所受生處身有金光耀
0093a11: 我復有希奇嚴淨佛塔故
0093a12: 恒生婆羅門剎帝利豪族
0093a13: 我復有希奇嚴淨佛塔故
0093a14: 隨意乘車輿象馬不步行
0093a15: 我復有希奇嚴淨佛塔故
0093a16: 若踐荊棘林自然皆屏息
0093a17: 我復有希奇嚴淨佛塔故
0093a18: 不曾遭疾患亦無諸撗惱
0093a19: 我復有希奇嚴淨佛塔故
0093a20: 凡所遊行處吉祥相皆現
0093a21: 我復有希奇嚴淨佛塔故
0093a22: 常得尊勝貴敬事如大天
0093a23: 我復有希奇嚴淨佛塔故
0093a24: 不曾身有苦及餘諸少惱
0093a25: 佛法無瑕穢如是不思議
0093a26: 淨心獲大果亦復不思議
0093a27: 若求勝妙樂盡除生死者
0093a28: 應敬如來塔奉事無上尊
0093a29: 大德是我念先世為善業
0093b01: 得受其果報甚深有愛樂
0093b02: 此為光苾芻對大僧伽眾
0093b03: 於無熱惱池說斯先業報
0093b04: 爾時諸耆宿苾芻。告具壽奎宿曰。具壽為光。
0093b05: 已說業報訖。次至具壽說。于時奎宿即說頌
0093b06: 曰。
0093b07: 大德我思念過去俱胝劫
0093b08: 於一切超佛而為善品業
0093b09: 時佛無上尊無邊百千億
0093b10: 聲聞眾圍遶欲入大王都
0093b11: 我從餘村落緣事至其處
0093b12: 遂見等正覺具三十二相
0093b13: 如月與日照如火電冥光
0093b14: 映蔽諸光輝佛光最超耀
0093b15: 我常未此如然大火聚
0093b16: 又見彼佛前有一婆羅門
0093b17: 我即諮問彼報言佛導師
0093b18: 人天無倫匹無與等正覺
0093b19: 既聞佛音告心生淨欣樂
0093b20: 深愛其顏儀遍體得安樂
0093b21: 復聞天樂音非人讚頌聲
0093b22: 天雨末香花雨此上勝城
0093b23: 有散青蓮花有雨贍博迦
0093b24: 或以旃檀末或有但合掌
0093b25: 諸天在空中虔恭上旋繞
0093b26: 情生深愛仰遍禮喜盈溢
0093b27: 為求香鬘故四散而馳覓
0093b28: 我於此時中遍遊無一花
0093b29: 去我而不遠遂見賣蓋者
0093c01: 手持白妙傘鮮明如淨貝
0093c02: 速詣手捧持諮請暫獻佛
0093c03: 見許將佛所誠心持蓋立
0093c04: 蓋從手而去自往佛頂上
0093c05: 大師行即動大師住即住
0093c06: 不捨調寂身自然於空中
0093c07: 我與諸大眾斯大神變
0093c08: 虔恭皆合掌誠心咸頂禮
0093c09: 見等正覺相聲聞眾儀式
0093c10: 至家為事業繫心常思念
0093c11: 快哉獲善果見佛有所懷
0093c12: 我由奉佛蓋無上福田處
0093c13: 由此善根故七寶常嚴備
0093c14: 後於臨終時生三十三天
0093c15: 得為天中王諸天皆敬重
0093c16: 復生於人趣名為自力王
0093c17: 大富多勤勇餘王咸奉事
0093c18: 由斯作善品流轉所生處
0093c19: 善根不斷絕復續諸妙因
0093c20: 於彼勝福田淨心而奉蓋
0093c21: 因此善業故不墮於惡趣
0093c22: 此為最後身生在於人趣
0093c23: 虔恭調御士無上等正覺
0093c24: 釋迦師子教而得為出家
0093c25: 證獲阿羅漢寂滅清涼處
0093c26: 魔變身如山高一踰膳那
0093c27: 作大恐怖形如空中黑雲
0093c28: 告言是何物敢為而惱亂
0093c29: 察知是其魔故來相逼惱
0094a01: 報言魔波旬隨意而現身
0094a02: 頭可如須彌方來於我處
0094a03: 已證阿羅漢具三明聲聞
0094a04: 佛所示誨法得為安樂住
0094a05: 受他一揣食在定於七日
0094a06: 悟解脫意樂是我所修習
0094a07: 大德我思念先世作善業
0094a08: 多受其果報可樂甚精妙
0094a09: 此奎宿苾芻對大僧伽眾
0094a10: 於無熱惱池說斯先業報
0094a11: 爾時諸耆宿苾芻各各自說先世業已。白世
0094a12: 尊言。我等已說先世業報。唯願世尊開演先
0094a13: 業。大德世尊。先作何業。成正覺後。山石摧下
0094a14: 傷足指。佛告諸苾芻。如來往昔生在異類。
0094a15: 自作斯業。必須自受。增長熟時。緣變現前。如
0094a16: 影隨形。必定感報。無餘代受。汝諸苾芻。若
0094a17: 人所作善惡之業。不於外界地水火風。令其
0094a18: 受報。皆於自身蘊界處中。而招異熟。即說頌
0094a19: 曰。
0094a20: 假令經百劫所作業不亡
0094a21: 因緣會遇時果報還自受
0094a22: 又告諸苾芻。乃往古昔。於聚落中。有一長者。
0094a23: 娶妻未久。遂誕一男。年漸長大。母便命過。
0094a24: 其父長者。娶後母來。不久有娠。復生一子。後
0094a25: 與長兒。納娶妻房。多生兒女。後於異時。後母
0094a26: 身死。弟投兄處。問夫言曰。此是誰兒。報
0094a27: 曰。是弟。妻言。聖子。當與其弟。家財分不。夫
0094a28: 曰。當合停分。妻曰。聖子。彼是一身。我等多
0094a29: 人。云何停分。夫曰。賢首。世法如是。妻言。聖
0094b01: 子。可宜殺。夫曰。賢首。豈容為財殺害親
0094b02: 弟。妻復頻言。染欲心者。無惡不造。夫詣一
0094b03: 邊。作如是念。若於村落。而殺害之。人眾咸
0094b04: 知。可將闌若無人之處。即命弟曰。汝持器皿。
0094b05: 可共往於闌若採花。白言。如教遂即共詣。至
0094b06: 一山。摧弟墮坎。以石打殺。汝等苾芻。於意
0094b07: 云何。乃往昔時長者太子。而殺弟者。豈異人
0094b08: 乎。我今即是由於往昔。為財利故。將別母
0094b09: 弟。於闌若處。推墮山坎。以石打殺。由斯業
0094b10: 報。於多年歲。於多百歲。於多千歲多百千
0094b11: 歲。墮於地獄。受諸楚苦。殘業力故。成正覺
0094b12: 後。山石摧下。傷我足指。
0094b13: 時諸苾芻復白佛言。大德世尊。先作何業。成
0094b14: 正覺後。紫橿木槍。刺佛足傷。佛告諸苾芻。如
0094b15: 來往昔自作斯業。今還自受。廣說乃至頌曰。
0094b16: 假令經百劫所作業不亡
0094b17: 因緣會遇時果報還自受
0094b18: 復告諸苾芻。乃往古昔。有一大城。於此城中。
0094b19: 有二商主。善能興易。縛持舶已。為求寶故。
0094b20: 入於海際。因順風力。至其寶洲。一籌量載寶。
0094b21: 一不籌量貪心滿舶。後入海內。不籌量者。其
0094b22: 舶欲沒。告伴商主言。願仁救濟。容我上舶。其
0094b23: 人斟酌。隨力量寶。安於舶內。牽取其手。令使
0094b24: 在舶。其溺舶者。作如是念。我與共彼。同至
0094b25: 寶洲。我所採者。舶沒皆失。豈容其人將寶歸
0094b26: 家。穿舶為孔。令寶散失。作是念已。竊在一
0094b27: 邊。持杖穿舶。商主遂見。告言。仁者。勿為是
0094b28: 事。非但財寶散失。我等俱亡。彼內懷嫉。
0094b29: 心熾盛。竟不納諫。同前欲穿。其伴商主。見不
0094c01: 從諫。即持利槍。刺之令死。汝等苾芻。於意云
0094c02: 何。往昔之時。刺殺他者。豈異人乎。我今即
0094c03: 是。由斯業故。經於多歲百歲千歲中。墮地獄
0094c04: 中。受諸楚毒。殘業報故。成正覺後。紫橿木
0094c05: 槍。刺我足傷。
0094c06: 爾時諸苾芻。復白佛言。大德世尊。先作何業。
0094c07: 成正覺後。入沙羅聚落。乞食不獲。空而還。
0094c08: 佛言。汝諸苾芻。如來往昔自作斯業。廣說如
0094c09: 前。乃至說頌。果報還自受。
0094c10: 復告諸苾芻。乃往古昔。波羅斯大城之中。
0094c11: 有一摩納婆。佛不在世。即有獨覺。哀愍貧窮。
0094c12: 住閑靜處。世間唯有此一福田。于時有一獨
0094c13: 覺。名曰樂寂。出現世間。在波羅斯施鹿林
0094c14: 中仙人墮處。晨朝著衣持。入城乞食。于時
0094c15: 摩納婆。亦於城中長者家乞。空無所獲。其時
0094c16: 樂寂獨覺。亦來入此長者家乞。其摩納婆念
0094c17: 曰。可少伺察。觀彼出家。有何所獲。即隨後
0094c18: 入。屏立門側。時長者妻。見其獨覺身心端寂。
0094c19: 情生淨信。即持種種精妙飲食滿持行。奉
0094c20: 施獨覺。受此食已。而欲出門。其摩納婆報言。
0094c21: 出家者。我欲樂觀仁所得食。然而獨覺。常法
0094c22: 如是。若不觀察。不知前意。即以食。令其觀
0094c23: 見。由彼懷嫉。起憎心。以手打。便落
0094c24: 地。飲食傾棄。復以踏。獨覺問曰。賢首。何
0094c25: 意散壞此食。仁若須之。我當奉與。其摩納婆。
0094c26: 復出種種惡言詞。而住一邊。時此大人而
0094c27: 不得食。以自調順。詣鹿林中。汝等苾芻。於意
0094c28: 云何。往古昔時摩納婆者。豈異人乎。我今即
0094c29: 是。我因懷嫉之心。令其獨覺不得飲食。由
0095a01: 斯業報。經於多歲。百歲千歲。百千歲中。常生
0095a02: 地獄。受諸楚苦。殘業報力。雖成正覺。後入娑
0095a03: 羅村乞食。空而還。
0095a04: 時諸苾芻。復白佛言。大德世尊。先作何業。
0095a05: 婬女媚容。外道梵志之所教誨。來謗世尊。佛
0095a06: 言。諸苾芻。如來往昔自作斯業。廣說乃至頌
0095a07: 曰。果報還自受。
0095a08: 復告諸苾芻。乃往古昔。人壽八萬歲時。有佛
0095a09: 世尊。號毘尸如來應正等覺。出現於世。其
0095a10: 佛有二弟。一名皤私瑟吒。二名跋羅陀皤闍。
0095a11: 其皤私瑟吒。於佛教誨。專勤修習。而不放逸。
0095a12: 證阿羅漢果。其跋羅陀皤闍。受持三藏。諷誦
0095a13: 通利。為大法師。後於異時。有一長者。於法師
0095a14: 處。深生淨信。為其法師。建一住處。所須資具。
0095a15: 悉皆嚴備。時法師啟請皤私瑟吒羅漢。願來
0095a16: 同住。彼聞即至。長者見其身心寂然儀容挺
0095a17: 特。倍加淨信。嚴辦種種香美飲食。而以供養。
0095a18: 持上妙衣。用為奉施。弟生嫉。作如是念。我
0095a19: 與長者。久為門師。往還來去。未曾施我如是
0095a20: 上衣。暫見我兄敬心奉服。作是念已。即於兄
0095a21: 處。求其長短。兄覺弟心有異。繫念觀察知弟
0095a22: 嫉。即將上衣而與其弟。雖得其衣。亦於兄
0095a23: 處更求瑕隙。後於異時。長者使女。於寺中為
0095a24: 女工作。法師告曰。賢首。汝能為我作不。女
0095a25: 曰。聖者。欲何所遣。法師報曰。可著此衣歸家
0095a26: 作業。長者若問從誰得衣。報言。聖者皤私瑟
0095a27: 吒。復若問言。因何事與。答言。男子之意。緣
0095a28: 女人與。女著衣歸。家人問答一一同前。長者
0095a29: 聞已。於羅漢處。生不淨心。大人之法。深慮輕
0095b01: 慢。因從此去。汝等苾芻。於意云何。往昔法師
0095b02: 者。豈異人乎。我身是也。由懷憎嫉出言輕謗。
0095b03: 由斯業故。經於多歲百歲千歲多百千歲生
0095b04: 地獄中。受諸楚苦。殘業力故。成正覺後。外道
0095b05: 梵志。令婬女媚容。謗讟於我。
0095b06: 時諸苾芻。復白言大德世尊。先作何業。成正
0095b07: 覺後。被嘴端摩納婆女。誹謗世尊。佛告諸苾
0095b08: 芻。如來往昔自作斯業廣說如前。乃往古昔。
0095b09: 波羅斯大都城中。有一婆羅門。學該明典。
0095b10: 五百童兒。從彼受教。其波羅斯側近人眾。
0095b11: 咸皆尊重。恭敬供養。猶如真阿羅漢。時有五
0095b12: 通仙。遊行人間。至波羅斯。城內人民。見彼
0095b13: 仙人身心寂然容顏調順。皆生淨信。所與福
0095b14: 業。咸詣仙處。恭敬供養。其婆羅門。無人敬
0095b15: 仰。利養寡薄。於仙人處。心懷嫉。作惡思
0095b16: 念。告諸學童。而此仙人深懷貪欲。諸學童兒
0095b17: 各各亦言。誠如師說。仙實懷欲。而此諸童。所
0095b18: 去之處。咸告諸親及餘長者婆羅門等。而彼
0095b19: 仙人深懷貪欲。人眾聞已。心生異念。賢仙之
0095b20: 類。多慮輕慢。捨之而去。汝等苾芻。往昔之
0095b21: 時婆羅門者。豈異人乎。我今即是。其五百童
0095b22: 兒者。今此五百苾芻是。由我嫉於仙人處
0095b23: 說貪欲語。由斯業故。經於無量百千歲中。墮
0095b24: 在地獄受諸苦惱。殘業報力。成正覺後。與五
0095b25: 百苾芻俱。嘴端摩納婆女。而來誹謗。
0095b26: 佛復告諸苾芻。乃往古昔。波羅斯大都城
0095b27: 中。有王名曰梵授。以法治化。人民熾盛。豐
0095b28: 樂安穩。於此城內。有一婬女。名曰賢首。衒色
0095b29: 濟命。時有丈夫。名曰為偶。志懷惡性。其人遂
0095c01: 送衣服瓔珞。奉彼婬女。意求交歡。賢首著衣。
0095c02: 欲詣偶處出門遂逢別有一人持五百金錢。
0095c03: 命言。賢首。可來同歡。女作是念。我今若往。
0095c04: 何能獲此五百金錢。交來資儭。不應棄捨。宜
0095c05: 可還家共為歡會。念已。便命使女。往告為偶。
0095c06: 願仁少待。容我梳洗莊嚴身首。使女往報。持
0095c07: 錢其人。有多營務。共彼暫歡。捨之而去。女復
0095c08: 作念。時將稍過。我若往彼。能稱意不。念已。
0095c09: 又告使女曰。汝可更往詣為偶處報言。聖子
0095c10: 梳洗已畢。於何芳園。而來共戲。女往報已。彼
0095c11: 便問曰。或言未嚴。或言已畢。是何言說。使女
0095c12: 來往。情生忿恚。所有私竊具向彼陳。著仁衣
0095c13: 瓔。與別男子共為交歡。所以使我有斯言說。
0095c14: 其人聞已欲情頓息。起殺害心。起忿怒心。作
0095c15: 如是報。可來於某芳園之中。使女既報。婬女
0095c16: 即至。其為偶告曰。著我衣瓔。共他交會。為用
0095c17: 耶。婬女曰。聖子。此是我咎。非仁之過。女人之
0095c18: 類生多過惡。願仁容恕。為偶懷瞋。以毒害
0095c19: 心拔刀斬首。時從使女見已。高聲唱叫。禍哉。
0095c20: 殺我大家。殺我大家。人眾聞聲。咸悉疾來。時
0095c21: 有獨覺。名曰極樂。在此園林。樹下住定。其人
0095c22: 恐怖。速將血刀。置獨覺前。疾走一邊。入人眾
0095c23: 內。人眾來觀。見血污刀在獨覺前。咸言。殺者
0095c24: 必是此人。即共周圍。以瞋恚心各作是言。咄
0095c25: 哉出家者。仁被法服大仙幢相。作斯惡業。獨
0095c26: 覺告曰。我何所為。人眾報曰。共賢首婬女。而
0095c27: 相歡合。便以刀殺。獨覺答曰。我懷寂靜。豈容
0095c28: 作惡。雖有實陳。皆不信受。以繩反縛。送於王
0095c29: 所啟陳上事。王不推尋。便出曰。既為斯過。
0096a01: 可宜早殺。赤鬘絞頸。青衣膾子手執利刀。威
0096a02: 仗嚴圍。遍告城中及四衢路。而此出家。為殺
0096a03: 賢女。王嚴法。即將獨覺。於彼芳園而欲殺
0096a04: 之。為偶見已。作如是念。苦哉出家。持戒德行
0096a05: 無辜枉遭。此是我過。虛令遣他至於死處。事
0096a06: 不應為。作是念已。速詣王所。啟言。大王。向
0096a07: 出家人。無辜枉被。奉依法。此是我過。願王
0096a08: 鑑知。具陳上事。望恩容恕。汝等苾芻。於意云
0096a09: 何。往古昔時。名為偶者。豈異人乎。我身是
0096a10: 也。由斯業故。經百千歲。常在地獄。受諸苦
0096a11: 惱。餘殘業報。成正覺後。他來傍我。
0096a12: 時諸苾芻。復白佛言。大德世尊。先作何業。成
0096a13: 正覺後。與四百九十八苾芻。於邊界城。而食
0096a14: 馬麥。舍利子。大目乾連。受天供養。佛言。諸
0096a15: 苾芻。如來往昔自作斯業。乃至果報還自受。
0096a16: 汝等諦聽。乃往古昔。人壽八萬歲時。有佛世
0096a17: 尊。名毘尸如來等正覺。十號具足。出現於
0096a18: 世。與八萬苾芻前後圍遶。往親慧王都。于時
0096a19: 城中。有一婆羅門。教五百童兒婆羅門法。人
0096a20: 眾尊重。恭敬供養。事同羅漢。佛及僧伽。至王
0096a21: 都已。其婆羅門。無人敬重供給資濟。於佛僧
0096a22: 處。深生嫉。是時眾多有學無學苾芻。晨朝
0096a23: 著衣持。入城乞食。獲諸精妙上饌香食。滿
0096a24: 而出。婆羅門見。問言。咄哉苾芻。云何獲
0096a25: 食。我欲觀見。苾芻懷直。便示其食。彼增嫉
0096a26: 。告諸弟子。汝等當知。此禿沙門。不應供
0096a27: 養如此上饌。應須施與渾大麥。彼諸弟子
0096a28: 聞師此語。亦各咸言。誠如師說。應合食麥。於
0096a29: 其眾中。有二摩納婆。情懷敬信。作如是言。報
0096b01: 親教師。勿作是語。此諸沙門。應供天饌。非但
0096b02: 人食。何意說言。應合喫麥。汝等苾芻。於意云
0096b03: 何。往昔之時婆羅門者。豈異人乎。我身是也。
0096b04: 由於彼佛聲聞弟子處懷嫉心出惡語。
0096b05: 經於無量百千歲中。常食麥。餘業報故。成
0096b06: 正覺後。與此四百九十八苾芻。尚食馬麥。其
0096b07: 二摩納婆者。即舍利子。大目連是。
0096b08: 時諸苾芻。復白佛言。大德世尊。先作何業六
0096b09: 年苦行。佛告諸苾芻。如來昔時自作斯業。廣
0096b10: 說如前。乃至頌曰。
0096b11: 假令經百劫所作業不亡
0096b12: 因緣會遇時果報還自受
0096b13: 汝等諦聽。乃往古昔。於無比聚落。有一陶師。
0096b14: 名曰喜護。廣如中阿笈摩王法相應品中說。
0096b15: 汝等苾芻。於意云何。往昔之時無上摩納婆
0096b16: 者。豈異人乎。我身是也。由我昔於迦攝波佛
0096b17: 處說云苦行未證具智。由斯業力。六年苦行
0096b18: 不能證成無上等覺。我若當時於彼佛所。而
0096b19: 不追悔願求當來等正覺者。縱更經三無數
0096b20: 大劫。修諸善品。猶未成佛。
0096b21: 時諸苾芻。復白佛言。大德世尊。先作何業。成
0096b22: 正覺後。身現痛疾。佛言。汝諸苾芻。如來往昔
0096b23: 生在異類。自作斯業。廣如上說。汝等苾芻。乃
0096b24: 往古昔。有一聚落。於聚落中。而有醫師。時有
0096b25: 長者男。因有患請醫令療。醫與方藥。病即得
0096b26: 損。長者將少財賄奉醫。後於異時。長者三度
0096b27: 身遭患病。醫亦與差。長者竟無別贈恩報。醫
0096b28: 懷忿恚。作如是念。彼人三度遭極苦患。我與
0096b29: 除損。不能酬恩。更若遭疾。當與某藥令彼愚
0096c01: 人內情斷絕。後於異時。長者子復宿疾發動。
0096c02: 同前請醫。醫以惡心。與不宜藥。致令病者腸
0096c03: 絕段段。汝等苾芻。於意云何往古昔時善醫
0096c04: 師者。豈異人乎。我身即是。由我惡心令長者
0096c05: 子服其毒藥。由斯業故。經於無量百千歲中。
0096c06: 墮在地獄受諸苦惱。餘殘業報。成正覺後。身
0096c07: 患背痛。
0096c08: 時諸苾芻。復白佛言。大德世尊。先作何業。成
0096c09: 正覺後。他誅釋種。世尊頭痛。佛言。汝諸苾
0096c10: 芻。如來往昔自作斯業。還自受報。廣如餘說。
0096c11: 汝等苾芻。乃往古昔。流惠河邊。有五百人。捕
0096c12: 魚為業。時大海內。忽有二大魚。流入彼河。諸
0096c13: 人捕獲。共作是議。若斷魚命肉便臭爛。無人
0096c14: 頓易。宜可繩繫。有須買者。續截秤賣。庶得精
0096c15: 新。作是議已。以繩繫縛。有人買者。割截續
0096c16: 與。當割之時。魚遭大苦。踠轉血流。河水變
0096c17: 赤。時有小兒。見河血色。情懷喜笑而為暢適。
0096c18: 汝等苾芻。於意云何。其捕魚師小兒者。豈異
0096c19: 人乎。我身即是。由於往昔當殺魚時我心暢
0096c20: 適。由斯業故。經於無量百千歲中。當患頭痛。
0096c21: 餘殘業報。成正覺後。誅釋種時。我頭苦痛。
0096c22: 時諸苾芻。復白佛言。大德世尊。先作何業。成
0096c23: 正覺後。尚遭背患風痛。佛言。諸苾芻。如來往
0096c24: 昔生在異類。自作斯業。今還自受。廣如餘說。
0096c25: 汝等苾芻。乃往古昔。有一壯士。遊歷邦國。至
0096c26: 一王都。其王復有一大壯士。力無敵對。二士
0096c27: 相知。為欲賭當衣服故。即共相撲。壯士常法。
0096c28: 相共執手。即知強弱。其外來者執王壯士手
0096c29: 已。知彼力士不能得勝。王都壯士。報外來者。
0097a01: 仁今當知。我族在此。長居王都。積代有名。知
0097a02: 仁有力。勿撲於我。使族不誚。我有妙女。當嫁
0097a03: 與君。彼聞此說。默自取弱。三度如是。竟不與
0097a04: 女。情生不忍。至第四度。相撲之時方便高擎。
0097a05: 以瞋恚力。擲著地上。撲王壯士脊骨折死。汝
0097a06: 等苾芻。於意云何。往古昔時外來壯士。撲王
0097a07: 壯士。脊骨折死者。豈異人乎我身即是。由斯
0097a08: 惡業。經於無量百千歲中。墮在地獄受諸苦
0097a09: 報。餘業報故。成正覺後。尚遭背痛。以是義故。
0097a10: 我常宣說。黑業黑報。白業白報。雜業雜報。汝
0097a11: 等應當捨黑雜業常修白業。如是應學。
0097a12: 爾時世尊。與五百阿羅漢。於無熱惱池。說先
0097a13: 業報已。便即隱沒。於室羅伐城東鹿子母園
0097a14: 所住處現。彼聞佛至。速詣佛所。頂禮佛足。為
0097a15: 說妙法。示教利喜。默然而住。時鹿子母從坐
0097a16: 而起。偏袒右肩。合掌向佛。白言。世尊。唯願
0097a17: 慈悲。與五百聖眾明日就宅受我微供佛便
0097a18: 默然。知佛受已。奉辭還家。嚴辦種種上妙香
0097a19: 饌。令使白佛。廣說乃至。知眾飽已。收洗
0097a20: 畢。為聽法故。取一卑席。對佛而坐。佛為說
0097a21: 微妙法。示教利喜。從坐而起。至於住處。就座
0097a22: 坐已。告諸苾芻。其鹿子母。而自忘失。請佛僧
0097a23: 伽。就家供養。不請世尊。說施伽他。
0097a24: 根本說一切有部毘奈耶藥事卷第十八
