0069a19: 
0069a20: 
0069a21: 根本說一切有部毘奈耶藥事
0069a22: 卷第十五
0069a23: 
0069a24: 大唐三藏義淨奉　制譯
0069a25: 爾時佛告大王。當於爾時。散彈長者於十二
0069a26: 年飢儉亢旱。供養千聖獨覺。于時帝釋助作
0069a27: 功德。來降大雨者。大王。莫作異見。其散彈長
0069a28: 者。即我身是。大王。我於過去。非唯以此布施
0069a29: 而證菩提。勿作異見。由我正信。善根積集
0069b01: 善根功德因緣故。更修無量福業。而證無上
0069b02: 菩提。
0069b03: 攝頌曰。
0069b04: 馬王仙作證蛇命鳥王恩
0069b05: 鸚鵡尾提訶龜蘇二商主
0069b06: 佛言。復次大王。我求無上菩提故。利益攝受
0069b07: 一切有情。大王諦聽。於中阿笈摩僧祇得分
0069b08: 藥叉經中廣說。我於爾時。作一馬王。名婆羅
0069b09: 訶。而為利益。化諸有情。
0069b10: 復次大王。我求無上菩提故。攝受利益有情
0069b11: 之事。大王諦聽。乃至古昔。於婆羅斯。去
0069b12: 城不遠。有仙人住。心行慈愍。悲念有情。去彼
0069b13: 不遠有二農夫。耕墾種植。遂共相爭。互為瞋
0069b14: 。遂即相打。俱到仙所。並請為證。一人即往
0069b15: 王邊。以事白王。王即告曰。汝等相爭。何人證
0069b16: 見。白言。大王。我等二人爭。是誰先過。仙人
0069b17: 答。若依轉輪王法。我為作證。若行別法。我不
0069b18: 為證。王言如是。仙人答曰。此人瞋彼。彼人瞋
0069b19: 此。彼既打此。此還打彼。王言若如是者。二俱
0069b20: 合罰。仙人曰。我先有言。若依轉輪王法斷事。
0069b21: 我以為證。汝若不依我不為證。時王白言。大
0069b22: 仙。云何作轉輪王法而斷事耶。仙人答曰。大
0069b23: 王。若轉輪王法。除無益事。令住有益。其王告
0069b24: 二人曰。汝去。更勿如是。佛告大王。爾時仙人
0069b25: 以法作證者。勿作異見。即我身是。我於過去。
0069b26: 雖作證見。依法為證。作真實證。由彼因緣。積
0069b27: 集善根政信故。而證無上菩提。
0069b28: 復次大王。又為求無上菩提故。攝受有情。菩
0069b29: 薩爾時在不定聚。捨自身命。饒益一切有情。
0069c01: 大王。乃往古昔。於一方處大叢林中。有師子
0069c02: 王。於中居止。復有五百商人。經過險路。由
0069c03: 語聲故。有大蟒蛇。驚動睡覺。五百商人。悉被
0069c04: 蟒蛇圍遶。爾時商人甚大驚怕。發聲號叫。求
0069c05: 諸天神其師子王。聞此叫聲來至。乃見蟒蛇
0069c06: 圍彼商人。去此不遠。有少年象。爾時師子即
0069c07: 往象邊告言。此諸商人。今被蟒蛇圍遶欲食。
0069c08: 汝能捨命。救彼商人耶。其象答曰。欲遣如何。
0069c09: 師子答曰。我須上汝頭上。後捉頭。以我雙
0069c10: 爪。打彼蛇腦。後之兩足。入汝頭中。汝當必
0069c11: 死。我打蛇腦。蛇當定死。其蛇口吐毒氣。我亦
0069c12: 應死。象曰。且為利益拔濟多人。寧顧身命。時
0069c13: 師子王昇象頭上。擲身打彼蟒蛇。師子按足。
0069c14: 象便命過。打彼蟒蛇。蛇亦即死。由蛇毒氣。師
0069c15: 子身亡。三箇一時並皆捨報。諸商人等遂全
0069c16: 身命。商人欲發。空中諸天告商人曰。此師子
0069c17: 王。是賢劫菩薩。今為汝等。捨自身命。拔救諸
0069c18: 人。汝等宜應供養菩薩。然後進發。時諸商
0069c19: 人。即以種種供具。供養師子王身。遶已而去。
0069c20: 佛告大王。爾時師子王者。勿作異觀。即我身
0069c21: 是。我於爾時。在傍生趣。能救五百商人。捨
0069c22: 自身命。害彼毒蛇。由我慈心攝受有情。功
0069c23: 德因緣。積集善根。正信力故。而證無上菩
0069c24: 提。
0069c25: 復次大王。乃往古昔。於一方處。有好叢林。然
0069c26: 有菩薩。在不定聚。傍生之中。作共命鳥。一身
0069c27: 兩頭。一名達摩。二名阿達摩。是時達摩食好
0069c28: 甘。後時阿達摩便食毒果。兩俱悶亂。共
0069c29: 相平論。一作邪願。願我所生之處。常共汝
0070a01: 為惡友。能為損害。二者發願。願我生生之處。
0070a02: 常行慈心。利益汝身。佛告大王。於汝意云何。
0070a03: 爾時名達摩者。即我身是。其名阿達摩者。即
0070a04: 提婆達多是。我為慈悲心故。由彼因緣。積集
0070a05: 善根故。而證無上菩提。
0070a06: 復次大王。乃往古昔。於一方處。有好流池。菩
0070a07: 薩爾時於不定聚。作其鳥身。於五百鳥中。
0070a08: 而為鳥王。其中有一老鳥。不能遠求食飲。
0070a09: 常食小鳥及諸鳥卵。徐劣而行。既食飽已一
0070a10: 足而立。時諸小鳥。常被食噉。心大愁苦。共
0070a11: 詣王邊。作鳥語聲。白言。鳥王。具說如前。愁
0070a12: 悲苦惱。鳥王即為尋訪斯事。是誰食噉諸鳥
0070a13: 子等。菩薩雖在惡趣。心常無異如是訪察。乃
0070a14: 見老鳥詐劣徐行。在池岸邊。翹足而立。于
0070a15: 時鳥王菩薩。即便覺知是損害之者。而說頌
0070a16: 曰。
0070a17: 食噉諸鳥卵并餘小鳥等
0070a18: 翹足一立猶如持戒者
0070a19: 徐徐而縮微劣詐言談
0070a20: 曲項嬌為斯必是多姦詐
0070a21: 爾時老鳥便作是念。今者鳥王既察知我。我
0070a22: 今歸依。鳥王告曰。汝可設計。勿令諸鳥知汝
0070a23: 怨事。老鳥聞已速即逃去。于時眾鳥安隱無
0070a24: 憂。佛告大王。爾時鳥王者。莫作異見。即我身
0070a25: 是。我為鳥王之時。由能慈攝一切有情。由彼
0070a26: 因緣。積集善根正見力故。證得無上正等菩
0070a27: 提。
0070a28: 復次大王。乃往古昔。於一方所叢林之中。菩
0070a29: 薩爾時在不定聚。作鸚鵡鳥。常解人語。然於
0070b01: 彼時。婆羅斯有王。名曰梵德。正紹王位。以
0070b02: 法化世。而有一鳥。欲害鸚鵡。鸚鵡飛投大王
0070b03: 手中。告言大王。莫非法化世。時王見鳥來投
0070b04: 手中。心生憐念。即於鸚鵡邊。而受五戒。以法
0070b05: 化世。群臣曰。今於一切鳥獸。以無畏施。佛
0070b06: 告大王。莫作異見。爾時鸚鵡。解為人語者。
0070b07: 見善根故。而證無上菩提。
0070b08: 復次大王。乃往古昔。於婆羅斯。有梵德王。
0070b09: 正紹王位。去此不遠。有尾提訶國起逆。其梵
0070b10: 德王。常欲伐彼不臣。其梵德王。兵眾強盛。其
0070b11: 尾提訶國。雖兵馬驅勝。而常心行慈悲於
0070b12: 梵德王。其梵德王。貪愛其國。興舉四兵。往擊
0070b13: 尾提訶國。其王聞梵德王四兵欲來。即令掃
0070b14: 灑城邑。無諸瓦石。懸繒幡花。辨諸飲食。又
0070b15: 諸臣等。令城內人民。出城預前二十五里。香
0070b16: 花迎接。復作百種言詞。讚美王德。其梵德
0070b17: 王聞此事已。瞋心乃息。便作是念。既逆善言。
0070b18: 不相違逆。今可迴軍。時尾提訶國群臣等讚
0070b19: 梵德王曰。願王過國。所有軍眾。廣陳設會。尾
0070b20: 提訶王說伽他曰。
0070b21: 大王受懺摩我當親奉敬
0070b22: 諸事隨王作幸賜為親友
0070b23: 爾時梵德王。復以伽他答曰。
0070b24: 由忍得解脫瞋心寂無起
0070b25: 為一切能故能勝一切人
0070b26: 爾時二王。共為和合。其梵德王。即歸本國。尾
0070b27: 提訶國一切人民。皆悉無畏。佛告大王。爾時
0070b28: 尾提國王者。莫作異見。即我身是。我為調
0070b29: 伏其心。由彼積集正信善根故。而證無上菩
0070c01: 提。
0070c02: 復次大王。乃往古昔。菩薩爾時在不定聚。於
0070c03: 大海中。作一龜王。復於後時。有五百商人。乘
0070c04: 船入海。乃被海獸打破船舶。其龜取五百商
0070c05: 人。置於背上。渡出海中。爾時商人皆悉安隱。
0070c06: 全其身命。佛告大王。然於彼時。大龜王者。莫
0070c07: 作異見。即我身是。為由慈攝有情。由彼因緣。
0070c08: 正信積集善根故。而證無上菩提。
0070c09: 復次大王。乃往古昔。時毘提訶國。有五百群
0070c10: 臣。其中有二兄弟。最為大臣。兄名蘇斯那。弟
0070c11: 名斯那。其名斯那者。心常好覓人過。無利益
0070c12: 心。其蘇斯那者。於一切時常行利益。為由蘇
0070c13: 斯那常行利益故。其斯那既無利益。惱亂人
0070c14: 民。城中眾俱來白王。說彼所作無利益事。其
0070c15: 王即令擯出境外。便往婆羅斯城。事梵德
0070c16: 王。後於異時。其蘇斯那。聞弟被擯出境。在婆
0070c17: 羅斯梵德王所以為臣佐。即白毘提訶王
0070c18: 言。今欲往彼婆羅斯看弟作其和順之事。
0070c19: 城中人眾。皆生怪愕。其弟常於兄處。作無益
0070c20: 事。其弟。王擯出國境。此兄尚於弟處能行
0070c21: 饒益。共為和可。佛告大王。莫作異見。於彼
0070c22: 時中。名蘇斯那大臣者。即我身是。常為利
0070c23: 益有情。由彼因緣。正信積集善根故。而證無
0070c24: 上菩提。
0070c25: 復次大王。乃往古昔。於一方所。有一大城。其
0070c26: 城中有二商人居止。將五百乘車。載其寶貨。
0070c27: 行至曠野險路。具如中阿笈摩說。其一商人。
0070c28: 已被藥叉噉食。第二商主。平安得出曠野
0070c29: 之中。佛告大王。其第二商主。平安得出曠
0071a01: 野之嶮者。莫作異觀。即我身是。為慈攝有
0071a02: 情。由彼因緣。正信積集善根故。而證無上菩
0071a03: 提。
0071a04: 復次大王。乃往古昔。於一方所叢林之中。多
0071a05: 饒河。花滋茂。爾時菩薩在不定聚。作六
0071a06: 牙象王。在其林內。其象王妻。名曰拔陀。於母
0071a07: 象中。為最尊貴。是時象王出群。在於閑僻之
0071a08: 處。有別雌象。端正悅意。詣象王處。共為私
0071a09: 竊。既為夫婦。甚加憐愛。行住相隨。意不相
0071a10: 離。心相繫著。時拔陀母象。便生嫉。即自思
0071a11: 念。作何方計。便我當得殺六牙象王并彼母
0071a12: 象。正住思惟。心大嫉。無計可得。遂便發
0071a13: 願。願我生生之處。能害二人。作是願已。
0071a14: 於山頂上。投身而下。便即命終。生毘提國大
0071a15: 夫人腹。而處其胎。十月滿已誕生一女。眾相
0071a16: 具足。漸漸長大。嫁與國梵德大王。為第一
0071a17: 夫人。由彼宿業。於六牙象等。生大瞋恨。然而
0071a18: 夫人有宿命智。即白梵德王言。於彼方所。有
0071a19: 六牙大象。我今要此象牙。願王令取。于時王
0071a20: 諸城。所有獵師。皆悉喚集。令取六牙大象。
0071a21: 獵師集已。告曰。汝等往取象牙將來。時諸獵
0071a22: 師。王既已。依命即去。其獵師大將告獵人
0071a23: 曰。汝等並散。各歸本業。我獨自往取其象牙。
0071a24: 是時大將即取祭祀之物。并著衣甲毒箭等
0071a25: 物。造詣方所。見彼象王并及母象。二俱別住
0071a26: 於閑靜處。各離象群而住。見已遠至遙望。爾
0071a27: 時獵師。身被忍服。覆其弓箭。所有衣甲。藏在
0071a28: 草中。欲為殺害。爾時母象遙見獵師。即告夫
0071a29: 曰。我等速向餘處。今有人來欲殺我等。象王
0071b01: 曰。其人作何形貌。答曰。身被忍衣。外現慈
0071b02: 相。若如是者。當須無畏。在袈裟中。無不善事
0071b03: 此之幢相。覆蓋之人。心住慈悲。當須無怖。勿
0071b04: 生疑惑。如月無熱。斯人亦如是。于時母象。及
0071b05: 以象王。並無疑惑。隨意遊行。爾時獵師既得
0071b06: 其便。即放毒箭。射彼象王。中於要處。母象告
0071b07: 曰。如何乃言著袈裟人。無有害心。爾時象王
0071b08: 以頌答曰。
0071b09: 心非生過患亦非衣所作
0071b10: 此過由煩惱由心離慈愍
0071b11: 如金裹銅葉入火銅性現
0071b12: 患人雖不了智者善能知
0071b13: 弓箭人俱毒咸由彼為惡
0071b14: 袈裟本寂靜皆悉由心作
0071b15: 爾時母象心生瞋恚。告其夫曰。
0071b16: 我不違君語如君今所說
0071b17: 我欲碎斯人節節令其斷
0071b18: 是時象王聞此語已。生如是念。作何醫療此
0071b19: 煩惱事。若是菩薩婦。起怨害心者。此不應也。
0071b20: 說伽他曰。
0071b21: 如被多鬼所著心見醫即作非供養
0071b22: 醫人見彼常非恨應生如是歡喜心
0071b23: 爾時母象。聞其菩薩象王所說。默然而住。時
0071b24: 諸群象詣象王處。便作是念。勿此母象損害
0071b25: 獵師。若菩薩在傍生趣中。常行菩薩行。是時
0071b26: 象王往獵師邊。以人言音告獵師曰。汝莫怪
0071b27: 畏。恐損獵師。象王以鼻。遶取獵師。抱在胸
0071b28: 前。又令母象別向餘處。然後告曰。丈夫。母象
0071b29: 已去。汝若須我身上物者。任意取之。是時獵
0071c01: 師心極怪愕。此乃是人。我非人也。我是人中
0071c02: 象。汝是象中人。汝在傍生。有是情智。我居人
0071c03: 類。反無斯慧。悲啼泣淚。菩薩問曰。為何啼
0071c04: 泣。獵師答曰。汝已損我。時象王聞已。作是思
0071c05: 惟。我現相救。不曾有損。復更思惟。不是雌象
0071c06: 而來損耶。又問獵師曰。誰損汝耶。獵師答曰。
0071c07: 象王。汝身有無量功德。無辜加害。即是損
0071c08: 我。汝身被箭所傷。可有治療。我心被射。愚癡
0071c09: 無智。難可療治。而說頌曰。
0071c10: 我今觀察象王行功德廣大猶如海
0071c11: 起害之人猶發慈此之菩薩心難得
0071c12: 假說我今身是人了無如是真智覺
0071c13: 但有如斯瞋害毒身空無有少功德
0071c14: 莊嚴形貌似人身不如生在傍生趣
0071c15: 汝在傍生有人智象王為最象中尊
0071c16: 不言形貌即成人不以傍生非是人
0071c17: 若有人慈功德者彼乃當知即是人
0071c18: 爾時象王告曰不勞廣說多言語。不用多述
0071c19: 巧言辭。汝今云何箭射我。速說斯事令我知。
0071c20: 獵師答曰。我奉王教。須汝身牙。緣此射之。象
0071c21: 王告曰。仁所須者。幸時早取。菩薩為懷。無不
0071c22: 捨者。任汝拔牙。將所利益。說伽陀曰。
0071c23: 利益一切有情等速離漂流生死海
0071c24: 常證無上菩提智唯願早入涅槃城
0071c25: 爾時獵師心生羞恥。告象王曰。我須汝牙。象
0071c26: 王告曰。任意拔將。答曰。我不能拔。若令我
0071c27: 拔。願住慈悲。我方能拔。若其不住慈悲之心。
0071c28: 正拔之時。手必墮落。象王告曰。若汝不能拔
0071c29: 者。我自拔與象王曰。為我牙根入肉深遠。當
0072a01: 拔之時。白血流注。拔已欲與獵師。象王身
0072a02: 色鮮白。如優曇花。血流遍身。如山雪覆。亦
0072a03: 如文。
0072a04: 爾時象王。自心見身相如是。恐有退轉。欲
0072a05: 堅其心。不令嬈亂。由彼菩薩多習性故。而行
0072a06: 其施。豈有退邪。至於死路。唯歸佛陀。於彼時
0072a07: 中。有種種異相。為空中諸天心得滿足。便生
0072a08: 喜悅。現希有事。然由象王作是苦行。空中有
0072a09: 天。而說頌曰。
0072a10: 我等諸天見象王行苦行
0072a11: 當正拔牙時受於無量苦
0072a12: 內心猶喜悅必不退菩提
0072a13: 別有一天。而問彼天曰。
0072a14: 如此拔牙身受苦云何能發趣菩提
0072a15: 猶如地獄受苦人必不能發慈悲意
0072a16: 爾時象王拔牙已。默然而住。獵師念曰。云何
0072a17: 拔牙。執持而住。欲生悔耶。不與我耶。于時象
0072a18: 王觀知彼意。即持優曇花白色六牙。引其
0072a19: 前足。而以六牙欲捨與之。告曰。待住少時待
0072a20: 住少時我今極痛。象王又作此念。受者現前。
0072a21: 何須久住。如何不施。本為此牙欲殺於我。今
0072a22: 既無牙。何慮餘事。告獵師曰。汝應善聽。說伽
0072a23: 他曰。
0072a24: 賢首汝應棄惡事所持利劍弓箭物
0072a25: 被此袈裟仁者衣我今見此心歡悅
0072a26: 或有施淨受亦淨或有施淨受不淨
0072a27: 我今觀汝淨應供施者受者二俱淨
0072a28: 爾時象王。見彼被離欲衣。心自喜悅。即與六
0072a29: 牙。告曰。
0072b01: 若實毒箭射我身不生少許瞋恨意
0072b02: 此實願速證菩提當救輪迴得解脫
0072b03: 佛告大王。於意云何。彼時六牙大象王者。莫
0072b04: 作異見。即我身是。我以慈悲苦行布施故。而
0072b05: 由未證菩提。由彼因緣。正見積集善根。而證
0072b06: 無上菩提。
0072b07: 復次大王。我曾作兔。捨其身肉。布施與彼仙
0072b08: 人之時。廣說應知。
0072b09: 復次大王。我於往昔。父母二俱無目。常以肩
0072b10: 背負擔。將行供養。經無量時。而由未證。廣說
0072b11: 應知。
0072b12: 復次大王。我為利益諸有情故。大王諦聽。世
0072b13: 間邪見。而依俗法。父母將老。或令飢餓。溺在
0072b14: 河中。或將入火燒身之事。言得生天。我設方
0072b15: 法。並令禁斷此非法事。廣說應知。
0072b16: 復次大王。更有無量因緣。並於那迦藥叉經
0072b17: 中廣說。
0072b18: 大王。菩薩在不定聚。作獼猴王。於五百獼猴
0072b19: 中為尊貴。婆羅斯。被梵德王怕懼之時。我
0072b20: 於爾時。捨自身命。救五百獼猴。廣說應知。
0072b21: 復次大王。菩薩在不定聚時。生於雉身。如雉
0072b22: 本生經中廣說。
0072b23: 復次大王。菩薩在不定聚時。生在象中。如象
0072b24: 本生經中廣說。
0072b25: 復次大王。菩薩在不定聚時。生在龍趣。名曰
0072b26: 矚波龍子。於龍本生經中廣說。
0072b27: 復次大王。菩薩在不定聚時。作鵝王身。如鵝
0072b28: 本生經中廣說。
0072b29: 爾時勝光大王白佛言。大德世尊。於何時初
0072c01: 發無上菩提之願。佛告大王。乃往古昔。無量
0072c02: 劫時。有王名曰光明。其光明王。有一象寶。身
0072c03: 色鮮白。如優花。七支圓滿。形貌端嚴。人所
0072c04: 喜見。時王即調象之人。令調此象。堪乘之
0072c05: 時。將來見我。其調象人。受王已。即將調
0072c06: 教。既成就已。還詣王所。王即乘象。并調象
0072c07: 人。王在後坐。出城遊獵種種禽獸。然而象王
0072c08: 聞母象氣。尋香而走。王見象走其疾如風。告
0072c09: 象師曰。
0072c10: 我見虛空轉四方上下迴
0072c11: 山地如陶輪樹亦空中去
0072c12: 象足不曾移猶如騰空去
0072c13: 觀前山走來後山無不動
0072c14: 須勒象令住極打令其怕
0072c15: 象王既未調死生今在即
0072c16: 爾時調象師白王曰。
0072c17: 我誦大仙所說并以鐵鉤鉤極打
0072c18: 誦鉤打唯加急所用之法皆無益
0072c19: 無索無鉤能禁制王知無物何能止
0072c20: 貪欲入心無調者欲在心中如掘釘
0072c21: 此欲發時甚廣大無有能為止息者
0072c22: 爾時調象師作種種法。不能止息。而令象迴。
0072c23: 又白王言。其象走困。願王攀取樹枝。放象隨
0072c24: 意即逢一樹王及象師。攀枝而住。喻如從死而
0072c25: 得再生。王告象師曰。汝不調此象成就。便即
0072c26: 將來。與我乘騎。白王曰。我調成就。然為彼象
0072c27: 聞雌象氣。貪欲醉故。不受言教。其象雖去。思
0072c28: 憶本處。至第七日。必還來到。所以者何。由見
0072c29: 母象。共行欲已。思憶象坊。至第七日。其象還
0073a01: 還來。時調象人速詣白王。王曰。汝教此象。未
0073a02: 好成就。其人白王。我調象已。責曰。云何調伏。
0073a03: 白言。請王驗試。即知虛實。其調象人。即燒大
0073a04: 鐵丸。色赤如火。令象取食。象即詣前。欲取吞
0073a05: 食。其教象人。復白王言。象若食之。象必不
0073a06: 活。時王告象師曰。如斯調伏。當時為迷亂我。
0073a07: 先白王。我但調伏其身。不能調心。王曰。汝頗
0073a08: 見有能調心者。象師白王言。有。唯佛世尊能
0073a09: 調身心。一切有情欲調其心。由不能調。而皆
0073a10: 退。有諸外道。修行苦行。貪欲叢林在心。而
0073a11: 不能拔。亦有捨境。離欲貪處。而不堅持復還
0073a12: 退失。阿素落等。及以天人。師子雜獸。龍蛇鳩
0073a13: 鴿。乃至飛鵝雜類等。一切含識。皆被欲縛。無
0073a14: 始已來。如輪迴轉。少年容貌。乃至於老。調伏
0073a15: 其心。種種苦行。或有仙人。風食。皆不調
0073a16: 心。心雖無相。誰有天人能得自在。言大王者
0073a17: 有大威力諸戰中最能殊勝亦不調心。唯
0073a18: 佛世尊無有貪欲心得自在。爾時大王聞佛
0073a19: 世尊有精進力。廣行惠施。修諸福業。即發無
0073a20: 上菩提之願。說伽他曰。
0073a21: 修無量福求佛果得成善逝自在尊
0073a22: 若未能度彼岸者我當誓度令至岸
0073a23: 聞佛離欲發菩提復行惠施正法化
0073a24: 願我當來得成佛利益有情貪欲滅
0073a25: 佛告大王於意云何。彼時名光明王者。豈異
0073a26: 人乎。即我身是。我於爾時。初發無上菩提之
0073a27: 意。
0073a28: 爾時勝光王復白世尊曰。最初於誰行施得
0073a29: 證無上菩提。佛告大王。乃往古昔無量劫時。
0073b01: 有城名曰毘訶彼地。其城有一陶輪工師。有
0073b02: 佛出世。號曰釋迦牟尼。證無上正真等正覺。
0073b03: 十號具足。亦有聲聞弟子。名舍利弗。大目乾
0073b04: 連。及侍者阿難陀。時釋迦牟尼佛正真等正
0073b05: 覺。共無量苾芻眾。俱遊行人間。至彼城中。爾
0073b06: 時彼佛忽有風患。即告阿難陀曰。汝可往彼
0073b07: 陶輪家乞酥油蜜漿。爾時阿難陀聞佛教。
0073b08: 即往詣陶輪家。在門外立。白言長者。世尊患
0073b09: 風強病。今須酥油蜜漿。時陶輪師。聞具壽阿
0073b10: 難陀所說。即將酥油蜜等。長者共兒相隨。俱
0073b11: 往佛所。以酥蜜等遍塗佛身。溫水沐浴。持沙
0073b12: 糖水。奉上世尊。為療病故。即得痊愈。爾時陶
0073b13: 師長跪發願。說伽他曰。
0073b14: 我以蘇蜜施如來願獲廣大功德利
0073b15: 種族名號聲聞眾悉如今日釋迦尊
0073b16: 善能調伏有情類遠離眾苦歸圓寂
0073b17: 其陶輪子。亦發是言。願我當來如佛侍者。佛
0073b18: 告大王。我於爾時。初施釋迦如來。得證無上
0073b19: 菩提。其子者。即阿難陀是。王復問世尊曰。從
0073b20: 初乃至成佛供養幾許諸佛而證無上菩提。佛
0073b21: 告大王。我從釋迦如來最初阿僧企耶。乃至
0073b22: 護世佛時以清淨心。如是供養七萬五千佛
0073b23: 於爾許時供養不曾心異。唯求無上正等菩
0073b24: 提。大王。第二僧企耶。我初供養燃燈佛乃至
0073b25: 寶髻佛以清淨心。如是供養七萬六千佛。
0073b26: 我雖經歷多生。心無有異。常以清信供養諸
0073b27: 佛。大王。第三阿僧企耶。初供養寶髻佛。乃至
0073b28: 安隱佛。如是供養七萬七千佛。如是又至迦
0073b29: 攝波佛。我雖供養無有異心。常以淨信。供
0073c01: 養諸佛。為菩薩時如是供養。皆蒙諸佛為我
0073c02: 受記。當證無上正等菩提。滿我所願。思求
0073c03: 正覺。堅固釋持。慈攝一切有情故。爾時勝
0073c04: 光王聞佛說已。心大歡喜。頂禮雙足。奉辭而
0073c05: 去。
0073c06: 時具壽阿難陀即以伽陀。請世尊曰。
0073c07: 唯願世間尊為我分別說
0073c08: 何處初發意為求大菩提
0073c09: 更願無上士為說本事緣
0073c10: 曾供養幾佛復經幾許時
0073c11: 爾時世尊以頌答曰。
0073c12: 無上兩足尊慈愍有情者
0073c13: 於彼發菩提誓度三有海
0073c14: 聞佛心離欲廣說醉象緣
0073c15: 厭離貪欲習因發菩提心
0073c16: 堅固發誓願惠施如河沙
0073c17: 光明王世時專求正覺等
0073c18: 初見釋迦佛我作陶輪師
0073c19: 酥油蜜漿等最初為供養
0073c20: 亦曾為上女正信三寶尊
0073c21: 我見憍陳佛以燈油奉施
0073c22: 無勝佛世時我曾作三藏
0073c23: 共大眾相競惡罵僧為女
0073c24: 由斯口惡業變我身為女
0073c25: 迴心淨已還變為丈夫
0073c26: 乃往過去世曾為王子時
0073c27: 寶髻佛兄弟我以燈明施
0073c28: 三月曾供養安隱佛世尊
0073c29: 佛滅度之後以舍利起塔
0074a01: 曾作富長者三月供養佛
0074a02: 世尊滅度後建塔九十肘
0074a03: 後見有勝佛梵志中為最
0074a04: 舉手合掌敬供養人中尊
0074a05: 昔時作梵志書論悉明解
0074a06: 我逢利益佛施座奉如來
0074a07: 往修苦行時曾住仙人法
0074a08: 見憍陳世尊捉身欲山下
0074a09: 我曾作仙人遇逢樂見佛
0074a10: 諸佛至居處以根供養
0074a11: 往昔作仙人見善眼世尊
0074a12: 以著樹皮衣持施覆其身
0074a13: 昔曾作人王供養勒叉佛
0074a14: 頓捨四兵眾求無上菩提
0074a15: 從初釋迦佛至於護世佛
0074a16: 七萬五千佛我皆盡供養
0074a17: 此是一僧祇如是行供養
0074a18: 一心無異別恒發菩提願
0074a19: 次見燃燈佛多聞甚可愛
0074a20: 以七青蓮花作梵志持供
0074a21: 我曾作國王見佛名有相
0074a22: 於佛修行處供養此如來
0074a23: 我曾作國王有佛名住修
0074a24: 以妙色珍寶音聲而供養
0074a25: 我曾作國王佛號超師子
0074a26: 我以寶幡蓋供養此如來
0074a27: 我曾作國王佛名安隱日
0074a28: 王有一千城皆令修供養
0074a29: 我曾作國王有佛名梵志
0074b01: 以浴室香湯依時沐浴佛
0074b02: 我昔作國王城中而供養
0074b03: 三千梵志佛及一尸棄佛
0074b04: 我曾作長者於財增城中
0074b05: 供二十五佛修行於梵行
0074b06: 我曾作長者於彼大城中
0074b07: 供養尸棄佛建立寺舍塔
0074b08: 其寺供七佛奉施珍寶具
0074b09: 及以奴婢等莊宅花園林
0074b10: 曾作王信敬於尸棄佛所
0074b11: 復在彼城中唯求正等覺
0074b12: 昔曾作梵志有佛名歡喜
0074b13: 為求菩提故以果先供養
0074b14: 曾作長者時有佛名善眼
0074b15: 我以摩尼寶供養此如來
0074b16: 亦曾作商主有佛名善生
0074b17: 坐於菩提樹以餅先供養
0074b18: 於千商人中曾作千商主
0074b19: 見佛坐菩提號名善意佛
0074b20: 香泥塗佛上復以扇招涼
0074b21: 佛邊坐聽法聞法心開悟
0074b22: 昔作商人主有佛名釋迦
0074b23: 我以眾寶花以花散佛上
0074b24: 昔作商人主有佛名高登
0074b25: 以幡花音樂供養如是佛
0074b26: 我曾作國王有佛名最上
0074b27: 超越諸有海當施眾車輅
0074b28: 我曾作國王有佛名最尊
0074b29: 佛行百里內地散諸妙花
0074c01: 我於過去世聞佛欲來過
0074c02: 遠將勝幡蓋并四兵圍遶
0074c03: 有佛欲渡河我當作舡師
0074c04: 見佛心歡喜渡佛到彼岸
0074c05: 我曾作商主有佛名賢車
0074c06: 為佛造橋梁令佛安隱渡
0074c07: 我曾作國王有佛名大梵
0074c08: 牛頭香造寺以供養於尊
0074c09: 著僧伽胝衣以覆如來上
0074c10: 儉世檀香浴降雨人歸佛
0074c11: 我曾作國王有佛名淨月
0074c12: 國有多疾疫供佛疫皆除
0074c13: 我昔作王時有佛名調帝
0074c14: 請佛說妙法為求菩提道
0074c15: 我昔作王時有佛名梵尊
0074c16: 施佛僧伽胝用覆如來上
0074c17: 當時國中儉我以旃檀湯
0074c18: 沐浴如來體豐樂人歸佛
0074c19: 我昔作王時有佛名帝釋
0074c20: 其國有災起王發慈止息
0074c21: 我昔作王時供養調帝佛
0074c22: 用諸百萬寶造食獻如來
0074c23: 昔為梵志信見佛名悉達
0074c24: 以百千頌讚供養天人師
0074c25: 昔為梵志時佛名帝釋幢
0074c26: 合掌以正信當來願如佛
0074c27: 始從燃燈佛至於帝釋幢
0074c28: 七萬六千佛我皆盡供養
0074c29: 滿二阿僧祇供養於諸佛
0075a01: 不曾心有異志願菩提處
0075a02: 第三阿僧祇亦為王供養
0075a03: 佛名安隱日滅度而起塔
0075a04: 我昔為國王種種供養佛
0075a05: 滿足皆隨意起塔名法王
0075a06: 昔為大商主見佛名悉供
0075a07: 我以眾金花散佛呈供養
0075a08: 昔為商人時見佛名寶髻
0075a09: 為佛作金網以覆大師上
0075a10: 昔為商人時佛名上蓮花
0075a11: 作銀花供養散布如來上
0075a12: 昔為商人時見佛名上稱
0075a13: 我以上妙室供養於如來
0075a14: 昔為大國王佛號名勝論
0075a15: 正證菩提日我以四兵護
0075a16: 昔為商人時見佛名無垢
0075a17: 造塔并浴室及以燃燈明
0075a18: 我昔作王時見佛名合覺
0075a19: 坐石而入定音樂以供養
0075a20: 昔為商人時見佛名修行
0075a21: 降怨度人眾掃地令佛過
0075a22: 昔為商人時聞佛名淨住
0075a23: 欲來造寺舍園苑毘訶羅
0075a24: 昔為大國王有佛名相師
0075a25: 摩尼寶供養我時為菩薩
0075a26: 昔為大國王有佛名繫都
0075a27: 我造法王塔繒幡以供養
0075a28: 昔為大國王有佛名捨重
0075a29: 我以瓶杖施起塔并設會
0075b01: 我昔為商主有佛名見義
0075b02: 以金寶真珠種種香供養
0075b03: 我為大國王佛名諸兵義
0075b04: 佛遊於人間四兵迎供養
0075b05: 我為大國王佛名他利見
0075b06: 欲入於城內設樂香花供
0075b07: 我昔為商主有佛名底沙
0075b08: 以諸莖木香根香散供佛
0075b09: 我昔曾為大仙人見晨宿佛在寶龕
0075b10: 但一伽他而讚佛超過九劫修苦行
0075b11: 昔為梵志名最上見佛名曰毘婆尸
0075b12: 兩手持苣發菩提歡喜布散如來上
0075b13: 菩薩昔為商主時見佛世尊名尸棄
0075b14: 并有弟子聲聞眾三月衣食而供給
0075b15: 昔為商人深正信於彼毘婆尸佛所
0075b16: 并諸弟子聲聞眾三月衣食而供給
0075b17: 昔為商人深正信佛名迦留村陀佛
0075b18: 請佛家資盡布施隨佛出家持梵行
0075b19: 昔為商人深正信見佛迦耶迦牟尼
0075b20: 先造立寺生恭敬後乃方隨佛出家
0075b21: 昔為梵志名最勝於兩足尊迦葉佛
0075b22: 由聞喜護所說語乃得出家修淨意
0075b23: 菩薩昔作國王時於彌勒仙修供養
0075b24: 入定見我當作佛時仙來供養我
0075b25: 從安隱佛至迦葉供養七萬七千佛
0075b26: 一切如來皆奉侍乃能數滿三僧祇
0075b27: 皆悉歡喜而供事未曾少許心別異
0075b28: 皆發無上菩提願為菩薩時供養佛
0075b29: 一切示現而授記對眾咸言當作佛
0075c01: 我先求願皆滿足如先所願今思忖
0075c02: 此願皆令得滿足彼佛世尊諸大德
0075c03: 授我無上菩提記我昔曾作尸毘王
0075c04: 復為一切施主時并及尾濫大王身
0075c05: 捨身捨寶行檀度昔為商主入大海
0075c06: 持戒專求趣彼岸能害自身令眾樂
0075c07: 皆令得度於苦海往昔曾作仙人時
0075c08: 常行忍辱波羅蜜身體手足被支解
0075c09: 由行忍辱心無退如緊那羅本生說
0075c10: 我曾欲竭於大海以滿精進波羅蜜
0075c11: 皆由口業真實語昔名藥物大臣時
0075c12: 牛出梵志共論義當滿般若波羅蜜
0075c13: 諸天擊鼓而助喜昔為梵志名生然
0075c14: 勤修勝禪波羅蜜頭上鳥生男女卵
0075c15: 定中不起鳥能飛修行滿六波羅蜜
0075c16: 慈心常有思念處我廣心求尊重願
0075c17: 發願願求皆滿足彼諸大德一切佛
0075c18: 我皆供養天人師三有苦海諸眾生
0075c19: 一切皆歸涅槃路我為菩薩修供養
0075c20: 從彼光明王身後乃至帝幢佛世尊
0075c21: 度得一千俱胝眾況復成佛度無邊
0075c22: 世間之尊大導師已度未度人天眾
0075c23: 我已置立橋船筏堅固度於諸有情
0075c24: 我若入於圓寂後由能濟度無邊人
0075c25: 諸有能修福德者當來皆入涅槃城
0075c26: 我若入於圓寂後而能修集於佛事
0075c27: 少許供養於形像即得生天無量樂
0075c28: 我若入於圓寂後遺留法寶甘露味
0075c29: 如若有情聞此者皆能修習出離去
0076a01: 已上諸佛名
0076a02: 根本說一切有部毘奈耶藥事卷第十五
