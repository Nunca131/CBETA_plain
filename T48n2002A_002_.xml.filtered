0127a06: 
0127a07: 如淨和尚語錄卷下
0127a08: 
0127a09: 明州天童景德寺語錄
0127a10: 侍者祖日編
0127a11: 山門天童大解脫門。豁開衲僧自己。透乾坤
0127a12: 無表裡。雖然萬古清風八面來。前樓後閣玲
0127a13: 瓏起。
0127a14: 佛殿。黃金妙相。驢腮馬嘴。咦。賊是小人智過
0127a15: 君子。
0127a16: 方丈。橫一丈一丈。文殊維摩隔壁抓痒。卓
0127a17: 拄杖云。盡大地人不釣自上。
0127a18: 至法座前。焚香謝恩。捧　黃示眾云。雲開
0127a19: 九天。呈起云。看彩鳳出。且道。如何委悉。
0127a20: 急急如律令。
0127a21: 指法座。爐炭為床。鑊湯為座。口吐黑。彌天
0127a22: 罪過。
0127a23: 斂歛衣就座乃云。有問有答。屎尿狼藉。無問
0127a24: 無答。雷霆霹靂。於是眉毛慶快。鼻孔軒昂。直
0127a25: 得大地平沈。虛空迸裂。正當恁麼。且與宏智
0127a26: 古佛相見。舉拂子云。相見已了。合談何事。從
0127a27: 前汗馬無人識。只要重論蓋代功。雖然知恩
0127a28: 報恩一句如何。四海浪平龍睡穩。九天雲淨
0127a29: 鶴摩空。
0127b01: 復舉記得。僧問百丈。如何是奇特事。百丈云。
0127b02: 獨坐大雄。大眾不得動著。且教坐殺者漢。
0127b03: 今日忽有人問淨上座。如何是奇特事。只向
0127b04: 它道。有甚奇特。畢竟如何。淨慈盂。移過天
0127b05: 童喫飯。
0127b06: 上堂。外不放入。內不放出。痛下一槌。萬事了
0127b07: 畢。且道。如何大白前令斬新。內外紀綱俱
0127b08: 委悉。
0127b09: 道舊至上堂。冤有頭債有主。一劍當鋒。豁開
0127b10: 門戶。拽隊成群恁麼來。放火殺人相合聚。且
0127b11: 道。如何老胡頂跨龍虎。
0127b12: 上堂。心念分飛。如何措手。趙州狗子佛性無。
0127b13: 只箇無字鐵掃帚。掃處紛飛多。紛飛多處掃。
0127b14: 轉掃轉多。掃不得處命掃。晝夜起脊梁。
0127b15: 勇猛切莫放倒。忽然掃破太虛空。萬別千差
0127b16: 盡豁通。
0127b17: 開爐上堂。只箇柴頭煨火種。諸方聿起競開
0127b18: 爐。天童直截超宗處。爐與柴頭盡底無。恁麼
0127b19: 有煖氣。正好猛做工夫。且道。如何驀忽雷
0127b20: 霆轟烈焰。從教深夜雪糢糊。
0127b21: 謝新舊兩班上堂。開無間地獄。現閻羅大王。
0127b22: 聚夜叉一部。列牛頭兩行。與其進者。劍樹上
0127b23: 猛火進用。與其退者。刀山裡寒退藏。且道。
0127b24: 理會甚事耐。飯飽弄判斷。屎急尿床。其
0127b25: 或未然。花柳春風入戲場。
0127b26: 上堂。天童鐵臭老拳頭。打殺江湖水牯牛。夜
0127b27: 深忽然生箇卵。天明推出大日頭。且道。如何
0127b28: 晒諸人烝濕處。免教行步滑如油。
0127b29: 上堂。靈雲見處桃花開。天童見處桃花落。桃
0127c01: 花開春風催。桃花落春風惡。靈雲且置。莫有
0127c02: 與天童相見底麼。春風惡桃花。躍浪生頭角。
0127c03: 壽慶節上堂。至哉坤元誕佛國摩耶之瑞。大
0127c04: 矣貝典祝仙桃王母之春。正當恁麼且道。以
0127c05: 何為驗。觀音瓔珞妙莊嚴。勢至花鬘長自在。
0127c06: 結夏上堂。結衲僧布袋頭。天童拈來作氣
0127c07: 毬。尖趯出佛無數。付與叢林作馬牛。
0127c08: 謝知事齋首座秉拂。上堂。鐵酸豏金剛圈。塞
0127c09: 斷咽喉。拽脫鼻孔。天童立地有分。衲僧乞命
0127c10: 無門。且道。如何堪與瞿曇作子孫。
0127c11: 新起妙嚴慶懺＝讚【甲】懺讚陞座。推倒多年老鼠窠。掃空
0127c12: 平地笑呵呵。從空架起生頭角。蓋覆驢牛不
0127c13: 厭多。今朝成就大緣。千古發揮大事。且道。如
0127c14: 何斫額任他門外客。到家還我箇中人。
0127c15: 復舉。文殊問無著。近離甚麼處。著云。南方。
0127c16: 殊云。南方佛法如何住持。著云。末法比丘少
0127c17: 奉戒律。殊云。多少眾。著云。或三百或五百。
0127c18: 師云。春風勾引鷓鴣啼。著問文殊。此間佛法
0127c19: 如何住持。殊云。凡聖同居。龍蛇混雜。著云。
0127c20: 多少眾。殊云。前三三後三三。師云。平地波瀾
0127c21: 釣鐵船。者兩轉語。要與諸方眉毛廝結。更有
0127c22: 兩轉語。要與諸方點眼。或三百或五百。銅錢
0127c23: 鐵錢。省數足陌。前三三後三三。蘿蔔芋嬭。淺
0127c24: 貯滿擔。諸方忽然眼開。決定拍手大笑。笑箇
0127c25: 甚麼。不笑巴人。便笑杜撰。雖然笑者還稀。忽
0127c26: 有人問天童多少眾。但向他道。新起妙嚴誇
0127c27: 第一。一齊都在畫圖中。
0127c28: 請監收上堂。竇八布衫穿。大家出隻手。橫須
0127c29: 彌為概。量大海為斗。所以生殺在前。收放在
0128a01: 後。歸功塞破虛空口。還知麼。天童不敢相辜。
0128a02: 甘作啼雞吠狗。
0128a03: 上堂。螟蛉之子。殪而逢螺蠃。祝之曰類我
0128a04: 類我。天童門下。莫有類我底麼。萬里不掛片
0128a05: 雲。天地一團猛火。
0128a06: 謝監收。上堂。金剛王寶劍在匣。有望風不犯
0128a07: 之威。天童喝下飛出。變作無孔鐵鎚。輥入荒
0128a08: 田亂草。任教日炙風吹。因甚如此。拈匙把
0128a09: 知多少。不是知音不易知。
0128a10: 謝造橋上堂。去那邊去。來者裡來。中間絕
0128a11: 壑斷崖。且道。如何相接。以拂子作彎橋勢云。
0128a12: 看。依稀金磴闊。彷彿彩虹彎。人從橋上過。又
0128a13: 作麼生。松蘿影裡開天巧。汗黑光中入畫看。
0128a14: 上堂。眼見黃葉落。耳聞孤雁鳴。且道。是什麼
0128a15: 物得與麼靈。咦。溪上秋光分外清。
0128a16: 浙翁遺書至。上堂。八月十八錢塘潮。淛翁聲
0128a17: 價潑天高。盡教四海弄潮手。徹底窮淵輥一
0128a18: 遭。重揀擇不辭勞。要透龍門繼鳳毛。忽然收
0128a19: 卷還源去。萬古曹溪風怒號。
0128a20: 上堂。陸脩靜陶淵明。文殊普賢。打圓相云。
0128a21: 咦。一款具呈。且道。憑誰批判。若是孔夫子。
0128a22: 吾無隱乎爾。
0128a23: 開爐。上堂。召大眾打圓相云。箇是天童。火
0128a24: 爐。近前則燒殺。退後則凍殺。忽有箇漢。出來
0128a25: 道合作麼生。火爐動也。
0128a26: 上堂。天童仲冬第一句槎槎牙牙。老梅樹忽
0128a27: 開花。一花兩花。三四五花。無數花。清不可
0128a28: 誇。香不可誇。散作春容吹草木。衲僧箇箇頂
0128a29: 門禿。驀劄變怪。狂風暴雨。乃至交袞大地雪
0128b01: 漫漫。老梅樹太無端。寒凍摩挲鼻孔酸。
0128b02: 上堂。古今大雪滿長安。天童賣這心肝。無
0128b03: 神通菩薩。猛劈一椎。千手眼大悲。怪多端。
0128b04: 還會麼。獅子教兒迷子訣。老婆心切不相瞞。
0128b05: 上堂。世尊道。一人發真歸源。十方虛空悉皆
0128b06: 消殞。師拈云。既是世尊所說。未免盡作奇特
0128b07: 商量。天童則不然。一人發真歸源。乞兒打破
0128b08: 飯。
0128b09: 上堂舉。五祖演和尚云。有人向虛空裡。寫得
0128b10: 祖師西來意五箇字。老僧大展坐具拜他。師
0128b11: 拈云。當時天童若見。只對他道。款出囚口。今
0128b12: 則莫有同款者麼。既無。依稀斜去雁。驚破海
0128b13: 門秋。
0128b14: 上堂。霜風號肅殺。霜葉墮蕭颾。舉拂子云。
0128b15: 看。唯有玲瓏岩。崔嵬望轉高。所謂天童滯
0128b16: 貨＝貸【甲】貨貸。今朝短販一遭。莫有酬價底麼。下座巡堂。
0128b17: 佛成道上堂。瞿曇臘月八。夜半走出山賊。路
0128b18: 羊腸曲。偷心虎背斑。鈍置人天者一番。天童
0128b19: 恁麼撿舉。且道。該當也無。落賺兒孫頭盡禿。
0128b20: 葫蘆藤種纏葫蘆。
0128b21: 退院上堂。進院得住便住。退院要行便行。還
0128b22: 相委悉麼。箇條烏拄杖。莫怪太生獰。擲拄杖
0128b23: 下座。
0128b24: 小參
0128b25: 侍者義遠編
0128b26: 除夜小參。年盡月盡日盡時盡。以拂子劃一
0128b27: 劃云。盡情劃斷。舉拂子云。者箇無盡。還見
0128b28: 麼。喚作清涼拂子。受用無盡。今夜共諸人分
0128b29: 歲。說法無盡。所以春水滿四澤無盡。夏雲多
0128c01: 奇無盡。秋月揚明輝無盡。冬嶺秀孤松無
0128c02: 盡。一年如是。過去無盡。一年如是。到來無
0128c03: 盡。若恁麼見得。日日眼睛定動。時時鼻孔軒
0128c04: 昂。依舊年月日時悉皆無盡。雖然盡與無盡。
0128c05: 與者拂子。總不相干。正當恁麼。忽有箇漢。出
0128c06: 來對眾。奪免見葛藤無盡。大家慶快無盡。
0128c07: 其或未然。伏聽處分。擊拂子云。斬新曆日明
0128c08: 朝看。大歲騎牛倒上天。舉。僧問香林。如何是
0128c09: 衲衣下事。香林云。臘月火燒山。師頌云。衲衣
0128c10: 下事火燒山。臘月家貧徹骨寒。堪笑連延曾
0128c11: 未息。眉毛焦赤面皮斑。
0128c12: 結夏小參。打破黑漆桶。十方空索索。不受靈
0128c13: 山記。安居大圓覺。早晨喫粥齋時。喫飯入夜
0128c14: 打眠。早朝又起。歷劫見前。終而復始。生死
0128c15: 悠悠無定止。恁麼徹去。過去諸如來。斯門已
0128c16: 敗缺。現在諸菩薩。今各無折合。未來修學人。
0128c17: 切忌顛倒走。可中若有箇漢。出來道未在。猶
0128c18: 是繫縛盲驢。守他鬼窟。九旬垂釣。正要上
0128c19: 鉤。還知麼。麻三斤乾屎橛。拳頭尖更。須
0128c20: 悟去始得。且道。有什麼長處。毘婆尸佛早留
0128c21: 心。直至如今不得妙。
0128c22: 瑞岩解夏小參。十方聚會魚游網。三月安居
0128c23: 鳥入籠。生殺盡時蠶作繭。心空及第黑山中。
0128c24: 大眾直饒。句外透關。機先驗臘。鞔棒頭有
0128c25: 刺。喝下爆雷。酌然未肯。何故釋迦元不出世。
0128c26: 達磨斷不西來。天生豈受差排。誰肯輒從抑
0128c27: 屈。況復威音那畔。空劫已前早成掩彩。今日
0128c28: 既到者裡。合作麼生。咦。放過一著三千里外。
0128c29: 咬咬狗。荒草葛藤。還有借路底麼。卓拄杖
0129a01: 云。摘楊花摘楊花。舉。僧問洞山。秋初夏末。
0129a02: 向什麼處去。洞山云。向萬里無寸草處去。大
0129a03: 眾洞山恁麼答話。雖則老婆心切。未免平地
0129a04: 陷入人。今夜忽有人。問淨上座。只向他道。隨行
0129a05: 蹈斷流水聲。縱觀寫出飛禽跡。
0129a06: 冬夜小參。鑽取火憑誰信。命工夫入死
0129a07: 門。脫體一交翻得活。金剛正焰透乾坤。瑞岩
0129a08: 門下。以此見一陽來復萬物咸新。露柱燈籠
0129a09: 歡喜說偈。五臺山上雲蒸飯。佛殿階前狗尿
0129a10: 天。剎竿頭上煎子。三箇胡孫夜簸錢。咄。落
0129a11: 草之談。應時納祐。只今眾中。莫有句外透關
0129a12: 底麼。出來點眼。慶快平生。其或未然。黃梅石
0129a13: 女繡鴛鴦。一日新添一線長。
0129a14: 淨慈入院。小參大眾。西湖湖裡水。南山山上
0129a15: 雲。卓拄杖云。天台拄杖子。相見笑忻忻。時節
0129a16: 因緣合談何事。卓拄杖云。喚作拄杖則觸。不
0129a17: 喚作拄杖則背。不得有語。不得無語。卓拄杖
0129a18: 云。霹靂聲前破款。電光影上發機。這邊那邊
0129a19: 逢場作戲。咄。露布葛藤。切忌沸。還知麼。
0129a20: 未曾親近。早隔大千。向上全提。轉無交涉。向
0129a21: 者裡。莫有脫窠臼透離微底麼。出來與拄杖
0129a22: 子證據。不妨攪動西湖水。撥起南山雲。拄杖
0129a23: 子跳。上三十三天。卓拄杖云。著帝釋鼻
0129a24: 孔。與天下衲僧。出氣慶快叢林。正當恁麼。所
0129a25: 謂拄杖子相見底時節因緣。只如未相見已
0129a26: 前。又作麼生。卓拄杖云。今夜小參不答話。惱
0129a27: 亂春風拄杖頭。
0129a28: 結夏小參。平地起骨堆。虛空窟籠。驀透兩
0129a29: 重關。拈黑漆桶。打圓相云。圓覺伽藍。十方
0129b01: 聚會。咄。淨慈門下。切忌沸。其或尚留觀
0129b02: 聽。癩馬繫樁。所謂搖扇取風涼。喫飯伸睡。
0129b03: 更有甚事。雖然照顧蚊虫虱蚤住。向下文長。
0129b04: 早先珍重。正當恁麼。須知有不入者保社底。
0129b05: 又且如何。花陰輕舞蝶。山影靜穿雲。
0129b06: 解夏小參。毀於佛毀於法。不入眾數。墮三惡
0129b07: 道。淨慈門下。甚生標表。還知麼。九旬結款。
0129b08: 今日放行。驢三千馬八百。吹笛打鼓。唱歌促
0129b09: 拍。直得清風不敢清。白雲不敢白。驀過瞿曇
0129b10: 者一著。雖然逢人切忌錯舉。咄。巢父飲牛許
0129b11: 由洗耳。
0129b12: 皇后殿秋會小參。妙音觀世音。具足神通力。
0129b13: 十方諸國土。無剎不現身。於是莊嚴天妙仙
0129b14: 衣。端坐坤寧寶殿。贊一人皇化。作萬國母儀。
0129b15: 道德淳熙。雨賜嘉泰。直得光齊日月。春風永
0129b16: 茂於金枝。壽等山河。瑞氣長。新於玉葉。圍繞
0129b17: 毘盧真境。發輝菩提妙花。茲者慶遇清秋。忻
0129b18: 承佳運。特頒大施。崇建小參。點開佛祖眼睛。
0129b19: 普會人天鼻孔。一敲一唱。盡林下之愚誠。載
0129b20: 喜載瞻。滿天中之心願。廣大如法界。究竟若
0129b21: 虛空。正當恁麼。以拂子打一圓相云。妙音觀
0129b22: 世音。說法故如是。且道。四眾合掌信受奉行
0129b23: 一句。又作麼生。天上有星皆拱北。人間無水
0129b24: 不朝東。
0129b25: 天童入院小參。跳出淨慈牛欄。撞入太白馬
0129b26: 。一團罪業黑漫漫。風吹日炙薰天臭。恁麼
0129b27: 見得。今夜小參不答話。引賊入界。莫有入界
0129b28: 底麼。牙如劍樹。口似血盆。霹靂雷霆。尤難紹
0129b29: 續。且道。如何紹續。佛殿掘東司。歡喜入地
0129c01: 獄。其或未然。疥狗不願生天。笑雲中白鶴。
0129c02: 舉。僧問當山啟禪師。學人卓卓上來。請師的
0129c03: 的啟云。我者裡一屙便了。有甚麼卓卓的的。
0129c04: 大眾好箇一屙便了。只是雷聲浩大。雨點全
0129c05: 無。且合作麼生。一棒打翻連底脫。太平無象
0129c06: 唱山歌。
0129c07: 冬夜小參。長至迎新。如何話會。記得黃面比
0129c08: 丘道。如破鏡鳥以毒樹果抱為其子。子成父
0129c09: 母皆遭其食。好箇消息。今夜天童。乞食見小
0129c10: 利。未免身捨命。將現前大眾。作枚毒樹果。
0129c11: 念一道真言。抱捕去也。類我類我。出來出來。
0129c12: 舉拂子云。看。出來了也。有能食其父母者麼。
0129c13: 可謂知恩報恩。方堪傳授。其或未然。第二頭
0129c14: 相見。異種靈苗火裡栽。鐵花無影樹頭開。驀
0129c15: 然結箇團果。舉似時人收得來。於是轉作
0129c16: 龍眼枝甘蔗蒲桃。元屬自己家園。普請自
0129c17: 家咬嚼。吞也得吐也得。剔團也得。百雜碎
0129c18: 也得。有也得無也得。恁麼也得。不恁麼也得。
0129c19: 恁麼不恁麼總得。總不得也得。咄。狼藉滿地。
0129c20: 笑殺傍觀。且道。如何收拾得。誰在畫樓沽酒
0129c21: 處。相邀來喫趙州茶。
0129c22: 普說
0129c23: 喝一喝云。大眾者一喝。威音王未現已前。早
0129c24: 是蹉過了也。況復今日更來者裡。胡喝亂喝。
0129c25: 是甚麼沸鳴聲。眾中若有人。勇猛出來。
0129c26: 劈屎口椎落牙齒。向屎坑裡去。免見狼藉
0129c27: 取次欺人。直饒恁麼。也是背後拳。揚聲止
0129c28: 響。然曲設多門。放開一路。莫有人出來麼。良
0129c29: 久云。既無。暫借一喝。重疊狼藉。欺人去也。喝
0130a01: 一喝。有主有賓。有照有用。還知落處麼。若知
0130a02: 得落處。便知得起處。若知得起處。便知得滅
0130a03: 處。若知得滅處。便知得起滅俱滅寂滅現前。
0130a04: 於日用中。六處發現。在眼曰見。直須抉眼
0130a05: 睛無所見。然後無所不見。方可謂之見。在
0130a06: 耳曰聞。直須塞斷耳根無所聞。然後無所
0130a07: 不聞。方可謂之聞。在鼻曰嗅。直須敲落鼻孔
0130a08: 香臭不分。然後無所不分。方可謂之嗅。在舌
0130a09: 談論。直須拔舌頭天地緘默。然後熾然無
0130a10: 間。方可謂之談論。在身曰人。直須四大脫除
0130a11: 了無依倚。然後隨類現形。方可謂之人。在心
0130a12: 曰識。直須永絕攀緣三祇劫空。然後起滅不
0130a13: 停。方可謂之識。如上六處發現。無所間斷。前
0130a14: 來所謂有主有賓。有照有用。直得賓主互換
0130a15: 照用交參。上至三世諸佛六代祖師。下及傍
0130a16: 生異類草木昆虫。皆此一喝。無有遺者。便見。
0130a17: 威音王未現已前。只是如今。如今只是威音
0130a18: 王未現已前。無二無二分。無別無斷故。若約
0130a19: 山僧所論。喝箇甚麼。論箇甚麼。本無許多般。
0130a20: 總須喫棒。有甚蹉過。有甚不蹉過。更有臨濟
0130a21: 四喝。因行不妨掉臂。亦與一一穿鼻孔。咄
0130a22: 一喝。如金剛王寶劍。屎廁籌一喝。如踞地獅
0130a23: 子。窟裏老鼠一喝。如探竿影草。釣蝦漢一
0130a24: 喝。不作一喝用。髑髏前魍魎。今夜清涼。恁麼
0130a25: 喚作醫死馬。縱然活去者一喝。爭免箇沸
0130a26: 鳴聲。雖然且道。威音王未現已前。從什麼
0130a27: 處得來。還定當得出麼。若也定當得出。胡喝
0130a28: 亂喝。有甚麼過。免向繩床角頭叉手覓。其或
0130a29: 未然。拳頭尖。切忌惡發咄。
0130b01: 法語
0130b02: 示祖清禪人
0130b03: 老僧少年。臥牛背上吹烏鹽角。調入梅花引。
0130b04: 忽然轉嗚噎。不知所以。乃其角破而氣絕。天
0130b05: 地豁空吾心忘矣。久而返。吾心即天地之太
0130b06: 祖。嗚呼岩花開松風鳴。至於萬像無作而作。
0130b07: 皆吾心之用。而初未用也。於是騎牛還家。
0130b08: 尚記其彷彿。祖清上座求語參禪。禪固不知。
0130b09: 因筆聊塞來意。
0130b10: 頌古
0130b11: 青原白家三盞酒
0130b12: 清貧三盞便輕酬。萬里曹門出鄭州。盡情斫
0130b13: 月中桂。惱亂春風卒未休。
0130b14: 阿難問迦葉。世尊傳金襴。外別傳何
0130b15: 物。迦葉召阿難。阿難應諾。迦葉云。
0130b16: 倒門前剎竿著
0130b17: 喚一聲兮應一聲。兩箇分明好弟兄。倒門
0130b18: 前剎竿著。芳草漫天荊棘生。
0130b19: 雲門云。世界恁麼廣闊。因甚鐘聲裡
0130b20: 披起七條
0130b21: 鐘聲披起多羅。妙用靈通變化多。賊是家
0130b22: 親須掃跡。太平無象始安和。
0130b23: 黑老婆
0130b24: 萬物朝元不較他。拈來直截辨訛。游春浪
0130b25: 子風流甚。賣弄三文黑老婆。
0130b26: 金剛圈栗棘蓬
0130b27: 肘後驀生閑絡索。風前忽布鬧叉。那吒八
0130b28: 臂空惆悵。夜半三更白晝行。
0130b29: 空假中三觀
0130c01: 張來張打油。李來李打油。通身骨轆轉。打得
0130c02: 最風流。
0130c03: 靈雲見桃花悟道。玄沙云。諦當甚諦
0130c04: 當。敢保。老兄未徹在
0130c05: 一箇烏梅似本形。蜘蛛結網打蜻蜓。蜻蜓落
0130c06: 了兩片翼。堪笑烏梅咬鐵釘。
0130c07: 波斯匿王問賓頭盧尊者。承聞。尊者
0130c08: 親見佛來。是也不。尊者以手策起眉
0130c09: 毛示之
0130c10: 策起眉毛答問端。親曾見佛不相瞞。至今應
0130c11: 供四天下。春在梅梢帶雪寒。
0130c12: 讚佛祖
0130c13: 侍者德霑編
0130c14: 觀音
0130c15: 端坐圓通微妙相。眾生眼裡堆青嶂。曉來
0130c16: 外聽啼禽。春風不在花枝上。
0130c17: 頭上寶冠牛戴角。下蓮華馬踏蹄。通身瓔
0130c18: 珞皮毛債。歷劫風流輥水泥。
0130c19: 心塵脫落開岩洞。自性圓通儼紺容。天之敬
0130c20: 龍之恭不以為喜。安然中咦更薦海濤翻黑
0130c21: 風。
0130c22: 出山相
0130c23: 凍不死餓不死。深山走出這面觜。咦。人間天
0130c24: 上風波起。
0130c25: 摩耶落賺屙出來。撞入草窠打一回。誰知有
0130c26: 屈叫不得。殃害兒孫作罪魁。
0130c27: 維摩
0130c28: 大病現前。乾坤一默。老而不死。是謂之賊。賊
0130c29: 賊春風啼鳥花狼藉。
0131a01: 達磨
0131a02: 豁然無聖自作自敗。面壁釘樁猶敢怪。
0131a03: 耐神光屙一堆。引他臭穢遭他壞。咦。葛藤荒
0131a04: 草遍乾坤。年年賸欠春風債。
0131a05: 金烏飛上玉闌干。黑漆崑崙背面看。畢竟者
0131a06: 些傳不得。落花流水太無端。
0131a07: 下莖蘆到岸也未。直指人心驢屁狗屁。狗。
0131a08: 千古叢林遭鈍置。
0131a09: 聽松風布袋
0131a10: 松風鳴側耳聽。捫腹而笑。賊精賊精。咦。千古
0131a11: 萬古得人憎。
0131a12: 靠箇布袋。瞌睡平地。突出毒刺。有人一踢。踢
0131a13: 翻天下。跟出氣。
0131a14: 四睡圖
0131a15: 拾得寒山老虎豐干。睡到驢年。也太無端。咦。
0131a16: 驀地起來開活眼。許多妖怪自相瞞。
0131a17: 圓覺圖
0131a18: 一隊狗漢。圍繞業識幢。只管要說傍人罪
0131a19: 過。不知敗缺自己賊贓。。太平無象打一椎。
0131a20: 驚破虛空閃電飛。
0131a21: 善財
0131a22: 住乾坤粉一團。大人剛被小人瞞。機先若
0131a23: 具機先眼。走殺從教起釁端。
0131a24: 普化
0131a25: 者漢走從何處來。鼓合臨濟白拈賊。鐸聲搖
0131a26: 撼動風雷。至今大地俱狼藉。
0131a27: 泉大道
0131a28: 棒頭挑起葫蘆。手裡伸出盂。酒肉破
0131a29: 落戶。天上人間大丈夫。
0131b01: 端獅子
0131b02: 咄哉怪老狐狸。披起金毛獅子皮。弄盡任
0131b03: 從天外去。尾巴敗露已多時。
0131b04: 言法華
0131b05: 下長拖破木履。口內不知道甚底。惱亂風
0131b06: 光沒奈何。南北東西無定止。
0131b07: 南山律師道宣
0131b08: 優波離後身。韋將軍捧足。布衣真童男。瓦
0131b09: 天食。咦歷劫戒光秋月明。南山靜照霜
0131b10: 色。
0131b11: 臨濟
0131b12: 箇空拳嚇殺天下。這般祖師。畜生驢馬。
0131b13: 濟顛
0131b14: 天台山裡五百牛。跳出顛狂者一頭。賽盡
0131b15: 花瞞盡眼。尾巴狼藉轉風流。
0131b16: 無用頂相
0131b17: 打殺宣州花木瓜。爆出越州翁木大。血滴滴
0131b18: 風袞劍輪。黑漫漫彌天罪過。咦。描邈者箇賊
0131b19: 頭。三千里外誰耐。面熱而汗迸流。
0131b20: 自贊
0131b21: 烏龜殼空索索。打一鑽響剝剝。也是張拳嚇
0131b22: 野狐。描邈出來增醜惡。雖然三十年後。只管
0131b23: 有人卜度。
0131b24: 突出娑婆世界。一枚真箇村頭。行都無用
0131b25: 處。推倒只好做牛。釘雙角插條尾。綠楊芳草
0131b26: 春風裡。可殺有力會耕田。賣與閻王還飯錢。
0131b27: 不然掣電機先喫痛拳。
0131b28: 無明業識幢。起漫天黑。一句不相當。拳頭
0131b29: 飛霹靂咦。老婆心切血滴滴。
0131c01: 源山主求贊頂相
0131c02: 箇是淨慈毛和尚。口言禍福有定當。逐日隨
0131c03: 緣去赴齋。是謂兩功德藏。彫裝千十佛布砌
0131c04: 兩廊。判斷一切魍魎鬼。主管五百羅漢堂。至
0131c05: 於修橋造路。與夫浴主街坊。聞一切善事。如
0131c06: 蠅見血。聞一切惡事。似蟹落湯。有時隨摟搜。
0131c07: 若萬回老子歡喜。有時放歇蹶。若布袋和尚
0131c08: 顛狂。得一文錢不曾落地。合十爪掌常乃謝
0131c09: 天。只一味朴直。無些子壒塵。所以打動好事
0131c10: 檀那。畫出這般面觜。且道如何比擬。八月十
0131c11: 五中夜涼。一輪月照西湖水。
0131c12: 小佛事
0131c13: 侍者清茂編
0131c14: 一上座下火
0131c15: 萬法歸一。生也猶如著衫。一歸何處。死也還
0131c16: 同脫。生死脫著不相干。一道神光常獨露。
0131c17: 咦疾焰過風發大機。塵塵剎剎沒回互。
0131c18: 醫者下火
0131c19: 人間死病君能活。君死憑誰救得甦。我有單
0131c20: 方一把火。為君燒藥葫蘆。某人諾活也甦
0131c21: 也。且道以何為驗。以火打圓相云。咦。本來面
0131c22: 目無生死。春在梅花入畫圖。
0131c23: 祖典座下火
0131c24: 佛祖眼睛無柄木杓。東舀西舀雷奔電爍。放
0131c25: 下忽地轉關。透過跳一著。咦。餧驢餧馬有
0131c26: 來由。驗盡生薑不改辣。淨慈背後掉柴頭。惱
0131c27: 亂春風鬧聒聒。
0131c28: 真正上座下火
0131c29: 真正參禪不存佛祖。踏翻圓覺伽藍。說甚七
0132a01: 月十五。恁麼去真快樂。。異類中行披毛戴
0132a02: 角。南山點首笑呵呵。燒娘生破直裰。
0132a03: 祖師堂主下火
0132a04: 影戲棚頭箇老驢。忽然跳入紅爐。為伊點
0132a05: 出真驢面。雪霽千山展畫圖。
0132a06: 知覺上座下火
0132a07: 大智大愚大覺大迷。愚迷具大闡提。遊戲無
0132a08: 間泥犁。某人淨慈句下。恁麼會得。不曾生不
0132a09: 曾死。咦。天烈焰紅起。
0132a10: 宗太上座下火
0132a11: 心地開通太虛齋照。照極忽忘死生談笑。咦。
0132a12: 燒娘生鶻臭衫。切忌斫額新羅鷂。
0132a13: 新知庫下火
0132a14: 脫下舊襴衫。舞起新秋曲。秋水舞清光。秋山
0132a15: 舞蒼綠。舞罷秋風歸去來。萬古秋蟾寒泚玉。
0132a16: 某人且道。脫下舊襴衫。向甚處安著。咦。丙丁
0132a17: 童子趁風流。借作送行歌一曲。
0132a18: 慧印堂主下火
0132a19: 秉智慧火燒無文印。烈焰發光風頭峭峻。且
0132a20: 道因甚如此。高超佛祖無生死。
0132a21: 為淛翁入祖堂
0132a22: 昔從太白凌霄去。今自凌霄太白來。不墮去
0132a23: 來生死路。展真云。看堂堂面目笑咍咍。且道。
0132a24: 笑向阿誰。以真指祖云。大家元是主中主。慣
0132a25: 入驢胎與馬胎。
0132a26: 偈頌
0132a27: 侍者德祥編
0132a28: 幹藏
0132a29: 瞿曇老賊口親屙。驢屎相兼馬屎多。打作一
0132b01: 團都撥轉。潑天臭惡惱娑婆。
0132b02: 化炭
0132b03: 一刀兩段沒商量。透出無明大火坑。再入死
0132b04: 灰烹得活。歲寒聲價轉崢嶸。
0132b05: 起淨慈方丈
0132b06: 方方一丈牯牛欄。佛祖驅來要透關。聊借眉
0132b07: 毛相架搆。遮天蓋地黑漫漫。
0132b08: 牧翁
0132b09: 自家鼻孔自家穿。自家繩索自家牽。自家忽
0132b10: 地都忘。一笛清風送楚天。
0132b11: 講人更衣
0132b12: 老胡教網漫天闊。當甚多年脫丘。勘破轉
0132b13: 關千聖外。別行條貫結冤讎。
0132b14: 風鈴
0132b15: 通身是口掛虛空。不管東西南北風。一等與
0132b16: 渠談般若。滴丁東了滴丁東。
0132b17: 拄杖頌寄松源和尚
0132b18: 七尺烏藤掛東壁。春風忽來生兩翼。鞭起飛
0132b19: 龍趁不得。洞庭攪碎琉璃碧。去兮去兮明歷
0132b20: 歷。梅花影裡休相覓。為雨為雲自古今。古今
0132b21: 寥寥有何極。
0132b22: 敬溪翁
0132b23: 揭翻古剡岸雲開。峻發清機劈箭來。裂轉面
0132b24: 皮乾剝剝。萬山奔浪笑咍咍。
0132b25: 送亮藏主謁碧雲
0132b26: 咬狗漢爛泥團。撮著參天劍刃寒。轉入春
0132b27: 風開笑眼。桃花紅照碧琅玕。
0132b28: 送僧見明極和尚
0132b29: 機絲抽盡萬緣平。休倚寒岩轉路程。千聖不
0132c01: 無影像。那邊借伴月華明。
0132c02: 送僧
0132c03: 生逼猢猻坐鐵砧。一槌天地盡崩沈。橫來
0132c04: 去呵呵笑。喫飯眠邁古今。
0132c05: 送覺兄歸洞庭
0132c06: 覺盡還源見本心。洞庭無蓋碧沈沈。衲僧不
0132c07: 作這伎倆。浪急風高意轉深。
0132c08: 提舉太尉張求頌
0132c09: 平生道德邁前賢。著漢衣冠拜漢天。自是名
0132c10: 高閑不得。阿難依舊世尊前。
0132c11: 觀使太尉張求頌
0132c12: 居士眼睛吞佛祖。衲僧鼻孔透乾坤。眼睛鼻
0132c13: 孔初無間。萬古宗門結痛冤。
0132c14: 相士
0132c15: 月落滄溟夜渺漫。衲僧面目太寒酸。擬將禍
0132c16: 福輕偷眼。惡浪狂風袞亂山。
0132c17: 牛圖
0132c18: 柳堤煙斂春風靜。鼻孔遼天一牯牛。拽轉通
0132c19: 身依舊黑。野花芳草轉風流。
0132c20: 贈僧
0132c21: 喝聲霹靂震晴空。白棒飛星化活龍。不入這
0132c22: 般兒女隊。亂花翻袖舞春風。
0132c23: 塗田
0132c24: 劄斷潮頭大海枯。十方公界佃官租。寥寥萬
0132c25: 古平如掌。不許傍人揚契書。
0132c26: 送蜀僧得母書歸鄉
0132c27: 雁落秋空剝萬金。寥寥一片老婆心。先天後
0132c28: 地難回互。風急恩深冤亦深。
0132c29: 接待
0133a01: 飯籮無底乾坤窄。舀出炎炎熱鐵丸。爛斷飢
0133a02: 腸重瞥地。佛魔無處辨來端。
0133a03: 禮真歇塔
0133a04: 歇盡真空透活機。兒孫相接命如絲。今無倒
0133a05: 指空腸斷。杜宇血啼花上枝。
0133a06: 師六坐道場未稟承眾或是請師云待
0133a07: 我涅槃堂裡拈出果臨終拈香云
0133a08: 如淨行四十餘年。首到乳。失墮於陷
0133a09: 。此香今不免。拈出鈍置我前住雪竇足庵
0133a10: 大和尚。并書辭世頌云。
0133a11: 六十六年罪犯。彌天打箇跳。活陷黃泉。咦。
0133a12: 從來生死不相干。
0133a13: 如淨和尚語錄卷下終
0133a14: 歲次己丑六月初伏日。小師廣宗募刻板。
0133a15: 臨安府靈隱景德禪寺住持祖泉挍勘焉。
0133a16: 
0133a17: 後序
0133a18: 淨禪師得無師句。用逸格機。婁至德已前。青
0133a19: 葉髻之後。突出無面目底。糙暴生獰。通身是
0133a20: 眼。要看是錄。予保。渠未夢見此老跟下汗
0133a21: 臭氣在。
0133a22: 紹定改元開爐日　靈隱高原祖泉敬跋
0133a23: 
0133a24: 獅子吼無畏說。百獸聞之皆腦裂。天衣舉似
0133a25: 箇中人。邁古超今離途轍。
0133a26: 紹定戊子中秋　天衣住山比丘文蔚謹跋
0133a27: 
0133a28: 余嚮較正永平語錄并其正法眼藏。二書之
0133a29: 中。斑斑有稱先師天童云者。蓋如淨禪師之
0133b01: 語也。溫然如天球。樸然似生鐵。只應寶愛。不
0133b02: 堪咬嚼。因欲見全錄也尚矣。今茲之夏。禪山
0133b03: 上座。其錄兩本來。先出一本云。是某師
0133b04: 父。雲龍義林。老人久所貯也。又出一本云。
0133b05: 是某同參所持。而渠自云。其師遍歷之日。親
0133b06: 以唐本寫之。今偶得兩本。實較讎時到。願師
0133b07: 合正梓流之。余欣然接取。拜而誦之。鏗鏗法
0133b08: 曲。殷殷雅音。洋洋乎悅心聞。譬如乾闥婆王
0133b09: 彈璃琴。須彌跳。大海洶涌。草木叢林。盡
0133b10: 發絃聲。金色頭陀。不覺起作舞。再展兩本。沈
0133b11: 思點對。寫手不同。互有得失。不可不正。乃分
0133b12: 水乳於結角羅紋之處。揀金沙於刀刁參差
0133b13: 之際。加倭點著旁訓。間考事跡。細書其上。意
0133b14: 在為初學也。兩次涉月始得脫手。禪山歡喜。
0133b15: 不止自辨紙筆。辛苦繕寫。直付印生。以令刊
0133b16: 行。其為法用心。可謂勤矣。於是重撿永平所
0133b17: 稱者。十而得四五。方知錄外猶多而未全收
0133b18: 也。昔瑞岩遠公。拔取永平廣錄。輯為一卷。作
0133b19: 之跋云。得百千之十一。抑此亦天童之十一
0133b20: 歟。想必有廣錄在。只願後賢勤搜羅之。
0133b21: 延寶八年龍次庚申中元後一日
0133b22: 後學沙門白卍山涉筆于東海王子
