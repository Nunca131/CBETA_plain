0546b01: 自閒覺禪師語錄卷第四
0546b02: 住荊溪芙蓉寺嗣法門人
0546b03: 　住古堯乾明寺嗣法門人洪暹　編
0546b04: 示眾
0546b05: 示眾第一句薦得堪與佛祖為師第二句薦得堪與
0546b06: 人天為師第三句薦得自救不了且道者三句中還
0546b07: 是向那一句薦得若向第一句薦得白雲萬里若向
0546b08: 第二句薦得接竹點天若向第三句薦得隔靴抓癢
0546b09: 喝一喝云且道是第幾句文殊匣裏青蛇吼驚起毘
0546b10: 盧出故園。
0546b11: 示眾道無南北寧分彼此說是說非未達其理所以
0546b12: 道我為法王於法自在且喚甚麼作法林木池沼宣
0546b13: 演妙音水月松風發明祖意若向者裏著倒何必南
0546b14: 天台北五臺橫擔拄杖緊峭草鞋其或耳隨聲嚮眼
0546b15: 逐青黃且向長連床上打個噴嚏。
0546b16: 示眾佛未出世祖未西來人人鼻孔遼天神光斷臂
0546b17: 南嶽磨磚個個頂門卓豎超三邁五底冰稜走馬劍
0546b18: 刃橫身拋家失業底葛藤滿地荊棘渾身直饒坐斷
0546b19: 兩頭猶是依草附木漢直須向情未起處念未生時
0546b20: 驀地錐劄始有相應分豈不見首山和尚雖在風穴
0546b21: 會中日持法華為己任一聞提唱遂爾知歸解道動
0546b22: 容揚古路不墮悄然機師拈拄杖云還有不墮悄然
0546b23: 機者麼遂一齊打散歸方丈。
0546b24: 清明示眾舉僧問葉縣省獅子吼時無異路文殊仗
0546b25: 劍意如何省云一送荒郊裏千峰永不回進云恁麼
0546b26: 則大眾齊合掌一時念彌陀省云不因寒食節餘日
0546b27: 定難來師云起死回生輸他葉縣若論衲僧巴鼻未
0546b28: 夢見在今日或有人問龍淵獅子吼時無異路文殊
0546b29: 仗劍意如何直向他道血濺梵天更云恁麼則大眾
0546b30: 齊合掌一時念彌陀人面不知何處去桃花依舊笑
0546c01: 春風且道與古人是同是別更聽一頌死中得活活
0546c02: 中死全主全賓絕依倚臥龍直下解翻身昂藏頭角
0546c03: 撐寰宇。
0546c04: 示眾舉高峰和尚云海底泥牛啣月走巖前石虎抱
0546c05: 兒眠鐵蛇鑽入金剛眼崑崙騎象鷺絲牽此四句內
0546c06: 有一句能殺能活能縱能奪若人簡點得出許你參
0546c07: 學事畢師云山僧亦有一偈雖無過人處要且不在
0546c08: 高峰之下饑餐黃米飯渴飲龍淵水手中黑漆杖嚇
0546c09: 殺閒神鬼此四句內有一句能殺能活能縱能奪若
0546c10: 人簡點得出正好喫棒何故不見道龍淵門下。
0546c11: 示眾舉雪峰玅湛禪師云一切法無差雲門糊餅趙
0546c12: 州茶黃鶴樓中吹玉笛江城五月落梅花慚愧太原
0546c13: 孚上座五更聞鼓角天曉弄琵琶徑山語風大師云
0546c14: 一切法無差鵓鴣對老鴉生臺爭飯喫打得亂如麻
0546c15: 有約不來過夜半閑敲碁子落燈花慚愧西湖保叔
0546c16: 塔六橋煙雨夕陽斜師云龍淵又且不然一切法無
0546c17: 差電光石火迅雷撾天垂六幕千峰外何處清風不
0546c18: 我家善財參遍處黑荳未生芽慚愧西余端獅子慣
0546c19: 向人前弄爪牙。
0546c20: 示眾踢倒淨瓶贏得大溈山子普請刈茆帶累三百
0546c21: 祖師人人鼻孔撩天個個腳跟點地朗月當空正好
0546c22: 別峰相見流芳五葉未免賊入空房無面目漢腳瘦
0546c23: 草鞋寬雪點紅爐鷂子過新羅兩頭坐斷中道不安
0546c24: 賓中主主中賓言端語端猶未是諸人衣缽下事何
0546c25: 故曙色未分人盡望及乎天曉也尋常。
0546c26: 示眾佛不見身知是佛若實有知別無佛智者能知
0546c27: 罪性空坦然不怖於生死罪性既空喚甚麼作生死
0546c28: 者裏轉得身吐得氣一雙孤雁撲地高飛其或未然
0546c29: 驀拈拄杖云你有拄杖子我與你拄杖子你無拄杖
0546c30: 子我奪卻你底拄杖子你有拄杖子我與你拄杖子
0547a01: 增一些不得你無拄杖子我奪卻你底拄杖子減一
0547a02: 些不得增不得減不得即且止喚甚麼作拄杖子卓
0547a03: 一卓云撐天拄地憑收放殺活縱橫得自由。
0547a04: 示眾舉古德云我有一隻箭曾經九磨煉射時遍十
0547a05: 方落處無人見風穴和尚云我有一隻箭未嘗經磨
0547a06: 煉射不遍十方要且無人見師云二大老雖善潛蹤
0547a07: 遯跡未免徐六擔板龍淵即不然我有一隻箭何須
0547a08: 經磨煉早已遍十方鋒鋩許誰見。
0547a09: 病目示眾舉如意尊者常好打睡世尊呵云咄咄何
0547a10: 為睡螺螄蚌蛤類一睡一千年不聞佛名字如意七
0547a11: 晝夜目不交睫兩眼失明世尊授他金剛照明三昧
0547a12: 乃觀三千大千世界如掌中菴摩羅果師云如意將
0547a13: 一雙金彈換得兩隻泥丸殊不知被者老子熱謾到
0547a14: 處大驚小怪山僧病目二七餘日晝夜打睡固無金
0547a15: 剛照明三昧可得昨夜三更憨憨熟睡起來打箇噴
0547a16: 嚏兩眼如常要且三千大千世界毫不增減遂召眾
0547a17: 云且道山僧見處是如意見處是還有緇素得出底
0547a18: 麼良久云福城紙貴一狀領過。
0547a19: 小參
0547a20: 結冬小參諸方結制事事豐饒羅漢開爐件件不足
0547a21: 雖然卻也有箇好處豈不見風穴和尚道若立一塵
0547a22: 家國興盛野老顰蹙不立一塵家國喪亡野老安帖
0547a23: 於此薦得可謂富不有餘貧無不足今此一眾且非
0547a24: 晚進初機俱是久參宿學人人抱風雲之志箇箇蘊
0547a25: 特達之懷可以繼祖追宗亦可挽今復古山僧恁麼
0547a26: 告報早是抱贓叫屈取辱宗乘更有一事不敢道破
0547a27: 且道是甚麼事良久云黃溪紙貴一狀領過。
0547a28: 對靈小參生為死之本死為生之基生死本同輪如
0547a29: 環轉不息驀拈拄杖云生死且止且道顓封居士令
0547a30: 先君即今在甚麼處復舉起云看看即今在山僧拄
0547b01: 杖頭上現最勝身說最勝法顯示諸人了也還見麼
0547b02: 擲下云人面不知何處去青山依舊白雲中。
0547b03: 小參結夏今朝七日已巳過腳跟下事又如何倘得摸
0547b04: 著孃生鼻好向人前唱哩囉所以參學之士打頭須
0547b05: 遇本色人若不遇本色人秪成箇掠虛漢諸仁者要
0547b06: 識掠虛漢麼便是未得謂得未證謂證粧點胸襟妄
0547b07: 執己已見不知好惡不近上流更逞我山到處取勝此
0547b08: 輩名為真可憐愍者是也若是本色人參須實參悟
0547b09: 須實悟始可口吞佛祖眼蓋乾坤過橋拆橋得路塞
0547b10: 路尋常拈機示境如太阿鋒能傷眾物而太阿不被
0547b11: 物觸不見洞山初參雲門門云近離甚處山云查渡
0547b12: 門云夏在甚處山云湖南報慈門云幾時離彼山云
0547b13: 八月二十五門云放汝三頓棒山不肯黎明上方丈
0547b14: 云昨蒙和尚賜棒不知有過無過門云飯袋子江西
0547b15: 湖南便與麼去山於言下大悟雲門可謂善秉太阿
0547b16: 之鋒洞山瞥爾悟去未免平地喫交若知洞山平地
0547b17: 喫交處便知雲門為人處若知雲門為人處便與三
0547b18: 世諸佛把手共行歷代祖師同一鼻孔其或涇渭不
0547b19: 分更聽一頌上門上戶別無求只為心頭事未休及
0547b20: 至雲門三頓棒始知葉落海天秋。
0547b21: 除夜小參年盡月窮日周時畢未審諸人參學事畢
0547b22: 也未畢未畢且置喚甚麼作參學事莫是入一叢林
0547b23: 出一保社向禪床上老禿口邊覓些涎唾為參學事
0547b24: 麼莫是者邊經冬那邊過夏學得機鋒轉語快便為
0547b25: 參學事麼莫是遊山翫水嘯月吟風推敲尖新詩句
0547b26: 點綴四六文章為參學事麼莫是結箇茆庵住箇巖
0547b27: 穴守繫驢橛如魂不散底死人為參學事麼若恁麼
0547b28: 參學別離鄉井割愛辭親有何所益山僧乍住此間
0547b29: 承諸道流同心合德共守寂寞真可謂出塵上士豪
0547b30: 傑丈夫但在己躬下事應須猛著精彩徹底掀翻千
0547c01: 了百當始不枉參學一回即今臘月三十日也是汝
0547c02: 諸人如何合殺爆竹聲高知臘去梅花枝上見春來。
0547c03: 小參一為無量無量為一此箇門中無固無必既不
0547c04: 容默照邪禪烏用吟詩作偈緊緊抱住話頭念念欲
0547c05: 明祖意一期荳爆冷灰始證第一義諦二時板響過
0547c06: 堂盡是神通遊戲缽盂跳上三十三天觸犯帝釋瞌
0547c07: 睡震動三界二十五有處處離宮失位勞他杖頭麈
0547c08: 尾百計千方調治雖得各歸寶所未免遞相鈍置驀
0547c09: 豎拂子召眾云還有不被鈍置者麼遂喝一喝擲下
0547c10: 拂子。
0547c11: 小參頂門一著貴在力參所以學道如鑽火逢煙切
0547c12: 莫休直待金星現歸家始到頭果若恁麼一回則昨
0547c13: 夜非非想天幾人退位今朝寧城府堂上排衙一點
0547c14: 也瞞他不得設使記問無根獵人涎唾冷地被人拶
0547c15: 著未免胡說亂說秪如此間一坐具地乃布袋和尚
0547c16: 遺蹤樓臺殿閣廚庫三門竹木田園各成局段界置
0547c17: 甚是分明因甚人人到此排身不入還會麼打麵還
0547c18: 他州土麥唱歌須是帝鄉人。
0547c19: 林老和尚小祥拈香者位尊慈毒心太甚一生氣壓
0547c20: 諸方並無一人可意愛從痛處鍼錐慣向冷地著楔
0547c21: 任是俏鶻俊鷹俱被一網收拾將謂獨脫自由又誰
0547c22: 知今日被不肖之子牽扯一上且道知恩報恩一句
0547c23: 如何舉揚香爇一爐茶斟三奠。
0547c24: 小參法不孤起仗境方生道不虛行遇緣即應且作
0547c25: 麼生說個應底道理若有心應不可以智知不可以
0547c26: 識識若無心應善能分別諸法相於第一義而不動
0547c27: 者裏透得一機撥得一竅便可高揖釋迦不拜彌勒
0547c28: 其或縛情纏識山僧卻有箇現成句子非惟截斷天
0547c29: 下人舌頭且要諸人向後各有生涯且道是甚麼句
0547c30: 久立眾慈伏惟珍重。
0548a01: 大士成道日小參年來無事不精神坐愛長汀把要
0548a02: 津戴角擎頭須按過橫拈豎抹一枝藤洞明向上因
0548a03: 緣處處縱橫自在虛堂靜生無非本地風光鬧市橫
0548a04: 身盡是當人面目到者裏何須峨眉老子三度華亭
0548a05: 達磨大師九年面壁尋聲救苦當面顢頇蛤蜊現身
0548a06: 小家伎倆須知師姑原是女人做嫂嫂畢竟大哥妻
0548a07: 正當恁麼時且獨脫一句作麼生道豎拂子云手執
0548a08: 夜明符幾個知天曉。
0548a09: 乾侍者薦嚴請小參木有本水有源劬勞萬德養育
0548a10: 千恩心耿耿以懷風木念拳拳而報雙親推乾就濕
0548a11: 乳哺辛勤粉骨碎身難酬罔極此則乾子報親之誠
0548a12: 也又因先妹昔年英烈節行無雙雖然視死如歸究
0548a13: 竟難忘手足茲者節屆屇中元效目連救母之方請山
0548a14: 僧舉揚斯旨不見道一塵飛而翳天一芥墮而覆地
0548a15: 塵塵盡是當人面剎剎無非自己身到者裏不惟雙
0548a16: 親手足盡入玄門直饒多生父母歷劫親緣遠近亡
0548a17: 靈俱超極樂且道不涉功勳一句又作麼生豎拂云
0548a18: 百年三萬六千朝返覆元來是者漢。
0548a19: 除夕小參病骨難堪話祖機終朝伏枕懶如泥諸公
0548a20: 何必循常例但顧娘生鐵面皮且此一眾盡是他鄉
0548a21: 之子父母不供甘旨六親固以棄離如不以本分直
0548a22: 截提持則今夕擺茶筵交歡知識明日遊山水羈絆
0548a23: 情緣有乖道體恥它上流驀拈拄杖云龍淵不是閒
0548a24: 相識白棒臨頭悔是遲。
0548a25: 晚參
0548a26: 晚參此事譬如人之出外數年心思歸家即收拾行
0548a27: 囊將歸忽遇里人為云汝家中桑田已巳變滄海人境
0548a28: 盡已遷更其人胸中甚是疑忽不安即緊峭草鞋五
0548a29: 里一村十里一舖轉彎抹角漸漸將近抬頭一望不
0548a30: 覺到家父母妻子團圞一笑頓釋前疑衲僧家得到
0548b01: 這箇田地回觀向來境況依舊青山水綠毫無異昔
0548b02: 則腳跟到處再不被人惑亂矣忽有個漢出來將山
0548b03: 僧震威一喝云和尚休要說夢山僧但與劈頭一棒
0548b04: 云不入虎穴焉得虎子。
0548b05: 晚參舉古人道他人住處我不住他人行處我不行
0548b06: 不是與人難共住大都緇素要分明古人恁麼道失
0548b07: 卻一隻眼羅漢即不然住則與人同住行則與人同
0548b08: 行既同住又同行拈拄杖云何處不分明秪如同生
0548b09: 同死一句又作麼生道擲下云打刀須是邠州鐵。
0548b10: 晚參舉五祖豎拳云若喚作拳頭一似不曾行腳若
0548b11: 不喚作拳頭對面相瞞除此之外也少一拳不得師
0548b12: 云五祖道即太煞道要且只是泥裏洗土塊羅漢則
0548b13: 不然今晚也出一隻手是汝諸人只是不得隨語生
0548b14: 解遂豎拳云這箇但喚作拳頭瞎漢參堂去。
0548b15: 燈節晚參東風初解凍柳眼乍舒眉冷地燈花爆清
0548b16: 光徹四維處處搥鑼打鼓家家社舞村歌不用聞聲
0548b17: 悟道何須見色明心紅塵鬧市眼蓋乾坤坐斷情塵
0548b18: 意想天上天下唯吾獨尊獨尊則不無因甚觀世音
0548b19: 菩薩將錢買餬餅放下手卻是饅頭慣從五鳳樓前
0548b20: 過手握金鞭賀太平。
0548b21: 晚參舉趙州云此事如明珠在掌胡來胡現漢來漢
0548b22: 現老僧拈一莖艸作丈六金身用將丈六金身作一
0548b23: 莖艸用何故煩惱即佛佛即煩惱師云趙州老漢脫
0548b24: 空不少岳林即不然驀拈拄杖云山僧拈拄杖只作
0548b25: 拄杖用更說甚麼丈六金身一莖艸煩惱即佛佛即
0548b26: 煩惱遂卓一卓云參退喫茶去。
0548b27: 晚參舉僧參翠巖值巖不在遂看主事事云參見和
0548b28: 尚也未僧云未事指狗子云上人要見和尚但禮拜
0548b29: 者狗子僧無語巖歸聞云作麼生免得與麼無語大
0548b30: 慧和尚云我若作者僧但禮狗子一拜師云大小大
0548c01: 慧只具一隻眼岳林若作者僧但禮主事一拜。
0548c02: 中夏晚參面赤不如語直語直不如面赤薰風自南
0548c03: 來殿閣生微涼因甚山門前金剛頭上汗出道得也
0548c04: 是徐六擔板道不得也是徐六擔板驀拈拄杖云你
0548c05: 這一隊徐六擔板眾競喝師擲下云了。
0548c06: 法語
0548c07: 貽漢關首座
0548c08: 憶昔老僧初居禹航廣化子從天童來一見已知其
0548c09: 為克家真子矣彼時雖未明露秋光早已暗藏春色
0548c10: 吾眼不錯也不意先師移錫棲真老僧充第二座子
0548c11: 二番來雖未經獰拳辣掌其再參之緣不異百丈侍
0548c12: 馬祖故缽袋子益知可託吾眼不錯也迨老僧開法
0548c13: 羅漢門風初闢子從磬山來三入吾室因而拳踢相
0548c14: 應轉身有路遂煩堂司信知將來必起吾宗恰值老
0548c15: 僧四句上堂親付衣拂知吾眼之不錯也時老僧赴
0548c16: 崇川慈濟舉子為第一座激揚個事標表人天機用
0548c17: 不在古德之下後因先師主天童命吾同往從此西
0548c18: 秦東魯客秋子遣專使到芙蓉發書並讀白雲開堂
0548c19: 之語知子為吾燒香始知老僧驗人之眼若是之不
0548c20: 錯也今夏杖過淳溪子卸白雲院事退守曇華冷眼
0548c21: 別吾十年機用另有一番生色昔慈明含恥忍垢放
0548c22: 浪荊楚與子曇華舍中炙燈掃地換水添香可稱一
0548c23: 彩兩賽遂述從前相見因緣隨書先師所付手卷之
0548c24: 後將來可作人天眼目但老僧有一喫緊事未免當
0548c25: 面道破漢首座漢首座一不做二不休。
0548c26: 示釋鑑吼副寺
0548c27: 世尊拈花迦葉微笑乃云吾有正法眼藏涅槃妙心
0548c28: 付囑與汝傳化將來毋令斷絕自後一人傳虛萬人
0548c29: 傳實以至西天四七唐土二三個個口吞佛祖人人
0548c30: 眼蓋乾坤初祖達磨應纖而來冷坐少林九年面壁
0549a01: 神光大師立雪齊腰猶是輕心求無上道及至斷臂
0549a02: 安心始能當下知歸看他古德如斯憤發掉其源頭
0549a03: 到手撩起便行一言一行自是出人頭地非泛泛者
0549a04: 可同日而語也吼副寺孤蹤獨立纖面端莊冬夏麻
0549a05: 衣逆順自適始於岳林曾充此職獰拳辣掌互換針
0549a06: 鋒彼時缽袋子雖未覿面分付信知將來介立一方
0549a07: 利己已利人之心刻刻在念今既荷百二十斤擔子固
0549a08: 時時在肩更宜水邊林下晦跡韜光萬仞峰頭呵佛
0549a09: 罵祖庶不負從前行腳割愛辭親他日龍天推出大
0549a10: 座當軒咳嗽掉臂無非祖師西來意也山僧更有一
0549a11: 轉語切不可丟在無事甲裏還委悉麼佛法無多子
0549a12: 久長難得人。
0549a13: 問答
0549a14: 僧問四十九年後則不問四十九年前事如何師云
0549a15: 雪山夜夜寒僧擬議師云還記得話頭麼進云不因
0549a16: 師舉幾乎忘卻師打云且莫詐明頭。
0549a17: 僧問兩頭不著畢竟在甚麼處師打云這裏容你不
0549a18: 得僧喝師云聖僧笑你。
0549a19: 僧問前塗未去如何是到家消息師打云莫妄想僧
0549a20: 喝師云客作漢亂喝作麼。
0549a21: 僧問胸中放不下且道如何得消殞去師伸手云將
0549a22: 你放不下的與我看僧罔措師便掌。
0549a23: 僧問如何是覿面事師云鼻孔大頭垂。
0549a24: 僧問未離兜率已巳降皇宮未出母胎度人已巳畢此意
0549a25: 如何師云不是苦心人不知進云為復神通妙用法
0549a26: 爾如然師云天上天下唯我獨尊僧云金雞啄破璃
0549a27: 琉殼玉兔挨開碧海門師云非公境界僧云秪如彌
0549a28: 勒真彌勒分身千百億時時示時人時人自不識且
0549a29: 道彌勒在甚麼處師湧身云道甚麼僧云可謂頭頭
0549a30: 垂示處仔細好生觀師云閒言語。
0549b01: 僧問大開爐韝即不問轉凡成聖事如何師云紅爐
0549b02: 爆出鐵烏龜僧擬議師便掌。
0549b03: 師泥壁次僧問和尚自泥壁師云我若不泥誰為我
0549b04: 泥進云某甲則不然師云你見歸宗泥壁底話麼進
0549b05: 云見師云猶欠伶俐在。
0549b06: 九一居士問德山托缽意旨如何師云秦時轢鑽
0549b07: 頭尖士云巖頭密啟其意又作麼生師云古今榜樣
0549b08: 士云因甚只得三年活師云鐵壁銀山又一重士云
0549b09: 今日捉敗者老賊師云那裏是你捉敗處士無語師
0549b10: 便打。
0549b11: 僧問人從橋上過橋流水不流意旨如何師云一任
0549b12: 跳進云畢竟如何師云賺殺闍黎。
0549b13: 問盡大地是沙門一隻眼意旨如何師豎拳云者個
0549b14: 喚作拳頭進云畢竟如何師展手云五個指頭四個
0549b15: 了進云學人不會師連掌云怎怪得山僧。
0549b16: 普請次偶見一蜈蚣眾訝之師云道得即不踏殺道
0549b17: 不得即踏殺眾無語師便踏殺一僧云阿彌陀佛師
0549b18: 復踏云猶有者個在僧擬議師連踏云與你一個勦
0549b19: 絕。
0549b20: 僧參師云甚處來僧云江西師拈竹篦云江西還有
0549b21: 者個麼僧云和尚莫惑亂人好師高聲云者瞎漢話
0549b22: 頭也不識僧茫然師打云脫空妄語漢。
0549b23: 師問一僧黃葉飄飄高駕何來僧云五臺師云上座
0549b24: 腰包時文殊向你道甚麼僧擬議師云你不從五臺
0549b25: 來僧云不敢欺瞞和尚師云文殊向你道甚麼僧進
0549b26: 前問訊師云文殊來也僧罔措師打云念汝遠來。
0549b27: 僧問不是心不是佛不是物是個甚麼師搊住云不
0549b28: 是心不是佛不是物速道速道僧罔措師掌云者念
0549b29: 言語漢。
0549b30: 僧參師問那裏來僧云龍池師云還見龍麼僧無語
0549c01: 師打云當面錯過獅峰吼別云闍黎來時不易。
0549c02: 僧乞進堂師云高掛缽囊且止且道聖僧年多少道
0549c03: 得恰好許你進堂僧云禮拜和尚師云未在更道僧
0549c04: 罔措師云聖僧腳跟尚摸不著進堂作甚麼僧仍罔
0549c05: 措師云且向別處安排。
0549c06: 問文殊與維摩對譚何事師云六耳不同謀。
0549c07: 室中勘辨
0549c08: 師問鷲侍者牛過窗櫺因甚尾巴過不得者云無毛
0549c09: 鷂子撲天飛師云恁麼道又怎得者云且喜老漢領
0549c10: 話師頷之又問一喝不作一喝用你作甚麼用者擬
0549c11: 議師便掌者大笑而出。
0549c12: 師問喻維那正法眼破砂盆意旨如何那云爺有娘
0549c13: 有不如自有師云幸我沒有那拍膝而出師然之。
0549c14: 師問天目書記一九與二九相見不出手尋常將甚
0549c15: 麼拈椎豎拂記豎拳師云著忙做甚麼進云得出手
0549c16: 時須出手師云是何言語進云話頭也不識師云山
0549c17: 僧住持事繁記便喝師便休。
0549c18: 師問端維那向在那裏那云金粟師云金雞解啣一
0549c19: 粒粟供養十方羅漢僧你還將得粟來麼進云道甚
0549c20: 麼師云耳聾作麼進云話頭也不識師云自領出去
0549c21: 那擬議師便打。
0549c22: 師問默侍者人人有箇生緣你底生緣在甚麼處者
0549c23: 云黃連出在蜀中師云意旨如何者云地頭貨也不
0549c24: 識師掌云且道賞你罰你進云從來不受人塗汙師
0549c25: 云不識好惡者便禮拜。
0549c26: 師問起剛侍者父母未生前道一句看者云拆東籬
0549c27: 補西壁師豎拳云者箇將甚麼補進云好與和尚一
0549c28: 掌師引頸進云敗將不斬師云是你敗是我敗進云
0549c29: 再犯不容師便打。
0549c30: 師問遜菴書記魚行水濁鳥飛毛落亮座主一入西
0550a01: 山因甚杳無消息記云嘗憶江南三月裏鷓鴣啼處
0550a02: 百花香師頷之一日又問云心不是佛智不是道意
0550a03: 旨如何記云適纔禮拜和尚了也師云莫向者裏躲
0550a04: 根進云和尚作躲根會那師云你作甚麼會記便喝
0550a05: 師休去又一日問云既是赤體條條將甚麼重振家
0550a06: 風記豎拳師云正要你出隻手記禮拜。
0550a07: 師一日室中舉南泉欽山歸宗見虎話問雪厂書記
0550a08: 云你道畢竟那箇是記云小出大遇師云未在更道
0550a09: 記便打侍者一掌師呵呵大笑記拂袖便出。
0550a10: 釋鑑副寺參師問云發足何來鑑云龍池師云龍池
0550a11: 風範何似此間鑑提起坐具云某甲坐具只得與麼
0550a12: 長師云也來這裏亂做鑑云和尚幸是大人師休去
0550a13: 一日眾參次師云埋兵調戰則不問便請單鎗直入
0550a14: 眾退師復顧鑑云埋兵調戰則不問便請單鎗直入
0550a15: 你又作麼生鑑以坐具驀頭便摵師云者黃面浙子
0550a16: 又來這裏亂做鑑便禮拜又一日侍次師舉僧問一
0550a17: 尊宿拈太白峰塞卻師口時如何宿無語師問鑑云
0550a18: 拈太白峰塞卻獅子口時如何鑑云有煩和尚道用
0550a19: 師頷之。
0550a20: 師問靜維那欲行千里一步為初如何是最初一步
0550a21: 那云看腳下師云放汝三十棒那云也不消得師便
0550a22: 打又一日到禪堂拈起竹篦云維那你向這裏道一
0550a23: 句看那云頭上安頭師云馬祖多少鹽醬被汝打翻
0550a24: 了也那云草賊大敗師便歸方丈獅峰吼著云將錯
0550a25: 就錯。
0550a26: 師問源知藏你那裏來藏云新莊來師云近日聞你
0550a27: 被賊偷了藏云賊已巳捉住也師云在甚麼處藏與傍
0550a28: 僧一掌云放過即不可師云這宜興蠻子藏拂袖便
0550a29: 出又一日問弘揚臨濟宗須是過量人始得如何是
0550a30: 過量人藏云眼親手辨師云驅耕奪食時如何藏云
0550b01: 不犯鋒鋩師然之。
0550b02: 師問破峰知客儘力道不得的句如何道峰云合取
0550b03: 狗口師云學來的峰云某甲終不敢自謾師云何不
0550b04: 更道峰云蒼天蒼天一日又問云一口氣不來向甚
0550b05: 麼處安身立命峰云大鐵圍山小鐵圍山師云四山
0550b06: 相逼時如何峰便喝師云你喝大鐵圍山小鐵圍山
0550b07: 峰復喝師打之峰一日在磨房內牽麵次師在磨房
0550b08: 前過峰喝牛一聲師聞之問云喝牛喝馬峰云只要
0550b09: 和尚知音師云老僧在你腳底又作麼生峰打牛云
0550b10: 這畜生連累我師大笑而去獅峰吼著云先師何不
0550b11: 與本分艸料。
0550b12: 岷岳知客再參次師問錢塘江難渡上座如何得到
0550b13: 這裏岳云竹密不妨流水過山高豈礙白雲飛師便
0550b14: 打又入室次師問家裏人說家裏話如何是家裏話
0550b15: 岳云某甲不是客作漢師喜之。
0550b16: 圍爐次因火爆燒衣師問一愚知客適來火爆為何
0550b17: 燒卻你衣愚云夜夢不祥師便掌愚云應破大吉師
0550b18: 連掌打出獅峰吼云這僧失處天下人固是不知惜
0550b19: 乎先師令行一半雖然養子之緣。
0550b20: 師因文耀副寺呈牧牛頌師把住云頌即且止牛在
0550b21: 甚麼處耀便禮拜師驀頭一踏耀起身作舞而出師
0550b22: 云又恁麼去也獅峰吼著云何不喚回痛與一頓。
0550b23: 師一日喚翠峰侍者者應諾師云與我取鏡子來峰
0550b24: 以手作圓相跪呈師掌云聽事不真喚鐘作甕峰起
0550b25: 身云賺殺天下人師呵呵獅峰吼別云將謂我孤負
0550b26: 汝。
0550b27: 師拈木如意問履侍者喚作甚麼者云柏樹根師云
0550b28: 頭上安頭者云和尚喚作甚麼師云柏樹根者云頭
0550b29: 上安頭師云驢前馬後漢獅峰代云當時但禮三拜
0550b30: 師因忠侍者呈頌次師云這是明窗淨几邊事文彩
0550c01: 未彰已前道一句看進云舌頭不出口師云猶是文
0550c02: 彩已彰的事進云和尚莫瞞人好師云這瞎漢作恁
0550c03: 麼語話者擬議師云鈍置殺人。
0550c04: 師問師則侍者一喝不作一喝用你作什麼用者云
0550c05: 寧可截舌不犯國諱師便喝者掩耳而出師頷之。
0550c06: 師因數僧辭師問諸上座往那裏去一僧云普陀師
0550c07: 云近日大士不在普陀進云在那裏師云在上座鼻
0550c08: 孔裏進云錯師云拋卻甜桃樹沿山摘醋梨僧茫然
0550c09: 師云鈍置煞人。
0550c10: 二僧參師問二上座從甚處來一僧云龍門來師云
0550c11: 幾時到彼進云五月師云禹門三汲浪有幾多具頭
0550c12: 角者僧罔措師云後面個師僧秪對看僧亦茫然師
0550c13: 云同坑無異土。
0550c14: 師問沈居士大家團圞頭共說無生話如何是無生
0550c15: 話士云有口難言師云為甚有口難言士無語師捋
0550c16: 士鬚云莫被這些礙卻。
0550c17: 師經行撫一僧背僧回首師伸手云乞我一文錢僧
0550c18: 喝師云我要一文錢亂喝作麼僧禮拜師云者個也
0550c19: 當不得進云作麼當得師便掌又撫一僧背僧回首
0550c20: 師云是甚麼進云正要和尚疑著師云疑個甚麼僧
0550c21: 喝師便掌又撫一僧背僧回首師云是甚麼僧亦云
0550c22: 是甚麼師亦掌。
0550c23: 師問侍者萬法歸一即不問如何是一歸何處者云
0550c24: 野菜連根煮師云者是山家底事畢竟一歸何處進
0550c25: 云春來滿院香師云學語之流。
0550c26: 師問僧從甚麼處來僧云靈隱師云聞飛來峰近日
0550c27: 又飛去是否僧茫然師便打獅峰吼云這僧既親從
0550c28: 靈隱來因甚不委其中事且道過在甚麼處。
0550c29: 師問來之居士你在家做甚麼士云訓蒙九一居士
0550c30: 云張居士久留心底師云孔子道吾道一以貫之如
0551a01: 何是一士無語師指九一居士云你替他下涅盤堂
0551a02: 始得士罔措師微笑。
0551a03: 二僧參師云那裏來一僧云普陀師云曾見觀音大
0551a04: 士麼僧云見師云是何面目僧云與和尚一般師拈
0551a05: 拄杖云者個僧無語師云脫空妄語漢獅峰吼代
0551a06: 僧云再道恐不及。
0551a07: 僧參師問那裏來僧云廣潤師云廣潤與此間風景
0551a08: 如何進云不別師云又到者裏作麼進云借路經過
0551a09: 師便打進云某甲通身是病乞師一接師復打。
0551a10: 自閒覺禪師語錄卷第四終
