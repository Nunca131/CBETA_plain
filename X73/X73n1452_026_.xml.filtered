0364a07: 
0364a08: 
0364a09: 紫柏老人集卷之二十六
0364a10: 
0364a11: 明　憨山德清　閱
0364a12: 詩七言古
0364a13: 釣竿峰
0364a14: 漢家失鹿爭相逐。江上一絲山水足。夢裡龍蛇戰正
0364a15: 酣。羊裘之外何所欲。釣竿偶擲化危峰。掛月雲曾
0364a16: 不曲。君不見。渭水垂綸一釣閒。享年八百資亭毒。先
0364a17: 生一釣成何事。萬古令人仰高躅。
0364a18: 夜宿旴江太平橋南
0364a19: 昨夜太平橋北宿。今宵太平橋南眠。橋南橋北只一
0364a20: 水。一水何曾有兩船。若得詰朝天氣好。從姑山上訪
0364a21: 神仙。神仙初亦是凡女。欲海情枯斷愛纏。一斷愛纏
0364a22: 蛇為龍。飛行自在獨超然。
0364a23: 野
0364a24: 千峰道人天邊。三年狀頭籠中。天邊野自在
0364b01: 飛。籠中飽甘束約。松雲軒冕病不同。幾人知病能
0364b02: 服藥。自笑少學屠龍術。伎成無用渾棄。瓶錫袈裟
0364b03: 到處遊。楊枝漱口朝自嚼。苦中有味頗清涼。龍肝鳳
0364b04: 肺輸寂寞。
0364b05: 梵川問月麟郎覺生
0364b06: 吾問天邊月。可曾有離別。燕山與吳門。幾見月圓缺。
0364b07: 或復海上生。有時林閒沒。光輝在隱顯。肯為迷雲汩。
0364b08: 君不見。長安道傍蕭寺中。焚香露坐月當空。昨宵十
0364b09: 八高人聚。雲月無邊爾復從。又不見。不傳之妙亂拋
0364b10: 擲。滿地珍珠誰拾得。此情難借空喻。摧破空須
0364b11: 著力。
0364b12: 送栗菴居士來南閩
0364b13: 道人自慚情未空。憐君遠行心忡忡。漳州一去四千
0364b14: 里。崎嶇不知經幾重。分水嶺頭縣鳥道。僮僕相呼晚
0364b15: 與早。何處寒雲猿狖啼。日月不催雙老。梁山見說
0364b16: 多霜松。松根抱石苔色濃。幽期無負有如河。無予掃
0364b17: 髮千岩中。
0364b18: 趙州柏林寺壁閒畫水
0364b19: 畫水何曾有水相。有相焉能畫水狀。靈臺無物湛然
0364b20: 清。信手風生掃成浪。視之滾滾聽無聲。日日波濤千
0364b21: 萬丈。此中未必無魚龍。頭角潛藏待雷響。君不明。畫
0364b22: 水之時念不生。念生畫之終不成。譬如陽春回大地。
0364b23: 紅白枝枝豈有情。
0364b24: 送林寺海祥禪人還南
0364c01: 千年常住一朝僧。汝師獨為常住死。蚊蠓雖微尚貪
0364c02: 生。人而安能不愛此。吾悲死者賦此詩。莫言朽骨無
0364c03: 所知。幾回竹院月明夜。幽魂嗚咽聲噫噫。名藍未復
0364c04: 心豈忘。心不忘兮道在場。最憐秋風苦雨歇。汝師來
0364c05: 往山之岡。
0364c06: 靈峰觀泉
0364c07: 山水無心衒靈奇。遊人分別生幽思。幽思之初未分
0364c08: 別。山水靈奇誰得知。就裡亦自有佳處。有心不是無
0364c09: 心時。我遊靈峰峰不語。淵默雷聲耳欲遺。鰲頭戴我
0364c11: 山居
0364c12: 莫謂雲林是化城。相逢幾箇世緣輕。青山不解隨人
0364c13: 老。白髮偏知逐歲生。萬境本空心作障。一真無待道
0364c14: 方成。長安若問開先勝。飯罷閒聽瀑布聲。
0364c15: 仲夏同諸法侶。禮多寶寺五百羅漢。適有禪
0364c16: 人跪讀法華經於像前。靜而聽之。若流泉寒
0364c17: 瀉。聲聲入耳。靈臺澄徹。樂而賦此
0364c18: 白日來參伏虎禪。衲衣誰共染香。風塵有路通心
0364c19: 地。水月無人問性天。空想玄菴翻貝葉。遙知雷雨護
0364c20: 金田。冷冷松下聽寒浪。萬劫情根一洒然。
0364c21: 懷
0364c22: 小小狂歌混狗屠。翻然一旦醉醍醐。胸中日月光無
0364c23: 盡。身外風塵患已巳祛袪。虎豹由來山寺犬。王侯誰悟利
0364c24: 名奴。閒朝何事堪消遣。飯罷看雲獨倚梧。
0365a01: 天啟禪房
0365a02: 石磴盤不記重。亂深處隱禪宮。泉從刳木雲閒
0365a03: 落。僧住高岩眼界空。欲了殘經還待月。偶成半偈暫
0365a04: 吟風。歸來不覺霞晚。谷口初聞定夜鍾。
0365a05: 感懷二首
0365a06: 山重重兮水重重。迷悟須知路不同。寞寂場中蟣似
0365a07: 虎。長安道上馬如龍。白雲自解歸青嶂。明月誰將掛
0365a08: 碧空。若使貴人能不死。從教桃李笑春風。
0365a09: 風塵那得此中幽。萬壑千岩一邱。白髮不栽偏易
0365a10: 長。紅顏欲駐難留。飛禽有跡空中覓。老衲無心物
0365a11: 外遊。試問故人槐國夢。五更霜冷解惺不。
0365a12: 璃燈
0365a13: 誰把輪擲下方。老禪拈取掛堂。升沈雖復憑他
0365a14: 力。內外從來本自光。未點金容猶冷淡。纔燃寶座愈
0365a15: 輝煌。莫將龍燭堪相比。不照人王照法王。
0365a16: 過楞伽州遺麟郎
0365a17: 孤巖面面生雲。無限魚龍鬧水天。欲遣百非煩問
0365a18: 答。那消一句蕩中邊。不須設險人難到。但若無求地
0365a19: 自偏。大慧日長何所事。經殘抱膝看鷗眠。
0365a20: 詠開先寺瀑布遺仲堅行作探竿影草
0365a21: 隱隱隆隆天上來。白雲重疊不能霾。剪裁無地容刀
0365a22: 尺。慣便乘風作雨雷。到海終須涵日月。出山豈肯染
0365a23: 塵埃。杖頭挑向諸方去。席卷魚龍擔取回。
0365a24: 聽松
0365b01: 水光山色世情空。偶聽松風更不同。無夢遊天地
0365b02: 外。有身豈落死生中。名高自古生心累。道在何妨徹
0365b03: 骨窮。上棄瓢嫌聒耳。寧知聲是大悲翁。
0365b04: 舟次石門東岸訪寂音靈蹟兼懷廬山歸宗
0365b05: 常禪師
0365b06: 行盡溪山興未窮。扁舟聊繫石門東。金輪雨露承千
0365b07: 古。玉歷春風自九重。髮不愁連夜白。身心已巳悟本
0365b08: 來空。何妨城市山林處。瓶錫飄飄訪臥龍。
0365b09: 山水縈妙莫窮。濤空翠著禪宮。石門有路憑舟
0365b10: 楫。金地無人候飯鐘。雨助溪聲吞寂寞。雲拖海色淬
0365b11: 空。重來一上楞伽閣。徙倚長歌望祝融。
0365b12: 偶成
0365b13: 閱世歸來隱半峰。茅茨小結虎溪東。了知我相無安
0365b14: 處。直得緣心當下空。花落花開成敗夢。漚生漚滅是
0365b15: 非蹤。相逢若問平生事。坦腹高歌大塊中。
0365b16: 墨光亭
0365b17: 選得幽居傍顧龍。竹苔徑少人蹤。閒朝有松梢
0365b18: 立。靜夜無雲月正中。夢裡山河乘想起。眼前榮辱即
0365b19: 緣空。名香自爇書經罷。猶見陶泓墨氣濃。
0365b20: 遺聞堂夜坐
0365b21: 來往風塵老客顏。朅來高臥萬峰閒。從教世路千重
0365b22: 樂。那得禪心一片閒。空翠有情留白足。炎蒸無夢到
0365b23: 青山。蔗漿一任能驅暑。石上聽泉未可攀。
0365b24: 登岳陽樓懷呂仙翁
0365c01: 見說先生醉此樓。任教呼馬亦呼牛。無緣濁世誰青
0365c02: 眼。得意滄波有白鷗。一寒光天闕冷。半瓢明月洞
0365c03: 庭秋。君山笑我登臨晚。知爾還同旦暮遊。
0365c04: 早渡嘉陵江登錦屏山
0365c05: 日上長巒渡彩虹。隔江樹古蠶叢。危峰欲墮松根
0365c06: 抱。浩露初殘花影空。山水不殊前代色。衣冠猶帶野
0365c07: 人風。白鷗訝我登臨晚。來去飛鳴錦浪中。
0365c08: 冬夜墨香菴懷方麓先生
0365c09: 卜宅江村遠市塵。相尋朝暮但耕人。水邊習坐鏡中
0365c10: 影。月下經行夢裡身。黃葉不須童子掃。白鷗偏與野
0365c11: 僧親。著書日久知成癖。好到禪房一養神。
0365c12: 新秋
0365c13: 行誰料去還留。洞壑俄驚夏已巳秋。佛性喜隨雲自
0365c14: 在。禪心懶與水爭流。身貧方外吾常分。病少閒中福
0365c15: 最優。桐葉儘教飛萬片。道人無事可生愁。
0365c16: 過慈壽寺有感
0365c17: 惱亂禪心魔是詩。怪將歲月廢浮辭。念頭未起光無
0365c18: 量。情識生時苦不知。抱甕灌園休道拙。攻城雲棧謾
0365c19: 為奇。何如石室披衣坐。方寸澄來別有機。
0365c20: 紺圃即事
0365c21: 柴門不遣白雲封。來去何須問主翁。方寸高明千古
0365c22: 鏡。萬緣空寂一聲鍾。涼生肝肺蓮花漏。香泛簾櫳貝
0365c23: 葉風。鐵願傾三昧水。散成甘露洒寰中。
0365c24: 聞秋聲有感
0366a01: 住住行行鳥莫猜。因貪幽勝重徘徊。霞自古非人
0366a02: 世。石瀨偏能洗客懷。階下雲峰知幾疊。岩頭秋色怪
0366a03: 先來。舟藏石壑誰相負。靜夜深觀念是媒。
0366a04: 季春過竹院訪見素居士
0366a05: 萬竿竹影掃波光。野曠風微麥浪香。我輩自來多懶
0366a06: 癖。主人朗更相忘。閣中棋局敲殘月。池上峰巒接
0366a07: 半堂。鷗鳥不知塵世事。飛來飛去看人忙。
0366a08: 過陽羨蜀山弔蘇長公
0366a09: 來自黃州老此身。青山流水隔風塵。心同日月難逃
0366a10: 謗。名滿乾坤不救貧。遷謫幾番生似夢。文章終古氣
0366a11: 如春。清秋何處堪悲弔。蜀阜荒祠一愴神。
0366a12: 山居
0366a13: 相逢多勸罷仙遊。行終難可到頭。片月在天光不
0366a14: 斷。千峰當戶翠常浮。消閒石上題黃葉。解渴雲邊飲
0366a15: 碧流。潦倒那堪聞此語。感懷方且暫淹留。
0366a16: 往曹溪暫憩長松館
0366a17: 幽居卜得在城中。竹浪松雲草徑通。習靜何須違萬
0366a18: 化。隨緣應不昧雙空。燈前誰是青衫客。月下時聞白
0366a19: 社鍾。路債今猶償未了。曹溪禮看降龍。
0366a20: 過陶居士精舍不遇
0366a21: 高臥青山絕世埃。柴門終日閉蒼苔。雲連樹色室中
0366a22: 暗。竹引泉聲空裏來。凡鳥不題遴佛地。主人何處醉
0366a23: 仙臺。相逢未及探高論。閒對玄猿一悵懷。
0366a24: 初冬有感
0366b01: 炎威未已巳又寒來。催得頭毛雪作堆。樂事盡從忙裏
0366b02: 錯。憂懷應向靜中開。死生若使饒尊貴。道德應看等
0366b03: 土埃。情理皎然如黑白。窮通壽夭不須猜。
0366b04: 石門夜泛
0366b05: 撥草瞻風豈偶然。百城迢遞舊因緣。中流水月深還
0366b06: 淺。兩岸雲山斷復連。諸子競誇天上坐。片帆疑在鏡
0366b07: 中懸。石門鍾鼓相將動。耳聽何如眼聽玄。
0366b08: 示王宇望
0366b09: 壯志稜稜未蒼。男兒莫負好時光。清晨一念埋靈
0366b10: 種。白晝諸塵化德香。世樂從來刀上蜜。浮生迅速草
0366b11: 頭霜。超凡有路非天外。日用明明不覆藏。
0366b12: 夜坐聞于繆二生論友道
0366b13: 殺命仇恨未深。相知辜負最難禁。堅持劫外精勤
0366b14: 願。常省燈前感慨心。世諦業緣非骨肉。慈門靈種是
0366b15: 真因。此番失菩提子。苦海茫茫不易尋。
0366b16: 唐奉常凝菴。見訪。次及楞嚴。予喝之。以為禪
0366b17: 者多不遜。不揖而去。賦此嘲之
0366b18: 雲林何事遠相尋。破我蒼苔豈賞音。蕉鹿夜來非好
0366b19: 夢。火牛古始救重侵。多緣薄世尊危爵。未必高言止
0366b20: 眾心。既見不煩增傲想。王生一叱直千金。
0366b21: 謝劉司丞
0366b22: 但當淨意等空。何必頻來訪遠公。王事若將家事
0366b23: 做。世心便與道心同。須知一死難高下。自古浮雲易
0366b24: 始終。每笑閒身無所用。縱觀山水走西東。
0366c01: 宿方山昭化寺有序
0366c02: 夫靈而最良者。人也。毒而最猛者。虎也。人遇至人
0366c03: 大笑之。虎見長者而馴伏。人乎虎乎。虎乎人乎。必
0366c04: 有知言者。予聞長者之風有年矣。快瞻遺像賦此。
0366c05: 千峰寂歷路迢遙。長者苔龕乳虎號。背嶺霜崖雲尚
0366c06: 凍。向陽林壑雪初消。齒光法海澄松月。舌相天風吼
0366c07: 夜濤。一自妙嚴投筆後。華誰復繼揮毫。
0366c08: 同傅侍御汪將軍禮方山大像
0366c09: 從來天地是岩龕。妙相巍巍獨面南。萬古燈傳憑日
0366c10: 月。一毛散影江山。獻花野鳥飛空下。出水蒼龍聽
0366c11: 法酣。回首白雲封絕頂。證明功德共誰參。
0366c12: 述懷
0366c13: 江湖浪跡幾經霜。不學禪狂學楚狂。白髮有催我
0366c14: 老。青山無事笑人忙。情消豈是將空遣。習斷還須作
0366c15: 觀忘。杖屨飄然隨所住。攀緣澹處即家鄉。
0366c16: 偶成
0366c17: 遠來水面覓遺。道學西天龍樹同。揮斥古今眠坐
0366c18: 外。雌黃凡聖笑談中。書成紙價一時重。理徹文章萬
0366c19: 世雄。更有一般蕭洒處。死生無夢入心中。
0366c20: 山中偶感
0366c21: 住來曾不見風塵。野鹿常容伴法身。碧海偏閒雲外
0366c22: 客。青山冷笑世中人。六龍朽索終難遠。二鼠枯籐斷
0366c23: 易鄰。若使王侯知此事。掛冠未必待清晨。
0366c24: 秋日同澄公開侍者宿南臺
0367a01: 丹梯宛轉路迢遙。興亟寧知杖屨勞。明月滿臺淆雪
0367a02: 色。白雲橫谷誤江濤。金端許藏真骨。寶偈能將化
0367a03: 毒蛟。吾道只今寥落甚。為誰流涕濕緇袍。
0367a04: 睡起讀圓覺經
0367a05: 翛然草榻伴雲眠。夢覺簷頭月正圓。起念除瞋瞋轉
0367a06: 熾。生心捐妄妄尤添。有無不立非為妙。人法雙忘亦
0367a07: 未元。至道空誰敢擬。思量已巳墮二三邊。
0367a08: 奉答萬思默學憲
0367a09: 潦倒無心作解嘲。乾坤誰復可論交。澄潭信是蒼龍
0367a10: 窟。華屋終非野巢。飯罷祇堪閒坐臥。詩成何必苦
0367a11: 推敲。遙知大范光景。靜裏清恐未拋。
0367a12: 墨香菴即事示元廣二首
0367a13: 雨過何人短筇。道生擁毳自從容。碧空無際雲初
0367a14: 斷。明月常來水不窮。問法應須超意路。尋香終是落
0367a15: 行蹤。吾家別有通元處。牢繫泥牛嶺上松。
0367a16: 道在隨緣可遣情。呼牛呼馬總閒名。梅須遇雪方爭
0367a17: 白。竹為當風始見清。鏡上無塵光自滿。雲邊有路鹿
0367a18: 常行。相逢若問山前寺。流水泠泠磬聲。
0367a19: 墨香菴示廣郎二首
0367a20: 村前村後盡波。年去年來足稻禾。苔徑寂寥人不
0367a21: 到。霜天清曠月先過。三茅遙隔長相憶。半偈初成獨
0367a22: 自哦。最愛無生琴調別。顧龍山上磬聲多。
0367a23: 野外蕭蕭風雨天。支郎入夜未成眠。人生若使還無
0367a24: 老。月闕何須惡不圓。業在好山甘作客。道成隨事斷
0367b01: 攀緣。窮靈未必非狂慧。寧及香床未到禪。
0367b02: 閒中感懷示廣郎
0367b03: 火宅炎災唇吻乾。蔗漿滿有誰。隨流得妙從今
0367b04: 入。對境無心自古難。水底搖紅花兩岸。風前舞翠竹
0367b05: 千竿。年光若使常留在。北闕何人肯掛冠。
0367b06: 日暮瀟湘舟中
0367b07: 萬里歸來杖屨輕。附舟又得坐經行。櫓聲帆影供詩
0367b08: 料。水色山光副客情。弔古波殊有恨。忘機鷗鳥自
0367b09: 無驚。黃昏停泊知何處。雲外遙天月正明。
0367b10: 結夏金壇之北園兼懷侯鐵菴
0367b11: 納涼何必獨夫容。水木清幽趣亦同。世上共高肥馬
0367b12: 價。林閒單放病僧慵。苔痕過偶成字。月影魚吞不
0367b13: 解空。更憶澹亭上夢。寒雲片片嶺頭逢。
0367b14: 吉安舟中望白鷺書院
0367b15: 樓臺一片水中央。白鷺蕭蕭知幾霜。兩岸青山雖不
0367b16: 語。千秋黃髮仰遺芳。騰梵宇燒龍腦。波撼書燈過
0367b17: 客航。莫道登臨終有日。芒鞋踏遍使君腸。
0367b18: 懷
0367b19: 少年屠狗混春秋。誰料披緇作比邱。俠習自慚忘未
0367b20: 盡。真修方喜進無休。安禪雲石為床坐。說法松風代
0367b21: 舌頭。唯剩閒身何所事。山川重疊恣遨遊。
0367b22: 喜王生元廣問法
0367b23: 四圍松竹護禪關。布衲蕭蕭遠市闤。清磬一聲塵夢
0367b24: 斷。白雲幾片道心閒。天邊高鳥應須慕。下蒼苔不
0367c01: 可刪。金地夜來誰問法。共分燈火照癡山。
0367c02: 仲冬懷覺休
0367c03: 暑往寒來老易驚。乾坤誰復慰衷情。花非得露終無
0367c04: 色。松必因風始有聲。任道自來千古重。離家常若一
0367c05: 毛輕。相逢欲問黃河水。少小曾經幾度清。
0367c06: 大覺寺訪桂峰禪師
0367c07: 行盡溪山到梵居。空林落葉遍階除。閒消歲月燒龍
0367c08: 腦。功吾曹賞髻珠。鴻信梁閒懸貝葉。鴉籌水上看
0367c09: 芙蕖。尋常飯訖無餘事。自掬寒泉洗盂。
0367c10: 訪袁坤儀有感
0367c11: 擬採蘋花屢此遊。桃源忽爾又清秋。空巖蕭瑟松杉
0367c12: 老。澤國蒼茫蘭杜幽。紫塞斷鴻雲外夢。青山片雨客
0367c13: 中愁。維舟欲覓無風樹。黃葉飛飛卒未休。
0367c14: 喜于中甫過龍泉
0367c15: 瓶錫聊將寄此山。千峰迢遞問巖龕。長松影裡塵喧
0367c16: 寂。流水聲中月色寒。靈骨不從身外覓。神珠共向掌
0367c17: 中看。相逢有日休相負。自古朝花露易殘。
0367c18: 山中偶成
0367c19: 因厭風塵此閉關。寸心清冷喻寒潭。芟松放月墻頭
0367c20: 上。引水移天屋角閒。惟有禪書消白日。更無人跡到
0367c21: 青山。相知莫笑謀生拙。浩蕩乾坤幾箇閒。
0367c22: 瀑布二首
0367c23: 誰家千尺素絲抽。高掛雲端永不收。已巳悟源頭來處
0367c24: 遠。肯將根混常流。從他妙手應難剪。許我閒心分
0368a01: 自投。此去定當歸大海。待看波浪潑天浮。
0368a02: 欲投滄海作波瀾。豈憚千重鳥道難。奪磬聲雙劍
0368a03: 冷。光吞月色一罏寒。銀河倒瀉青天外。玉樹孤懸碧
0368a04: 嶂閒。幾度天風吹不斷。為留雲壑伴僧閒。
0368a05: 秋日禮清涼塔
0368a06: 人代風知幾霜。石函靈骨自珍藏。珠林倒影天垂
0368a07: 。寶塔鳴空地擁幢。澤被乾坤歸夢杳。春迴岩谷煉
0368a08: 泥香。重來盡敬增悲慨。落木秋高舊影堂。
0368a09: 山中二首
0368a10: 大乘何必斷攀緣。小隱還須遠市廛。習定水邊觀皓
0368a11: 月。消閒樹裡看青天。心中有欲山非靜。世上無求地
0368a12: 自偏。怪底相知歸計緩。巢陵寂寞重。
0368a13: 野曠風高一壯觀。為誰談笑斗牛閒。憑欄自覺青天
0368a14: 近。下界寧知白日閑。岳色橫空簾外墮。海濤喧闥坐
0368a15: 中寒。登臨未盡狂奴興。茗碗悲歌行路難。
0368a16: 山居懷二首
0368a17: 補袖閒中拾斷麻。肯將泉石易浮華。光生甕東山
0368a18: 月。香散經壇上界花。夢裡英雄勞白起。古來驕主笑
0368a19: 夫差。隆冬富貴欺高國。自鑿池自茶。
0368a20: 茫茫苦海正波濤。莫若逃禪計最高。世路已巳驚心不
0368a21: 死。功名猶夢先凋。因甘白粥忘枯淡。怪蒼苔分
0368a22: 寂寥。樂極只緣貧到骨。巢由未許讓前茅。
0368a23: 贈永慶寺秀峰法師
0368a24: 塵機少小便知休。瓶蕭然隱伏牛。明月有光難自
0368b01: 晦。白雲無累易相留。狂猿不可驚禪虎。攫獸何曾異
0368b02: 海鷗。說法年來煩水石。斷崖瀑布為誰流。
0368b03: 招隱
0368b04: 死生兩字事非輕。怪底癡人不自驚。萬里黃金窮口
0368b05: 腹。滿頭白髮戰功名。閻公豈貴屠龍技。田子何須學
0368b06: 狗鳴。早晚歸來雲外寺。夜深松火閱傳燈。
0368b07: 雪中登蘆芽有序
0368b08: 予寓吳中楞嚴。忽夢登一山。疊嶂重巒。萬松映雪
0368b09: 覺而舉似開侍者。且曰。吾今號松雪矣。開曰。願以
0368b10: 雪松字開。跽而請甚堅。遂許之。茲登蘆芽訪妙師
0368b11: 適逢大雪。宛然當年夢境也。感而賦此。
0368b12: 數年杖錫走江湖。一旦蓬蒿化淨居。虎踞岩頭關世
0368b13: 路。泉飛樹杪入天。每因茗煩燒葉。猶愛看山嬾
0368b14: 讀書。夢境曾來同食。只今松雪竟何如。
0368b15: 與蘆芽主人談世故有感
0368b16: 雲屋寥寥雪重。燈前盃茗論英雄。情關未破寧無
0368b17: 失。世路相遭豈易公。共飲每憐愁不共。同床未必夢
0368b18: 相同。年來多少傷心事。總付瞿曇妙觀中。
0368b19: 寄袁了凡居士水齋
0368b20: 華嶽山人辟穀方。先生獨得已巳休糧。懸知天上增仙
0368b21: 藉。豈戀人閒轉燭光。玉液常吞肝肺潤。金丹能轉
0368b22: 毛蒼。青山不遠終相見。知己已新添一少郎。
0368b23: 龍嘴有序
0368b24: 日光之前。有嶺稜稜。垂於旁。勢若然。曰龍嘴。
0368c01: 嘴上茅菴初結。喜其清曠。且有二禪者轉經於此。
0368c02: 一華。一蓮華。予由梵仙而下。適聞音響泠泠賦
0368c03: 此。
0368c04: 鳥道盤迴不易登。此中清矌愜幽情。陰籠翠嶺春雲
0368c05: 度。影落空潭海月生。山菜儘堪供瓦。道人偏喜聽
0368c06: 蓮經。泠泠滴向焦腸裡。寶所休將喻化城。
0368c07: 曲阿書經即事
0368c08: 敝廬故有不誅茅。況隔青山遠市朝。野衲披雲常自
0368c09: 到。主人護法豈知勞。孤燈花落搖紅影。萬竹風生涌
0368c10: 翠濤。若使貴人能駐景。巢由豈肯臥蓬蒿。
0368c11: 秋夜石經山禮琬公靈骨有序
0368c12: 凡血氣必有知。有知則有欲。有欲則有生。有生則
0368c13: 有死。唯至人能以無生治人欲。欲空則知不廢。而
0368c14: 妙用無方矣。隋琬公閱南嶽思大師發願文。知末
0368c15: 法運窮。三災起。一切法藏。皆當盡滅。喟然歎曰。
0368c16: 有天地不可無日月。有作息不可無衣食。有人生
0368c17: 不可無佛法。然日能照晝。不能照夜。月能照夜。不
0368c18: 能照晝。衣能遮人之寒。不能使時不寒。食能濟人
0368c19: 之饑。不能使年不饑。惟佛法之妙。不惟使天地終
0368c20: 古。長旦有。死生無患。以至鑄凡為聖。即暗為明。
0368c21: 達生無生。以大願力。兼萬有而普濟之。則廣大殊
0368c22: 勝。豈可思議者哉。乃刊石為經。續佛法壽。延及慈
0368c23: 氏。行恐古今代謝。巖壑變遷。以佛舍利。并己已骸骨。
0368c24: 藏諸石窟。填撫茲山。矢大法藏永劫無毀。予感公
0369a01: 之憂深而慮遠也。含涕賦此。
0369a02: 月夜青山謁琬公。石堂無語對千峰。蓮花片片皆心
0369a03: 血。貝葉行行奪化工。靈骨可埋名不朽。法身非相用
0369a04: 常通。那堪更向蒼崖上。鑿室藏經示不窮。
0369a05: 問竹亭即事
0369a06: 杖深林問此君。空亭誰復謝塵紛。青山不禁長年
0369a07: 住。流水何須獨自聞。髮如霜難遣黑。利名非酒大
0369a08: 家昏。輸他定起千峰裡。倒握琅玕掃白雲。
0369a09: 五言絕
0369a10: 蕭崗望方茅諸山
0369a11: 有濤可傾耳。何必千尺松。偶此藉芳草。春山當遠空。
0369a12: 雪
0369a13: 出谷幽雲細。成花大地陰。盡翻桃李夢。潔白本來心。
0369a14: 禮拜石
0369a15: 慢幢高須彌。能折必自重。安得離欲尊。頻來此獻供。
0369a16: 洗衣泉
0369a17: 松邊剪碧霞。偶爾成袈裟。披久亦何染。閒將飄浪花。
0369a18: 觀流石
0369a19: 路在層峰外。扶筇向深壑。跏趺水聲中。靜看飛寒瀑。
0369a20: 同遊法侶。散坐松岡。叔宗忽浮小舟入柳陰。
0369a21: 宛然有孤鴈沒空之致。賦此
0369a22: 春水望無際。乘舟向何處。杳然花柳陰。日暮忘歸去。
0369a23: 樹禪
0369a24: 空山木上座。坐石不知年。歲月無心記。風柯舌相全。
0369b01: 鐵袈裟
0369b02: 天造福田衣。何年施禪伯。厭重拋雲邊。風吹與日炙。
0369b03: 爾菴
0369b04: 竹靜雨初歇。風和鳥鳴。書殘成獨睡。無夢繞江城。
0369b05: 芭蕉菴
0369b06: 月臺疑近壑。鱗石欲生雲。誰謂塵囂裡。幽居讀梵文。
0369b07: 楞伽洲
0369b08: 斷蒼山裂。飛梁老樹眠。朝來扶杖處。雲度水中天。
0369b09: 題畫
0369b10: 水曲山頻合。春寒花倦開。旴旰江來復去。人在畫圖回。
0369b11: 題竹塢石室
0369b12: 何處無青山。片心冷難。片心冷易。智拔萬重關。
0369b13: 講經臺
0369b14: 尊者身相空。舌根何所寄。松風與流水。說盡無生義。
0369b15: 初祖亭
0369b16: 面壁不說法。此心誰復傳。神光三拜後。震旦五燈懸。
0369b17: 錢資蕩三首
0369b18: 青山點樹杪。斜日照溪灣。試問錢資蕩。滄波長夜寒
0369b19: 望裏水高船。疑空墮天。既到平如掌。人聲鏡裏傳
0369b20: 見水心即了。逢山眼便開。生平窮伎倆。此外復何懷。
0369b21: 利刀
0369b22: 利刀日切泥。鋒芒漸鈍置。若向沙石礪。斬鐵如斫水。
0369b23: 夜坐
0369b24: 夜坐空階寂。清言絕妄梯。回看雲樹杪。不覺月沈西。
0369c01: 雲墮石
0369c02: 飛回因閱世。墮此不知春。擬欲挑將去。恐驚林下人。
0369c03: 望玉臺即懷
0369c04: 一峰秀雲外。玉立望不厭。坐此未須臾。六方寸贍。
0369c05: 題萬玉菴
0369c06: 誰將崑崙峰。一斧千百塊。散洒天目閒。古今無謝代。
0369c07: 說法石
0369c08: 清清水邊。冷冷奇石下。大哉眾中尊。為說無生話。
0369c09: 單傳崖
0369c10: 少林曾斷臂。五乳血腥高。末後誰三拜。中雲雪並腰。
0369c11: 示匡石居士
0369c12: 拈書相示處。石火電光遲。纔擬生心答。松風知未知。
0369c13: 山中松
0369c14: 絕頂凌峰寂。長年不改青。幾回良月夜。倚杖聽濤聲。
0369c15: 天啟石
0369c16: 行到深雲裏。沉冥孰可識。不見太古人。只見太古石。
0369c17: 崑石
0369c18: 崑崙太崔巍。飛斬其頂。置之几席閒。雲朝夕瞑。
0369c19: 過嚴灘
0369c20: 帆飽客舟輕。由來飲德名。難逢今夜月。見月見先生。
0369c21: 獅吼臺
0369c22: 飛者不敢飛。走者不敢走。箕踞寥廓中。靜聽獅子吼。
0369c23: 歡喜泉
0369c24: 愛為煩惱根。愛盡煩惱空。方寸同此水。誰無歡喜容。
0370a01: 清深崖
0370a02: 萬物始乎水。六情始乎動。一心苟不生。清深在日用。
0370a03: 甘露泉
0370a04: 寒流我慣枕。消渴非口飲。雖弗愛長生。心地清涼甚。
0370a05: 朗公石
0370a06: 朗公初不死。謂死不知朗。試看朗公岩。然誰觀想。
0370a07: 托峰
0370a08: 誰伸黃金手。笑托碧玉。歡喜施將來。福源永無竭。
0370a09: 本湛泉
0370a10: 石縫瀉流水。見之心湛然。是誰掬嗽齒。吸盡空中天。
0370a11: 韋陀峰
0370a12: 我笑叉頭石。爭如韋峰。儼然大悲側。草木增威風。
0370a13: 重遊黃花洞
0370a14: 棄馬陟危峰。盤迴知幾重。蒼岩開石室。共聽華鐘。
0370a15: 贈龍泉關劉善友之峨眉
0370a16: 五峰與三峨。相去路無多。想念纔生處。蒲衣笑薜蘿。
0370a17: 爾菴
0370a18: 鶴解聽僧語。魚爭候梵音。海門明月上。何處讀書聲。
0370a19: 冷巖
0370a20: 源從雲外來。豈止千萬折。憨臥冷巖上。一嘯驚天闕。
0370a21: 綠瓊
0370a22: 行倦逢綠瓊。欣然欲一坐。縱橫紫翠。噴薄晴雲破。
0370a23: 湖心寺懷堅光趙居士
0370a24: 海上明月生。太空浮雲橫。清光照衡門。須待天風鳴。
0370b01: 辭澹然居士齋
0370b02: 白雲本無心。有期則有跡。何如無期好。隨風靡不適。
0370b03: 登虎邱
0370b04: 我愛虎邱雲。去來初無心。遊人嘆業。削璧多微。
0370b05: 其二。
0370b06: 我愛虎邱月。清光鎮澂澈。悲欣幾萬重。普照無分別。
0370b07: 其三。
0370b08: 我愛虎邱石。談經解點頭。生公去不返。長抱白雲幽。
0370b09: 偶成
0370b10: 胸次千竿竹。眉邊萬頃梧。清音常染耳。遺聽即鳶魚。
0370b11: 其二。
0370b12: 願留犬馬骨。努力報慈恩。猶若湘江水。滋乾更潤坤。
0370b13: 贈海通居士
0370b14: 殘逢高閣。溪山霧深。當勤持半偈。終出海通心。
0370b15: 玄帝閣望石門寺懷湯遂昌
0370b16: 紅魚飛碧嶺。白鳥點青林。楚越皆初地。相逢孰賞音。
0370b17: 開先龍潭
0370b18: 地裂潭初就。天開瀑始懸。老龍如不在。何物起雲。
0370b19: 元素菴坐柏
0370b20: 酒客窺簾下。雲禪坐柏根。不因摩詰手。誰復寫元真。
0370b21: 貯碧軒
0370b22: 萬竹凝空翠。方池貯碧流。小橋通別圃。抱石白雲幽。
0370b23: 讀茅山志
0370b24: 夜讀茅山傳。無生有幾人。都來長視者。花落一年春。
0370c01: 佛香子曰。觀此詩意。若使無生。則不有死。如既生
0370c02: 矣。欲鑄生不死。恐無此理。若欲長生。先須忘生。良
0370c03: 以生忘。則死媒絕矣。如能無生。則忘生之說。又在
0370c04: 下風耳。或萬年為一年。或萬年為一日。或三百六
0370c05: 十日為一年。或以頃刻為長劫。此皆念後事也。如
0370c06: 能泝而上之。則念且不有。所謂年月日劫。豈非計
0370c07: 龜之生毛乎。
0370c08: 
0370c09: 紫柏老人集卷之二十六
