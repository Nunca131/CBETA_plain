0730c01: 憨山老人夢遊集卷第三十七
0730c02: 侍　者　　福　善　日錄
0730c03: 門　人　　通　炯　編輯
0730c04: 嶺南弟子　劉起相　重較
0730c06: 唯心偈
0730c07: 淨妙不思議。圓滿真實心。廣大具威神。變現無量事。
0730c08: 其體離諸垢。不捨染淨緣。世與出世閒。成就眾善業。
0730c09: 眾業若空華。本來無所有。以無所有故。故說即真常。
0730c10: 善達業性空。不為幻技惑。不著亦不厭。如理諦實觀。
0730c11: 起處即無生。當念自空寂。了無前後際。一念若須彌。
0730c12: 動靜平等如。境界風不動。寂滅妙常樂。清淨若蓮華。
0730c13: 深入塵勞泥。不染世閒垢。懷此如意珠。隨求無所乏。
0730c14: 神光照暗冥。普覺諸含識。
0730c15: 居山偈
0730c16: 借問山中人。居山有何趣。日飽三頓粥。長伸兩睡。
0730c17: 磐石作禪。雲霞為被。微風幽松。發明西來意。
0730c18: 撥落雲裏華。刮除眼中。一念絕中邊。了無前後際。
0730c19: 覺來雙眼空。回視夢中事。撈摝水底月。翻成鈍滯。
0730c20: 凡聖一齊拋。方脫孃生累。一物不將來。猶是第二義。
0730c21: 透出無事關。始遂居山計。
0730c22: 大澤禪人三度嶺海參禮因示
0730c23: 萬里為誰來。來復為底事。靴裏摸指頭。原不在別處。
0730c24: 若向外邊尋。走盡天涯路。來來去復來。此法原無住。
0731a01: 試問曹谿僧。菩提可有樹。若不得一枝。枉費賣單布。
0731a02: 示道脈源禪人
0731a03: 參禪無祕訣。要為生死切。生死挂眉毛。念念不暫輟。
0731a04: 提起金剛圈。脊梁勁似銕。努力望前追。直使命根絕。
0731a05: 妄想頓潛。身心當下撇。要見本來人。如空中釘橛。
0731a06: 打破黑漆桶。方是大休歇。
0731a07: 題恒河圖示恒一林禪人
0731a08: 佛住恒河岸。常對河說法。至法難思處。即以河沙喻。
0731a09: 若以沙數多。猶未盡佛意。直以此法身。乃顯真實義。
0731a10: 法身常不變。隨流性不遷。雖以種種穢。體性常清淨。
0731a11: 乃至劫火燃。究竟體不壞。是故法身常。自性無生滅。
0731a12: 佛子識此義。了悟自性身。如彼恒河沙。永劫性常一。
0731a13: 是名金剛地。佛子善安住。
0731a14: 觀緣偈
0731a15: 諦觀此身無始來。皆從顛倒妄想生。輪迴六道苦趣
0731a16: 中。性返人天無量劫。妄念不止苦無涯。妄境不空業
0731a17: 如海。若能一念暫迴光。當下即令登彼岸。妄業積聚
0731a18: 如須彌。人我是非苦堅固。結成生死銕圍關。百劫千
0731a19: 生不能出。鑊湯爐炭本來無。只從一念瞋心起。若於
0731a20: 起處即消除。火裏金蓮真解脫。現前境界若空花。鏡
0731a21: 像水月不可喻。世人癡迷無慧目。錯認為真顛倒見。
0731a22: 妄將四大以為身。六識三毒為主宰。貪瞋我慢不自
0731a23: 知。妄逐驅馳諸苦趣。自性清淨即彌陀。六塵不染蓮
0731a24: 花土。一念不生生死空。日用現前真極樂。
0731b01: 示念佛
0731b02: 念佛本為超生死。先須要識生死心。癡愛便是生死
0731b03: 根。不拔其根難解脫。癡愛即是念佛心。即將念佛斷
0731b04: 癡愛。癡愛若能念念斷。心心彌陀全身現。即此便是
0731b05: 真精進。不可一念暫忘。淨土就在淨心中。不得向
0731b06: 外別尋覓。
0731b07: 圓明偈示畢一素失明
0731b08: 心光圓明本無量。苦彼浮塵眼遮障。隔紙不能觀外
0731b09: 物。返視何曾見五臟。譬如白日麗空。人處暗室如
0731b10: 生盲。暗中人亦有兩眼。如何不與日光通。我此四大
0731b11: 如茅屋。心在身中鳥在籠。誰能撤去茅屋封。光明照
0731b12: 耀原無窮。若能自見心光滿。了了常明不用眼。此是
0731b13: 無生無滅光。不與四大同流轉。君今何幸天見憐。特
0731b14: 拔遮障天光全。不須白晝怨不見。只如有眼黑夜眠。
0731b15: 夜眠有眼亦如此。心光圓明宛自爾。若離明暗見自
0731b16: 心。圓明頓發超生死。舉世誰知無眼好。昔人曾恨盲
0731b17: 不早。頓拋四大光明全。此是吾家如意寶。
0731b18: 登山示同遊諸子
0731b19: 崑山城中一拳石。大似須彌納芥子。我來杖一登
0731b20: 之。頓入蟭螟眼孔裏。時人一望忽不見。紛紛四眾皆
0731b21: 驚起。忙來試問空中人。依然指出舊時底。
0731b22: 梁壓譚生示之以偈
0731b23: 屋梁倒塌壓譚生。譚生被壓何不死。梁若到身身即
0731b24: 碎。身若到梁梁不避。兩者既到何不干。試問不干之
0731c01: 所以。目前境界不比梁。譚生何苦先惶慞。若要不惶
0731c02: 慞。看逼狗跳墻。
0731c03: 示福智字本明修淨土
0731c04: 但觀一句彌陀佛。念念心中常不斷。若能念念最分
0731c05: 明。即與彌陀親見面。只想淨土在目前。日用頭頭無
0731c06: 缺欠。佛土全收一念中。便是往生真方便。只在了了
0731c07: 分明時。不可更起差別見。
0731c08: 觀身
0731c09: 是身如水泡。乍現亦不久。癡兒以為珠。取之不盈手。
0731c10: 況復於此中。多貪為罪藪。唯在智眼觀。畢竟何所有。
0731c11: 觀心
0731c12: 此心本無形。視之不可見。起滅了無端。迅若空中電。
0731c13: 妄想逐塵勞。渴鹿奔陽。堪嗟今古人。都壓良為賤。
0731c14: 示眾
0731c15: 幻海無涯沒盡頭。塵勞妄想幾時休。應知世相空中
0731c16: 電。須信人生水上漚。唯攝一心歸淨土。全憑萬行作
0731c17: 真修。目前總是菩提路。念念常登般若舟。
0731c18: 示無相老納
0731c19: 見爾初年六十餘。別來十載近何如。光陰有限頻頻
0731c20: 覺。妄想無邊念念除。淨土蓮華禪水灌。心田愛草慧
0731c21: 刀鋤。百千萬劫俱空度。莫使今生又涉。
0731c22: 示沈生成德二首
0731c23: 濕寢人必病。鰍得方不死。物性各有宜。苦樂何憂喜。
0731c24: 物本無可欲。而人自欲之。甘苦味不同。嗜者以為奇。
0732a01: 示六一居士二首
0732a02: 世事忽如夢。人情空若雲。誰知塵市裏。心靜即離。
0732a03: 近寧違俗。心空豈在家。但看污濁水。湛湛出蓮華。
0732a04: 示普聞禪人
0732a05: 不辭行苦。萬里涉山川。今到曹谿路。誰酬不借錢。
0732a06: 示金山貴禪人三首
0732a07: 白髮愁難解。紅塵路不通。身居人境內。心在萬山中。
0732a08: 日日塵勞裏。朝朝愛惡場。不知因甚事。專一為他忙。
0732a09: 苦海深無底。浮生事有涯。不知三界內。何處是歸家。
0732a10: 贈本淨禪人結白雲
0732a11: 獨坐千峰裏。慵披百衲衣。靜聽流水響。閒看白雲蜚。
0732a12: 示本昂字俛無
0732a13: 有我必自高。驕矜還恃氣。俛而至於無。便入清涼地。
0732a14: 示慧珊字海月
0732a15: 大海聚眾寶。拄唯珊瑚。明月時來往。清涼並夜珠。
0732a16: 示淨堂禪人
0732a17: 一隨孤杖。三山結眾緣。曹谿涓滴水。酬盡草錢。
0732a18: 示劉生四休
0732a19: 一味常知足。多求總是差。飯蔬食飲水。只此了生涯。
0732a20: 菩提八景有引
0732a21: 在嘉禾之石門。顏生生居士所建。為智河行公
0732a22: 安居。予之徑山過此。因而有題。
0732a23: 菩提山
0732a24: 不到菩提山。安識菩提境。獨有山中人。忘言心自省。
0732b01: 翠城
0732b02: 蒼翠繞法城。宛似金剛圈。佛魔俱不入。其中空空然。
0732b03: 古觀音像
0732b04: 觀音有後先。法身無今古。以絕去來心。故能常救苦。
0732b05: 羅漢松
0732b06: 挺挺孤松樹。堂堂應真相。若問涅槃心。枝頭明月上。
0732b07: 蓮花灣
0732b08: 蓮生淤泥灣。其性本香潔。瞻彼花中人。端坐無言說。
0732b09: 放生池
0732b10: 一片無生心。全彰放生處。令彼鱗甲類。盡蹋無生路。
0732b11: 漚生塔
0732b12: 漚生本不生。漚滅原不滅。獨留無縫塔。寒空照明月。
0732b13: 樹
0732b14: 以患能除患。樹愛生長。見此子珠。頓發離患想。
0732b15: 山居示眾二十五首
0732b16: 獨坐一爐香。翛然萬慮忘。靜看階下蟻。畢竟為誰忙。
0732b17: 寂寂離知覺。昭昭泯見聞。三更天外月。一片嶺頭雲。
0732b18: 世事一局棋。著著爭勝負。黑白未分前。幾箇能惺悟。
0732b19: 清淨光明藏。俄然一念興。無邊生死海。盡向此中生。
0732b20: 紅塵路更長。青山閒不了。試問往來人。誰識山中好。
0732b21: 湛湛青蓮花。居泥而不染。明明出世心。雪在玻璃盞。
0732b22: 傀儡夜登場。觀者生欣歎。祇合醉中心。難禁醒眼看。
0732b23: 四大眾緣合。妄自分妍醜。試看幻化人。情識從何有。
0732b24: 微塵含世界。不信盡包容。莫道微塵小。應知世界空。
0732c01: 枯木巖前路。行人到此迷。應登別峰頂。更上一層梯。
0732c02: 岸樹懸崖坼。枯藤古井深。那堪二鼠嚙。況被急流侵。
0732c03: 炎炎火宅中。熱惱無迴避。一念放下時。頓得清涼地。
0732c04: 舉世要多求。求多轉生惱。唯有知足心。便是如意寶。
0732c05: 淨土唯心現。蓮花性地香。目前常不昧。即此是西方。
0732c06: 妄想沈淪趣。清心解脫場。迴光時返照。覿面禮空王。
0732c07: 逐逐奔陽。行行入火坑。儻能開隻眼。當下了無生。
0732c08: 世路多纏縛。名最困人。跟絲斷。方許出紅塵。
0732c09: 山林多寄興。寂寞幾能甘。不到真休處。終成落口談。
0732c10: 我相真難破。他非甚易求。一生閒檢點。到底沒來由。
0732c11: 自性天真佛。都為妄想纏。但能一看破。立地證金仙。
0732c12: 萬法唯心造。千途一念差。不知未起處。苦海正無涯。
0732c13: 寂寂忘緣處。心心放下時。西來無別意。只在自知之。
0732c14: 大海一滴水。具足百川味。法性本自同。昧者見各異。
0732c15: 人道百年長。我道百年短。枕上夢三更。醒人未轉眼。
0732c16: 一片閒田地。多為蕪草侵。但能時。便是出塵心。
0732c17: 示眾十首六言
0732c18: 死盡偷心活計。做成沒用生涯。收拾無窮妄想。換將
0732c19: 一朵蓮花。
0732c20: 四大支持骨立。寸心寂寞寒空。獨有一息。龜毛
0732c21: 繫長風。
0732c22: 說百年如夢。誰曾兩眼睜開。縱是機關使盡。到頭
0732c23: 總是癡騃。
0732c24: 可惜清涼心地。無端迸出貪瞋。霹心中火起。燒殘
0733a01: 自性天真。
0733a02: 身是眾緣假合。四大圍一空。動作呼為真宰。不知
0733a03: 誰在其中。
0733a04: 陷阱機關自造。刀林火鑊誰當。只道目前慶快。安知
0733a05: 身後苦長。
0733a06: 貌是超塵儀表。衣為出水蓮華。試看胸中何物。莫教
0733a07: 妄想輕遮。
0733a08: 蠶繭自生纏縛。燈蛾誰使焦然。將謂投明用巧。豈知
0733a09: 業力相牽。
0733a10: 名是假名非實。毀譽入耳如風。試聽呼為賊草。猶人
0733a11: 漫罵空。
0733a12: 荊棘林中掉臂。是非場裏抽身。落得無窮冷澹。者般
0733a13: 全不饒人。
0733a14: 偈二三百八首
0733a15: 圜中讀圓覺經四相章
0733a16: 我相
0733a17: 鐘鼓鈴鑼不斷聲。聲聲日夜說無生。可憐醉夢傷生
0733a18: 者。鏡裏相看涕淚傾。
0733a19: 人相
0733a20: 突兀巑岏聳銕城。刀林樹冷如冰。誰知火向冰山
0733a21: 發。燒盡冰山火不生。
0733a22: 眾生相
0733a23: 銕門緊閉杳難開。關重重亦苦哉。可怪呻吟長夜
0733a24: 客。不知因甚此中來。
0733b01: 壽者相
0733b02: 一條血棒太無情。觸著須教斷死生。痛到徹心酸鼻
0733b03: 處。方知王法甚分明。
0733b04: 出圜中過長安市四首
0733b05: 長安風月古今同。紫陌紅塵路不窮。最是喚人親切
0733b06: 處。一聲雞唱五更鐘。
0733b07: 體若空自等閒。纖塵不隔萬重山。可憐白日青天
0733b08: 客。兩眼睜睜歎路艱。
0733b09: 飄風聚雨一時來。無限行人眼不開。忽爾雨收雲散
0733b10: 盡。太原自絕塵埃。
0733b11: 空裏乾城馬人。目前彷彿似煙。直須走入城中
0733b12: 看。聲色原來不是真。
0733b13: 過吳山經堂寺遇明通禪人禮華嚴因示
0733b14: 到處山河即本真。大千經卷一微塵。閒來剖破輕拈
0733b15: 出。莫道文殊是智人。
0733b16: 過銕佛贈鄒爾瞻給諫
0733b17: 江上青山不斷春。門前流水淨無塵。開門忽見中
0733b18: 主。恰是金剛不壞身。
0733b19: 示沙彌照理
0733b20: 出家本意緣何事。割愛辭親豈等閒。不向袈裟求解
0733b21: 脫。松門翻作銕圍關。
0733b22: 題東山寺壁
0733b23: 咫尺東山入翠微。深林晴日雨霏霏。市流水聲相
0733b24: 和。觸目分明向上機。
0733c01: 中盤旅邸壁閒見達師偈併題
0733c02: 君到曹谿我不來。我到曹谿君已巳去。來來去去本無
0733c03: 心。誰知狹路相逢處。
0733c04: 避難石
0733c05: 無端一念惹膻腥。從此形骸累不輕。十載獵叢張網
0733c06: 處。石頭滿眼盡無生。
0733c07: 命小師大義讀楞伽
0733c08: 玉金鍼不易穿。休從明月問青天。玄關路斷無消
0733c09: 息。爾去逢人莫浪傳。
0733c10: 問丁右武大參病
0733c11: 舉世誰知病裏身。維摩獨坐見偏真。從教大智懸河
0733c12: 辯。一默昭回萬象春。
0733c13: 示果弘福堂二侍者歸故山
0733c14: 萬水千山枉問人。跟一步最為親。莫教錯落懸崖
0733c15: 去。縱出頭來已巳失真。
0733c16: 瀰茫煙水望何孤。底事逢人問有無。回首萬山清徹
0733c17: 骨。尚餘春色滿平蕪。
0733c18: 贈蔭亭上人請藏經歸南雄延祥寺
0733c19: 一自南能度嶺時。曹谿御墨尚淋漓。於今重載琅函
0733c20: 至。看炎荒雨露垂。
0733c21: 送誥禪人歸慈化
0733c22: 杯浮一葉淼無垠。煙水茫茫苦問津。歸去家山生意
0733c23: 滿。百花深處鳥春。
0733c24: 示查汝定
0734a01: 涉水登山亦壯哉。芒遙自敬亭來。入門一笑忘賓
0734a02: 主。莫道維摩口不開。
0734a03: 題雪山苦行佛
0734a04: 萬山冰雪連根凍。一片身心徹骨寒。不是死中重發
0734a05: 活。如何能得識情乾。
0734a06: 無端棄金輪位。特爾令生大地疑。自是九重深密
0734a07: 事。從來不許外人知。
0734a08: 輕拋兜率入王宮。一顧迴頭思不窮。走向萬山千丈
0734a09: 雪。埋身八面不通風。
0734a10: 心似冰霜骨似柴。六年凍餓口難開。誰知忽睹明星
0734a11: 上。落得盈盈笑滿腮。
0734a12: 答定齋賀明府
0734a13: 函乾坤一句新。晴空霹淨煙塵。箭鋒拄處難回
0734a14: 互。狹路相逢是故人。
0734a15: 青獅白象駕雲中。金色銀光出處同。若問無生端的
0734a16: 意。空山風雨吼長松。
0734a17: 示歐生羽仲傳經訶林
0734a18: 斯道幽微若一絲。全憑信力以維持。苟非一片金剛
0734a19: 地。難使菩提葉葉輝。
0734a20: 送樂天法師還匡廬
0734a21: 山色湖光一鏡開。曼殊誤落此中來。莫教獅子輕彈
0734a22: 舌。恐震當年舊講臺。
0734a23: 贈西來梵僧
0734a24: 十萬西來碧眼胡。渡江曾折一莖蘆。只今石室猶留
0734b01: 影。試問前生是有無。
0734b02: 輓本來和尚
0734b03: 五年三度叩禪關。此日尋師去不還。不是白椎兜率
0734b04: 院。多應聽法五臺山。
0734b05: 送如證禪人造旃檀像還五臺
0734b06: 火雲赤日滿炎荒。金色光含古道場。不是曼殊親出
0734b07: 現。誰知隨處是清涼。
0734b08: 海岸旃檀淨法身。無邊相好隱微塵。分明剖出諸人
0734b09: 看。覿面當機一句新。
0734b10: 寄大千法師
0734b11: 三十年前同法席。別來消息斷他鄉。忽聞近住千峰
0734b12: 裏。想已巳心空聞妙香。
0734b13: 示曹谿塔主
0734b14: 香火千似一朝。兒孫終夜守寥寥。茶湯宛若生前
0734b15: 供。不負當年石墜腰。
0734b16: 勉曹谿諸弟子十首
0734b17: 千僧和合似靈山。大眾依歸豈等閒。不是曾蒙親囑
0734b18: 付。如何得入祖師關。
0734b19: 肉身現在即如生。朝暮茶湯出志誠。鐘鼓分明常說
0734b20: 法。不須苦口再叮嚀。
0734b21: 福田種子要深栽。因果如臨明鏡臺。親到寶山千萬
0734b22: 次。者回不可又空回。
0734b23: 辛勤作務莫辭勞。可想當年石墜腰。一息不來千萬
0734b24: 劫。善根不種苦難消。
0734c01: 莫教輕易過平生。如箭光陰實可驚。只恐氣銷三寸
0734c02: 後。幾時再到寶山行。
0734c03: 功德園林不可輕。跟步步要分明。莫教錯落隨他
0734c04: 去。免使盲人又夜行。
0734c05: 寸椽片瓦眾緣成。信施脂膏不可輕。切莫貪他驢糞
0734c06: 橛。等閒換一雙睛。
0734c07: 信心膏血重須彌。粒米莖薪不可欺。但看披毛并戴
0734c08: 角。酬償夙債苦泥犁。
0734c09: 幸生中國蚤離塵。身著袈裟遠六親。受用空門清淨
0734c10: 福。如何能報祖師恩。
0734c11: 少小能存向上心。毫芒終長到千尋。只須歷盡冰霜
0734c12: 苦。始得成材出鄧林。
0734c13: 示曹谿沙彌能新智融達一淨洗通文方覺
0734c14: 書華嚴經七首
0734c15: 剖破微塵出大經。無邊剎海遞相形。松風鳥語分明
0734c16: 說。只在當人著意聽。
0734c17: 佛境重重不可量。毫端三昧豈尋常。須知舉手通身
0734c18: 現。觸處全彰海印光。
0734c19: 行行雁影落寒空。直豎橫斜但信風。莫問普賢求妙
0734c20: 行。先須識取主人公。
0734c21: 毗盧樓閣幾時開。彈指感須待善財。頓見閣中無盡
0734c22: 藏。重重佛境甚奇哉。
0734c23: 福城東畔禮文殊。知識遙參到海隅。五十三人同一
0734c24: 調。不勞遠涉費程途。
0735a01: 海波為墨亦須乾。筆若須彌舉不難。描寫毗盧華藏
0735a02: 界。最初一字許誰看。
0735a03: 紙墨文言總不真。真經全在剖微塵。但能字字光明
0735a04: 現。莫道文殊是智人。
0735a05: 輓萬固寺一山和尚
0735a06: 二十年前問起居。相逢猶是在生初。只今遙望中條
0735a07: 月。獨有清光照竹廬。
0735a08: 寄高常侍
0735a09: 憶昔長安話別時。雪中把臂立臨歧。而今萬里炎荒
0735a10: 外。一念清涼君獨知。
0735a11: 贈訶林裔公
0735a12: 菩提樹下久棲遲。時復經行繞樹思。遙想當初栽樹
0735a13: 日。曾經親手一封泥。
0735a14: 贈顏杏園醫士
0735a15: 雪山眾草菁。信手拈來用得工。不是等閒醫國
0735a16: 手。肯教狼藉怨春風。
0735a17: 贈太和老人
0735a18: 金剛堀裏舊相逢。雪鬆氣更雄。一盞玻璃茶尚
0735a19: 醉。依稀猶記放牛翁。
0735a20: 送暹侍者遊五臺兼訊空印法師
0735a21: 遙從火宅入清涼。萬里休言道路長。儻見文殊問消
0735a22: 息。堀中今空幾禪林。
0735a23: 過法性寺菩提樹下禮六祖大師
0735a24: 菩提樹下舊相逢。千載重來氣尚同。鐘鼓聲沈香不
0735b01: 斷。兒孫何故覓玄蹤。
0735b02: 送離際禪人參方
0735b03: 汝持一曹溪水。灑諸方五味禪。莫道老憨無法
0735b04: 說。而今不直半文錢。
0735b05: 送若惺炯公禮普陀
0735b06: 波流不動白華山。滿月寒空大士顏。若向巖前相見
0735b07: 處。瞻依須聽普門還。
0735b08: 喜法侄行廣至
0735b09: 憶昔離家別祖年。爾應猶是未生前。今從萬里相看
0735b10: 處。一笑還追夙世緣。
0735b11: 問游石陽病
0735b12: 借問毗耶病裏身。就中檢點孰為真。只須剝盡重陰
0735b13: 後。始見陽和大地春。
0735b14: 送惺來裔公行
0735b15: 瀰漫煙水淼無窮。回首山城歷百重。祇為尋師參底
0735b16: 事。德雲不在妙高峰。
0735b17: 懷大都千佛寺
0735b18: 憶昔千花七寶臺。一花一葉一如來。不知近日花閒
0735b19: 佛。可似當年震法雷。
0735b20: 示能哲禪人
0735b21: 爾到曹谿路不差。眼前行未為賒。試看初出門前
0735b22: 望。芳草漫漫何處家。
0735b23: 寄王居士
0735b24: 清涼雪夜共談禪。一別於今二十年。常憶毗耶真面
0735c01: 目。寒空明月幾回圓。
0735c02: 再過法性寺喜炯公禮普陀歸
0735c03: 三年不坐菩提樹。一念常懸般若燈。莫謂頭陀慵說
0735c04: 法。道緣不似獵叢僧。
0735c05: 詠楞伽室寄天與孔居士
0735c06: 滔滔毒海渺無涯。夜剎羅叉此是家。獨有楞伽無價
0735c07: 寶。光明日夜照恒沙。
0735c08: 八面光明體最圓。金剛雖利不能穿。時時安置心王
0735c09: 殿。照破三千及大千。
0735c10: 曹谿雪茶寄金山珍公
0735c11: 摘得先春葉一枝。寄將骨病阿師。試烹一盞親嘗
0735c12: 過。可似初參趙老時。
0735c13: 甲辰春奉檄還戍舟泊支江逸炯二公啟南
0735c14: 羽仲仲遷諸子過訊因示
0735c15: 暫繫孤舟傍柳陰。端居恰似逝多林。菩提樹下常隨
0735c16: 眾。怪道能來問法音。
0735c17: 示堪輿梁生
0735c18: 山河大地一微塵。法眼圓明始見真。自是要求歸著
0735c19: 處。肯教埋沒世閒人。
0735c20: 示羅浮山主印宗
0735c21: 羅浮山下繞恒河。河畔祇林似普陀。若問華中觀自
0735c22: 在。試看明月墮清波。
0735c23: 贈周相士
0735c24: 落魄江湖一蒯緱。相心神術自壺丘。逢人若問榮枯
0736a01: 事。一段真光在兩眸。
0736a02: 示性如濟禪人
0736a03: 底事南遊學善財。為尋知識久徘徊。妙高峰頂無蹤
0736a04: 跡。莫道文殊錯指來。
0736a05: 示普陀勝林禪人
0736a06: 普陀山下白華。日夜潮音說普門。試問居何所
0736a07: 有。但聞鸚鵡報黃昏。
0736a08: 聞惺來裔公於雲棲受具歸以偈訊之
0736a09: 一條拄杖活如龍。相伴曾登天竺峰。自向雲棲聞法
0736a10: 後。諸緣可頓一時空。
0736a11: 山中夏日
0736a12: 竹瓦枕足松風。午睡沈酣夢想空。四體百駭俱作
0736a13: 客。不知誰是主人公。
0736a14: 靜夜鐘聲
0736a15: 鐘聲清夜響寒空。一擊如吹萬竅風。不是閒催龍聽
0736a16: 法。多應喚醒主人公。
0736a17: 示泰和周生
0736a18: 大道從來在目前。於死處覓枯禪。誰知日用頭頭
0736a19: 事。盡是無生最上緣。
0736a20: 道力何如業力強。就中生熟好思量。臨機遇境能回
0736a21: 互。頓息迷途演若狂。
0736a22: 示圓通總持長老
0736a23: 西江一派自曹谿。馬祖頭疼孰可醫。若向圓通覓生
0736a24: 藥。死頭話最堪思。
0736b01: 示龔生伯起
0736b02: 數千里外訪知音。只為從人覓此心。及至相逢親見
0736b03: 面。始知昔日費追尋。
0736b04: 示慈明賢禪人
0736b05: 一錫遙從多寶來。南詢煙水獨浮杯。歸途若過曹谿
0736b06: 路。路滑休行雨後苔。
0736b07: 戊申夏日重過羊城偶成
0736b08: 仙城已巳度十三載。人世今過六十年。回首塵寰如夢
0736b09: 事。不知究竟屬何緣。
0736b10: 當年一歷諸方。到處名山是道場。喫盡檀那無米
0736b11: 飯。至今酬價費商量。
0736b12: 五臺千尺雪蒙頭。只道寒死便休。誰想一星星火
0736b13: 種。焚燒大地更橫流。
0736b14: 東海曾衝萬里濤。奔雷破石浪頭高。輕乘一葉隨風
0736b15: 去。直踏三山釣六鰲。
0736b16: 示正位侍者
0736b17: 極盡懸崖百尺竿。動移一步最為難。只教撒手翻身
0736b18: 去。不作貍奴白牯看。
0736b19: 示悅禪人誦華嚴經
0736b20: 百城煙水望如天。何處相逢問普賢。想向妙峰山頂
0736b21: 過。不知曾說此因緣。
0736b22: 示飯頭
0736b23: 德山托幾時來。去米長沙莫浪猜。休向上方香積
0736b24: 借。火爐邊事亦奇哉。
0736c01: 寄五臺妙峰師
0736c02: 玻璃世界水晶宮。金色銀光處處同。獨跨金毛獅子
0736c03: 步。遊行八面不通風。
0736c04: 霜骨髮如銀。誰識曼殊最後身。一自堀中相別
0736c05: 後。至今不隔一微塵。
0736c06: 拄杖橫挑剎海遊。無邊剎土一塵收。閒來擘破微塵
0736c07: 看。落盡空花剩兩眸。
0736c08: 千丈寒巖百尺。當年相對坐崚嶒。即今火宅清涼
0736c09: 界。一維摩一僧。
0736c10: 寄五臺空印師
0736c11: 遙思遊戲花林。獨坐旃檀寶樹陰。不動舌根常說
0736c12: 法。萬人時聽海潮音。
0736c13: 一自拋身瘴海瀾。蠻煙毒霧儘加餐。歸來渴飲曹谿
0736c14: 水。不減清涼徹骨寒。
0736c15: 示曹谿紫筍莊莊主
0736c16: 一夕東風紫筍肥。無邊春色到柴扉。桃花滿眼。無人
0736c17: 問。誰薦當陽向上機。
0736c18: 寄枝隱
0736c19: 白門深隱一枝安。山水娛情世念殘。曾入維摩方丈
0736c20: 內。百千三昧一毫端。
0736c21: 示杲禪人閉關
0736c22: 六窗緊閉不通風。何事藏身入此中。試向文殊彈指
0736c23: 處。直教拶破太空。
0736c24: 贈融禪人住持泰和大司馬郭公忠孝寺
0737a01: 脫體原從瘴癘天。三生又結宰官緣。維摩丈室渾無
0737a02: 語。莫道無言不是禪。
0737a03: 示懷愚修堂主
0737a04: 向上三玄動步疑。言前一句許誰知。若非撒手懸崖
0737a05: 去。辜負孃生兩道眉。
0737a06: 寄靈山桂峰師
0737a07: 靈山一會儼然存。松柏雲棲滿鹿園。自是法身常說
0737a08: 法。分明鐘鼓報黃昏。
0737a09: 寄東海劫外法師
0737a10: 親受靈山付囑來。法筵今向海開。楞伽山頂魔羅
0737a11: 眾。幾度聞經到講臺。
0737a12: 示南禪人
0737a13: 為問毗耶病裏身。不知誰是病中人。二時粥飯三餐
0737a14: 藥。喫得分明意最親。
0737a15: 寄賴古軒居士
0737a16: 長齋一室事空王。心地時焚般若香。遙想日長趺坐
0737a17: 處。靜聽鳥語出山光。
0737a18: 寄謝青蓮居士
0737a19: 常憶青蓮居士身。夢魂時對鏡中人。知君深得無生
0737a20: 意。自信居塵不染塵。
0737a21: 鼎湖山居
0737a22: 歷盡風波總是非。此心久已巳習忘機。翻身直入千峰
0737a23: 裏。坐看閒雲白晝飛。
0737a24: 寄明宗法師
0737b01: 曾從兜率白椎來。一受金篦法眼開。會向今時傳露
0737b02: 布。只教平地淨塵埃。
0737b03: 寄蘊法師
0737b04: 江頭促膝別君時。回首青山入夢思。為問花臺千百
0737b05: 眾。言前一句幾人知。
0737b06: 寄巢法師
0737b07: 披雲帶月飽風霜。清夜迢迢鶴夢長。讀罷楞伽香篆
0737b08: 細。知君無物可思量。
0737b09: 寄雨法師
0737b10: 久從鷲嶺現當機。誰問雲興花雨飛。莫道法筵今寂
0737b11: 寞。堀中君作眾歸依。
0737b12: 示中孚表禪人
0737b13: 世緣看破解歸來。火裏蓮花不易開。直把根塵都洗
0737b14: 盡。莫教再入者胞胎。
0737b15: 示無知鑑禪人
0737b16: 明明佛性本無遮。自是從前一念差。失久沈生死
0737b17: 海。者回切莫負蓮花。
0737b18: 示微密禪人
0737b19: 囊遙自伏牛來。度嶺寒梅花正開。若問曹谿親切
0737b20: 句。菩提無樹鏡非臺。
0737b21: 示凝知瀚禪人
0737b22: 圓頂方袍八寶身。出家本意要超塵。若為煩惱輕埋
0737b23: 沒。再出頭來已巳失真。
0737b24: 寄湛禪人住伏牛
0737c01: 曾持一到曹谿。涉寧辭獨杖藜。聞道萬山深隱
0737c02: 處。夕陽斜照鳥爭。
0737c03: 寄題郭次公如是院
0737c04: 舍衛曾開祇樹林。君今重擬布金心。法王如是全提
0737c05: 處。獨許文殊是賞音。
0737c06: 答郭允叔
0737c07: 曾向曹谿問上乘。西來密意屬南能。莫言杜口維摩
0737c08: 詰。不是當年有髮僧。
0737c09: 寄題郭叔子太乙囊泉亭
0737c10: 清池明月影沈沈。囊水江湖濟度心。試問遊魚真榮
0737c11: 處。濠梁未必是知音。
0737c12: 示弘範禪人
0737c13: 禮謝千華寶座前。從臨濟覓三玄。今來更問曹谿
0737c14: 路。雲滿青山月滿天。
0737c15: 寄衲雲法師
0737c16: 當陽剖破一微塵。拄杖閒提用處親。明月夜深崖下
0737c17: 虎。歸依猶似昔時人。
0737c18: 送僧造旃檀像歸茶陵
0737c19: 南海旃檀香一枝。法身隨處現雙眉。迎歸寂寂松陰
0737c20: 下。猶似拈花不語時。
0737c21: 贈郭生凌舄
0737c22: 長齋繡佛禮空王。火宅翻為選佛場。夜剔明燈心寂
0737c23: 寂。蓮花不必想西方。
0737c24: 將之南岳留別嶺南法社諸子十首
0738a01: 一落風塵二十年。相逢須信是前緣。自從衣南來
0738a02: 後。今日重拈直指禪。
0738a03: 底事分明在己已躬。不須向外問窮通。但能觸處回光
0738a04: 照。莫被塵勞困主公。
0738a05: 大道從來絕本真。多因分別強親。直須看破娘生
0738a06: 面。方是塵中特達人。
0738a07: 瘴煙飲盡齒猶寒。不記從前道路難。此去萬山深密
0738a08: 處。雲霞五色座中看。
0738a09: 廿載驅馳走瘴鄉。年來不覺如霜。今乘一葉扁舟
0738a10: 去。蹤應從萬壑藏。
0738a11: 塵勞混久和光。只為拈提此事忙。千尺釣竿幾斫
0738a12: 盡。海天回首更茫茫。
0738a13: 一自歸依繞法壇。時時為乞此心安。莫言別去三千
0738a14: 里。明月中天覿面看。
0738a15: 時把綸竿見素心。竹枝唱罷幾知音。扁舟歸去霜天
0738a16: 夜。明月蘆花何處尋。
0738a17: 寒空歷歷雁聲孤。蹤從今落五湖。無限波寄愁
0738a18: 思。片天際是歸途。
0738a19: 為法寧辭道路賒。豈云瘴海是天涯。頻將一滴曹谿
0738a20: 水。灌溉西來五葉花。
0738a21: 
0738a22: 憨山老人夢遊集卷第三十七
