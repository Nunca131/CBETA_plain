0754b10: 
0754b11: 憨山老人夢遊集卷第四十
0754b12: 
0754b13: 侍　者　　福　善　日錄
0754b14: 門　人　　通　炯　編輯
0754b15: 嶺南弟子　劉起相　重較
0754b17: 五臺山造沉香文殊菩薩像疏
0754b18: 伏以清涼勝境。為萬聖之道場。大智文殊。乃七佛之
0754b19: 師表。垂震旦。道化娑婆。作眾生之福田。開人天之
0754b20: 眼目。歸依者福等恒沙。禮讚者德超塵劫。況復鏤形
0754b21: 範像布施莊嚴者哉。山僧某濫叨形服。幸託靈山。居
0754b22: 中臺之極嶺。開十方之梵剎。感大士之威光。裂多生
0754b23: 之業網。由是發心。願造沈香菩薩一軀。請置本山供
0754b24: 養。前來南。時歷三秋。弔影南遊。途經萬里。愧福輕
0754c01: 而緣薄。且事重而人微。荏苒因循。向無寸。今日幸
0754c02: 逢南華之勝會。仗六祖之慈光。攝四眾之高人。結十
0754c03: 方之善果。伏願貴官長者。達士名流。頓開智眼。剖破
0754c04: 慳囊。捨心香一寸而價重三千。嚴法身一毛而福延
0754c05: 萬劫。儻三十二相而多人共成。則百千億身而一時
0754c06: 頓現。如是則人人盡歸金色界。個個同熏般若香。功
0754c07: 德難思。福緣無量。謹疏。
0754c08: 廣城西小福園募齋糧疏
0754c09: 切以出塵離俗。不妨繫人閒。借假修真。自信心超
0754c10: 世表。但以五行現在。四事應須。無能感動天人。必欲
0754c11: 仰資檀越。山僧某挂錫五羊城外。藏修小福園中。六
0754c12: 時禮誦。刻白社之蓮華。三業精勤。揭青林之貝葉。惟
0754c13: 以杜緣日久。時值歲凶。貴賤同災。賢愚一劫。閉門連
0754c14: 日。獨看瓦釜生塵。兀坐經旬。誰問香絕粒。既難分
0754c15: 衛。未免循方。是以不惜千里辛勤。普化十方長者。幸
0754c16: 生歡喜。大破慳貪。即一粒而至百千萬粒。共積須彌。
0754c17: 以一人而引百千萬人。徑歸寶所。即摶搏食而為法食。
0754c18: 功德難量。變熱惱而作清涼。福田無盡。金剛種子。普
0754c19: 布人天。般若舟航。齊登彼岸。逆來順受。往實回。若
0754c20: 能滿載而歸。不負望風而至。勝緣儻遇。嘉會不常。願
0754c21: 隨發心。諒無棄。謹疏。
0754c22: 造旃檀香佛疏
0754c23: 伏以法身非相。托有相以明心。妙行無為。在即為而
0754c24: 見諦。苟非藉假修真。何以轉凡成聖。惟我如來應世。
0755a01: 道化無方。捨己已從人。隨緣利物。建言靈鷲。開優之
0755a02: 名華。遺範閻浮。刻旃檀之瑞緣。遂使見聞瞻仰。同出
0755a03: 迷途。禮念歸依。共登寶所。爰自金光東曜。白馬西來。
0755a04: 像教以興心。用莊嚴而表法。所以琳宮支那之
0755a05: 境。紺像滿祇樹之園。尊崇者。自天子以至庶人。悟道
0755a06: 者。若王公及乎。靡不布金殷重。割愛投誠。修行
0755a07: 八萬四千門。作福第一。南朝四百八十寺。靈隱居先。
0755a08: 山從西竺飛來。猿向洞門呼出。境同兜率。勝出人寰。
0755a09: 山僧某蚤離塵俗。託名山。樂蘭若之清修。志頭陀
0755a10: 之苦行。但以根機下劣。未副上乘。仰蓮社之高風。效
0755a11: 優填之故事。敬刻旃檀香像。安供菩提道場。借以熏
0755a12: 修。依為淨業。像高尺六。表丈六之法身。普化十方。植
0755a13: 三祇之佛種。然雖人人即佛。須見佛而發心。縱使個
0755a14: 個有緣。必遇緣而成就。山僧不辭萬里。遠至五羊。跋
0755a15: 涉艱難。辛勤勞頓。顧茲南。嶺表名區。奇珍畢集。乃
0755a16: 商賈之稠林。山水盤。實文章之淵藪。況此殊勝功
0755a17: 德。計所費不多。豈無英靈豪傑。脫體承當。定遇勇猛
0755a18: 丈夫。全身擔荷。由一人而勸十人百人。眾擎易舉。從
0755a19: 一分而至百分千分。聚少成多。雖因一佛以化多人。
0755a20: 多人各成一佛。伏願貴官長者。達士高流。共生懽喜。
0755a21: 各發誠心。直須打破慳囊。勿使當面錯過。捨身外之
0755a22: 浮雲。作自心之真佛。但能一念肯迴光返照。便見四
0755a23: 八妙相端嚴。優曇華再現三千。菩提果頓超曠劫。功
0755a24: 非設。福不唐捐。惟決信不疑。徑登寶所。
0755b01: 修南華寺祖塔疏
0755b02: 佛土莊嚴。雖是人天善果。淨土布施。即為般若根基。
0755b03: 若非推果尋因。須要求田下種。但看目前世事。豈有
0755b04: 我作他收。何勞分外馳求。定是自修己巳得。千年田地。
0755b05: 曾言八百主人。三寸氣消。始恨一生空過。何如六祖
0755b06: 真身。直至而今未壞。十方常住。應知歷劫不磨。香煙
0755b07: 塞漢。顯自性之光明。寶塔凌空。現唯心之淨土。但以
0755b08: 煙雲幻化。誰保精色窮年。風雨摧殘。頓見柱根破敗。
0755b09: 若不乘時急救。誠恐異日難支。苟能革故鼎新。便見
0755b10: 轉凡成聖。切念功非一力。假眾力以合成。事屬多人。
0755b11: 種各人之福果。一片瓦。皆為最上良因。粒米文錢。
0755b12: 盡是菩提種子。只願隨心。原無定法。儻有勇猛丈夫。
0755b13: 亦任一肩擔荷。將小就大。接短補長。同成一味醍醐。
0755b14: 圓滿十方海會。便見七層妙塔。涌現在於空中。多寶
0755b15: 全身。入禪定於座上。人天歡喜。鬼神欽崇。祝　聖壽
0755b16: 以無疆。鎮　皇圖於億載。頓使西來祖意。重拈出於
0755b17: 天南。東宗風。再闡揚於嶺表。優曇華現於三千。金
0755b18: 剛種培於百億。功勛莫算。福利何窮。願智者早發誠
0755b19: 心。冀功果速完當下。敬持短疏。普告十方。儻遇有緣。
0755b20: 請題芳姓。
0755b21: 重修曹溪祖庭殿堂疏
0755b22: 伏以如來出世。從兜率而降王宮。法運開基。自竺乾
0755b23: 而來華夏。菩提樹下。為成道之場。祇陀林中。乃說法
0755b24: 之所。黃金布地。開檀度之門。白馬經。闢昏衢之路。
0755c01: 開三寶之良謨。設一乘之軌範。雖云極則。猶在半途。
0755c02: 既乎提示滅。化緣將終。乃偃建立之旗。翻繫塗毒
0755c03: 之鼓。驀爾拈華。發揮要道。直指當人之覿體。頓見自
0755c04: 心。播揚向上之家風。發明本性。禪道由此興焉。佛法
0755c05: 因茲備矣。西天四七。般若之道大通。東土二三。達摩
0755c06: 之宗始著。自嵩少以濬源。至嶺南而衍派。從此道被
0755c07: 寰區。化霑海者。皆我曹溪六祖大鑑禪師之力也。
0755c08: 恭惟禪師德秉生知。道光前聖。遠自跋陀懸讖。菩提
0755c09: 樹植於宋朝。智藥尋流。寶林山開於梁代。曹叔良效
0755c10: 布金之遺事。梵剎聿興。陳亞仙捨坐具之福田。叢林
0755c11: 大振。由是天王降紫泥之詔。光昱林泉。名儒施彩筆
0755c12: 之文。翰垂竹帛。華夷瞻史之天。龍象蹴經行之路。
0755c13: 偉哉勝事。駕曠劫之津梁。壯矣雄模。立萬年之香火。
0755c14: 真天下之奇觀。實寰中之勝概也。自爾慧燈高照。破
0755c15: 永夜之重昏。法鼓長鳴。醒生之大夢。從來歸依如
0755c16: 市。崇祀若神。歷代相沿。千秋一日。奈何盛衰有數。興
0755c17: 廢由人。法化寢微。道緣漸墜。僧徒遭魔障以壞清修。
0755c18: 殿宇被風雨而隳壯麗。柱根腐敗。梁棟摧斜。慨將傾
0755c19: 之大廈。殊非一木所能支。嗟未合之良緣。必假多人
0755c20: 而可就。寺僧某等生叨盛世。早入空門。託名山。忝
0755c21: 承未裔。朝參夕禮。奉真像於當年。暮鼓晨鐘。繼香火
0755c22: 於晚歲。真生龍白象。風氣宛然。悲此破瓦敗椽。殿
0755c23: 堂頹毀。使大士飲煙嵐之瘴癘。如來披霧露之衣裳。
0755c24: 山色靄清淨之身。鳥語說無窮之偈。青蘚長廊。豈
0756a01: 是莊嚴佛土。蒼鼠竄古瓦。難云極樂道場。境雖觸事
0756a02: 而真。人乃即真而俗。若不亟其乘屋。將恐倏爾傾湫。
0756a03: 苟能革故鼎新。便見轉凡成聖。是以弘發誓願。運廣
0756a04: 大心。特重開寶地。新佛日於中天。冀再轉法輪。駕慈
0756a05: 航於苦海。是以謹擇二十六年十月望日。先啟華嚴
0756a06: 勝會。選戒僧五十三人。坐千日之長期。次化當代名
0756a07: 公。修殿堂一十二座。祝萬年之　聖壽。使處處盡是
0756a08: 道場。願人人盡成佛果。竊念非常之事。須待非常之
0756a09: 人。希世之功。必有希世之哲。是以敬持短疏。告大
0756a10: 檀。同修清淨之因。共結菩提之果。但以法無定相。弘
0756a11: 之由人。財不拘多。施之在己已。嘗聞一滴之水。與渤海
0756a12: 之潤性無差。芥孔之空。與太之容納匪別。離相者
0756a13: 福報難思。滯跡者功德不廣。儻歡喜發心。頓見一毫
0756a14: 端頭現寶王剎。若謦欬彈指。即能一微塵裏轉大法
0756a15: 輪。如是則使曹溪涸而復漲。慧燈暗而又明。優曇華
0756a16: 現於三千。般若種培於百億。寶林倍價於當年。鷲嶺
0756a17: 重新於此日。贊助者。福壽等於高深。護持者。功德同
0756a18: 於帶礪。布皇風於八表。灑甘露於十方。見聞隨喜。齊
0756a19: 登仁壽之鄉。禮念歸依。共到菩提之岸。願心既廣。福
0756a20: 德無邊。仰望仁慈。同聲唱和。謹疏。
0756a21: 修曹溪五代祖師影堂疏
0756a22: 南華禪寺寶林道場。六祖真身現在。達摩衣儼存。
0756a23: 由二祖以至黃梅。五代之傳至此。自唐以至於今日。
0756a24: 一派之水隨流。爰立五祖之堂。用表授受之緒。茲者
0756b01: 年歲既久。苦被風雨摧殘。月化日遷。頓見柱根腐敗。
0756b02: 若不乘時亟救。誠恐異日難支。苟能革故鼎新。便見
0756b03: 煥然奪目。莊嚴樓閣。涌現在於目前。五祖全身。入禪
0756b04: 定於座上。人天懽喜。鬼神欽崇。祝　聖壽以無疆。鎮
0756b05: 　皇圖於永固。功勛莫算。福利何窮。願智者蚤發誠
0756b06: 心。冀功果速完當下。
0756b07: 書華嚴經接待十方疏
0756b08: 不動一步。而心十方。謂之坐參。不起滅定。而現諸
0756b09: 威儀。名為妙行。是在當人自信。不須向外馳求。恭聞
0756b10: 華嚴大經。乃毗盧根本之法輪。曹溪古剎。為六祖禪
0756b11: 宗之正脈。法界是眾聖之玄都。叢林作十方之歸宿。
0756b12: 自古及今。雲水高流。禮祖而至者。無時不有。終年竟
0756b13: 歲。飲食安居。因人而施者。一向全無。顧我老朽。自到
0756b14: 茲山。最初以此為念。於山門外立十方堂一座。資以
0756b15: 接納四來。其飲食所需。皆出禪堂常住。奈何一向。執
0756b16: 事不得其人。混集庸流。翻成穢士。不唯有負初心。抑
0756b17: 且消信施。茲者弟子明中。發廣大心。修普賢行。願
0756b18: 就本堂安居。書寫華嚴尊經一部。借此法恩。收攝身
0756b19: 心。即以接待十方賢聖。老朽聞之。讚歎歡喜。而謂之
0756b20: 曰。昔善財童子。參五十三諸善知識。猶歷百城。今子
0756b21: 不離跬步。而普禮十方世界諸來賢聖。可謂最勝功
0756b22: 德。何幸生此末法。住如是道場。書如是大法。修如是
0756b23: 妙行。積如是勝因。可謂將此身心奉塵剎。是則名為
0756b24: 報佛恩矣。所願見聞隨喜者。福等恒沙。贊助稱揚者。
0756c01: 功超曠劫。何況施七寶而作莊嚴。列四事而為供養
0756c02: 者。其福又不可得而思議矣。
0756c03: 高州電白縣苦藤嶺建施茶菴疏
0756c04: 伏以人天路上。全憑作福為先。生死途中。唯以濟人
0756c05: 第一。嘗聞侯門似海。獨愛富而不敬貧。聖道如天。但
0756c06: 周急而不繼富。所以飢者易食。故一飯而感千金之
0756c07: 。渴者易飲。故壺漿而致扶輪之報。此但有情人事。
0756c08: 尚乃感報如斯。何況無為福田。功德豈可思議者乎。
0756c09: 茲者。高州之北。神電之南。崇山插漢。峻嶺橫霄。為海
0756c10: 外之咽喉。羅旁之門戶。當年客旅車軌。不得並行。
0756c11: 今日經商足。焉能獨往。誠名利之畏途。實盜賊之
0756c12: 淵藪。所賴嘉隆之歲以後。王師破賊以來。變險道而
0756c13: 為坦道。易頑風而嚮　皇風。雖往來有跋涉之勞。且
0756c14: 進止無豺狼之戒。第以炎方赤徼。瘴癘煙嵐。加之以
0756c15: 毒氣蒸蒸。又值溫泉滾滾。以致天涯行客。如蹈火而
0756c16: 赴湯。遠戍征人。若錯焚而履鑊。摩肩接踵。聊乘袂以
0756c17: 成雲。陟巘攀林。誠揮汗而若雨。唇乾舌燥。思勺水如
0756c18: 大旱之望雲霓。咽腸枯。得涓滴若消渴而飲甘露。
0756c19: 況百里而傳一舍。窮日而得半。僕夫汗血。輿馬沾
0756c20: 濡。舉目無親。此苦莫告。斯皆貪名逐利。見得忘形。祇
0756c21: 知拈土作金。誰解拋引玉。況夫邊地下賤。及蔑戾
0756c22: 車。俗好鬼而尚淫祠。民輕生而喜殺盜。雖尺布斗粟
0756c23: 而妄取於人。豈粒米文錢而樂施於己已。此其菩提種
0756c24: 子。轉見焦枯。善根萌芽。日歎腐敗。是故惡者愈惡。而
0757a01: 貧者愈貧。迷轉積迷。而化更難化。比者幸逢當道諸
0757a02: 大宰官。博愛施仁。濟人利物。以斯道而覺斯民。繼往
0757a03: 聖而開來學。浮屠於郡邑。樹最勝之法幢。建赤幟
0757a04: 於祇園。作難思之佛事。可謂不世之舟航。迷津之寶
0757a05: 篾者也。山僧某。因弘法而罹難。蒙　恩遣於雷陽。投
0757a06: 萬里之遐荒。乃荷戈於電白。爰登苦藤之嶺。渴乏高
0757a07: 原。因思甘露之漿。低回險道。偶見苾二眾。築室道
0757a08: 旁。乃持香茗一盂。盡恭馬首。某也欣然飲泣。愴爾興
0757a09: 悲。誰知瘴癘之鄉。偶值天台之伴。即稍憩於林閒。遂
0757a10: 勒銘於石上比時有茶菴銘書之於壁由是發願。願於此地。大建
0757a11: 精藍。將即事以明心。欲藉茶而演法。自爾歲月云徂。
0757a12: 倏經二載。乃於戊戌之夏。遇高州司理萬公。邂逅仙
0757a13: 羊之城。對談靈鷲之緒。言及至此。大歎奇哉。遂乞為
0757a14: 護法之津梁。敢請作慈悲之檀越。期重建其化城。引
0757a15: 眾歸於寶所。且欲就穢而變淨土。將瓦石以易草
0757a16: 茅。縱不勞金碧交輝。亦要使法食兼濟。但念功非一
0757a17: 力。必須緣結多人。是以敬修短疏。普告十方。託善男
0757a18: 某某。稽首貴官。問訊長者。經商客旅。士宦高人。伏願
0757a19: 發廣大心。作難遭想。且人人是佛。只要自肯承當。法
0757a20: 法皆真。何物而非布施。不拘多寡。無論精麤。墜露可
0757a21: 以添流。輕塵而能足嶽。雖權設門外三車。假名引導。
0757a22: 使直透向上一路。實是慈悲。但能打破慳囊。頓見莊
0757a23: 嚴佛土。往者過而來者息。聊進一盂。趙老盞中。汎輝
0757a24: 輝之白雪。渴者飲而飢者。強吞七碗。盧仝腋下。起
0757b01: 習習之清風。除熱惱而得清涼。解疲勞而消困頓。且
0757b02: 以法水而溉菩提之種。增長靈苗。將善根而栽般若
0757b03: 之田。克成聖果。從此襟懷灑落。去住翛然。可謂極樂
0757b04: 之道場。名為懽喜之佛事。布慈風之浩蕩。掃盡瘴海
0757b05: 之嵐煙。懸佛日之圓明。照破昏衢之幻夢。使闡提之
0757b06: 輩。消除殺盜之邪淫。蔑戾之儔。不墮羅剎之鬼國。一
0757b07: 人善而多人善。善滿邊。一家安而大家安。安攘海
0757b08: 宇。同躋仁壽之鄉。共熙之化。以斯功德。祝　聖
0757b09: 壽以無疆。將此身心。　君恩之罔極。福非設。事
0757b10: 豈妄談。惟願贊成。無勞顧佇。謹疏。萬曆戊戌仲秋朔
0757b11: 旦。書於仙城之旅泊齋。
0757b12: 重修南雄府太平橋普濟寺疏
0757b13: 伏以嶺表名區。一引華夷之命脈。太平古渡。飛虹
0757b14: 百之咽喉。寰中商旅。何莫由斯。海外珍奇。必經
0757b15: 於此。悲夫迷津浩劫。寶筏誰憑。苦海狂瀾。慈舟可渡。
0757b16: 恭惟太平鎮橋普濟寺者。規往代。事仰前修。面迎
0757b17: 淩水。儼舍衛之恒河。背負梅魁。宛迦維之祇樹。搤南
0757b18: 海之源頭。據雄關之勝概。誠終古之津梁。實長途之
0757b19: 利涉也。但以日來月往。雨薄風殘。世異時遷。梁摧棟
0757b20: 腐。幻華易謝。陽難留。使三寶閟而不彰。眾心歸而
0757b21: 靡託。今者幸逢仁人在位。欲革故而鼎新。君子存心。
0757b22: 將救偏而補弊。山僧某敢執鐸以揚聲。士庶高人。冀
0757b23: 承風而接響。惟其人性皆善。必待感而遂通。然雖佛
0757b24: 化有緣。豈不求而自應。是以敬持短疏。普告十方。伏
0757c01: 望富貴者竭力。用前世之恩。貧賤者施工。希植未
0757c02: 來之果。但願慳囊破處。金剛種子露光明。愛水乾時。
0757c03: 般若舟航登彼岸。不拘過往。無論經商。菩提種個個
0757c04: 圓成。極樂國人人可到。休言福比河沙。且喜心歸寶
0757c05: 所。功超有漏。德載無疆。祝　聖壽於河山。播流光於
0757c06: 日月。普願霜露所降。咸服慈風。舟車所通。齋瞻慧日。
0757c07: 如斯利益。贊莫能窮。請註芳名。冀垂不朽。
0757c08: 重建祇園寺疏
0757c09: 伏以十方世界。處處盡是道場。具眼者能見。八萬塵
0757c10: 勞。種種無非佛事。達心者自知。況有布金之規範。遵
0757c11: 為古佛家風。嘗思留帶之嘉謨。正是宰官令則。但以
0757c12: 事隨機會。道假人弘。時節難逢。良緣偶合。茲者祇園
0757c13: 古剎。自唐朝。誌載分明。尊崇典祝。恨山靈之不守。
0757c14: 倏墮荊蓁。仗護法之有知。忽開茅塞。向遭五逆之子。
0757c15: 佛祖幾以無依。今賴三尺之天。神人幸而有託。但以
0757c16: 殿宇傾頹。金像淒淒風雨。香燈泯沒。梵音寂寂朝昏。
0757c17: 山僧如鑑。偶來乞食。挂錫淩江。開精舍於恒河。敞竹
0757c18: 林於負郭。但虞大廈。非一木之可成。必假高賢。合眾
0757c19: 力而易舉。拈寸草而作梵剎。自是天帝之爐錘。剖微
0757c20: 塵而出經卷。除非普賢之作略。伏望共出手眼。各賭
0757c21: 神通。聚少成多。由小至大。直使鬼神輸運。不讓須彌。
0757c22: 頓見金碧交輝。宛成淨土。轉變隨心。受用在己已。感報
0757c23: 以此為徵。功德共垂不朽。
0757c24: 湖心寺重建放生普願成佛塔疏
0758a01: 佛大慈悲。普度十方。盡法界眾生。悉皆成佛。故曰。如
0758a02: 一眾生未成佛者。誓不取菩提。此佛度生之願也。般
0758a03: 若云。度無量無數無邊眾生俱得滅度。實無有一眾
0758a04: 生得滅度者。此眾生成佛之實證也。古今修行。願成
0758a05: 佛者多。而現在度無邊之眾生者少。以各各作念。待
0758a06: 成佛後。方纔度生。殊不知即今現在。能以佛心而度
0758a07: 眾生者。乃真成佛之妙行也。廣度眾生之行。無踰放
0758a08: 生一門。在昔天台大師。次則永明大師。嘗為吏時將。
0758a09: 官錢買生放。以致不死。此目前眾人皆知者。自後至
0758a10: 今。唯雲棲大師能效二師之行。其西湖古為放生池。
0758a11: 今但濬三潭。築隄作池。取多分之一耳。且西湖從昔
0758a12: 以來。為歌舞地。實酒池肉林之所。今湖中有此三池。
0758a13: 所放眾生。充滿其中。是從業海中變出極樂佛國也。
0758a14: 而樓船歌舞。過其池者。曾不返省一觀。是猶然醉夢
0758a15: 中也。一心淨穢。苦樂以之。如唯與阿。相去幾何哉。其
0758a16: 池有湖心寺。寺有三塔。寺已巳建。塔未造。隄未能防水
0758a17: 也。予隨喜池上。讚歎玄津法師之慈悲。慨其功未底
0758a18: 績。大有憾焉。歸夜臥。夢行隄上。其沙襯足。粒粒方面
0758a19: 皆有佛字。比隨行者。不敢措足。予曰。爾等知大地是
0758a20: 佛。無下足處。此正是汝修行時也。因論眾曰。若聚此
0758a21: 沙為佛塔。則施者與所施。共登極樂淨土矣。覺而思
0758a22: 之。遂發普度之想。謂彼所放之生。願彼脫苦成佛也。
0758a23: 且彼蠢蠢。以佛視之。況現在人人最靈最明者。豈可
0758a24: 以眾生視之乎。何不願目前易度之眾生。先作成佛
0758b01: 之想。以眾多之願。度彼多多之眾生。如是不唯所度
0758b02: 更廣。以合眾心守此池。則所守益堅。如此行願。豈非
0758b03: 心佛眾生。等無差別之觀乎。故設普化之方。人施十
0758b04: 錢。一錢念佛百聲。合眾心於一佛。集多人成三塔。所
0758b05: 施者小。所成者大。是為福聚功德之海。此則以沙數
0758b06: 之佛。度沙數之眾生。其力更大。豈不為最勝之佛事
0758b07: 乎。若由此而興起。意將來盡此湖為蓮池。則此方眾
0758b08: 生。無論富貴貧賤。一齊同生極樂佛土矣。豈不為妙
0758b09: 行哉。
0758b10: 重修龍華寺疏
0758b11: 古杭山水靈秀。有宋建剎星列。鐘鼓相聞。而龍華居
0758b12: 南屏之西南。梁朝傅大士開。千餘年矣。司馬溫
0758b13: 公。昔有祠於此。今皆廢矣。其地不唯居山水之勝。而
0758b14: 為普陀天台之要衝。十方雲遊。必過之所。惟錢塘剎
0758b15: 竿相望。求行息肩之地。不易有也。前伏牛三空和
0758b16: 尚。至而愍焉。江干居士。洪雲泉延之於此。未成。而
0758b17: 集者常滿。居頃尋罷。禪者廣坤。發廣大心。志願興建
0758b18: 為接待道場。丁巳春。予偶過此。見佛像微妙莊嚴。重
0758b19: 生渴仰。徘徊形勢。背御寨而面錢塘。最勝處也。十方
0758b20: 行至此。正力倦神疲。求一暫息而不可得。苟獲住
0758b21: 足安身。滴水霑唇。如灌醍醐而飲甘露。結此功德最
0758b22: 勝緣也。且見禪人慈悲慨切。一時發心善男等。各各
0758b23: 踴躍。乃最勝因也。但寺功大而費鉅。日月長而眾多。
0758b24: 若非廣大檀那。作難思佛事。未易滿禪者之本願也。
0758c01: 予感而讚仰。為之開導。凡宰官長者居士善男女等。
0758c02: 果能發希有心。生難遭想。割破慳囊。莊嚴佛土。是以
0758c03: 不堅之財。作不朽之業。即捐身捨宅。而龍神守之。萬
0758c04: 世不絕。較之塵世之業。千年田地。八百主人者。何啻
0758c05: 天壤哉。況作淨土之因緣。成當來之佛種。冀彌勒下
0758c06: 生。龍華三會中。為上首眷屬。豈不為出世第一最勝
0758c07: 功德哉。以人人有佛性。各各具夙因。定見今日之緣。
0758c08: 不肯當而錯過。豈忍寶山赤手歸乎。是在諸有智者。
0758c09: 頓發無量歡喜。快著勇猛之力耳。
0758c10: 刺剌血和金書華嚴經發願文
0758c11: 稽首遍法界。十方及三際。蓮華妙莊嚴。清淨微塵剎
0758c12: 大覺無上尊。分身一切。演說清淨海。圓滿修多羅
0758c13: 性相了義詮。離諸文字相。七處九會中。文殊諸大士。
0758c14: 剎塵數知識。清淨賢僧眾。我今布三業。敬禮畢竟空。
0758c15: 惟以無緣慈。照我真實願。念我無始來。流浪諸生死。
0758c16: 展轉處苦趣。猶大旋火輪。捨身與受身。不可思議數。
0758c17: 所作諸惡業。唯佛自知見。今承三寶力。儻來人數中。
0758c18: 六根賴完具。心識多闇冥。以宿微善根。早出恩愛海。
0758c19: 猶入俗稠林。如避溺投火。內假善力熏。心心願遠離。
0758c20: 外得法雨潤。忽生清淨芽。塵習熾盛故。時復見乾枯。
0758c21: 良哉大善友。與我如天授。以此大因緣。得出離熱惱。
0758c22: 同歸清涼界。覲禮曼室尊。樂住阿練若。最深寂靜處。
0758c23: 心想如猿猴。轉見攀緣相。般若力微弱。難敵生死軍。
0758c24: 以是因緣故。見行諸事行。稽首蓮華藏。圓妙最上乘。
0759a01: 誓發歸敬心。盡形頂戴受。曾聞普賢行。廣大不思議。
0759a02: 六種受持中。書寫為第一。骨筆血為墨。經於微塵劫。
0759a03: 積累如是經。量等大千界。我聞如是願。難可與等倫。
0759a04: 但取血為墨。與金共和合。書寫大經卷。一字法門海。
0759a05: 以此殊勝因。苦海為舟。願我此身血。滴滴稱法性。
0759a06: 融入華藏海。普潤眾生界。我以手書持。點畫心自在。
0759a07: 願此幻身。恒得金剛體。身似紫金山。端嚴最無比。
0759a08: 聞名及見形。心生大喜悅。手如大寶聚。恒出世資財。
0759a09: 七寶及四事。種種皆充滿。十方法界中。所有諸眾生。
0759a10: 貧窮及病苦。所求皆如意。願我成佛時。國中極清淨。
0759a11: 純一上乘人。無諸惡道苦。恒演此法輪。極盡塵界劫。
0759a12: 我生末法中。信心力微少。恒與癡俱。難逃生死業。
0759a13: 善根未成熟。儻落輪迴中。仗此殊勝因。不墮諸惡趣。
0759a14: 常生淨佛土。不離三寶前。早悟自性空。頓超諸有漏。
0759a15: 凡所作所為。永離三毒障。我以願力持。直至未來際。
0759a16: 願我此經卷。三災不能壞。彌勒將下生。光從此經出。
0759a17: 普照十方界。六種大震動。彌勒下生已巳。初坐龍華樹。
0759a18: 此經從地出。踊在空中。字字出妙音。說我本所願。
0759a19: 天人百萬眾。咸稱希有事。我時在會中。為演真實義。
0759a20: 佛佛出世閒。最初三七日。咸演大華嚴。我當機第一。
0759a21: 我身雖幻妄。從父母所生。依此妄根。作成真實事。
0759a22: 願父如淨梵。母如耶夫人。諸佛下生時。依我父母出。
0759a23: 師長度脫我。法恩最上尊。願諸佛會下。我師為導師。
0759a24: 我友最誠諦。提挈行正道。願友如文殊。作第一知識。
0759b01: 檀那大信力。廣施大資財。願此諸智人。永離慳愛苦。
0759b02: 諸佛出興世。最初請說法。不惜身命財。廣修眾善業。
0759b03: 我作如是行。仗諸執持者。願此諸賢聖。生生常不離。
0759b04: 隨在何佛國。共興揚佛法。凡諸見聞者。讚歎及稱揚。
0759b05: 纖悉善因緣。同歸華藏海。我發如是願。廣大不可窮。
0759b06: 極盡未來時。究竟心圓滿。
0759b07: 放生文
0759b08: 生自生矣。何以放為。又何以放生為佛事耶。裴休有
0759b09: 言曰。血氣之屬必有知。凡有知者必同體。故曰。蠢動
0759b10: 含靈。皆有佛性。以性即佛故。殺生者。即為殺佛。非曰
0759b11: 殺佛。然殺生者。無慈悲心。即為斷佛種性矣。然彼蠢
0759b12: 蠢之生。將謂可殺。殊不知自己已本有明明佛性。豈可
0759b13: 斷耶。以不殺之心。慈悲心也。慈即名仁。悲即不忍。不
0759b14: 忍之心。仁之端也。故見生不忍見死。聞聲不忍食肉。
0759b15: 聖賢之首唱。奚獨佛氏哉。儒以素位故。但遠庖。佛
0759b16: 以平等行慈故。普及一切。第放生者。有執相忘相之
0759b17: 差。而之者。不無放生殺生之弊。故法重忘相。妙在
0759b18: 隨緣。宗本無住。功嫌有漏。果能遇緣即宗。則觸目生
0759b19: 機。逢場佛事。物物頭頭。皆喜捨之門。念念心心。盡慈
0759b20: 悲之境。又何必拘會約以執功勛。設限期以嚴規則
0759b21: 哉。明禪人久含此願。願以此行之。則慈悲日溥。化境
0759b22: 日寬。持之十年。當有無量童子而作供養。復何疑哉。
0759b23: 祭陸太宰五臺居士文
0759b24: 嗚呼。受靈山之密囑。來濁世以利生。其來也不來。故
0759c01: 不露本來之面目。即其去也不去。唯留生鐵之心腸。
0759c02: 八十餘年。逢場作戲。恆沙妙德。遇佛即宗。以佛心而
0759c03: 事君。唯君為佛。以真心而愛物。惟物即真。故生平向
0759c04: 上事。不離頭角邊。臨行末後句。委付兒女子輩。惟
0759c05: 公現宰官非宰官之身。愧我作比丘非比丘之相。然
0759c06: 雖道路各別。其實養家一般。感公將行未行之際。飛
0759c07: 半紙嶺南之書。令我於空不空之中。引一滴曹溪之
0759c08: 水。作甘露之供。獻灌頂之尊。嗚呼。平湖滿月。清淨
0759c09: 之法身。天樂盈空。吐廣長之妙舌。納斯法味。用鑒蓬
0759c10: 心。尚饗。
0759c11: 祭大中丞順菴胡公文
0759c12: 嗚呼痛哉。公其生耶。死耶。反復求之。而不得其故也。
0759c13: 忽聞公訃。適言公死。及讀公易簀詩。則公明以不死
0759c14: 告人。而人不知。唯我明明知公不死。言之而恐人之
0759c15: 莫我信也。嗚呼悲哉。顧我與公偶爾值於大化之中。
0759c16: 三十餘年如一日。亦奇矣。始而遇公於首陽之野。
0759c17: 一見而心莫逆。驟爾語公以一禍福。齊生死。時則公
0759c18: 已怡然。有當於心。既而再索我於清涼之山。跏趺於
0759c19: 千尺寒巖之下。談笑於萬年積雪之中。嚼堅冰而
0759c20: 。浩劫一息。時公已巳有登天撓霧之思。超然遐舉
0759c21: 之想矣。第未知其祕也。未幾。余因訪公於雁門。坐轅
0759c22: 門如處空谷。連共被。三月不違。日夜發以緒言。時
0759c23: 則公已巳了然。默契於心。由是而知。視軒冕如塵垢。身
0759c24: 世如蜩翼也。遂相期我於東海之上。朝霞而結樓
0760a01: 居。已巳而公果以我脫塵鞅。我則以公忘去就。當是時
0760a02: 也。與公遊戲於海印光中。萬里長波。皎然一碧。儼若
0760a03: 臨寶鏡而履琉璃。坐蓮華而居淨土。不知此身之在
0760a04: 天地。外物之在此身。其樂殊未央也。俄爾天帝怒我
0760a05: 以輕鑿混沌。散樸澆。乃罰我於九死。放我於瘴鄉。
0760a06: 時與公永訣矣。公以我為必死。將託處些以招之。忽
0760a07: 爾十年如一息。時時知公。思我結想於寒雲。哭我積
0760a08: 淚如長河。而殊不知我之與公遨遊如宿昔。居然眉
0760a09: 睫寤。寐無間於毫髮也。嗚呼悲哉。是歲五月。公走尺
0760a10: 素。慰我於萬里。我遣侍者。訊公於七月。我樂懷公詩
0760a11: 則曰。酷似維摩病裏身。書至而公已巳示疾矣。公把我
0760a12: 書。誦我詩。時公在口。期月而逝。是我慰公以生平。公
0760a13: 永訣我如對面。斯亦奇矣。我昔訣公。不若公今訣我
0760a14: 也。使我思公哭公。豈不若公之思我哭我耶。公之生
0760a15: 也不偶。然負高明之見。抱不世之才。忠在社稷。心在
0760a16: 蒼生。公之世有盡。而才未盡。形化而心不化也。如公
0760a17: 之臨終詩曰。靈根常傍月華明。以此觀之。視死生如
0760a18: 夜旦。千古如一日也。惟公神遊太漠。聽鈞天而居廣
0760a19: 府。侶飛仙而壽無極。其視昔也如糞壤。孰知公今之
0760a20: 樂。殊絕勝於疇昔耶。公既樂矣。余復何悲。嗚呼哀哉。
0760a21: 尚饗。
0760a22: 祭達觀大師文
0760a23: 維萬曆四十四年。歲次丙辰。十一月庚子朔。越十有
0760a24: 九日丙戌。前海印沙門辱教德清。謹陳香積之供。致
0760b01: 祭於紫尊者達觀大師之靈曰。嗚呼。惟師之生也
0760b02: 不生。乘願力而來。師之死也不死。順解脫而去。去來
0760b03: 不落常情。生死豈同世諦。以師之住世也。秉金剛心。
0760b04: 踞堅固地。三十餘年家常茶飯。脊骨純鋼。千七百則
0760b05: 陳爛葛藤。鼻孔殘涕。推倒彌勒釋迦。不讓德山臨濟。
0760b06: 為人極盡慈悲。臨機絕無忌諱。誓護法若惜眼睛。求
0760b07: 大事如喪考妣。不與世情和合。便是真實行履。晏坐
0760b08: 水月光中。獨步空華影裏。初訪予於東海也。頓脫形
0760b09: 骸。既再晤於西山也。搜窮骨髓。當予禍之未形也。備
0760b10: 告以隱微。及予難之既發也。將為我以雪洗。且宿
0760b11: 約於曹溪。將扣閽於帝里。炎蒸於道路兮。望影響
0760b12: 而進止。乃設法以多方。冀出予於九死。嗚呼。師之為
0760b13: 法門也。實抱程嬰杵臼之心。師之為知己已也。殆非管
0760b14: 鮑陳雷之比。予荷　皇仁之薄罰兮。在師心猶未已。
0760b15: 予被放於嶺表兮。師候於江沚。一見悲歡而交集
0760b16: 兮。如九原之復起。予與師作永訣兮。甘為炎方之厲
0760b17: 鬼師囑予以寧志兮。冀幽之再啟。予揮涕以臨長
0760b18: 路兮。師執手含悲而不語。維時關山一別兮。日月若
0760b19: 矢。心知師之不我忘兮。每丁寧其無以。師以願力所
0760b20: 持兮。誓不負其本始。乃斂歛太阿之光兮。不願放於
0760b21: 塵滓。冀和璧之必信兮。不惜隋珠之輕抵。將扣君門
0760b22: 兮九重。倏風兮四起。陸海波騰。龍蛇披靡。玉石俱
0760b23: 焚。法幢傾圮。師登八道之康衢兮。忽遇長蛇與封豕。
0760b24: 皇天實鑒其衷腸兮。唯見逞於庸鄙。幸此心之一白
0760c01: 兮。聊以發其蘊底。師實曠然。何憂何喜。逆順隨宜。死
0760c02: 生遊戲。何夙負之相尋兮。信前緣之固爾。悲五濁之
0760c03: 不堪。直一行之可恃。乃盥以趺坐兮。遂寂然而長
0760c04: 往矣。嗚呼痛哉。師既不以禍患攖寧。又何以去來為
0760c05: 事。撒手便行。全無議擬。惟師以金剛為心。故留不壞
0760c06: 之體。有予弟子奉師以旋兮。就雙徑以歸止。予聞訃
0760c07: 以摧心兮。望長安而殞涕。欲親禮於龕室兮。奈業繫
0760c08: 之縻。擬生還以慰師靈兮。忽星霜之踰紀。匪此心
0760c09: 之暫安兮。第因緣之不我與。頃幸遂其本懷兮。始得
0760c10: 陳辭而致誅。嗚呼痛哉。師何死兮我何生。我不來兮
0760c11: 師不寧。形骸異兮共此心。幽冥隔兮終合并。誓同歸
0760c12: 兮踐深盟。寂光朗兮師安住。我頂禮兮展哀慕。陣香
0760c13: 積兮灑甘露。師臨機兮願來赴。光明兮照曜。翹勤兮
0760c14: 延。哀哉尚饗。
0760c15: 祭雲棲大師文
0760c16: 嗚呼。師本不生。亦無所去。以力持身。順因緣故。欲海
0760c17: 波騰。火宅熾。師展願輪。特來救濟。出示塵勞。早歸
0760c18: 慈父。一登覺路。如白牛步。視愛如唾。觀親若冤。彼蠅
0760c19: 聚者。孰不瞿然。法界為家。含靈是宅。物我等觀。無二
0760c20: 無別。開甘露門。指歸淨土。鱗甲羽毛。一齊頓赴。悲正
0760c21: 法眼。翳彼戒根。以金剛篦。刮垢剔昏。三千威儀。八萬
0760c22: 細行。於二六時。悉令清淨。身為眾目。心為大宅。十方
0760c23: 來者。癡狂頓歇。四十餘年。法幢高豎。一雨普滋。藥草
0760c24: 諸樹。纔霑一滴。枝葉並茂。但有得者。畢竟成就。我觀
0761a01: 吾師。如獅子王。高臥堀中。走慞惶。我又觀師。如藥
0761a02: 王樹。凡有親者。必瘳沈痼。嗟我末法。慧日久沈。師於
0761a03: 長夜。持大智燈。佛本無心。心付在師。薩埵無行。行託
0761a04: 師持。故師應世。一味無我。即住百劫。於何不可。嗚呼。
0761a05: 師以緣現。緣滅即去。悲此盲。失所依怙。我數千里。
0761a06: 遠持瓣香。展布五體。敬禮寂光。師悲同體。以我知音。
0761a07: 願鑒我誠。來格來歆。嗚呼尚饗。
0761a08: 祭金竹續芳聯公文
0761a09: 嗚呼。公秉願輪。生堪忍界。蚤遇明師。頓離恩愛。發堅
0761a10: 固心。償慈悲債。放身空山。飢寒是耐。敬守師訓。躬身
0761a11: 負戴。志供十方。平等無礙。翦荊棘以成叢林。驅狐兔
0761a12: 而揚梵唄。衲子雲臻。天龍拱衛。飯積如山。來者飽。
0761a13: 如量如空。居者無外。具精進力。至老不懈。一身如寄。
0761a14: 毫無沾帶。擬將手同歸。何期先行不待。撩起便行。
0761a15: 何等慶快。遺金剛幢。常住不壞。法身湛然。寂光自在。
0761a16: 惟靈不昧。鑒。此感慨。嗚呼哀哉。尚饗。
0761a17: 結社念佛修四十八願同生淨土文
0761a18: 伏以惟心淨土。處處道場。自性彌陀。人人具足。只為
0761a19: 塵勞遮障。人我是非。故感土石諸山。穢惡充滿。使本
0761a20: 來清淨之體。昧當人。圓滿智慧光明。一毫不現。終
0761a21: 朝業識茫茫。逐日境風浩浩。但知受用目前。誰解修
0761a22: 因身後。故我樂教主阿彌陀佛。因地發心。厭斯堪
0761a23: 忍。立四十八願。願願度生。修十六觀心。心心作佛。令
0761a24: 人人知心是佛。豈向外求。使個個了願即真。盡歸自
0761b01: 性。推倒人我之高山。感寶地一平如掌。打破塵勞之
0761b02: 幻夢。生蓮華廣大如輪。我心清淨。彼土現成。休教過
0761b03: 後追思。只在現前結果。不分男女。總證菩提。但是有
0761b04: 緣。皆登寶地。但以天生彌勒。猶須授記靈山。自然釋
0761b05: 迦。也要莊嚴佛土。痛念生居五濁。命不保於須臾。罪
0761b06: 業多端。苦難逃於長劫。雖父慈子孝。只顧各人。兄愛
0761b07: 弟恭。豈能相代。縱有富貴榮華。到底總成一夢。深思
0761b08: 至此。實可悲酸。是以發願修因。必欲一生取辦。既知
0761b09: 諸行無常。豈可仍前貪戀。已巳悟自心是佛。只須直下
0761b10: 承當。攪長河為酥酪。原在當人。變大地作黃金。實由
0761b11: 自己已。伏望願心如佛。即是佛心。因果皆真。必成真果。
0761b12: 發一願而四生九有。同出苦輪。施一滴而八難三途。
0761b13: 通歸樂土。花開見佛。如母子之馨香。妄盡還源。似
0761b14: 霜之皎潔。一心清淨。萬德交歸。大地山河。總成極樂
0761b15: 者矣。
0761b16: 祭匡廬徹空師文
0761b17: 惟師之來也。何事何為。惟師之去也。何心何慮。現比
0761b18: 丘身。坐斷乾坤。作師子吼。驚走狐兔。當索我於清涼
0761b19: 也。雲滿溪山。復歸師之舊隱也。月圓蓬戶。尚把九曲
0761b20: 之珠。擬待師而暗度。何其一旦長行。哀音忽訃。嗚呼。
0761b21: 使我有口難開。含冤莫訴。以其同生而不同死。同歸
0761b22: 而不同住。賴有匡廬山高。法身覆。彭湖水清。三昧
0761b23: 昭著。然雖倒剎竿。且幸扶起露柱。頓令五老長呼。
0761b24: 千峰率舞。白鹿悲風。黃龍泣雨。愈卷恆舒。欲隱彌露。
0761c01: 是則可贊而不可歎。可笑而不可哭。嗚呼。師且暫休。
0761c02: 聽末後句。打破寂光。掀翻淨土。再來撞著惡辣闍梨。
0761c03: 拖住定不放師歸去。惟靈尚饗。
0761c04: 對曾九龍居士靈幃小參文
0761c05: 萬曆三十六年五月廿六日。當曾居士五七之辰。同
0761c06: 社友各擎香作禮。請憨山和尚為居士小參。居士聽
0761c07: 麼。佛說諸行無常。是生滅法。生滅滅已巳。寂滅為樂。居
0761c08: 士會麼。居士住世三十七年。所作諸行。正當作時。是
0761c09: 無常耶。作後是無常耶。直至今日是無常耶。若言今
0761c10: 日是無常。則墮斷滅。若言作後是無常。則不待今日。
0761c11: 若正當作時是無常。則舉世皆無常矣。何獨居士。居
0761c12: 士會麼。若了作是無常。則無常無性。誰為生滅。無生
0761c13: 滅者。又何得而生死哉。居士了此。則今日正受寂滅
0761c14: 樂時。此則悲居士者。皆生滅見也。
0761c15: 為達師茶毗舉火文
0761c16: 性火真空。性空真火。狹路相逢。定沒處躲。恭惟紫
0761c17: 尊者。達觀大和尚。偶來人世。誤落塵寰。赤力力脫盡
0761c18: 娘生布衫。光爍爍露出本來面目。荷擔正法。純剛煉
0761c19: 就肩頭。徹底為人。生鐵鑄成肝膽。死生路上。直往直
0761c20: 來。今事門頭。半開半掩。六十餘年。松風水月襟懷。千
0761c21: 七百則。兔角龜毛拄杖。饒他末後風流。未免藏頭露
0761c22: 尾。撇下賊私。誰料落在憨山道人手中。今日特為人
0761c23: 天眾前。當陽拈出。大眾還見麼以火把畫○相云拄杖挑開
0761c24: 雙徑雲。通身涌出光明藏。珍重諸人著眼看。者回始
0762a01: 信無遮障。
0762a02: 
0762a03: 憨山老人夢遊集卷第四十
