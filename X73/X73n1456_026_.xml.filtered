0645b12: 
0645b13: 
0645b14: 憨山老人夢遊集卷第二十六
0645b15: 
0645b16: 侍　者　　福　善　日錄
0645b17: 門　人　　通　炯　編輯
0645b18: 嶺南弟子　劉起相　重較
0645b19: 記
0645b20: 廬山大悲懺堂記
0645b21: 唯佛法身無際。全體而為眾生。眾生妄想無際。全體
0645b22: 而為生死之妄業。妄業不消。故眾生苦海亦無際。而
0645b23: 終莫知出。自非大悲願力。無由以竭苦海。消妄業而
0645b24: 出生死。證本際也。是故觀音大士。稱法界心。行大悲
0645c01: 行。潛入一切眾生妄想海中。而為之濟度。設陀羅尼。
0645c02: 令其持誦薰修。欲令眾生出苦海。見本法身。登涅槃
0645c03: 岸。此大悲懺法所由立也。其本出灌頂部。乃中道
0645c04: 法身所流。是為毗盧心印。始於四明尊者。準大悲經
0645c05: 之所立。其來尚矣。良以眾生藏識幽關。非祕密心
0645c06: 印。不足以破之。是為脫苦之良藥也。直指滿公。受教
0645c07: 於雲棲。藏修南岳志。以懺法為佛事。信奉者眾。既而
0645c08: 之廬岳。結隱單棲。願廣此法。以度四眾。故建懺堂。以
0645c09: 示薰修之儀。堂既成。乞記於老人。乃謂之曰。一切眾
0645c10: 生。皆本法身。既迷而為生死業海。令以法身心印。而
0645c11: 薰變業性。是以水投水。似空合空。但有信者。於生死
0645c12: 苦。不期出而出矣。公以大悲心。為苦海舟航之慈楫。
0645c13: 以人人本有之法。而指示之。如以甘露灑焦枯。而清
0645c14: 涼心地。不待告而自知矣。法性無盡。眾生界不可盡。
0645c15: 此法亦無盡。又何以永永為計哉。
0645c16: 廬山雲中寺十方常住記
0645c17: 廬山禪林綦布。山之絕頂。九奇峰下。最為幽勝。俗呼
0645c18: 仰天坪。以其高而無上也。昔為虎狼之巢。有雲中寺。
0645c19: 乃敬堂忠公所建也。師諱法忠。本歙人。年十九。禮
0645c20: 杭之靈隱達機和尚為弟子。執爨三年。思大事未了。
0645c21: 遂依講肆。聽了義諸經。猶以文字為障礙。渡江之少
0645c22: 林。依大千和尚。參達摩西來之旨。居十載。尋之京師。
0645c23: 復禮融諸大知識。印決心要。因之五臺。會予與妙
0645c24: 師。心知為法門之傑。予去東海。妙師歸蘆芽。因拉師
0646a01: 同往。居三年。諸所建立多咨之。頃又棄去。入牛山。未
0646a02: 幾而轉匡山。初結菴講經臺。居三年。以往來為煩。仍
0646a03: 遷五老峰。又四年。至雲中。愛其高絕。乃誅茅縛椽以
0646a04: 居之。草衣木食。十方英靈衲子多集。師脫形骸。無爾
0646a05: 我。以道相忘。不設規繩。無約束。人人自律。不以世俗
0646a06: 標榜。四事任緣。闕則親行乞以供之。雖寸絲粒米。咸
0646a07: 以眾為懷。精練三業。稟明一心。居二十二年。遂成叢
0646a08: 林。後為團瓢。以供宴息。山門榜曰。雲中。志最高也。師
0646a09: 好栽松。計十餘萬章。冀化龍以紀年也。予自南岳來
0646a10: 遊茲山。師與予夜話。因謂予曰。某老矣。幻化人世。任
0646a11: 緣住此山三十年矣。今浮光不久。即此道場。雖幻緣
0646a12: 所成。本意為十方龍象設。非為區區一己已。乞師一言
0646a13: 以為志。予喜而歎曰。大哉師之心乎。經云。以大圓覺。
0646a14: 為我伽藍。身心安居。平等性智。是佛以十方為懷也。
0646a15: 西江有言。十方同聚會。個個學無為。此是選佛場。心
0646a16: 空及第歸。是祖以十方為心也。惟師生平志在無我。
0646a17: 故隨所建立皆無我。今一旦而委之十方。是究竟無
0646a18: 我。其有能克紹其業。赤身擔荷者。能以師心為心。苟
0646a19: 志於道。豈無豪傑之士。心空及第者乎。是則山色湖
0646a20: 光。水流風動。皆演無我之法音。師廣長舌相。常住而
0646a21: 不泯也。其常住相代。別有。非予所筆。略記師生平
0646a22: 始末。以告來者。
0646a23: 廬山萬壽寺莊嚴佛像記
0646a24: 廬山之南。剎竿相望。其谷之大者。曰棲賢。巖壑嶔岑。
0646b01: 林木蓊。太乙漢陽桃林諸峰。叢列雲中。眾水會於
0646b02: 巨。中有寺曰。萬壽。唐僧德英所建。為禪堀也。歲
0646b03: 久而毀。我　明正統閒。僧明安重修。今亦圮矣。禪人
0646b04: 慧楞。緝而居之。古殿數楹。不蔽風雨。佛像金容塵坌
0646b05: 薄蝕。凄然蒼蘚古瓦閒也。楞因發願重新。乞予為疏。
0646b06: 遣其徒本聖。走故鄉新城行乞焉。孝廉涂君世延。以
0646b07: 前身為僧。因字曰。來。志不忘本也。見疏興心。遂先
0646b08: 倡於眾。施金若干。聖持歸以莊嚴金像。殿宇煥然一
0646b09: 新。山光掩映。若睹毫彩於靈鷲。為人天說法時也。仍
0646b10: 乞予記之曰。夫佛者。覺也。為生靈之大本。即眾生知
0646b11: 覺之自性也。人有此心。則人皆有此覺。覺則眾生即
0646b12: 佛。不覺則佛即眾生。故曰心佛與眾生。是三無差別。
0646b13: 今之莊嚴此像。匪直飭金木之幻形。實所以開自心
0646b14: 之佛性也。若涂君者。宿生為僧。是欲望躋覺路者也。
0646b15: 今轉為此身。是欲覺而復昧。如人酣睡。將醒而復困。
0646b16: 特傍無一呼振起者耳。傳燈諸祖。大開爐。陶冶
0646b17: 迷。或一棒一喝之閒。使人頓盡凡情。立登覺地。即所
0646b18: 謂一呼而醒大夢者。由是觀之。則予之一疏。不減臨
0646b19: 濟德山之棒喝。涂君一觸而悟本來。即能現八相於
0646b20: 目前。圓三祗於當下。可謂捷疾利根者也。斯則同施
0646b21: 善男女等。即靈山四眾之儔。共結佛種之緣。將來世
0646b22: 世生生。於夢宅中。遞相呼斥。必皆至大覺而後已巳。是
0646b23: 所謂一大事因緣也。又豈值施不慳之財。飭幻化之
0646b24: 像而已巳哉。此佛性之緣。經說如人食少金剛。終竟透
0646c01: 皮而出。甚言性真之不昧也。請記之。以為他日法門
0646c02: 券。
0646c03: 嘉興平湖縣紫清寺齋僧田記
0646c04: 平湖紫清道場。乃見全慧公所修。置齋僧田七十畝。
0646c05: 以永供三寶。是為常住。丁巳歲。慧公入寂。遺囑弟子
0646c06: 智達。無替乃業。達來匡山受戒。且請老人為記之曰。
0646c07: 凡世之稱田者。以種子有所託而不朽者。生生無窮
0646c08: 也。故孝順父母為敬田。拔濟貧苦為悲田。供養三寶
0646c09: 為福田。世人捨此。而修性命之福者。無地矣。慧公所
0646c10: 遺之田。三者具。而世出世命。實所係焉。後之守此三
0646c11: 田。而不力。有所荒穢者。失敬則逆。失悲則盜。無福
0646c12: 則佛之慧命。斯斷絕矣。其有不及念及此者。不為非
0646c13: 人。亦非佛弟子矣。然而食此田者。亦當知推此心。則
0646c14: 智種靈苗。日夜秀發。而菩提之果可冀。否則墮為焦
0646c15: 芽敗種矣。
0646c16: 全椒縣三汊河建昌化菴記
0646c17: 欽惟我　聖祖。龍飛淮甸。肇滁陽。山川之靈。固已巳
0646c18: 久矣。全椒當郡之西。雖彈丸黑子。僻在一隅。為滁之
0646c19: 奧。猶寸玉也。藏輝斂歛潤。向含而未暢。若陽春之發育。
0646c20: 有時焉。我　明二百餘年。嘉隆之際。文運始開。時
0646c21: 猶朱明之會也。今則洋洋佛國之風矣。不惟附郭之
0646c22: 閒。鐘鼓相聞。即窮鄉下里。奉佛齊心者。連比也。豈
0646c23: 非天地大化之運。乘時而昌者耶。邑城之水。自西而
0646c24: 南。二十里與黃山水會。三汊為邑之水泄。當河之左。
0647a01: 有山蹲峙若捍門。而右隄平衍。則水泄無制。氣散而
0647a02: 中。若天有闕也。里人夏讓。性篤善而喜奉佛。發心
0647a03: 建佛剎於河北之滸。正殿山門。齋堂廚庫。居然一勝
0647a04: 道場。其形勢則與山相雄峙。而制其波流。使滀不傾。
0647a05: 而施有餘也。菴既成。走廬山。言其事。且問額於予。予
0647a06: 桑梓也。稔知其故。乃題之曰。昌化。意謂法化之運。由
0647a07: 此而昌。即以此而祝　聖壽。保斯民。亦大昌於王化。
0647a08: 同躋仁壽。而登極樂之鄉也。故略記其事。且為銘曰。
0647a09: 聖祖龍飛。於滁之陽。維茲椒丘。當西之岡。外磧中腴。
0647a10: 蘊靈抱奇。如石之玉。含潤藏輝。天道默運。如春在花。
0647a11: 三陽交泰。發英吐葩。文運一轉。法化同流。天機人心。
0647a12: 如水載舟。三水會合。捍門為峙。獨有一拳。如闕右臂。
0647a13: 爰有斯人。天光忽發。於河之滸。建茲梵剎。殿宇巍。
0647a14: 斯民保障。鐘鼓鞫鍠。法音嘹喨。見者歸依。聞者欣悅。
0647a15: 頓置斯民。於極樂國。道化既流。文運實昌。奠茲遐福。
0647a16: 山高水長。
0647a17: 金沙重興東禪寺緣起記
0647a18: 十方世界盡常寂光。無一處而非道場。諸塵勞門為
0647a19: 普賢行。無一法而非佛事。要在緣會方興。得人乃見。
0647a20: 此五濁世中。建立法幢之不易。予觀金沙之東禪。概
0647a21: 可見矣。按邑乘治東三里許。有古剎。舊名新興禪院。
0647a22: 肇建於唐光啟閒。及宋建炎中。因張忠穆公。改篤忠
0647a23: 顯慶院。後名東禪。廢於元末。　國朝重興。久亦墮於
0647a24: 荒榛茂草。萬歷庚寅冬。達觀禪師。書經於于王二氏
0647b01: 園。偕太史損菴王公輩。過而慨焉。草莽中得斷。湊
0647b02: 而讀之。乃知為大觀閒。貢士路亦臨。所撰鐘樓記也。
0647b03: 達師補其文而存之。於是遂發興復之願。達師去。弟
0647b04: 子堅音修慈。古潭如清。願肩為十方院。時麥浪中敗
0647b05: 屋三楹。為黃冠耕藝所也。清公即就處水齋。以發眾
0647b06: 信。頃之遠近果集。居士孫雲翼。雲仍。造禪堂三楹。卜
0647b07: 萬歷辛卯八月二十八日上梁。雲翼登鄉薦報至。遂
0647b08: 捐坊資充修造。壬辰雲仍特選應貢。及癸卯。太史從
0647b09: 子懋錕捷。壬子懋鋙捷。坊資各如例。於是建禪堂五
0647b10: 楹。伽藍祖師堂各三楹。先因達師弟子密藏開公。募
0647b11: 供禪侶。遂成道場。清公力守之。環寺經行。持種松。
0647b12: 冀成叢林。未幾清公去。繼者或去或化。乃請蜀高原
0647b13: 法師。原又去。遂以弟子浪海耀為住持。耀則有
0647b14: 志。盡命豎立焉。會修茲至。遂與法侶海印道成輩。議
0647b15: 建法社。遵佛三學。宗經律論。經則法華。律則梵網。論
0647b16: 則起信。先以讀誦受持為業。熟則如說修行。然定主
0647b17: 止觀妙宗。專於淨土。社名青蓮。耀公主之。此末法一
0647b18: 最勝法緣也。約既就。太史從子鏡。承父宇望遺命。捐
0647b19: 百金以助始。庚戌閒。太史乏嗣。欲捨宅為寺。乃賣
0647b20: 別業千餘金。悉捨為修建資。凡造正殿三楹。西方殿
0647b21: 三楹。新禪堂五楹。其制則四合一局。規模軒豁。一目
0647b22: 洞見。居然一大道場也。殿成。其像則耀公監製。倣唐
0647b23: 貫休畫本。漆布為質。脫沙為之精妙絕倫。為世一代
0647b24: 申品。初以舊堂為主坐北。遂以正殿坐東。其山門利
0647c01: 在北。以太史精於形家故也。癸丑秋。太史不幸捐館。
0647c02: 遺命以己已像供於寺。願為伽藍。如南宮之於林也。
0647c03: 丙辰春。耀公集諸檀越。致書請予主其社。以休老焉。
0647c04: 予以弔達大師未了緣。喜而應之。以是年冬十月至。
0647c05: 居無何。即之雙徑。明年丁巳春。予志投老歸匡山。耀
0647c06: 公涕泣攀留。竟不可。會耀公以他緣欲去。予在匡山。
0647c07: 聞之亟遺書。留本懷印公守之。未幾堅音慈公。自皖
0647c08: 城至。眾信喜為本發心人。固留居之。居士雲仍。為開
0647c09: 山檀越。備述始末因緣。乞予為記。且請為定規繩。立
0647c10: 法約。永為十方常住。予為憮然而歎曰。自古建立成
0647c11: 功之不易也。豈獨天下國家為然。而叢林亦以之。且
0647c12: 夫法王御世。以安樂行為家範。以梵網戒為條約。賞
0647c13: 罰森嚴。何昭著也。所謂文武之政。布在方冊者。其人
0647c14: 存政舉。固在得人何如耳。沙門釋子。苟知吾佛。歷無
0647c15: 數劫。捨身命而求菩提。即今出世。猶受雪山六年凍
0647c16: 餓。博得人天供養。以贍後世兒孫。即如茲剎建立艱
0647c17: 難。纖塵滴水。皆信心之膏血。一思及此。身毛皆豎。雖
0647c18: 粒米莖菜。皆金剛屑。何忍不懼泥犁。妄造黑業乎。後
0647c19: 之居此者。但求明信因果。不昧初心。精持三學。守奉
0647c20: 經律。念念以生死大事為懷。又何庸別求佛法哉。是
0647c21: 為記。
0647c22: 新安仰山寶誌公畫像感應記
0647c23: 新安四塞山。奇秀甲東南。而仰山特幽勝。乃梁開山。
0647c24: 為寶誌公道場。顯名於唐寂禪師。久廢無聞焉。里俗
0648a01: 素不知佛。特奉誌公甚嚴。凡禱雨祈嗣。災祥求之立
0648a02: 應。故崇祀不絕。隆慶初。守靜暄公。習頭陀行。精苦異
0648a03: 常。遠近皆化。源中巨姓。聚族而謀。請公興復仰山。公
0648a04: 從之。及入山。則見故址墮草莽荊榛中。而區內山場。
0648a05: 皆歸有力者。公乃先募眾姓山下田。以易其地。率弟
0648a06: 子性玉。性覺。棲風沐雨。披草萊。剪荊棘。而為之。不十
0648a07: 餘年。撤舊鼎新。遂成一大道場。如天降地涌。四境之
0648a08: 內。人人知有三寶矣。寺既成。父老相傳。有誌公畫像
0648a09: 三幅。流落民閒。不知其所。萬歷辛丑。金陵報恩。修舍
0648a10: 利塔。匠氏得於金頂寶缾中。乃梁張僧繇手筆。卷而
0648a11: 懷歸。其人乃新安績溪李氏也。有三子各分其一。未
0648a12: 幾李卒。仲季二子日就貧。知誌公道場在仰山。遂獻
0648a13: 之。玉覺二公。得之以為神物。久之伯子家火。速戒家
0648a14: 人棄像而搶券。及撿之。像存而券。如是者三。遂怪
0648a15: 以為鬼物。越數年。伯子遠行歸途失道。誤至山下
0648a16: 所。時僧俱赴齋。而靜光禪人獨留。頃之。一客揖而問
0648a17: 路。光指之。客感而問其名。報曰靜光。客愕然。光不知
0648a18: 其故。遲數日眾赴齋。光又後。頃之前客至。光與之坐。
0648a19: 客曰。先人為石工。修報恩塔。得誌公大士畫像三幅。
0648a20: 分兄弟三人。前兩弟者已巳歸上剎矣。小子所藏者。家
0648a21: 三被火棄之而不。以是知非我所宜有也。今送師
0648a22: 將與前二合併耳。光受而展之。則見額載武帝。敕賜
0648a23: 大士弟子靜光供養者。因知其人前所愕者。怪其名
0648a24: 同也。泰昌改元。嘉平月。靜光來匡山授戒。具悉其因
0648b01: 緣。予聞而甚異之。惟大士應身無量。然皆一過而化。
0648b02: 獨現誌公比此丘身。久而益著。初武帝命張僧繇寫大
0648b03: 士真。屢易不肖。大士以指劙破面皮。現觀音大士相。
0648b04: 乃知其為化身也。傳載。存日多往來於潛山太湖之
0648b05: 閒。然未聞在仰山也。大士入滅。武帝以二瓦缸為龕。
0648b06: 葬於鍾山之陽。我　聖祖定鼎建康。親卜壽宮於山
0648b07: 中　上自定之。啟土得瓦龕。開視見肉身如生。叉髮
0648b08: 長滿。手託一板。題曰。梁寶誌公　聖祖大異之。乃移
0648b09: 葬於山東之靈谷。建塔寺以奉之。立像於城中雞鳴
0648b10: 寺。設春秋祭祀。以麵為犧牲。太常典禮。至今如一日。
0648b11: 不謂於仰山荒榛荊棘中。放光現瑞。足見至人應化
0648b12: 無方。神妙而不測也。予循三像因緣。前二像。其一
0648b13: 乃生前封號敕。其一乃身後武帝讚。必僧繇手筆。其
0648b14: 後一額。有金字敕。載大士滅後。武帝思之。乃賜銀十
0648b15: 萬八千兩。命工部侍郎吳世良。同聖師弟子靜光造
0648b16: 歷安奉。乃命刻殿式。及武帝御臨上香。并大士為諸
0648b17: 臣說戒三圖。合一板成。止許印二幅。其一留宮中供
0648b18: 養。一賜大士之弟子靜光禪師。復賜田若干。未載其
0648b19: 地。是則三像。原非一處也。然梁至　國初。已巳千餘年。
0648b20: 所存不一。而仰山父老。何從聞而知之耶。此其可
0648b21: 一也。況千百年閒。更朝換代。兵火離亂。不知其幾。公
0648b22: 府民業。遞散不常。何三像竟歸天府。毫無虧損。此二
0648b23: 也。報恩塔建於永樂宣德閒。內藏豈無他寶。而以三
0648b24: 像置於空中。且像既歸塔頂。仰山父老。何從而知之。
0648c01: 乃傳言於今日耶。此其三也。然像安塔頂。無復再見
0648c02: 人閒之理。何仰山重興之時。適當修塔之日。此其四
0648c03: 也。縱像從塔出。藉使一落他人之手。則仰山何望焉。
0648c04: 豈期石工為郡人。此其五也。雖像集新安。二子縱歸
0648c05: 山中。而伯氏不遭三災。亦竟無合併之日矣。此其六
0648c06: 也。且像始於大士生前。身後而歸亦如次。道場成而
0648c07: 圖乃現。藉使靜光之名不同。亦無以發伯氏之信心。
0648c08: 此其七也。故予聞而甚異之。感歎無已巳。以見至人潛
0648c09: 形益物。法身湛然。十方而不分。經三災而不壞。歷
0648c10: 千古而不泯。常住於蒼崖石壁。以發蔑戾之善根。新
0648c11: 安佛剎。特興於仰山。僧寶始現暄公。而誌公畫像完
0648c12: 歸。則在玉覺二公。及靜光諸孫。梵剎重新之日。孰非
0648c13: 我大士法身常住。慈悲威神攝受之力也哉。予故委
0648c14: 記之。以示永久。使觀者因三像因緣。知大士感應之
0648c15: 妙。庶有以發信心。而續慧命也。
0648c16: 廣東光孝禪寺重興六祖戒壇銘并序
0648c17: 佛法入中國。教自白馬西來。從陸而至雒陽。禪泛重
0648c18: 溟。由水而至五羊。豈以性海一脈。潛流於大地耶。自
0648c19: 晉耶舍尊者。乘番舶。抵仙城。建梵剎。種訶子成林。故
0648c20: 號訶林。宋求那陀。楞伽四卷至。止訶林。立戒壇
0648c21: 於林中。讖曰。後有肉身大士。於此授戒。梁普通閒。梵
0648c22: 師智藥三藏。菩提樹植於壇側。記曰。百七十年。有
0648c23: 大智人於此出家。及我六祖大師。出黃梅衣。剃髮
0648c24: 菩提樹下。實應其讖。遂從智光律師。登陀壇。受滿
0649a01: 分戒。乃歸曹溪。禪宗實自此發源也。戒為成佛之本。
0649a02: 大師開化於曹溪。則以戒壇為根本地。弟子往來於
0649a03: 其中。故今寺僧。皆從衣中出。千百年來。香燈供奉
0649a04: 如生。造化密移。世道不古。久之僧不知有戒。人不知
0649a05: 有壇。清淨覺地。化為狐堀。歲月更歷。幾易其主矣。萬
0649a06: 歷丙申春。予蒙　恩。徙海外。開法於壘壁閒。樹下弟
0649a07: 子通炯。超逸數十輩。皆從授教。博士弟子亦多歸焉。
0649a08: 越七年壬寅。諸弟子相聚而歎曰。戒壇乃吾祖師根
0649a09: 本地。奈何湮沒蕪穢。忍坐視乎。炯逸募資鳩材。居士
0649a10: 王安舜等。相率而謀。贖壇基一隅。不期年而落成。予
0649a11: 去五羊。越八年。逸老匡山。炯逸從遊未離。猶然依棲
0649a12: 樹下時也。一日二子作禮請曰。戒壇因緣。賴師始終
0649a13: 之。師老矣。願惠一言以記之。予為之言曰。法性海中。
0649a14: 本無出沒。常寂光土。安有去來。人世變遷任運。佛國
0649a15: 淨穢隨心。所謂道在人弘。法因機感。此千載一時。起
0649a16: 廢光前。自有不期而會者矣。安知今之興者。詎非在
0649a17: 昔之人。後之來者。寧無今日之眾耶。此佛種從緣。塵
0649a18: 劫不昧。燈燈相續而無盡者也。乃為銘曰。
0649a19: 大海潛流。四天下地。禪宗一脈。自南而至。爰有至人。
0649a20: 訶林肇開。戒壇立。待聖人來。菩提無樹。根栽於戒。
0649a21: 佛種從緣。枝葉是賴。百七十年。符讖不。從獵隊出。
0649a22: 培此根株。袈裟出現。須髮自落。堂堂應真。光明透脫。
0649a23: 法雷一震。法雨。流潤大千。重長枝柯。覆蔭既繁。
0649a24: 集者益盛。聖凡不分。龍蛇乃混。枝柯既枇。根本不固。
0649b01: 故金剛地。棲此狐兔。大運循環。無往不復。昔人適來。
0649b02: 還我故物。寶掌一開。取如探囊。法幢重建。斯道用光。
0649b03: 葉落歸根。來時無口。實我祖師。將心自剖。此壇既復。
0649b04: 如出礦金。盡未來際。將傳此心。空可殞。心光不昧。
0649b05: 惟此道場。如是如是。
0649b06: 武昌府雙峰接待寺大光月公道行記
0649b07: 楚為漢南一大都會。當天下之衝。方外缾錫。往來四
0649b08: 大名山之所必由。向無息景之地。則長途困頓。風雨
0649b09: 饑寒。孰得而問焉。非月公以身命布施。則曷能為此
0649b10: 傳舍哉。公諱真月。晉之汾陽人也。姓燕氏。父維時。母
0649b11: 宋氏。感異兆而娠。年三十。頓棄妻子。出遊方外。先至
0649b12: 武當。參不二和尚。開示念佛法門。遂薙髮。詔名真月。
0649b13: 執侍未久。即入終南百草坪。巖居菜飲水。面壁九
0649b14: 年。未有所悟入。尋出山行。歷諸方。參請知識者
0649b15: 二十二年。復之伏牛煉魔場。打長七三月。至是心有
0649b16: 發明。乃乞印證諸方。萬歷乙未。至襄陽潭溪。遇無聞
0649b17: 和尚。心相契可。以大光字之。時歸依焉。公自以為行
0649b18: 不踐實。仍打餓七者三。不米食者期年。已巳而隨師禮
0649b19: 普陀。歲丁酉。至武昌。因見十方衲子。往來無所棲泊。
0649b20: 遂志建接待處。乃持行乞。至東郭雙峰之下。有古
0649b21: 剎盡廢。唯白衣大士像。壅泥土中。公悲痛良久。即稱
0649b22: 名祈禱。願興復焉。於是坐荒榛中。不食者二七日。絕
0649b23: 而復穌。復水齋百日。人見其精誠。無不警動。公律己巳
0649b24: 甚嚴。自甘淡薄。粒米莖菜。與眾同之。接納無倦。出入
0649c01: 施利。因果皎然。毫髮無爽。一方檀越。日益信重。不十
0649c02: 年閒。遂成叢林。予丙辰夏。自南岳之雙徑。舟次江上。
0649c03: 見其為人。端嚴誠。信其為四眾依歸也。予嘗閱華
0649c04: 嚴。知菩薩利生。行非一種。率以廣大深心。視物同己已。
0649c05: 以身為大地。荷負眾生。以身為橋梁。濟渡眾生。乃至
0649c06: 頭目髓腦而無惜。雖百千劫而無疲厭。始而驚異。
0649c07: 終則信其為真實行也。原夫眾生所以常寢生死者。
0649c08: 以其有我而為障也。菩薩度生。須先度我。我度而眾
0649c09: 生自度矣。我人既空。則眾生界盡。眾生界盡。則煩惱
0649c10: 業果。何從而寄耶。成就妙行。無踰此也。一切聖凡因
0649c11: 果。依心建立。隨願所成。心空願固。則應念現前。淨土
0649c12: 莊嚴。本非分外故。如公者始以如絲一命。以願繫之。
0649c13: 而竟成如許廣大佛事。豈非從空建立。由是觀之。則
0649c14: 此有作幻化因緣。又何足以盡法界之量耶。雖然嘗
0649c15: 一滴以知大海。睹一隙以見太。由是有以知公矣。
0649c16: 因感公之行。遂記之。以勒貞石。為法門將來者勸。
0649c17: 都昌縣重興佛殿山長慶寺記
0649c18: 都昌治東七十里許。有山名佛殿。奇絕處也。有寺名
0649c19: 長慶。始於唐。長慶楞禪師過化於此。遂為名剎。相
0649c20: 沿至胡元。於兵。久廢為民業。我明萬歷己酉。有僧
0649c21: 名性念者。遊方至此。睹其山境清絕。發心重興。比有
0649c22: 塘西劉氏。捨其基園。洎棠山劉氏。施材鳩工。始蘭
0649c23: 若。為藏修所。越四年壬子。念請達觀禪師之法孫古
0649c24: 愚拙公。遂禮為師。公竭志重建。即率其徒性聽等。苦
0650a01: 心戮力。募化資佐。頃之。拙公之父。與其弟。素業儒。一
0650a02: 旦發出世心。盡捨其家資數百金。以助莊嚴。遂成道
0650a03: 場。佛殿禪堂。齋廚山門。無不畢備。既而公之父弟俱
0650a04: 剃髮披緇。父名本能。字學南。弟名大哲。字安行。相與
0650a05: 精修白業。而歸依拙公者。日亦至。若性愍。悠。感。忠。懋。
0650a06: 忞。想等。皆其徒也。咸有力焉。寺成。予至匡山。拙公來
0650a07: 參問法要。仍樂單棲。誅茅結廬於五老峰下。獅子嚴。
0650a08: 望五乳眉目閒也。以不時得扣謁焉。一日拈香作禮。
0650a09: 具述因緣。乞予為記。予喟然歎曰。法界皆從緣起也。
0650a10: 故曰。一切諸法緣會而生。緣會而生。則未生無有。未
0650a11: 生無有。則生本無也。世出世法莫不皆然。是知大地
0650a12: 山河。皆一真法界。處處無非道場。唯在緣之會不會
0650a13: 耳。茲山當長慶未至時。奇峰絕壑。唯草木蒙茸。猿
0650a14: 嘯唳。蛇虎縱橫而已巳。及長慶一過。遂即建法幢。使見
0650a15: 聞瞻禮。頓發無上菩提之心。向之山林草木。一切音
0650a16: 聲。皆為廣長舌相。演說無生無二佛法矣。及緣散而
0650a17: 滅。猶然長慶未至時也。今此道場之興。始由於性
0650a18: 念。緣會由於拙公。克成則實資於學南父子。一家際
0650a19: 會。豈小緣哉。經云。想澄成國土。今之興者。施者。助者。
0650a20: 居閒而效力者。苟非同一金剛心地。安能頓成不朽
0650a21: 之勝事。使山林草木同放光明。超越前修而若是耶。
0650a22: 後之居者。守者。能知建立之心。一草一葉。盡為金剛
0650a23: 種子。則此山此地。松聲泉響皆演法音。永為菩提道
0650a24: 場。晨鐘夕梵。永祝　聖壽無疆矣。如是建立。又豈可
0650b01: 人天有漏而擬議耶。因述其始末因緣。以昭來者。
0650b02: 吳江接待寺十方常住記
0650b03: 雜花云。毗盧遮那。法界身。以智悲行。而為莊嚴。我
0650b04: 震旦五臺。峨嵋。補陀三山。為三大士攝化地。舉國男
0650b05: 女之有知者。靡不歸心為寶所。其南海又近而易至
0650b06: 者。是以十方僧徒。往來繩繩。不絕如縷。而中途疲乏。
0650b07: 非化城暫息。無以濟其飢渴勞苦。此接待之設。尤為
0650b08: 第一最勝行也。吳江為南北孔道津口。接待寺適當
0650b09: 其衝。寺建於宋紹閒。僧寂照開山。額承天萬壽。元
0650b10: 至正閒。僧正壽增修。改名接待。萬曆初。僧了空重開
0650b11: 接待院。尚書五臺陸公。中丞太素沈公。善士吳氏等。
0650b12: 損資建禪堂。立永遠十方常住。了空後得無邊海公
0650b13: 繼之。至庚戌海遷化。邑縉紳居士。延念雲勤公居之。
0650b14: 勤乃達觀禪師之法孫。密藏開公之上首也。以禪師
0650b15: 久過化於此。法緣最熟。勤公立行端確。不忝其嗣。一
0650b16: 方雅重之。叢林日益振。念法門之老者。無所歸。乃設
0650b17: 養老。延壽二堂。建普同塔。此為最勝悲行也。諸護法
0650b18: 者。為久遠議。設長生田。歲計三百六十畝。於是寺有
0650b19: 恒產。以供來者。緣既具。勸公走書乞予以記之曰。自
0650b20: 古叢林。非建立之難。而守業之為難也。以佛教菩薩。
0650b21: 專以利他為任。故百丈立清規。凡在伽藍眾僧之物。
0650b22: 秋毫皆為十方常住設非若世俗子孫之業比。其戒
0650b23: 亦何森嚴也。乃曰。十方僧物。幾如鴆毒。纔沾著則通
0650b24: 身潰爛。極言其不可輕易染指也。粒米莖菜。尚不敢
0650c01: 私。況其多乎。以乞者初心。元為眾僧。而施者發心。本
0650c02: 為福田種子。佛說食者。苟非良田。則不免復身償
0650c03: 之苦。況以養貪毒。滋泥犁之業乎。此因果皎然之不
0650c04: 爽者。可不為之寒心乎。惟此道場之建立也。苟勤公
0650c05: 之心不普。必不能成此業。後之守者。非若勤公之心。
0650c06: 必不能繼其緒。若果潔己已盡力。以奉佛戒。則使往來
0650c07: 雲水。飢者食。勞者息。病者安。老者佚。死者歸。豈不為
0650c08: 永永福田。為苦海之津梁乎。若明察秋毫。不昧因果。
0650c09: 則為文殊之大智守。之勿失。行之無倦。則為普賢之
0650c10: 大行。利濟無窮。悲田益廣。則為觀音之大悲。三者具
0650c11: 足為因。圓滿毗盧法身之果。是則成佛妙行。無越於
0650c12: 是矣。又何庸登山涉水。廣參知識。別求玄妙佛法乎。
0650c13: 予昔東遊弔達師。信宿其地。且知勤公之操心立行。
0650c14: 歎此功德最勝。故詳為之記。
0650c15: 普度菴記
0650c16: 番禺之東。南沙灣。宋丞相李忠簡公之故里也。居族
0650c17: 最鉅。煙火萬餘家。居士李宜楨。字彥周。幼業儒。懷材
0650c18: 不售。每念人生幻。徒碌碌耳。思所以求出苦之方。
0650c19: 發心向道。歸依三寶。見龍舒淨土文。歎曰。此迷方指
0650c20: 南也。隨得雲棲彌陀疏。披閱再三。益諦信不疑。即發
0650c21: 願長齋繡佛。屏絕家緣。專修淨業。三年於茲矣。因思
0650c22: 法門廣大。以普度為心。建精藍一所。奉觀音大士像。
0650c23: 顏曰普度。願同里長幼。各各發隨喜心。同結出苦之
0650c24: 緣。非漫爾也。予初至曹溪。居士遠來參禮。請為之記。
0651a01: 予聞而讚曰。善哉。廣大之心也。惟此佛性。聖凡同稟。
0651a02: 蠢動含靈皆共有之。第迷之不覺。日用而不知。將此
0651a03: 佛性。變為妄想。造貪眼癡。盜殺盜淫妄。種種惡業。自
0651a04: 取三途惡道之劇苦。百千萬劫。無由出離。且如殺他
0651a05: 生命。取其血肉。以資口腹。即一食之閒。一器之內。傷
0651a06: 百千命。若計償。因果不爽。其一日之業。已巳招百千
0651a07: 萬生之苦矣。何況一生所作耶。殺業一種。已巳無涯矣。
0651a08: 況多業乎。積業既深且廣。是為苦海。苟無舟航濟度。
0651a09: 何由而至彼岸耶。誠可哀矣。是以諸佛菩薩。悲愍愚
0651a10: 迷。出於世閒。現種種身而為度脫。我觀音大土。三十
0651a11: 二應。隨類現身。應以何身度。即現其身而為說法。令
0651a12: 其出苦。由是觀之。居士之心。即大士之心。以慈悲而
0651a13: 度眾生。即大士之應身也。此方居人不下十餘萬。儻
0651a14: 因此菴而得度脫。即佛法化一里。由此擴而充之。連
0651a15: 鄉比邑。至於通都。將周一國。以及天下。若使人人改
0651a16: 惡遷善。皆為極樂國土矣。則此普度之設。如陽春一
0651a17: 葉耳。人同此心。凡見聞隨喜者。豈不躍然從之耶。此
0651a18: 亦一大事因緣也。是為記。
0651a19: 寧都金蓮菴記
0651a20: 章貢之寧邑。當三省都會。山水奧區。去邑之西四十
0651a21: 里。有山最高者。曰蓮花峰。逶迤而下。突起一巒。曰寶
0651a22: 峰。林木蓊。清泉繞帶。千峰環翠。居然最勝處也。其
0651a23: 地高廠。先是父老傳聞。忽生金蓮數朵。知可為道場。
0651a24: 萬曆丁未。了此曉公。愛其幽寂。因建蘭若於上。額曰
0651b01: 金蓮。公一日感病。恍然如夢。忽見地獄種種變相。頃
0651b02: 即化為西方淨土境。覺而歎曰。天宮地獄。善惡隨心
0651b03: 感變耳。因而發大誓願。切志修持。專心持誦華嚴大
0651b04: 經。日夜精勤無倦。由是一方感化。予居匡廬之四年
0651b05: 庚申冬。公同難名道公來謁。乞一言以紀其事。予謂
0651b06: 之曰。山河大地觸目道場。淨土娑婆隨心轉變。故古
0651b07: 人拈一莖即建梵剎。況修崇殿宇僧坊。種種具足者
0651b08: 乎。此實從金剛心之所建立也。然既能以一心變荊
0651b09: 棘而成寶坊。亦可以變道場而為業海。若後之守者。
0651b10: 能體作者之心。於中精勤三業。專淨一心。則是其地
0651b11: 堅固金剛所成。永永常住。不動不壞。若以安居如意。
0651b12: 四事現成。縱放身心。夤緣俗業。以致外侮見侵。損壞
0651b13: 常住者。是以袈裟換毛角。以寶地易泥犁。可不懼哉。
0651b14: 了此。俗姓廖氏。為邑之望族。十八出家。法名如曉。其
0651b15: 弟子某等。併記之。
0651b16: 揚州府興教寺放生社建接引佛閣
0651b17: 維揚東南一大都會也。法門之。自晉謝安捨宅為
0651b18: 寺。延覺賢尊者。譯華嚴經。故名小興嚴。比尊者翻譯
0651b19: 時。感二童子日送水。問之曰。龍孫也。由是道場始開。
0651b20: 相沿時代。改名興教。嘉隆閒。我先師無極和尚。弘法
0651b21: 於江南。四方學者多往來。首座寶堂璋公。挂錫於此。
0651b22: 璋法孫靈裔燈公。往受業於先法兄雪浪之門。精修
0651b23: 白業。一時鄉薦紳先生雅重之。由是引攝於慈悲之
0651b24: 行。結念佛放生社。以月八日為期。建接引佛閣。以示
0651c01: 歸心有地。冀且垂化於永久也。乞予為記。予聞而讚
0651c02: 歎曰。此吾佛所設。自利利他。最勝之行也。聞之佛者。
0651c03: 覺也。即吾人本有知覺之性。上與諸佛。下及眾生。均
0651c04: 賦而同稟者。裴休曰。血氣之屬必有知。凡有知者。必
0651c05: 同體。所謂真淨妙明。徹靈通。卓然而獨存者也。此
0651c06: 性不迷而為佛。迷之而為人。顛倒而為物。惟吾佛證
0651c07: 此。愍物迷之。特現世閒。普為開示。使令悟入。方便多
0651c08: 門。唯念佛最為簡捷。然念佛非他。乃呼自性天真之
0651c09: 佛也。一念覺而一念佛。念念覺則念念佛。若常覺不
0651c10: 昧。則為常住佛矣。自利之功。無越此者。然而自既覺
0651c11: 矣。愍物更迷。若夫飛潛蠢蝡。何能使其自覺耶。故推
0651c12: 我同體之悲以拔之。仗佛真慈以攝之。故念多佛以
0651c13: 故多生。然放一生。即成一佛。是則頓使胎卵溼化。無
0651c14: 量無數無邊眾生。皆悉入於無餘涅槃。實無有一眾
0651c15: 生得滅度者。如此豈不為最勝二利之行耶。是則以
0651c16: 我之願。仰憑佛力。故設接引之像。建閣以奉之。令見
0651c17: 聞隨喜者。一瞻一禮。興起普濟之心。則同體之悲益
0651c18: 廣。而成佛之真種益深。如是功德。豈可得而思議耶。
0651c19: 是為記。
0651c20: 高郵州北海臺菴接待十方常住記
0651c21: 惟三大士現身十方。普度眾生。無處不。在我震旦
0651c22: 國中。以三大名山。為法身常住道場。而峨嵋僻處西
0651c23: 蜀。遠在一隅。唯五臺普陀。對峙南北。為十方眾僧之
0651c24: 所歸宿。往來道路。不絕如縷。當淮揚之衝。高郵之閒。
0652a01: 運河之畔。縣絕中途。雲水所過。足無停景。路長人倦。
0652a02: 日莫途窮。風晨雨夕。躡雪履冰。有漏之軀。飢渴所逼。
0652a03: 形骸所苦者。不可勝紀。行之無告者。非一人一日
0652a04: 也。有居士陸黌者。發心建接待菴一座。為暫息之所。
0652a05: 慮供瞻無恒。募眾置田百八十畝。取所穫以充盂。
0652a06: 於是來往緇流。勞者得息。飢者得食。渴者得飲。故至
0652a07: 者如歸家想。此人閒世。第一殊勝福田也。予逸老匡
0652a08: 山。居士來歸。乞為之記。予欣然為之言曰。一切眾生
0652a09: 皆執我相。唯以利己已為心。雖草芥縷葉。視如九鼎。靡
0652a10: 不為子孫計。孰能存一念利濟之心乎。惟吾佛說菩
0652a11: 薩大心。純以利他為任。所行六度。以布施為第一。其
0652a12: 所施。有內外。竭盡。三等之別。外則資財。內則身命。竭
0652a13: 盡則無遺餘。此非無我之至。孰能為之。方今末法。眾
0652a14: 生薄福。慳貪日重。此行為難。有能一念推及於此者。
0652a15: 則為大心菩薩矣。予謂三等之施。皆一心也。以眾生
0652a16: 視財為命。故捨財即捨命。苟貪心不竭。則一毛難拔。
0652a17: 捨心纔發。則為竭盡無遺矣。然心佛與眾生。是三無
0652a18: 差別。故一念捨心。則盡法界之量。而為成佛之體。能
0652a19: 令受者。一念歡喜之心。亦入法界。是則此心與佛。及
0652a20: 眾生界皆平等矣。所以施為成佛之本也。苟能以此
0652a21: 捨心利物。念念不斷。則念念中。與一切眾生。皆成佛
0652a22: 之時。大經云。我今於一切眾生心中。成等正覺。謂是
0652a23: 故也。故菩薩萬行。攝於六度。又以施為總持。以其心
0652a24: 大而難能。故德廣而益大。所以文殊之智。普賢之行。
0652b01: 觀音之悲。皆與法界等者。推無我之心之極致也。
0652b02: 是則此菴雖小。足含法界。即三大士常住此中。而福
0652b03: 田利益。豈可得而思議哉。故予詔居士之名福田。志
0652b04: 其行也。是為記。
0652b05: 
0652b06: 憨山老人夢遊集卷第二十六
