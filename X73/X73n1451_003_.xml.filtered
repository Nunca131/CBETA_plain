0117b19: 
0117b20: 
0117b21: 慈受深和尚廣錄卷第三
0117b22: 
0117b23: 東京慧林慈受廣錄序
0117b24: 慈受和尚。說法偈頌。如大醫王應病用藥。無苟然者。
0117c01: 世同喜聞而樂道也。師住世日。眾欲鏤板。師力止之。
0117c02: 因命侍者。盡取私記焚棄。故終師之身。語錄未聞刊
0117c03: 行也。師圓寂後。有得法沙門。聚師六處住持之語。銓
0117c04: 簡編次。為上下錄。悉與衲子林下語也。若其逢場游
0117c05: 戲。放言肆說。俾眾生隨類得解者。多不見錄。余一日
0117c06: 禮謁老師之塔。其徒相告曰。師之道德世舉知有。無
0117c07: 待後人之發揚。然。辯才敷演。春雷震而秋漢傾也。今
0117c08: 之所傳。簡約如是。百歲之下。私錄湮沒。學者聞其風
0117c09: 而悅之。將何證諸。今欲集參徒所記。廣為之錄。命工
0117c10: 揮斤。以示後學。余曰。前所流布。已巳違老師之意。今予
0117c14: 傳也。使明教從雲門言。則古塔主無因以悟。而今日
0117c15: 叢林。不復聞當時所說也。我輩寧違背老師之誡。而
0117c16: 願與後人共聞之。余曰。去彼取此。我不敢知。援明教
0117c17: 之事。而流傳老師言句。則同道者。庶幾有取於斯。因
0117c19: 東京慧林禪寺慈受深和尚陞堂頌古上
0117c20: 侍者　普紹　編
0117c21: 供養六祖上堂。昨夜有人來報。初祖達磨。與二祖可
0117c22: 和尚。三祖璨和尚。四祖信和尚。五祖忍和尚。六祖能
0117c23: 和尚。來謁禪師。山僧遂教請。達磨近前展坐具云。久
0117c24: 仰道風。無由禮見。山僧把住坐具云。彼此老大。不煩
0118a01: 如是。達磨正視山僧云。九年冷坐熊峰頂。五葉花敷
0118a02: 大地春。山僧云。少賣弄。二祖云。看著庭前三尺雪。特
0118a03: 地令人兩臂寒。山僧云。鈍根阿師。三祖云。既知罪性
0118a04: 元無染。一拳拳倒皖公山。山僧云。惜取眉毛。四祖云。
0118a05: 悟來解脫無繩縳。拳倒空得自由。山僧云。未是好
0118a06: 手。五祖云。少年再到傳衣地。翻憶前生種樹時。山僧
0118a07: 云。貧兄思舊債。六祖云。莫遵舂糠無伎倆。碓中搗出
0118a08: 古菱花。山僧云。便重不便輕。達磨云。老僧遠涉鯨波。
0118a09: 得到此土。兩回中毒。險阻艱難。備之矣。以次諸人。
0118a10: 立雪斷臂。種樹舂糠。只為此事。如今兄弟。飽食高眠。
0118a11: 不肯學道。可謂正眼近來如掃土。禪門難得好兒孫。
0118a12: 山僧震聲喝云。尚敢嗽氣在。我此方人。本來無事。被
0118a13: 你來這裏。胡言漢語。教壞他人家男女。更若忉忉。趕
0118a14: 回嶺。莫言不道。達磨云。去聖時遙。也有恁麼長老。
0118a15: 山僧云。說什麼也有。將拄杖一時趕出方丈。復召禪
0118a16: 和子。六箇老漢。被我折合了也。這回肚裏無事。各請
0118a17: 歸堂去。
0118a19: 墳墓鄉關空杳杳。死生岐路兩悠悠。充飢乳哺恩難
0118a20: 報。寄體懷擔力莫酬。想像音容無處。春風特地使
0118a21: 人愁。恁麼說話。大似俗氣不除。恩愛未了。且道。衲僧
0118a22: 將何報德。遂卓拄杖一下云。將此身心奉塵剎。是則
0118a23: 名為報母恩。
0118a24: 上堂。涅槃生死兩般名。正眼觀來一性靈。五蘊山頭
0118b01: 雲散後。大千沙界月長明。這一段光明。輝天鑑地。耀
0118b02: 古騰今。不曾欠少。於其光中。無生死。無去來。無壽夭。
0118b03: 無窮通。見有生死。見有去來。見有窮通。見有夭壽者。
0118b04: 皆見五蘊山頭陰雲未散。所以道。見聞如幻翳。三界
0118b05: 若空花。聞復翳根除。塵消覺圓淨。直饒到這箇田地。
0118b06: 更須知有衲僧拄杖子始得。且道。如何是衲僧拄杖
0118b07: 子。良久云。不犯之令。
0118b08: 上堂。諸佛不出世三轉妙法輪。祖師不西來。一句
0118b09: 天下。此一句子。是渡生死海堅牢舡也。此一句子。是
0118b10: 破黑暗大明燈也。此一句子。是療眾病之良藥也。此
0118b11: 一句子。是伐煩惱樹之利斧也。三世諸佛。傳此一句
0118b12: 子。六代祖師。傳此一句子。一大藏教五千四十八卷。
0118b13: 皆從此一句中流出。且道。這一句子。從什麼處流出。
0118b15: 上堂。焚香擊鼓。問難縱橫。大施門開。頭頭漏泄。蛾蛘
0118b16: 蟻子。盡演苦空。露柱燈籠。皆談般若。如斯指注。曲為
0118b17: 今時。正眼傍觀。未為穩當。衲僧家到這裏。須知有三
0118b18: 世諸佛形容不及處。六代祖師傳受不得處。天下老
0118b19: 和尚摸索不著處。若向這裏透得。不妨於生死界中
0118b20: 得大自在。若透不得。說食終不飽。
0118b21: 結夏上堂。三月安居要護生。蛾蛘蟻子亂縱橫。衲僧
0118b22: 自有轉身路。不向時人行處行。良久云。三條椽下清
0118b23: 風遠。六尺單前白晝長。
0118b24: 上堂。芭蕉聞雷開。還有耳麼。葵花隨日轉。還有眼麼。
0118c01: 社桑知天風。還有心麼。海水知天寒。還有意麼。無情
0118c02: 之物。尚自知時。多少衲僧。一向瞌睡。
0118c04: 閑。共般數檐土。你行我亦行。你住我亦住。會得甚奇
0118c05: 特。不會也相許。既是不會。為什麼也相許。雖然不得
0118c06: 力。猶勝別勞心。
0118c07: 磨牛上堂。咄哉異類身。輪轉無休息。戴角復被毛。觳
0118c08: 觫償人力。我觀佛與牛。其性本來一。良由昧此心。所
0118c09: 以異形質。想汝為人時。豈信有今日。侵欺常住錢。互
0118c10: 用招提物。是非信口談。酒肉恣情食。五戒既不持。人
0118c11: 身安可得。今日墮牛身。方知無利益。
0118c13: 異說。若論見性成佛之旨。各在當人分上。歷歷孤明。
0118c14: 如日照晝。如月照夜。本來不昧。所以道。一切聲是佛
0118c15: 聲。更無異聲。一切色是佛色。更無別色。以拂子擊禪
0118c16: 床云。還聞麼。觀音大士。在你耳朵裏。轉大法輪。又舉
0118c17: 起拂子云。還見麼。普賢菩薩在你眉毛上。放光動地。
0118c18: 然雖如是。更須知有離見聞絕聲色外一段事始得。
0118c19: 你且道。如何是離見聞絕聲色一段事。會麼。待空
0118c20: 點頭。即向你道。
0118c21: 上堂。纔見仲冬初。不覺又月半。光景急如梭。人情忙
0118c22: 似鑽。白髮邊添。朱顏暗裏換。名利競頭爭。好事無
0118c23: 人看。月三十日。饒你是鐵漢。為什麼如此。良久云。
0118c24: 覺花有種無人種。心火無煙逐日燒。
0119a01: 印禪師赴蔣山請。過資福。上堂。禪門泊將氣如雲。江
0119a02: 北江南把要津。莫怪林眾閑未待。掃除佛祖要當人。
0119a03: 大眾。還見蔣山新堂頭禪師麼。心珠燦爛。氣宇高明。
0119a04: 犀頂厖眉。河目海口。一揮麈尾。下視諸方。六處道場。
0119a05: 平肩千聖。而況鍾山勝。江南上游。是寶公之覺場。
0119a06: 乃舒王之禪室。久法席。今喜得人。四海參徒。望風
0119a07: 景仰。況當今日。宗風不振。教法將沉。叨名竊位者。似
0119a08: 粟如麻。振領提綱者。萬中無一。更望師叔禪師。放低
0119a09: 氣宇。曲順人情。誘引方來。流通正眼。使圓照之道。昭
0119a10: 昭然於天下者。非師而誰。資福小姪。道行無取。拙
0119a11: 有餘。乍此傳持。百無所有。諸事荒涼。薄緣可歎。特蒙
0119a13: 攀請禪師。略陞此座。大震雷音。使此一眾。得聞於未
0119a14: 聞。恁麼說話。猶是諸人共知底事。且道。六耳不同謀
0119a15: 底。又作麼生。記得米胡和尚。一日領眾訪普濟。濟纔
0119a16: 相見。便拽轉禪床而坐。米胡於背後立。少時。便歸客
0119a17: 位。濟云。也須驗過始得。再令侍者請米胡。胡纔至。便
0119a18: 拽轉禪床而坐。濟遶禪床一匝。便歸方丈。米胡領眾
0119a19: 便出。師云。看他古人相見。終不以世諦流布。一錐一
0119a20: 劄。暗去明來。天然育異。雖則如是。未免欠他一著在。
0119a21: 眾中商量道。普濟便拽轉禪床。翻成特地。又道。米胡
0119a22: 於普濟背後立。遂成造作。又道。纔見拽轉禪床。便與
0119a24: 似暴虎憑何。麤心太甚。若向密密處檢點。遠之遠矣。
0119b01: 既不恁麼。且道。作麼生商量。諸人要見得分明。須是
0119b02: 新蔣山禪師批判始得。
0119b03: 鏘鍾上堂。欲鑄紅爐百煉金。先煩廣結眾人心。刀山
0119b04: 樹長年苦。好為勞生發妙音。大眾。忽若有箇盲聾
0119b05: 瘖底人。如何救得。良久云。佛手遮不得。人心自等
0119b06: 閑。
0119b07: 上堂。昔時說有千般。今日看無一種。等閑拈轉空。
0119b08: 始得平生受用。只如空。作麼生拈轉。換你眼睛。穿
0119b09: 你鼻孔。
0119b10: 上堂。舉古人道。天地與我同根。萬物與我一體。只如
0119b11: 目前燈籠露柱。淨缾香鑪。無非是物。如何得成一體
0119b12: 去。還會麼。切忌土上更加泥。
0119b13: 上堂。彌勒真彌勒。分身千百億。師下禪床行數步。
0119b14: 上座云。時時示時人。時人自不識。你若識得。焦山今
0119b15: 日失利。
0119b16: 送化主上堂。焦山舊日時。堂安百餘眾。笊篱與木杓。
0119b17: 如今不足用。多謝諸禪人。各出一隻手。南北與西東。
0119b18: 面南看北斗。中一箇鍋。粥又不多。若非憲上座。
0119b19: 誰人柰爾何。水陛會街坊。六人為摠領。但看正二月。
0119b21: 兩彩都一賽。月冷如。眾僧猶臥簟。二人去化蓆。
0119b22: 姑蘇也不遠。漆桶要打破。深禪要光。但教無滲漏。
0119b23: 得箇也無妨。鎮州蘿蔔頭。今年到處少。奇公去打錢。
0119b24: 典座呵呵笑。法真小比丘。去溈山牛。繩頭須緊把。
0119c01: 鼻孔要牢收。在牛還在。無心終易求。要得十分好。
0119c02: 更造一層樓。更有一件事。不小亦不大。擘也擘不開。
0119c04: 我為你說破。
0119c05: 上堂。舉僧問雲門。如何是韶陽一曲。門云。月二十
0119c06: 五。僧云。學人便恁麼去時如何。門云。且緩緩　師乃
0119c07: 云。好諸人者。唱者雖多。會者極少。往往會得這僧問
0119c08: 處。不會雲門答處。焦山今日為你。真箇唱韶陽一曲。
0119c09: 月二十五。拄杖二十五。燈籠二十五。拂子二十五。
0119c10: 普請栽菜上堂。焦山別無見解。且學古人栽菜。若還
0119c11: 摠不生根。也是諸人有彩。無端跂死禪和。只要硬守
0119c12: 疆界。忽然築著磕著。便見草賊大敗。大凡履踐此事。
0119c13: 須要自由自在。從教土面頭。不怕風吹日。老來
0119c15: 上堂。舉洞山夏末示眾。汝等諸人。初秋夏末。直須向
0119c16: 萬里無寸草處去。後來僧舉到瀏陽庵主處。主云。何
0119c17: 不道出門便是草　師乃云。洞山者子。有口無舌端
0119c19: 句。慈受叟道。汝等諸人。初秋夏末。有六條路。一條可
0119c20: 行。五條不可行。第一。不得向聖妙地上目生花。第
0119c21: 二。不得向平實地上認奴作郎。第三。不得向光境門
0119c23: 不得向葛藤窠裏說黃道赤。第六條路。方許諸人行。
0120a01: 路岐長。
0120a02: 上堂。莫謂無心便是禪。箇中有路更幽玄。繫驢橛子
0120a04: 上堂。一切法不生。一切法不滅。若能如是解。諸佛常
0120a05: 現前。汝等諸人。好將每日馳求底心。體究斯事。久久
0120a06: 之間。自然明白去。若不恁麼。皆是生浪死。不見古
0120a07: 人道。努力今生須了。莫教累劫受餘殃。
0120a08: 劉太尉請。上堂。不風流處也風流。匹馬追風四百州。
0120a10: 軍前嚴後掣鼓奪旗之義。擬議之間。早是蹉過了也。
0120a11: 山僧。於楊子江心海門山下。劄箇硬寨。用臨濟為先
0120a12: 鋒。德山為殿後。挂三玄之戈甲。列五位之旗旛。架石
0120a13: 鞏弓。操靈雲。打禾山之戰鼓。擎秘魔之硬叉。頂門
0120a14: 正眼耀乾坤。袖裏金鎚驚佛祖。探竿影草。要須點著
0120a15: 便行。入死出生。方是作家手段。然雖如是。且道。不動
0120a16: 干于戈。坐籌帷幄者。是什麼人。良久云。箭中紅心人莫
0120a17: 問。大家齊唱太平歌。
0120a18: 檀越。供養華嚴五十三善知識。請上堂。諸人還見麼。
0120a19: 毗盧界內。真如俗諦交參。華藏海中。諸佛眾生一體。
0120a20: 古今三世。非後非先。凡聖一心。無迷無悟。是故。如來
0120a21: 初成正覺。嘆曰。奇哉。我今普見一切眾生。具有如來
0120a22: 智慧德相。但以妄想執著。而不證得。於是不起菩提
0120a23: 場。而昇普光明殿。不離普光明殿。遍昇夜摩忉利兜
0120a24: 率他化自在諸天。稱法界性。說華嚴經。令一切眾生。
0120b01: 於自身中。得見如來智慧德相。是故。善財童子。參五
0120b02: 十三人善知識。畢竟不離初心。過一百一十大城。要
0120b03: 且未舉步。諸人要見十重法界門。十重華藏海。一
0120b04: 為無量。無量為一。一即一切。一切即一麼。遂拈起拂
0120b05: 子云。一時向這裏薦取。還會麼。妙頂上急回首。古
0120b06: 佛堂前著眼看。師復云。相公宿於華嚴性海。七處九
0120b07: 會。有大因緣。每歲之中。常興此會。八十卷大經者。隨
0120b08: 此方眾生機感而來。若以重重無盡言之。何止於八
0120b09: 十卷。三十九品。十萬偈。也有無量無邊塵沙法門。於
0120b10: 其門中。或現天神。或現夜神。而為說法。或現童男童
0120b11: 女。開闢妙門。或現外道舡師。或現長者居士。或現婆
0120b12: 須密女。或現毗目仙人。或現無厭足王。或現勝熱婆
0120b13: 羅門。信知。此事不在僧不在俗。不在男不在女。各各
0120b15: 箇。只如德山入門便棒。臨濟入門便喝。魯祖面壁。普
0120b16: 化搖鈴。秘魔擎叉。石鞏放箭。神而明之。亦不出這箇
0120b17: 道理。善財童子。至大興城。參見明智居士。見居士住
0120b18: 四衢道中。處七寶臺。薰以妙香。散以寶花。作諸音樂。
0120b19: 一切眾生。聞其樂者。無不歡喜。爾時善財童子。禮居
0120b20: 士足。白言。我已巳先發阿耨多羅三藐三菩提心。未知
0120b21: 云何學菩薩道。修菩薩行。居士告善財童子言。我得
0120b22: 出生隨意福德藏解脫門。且待須臾。汝當自見。言猶
0120b23: 在耳。見一切人來居士所。而求種種資生之物。或求
0120b24: 飲食者。或求湯藥者。或求錢財寶物者。或求衣服者。
0120c02: 諸物。從空而下。如其所須。施與眾人。然後為說種種
0120c03: 妙法。師云。也甚奇。明智居士。得出生隨意福德藏
0120c04: 解脫門。便有如是殊勝之事。只如相公。作如是佛事。
0120c06: 道。相公得何三昧。證何法門。便得如斯。若也知得。便
0120c07: 乃坐參諸位。立見文殊。其或未然。更為諸人注破。良
0120c08: 久云。本地風光何似生。誰明日午打三更。直饒金印
0120c09: 大如斗。爭踏毗盧頂上行。
0120c12: 風生兩腋。不愁無路到人間。太尉。新營華館。喜見落
0120c13: 成。供佛飯僧。以伸慶懺。適來智海天寧二老。已巳為諸
0120c14: 人。委曲發揚了也。又教慧林。說箇什麼。然則世尊三
0120c15: 昧。迦葉不知。迦葉三昧。阿難不知。慧林三昧。諸人不
0120c16: 知。且據慧林三昧所觀。太尉高堂峻宇。庭竹池蓮。宛
0120c17: 若山林。不類城市。又恐動土興工。損害物命。庶憑清
0120c18: 淨之因。以滌過之咎。大凡損害物命。勞役人夫。無
0120c19: 出修造。昔曹將軍。晚年居處漏。家人請加修葺。曹
0120c20: 公曰。時方大熱。墻壁瓦礫之間。百虫生長。不可傷生。
0120c21: 家人曰。微細虫命。既不可傷。昔公為大師領大兵如
0120c22: 何。曹公曰。我為國事時。未私喜怒戮一人。如曹
0120c23: 將軍。真善用其心者。經云。佛子善用其心。則獲一切
0120c24: 勝妙功德。又王大王問雪和尚云。擬欲蓋一所佛
0121a01: 殿如何。云。何不蓋取一所空王殿。王云。請師子。
0121a02: 展兩手。後雲門云。一舉四十九。師云。這箇殿子。久
0121a03: 無人著。直得梁柱傾斜。墻壁頹落。不是雪重新
0121a04: 建立。多少人枉用工夫。貧道。今日因行不妨掉臂。為
0121a05: 諸人拄一上。會麼。空王殿子幾經秋。日風吹古
0121a06: 路頭。莫今朝聊點破。恐人一向外邊修。
0121a07: 元日喬貴妃作齋。請上堂。暖日開地面凍。春風吹
0121a08: 拆嶺頭梅。他知物物無遮障。自是時人眼不開。和風
0121a09: 動地。全提少室家風。瑞草爭春。漏泄曹溪消息。無一
0121a10: 處而不彰妙用。無一處而不顯真心。揚佛祖之大機。
0121a12: 普現色身三昧。若向一處薦得。百處千處皆通。其或
0121a13: 擬議思量。何啻白雲萬里。大內貴妃。皆是前生位中。
0121a14: 諸佛會上。福慧雙修。故得今日示現應身。行菩薩行。
0121a15: 助揚教化。經云。乃至於王後宮。變為女身。而為說法。
0121a16: 如是明得。方知。貴妃終日說法。利益群生。未間斷。
0121a17: 且道。說什麼法。諸人要知麼。簾卷春風歌舜日。鑪焚
0121a18: 百和祝堯年。
0121a19: 檀越生日作齋。請上堂。直饒問者如青天霹。答處
0121a20: 似旱地雷。明眼人前。一場漏逗。況祖師正令。不落
0121a23: 言挂唇齒。然雖如是。到這裏。不免重為混沌眉。
0121a24: 空著襪去也。憶得大原孚問鼓山。父母未生時。鼻孔
0121b01: 在甚麼處。山云。即今生也。鼻孔在甚麼處。孚不肯。乃
0121b02: 云。你問我。山云。父母未生時。鼻孔在甚麼處。孚遂搖
0121b03: 肩而已巳。師云。看他古人。等閑拈出等閑別。造次施為
0121b07: 人莫獻詩。
0121b08: 檀越薦要請上堂。奔馳光景幾番春。何事臨風一慘
0121b10: 明似鏡。向用曲如。昔日莊周妻死。惠子吊之。周乃
0121b11: 鼓盆而歌。惠子折之。周。遂論氣形生死之變。為春夏
0121b12: 秋冬之行。師云。窮根源說道理。不無莊生。若是超夢
0121b13: 幻出輪回。則未在。不見釋迦老子道。本自無生。今亦
0121b14: 無滅。永嘉又道。自從認得曹溪路。了知生死不相干。
0121b15: 這裏明得。方知。生死去來。猶如著衫脫。了無疑滯。
0121b16: 只如今日。希言自安人去世後。一年之中。印施經典。
0121b17: 種種追悼。且道。與莊周所見。是同是別。還會麼。莊周
0121b18: 妻死鼓盆歌。畢竟無由奈爾何。爭似希言今日意。修
0121b19: 崇直使見彌陀。
0121b20: 為月印禪師移就塔所。上堂。葉落歸根萬事休。來
0121b21: 時無口句難酬。空忽爾翻筋斗。嚇倒雲門六不收。
0121b22: 昔日肅宗帝。問忠國師。和尚百年後。所須何物。國師
0121b23: 云。與老僧造箇無縫塔。帝云。請師塔樣。國師良久云。
0121b24: 會麼。帝云。不會。國師云。吾有付法弟子源。諳此
0121c01: 事。請詔問之。國師遷化。帝詔源。問此意如何。源云。
0121c02: 湘之南潭之北。中有黃金充一國。無影樹下合同舡。
0121c03: 璃殿上無知識。雪竇道。無縫塔見還難。澄潭不許
0121c06: 做伎倆。不能活路上作生涯。忽有人問慧林。如何是
0121c07: 無縫塔。只向他道。春風院落無人到。野杏山桃爛熳
0121c08: 開。師復云。慧林自元豐中建立。前後四十餘年。已巳歷
0121c09: 十代住持。四人終於此地。五人化於外方。信知百年
0121c10: 一俯仰。三界一坐具。山僧道行不及古人。學問不如
0121c11: 晚輩。叨忝來此。繼續諸公。無補宗風。仰慚佛祖。今日
0121c12: 諸道友。又請就塔前陞座。到這裏。合說箇什麼即得。
0121c13: 若說佛說祖。菩提涅槃。真如解脫。大似擔水河頭賣。
0121c14: 總不恁麼。合作麼生。夜來得箇夢。非常了了。今日舉
0121c15: 似大眾。睡中信步到園上。纔入門便見月印。云。和尚
0121c16: 何故訪及。山僧云。明日移。先來問訊。月印云。和尚
0121c17: 住持不易。如今做長老最難。況在慧林。衣冠所會。衲
0121c18: 子雲集。是非好惡。種種不同。不易支。山僧云。禪師
0121c19: 在此安隱否。不至寂寞否。月印云。甚安隱。又得覺海
0121c20: 佛陀佛光諸老相聚。終日道話。甚有法喜禪悅之味。
0121c21: 須臾諸老偕出相見。就坐喫茶。山僧云。時中住持事
0121c22: 繁。不得頻來問訊。邇來叢林凋弊。難得本分宗師出
0121c23: 世。諸公何故許多時。只管在此冷坐。真燈慧命。當使
0121c24: 誰續。諸老笑云。誠如所言。若道可行。則赴湯蹈火亦
0122a02: □□□得。謂得者多。退步者少。爭鋒者多。求寂默者
0122a04: 今日相會。豈同偶然。遂拈筆書頌云。一著天衣無縫
0122a05: 襖。不風流處也風流。靈羊挂角二十載。從聽時人
0122a06: 路頭。諸公盡笑幾絕倒。佛陀遂書偈云。當年飛錫別
0122a07: 河東。直入都城唱祖風。壁立三關禪子訝。自知不愧
0122a08: 老黃龍。佛光云。無縫塔前春草青。涅槃生死本空平。
0122a09: 閑來唱箇囉囉哩。世事都如熱鳴。月印云。一入王
0122a10: 城三載過。慧林人事就中多。如今不打這鼓笛。且伴
0122a11: 松風明月歌。諸老云。和尚為月印作齋。不可無語。山
0122a12: 僧遂云。自慚無德繼高蹤。百事荒唐懶更慵。要死山
0122a13: 今死未得。且將香火奉諸公。諸公大笑。少頃。有百餘
0122a17: 灌漿餕多年別。脯插頭久不嘗。盛謝諸人來供
0122a18: 養。拈把也無妨。佛陀高聲喝云。你禪和子。只說
0122a19: 喫底。去去。一時走散。山僧遂睡覺。眾中禪和子道。慧
0122a20: 林長老。青天白日。對眾說夢。山僧向他道。夜來做底
0122a21: 是夢。如今說底是夢。生底是夢。死底是夢。會麼。夢裏
0122a22: 移夢裏來。夢中陞座夢中齋。夢中生也夢中喜。夢
0122a23: 裏死事夢裏埋。萬事不由人計較。一身休更巧安排。
0122b02: 塔倚高空。簷楹金碧光相照。盡落山僧一頓中。還會
0122b03: 麼。諸人纔到竹竿巷口。望見塔尖。便急回去。猶較些
0122b04: 子。其或未然。慧林不免因風吹火。就虎添斑去也。教
0122b05: 不云乎。若人散亂心。入於塔廟中。一稱南無佛。皆已巳
0122b06: 成佛道。何況此日一會。香雲馥郁。花雨繽紛。種種莊
0122b07: 嚴。種種供具。便是靈山會上。何殊多子塔前。一瞻一
0122b08: 禮盡真如。或讚或揚皆妙用。雖然恁麼。在諸人分上。
0122b09: 各有箇無縫塔子。還曾莊嚴也無。若道曾莊嚴。且如
0122b10: 何下手。三世諸佛。不知樣度。六代祖師。只得傍觀。
0122b11: 空寬廓不能容。大地無邊載不起。有時四稜著地。有
0122b12: 時八面風生。有時孤峭巍巍。有時當處層落落。趙
0122b13: 州五年分不下。達磨九載不敢承當。也知界不
0122b14: 能藏。始信從來無縫罅。眾中忽有箇頂門具眼底衲
0122b15: 僧。袖裏藏鋒底居士。出來問道。如何是和尚無縫塔。
0122b16: 又且如何祗對。還相委悉麼。良久云。看我老來唯柳
0122b17: 眼。買人春去是榆錢。
0122b18: 道友作蓮花會請上堂。靈山會上拈花。微笑者飲光。
0122b19: 少室山前五葉。分葩者慧可。自此根苗有異。枝葉扶
0122b20: 。靈雲見處徹疑情。陸觀來醒夢眼。舍利弗強生
0122b24: 肯發心。有心者力所不及。又有一等人。忽有為法經
0122c01: 云。厭有為。是菩薩魔事。諸人每日享上妙五欲樂。
0122c02: 云。怕作有為。乃自欺誑也。昔日一居士。問智藏和
0122c03: 尚。因果是有否。天堂地獄是有否。智藏皆云。有。居士
0122c04: 云。某甲曾問徑山和尚。皆云無。智藏云。居士有家否。
0122c05: 士云。有。又問。居士有妻否。士云。有。智藏又云。徑山和
0122c06: 尚有家否。有妻否。士云。無。智藏云。徑山恁麼道不妨。
0122c07: 居士分上。不得道無。看它古人垂慈。直得如是。諸人。
0122c08: 且去人天路上。開箇光明種子。不可說過頭話。大不
0122c09: 濟事。不見。黑齒梵志。一日兩手持兩枝花。往見佛。佛
0122c10: 云。放下著。梵志放下左手中花。佛又云。放下著。梵志
0122c11: 又放下右手中花。佛又云。放下著。梵志云。我從家中。
0122c12: 將兩枝花來。一時放下了也。更教我放下甚底。佛云。
0122c13: 我不教你放下花。令你放下內六根。外六塵。中六識。
0122c14: 無放捨處。即是汝免生死根本。師云。釋迦老子。只知
0122c15: 見兔放鷹。不覺鑽頭入草。山僧更為你注破。若會得。
0122c16: 且於祖師門下。做箇小歇場。休休休。放下著。無量劫
0122c17: 來靈性惡。只知貪愛黑如雲。一段光明都昧。休休
0122c18: 休。放下著。浮生不用多圖度。榮華富貴總成空。到頭
0122c19: 唯有無生樂。
0122c20: 檀越中秋日請就家上堂。年年今夜月華多。一點雲
0122c22: 道。心月孤明。光吞萬象。光非照境。境亦非存。光境俱
0122c23: 亡。復是何物。還會麼。月落乾坤闇。金剛眼自明。師復
0122c24: 云。靈山一瞬。迦葉末上承當。少室九年。可座主最初
0123a01: 領解。由是。佛佛授手。祖祖相傳。唯此一心。更無別法。
0123a02: 在聖而不增。處凡而不減。無添減處。強名曰一心。此
0123a03: 一心靜時。亦無三界。只為眾生迷時三界有。悟去十
0123a04: 方空。先聖不得已巳。有一言半句。如將黃葉作金錢。權
0123a05: 止小兒啼哭。然雖如是。幾箇知音。吳國夫人。有如是
0123a06: 壽筭。有如是子孫。有如是宅舍。有如是富貴。以理推
0123a07: 之。來源自有。更願夫人。堅固道心。增修白業。直至成
0123a08: 佛。方為究竟。教云。一切眾生。具有如來智慧德相。但
0123a09: 以妄想執著。而不證得。於是稱法界性。說華嚴經。法
0123a10: 界者。一切眾生真心之本體也。如是則一切眾生本
0123a11: 來是佛。佛者以何為義。以覺為義。梵語佛陀。此番為
0123a12: 覺。在迷底人分上。謂之背覺合塵。在悟底人分上。謂
0123a13: 之背塵合覺。諸佛覺有三義。自覺。覺它。覺行圓滿。自
0123a14: 覺者。勝凡夫不覺。覺它者。勝二乘人。只解自覺。不能
0123a15: 覺它。覺行圓滿者。勝菩薩。菩薩雖修如上二覺。未能
0123a16: 圓滿。佛謂之大圓滿覺。如中秋月。無幽不燭。初機之
0123a17: 人。十二時中。一箇覺字觀照。日久歲深。塵勞境界。自
0123a18: 然淡薄。永嘉云。覺即了。不施功。一切有為法不同。住
0123a19: 相布施生天福。猶如仰箭射空。勢力盡箭還墜。招
0123a20: 得來生不如意。爭似無為實相門。一超直入如來地。
0123a21: 如來地者。便是覺也。此是成佛作祖之捷徑。超生越
0123a22: 死之路頭。三世諸佛共傳。六代祖師同說。願生深信。
0123a23: 莫作等閑。不見。肅宗帝問忠國師。時中如何用心修
0123a24: 行。國師云。但能二六時中覺妄修真。如煉精金。光明
0123b01: 轉熾。一切眾生。癡迷不覺。從開眼至合眼。所作無非
0123b02: 妄。何嘗覺悟來。你如今食前方丈。水陸畢陳。還覺
0123b03: 宰殺物命麼。你居華堂大廈。還覺還當麼。你羅綺千
0123b04: 箱。還覺衣不蓋身者麼。你鞭撻奴婢。還覺無慈悲麼。
0123b05: 這裏若覺得快時。設使墮在地獄。亦須早出頭來。古
0123b06: 人謂之。不愁念起。唯恐覺遲。起即是病。覺即是藥。常
0123b07: 以此藥。而治此病。如水救火。即時而滅。昔溈山問中
0123b08: 邑和尚。如何是佛性義。邑云。我為你說箇喻。如一間
0123b09: 屋。周回六。中間繫一獼猴。東喚。東邊應。西喚。
0123b10: 西邊應。如是六俱喚。六俱應。溈山又問。忽然獼
0123b11: 猴睡著時如何。邑下禪床擒住云。狌狌我與你相見。
0123b12: 諸有智者。以譬喻得解。六者。六根門頭也。獼猴者。
0123b13: 一精明性也。佛云。本是一精明。分為六和合。只是者
0123b17: □處。八花上輥金毬。
0123b19: 燈是火。區區幾箇解回光。若論此事。正如上元夜燈
0123b20: 毬相似。玲瓏八面。花光互分。一點靈明。通身不昧。高
0123b21: 低普照。前後無差。從來佛手不能遮。任是劫風吹不
0123b22: 滅。直得馬行街上。四時春色盈門。豐樂樓前。半夜歌
0123b23: 聲聒耳。處處祖師鼻孔。眾生日用不知。頭頭古佛眼
0123b24: 睛。幾箇中瞥地。是故。諸佛出世。傳此一燈。祖師西
0123c01: 來。亦傳此一燈。從一燈傳百千燈。光明無盡。所以道。
0123c02: 佛法無人說。雖慧不能了。譬如暗中寶。無燈不可見。
0123c03: 寶者。是一切眾生心也。暗者。一切眾生惱煩也。燈者。
0123c04: 一切善知識說法也。迺至一大藏教。五千四十八卷。
0123c05: 皆是與人為燈為燭。德山入門便棒。臨際入門便喝。
0123c06: 亦是與諸人為燈為燭。趙州庭。靈雲桃花。亦是與
0123c07: 諸人為燈為燭。敢問諸人。百千萬億燈。既從此一燈
0123c08: 出。且道。此一燈。自何而得。舉拂子云。還會麼。明明一
0123c09: 點無遮障。大地山河莫覆藏。
0123c10: 檀越請上堂。靈羊挂角時。箇事絕毫。既能通一線。
0123c11: 方便有高低。靈山會上。五十餘年。將無作有。不遇知
0123c12: 音。少室前。一坐九年。以東為西。罕逢同道。自此南
0123c16: 簾。忽然大悟。有投機頌云。也大差也大差。捲起簾來
0123c17: 見天下。有人問我解何宗。拈起拂子驀口打。諸人每
0123c18: 日聞聲見色。觸目對。因甚麼不悟。良由見不超色。
0123c19: 聽不出聲。墮在見聞。成影事。遂以拂子擊禪床。還
0123c20: 聞麼。只為分明極。令所得遲。復云。諸佛為眾生說
0123c21: 法。先談苦空。談苦者。為見眾生認苦為樂。談空者。破
0123c22: 一切眾生堅執之心。昔日優闐王。問賓頭盧尊者曰。
0123c23: 佛法切急處。願乞垂示。尊者曰。譬如一男子行於曠
0123c24: 野。被六牙白象所逐。其人見一枯井。井畔有樹。樹上
0124a01: 有藤。垂於井中。其人以手攀藤。懸身於井上。下有三
0124a02: 毒龍四毒蛇。上有黑白二鼠。更互咬藤。又有諸毒蜂
0124a03: 螫。其人時復得蜜一點兩點。滴在男子口中。因喫其
0124a04: 蜜。遂忘其苦。尊者問王曰。此人。苦多樂多。王曰。此人
0124a05: 都是苦相。安有樂也。尊者曰。諸有智者。以譬喻得解。
0124a06: 大象者。無常也。四者。四大也。三毒龍者。三塗也。諸
0124a07: 蜂者。苦相也。藤者。命根也。蜜者。五欲樂也。黑白鼠者。
0124a08: 晝夜也。大王聞之。忽然有醒。又僧問龍牙。二鼠侵藤
0124a09: 時如何。牙云。須有隱身處始得。僧云。如何是隱身處。
0124a10: 牙云。還見儂家麼。師云。若向這裏。會得龍牙意。便可
0124a11: 打破五欲蜂窠。吞無常大象。出生入死。更無障礙。
0124a14: 千休與萬休。諸人還知有一人。寒暑不能推遷。造化
0124a15: 不能移易。口吞劫火。腹貯風輪。當在動用中。動用中
0124a16: 尋渠不得。且道。渠是誰。良久云。從來雖共住。畢竟不
0124a17: 知名。
0124a18: 道友過江州請上堂。昔日仰山問僧。甚處來。僧云。廬
0124a19: 山。曾到五老麼。僧云。不曾到。仰山云。上座不曾遊
0124a20: 山。雲門道。此語皆為慈悲之故。有落草之談。古人從
0124a21: 苗辨地。因語識人。即且止。諸人曾遊五老麼。師笑
0124a23: 舌頭無骨隨人轉。熨斗煎茶銚不同。表之今日作齋。
0124a24: 其實無它。近有廬山之行。要與諸道友一飯相別。然
0124b01: 則道人分上。一聚一散。有何間然。在世諦中。豈無依
0124b02: 戀。況表之身心純熟。道義不忘。念茲在茲。摸索釋迦
0124b03: 老子鼻孔。或坐或臥。體究達磨祖師眼睛。更能於做
0124b04: 官之處。種種方便。外護法門。現宰官身。行菩薩行。當
0124b05: 淺斟低唱之際。正好善用殺人刀。臨敲枷打之時。
0124b06: 須拈出活人。與一切人。解粘去縳。與一切人。抽
0124b07: 釘楔。未發心者。勸渠發心。未知有者。令他知有。可
0124b08: 謂因風吹火。用力不多。涅槃生死是空花。隨順眾緣
0124b09: 無礙。慧林也有箇末後句。請諸人靜耳根。向
0124b10: 鼻孔裏薦取。良久云。溪頭楊柳未堪折。嶺上寒梅已巳
0124b11: 過時。欲贈行人無所有。為君拈出歲寒枝。遂拈拄杖
0124b12: 云。還會麼。撥開王老前路。放出三峽橋底雲。
0124b13: 檀越請上堂。祖師心印沒遮藏。一句臨時要廝當。莫
0124b14: 謂座間人不識。台星照堂。法無凝滯。道本隨
0124b15: 緣。應現千差。殊途一致。觸物皆妙。敵體全真。與世推
0124b16: 移。隨宜運用。一切文字。治生產業。皆與實相不相違
0124b17: 背。如是則方能回首塵勞。示現宰官。作諸佛事。刀頭
0124b18: 刃。運大悲光。握筆援毫。區分死活。成就王業。毗贊
0124b19: 太平。萬變施為。無非這箇。還會麼。良久云。一點靈光
0124b20: 發照時。山河石壁無遮障。復云。昔日僧問雲門。一切
0124b21: 智通無障礙時如何。門云。掃地潑水相公來。諸人還
0124b22: 會麼。欲識佛性義。當觀時節因緣。時節若至。其理自
0124b23: 彰。況當春光爛熳。膏雨頻霑。眼界無塵。禪門肅靜。不
0124b24: 用掃地潑水。相公釣光臨。傾蓋相逢。且道。是何道
0124c01: 理。若向這裏薦得。古釋迦不前。新彌勒不後。人人
0124c02: 題卍字。各各項佩圓光。不假薰修。從來具足。還會麼。
0124c03: 掃地潑水相公來。人人明鏡桂高臺。碧油幢下呵呵
0124c04: 笑。青眼何妨特地開。
0124c05: 檀越作炙茄齋請上堂。若據本分事中。說箇什麼事
0124c06: 即得。便道人人具足。正是眉上眉。更言箇箇圓成。
0124c07: 何異眼中著屑。總不恁麼。又作麼生。三寸舌頭無用
0124c08: 處。一雙空手不成拳。復微笑云。昔日天台山國清寺
0124c09: 炙茄次。寒山子拈茄串。於典座背上拍一下。典座乃
0124c10: 回頭。寒山起串云。你且道。費我多少油醬。師云。
0124c11: 當時金沙不辨。玉石難分。自古至今。費油費醬。先聖
0124c12: 莫不頭頭漏泄。處處打開。又布袋和尚。或在十字街
0124c13: 頭。三叉路口。驀去人背上拍一下。纔回頭。展手云。乞
0124c14: 我一文錢。師云。且道。寒山布袋意在於何。還會麼。寒
0124c15: 山癡裏放。布袋中打鬨。眾生業識茫茫。幾箇眼
0124c16: 睛定動。要知祖師妙門。畢竟不離日用。乃起拂子
0124c17: 云。天時炎熱。伏惟珍重。
0124c18: 高觀察請上堂。山僧早來也恁麼說。諸人早來也恁
0124c19: 麼聞。如今山僧又恁麼說。諸人又恁麼聞。始知說無
0124c20: 別說。聞垂別聞。古今。恒恒如是。上至諸佛祖師
0124c21: 悟此理。不曾添一絲毫。下至六道四生迷此理。不曾
0124c22: 減一絲毫。無添減處。便是諸人本地風光。跟下事。
0124c24: 姓什麼。山云。不得姓。巖云。名什麼。山云。不得名。巖云。
0125a01: 還理事也無。山云。他自有廊幕在。巖云。還出入也無。
0125a02: 山云。不出入。巖云。豈不出入。山拂袖出云。巖來日下
0125a03: 堂中。昨日問話僧在麼。洞山便出。巖云。某昨日錯對
0125a04: 一轉語。夜來睡臥不安。請上座別一轉語。巖問。還
0125a05: 出入麼。洞山別云。太尊貴生。巖遂喜云。三十年住山。
0125a06: 今日方遇知音。遂請洞山過夏。師云。古人恁麼說話。
0125a07: 可謂暗中有明。奇特中奇特。偏中有正。尊貴中尊貴。
0125a08: 然雖如是。若到德山臨際面前。即不恁麼。有時問在
0125a09: 答處。有時答在問處。有時答不在問處。有時問不在
0125a10: 答處。你若擬議。老僧在你底。忽有人問山僧觀察
0125a11: 姓什麼。但向他道。有耳者皆聞。名什麼。老僧口門窄。
0125a12: 管事也無。管事。出入也無。出入。尊貴麼。尊貴。為什麼
0125a13: 如此。莫渠儂多意氣。他家曾踏上頭關。
0125a14: 檀越薦小兒請上堂。擊鼓三通絕是非。本來無悟亦
0125a15: 無迷。山僧不是多唇吻。謾把空拳嚇小兒。遂舉拳云。
0125a16: 還會麼。這裏不會。不免為蛇足去也。記得昔日僧
0125a17: 問趙州。初生孩子。還具六識也無。州云。急水上打毬
0125a18: 子。僧不會。馳此語問投子。急水上打毬子。意旨如何。
0125a19: 子云。念念不停流。諸人要會生死路頭麼。如門開相
0125a20: 似。更無凝滯。須會趙州投子之語。只如保承奉。向五
0125a21: 欲波中。六年之內。打這一隻毬子。不妨手親眼辦。令
0125a22: 人可愛。忽然照顧不著。打落水底。且道。這毬子打落。
0125a23: 向什麼處去也。若得破。彭祖不為壽。殤子不為夭。
0125a24: 太山不為高。秋毫不為小。其或未然。更為諸人添箇
0125b01: 注。朝日忙忙打箇毬。生來念念不停流。若知落處
0125b02: 無蹤跡。始會雲門六不收。
0125b03: 檀越請上堂。佛佛未演說。祖祖皆云密傳。聖解難
0125b05: 去來而不變。了知眾生本來成佛。如印印空。更無痕
0125b06: 跡。是以道。靈臺不磨而自瑩。真源不決而自流。妙花
0125b07: 不植而自生。玄機不撥而自轉。敢問諸人。作麼生說
0125b08: 箇不撥而自轉底道理。良久云。玉犬吠開天際月。鐵
0125b09: 牛耕斷嶺頭雲。師復云。靈雲和尚。參見大溈云。三十
0125b10: 年中。如蚊子上鐵牛。都無下觜處。一日下山見桃花。
0125b11: 忽然瞥地。有頌云。三十年來尋客。幾回葉落又抽
0125b12: 枝。自從一見桃花後。直至而今更不疑。玄沙云。諦當
0125b13: 甚諦當。敢保老兄未徹在。師云。且道。那裏是靈雲未
0125b14: 徹處。頂門具眼底。舉著便知。腦後安眉者。猶懷罔措。
0125b15: 還會麼。三十年來信行。一朝跳過是非坑。桃花歲
0125b16: 歲隨流水。一任傍人把路爭。
0125b17: 檀越請上堂。雲籠大野。迦葉攢眉。雨洒長天。空生下
0125b18: 淚。處處皆明實相。頭頭盡露真心。無一法從外而來。
0125b19: 盡是箇中流出。不見道。風動心搖樹。雲生性起塵。不
0125b20: 明今日事。昧本來人。僧問芙蓉和尚。本來人還成
0125b21: 佛也無。芙蓉云。你道。空解煩惱也無。僧云。不解煩
0125b22: 惱。芙蓉云。本來人不解成佛。師云。恁麼會得。方知本
0125b23: 無生滅。亦無去來。亦無是非。亦無動靜。但恁麼信去。
0125c02: 僧所見。來此修崇。更且殊勝者。有長者名曰妙善。請
0125c03: 佛及僧。歸家供養。佛遂許之。於是。長者嚴淨廳堂。掃
0125c04: 洒道路。其子問曰。以何因緣。嚴淨道路。父云。我欲請
0125c05: 佛來家供養。子曰。供養瞿曇。意圖何事。父云。汝不聞。
0125c06: 如來出世。是大福田。我欲於中而下種子。子曰。譬如
0125c07: 世間良田。人若耕種。取田就種。將種就田。父云。田不
0125c08: 可移。種子可往。子曰。若請世尊來就我供。必須遠涉
0125c09: 程途。辛勤往返。未來世中。縱獲福德。受福之時。亦須
0125c10: 辛苦。不若令佛及眾。坐受供養。使我獲福亦復如是。
0125c11: 時長者。如子之言。詣彼供養。佛讚嘆云。父知供養。子
0125c12: 善分別。爾時世尊即說偈言。田不可往。種子自來。未
0125c13: 來世中。獲福如是。團練來此修設。正依經語。使我一
0125c14: 眾。三條椽下。自在展開單。十字街頭。更不拖泥帶
0125c15: 水。因既如是。果亦復然。不獨使夫人承此善因。人間
0125c16: 天上。坐享如意。亦使團練此世他生。坐享安逸。坐享
0125c17: 富貴。坐進此道。坐地成佛。
0125c18: 檀越請上堂。若據本分相見。眨上眉毛。蹉過久矣。且
0125c19: 如釋迦掩室。已巳涉繁詞。居士默然。囊錐已巳露。須信道。
0125c20: 恁麼也不得。不恁麼也不得。恁麼不恁麼總不得。若
0125c21: 向箇裏轉得過來。便乃拽轉祖師鼻孔。不歷古佛階
0125c22: 梯。向函蓋乾坤處。隨波逐浪。向隨波逐浪處。能截
0125c23: 斷眾流。然雖如是。且道。舉一明三一句。作麼生道。良
0125c24: 久云。東山水上行。師復云。昔日西天南印土香至王。
0126a01: 生三子。一名月淨多羅。次曰功德多羅。三名菩提達
0126a02: 磨。即二十八祖也。王一日請二十七祖般若多羅齋。
0126a03: 深加敬重。儭一寶珠。尊者持珠。問三太子。此珠如何。
0126a04: 月淨多羅云。此珠無價。於諸寶中。最為第一。功德多
0126a05: 羅云。此珠。父王愛惜。非尊者有道。孰肯施之。般若多
0126a06: 羅。復問菩提達磨。此珠如何。達磨云。此是世珠。未足
0126a07: 為貴。於諸寶中。心珠為貴。珠不自珠。要假心珠而辨
0126a09: 玉別珠珍。若無自寶。將何鑑照。所以道。從門入者不
0126a10: 是家珍。若識家珍。一生受用不盡。至給濟孤露。饒
0126a11: 益有情。皆從此寶中流出。諸人要見麼。諸公不是不
0126a12: 將來。山僧豈是不拈出。
0126a13: 道友煎請上堂。道源不遠。性海非遙。但向己已求。莫
0126a14: 從他。亦不得。得亦不真。修是他心。不如自性。自
0126a15: 性清淨。即是法身。無一法從外而來。盡向自己已襟
0126a16: 流出。不見。清源和尚問石頭。汝從什麼處來。頭云。從
0126a17: 曹溪來。思云。汝到曹溪。得箇什麼。頭云。未到曹溪亦
0126a18: 不失。思云。既不失。何用更到曹溪。頭云。若不到。爭知
0126a19: 不失。思舉起拂子云。曹溪還有這箇麼。頭云。非但曹
0126a20: 溪。西天亦無。思云。汝曾到西天否。頭云。若到即有也。
0126a21: 思云。眾角雖多。一麟足矣。師云。此謂之襟流出。本
0126a22: 分相見。今日蓋居士煎。供養大眾。憶得趙州和尚。
0126a23: 路逢凌行婆問。向什麼處去。婆云。偷趙州去。州云。
0126a24: 忽遇趙州時如何。婆子便掌一下。趙州便歸院。雪竇
0126b01: 道。好掌。更下兩掌。也無勘處。師復云。無勘婆子處。無
0126b02: 勘趙州處。慧林今日因齋慶讚。為諸人點破。婆子無
0126b03: 心偷。惡名已巳播叢林。趙州有失關防。裏遭他毒
0126b04: 手。然雖如是。落便宜是得便宜。
0126b05: 施主薦亡請上堂。生時水是。死時是水。若知無
0126b06: 去來。只此兩般是。便能於茲曉了。必定跳出輪回。其
0126b07: 或未然。且在金蜂窠裏。師復云。一切眾生。無量劫來。
0126b08: 妄想倒。於無生滅中。妄見生滅。殊不知。生死涅槃。
0126b09: 猶如昨夢。如昨夢故。當知生死與涅槃。無起無滅。其
0126b10: 所證者。無得無失。又如病目人見空中花。空實無花。
0126b11: 病者妄執。記得古人道。識得衣中寶。無明醉自醒。百
0126b12: 骸俱潰散。一物鎮長靈。遂拈拄杖云。拄杖子不可靈
0126b13: 也。又舉拂子云。拂子不可靈也。諸仁者。如今百骸未
0126b14: 散。六根完具時。便要認得箇靈底一物。諸人若無此
0126b15: 物。十二時中。將什麼拈匙把。及動轉施為。諸人若
0126b16: 無此物。即今將什麼聞法。臨際喚做無位真人。六祖
0126b17: 呼為本來面目。石頭名為菴中不死人。洞山指作家
0126b18: 中不老者。譬如大海之水。通貫百川。在江曰江水。在
0126b19: 河曰河水。及到通宗會源處。雲霞消散時。又且喚做
0126b22: 無見。無所不見。無知之知。是為真知。無見之見。是為
0126b23: 真見。昔僧問智門。如何是般若體。門云。蚌含明月。又
0126b24: 問。如何是般若用。門云。兔子懷胎　師乃云。兔子懷
0126c01: 胎。蚌含明月。乘時正在中秋節。一顆明珠轉玉盤。徹
0126c02: 底無瑕光皎潔。
0126c03: 檀越請上堂。紅日三竿高枕處。黃一飽齋時。分
0126c04: 明千聖排肩立。不肯承當過在誰。人人是佛。眾生日
0126c05: 用不知。各各圓成。幾箇中瞥地。只為迷己已逐物。執
0126c06: 妄為真。從來蹭蹬覺行。多年枉作風塵客。致使家
0126c07: 中至寶。拋離向五蘊山頭。衣下明珠。流落在三塗路
0126c08: 上。甘心乞丐。枉受貧窮。若能一念自回光。始見千生
0126c09: 真面目。復拈起拂子云。會麼。良久云。不雲中鴈。焉
0126c10: 知沙塞寒。復云。達磨西來。單傳心印。不立文字。直指
0126c11: 人心。見性成佛。諸人還見性也未。此性。上至諸佛。下
0126c12: 至凡夫。蠢動含靈。平等無異。譬如礦中金。石中玉。木
0126c13: 中火。地中水。若無善巧方便。此金此玉。此火此水。終
0126c15: 指。終不能發。是知。指不妙則五音不成。智不巧則一
0126c16: 心不現。若能於此一念回光。如夢覺人。了無所得。又
0126c17: 如磨鏡。垢盡明現。一切眾生。不能直下明心見性者。
0126c18: 良由無始時來。顛倒妄想。障閉心光。昔有汾陽和尚。
0126c19: 凡見僧來。便云莫妄想。凡有所問。皆云莫妄想。院主
0126c20: 云。人傳和尚佛法。只有一句子。今後休得也。自後汾
0126c21: 陽。凡見人來。只云休得也。師云。古人不欲學者所聞
0126c22: 勝如所得。故言不敢華。解不敢作。直截向你道。莫妄
0126c23: 想休得也。諸人還休得也未。諸人每日開眼至合眼。
0126c24: 所作所為。無非妄想。至於睡夢之中。亦是妄想。妄想
0127a01: 一起。顛倒萬端。開塵勞門。迷清淨界。若能識得妄想
0127a02: 根源。直下休歇去。上無佛求。下無魔怖。中無生戀。亦
0127a03: 無死畏。便是清淨本源。天真妙道。若不識妄想根源。
0127a04: 輪回三界。汩沒四生。出此入彼。未有休息。山僧自來
0127a05: 多口。今朝狹路相逢。普勸諸人。記取汾陽一段因緣。
0127a06: 誦取慧林兩首拙偈。可以向人天路上。做得箇小歇
0127a07: 場。願世世生生常同法會。偈云。莫妄想好參詳。不知
0127a08: 終日為誰忙。若知忙裏真消息。一朵蓮花生沸湯。休
0127a09: 得也便好休。百年浮幻水中漚。自家屋裏天真佛。切
0127a10: 忌區區向外求。
0127a11: 檀越請上堂。師云。祖師心印沒多般。悟得無勞指一
0127a12: 彈。剔起眉毛如不薦。春風依舊著人寒。若論此事。譬
0127a13: 如三春時雨。高下普霑。萬紫千紅。悉皆蒙潤。葡萄得
0127a14: 之酸。甘草得之甜。黃連得之苦。生薑得之辣。非雨有
0127a15: 酸甜苦辣之味。皆是根氣所受不同故也。般若之法。
0127a16: 亦復如是。如來一音演說法。眾生隨類各得解。或得
0127a17: 之為諸佛。或得之為菩薩。或得之為聲聞。或得之為
0127a18: 緣覺。或得之為凡夫。其實皆一法也。不見。讓和尚為
0127a19: 馬大師曰。汝學心地。猶如下種。我說法要。譬若春澤。
0127a20: 因緣會遇。當得見道。然雖如是。且道。無陰陽田地上。
0127a21: 生得箇甚麼。良久云。炳若丹青明似日。箇中誰敢錯
0127a22: 商量。師復云。適來智海禪師。勸相公道。須是捉獲六
0127a23: 賊。方可一心安穩。誠哉是言。試問諸人。還識者六箇
0127a24: 賊麼。若識不破。終日被他劫掠家寶。損耗法財。且道。
0127b01: 這六箇賊。如何可捉。須是執智慧刀。被堅固鎧。張勇
0127b02: 猛弓。駕精進箭。向五蘊山下。生死岸頭。法鼓一鳴。便
0127b03: 見草賊大敗。恁麼捉賊。猶費力在。慧林道。一群六箇
0127b04: 賊。生生欺殺人。我今識汝也。不共你相親。你若不服
0127b06: 我。我則不分別。共你一處住。同證無生滅。恁麼明得。
0127b07: 方知魔即佛也。佛即魔也。魔佛不二。生死界空。記得
0127b08: 于相公。參見紫玉和尚。便問。如何是佛。玉召相公。
0127b09: 公應喏。玉云。更莫別求。後藥山知得云。大小大于
0127b10: 相公。噫可惜。生埋紫玉山下。相公聞得。乃往見藥山。
0127b11: 公便問。如何是佛。藥山召相云。公應喏。山云。是什麼。
0127b12: 相公大悟。師復云。藥山紫玉。雖則慈悲之故。翻成落
0127b13: 草之談。流布叢林。未免挂人唇齒。忽若相公今日問
0127b14: 慧林如何是佛。山僧只向他道。忠孝一心清似水。功
0127b15: 名千古重如山。碧幢紅照春色。羸得高堂白晝閑。
0127b16: 莘王生日請陞座。師云。佛身無相。染淨皆空。妙體湛
0127b17: 然。悟迷俱妄。蓋為慈悲之故。從大悲願力。示現受生。
0127b18: 直得一手指天。一手指地。周行七步。目顧四方。大用
0127b19: 現前。作獅子吼。便道。我降生時。見百億微塵剎土眾
0127b20: 生。同時降生。我成道時。見百億微塵剎土眾生。同時
0127b21: 成道。或現帝釋身。或現大自在天身。或現長者身。或
0127b22: 現居士身。或現小王身。所謂處處真。處處真。塵塵盡
0127b23: 是本來人。雖然如是。正當今日。節角一句。作麼生道。
0127b24: 良久云。天上碧桃和露種。日邊紅杏倚雲栽。師復云。
0127c01: 記得昔日趙州在方丈坐。侍者報大王來。趙州下禪
0127c02: 床叉手云。大王萬福。侍者云。未至。方且來報。州云。又
0127c03: 道來也。師云。看。他古人見地明白。受用處不妨省力。
0127c04: 學者麤心。多是對面蹉過。諸人若向這裏會得。莘國
0127c05: 大王。不離府地。常見慧林。慧林不下禪床。常與大王
0127c06: 相見。所以道。定光金地遙招手。智者江陵暗點頭。其
0127c07: 或未然。山僧拙頌。用祝大王之壽。洞中春色四時好。
0127c08: 雲外巒一高。用祝賢王龜筭。年年洗眼看蟠
0127c09: 桃。以拂子擊禪床。下座。
0127c10: 閉爐陞座。師云。纔見開爐又閉爐。寒來暑往只須。
0127c11: 庭前殘雪方消盡。嶺上春雲已巳卷舒。滿目更無心外
0127c12: 法。幾人曾悟髻中珠。祖師莫不叮嚀語。自是時人見
0127c13: 處。祖師之道。惟證方知。苟非其人。翻成戲論。所以
0127c14: 佛法以無心為宗。無門為法門。無門之門。直須得入。
0127c15: 無心之心。要在妙悟。是故。花紅柳綠。無非清淨法身。
0127c16: 鼓響鍾鳴。盡是廣長舌相。堂堂門戶。進步者稀。歷歷
0127c17: 音聲。善聽者少。祖不云乎。應耳時若幽谷。大小音聲
0127c18: 無不足。十方鍾鼓一時鳴。靈光韻韻常相續。師以拂
0127c20: 檀越請陞座。師云。壁立萬仞。跟下踏轉生死輪。坐
0127c21: 斷千差。頂門上拶出金剛眼。明如皎日。快似吹毛。離
0127c22: 見絕聞。當陽顯赫。然雖如是。更須知有衲僧殺活拄
0127c23: 杖子始得。作麼生是衲僧殺活拄杖子。煩惱海中。用
0128a01: 燈。三世諸佛。若無此拄杖子。將什麼度生。六代祖師。
0128a02: 若無此拄杖子。將什麼傳法。天下老和尚。若無此拄
0128a03: 杖子。將什麼驗人。諸人若無此拄杖子。將什麼上來
0128a04: 下去。寺亟若無此拄杖子。將什麼致君澤民。奉親行
0128a05: 孝。既各各有這拄杖子。因什麼問著時拈不出。只為
0128a06: 拋離日久。埋沒時長。不肯承當。自家諱。不見道。拈
0128a07: 來放去無遮障。擊著千門萬戶開。
0128a09: 下照顧鼻孔。昔日僧問趙州和尚。萬法歸一。一歸何
0128a10: 處。州云。我在青州作一領布衫。重七斤。有般底。聞人
0128a12: 也。且道。趙州旨趣。在什麼處。良久云。水因有月方知
0128a13: 淨。天為無雲始見高。
0128a14: 上堂。舉僧問弘覺禪師。僧家畢竟如何。覺云。居山好。
0128a15: 僧便作禮。覺云。你作麼生會。僧云。出家人。於善惡逆
0128a16: 順生死境界。如山之不動。覺便打云。辜負先聖。喪我
0128a17: 兒孫。覺復問傍僧云。你作麼生會。僧云。眼不見玄黃
0128a18: 之色。耳不聞絲竹之聲。覺又打云。辜負先聖。喪我兒
0128a19: 孫。師云。道人行處。如火消。鳥道玄途。轉身有路。這
0128a21: 學人火種。和尚煎茶。學人掃地。若下這一轉語。直饒
0128a22: 弘覺老子。門深似海。道重如山。聲色形容。不可干犯。
0128a23: 也須教滿面是笑。
0128a24: 上堂。舉睦州示眾。未得箇入頭處。須得箇入頭處。既
0128b01: 得箇入頭處。不得辜負老僧。有僧出禮拜云。某甲終
0128b02: 不敢辜負和尚。州云。早是辜負了也。師云。那裏是這
0128b03: 僧辜負處。或云。這僧不合出來禮拜。只如不出禮拜。
0128b04: 還是辜負耶。不是辜負耶。直饒不出。也是辜負古人。
0128b05: 如何得不辜負去。到這裏。須是箇人始得。只管向識
0128b06: 情上卜度。言句中計較。無有是處。還知睦州恁麼道。
0128b07: 已巳是辜負眾人了也。諸人檢點得出麼。老婆臨死三
0128b08: 回別。眼裏無筋一世貧。
0128b09: 上堂。舉僧參趙州。適值趙州以衲衣頭而坐。僧便
0128b10: 退。州云。闍梨莫道老僧不祗對。又僧問法眼。請和尚
0128b11: 廣開方便。與學人入路。眼遂拍手一下。師云。諸人要
0128b12: 會二尊宿意麼。譬如淨掃洒一條路。送人到家。只是
0128b13: 人不肯移。忽然移時如何。慈受叟。與你提瓶挈
0128b14: 。
0128b15: 王述古淑人請上堂。佛佛授手。惟此一機。祖祖相傳。
0128b16: 只明這箇。這箇若透得輪迴息。這箇不透。則生死因。
0128b17: 所以道。不省這箇意。修行徒苦辛。若向這裏。千眼頓
0128b18: 開。一時照破。行也是這箇。坐也是這箇。一嗔一喜。動
0128b19: 靜施為。不出這箇道理。如黃金之黃。碧天之碧。更無
0128b20: 毫髮異相。然雖如是。須知有向上一路始得。如何
0128b21: 是向上一路。丈夫自有衝天志。莫向如來行處行。師
0128b22: 復云。舍利弗入城。逢月上女出城。舍利弗問。向什麼
0128b23: 處去。月上女云。如舍利弗恁麼去。舍利弗云。我方入
0128b24: 城。汝已巳出城。如何說得箇舍利弗恁麼去。女曰。如來
0128c01: 弟子。當依何住。舍利弗云。當依涅槃住。女云。如來弟
0128c02: 子。當依大涅槃住。我如舍利弗恁麼去。師云。他家雖
0128c03: 是箇女人。宛有丈夫之作。然雖如是。彼此未有衲僧
0128c05: 圜悟禪師。
0128c06: 寶公在塔上現相。府官請陞座。師云。毗盧寶印。處處
0128c07: 全彰。金剛眼睛。頭頭漏泄。無一人而不具足。無一法
0128c08: 而不圓成。百匝千重。透頂透底。所以道。淨妙法身。本
0128c09: 無出沒。大悲願力。示現世間。或現宰官身。或現比丘
0128c10: 身。或於一目中。流出八萬四千清淨寶眼。或於一臂
0128c11: 中。分出八萬四千母陀羅臂。或於一面中。化出十二
0128c12: 面殊勝之相。尋聲救苦。慈眼視人。如谷答響。似鏡現
0128c13: 相。解群生倒懸之急。扶世間累卵之危。時時曲盡老
0128c14: 婆心。處處要明這一著。正當恁麼時。一句作麼生道。
0128c15: 獨龍頂無根草。散作閻浮大地春。
0128c16: 佛圓寂日上堂云。大覺世尊。二千年前二月十五日。
0128c17: 入般涅槃。今之弟子。每至斯辰。而生悲仰。敢問諸人。
0128c18: 且道。果曾入滅耶。不曾入滅耶。若定當得。方明佛法
0128c19: 旨趣。若定當不得。任是波旬也皺眉。記得唐順宗皇
0128c20: 帝。問西京如滿禪師。佛從何方來。滅向何方去。既言
0128c21: 長在世。只今在何處。滿云。佛從無為來。滅向無為去。
0128c22: 法身等空。長在無心處。師云。好。諸人者。龍牙云。君
0128c23: 今欲得易成佛。無念之心不較多。然雖如是。因甚僧
0128c24: 問洞山。如何是佛。山云。麻三斤。僧問首山。如何是佛。
0129a01: 首山云。新婦騎驢阿家牽。到者裏。如何和會。如何商
0129a02: 量。聽取蔣山注。妙中妙玄中玄。須信壺中別有天。
0129a03: 鐵樹花開春氣早。曉來風雨滿山川。
0129a04: 真如上座。設水陸薦金山僧行。上堂。舉林楊和尚有
0129a05: 頌曰。來年二月二。四大相拋。白骨散長江。免占檀
0129a06: 那地。至遷化日陞座。有僧問。雲愁霧慘。大眾嗚呼。乞
0129a07: 賜一言。楊垂下一足。進云。恁麼則法鏡不臨於此土。
0129a08: 寶月又照於何方。楊云。非公境界。進云。漚生漚滅還
0129a09: 歸水。師去師來本是常。楊喝云。臨行之際。更莫忉忉。
0129a10: 足便化。師云。且道。古人具箇什麼道理。去住自如。
0129a11: 若道有箇道理。眼裏生花。若道無箇道理。花生眼裏。
0129a12: 畢竟如何。師拍膝一下云。家貧未是貧。路貧愁殺人。
0129a13: 前日賊至金山。慘酷如此。誠不忍聞。顯忠敏和尚。并
0129a14: 堂中眾僧。例遭毒手。肝腦塗地。流血滿山。是何因緣。
0129a15: 際會于此。今日真如上座。特罄衣盂。作齋追悼。願諸
0129a16: 上善人。悟生死之本空。了冤親之平等。昔日神觀禪
0129a17: 師。因下山赴齋。路逢惡賊。賊欲剚刃。觀云。我不畏死。
0129a18: 昨日輒。許一檀越齋。不忍爽信。容我回來。受汝之殺。
0129a19: 賊然之。既回。就賊殺之。賊既去。觀遂將所斬之頭。
0129a20: 安項上。徐徐而歸。鳴鼓陞堂云。汝等諸人。還聞無頭
0129a21: 人說法麼。良久頭落。眾人方知被賊所害。師云。且道。
0129a23: 上者是誰。說法者是誰。若也知得。方知生死去處。不
0129a24: 唯自知生死去處。亦乃知神觀禪師去處。不唯知神
0129b01: 觀禪師去處。亦迺知金山諸兄弟去處。且道。許多禪
0129b02: 和子。向什麼處去也。莫是行舡由在把梢人麼。莫是
0129b03: 聚沫任風吹麼。莫是恰似斬春風麼。總不是這箇道
0129b04: 理。慈受老僧。與你下一轉語。正似五百羅漢過海。各
0129b05: 騁神通。神通大者。騎龍跨鳳。自在逍遙。神通小者。便
0129b06: 乃浮柸泛海。速登彼岸。無神通者。未免拖泥帶水。一
0129b07: 場狼籍。伏惟珍重。
0129b08: 
0129b09: 慈受深和尚廣錄卷第三
