0071a01: 
0071a02: No. 1449-A
0071a03:  湖州吳山端禪師語錄序
0071a04: 
0071a05: 左朝奉大夫兵部侍郎賜紫金魚袋劉誼譔
0071a06: 禪師諱淨端。字明表。族姓丘氏。本貫湖州歸安人也。
0071a07: 受業吳山解空院。得法於臨安龍華院齊嶽禪師。一
0071a08: 參宗匠。頓悟全機。解不存玄。見量穎脫。三千法席。眾
0071a09: 少投機。退隱本山。自號安閑和尚。誼行將赴官南方。
0071a10: 因入山禮師。又有偈贈曰。天公不見過。祇為肚皮大。
0071a11: 奉勸劉誼翁。為官依此做。言詠玄玅。於里中石壁間。
0071a12: 詩頌頗多。皆如寒山拾得之流。諦寔至理。或有可觀。
0071a13: 師以無礙辨才。中傳富於有緣法施故序。
0071a14: 
0071a15: No. 1449-B
0071a16: 
0071a17: 古佛應世。順行逆行。風顛浪顛。凡四登山。普化寒山
0071a18: 拾得之流。只要當人時時省捕。不隨八風所漂。忽然
0071a19: 一念相應。即是到家時節。禪師名淨端。字明表。歸安
0071a20: 丘氏子。肄業吳山解空講院。始見人弄師子。發明心
0071a21: 要。遂詣翠月禪師。得遊戲三昧。即以綵帛像其皮
0071a22: 而衣之。故以為號。凡四住小糾。皆荒涼不給。人不堪
0071a23: 其憂。而師獨得其樂。多與賢士大夫遊戲。為偈頌。有
0071a24: 若戲謔。詳味久之。極有深旨。示寂百餘年。微言奧旨。
0071b01: 膾炙人口。法孫比丘師皎。得其平日與士大夫詶唱。
0071b02: 并著述輯一冊。開板流通。以惠後世。其志可嘉。謁
0071b03: 余正其訛舛。義不可辭。觀者苟於語言文字外。見師
0071b04: 子奮迅。則師皎上人。不刊此錄也。
0071b05: 時嘉定己已巳秋後五日。前住持場山嗣祖比丘定
0071b06: 隆。書於鐵觀音東堂。
0071b07: 
0071b08: 
0071b09: No. 1449-C
0071b10: 
0071b11: 予客代之清涼山。一夕夢一僧。蒙師子皮。自東而西。
0071b12: 斜陽在天。光燭其面。忽然啟齒。口如血盆。牙似霜。
0071b13: 夢竊自計曰。如彼者我當為之。及讀端師子語錄。驚
0071b14: 其脫略窠臼。大用縱橫。不存軌則。果若金毛師子。跳
0071b15: 擲露地。百獸聞風。靡不腦裂者也。嗚呼去古既遠。宗
0071b16: 門爪牙希遘。率皆如妖狐怪狗。暖委靡。凡見可欲。
0071b17: 搖尾乞憐。萬態迎合。一充其欲。閻羅老漢。叱其前。
0071b18: 猶不暇顧。況顧我道哉。至於由機緣而頌古作。由頌
0071b19: 古而評唱集。由評唱而所謂祕要者行祕要行。則後
0071b20: 之學者。評唱不知。安知頌古。頌古不知。安知機緣。機
0071b21: 緣不知。安知自心。自心不知。安知祖意。夫機緣者。活
0071b22: 句耳。生殺自在。抑揚莫測。凡聖路窮。是非藥病。苟非
0071b23: 其人。道不行。唯了悟自心者。即病為藥。即藥為病。
0071b24: 即生而殺。即縱而奪。正抑乃揚。正殺乃生。以棒喝為
0071c01: 廣長舌。以鐵丁飯木札為供養。臨机哮吼。天龍欣
0071c02: 悅。狐兔魂銷。若然者。今之以祕要。自謂正傳。慢侮法
0071c03: 道。寧不有愧於師乎。　
0071c04: 萬曆壬辰仲春十三日。達觀人釋真可。書於五臺
0071c05: 山斗之陽玅德庵自肯寮。
0071c06: 
0071c07: 
0071c08: 
0071c09: 
0071c10: No. 1449
0071c11: 湖州吳山端禪師語錄卷上
0071c12: 
0071c13: 法孫比丘　師皎　重編
0071c14: 長興壽聖禪寺語錄劉誼翁請師住持疏附
0071c15: 壽聖舊非禪剎。罕見衲僧。吳山久隱作家。還同古
0071c16: 佛。亟干太守。願得高人。恭惟。禪師乃夙悟大乘。弗
0071c17: 拘小節。縱橫玅用。出處不。勘破回頭。撞翻不托。
0071c18: 麤言細語。皆是上機。糲食惡衣。唯修密行。慣遨遊
0071c19: 於城市。常笑傲於林泉。瀟灑餘清。徜徉雅措。白雲
0071c20: 室。七軸蓮經。皓月空潭。一聲漁父。況茲所好。豈
0071c21: 是不佳。若也為人。何妨行化。眾心皆喜。思作禮於
0071c22: 象王。十目具瞻。願歸依於師子。既伸請。寧假謙
0071c23: 辭。
0071c24: 師受請。拈帖云。伏承。太博士承野翁先生。請山僧住
0072a01: 持壽聖禪剎。公文已巳至。辭不獲免。然住持之事。勉旃
0072a02: 向前。若教出來。紹嗣宗風。難為擔荷也。況端平生不
0072a03: 曾行。參知識。始欲說經說論。荒廢多年。說道說
0072a04: 禪。難為啟口。雖然如是。事無一定。官不容情。私通車
0072a05: 馬。
0072a06: 陞堂。師云。彌勒真彌勒。分身千百億。時時示時人。時
0072a07: 人自不識。眾中還有識者。出來。通個消息。良久云。大
0072a08: 眾為甚麼不識。只為太近。眾生久流轉於生死。蓋乃
0072a09: 日用而不知。未登真覺。常處夢鄉。古人道。昨夜得個
0072a10: 夢。夢見一團空。今朝擬說夢。舉頭又見空。為當空是
0072a11: 夢。為復夢是空。料想浮生裏。還同此夢中。此是古人
0072a12: 一夢。山僧夜來得一夢。與古人不同。夢見土地向山
0072a13: 僧道。來日太博士承野翁先生。與諸人入山。請和尚
0072a14: 住持壽聖禪剎。況和尚不曾行。焉可住持。山僧向
0072a15: 土地道。聽教不在多聞。參禪亦非廣走。若是真師子
0072a16: 兒。生下便能大哮吼。土地問。如何是師子兒。豈不見。
0072a17: 永嘉云。師子兒眾隨後。三歲便能大哮吼。若是野干
0072a18: 逐法王。百年妖怪開口。也大奇也大奇。自笑吳山
0072a19: 師子兒。數年長臥深林裏。今朝徐步出巖扉。露爪牙
0072a20: 展毛威。雙睛晃晃迸光輝。碧眼胡僧猶不識。土地山
0072a21: 僧焉得知。夢中被山僧拄杖子打一下。土地忽然不
0072a22: 見。大眾。不煩久立。伏惟珍重。
0072a23: 上堂。僧問。羚羊未挂角時如何。師云。怕。進云。羚羊已巳
0072a24: 挂角後如何。復云。怕。進云。既是大善知識。為甚麼
0072b01: 怕。師云。老僧未曾見恁麼差異畜生。僧退。師云。今朝
0072b02: 二月二。禪翁有何謂。春風觸目百華開。公子王孫日
0072b03: 日醺醺醉。唯有殿前陳朝檜。不入時人之意。禪家流。
0072b04: 只這是莫思慮。坦然齋後一甌茶。長連上伸睡。
0072b05: 辨才法師至。上堂。舉。龐居士頌云。十方同聚會。個個
0072b06: 學無為。此是選佛場。心空及第歸。只是壽聖門下。還
0072b07: 有及第也無。山僧若放一線地。個個無非金榜高名。
0072b08: 若也把定乾坤。直教釋迦老子歷代祖師出來。也個
0072b09: 個只是多年措大。良久云。法師尚不出。復成一偈云。
0072b10: 古人經絡一般絲。織出華幔世所稀。莫怪老婆無好
0072b11: 手。都緣堂上不逢機。
0072b12: 上堂云。久雨天晴好。春風萬象和。白雲本是無心物。
0072b13: 南山飛過北山坡。急著眼絕訛。弄雲堂上笑呵呵。
0072b14: 遙望太湖波浪靜。漁人盡唱太平歌。
0072b15: 新歲上堂云。新歲新春雪又濃。森羅萬象盡皆同。相
0072b16: 逢莫認這般事。筋斗全拋示祖風。遂打筋斗。下座。
0072b17: 西余大覺禪寺語錄
0072b18: 上堂云。端禪老端禪老。住持落魄無煩惱。朝參僧眾
0072b19: 數十人。夜觀一輪明月皎。勸諸人勤學道。識取衣中
0072b20: 無價寶。山光堂上雪初晴。洗出巒尤更好。諸人會
0072b21: 麼。僧問。如何是西余境。師云。七零八落。進云。如何是
0072b22: 境中人。師云。天上無雙月。西余只一僧。進云。人境已巳
0072b23: 蒙師指示。祖意西來事若何。師擲下拄杖。復成一偈。
0072b24: 山僧一生愚拙。葛藤無可得說。若問祖意西來。一日
0072c01: 兩度展。
0072c02: 祈雨上堂云。山水流如鑿開。旱年祈雨為民災。不
0072c03: 知雲從何處起。只見雨從頭上來頃刻下雨。
0072c04: 宣州廣教長老至。上堂云。浮雲散盡天凝碧。春色消
0072c05: 融山更清。我愛禪翁淡如水。時來相伴度殘齡。
0072c06: 師到華亭祇園寺。眾請升座云。本是霅川師子。來
0072c07: 雲間哮吼。佛法無可商量。不如打個筋斗。遂打筋斗。
0072c08: 下座。
0072c09: 靈山孝感禪院語錄
0072c10: 童申公同諸官員。送師入院。拈香畢。師挪手良久。歌
0072c11: 漁父一聲。問相公聞麼。此是太平曲。便升座。拈起拂
0072c12: 子。目顧四眾云。三台命我住靈。四面森羅冉中。
0072c13: 度日將何報恩德。竹連上演宗風。
0072c14: 上堂云。面黃頭白作禪翁。住在靈山山嶺東。心靜可
0072c15: 觀明月照。身閑懶與世人逢。高低密千千竹。近遠
0072c16: 森羅萬萬松。衝底衝兮偃底偃。老枝枝上猛重重。根
0072c17: 蟠怪石龍歸洞。聲徹長空虎嘯風。當年曾遇君王用。
0072c18: 至今常有白雲封。
0072c19: 西余大覺禪寺修造
0072c20: 西余端老。打錢修造。捨也好不捨也好。更過幾年。篱
0072c21: 壁倒。
0072c22: 示眾呼云。當山僧堂漏損。寮舍崩摧。經年無施主燒
0072c23: 香。累歲少檀那羞設。恐有十方禪侶雲水高人。暫入
0072c24: 荒山。難為駐錫。可以溪山為樂。松柏充飢。名利不干
0073a01: 懷。飲食不為念。罷參知識。懶訪禪林。聞說教似春風。
0073a02: 聽談禪如說夢。共居巖畔。同受寂寥。謹白。
0073a03: 入城化緣回
0073a04: 元豐七年。中秋上旬。忽因四大相逼。思昔日之願心。
0073a05: 換寶殿之大柱。修僧堂之正門。箱無一寸之帛。囊無
0073a06: 挑藥之金。不免入城乞化。扣豪門。莫非人人歡喜。
0073a07: 處處相忻。盡道。承長老親自到。及拈捨五文十文。纔
0073a08: 問求千錢百貫。一似抽筋。蓋是我福緣淺薄。莫怨他
0073a09: 人。自知蒲繩子短。爭嫌苦井源深。不如早歸巖畔。作
0073a10: 個閑人。觀月色之清輝。望孤以為。誓弘般若。報
0073a11: 佛深恩。奉勸後代兒孫。莫打此般鼓笛。聒噪他人。
0073a12: 豐年詞
0073a13: 莫怪野老閑言。禪宗近日有多端。第一須會五家宗
0073a14: 派。然後熟念傳燈祖源。更談諸家語錄。鈔寫。印版。雕
0073a15: 鐫。連曉至夜看讀。也與闍黎一般。更須廣走天下。嬴
0073a16: 得兩腿疼酸。入到知識門下。先看古老因緣。長廊下
0073a17: 胡喝亂喝。僧堂內聚話諠諠。料想曹谿路上。應無如
0073a18: 許多般。更學文章四六。廣覽莊老詩篇。自視風流雅
0073a19: 措。且要攀接官員出入。纔登寶座。拈起拄杖。敷宣道
0073a20: 我即心即佛。舉著絕玅絕玄。那個得悟至理。到底肚
0073a21: 裡顢頇。且是撥無因果。懵懂必落魔邊。終日業識擾
0073a22: 擾。有甚出頭之年。馳騁陰陽術數。醫藥鍼灸相便。收
0073a23: 拾市行貨。一味只是要錢。更貪恩澤院舍。貴要徒
0073a24: 弟駢駢。若也有些莊產。親墾田園。嗟夫世人無
0073b01: 識。道他心力周全。聚徒三十五十。便言福鮮無緣。匡
0073b02: 眾三百五百。聲譽遠動朝賢。薦舉錦衣師號。帝澤累
0073b03: 累須宣。誰知藥山。眾不滿十。趙州禪椅。初無半邊。德
0073b04: 山喫泥喫土。巖頭無醋無鹽。無業三詔不赴。騰騰任
0073b05: 運隨緣。若教今日眼見。也道無福無緣。野老如斯檢
0073b06: 點。大也陸地行船。我今別無見解。且弄師子隨緣。身
0073b07: 毛即非線作。頭尾豈假繩牽。看時千邪走怖。動著百
0073b08: 獸茫然。靈山只此伎倆。與人萬古流傳。
0073b09: 謝章庭臣同李八入山
0073b10: 紹興四年閏四月。山間林下無炎熱。清風明月冷光
0073b11: 輝。山水流流不絕。雲間白唳長空。巖畔新篁露
0073b12: 高節。此時此景正堪眠。忽覺柴門有人撥。山童出問
0073b13: 是何人。報道庭臣與李八。向我道。聖人急召樞密
0073b14: 廳。呂大資相將朝帝闕。我向伊二人道。好似我師子。
0073b15: 奮迅威猛出巖穴。哮吼一聲見太平。百獸聞知皆腦
0073b16: 裂。奉勸公心佐聖明。莫為私讎生毒。
0073b17: 打睡說
0073b18: 世人處身有四儀。惟我最奇。人間萬慮都遣。富貴名
0073b19: 利都不能知。翻思釋迦老子。不知人之所宜。令晝
0073b20: 夜修習善法。初夜後夜。亦勿有廢。中夜誦經。以自消
0073b21: 息。無以睡眠因緣。令一生空過。無所得也。若教老僧
0073b22: 親見。令向靈山頂上。塊石枕頭。大家一時打睡。驀地
0073b23: 拽起來時。要他知道睡中有這般滋味。
0073b24: 寧雪中觀貧
0073c01: 寧乙卯季冬節。凜凜寒風飄密雪。獸依巖谷鳥依
0073c02: 巢。老幼貧人無處歇。苦夜長愁歲月。父母妻兒各離
0073c03: 別。頭髮髼鬆似鬼形。肌肉乾枯如墨刷。手足皴皮剝
0073c04: 裂。行步艱辛滴鮮血。瓶為鍋鑊艸為衣。杖羸語
0073c05: 嗚噎。叫聲頻誰采釆括。往往無知將水潑。蓋謂前生不
0073c06: 早修。致使今生衣食缺。生不生滅不滅。為報聰明與
0073c07: 賢哲。負青苗助役錢。餓死黃泉向誰說。
0073c08: 師一日。詣章公府相公。留齋下羊肉饅頭。與
0073c09: 師喫了。相公言賺。師云。我向道好喫那個畜
0073c10: 生撞著我。遂留一偈云
0073c11: 旱年祈得雨。高山好種田。喫菜若成佛。驢馬也生天。
0073c12: 住靈山與章相公
0073c13: 章敦章敦。請我看墳。我喫素。你喫葷。
0073c14: 章丞相誕日。師以白犬一隻。上壽
0073c15: 山中無羊犬當羊。頭無雙肉尾巴長。非但補勞并益
0073c16: 髓。夜間別有好思量。
0073c17: 師到平江府。接章相公
0073c18: 眼昏耳聵老身孤。林下無人淚似珠。相公許我雲中
0073c19: 雨。救取甘泉底枯。
0073c20: 送平上人隨章相公之潭州
0073c21: 子來別我去潭州。要見溈山水牯牛。水牯原來頭角
0073c22: 在。當途一見便回休。
0073c23: 章相公被召。以母老辭免
0073c24: 點鐵成金易。忠孝兩全難。仔細思量著。爭如長興靈
0074a01: 山孝感禪院。青松林下無用老僧閑。
0074a02: 祭銀青章相公
0074a03: 維某年月日。謹以宇宙為器。明月為奠。祭於章公之
0074a04: 靈曰。了本真性。上升安養。五福生臻。子孫將相。千足
0074a05: 萬足。伏惟。尚饗。
0074a06: 悼章相公
0074a07: 生兮大海一漚發。死兮大海一漚淪。章公了此辭清
0074a08: 世。一夢今經九十春。
0074a09: 章相公赴召別師
0074a10: 師請入方丈。茶湯罷。師云。且為愛護佛法。相公云。不
0074a11: 興不廢愛護佛法也。師令侍者取糖與相公。送路喫
0074a12: 糖次。師云。相公甜麼。公云。甜。師云。甜便住。相公一笑
0074a13: 遂起。
0074a14: 師因入京。謁章相公。夫人不悅。乃留頌
0074a15: 天上一聲雷。老僧頭上過。幸自安閑人。何用做這箇。
0074a16: 師因章相公請供賺下餛飩
0074a17: 腥餛飩素餛飩。滿碗盛來渾崙吞。垃圾打從灘上過。
0074a18: 龍宮海藏自分明。
0074a19: 退靈山
0074a20: 樞密樞密。聰明正直。見我老衰。教我種植。桑柘千株。
0074a21: 松柏萬億。思量祖教。苦極苦極。辭歸林下。為報恩德。
0074a22: 武康章法禪院行化偈
0074a23: 破落長老著破襖。住箇破院無煩惱。借得破轎去人
0074a24: 家。破絮肚腸慢慢討。
0074b01: 陸朝奉請赴任　字老
0074b02: 正是炎炎六月天。白雲深處恣高眠。山童忽地來驚
0074b03: 我。報言蒙老在溪邊。拏舟遠遠來相訪。問余臨別有
0074b04: 何言。不說教不談禪。專聽政聲。如我山前水流歸滄
0074b05: 海。清清常湛然。
0074b06: 答陸野翁入山偈　野翁謁師偈附
0074b07: 浪生浮世雖無益。祖道龐公喜為傳。了得宗風無
0074b08: 個事。買琴沽酒未還錢。
0074b09: 老僧兀兀山中坐。物外良朋來訪我。物外良朋忽下
0074b10: 山。我儂依舊山中坐。
0074b11: 示虞提刑
0074b12: 少年天子少年臣。治國安民德最深。奉勸公心揚政
0074b13: 化。此心便是祖師心。
0074b14: 同諸公遊場山
0074b15: 水牯年深氣力頹。登山下嶺喘如雷。野華春艸滿山
0074b16: 秀。幽鳥聲聲教我回。
0074b17: 贈吳少卿入山
0074b18: 友人相訪入柴關。雲水寬閑溪寒。莫道山家無可
0074b19: 待。老松脩竹任君看。
0074b20: 別周察院
0074b21: 但滅心頭火。前程路坦夷。三冬無雨雪。各自著便宜。
0074b22: 宣城呂大資招遊黃蘗山
0074b23: 黃蘗昔年裴相召。老僧今日大資留。須知此理非今
0074b24: 古。一月分明照萬流。
0074c01: 和友人入山韻
0074c02: 閑來無事對山屏。古寒松暢野情。是處巖華高下
0074c03: 色。幾般幽鳥往來聲。
0074c04: 呂公求坐禪頌
0074c05: 呂公好坐禪。張公好學仙。徐六喻擔板。各自見一邊。
0074c06: 舒王請益
0074c07: 師在京師。王荊公請講禪。就大相國寺設齋。看經次。
0074c08: 荊公入院。焚香畢。問諸方云。佛未出世時。看甚麼經。
0074c09: 眾無語。師云。相公周孔未出世時。讀甚麼書。公云。伶
0074c10: 俐衲僧。又云。南無觀世音。說出種種法。古今沈沒者。
0074c11: 聲聲怨菩薩。
0074c12: 一日因蔡察院入山云。和尚道眼雖明。好去
0074c13: 見法涌禪師。淘汰古今因緣。師以頌答之云
0074c14: 野老平生懵懂。模樣一似漆桶。看來孔竅全無。粥飯
0074c15: 也解口動。出言鄙野無文。愚拙不能取奉。自知道眼
0074c16: 不明。不會葛藤骨董。忽逢道友良朋。勸我去參法涌。
0074c17: 我聞法涌禪師。福德王臣所重。行則隱隱轟轟。坐處
0074c18: 千從雲擁。喫著錦衣細食。住處雕梁畫栱。野老仔細
0074c19: 思量。也是一場。
0074c20: 遊西湖
0074c21: 不愛禪家翁。唯談上上宗。不愛講家流。日日揮清風。
0074c22: 愛西湖上。鳳皇橋下水流東。
0074c23: 別丞議赴宣州呂大資請
0074c24: 今日宣城去。蟾光照竹扉。途中唯一衲。寒便把來披。
0075a01: 別呂大資
0075a02: 嶺上梅華猶未絕。岸頭柳眼綠依依。臨歧執手不忍
0075a03: 別。爭奈春風送我歸。
0075a04: 偈答周察院
0075a05: 林下無人老自悲。袈裟權且當蓑衣。駱駝橋上觀明
0075a06: 月。不為鱸魚尾更肥。
0075a07: 師在京師慧林院見圓照禪師。圓照出迓曰。
0075a08: 村裏師子兒。便作師子勢。應聲成偈曰
0075a09: 村裏師子村裏弄。眉毛與眼一齊動。開著口肚裏。直
0075a10: 儱侗。不愛人取奉。假饒弄到帝王宮。也是一場乾打
0075a11: 。
0075a12: 又頌上圓照禪師
0075a13: 仁者樂山。智者樂水。竹月松風。常為伴侶。絕學無為
0075a14: 真我師。白雲深處孤裏。
0075a15: 師入城。太守李丞議相見云。和尚既是清淨
0075a16: 法身。何得頭白。師云。老僧有十愁。因茲頭白。
0075a17: 遂索筆書云
0075a18: 第一愁。常怕黃河水決流。年年疊土如山嶽。歲歲須
0075a19: 防布袋頭。
0075a20: 第二愁。江湖水漲寔難留。蘇湖盡是低鄉住。須防洪
0075a21: 水沒田疇。
0075a22: 第三愁。人間穀米少人留。忽然一日飢荒後。餓倒貧
0075a23: 人無處求。
0075a24: 第四愁。看看翰苑少文儔。國家若要才人用。詩賦通
0075b01: 經雙淚流。
0075b02: 第五愁。臣僚代代報冤讎。子子孫孫何日了。勸君為
0075b03: 國早回頭。
0075b04: 第六愁。近來將相寔難求。兒孫受祿黃金貴。纔聞邊
0075b05: 用皺眉頭。
0075b06: 第七愁。人間廣闊老僧憂。近來改寺為宮觀。臺殿橋
0075b07: 梁社稷休。
0075b08: 第八愁。國家節用最為憂。忠臣慈孝應難得。小人嬌
0075b09: 逸逞風流。
0075b10: 第九愁。懶養爹娘要剃頭。刮削民財求度牒。還他宿
0075b11: 債眼惆惆。
0075b12: 第十愁。林下無人雙淚流。去聖遠兮邪見近。野老因
0075b13: 茲白了頭。
0075b14: 師觀浮生富貴貧賤。皆屬幻空。而人不悟。遂
0075b15: 作十空警世
0075b16: 人生難滿百。華無十日紅。有錢不布施。死了一場空。
0075b17: 衣食皆前定。隨緣任命終。假饒彊討得。橫死一場空。
0075b18: 錢多轉不足。餘剩尚言窮。莫教時運退。懊惱一場空。
0075b19: 俗事如麻粟。妄想起重重。多貪心不足。折本一場空。
0075b20: 色身不堅固。常憂火宅中。佛經不持念。閑過一場空。
0075b21: 他事不干己已。聞時似耳聾。自身不會理。閑管一場空。
0075b22: 骨肉權相聚。妻兒防命終。無常一旦至。離別一場空。
0075b23: 在堂不恭敬。死了彊搥。寒食因遊翫。祭奠一場空。
0075b24: 富貴多豐足。前緣所種功。今生不修福。後世一場空。
0075c01: 勸君家有剩。報答四恩濃。結緣須及早。不捨一場空。
0075c02: 答玅庵主　玅庵主詞附
0075c03: 伏。章法禪院。有眼未嘗逢見。數間破漏行廊。一
0075c04: 所崩摧古殿。不堪雨雪風霜。盡是玲瓏。椽箯香罏。
0075c05: 永絕香煙。經案更無經卷。看來一所孤村。到者須
0075c06: 生嗟念。又無雲水高人徒弟。任他穩便門徒施利
0075c07: 爭收。應不用心營建。莊產只用資糧。蠶熟各收絲
0075c08: 絹。齋蔬尚沒油鹽。飯食難逢乳。豺狼日日成。
0075c09: 施主何曾見面。十方禪客到來。怎不教他厭賤。週
0075c10: 迴甚處安身。轉一時行。可憐端老高僧。住此
0075c11: 非他意願。豈圖佛法流傳。可為名利留戀。緣彊
0075c12: 順人情。枯淡暫時吞嚥。不如及早辭歸。此處莫勞
0075c13: 營變。山居寂寬猶常。且是門無半片。諸方多少禪
0075c14: 林。惟此不堪舉薦。奉咨縣宰檀那。空把祖師勞練。
0075c15: 教他幾個村僧。且自獨營獨膳。不須更作十方免
0075c16: 見煩州括縣。聊書數句風詞。盡是寔頭相勸。
0075c17: 大宋無心野老。不會葛藤禪道。好處不肯住持。破院
0075c18: 隨緣養老。忽同庵主入城。撞見武康尋討。野老不肯
0075c19: 承當。庵主勸道也好。受相伴入山。翻笑我受枯槁。
0075c20: 因公送到豐詞。野老隨緣十好就。以十好偈答。
0075c21: 第一好。碧嶂重重何處討。龍迴虎轉少人知。圖難
0075c22: 成非所造。
0075c23: 第二好。寂寂松門通大道。柴關不掩絕塵囂。白雲片
0075c24: 片時時到。
0076a01: 第三好。塵埃一任風來掃。白牛隨步過巖前。一時喫
0076a02: 盡路傍艸。
0076a03: 第四好。林裡霜忽然到。中宵嶺上啼一聲。天邊明
0076a04: 月雲開照。
0076a05: 第五好。燕不來林下噪。時時老憩高松。清唳一
0076a06: 聲驚百鳥。
0076a07: 第六好。乾柴米山田稻。雖無百味及珍羞。粥飯隨
0076a08: 緣宜進道。
0076a09: 第七好。前溪後溪明月皎。夜深靜坐念浮生。蓮經七
0076a10: 卷聲聲了。
0076a11: 第八好。前人相見無可道。只願一年彊一年。官中苗
0076a12: 稅供輸早。
0076a13: 第九好。門前古生蘋藻。藥苗旋植四時供。守貧林
0076a14: 下無煩惱。
0076a15: 第十好。且無蚊蚋來相惱。松風吹籟響長空。真是山
0076a16: 僧堪養老。
0076a17: 吳山解空院建輪藏榜
0076a18: 夫轉輪經藏。彌勒大士所建也。觀末世眾生。懶墮
0076a19: 懈怠。不能誦經坐禪。如法修行。造此良因。周沙界。
0076a20: 續佛慧命。無令斷絕。當山比丘常智。竭力干求施主。
0076a21: 共結良緣。施主入山捨財。宜志心恭敬。願來世龍華
0076a22: 三會。與諸上善人。同會一處。崇寧癸未六月日老
0076a23: 僧書。
0076a24: 師於寺側。建一小庵。乃號歸雲。每書偈詠於
0076b01: 壁間云
0076b02: 老來林下養閑軀。茆屋清蚊蚋無。一徑松風何處
0076b03: 起。入松穿竹兩三株。
0076b04: 睡起
0076b05: 石枕藤一榻低。覺來還自日沈西。白雲堆裏身
0076b06: 轉。一曲漁歌在碧溪。
0076b07: 觀松
0076b08: 片雲忽起去。老又高飛。惟有巖前老松樹。青青長
0076b09: 長歲寒枝。
0076b10: 負暄
0076b11: 茆屋正當南。天寒好負暄。太陽勝火。第一且無煙。
0076b12: 戲書二十三字
0076b13: 誰知萬象是無常。林下閑閑人自忙。思憶高僧守孤
0076b14: 節。慚惶。
0076b15: 老病
0076b16: 也不能誦經。也不能坐禪。日中一頓。困來伸眠。
0076b17: 時至即行無繫絆。從他東海變桑田。
0076b18: 自述
0076b19: 自歎老一身。七十餘三歲。田不耕一坵。蠶不養一。
0076b20: 肚裏不曾飢。未寒有衣蓋。幸遇太平時。未可便辭世。
0076b21: 又述
0076b22: 山僧落魄隱巖居。靜坐端披古聖書。惟愛月明松竹
0076b23: 長。不扳朱紫佩金魚。
0076b24: 瀟灑巖居畔。結茆唯一庵。清風銷暑氣。寂寞少人貪。
0076c01: 幽有鳥聲碎。禪無衲子參。齋餘林下去。華雨落。
0076c02: 睡起懶移步。日落松房陰。寥寥萬籟息。獨聞山鳥音。
0076c03: 兀兀如癡坐。方名真出家。孤天外去。百鳥不華。
0076c04: 夜深山鳥息。唯唳沖天。野老毛骨冷。聞聲不得眠。
0076c05: 罏湯似水。寂寞少人知。老朽不成睡。天寒夜半時。
0076c06: 眼昏難辨字。耳聵不聞聲。夜靜巖邊坐。見月不見星。
0076c07: 凡聖不同歸。佛祖不同道。灑灑落落人。應笑拈華艸。
0076c08: 山居詩
0076c09: 吳山古寺近溪邊。高閣堂景象全。林下寂寥罏火
0076c10: 盡。未眠猶聽夜行船。
0076c11: 七歲居山今七十。山光松竹逼人寒。夜深火滅罏
0076c12: 冷。紙被擁身白雪團。
0076c13: 吳山古寺寒松直。老巢居最上頭。唯愛月明中夜
0076c14: 後。一聲清唳滿山愁。
0076c15: 松竹青青古深。結茆為屋號歸雲。自從參官僚
0076c16: 後。野老無心見貴人。
0076c17: 自笑年衰雪滿頭。任他冬夏與春秋。林間寂寞何為
0076c18: 樂。山鳥自鳴泉自流。
0076c19: 自覺年高無所為。詩人笑訝小人。眼昏耳聵無心
0076c20: 力。是是非非都不知。
0076c21: 老嫌俗客來相訪。獨泛孤舟溪上遊。夜宿蘆華賞明
0076c22: 月。應無閑事挂心頭。
0076c23: 老來無事掩柴扉。林下閑閑何所為。莫道茆庵無一
0076c24: 物。前片片白雲飛。
0077a01: 老朽龍鐘不下山。庵居巖谷坐林間。月華入戶時時
0077a02: 照。幽鳥聲聲聞更閑。
0077a03: 野老欣欣任自然。齋餘無事翫林泉。門前竟日無人
0077a04: 到。夜對喬松月在天。
0077a05: 年老醒醒神更清。夜深幽室誦蓮經。兒孫睡覺應嫌
0077a06: 我。石版時敲四五聲。
0077a07: 老拙懶陪塵俗客。茆堂靜坐復安眠。林間莫道無看
0077a08: 待。松竹溪山在目前。
0077a09: 無事老來心下樂。得閑坐處念頭輕。一身之外無他
0077a10: 物。秋水澄清夜月明。
0077a11: 眼昏耳聵是何緣。此事誰能為我宣。林下無人共遊
0077a12: 樂。困來獨倚老松眠。
0077a13: 無事老來心下樂。山中養性度殘齡。經年四遠無人
0077a14: 到。吾門白日是黃昏。
0077a15: 巖前松竹兩三株。日炙風吹漸漸枯。葉落縱橫人不
0077a16: 掃。清聲猶自響朝晡。
0077a17: 人事悠悠懶更攀。茆堂靜坐白雲間。夜觀明月為高
0077a18: 燭。一道清光照萬山。
0077a19: 因觀楊柳垂青眼。始覺人間春到來。遙望南山雪消
0077a20: 盡。寒梅猶有一枝開。
0077a21: 水澄山色青天。靜坐茆堂未欲眠。好翫巖頭松與
0077a22: 月。更聞高柳一聲蟬。
0077a23: 耳聾不聽樓頭鼓。眼暗難看夜半燈。一曲漁歌聲盡
0077a24: 後。歸雲天外自騰騰。
0077b01: 不覺日又過。寂寞庵中坐。野禽飛去不華。唯有白
0077b02: 雲來伴我。
0077b03: 和神智講師止觀三境
0077b04: 性德
0077b05: 思量佛祖老婆心。性德從他彊立名。嶺上寒梅帶春
0077b06: 雪。九年面壁自勞形。
0077b07: 修德
0077b08: 黃金誰把水銀和。萬象森羅未是多。恁大也須從地
0077b09: 起。更高無奈有天何。
0077b10: 化德
0077b11: 入海求珠深更深。摩尼眾寶與黃金。今朝為報波斯
0077b12: 道。莫把玻璃賣與人。
0077b13: 總頌
0077b14: 化他修性并總別。思量盡是天邊月。大家話得是場
0077b15: 空。各各自掃門頭雪。
0077b16: 聽楞嚴七處徵心。八還辨見。以此頌呈本講。
0077b17: 本講云。汝當以禪得法
0077b18: 七處徵心徵不遂。懵懂阿難不瞥地。直教徵得見無
0077b19: 心。也是泥裏洗土塊。
0077b20: 八還之教傳來久。自古宗風各分剖。假饒還到不還
0077b21: 時。也是跳不出斗。
0077b22: 別本講
0077b23: 彎彎曲曲似門鉤。一番拈起一番愁。不如做箇禪和
0077b24: 子。參到無心即便休。
0077c01: 蘇幕遮
0077c02: 遇荒年每常見。就中今年洪水皆淹。父母分離無
0077c03: 可戀。幸望豪民救取。莊家漢最堪傷。何忍見古寺禪
0077c04: 林。作悲田院。日夜燒香頻禱告。黃天救護開方便。
0077c05: 牛歌
0077c06: 牛牛牛休休休。更莫牽拽耙。任從冬夏春秋。無繩
0077c07: 無索。無準無。朝來放向荒坵去。杳杳冥冥休便休。
0077c08: 木魚歌
0077c09: 本是深山林下木。屈藏形寄幽谷。被他巧匠伐將
0077c10: 來。苦使鏤刻作眼目。懸向堂前號魚鼓。教我聲聲為
0077c11: 眾苦。長連上帶刀眠。火棒時時打我肚。一等為魚
0077c12: 甚高格。挂紅梁上居峭壁。五湖四海任遨遊。誰怕龍
0077c13: 門點破額。
0077c14: 十二時歌
0077c15: 平旦寅。鳥噪聲頻。眼開猶懶起。上更身。
0077c16: 日出卯。著衣洗面了。啜盡一粥。直到齋時飽。
0077c17: 食時辰。猛火不著薪。一升是十合。八兩是半斤。
0077c18: 日未。湯瓶常滾沸。若無閑客來。便好打瞌睡。
0077c19: 晡時申。舉頭無點親。千年桃李核。覓甚舊時人。
0077c20: 日入酉。無人到門。屋裡自優游。誰能外頭走。
0077c21: 黃昏戌。穴中老鼠出。拍手趕不去。相叫咬唧唧。
0077c22: 人定亥。不是多懈怠。脫鞋上眠。無可相抵待。
0077c23: 半夜子。睡得恰正美。總得一場夢。說向何人是。
0077c24: 鳴丑。殘月照戶牖。樓上曉鳴。天寒星轉斗。
0078a01: 禺中巳。口腹無定止。菜少鹽醋。常時食些子。
0078a02: 日南午。兩手挪抄肚。布褲膝頭穿。更覓何人補。
0078a03: 
0078a04: 湖州吳山端禪師語錄卷上
