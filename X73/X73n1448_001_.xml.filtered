0055c01: 
0055c02: No. 1448-A
0055c03:  洪州分寧法昌禪院遇禪師語錄序
0055c04: 
0055c05: 南州　徐俯
0055c06: 今之住院為長老。聚徒稱出世宗師者。莫知其幾何
0055c07: 人。其平居舉揚問答之語。門人弟子必錄之。號曰語
0055c08: 錄。語錄之言滿天下。而佛法益微。豈言多去道轉遠。
0055c09: 餅不足以充飢耶。蓋能言之者。未必皆其人也。欲
0055c10: 知其道之淺深。當視其人之賢不。昔
0055c11: 法昌老。衣糲食。冰清玉潔。耡耰以給四方雲水之
0055c12: 人。學者莫能同其作勞。又苦其枯淡。挈挈然去之。堂
0055c13: 中至無人。先君之少也。未為人所知。獨師先奇之。鄉
0055c14: 人知敬師也。自先君始二人之交。至相好也。先君之
0055c15: 音容邈矣。三十年來。無復此老之風味。思其人而不
0055c16: 可見。則其語又可廢耶。遂刊而傳之。崇寧四年正月
0055c17: 二十二日序。
0055c18: 
0055c19: 
0055c20: 
0055c21: 
0055c22: 
0055c23: 
0055c24: 
0056a01: 
0056a02: No. 1448
0056a03: 洪州分寧法昌禪院遇禪師語錄
0056a04: 
0056a05: 小師　宗密　錄
0056a06: 師開堂日。宣疏罷。遂陞座。乃拈香云。此一瓣香。奉為
0056a07: 今上　皇帝。祝延聖壽。伏願。龍圖永固。鳳曆長新。四
0056a08: 海晏清。法輪常轉。又拈香云。此一瓣香。奉為知府學
0056a09: 士闔郡僚。伏願。壽山增峻。福海深。永為天子股
0056a10: 肱。長作宗門外護。又拈香云。此一瓣香。三世諸佛。名
0056a11: 字不知。諸代祖師。面目不識。不是龍宮海藏。亦非虎
0056a12: 穴魔宮。還有人知得來處麼。奉為潭州北禪賢禪師。
0056a13: 爇向爐中。或聞或見。盡獲真常。乃斂歛衣而坐。維那白
0056a14: 槌云。法筵龍象眾。當觀第一義　師云。好箇消息。還
0056a15: 有識得者麼。如無。有疑請問　僧問。諸佛出世。地涌
0056a16: 金蓮。和尚出世。有何祥瑞。師云。須彌頂上擊金鍾。進
0056a17: 云。與麼則今日得聞於未聞。師云。聞底事作麼生。進
0056a18: 云。非唯觀世音。我亦從中證。師云。有眼如盲猶似可。
0056a19: 有耳如聾笑殺人。進云。只如釋迦已巳滅。彌勒未生。正
0056a20: 當與麼時。佛法如何舉論。師云。盡在法昌拄杖頭。進
0056a21: 云。學人為什麼不曉。師云。杲日當天。盲人摸地。進云。
0056a22: 與麼則大眾沾恩去也。師云。你見箇什麼道理。進云。
0056a23: 欲言言不及。林下好商量。師云。亂統禪和。如麻似粟
0056a24: 　僧問。世尊出世。先度五俱輪。和尚出世。先度何人。
0056b01: 師云。隨泥作佛。進云。學人正在迷途。和尚為什麼。不
0056b02: 垂方便。師拈起拄杖云。見麼。進云。見。師云。莫道無方
0056b03: 便。進云。莫便是和尚為人處也無。師放下拄杖。僧禮
0056b04: 拜。師云。邯鄲學唐步　僧問。祖意西來即不問。陞堂
0056b05: 演法事如何。師云。家常茶飯。進云。與麼則勞而無功
0056b06: 去也。師云。知恩者少。負恩者多。進云。靈然一句超群
0056b07: 像。出三乘不假修。師云。你且莫草草　僧問。如何
0056b08: 是法昌境。師云。地靈步步雪山草。進云。與麼則僧寶
0056b09: 人人滄海珠。師云。總似這僧。省多少力。進云。向上還
0056b10: 有事也無。師云。向下亦無。進云。和尚是什麼心行。師
0056b11: 云。好心不得好報　僧問。止止不須說。我法妙難思。
0056b12: 鳴鼓陞堂。當為何事。師云。一願
0056b13: 皇帝萬歲。二願重臣千秋。進云。猶是世諦流布。宗門
0056b14: 事又作麼生。師云。口似磉盤。進云。為什麼如此。師云。
0056b15: 不敢犯闍梨嚴令。進云。慈悲何在。師云。不見道。止止
0056b16: 不須說。進云。署色未分人盡望。及乎天曉也尋常。師
0056b17: 云。自作自受。
0056b18: 師乃云。問話且止。吉未兆。早是多端。那更問答縱
0056b19: 橫。轉轉遠。何故。妙性圓明。離諸名相。本來無有世
0056b20: 界眾生。因妄有生。因生有滅。生滅名妄。滅妄名真。三
0056b21: 世諸佛。到這裏瞻仰無暇。一大藏教詮題不及。是以
0056b22: 毗耶老漢杜口無詞。摩竭尊雄望風結舌。直饒宗乘
0056c04: 接物利生。便有如此奇特之事。千古之下玉振金聲。
0056c05: 然則事無一向。理出多途。只如法昌今日為國開堂。
0056c06: 豈無利益。敢問諸人。適來許多問答。且道與寶壽禪
0056c07: 師。是同是別。若道是同。金沙未辯。玉石未分。參學眼
0056c08: 在什麼處。若道是別。至道無難。唯嫌揀擇。佛法豈有
0056c09: 二耶。還有向這裏明得麼。良久云。萬古碧潭空界月。
0056c10: 再三撈摝始應知謝詞不錄。
0056c11: 上堂云。釋迦未滅。迦葉未聞。從凡入聖。功不浪施。大
0056c12: 藏教文。如金如玉。洎乎金色頭陀。受法傳衣。龍宮海
0056c13: 藏。無處出頭。且道祖師有什麼長處。一丸消眾病。不
0056c14: 假藥方多。
0056c15: 上堂云。你若退身千尺。我便當處生芽。你若覿面相
0056c16: 呈。我便藏身弄影。你若春池拾礫。我便撒下明珠。直
0056c17: 得水洒不著。風吹不入。如箇無孔鐵鎚相似。且道法
0056c18: 昌還有為人處麼。利刀割肉瘡猶合。惡語傷人恨不
0056c19: 消。
0056c20: 上堂云。春山青春水淥。一覺南柯春睡足。筇縱步
0056c21: 出松門。是處挑英香馥郁。因思昔日靈雲老。三十年
0056c22: 來無處討。如今競愛摘楊花。紅香滿地無人掃。
0056c23: 上堂云。春不晴夏不雨。禾不禾兮黍不黍。謾言孫子
0056c24: 解耕鋤。不得天時亦辛苦。莫辛苦。看看便是秋霖。
0057a01: 法昌不是解天文。暗中自有龍神護。
0057a02: 上堂。僧問。古鏡未磨時如何。師云。須磨取。進云。未
0057a03: 審如何下手。師云。鏡在什麼處。僧作圓相。師便打云。
0057a04: 這漆桶。塼也不識。
0057a05: 師乃云。祖師西來特唱此事。只要時人知有。如貧子
0057a06: 衣珠。不從人得。三世諸佛。只是弄珠底人。十地菩薩。
0057a07: 是求珠底人。汝等正是伶俜乞丐。懷寶迷底人。在
0057a08: 靈利漢。纔聞人舉著。眨上眉毛。便知落處。若更踏步
0057a09: 向前。不如杖歸山去。長嘯一聲煙霧深。
0057a10: 上堂。僧問。知有底人。畢竟向什麼處去。師云。自家掃
0057a11: 取門前雪。莫管他人屋上霜。進云。也要大家知。師云。
0057a12: 不勞懸石鏡。天曉自鳴。進云。和尚何得干戈相待。
0057a13: 師云。飢逢王膳不能。進云。且莫壓良為賤。師云。你
0057a14: 且道知有底人。向什麼處去。僧無語。師云。莫道壓良
0057a15: 為賤。
0057a16: 師乃云。不用馳求。見成活計。金不金。水不洗水。曲
0057a17: 不藏直。真不掩偽。象鼻頭。魚腮鳥觜。更問如何。歸
0057a18: 堂打睡。
0057a19: 上堂云。欲識佛性義。當觀時節因緣。巢居知風。穴居
0057a20: 知雨。鷰去鴈來。寒暑更互。是人知有。且道世尊拈花。
0057a21: 迦葉微笑。是什麼時節。還會麼。冷如。白如雪。是處
0057a22: 成堆光皎潔。茫茫欲火欲燒人。惆悵無因為君說。
0057a23: 上堂云。法昌五日陞堂。不為談玄說妙。空自有龍
0057a24: 神。誰問僧多僧少。
0057b01: 上堂云。聞說法昌山。尋常多猛虎。食盡犬與羊。更無
0057b02: 狐與兔。白日傷行人。乃至三四五。既作住山人。須作
0057b03: 山中主。伽藍土地五通神。自今已巳後須巡護。畫時
0057b04: 出向他山。教伊食泥兼食土。香燈粥飯不曾虧。此物
0057b05: 寧容當大路。更當路。送汝前山頂上乘風雨。
0057b06: 上堂云。單絲不成線。獨掌不浪鳴。達磨為甚隻履西
0057b07: 歸。直饒你道得出身句。我且問你。古人意作麼生。良
0057b08: 久云。騎驢戴蓆帽。渡水不穿靴。
0057b09: 春日上堂云。危樓角報春回。暖日潛吹□面開。蟄
0057b10: 戶幾多頭角者。可應無意待風雷。
0057b11: 黃龍南禪師至。師上堂　僧問。二龍爭珠時如何。師
0057b12: 云。法昌小出大遇。進云。忽然傾湫倒嶽。又作麼生。師
0057b13: 便打。進云。有問有答。為什麼不分賓主。師云。適來一
0057b14: 棒。是賓是主。進云。學人與師共用。師云。這漆桶又打。
0057b15: 進云。不因漁父引。爭得見波濤。師云。且莫鈍致黃龍。
0057b16: 僧禮拜。師云。教休不肯休　僧問。三玄三要即不問。
0057b17: 韶石家風事若何。師云。塵中人未識。雲外客先知。進
0057b18: 云。為復是天中函蓋。為復是逐浪隨波。師云。一任敲
0057b19: 塼打瓦。進云。和尚為什麼。把定封疆。師云。不解舡。
0057b20: 翻嫌溪曲。進云。未審雲門木馬。甚處嘶鳴。師云。在闍
0057b21: 梨鼻孔裏。進云。有鼻孔且從。無鼻孔又向什麼處。師
0057b22: 云。好箇衲僧。元無鼻孔。僧便喝。師云。爐之所。鈍鐵
0057b23: 尤多。師乃云。拏雲攫浪數如麻。點著銅睛眼便花。除
0057b24: 黃龍頭角外。自餘渾是赤班。法昌小剎。路遠山
0057c01: 遙。景物蕭。遊人罕到。敢謂黃龍禪師曲賜光臨。不
0057c02: 唯泉石增輝。亦乃龍天喜悅。然雲行雨施。自古自今。
0057c03: 其奈爐之所鈍鐵尤多。良醫之門病者愈甚。瘥病
0057c04: 須求靈藥。銷頑必藉金鎚。法昌這裏。有幾箇墮根阿
0057c05: 師。病者病在膏肓。頑者頑入骨髓。若非黃龍老漢到
0057c06: 來。總是生浪死。遂拈起拄杖云。還會麼。打還他
0057c07: 州土麥。唱歌須是帝鄉人。
0057c08: 頭戴華巾離少室。手蓆帽出長安。鷲下重相
0057c09: 見。鼻孔元來總一般。黃龍。
0057c10: 胡蘆棚上掛冬瓜。麥浪堆中釣得。誰在樓沽酒
0057c11: 處。相邀來喫趙州茶。法昌。
0057c12: 鐵牛對對黃金角。木馬雙雙白玉蹄。為愛雪山香草
0057c13: 細。夜深乘月過前溪。黃龍。
0057c14: 玉麟帶月離霄漢。金鳳銜花下綵樓。野老不嫌公子
0057c15: 醉。相將手御街遊。○法昌。
0057c16: 上堂云。乾坤之內。宇宙之間。中有一寶。祕在形山。師
0057c17: 云。且緩緩。法昌有一寶。七與八倒。或作無明山。或
0057c18: 時為相好。觸處盡光輝。動便入荒草。休尋討。珊瑚枝
0057c19: 上日杲杲。
0057c20: 上堂云。夜夜抱佛眠。朝朝還共起。起坐鎮相隨。語默
0057c21: 同居止。欲識佛去處。只這語聲是。古佛垂慈。不無方
0057c22: 便。爭奈雖是善因。而招惡果。傅大士如張幔天底網。
0057c23: 撈龍打鳳。奈何鱗甲羽毛盡在裏許。逃生無路。若是
0057c24: 靈禽瑞獸。決定別有生涯。
0058a01: 四月八日上堂云。我佛世尊降誕迦維。直得九龍吐
0058a02: 水。天雨四花。一手指天。一手指地。便道天上天下。唯
0058a03: 我獨尊。大似傍若無人。及乎韶陽老漢出來打一棒。
0058a04: 諸方將謂瓦解銷。殊不知。天欲明而必暗。人欲旺
0058a05: 而必衰。譬如塗毒鼓。打著即乖。致令祖域千古之下
0058a06: 競起干戈。掛人唇齒。法昌臨危不悚人。好一捧太遲
0058a07: 生。未離兜率。跟下便好與一錐。豈到今日。然雖如
0058a08: 是。大似賊過張弓。莫有向這裏下得一轉不傷物義
0058a09: 底語。不唯與瞿曇出氣。亦乃劃斷諸方葛藤。有麼。莫
0058a10: 怪渠儂多意氣。他家曾踏上頭關。
0058a11: 上堂云。三界唯心四句絕。萬緣唯識百非除。一法有
0058a12: 餘著不得。無餘一法亦還祛袪。古人恁麼說話。大似送
0058a13: 人上樹了去梯。好事不如無。何故。佛說一切法。為
0058a14: 度一切心。我無一切心。何用一切法。法昌今日不惜
0058a15: 性命。為你諸人。安梯了也。下得者。四事供養敢辭勞。
0058a16: 下不得者。萬兩黃金亦消得。明眼漢辯取。良久云。早
0058a17: 知燈是火。飯熟也多時。
0058a18: 上堂云。雲大野。月皎長空。樵唱巖。漁歌蓼岸。森
0058a19: 羅萬象帝網交光。四聖六凡重重海印。普賢樓閣十
0058a20: 字蹤橫。少室前交點不過。何也。譬如琴瑟箜篌。雖
0058a21: 有妙音。若無妙指。終不能發。到這裏。莫有吹無孔笛
0058a22: 調沒弦琴底衲僧。試為法昌下妙指發妙音撫一曲
0058a23: 看。有麼。良久云。貧無達士將金施。病有閑人說藥方。
0058a24: 寬禪師至。師遂作此圓相與寬。便自出作務。
0058b01: 明日上堂。法座前問寬。昨日公案作麼生。寬於地上。
0058b02: 作此圓相了。以擦。師乃云。寬禪頭名不得。
0058b03: 遂陞座云。忽地晴天霹聲。禹門三汲浪磅渹。幾多
0058b04: 頭角為龍去。蟹依前努眼睛。
0058b05: 上堂云。敲針作釣。豈是良圖。截海橫網。方為作者。忽
0058b06: 遇錦鱗尾。直教振搖空。若是跛鱉盲龜。且從他
0058b07: 三三兩兩。為什麼如此。曾為宕子偏怜客。自愛貪盃
0058b08: 惜醉人。
0058b09: 上堂云。聞聲悟道。何異緣木求魚。見色明心。大似迷
0058b10: 頭認影。諸仁者。不用續鳧截。夷嶽盈壑。南辰北斗。
0058b11: 躔度分明。日晦月明。昇沉自異。但請休征罷戰。端拱
0058b12: 無為。自然得箇入頭。差肩佛祖。若更言中辯意。句裏
0058b13: 明機。清風月下守株人。兔漸遙春草綠。
0058b14: 上堂云。一不放二不。牧人橫笛倒騎牛。松軒月冷
0058b15: 夢初破。一聲吹起塞門秋。
0058b16: 上堂云。秋風颯颯。秋雨微微。賓鴻未至。海鷰將歸。蟬
0058b17: 蕭蕭兮林葉落。月皎皎兮虎嘯猿啼。或聞或見。孰
0058b18: 悟孰迷。會與不會。莫亂針錐。君不見。新豐老太孤危。
0058b19: 寸草不生千萬里。出門何事正萋萋。
0058b20: 上堂云。菩薩貪功。聲聞滯寂。三界群生。不知恩力。便
0058b21: 請回光。歇心識。一念相應。玄關可擊。
0058b22: 上堂云。諸方浩浩商量。法昌冷冷落落。從教古殿生
0058b23: 苔。免見填溝塞壑。逞神機誇妙略。筭來總是閑斟酌。
0058b24: 爭如裂破太空。薦取如來那一著。噫錯。
0058c01: 上堂云。無明實性即佛性。幻化空身即法身。拈起拄
0058c02: 杖云。釋迦老子。變作一條拄杖。在法昌手裏。拈起則
0058c03: 劃斷三乘。放下則平欺佛祖。忽然撞著懵懂禪和。法
0058c04: 昌急急退步。良久云。看。
0058c05: 歲旦上堂。僧問。孟春猶寒即不問。新年頭還有佛法
0058c06: 也無。師云。東山西嶺青。進云。這箇猶是世法。如何是
0058c07: 佛法。師云。罕逢穿耳客。多是刻舟人。進云。爭奈學人
0058c08: 未曉。師云。覿面相呈猶未曉。不如靜處薩婆訶。僧禮
0058c09: 拜。師云。靈利衲僧　僧問。新年已巳去。未審如何是不
0058c10: 遷底句。師云。去年曾折處。今日又抽條。進云。這箇猶
0058c11: 是遷謝底在。師云。物逐人興。進云。未審祖師鼻孔。是
0058c12: 新是舊。師云。你在甚處見祖師。進云。和尚恐某甲不
0058c13: 實。師云。你且道是新是舊。僧無語。師云。洎不問過。
0058c14: 師乃云。四序循環。周而復始。百歲光陰。猶如撚指。鳴
0058c15: 鼓陞堂。諸方事例。舉論宗乘。是非蜂起。緣聚則生。緣
0058c16: 離則死。未出輪回。如何逃避。休休。時行則行。時止則
0058c17: 止。君不見。達磨當年到魏時。被人打落當門齒。
0058c18: 上堂云。明自照。不勞心力。若到這裏會得。便請掊
0058c19: 珠擲玉。罷戰休征。不唯道泰時康。亦乃國安靜。何
0058c20: 也。上是天。下是地。日頭運轉空裏。假使碧潭清似
0058c21: 鏡。終教明月下來難。若是玄機尚戢。冥運猶潛。任是
0058c22: 六臂三頭。也須牽羊納璧。
0058c23: 上堂云。莫莫。大丈夫何太錯。泥牛只解駕宗乘。木馬
0058c24: 何曾生犢角。魚不鳥不箔。遼天須是遼天鶴。只知
0059a01: 犯重障菩提。不薦如來大圓覺。休休。休摸。醍醐上
0059a02: 味世所珍。遇斯等人成毒藥。
0059a03: 上堂。僧問。一花開五葉。結果自然成。葉則不問。如何
0059a04: 是花。師云。茂連天秀。馨香匝地紅。進云。什麼田地
0059a05: 栽得。師云。長自靈山雨。開因少室風。進云。未審幾時
0059a06: 結。師云。但得根株是。何愁不。進云。學人還有
0059a07: 分也無。師云。無分。進云。人人具足。學人為什麼無分。
0059a09: 師乃云。昨日看庭花。今朝翫芳草。芳草與庭花。各自
0059a10: 爭妍好。花先芳草衰。草亦隨花槁。如何浮世人。不悟
0059a11: 生難保。良久云。何須待零落。然後始知空。
0059a12: 上堂云。龍吟霧起。虎嘯風生。法爾如然。非由造作。參
0059a13: 玄上士。善別機宜。莫倚他門喫他殘飯。況是當人己巳
0059a14: 事。直下分明。應用無方。不從人得。本無位次。莫強安
0059a15: 排。赫爾靈光。超諸數量。隨緣放曠。任性浮沉。如杲日
0059a16: 當空。似蓮花出水。聖凡罔測。物類何□。更若言中取
0059a17: 則。句下丹青。大似餅充飢。終無所益。
0059a18: 上堂云。聞聲悟道。見色明心。乃拈起拄杖云。豈不是
0059a19: 見。又敲床一下云。豈不是聞。那箇是明悟底事。若道
0059a20: 聞聲是我。見色非他。黃口小兒點頭嚥唾。多子塔前
0059a21: 一場。為什麼如此。誰知遠煙浪。別有好思量。
0059a22: 上堂云。八月十五中秋節。露洗層巖光皎潔。珠簾是
0059a23: 處捲清輝。不知只是舊時月。諸仁者。當人己已事。妙絕
0059a24: 言語。識不可識。智不可知。一代時教。只是箇切。所
0059b01: 以道。脩多羅教。如標月指。參學兄弟。到這裏合作麼
0059b02: 生。一大藏教。既是標指。且道月在什麼處。不見僧問
0059b03: 投子。靈山如指月。曹溪如月。如何是真月。投子云。
0059b04: 昨夜三更轉向西。投子古佛。善識時機。如鍾在架。隨
0059b05: 扣發聲。似鏡當臺。物來斯照。然則一期方便。這僧大
0059b06: 似避得風雷重遭霹。爭如法昌直下與伊道。遂
0059b07: 作圓相了云。此夜一輪滿。清光何處無。
0059b08: 上堂云。古者道。百尺竿頭坐底人。雖然得入未為真。
0059b09: 百尺竿頭須進步。十方世界現全身。只如百尺竿頭。
0059b10: 如何進步。要會麼。南贍部洲。北單越。要行則行。要
0059b11: 歇則歇。忽若遇見玄沙。打你頭破腦裂。且道有什麼
0059b12: 過。棒頭有眼明如日。要識真金火裏看。
0059b13: 上堂。僧問。四山相逼時如何。師云。寶車在門外。進云。
0059b14: 和尚豈無方便。師云。貪生逐樂區區去。喚不回頭爭
0059b15: 奈何。進云。忽然喚得回時如何。師云。但辦肯心。必不
0059b16: 相賺。進云。作家宗師。師云。也是死中得活。僧擬議。師
0059b17: 便打。
0059b18: 師乃云。平地上死人無數。過得荊棘林者。是好手。不
0059b19: 重己已靈。不求諸聖。十二時中。不倚一物。正是平地上
0059b20: 事在。你若起心動念。即乖法體。更乃大用現前。於毛
0059b21: 端上。現寶王剎。坐微塵裏。轉大法輪。喚作開眼尿床。
0059b22: 不消老僧一喝。你且道荊棘林作麼生透。良久云。
0059b23: 取詩書歸舊隱。野花啼鳥一般春。
0059b24: 上堂云。三界無法。何處求心。四大本空。佛依何住。靈
0059c01: 利漢。纔聞舉著。便好截斷兩頭。歸家穩坐。從他叢林
0059c02: 浩浩。保社駢駢。豈不快哉。不得容易。忽若有箇漢。出
0059c03: 來拊一掌。還聞麼。起拂子。還見麼。大好無法。擗脊
0059c04: 打一棒。鼻孔裏錐一錐。待你知痛識痒。大好無佛。正
0059c05: 當與麼時。莫道法昌你。還會麼。白日莫空過。青春
0059c06: 不再來。
0059c07: 上堂。拈起拄杖云。我若拈起。你便喚作先照後用。我
0059c08: 若放下。你便喚作先用後照。我若擲下。你便喚作照
0059c09: 用同時。忽然不拈不放。你向什麼處卜度。直饒會得
0059c10: 倜儻分明。若遇臨濟德山。快須腦門著地。且道伊有
0059c11: 什麼長處。良久云。曾經大海休誇水。除須彌不是
0059c12: 山。
0059c13: 上堂云。毫釐有差。天地懸隔。欲得現前。莫存順逆。諸
0059c14: 仁者。山河大地。顯主賓。三界聖賢。交光相映。到這
0059c15: 裏。不取一法。不捨一法。亦無無取捨知解。喚作海印
0059c16: 三昧。正是貼肉汗衫。直得不捨道法。現諸威儀。石火
0059c17: 裏沒去。電光裏出頭。刀梯樹。虎穴魔宮。七通八達。
0059c18: 一一分明。我且問你。百草頭上。還曾夢見夾山麼。
0059c19: 上堂。僧問。祖意西來即不問。樹彫葉落事如何。師云。
0059c20: 少室宗風全體露。闍梨何得不惺惺。進云。爭奈彫落
0059c21: 何。師云。眼花山影轉。進云。畢竟如何會。師云。不是知
0059c22: 音者。徒勞話歲寒　僧問。諸法寂滅相。不可以言宣。
0059c23: 少室宗風如何舉唱。師云。一家有事百家忙。進云。猶
0059c24: 是學人疑處。師云。若是鳳凰兒。不向籬邊走。僧禮拜。
0060a01: 師云。我也未信你在　師乃云。心隨萬境轉。轉處實
0060a02: 能幽。隨流認得性。無亦無憂。諸仁者。看看。釋迦老
0060a03: 子披毛帶角。上刀山入火聚。然後變作一頭水牯牛。
0060a04: 走入溈山隊裏去也。你等諸人還見麼。你若見。許你
0060a05: 具一隻眼。你若不見。也許你具一隻眼。且道法昌為
0060a06: 人眼。在什麼處。良久云。名字莫將題落葉。恐隨流水
0060a07: 到人間。
0060a08: 上堂云。即此見聞非見聞。無餘聲色可呈君。箇中若
0060a09: 了全無事。體用無妨分不分。鳴鵲噪。法法圓成。水
0060a10: 淥山青。頭頭顯煥。見亦同見。聞亦同聞。因什麼有迷
0060a11: 有悟。良久云。莫言佛法無多子。不是苦心人不知。
0060a12: 上堂云。若是知有底人。入林不動草。入水不動波。便
0060a13: 能脫珍御服。掛弊垢衣。與眾魔共一手。作諸勞侶。接
0060a14: 待方來。猶是傍借邊事。何也。澄源湛水。尚棹孤舟。古
0060a15: 佛道場。猶乘車子。若是箇中人。直須向頭上揩痒。
0060a16: 驪頷下抉珠。驅耕夫牛。奪飢人食。若能如是。始解坐
0060a17: 報化佛頭。踏盧遮那頂。法昌與麼說話。大似夢中說
0060a18: 夢。何謂也。爭似不來還不往。亦無懽笑亦無愁。
0060a19: 上堂。僧問。佛佛授手。祖祖相傳。未審傳箇什麼。師云。
0060a20: 須彌頂上鐵崑崙。進云。當表何事。師云。去國知歸路。
0060a21: 伶俜獲寶珠。進云。實際理地。不受一塵。未審珠向什
0060a22: 麼處安者。師云。從來光璨爛。不用強安排。進云。與麼
0060a23: 則謝師指示。師云。珠在什麼處。僧擬議。師云。了。
0060a24: 師乃云。見聞如幻翳。三界若空花。聞復翳根除。塵消
0060b01: 覺圓淨。淨極光通達。寂照含空。來觀世間。猶如
0060b02: 夢中事。諸仁者。祖師門戶。已巳被釋迦老子八字打開
0060b03: 了也。更無絲髮許間隔。直下會得。可謂光前絕後。若
0060b04: 更別有商量。許汝具一隻眼。
0060b05: 上堂。僧問。摩尼珠人不識。如來藏裏親得。如何是
0060b06: 珠。師云。龍宮無處。海藏豈能。進云。未審畢竟在
0060b07: 什麼處。師作圓相。僧展兩手。師便打。僧禮拜。師云。三
0060b08: 更猶自可。天曉更愁人。
0060b09: 師乃云。有物先天地。無形本寂寥。能為萬象主。不逐
0060b10: 四時彫。四時運轉。萬象摐然。見聞不昧。視聽分明。且
0060b11: 道那箇是主。莫是與麼來者是麼。莫是妙體本來無
0060b12: 處所麼。莫是一念未生時全體是麼。與麼卜度。大似
0060b13: 坐井觀天。管中窺豹。若是諦當底人。總不用許多辛
0060b14: 苦。良久云。陋巷不騎金色馬。回來著破襴衫。
0060b15: 至節日上堂。僧問。古者道。陽氣發時無硬地。無根樹
0060b16: 子。為什麼不開花。師云。話頭也不照顧。進云。爭奈人
0060b17: 人具足。師云。你樹子在什麼處。僧提起坐具。師云。謔
0060b18: 你老郎。便打　僧問。祖意西來即不問。直截根源事
0060b19: 若何。師便喝。僧亦喝。師喝一喝。拊一掌。僧云。作家宗
0060b20: 師。師云。劄。僧禮拜。師云。未出場來。不妨奇特。
0060b21: 師乃云。一陽來復。萬物知春。堤邊柳眼爭開。畔梅
0060b22: 英競吐。連樹凍。丹鳳那。月潭。遊龍未作。錦
0060b23: 衣公子。盡醉如泥。林下道人。幪頭打睡。且莫睡。閑向
0060b24: 江頭看逝水。世間好物不堅牢。綵雲易散琉璃脆。
0060c01: 上堂云。行路難君自看。鳥道從來不易攀。行人未上
0060c02: 先傴僂。頦膝時時自相拄。捫蘿直到巔頭。方知世
0060c03: 界空悠悠。
0060c04: 上堂云。花菲菲。雨霏霏。游人陌上正如泥。誰在樓
0060c05: 吹玉管。一聲聲送日沈西。
0060c06: 上堂云。至道無難。唯嫌揀擇。三界聖凡。和泥合水。燈
0060c07: 籠露柱。儱侗顢頇。凡夫生死。諸佛涅槃。如何得不揀
0060c08: 擇。莫是毫釐有差天地懸隔麼。莫是情盡圓明時會
0060c09: 取麼。莫是萬法唯識。盡是我心。不可更有彼此。且喜
0060c10: 沒交涉。若是法昌。是便是非便非。江南日暖鷓鴣啼。
0060c11: 非不非是不是。笑維摩談不二。箇中若未造玄微。
0060c12: 且薦如來第一義。
0060c13: 結夏日晚小參云。大凡參學兄弟。道眼未明。心地未
0060c14: 安。入一叢林。出一保社。須當親近良朋善友。二六時
0060c15: 中。將佛法為事。直須決擇。令心眼精明。這箇不是小
0060c16: 事。光陰易失。時不待人。一失人身。卒未有出頭處在。
0060c17: 莫只與麼打過時。今日三明日四。這裏經冬。那邊
0060c18: 過夏。記取一肚葛藤。路布學解。到處掠摩唇捋觜。
0060c19: 漢語胡言。道我解禪解道。輕忽好人。作無間業。將知
0060c20: 此事大不容易。沒量大人。到這裏討頭鼻不著。莫當
0060c21: 等閑亂開大口。法昌老漢。無人情莫愛人。摩捋你讚
0060c22: 歎你。盡不是好心。一朝火風解散。眼光落地。善惡業
0060c23: 緣。受報好醜。生死境界。一時現前。那時便如落湯螃
0060c24: 。手忙亂。從前活計神通佛法。總使不著。業識忙
0061a01: 忙。無可依怙。追悔不及。隨緣受報。改頭換面。都未可
0061a02: 定。豈不見古者道。學般若菩薩。且莫自瞞。切須子細。
0061a03: 纖毫不盡。未免輪迴。絲念不忘。盡從沉墜。你要識披
0061a04: 毛帶角底麼。便是你尋常亂作主宰者是。你要識拔
0061a05: 舌地獄麼。便是誑惑迷徒者是。你要識寒鑊湯底
0061a06: 麼。便是你濫膺信施者是。三塗八難盡是你心自作。
0061a07: 只為道眼不明。方乃如是。若是諦當底人。豈有這箇
0061a08: 消息。法昌與麼說話。盡是契合諸聖。不獨為你三兄
0061a09: 五弟。但未得忍菩薩。皆有此過。豈況天龍八部。既來
0061a10: 這裏。經冬過夏。莫生容易。老僧钁頭邊。討飯供養你。
0061a11: 說些子出家話。莫被人我夯。一生空過。一旦四大
0061a12: 分張。那時作伎倆遲也。有一般漢。聞人舉著他肚裏
0061a13: 事。嗔心忿起。便道。佛法豈有與麼事。大悟不拘小節。
0061a14: 更問阿誰。我且問你。悟見箇什麼。還脫得髑髏識想
0061a15: 也未。十二時中。且與五戒十善相應。靈山會上。還曾
0061a16: 見有無行業底佛麼。還有妄語底祖師麼。大似將牛
0061a17: 屎比栴檀。有甚交涉。可謂醍醐上味。為世所珍。遇斯
0061a18: 等人。成毒藥。你要得他日相應。但如今於一切處。
0061a19: 放教枯淡。二六時中。對五欲八風。如盲肓人視物。不為
0061a20: 諸法管帶。亦不管帶諸法。六根門頭點檢。無絲髮過
0061a21: 患。方有少許趣向分。法昌與麼說話。如服瞑眩底藥
0061a22: 相似。一斯苦口。他時大有得力處。所以古者道。假使
0061a23: 百千劫。所作業不忘。因緣會遇時。果報還自受。無人
0061a24: 替代。各自努力。
0061b01: 上堂云。古者道。大地雪漫漫。春來依舊寒。說禪說道
0061b02: 易。成佛作祖難。法昌道。大地雪漫漫。春來便不寒。到
0061b03: 頭成佛易。是說禪難。有一般人聞與麼說。鼻孔冷
0061b04: 笑道。有甚難。朝到西天。暮歸唐土。南山起雲。北山下
0061b05: 雨。甘草甜黃蘗苦。魚入深潭。鳥棲高樹。拈起拄杖。達
0061b06: 磨眼睛。放下數珠。釋迦鼻孔。若是這箇禪。三家村裏。
0061b07: 臭口老婆。也解說得。要成佛則未在。你且道畢竟那
0061b08: 箇是禪。良久云。直得額頭汗出。
0061b09: 上堂云。草蘺蘺。煙幕幕。雨如膏。雲似。輪蹄到處困
0061b10: 芳菲。誰問山頭紅日落。禪家流。須警覺。莫待擎頭并
0061b11: 戴角。百年光景片時間。舉世應無長命藥。逐利貪名
0061b12: 數似麻。排頭盡葬青山。菩提道路不曾脩。畢竟將
0061b13: 何為倚托。
0061b14: 上堂云。菩薩證未極。二乘方沉空。人天三界業。正在
0061b15: 輪迴中。諸仁者。若論此事。唯佛與佛。乃能知之。十地
0061b16: 聖人。猶隔羅縠。自餘之輩。合作麼生。無常老病。不與
0061b17: 人期。一失人身。萬劫不復。三界牢獄。縈絆殺人。不是
0061b18: 等閑。莫生容易。大事未成。如喪考妣。二六時中。放
0061b19: 閑緣。歇心識。但自回心問己已。想料不由別人。警
0061b20: 身根。莫教污染。直令凡聖情盡。人法俱空。自然體露
0061b22: 上堂云。佛大泥多。舡高水長。我愛釣魚翁。生涯無比
0061b23: 況。分開曉霞影。擲破桃花浪。流水送歌聲。風高愈嘹
0061b24: 亮。堪笑錦鱗不上。三三兩兩空悠漾。莫悠漾。直饒
0061c01: 避得。前頭大有網。魚即且從。佛在什麼處。莫是殿
0061c02: 裏底麼。莫是作圓相麼。莫是在靈山麼。莫是對面不
0061c03: 相識麼。莫是認著依前還不是麼。若如此。只是箇三
0061c04: 家村裏。佛不□者。且道那箇是。調御涅槃今已巳久。龍
0061c05: 光猶未□迦維。
0061c06: 上堂云。宗乘一句。絕言詮。意下差排。生浪死。靈
0061c07: 山會上。覿面相呈。授手傳來。如王寶。□乘不墜。蓋
0061c08: 藉其人。如師子遊行。群狐屏。龍象蹴踏。非驢所堪。
0061c09: 或時警悟群機。曲垂方便。遂有言句。落在諸方。如龍
0061c10: 藏選珠。終無瓦礫。直得天龍稽首。佛日光輝。近來時
0061c11: 代澆漓。禪師長老。成群作隊。一箇箇氣宇如王。一人
0061c12: 人平肩佛祖。問著宗門兩字。口似研槌。但將凡言。黷
0061c13: 亂聖意。致令學者習俗生常。不唯侮慢聖賢。亦乃自
0061c14: 生容易。或言即心是佛。更不參尋。或則妄認塵緣。強
0061c15: 作主宰。無非私心作解。捏目生花。緣木求魚。守株待
0061c16: 兔。蓋為打底不遇作家。致見如斯過患。勸諸學者。莫
0061c17: 謾波波。但自回光返照。疊足思心。盡凡情。別無聖
0061c18: 解。縱有幽玄。成計較。古者云。道不用脩。但莫污染。
0061c19: 禪不用學。貴在息心。息心則想念不生。無染則真源
0061c20: 自淨。更若他求。必無是處。
0061c21: 百丈和尚至。師上堂云。道無今古。人有先後。出則大
0061c22: 用繁興。入則機唯密照。記得百丈大智禪師在日。常
0061c23: 有一老人聽法。自云。過去生中。曾為知識。有人問。大
0061c24: 脩行底人。還落因果也無。某甲云。不落因果。從此五
0062a01: 百生。墮作野狐。今告代一轉語。願脫此苦。百丈云。不
0062a02: 昧因果。即脫狐身。然則野狐脫去。其奈吐下涎唾。落
0062a03: 在諸方。無人打摒。敢問諸人。不落因果。為什麼墮作
0062a04: 野狐。不昧因果。為什麼便得脫去。直饒道得。落處分
0062a05: 明。也未出他野狐穴裏。法昌當時若見。但先與他拈
0062a06: 出雪古鏡。教伊轉動不得。然後放出紫湖狗子。盡
0062a07: 性命。免見兒孫今日。成群作隊。法昌與麼舉論。大
0062a08: 似持螺酌海。明眼人前。一場笑具。何故。曾經大海難
0062a09: 為水。慣聽無絃不易琴。
0062a10: 上堂云。且莫停囚長智。養病喪軀。長者任他長。短者
0062a11: 任他短。風動空澄。日明雲翳。泥多佛大。水長舡高。法
0062a12: 法圓成。莫妄穿鑿。直得風行草偃。水到渠成。不為分
0062a13: 外。忽爾小中現大。大中現小。於一毛端。能含受十
0062a14: 方剎土。坐微塵裏。轉大法輪。若到法昌面前。一筆勾
0062a15: 下。何也。丈夫自有衝天氣。莫向如來行處行。
0062a16: 上堂云。至人空洞無象。萬物無非我造。會萬物為己已
0062a17: 者。其唯聖人乎。老僧昨夜作一箇夢。夢見入大洋海
0062a18: 底。撞著須彌山。頭額粉碎。你等諸人。還知痛痒麼。
0062a19: 上堂云。言前薦得。滯迷封。句下精通。觸途狂見。然
0062a20: 雖如是。其奈金沙猶混。水乳不分。法昌道。言前薦得。
0062a21: 天雨四花。句下精通。地搖六種。且莫草草。九十六種
0062a22: 外道。各各自言得上人法。菩薩果位。猶不相知。譬如
0062a23: 諸天同寶器食。福德有異。飯色不同。若無擇法眼目。
0062a24: 如何明辯。忽遇迷之子。止宿草庵。疲乏商人。化城
0062b02: 般垛根漢。不可也受法昌讚嘆。所以我佛。傳衣付法。
0062b03: 須令授手。相證據。恐有濫誤。蓋謂此也。然雖如是。
0062b04: 忽若有箇漢出來。喝一喝。拊一掌。掀倒繩床。便歸眾
0062b05: 去。諸人作麼生明辯。良久云。敵聖若無如是眼。假饒
0062b06: 千載又何為。
0062b07: 上堂云。生死事大。無常迅速。行高士。更於何處用
0062b08: 心。饒你學得聖解現前。獲三明六通。得四無礙辯。一
0062b09: 大藏教。結角羅紋。貯水不漏。明眼人著。大似檐雪
0062b10: 填井。豈不見。世尊於楞嚴會上。呵叱阿難。汝雖歷劫
0062b11: 憶持如來祕密妙嚴。不如一日修無漏業。免被人天
0062b12: 果報所縛。十二分教。到這裏。一點也用不著。方為教
0062b13: 外別傳。如今兄弟。都不問此事來處。但管違背佛語。
0062b14: 返於經教中作伎倆。辨唯心唯識。說性說相。如將方
0062b15: 木逗圓孔。有甚交涉。將知宗門途路別。且人天因
0062b16: 果。通貫聖凡。如何免得。無漏聖境。理絕功勳。若為修
0062b17: 證。還會麼。自是不歸歸便得。五湖煙景有誰爭。
0062b18: 上堂云。靈山會上。三乘行位。解脫法身。正是乞兒殘
0062b19: 飯。祖師西來。直指人心。見性成佛。正是祭鬼神殘飯。
0062b20: 汝等若見。如經蠱毒之鄉。更莫著。著則禍生。法
0062b21: 昌這裏。有一般茶飯。尋常不曾拈出。今日事不獲已巳。
0062b22: 將供養諸人。他時若到諸方。受用殷繁。切須記取。法
0062b23: 昌今日供養。遂作一圓相。擲下拄杖。
0062b24: 上堂云。毗耶杜口。倣宗乘。鷲嶺拈花。成毒藥。九
0062c01: 年面壁。鈍致先宗。半夜傳衣。欺他後學。馬祖即心是
0062c02: 佛。大似待兔守株。盤山非心非佛。可謂和泥合水。縱
0062c03: 饒德山棒如雨點。正是以己已妨人。臨際喝似雷聲。要
0062c04: 且不曾撩著。豈況聚頭接耳。舉古圓今。列洞下五位
0062c05: 君臣。尚它薄禮。布臨濟三玄戈甲。敗落清時。雲門函
0062c06: 蓋乾坤。無繩自縛。法眼唯心唯識。豈達機權。溈仰父
0062c07: 子相投。傍觀者醜。如斯之見。盡是敗祖宗風。滅胡種
0062c08: 族。承接響。欺罔聖賢。後學無辜。遭他指注。若論此
0062c09: 事。諸佛不曾出世。亦無一法與人。達磨不西來。二祖
0062c10: 不得髓。直得皇風蕩蕩。野老謳歌。心無所恃。行無所
0062c11: 依。聞禪與道。似見冤家。說色說心。如逢猛虎。法昌然
0062c12: 後與你。挑野菜。樁黍米。作和羅飯。骨董。飢即。
0062c13: 困即臥。不由諸位自崇高。莫學三乘立功課。
0062c14: 雲巖長老至。師上堂云。鳳凰山色翠凌空。寶殿崢
0062c15: 嶸不同。止止金毛在何處。只應千古絕狐蹤。諸仁
0062c16: 者。知音相見。豈在多言。如擊石火掣電機。點著不來。
0062c17: 白雲萬里。何也。菩提之道。不可圖度。動便失宗。覺即
0062c18: 迷旨。然竿木隨身。逢場作戲。或時手擎日月。遊戲神
0062c19: 通。有時背負須彌。全軍敵勝。或則隨波逐浪。或則把
0062c20: 斷要津。無非古佛家風。盡是道人活計。豈不見。昔日
0062c21: 雲到藥山。山云。聞子解弄師子是不。云。是。山云。
0062c22: 弄得幾出。云。六出。山云。我也解弄。云。弄得幾出。
0062c23: 山云一出。云。六即一。一即六。雲後到溈山。山云。
0062c24: 聞子在藥山時。曾弄師子是不。云是。山云。為復常
0063a01: 弄有時置。云。要弄即弄。要置即置。山云。置時師子
0063a02: 在什麼處。云。置也置也。師云。好一箇師子。只是弄
0063a03: 得有頭無尾。當時若見溈山云置時在什麼處。便與
0063a04: 放出踞地金毛。直教溈山藏身無路。既不能如是。遂
0063a05: 成一箇不了底公案。法昌今日因風吹火。也未勦絕。
0063a06: 請雲禪師略陞此座。圓這箇公案。免見他日
0063a07: 累及兒孫。
0063a08: 上堂云。一塵纔起。大地全。乃拈起拄杖云。諸仁者。
0063a09: 十方世界撮來。如粟米大。安在法昌拄杖頭上。其中
0063a10: 眾生。不覺不知。且道法昌尋常在塵裏。在塵外。良久
0063a11: 云。海枯終見底。人死不知心。
0063a12: 上堂。夜半烏誰捉去。石女無端遭指注。空王令下
0063a13: 急搜尋。唯心便作軍中主。雲門長驅。溈仰隊件。列五
0063a14: 位鏘旗。布三玄戈弩。藥山持刀。清原荷斧。石鞏彎弓。
0063a15: 禾山打鼓。陣布雪嶺長蛇。兵屯黃檗飛虎。木馬帶毛
0063a16: 烹。泥牛和角。賞三軍犒師旅。打葛藤分路布。截海
0063a17: 橫山。颺塵簸土。擊玄關。除徼路。多少平人受辛苦。無
0063a18: 邊剎海競紛紛。三界聖凡無覓處。無處。還知否。昨
0063a19: 夜雲天宇寬。依前帶月啼高樹。
0063a20: 上堂云。生死交謝。寒暑迭遷。有物流動。人之常情。念
0063a21: 念不停。新新不住。如火成。漸漸消滅。又如藏舟於
0063a22: 壑。藏山於澤。人謂得其固。不知有力者負之而趨。昧
0063a23: 者不覺。然雖如是。殊不知。觀身實相。觀佛亦然。前際
0063a24: 不來。後際不去。今則無住。三際求心心不有。心不有
0063b01: 故妄元無。妄元無故即菩提。生死涅槃本平等。故維
0063b02: 摩經云。不動等覺。建立諸法。不出魔界。而入佛界。於
0063b03: 此會得。則終日變化不為動。畢竟寂滅不為休。八難
0063b04: 三塗無非淨妙國土。塵勞煩惱盡是解脫道場。然雖
0063b05: 如是。要且未出教意。譬如蒸沙欲成嘉饌。縱經塵劫。
0063b06: 終不能得。既不然者。且道親切底事作麼生。嶺不
0063b07: 傳唐土信。胡人休唱太平歌。
0063b08: 師到雲。陞座云。法無定相。轉變由人。用去則天回
0063b09: 地轉。觸處周流。來則慮息緣忘。聖凡罔測。或則神
0063b10: 通遊戲。垂手塵勞。利益有情。光揚佛事。或則棲神物
0063b11: 表。遁跡阿。枕石眠雲。敦脩慧業。無非道達群機。利
0063b12: 他利己已。所謂動若行雲。止猶谷神。豈有心於彼此。情
0063b13: 係於動靜者耶。法昌與麼舉唱。且道隨順機宜。為復
0063b14: 別有長處。還會麼。木馬追風蹄撥剌。金毛踞地尾查
0063b15: 。
0063b16: 上堂云。閑來只麼坐。拍手誰賡和。回頭忽見簸箕星。
0063b17: 水墨觀音會推磨。乃拍一拍云。還會麼。八十翁翁雖
0063b18: 皓首。看看不帶老人容。
0063b19: 上堂云。九月重陽節。菊花香未烈。策杖倚欄看。眼中
0063b20: 重著屑。諸仁者。鷰去鴈來。寒暑相催。籬邊黃菊。正
0063b21: 霜開。陌上垂楊。已巳隨露落。或生或殺。互顯機鋒。或盛
0063b22: 或衰。咸張主伴。無非解脫法門。盡是金剛正眼。還有
0063b23: 人薦得麼。看來只是吹法。向灘頭脫衣。
0063b24: 上堂云。法昌今日開爐。行僧無一箇。為報十八高
0063c01: 人。緘口圍爐打坐。不是規矩嚴難。免見諸人話墮。直
0063c02: 饒口似秤槌。未免籠勘破。不知道絕功勳。妄自脩
0063c03: 因證果。若逢臨濟德山。應是難能放過。但知一念回
0063c04: 心。定免三乘羈。
0063c05: 上堂云。青山鳥道。登者即迷。碧落無波。動犯風影。不
0063c06: 是目前法。莫生種種心。明暗不相關。空無背面。到
0063c07: 這裏。直似秋潭月影。靜夜鍾聲。猶是生死岸頭事。莫
0063c08: 當等閑。不見古者道。直須向那邊擔荷了。來這邊
0063c09: 行李。揩磨心識。盡今時過患。直似枯木逢春不潤。
0063c10: 始有少分相應。古人與麼說話。意作麼生。那邊檐荷
0063c11: 箇什麼。這邊又作麼生行李。除非久參碩德。乃可知
0063c12: 之。莫只與麼業識忙忙。無明人我。私心作解。妄生穿
0063c13: 鑿。如磨塼作鏡相似。多少謷訛。快須著力。莫待前頭
0063c14: 路盡。方始著忙。一朝心眼頓開。方知法昌老。以佛法
0063c15: 為事。
0063c16: 上堂云。昨日送殘年。今朝賀新歲。新歲與殘年。相逐
0063c17: 如流水。人無百年人。盡作千年累。一箇無常身。百端
0063c18: 生狡計。殺命資口腹。結業求富貴。片善不曾修。日為
0063c19: 煩惱醉。且莫醉。起來共你說些。周秦并漢魏。業及
0063c20: 圖王。文經兼武緯。凌煙閣上數如麻。盡向青山下
0063c21: 排頭睡。爭似無為實相門。一超直入如來地。
0063c22: 上堂云。年年四月十六。諸方盡皆禁足。法昌山裏如
0063c23: 何。但見山青水淥。
0063c24: 上堂云。諸仁者。心是根。法是塵。兩種猶如鏡上痕。痕
0064a01: 垢盡時光始現。心法雙忘性即真。古人已巳是四楞著
0064a02: 地了也。汝等諸人。作麼生會。內視不己已見。返聽不我
0064a03: 聞。覺體超然。不屬量數。正是痕垢在你。且道鏡在什
0064a04: 麼處。直饒分明拈出。我更問你。什麼處得來。你若不
0064a05: 知來處。山僧為你指出。鍊得銅山沒一星。入紅爐裏
0064a06: 又埃塵。須知本自圓成物。本自圓成無故新。
0064a07: 勘辯
0064a08: 師在雙嶺受請。與英勝二首座相別云。三年聚首。無
0064a09: 事不知。檢點將來。不無滲漏。以拄杖劃一劃云。這箇
0064a10: 且止。宗門事作麼生。英云。須彌安鼻孔。師云。與麼則
0064a11: 臨崖看虎眼。特地一場愁。英云。深沙努眼睛。師云。爭
0064a12: 奈聖凡無異路。方便有多門。英云。鐵蛇鑽不入。師云。
0064a13: 這般漢有甚共語處。英云。自緣根力淺。莫怨太陽春。
0064a14: 劃一劃云。宗門事且止。這箇事作麼生。師便掌。英
0064a15: 云。這漳州子莫無去就。師云。你這般見解。不打更待
0064a16: 何時。又打。英云。也是老僧招得。
0064a17: 英勝二人。到山相訪。英云。和尚尋常愛檢點諸方。今
0064a18: 日為甚。來古裏作活計。師云。打草只要蛇驚。英
0064a19: 云。且莫塗糊人好。師云。你又刺剌頭入膠盆作什麼。英
0064a20: 云。古人道。我見兩箇泥牛入海。所以住山。未審和
0064a21: 尚。見箇什麼。師云。你他時異日。有把茅蓋頭。人來問
0064a22: 你。你作麼生祗對。英云。山頭不如嶺尾。師云。你且道
0064a23: 當得住山事麼。英云。使钁不及拖犁。師云。還曾夢見
0064a24: 古人麼。英云。和尚又作麼生。師展兩手。英云。跳不
0064b01: 出斗。師云。莫將三寸燭。擬並太陽輝。英云。爭奈公案
0064b02: 見在。師云。亂統禪和。如麻似粟。
0064b03: 師起法堂。乃問二人。我欲來這裏起法堂。且道作得
0064b04: 箇什麼向當。英云。賊是小人。師云。邵武子。動著便作
0064b05: 屎臭氣。英云。曾輕霜雪苦。師云。明珠自有千金價。誰
0064b06: 肯林邊打兒。英云。大似持不得。詐道不飢。師
0064b07: 指勝云。你且道合作得箇什麼向當好。勝云。本來
0064b08: 無位次。不用強安排。師云。你這驢漢安向甚處著。勝
0064b09: 云。一任敲打瓦。師云。也只是箇杜撰巡官。英云。若
0064b10: 是千金寶。何須打兒。師云。東家人死。西家助哀。英
0064b11: 云。路見不平。
0064b12: 一日英舉大梅斷夾山定山生死中有佛無佛因緣。
0064b13: 問師云。此箇公案作麼生。師云。大梅當時何不與他
0064b14: 本分草料。英云。作麼生。師便打。英云。一場儱侗。師云。
0064b15: 你試下一轉語看。英云。一狀領過。師云。矮子看戲。
0064b16: 舉盤山光境話。英云。只如保福與麼說話。未免掛人
0064b17: 唇齒。師云。你作麼生。英作掌勢。師云。自屎不知臭。英
0064b18: 云。和尚作麼生。師云。若據我見處。掘箇地坑。和你一
0064b19: 時埋。且要天下太平。
0064b20: 黃龍秀維那與數僧至。師云。重疊關山路。闍梨從什
0064b21: 麼處來。秀云。三門裏來。師云。有三門。則從三門裏來。
0064b22: 無三門從什麼處來。秀云。恁麼則不從門入也。師云。
0064b23: 因什麼得到這裏。秀云。法昌門下水泄不通。師云。不
0064b24: 解登山。剛嫌路曲。秀擬議。師云。第二參頭道。僧云。何
0064c01: 不問取維那。師云。酌然龍象蹴踏。非驢所堪。且坐喫
0064c02: 茶。人事了。秀乃云。適來公案。可謂光前絕後。師云。射
0064c03: 虎不真。徒勞沒羽。秀云。何得壓良為賤。師云。佛法不
0064c04: 是這箇道理。
0064c05: 師乃問秀。近離什麼處。秀云。黃龍。師云。我聞黃龍有
0064c06: 三關語是否。秀云。是。師云。將為老僧不知。秀云。有問
0064c07: 有答。師云。未到法昌。不妨疑著。秀云。過在什麼處。師
0064c08: 打一掌云。且莫鈍致黃龍。乃送歸安下處。秀云。古人
0064c09: 道。一言相契則住。一言不契則去。且道。住則是。去則
0064c10: 是。師云。你看。這漢一場敗闕。秀云。與麼則兵隨印轉。
0064c11: 客任主裁。師云。便請入堂掛搭。秀起庵成。師云。庵成
0064c12: 了。只是未有主人在。秀云。大似對面不相識。師云。驢
0064c13: 前馬後漢。秀云。氣急殺人。師云。橫抱小兒。擬彰黃簡。
0064c14: 秀云。請和尚別作箇主人來。師云。九五須還天子
0064c15: 貴。群雄徒自起干戈。秀云。到頭霜夜月。任運落前溪。
0064c16: 師云。千里神駒追電去。蹇驢猶自沒泥沙。
0064c17: 秀一日問師。承聞和尚久止浮山。屢參興化。為什麼
0064c18: 法嗣北禪。師云。瘥病不假驢駝藥。秀云。傷龜恕鱉。
0064c19: 不免傍觀。師云。將謂無人檢點。乃拈起拄杖云。且道
0064c20: 者箇從什麼處得來。秀云。這老漢敗闕也不知。師云。
0064c21: 不是任公子。徒勞話釣竿。黃龍南禪師至。人事喫茶
0064c22: 了。師乃云。近日黃龍製得一般茶。實為諸方未有。南
0064c23: 云。那裏得這消息來。師云。勸君不用鐫頑石。南云。老
0064c24: 老大大。道聽途說。師云。爭奈公案見在。南云。這裏尋
0065a01: 常如何造作。師云。老老大大。說話也不照顧些子。南
0065a02: 云。賴得左右無人。師乃喚侍者。更點一茶。下茶至。
0065a03: 南云。若無造作。這箇從什麼處得來。師便作撥茶勢。
0065a04: 南云。這箇猶是和尚受用邊事。利人事又作麼生。師
0065a05: 云。遇臨濟則敲出骨髓。逢德山則揳破腦門。
0065a06: 因與南禪師。舉程大鄉看生緣話。師云。何不直下與
0065a07: 伊勦絕。南云。也曾為蛇足。是伊自不瞥地。師云。
0065a08: 和尚如何為他。南云。咬盡生薑呷□醋。師云。流俗阿
0065a09: 師。又與麼去。南云。和尚意作麼生。師拈起拂子便打。
0065a10: 南云。這老漢也是無人情。
0065a11: 師因舉在湖南時。曾問興化。知有底人。向什麼處去。
0065a12: 化云。善財拄杖子。師云。我不問善財拄杖子。且道知
0065a13: 有底人。向什麼處去。化云。或則登山。或則渡水。師云。
0065a14: 和尚只解步步登高。不解從空放下。化云。老僧雖則
0065a15: 年邁。要且不負來機。南云。和尚當時作麼生。師云。我
0065a16: 錯興化。南云。而今知也。且道從什麼處去。師云。你
0065a17: 問阿誰。南云。佯聾詐啞作什麼。師云。雖然如是。要且
0065a18: 不負來機。
0065a19: 師一日在門前栽松。南和尚至。乃云。小院小舍。栽許
0065a20: 多。作什麼。師云。臨濟道底。南云。栽得多少。師云。但見
0065a21: 猿棲宿。寧知聳漢侵雲。南乃指面前石山云。這裏
0065a22: 為什麼不栽。師云。功不浪施。南云。也只是無下手
0065a23: 處。師指石上松云。這箇從什麼處得。因作石松詩
0065a24: 云。盤根迸石苔鋪縫。偃蹇龍形積翠深。擎插空多
0065b01: 雨勢。帶雲籠月足潮音。應無要壓群意。終有常懷
0065b02: 雪心。猿凍下崖來上哭。禪餘獨對苦中吟。
0065b03: 兜率寬和尚至。師云。和尚久居兜率。為什麼。到人
0065b04: 間。寬云。暫時行履。師云。來時彌勒菩薩在什麼處。寬
0065b05: 云。不知。師云。和尚從兜率來麼。寬云。是。師云。為什麼。
0065b06: 不知。寬云。向道不知。說什麼來不來。師云。無孔鐵
0065b07: 槌。有甚用處。寬云。看這老漢一場。師與寬和尚
0065b08: 看雪次。師云。好雪。寬云。好白。師云。雪與白。相去多少。
0065b09: 寬云。如掌作拳。師乃於欄上。拏雪便打云。你且道是
0065b10: 拳是掌。寬云。麤行沙門。師云。此是文殊大人境界。因
0065b11: 有詩云。倚欄看雪。光射曉堂寒。萬德文殊海。千重
0065b12: 世界寬。泥牛光影亂。石女素衣完。會得青春意。桃花
0065b13: 悟更難。
0065b14: 冬夜與感首座喫子。師遂拈起一片橘子云。這箇
0065b15: 滋味。何似黃龍。感云。須待過始得。師云。驗人端的
0065b16: 處。下口便知音。感云。末代禪師。多少實。師又拈起
0065b17: 托子云。者箇作麼生。感云。須是和尚始得。師云。一
0065b18: 箇托子。早是不奈何。感云。饒人不是弱漢。
0065b19: 師問訥首座。古人道。天地與我同根。萬物與我一體。
0065b20: 你且道。山河大地。與你自己已是同是別。訥云不別。師
0065b21: 又起拂子云。這箇。訥云。這箇亦然。師云。你有幾
0065b22: 箇自己已。訥云。法有多種。理本不二。師遂扣床一下云。
0065b23: 你還知痛痒否。訥云。不知。師云。話墮阿師。不能打得
0065b24: 你。
0065c01: 師一日與訥首座修花壇。乃問訥云。南泉道。人人見
0065c02: 此一株花。如夢相似。且道你見似箇什麼。訥云。只是
0065c03: 一株花。師云。與麼則你也只在南泉窠窟裏。訥云。未
0065c04: 審古人意作麼生。師云。拈過來。訥過了又問。師
0065c05: 云。古人去世久矣。
0065c06: 問豁長老。聞說你曾講唯識論是否。豁云。粗曾習聽。
0065c07: 師云。三界唯心。萬法唯識。明有此理。豁云。是。師乃
0065c08: 起拂子云。還見麼。豁云。見。師云。見箇什麼。豁云。見拂
0065c09: 子。師云。老老大大。為什麼五戒不持。豁云。和尚何得
0065c10: 不信佛語。師云。癡人棒打不死。你還夢見唯識麼。
0065c11: 師問肇維那。甚處來。肇云。討菜來。師云。甚處去。肇云。
0065c12: 寮中去。師云。尋常問你生死事。為什麼。不與麼祗對。
0065c13: 肇云。和尚不曾問某甲。師云。且道你死向什麼處去。
0065c14: 肇云。一任卜度。師云。不信道。肇云。某甲與麼祗對。有
0065c15: 甚不得。師云。將為卜你不著。肇云。且道向什麼處去。
0065c16: 師云。鬼窟裏去。肇云。且莫以己已妨人。師云。爭奈贓物
0065c17: 在老僧手裏。
0065c18: 問肇。日出心光耀。天陰性地昏。不知天地者。剛道有
0065c19: 乾坤。而今日出也。那箇是你心光。肇云。不可更有。師
0065c20: 云。不知天地者剛道有乾坤。且道知天地者。乾坤向
0065c21: 什麼處去。肇云。三界唯心。不可更有。師云。廚下燒火。
0065c22: 你覺肚皮熱麼。肇云。問這箇作什麼。師云。伎死禪和。
0065c23: 如麻似粟。
0065c24: 師問肇。溈山水牯牛話。你作麼生會。肇云。無這箇閑
0066a01: 功夫。師云。只如世尊拈花。迦葉微笑。又作麼生。肇云。
0066a02: 不妨令人疑著。師云。龍頭蛇尾漢。
0066a03: 問僧。一切聲是佛聲是否。僧云。是。師云。為什麼。作
0066a04: 鴉聲。鵲作鵲噪。僧云。和尚自生分別。師便打。又問僧。
0066a05: 一切聲是佛聲是否。僧云。不是。師云。為什麼不是。僧
0066a06: 云。鴉作聲。鵲作鵲噪。師亦打。後有僧問師。前頭是
0066a07: 且從打。不是為什麼亦打。師又打云。且聽明眼人斷
0066a08: 看。
0066a09: 歲夜喫湯次。感首座云。昔日北禪分歲。曾烹露地白
0066a10: 牛。和尚今夜分歲。有何施設。師云。雪連天白。春風
0066a11: 逼戶寒。感云。大眾喫箇什麼。師云。莫嫌冷淡無滋味。
0066a12: 一餉能消萬劫飢。感云。未審是什麼人置辦。師云。無
0066a13: 慚愧漢。來處也不知。
0066a14: 登首座至。師云。你作叢林表帥。為什麼。被人喚作登
0066a15: 無明。登便抽坐具作打勢。師云。且莫亂做。別處即得。
0066a16: 法昌門下不容你。登擬議。師便打一掌。登云。將謂侯
0066a17: 白。師云。你作這般說話。也道我作禪客。登云。法昌門
0066a18: 下。可謂風吹不入。師云。教你入得。堪作什麼。師問登。
0066a19: 無明實性即佛性。無明在這裏。佛性在什麼處。登云。
0066a20: 不可別有。師云。喚你作釋迦老子得麼。登云。至道無
0066a21: 難。唯嫌揀擇。師云。你夢見三祖。登云。和尚尊意如何。
0066a22: 師便打。登云。打即不無。且道佛性在什麼處。師拈棒。
0066a23: 登便走云。今日被這老漢折挫一掌。師云。似這般不
0066a24: 知痛痒漢。打殺也無罪過。
0066b01: 石門和尚。去住雲。師云。只見雲歸碧嶂。和尚為
0066b02: 什麼。入郭山。云。偶徇時機。師云。主人公在什麼
0066b03: 處。云。避喧求靜。豈是高人。師云。似則似。是即未是。
0066b04: 云。和尚作麼生。師起拂子云。是喧是靜。無語。
0066b05: 師云。不信道。師問。近離什麼處。云。石門。師云。我
0066b06: 聞石門路嶮。水泄不通。因甚到這裏。云。十里雙牌。
0066b07: 五里單堠。師云。途中事作麼生。云。到處行松色。時
0066b08: 時聽水聲。師云。來時水牯牛。在甚麼處。云。自有人
0066b09: 看。師云。鼻索為什麼在法昌手裏。云。這老漢瞞
0066b10: 多少人。隨手打一坐具。師云。三十年。撈龍打鳳。今日
0066b11: 被鼠咬。
0066b12: 恭首座住禪林訪師。師云。見說你要為黃龍燒香是
0066b13: 否。恭云。不敢。師云。我聞龍生龍子。須是解興雲致雨
0066b14: 始得。恭云。但隨家豐儉。師云。你未拈香。早鈍致黃龍
0066b15: 了也。恭云。和尚且莫多口。師云。你且道黃龍實頭事
0066b16: 作麼生。恭提起坐具。師乃喚行者。為我過坐具來。行
0066b17: 者提在手中。師便打云。他時後日也道見老僧來。
0066b18: 寶乾化主至。喫茶了。師云。我無可捨施。只有一箇
0066b19: 瓢子送你。乾纔接。師云。你且道寶還有麼。乾云。有。
0066b20: 師云。若有何須更要。乾云。唯多不才。師云。你也只作
0066b21: 得箇化主。乾云。有頭無尾得人憎。師云。自是你無這
0066b22: 手。乾遂掣去。師云。停囚長智。師送乾出三門云。回
0066b23: 到寶。為我傳語英邵武。乾云。言倒語作什麼。師
0066b24: 云。不因你祗對。洎合忘。雖然如是。它時悟去。始知
0066c01: 我老婆心。
0066c02: 首座來。師云。山深路遠。何煩訪及。云。仁義道中。
0066c03: 不為分外。師云。將得什麼來。叉手近前。師云。只這
0066c04: 箇。為當別有。展坐具。師云。前頭較些子。後頭打不
0066c05: 著。云。且容某甲人事。師云。近離什麼處。云。雲居。
0066c06: 師云。頂事作麼生。云。多少人疑著。師卓拄杖云。
0066c07: 弘覺鼻孔何似這箇。云。草賊大敗。師云。這僧話頭
0066c08: 也不識。云。和尚問什麼。師云。我只問你弘覺鼻孔。
0066c09: 云。又道不識話頭。師云。不謬作翠弟子。
0066c10: 一日問師。和尚室中。尋常開示機緣。願聞一兩則。
0066c11: 師云。暗裏抽橫骨。明中坐舌頭。你作麼生。云。和尚
0066c12: 本是雲門宗胄。為什麼舉洞上因緣。師乃踢出一隻
0066c13: 鞋。便休。
0066c14: 長老聞師見虎。乃云。見說和尚那日山上作一場
0066c15: 佛事不小。師云。多口阿師。云。好好相問。師作掌勢。
0066c16: 云。好箇虎。只是不解咬人。師便打云。莫道不咬人。
0066c17: 云。也是如虫蝕木。師云。今日咬著死漢。
0066c18: 心禪師至。閑坐次。師云。近日法席。可殺興盛。心云。家
0066c19: 家觀世音。師云。還有咬人師子麼。心云。爐之所。鈍
0066c20: 鐵尤多。師云。聞和尚室中有拳頭話是否。心云。家醜
0066c21: 莫外揚。師乃拈起钁云。何似我這箇。心云。真不掩偽。
0066c22: 師云。生死界中使那箇即是。心云。不勞懸石鏡。天曉
0066c23: 自鳴。師云。與麼討人驢年去。因說話次。心云。近日
0066c24: 人傳和尚風幡頌甚好。師云。且道祖師前頭為人好。
0067a01: 後頭為人好。心云。祖師終不妄語。師云。是則是。祖師
0067a02: 意作麼生。心云。豈不見道。不是風動。不是幡動。師云。
0067a03: 狐狸渡。有甚快活。心云。和尚意作麼生。師以拂搖
0067a04: 之。心云。也是為蛇足。師云。且莫亂統。心云。須是和
0067a05: 尚始得。師云。世事但將公道斷。
0067a06: 徐龍圖看楞嚴經。至妙性圓明離諸名相。徐云。佛意
0067a07: 誠謂幽深。師云。你如何會。徐欲祗對。師以拂子便打。
0067a08: 徐云。和尚也無些子人情。師云。我若不打你。又堪作
0067a09: 什麼。問黃龍。釋迦老子到這裏。還有出身處麼。龍
0067a10: 打一拂。師云。且聽諸方斷看。
0067a11: 百丈政和尚至。師云。見說你在慈明會裏。曾有野狐
0067a12: 頌是否。政云。是。師云。古人意作麼生。政云。眼花山影
0067a13: 轉。師云。是你見處如此。政云。你不肯我那。師云。與麼
0067a14: 說話。還曾夢見野狐。師乃云。我且問你。大修行人。還
0067a15: 落因果也無。政云。檐折知柴重。師云。我不問你柴重
0067a16: 不重。且道落因果不落。政云。你還識因果也未。師云。
0067a17: 瞎漢話頭也不識。政云。爭奈慈明肯我。師云。你今日
0067a18: 一場郎當不少。政云。和尚意作麼生。師遂踢倒香臺。
0067a19: 政擬議。師云。且待你更疑三十年。政云。你見北禪。我
0067a20: 也見北禪。你參興化。我也參興化。為什麼常常不肯
0067a21: 我。師云。你見興化北禪。我也總知。只是你少商搉在。
0067a22: 政去。師送三門云。旬日道話。寧無短長。今日相別。無
0067a23: 以為意。有一條拄杖送師。政擬接。師云。且道你將去。
0067a24: 如何受用。政云。扶過斷橋水。伴歸無月村。師云。忽遇
0067b01: 德山臨濟時如何。政云。棒在和尚手裏。師遂擲拄杖
0067b02: 云。可惜許。分付不著人。
0067b03: 師行時。在圓通。遇大覺入京。陞座云。此事分明。宜
0067b04: 薦取。莫教累劫受輪回。師出問。如何是此事。覺云。薦
0067b05: 取。師云。頭上是天。下是地。薦箇什麼。覺云。不是知
0067b06: 音者。徒勞話歲寒。師云。豈無方便。覺云。胡人飲乳。返
0067b07: 良醫。師云。暴虎憑河。徒誇好手。拍一拍歸眾。
0067b08: 大覺小參。師出眾問。承古有言。堪羨一堂無事客。臥
0067b09: 雲深處不朝天。和尚為什麼入京城。覺云。青山藏
0067b10: 不得。明月相客。師云。與麼則君王若不垂三請。爭
0067b11: 得先生出舊廬。覺云。今日遭人點檢。師云。和尚幸是
0067b12: 當人。覺云。想你不是好心。師云。象駕已巳趨於帝里。利
0067b13: 人一句請宣揚。覺云。衣珠不用從他。明月分明處
0067b14: 處圓。師云。這箇猶是古人糟粕。利人事作麼生。覺云。
0067b15: 重言不當吃。師云。與麼則龍樓鳴法鼓。鑰振金鍾
0067b16: 去也。覺云。謝子證明。師便禮拜。
0067b17: 師到興化。化云。近離什麼處。師云。北禪。化云。北禪老
0067b18: 漢。有鼻孔也無。師云。湖南長老。箇箇一般。化云。莫將
0067b19: 唳作鶯啼。師云。和尚且低聲。化云。你著忙作什
0067b20: 麼。師云。和尚也不少。化云。徹底撞著聱頭。師云。看這
0067b21: 老漢。一場。
0067b22: 師一日問興化。寶知師藏已巳久。今日當場略借看。
0067b23: 化云。不借。師云。為什麼不借。化云。不是張華眼。徒窺
0067b24: 射斗光。師云。用者如何。化云。橫身當宇宙。誰是出頭
0067c01: 人。師便作引頸勢。化云。嗄。師云。喏。便歸眾。
0067c02: 師一日問興化。祖意西來即不問。水出高源事若何。
0067c03: 化云。穿過髑髏猶未覺。師云。便恁麼會時如何。化云。
0067c04: 錯。師拊一掌。化便打。師云。看這老漢。手忙亂。拍一
0067c05: 拍便歸眾。
0067c06: 師到北禪。禪問。近離什麼處。師云。福嚴。禪云。思大鼻
0067c07: 孔長多少。師云。與和尚當時見底一般。禪云。你且道
0067c08: 我見時長多少。師云。和尚大似不曾到福嚴。禪云。學
0067c09: 語之流。來時馬大師安樂否。師云。安樂。禪云。向你道
0067c10: 箇什麼。師云。教和尚莫亂統。禪云。念你是新到。不能
0067c11: 打得你。師云。某甲亦放過和尚。喫茶次。禪問。鄉里什
0067c12: 麼處。師云。漳州。禪云。三平在彼作什麼。師云。說禪說
0067c13: 道。禪云。年多少。師云。與露柱齊年。禪云。有露柱且從。
0067c14: 無露柱年多少。師云。無露柱一年不少。禪云。半夜放
0067c15: 烏。
0067c16: 北禪與興化閑坐次。禪云。和尚當時見唐明事。殊不
0067c17: 聞舉著。化云。好事不如無。禪云。也要大家知。化不對。
0067c18: 禪云。有問有答。何得緘口無言。化亦不對。禪云。聞說
0067c19: 汾陽有西河師子話是否。化云。是。禪云。可殺威獰。化
0067c20: 云。不見道來者咬殺。禪云。與麼則汾陽門下。道絕人
0067c21: 荒去也。化乃起拂子云。這箇因甚到今日。
0067c22: 師在北禪時。作侍者。立次。禪遂舉此話。問師云。子到
0067c23: 這裏作麼生。師云。養子不及父。家門一世衰。禪云。你
0067c24: 具什麼眼目。師云。若是咬人師子。終不與麼。
0068a01: 次日興化到北禪。師乃問訊。化指前松樹云。者箇
0068a02: 是什麼人裁。師云。龍牙。化云。何似趙州樹。師云。尊
0068a03: 宿眼。在什麼處。化云。市裏虎。化到真堂前云。這箇
0068a04: 是甚人真。師云。龍牙。化云。既是龍牙。為什麼在北
0068a05: 禪堂裏。師云。一彩兩賽。化云。真在這裏。龍牙在什麼
0068a06: 處。師擬議。化便打一掌云。莫道不解咬人。師云。乞兒
0068a07: 見小利。化又打。師乃走。
0068a08: 北禪歲夜小參云。年窮歲盡。無可與諸人分歲。今夜
0068a09: 烹箇露地白牛。野菜。燒榾柮火。喫了大家圍爐。
0068a10: 唱村田樂。何也。免使倚他門戶傍他墻。致使傍人喚
0068a11: 作郎。至夜深。維那問訊云。縣中有人勾和尚。禪云。作
0068a12: 什麼。那云。和尚夜來殺牛。不曾納皮角。禪遂捋下帽
0068a13: 子云。這箇不是。那拾得便出。禪喚侍者云。賊賊。那云。
0068a14: 天寒且還和尚帽子。禪視。師云。這箇公案作麼生。
0068a15: 師云。潭州紙貴。一狀領過。
0068a16: 師訪芭蕉泉庵主。問云。庵主在麼。泉云。誰。師云。行
0068a17: 僧。泉云。來作什麼。師云。禮拜庵主。泉云。恰遇庵主不
0068a18: 在。師云。你。泉云。向道不在。說什麼你我。拽棒直赶
0068a19: 下山。明朝再去。依前被赶。師後又去問。庵主在麼。泉
0068a20: 云。誰。師云。行僧。揭簾便入。泉攔曾把住云。這裏蟲
0068a21: 虎縱橫。尿床鬼子。三回兩度來。討箇什麼。師云。久嚮
0068a22: 道風。泉乃解開衣抖擻云。你將謂泉大道有多少奇
0068a23: 特。師便問。如何是庵中主。泉云。入門須辨取。師云。莫
0068a24: 只者便是。泉云。賺殺幾多人。師云。前言何在。泉云。聽
0068b01: 事不真。喚鐘作瓮。師云。與麼則萬法泯時全體現。君
0068b02: 臣合處正中邪去也。泉云。驢漢不會便休。亂統作什
0068b03: 麼。師云。未審客來將何祗待。泉云。雲門胡餅趙州茶。
0068b04: 師云。與麼則謝師供養。泉云。我火種也未有。早道謝
0068b05: 供養。
0068b06: 法昌語錄終。
0068b07: 偈頌
0068b08: 洞山麻三斤
0068b09: 火麻皮子若何分。雪煎茶解醉君。更有路行人未
0068b10: 到。野花含笑舊枝春。
0068b11: 風幡話
0068b12: 不是風兮不是幡。黑花子面門班。夜行人只貪明
0068b13: 月。不覺和衣渡水寒。
0068b14: 雲居安樂樹
0068b15: 安樂獨閑行。三更打五更。如何通一線。流水和啼鸚。
0068b16: 凝雲亭
0068b17: 凝雲封萬疊。崔嵬路坦平。如何通一線。中夜日頭明。
0068b18: 漱玉亭
0068b19: 漱玉本無瑕。尋求轉更賒。如何通一線。雲月自周遮。
0068b20: 碧溪橋
0068b21: 碧溪煙浪息。萬像顯其中。亦謂同相委。寒松起暮風。
0068b22: 龍潭
0068b23: 寒潭無底岸。深隱有泥龍。汝向長空露。遊人何處逢。
0068b24: 都頌
0068c01: 五四三二一。波斯黑似漆。走過新羅源。老婆暗啾唧。
0068c02: 法身頌
0068c03: 螺師吞大象。石虎咬番馬。驚起斷家龍。踏落雲屋瓦。
0068c04: 廬陵米價
0068c05: 烏龜三眼赤。祥麟一角尖。騰雲生暮雨。溪月夜明簾。
0068c06: 送廉書記遊嶽
0068c07: 祝融頂浪滔滔。黑地須彌遶幾遭。無角鐵牛安虎
0068c08: 距。丫叉玉女渡天河。阿呵呵。竹錫敲空雲陣高。
0068c09: 贈杉山庵主
0068c10: 林泉放曠養清閑。一片平川白日間。深稱心誰得
0068c11: 侶。煙蘿縮手有寒山。
0068c12: 漁人罷釣
0068c13: 日照青山積雪銷。漁人歸去自歌謠。從他逐浪隨波
0068c14: 者。時把長竿望海潮。
0068c15: 因看圓覺經
0068c16: 菩提妙有無心證。本覺含靈喻火蓮。真金不假經爐
0068c17: 冶。空裏無花紅焰天。雲起斷崖泉滴瀝。風吹寒葉落
0068c18: 飄然。時人若問真圓覺。睡思來時合眼眠。
0068c19: 因看經
0068c20: 半滿藏兮一落索。子細看來特地錯。東村黃老打張
0068c21: 三。兩箇善神齊發惡。休發惡。寒猿昨夜繞啼。白鳥
0068c22: 今朝上閣。
0068c23: 送僧
0068c24: 倒拈筇杖扣長空。雲起龍奔鳥道同。端手掣開千聖
0069a01: 眼。江淮兩浙好西東。
0069a02: 山居五首
0069a03: 松遠柴門靜。高眠日午開。此景誰頻到。雨過白雲來。
0069a04: 鳥熟分亭語。猿純對坐禪。松聲寒索索。溜冷涓涓。
0069a05: 閑步穿松影。逢人背負薪。問渠何處去。濟水白如銀。
0069a06: 境有松擎。家無飢鼠。客來何見待。山塢藥苗長。
0069a07: 山壑路崔嵬。知音絕往來。如何彰一信。石和雲裁。
0069a08: 看山
0069a09: 風疾浮雲急。春山雨過青。遊人休更問。水響冷冷。
0069a10: 無繩自縛
0069a11: 雲高空外。林泉性本閑。何須更特地。好肉自生剜。
0069a12: 紙帳頌
0069a13: 揭起露全身。放下絕纖塵。誰人知此意。拾得自忻忻。
0069a14: 因事
0069a15: 金剛開佛口。菩薩天堂。提取靴衫去。無人住處藏。
0069a16: 詠寒山
0069a17: 。癡癡獃獃。若人識得。不在天台。
0069a18: 寄新僧判
0069a19: 龍岫深藏久。桃花幾度開。看山見不見。不見下山來。
0069a20: 三玄頌
0069a21: 體中玄。獨角泥牛水上眠。轉身觸破澄潭月。巫山頂
0069a22: 上浪滔天。
0069a23: 用中玄。征人帶甲眠。春花風掃盡。黃葉落前。
0069a24: 句中玄。遠道絕人煙。甜瓜甜似蜜。苦瓠苦如蓮。
0069b01: 第一句。無邊大火聚。擬議早身。誰敢當頭。
0069b02: 第二句。龍播并虎踞。更問毗耶離。已巳落他路布。
0069b03: 第三句。脫孃生。直下便承當。鐵山橫在路。
0069b04: 第一訣。袖裏三斤鐵。忽遇病維摩。拈起驀頭。
0069b05: 第二訣。六月漫天雪。無處避炎蒸。渾身冷如鐵。
0069b06: 第三訣。八字無兩。胡僧笑點頭。眼中重著屑。
0069b07: 法昌石鏡。不分凡聖。盡入圓光。更無少剩
0069b08: 法昌木。伏爪藏牙。忽然磕著。且看下。
0069b09: 法昌鐵杖。生風起浪。遊戲神通。諸方牓樣。
0069b10: 歌會方首座
0069b11: 默。歐山重會西蜀客。長喜共坐長松邊。高阿月下安
0069b12: 禪石。或忘機秉微。或放浪兮傲危碧。蒼蒼雄勢何
0069b13: 。島疊煙花笑寒。狗吠露地白。堂堂走入黃
0069b14: 金宅。纖玉女少年騎。野老逢兮背上拍。是什麼荊
0069b15: 山璧。傾盡瓶三兩隻。從他徒蟻竟頭奔。拶破面門
0069b16: 橫片石。或時順或時逆。波斯不繫欄腰帛。踏東障
0069b17: 與西籬。劃斷空通漢陌。明處明黑地擇。笑倒前村
0069b18: 張二伯。憶得先年泛鐵舡。旱地沉兮何處。或喧喧
0069b19: 或寂寂。今古悠悠忘曉夕。吾師吾師。桃花落盡舊芳
0069b20: 枝。望路行人休借借。噫骼。
0069b21: 因事頌
0069b22: 瓊林高翠影澄潭。東斗西觀一二三。臥水鐵牛奔北
0069b23: 嶺。雙敷丹枕鴈歸南。
0069b24: 竹肥因地壤。松低雲勢高。殘陽照空影。飢鼠念彌陀。
0069c01: 片水涵月。池方水不圓。崑崙不瞪眼。金剛休努拳。
0069c02: 送信化主
0069c03: 徹。大丈夫方猛列。如虫帶角入來。起倒不須藏利
0069c04: 舌。或逢時快便打。打破盧公慳穴。金烏明兮在口
0069c05: 中。玉兔出兮圓復缺。或登山握九節。或臨水兮莫漏
0069c06: 泄。青山崷崒白雲深。頂上新羅人□□。□□。
0069c07: 寄人
0069c08: 金烏照破鐵崑崙。玉兔明庭古樹分。狗吠天星斗
0069c09: 轉。泥牛哮吼聵人聞。水聲林鳥聲相和。大海澄清徹
0069c10: 底昏。奚事揮毫聊寄委。野花新發舊年春。
0069c11: 登山
0069c12: 九仞插太清。萬般唯有一真明。遊人須到孤
0069c13: 頂。莫住中腰見不平。
0069c14: 歌
0069c15: 風不鳴條。雨不破塊。罪性兮。勤當懺悔。須彌崙悟
0069c16: 為最。文殊普賢成一對。雲開高嶺古松青。把手問君
0069c17: 誰不會誰不會。不破塊不破塊。兮百雜碎。
0069c18: 送平知客
0069c19: 握手窺天睡。雲林幾處山。何時提一髮。攪動碧潭寒。
0069c20: 誡安徒
0069c21: 堪歎紅爐一點雪。萬物皆如世不堅。莫愛好花多
0069c22: 曳。應無百日對君鮮。
0069c23: 送僧
0069c24: 風便鐵帆掛海舟。客歸南浦萬緣休。丫角共眠雲□
0070a01: 寺。古□同步邊幽。展臂掣開空裏。轉身踢破月
0070a02: 中漚。來年香多應熟。莫守吳州更上樓。
0070a03: 自詠
0070a04: 白玉休將並白石。黃金休用博黃。丈夫若是丈夫
0070a05: 兒。好醜高低在眼頭。從他傾岳千江浪。任是長竿四
0070a06: 海。睡來獨笑緣何事。茶松篁泛一甌。
0070a07: 寄僧
0070a08: 德備河沙體自成。為迷踏雪五千程。雖然外有玄兼
0070a09: 妙。及至春來草自青。
0070a10: 寄昭師兄
0070a11: 溪月同觀影異圓。嶺雲重故山關。烏帶月啼天
0070a12: 曉。狗花吠斗寒。徑直斫開籬易。回鑒入
0070a13: 應難。龍川露滴層外。紅日圓暉北上看。
0070a14: 雪
0070a15: 亂銀色普賢機。古道雖通步者稀。莫話烏添指
0070a16: 注。嶺梅先發向南枝。
0070a17: 不勘自破
0070a18: 打破長空不用鎚。門頭何假更安錐。從他勝有張良
0070a19: 計。不勘還須失利歸。
0070a20: 日用事
0070a21: 撥散日中影。摘取月中鮮。手眼不到處。知音須進前。
0070a22: 寄徐龍圖
0070a23: 孺子從來心性惡。不是德山誰敢撲。法昌一句沒人
0070a24: 知。信手折珊瑚枝。也大奇。五十年來尋不得。鑒
0070b01: 咦。翻身踢破須彌。拽下空。為井作地衣。一等
0070b02: 師子兒。他時若見毗耶老。腦後錐。頭角分明辯大溈。
0070b03: 答徐龍圖
0070b04: 法昌有條老鱉鼻。生得來來沒向背。藏身露影恰如
0070b05: 無。觸著令人身粉碎。那箇驢更奇異。兩耳累垂。四
0070b06: 著地。正與麼來。為出氣。不惜命。近前噴嚏和那。
0070b07: 老驢總不靈利。
0070b08: 又答徐龍圖
0070b09: 千里同風君道好。正是將身入荒草。直饒顯在眾人
0070b10: 前。想應未見黃龍老。貼肉汗衫新復新。三山帽子何
0070b11: 曾倒。無銙帶兩頭垂。沒底麻鞋踏未破。來來。與你
0070b12: 瓢苗石上栽。來年得大冬瓜。快斧利刀斫不破。寒
0070b13: 山拍手笑呵呵。指出南岳讓和尚。
0070b14: 寄黃龍南禪師
0070b15: 春色青青轉歌。桃紅李白見人多。不知誰愛靈雲
0070b16: 道。指下山來謁我呵。
0070b17: 送僧
0070b18: 黃菊香時綠草衰。杖藜林際話南歸。也知舊岳無金
0070b19: 石。獨掩柴門對落暉。
0070b20: 師臨遷化前一日。送頌與徐龍圖
0070b21: 今年七十七。出行須擇日。昨夜問龜哥。報道明朝言。
0070b22: 師住持二十三年
0070b23: 徐龍圖作師真贊
0070b24: 誰不會禪。要作國師。二十三年。無人謾疑。草長雪消
0070c01: 春爛漫。分付諸方老古錐。
0070c02: 山谷老人頌
0070c03: 法法遍參。如鏡中現。水上胡蘆。按著便轉。
0070c04: 
0070c05: 法昌禪院遇和尚語錄終
0070c06: 
0070c07: 達法性地。稱性修行。而常以法為娛樂者。予見。
0070c08: 老法昌其人也。今余照刻行其語。乞題。故為之
0070c09: 書。靈源叟　　　　惟清云。
