0078a05: 
0078a06: 
0078a07: 湖州吳山端禪師語錄卷下
0078a08: 
0078a09: 法孫比丘　師皎　重編
0078a10: 漁父詞
0078a11: 師或坐觀明月。歌漁父詞。人樂聞其聲。莫不奔驟
0078a12: 而至。皆欣然忘歸。
0078a13: 斗轉星移天漸曉。驀然聽得鵜鶘叫。山寺鍾聲人浩
0078a14: 浩。木魚噪。渡船過岸行官道。
0078a15: 輕舟再奔長江討。重添香餌為釣。釣得錦鱗船裏
0078a16: 跳。呵呵。思量天下漁家好。
0078a17: 浪靜西溪澄似練。片帆高挂乘風便。始向波心通一
0078a18: 線。魚現。當頭誰敢先吞嚥。
0078a19: 閃爍錦鱗如閃電。靈光今古應無變。愛是憎非都已巳
0078a20: 遣。回頭轉。一輪明月升蒼弁。
0078a21: 讚淨土
0078a22: 七寶池中堪下釣。八功德水煙波渺。池底金沙齊布
0078a23: 了。羨魚鳥。週迴旋遶為道。
0078a24: 白孔鸚鵡噪。彌陀接引毫光照。不是修行何得
0078b01: 到。一般好。西方淨土無煩惱。
0078b02: 一隻孤舟巡海岸。盤陀石上垂線。釣得錦鱗鮮又
0078b03: 健。堪愛羨。龍王見了將珠換。
0078b04: 釣罷歸來蓮苑看。滿堂盡是真羅漢。便爇名香三五
0078b05: 片。焚香獻。元來佛不奪眾生願。
0078b06: 徒弟稟師修行淨土。師云。你箇小頑兒。那生理會
0078b07: 得。因書偈示之。
0078b08: 淨底行淨底土。美酒沽來。鱸魚作餔。困則伸打睡。
0078b09: 起來自歌自舞。吳江橋下碧波中。一輪明月為喪主。
0078b10: 說易道
0078b11: 夫易之道。幽玄難會。問著時流。指天劃地。二儀未分
0078b12: 之前。只言太極太始。混沌一氣。清濁纔分之後。不離
0078b13: 乾坤巽艮震离坎兌。出來十字街頭。撞見南山張二。
0078b14: 見我拍手呵呵。略與我說易中梗。天雷是我爺泄
0078b15: 氣。大海是我娘屎囊。問他上代祖宗。是我離鄉人。
0078b16: 子孫不知次第。
0078b17: 哭果超法師
0078b18: 山僧何故也悲辛。為憶鄰間善友人。萬部蓮經猶未
0078b19: 滿。十方緣熟已巳分身。庭前老樹飄黃葉。雲外蟾光滿
0078b20: 素輪。若問我師歸甚處。無邊境內已巳棲神。
0078b21: 為超法師舉火
0078b22: 性空真火。性火真空。來從此來。去復其中。法師圓寂。
0078b23: 我等難逢。若問歸何處。白雲無定。
0078b24: 尼僧悟道因緣
0078c01: 師抵鄣南。見上方超和尚。有一尼師來參。師云。待來
0078c02: 日五更三點入來。師侵早紅粉搽面而坐。尼入見驚
0078c03: 而遂悟。超和尚有頌附。
0078c04: 堪笑吳山老禿奴。巧粧紅粉接師姑。茫茫宇宙人
0078c05: 無數。那個男兒是丈夫。
0078c06: 村婆送一百光錢與師。薦丈夫往西方。求頌
0078c07: 婆婆惠我一百光。要薦丈夫往西方。此去西方十萬
0078c08: 里。百錢纏裹到餘杭果然托生餘杭。
0078c09: 湖州做袈裟會眾僧奔驟。以頌示之
0078c10: 苕溪溪上古禪房。出水荷華月照。莫怪衲僧行太
0078c11: 速。袈裟引得頭忙。
0078c12: 聞壇下講主說禪
0078c13: 何山長老修長懺。壇下闍黎說禪。兩處都緣無別
0078c14: 事。大家只是要光錢。
0078c15: 戒壇示沙彌
0078c16: 登壇受具戒。第一莫疑師。摘取果子喫。莫管樹橫枝。
0078c17: 因一禪人有省示之
0078c18: 揭起天庭骨。露出鬼眼睛。直饒恁麼會。也是假惺惺。
0078c19: 道婆送鞋求頌
0078c20: 已巳知道婆能好手。雙履野人焉敢受。著踏到趙州
0078c21: 關。免教赤林下走。
0078c22: 小山請齋不赴。為果超法師示寂
0078c23: 僧盡向小山去。唯我獨從溪上來。莫笑山僧無用
0078c24: 處。平生於義不於財。
0079a01: 去杭州見法湧禪師。不出相見。留頌
0079a02: 閑向南山尋老牯。山童報道睡方濃。乘興來兮乘興
0079a03: 去。白雲千載生遺風。
0079a04: 乘舟西上
0079a05: 嗟見世間人。風義不長久。唯有天邊月。處處隨我。
0079a06: 登慈雲嶺
0079a07: 千古慈雲嶺。往來南北行。江波與湖水。極目兩分明。
0079a08: 勸世辭
0079a09: 我見世人癡又癡。不記熙寧八載時。如今米賤無慚
0079a10: 愧。朝魚肉暮肥脂。路上骷髏無限數。人喫人時復
0079a11: 是誰。六趣輪迴自流轉。世人各自著便宜。
0079a12: 又。
0079a13: 野老與君憂。世間三斧頭。貪財并酒色。到老不知休。
0079a14: 壞得人性命。乾得人骷髏。忽然四大病。上眼惆惆。
0079a15: 前頭黑如漆。心行未曾修。勸君早覺悟。莫待雨淋頭。
0079a16: 多見人念佛。口甜心裏苦。滿肚是兒。瞋心如猛虎。
0079a17: 枉把藏經看。念佛是惡口。口善心不淨。念佛無感應。
0079a18: 一照四方明。心如天寶鏡。
0079a19: 勸學
0079a20: 學則成聖。不學是凡。聖貴凡賤。賢在其間。春日暄暄。
0079a21: 鳥聲。光陰可惜。爭敢安閒。
0079a22: 詠骷髏
0079a23: 曠劫不能逃。輪迴多出沒。只為世間情。無緣生慧日。
0079a24: 晨昏多不省。運用如膠漆。只這示諸人。非空亦非實。
0079b01: 長興周承事相訪
0079b02: 吳山長碧水長流。水轉山灣路更幽。多謝龐公遠相
0079b03: 訪。旋燒松火薦茶甌。
0079b04: 漸覺清和四月天。一聲清磬響山川。心澄氣爽無拘
0079b05: 束。留得高人伴夜禪。
0079b06: 謝紫梅飽潛人入山
0079b07: 自知無福又無緣。老朽茆堂白晝眠。潛今朝遠相
0079b08: 訪。汝無阿堵我無禪。
0079b09: 盡道先生活計貧。高談雄辯此珠珍。信知探得無生
0079b10: 理。甘作雲堂林下人。
0079b11: 王居士參報本政和尚
0079b12: 王居士用心參。曹溪滴水不須。碧眼胡僧難得遇。
0079b13: 莫圖些子口喃喃。易則易難則難。霅水東流弁嶺灣。
0079b14: 消暑樓前會處。清風明月對溪山。
0079b15: 張居士相訪
0079b16: 清河居士別多年。一笑相逢信有緣。莫訝老僧無別
0079b17: 話。平常心是祖師禪。
0079b18: 崇寧癸未元宵節。浮雲散盡天邊月。一道清光照霅
0079b19: 溪。覿面相呈無可說。
0079b20: 德清沈居士相訪
0079b21: 因訪瑤師跡。穿雲入小山。忽聞沈居士。雲臨到此間。
0079b22: 月照寒松碧。霜凝翠竹斑。觀堂上影。恨在見生顏。
0079b23: 謁報本政和尚
0079b24: 祖道久不明。臨濟一枝折。今日忽重榮。掩苕溪月。
0079c01: 贈輝長老
0079c02: 昔日烏龍老。今向南蕩住。坐斷臨濟禪。透出雲門路。
0079c03: 咨示雲水客。時來須薦取。莫鹵。苦瓜偏甜。甜瓜偏
0079c04: 苦。覿面相呈在半途。休說禾山解打鼓。九月九是重
0079c05: 陽。五月五是端午。
0079c06: 徒弟常度遊方
0079c07: 數年林下養雛兒。今日和雲物外飛。高立老松山頂
0079c08: 上。清唳一聲天下知。
0079c09: 師孫道月參方
0079c10: 秋風黃葉落。如月出山扉。照見長空無罣礙。片雲獨
0079c11: 好相依。
0079c12: 一夥兒孫勿奈何。旋收旋放出煙蘿。平原莫訝生荊
0079c13: 棘。直向滄溟起大波。
0079c14: 師孫宗遊方
0079c15: 子今欲向山前去。且向山前問路行。山下若逢驢與
0079c16: 馬。小枝須有一枝榮。
0079c17: 我家活計勿來由。說與兒孫不肯休。今朝放向師前
0079c18: 去。入戶須教便出頭。
0079c19: 聞祥景休結茆庵
0079c20: 我愛祥景休。超然格趣別。身不與俗交。心可同明月。
0079c21: 近聞結茅庵。何不向余說。外須基址堅。內要圓無缺。
0079c22: 翦茅為平頭。立竹宜高節。搗練炭和。乾來硬似鐵。
0079c23: 冬天常自溫。夏月無炎熱。老兒毛骨寒。居此禦風雪。
0079c24: 莫要大工夫。弄巧翻成拙。
0080a01: 贈祥景休嗣正
0080a02: 熙寧季冬節。夜坐更已巳久。月色射戶。松風鳴谷口。
0080a03: 忽思祥景休。同門素為友。欲作詩相寄。苦吟不成就。
0080a04: 磨盡半錠墨。污一雙手。瞑目儘尋思。天寒星轉斗。
0080a05: 茆庵裡向火。盤桓日上。不覺天雞鳴。一句也不有。
0080a06: 開元寺證闍黎受僧職師與書
0080a07: 某頓。吾門多幸。新受僧正。為居山谷。未及詣賀。此
0080a08: 者是能純二師退於僧職。可謂脫多年炙脂布襖
0080a09: 蒙老著得恰好非惟當郡江淛之間。惟公清閑雅好。
0080a10: 每見寺中。佛生之日。涅槃之忌。公尚私門不出。隨喜
0080a11: 燒香。何期今日為於僧職。區區於車馬之前。役役向
0080a12: 墀之下。同流成隊。弟子成。思量世間難得人也。
0080a13: 聊書片幅。以達所懷。諒在同門。必當高照。
0080a14: 與天聖月老
0080a15: 前日山童。入山來報道。天聖禪師在溪頭。欲入靈山
0080a16: 相見野老。乃命人掃開松下。鋤路傍艸。汲山泉
0080a17: 炳松燎。碾茶待於禪師。山童又來報道。禪師絕早去
0080a18: 了。何緣如此。為冬節日近侍者相催。要目錄早了算
0080a19: 來。住持人有許般煩惱。只此黃面老子道。若樂眾者
0080a20: 則受眾惱。渾如此道。只在靈山住著破院。便乃篱
0080a21: 壁倒。又無十方禪侶。來入室相惱。又不去諸方求討。
0080a22: 免將門狀牛屎堆頭。謁見父老。何緣如此。蓋乃無福
0080a23: 無緣。無禪無道。
0080a24: 智老歸平江
0080b01: 你住在城隍中。我住在深山裏。山深少人到。不知你
0080b02: 儂起。你又不戀我。我又不戀你。你又無書來與我。我
0080b03: 又無書去送你。他年白忽相逢。始知今日淡如水。
0080b04: 呂大資求坐禪頌
0080b05: 大資要坐禪。山僧只愛眠。若問祖意西來。茆荒只在
0080b06: 面前。
0080b07: 題明靜軒
0080b08: 性明非月照。情靜不干山。最好此山幽隱處。悠悠溪
0080b09: 水下前灣。
0080b10: 為玅庵主題布袋和尚
0080b11: 老古錐畫得著。拖一進一。一個布袋。何時放。
0080b12: 懷玅庵主
0080b13: 閑思老古錐。一去無消息。寂寞惟有風。巖前松與月。
0080b14: 答陸蒙老韻老赴官晉陵別師詩附
0080b15: 枕上浮生過半百。短霜樣白。西溪溪上舊
0080b16: 家山。歲歲故鄉歸似客。船頭漸進古松門。云是吳
0080b17: 筠讀書宅。煙雲半嶺見層樓。崢嶸鰲頂蓬宮窄。有
0080b18: 人挂衲歸盤陀。棱稜瘦骨真維摩。幾年面壁舌不
0080b19: 動。忽然拍手演漁歌。秋來滿船載明月。直鉤不釣
0080b20: 閑黿鼉。一雨笠一煙蓑。五湖深處任風波。黃梅渡
0080b21: 口水流急。救護心誰如老婆。
0080b22: 世上何人年一百。大家須要心明白。山堂寂寂誰為
0080b23: 主。富貴榮華一宵客。我愛吾官清更貧。囊無金玉居
0080b24: 無宅。溪頭相別去安眠。肚皮如海無寬窄。病僧無力
0080c01: 頭陀。烏兔從他兩自摩。物外良朋來相訪。高吟白
0080c02: 雪紫芝歌。笑我臨行指天月。遺骸江海似黿鼉。忘箬
0080c03: 笠不披蓑。浮生後浪逐前波。林下一炷罏煙遠。用薦
0080c04: 野翁并野婆。
0080c05: 示朝散劉誼翁
0080c06: 聰明富貴少延年。淡泊心壽自延。林下寂寥甘自
0080c07: 樂。山間幽鳥自茫然。
0080c08: 贈長興王省元四絕句
0080c09: 誰測先生意趣難。貧如原憲學宗顏。年年酒債將琴
0080c10: 當。歲歲詩狂待月還。
0080c11: 縱道暫時辭霅水。惠然相訪到林間。勢來不要求榮
0080c12: 貴。好隱吳筠舊隱山。
0080c13: 混然一氣派三才。今古誰逃日月催。耳聵不聞山鳥
0080c14: 語。心閑惟喜老儒來。
0080c15: 呼童林下烹新茗。情別溪頭懶度杯。但把詩書教諸
0080c16: 子。主人應不見空回。
0080c17: 答丁大夫入山頌　丁大夫呈師頌附
0080c18: 端顛端顛。高臥雲煙。看箇老牯。三十餘年。近來悄
0080c19: 悄。或放或牽。莫教放去。侵良田。且道鼻孔落在
0080c20: 那邊。
0080c21: 茆堂寂寂。無火無煙。老牯放去。不記何年。牧童打睡。
0080c22: 無繩可牽。貧無寸土。說甚良田。林下休問。那邊這邊。
0080c23: 同宜興蔣叔明遊吉祥茶山
0080c24: 平生聞說真山境。此日追遊喜有因。滿目高山流水
0081a01: 在。舊來靈跡不通神。
0081a02: 題吉祥寺茶山
0081a03: 吉祥山水與雲連。清韻來聞二十年。知道老僧無熱
0081a04: 惱。金沙池內不流泉。
0081a05: 同蘇饒文宿吉祥寺
0081a06: 孤峰峻嶺翠光寒。山勢奔湖去又蟠。今夜虎頭巖下
0081a07: 宿。更無歸夢出林巒。
0081a08: 與公昔作長城別。一去塵埃六七年。夜靜書堂尋舊
0081a09: 約。定將生計話林泉。
0081a10: 贈武居士為僧
0081a11: 憶昔丱角年。慈母正恩憐。老父心膽硬。捨我入林泉。
0081a12: 相去百餘里。雙淚滴前。弱冠親志。蓮經誦萬千。
0081a13: 合格為僧相。霜壇受五篇。先窮台嶺教。後學祖師禪。
0081a14: 今年四十八。長城古寺邊。心閑無所作。萬慮已巳茫然。
0081a15: 忽聞武居士。捨俗取金田。苦了心頭事。可惜百年錢。
0081a16: 送陳官人之三衢
0081a17: 今日忽相見。俄然又相別。三衢山水清。好賞中秋月。
0081a18: 袁解元赴京
0081a19: 啼東嶺上。楊柳綠依依。一別經年去。終須帶角歸。
0081a20: 答宜興單解元韻單解元入山上師偈附
0081a21: 松老何年老。庵中人獨知。幾回經歲月。還似始生
0081a22: 時。
0081a23: 老松千尺老松枝。古雲深誰不知。忽地一聲雷雨
0081a24: 便。為龍須起應天時。
0081b01: 題假山石
0081b02: 無用無知頑石頭。天生奇巧世人求。算來世上無閑
0081b03: 物。假使無情不自由。
0081b04: 昭亭山石盎泉
0081b05: 行到昭亭山頂上。下觀石盎泉如鏡。鷗野鳥不見
0081b06: 飛。孤自騰天外影。
0081b07: 正老赴召
0081b08: 臨濟兒孫大道通。霅溪溪上演宗風。一片白雲留不
0081b09: 住。飛向皇城見帝宮。
0081b10: 中秋月
0081b11: 千溪萬溪水。一樣天邊月。堪笑世間人。盡道中秋別。
0081b12: 大雲寺清泉池
0081b13: 我來觀清泉。泉清徹見底。耳目本無人。教我如何洗。
0081b14: 弔佛川明禪師
0081b15: 不見慧明師。惟聞慧明道。曾經幾百年。巖前松檜老。
0081b16: 山居
0081b17: 莫問野老教我禪。但見山前一溪水。今古悠悠流歸
0081b18: 滄海。無盡年多少。英雄壯士。一去無回。惟有青山常
0081b19: 湛然。
0081b20: 不風流處風流。占得吳山山頂頭。有人問我途中
0081b21: 事。西指鄣南東入州。
0081b22: 松月庵
0081b23: 莫怪庵中無所畜。一條拄杖生涯足。東嶺蟾光散影
0081b24: 時。捲簾獨對天然燭。
0081c01: 松風亭
0081c02: 松風歷歷清人耳。結搆泥亭跨流水。明月夜坐東嶺
0081c03: 照。吹破雲霞無一縷。
0081c04: 會曇老
0081c05: 漁家生計好。終日泛輕舟。翦竹為竿釣。裁荷作酒甌。
0081c06: 只知溪上樂。不識世間愁。昨夜巖隈下。蓑衣忘收。
0081c07: 贈如老
0081c08: 說真說假未是真。無真無假是全身。日中喫飯夜間
0081c09: 睡。野艸閑華幾度春。
0081c10: 送上方亮老
0081c11: 何故無心戀霅溪。鄣南風景白雲齊。有人若問宗門
0081c12: 事。水自東流日自西。
0081c13: 祥符寺溪堂
0081c14: 開滿目見溪山。霅水東流下嶺灣。夜月深明漁櫂
0081c15: 靜。白雲無事到禪關。
0081c16: 祥符別友人
0081c17: 共賞溪堂上。俄然又相別。爭如後夜間。獨對秋天月。
0081c18: 張行者買度牒問羊道求絹
0081c19: 野衲兩字上羊十六道。只此一回聒惱。為行者買禮
0081c20: 部牒一道。更捨絹三匹。染皁千好萬好。願你子孫。年
0081c21: 年起早。
0081c22: 元宵
0081c23: 昨夜看元宵。一覺睡到曉。紙被煖如春被底呵呵笑。
0081c24: 且道山僧笑。箇甚麼。你正忙時我眠倒。
0082a01: 示世
0082a02: 兒童百艸。處處去尋討。罷各回家。狼籍教誰掃。
0082a03: 雲和尚相訪
0082a04: 三三兩兩話叢叢。師子何曾怕大蟲。任是雪山高萬
0082a05: 丈。太陽一照無。
0082a06: 同僧遊金山張公洞
0082a07: 白雲忽起到龍遊。仙洞雖深敢不留。今日重歸舊巖
0082a08: 畔。行人無不雨淋頭。
0082a09: 述懷
0082a10: 晦跡歸巖塢。僻居人到稀。穩眠高靜榻。杖遶荊扉。
0082a11: 遠謝名兼利。能忘是與非。松風祛暑薄。山月照螢微。
0082a12: 烹茗滿甌雪。掬泉半濕衣。窮通雲意密。終與世人違。
0082a13: 追憶蓮社。惟思華頂奇。何人肯回首。深造玅玄機。
0082a14: 謝人雪中惠
0082a15: 春雪巖谷。山中一物無。雪中承惠。更少十斤麩。
0082a16: 謝人惠炭
0082a17: 山中火柴頭。熏得眼淚出。雪中承惠炭。願君日勝日。
0082a18: 贈小王秀才
0082a19: 南山一子植於地。他日須成百尺松。若得風雲相際
0082a20: 會。騰身漸漸見於龍。
0082a21: 茶
0082a22: 幽雅烹輸貢。罏煙爇瑞英。幾分雲葉細。長泛雪華輕。
0082a23: 蟹眼增新興。清甘滌睡情。枯腸禁三盞。稍覺夢魂清。
0082a24: 寄駱道求浴缸
0082b01: 端老傳語駱道。我覓浴缸送老。你若捨待歡喜。不用
0082b02: 別處尋討。
0082b03: 武居士看禪冊
0082b04: 野老到君家。見君看禪冊。你自著眼筋。莫被祖師嚇。
0082b05: 三教吟
0082b06: 儒釋道尊。三教深恩。我等慚恥。殃及兒孫。
0082b07: 尚庵主病
0082b08: 四忽擾亂。篋中弗條線。林下老古錐。去住隨他便。
0082b09: 無力打筋斗
0082b10: 本無明與昧。明昧只由心。日用雖無計。應須仔細尋。
0082b11: 病中示鑑二徒弟
0082b12: 吳山山水連天目。山色常青水常綠。山光水色共流
0082b13: 通。祖祖燈燈相繼續。
0082b14: 示徒弟文慧辭世
0082b15: 千足萬足。平生不畜。纔死便埋。莫墮流俗。
0082b16: 真贊
0082b17: 四十七傳寫畢。露神光現幻質。從來把道說向誰。披
0082b18: 蓑自笑維摩詰。咦。
0082b19: 樹樹有皮。人人有面。紙上傳來。兩重公案。自古至今。
0082b20: 何如此見。好箇畫師。不傳死漢。
0082b21: 
0082b22: 湖州吳山端禪師語錄卷下
0082b23: 
0082b24: 
0082c01: 
0082c02: No. 1449-D
0082c03:  西余端禪師傳高安沙門釋德洪撰
0082c04: 
0082c05: 端師子者吳興人也。始見弄師子者。發明心要。則以
0082c06: 綵帛像其皮。時時著之。因以為號。住西余山。嗣姑蘇
0082c07: 翠月禪師。西余去湖州密邇。每雪朝著綵衣入城。
0082c08: 小兒爭譁逐之。從人乞錢。得即以散饑寒者。錢穆父
0082c09: 赴官。淛東見之。約明日飯。端黎明獨往。避雨入道旁
0082c10: 人家。幼婦出迎。俄其夫至。詬逐。竟為邏卒所收。穆父
0082c11: 吏速客。見之問故。曰煩寄聲錢公本來赴齋。中塗
0082c12: 情事發請自飯。穆父聞之。驚且笑顧客曰。此僧中
0082c13: 無一點疑事。又嘗見持死雞疾行者。挽衣問何之。曰
0082c14: 雞為狸害。法不可食。將棄水中。端苦求之。道路聚觀。
0082c15: 諷曰。當得偈乃可與。端跪作祭文曰。維靈生有鷹鴉
0082c16: 之厄。死有湯鑊之災。生時要汝報曉。死後無人收埋。
0082c17: 奉為轉化檀越。施肚為汝作棺材。一本云闍無可布施施肚為汝作
0082c18: 棺材言卒雞去。以施饑者。能誦法華經。湖人爭延之。
0082c19: 必得錢五百。乃開帙目誦數句。即持錢地坐去。缺薄
0082c20: 者易之而去。好歌漁父詞。月夕必歌之。達旦有狂僧。
0082c21: 號回頭和尚。以左道鼓動流俗。士大夫亦安其妄。方
0082c22: 對丹陽守呂公肉食。端徑至指曰。正當與麼時。如何
0082c23: 是佛。回頭不能遽對。端捶其頭。推倒乃行。又有妖人。
0082c24: 號不托掘。秀州城外地有佛像。建塔其上。傾城信敬。
0083a01: 端見揕住曰。如何是佛。不托擬議。端趯之而去。章丞
0083a02: 相子厚請升座。使俞秀老撰疏。敘其事曰。推倒回頭。
0083a03: 趯翻不托。七軸之蓮經未誦。一聲之漁父先聞。端聽
0083a04: 僧官宣至此。以手耶揄曰。止。乃坐引聲吟曰。本是瀟
0083a05: 湘一釣客。自東自西自南北。大眾雜然稱善。端顧笑
0083a06: 曰。我觀法王法。法王法如是。下座。子厚留飯。端瞋說
0083a07: 偈曰。章惇章惇。請我看墳。我喫素。汝喫葷。子厚
0083a08: 為大笑。時呂太尉吉甫亦留丹陽。三人者日過。從吉
0083a09: 甫誦禪定功德諸般若中第一曰。惠卿修之十年。子
0083a10: 厚獨稱。鍜可忘憂。康得僊。竟作解。端說偈曰。章
0083a11: 公好學僊。呂公好坐禪。徐六喻檐板。各自見一邊。聞
0083a12: 者傳以為笑樂。元祐初。圓照禪師。自京師慧林。退歸
0083a13: 姑蘇。見端於甘露曰。汝非端師子乎。曰是。圓照戲之
0083a14: 曰。村裏師子耳。端應聲曰。村裏師子村裏弄。眉毛與
0083a15: 眼一齊動。開口肚裏。直籠侗。不愛人取奉。直饒弄
0083a16: 到帝王宮。也是一場乾打。圓照粹美不悟其譏也。
0083a17: 端客無錫欲歸湖。旦行江上。問有湖秀便船乎。篙師
0083a18: 曰。我行常潤船也。端欣然曰。亦可。乃附船尾。高郵。秦
0083a19: 觀少游聞其高道。請升座於廣慧。端以手自指曰。天
0083a20: 上無雙月。人間只一僧。一堂風冷淡。千古意分明。少
0083a21: 游首肯之。端高自稱譽。吐語奇怪逸人也。病牙久不
0083a22: 愈。謂眾曰。明日遷化去。眾以為戲語。請說偈。端索筆
0083a23: 大書曰。端師子太慵懶。未死牙齒先壞爛。二時伴眾
0083a24: 赴堂。粥飯都趕不辦。如今得死是便宜。長眠百事皆
0083b01: 不管。第一不著看官。第二不著喫粥飯。五更遂化。閱
0083b02: 世七十二。東吳祠之。以為散聖。
0083b03: 贊曰。予竄海外。三年而還。叢林頓衰。耆年物故。無餘
0083b04: 所至。雛道人成阡陌。皆飽食游談無根而已巳。喟然長
0083b05: 想如政黃牛。端師子輩。皆三十年前。少叢林者。然高
0083b06: 風逸韻且爾。況其傳法度生者乎。因載兩士平生大
0083b07: 。使後之俊流。得以觀焉。
0083b08: 
0083b09: No. 1449-E
0083b10:  端禪師行業記
0083b11: 
0083b12: 起服朝請郎權發遣提點淮南東路刑獄
0083b13: 公事借紫金魚袋郡人劉燾撰并書
0083b14: 宋故吳山端禪師。諱淨端字明表。俗姓丘氏。吳興歸
0083b15: 安人也。丞相舒王道德之學。出言為經。局貫九流。尤
0083b16: 味禪悅。常見師偈頌。稱之曰。有本者如是爾。觀文呂
0083b17: 太尉留意內典。多所論著。天下緇衲。鮮獲印可。嘗道
0083b18: 過吳山。停舟相訪。一語相契。謫居宣城。屢書招延。館
0083b19: 之數月。丞相章申公。神鋒高峻。一世龍門。疏請傳法
0083b20: 靈山墳寺。奏賜命服。曲留累年。師與諸公談道之際。
0083b21: 不可少屈。飄如浮雲去來。唯己巳未嘗肯以名位。惜詞
0083b22: 色也。以三公之尊重師如此。則其道行。不言可信。而
0083b23: 其高風遺韻。流通後世。為不誣矣。始住長興壽聖時。
0083b24: 有號回頭者。倡於嘉禾。眩惑愚俗。誑妄方熾。數州之
0083c01: 人。施予山積。適過邑境。見師於佛殿。師擊其首。回頭
0083c02: 罔測。面無語。師顧謂之曰。龍頭尾爾。遂慚汗而
0083c03: 奔於呂公座。嘗遇妖人。眾咸以為神異。師一言折之。
0083c04: 即知其妄。不復與語。後伏誅。其高鑑遠識。類皆如此。
0083c05: 後至京師。圓照禪師。尚在惠林。師往禮焉。圓照迎謂
0083c06: 曰。非端師子耶。師作師子勢。圓照以俚語探之。師隨
0083c07: 繼以伽陀。圓照為笑而肯焉。申公時典機政。欲留師
0083c08: 都城聞之。不告而返其所駐錫之地。如壽聖西余孝
0083c09: 感章法之類。聊復爾耳。不得其意即去。人競挽之。不
0083c10: 還顧也。師生而慕佛。六歲棄家。精於習誦。其師保暹
0083c11: 數欲度之。非其願也。二十六歲。遂以試應格。既受
0083c12: 具戒。始從淨覺仁岳師。學天台教觀。聽首楞嚴。至七
0083c13: 處徵心。八還辨見。以頌自跪。淨覺覽之謂曰。往矣。汝
0083c14: 當以禪得法者。後參寶覺齊岳禪師。臨濟宗風。室中
0083c15: 默契。即出庭下。身自擲。眾駭異之。後觀倡戲。至弄
0083c16: 師子。益有警悟。故問答之際。多為奮迅之容。由是稱
0083c17: 師端師子云。素不學詩。應聲成偈。天然自韻。咸有可
0083c18: 觀。膾炙人口。多能道之。或以比寒山拾得。其逆知未
0083c19: 來迎事。與人道意中語。應若合符節。亦莫得而致詰
0083c20: 也。還乃居吳山寺。食糧不給。每乘扁舟。將行所詣。舟
0083c21: 人告以風逆不可行。師曰。何往而順。舟人指所向。即
0083c22: 飄颺乘興而去。足未及岸。岸上人望見爭迎拜。信施
0083c23: 載而歸。楮中無一毫之畜。有施者隨輒散之。至或
0083c24: 窮冬解絮扶纊乞寒者。願以破絮自裹。人聞立遣衣
0084a01: 易之。或議其乞為惠。似近名者。師曰。不然。吾赤露。
0084a02: 人或見憐。若彼即凍死矣。其用意多稱是。雖其行若
0084a03: 遊戲。自在黨蕩。無所拘關者。而誦玅華經。未嘗
0084a04: 日。持戒嚴潔。未嘗破犯。奉親至孝。養之終身。死葬山
0084a05: 側。恤患念貧。傳方賦藥。雖老不倦。自號安閑和尚。芒
0084a06: 鞋筇杖。遇溪山勝處。披蓑戴笠。行歌漁父。人遽能寧
0084a07: 熱惱者頓獲清涼。拘窘者暫成樂易。凡所至處。興盡
0084a08: 欲返。雖積金留之。不少駐足也。名公鉅卿。舟及吳興。
0084a09: 必首問師起居狀。自為二陶器曰。死則此埋之。素無
0084a10: 病惱。崇寧二年十二月初五日。忽謂寺眾曰。吾緣謝
0084a11: 已巳。今日矣。索湯與浴。留頌辭眾。歌漁父數聲一笑。整
0084a12: 衣趺坐而化。即以陶器。瘞於歸雲庵下。實明年正月
0084a13: 初七日也。俗壽七十四歲。僧臘四十九年。師本受業
0084a14: 於吳山之解空。其徒捨本逐末。犯義毀戒。至靡不為。
0084a15: 師遊學出山久。比歸一切屏斥。葷血瓶罌。不以入門。
0084a16: 與俗方隔。始延靈照講師。為之肄業。復得方陽居士
0084a17: 陸懿野翁先生。先後表裏。營求香積。補苴罅漏。迄今
0084a18: 遂為淨眾名剎。度徒弟若孫四十四人。常照宗禮宗
0084a19: 鑑。皆以其學。傳法立眾。知名於時。予方髧髦。師一面
0084a20: 即相歎異。比竊登科第。朝廷補外投閑備更幽患。每
0084a21: 從師遊。必曰。我死為作。師入滅云久。隨世推遷。顧
0084a22: 以此願未償為恨。宗鑑為疏始末。一夕而文就。且以
0084a23: 詞系之。其銘曰。由禪而教。如駢羅萬象。而觸鑑斯照。
0084a24: 則烏往而非要。由教而禪。順風恬波。而挽以過船。亦
0084b01: 左右而逢源。如端師子。飽學乎經論。而自得乎蹄筌。
0084b02: 蓋寶公之神悟。寒山之微言。普化之直裰。而船子之
0084b03: 釣竿也。其可形似者。見其人矣。其不可即者。孰知其
0084b04: 天乎。
0084b05: 覺悟教院住持。傳天台教法孫。真悟大師宗鑑。立石
0084b06: 陽羨鈕完同弟寧模刻。
0084b07: 
0084b08: No. 1449-F
0084b09:  宋故安閑和尚端師墓誌
0084b10: 
0084b11: 朝請郎新權知江陰軍兼管勸農事賜緋
0084b12: 魚袋林旃撰并書
0084b13: 朝請郎充州東路安撫司參議官賜緋魚
0084b14: 袋林樞
0084b15: 吳山解空院端師子七世孫。師皎因住場隨侃。以
0084b16: 其情來告曰。吾祖崇寧二年圓寂。葬金殿之後。疇昔
0084b17: 師於是山。大開法席。廣來十方海眾。師與此山俱。名
0084b18: 播於天下。既沒。梵唄香燈。不絕如。士大夫與吾徒。
0084b19: 又來瞻敬之。徘徊上下。歎佛法不振。善陰陽宅相者。
0084b20: 以為師之宅兆固吉。其所以弗昌。厥後向背。不應古
0084b21: 法耳。相卒聞於縣。請更之道人施皓願出力。築亭於
0084b22: 其前。仍祖庵舊榜曰歸雲。香火嚴奉之。先是文慧親
0084b23: 承師授。六十年後。開視吾冢。至期。諸徒相顧曰。敢幸
0084b24: 因此時。毋墜我祖師之命。乃以庚戌之望二十有一
0084c01: 日。鳩工斸土。遠近奔赴。觀者如堵。隙不動。陶器儼
0084c02: 然。發視其中。了無一物。四眾讙譁。歎為希有。相與悲
0084c03: 咸流涕曰。是不可不記也。如來住世。演說四大六塵
0084c04: 中外假合如幻。師結兔巾。解兔網。破一切我執。又說
0084c05: 六度萬行。為己已為人。如鏡像像滅鏡空。破一切法執。
0084c06: 端公禪師。蚤年觀師子戲。悟三昧。胡言漢語。正提倒
0084c07: 擲。風驅電掃。不可致詰。奇奇怪怪。剎那萬狀。有心縱
0084c08: 被欺瞞。有眼盡遭愚弄。幻身既沒。幻法常存。億萬劫
0084c09: 變滅。生謂之散聖。死謂之尸解。如此忖度。幻法愈
0084c10: 熾。臨濟疑著普化。大慧真贊金毛。橫塘疑則不疑。未
0084c11: 免贊歎重贊偈曰。鏡中師子分明。是瞬目揚眉死不
0084c12: 休。千古無人知此意。一聲漁唱月明秋。
0084c13: 
0084c14: 三藏法師贊師真
0084c15: 淛右端師子。哮吼驚天門。空山時奮迅。定起復嚬呻。
0084c16: 驚覺生睡。醒然知本真。何必馬駒子。踏殺天下人。
0084c17: 徑山大慧禪師贊師真
0084c18: 師子皮披得好。寅朝去住隨風掃。名呼章相公。侮慢
0084c19: 圓照老。不托和尚。兩拳打番。回頭妖僧。一句罵倒。只
0084c20: 看這幾著子。不必問他禪道。個是金毛師子兒。狐狸
0084c21: 野干徒叫噪。
0084c22: 場辨真和尚贊師真
0084c23: 落魄街頭沒實誠。只知縱性恣無明。五家宗派難收
0084c24: 拾。誰識渠儂繼祖燈。
0085a01: 
0085a02: 安閑和尚語錄。嘉定之先。師皎和尚。施財鏤板。未
0085a03: 圓而沒。世祖禮思念先師志心。回施衣。以命工
0085a04: 鋟梓。庶廣流通。端平三年丙申六月望日。
