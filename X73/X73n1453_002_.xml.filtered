0410b01: 紫尊者別集卷之二
0410b02: 虞山白衣私淑弟子蒙叟錢謙益纂閱
0410b03: 徑山寂照六世孫傳臨濟宗契穎壽梓
0410b04: 贊偈詩
0410b05: 比丘觀音像贊四首為南海諸禪上人作
0410b06: 昔雲門老漢。大似眼底無人。見瞿曇少逞英雄。便教
0410b07: 一棒打殺。貴圖天下太平。邇當像季。魔眷尤隆。有一
0410b08: 等怪眾生。不安本分。竊取正法如來之號。詐現比
0410b09: 丘之容。乳庭時逢酷暑。乞食疲勞。那討閑氣力。雲
0410b10: 門鈍置家風。總將來貶向碧波洋裏。風吹浪打。百千
0410b11: 萬劫。受苦無窮。
0410b12: 天下本無事。庸人乃自擾。菩薩強出頭。衲僧笑不了。
0410b13: 示現種種相。寧不愈顛倒。乾坤風月。宇宙春光。既同
0410b14: 血氣。孰不完妙。更何必圓顱方服。托形海島。咦。惹人
0410b15: 描摸非佳事。惱亂眾生卒未休。
0410b16: 海門風浪惡。誰敢泛慈舟。惟有觀世音。此中賣饅頭。
0410b17: 來去紛紛者。相逢飽也不。飽不飽即置。且要檢點因
0410b18: 緣明白。但聞觀音買餬餅。不聞觀音賣饅頭。餬餅饅
0410b19: 頭。是同是別。衲僧門下。不用指東話西。直教當行者
0410b20: 辨看。若揀辨得出。補怛山穿衣喫飯。若揀辨不出。洛
0410b21: 迦山中。穿衣喫飯。
0410b22: 本是一海水。情見各不同。天人謂璃。餓鬼謂火膿。
0410b23: 我今所見者。碧水涵空。一是兩必非。兩是一不通。
0410b24: 往返細推尋。此理終未融。以故謁大士。笑指紫竹叢。
0410c01: 白花去不遠。紫竹吟海風。俄然一比丘。彈舌授降龍。
0410c02: 觀音大士讚
0410c03: 眾生苦痛呼菩薩。眾難交併聲不已巳。不已巳之心果苦
0410c04: 痛。如鐘受擊聲何出。若人了知知不痛。一切荼毒頓
0410c05: 解脫。海山出雲本無盡。海水為濤寧有窮。菩薩憫此
0410c06: 煩惱雲。亦復復慨生死浪。忽然示此苾身。壞衣趺
0410c07: 坐苔石上。若聞若見俱入流。聲塵未必為眼障。阿誰
0410c08: 入五峰中。早晚經行閒拄杖。
0410c09: 觀世音菩薩讚
0410c10: 稽首淨聖尊。觀音不觀色。頓入三摩中。茲晨成正覺。
0410c11: 恒不昧初心。願輪運悲智。譬如寶月明。水澄淺深現。
0410c12: 我痛產末法。根鈍若牛馬。仰熏圓通香。轉臭成妙馥。
0410c13: 感恩雖有心。報德愧無力。菩薩道今成。哀誠獻贊耳。
0410c14: 又贊
0410c15: 我聞菩薩言。凡諸有難者。號痛稱其名。所苦即自在。
0410c16: 稱者果有痛。悲聲復何出。聲出本曠。譬如雷震空。
0410c17: 空若有形質。擊木則無響。若以法眼觀。大地塵非得。
0410c18: 況復空痛。空痛安可一。一則無能所。今據理不然。
0410c19: 以故痛不痛。眾生迷痛因。淫火起莫救。玄津焚益枯。
0410c20: 觀音痛憫我。故我恒瞻仰。
0410c21: 觀世音贊
0410c22: 音可以觀。色可以聽。二根如是。餘則皆然。是以菩薩。
0410c23: 六塵圓通。六根互用。分身則如月在天。無心而影臨
0410c24: 萬水。寂滅則如春在花。非巧而群芳。如此大用。
0411a01: 無擇凡聖。誰不圓滿。但菩薩聞聲遺聲。謂之觀音。音
0411a02: 屬於觀。則不逐聲塵而奔境。所以常光時時現前。如
0411a03: 夜光之珠。宛轉盤中。超然無滯也。菩薩心光之珠。以
0411a04: 六塵為盤。曾無纖滯。所以妙而常靈。眾生此光非缺。
0411a05: 以聞聲見色之間。生心著想。所以珠滯於盤。不能宛
0411a06: 轉圓活也。噫。有志男子。斯言而無所悟發。則牛馬
0411a07: 不如也。
0411a08: 觀西方像贊
0411a09: 宿有善根。佛冥加故。凡穢垢身。心具淨土。勿縱懈怠。
0411a10: 當生精進。誓生彼國。了不去去。
0411a11: 觀佛贊
0411a12: 稽首無上圓滿覺。神光隱顯憎愛中。巍巍妙相廢稱
0411a13: 謂。一念不生始真。
0411a14: 彌勒佛贊
0411a15: 心上若有一毫事。安能得入歡喜地。終朝坦腹笑欣
0411a16: 欣。一切見者生福慧。
0411a17: 頌善雲堂彌勒像
0411a18: 從教煩惱等山高。一慈顏意自消。無限春風吹大
0411a19: 地。那來霜雪上頭毛。
0411a20: 石佛頌
0411a21: 大地一尊佛。石在恁麼處。大地一塊石。佛在恁麼處。
0411a22: 師子獨行時。哮吼百獸死。如是大慈悲。分明竹篦子。
0411a23: 疏通一切法。法法廣長舌。舌上湧樓臺。眼前即不見。
0411a24: 不見我是誰。毗盧家舍弟。
0411b01: 開元石佛贊
0411b02: 稽首如來相。非金亦非木。趺坐驚濤中。渡海達於此。
0411b03: 若謂石有心。有心則非石。若謂石無心。無心豈名佛。
0411b04: 吾聞自無法。攝一切法盡。若人於石佛。諦信不生疑。
0411b05: 不疑惑自斷。惑所凡聖情。層覓火焰。況夫石與佛。
0411b06: 何從生二見。二見既不生。石佛迅於電。
0411b07: 雪山大士并文殊普賢贊
0411b08: 天晴日出。雨下地濕。飢來欲食。渴來欲飲。雖至愚之
0411b09: 人。不待言說而皆了然者。即此了然。文殊得之。徹見
0411b10: 自心。普賢得之。圓用自心。惟釋迦老漢。百無一事。終
0411b11: 日頹然。憨坐於蒼之下。文殊普賢。雖復常侍左右。
0411b12: 提鞋挈瓶。種種親近。要且摸他鼻孔不著在。鼻孔纍
0411b13: 纍誰摸著。晨朝洗面勿生疑。
0411b14: 刺剌血觀音像贊
0411b15: 舉心刺剌血時。菩薩已巳現身。譬如濃雲迸。寶月忽然露。
0411b16: 待爾欲著眼。雲合光錯過。是光樂不有。苦難豈可留。
0411b17: 六根有迷悟。苦樂從此起。方便拔一根。諸塵同解脫。
0411b18: 一塵粘識精。根根皆障礙。以是而推之。我欲脫苦難。
0411b19: 必須自疑斷。菩薩力無預。
0411b20: 馬郎婦贊
0411b21: 欲火燒靈根。心苗終焦滅。智者聞此言。悲痛入骨髓。
0411b22: 奈何天下人。如花女為寶。冀得枕臂眠。即死亦甘耳。
0411b23: 菩薩甚愍之。幻此微妙容。令眾生見喜。因喜生愛心。
0411b24: 因愛生覺悟。覺悟即慚愧。遠一切婦人。如菩薩無異。
0411c01: 勿於菩薩身。生此不淨想。人為萬物靈。狗乃不若。
0411c02: 由是淫心生。號跳強制止。勉然至自然。終登無欲地。
0411c03: 無欲即聖人。常為如來子。於世作日月。破大夜昏暗。
0411c04: 一人全此德。大千蒙利益。觀音之化身。身身無窮已巳。
0411c05: 大士像贊
0411c06: 次公寫此像。實夫受此像。吾亦贊此像。未寫未受未
0411c07: 贊時。圓通自古無比況。自是眾生瞥起情。日用紛紜
0411c08: 淪得喪。一尊妙相觀世音。鬼臉神頭失本狀。當情檢
0411c09: 點難何從。惡人猛獸皆師友。火坑刀山解脫門。鴉鳴
0411c10: 鵲噪入寂滅。或儒或佛或神仙。譬如水清月影現。臨
0411c11: 濟棒德山喝。此是觀音廣長舌。相遇莫道靜無言。楊
0411c12: 枝滴水潤焦渴。且道誰知冷煖。待汝親嘗了來。說破
0411c13: 未晚。
0411c14: 墮指觀音贊
0411c15: 枯木不盈尺。孰運般若手。刻此微妙相。眉目若山海。
0411c16: 遠橫而湛然。面部宛如月。光明照濁世。身量及衣紋。
0411c17: 滿重而縹緲。掌垂兜羅綿。足襯蓮花浪。一念未生處。
0411c18: 無手手之狀。故一指墮時。萬象皆墮也。
0411c19: 摩侯羅伽觀音贊
0411c20: 百蟲之中。維爾最毒。蛇質獸頭。聖凡難局。長蛇封豕。
0411c21: 帶之與蝎。世皆毒之。其毒如髮。毒中之雄。摩侯羅伽。
0411c22: 一承記。為佛爪牙。凡有梵剎。侵則毒殺。聞眾苦聲。
0411c23: 以眼觀察。松之下。毒處流慈。現微妙容。見者習移。
0411c24: 習移識轉。智光燦爛。駕以大悲。度諸毒難。兜鍪執斧。
0412a01: 倚松而閒。仁而能勇。泉石之間。稽首大士。護念聖觀。
0412a02: 火焰觀音贊有引
0412a03: 凡五金八石。觸火能化。而況于木。惟聖人善能會萬
0412a04: 物。通乎一己巳。故水不洗水。火不燒火耳。知此者可與
0412a05: 言火觀之微乎。稽首贊曰。
0412a06: 萬物無體。唯心為本。于斯勿惑。近可為遠。火兮火兮。
0412a07: 曷不能水。橫計苟化。弦解作矢。
0412a08: 觀音贊
0412a09: 以一眼見。觀盡世人。是億萬心。為億萬法。法歸於一。
0412a10: 一歸自然。自然歸無有。語其細則攝入恒河沙。語其
0412a11: 大則充滿十法界。
0412a12: 第一賓度羅囉墯闍尊者俱丁雲鵬
0412a13: 肩高無用。聊可倚杖。膝亦空閒。承經何恙。莫嫌眉長。
0412a14: 飄拂巖龕。不礙眼光。湛如寒潭。
0412a15: 第二迦諾迦伐蹉尊者
0412a16: 抱杖伸指。非三唯兩。以藏足。脫足爽。風致閒。
0412a17: 巢由之間。鬚髮若存。鼻孔蚤穿。
0412a18: 第三迦諾迦梨墮闍尊者
0412a19: 眉揚目朗。揮指蕭然。即此為舌。法沾人天。誰為虎子。
0412a20: 牙爪鋒利。具而不張。野干爭避。
0412a21: 第四蘇頻陀尊者
0412a22: 衣不揜胸。心同空。握拳誰擊。開口漏風。謂手按膝。
0412a23: 膝無我人。謂膝承手。手原屬身。
0412a24: 第五諾矩羅尊者
0412b01: 背若果有。痒爬難除。果然無背。痒非。往復觀察。
0412b02: 情枯智訖。池成月來。眼底見佛。
0412b03: 第六陀羅尊者
0412b04: 頭疑怪石。飄髮如柳。一手持珠。以珠代口。莫驚頷。
0412b05: 具體而間。顛倒佛頭。依稀德山。
0412b06: 第七迦理迦尊者
0412b07: 面圓如楪。五官併穴。分疆割界。漂杵流血。眾部之君。
0412b08: 眉應不群。坐妨曲折。行則拖雲。
0412b09: 第八伐闍羅弗多尊者
0412b10: 衣卸肩出。碧眸注經。此經甚深。大夢雷霆。文字非實。
0412b11: 實非文字。獨垂一足。兩手自恣。
0412b12: 第九戒博迦尊者
0412b13: 腦後無際。額憑高巖。手中所握。扇塵同函。雲沸無心。
0412b14: 偶遮半面。其誰作禮。直見不見。
0412b15: 第十半託迦尊者
0412b16: 視經垂頭。肩背吞耳。泉出地中。湛然在紙。嶺南老盧。
0412b17: 柴擔蹔停。無所住心。得之此經。
0412b18: 第十一羅怙羅尊者
0412b19: 怒髮衝冠。唯師不然。刈茅非鎮。一怒盡蠲。三屈兩伸。
0412b20: 卷舒一手。嗔為佛事。誠不請友。
0412b21: 第十二那伽犀那尊者
0412b22: 兩手支頷。恐其墮地。口開齒露。眼迸心睡。心睡身忘。
0412b23: 石無施剛。石忘我足。沒入何妨。
0412b24: 第十三因揭陀尊者
0412c01: 腕為杖主。手復持珠。更恐心放。托經自娛。秋空鴈鳴。
0412c02: 梵字參差。以此贊佛。耆年了知。
0412c03: 第十四伐那婆斯尊者
0412c04: 一心不生。我即龕巖。波浪衣紋。泉鳴翠巉。眼雖不開。
0412c05: 光照六合。明暗兩忘。見精非雜。
0412c06: 第十五阿氏多尊者
0412c07: 斂肩抱膝。果有所思。我所思者。心精思遺。思遺而坐。
0412c08: 寬窄皆可。石本無相。吹毛莫躲。
0412c09: 第十六注茶半托迦尊者
0412c10: 枯槎生花。非耳不見。額鼻俱聳。春光何限。屈伸有常。
0412c11: 機絕抑揚。三直兩曲。臂肱堂堂。
0412c12: 第十七慶支尊者
0412c13: 璃為鍊。內外洞然。目注其中。五臺現前。白雲舒卷。
0412c14: 百狀千態。故埋松根。逞其自在。
0412c15: 第十八賓頭盧尊者
0412c16: 以杖倚額。額為杖架。一肩孤聳。並足酬價。杖額不同。
0412c17: 主賓何功。唯肩與足。空空。
0412c18: 皮毬道人自贊
0412c19: 汝這男子。出身不是名門舊族。情懷大都略寬勁。
0412c20: 世出世間之書。見之如飲醇醪而不醒。有時胸中覓
0412c21: 一箇字又不可得。佛祖機緣。葛藤落索。偏解拈弄
0412c22: 無常。了無繫帶。或嫌佛祖無靈。置之腦後。恣自家一
0412c23: 片舌頭。貶斥聖凡。忽升廁中蛆虫於毗盧頂上。忽斥
0412c24: 達磨老漢於下風。要人學好。如己巳還過。一言不合。王
0413a01: 侯涕唾。我看你一條窮性命。東擲西拋。著恁麼急。咄。
0413a02: 將此身心奉塵剎。是則名為佛冤家。
0413a03: 其二。
0413a04: 善知識不曾參得一箇。教乘不熟閑得一部。每向無
0413a05: 佛處稱尊。忽然撞著鼻孔遼天。跟點地底漢子。直
0413a06: 教把住襟喉。坐斷舌頭。我看你又向甚麼處更施手
0413a07: 。咦。相逢謾道無機械。圈多端惑亂人。
0413a08: 自贊
0413a09: 這漢行。三十餘年。涉山海。露宿風。峨嵋勞盛
0413a10: 白雲。補陀時光拋擲。所立何事。頭毛白而難黑。事未
0413a11: 了而心悲。且道。所悲何事。甬東三佛地。海魚龍腥。
0413a12: 天童與雪竇。法鼓元不鳴。深心奉塵剎。二李眼聞聲。
0413a13: 四明李次德驥。與其兄次公麟。參筆經營。師大
0413a14: 像。自謂生平寫師。此為神似。雖爪髮皮肉。無不畢
0413a15: 肖。大師手書贊。筆蹟雄偉。今傳甬東陸符家。
0413a16: 漢壽亭侯關將軍贊
0413a17: 今日之光。露於許田射鹿之時。許田射鹿之光。露於
0413a18: 桃園結義之日。此光此心。又得左傳聞薰。擴充躬體。
0413a19: 力行之。宜乎千古。如雷如霆。如日如月。震諸昏蟄。
0413a20: 破諸幽暗。賢哉壽亭。是故贊之。
0413a21: 宋岳武穆王像贊
0413a22: 將軍耿光。萬古無配。學射於師。師亡如在。以斯事君。
0413a23: 軀命敢愛。出處雖殊。寸心無再。中原失。醜巨為憝。
0413a24: 據我疆場。犬羊成隊。將軍奮怒。一掃腥穢。復神州。
0413b01: 垂成而廢。心知檜奸。君命無背。視死如歸。坦然非悔。
0413b02: 光同日月。炳耀大塊。匪擇賢愚。孰弗仰戴。浙西之巔。
0413b03: 受若鼐。中有精廬。城山是載。將軍無辭。永為法儡。
0413b04: 吉者賜福。凶者摧碎。我乘佛慈。敕爾勿退。
0413b05: 吳江優婆夷周母薛孺人贊
0413b06: 漢高大度。項羽強悍。臨死生別離之際。而不脫兒女
0413b07: 情狀。又青山白雲。二三十年。精修禪觀者。臨終坐脫
0413b08: 亦不多得。況女流乎。孺人生平奉佛。勤至尤信。往生
0413b09: 法門。故其臨終之時。家業手製。兒孫滿前。毫無情見。
0413b10: 超然坐脫。即此觀之。則孺人過漢高項羽多矣。或者。
0413b11: 以女流閨閤。高僧贊之。非語也。噫。無雲萬古吳江
0413b12: 月。淨土蓮開火宅香。
0413b13: 偈
0413b14: 示潯陽二邢偈出王宇泰筆麈
0413b15: 紫尊者在潯陽。邢來慈匡石二居士。同聲問曰。秦
0413b16: 將白起。四十萬人。一日坑之。為是多人坑一。一報多
0413b17: 人。為是多人罪重。天使坑耶。兩者疑結。交搆胸中。唯
0413b18: 願尊者。開解疑情。頓剖積垢。尊者即說偈曰。昔多坑
0413b19: 一。今一坑多。一屈一伸。箭鋒相值。本無所失。無失無
0413b20: 疑。疑既不有。將何開解。以是印心。天遣非理。凡有報
0413b21: 復。情有理無。情如夢中。理際非夢。夢中一多。醒後追
0413b22: 思。何多何一。若離一念。古今延促。多一之辨。醉情昧
0413b23: 理。不以比量。折衷非似。亢違聖斷。穿鑿橫計。非理設
0413b24: 問。智者不答。茲憐若愚。強說是偈。自今而後。莫生此
0413c01: 見。當於佛前。懺洗癡垢。福慧冥長。脫弗痛悛。終成魔
0413c02: 外。吾語不真。吾舌當朽。
0413c03: 讀東坡夢齋銘偈出王宇泰筆麈
0413c04: 東坡居士曰。世人之心。因塵而有。未獨立也。塵之
0413c05: 生滅。無一念住。夢覺之間。塵塵相授。數傳之後。失其
0413c06: 本矣。則以為形神不接豈非因乎。人有牧羊而復者。
0413c07: 因羊而念馬。因馬而念車。因車而念。遂夢曲鼓
0413c08: 吹。身為王公。夫牧羊之與王公亦遠矣。想之所因豈
0413c09: 足怪乎。紫老人寓余齋中。與余讀夢齋銘。而示以
0413c10: 偈曰。開眼見山河。合眼山河見。能見既本一。所見豈
0413c11: 有二。雖分夢與覺。能所覺夢等。如覺乃有待。夢或無
0413c12: 待者。無待則獨立。何塵相引授。以此觀覺夢。開合見
0413c13: 非異。但習俗橫執。謂夢覺真偽。如開眼無想。合眼夢
0413c14: 自除。吾本來覺者。非覺夢所囿。只此不囿光。照物初
0413c15: 無累。明了若未起。覺夢亦無地。解此可轉經。用此經
0413c16: 無字。無字轉無歇。塵剎熾然說。
0413c17: 什祖頂偈
0413c18: 無心頂。無輕重。有心分別。重不勝。由是而觀。
0413c19: 物我本無。分別建立。又如茄子誤踏碎。心疑蝦。
0413c20: 合眼討命。開眼見茄。蝦無影。汝為佛子。常作此想。
0413c21: 萬法無法。心生橫有。生死煩惱。亦復如是。
0413c22: 為顯居士乞米偈
0413c23: 法輪轉處食輪先。甘雨通宵注似泉。麥熟莫言非佛
0413c24: 力。黑山延慶結因緣。
0414a01: 晴雨無常偈
0414a02: 萬佛庄前觀月色。月中無雨是真實。黑山延慶雨何
0414a03: 來。遠近普霑皆利益。若使雨性晴性常。先天弗違聖
0414a04: 慚德。須知陰晴事隨緣。緣熏熟處業用力。
0414a05: 顯慈息微菴字偈
0414a06: 根塵脫落。此心頓顯。顯則微妙。智識難見。日用靈然。
0414a07: 江山踏遍。歸來報本。見偈始驗。
0414a08: 示支檀拳手偈
0414a09: 眾生無明熾。執身招生死。聖人愍其愚。教以觀一四。
0414a10: 見四了不昧。一身不可得。此滌凡夫垢。非是二乘執。
0414a11: 又以一遣四。四亦不可得。一四俱不有。直下無生智。
0414a12: 不可以數求。不可以情會。情數兩坐斷。肉塊金剛體。
0414a13: 譬如手作拳。或者作拳想。或以拳作手。或者作手想。
0414a14: 拳若有拳性。作手不可得。手若有手性。作拳不可得。
0414a15: 拳手兩無性。執者寧非惑。雖無拳手性。拳手宛然爾。
0414a16: 我此拳手偈。相逢誰薦取。自信合佛心。龍神謹護持。
0414a17: 凡願見聞者。俱悟無生理。
0414a18: 婆子拋兒水中
0414a19: 臭口纔開驀一橈。老婆無計雪腥臊。便將赤子拋寒
0414a20: 浪。惹得魚龍四海囂。
0414a21: 頌德山托
0414a22: 托因緣不甚難。耳邊密啟即幽關。相逢就裏知歸
0414a23: 處。萬妙千玄片餉間。
0414a24: 偶偈
0414b01: 落花滿地已巳春深。長日空堂演梵音。若要靈臺無一
0414b02: 物。好將四蘊細推心。
0414b03: 毒鼓頌
0414b04: 見身可得生死媒。介然有知憎愛本。若人兩者了無
0414b05: 性。境緣順逆塗毒鼓。
0414b06: 降魔偈
0414b07: 若人精進時。動靜境界中。一切善惡想。皆自心變現。
0414b08: 故得自心者。眾魔不能惑。如未得心人。彼現作自觀。
0414b09: 除自心之外。萬有不可得。不可得中若有魔。何異層
0414b10: 覓猛焰。如是諦觀自心空。心空境寂魔不有。魔既
0414b11: 不有佛不生。佛不生處光充滿。此光有緣得者。順
0414b12: 逆關頭恒自在。持是自在度含識。佛燈終古照無盡。
0414b13: 一切魔屬當護持。此偈若不護持。魔種不能活。
0414b14: 交蘆菴偈
0414b15: 萬象皆交蘆。了達何好醜。渴鹿逐陽焰。愈近轉非有。
0414b16: 瞥起凡聖情。夢中生取舍。輸與溈山牛。水足眠深綠。
0414b17: 題姑蘇寒山寺壁間寒山拾得像
0414b18: 空其懷。金石其質。古之今之。對面不識。
0414b19: 又。
0414b20: 奇峰難以狀其骨。閒雲無以喻其心。吾不知其誰氏
0414b21: 之子。奚超曠而精深。
0414b22: 又。
0414b23: 洞然劫火燒空。兩箇頭陀漫作風。若問安身在何
0414b24: 處。可郎鬚上好藏。
0414c01: 題明月寺
0414c02: 無萬象本。玄遠精神門。杜門而拔本。進德何所據。
0414c03: 哀哉無事界。墮落難出去。死水不藏龍。藏龍須活水。
0414c04: 譬如一枝花。春光寧有際。此言固雖淡。味之頗有理。
0414c05: 題竹塢石室
0414c06: 何處無青山。片心冷艱。片心冷易。智拔萬重關。
0414c07: 師拈末句問曇文。答曰。竹密不妨流水過。山高豈
0414c08: 礙白雲飛。師命文三拜曰。先以定動。後以智拔。汝
0414c09: 說不免現成。
0414c10: 五色糞偈
0414c11: 男女念不動。赤白則不流。赤白既不流。我身安可得。
0414c12: 我若念不動。赤白難所主。諦觀三緣中。身心底焰。
0414c13: 底若有焰。則不名。智者如是觀。深入如三昧。
0414c14: 百花林下臥。弗殊荒塚間。欽壇成荒塚。遊者誰復留。
0414c15: 假使有香餌。進之不肯食。怖畏掣肘去。寧敢生盻顧。
0414c16: 惟有紫翁。同觀無二見。
0414c17: 破執偈
0414c18: 形骸如皮斗。心識若巨燭光。焰本無際。皮斗不明。
0414c19: 忽然揭皮斗。光即滿天地。此據橫計言。皮斗燭不同。
0414c20: 了達橫計空。說甚皮斗異。
0414c21: 五言偈
0414c22: 白雲雖無心。去住亦有度。清風則同行。驚不隨舞。
0414c23: 卷舒懶希時。惟乃率其故。孤峰與高松。長空及深塢。
0414c24: 來往任悠悠。那受塵侵侮。
0415a01: 又。
0415a02: 承蜩蜩不飛。蜩飛我有意。蜩正不飛時。蜩我本無二。
0415a03: 有二則情生。情生神不凝。神凝我物敵。彼此各有形。
0415a04: 有心尚不可。有形安可承。工在累丸起。其次乃忘形。
0415a05: 我形若不忘。累丸終不來。形忘貴無我。無我神始凝。
0415a06: 此旨頓然曉。可以學長生。
0415a07: 渡江偈示戴生升之
0415a08: 夢中見海不敢渡。開眼見川不敢涉。分明陸障非水
0415a09: 障。陸障若消海可涉。此理現成誰不知。不知端為情
0415a10: 所結。解結之人可步。山壁由之火不熱。善哉男子
0415a11: 能悟此。去來長江蘆莫折。
0415a12: 墮生歌
0415a13: 君不見溈山水牯牛。蹄角異常流。苗稼從他茂。不犯
0415a14: 莫相尤。白雲叱。郭公立。石火電光喻莫及。縱使兒童
0415a15: 解著鞭。聖凡路上難收拾。曹谿水。雲巖草。城市山林
0415a16: 恣幽抱。相逢若問有何能。耕破空種梨棗。這家風。
0415a17: 輸與我右即右兮左即左平田淺艸總生涯。譬水方
0415a18: 圓無不可。或時上。或時下。逆順縱橫寧翫把。龐公未
0415a19: 是就中人。當場且握雪團打。休妄想。皆影響。覿面相
0415a20: 呈謾鹵莽。夢中蹴踏龍象棋。一著參差三十杖。此綱
0415a21: 領。豈易逞。笑殺捉風并捕影。獨許章郎蓄養深。搖頭
0415a22: 擺尾那堪省。那堪省那堪省。春來處處泥沒脛。一聲
0415a23: 短笛月明高。不脫蓑衣臥。誰肯收。芒繩繫枯柳。人兮
0415a24: 牛兮無煩守。斗柄從教夜半移。憨眠如醉君知否。
0415b01: 感懷歌
0415b02: 古云蜀道危。又云長江險。蜀道攀蘿度不難。長江無
0415b03: 風亦可還。惟有人心危險極。千奇萬怪不可測。論交
0415b04: 滿口如蜜甜。誰知甜內皆荊棘。荊棘刺剌人人不死。心
0415b05: 刺剌刺剌人死未止。忽地思量怕殺人。究竟總因情所致。
0415b06: 情關未破莫論交。論交須待情關破。情關破了冤親
0415b07: 齊。寧有相知仍見過。
0415b08: 示王二峰歌
0415b09: 憐君今年四十九。燈下相參面目醜。昔日容顏今日
0415b10: 無。韶華過眼能幾有。燕山見我不相見。慈壽香雲浮
0415b11: 片片。不見因緣意最深。渠儂未必能親薦。我本雲外
0415b12: 人。胸中何所欲。去來若轉蓬。豈肯墮流俗。王二峰王
0415b13: 二峰。長橋月明清淺中。朝三暮四但如此。吳江水急
0415b14: 鎖垂虹。子未生功未建。等閑雙白上來。世故紛紛
0415b15: 更難遣。一息不來身無主。身外所有豈能住。固有常
0415b16: 光變黑風。羽毛鱗甲頻來去。天地生我不能育。資我
0415b17: 生者　聖君祿。祿無窮而生有涯。相逢幾個能回燭。
0415b18: 呵呵呵會也麼。老僧饒舌為誰何。來年桃李如今歲
0415b19: 紅白枝枝風雨多。更有一般堪痛處。大頭不是小頭
0415b20: 和。
0415b21: 王二峰。余妻父也。萬曆己丑進士。禮部郎中繆仲
0415b22: 淳覆舟鶯脰湖中。二峰救起。解衣推食。遂為生死
0415b23: 交。後將赴任。同仲淳謁大師。示之以歌。無句不。
0415b24: 二峰功名子嗣之念甚切。故開示對病發藥。于中
0415c01: 甫先生簡老人稿。凡類神異者。悉不採錄。余為翁
0415c02: 。此歌得存。末小頭似指余內。內為翁舜女。既無
0415c03: 出亦四十九而亡爾。周永肩性贊識。
0415c04: 斷凡禪人復天池贈之以偈并序
0415c05: 天池子曰。凡可斷乎。曰斷凡之情。非斷凡之法。法若
0415c06: 可斷。何殊離波求水。山外覓雲乎。若然者凡情既斷。
0415c07: 雖鑊湯爐炭婬坊酒肆。皆蓮華淨土耳。況斷凡禪人。
0415c08: 高臥層峰。與鹿豕游。果有凡可觀乎哉。無凡可斷乎
0415c09: 哉。雖然。情根久植。非力斷之。終難得佛也。斷凡禪人
0415c10: 復天池。其寸心之苦。一生九死而乃克功。紫道
0415c11: 人哀其初心。聊此贈之。
0415c12: 雲石可以臥。松泉可以弄。鳥語恣所聞。客去何必送。
0415c13: 天池龍睡隱。庭竹堪栖鳳。隔嶺花山鐘。當陽蒼土洞。
0415c14: 斷凡心不生。六月霞凍。此意向誰道。搊鼻難忍痛。
0415c15: 示廣燈法名偈
0415c16: 兩度廣燈今已巳見。祖翁何事太留遲。箇中別有通霄
0415c17: 路。鐵壁銀墻自在馳。
0415c18: 此偈非凡夫心量測識。徵或不遠于鑾識。
0415c19: 贈清原寶藏秀峰二禪人
0415c20: 方始悲秋又復春。百年豈止過駒塵。黑頭若許黃金
0415c21: 買。不死輸也富貴人。
0415c22: 住來無著與天親。市上安禪道自真。少欲何須觀白
0415c23: 骨。有緣曾不破清貧。寒流並汲澆瓜菜。古佛同修愍
0415c24: 世塵。最是一般堪愛處。共甘澹泊懶求人。
0416a01: 牢山訪憨清公
0416a02: 吾道沈冥久。誰唱齊魯風。閑來居海上。名誤落山東。
0416a03: 水接田橫島。雲連慧炬峰。相尋不相見。踏遍法身中。
0416a04: 諸城道中乞食
0416a05: 秋風古輕。曉揭淺溪清。此日風霜色。誰家鼓鈸聲。
0416a06: 林明海曙。曲徑勘人情。白足空回。蒼頭聞令行。
0416a07: 詩
0416a08: 送幻居講主之徑山
0416a09: 吾久浪山海。茲將息影何。念爾為前茅。且建安樂窩。
0416a10: 雙徑固迷迥。五峰亦嵯峨。松濤鳴碧空。舌相真奇那。
0416a11: 登錦屏山
0416a12: 日上長歌度彩虹。隔江火古蠶叢。危峰欲墮松根
0416a13: 抱。浩露初殘花影空。山水不殊前代色。衣冠猶帶野
0416a14: 人風。白鷗訝我登臨晚。來去飛鳴錦浪中。
0416a15: 與王圖南出塵
0416a16: 出塵地不遠。貴在方寸。憎愛匪關心。逆順常自如。
0416a17: 芳草總心訣。白雲皆禪書。能將耳檢閱。除我誰復儒。
0416a18: 示范君昭
0416a19: 處處青山有白雲。此回何處更逢君。流泉若使眼根
0416a20: 聽。始信楞嚴非見聞。
0416a21: 過姑蘇北峰支公隱處
0416a22: 松根抱石不知勞。誰向空山守寂寥。老我遍參行
0416a23: 倦。笑來此地種靈苗。
0416a24: 紫尊者別集卷之二
