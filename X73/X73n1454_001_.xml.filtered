0434a01: 
0434a02: 
0434a03: 
0434a04: 雲谷和尚語錄目次
0434a05: 
0434a06: 卷上
0434a07: 聖壽禪寺語錄本覺禪寺語錄
0434a08: 開元禪寺語錄雲岩禪寺語錄
0434a09: 卷下
0434a10: 小參告香普說
0434a11: 偈讚小佛事
0434a12: 
0434a13: 
0434a14: 
0434a15: 
0434a16: 
0434a17: 
0434a18: No. 1454
0434a19: 雲谷和尚語錄卷上
0434a20: 
0434a21: 雲谷和尚初住平江府聖壽禪寺語錄
0434a22: 參學　宗敬　編
0434a24: 開眼。總未入得聖壽門。新長老今日放行去也。喝。
0434b01: 佛殿。不著佛求。不著法求。用禮作麼。提起坐具云。放
0434b02: 過不可。
0434b03: 據室。磨竭掩室。毗耶杜詞。拍床云。太湖三萬六千頃。
0434b04: 月在波心說向誰。
0434b05: 拈衣。雞足守得定。大庾嶺提不起。提法衣云。這
0434b06: 。以我為隱乎。吾無隱乎爾。
0434b07: 陞座拈香云。此一瓣香。恭為
0434b08: 今上皇帝祝延　聖壽。萬歲萬歲萬萬歲
0434b09: 遂就座。垂語云。萬頃煙波。四橋風月。千尺綸直下
0434b11: 提綱。文彩未彰。蘇州有常州有。絲毫纔露。主山高案
0434b12: 山低。一切處不留。一切處成就。紅塵市。放兩拋三。
0434b13: 白浪堆中。呈橈舞棹。南垂虹。西合浦。從汝諸人往來。
0434b14: 從汝諸人點首。只如保壽開堂。三聖推僧。保壽便打。
0434b15: 意在於何。橫按鏌行正令。太平寰宇斬癡頑。
0434b16: 晚小參。問答罷乃云。德山小參不答話。奮巨靈分太
0434b17: 華之威。趙州小參要答話。展金翅擘滄溟之勢。若是
0434b18: 舉一明三。目機銖兩。如鎡石見鐵相似。輕輕一引便
0434b19: 動。說甚好與三十。說甚拋磚引墼。今夜不動功勳。不
0434b20: 觸風化。革轍通途。海行條貫。會麼。太湖跨三州。
0434b21: 復舉寶公令人傳語思大。何不下山。教化眾生。目視
0434b22: 雲漢作麼。思大云。三世諸佛被我一口吞盡。有甚眾
0434b23: 生可化。師拈云。二大老。一人口甜心苦。一人扶著便
0434b24: 。於唱教門中則故是。若約衲僧門下。直須血滴滴
0434c01: 地。卓柱杖一下云。車不橫推。理無曲斷。
0434c02: 上堂。入院二十日。波波復挈挈。逢僧深問訊。見俗低
0434c03: 相揖。因甚十有五。當機蹉過。雖然。禍不入慎家
0434c04: 之門。
0434c05: 佛涅槃上堂。生滅滅已巳。寂滅為樂。黃面瞿曇。死了活
0434c06: 不得。摩告眾。槨示趺。黃面瞿曇。活了死不得。聖
0434c07: 壽有祕傳方法。死得活底。活得死底。遂拈柱杖。卓
0434c08: 一下云。活也活也。諸人還見老瞿曇麼。靠柱杖云。不
0434c09: 是不是。
0434c10: 謝天台靖首座淨慈王藏主上堂。江南兩浙。春寒秋
0434c11: 熱。明明道得不知有。明明知有道不得。良久云。豐干
0434c12: 騎底大虫。元是南山白額。
0434c13: 上堂。舉僧問風穴。語默涉離微。如何通不犯。風穴云。
0434c14: 長憶江南三月裏。鷓鴣啼處百花香。師拈云。黃面浙
0434c15: 子。念一道神。盡將大地人一禁禁定。直是喘氣不
0434c16: 得。聖壽未免誦普回向真言。到江吳地盡。隔岸越山
0434c17: 多。
0434c18: 刊入方珠玉上堂。靈山正法眼。中破沙盆。扶持不
0434c19: 起。搖乾蕩坤。喝一喝云。我行荒草裏。你又入深村。
0434c20: 上堂。心火炎炎。境風浩浩。顯德山臨濟大機大用。破
0434c21: 塵勞眾生七八倒。會麼。善賈之家。不停死貨。
0434c22: 謝無外首座上堂。一葉落天下秋。恁麼會又爭得。一
0434c23: 塵起大地收。不恁麼會又爭得。恁麼不恁麼。鐵壁復
0434c24: 鐵壁。雖然。若非明眼人。也大難委悉。
0435a01: 謝徑山翔藏主溫州杭侍者上堂。一大藏教。切羅
0435a02: 娘。滿口嚼霜。親到曹湊。遶床振錫。平地荊。舉
0435a03: 也舉了也。拈也拈了也。會麼。川僧藞苴。浙僧瀟洒。
0435a04: 上堂。舉僧問香林。如何是衲衣下事。香林云。月火
0435a05: 燒山。師拈云。月火燒山。言端語亦端。白雲收谷口。
0435a06: 明月浸欄干。
0435a07: 八大雪。徑山偃溪和尚至。上堂。二千年前。二千年
0435a08: 後。奇哉奇哉。希有希有。等是出山下山。教化眾生。莫
0435a09: 有眼明心悟底麼。如無。聖壽向雪上加霜去也。卓柱
0435a10: 杖。下座。
0435a11: 元正上堂。今朝正月一。說話多忌諱。若說佛法。又道
0435a12: 說佛一字。漱口三日。若說世法。又道祖師門下。不許
0435a13: 俗談。拈丈云。柱杖子試露消息看。卓一下。牛進千
0435a14: 頭。馬進百匹。
0435a15: 元宵上堂。天上月圓。人間月半。一百千萬億。是
0435a16: 處光明皆燦爛。忽然霧擁雲興。乾坤黑漆。在什麼
0435a17: 處。良久云。翻憶香林。證龜成鱉。
0435a18: 上堂。舉。僧問雲門。光明寂照遍河沙。雲門云。豈不是
0435a19: 張拙秀才語。僧云。是。雲門云。話墮也。師拈云。石火機
0435a20: 前。電光影裏。擬欲追蹤。千里萬里。雖然如是。那裏是
0435a21: 這僧話墮處。良久云。路不拾遺。君子稱美。
0435a22: 上堂。春日遲遲。春色依依。見桃花更不疑。聞擊竹忘
0435a23: 所知。因甚一人道未會。一人道未徹。良久云。大冶精
0435a24: 金。應無變色。
0435b01: 徑山佛海語上堂。靈山單傳。少林直指。始從昇元
0435b02: 閣。終至凌霄。於是二中間。總未曾說著。諸人還知
0435b03: 佛海落處麼。文彩已巳彰。
0435b04: 謝藏主副寺上堂。一大藏教。當甚樻頭日黃薄。這些
0435b05: 說話。非瞌睡虎。不能詮釋。非賣生姜漢。不能顯示。其
0435b06: 餘道得。黑豆好合醬。白米好做飯。聖壽未肯點頭。何
0435b07: 故。家住西州。
0435b08: 結夏上堂。拈柱杖卓一下。向這裏領略得去。靈山一
0435b09: 會。儼然未散。儻或不然。且聽柱杖子說安居偈。卓一
0435b10: 下云。太文彩生。
0435b11: 上堂。百丈遭馬祖喝。臨濟喫黃棒。刺剌腦膠盆。投身
0435b12: 憲網。只如這邊那邊。三百五百。浩浩商量。皮下還有
0435b13: 血麼。卓柱杖一下云。鐵鞭多力恨無讎。
0435b14: 上堂。衲僧家。具行眼目。顯向上巴鼻。提金剛槌。碎
0435b15: 聖凡窠臼。秉智慧。斷佛祖命根。一大藏經卷。是拭
0435b16: 瘡疣破故紙。千七百傳。乃弄猢猻閑家具。喝一喝。
0435b17: 未必善因而招惡果。
0435b18: 上堂。達磨面壁。雲門念七。旱地轟雷。炎天赫日。古人
0435b20: 何。六月不熱。五穀不結。
0435b21: 解制上堂。萬里無寸草。出門便是草。俊鶻稍空。猛虎
0435b22: 當道。拍床云。明眼衲僧看不破。
0435b23: 中秋雨上堂。兩暗平湖。雲籠青嶂。不知心月孤圓。往
0435b24: 往貪觀天上。諸人還猛省麼。正好修行。正好供養。
0435c01: 重建圓照堂并方丈上堂。深一丈。闊一丈。佛祖揩摸。
0435c02: 古今榜樣。只如圓照堂。夜來與三高堂額。是第幾
0435c03: 機。良久云。眾眼難瞞。
0435c04: 開爐上堂。對聖僧坐禪。與泥像說法。二千年前宿火。
0435c05: 已巳是深深撥開。諸人還覺通身汗下麼。不然。放待冷
0435c06: 來著。
0435c07: 嘉興府本覺禪寺語錄
0435c08: 參學　道傑　編
0435c09: 踞室。橫按柱杖云。正令全提。鐵壁鐵壁。卓柱杖一下
0435c10: 云。百丈耳聾。黃蘗吐舌。
0435c11: 拈帖。正法眼藏。靈山付囑。正在今日。如何是今日事。
0435c12: 帖是嘉興府出。
0435c13: 上堂。盡力道不得底句。三過堂說了也。一擊軒說了
0435c14: 也。有底聞恁麼道。咬斷拇指。有底聞恁麼道。皺雙
0435c15: 眉。雖然如是。一得一失。
0435c16: 上堂。謝龍安和尚。兼周檢閱。大明西堂。興聖首座侍
0435c17: 者。曾參一唯。迦葉一笑。燎原之禍。起於一燋。至於擔
0435c18: 睦州板。提破沙盆。盡是潑油救火。其焰益張。喝一喝
0435c19: 云。白日青天。有恁麼事。
0435c20: 淨慈介石和尚遺書至。上堂。無常生死法。突兀南山
0435c21: 倚天末。於我不相干。瀲西湖浸月寒。更說珍重偈。
0435c22: 八九分明七十二。空成兩邊。少處咸兮多處添。
0435c23: 是介石老人。錯供死。壽山今日。盡底活翻。會麼。若
0435c24: 教頻下淚。滄海也須乾。
0436a01: 謝藏主上堂。舉。僧問五祖和尚。一大藏教。是切。
0436a02: 未審切什麼字。五祖云。囉娘。頌云。一句全提梵字
0436a03: 經。舌顯當滴帝都丁。不知將謂平平仄。到了元來仄
0436a04: 仄平。
0436a05: 上堂。是句也。非句也。逼得雄雞生鵠卵。恁麼也
0436a06: 得。不恁麼也得。放下死蛇拈活蝎。本與麼道。意在
0436a07: 於何。開山靜慧師。親見龍牙老。
0436a08: 上堂。舉。應菴和尚問密菴和尚。如何是正法眼。密菴
0436a09: 云。破沙盆。師拈云。密菴老人。向大徹堂前。轉唯觸諱。
0436a10: 直得正宗掃土。諸人還知麼。劫石易消。鄉談難改。
0436a11: 佛海忌日。拈香云。趍風於太白前。人左語。再參
0436a12: 於靈山會上。貫耳大雷。從茲恨氣蟠。也要辱他門
0436a13: 戶。老和尚。我不重汝解粘。只重汝添縛。不肯汝全。
0436a14: 只肯汝全放。慇懃爇此兜樓。是名真法供養。
0436a15: 元旦上堂。今朝欲說新年頭佛法。已巳被鏡清說了也。
0436a16: 欲說不遷底句。又被法昌說了也。未免只據現定說
0436a17: 與諸人。卓柱杖一下云。三段不同。收歸上科。
0436a18: 謝臨安林提幹徑山應侍者萬壽堅侍者靈隱俊藏
0436a19: 主上堂。淨名一默。國師三呼。雲碧漢。雷轟太。只
0436a21: 皇都。
0436a22: 開爐上堂。冷地一解。六年雪嶺。九載嵩山。不得
0436a23: 一半。山僧擬欲行之。盡法無民。且與麼。和光同塵。火
0436a24: 家煖熱。良久云。火爐闊何似古鏡闊。
0436b01: 上堂。舉。藥山坐次。僧問。兀兀地思量什麼。山云。思
0436b02: 量不思量底。僧云。不思量底。如何思量。山云。非思
0436b03: 量。頌云。輪囷古木倚寒林。雪壓霜埋春信深。忽地好
0436b05: 啟建聖節上堂。一句無私。當陽顯露。電繞星樞。虹流
0436b07: 作而萬物。
0436b08: 謝法華希叟和尚。源別首座。上堂。舉。瑯覺因法
0436b09: 華舉相訪。遂問。近離甚處。舉曰。兩淛。船來陸來。曰船
0436b10: 來。船在甚麼處。曰步下。不涉程途一句。作麼生道。舉
0436b12: 瑯問侍者。此是甚麼人。曰舉上座。瑯遂親下旦
0436b13: 過堂。問莫是舉上座麼。莫適來相觸忤。舉便喝。復
0436b14: 問。長老何時到汾陽。曰某時到。舉曰。我在淛江。早聞
0436b15: 你名。元來見解只如此。何得名播寰宇。瑯遂作禮
0436b16: 曰。慧覺罪過。師拈云。一人如龍戲滄溟。四海水立。一
0436b17: 人如虎踞巖麓。萬籟風生。全主全賓。全生全殺。古人
0436b18: 則且致。即今主賓相見。又且如何。噁。知是般事便休。
0436b19: 上堂。信口道句句朝宗。信手用機機相副。只如臨濟
0436b20: 縮劫舌頭。德山閣起柱杖。向甚處相見。良久云。下座。
0436b21: 巡堂喫茶。
0436b22: 上堂。起拂子云。向者裏見得。一塵飛而翳天。一芥
0436b23: 墮而覆地。其或未然。拂子穿籠入露柱。向蟭螟眼
0436b24: 裏。開張世界去也。擲下拂子。
0436c01: 上堂。舉。高亭初參德山。隔江問訊。德山以手招之。高
0436c02: 亭橫趍而去。更不回顧。後法嗣德山。大慧拈云。高亭
0436c03: 橫趍而去。許伊是靈利衲僧。若要法嗣德山則未可。
0436c04: 何故。與德山猶隔江在。癡絕和尚云。德山有含沙射
0436c05: 人之毒。高亭一死更不再活。師拈云。德山有運斤之
0436c06: 手。高亭有受斤之質。當時更得澧州魚爛臛一頓。
0436c07: 門風未到寂寞。只如大慧和尚癡絕老人與麼道。是
0436c08: 褒是貶。疾風知勁草。版蕩識良臣。
0436c09: 結夏上堂。百二十日長期。今朝是第一日。諸人寬作
0436c10: 程浪。急作手。驀然知得眼在眉下。鼻在唇上。只許
0436c11: 你知。不許你見。要見麼。以手摸鼻云。何似生。
0436c12: 謝秉拂夏齋上堂。一句子百味具足。都寺拈出了也。
0436c13: 一句子淡乎無味。首座拈出了也。使我一眾。飢頓
0436c14: 除。聞見俱泯。山僧亦有一味。只是辛辣。也要諸人吞
0436c15: 吐。卓拄杖云。今日供養。何似昨日。
0436c16: 上堂。僧問馬大師。離四句。絕百非。請師直指西來意。
0436c17: 祖云。我今日勞倦。不能為汝說得。問取智藏。智藏云。
0436c18: 我今日頭痛。不能為汝說得。問取海兄。海兄云。我到
0436c19: 者裏不會。僧舉似馬祖。祖云。藏頭白海頭黑。師拈
0436c20: 云。興於詩。立於禮。成於樂。則故是。還知直指為人處
0436c21: 麼。良久云。民可使由之。不可使知之。
0436c22: 上堂。舉。僧問洞山。寒暑到來。如何回避。山云。何不向
0436c23: 無寒暑處回避。僧云。如何是無寒暑處。山云。寒時寒
0436c24: 殺闍梨。熱時熱殺闍梨。頌云。一曲新豐雪子吟。雲籠
0437a01: 古殿夜沉沉。普天匝地無回互。莫把商音作羽音。
0437a02: 保苗上堂。舉。南嶽讓和尚。與馬大師說。汝學心地法
0437a03: 門。如下種子。我說法要。譬彼天澤。汝緣合故。乃見其
0437a04: 道。師云。這般說話。只是尋常日用事。驅溈山牛。耕雲
0437a05: 擺月。荷麻谷鋤。淺種深耕。去無明草。滋養靈苗。喚作
0437a06: 汝學心地法門。如下種子得麼。密布慈雲。遍洒甘露。
0437a07: 高懸慧日。別振玄風。喚作我說法要。譬彼天澤得麼。
0437a08: 五穀豐登。萬寶秀實。渾家一飽。頓忘百飢。喚作汝緣
0437a09: 合故。乃見其道得麼。拍禪床一下云。笑倒金州和尚。
0437a10: 謝蘇新恩程宣教昇侍者上堂。迦葉笑中旨。伏羲畫
0437a11: 外傳。蛟龍得雲雨。鵰鶚在秋天。
0437a12: 出城歸謝故舊上堂。十字街頭。回頭轉腦。只為等
0437a13: 人來。村草步頭。捏住鼻端。野鴨何曾飛去。恁麼見得。
0437a14: 傾如故。其或未然。西秦東魯。
0437a15: 解夏上坐。十五日已巳前。住住無所住。十五日已巳後。去
0437a16: 去無所去。正當十五日。也不去也不住。本覺堂中解
0437a17: 夏齋。那蘭寺裏托舞。
0437a18: 佛海禪師忌日上堂。庭柯一葉飄。大地皆秋色。堪嘆
0437a19: 參玄人。幾知時節。拍膝云。趙州當日見南泉。解道
0437a20: 鎮州出蘿蔔。
0437a21: 上堂。舉。僧問雲門。樹凋葉落時如何。雲門云。體露金
0437a22: 風。師拈云。應時如風。應機如電。則不無雲門老人。仔
0437a23: 細看來。太煞傷筋動骨。
0437a24: 謝大機首座上堂。顯大機。彰大用。破的破塵。百發百
0437b01: 中。起萬年正續。滅東山正統。證其所竊之羊。元在長
0437b02: 廊蜂桶。
0437b03: 九月旦上堂。舉。慈明謝故舊頌云。颯颯風景。同人
0437b05: 驕。約而不儉。雖然。未免費用常住。本覺則不然。颯颯
0437b06: 風景。同人訪寂寥。砒霜和狼毒。白飯糝美椒。且道
0437b07: 與古人是同是別。
0437b09: 王孫公子。在在處處登高吟賞。林下道人。三三兩兩
0437b10: 聚頭商量。且道商量底是什麼事。九月九日是重陽。
0437b11: 上堂。舉。三角示眾云。若論此事。眨上眉毛。早是蹉過。
0437b12: 麻谷出眾云。蹉過即不問。如何是此事。三角云。蹉過。
0437b13: 麻谷掀倒禪床。三角便打。雪竇拈云。兩有頭無尾
0437b14: 漢。眉毛未曾眨上。說什麼蹉過。僧便問。眉毛因甚不
0437b16: 手。一人向電光影裏挨肩。全放全收。全生全殺。雪竇
0437b17: 因甚道。兩有頭無尾漢。具眼者辨取。
0437b19: 床云。擊碎了也。天平地平。
0437b20: 至節上堂。金烏飛玉兔急。一陽生是今日。拈主丈云。
0437b21: 這麤辣梨。通身黑似漆。還有生長也無。乃提起主
0437b22: 丈云。七尺八尺。
0437b24: 寥寥知者誰。黃蘗聞之驚吐舌。
0437c01: 佛成道上堂。正覺山前。凍不死餓不死底老和尚。迫
0437c03: 謝明藏主上堂。祖師巴鼻。從上爪牙。會則事同一家。
0437c04: 不會則萬別千差。只如經歸藏禪歸海。作麼生會。卞
0437c05: 璧無瑕有瑕。
0437c06: 遶街祈晴上堂。兼謝徑山道場道舊。靜中底。中底。
0437c07: 非則總非。是則總是。盤山向肉案頭倒跟。樓子於歌
0437c08: 聲中瞥地。是汝諸人。連日遶街行道。莫有同途共轍
0437c09: 底麼。啞。龍門無宿客。虎穴生彪。
0437c10: 上堂。舉。文殊是七佛之師。因甚出女子定不得。罔明
0437c11: 有何神通。而出女子定。師云。出得出不得。即且置。還
0437c13: 建寧府開元禪寺語錄
0437c14: 參學　惟能　宗　編
0437c15: 據室。拈拄杖卓云。與麼提持。盡大地人。望風輸疑。靠
0437c16: 柱杖云。到則不點。
0437c17: 陞座拈香祝　聖罷。問答不錄乃云。諸佛不出世。明歷歷
0437c18: 月皎長空。祖師不西來。孤雲生深谷。直得紫芝
0437c19: 靈苗秀異。丹青閣溢目光華。非惟七州管內。莫杖
0437c20: 無憂。普使盡大地人。太平坐致。雖然如是。必竟功歸
0437c21: 何所。良久。千朝華嶽。萬派肅滄溟。
0437c22: 復舉。建州夢筆和尚。僧問。如何是佛。答云。不註汝。僧
0437c23: 云。莫便是否。答云。汝誑也。師頌云。一句全提不誑汝。
0437c24: 擬披襟處自欺瞞。多看月色和雲白。不覺泉聲帶露
0438a01: 寒。
0438a02: 中秋上堂。僧出問云。今朝八月十五。正是月圓當戶。
0438a03: 雖然匝地普天。要且絲毫不露。師云。坐在覆盆之下。
0438a04: 又爭怪得。進云。露柱放光明。籠齊起舞。師云。且莫
0438a05: 服花。進云。對境憑誰話此心。令人長憶寒山子。師云。
0438a06: 寒山子道什麼。進云。記得昔日有院主。問馬大師。近
0438a07: 日尊位如何。大師云。日面佛月面佛。師云。和尚吐出。
0438a08: 進云。日面月面。突出難辨。明眼宗師。一見便見。師云。
0438a09: 腦後見腮。莫與往來。進云。且道見後如何。師云。日面
0438a10: 佛月面佛。進云。西風一陣來。落葉兩三片。師云。恁麼
0438a11: 要見馬大師。三生六十劫。進云。心月孤圓。光吞萬像。
0438a12: 光非照境。境亦非存。光境俱忘。復是何物。師云。描不
0438a13: 成不就。進云。莫是月印長空。江河流影麼。師云。正
0438a14: 是光影裏行。進云。靈山話曹溪指。何曾識得自家底。
0438a15: 師云。月。進云。擬心便被黑雲遮。認著依前還不是。
0438a16: 師云。爍破髑髏猶未覺。進云。不認著不擬議。是什
0438a17: 麼。師云。禮拜著。
0438a18: 師舉。寒山云。吾心似秋月。碧潭光皎潔。無物堪比倫。
0438a19: 教我如何說。拈云。既說不得。就模子脫出一。吾心
0438a20: 秋月印中天。到處相逢到處圓。普請且歸林下坐。好
0438a21: 看光影未生前。
0438a22: 謝首座并空谷和尚上堂。托據南泉位。誰是主誰
0438a23: 是賓。長老甚年行道。智過禽獲得禽。威音已巳前猶是
0438a24: 王老師兒孫。老鼠孔裏頭出頭沒。有甚共語處。若欲
0438b01: 發明大智門風。須是耳聾三日始得。喝一喝云。將
0438b02: 舊斬樓蘭。換得黃牛教子孫。
0438b03: 八上堂。四九三十六。夜眠如露宿。瞿曇冷地被星
0438b04: 瞞。剛道一切眾生。智慧德相具足。咄。開眼說夢。
0438b05: 謝南光孝北山和尚上堂。舉。長慶云。路逢道伴交
0438b06: 肩。一生參學事畢。師拈云。芝山與南山。三十年道伴。
0438b07: 東西兩浙。南北山中。幾回聚首。幾度交肩。只不曾說
0438b08: 著參學二字。何故。彼此識羞。
0438b09: 浴佛上堂。身口意清淨。是名佛出世。滿面埃塵。身口
0438b10: 意不清淨。是名佛滅度。通身泥水。於此明得。恩無重
0438b11: 報。其或未然。竭建溪水轉洗不清。何故。水不洗水。
0438b12: 上堂。舉。長沙和尚游山回。首座問云。甚處去來。沙云。
0438b13: 游山來。首座云。到甚處。長沙云。始隨芳草去。又逐落
0438b14: 花回。首座云。大似春意。長沙云。也勝秋露滴芙蕖。頌
0438b15: 云。一步纔行一步隨。等閑身在武陵溪。洞中無限春
0438b16: 消息。自是時人去路迷。
0438b17: 謝靈石平首座不赴龍光請。上堂。舉。三聖問雪。
0438b18: 透網金鱗。以何為食。云云拈云。龍門萬仞。透底須是
0438b19: 其人。象骨千層。到頂還他作者。古人且置。今日新龍
0438b20: 光與芝相見。合談何事。良久云。去路一身輕似葉。
0438b21: 高名千古重如山。
0438b22: 中夏上堂。一年過半。一夏過半。丹青閣。東行西行。長
0438b23: 連床。喫粥喫飯。盡道現成公案。無事不辦。我且問你。
0438b24: 因甚達磨來梁。摩騰入漢。參。
0438c01: 上堂。說心說性。舉古舉今。墮在葛藤窠裏。機前領旨。
0438c02: 意外明宗。亦墮在葛藤窠裏。畢竟如何免得。擲下柱
0438c03: 杖云。切忌。
0438c04: 上堂。向上機。險崖句。三條椽下。默默提撕。十字街頭。
0438c05: 堂堂顯露。喝一喝。俊鷹不打死兔。
0438c06: 上堂。舉。黃檗問百丈和尚。從上宗師。如何指示於人。
0438c07: 百丈據坐。黃蘗云。後代兒孫。作麼生傳授。百丈云。我
0438c08: 將謂你是漢。便歸方丈。師拈云。嘗聞百丈家法森
0438c09: 嚴。門庭高峻。因甚黃蘗輕輕一拶。便見堂奧俱開。雖
0438c10: 然。今古有誰親到來。
0438c11: 解夏上堂。禁足安居。按牛頭喫草。期取證。打草要
0438c12: 驚蛇。若是眼裏有筋。皮下有血。箕未風而巢覺。畢未
0438c13: 雨而穴知。諸方浩浩地。踏步向前。討什麼碗。
0438c14: 上堂。風蕭蕭雨蕭蕭。機機相副。物物全超。恁麼會去。
0438c15: 八月二十五。其或未然。袋子。
0438c16: 開爐上堂。今日開爐。有一則語。火香。渾是鐵做。
0438c17: 上堂。默時說。說時默。銕壁重重。銀山疊疊。雪峰九到。
0438c18: 入作無門。臨濟三回。痛打不徹。何故。只為分明極。
0438c19: 浴佛上堂。乳兒生下便乖宗。半是真誠半脫空。今日
0438c20: 不行韶石令。大家戽水潑頑銅。
0438c21: 眾上堂。南閩山。西浙水。高無極。深無底。入則
0438c22: 歸源。出則無無不是。一輪明月杖頭挑。四海五湖皇
0438c23: 化裏。
0438c24: 平江府虎丘山雲岩禪寺語錄
0439a01: 侍者　祖祿　道傑　編
0439a02: 入寺。指三門云。出城見塔。入寺登山。正是門外句。如
0439a03: 何是門內句。踏著不嗔。
0439a04: 據室。這裏是吾父翁。烹佛煉祖。煆聖鎔凡底大爐。
0439a05: 山僧今日盡底掀翻。只要諸人望風瞥地。拍床一下。
0439a06: 拈省劄。當陽一劄。吹毛出匣。吳越令行。風清六合。
0439a07: 山門疏。句句無私。頭頭合轍。洞裏桃花。屋頭春色。
0439a08: 陞座拈香。祝
0439a09: 聖罷。次拈香云。根塵脫。枝葉全無。颺在壁巴邊。無
0439a10: 人秋釆著。被碎破砂盆。披白雲衣。吵吵。公是
0439a13: 一僧。保壽便打。三聖道。恁麼為人。非但瞎這僧眼。
0439a14: 瞎鎮州一城人眼去在。保壽擲下主丈歸方丈。師
0439a15: 云。石火光中。排兵列陣。擬陷英雄。電光影裏。奪鼓攙
0439a16: 旗。功高汗馬。只如擲下主丈歸方丈。又作麼生。輪王
0439a17: 三寸鐵。遍界是刀鎗。
0439a18: 小參。問答不錄乃云。揚岐的旨。東山暗號。識不可識。智莫
0439a19: 能知。二千里閩山浙水。三十日涉險凌波。處處全真。
0439a21: 眸。累我祖父。千方百計。設陷藏機。總未構一半。
0439a22: 山僧既入其穴。據其頭其尾。倒捋其鬚去也。拍禪
0439a23: 床云。吽吽。
0439a24: 復舉。五祖和尚云。老僧遊方數十年。參數人善知識。
0439b01: 將謂百了千當。及到圓鑑會下。直是開口不得。末後
0439b02: 到白雲和尚處。因咬破一鐵酸。直得百味具足。
0439b03: 且道子一句。作麼生道。花發冠媚早秋。誰人能
0439b04: 染紫絲頭。有時風動頻相倚。似向前聞不休。師云。
0439b05: 子一句。渾崙咽。早是惡心。何況細嚼了。吐與人。
0439b07: 佛涅槃上堂。諸人要見紫磨金色之軀麼。以手指空
0439b08: 云。蒼天蒼天。復摩云。冤苦冤苦。令人恨氣填。年
0439b09: 年二月十五。
0439b10: 三月旦上堂。舉。三角和尚上堂云。大凡言語。須是應
0439b11: 時應節。有僧出云。四黃四赤時如何。三角云。三月杖
0439b12: 頭桃。僧云。為什麼滿肚貯氣。三角云。爭奈一條繩何。
0439b13: 僧云。作麼生吐氣去。三角云。須待皮穿。拈云。應時如
0439b14: 風。應機如電。則不無三角。這僧似鼠粘子。被他粘
0439b15: 著。無可奈何。山僧當時見他道。四黃四赤時如何。只
0439b17: 寒楊柳風。如何得出氣去。和聲便打。
0439b18: 上堂。海湧峰高。池水碧。須是親到一回。一點瞞他
0439b19: 不得。只如三春擾擾。冠駢闐。豈不是親到。及乎問
0439b20: 著。便道一年一度遊山寺。不上雲岩即虎丘。咄。去
0439b21: 久矣。爾方刻舟。
0439b22: 浴佛上堂。指天指地。有甚巴鼻。唯吾獨尊。浣盆浣盆。
0439b23: 韶陽正見。太阿倒持。藥嶠全機。狐裘返衣。虎丘今日。
0439b24: 只要諸人向水不洗水處。為渠湔洗。以拂子作浴佛
0439c01: 勢云。攻乎異端。斯害也矣。
0439c02: 開建乾會節上堂。二千年前。靈山會上。金口所宣。仁
0439c03: 王護國經一卷。今辰開建乾會節。重為翻譯去也。卓
0439c04: 主丈云。下座大佛殿開建。
0439c05: 結夏上堂。九旬禁足之初。三月安居之始。雲岩固守
0439c06: 家法。誰敢違條越制。一是一。二是二。事得理融。理由
0439c07: 心契。良久。瞎驢不受靈山記。
0439c08: 
0439c09: 雲谷和尚語錄卷上
