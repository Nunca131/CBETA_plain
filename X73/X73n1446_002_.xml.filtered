0032c17: 
0032c18: 
0032c19: 
0032c20: 玄沙語錄卷之中
0032c21: 
0032c22: 師垂語云。諸方老宿盡道接物利生。祇如三種病人。
0032c23: 汝作麼生接。患盲者。拈槌拂他又不見。患聾者。語
0032c24: 言三昧他又不聞。患者。教伊說又說不得。若接不
0033a01: 得。佛法無靈驗。時有僧出曰。三種病人。還許學人商
0033a02: 量否。師曰。許。汝作麼生商量。其僧珍重出。師曰。不是。
0033a03: 不是。羅漢曰。桂深現有眼耳口。和尚作麼生接。師曰。
0033a04: 慚愧。便歸方丈。中塔曰。三種病人即今在什麼處。又
0033a05: 一僧曰。非惟謾他。兼亦自謾。
0033a07: 人。　雲居錫曰。祇如此僧會不會。若道會。玄沙又
0033a08: 道不是。若道不會。法眼為什麼道我因此僧語。便
0033a10: 居元曰。地藏如龍無角。玄沙似蛇有足。玄沙只有
0033a11: 先鋒。且無殿後。兩人病在膏肓。鍼藥之所不到。山
0033a12: 僧為汝諸人點破。拈拄杖云。棒頭有眼明如日。要
0033a13: 識真金火裏看。　有僧請益雲門。門曰。汝禮拜著。
0033a14: 僧禮拜起。門以拄杖挃之。僧退後。門曰。汝不是患
0033a15: 盲麼。復喚近前來。僧近前。門曰。汝不是患聾麼。門
0033a16: 曰。會麼。僧曰。不會。門曰。汝不是患麼。僧于是有
0033a17: 省。　雪竇顯舉了。便喝云。這盲聾瘖漢。若不是
0033a18: 雲門。驢年去。如今有底。或拈槌拂。他又不管。教
0033a19: 伊近來。他又不來。還會麼。又不應諸方。還柰何得
0033a20: 麼。雪竇若不柰何。汝這一隊驢漢又堪作什麼。以
0033a21: 拄杖一時散。　本覺一云。雲門．雪竇也是因風
0033a22: 吹火。見兔放鷹。爭如地藏逆水之波。當時聞玄沙
0033a23: 恁麼道。便出眾曰。某甲有眼．有耳．有口。請師接。玄
0033a24: 沙云。慚愧。便乃呵呵大笑。非但玄沙。盡西天此土
0033b01: 諸佛諸祖被這一拶。不免退身有分。驀拈拄杖云。
0033b02: 放過則不可。　徑山杲云。這僧雖然悟去。只悟得
0033b03: 雲門禪。若是玄沙禪。更買草鞋行。　天童華云。
0033b04: 雲門平展。這僧實酬。且道什麼處是這僧悟處。不
0033b05: 救之疾。難為鍼艾。　龍門遠云。好兄弟。還知真實
0033b06: 相為麼。今日不惜眉毛。為諸人說破。只如諸人有
0033b07: 雙眼。又何曾見來。有雙耳。又何曾聞來。有片口。又
0033b08: 何曾說來。既無說．無聞．無見。何處有色聲香味事。
0033b09: 雖然如是。能有幾人到這般田地。
0033b10: 頌。
0033b11: 盲聾瘖杳絕機宜。天上天下堪笑堪悲。離朱不
0033b12: 辨正色。師曠豈識玄絲。爭如獨坐下。葉落花
0033b13: 開自有時。復云。還會麼。無孔鐵槌。雪竇顯。
0033b14: 退後近前兼對辯。相逢邂逅難回面。春風驀地撼
0033b15: 庭前。還見落花千萬片。白雲端。
0033b16: 雲門老子手親眼親。因風吹火不費精神。盲者便
0033b17: 視。聾者便聞。雖然無語掛在口唇。三種病人一種
0033b18: 法門。佛鑑懃。
0033b19: 盲聾瘖接不得。玄沙枉費閒心力。扁鵲盧醫拱
0033b20: 手歸。三人俱是膏肓疾。鼓山珪。
0033b21: 玄沙三種病人語。透出雲門六不收。莫待是非來
0033b22: 入耳。從前知己已反為讎。徑山杲。
0033b23: 權生聾瞽痲。要顯吾宗作家。金剛截鐵如
0033b24: 泥碎。透金纔動失玄沙。汾陽昭。
0033c01: 欲知三種人。應用理常新。未有纖毫法。能為中外
0033c02: 塵。永明壽。
0033c03: 一二三。見聞覺。更是誰。頓銷鑠。花簇簇處鷓鴣啼。
0033c04: 草薰薰時鴛鴦飛。玄沙老。玄沙老。賴遇當年欠一
0033c05: 著。諦當之言徒唯然。中間樹子半零落。翠巖真。
0033c06: 玄沙三種接人。諸人口耳現在。不要開眼尿床。特
0033c07: 地移山塞海。花裏幽禽語不休。風光滿地誰人買。
0033c08: 塗毒策。
0033c09: 玄沙三種病人。有理不在高聲。引得香嚴老子。
0033c10: 來樹上懸身。龍門遠。
0033c11: 玄沙以毒出人毒。三種病人同一屋。堪笑雲門老
0033c12: 古錐。河裏失錢河裏摝。或菴體。
0033c13: 盲聾瘖不相干。莫被玄沙恣熱謾。一句與君重
0033c14: 剖露。老君頭戴楮皮冠。晦空明。
0033c15: 聾盲瘖。捉敗了也。更問如何。聾盲瘖。月林觀。
0033c16: 曲設多方作家。有誰親見老玄沙。耳聾口眼
0033c17: 睛瞎。五濁眾生數似麻。橫川珙。
0033c18: 雪上堂曰。要會此事。猶如古鏡當臺。胡來胡現。漢
0033c19: 來漢現。師曰。忽遇明鏡來時如何。曰。胡漢俱隱。師
0033c20: 曰。老和尚跟猶未點地在。
0033c21: 師因參次。聞燕子聲。乃曰。深談實相。善說法要。便下
0033c22: 座。時有僧請益曰。某甲不會。師曰。去。誰信汝。
0033c23: 頌。
0033c24: 紫燕飛來繞梁。深談實相響浪浪。千言萬語無
0034a01: 人會。又逐流鶯過短墻。本覺一。
0034a02: 薄宦奔南北。長憐客路塵。濛濛雨裏。深憶故園
0034a03: 春。延壽慧。
0034a04: 殺活交馳。千里不共。救得眉毛。失鼻孔。空叟印。
0034a05: 閩王送枝與師。師拈起示眾云。這個枝得恁麼
0034a06: 紅。這個枝得恁麼赤。諸人作麼生會。若道一色。猶
0034a07: 是儱侗。若道是眾色。又落斷常。諸人作麼生。有僧出
0034a08: 云。不可不識枝。師自代云。只是枝。
0034a09: 智證傳曰。夫以言遣言。以理遣理。皆世諦流布。非
0034a10: 能見道。楞伽經曰。如楔出楔。如玄沙嘗曰。學者當
0034a11: 用處不換機。而雖老於叢林者。亦莫識此語。可歎
0034a12: 也。玄沙嘗食枝。問眾曰。這個枝得與麼紅。這
0034a13: 個枝得與麼赤。汝諸人且作麼生。若道一色。又
0034a14: 是儱侗。若道是眾色。只成個斷常。汝諸人且作麼
0034a15: 生。彥曰。也只和尚自分明。玄沙曰。這儱侗愚癡。
0034a16: 有什麼交涉。機曰。都來只是一色。玄沙曰。總與
0034a17: 麼儱侗。有什麼了時。乃回顧。問皎然。汝作麼生道。
0034a18: 皎然曰。不可不識枝。玄沙曰。只是枝。又曰。汝
0034a19: 諸人如許多時在我這裏。總與麼說話。不辨緇素。
0034a20: 不識吉。我比來向汝道用處不換機。因什麼只
0034a21: 管對話。有什麼交涉。道巘禪師曰。先聖憫汝倒
0034a22: 馳逐。將一句子解落。汝知是般事。掉放閑處。自著
0034a23: 些筋力。于機語上答出話頭。將作禪道。非惟自
0034a24: 賺。亦乃賺人。
0034b01: 師與雪夾籬次。師問。夾籬處還有佛法也無。曰。
0034b02: 有。師曰。如何是夾籬佛法。撼籬子一下。師曰。某甲
0034b03: 不與麼。曰。子又作麼生。師曰。穿過篾頭來。
0034b04: 師辭雪云。啟和尚。人人自由自在。某甲如今下山
0034b05: 去。曰。是誰與麼道。師曰。是和尚與麼道。曰。汝作
0034b06: 麼生。師曰。不自由自在。曰。知。
0034b07: 長慶來。師問。除藥忌作麼生道。慶曰。放憨作麼。師
0034b08: 曰。雪峰山橡子拾食。來這裏兒放糞。
0034b09: 師因僧禮拜。師曰。因我得禮汝。
0034b10: 頌。
0034b11: 拜我得禮汝。自笑沒道理。豈獨玄沙翁。天下人不
0034b12: 是。覺海元。
0034b13: 因我得禮汝。扶倒又扶起。要行即便行。要止即便
0034b14: 止。寶明。
0034b15: 夫子不識字。達磨不會禪。玄沙無此語。切莫妄流
0034b16: 傳。徑山杲。
0034b17: 利刀自斷命根。不要依草附木。若有一法與人。永
0034b18: 入拔舌地獄。鼓山珪。
0034b19: 因我得禮汝。牽牛去飲水。岸上蹄踏蹄。水中嘴對
0034b20: 嘴。高菴悟。
0034b21: 因我得禮汝。崑崙臥潭底。雖然浪拍天。身上無滴
0034b22: 水。雪堂行。
0034b23: 因我得禮汝。分明好慚愧。玄沙不是癡。咄。開眼休
0034b24: 瞌睡。照堂一。
0034c01: 說汝說我。轉見話墮。大地眾生。元無一個。典牛游。
0034c02: 老鼠咬生銕。十分滋味別。兒左右看。嚥唾也不
0034c03: 徹。正堂辯。
0034c04: 因我得禮汝。窮源須到底。九九八十一。閻羅王是
0034c05: 鬼。止菴顏　圓語改云。當下便歸家。不隔一番紙。
0034c06: 因我得禮汝。事從叮囑起。誰知白蘋風。不在秋江
0034c07: 裏。天目禮。
0034c08: 因我得禮汝。莫放屁撒屎。蔕累天下人。錯認自家
0034c09: 底。蒙菴聰。
0034c10: 問。如何是親切底事。師曰。我是謝三郎。
0034c11: 頌。
0034c12: 本是釣魚船上客。偶除鬚髮著袈裟。祖佛位中留
0034c13: 不住。夜來依舊宿蘆花。雪竇顯。
0034c14: 親伸端的向君言。莫比流沙少室傳。昨夜雁回雙
0034c15: 嶺後。謝家人立月明前。投子青。
0034c16: 閩山滄海浪悠悠。父子生涯一釣舟。忽爾踏翻親
0034c17: 猛省。大家收拾去來休。草堂清。
0034c18: 杪秋時節水雲鄉。千頃蘆花未著霜。江景不將零
0034c19: 碎賣。一時分付謝三郎。祖印明。
0034c20: 蕭蕭蘆葦映江流。獨棹孤蓬漾小舟。細雨斜風渾
0034c21: 不顧。一心只在釣竿頭。笑翁堪。
0034c22: 侍雪次。二僧從下過。曰。此二人堪為種草。師
0034c23: 曰。某甲不與麼。曰。汝作麼生。師曰。便好與三十棒。
0034c24: 鏡清問。學人乍入叢林。乞師指個入路。師曰。還聞偃
0035a01: 水聲否。曰。聞。師曰。是汝入處。
0035a02: 頌。
0035a03: 從這裏入。頭上下俱濕。雖然通得咽喉。未免一
0035a04: 氣急。風浙浙。浪悠悠。清風何處起。人在木蘭舟。
0035a05: 佛慧泉。
0035a06: 一滴偃溪水。四海少人聞。直饒玄會得。也是弄精
0035a07: 魂。法雲秀。
0035a08: 天生碧眼崑崙兒。有藝過人自不知。幾度黑風翻
0035a09: 大海。波心出沒自閒嬉。白雲端。
0035a10: 風飄碎玉千雪。雨滴岩花萬國春。堪聽偃溪流
0035a11: 水意。潺潺終日不聞聞。羅漢南。
0035a12: 投老玄沙怤鏡清。返聞來聽偃谿聲。如今洗耳滄
0035a13: 浪在。誰肯臨流便濯纓。旻古佛。
0035a14: 滔滔無問說。只為太親切。有誰曾共聞。山河齊漏
0035a15: 泄。楚安方。
0035a16: 玄沙指示太深深。引線須憑一寸鍼。聞與不聞門
0035a17: 外語。勸君休向偃溪尋。文殊道。
0035a19: 一派寒泉下翠微。玄沙拈出為真機。鏡清雖向聞
0035a20: 中入。流水何曾洗是非。銕山仁。
0035a21: 雪示眾云。南山有一條鼻蛇。汝等諸人切須好
0035a22: 看。長慶云。今日堂中大有人喪身失命。雲門以拄杖
0035a23: 攛向雪前。作怕勢。僧舉似師。師云。須是稜兄始得。
0035a24: 雖然如此。我即不恁麼。僧云。和尚作麼生。師曰。用南
0035b01: 山作什麼。
0035b02: 真淨示眾。舉。雪云。南山有條鼻蛇。汝等諸人
0035b03: 切須好看。雪無大人相。然則蛇無頭不行。恰似
0035b04: 新婦兒怕阿家相似。便道堂中大有人喪身失命。
0035b05: 雲門拽拄杖攛向雪面前作怕勢。為蛇添足。玄
0035b06: 沙云。用南山作什麼。道我見處親切。不免只在窠
0035b07: 窟裏。更無一人有些子天然氣。報寧門下則不
0035b08: 然。莫有天然氣概的麼。不敢望汝別懸慧日。獨振
0035b09: 玄風。且向古人鶻臭布衫上知些子氣息也難得。
0035b10: 頌。
0035b11: 象骨岩高人不到。到者須是弄蛇手。稜師備師不
0035b12: 柰何。喪身失命有多少。韶陽知。重撥草。南北東西
0035b13: 無處討。忽然突出拄杖頭。拋對雪大張口。大張
0035b14: 口兮同閃電。剔起眉毛還不見。如今藏在乳前。
0035b15: 來者一一看方便。喝云。看下。雪竇顯。
0035b16: 雪一日在僧堂內燒火。閉前後門。乃云。救火。
0035b17: 救火。師將一片柴從櫺中拋入。雪便開門。
0035b18: 鼓山來。師作一圓相示之。山曰。人人出這個不得。師
0035b19: 曰。情知汝向驢胎馬腹裏作活計。山曰。和尚又作麼
0035b20: 生。師曰。人人出這個不得。山曰。和尚與麼道得。某
0035b21: 甲為甚麼道不得。師曰。我得。汝不得。
0035b22: 雪竇顯云。只解貪觀白浪。不知失手橈。　雲
0035b24: 得玄沙圈。　昭覺勤云。灼然這一條路作者方知。
0035c01: 直得窮天地。萬古而不移。消劫石。空芥城而無
0035c02: 盡。便是透關底也須著眼始得。一等是恁麼時節。
0035c03: 為甚麼我得。汝不得。切忌向驢胎馬腹裡作活計。
0035c04: 　淨因成云。叢林中往往作鼓山未到玄沙境界
0035c05: 會。諸人要識玄沙．鼓山麼。不見道。盡出這個不得。
0035c06: 　南華昺云。捩轉鼻孔。換眼睛。若無這個手段。
0035c07: 如何扶宗乘。雖然如是。直是好笑。笑須三十年。
0035c09: 　地藏恩別云。不免起動和尚。　東禪觀云。某甲當
0035c10: 時若作鼓山。待玄沙道人人出這個不得。即云和
0035c11: 尚元來別有長處。不圖成就前功。且要與玄沙驢
0035c12: 胎馬腹裏相見。
0035c13: 頌。
0035c15: 憐生。鼻孔遭人白拈。本覺一。
0035c16: 一日。眾集。師將拄杖一時下。回向侍者道。我今
0035c17: 日作得一解。險入地獄如箭射。者曰。喜得和尚再復
0035c18: 人身。
0035c19: 翠巖芝云。大小玄沙前不搆村。後不至店。且作麼
0035c20: 生道得出身之路。　道吾真云。大小芝老只是偏
0035c21: 枯。若是道吾即不然。玄沙．侍者一人具一隻眼。
0035c22: 雲居舜云。此話眾中舉得爛如泥。且作麼生會。山。
0035c23: 僧道。侍者不在言也。玄沙也是荊棘裏求旃檀。
0036a01: 僧侍立次。師以杖指面前地上白點曰。還見麼。曰。見。
0036a02: 如是三問三答。師曰。你也見。我也見。為什麼道不會。
0036a03: 頌。
0036a04: 你見我見。十分成現。打破荊棘林。方知無背面。一
0036a05: 點從教徹古今。黑白未分何處辨。
0036a06: 師嘗訪三斗菴主。纔相見。主曰。莫怪住山年深無坐
0036a08: 曰。庵主王原來有。
0036a09: 師因雪指火曰。三世諸佛在火裏轉大法輪。師
0036a10: 曰。近日王令稍嚴。曰。作麼生。師曰。不許攙行奪市。
0036a11: 雲門偃曰。火為三世諸佛說法。三世諸佛立地
0036a12: 聽。
0036a13: 南際到雪。令訪師。師問。古人道。此事惟我能知。
0036a14: 長老作麼生。際曰。須知有不求知者。師曰。山頭和尚
0036a15: 喫許多辛苦作麼。
0036a16: 雪普請畬田次。見一蛇。以杖挑起。召眾曰。看看。以
0036a17: 刀芟為兩段。師以杖拋於背後。更不顧視。眾愕然。峰
0036a18: 曰。俊哉。
0036a19: 侍雪游山次。指面前地曰。這一片地。好造個無
0036a20: 縫塔。師曰。高多少。乃顧視上下。師曰。人天福報即
0036a21: 不無和尚。若是靈山授記。未夢見在。曰。汝又作麼
0036a22: 生。師曰。七尺八尺。
0036a23: 瑯邪覺云。國清才子貴。家富小兒嬌。
0036a24: 雪曰。世界一尺。古鏡一尺。世界一丈。古鏡
0036b01: 一丈。師指火爐曰。火爐多少。曰。如古鏡。師
0036b02: 曰。老和尚跟未點地在。
0036b03: 鏡清怤問僧。為復古鏡致火爐與麼。火爐致古
0036b04: 鏡與麼。　西院明云。與麼問人。也未可在。雲門
0036b05: 偃云。餿飯泥茶爐。
0036b06: 上堂。良久。曰。我為汝徹困也。還會麼。僧問。寂寂無言
0036b07: 時如何。師曰。語作麼。曰。本分事。請師道。師云。瞌睡
0036b08: 作麼。曰。學人即瞌睡。和尚何如。師曰。爭得恁麼不識
0036b09: 痛痒。又曰。可惜許大師僧。千里萬里行到這裡。不
0036b10: 消個瞌睡語。便屈去。
0036b11: 問。四儀外。如何奉王。師曰。汝是王法。罪人爭會問事。
0036b12: 問。古人拈槌拂。還當宗乘也無。師曰。不當。曰。古人
0036b13: 意作麼生。師舉拂子。僧曰。宗乘中事如何。師曰。待汝
0036b14: 悟始得。
0036b15: 問。如何是金剛力士。師吹一吹。
0036b16: 普請往海坑砍柴次。見一虎。天龍曰。和尚。虎。師曰。是
0036b17: 汝虎。歸院後。天龍問。適來見虎云。是汝。未審尊意如
0036b18: 何。師曰。娑婆世界有四種極重事。若人透得。不妨出
0036b19: 得陰界。
0036b20: 東禪齊曰。上座。古人見了。道我身心如大地．空。
0036b21: 如今人還透得麼。　雪竇云。要與人天為師。前面
0036b22: 端的是虎。
0036b23: 頌。
0036b24: 前虎後虎。急須看取。凜烈威風。生獰爪距。今古樵
0036c01: 人不回顧。喪身失命如何數。若回顧。雄雄坐斷出
0036c02: 前路。佛慧泉。
0036c03: 猛虎當途獨振威。爪牙真個利如錐。可怜不覺亡
0036c04: 身者。碎骨收來良可悲。保寧勇。
0036c06: 頂後。肯將生死嚇愚癡。龍門遠。
0036c07: 欲識玄沙虎。當面是誰。直下透牢關。全機超佛
0036c08: 祖。禾山方。
0036c09: 玄沙見虎是汝。多少人明自己已。色聲逼滿太。有
0036c10: 底纖毫依倚。永明壽。
0036c11: 老玄沙。太饒舌。覿面明明重漏泄。衲僧於此便承
0036c12: 當。驗來未免眼中屑。屑屑誰甄別。火發新羅燒
0036c13: 熱。海印信。
0036c14: 山中有虎人。世上有人虎。常磨笑裡刀。利牙爪可
0036c15: 怖。寄語花狸奴。莫教渠上樹。慈受深。
0036c16: 前面有虎。元來是汝。更問如何。冤苦冤苦。月堂昌。
0036c17: 閩王送師上船。師扣船召曰。大王爭能出得這裡去。
0036c18: 王曰。在裏許得多少時也。
0036c19: 歸宗柔別云。不因和尚。不得到這裏。
0036c20: 師問文桶頭。下山幾時歸。曰。三五日。師曰。歸時。有無
0036c21: 底桶子將一擔歸。文無對。
0036c22: 歸宗柔代云。和尚用作什麼。
0036c23: 師與地藏在方丈說話。夜深。侍者閉門。師曰。門總
0036c24: 閉了。汝作麼生得出去。藏曰。喚甚麼作門。
0037a01: 雪竇顯別云。珍重便行。　清欽別云。和尚莫欲
0037a02: 歇去麼。
0037a03: 師問長生。維摩觀佛。前際不來。後際不去。今則無住。
0037a04: 汝作麼生觀。生曰。放皎然過。有個道處。師曰。放汝過。
0037a05: 作麼生道。生良久。師曰。教阿誰委悉。生曰。徒勞側耳。
0037a06: 師曰。情知汝向鬼窟裏作活計。
0037a07: 崇壽雲別長生云。喚甚麼作如來。
0037a08: 問。古人皆以瞬視接人。未審和尚以何接人。師曰。我
0037a09: 不以瞬視接人。曰。學人為甚道不得。師曰。塞汝口。
0037a10: 爭解道得。
0037a11: 法眼云。古人恁麼道甚奇特。且問上座口是甚麼。
0037a12: 師問鏡清。教中道。不見一法為大過患。且道不見什
0037a13: 麼法。清指露柱曰。莫是不見這個法麼同安顯別云。
0037a14: 也知和尚不造次。師曰。浙中清水白米從汝喫。佛法
0037a15: 未會在。
0037a16: 玄覺云。且道玄沙恁麼道。意在什麼處。不見僧問
0037a17: 洞山云。不見一法為大過失。此意如何。洞山云。不
0037a18: 見一法好言語。上座。一宿覺云。不見一法即如來。
0037a19: 是則名為觀自在。普賢又云。不見一法是大過患。
0037a20: 是一個。是兩個。試斷看。　雪竇顯云。大小鏡清被
0037a21: 玄沙熱謾。我當時若見。但向道。靈山授記也未到
0037a22: 如此。　溈山云。若不是鏡清。幾乎忘前失後。何
0037a23: 故。不逢別者。終不開拳。
0037a24: 頌。
0037b01: 雪老門高兒女盛。又能情重貴天倫。把家幹蠱雖
0037b02: 相似。也有貪盃落草人。虛空愚。
0037b03: 密機深設。利刃疾交鋒。汗馬無人識。重論代
0037b04: 功。
0037b05: 師因僧問。如何是清淨法身。師曰。膿滴滴地。
0037b06: 頌。
0037b07: 滴滴通身是爛膿。釣魚船上顯家風。時人只看絲
0037b08: 綸上。不見蘆花對岸紅。天衣懷。
0037b09: 膿滴滴地金色光。法身全體露堂堂。釣螺江上曾
0037b10: 分化。一葉漁舟泛渺茫。楊無為。
0037b11: 清淨法身無可比。病後依前滴滴膿。燕鴻斷秋
0037b12: 光老。落葉飄來一樣紅。庵樞。
0037b13: 滴滴通身是爛膿。更無一點落西東。若言不是知
0037b14: 音者。未免風吹別調中。
0037b15: 師示眾云。若論此事。喻一片田地。四至界分結契賣
0037b16: 與諸人了也。只有中心樹子猶屬老僧在。
0037b17: 頌。
0037b18: 萬事由王老師。樹子未屬汝在。廣額屠兒成佛。二
0037b19: 祖大師償債。鼓山珪。
0037b20: 祖父田園都賣了。四邊界至不曾留。柰何猶有中
0037b21: 心樹。惱亂春風卒未休。
0037b22: 祖父田園俱屬我。中間樹子豈由他。連枝連葉和
0037b23: 根拔。要見兒孫意氣豪。遯庵演。
0037b24: 玄沙曾指上頭關。四海禪流覺未閑。惟有漢朝天
0037c01: 子貴。彭城上信旌還。姜山愛。
0037c02: 問。如何是學人自己已。師曰。用自己已作麼。
0037c03: 雲門曰。沒量大人被語裡轉。僧問。如何是學
0037c04: 人自己已。門曰。忽然路上有人喚衲僧齋。汝也隨分
0037c05: 得飯喫。
0037c06: 頌。
0037c07: 是汝自己已。莫相鈍置。衲子兩兩三三。祇道早眠晏
0037c08: 起。大中隆。
0037c09: 玄沙驢前。雲門馬後。更問如何。合取狗口。雪庵瑾。
0037c10: 問。凡有言句。盡落裷。不落裷。請和尚商量。師曰。
0037c11: 折秤衡來。與汝商量。
0037c12: 問。承古有言。舉足下足。無非道場。師曰。沒汝。曰。為
0037c13: 甚麼得恁麼難見。師曰。祇為太近。
0037c14: 法眼曰。也無可得近。直下是上座。
0037c15: 師問明真大師。善財參彌勒。彌勒指歸文殊。文殊指
0037c16: 歸佛處。汝道佛指歸甚麼處。對曰。不知。師曰。情知汝
0037c17: 不知。
0037c18: 法眼別云。喚什麼作佛。
0037c19: 大普玄通到。禮覲。師謂曰。汝在彼住。莫誑惑人家男
0037c20: 女。對曰。玄通只是開個供養門。晚來朝去。爭敢作恁
0037c21: 麼事。師曰。事難。曰。真情是難。師曰。什麼處是難處。曰。
0037c22: 為伊不肯承當。師便入方丈拄門。
0037c23: 泉守王公請師登樓。先語客司曰。待我引大師至樓
0037c24: 前。便舁梯。客司稟旨。公曰。請大師登樓。師視樓。復
0038a01: 視其人了曰。佛法不是此道理。
0038a02: 法眼云。未舁梯時。一日幾度登樓。
0038a03: 師與泉守在室中說話。有一沙彌揭簾入見。退步
0038a04: 而出。師曰。那沙彌好與二十拄杖。曰。恁麼即某甲罪
0038a05: 過同安顯別云。祖師來也。師曰。佛法不恁麼。
0038a06: 鏡清云。不為打水。有僧問。不為打水。意作麼生耶。
0038a07: 鏡清云。青山碾為塵。敢保勿閑人。東禪齋云。只
0038a08: 如玄沙意作麼生。或云。直饒恁麼去。也好與拄杖。
0038a09: 或云。事在當機。或云。拈破會處。此三說還會玄沙
0038a10: 意也無。
0038a11: 師問雪峰。某甲如今大用去。和尚作麼生。峰遂將三
0038a12: 個木毬一時拋出。師遂作斫牌勢。峰曰。汝親在靈山。
0038a13: 方得如此。師云。也祇是自家事。
0038a14: 妙喜云。祇許老胡知。不許老胡會。
0038a15: 靈雲見桃花。頌云。三十年來尋劍客。幾回落葉又抽
0038a16: 枝。自從一見桃花後。直至如今更不疑。溈山云。從緣
0038a17: 入者。永不退失。汝善護持。師云。諦當。甚諦當。敢保老
0038a18: 兄未徹在。眾疑此語。師問地藏。我恁麼道。汝作麼生
0038a19: 會。地藏云。不是桂琛。即走殺天下人。
0038a20: 五祖演云。說甚麼諦當。更參三十年始得。　妙喜
0038a21: 云。一家有事百家忙。
0038a22: 僧問石霜。咫尺之間。為甚不師顏。霜曰。我道界
0038a23: 不曾藏。僧後問雪峰。界不曾藏。意旨如何。峰曰。什
0038a24: 麼處不是石霜。僧回。舉似石霜。霜云。遮老漢著甚麼
0038b01: 死急。師云。山頭老漢蹉過也。
0038b02: 師在雪峰時。光侍者謂師曰。師叔若學得禪。某甲打
0038b03: 鐵船下海去。師住後。問光曰。打鐵船也未。光無對。
0038b04: 法眼代云。和尚終不恁麼。　法燈代云。請和尚下
0038b05: 船。玄覺代云。貧兒思舊債。　汾陽昭云。只見錐
0038b06: 頭利。不見鑿頭方。　慧林本云。昨日過新羅。　雲
0038b07: 居元云。禪也未曾參得。何用思量舊事。忽然被他
0038b08: 撐動鐵船。玄沙堪作什麼。
0038b09: 師一日遣僧送書上雪峰。峰開緘。見白紙三幅。問僧。
0038b10: 會麼。曰。不會。峰云。不見道。君子千里同風。僧回。舉似
0038b11: 師。師曰。山頭老漢蹉過也不知。曰。和尚如何。師曰。孟
0038b12: 春猶寒。也不解道。
0038b13: 五祖戒云。將謂胡鬚赤。　黃龍南云。雪峰不道無
0038b14: 長處。既被玄沙識破。直至于今雪不出。　明昭謙
0038b16: 何故不知蹉過。不見道。養子莫教大。大了作家賊。
0038b17: 頌。
0038b18: 故遣馳書通遠信。不干文字示家風。回來報玄
0038b19: 沙語。蹉過分明理更封。汾陽昭。
0038b20: 玄沙封白紙。雪老同風。蹉過人難會。古曲調不
0038b21: 同。真如。
0038b22: 玄沙封白紙。雪老把火披。元來不識字。白日走須
0038b23: 彌。雲智。
0038b24: 玄沙象骨眼睛烏。白紙三番便當書。千里同風多
0038c01: 錯會。一條拄杖兩人扶。慈受深。
0038c02: 踏翻漁艇承家業。笑出蘆花月正圓。地天長三
0038c03: 幅紙。同風千里為誰宣。佛心才。
0038c04: 白紙三張通信去。展開千里同風。陽春轉入胡
0038c05: 笳曲。不是風吹別調中。佛性泰。
0038c06: 三番白紙問寒暄。千里同風月滿船。奪得高標全
0038c07: 用處。盤蛇口內打鞦韆。丹霞淳。
0038c08: 白紙連封寄雪峰。雪峰由是喜同風。中間蹉過無
0038c09: 人識。齋後江城打暮鐘。佛陀遜。
0038c10: 白紙馳來上雪峰。雪峰千里同風。玄沙蹉過人
0038c11: 難會。熨斗煎茶銚不同。真淨文。
0038c12: 鵽夜夜連聲。月下同人不忍聞。啼到血流無
0038c13: 用處。不如緘口過殘春。文殊道。
0038c14: 三張白紙。千里同風。宗師蹉過。衲子迷。金烏飛
0038c15: 出海門東。風從虎兮雲從龍。野雲南。
0038c16: 千里同風見不差。僧持此語報玄沙。不知蹉過如
0038c17: 何也。莫是玄沙蹉過他。橫川珙。
0038c18: 問。承和尚有言。盡十方世界是一顆明珠。學人如何
0038c19: 得會。師曰。盡十方世界是一顆明珠。用會作麼。僧便
0038c20: 休。師來日問其僧。盡十方世界是一顆明珠。汝作
0038c21: 麼生會。曰。盡十方世界是一顆明珠。用會作麼。師曰。
0038c22: 知汝向鬼窟裏作活計。
0038c23: 玄覺云。一般恁麼道。為甚麼成鬼窟去。
0038c24: 問。如何是無縫塔。師曰。這一縫大小。
0039a01: 韋監軍來謁。乃曰。曹山和尚甚奇怪。師曰。撫州取曹
0039a02: 山幾里。韋指傍僧曰。上座曾到曹山不。曰。曾到。韋曰。
0039a03: 撫州取曹山幾里。曰。百二十里。曰。恁麼則上座不到
0039a04: 曹山。韋起禮拜。師曰。監軍須禮此僧。此僧具
0039a05: 慚媿。
0039a06: 雲居錫云。什麼處是此僧具慚媿。若檢得出。許上
0039a07: 座有行眼。
0039a08: 承天京云。這僧可悲可痛。直饒玄沙具金剛眼睛。
0039a09: 蹉過韋監軍了也。
0039a10: 西天有聲明三藏至。閩帥請師辨驗。師以鐵火敲
0039a11: 銅鑪。問。是甚麼聲。藏曰。銅鐵聲法眼別云。請大師為
0039a12: 大王。　法燈別云。聽和尚問。師曰。大王莫受外國人
0039a13: 謾。藏無對。
0039a14: 法眼代云。大師久受大王供養。　法燈代云。是
0039a15: 和尚謾大王。　雪竇顯別云。大王宜加敬信。　又
0039a16: 代三藏云。莫謾外國人。　淨因成云。既不是銅鐵
0039a17: 聲。玄沙喚作什麼聲。然則三藏只知渡水。不覺濕
0039a18: 衣。玄沙偏解誣人。爭柰國有憲章。且道三藏謾大
0039a19: 王何似玄沙謾大王。　天童覺云。理契則神。貧子
0039a20: 獲衣中之寶。情封則物。力士失額上之珠。三藏只
0039a21: 解瞻前。不能顧後。還知麼。誣人之罪。以罪加之。
0039a22: 問僧。乾闥婆城汝作麼生會。曰。如夢如幻。
0039a23: 法眼別敲物示之。
0039a24: 雪峰因僧問。牧童能歌能舞時如何。峰便下繩床作
0039b01: 舞。師云。這老漢跟未點地在。峰云。子又作麼生。師
0039b02: 撫掌三下。
0039b03: 雪峰陞座。眾集定。乃輥出木毬。師遂去捉來安于舊
0039b04: 處。
0039b05: 師以杖拄地。問長生曰。僧見．俗見．男見．女見。汝作麼
0039b06: 生見。曰。和尚還見皎然見處麼。師曰。相識滿天下。
0039b07: 問。承和尚有言。聞性遍周沙界。雪峰打鼓。這裏為甚
0039b08: 麼不聞。師曰。誰知不聞。
0039b09: 問。險惡道中以何為津梁。師曰。以眼為津梁。曰。未得
0039b10: 者如何。師曰。快救取好。
0039b11: 師舉誌公曰。每日拈香擇火。不知身是道場。乃曰。每
0039b12: 日拈香擇火。不知真個道場。
0039b13: 玄覺云。祇如此二尊宿語。還有親也無。
0039b14: 師與韋監軍喫果子。韋問。如何是日用而不知。師拈
0039b15: 起果子曰。喫。韋喫果子了。再問之。師曰。只者是日用
0039b16: 而不知。
0039b17: 普請搬柴。師曰。汝諸人盡承吾力。一僧曰。既承師力。
0039b18: 何用普請。師叱之曰。不普請。爭得柴歸。
0039b19: 師初到莆田。百迎之。次日。問小塘長老。昨日許多
0039b20: 喧向什麼處去。小塘提起袈裟角。師云。料掉沒交
0039b21: 涉。
0039b22: 法眼益別云。昨日有多少喧。　清欽別云。今
0039b23: 日更好笑。　溈山云。大溈則不然。忽有問。遂鳴
0039b24: 指一下。如有個衲子出來云。料掉沒交涉。肯他。
0039c01: 何故。大丈夫漢捋虎鬚也是本分。且道利害在甚
0039c02: 處。　黃龍新云。奇怪。諸禪德。扶豎宗乘。須是小塘
0039c03: 長老始得。玄沙為什麼道料掉沒交涉。我即不然。
0039c04: 昨日許多喧向什麼處去。天共白雲曉。水和明
0039c05: 月流。　昭覺勤云。或有問山僧。只向道。又是從頭
0039c06: 起。他若道。料掉沒交涉。劈脊便棒。何故。曹溪波浪
0039c07: 如相似。無限平人被陸沉。　南華昺云。玄沙恁麼
0039c08: 道。還有得失是非也無。若謂有。當人未具眼在。若
0039c09: 謂無。因甚麼道料掉沒交涉。還會麼。是非已巳去了。
0039c10: 是非裏薦取。
0039c11: 頌。
0039c12: 夜壑藏舟。澄源著棹。魚龍未知水為命。折不妨
0039c13: 聊一攪。玄沙師。小塘老。函箭鋒。探竿影草。潛縮
0039c14: 也老龜巢蓮。遊戲也華鱗弄藻。天童覺。
0039c15: 今日靜愀愀。昨日啾啾。風定花猶落。鳥鳴山更
0039c16: 幽。北簡。
0039c17: 人前根起袈裟角。堪笑無端露醜惡。二老風流出
0039c18: 當家。未明向上那一著。無際派。
0039c19: 羅漢同中塔侍師次。師乃打中塔一棒。云。就名就體。
0039c20: 中塔不對。乃問羅漢云。作麼生會。羅漢云。這僧著一
0039c21: 棒。不知來處。
0039c22: 師因韋監軍云。占波國人語稍難辨。何況五天梵語。
0039c23: 還有人辨得麼。師提起橐子云。識得這個即辨得。
0039c24: 雲門偃云。玄沙何用繁辭。又云。適來道什麼。
0040a01: 師問僧。甚處來。云。德山來。師云。德山近日有何言句。
0040a02: 僧云。和尚一日大眾集定。攛拄杖向前。便歸方丈掩
0040a03: 門。師云。賺舉了。僧問。作麼生是某甲賺舉。師云。
0040a04: 更請上座舉。其僧又舉。師云。不違種草。
0040a05: 師因雪峰至。謂師云。近有僧來禮拜我。我打伊一棒
0040a06: 便回頭。我向伊道。是什麼。渠便有個會處。師云。和尚
0040a07: 莫錯保持人。也須過始得。師後去山中。果見其僧。
0040a08: 遂問云。山中和尚見兄來。打一棒。云。是什麼。是不。僧
0040a09: 云。是。師拂袖去。雪峰見師。乃問云。那僧何似生。師云。
0040a10: 那僧荒也。峰云。何處荒。師云。四邊荒地。
0040a11: 大溈陞座。有僧出云。請和尚為眾說法。溈云。我為汝
0040a12: 得徹困也。僧便作禮。雪峰聞。云。古人得與麼老婆心
0040a13: 切。師云。山頭和尚蹉過古人事。峰問師。什麼處是老
0040a14: 僧蹉過古人事處。師云。大小溈山被那僧一問。直得
0040a15: 百雜碎。峰駭然。
0040a16: 師問僧。甚處來。僧云。瑞巖來。師云。瑞巖有甚麼言句。
0040a17: 云。和尚尋常喚主人翁。自應曰。諾。惺惺著。佗後莫受
0040a18: 人謾。師云。一等弄精魂。猶較些子。
0040a19: 師有時云。深山懸崖。千年萬年。人跡不到處。還有佛
0040a20: 法也無。若道有。喚甚麼作佛法。若道無。佛法有不
0040a21: 到處。
0040a22: 問。從上宗乘。如何理論。師曰。少人聽。曰。請和尚直道。
0040a23: 師曰。患聾作麼。
0040a24: 師有時謂眾曰。是汝真實如是。又有時云。達磨如今
0040b01: 現在。汝諸人還見麼。
0040b02: 師因雪峰遷化。為喪主。三朝集眾。煎茶次。師於靈前
0040b03: 拈起一隻盞問大眾。先師在日即且從。你道如今且
0040b04: 作麼生道。若道得。則先師無過。若道不得。則過在先
0040b05: 師。還有人道得麼。如是三問。眾無對。師遂撲破盞子
0040b06: 歸院。後問中塔。作麼生會。塔云。先師有甚麼過。師便
0040b07: 面壁。塔便出去。師復召塔。塔回首。師問。汝作麼生會。
0040b08: 塔便面壁。師休去。
0040b09: 師一日見三人新到。遂自去打普請鼓三下。歸方
0040b10: 丈。新到具威儀了。亦去打普請鼓三下。入僧堂。久
0040b11: 住來白師云。新到輕欺和尚。師云。打鐘集眾勘過。大
0040b12: 眾集。新到不赴。師令侍者去喚。新到纔至法堂。向
0040b13: 侍者背上拍一下云。和尚喚汝。侍者至師處。新到便
0040b14: 歸堂。久住乃問和尚。何不勘新到。師云。我與汝勘了
0040b15: 也。
0040b16: 頌。
0040b17: 玄沙明修棧道。新到暗度陳倉。夜行各不相投。投
0040b18: 明共到咸陽。嚴號令。按條章。明明四海清如鏡。更
0040b19: 于何處邊疆。最庵印。
0040b20: 師示眾曰。世尊道吾有正法眼藏付囑摩訶大迦葉。
0040b21: 猶如畫月。曹溪拂。猶如指月。時鼓山出眾云。月。
0040b22: 師曰。這個阿師就我月。山不肯。歸眾云。道我就
0040b23: 他月。
0040b24: 雪竇顯云。玄沙與鼓山如排百萬大陣。祇拋瓦礫
0040c01: 相擊。或有衲僧辨得。當知正法眼藏付囑有在。
0040c02: 護國元云。玄沙．鼓山各說道理。要且未識月在。諸
0040c03: 人要識月麼。幸無偏照處。剛有未明人。
0040c04: 師因侍雪峰游山次。峰云。欲將此一片地作長生地。
0040c05: 師云。看此一片地。好造個無縫塔。峰乃作量勢。師云。
0040c06: 是即是。某甲不與麼。峰云。汝作麼生。師云。造塔。峰云。
0040c07: 好。好。
0040c08: 偈三首。
0040c09: 萬里神光頂後相。沒頂之時何處望。事亦成。意亦休。
0040c10: 此個元來觸處周。智者撩著便提取。莫待須臾失
0040c11: 頭。
0040c12: 頌。
0040c13: 神光頂後照無遺。萬里區區豈足言。若問玄沙端
0040c14: 的意。霜天夜半髑髏寒。失名。
0040c15: 玄沙游徑別。時人切須知。三冬陽氣盛。六月降霜時。
0040c16: 有語非關舌。無言切要詞。會我最後句。出世少人知。
0040c17: 奇哉一靈叟。那頓許音兜。風起引箜篌。迷子曾頭
0040c18: 。設使總不是。蝦蟆大張口。開口不開口。終是犯靈
0040c19: 叟。欲識個中意。南星真北斗。
