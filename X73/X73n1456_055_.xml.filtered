0847a05: 
0847a06: 憨山老人夢遊集卷第五十五
0847a07: 
0847a08: 虞山私淑弟子　毛晉　編較
0847a10: 大明廬山五乳峰法雲禪寺前中興曹溪嗣
0847a11: 法憨山大師塔銘有序
0847a12: 余小子廣淪賓之在中秘也。偕同參數子。請益牢山
0847a13: 憨公於龍華精舍。蕭宗伯玄圃。暨吾家司馬體中與
0847a14: 焉。所聞非帝網之十玄。則祖燈之五葉。而師特以體
0847a15: 究念佛為露地兩輪。後十年入。而皖江之素復我。
0847a16: 又後二十年入吳。因體中而浮渡之鼓振我。於是余
0847a17: 始能游師之籓。悉秘現湧沒順逆種種影事。又七年。
0847a18: 玄圃徑曹溪而北。及送師於懸崖。明年。而余得請幕
0847a19: 府何公。克以師蛻還五乳也。又明年。上首福善瑩石
0847a20: 為楮。而奉師自著年譜。使余吐舌為筆。余受卒業者
0847a21: 三。而龍華浮渡之會。儼然未散矣。師法諱德清。慕清
0847a22: 涼法界之玄。故字澄印。別號憨山。乃選於五臺之奇。
0847a23: 以喻狂性之歇者也。系出金陵蔡氏。考諱彥高。妣洪
0847a24: 氏夢觀音抱送而孕。誕於嘉靖丙午孟冬之旬有二
0847b01: 日。白衣重包。十年辭家。依報恩寺主西林和尚使法
0847b02: 孫俊公為之師。十九禮棲霞雲谷大師。薙髮受具。二
0847b03: 十六北游。出入燕晉。得自在三昧於臺山。三十八遯
0847b04: 蹟東海之那羅延窟。久之得六種就。踰五十放於嶺
0847b05: 南。而以出家優婆塞。大振曹溪之鐸。　覃恩洊逮。袈
0847b06: 裟著身。而師年六十有九矣。又三年反自吳。營菟裘
0847b07: 於廬山五乳峰下。剎曰法雲。以養十方之老。居數歲。
0847b08: 復如曹溪。當年之七十有八。臘之六十。是為天啟癸
0847b09: 亥。先於懸弧者一日而示寂焉。師丰儀慈滿。神情凝
0847b10: 定。望之似阿羅漢。初就外塾。而母督之嚴。徐而察焉。
0847b11: 知非池中物也。從臾若翁以裂愛網。而師之酬罔極
0847b12: 也。十鎰之供。於山陰藩邸。獨拜　孝定皇后之賜。
0847b13: 泥金和血。以塗華。攝二老於香幢光蕊。其省覲也。
0847b14: 閒於報恩藏輪三宿子舍。有法喜而無情怛。君子曰。
0847b15: 生之成之。是謂聖善。熏之變之。是謂潔白。世閒慈孝。
0847b16: 其海之一漚而已矣。北講之涉天也。自無極之說
0847b17: 華嚴玄談昉也。南禪之反故鼎也。自雲谷之付念佛
0847b18: 公案昉也。兩大士口光。交灌師頂。不驚不溢。身恒晏
0847b19: 坐華藏道場。而清泰法王。若二法王子。入於淨念猛
0847b20: 心。如形斯鑑。其養之專也。乃至行於都市。不見一人。
0847b21: 知其解者。以為密雲尚往。他日更於肇公似昔人非
0847b22: 昔人義。得未曾有。所謂旋嵐常靜。江河不流。證之目
0847b23: 前。一一諦了。而七歲時生來死去之疑。渙然釋。其
0847b24: 偈曰。生死晝夜。水流花謝。今日乃知。鼻孔向下。得宗
0847c01: 通之相一。卓錫臺山。略杓岸頭。聞機數反。久乃不聞
0847c02: 吹萬之諠。雪窟頭陀。酬對以目。菜米汁。旬啖一升。
0847c03: 念息塵忘。立而喪我者。不知幾旦暮也。其偈曰。瞥然
0847c04: 一念狂心歇。內外根塵俱洞徹。翻身觸破太空。萬
0847c05: 象森羅從起滅。得宗通之相二。牢山之會心也。海天
0847c06: 雪月。互影交光。三昧現前。無入無出。其偈曰。海湛空
0847c07: 澄雪月光。此中凡聖絕行藏。金剛眼突空華落。大地
0847c08: 都歸寂滅場。得宗通之相三。又後三年。靜中機發。不
0847c09: 因心念。意在舌端。其偈曰。波日日浸寒空。魚鳥同
0847c10: 游一鏡中。夜半忽沉天外月。孤明應自混驪龍。所謂
0847c11: 月落後相見。是耶非耶。得宗通之相四。蓋自是迴真
0847c12: 入俗。而有省覲之游。妙喜大悟十八。小悟無數。箇中
0847c13: 冷煖。惟師自知。意者菩薩根力。次第增上。明妙安樂。
0847c14: 恒與王所相應。故華嚴之在筆端也。六字佛名。心手
0847c15: 相得。即一點無空過者。而客主周旋。語不愆忘。文無
0847c16: 亥豕。妙法蓮華。回向　慈聖。亦若是則已矣。臺山無
0847c17: 遮之會。日更供具。席以半千。坐滿萬人。皆師陰為擘
0847c18: 畫。如時而給。剝無聲。所與首事妙峰登公。了不知
0847c19: 其來處。當事之嚴。不交睫者九旬。以水代者七日。
0847c20: 其去以匝月息者也。借曰壯齡。則耄期而徑余邑屋
0847c21: 矣。雲興瓶瀉。脅罕至席。不睹其倦於勤也。嘗閒行海
0847c22: 南。訪子瞻寂音故蹟。而望郡城生氣。獨據西隅。趣行
0847c23: 北渡。而瓊州地震。存毀具如師言。永嘉詮定。初曰引
0847c24: 起。後曰辦事。師其二之中乎。臺山之悟。四顧無所咨
0848a01: 決。而以現量寓目首楞嚴王。八閱月無用心處。其在
0848a02: 那羅延窟。則楞嚴懸鏡。半燭而成。亦無用心處。門人
0848a03: 曰。盍使一一文句。消歸觀心。師頷之。楞嚴之有通議。
0848a04: 自此昉也。嘗以四法界觀。說法華于嶺南。至現寶塔
0848a05: 品。喟然嘆曰。佛意要指娑婆人人目前即華藏。然須
0848a06: 三變淨土者。曲為鈍根漸示一班耳。從是法華之有
0848a07: 擊節。有品節。有通議。自此昉也。折蘆孤唱。楞伽握符。
0848a08: 栽松代興。金剛司契。而師照以楞嚴之鏡。則無門之
0848a09: 門。無住之住。皆若有啟其鐍者。以故楞伽筆記。和人
0848a10: 目為流徵之音。而金剛決疑。則雖空生再來。固當相
0848a11: 視而笑。華嚴一宗。往往迷清涼之廣。而耽方山之略。
0848a12: 不知廣之可以略也。五乳一關。三周寒暑。疏之綱要。
0848a13: 其將與合論並珍。如是種種說通之相。布在方。
0848a14: 悟火。宗通歷然。誰謂與不傳者俱往。而法雲之漏。
0848a15: 刻之以香。課佛名日至數萬。圓頓交參。禪土雙妙。兩
0848a16: 大士最初結束。撩起便行。直向山眉海目。繞錫三周。
0848a17: 作一宿覺。豈不真勇邁終古大丈夫哉。韋編珠笈。初
0848a18: 以為前茅。中以為副乘。卒以為輔車。於是作中庸直
0848a19: 指。大學決疑。著春秋左氏心法。道德南華內篇。為智
0848a20: 度善巧。而鬼神情狀表章。丘明曰。夫夫冥參魯竺之
0848a21: 心法也。東奧周參知。舉大易通乎晝夜之道而知以
0848a22: 質師。曰是吾宗所謂不屬生死一著子也。參知躍然。
0848a23: 更為諸弟子暢其玄義。而師以西伯為東諸侯主矣。
0848a24: 蓋西林翁嘗鈍置師以世諦使侍比。故於二酉多
0848b01: 所漁獵。法書韻語。少作功力。美秀夙成。事辭之文。居
0848b02: 然良史。而非滿字莊嚴。一乘鼓吹。無述也。王大司徒
0848b03: 弇州。屬以慧業建。得其所謂夷然不屑。厥仲奉嘗
0848b04: 贈以晤言曰。可知王逸少。名理讓支公。而汪左司馬
0848b05: 南溟。則悲五宗衰相。聲輓力推。岌岌乎為徑山中峰
0848b06: 之室佹得之矣。伏牛法光和尚。師目之宗門香象。自
0848b07: 慶小穴小友畜師。勉以離心意識參。出聖凡路學。而
0848b08: 師時已巳得肇公意旨。北臺□影師言庶幾。獨怪其吟
0848b09: 哦不停以為魔著。閒而請焉。報言驟發悟機。而有物
0848b10: 據我舌本。爾時恨不遭鉗錘毒手痛棒。熟眠以至此
0848b11: 耳。師心識焉。於胡臬憲順菴之署。強可覓句。遂不
0848b12: 得休。念光師之魔。且至寢不成寐。跏趺坐忘。起問居
0848b13: 諸。而數盈於把矣。故終其身於無礙辯才而得自在。
0848b14: 師之升聞於　慈聖也。為　聖躬禱也。其作無遮道
0848b15: 場也。為　皇儲禱也。居一年。　貞皇應河清之瑞而
0848b16: 誕。唱導之侶。妙峰大方。咸被寵錫。而獨師逃之海。
0848b17: 求華嚴菩薩住處。所謂那羅延窟而谷隱焉。　慈聖
0848b18: 多之。建寶坊於西山。以召而弗之敢往也。　賜金百
0848b19: 五十鎰。以繕阿蘭。而弗之敢拜也。無已巳。請如漢汲黯
0848b20: 矯制事。果山以東。緇黃鰥寡。囚繫之腹。而有司者
0848b21: 書以報。　慈聖愈益多之。藏函　寶璽。有隕自天。以
0848b22: 草昧故庋於他。已巳又　宮婇之勝任者。布金有差。
0848b23: 而觀音菴之廢墟。　賜額尚方。稱海印禪寺矣。於是
0848b24: 有挾隆隆而耽視茲土者。號無賴黃冠百餘輩。稱引
0848c01: 宋七真故宇。以為訟端。萊守有聞於李中丞。將致辟。
0848c02: 而首難者。露刃偪師。談笑道之立解。偕行數百武。其
0848c03: 黨疑與師購。將倒戈。師更與入市。啖以瓜果。一郡盡
0848c04: 讙。謂方士殺僧矣。師乃明其不然。即渠魁無使滅耳。
0848c05: 第盡驅越境而已巳。其以德報怨類此。而往者報恩殿
0848c06: 廊之燼也。師與雪浪恩公。矢以一期戮力。及奉　
0848c07: 藏還寺。而舍利窣堵。出光明橋以迎貝。師因入謝。
0848c08: 請　慈聖日減膳饈。需隆棟。久之事有端矣。戒於島
0848c09: 夷。遂不果。而中貴人之與轉藏輪者。嘗以睚得過。
0848c10: 　上左右眾鑠之。謂其監緣飾佛事。多壑帑金。而詐
0848c11: 稱黃冠。摭己巳事鳴登聞以訟。有　旨逮師。及中貴人
0848c12: 對簿　詔獄。師內空其心。而外侃侃言事。請覈內府。
0848c13: 則賑饑之籍固在。而他無所得其漏卮。釋憾於中貴
0848c14: 人者。本不欲患師。更以所稔顛末具廣貞狀。　上意
0848c15: 浸解。坐私建梵剎。戌之雷陽。而諸剎之蒙悉檀於
0848c16: 　慈聖者。雖往來厲而億無喪矣。故相張洪陽先生。稱
0848c17: 其難棄能棄。難忍能忍。以能幽贊　神廟之孝。為
0848c18: 　社稷功。亮夫。師於般若香光。固是雲谷老人。安上鼻
0848c19: 孔。臨岐偪拶。亦自不無妙峰恩公一臂。臺山遂作。暮
0848c20: 雲春樹。清風匝地。何之非早歲塤。而師所描邈於
0848c21: 飛雪之鑪。運風之斤。狎主之歃。亦不啻三鎧甲龍。從
0848c22: 涅槃起矣。紫柏大師。於世罕所許可。而獨輕千里之
0848c23: 駕於堅牢。晉琬公塔院之會。送難通理。一坐四旬於
0848c24: 宇內。法喜無兩。其示寂圜扉。雖魍魎輩毒於含沙。而
0849a01: 本所懷來。固未嘗不在雷陽棨戟之下也。雙徑之遊
0849a02: 雖微上首鎧公。固當己巳事遄往。愆期有待。而適會紫
0849a03: 柏。以舍利遷。爰及闍維。銘諸堅白。其斯以為方外素
0849a04: 交。揚厲雲棲。證知吾師蓮祖。為法華地湧中人。而浮
0849a05: 山朗目智公。亦以旋陀羅尼。與作點睛手。則予小子
0849a06: 賓。竊負法壘蝥弧。漸騰而附青雲上矣。師謂紫柏瀾
0849a07: 之濁矣。維泉之昧。及吾兩人之未髦也。左提右挈。以
0849a08: 為曹溪滌除。宗門其有興乎。左股既夷。壯馬是急。故
0849a09: 紫柏自曹溪如燕。而師度嶺已巳還。乃心罔不在祖窟。
0849a10: 筮之以周臬憲海門。而曹溪志成。鎮之以戴制臺。而
0849a11: 屠沽之肆一灑。狙獪虎冠。兵奴我苾。蠶食我疆里
0849a12: 者。令不崇朝。烏散鬼匿。招提改觀。於是乎範之以律
0849a13: 儀。經之以出入。守之以典籍。潤之以法流。育之以義
0849a14: 學。如是者數年。寶坊輪奐。浸假若新。最後有事於大
0849a15: 雄寶殿。而一二黠悍師。惡其害己已。歙張譟。將以
0849a16: 一矢加遺。而師方晏坐。誦金剛般若。深解義趣。愉愉
0849a17: 如也。譟者心怍。已巳退而不釋然。乃因制府之罷。誣師
0849a18: 掠用常住物。愬御史臺。流寓二年。司理錫之鞶帶。直
0849a19: 指弗是也。下郡徵典守節符會之。秋毫無爽。乃褫訟
0849a20: 者服以竄。而曹溪之蠱裕矣。師之少也。受遺西林翁。
0849a21: 獨以心計償兩世逋負緡至千。於無遮之會。而竣籍
0849a22: 其羨。以塔院寺主大方貲至萬。知以恬養。勞以謙
0849a23: 牧。發機於所不得已巳。而藏用於所不可知。驥稱其德。
0849a24: 而力倍凡馬無算矣。雖報恩之籌以師命輟。海印之
0849b01: 績以城社隳。南華之墉以裨販圮。而師惟心之土。悲
0849b02: 智妙嚴。豈復有乏少耶。貴璫之濫於榷也。藪盜叢姦。
0849b03: 不可嚮邇。差幸有浮慕於福田。而師受戴制臺請。與
0849b04: 為嬰兒。其應如響。於是稅使者窘於至期。迫不得所
0849b05: 欲。而黃白之冶。受成有司。民不知有履尾之咥。白艚
0849b06: 遺粟食民而騰糴。人患之。而戴公胤子。將歸溫
0849b07: 陵。其行也。與白艚會。於時榷使有憾於將軍。則多族
0849b08: 市井豪讙以媚。冑士之告急於師者再矣。師方安
0849b09: 居。扉為之啟。從容諭眾。而欲得賤糴耶。今罪在大辟。
0849b10: 糴雖賤。誰當食者。眾怒少怠。而急白榷使者出令。寧
0849b11: 反側心。且明非胤子之過。匡圉然。蓋師輕身以先
0849b12: 持戟。使師大鑒宗盟。而師脫載鬼之弧。納用缶之
0849b13: 牖無烈俠氣。有烈俠功。所謂動刀甚微。謋然已巳解。進
0849b14: 乎技矣。師毗尼純白。廉而不劌。門庭在雲棲紫柏之
0849b15: 閒。德充之符。逅之而慢幢折。疑城頹。瞋劍墮。出要咨
0849b16: 諏。不惜四楞著地。惻乎惟恐人之不有之也。蹤蹟半
0849b17: 天下。所至登羯摩之壇。升白椎之座。以數十會計。東
0849b18: 齊南越。法化久湮。佛種幾斷。而自其得師也。若醯雞
0849b19: 之天地。熏於二嚴。誓於九品。乃至盂蘭放生。諸白
0849b20: 淨行。無冠笄童耄翕如也。別傳之宗。時復為利根者
0849b21: 賈勇而齒牙無畏。投芥於鍼。使清涼之區。乃得遵
0849b22: 　累朝憲章。弛於任土。而大木終其天年。為官家佛法
0849b23: 僧物。寺主取大邑人。無災用脫桎梏。居然五天之郛
0849b24: 一郟鄏矣。　今上毓於青宮。　詔戍士之老疾詿誤
0849c01: 者。陳情而宥。師有二焉。首尾覈奏。凡六年。乃聽自恣。
0849c02: 而　慈聖之為　孝定也。臨於湘東。大作佛事。然後
0849c03: 免妙喜之冠。反棲賢之圉。而師初行時。所銘一
0849c04: 一衲。雖豐城之與延津弗若矣。師所莫逆。海內賢豪。
0849c05: 無慮百數。而天隨風負。則北之胡。南之戴為尤。湖東
0849c06: 練若以曾儀部金簡。為三年淹。五乳十檀。則汪少司
0849c07: 馬靜峰。執其牛耳。是時名剎之左者。桐鄉之浮渡
0849c08: 以堂。金沙之東禪以構。其曰麈塵尾是瞻。武陵雲棲。則
0849c09: 萃通國之懽。以請禪講勝流。刳心就。美盡東南。而
0849c10: 竟為廬阜之岑寂所。已巳復為曹溪之謳吟所吸。人
0849c11: 以為疲於津梁。而師固未嘗下臺山之座也。縱其樂
0849c12: 說無礙之辯。曲示單傳。而鎔入一塵法界。似圭峰。解
0849c13: 脫於文字般若。而多得世閒障難。似覺範。森羅萬行。
0849c14: 以宗一心。而嚴無生往生之土。又似永明。雖正令寂
0849c15: 寥。稍似婆心太熱。亦或觀時逗根。不忍法堂前草深
0849c16: 一丈耳。先甲曰辛。以革其面。後甲曰丙。以蔚其文。二
0849c17: 十年以來。飲光之華。往往於吳楚閒振其夕秀。瀹曹
0849c18: 源者。豈曰無庸。師可報紫柏於淨土矣。書華嚴時。夢
0849c19: 與登公謁清涼國師於金剛之窟。而慈氏法王。亦乘
0849c20: 率陀樓閣。影現夢心。錫以文曰。分別是識。不分別
0849c21: 是智。依識染。依智淨。染有生死。淨無諸佛。佩斯印也。
0849c22: 以游世閒。所謂善能分別一切法。於第一義而不動。
0849c23: 蓋師之所從來深遠矣。年譜之筆。絕於癸亥。而專以
0849c24: 法施為心。六字其末後句也。前化及之三旬。謝申
0850a01: 警。若將遠行。且各留楮墨為別眾以師眷眷法雲也。
0850a02: 判袂玄圃。而小不豫矣。侍者以遺教請。至心念佛而
0850a03: 外。無他囑也。初度欲臨。而張韶州奉紫叵羅衣為壽。
0850a04: 清言浹日。歡若生平。日中而驪駒叱馭。日晡而白牛
0850a05: 說駕矣。二時暖於頂。三日汗濡於鼻。貌如生。而遙
0850a06: 其瑞相者。謂招提且火。最後供通曰。內外諸法。空
0850a07: 洞一如。何去來之足問。然則參雲谷時。所三聖。對
0850a08: 現色身。漚滅空澄。了無所得。永明有言。生則決定生。
0850a09: 去則實不去。剎那際中。去齊而送者徙市。去越而慕
0850a10: 者傾都。去震旦而哀者撼丘陵。榮者雕金石。如夢乍
0850a11: 醒。不消一咄矣。緣熏習影。重重無盡。而出纏弟子曰。
0850a12: 福善某某等。在纏弟子曰。即墨黃生納善某某等。五
0850a13: 羊馮生昌歷某某等。服勤請事。助轉法輪。皆其盛者
0850a14: 也。於師臺山願文四攝眾中。固是恒河沙一數。而黃
0850a15: 生剜臂為燈。以蘄反錫。痂瘢作大悲形。衣髮皆具。首
0850a16: 楞嚴觀。晝夜一蒲。勤勇坐脫。可謂奇中倍人。下逮余
0850a17: 小子賓。啖法乳於名字之初。灑心血於窣堵之後。雖
0850a18: 步趨未也。共相與力。倘亦有不可思議者焉。師瑰意
0850a19: 奇行。著於年譜。不可殫書。所著復有心經直說。圓覺
0850a20: 經解。起信疏略。起信直解。百法規矩直解。性相通說。
0850a21: 肇論註。八十八祖傳贊。方便語。參禪切要。觀老莊影
0850a22: 響論。憨山緒言。夢遊集若干卷。並行於世。銘曰。　
0850a23: 師舌相。渝三紀而不能挈其廣長。摸師眉毛。三旬
0850a24: 而不能知其在亡。聽之以心兮。失嚬呻之師子。游之
0850b01: 以目兮。得迴旋之象王。其語無聲。其默孔揚。其形不
0850b02: 疲。其神不傷。璞三刖而為璽。金百煉而彌剛。禮師塔
0850b03: 也。皮相者以為化城之幻。而心服者以為寶所之
0850b04: 慈航。　賜進士出身左春坊。左諭德兼翰林院侍讀。
0850b05: 菩薩戒弟子皖舒廣瀹吳應賓頓首拜譔。
0850b06: 大明海印憨山大師廬山五乳峰塔銘
0850b07: 我　神宗顯皇帝。握金輪以御世。推　慈聖皇太后
0850b08: 之志。崇奉三寶。以隆顧養。　上春秋鼎盛。前星未耀。
0850b09: 　慈聖以為憂。建祈儲道場於五臺山。妙峰登公。與
0850b10: 憨山大師。實主其事。　光宗貞皇帝。遂應期而生。於
0850b11: 是二公名聞九重。如優曇華。應現天際。妙峰不出
0850b12: 王舍城。大作佛事。而大師有雷陽之行。其機緣所至。
0850b13: 橫見側出。固非凡情之可得而測也。大師之遷化於
0850b14: 曹溪也。大宗伯宣化蕭公。親見其異。為余道之。已巳而
0850b15: 南海陳迪祥。以行狀來謁余表塔。余曰。有吾師宣化
0850b16: 公在。他日請為第二。又明年乙丑。其弟子居廬山
0850b17: 者曰福善。奉全身。歸五乳。而留爪髮於曹溪。走書來
0850b18: 告曰。大師東遊。得子而曰。剎竿不憂倒矣。燈
0850b19: 月落。晤言亹亹。所以付囑者甚至。塔前之銘。非子誰
0850b20: 宜為。余何敢復辭。謹按師諱德清。族蔡氏。全椒人也。
0850b21: 父彥高。母洪氏。夢大士抱送而生。七歲。叔父死。屍於
0850b22: 。問母從何處去。即抱死生去來之疑。九歲。能誦普
0850b23: 門品。年十二。辭親入報恩寺。依西林和尚。內江趙文
0850b24: 肅公。摩其頂曰。兒他日人天師也。十九祝髮。受具戒
0850c01: 於無極某公。聽講華嚴玄談。至十玄門。海印森羅常
0850c02: 住處。悟法界圓融無盡之旨。慕清涼之為人。字曰澄
0850c03: 印。從雲谷會公縛禪於天界寺。發憤參究。疽發於背。
0850c04: 禱護伽藍神。願誦華嚴十部。乞假三月以畢禪期。禱
0850c05: 已巳熟寐。晨起而病良已巳。三月之內。恍在夢中。出行市
0850c06: 中。儼如禪坐。不見市有一人也。雪浪恩公。長於師一
0850c07: 歲。相依如無著天親。嘉靖丙寅。寺於火。誓相與畜
0850c08: 德俟時。以期興復。師既巋然出世。而雪浪卒為大論
0850c09: 師修治故塔。稍酬誓願焉。師嘗聽講於天界。廁溷清
0850c10: 除。了無人蹟。意主東淨者。非常人也。訪之。一黃面病
0850c11: 僧。目光激射。遂與定參訪之約。質明則已巳行矣。即妙
0850c12: 峰登公也。師以江南習氣暖。宜入冬夏雪。苦寒
0850c13: 不可耐之地。以痛自摩厲。遂飄然北邁。天大雪。乞食
0850c14: 廣陵市中曰。吾一足以輕萬鍾矣。抵京師。妙峰衣
0850c15: 褐來訪。須髮鬖。如河朔估客。師望其眸子識之。相
0850c16: 視一笑。參融貞公。融無語。惟張目直視。又參笑巖。
0850c17: 巖問何方來。曰南方來。巖曰。記得來時路否。曰。一過
0850c18: 便休。巖曰。子來處分明。遊盤山至千像峰石室。見
0850c19: 不語僧。遂相與樵汲度夏。時萬歷元年癸酉也。明年。
0850c20: 偕妙峰結冬蒲。閱物不遷論。至梵志出家。頓了旋
0850c21: 嵐偃嶽之旨。作偈曰。死生晝夜。水流花謝。今日方知。
0850c22: 鼻孔向下。峰一見遽問師何所得。師曰。夜來見河中
0850c23: 兩鐵牛。相入水去。至今絕消息。峰曰。且喜有住山
0850c24: 本錢矣。遇牛山法光禪師。坐參請益。法光發音如天
0851a01: 鼓。師深契之。送師遊五臺詩云。雪中師子騎來看。洞
0851a02: 裏潛龍放去休。且曰。知此意否。要公不可捉死蛇耳。
0851a03: 師居北臺之龍門。老屋數椽。在萬山雪中。春夏之
0851a04: 交。流澌衝擊。靜中如萬馬馳驟之聲。以問妙峰。峰舉
0851a05: 古人三十年聞水聲。不轉意根。當證觀音圓通語。師
0851a06: 然之。日尋緣溪橫彴。危坐其上。初則水聲宛然。久之
0851a07: 忽然忘身。眾籟寂。水聲不復聒耳矣。一日粥罷經
0851a08: 行。忽立定。光明如大圓鏡。山河大地。影現其中。既覺。
0851a09: 身心湛然。了不可得。說偈以頌之。遊雁門。兵使胡君
0851a10: 請賦詩。甫搆思。詩句逼塞喉吻。從前記誦見聞。一瞬
0851a11: 現前。渾身是口。不能盡吐。師曰。此法光所謂禪病也。
0851a12: 惟睡熟可以消之。擁衲跏趺。一坐五晝夜。胡君撼之
0851a13: 不動。鳴擊子數聲。乃出定。默坐觀。如出入息。住山
0851a14: 行。皆夢中事。其樂無以喻也。還山。刺剌血書華嚴經。
0851a15: 點筆念佛。不廢應對。口誦手畫。歷然分明。僧異之。
0851a16: 率徒眾來相嬲。已巳皆讚歎而去。嘗夢與妙峰夾侍清
0851a17: 涼大師開示。初入法界圓融觀境。隨所演說。其境即
0851a18: 現。又夢登彌勒樓閣聞說法。曰。分別是識。無分別是
0851a19: 智。依識染。依智淨。染有生死。淨無諸佛。自此識智之
0851a20: 分。了然心目也。師既建祈儲道場。遂遠遁東海之牢
0851a21: 山。　慈聖命龍華寺僧瑞菴行求得之。遣使再徵不
0851a22: 能致。賜內帑三千金。復固辭。使者不敢復命。師曰。古
0851a23: 有矯詔賑饑之事。山東歲凶。以此廣　聖慈於饑民。
0851a24: 不亦可乎。使者持賑籍還報。　慈聖感歎。率闔宮布
0851b01: 金造寺。賜額曰海印。師詣京謝恩。為報恩寺請藏。
0851b02: 　上命師齎送。因以便歸省父母。寺塔放光累日。迎經
0851b03: 之日。光如浮橋北度。經在塔光中行也。師還。以報恩
0851b04: 本末具奏。曰。願日減羞百金。十年工可舉也　慈
0851b05: 聖許之。歲乙未。而黃冠之難作。師住山十三年。方便
0851b06: 說法。東海彌離車地。咸向三寶。而黃冠以侵占道院。
0851b07: 飛章誣奏。有旨逮赴詔獄。先是　慈聖崇信佛乘。敕
0851b08: 使四出。中人讒搆。動以煩費為言。　上弗問也。而其
0851b09: 語頗聞於外庭。所司遂以師為奇貨。欲因以株連
0851b10: 　慈聖左右。并按前後檀施。帑金以數十萬計。拷掠備
0851b11: 至。師一無所言。己巳乃從容仰對曰。公欲某誣服易耳。
0851b12: 獄成。將置　聖母何地乎。公所按數十萬在縣官錙
0851b13: 銖耳。　主上純孝。度不以錙銖故。傷　聖母心。獄成
0851b14: 之後。懼無以謝　聖母。公窮竟此獄。將安歸乎。主者
0851b15: 舌吐不能收。乃具獄上。所列惟賑饑三千金。有內庫
0851b16: 籍可考。　慈聖及　上皆大喜。坐私造寺院。遣戍雷
0851b17: 州。非　上意也。達觀可公。急師之難。將走都門。遇於
0851b18: 江上。師曰。君命也。其可違乎。為師作逐客說而別。師
0851b19: 度庾嶺。入曹溪。抵五羊。赭衣見帥。就編伍於雷州。
0851b20: 歲大疫。死者相枕籍。率眾掩薶。作廣薦法會。大雨平
0851b21: 地三尺。癘氣立解。參政周君。率學子來扣擊。舉通乎
0851b22: 晝夜之道而知發問。師曰。此聖人指示人。要悟不屬
0851b23: 生死一著耳。周君憮然擊節。之孝秀馮昌歷輩。聞
0851b24: 風來歸。師擬大慧冠巾說法。搆禪室於壁壘閒。說法
0851c01: 華。至寶塔示現。娑婆華藏。涌現目前。開悟者甚眾。居
0851c02: 五年。乃克住錫曹溪。歸侵田。斥僦舍。屠門酒肆。蔚
0851c03: 為寶坊。緇白坌集。攝折互用。大鑒之道。勃焉中興。甲
0851c04: 寅夏。師在湖東。　慈聖賓天。詔至慟哭。披剃返僧服。
0851c05: 又二年。念達觀法門死生之誼。赴葬於雙徑。為作茶
0851c06: 毗佛事。箴吳越禪人之病。作擔板歌。弔蓮池宏公於
0851c07: 雲棲。發揮其密行。以示學者。自吳門返廬山。結庵五
0851c08: 乳峰下。效遠公六時刻漏。專修淨業。居四年。復往曹
0851c09: 溪。天啟三年癸亥。宣化公赴召來訪。劇談信宿。公謂
0851c10: 師色力不難百歲。更坐二十餘夏。如彈指耳。師笑曰。
0851c11: 老僧世緣將盡。幻身豈足把翫哉。別五日。果示微疾。
0851c12: 韶陽守張君來問。師力辭醫藥。坐語如平時。既別。沐
0851c13: 浴焚香。集眾告別。危坐而逝。十月之十一日也。曹溪
0851c14: 水忽涸。百鳥哀鳴。夜有光燭天。三日入龕。面顏發紅。
0851c15: 鬚髮皆長。鼻端微汗。手足如綿。僧徒驚告。謂師復生。
0851c16: 蕭公語余衰老赴闕。涉二萬里。何所為哉。天殆使
0851c17: 為師作末後證明耳。嗚呼知言哉。師長身魁碩。氣宇
0851c18: 堂堂。所至及物利生。機用善巧。如日晅雨潤。加被而
0851c19: 人不知。山東再饑。師盡發其囷。親泛舟至遼東糴豆。
0851c20: 以賑旁山之民。咸免捐瘠。稅使與帥有隙。嗾市民
0851c21: 以白艚作難。噪圍帥府。師緩頰諭稅使解圍。不動
0851c22: 聲色。會城以寧。珠船千艘。罷採不歸。剽掠海上。而開
0851c23: 礦之役。繹騷尤甚。採使謁曹溪。師以佛法攝受。徐為
0851c24: 言開採利害。由是珠船罷採不入海。而礦額令有司
0852a01: 歲解。制府戴公詒書謝曰。吾乃今知佛祖慈悲之廣
0852a02: 大也。師為余言居北臺。大雪高於屋數丈。昏夜可鑑
0852a03: 毛髮。堅坐待盡。身心瑩然。遲明塔院僧穴雪以入。相
0852a04: 行雪洞中里許乃出。當詔獄拷治時。忽入禪定。榜
0852a05: 箠刺剌爇。若陷木石。逾年在雷陽。聞侍者趣呼。逮繫毒
0852a06: 楚卒發。幾無完膚。此楞伽筆記所由作也。師東遊至
0852a07: 嘉興楞嚴寺。萬眾圍繞。有人如狂易狀。搏顙不已巳。
0852a08: 曰我寺西仲秀才也。身死尚在中陰。聞肉身菩薩出
0852a09: 世附人身求解脫耳。師為說三歸五戒。問解脫否。
0852a10: 曰解脫竟。懵然而覺。師之樹大法幢。為人天眼目。豈
0852a11: 偶然哉。師世壽七十八。僧臘五十九。前後得度弟子
0852a12: 甚眾。從師於獄。職納橐饘者。福善也。終始相依於粵
0852a13: 者。善與通超逸通岸也。貴介子弟。剜臂然燈。以求
0852a14: 師道。現大士像於瘡痂中。而坐脫以去者。即墨黃納
0852a15: 善也。士歸依者。馮昌歷為上首。御史王安舜孝廉
0852a16: 劉起相陳迪祥歐文起梁四相龍璋。皆昌歷之徒也。
0852a17: 師所著有楞伽筆記。華嚴綱要。楞嚴懸鏡。法華擊節。
0852a18: 楞嚴法華通議起信唯識解若干卷。觀老莊影響論。
0852a19: 道德經解。大學中庸直指。春秋左氏心法。夢遊集又
0852a20: 若干卷。嗟乎。師於世閒文字。豈必不逮古人。有不逮
0852a21: 焉。亦糟粕耳。師於出世閒義諦。豈必不合古人。有不
0852a22: 合焉。亦皮毛耳。惟師夙乘願輪。以大悲智。入煩惱海。
0852a23: 以無畏力。處生死流。隨緣現身。應機接物。末後一著。
0852a24: 全體呈露。後五百年。使人知有一大事因緣。是豈可
0852b01: 以語言情見。擬議其短長者哉。是故讀師之書。不若
0852b02: 聽師之言。聽師之言。又不若周旋瓶錫。夷考其生平。
0852b03: 而有以知其願力之所存也。謙益下劣鈍根。荷師記
0852b04: 。援据年譜行狀。以書茲石。其詞寧繁而不殺者。欲
0852b05: 以示末法之儀的。啟眾生之正信也。銘曰。人生出沒。
0852b06: 五濁世閒。生死之涂。屹立重關。重關峻復。誰不退墮。
0852b07: 師子奮迅。一擲而過。濟河焚舟。縣車束馬。一飛渡。
0852b08: 誰我禦者。山蟄伏。雪窖沉埋。解凍釋。水流花開。
0852b09: 光明四照。上徹帝閽。榮名利養。匪我思存。震霆赫怒。
0852b10: 我性不遷。桁楊木索。說法熾然。覺範朱。妙喜梅州。
0852b11: 雷陽萬里。謂我何求。軍持應器。橫戈杖錫。毀形壞衣。
0852b12: 古有遺則。大鑒重徽。靈照不昧。屈之衣。如施畫繢。
0852b13: 師之示現。如雲出谷。觸石膚寸。雨不待族。雲歸雨藏。
0852b14: 山川自如。孰執景光。以窺太。福德巍。文句璀璨。
0852b15: 視此肉身。等一真幻。匡山不來。曹溪不去。塔光炳然。
0852b16: 長照覺路　天啟七年丁卯九月朔常熟幅巾弟子
0852b17: 錢謙益謹述。
0852b18: 憨山大師傳
0852b19: 師諱德清。全椒人。姓蔡。母洪氏。夢大士童子入門。
0852b20: 抱之遂娠。及誕。白衣重胞。居常不樂俗。年十二。聞西
0852b21: 林和尚有大德。欲往從之。父不聽。母曰。養子從其志。
0852b22: 迺送入寺。時無極講經西林。雪浪長師一歲。先依無
0852b23: 極。見師如夙契。十九從無極聆華嚴玄談。至十玄門。
0852b24: 海印森羅常住處。悟法界圓融無礙之旨。切慕清涼
0852c01: 之為人。自字澄印。每於講會。密察方僧可為侶者。一
0852c02: 日見後架潔清。思淨頭必非常人。比見乃黃腫病僧。
0852c03: 每早起事必辦。不知何時灑埽也。故不寢以偵之。則
0852c04: 當眾方放參時。已巳糞除畢。數日淨頭病。師問安否。答
0852c05: 曰。業障身病已巳難支。而饞病又難當。每見行齋食。恨
0852c06: 不俱放下。師袖果餌親之。問其號曰妙峰。蒲州人。因
0852c07: 相期結伴為遠遊。既數日則已巳去矣。更六年。師至長
0852c08: 安。有稱鹽客相訪者。長鬚髮。衣褐衣。入門即問認否。
0852c09: 師視其兩目。忽記昔天界病淨頭也。云為山陰王請
0852c10: 　內藏來。師追妙師至河東。山陰王留結冬。訂刻肇
0852c11: 論。向於不遷論。未明旋嵐偃嶽之旨。忽閱梵志自幼
0852c12: 出家。白首而歸。鄰人曰。昔人猶在耶。志曰。吾似昔人。
0852c13: 非昔人也。豁然了悟。初師方七歲。叔死。叔母撫尸而
0852c14: 哭。曰天耶。那裡去也。師愕然。問叔身在此。又往何處。
0852c15: 曰死矣。意死向何處去。疑之。未幾次嬸舉子。隨母往
0852c16: 視見嬰兒。問母何從入嬸腹中。母拍一掌云。爾從何
0852c17: 入爾母腹中耶。又切疑之。自此死去生來之故。耿耿
0852c18: 於懷。至是如澌泮矣。明日妙師問所得。師曰。夜來
0852c19: 見河邊兩個鐵牛。相入水中去也。至今絕消息。妙
0852c20: 師笑曰。且喜有住山本錢矣。時伏牛山法光禪師在
0852c21: 王所。示以離心意識參。出凡聖路學。師深領其旨。每
0852c22: 歎曰。光師談論。如天鼓音。一日搜師詩讀之。笑曰。何
0852c23: 自得此佳句。復笑曰。佳則佳矣。那一竅欠通在。師問
0852c24: 和尚通否。曰三十年來。拏龍捉虎。今日草裡走出兔
0853a01: 子來下一跳。師曰。和尚不是拏龍捉虎手。光拈拄杖
0853a02: 作打勢。師把住以手捋其鬚曰。說是兔子。恰是蝦。
0853a03: 光笑休去。一日謂公不必他往。願同老伏牛。是相望
0853a04: 也。師同妙師登五臺。光以詩送云。雪中獅子騎來看。
0853a05: 洞裏潛龍放去休。問其意曰。要公不捉死蛇耳。師言
0853a06: 禪道久無師匠。比見光師。始知有宗門作略。大方主
0853a07: 人為卜居北臺之龍門。大風時作。萬竅怒號。意喧之。
0853a08: 問妙師。師曰。境自心生。非從外來。古人云。三十年聞
0853a09: 水聲。不轉意根。當證觀音耳根圓通。初師日坐溪橋。
0853a10: 水聲宛然。久之動念即聞。不動念即不聞。一日忽然
0853a11: 忘身。音聲俱寂。自此眾響然。不復為擾矣。人餉師
0853a12: 米三斗。日食麥麩和菜以合米為飲送之。半載有餘
0853a13: 糧。偶粥罷經行。忽入定。不見身心。唯一大光明藏。圓
0853a14: 滿湛寂。如大圓鏡。山河大地。影現其中。及覺說偈曰。
0853a15: 瞥然一念狂心歇。內外根塵俱洞徹。翻身觸破太
0853a16: 空。萬象森羅從起滅。時年三十也。悟後無可請益。乃
0853a17: 展印楞伽經既夙所未講。但以現量照之。少起識心。
0853a18: 即不容思量。如是者八閱月。全經旨趣。了然量中。一
0853a19: 夕夢入金剛窟。石門榜大般若寺。見清涼大師。倚臥
0853a20: 床上。妙師左侍。師趨入禮拜右立。大師開示初入法
0853a21: 界圓融觀境。謂佛剎互入。主伴交參。往來不動之相。
0853a22: 纔說其境。其境即現。自知身心交參涉入。妙師問曰。
0853a23: 此何境界。大師笑曰。無境界境界。又夢履空上昇。入
0853a24: 廣大樓閣。瞻禮彌勒。聞其說曰。分別是識。無分別是
0853b01: 智。依識染。依智淨。染有生死。淨無諸佛。自此識智之
0853b02: 分。了然心目。萬歷辛巳。　神宗皇帝遣官祈　皇嗣
0853b03: 於武當。　皇太后遣官於五臺。就本寺建道場。訖癸
0853b04: 未。師以臺山聲難久居。遂蹈東海之上。易號憨山。
0853b05: 尋清涼疏。所謂那羅延窟者。即東海牢山也。　聖母
0853b06: 以五臺祈嗣之勞。訪求三人。大方妙峰俱至。命龍華
0853b07: 寺住持至海上喻師尋建寺西山。期以必往。又發三
0853b08: 千金為師建庵。師俱辭。丙戌。　敕頒十五藏經。散施
0853b09: 天下名山。　慈聖以其一送東海牢山。無可供奉。命
0853b10: 合宮布金修寺。　賜額曰海印。是冬禪室成靜坐。夜
0853b11: 起見海。忽身心世界。當下消落。偈曰。海湛空澄雪月
0853b12: 光。此中凡聖絕行藏。金剛眼突空花落。大地都歸寂
0853b13: 滅場。入室取楞嚴證之。開卷。見汝身汝心。外及山河
0853b14: 空大地。咸是妙明真心中物。全經觀境。了然心目。
0853b15: 述楞嚴懸鏡一卷。丁亥開堂說戒。四方衲子日益至。
0853b16: 作心經直說。以懸鏡文簡。學者不易入。始創意述楞
0853b17: 嚴通議。己丑為報恩寺請藏。齋送至龍江。便道省親。
0853b18: 且欲重修本寺。師出家處也。乞　聖母日減膳羞百
0853b19: 兩。積之三年可舉。　慈聖俞之。甲午冬。入賀　聖節。
0853b20: 命說戒於慈壽寺。再請舉修報恩寺。　上命徐俟明
0853b21: 年。乙未逮師。先是　上數惡內使。以佛事請用太煩。
0853b22: 偶以他故觸　聖怒。有忌送經使者。因之發難。遂假
0853b23: 前方士流言。擊登聞鼓以進。下鎮撫司獄。望風旨者。
0853b24: 盡令疏向所出諸名山施資十數萬計嚴訊之。師曰。
0853c01: 媿為僧無以報　國恩。今安惜一死。以傷　皇上之
0853c02: 大孝乎。即曲意妄承奉。非臣子所以愛君之心也。有
0853c03: 死而已巳。止供前施七百餘金。而前所辭建庵金。使者
0853c04: 不敢復命。師曰。古人矯詔濟饑。今歲凶何不廣　聖
0853c05: 慈饑民乎。令僧與使者遍散之。僧道孤老獄囚。各取
0853c06: 所司印籍以復。至是請覈內支籍。代賑之外無他。
0853c07: 　上意解。時相國洪陽張公。暨諸當事。營救甚力。後張
0853c08: 語人曰。人知憨公為大善知識。不知有社稷陰功也。
0853c09: 眾聞之悚然。出獄戍雷州。侍御樊公繼謫。問雷陽風
0853c10: 景何如。師方註楞伽經。拈卷示之曰。此雷陽風景也。
0853c11: 督府命住曹溪。闢堂源。行化之外。普潤枯瘠。癸卯
0853c12: 達觀在京師。適妖書發難。下　詔獄訊。以為師之故。
0853c13: 檄還戍所。因憶達師云。楞嚴說七趣因果。世書無對
0853c14: 解者。師云。春秋乃明明因果之書耳。遂著春秋左氏
0853c15: 心法。乙巳渡瓊海。夜望郡城氣索然。遂行。謂眾曰。瓊
0853c16: 城將有災。行後。地大震。陷城東隅暨官民廬舍。仆明
0853c17: 昌塔。壓碎師所寓樓。先時郡士大夫競留師。師不止
0853c18: 故免。丙午遇赦。癸丑至衡陽。遊南嶽。禮八十八祖道
0853c19: 影。丙辰登匡山。避暑金竹坪。註肇論。僧某以五乳貽。
0853c20: 師喜其境幽。將投老焉。為達觀茶毗。手拾靈骨。藏於
0853c21: 文殊臺。丁巳下山。弔雲棲說法淨慈之宗鏡堂。日遶
0853c22: 千指。歸閉關謝眾。效遠公六時刻香代漏。專心淨業。
0853c23: 著華嚴綱要。重述圓覺起信直解。莊子內篇註。方
0853c24: 伯吳公暨諸弟子。固請。復至曹溪者三。壬戌冬至為
0854a01: 弟子戒期。講楞嚴起信諸經論。晚參示眾云。老人穩
0854a02: 坐匡廬。今日踰河越嶺。為著甚麼。爾曹慎毋作容易
0854a03: 想也。癸亥冬十月。示微疾。韶陽太守挾醫問疾。師不
0854a04: 御。侍者請垂一言。師曰。金口所演。尚成故紙。我又何
0854a05: 為。自後不語。端坐而逝。初。外道羅清。以其教遍行東
0854a06: 方。絕不知有佛法。師居東漸久。其長率眾來歸。開講
0854a07: 大化。遂遍東海。嶺南佛法久廢。海門周公攝南韶。集
0854a08: 諸子問道於師。周鼎石問通乎晝夜之道而知。師答
0854a09: 此聖人指人要悟。不屬生死一著。公擊節歎服。有龍
0854a10: 璋者。聞師論心異之。歸謂其友馮昌歷曰。北來禪師。
0854a11: 說法甚奇特。因共請益。師開示以向上事。諦信不疑。
0854a12: 自是王侍御安舜歐文起梁四相等。相率歸依。士人
0854a13: 向慕。法化大行。雖上下崇禮。奉為法王。而有為之事。
0854a14: 角至再。然當事有結轖。則必乞師解之。稅使者惡
0854a15: 大將軍因苦閩艚運米。新督席閩人也。公子舟次
0854a16: 白艚之旁。藉口以大將軍資。公子行。鬨士民數千人。
0854a17: 沉公子舟。持戈圍帥府甚急。帥令中軍詣關。涕泣求
0854a18: 救。師遂破關往謁。從容開曉。使者悟。俾散亂民。師先
0854a19: 往大言於眾曰。諸君所為。欲食賤米耳。今犯大法。當
0854a20: 取死。即有賤米。誰食之耶。圍乃解。會城以寧復甦採
0854a21: 珠之擾。其在東海。　敕賜殿成。勢家冀奪道場。搆方
0854a22: 外黃冠。稱侵其道院事。下菜州。無賴數百。喧競合圍。
0854a23: 師令侍者他往。獨。徐行其中。首一人舞銅牌利刃。出
0854a24: 其鞘。擬殺師。師笑視之曰。爾殺人何以自處。其人氣
0854b01: 索。收牌刀。圍行城外二里許。將東西行。師躊躇。請首
0854b02: 者同至寓處。閉門解衣磅。談笑自若。取瓜果共噉
0854b03: 之。一市喧云。方士殺僧矣。太守遣多役捕之。彼眾惶
0854b04: 懼。皆叩首求解。師曰。爾勿懼。亦勿辯。第聽吾言。太守
0854b05: 問狂徒殺僧耶。師曰。未也。來捕時。僧方與彼同食瓜
0854b06: 果耳。太守曰。何鬨。曰。市鬨耳。太守命三木。師曰。將欲
0854b07: 散之。乃故拘之耶。太守悟。但令地方驅之。不三日盡
0854b08: 解散。師於詩文天才駿發。少年入長安。王元美諄諄
0854b09: 誨以詩法。師不答。瞠目視之。敬美一見笑曰。阿哥輸
0854b10: 維摩了也。　論曰。莊生云。以聖人之學。教聖人之
0854b11: 才。其亦庶乎其可矣。余以辛酉入五乳。訪師者三。語
0854b12: 甚洽。余謂師用世異才也。贈以詩曰。出世還應用世
0854b13: 人。師不語。其意深自得。又謂師老矣。何不加意嗣人。
0854b14: 答云。須其人精心求之。我求何益。初師在海上。即墨
0854b15: 黃生納善。年十九。參究堅切。不至席。對大士破臂
0854b16: 然燈。保師速還。火發瘡痛。日夜危坐。持觀音大士名。
0854b17: 三月乃愈。痂痕結大士像。眉目身衣。宛然如畫。求隨
0854b18: 師出家。師不許。生乃曰。弟子打箇觔斗來。師又何能
0854b19: 止我乎。又明年。竟坐脫。此豈所謂其人耶。非耶。其在
0854b20: 嶺南則馮昌歷。五乳之患難不二者為福善　賜進
0854b21: 士出身廣東等處提刑按察司按察使會稽陸夢龍
0854b22: 君啟撰。
0854b23: 憨山大師塔院記
0854b24: 嶺南無佛。五祖所譏。而能大師出其無根之智。剖三
0854c01: 光而五嶽。掃軌易嚮。以師百世。何其盛也。玄風既
0854c02: 衰。法地亦墜。積劫之因。是為闢始。師與達觀滌源曹
0854c03: 溪之盟。結想未紓。師乃被難。達觀聞之驚曰。憨公已巳
0854c04: 矣。此願曷酬。而師以　主恩佛佑。流宥五刑。適赴其
0854c05: 地。雖業累所纏。然亦因緣之願力也。初至解紛上將
0854c06: 督府德之。願為護法。先時道場土宇。割裂侵并。流徒
0854c07: 肆為屠沽。至是檄縣。期以三日盡之。因謂師六祖腥
0854c08: 羶。已巳為滌然。生靈塗炭。請師救濟。其一珠船千艘。皆
0854c09: 海上巨盜。資以　欽採之勢。踰期不歸。橫掠海上。吏
0854c10: 不能制。其一礦役暴橫。掘墓破居。師乃徐動榷使。啟
0854c11: 誘信心。嚴約珠船。徹所遣役。歸有司歲額解進。民自
0854c12: 此安枕矣。遂闢祖庭。立義學。登壇說法。自宰官文士。
0854c13: 下及販。咸遂歸依。改徑拓產。歸所侵田。以屠肆為
0854c14: 十方旦過寮。設庫司。清規井然。如官府法。歲大饑疫。
0854c15: 勸施掩骼。作濟渡道場。夫無著之機。棄絕聖智。有為
0854c16: 之化。波潤津梁。大小精粗。至人畢貫。所以君子契其
0854c17: 精玄。小人懷其樂利。沒而不忘。其在斯乎。玄圃蕭先
0854c18: 生北上入訪。因遊次謂曰。已巳為師覓一片福地。問何
0854c19: 在。曰天時岡。師戲云。天時岡宰相定穴。非吾法王。孰
0854c20: 能居之。既別即示微疾。數日而逝。甲子春。廬山弟子
0854c21: 福善等至。請龕還廬。嶺南弟子歐文起劉起相。暨山
0854c22: 寺大眾議留。乃鬮卜之。三鬮皆得留字。韶太守張三
0854c23: 星為建塔院。即所指天時岡也。然龕卒歸五乳。是為
0854c24: 衣履之藏。銘曰。聰明聖智道不涉。焦金腐芥世喪裂。
0855a01: 大師精神十方徹。撓挑風雷弄日月。波瀾不蕩光不
0855a02: 滅。曹溪中流祖源遏。刊山滌源九州列。洪鍾在函無
0855a03: 扣歇。水逝風行非續絕。曹溪五乳無蹟轍。與塔而三
0855a04: 其嶪　天啟七年六月　賜進士出身廣東等處
0855a05: 提刑按察司按察使會稽陸夢龍撰。
0855a06: 本師憨山大和尚靈龕還曹溪供奉始末
0855a07: 謹按本師以萬歷丙申。逆緣入。生平履歷。備載於
0855a08: 蕭玄圃吳觀我錢受之諸名公銘。亦既逗漏不少。
0855a09: 今所紀者。自廬山迎靈龕。還曹溪。及開龕漆布始末
0855a10: 也。吾師弘法。一生精神。半在曹溪。備載於中興錄。暮
0855a11: 年歸休於廬之五乳。天啟壬戌。起相同堂主本昂等。
0855a12: 堅請師南還。以癸亥冬。示寂於曹溪。五乳眷屬。知微
0855a13: 善公欲迎靈龕歸廬。龕前拈鬮。三拈皆得留字。于時
0855a14: 宗伯蕭公捐貲。會本道我齋夏公。韶府張公。暨遠近
0855a15: 緇白弟子。及十房僧道。崇建塔院。善公者。本從師於
0855a16: 患難九死之餘。孝誠篤摯。邀請吳越諸宰官。歸依師
0855a17: 門者。具書當道。何制臺下令。強迎歸廬。乙丑之春正
0855a18: 月也。崇禎庚辰。起相承乏司李瑞州。入山掃塔。始知
0855a19: 形家異議。既入塔。復啟卜地。因憶壬戌侍師於廬。
0855a20: 師別詩云。一片遠心流水。相期端為不傳衣。又曾
0855a21: 於眾中授記云。爾他日為兵部權要之官。當為我修
0855a22: 蔡家先墳。二十年來。一官拓落。既難提石上之衣。又
0855a23: 罔效包土之力。嘗懷內疚。忽猛省曰。師靈未妥。倘了
0855a24: 此段公案。其於修墳。不既多乎。遂謀力任南迎之役。
0855b01: 長男珵燁隨任。因力贊之。癸未秋。楚震鄰。兵燹是
0855b02: 虞。嗣孫慈力廣成等。用予言龕前拈鬮。三鬮皆順。起
0855b03: 相解任將南歸。遣男珵燁代迎。有晏生日瑞者。曾物
0855b04: 色之。兩造中賞其膽智可任。渠亦堅請效勞。因命之
0855b05: 往康郡糧館亦留。都人難之曰。大師吾梓里也。彼能
0855b06: 迎。我獨不可留乎。相先托同鄉康郡司李廖公文英。
0855b07: 為東道主。值廖奉臺檄。辦事准安。已巳在舟中矣。為風
0855b08: 所留。幾八十日。晏生懇之。廖欣然許諾。一夕風轉南。
0855b09: 遣人趣晏曰。風利不泊。遲則自誤。值晏痢病。動轉不
0855b10: 得業。揚帆北渡。晏生已巳夫望矣。是夕石尤風大作。又
0855b11: 逆遞廖舟還故處。晏生手額曰。大師之靈也。於是檄
0855b12: 星子縣署篆。甯公主其事。牌行山中。眾莫敢抗。瑞郡
0855b13: 守戎金國柱。康郡守戎胡宗聖。皆遣兵迎送。旗鼓導
0855b14: 引出山。警日迫。河道梗澀。六舟南邁。途中值賊。客
0855b15: 舟皆被邀截。獨靈龕船得風揚帆徑去。竿皆著手
0855b16: 不得。如是屢經險阻。履險卒夷。川嶽助順。何莫非吾
0855b17: 師之靈也。是年冬仲朔二日。靈龕到山。山中大眾。歡
0855b18: 聲如雷。以為從天而下也。晏生及嗣孫慈力為余言
0855b19: 龕靈異甚。初出山及度嶺皆四人之。比到濛裏登
0855b20: 岸。夫力倍之猶勉強。此何說也。予謂老人家顯異。欲
0855b21: 以肉身出現乎。擇吉入塔。在甲申九月。而荒盜頻仍。
0855b22: 復值　燕都大變。崩心痛悼。欲先期入山省視未遑
0855b23: 也。有宋總戎紀者。語僧遠蒼曰。大師名喧宇宙。豈同
0855b24: 餘人。金剛之體。保無缺漏。請開瞻禮。於四月廿八。集
0855c01: 眾拈鬮許開。開則道骨如生。儼然端坐。不傾不倚。髮
0855c02: 甲皆長。衣服鮮潔。白綾坐褥。無半點瑕。數珠絨串若
0855c03: 新。大眾歡呼。歸命頂禮。觀者如堵。後數日。前吏部尚
0855c04: 書李公日宣。韶府黃公錕者。入山隨喜。共作證明。始
0855c05: 信肉身大士。應緣度世。前有大鑒。今有本師。先是卓
0855c06: 錫泉久竭。郡侯黃公。留心法門。百計搜剔。比靈龕既
0855c07: 啟泉則自湧。應若影響。豈偶然也。起相與余宗元紏。
0855c08: 本府長春社中。緇白善信。設闔山大齋。以重陽日入
0855c09: 山。廿五日齋僧。十月初十日。漆布陞座。十房戶長。長
0855c10: 老耆舊。塔主堂主。及長春社。護法居士。具僉帖請嗣
0855c11: 孫慈力等。守奉塔院香燈。宋公首捐五十金。漆布且
0855c12: 請李公撰募疏。謂塔院襟眉未舒。為修取香燈田
0855c13: 產之費。制臺沈公業題百金。此皆與本師夙值般若
0855c14: 之緣。故能於末後一著。各出手眼。為千秋光明幢
0855c15: 也。起相綿力。何幸躬逢其盛。爰識其始末如此　崇
0855c16: 禎十七年十月吉日原任江西瑞州府推官順德菩
0855c17: 薩戒弟子劉起相頓首謹識。
0855c18: 奉輓　憨翁禪師圓寂　　蕭雲舉少宰廣西人
0855c19: 鼓棹雙林扣夕扉。故人把袂洽心期。一年契龍華
0855c20: 會。萬里音書雁斷時。茅結牢山歸北海。花開庾嶺向
0855c21: 南枝。衡陽地褊袈裟。匡嶽雲深杖錫移。臺鏡本空
0855c22: 觀自性。風旛忽動想能師。幾回涼月倍清夢。一宿秋
0855c23: 風對故知。隱几談天收密義。揮毫見地掃疑。久無
0855c24: 粘縛心常定。空有慈悲首重垂。落葉秋深忘語倦。聽
0856a01: 鍾夜半說心危。每嗟塵世心常苦。更到禪臺路轉岐。
0856a02: 法語聽來堪唯唯。客程催去故遲遲。老知湖海應難
0856a03: 遇。會囑機緣忽漫離。鴈過寒山秋影盡。馬嘶曹水去
0856a04: 聲悲。尺素傳書人北面。闍黎聞訃淚交頤。法門摧棟
0856a05: 材難得。覺海藏舟事莫追。睡蝶蘧蘧纔入夢。猶龍矯
0856a06: 矯欲何之。晤來已巳是經千劫。化去何煩贊一辭。忘我
0856a07: 非貪無相好。觀空莫詫有形奇。回看峰色林端寺。夢
0856a08: 想潮音篋裏詩。圓寂那曾分去住。莊嚴不改舊威儀。
0856a09: 秪愁法侶應稀少。託傳衣更屬誰。
0856a10: 奉輓　憨翁大和尚有敘　吳中偉左方伯海鹽人
0856a11: 憨山大師。禪宗龍象。余治兵湖南。獲展參詣。庚申春。
0856a12: 再承乏嶺表。道經曹溪。頂禮南華。　祖像僅蔽風雨。
0856a13: 雖巨材山積。而龜曝飛。丹青剝落。徘徊久之。慨然
0856a14: 太息。詢厥所以。老比丘答言。此我　憨大師未竟業
0856a15: 也。安禪七日。金地將完。讒搆三途。法輪中輟。言罷掩
0856a16: 抑。悲不自勝。予重憐其意。語之曰。若等真思大師。予
0856a17: 當為若招之。比丘輩咸各歡喜無量。投地稱謝。遂重
0856a18: 趼千里。殷勤啟請。始於比年某月。再入曹溪。則僧輩
0856a19: 已巳三詣大師。而予亦三致書師矣。卓錫之日。法訊見
0856a20: 貽。薄宦紏縛。未遑酬次。每念他日北歸。庶幾從容化
0856a21: 城。仰參心諦。而法臘已巳滿。遽登涅槃。俾予數年所懷。
0856a22: 竟成想。夫金剛不壞。則大教常流。石電難延。則肉
0856a23: 軀等盡。予悼宗風之永寂。哀玄義之將頹。感往多哀。
0856a24: 傷今欲絕。攬筆成誅。情見乎詞矣。
0856b01: 歸盡天龍有大師。講壇華雨落遲遲。中法膳慈宮
0856b02: 出。嶺表恩流　聖主知。鷗鳥宰官疑玩世。旃檀海藏
0856b03: 有經時。是誰高足如迦葉。把撰遺疏痛所思。
0856b04: 曹溪滴滴泣南華。當日親承坐具紗。心印獨傳無一
0856b05: 字。地金重布有三車。林風月掩床頭火。穀雨煙消定
0856b06: 後茶。末法中興還更墮。低徊雙樹獨長嗟。
0856b07: 讖記南宗歲已巳千。道場重此更安禪。法流心在無窮
0856b08: 悟。祖去衣藏不再傳。泣斷比丘黃葉下。靈埋子白
0856b09: 雲邊。應留遺教經同佛。猶自中流得寶船。
0856b10: 滿月當年一試參。歸依初地憶湖南。衣從白身常
0856b11: 淨。教演青蓮舌再含。金版譯窮經幾部。銀書就祖
0856b12: 千函予曾刻師楞嚴通議師亦為予手書祖像贊傳是誰檀越真師負。三度
0856b13: 書招秪自慚。
0856b14: 過匡山奉弔憨山大師　　王思任山陰人
0856b15: 七峰絕頂□開巒。蘿葛窮時剩石攀。溪舌瓏玲難翦
0856b16: 截。教人猶自聽憨山。
0856b17: 靈光作線一相牽。八里庄前二十年。今日拜師猶骨
0856b18: 在。知師原是古金仙。
0856b19: 賜環炎海　主恩多。鱷浪蛇雲伏幾魔。遮莫靈山因
0856b20: 道力。空餘好相聽彌陀。
0856b21: 治任千般為一龕。曹溪廬阜若何參。早知風月猶擎
0856b22: 架。一火燒時沒得擔。
0856b23: 奉輓五乳大師　　　博山後學大艤
0856b24: 象王蹟應瑞蓮開。五乳峰前吼若雷。今日樹煙何靉
0856c01: 靆。紫雲旋入白雲推。
0856c02: 南華福地塔全身。底猶披五乳雲。柱杖攪渾清世
0856c03: 界。不知得法幾多人。
0856c04: 哭五乳大師　　　　　弟子福能
0856c05: 憶斷南華歸去來。那堪已巳脫舊蓮胎。人誰得髓應成
0856c06: 笑。我未忘情自合哀。荷法從今皆弱質。論文視昔幾
0856c07: 雄才。可憐孤客餘雙眼。遙對青山泣草萊。
0856c08: 乍得歸依雙徑山。師資可想鷲峰閒。幾堪玉樹蒼苔
0856c09: 瘞。即使香臺末路還。語對石泉分哽哽。涕當風葉墮
0856c10: 。印心四卷楞伽在。掉臂何人已巳出關。
0856c11: 泣對緘書轉不平。空於手澤訴歸盟。相逢未惜懸千
0856c12: 載。自棄須知負一生。推古但云履去。臨哀誰解作
0856c13: 驢鳴。蕭蕭客舍殘冬雪。點袂依人若有情。
0856c14: 淚灑天涯寄弟兄。先師遺囑太分明。鬚眉五老堪摩
0856c15: 擬。腰脊三梁自現成。紅葉鄉人雙眼血。白雲弟子一
0856c16: 心旌。於茲領取拳拳意。何必高談論死生。
0856c17: 寄憨大師曹溪法眷書
0856c18: 海印白衣弟子虞山錢謙益。致書於憨大師曹溪塔
0856c19: 院住持諸上座師兄。恭惟甲申之歲。大師真身。自五
0856c20: 乳歸於曹溪。迄今十有三載矣。某洊經喪亂。萬死一
0856c21: 生。視息僅存。草土自屏。既不能襆被腰包。躬埽塔院。
0856c22: 又不克齋心頂禮。遙致瓣香。仰負劬勞。俛辜記。跼
0856c23: 天蹐地。歎愧何已巳。唯是多生承事。畢世歸依。布髮未
0856c24: 忘其宿因。失乳久思夫慈母。此則海墨難盡。劫火不
0857a01: 。我大師固當於長寂光中。重加憐密為加被者
0857a02: 也。自法幢傾倒。末劫凌夷。師子逝而野干鳴。龍象
0857a03: 寢而妖狐熾。家家臨濟。箇箇德山。宗師如茨。付拂如
0857a04: 葦。而又搆造妄語。侮慢聖僧。謗紫柏則曰本無師承
0857a05: 毀大師則曰但稱義學。聚聾導瞽。惑世誣民。法門之
0857a06: 敗壞。未有甚於此時者也。舉世飲狂井之藥。而有一
0857a07: 人不狂。舉世怖曉鏡之頭。而有一人不怖。單孤立。
0857a08: 風雪當門。此一人者。或者護世四王。密諦力士。假手
0857a09: 是人。為如來使。使之屏除魔外。不斷佛種而我大師
0857a10: 慈心悲愍。普施無畏。亦豈無厚望於後人。與諸上座
0857a11: 與。某緇白不同。同出大師之門。並受遺囑。居今之世。
0857a12: 隨波逐流。坐視斯人。中風狂走。搖手閉目。不為拯救。
0857a13: 亦何以稱海印之真子與。魔強佛弱。俗重道輕。智眼
0857a14: 無多。法城日倒。未上諸上座。能不河漢吾言否也。今
0857a15: 所欲亟請於座右者。近代紫柏雲棲。皆有全集行世。
0857a16: 大師夢遊集。嘉興藏函。但是法語一種。其他書記序
0857a17: 傳之文。發明大法者。有其目而無其書。聞大師遺稿。
0857a18: 藏貯曹溪。卷帙甚富。今特為啟請。倒囊相付。當訂其
0857a19: 訛舛。削其繁蕪。使斯世得窺全壁。不恨半珠。人天眼
0857a20: 目。剎塵瞻仰。斷不可遼緩後時。或貽湮沒之悔也。又
0857a21: 大師著春秋左氏心法。乃發明因果之書。常自言曹
0857a22: 溪削稿時。燈前燭下。徵求案斷。魂魄可追。毛髮皆。
0857a23: 以今世時節因緣。正當開顯此書。用以革頑止殺。撈
0857a24: 攏劫濁。追思大師往昔付託。良非聊爾。流通之責。胡
0857b01: 可逭也。伏祈諸上座合力搜羅。悉心採集。片紙隻字。
0857b02: 罔有闕遺。楗椎集眾。招告大師真身之前。舉授軺車。
0857b03: 詔使鄭重郵致。俾某得藉手撰集。以告成事。此則法
0857b04: 乘教海。千秋之耿光。非及門一人之私幸也。大師五
0857b05: 乳塔院濫竽載筆。南海陳相公。曾為題識。勒石南華。
0857b06: 甲申已巳後。歸龕事蹟。山門當有實錄。不揆蕪陋。願考
0857b07: 覈作第二。以備僧史。某年七十有五。誓以西垂之
0857b08: 歲。歸命佛門。會台賢之異同。破性相之岐執。闡揚遺
0857b09: 教。弘護真乘。庶幾黽勉餘生。不負大師摩頂付囑至
0857b10: 意。俟文集畢工。少有端緒。當為文一通。啟告大師冥
0857b11: 機密感。念茲在茲。而今固未遑及也。遙望雙峰。焚香
0857b12: 作禮。嶺海迢然。如在床席。天寒夜凍。琢削牘。意滿
0857b13: 楮。不盡所云。歲在丙申十一月長至前三日某和
0857b14: 南奉啟。
0857b15: 右錢牧齋宗伯。訪求憨山大師遺稿。書以託龔孝
0857b16: 升中丞者。頃至海幢。華首和尚觀之。彈指讚禮。
0857b17: 蓋歎錢公能不負師。龔公能不負友。而兩公皆能
0857b18: 不負佛所付囑也。使授諸梓。命今釋跋其後。嗚呼
0857b19: 斯道凌夷。於今已巳極。良由信根輕鮮。忘法本而背
0857b20: 佛恩。其視慧命斷續之閒。若越肥秦瘠。笑啼皆偽。
0857b21: 起倒隨人。請以此書正告天下萬世之為法門後
0857b22: 昆者。知錢公所以盡心於大師之心。與龔公所共
0857b23: 弘護之心。與和尚所共流通之心。皆共出於三世
0857b24: 諸佛大悲大願之心。皮下有血。人觸著便痛。不隔
0857c01: 一絲。危涕既零。忘身非險。即生佛慧命。實嘉賴之。
0857c02: 豈止為大師立光明法幢而已巳。時丁酉春正月
0857c03: 穀日華首門下弟子比丘今釋跋。
0857c04: 台諭憨大師全集。泰處署中。搜羅咨訪。非力所及。
0857c05: 適金道隱在此。知中丞傳台札於海幢法侶。其堂
0857c06: 頭宗寶老人。歡喜讚歎。焚香設拜。屬道隱題跋付
0857c07: 梓。布告諸方。俾凡有收藏大師法語者。單辭片紙。
0857c08: 皆來聚集。現在數種。附中丞行笥。此外更有所得。
0857c09: 泰當為續上也。門人萬泰頓首。
0857c10: 憨山大師全集舊序
0857c11: 余嘗思維世聖賢。立身一代。或開創。或繼述。或守成。
0857c12: 或重興。或救弊。其用心於制作之微。事無不周。義無
0857c13: 不備。使千萬世下。有能尋其旨趣。皆可因之而振起
0857c14: 也。此非古今之大經大法哉。於是更進而思之。夫經
0857c15: 世聖賢。尚能以身盡一代之事。以道開萬世之心。況
0857c16: 我佛祖出世為人。以超生死性命之法。而化凡聖迷
0857c17: 悟之心。其示現普門。感應異類者。豈不能續三世之
0857c18: 慧燈。傳大千之種智乎。余於憨山大師見之矣。大師
0857c19: 悟門。與教化之廣大。已巳見於自己已著述。與諸明眼傳
0857c20: 記贊銘之詳。舉世莫不知為再來肉身大士矣。余何
0857c21: 能贊一辭。蓋痛念法門而有感焉。大師當此宗門凋
0857c22: 落之際。方與雲棲達觀二大師。相為鼎立。以悟宗門
0857c23: 之人。不據宗門之位。是預知宗門將振。故為宗門大
0857c24: 防。獨此位。而尊此宗。使其狂妄僭竊之徒。自生畏
0858a01: 懼。而不敢眇視輕賤。此其心又奚啻程嬰杵臼哉。嗚
0858a02: 呼。有三大師如此光明赫奕於前。而後世尚有僭竊。
0858a03: 不恤為大師之罪人者。寧不大可慨與。雖然。孔子作
0858a04: 春秋。正萬世名義。雖不能使萬世之名義皆正。而有
0858a05: 不能正名義者。亦何能逃春秋之誅。余昔年見大師
0858a06: 贊予壽昌先祖及撰塔銘。即突出大好山。千里遙相
0858a07: 見。之句。已巳知與先祖把手共遊向上一路矣。至於平
0858a08: 生說法著作。曲盡一代時教。始終本末。全體佛心。全
0858a09: 行祖意。其提唱拈頌。及指示偈語。曾何減於古人。曾
0858a10: 何讓今人。天下後世。自知師實祖位之人。不居祖位。
0858a11: 豈可以師不自居。即為非祖位人乎。師沒後二十二
0858a12: 年。而全身不壞。與曹溪六祖。開創重興。無有二義。其
0858a13: 進於維世大經大法。而能續法身慧命。誠無不周。無
0858a14: 不備也。茲大師法孫堅如。欲募刻師全集。乃特請為
0858a15: 序而贊成之。予嘉其為法忘軀之誠。因述余所仰慕
0858a16: 感慨之思云爾。天界後學道盛和南題。
0858a17: 憨山大師口筏引
0858a18: 客歲龔中丞孝升入。虞山錢宗伯屬收憨山大師
0858a19: 遺文。維時華首老人。與鼎湖棲壑和尚。裒集法語及
0858a20: 諸論述。附星軺以往珠海。牟尼光已巳照映吳山淛水
0858a21: 閒矣。余從友人黃秋聞又得遺言一則。乃師中興曹
0858a22: 溪祖庭時。與鄧生敷說。所謂口筏者也。師信口說法。
0858a23: 泚筆千言。文不加點。皆從不思議中流出。其示鄧生
0858a24: 言下指點。縱橫穿漏。從來單提直指。未有如是之簡
0858b01: 捷透快者。師與雲棲紫柏。同時稱三大宗師。弘皆親
0858b02: 受記。雲棲以低眉作佛事。師與紫柏。以努目作佛
0858b03: 事。而其作略大都從五臺水觀中來。故其楮墨所宣。
0858b04: 莫不有千峰積雪。萬壑轟雷之雄概。此片紙亦具見
0858b05: 一班矣。刻成仍寄宗伯。俾補入全集中。而敬書數語
0858b06: 於後。丁酉蒲月中州曾弘合掌言。
0858b07: 
0858b08: 憨山老人夢遊集卷第五十五終
