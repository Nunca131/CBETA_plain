0092a02: 〔錄文五〕
0092a03: 
0092a04: （前殘）咸令悲智收。
0092a06: 
0092a07: 頌菩薩應無所住　檀波羅蜜是彼岸下六度如頌受之
0092a08: 一大阿僧祇，萬行俱齊修。
0092a09: 既悟人無我，長依聖道流。
0092a10: 二空方漸證，三昧任遨遊。
0092a11: 創居歡喜地，常樂遂亡憂。
0092a12: 
0092a13: 尸羅得清淨，無量劫來因。
0092a14: 妄想如怨賊，貪愛若參辰。
0092a15: 在欲而無欲，居塵不染塵。
0092a16: 權依離垢地，當證法王身。
0092a17: 
0092a19: 常能修此觀，逢難轉堅牢。
0092a20: 無非亦無我，無下亦無高。
0092a22: 
0092a23: 進修名燄地，良為惠光舒。
0092a24: 二智心中盡，三空境上祛。
0093a02: 觀心如不間，何啻至無餘。
0093a03: 
0093a04: 禪河隨浪淨，定水逐波清。
0093a06: 遍計虛分別，由來假立名。
0093a07: 若了依他性，無別有圓成。
0093a08: 
0093a09: 惠燈如朗日，蘊界若乾城。
0093a11: 妄心猶未滅，仍見我人形。
0093a12: 妙智圓光燭，唯得一虛名。
0093a13: 
0093a14: 總頌六度
0093a16: 資生無畏法，聲色不相干。
0093a17: 二邊純莫立，中道不須安。
0093a18: 欲覓無生處，背境向心觀。
0093a19: 
0093a20: 頌東方虛空可思量不
0093a21: 若論無相施，功德極難量。
0093a22: 行悲濟貧乏，果報勿須望。
0093a23: 凡夫情行劣，先且略稱揚。
0094a01: 
0094a02: 頌可以身相見如來不
0094a03: 如來舉身相，為破世間情。
0094a04: 恐人生斷見，權且立虛名。
0094a05: 假言三十二，八十也空聲。
0094a07: 
0094a09: 因深果亦深，理密實難尋。
0094a10: 當來末後世，唯慮法將沉。
0094a12: 如能信此說，定是覺人心。
0094a13: 
0094a14: 頌乃至一念生實信者
0094a15: 信根生一念，諸佛盡能知。
0094a16: 生因於此日，證果未來時。
0094a18: 熏成無漏種，方號不思議。
0094a19: 
0094a20: 頌無復我相眾生相
0094a21: 人空法亦空，二相體還同。
0094a22: 遍計虛分別，依他礙不通。
0094a23: 圓成沉識海，流轉若飄蓬。
0095a01: 欲識無生性，心外斷行蹤。
0095a02: 
0095a03: 頌知我說法如筏喻者
0095a04: 渡河須用筏，至岸不須船。
0095a06: 中流仍被溺，誰論在二邊。
0095a07: 有無但取一，即被汙心田。
0095a08: 
0095a09: 頌如來得阿耨多羅三藐三菩提
0095a10: 菩提離言說，曾來無得人。
0095a11: 須依二空理，當證法王身。
0095a12: 有心俱是妄，無執可名真。
0095a13: 若悟非非法，逍遙出六塵。
0095a14: 
0095a15: 頌一切聖人皆以無為法得名
0095a16: 人法俱名執，了即亦無為。
0095a17: 菩薩能齊證，聲聞離一非。
0095a18: 所知煩惱障，空中無所依。
0095a19: 常能作此觀，得聖定何疑。
0095a20: 
0095a21: 頌三千大千七寶布施
0095a22: 寶滿三千界，持作福田。
0095a23: 唯成有漏業，終不離人天。
0096a01: 欲達無為路，須乘般若船。
0096a02: 
0096a03: 頌須陀洹至阿那含
0096a04: 捨凡初至聖，煩惱漸輕微。
0096a05: 斷除人我執，創始證無為。
0096a06: 緣塵及身見，今者乃知非。
0096a07: 七返人天後，一去不知歸。
0096a08: 
0096a10: 無生亦無死，無我亦無人。
0096a11: 永除煩惱障，長辭後有身。
0096a12: 境亡心亦滅，無復起貪嗔。
0096a14: 
0096a15: 頌如來昔在燃燈佛所
0096a16: 昔時稱善惠，今日號能人。
0096a17: 看緣緣似妄，識體體無真。
0096a20: 
0096a21: 頌嚴佛土
0096a23: 無論福與智，先且離貪嗔。
0097a01: 莊嚴絕能所，無我乃成真。
0097a03: 
0097a04: 頌須彌山
0097a05: 須彌高且大，將喻法王身。
0097a06: 七寶齊圍繞，六度次相鄰。
0097a07: 四色成山果，慈悲作佛因。
0097a08: 有形終不大，無相乃言真。
0097a09: 
0097a10: 頌恒河中所有沙
0097a11: 恒河為比量，分為六種多。
0097a12: 持經為四句，七寶詎能過。
0097a13: 法門遊履處，供養感修羅。
0097a14: 經稱法最勝，尊高似佛陀。
0097a15: 
0097a16: 頌當何名此經
0097a17: 名中無有義，義上復無名。
0097a18: 金剛喻真智，能破復堅貞。
0097a19: 波羅稱彼岸，入理出迷情。
0097a21: 
0097a22: 頌三千大千世界所有微塵
0097a23: 施命如沙數，人天業轉深。
0097a24: 既掩菩提相，能障涅槃心。
0097a25: 猿猴探水月，莨菪聚花針。
0098a01: 愛河浮更沒，苦海出還沉。
0098a02: 
0098a03: 頌受持四句偈
0098a04: 經中四句偈，應知不離身。
0098a05: 迷人看似妄，智者乃唯真。
0098a06: 法性非因果，如中非故新。
0098a07: 蘊空無實法，焉得有塵人。
0098a08: 
0098a09: 頌涕淚悲泣而白佛言
0098a10: 聞經深解義，心中喜且悲。
0098a11: 昔除煩惱障，今能離所知。
0098a12: 遍計於先了，圓成證此時。
0098a13: 示同今始悟，方便勸人持。
0098a14: 
0098a15: 頌則生實相
0098a16: 未有無心境，曾無了境心。
0098a17: 境無心亦滅，心滅境無侵。
0098a18: 經中稱實相，語妙理能深。
0098a19: 證知唯有佛，小聖詎堪任。
0098a20: 
0098a21: 頌我今得聞如是經典信解受持不足為難
0098a22: 空生問此理，如蓬植在麻。
0098a23: 凡流信此說，因火出蓮花。
0098a25: 如能離諸相，定入法王家。
0098a26: 
0099a01: 頌第一波羅蜜非第一波羅蜜
0099a03: 高卑猶妄識，次第為迷情。
0099a04: 燄裏尋求水，空中覓響聲。
0099a05: 真如何損壞，今始號圓成。
0099a06: 
0099a07: 頌離一切諸相
0099a08: 如能發心者，應當了二邊。
0099a10: 非我及我者，人法兩俱捐。
0099a11: 欲達真如理，應當識本源。
0099a12: 
0099a13: 頌歌利王
0099a15: 逢伊出遊獵，仙人橫被傷。
0099a16: 頻經五百代，前後極時長。
0099a17: 承仙忍辱力，今乃證真常。
0099a18: 
0099a19: 頌利益一切眾生
0099a21: 投身憂虎餓，割肉恐鷹饑。
0099a22: 精勤三大劫，曾無一念疲。
0099a23: 如能同此行，皆得作天師。
0100a01: 
0100a02: 頌實語真語
0100a03: 眾生與蘊界，名別體非殊。
0100a04: 了心知似幻，迷情見有餘。
0100a05: 真言言不妄，實語語非虛。
0100a06: 始終無變易，性相本來如。
0100a07: 
0100a08: 頌如來所得此法無實無虛
0100a09: 證空便為實，執我乃成虛。
0100a10: 非空亦非有，誰有復誰無。
0100a11: 對病應須藥，無病藥還無。
0100a12: 常依二空理，穎脫出無餘。
0100a13: 
0100a14: 頌三時捨身命
0100a15: 眾生與壽者，蘊上假虛名。
0100a16: 如龜毛不實，似兔角無形。
0100a18: 未離人我執，何日證圓成。
0100a19: 
0100a20: 頌如來為發大乘者說
0100a21: 所作皆依性，修成功德林。
0100a22: 終無趣寂意，唯有濟群心。
0100a24: 利他兼利己，小聖詎勘任。
0100a25: 
0101a01: 頌為人輕賤
0101a02: 先身有報障，今日受持經。
0101a03: 暫被人欺賤，轉重罪還輕。
0101a04: 若了依他起，能除遍計情。
0101a05: 常依般若觀，何慮不圓成。
0101a06: 
0101a07: 頌應云何降伏其心
0101a09: 欲發菩提者，當了現前因。
0101a10: 行悲疑似妄，用智乃成真。
0101a12: 
0101a13: 頌如來於燃燈所於法有所得不
0101a14: 人與法相待，二相本來無。
0101a15: 法空人是妄，人空法亦空。
0101a17: 一切皆如幻，誰言得有無。
0101a18: 
0101a19: 頌五眼
0101a20: 天眼通非礙，肉眼礙非通。
0101a21: 法眼唯觀俗，惠眼直緣空。
0101a22: 佛眼如千日，照異體還同。
0101a23: 圓照法界內，無處不鑒容。
0101a24: 
0102a01: 頌過去心不可得
0102a02: 依他一念起，俱為妄所行。
0102a03: 便分六十四，九百亂縱橫。
0102a04: 過去滅無滅，當來生不生。
0102a05: 常能作此觀，真妄坦然平。
0102a06: 
0102a07: 頌具足相見不
0102a08: 八十隨形好，相分三十二。
0102a09: 應物萬般身，理中無一異。
0102a10: 人法雙俱遣，色心齊一棄。
0102a11: 所以證菩提，實由諸相離。
0102a12: 
0102a13: 頌是法平等
0102a14: 水陸同真際，飛行體一如。
0102a15: 法中何彼此，理上豈親疏。
0102a16: 自他分別遣，高下執情除。
0102a17: 作斯平等觀，咸共入無餘。
0102a18: 
0102a19: 頌若以色見我
0102a20: 涅槃含四德，唯我契真常。
0102a21: 齊名八自在，獨一取虛長。
0102a22: 非色非聲相，心識豈能量。
0102a24: 
0102a25: 頌恒河沙七寶布施
0102a26: 施寶如沙數，唯成有漏因。
0103a01: 不如無我觀，了妄乃名真。
0103a02: 欲證無生忍，要假離貪嗔。
0103a03: 人法知無我，逍遙出六塵。
0103a04: 
0103a05: 頌無我得成於忍及一合相
0103a07: 非因亦非果，誰後復誰前。
0103a08: 事中通一合，理上兩俱捐。
0103a09: 欲達無生路，應當識本源。
0103a10: 
0103a11: 頌如翳燈幻
0103a12: 如星翳燈幻，皆喻為無常。
0103a13: 漏識修因果，誰能得久長。
0103a14: （下殘）……
0103a15: 
0103a16: 〔錄文完〕
