0569c08: 
0569c09: 
0569c10: 佛祖綱目卷第四黃字號
0569c11: 
0569c12: 甲子周孝王十三年起丁卯夷王元年癸未厲王元年庚申周共和元年
0569c13: 癸亥周共和四年止
0569c14: 癸巳二祖阿難傳法商那和修
0569c15: 阿難。王舍城人。姓剎帝利。父斛王。實佛之從弟也。
0569c16: 多聞博達。智慧無礙。世尊以為總持第一。所讚歎。
0569c17: 加以宿世有大功德。受持法藏。如水傳器。乃命為侍
0569c18: 者。一日白佛言。今日入城。見一奇特事。佛曰。見何奇
0569c19: 特事。阿難曰。入城見一攢樂人作舞。出城總見無常。
0569c20: 佛曰。我昨日入城。亦見一奇特事。阿難曰。未審見何
0569c21: 奇特事。佛曰。我入城時。見一攢樂人作舞。出城時亦
0569c22: 見樂人作舞。阿難一日問迦葉曰。師兄。世尊傳金縷
0569c23: 袈裟外。別傳箇甚麼。迦葉召阿難。阿難應諾。迦葉曰。
0569c24: 倒門前剎竿著。阿難一日入竹林。聞比丘誦偈曰。
0570a01: 若人生百歲。不見水老。不如生一日。而得見之。
0570a02: 阿難因為正之曰。不然。佛云。若人生百歲。不解諸佛
0570a03: 機。不如生一日。而得解了之。於是比丘以聞其師。其
0570a04: 師曰。阿難老昏矣。吾語是也。異日阿難復經竹林。見
0570a05: 比丘誦偈如前。阿難詰知其故。因念愚癡難化。入三
0570a06: 昧。求尊聖為之證。於是地為之動。光明遽發。俄有一
0570a07: 聖宿大士示現。而為之說偈曰。彼者念諷偈。實非諸
0570a08: 佛意。今遇歡喜尊。而可依了之。彼師弟子竦敬。尋得
0570a09: 二果。後阿闍世王白言。如來迦葉尊勝二師。皆已巳涅
0570a10: 槃。而我多故。悉不能。仁者般涅槃時。願垂告別。阿
0570a11: 難許之。後自念言。我身危脆。猶如聚沫。況復衰老。豈
0570a12: 堪長久。又念。阿闍世王與吾有約。乃詣王宮。告之曰。
0570a13: 吾欲入涅槃。故來辭耳。門者曰。王不可以聞。阿難
0570a14: 曰。俟王覺時。當為我說。時王夢中。見一寶蓋。七寶嚴
0570a15: 飾。千萬億眾。圍繞瞻仰。俄而風雨暴至。吹折其柄。珍
0570a16: 寶瓔珞。悉墜於地。心甚驚異。既寤。門者具白上事。王
0570a17: 聞語已巳。失聲號慟。哀感天地。即至毗舍離城。見阿難
0570a18: 在恒河中流。跏趺而坐。王乃作禮。而說偈言。稽首三
0570a19: 界尊。棄我而至此。暫憑悲願力。且莫般涅槃。時毗舍
0570a20: 離王亦在河側。復說偈言。尊者一何速。而歸寂滅場。
0570a21: 願住須臾間。而受於供養。爾時阿難見二國王咸來
0570a22: 勸請。乃說偈言。二王善嚴住。勿為苦悲戀。涅槃當我
0570a23: 淨。而無諸有故。復念。我若向一國而般涅槃。諸國爭
0570a24: 競。無有是處。應以平等度諸有情。遂於恒河中流。將
0570b01: 入寂滅。是時山河大地。六種震動。雪山中有五百仙
0570b02: 人。茲瑞應。飛空而至。禮阿難足。胡跪白言。我當於
0570b03: 長老而證佛法。願垂大慈。度脫我等。阿難默然受請。
0570b04: 即變殑伽河。悉為金地。為其仙眾。說諸大法。復念先
0570b05: 所度脫弟子。應當來集。須臾五百羅漢。從空而下。為
0570b06: 諸仙人。出家受具。其仙眾中。有二羅漢。一名商那和
0570b07: 修。二名末田底迦。阿難知是法器。乃告之曰。如來以
0570b08: 正法眼。付大迦葉。迦葉入定而付於我。我今將滅。復
0570b09: 付於汝。汝受吾教。當聽偈言。本來付有法。付了言無
0570b10: 法。各各須自悟。悟了無無法。說偈已巳。復以正法眼。囑
0570b11: 累商那和修。而謂末田底迦曰。昔佛記云。佛滅度後。
0570b12: 後五百歲中。汝當於罽賓國。敷宣大法。言已巳。踊身
0570b13: 空。現十八變。入風輪奮迅三昧。而分身四分。一分惠
0570b14: 忉利天。一分惠娑竭羅龍宮。一分惠阿闍世王。一分
0570b15: 惠毗舍離王。各造寶塔而供養之。當此土周厲王十
0570b16: 二年癸巳也。
0570b17: 
0570b18: 佛祖綱目卷第四
