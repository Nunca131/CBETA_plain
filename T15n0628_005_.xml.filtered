0442c02: 
0442c03: 
0442c04: 佛說未曾有正法經卷第五
0442c05: 
0442c06: 西天譯經三藏朝奉大夫試鴻臚卿
0442c07: 傳教大師臣法天奉　詔譯
0442c08: 復次大王。希有之法甚深難解。即一切法寂
0442c09: 滅之相。非取非捨非聚非散。從因緣生無有
0442c10: 主宰。以緣生故非自非他。諸法無自性。自性
0442c11: 空故即無所得。由無所得故一切法寂靜。寂
0442c12: 靜相者是真實相。大王當起正信心。應如是
0442c13: 修學如是觀察。如是學者離一切相。非有所
0442c14: 學非無所學。無得無失。如是了知是正解脫。
0442c15: 解脫相者即諸法也。諸法性空是真實義。即
0442c16: 無所著無所限礙。是名最上希有之法。
0442c17: 復次大王。當知眼根非染非淨。何以故。眼根
0442c18: 自＝目【宋】自目性本真實故。耳鼻舌身意根。亦非染非
0442c19: 淨。而彼自性本真實故。大王。色非染非淨。受
0442c20: 想行識亦非染非淨。何以故。蘊之自性本真
0442c21: 實故。乃至一切法亦復如是。非染非淨。自性
0442c22: 真實故。大王當知。心無形相。非眼所觀。心無
0442c23: 所住。內外中間俱不可得。何以故。心之自性
0442c24: 非染非淨。無所增減無所動轉。是故大王。當
0442c25: 如實觀勿生疑惑住真實法。此心真實故。諸
0442c26: 法亦如是。大王。譬如虛空離諸色相亦無動
0442c27: 轉。若有人言。我能以彼煙雲塵霧染於虛空。
0442c28: 斯為信不。王言不也。虛空無相非所染故。菩
0442c29: 薩曰＝日【宋】，自【元】【明】【宮】曰＝日【宋】，＝自【元】【明】【宮】曰日自。心亦如是。本來清淨不受諸垢。乃至
0443a01: 一切法自性無染。亦復如是。
0443a02: 復次大王。一切法與法界非即非離。本性平
0443a03: 等無有差別。若了是者即於諸法無所罣礙
0443a04: 亦無增減。妙吉祥菩薩說是法時。摩伽陀王
0443a05: 悟法性空生大歡喜。即時獲得無生法忍。發
0443a06: 希有心合掌恭敬。白妙吉祥菩薩言。菩薩大
0443a07: 慈善巧方便。如所說法甚為希有。微妙深遠
0443a08: 昔所未聞。我於今日斷諸疑惑心得開曉。妙
0443a09: 吉祥菩薩曰。大王。莫作是言。疑惑得除。作是
0443a10: 言者未斷諸相。有相於心是大疑惑。大王當
0443a11: 知。諸法寂滅無說無示無聞無得。豈有疑惑
0443a12: 而可除耶。王言。菩薩若如是者。貪瞋癡等一
0443a13: 切煩惱應不礙心耶。菩薩曰。大王。我先所說
0443a14: 虛空本淨非所染故。其義如是。大王。心本清
0443a15: 淨煩惱性空。二俱無得何所礙耶。是故不應
0443a16: 以罪垢相而生於心。大王當知。過去心不可
0443a17: 得。未來心不可得。現在心不可得。乃至一
0443a18: 切法亦復如是。於三世中無來無去無住無
0443a19: 著。無所入無所歸。離諸妄想非知見所及。離
0443a20: 知見法者佛所說也。是故智者應如是觀如
0443a21: 是解了。是時大王白妙吉祥菩薩言。如菩薩
0443a22: 所說。我今解了心之自性。諸法自性本來清
0443a23: 淨。非障所染。亦非有相可得。是故我今於菩
0443a24: 薩前得不壞信。菩薩言。大王。若如是者是即
0443a25: 解脫離諸過失。
0443a26: 爾時摩伽陀王。聞妙吉祥菩薩宣說妙法。心
0443a27: 大歡喜即從座起。持上妙細價直百千。詣
0443a28: 妙吉祥菩薩所而＝折匠【宮】所而折匠奉上之。欲以其被菩薩
0443a29: 身。是時菩薩於剎那間隱身不現。但聞空中
0443b01: 聲曰。大王。有所見相非我所受。如我受者不
0443b02: 見自身不見他身。無能施無所施。乃至一切
0443b03: 法亦復如是。無所見相離取著心。大王。其所
0443b04: 施若有能見身者當可施之。時有菩薩名
0443b05: 曰智幢＝智悟【宮】智幢智悟。其王即時復持其而以奉施。彼菩
0443b06: 薩曰。大王。有所見相非我所受。如我受者不
0443b07: 著＝者【宮】＊著者異生及異生法。不住有學及有學法。不證
0443b08: 無學及無學法。不趣緣覺及緣覺法。亦不求
0443b09: 諸佛如來解脫涅盤＝槃【三】【宮】下同盤＝槃【宋】【元】【明】【宮】下同盤槃而為果證。如是於一切
0443b10: 法無所著者相。能施所施二種清淨無利無得。
0443b11: 如是施者而可受之。是時大王欲以其被
0443b12: 菩薩身。菩薩即時隱身不現。但聞空中聲曰。
0443b13: 若有能見身者當可施之。是時復有菩薩名善
0443b14: 寂解脫。其王即時持奉施。彼菩薩曰。大王。
0443b15: 有所見相非我所受。如我受者不起我見及
0443b16: 我所見。非即煩惱非離煩惱。非住定心非起
0443b17: 散亂。非智非愚離諸取捨。如是施者而可受
0443b18: 之。是時大王欲以其被菩薩身。菩薩即時
0443b19: 隱身不現。但聞空中聲曰。若有能見身者當
0443b20: 可施之。復有菩薩名最勝作意。其王即時持
0443b21: 奉施。彼菩薩曰。大王。有所見相非我所受。
0443b22: 如我受者不起諸相不行身業。不發語業不
0443b23: 起意業。不著蘊處界法。了一切法皆不可得。
0443b24: 非智所知非言所及。無所依止湛若虛空。如
0443b25: 是施者而可受之。是時大王。欲以其被菩
0443b26: 薩身。菩薩即時隱身不現。但聞聲曰。若有能
0443b27: 見身者當可施之。復有菩薩名曰上意。其王
0443b28: 即時持奉施。彼菩薩曰。大王。有所見相非
0443b29: 我所受。如我受者不起取相希求之心。若言
0443c01: 發於阿耨多羅三藐三菩提心者。是為取相
0443c02: 有所希求。何以故。離有相心即菩薩摩訶薩
0443c03: 心。此心平等故菩提心亦平等。此菩提心即
0443c04: 一切如來心。由是平等故諸法皆平等。無二
0443c05: 無差別。無取亦無捨。離取捨故我相不生。我
0443c06: 相滅已無所希求。如是施者而可受之。是時
0443c07: 大王欲以其被菩薩身。菩薩即時隱身不
0443c08: 現。但聞聲曰。若有能見身者當可施之。復有
0443c09: 菩薩名三昧開華。其王即時持奉施。彼菩
0443c10: 薩曰。大王。有所見相非我所受。如我受者於
0443c11: 一切三摩地門。證而無相無所分別。了一切
0443c12: 法自性無動即三摩地。如是施者當可受之。
0443c13: 是時大王欲以其被菩薩身。菩薩即時隱
0443c14: 身不現。但聞聲曰。若有能見身者當可施之。
0443c15: 復有菩薩名成就意。其王即時持奉施。彼
0443c16: 菩薩曰。大王。有所見相非我所受。如我受者
0443c17: 了一切語言文字。自性本空無所著相。夫欲
0443c18: 起心求諸法者。墮有相中不名成就。若於一
0443c19: 切法解無所得。即一切義成就。一切皆如意＝伽意【宮】如意伽意。
0443c20: 如是施者而可受之。是時大王欲以其被
0443c21: 菩薩身。菩薩即時隱身不現。但聞聲曰。若有
0443c22: 能見身者當可施之。復有菩薩名三輪清淨。
0443c23: 其王即時持奉施。彼菩薩曰。大王。有所見
0443c24: 相非我所受。如我受者無彼能施無此能受。
0443c25: 受者無所得。施者無果報。我尚非有我所亦
0443c26: 空。如是施者而可受之。王即持欲被其身。
0443c27: 時彼菩薩隱身不現。但聞聲曰。若有能見身
0443c28: 者當可施之。復有菩薩名曰法化。其王即時
0443c29: 持奉施。彼菩薩曰。大王。有所見相非我所
0444a01: 受。如我受者不以聲聞緣覺涅盤而為果證。
0444a02: 亦不以大般涅盤而為果證。不離輪迴法不
0444a03: 求涅盤法。何以故。生死涅盤二俱平等。如是
0444a04: 施者當可受之。王即持欲被其身。時彼菩
0444a05: 薩隱身不現。但聞聲曰。若有能見身者當可
0444a06: 施之。是時大王以所施。奉如是等諸大菩
0444a07: 薩。各各隱身皆不納受。
0444a08: 爾時大王即持其。詣於尊者大迦葉所。作
0444a09: 如是言。尊者迦葉。於聲聞中耆年有德。佛所
0444a10: 稱讚頭陀第一。願受我此上妙細滿我施
0444a11: 心。迦葉答曰。大王。有所見相非我所受。如
0444a12: 我受者不斷貪瞋癡無所染著。乃至無明有
0444a13: 愛而悉不斷。亦不與俱無。見苦斷集證滅修
0444a14: 道。不見佛不聞法不入眾數。非盡智無生智
0444a15: 可得可證。無施者無受者。無大果無小果。無
0444a16: 輪迴可厭無涅盤可證。諸法清淨離一切相。
0444a17: 如是施者而可受之。王即持欲被其身。迦
0444a18: 葉亦復隱身不現。但聞聲曰。若有能見身者
0444a19: 當可施之。如是大王。於五百大聲聞所持
0444a20: 奉施。亦各不受隱身不現。
0444a21: 爾時大王即作是念。今此菩薩聲聞。皆不受
0444a22: 我所施之。我今持往後宮。施其夫人及諸
0444a23: 眷屬彼應當受。作是念已持入宮而欲施
0444a24: 之。是時大王不見夫人。復思施彼宮嬪眷屬
0444a25: 亦復不見。如是漸次觀察所有宮城殿宇。皆
0444a26: 悉不現同彼虛空。是時大王復作是念。今此
0444a27: 上妙細無復所施。作是念已欲持此自
0444a28: 被於身。其王即時亦自不見其身。但聞空中
0444a29: 聲曰。若有能見身者當可施之。大王。當自觀
0444b01: 身色相今何所在。如自觀身不見其相觀他
0444b02: 亦然。自他之相俱不可得。若如是見者即見
0444b03: 真實法。真實法者離一切見。以離諸見故即
0444b04: 住平等法。是時大王聞空中聲已。離有相心
0444b05: 斷疑惑想。如從睡覺而得醒寤。即時宮城殿
0444b06: 宇后妃眷屬。見其色相還復如故。即詣菩薩
0444b07: 大眾之所。悉得瞻菩薩之相如本無異。是
0444b08: 時大王。前白妙吉祥菩薩言。菩薩大眾適當
0444b09: 何往我所不見。妙吉祥言。大王。勿生疑惑。今
0444b10: 此大眾本相無來其何所往。大王。於今見此
0444b11: 眾不。王曰。唯然已見。菩薩曰。何所見耶。答
0444b12: 言。如見真實法。觀此眾亦然。又問曰。即此真
0444b13: 實亦云何見。答曰真實法者離一切相非眼
0444b14: 所觀。不在內不在外。不在中間。名相二法不
0444b15: 可得故。
0444b16: 爾時妙吉祥菩薩復謂王曰。大王當知汝先
0444b17: 造惡。我聞佛記於當來世墮惡道中。王白菩
0444b18: 薩言。不也大士。如佛世尊未曾有說墮惡道
0444b19: 者證涅盤者。何以故。於真法中無二差別。菩
0444b20: 薩復言。不也大王。如佛所說善惡因果報應
0444b21: 昭然。作是說者其義云何。大王答曰。菩薩大
0444b22: 士如我意者。諸佛如來隨順方便。巧說生死
0444b23: 涅盤。令諸眾生厭生死苦趣涅盤樂。如實說
0444b24: 者生死涅盤二俱平等何以故。諸法皆空無
0444b25: 有自性。彼諸法性即法界性。法界性中無二
0444b26: 差別。由是義故。諸法無所生無所往。無樂
0444b27: 欲無厭捨。我今起正信心不生怖畏。妙吉祥
0444b28: 菩薩言。善哉大王。善說此語離諸有相。王
0444b29: 言。菩薩我性自空誰為說者。法本無相當何
0444c01: 所離。如佛所說。真實法中我相本無離情非
0444c02: 情。諸行無作亦無受者。菩薩告言。大王。汝
0444c03: 於真實法中。雖復解了猶生執著。王復白
0444c04: 言。云何離著。菩薩曰。不壞惡趣相是為無
0444c05: 所著。王言。菩薩。如是如是。如我意者惡趣
0444c06: 之相無所動轉。不壞不著無所畏懼。我今
0444c07: 得離諸執。永不復生有相之見。譬如得忍菩
0444c08: 薩。不復生於三毒之想。是時智幢菩薩謂其
0444c09: 王曰。大王。於智慧道已得清淨。離諸塵染＋（得）【三】染＋（得）【宋】【元】【明】染染得
0444c10: 忍具足。王白菩薩言。諸法甚清淨廣大無有
0444c11: 量。煩惱不能染涅盤不可得。唯佛世尊自所
0444c12: 證知。
0444c13: 爾時妙吉祥菩薩及諸大士。於王宮中說正
0444c14: 法時。摩伽陀王獲得無生法忍。其王宮中有
0444c15: 三十二女人。見妙吉祥菩薩神通變化事已。
0444c16: 皆發阿耨多羅三藐三菩提心。會中復有五
0444c17: 百人。得法眼淨。所有王舍城中一切人民。皆
0444c18: 悉持諸名華妙香。集王宮門。遙伸供養妙吉
0444c19: 祥菩薩及諸大眾。
0444c20: 爾時妙吉祥菩薩哀愍城中一切人民。為利
0444c21: 樂故以足指按地。即時大地皆作吠璃色。
0444c22: 清淨光潔內外映徹。是時城中若男若女一
0444c23: 切人民。皆悉得見妙吉祥菩薩及諸大眾無
0444c24: 所障礙。譬如清淨圓鏡照其面像。一切人民
0444c25: 瞻菩薩相亦復如是。時妙吉祥菩薩。各各為
0444c26: 其如應說法時。城中八萬四千人得法眼淨。
0444c27: 五百人發阿耨多羅三藐三菩提心。
0444c28: 爾時妙吉祥菩薩。受摩伽陀王飯食供養。及
0444c29: 為廣說法已。王之宮屬乃至一切人民。皆獲
0445a01: 利樂發希有心生大歡喜。妙吉祥菩薩即從
0445a02: 座起。與諸菩薩大眾。而共圍繞出於王宮。是
0445a03: 時摩伽陀王。與諸臣從及其眷屬禮敬勞謝＝螢謝【宮】勞謝螢謝。
0445a04: 隨從菩薩來于佛會。是時菩薩既離王宮漸
0445a05: 次而行。於其中路見有一人在於樹下。涕淚
0445a06: 悲泣發如是言。我造殺業甚可怖畏。當來決
0445a07: 定墮於地獄。我今如何得其救度。是時菩薩
0445a08: 見此人已觀其根緣。而已成熟堪受化度。菩
0445a09: 薩即化一人與其無異。往彼人所既相附近。
0445a10: 亦復啼泣謂前人曰。我造殺業甚可怖畏。當
0445a11: 來決定墮於地獄。前人聞已而即謂言。我亦
0445a12: 如是造於殺業。偶會今時誰生方便能為救
0445a13: 度。是時化人即告之言。今我等輩造極重罪。
0445a14: 雖甚怖畏無能救者。唯佛世尊有大方便而
0445a15: 能救度。我等今宜共詣佛所。化人言已便即
0445a16: 前行。其人見已亦復隨從詣於佛所。時彼化
0445a17: 人到佛會已。頭面禮足前白佛言。世尊。我造
0445a18: 殺業怖墮地獄。願佛慈悲救度於我。
0445a19: 爾時世尊即讚是言。善哉善哉。善男子。今於
0445a20: 佛前發誠實語。如其所作稱實而言。如汝所
0445a21: 說。造殺業者。汝從何心而起罪相。為過去耶
0445a22: 未來耶現在耶。若起過去心者。過去已滅心
0445a23: 不可得。若起未來心者。未來未至心不可得。
0445a24: 若起現在心者。現在不住心亦不可得。三世
0445a25: 俱不可得故。即無起作。無起作故。於其罪相
0445a26: 何所見耶。善男子。心無所住。不在內外中間。
0445a27: 心無色相。非青黃赤白。心無造作無作者故。
0445a28: 心非幻化本真實故。心無邊際非限量故。心
0445a29: 無取捨非善惡故。心無動轉非生滅故。心等
0445b01: 虛空無障礙故。心非染淨離一切數故。善男
0445b02: 子。諸有智者應如是觀。作是觀者即於一切
0445b03: 法中求心不可得。何以故。心之自性即諸法
0445b04: 性。諸法性空即真實性。由是義故。汝今不應
0445b05: 妄生怖畏。是時化人聞佛宣說真實之法。心
0445b06: 大歡喜即白佛言。希有世尊。善說法界自性
0445b07: 清淨。我今得悟罪業性空不生怖畏。我今樂
0445b08: 欲於佛法中出家修道持於梵行。唯願世尊
0445b09: 攝受於我。佛言善哉。善男子。今正是時為汝
0445b10: 攝受。是時化人於剎那間鬚髮自落。袈裟被
0445b11: 身成苾芻相。即白佛言。世尊。我今入般涅
0445b12: 盤。願佛聽許佛言隨意。時化苾芻承佛威神
0445b13: 力故。即踊身虛空高一＝七【三】一＝七【宋】【元】【明】一七多羅樹。化火自焚滅
0445b14: 盡無餘同彼虛空。
0445b15: 爾時實造業者。見是化人出家。及聞佛說法
0445b16: 已。心生思念。此人與我同造罪業彼先解脫。
0445b17: 我今亦宜求佛化度。作是念已即時頭面禮
0445b18: 世尊足。而白佛言。世尊。我造殺業怖於當來
0445b19: 墮大地獄。願佛慈悲而垂救度。佛言善哉。善
0445b20: 男子。今於佛前發誠實語。汝所造業於何起
0445b21: 心。罪業之相其復云何。是時此人以善根成
0445b22: 熟故。聞佛言已。身諸毛孔出大火焰旋繞其
0445b23: 身。即作是言。我今歸佛願垂救度。
0445b24: 爾時世尊。舒金色右手於其頂上。此人即時
0445b25: 身火得滅。離其苦惱得大快樂起淨信心。向
0445b26: 佛合掌而白佛言。希有世尊。我先聞佛廣說
0445b27: 清淨法界離相之法。我今得悟罪業性空。而
0445b28: 不復生怖畏之想。我今亦於佛法中。樂欲出
0445b29: 家修持梵行願佛攝受。佛言善哉。今正是時
0445c01: 為汝攝受。即時此人鬚髮自落袈裟被身。成
0445c02: 苾芻相如百臘者。諸根調適威儀庠序所願
0445c03: 圓滿。
0445c04: 爾時世尊。為其宣說四諦之法。彼聞法已。即
0445c05: 時遠塵離垢得法眼淨。而復審觀諦理。即於
0445c06: 會中證阿羅漢果。而白佛言。世尊。我今欲入
0445c07: 涅盤願佛聽許。佛言隨意。是時苾芻。踊身虛
0445c08: 空高七多羅樹。化火焚身滅盡無餘。即時會
0445c09: 中有百千天人。發希有心各伸敬禮。
0445c10: 佛說未曾有正法經卷第五
