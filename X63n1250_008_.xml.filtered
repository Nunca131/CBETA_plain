0650a01: 禪林備用卷之八
0650a02: 
0650a03: 朝　持犯軌儀
0650a04: 三世諸佛。歷代祖師。嚴淨毗尼。弘祖道。戒定慧三
0650a05: 學也。戒是本根。由定生慧。誓斷一切惡。誓修一切善。
0650a06: 誓度一切眾生。秉發三心圓淨。戒法小乘四分律。病
0650a07: 若用藥。初說開遮。大乘梵網經。寧死不犯。楞嚴楞伽
0650a08: 痛責痛戒。法華經云。精進持淨戒。猶如護明珠。
0650a09: 問　遊方參請
0650a10: 慕道參歷叢林。務在辦集道具。前輩頂笠。或者挑包。
0650a11: 三衣具無虧。主丈戒刀。合用隨身物件。寒暑所需。
0650a12: 到處挂搭。藏嚴身。悉遵規矩。身安心樂。進道修禪。
0650a13: 非賢不友。非聖不宗。圖報四恩。莫負自己已。切宜勉力。
0650a14: 遺訓昭然。
0650a15: 道　相看
0650a16: 名勝相看方丈。當在粥罷參前。預到侍司。侍者接入。
0650a17: 分坐獻茶。略敘來歷。而起爐前謝茶。即稟云。某等特來禮拜
0650a18: 和尚。煩高侍通覆者云。少坐。詳詢來歷。曾與方丈道舊。或法
0650a19: 眷鄉人辦事者。云。坐少時。容某通報即覆住持。或官客。或迫
0650a20: 冗稍緩。即須相接。侍者令裝香秉燭辦茶。報新到。住
0650a21: 持出寢堂。侍者引揖。住持接進爐前。新到云。請和尚趺坐
0650a22: 免。即插香展具。又免。即觸禮三拜。入座坐。侍者燒香
0650a23: 點茶。敘話。起爐前謝茶。即送客位。還香。回禮。蓋全賓
0650a24: 主之禮。須兩展三拜。俾相恭敬規示後學。即到侍
0650b01: 司。致謝云。適煩神用。特此拜謝者云。適間禮合。何降重即回安下客頭
0650b02: 請半齋點心。參前特為湯。湯罷藥石。來辰粥了。請獻
0650b03: 茶。別日置管待。古法受香禮管待不可遺。近來諸方。
0650b04: 辦事兄弟。經行游覽。隨處歇泊。住持亦當俯臨報謝。
0650b05: 盡主禮也。
0650b06: 垂　挂搭歸堂
0650b07: 百丈建立之初。首到客司相看。次往堂司挂搭。單位
0650b08: 經桉定已巳。後到方丈人事。後來叢林鼎盛。則不同也。
0650b09: 初到旦過。如客司有榜。待請茶湯一併人事在來早請湯相看。
0650b10: 無榜。即到客司。眾推熟叢林者。為參頭。領眾具威儀。
0650b11: 列門右。白云。暫到相看知客即接入。詞云。即日恭惟。知賓尊長禪師。尊候
0650b12: 起居多福。久欽道譽。獲奉瞻際。下情不勝感激之至答云。山門多幸。特荷遠來揖坐。燒香
0650b13: 喫茶。略詢來歷。即起謝茶。歸旦過。知客尋往回禮。參
0650b14: 頭接入。普問訊。知客云。移刻恭惟諸位尊長禪師。尊候起居多福。適承降重。特此
0650b15: 拜謝。下情不勝感激之至答云。禮合拜看。何勤降重參頭自送出門。次詣侍
0650b16: 司相看。如前禮了。稟云。某等。特來禮拜和尚。敢煩侍者通覆侍者當詢
0650b17: 來由。或鄉人法眷辦事。分明。侍者云。且回安下。容某咨覆即上
0650b18: 方丈咨覆云。某人特來禮拜和尚允已巳。即報。相看未允早鐘鳴。侍者
0650b19: 挑燈詣安下。報禮。就報相看。粥了寢堂相接。參頭領
0650b20: 眾。住持接入。參頭進前云。請和尚趺坐轉身左手插香。退
0650b21: 身。同眾行禮。初展云。某等久聞道風。此日獲奉尊顏。下情不勝感激之至二展
0650b22: 寒溫。觸禮三拜。若入室弟子法眷。別香行禮。在主者
0650b23: 意。就坐。侍者燒香。喫茶。問夏在何處。鄉裏下字。各須
0650b24: 實畣。不可多語。起身爐前。謝茶云。重承煎點。特此拜謝住持送
0650c01: 出。參頭云。和尚尊重隨至侍司。致謝云。有煩神用。敬此拜謝歸旦過
0650c02: 外下手排立。俟住持回禮。同問訊接入。詞云。移刻恭惟。堂頭
0650c03: 和尚。尊候起居多福。適來禮拜。不專。返辱降重。下情不勝感激之至住持云。安下不便。幸望寬懷
0650c04: 眾送出。參頭轉上手。揖侍者入。同眾問訊云。移刻伏惟。高侍
0650c05: 禪師。起居多福。禮合詣寮拜看。返辱降重。下情多感者云。山門多幸。特荷遠臨。報謝既遲。下情多愧
0650c06: 半齋點心。當晚特為湯了。就座藥石。行者燒藥石香
0650c07: 一炷。若請頭首光伴。藥石。自起燒香。併伴湯行者。燒
0650c08: 香獻湯。住持自伴湯。方盡禮也。食了報住持送客。次
0650c09: 日粥了。請獻茶。參頭領眾。排立寢堂前。候住持諷經
0650c10: 回。即趍前問訊云。經宿恭惟。堂頭和尚。尊候起居多福。重承寵呼。下情不勝感激入
0650c11: 座。侍者燒香喫茶。起至爐前。兩展三禮謝茶。展云。某等
0650c12: 重辱煎點。特此拜謝。下情不勝多愧二展云。即日○○謹時。恭惟。堂頭和尚。尊候起居多福住
0650c13: 持送出兩三步。參頭回身進住持。稟云。某等為生死事大。無常迅
0650c14: 速。特來依附和尚。伏望收錄即普觸禮一拜云。謝和尚挂搭若未允眾
0650c15: 情。先挂搭參頭。次第求討允意。至侍司附名。適奉方丈慈旨。
0650c16: 令就上寮附名住持須令行者。引詣侍司。如自到。附名侍者回
0650c17: 覆。方發榜頭。下堂司。維那令行者請新到茶。歸堂上
0650c18: 床曆。近來叢林寥落。禮法不一。所合詳列于后。
0650c19: 拱　大相看
0650c20: 例於九月初一日。預詣侍司附名。各備大香一片。書兩
0650c21: 字名於香上。納侍者處。近見多處。臨相看時。參頭率
0650c22: 買大香一片。得挂搭已巳。各納香。或率錢。皆非法也。
0650c23: 眾推辦事。或熟叢林者。為參頭。至日侍者付香一片
0650c24: 與參頭。寢堂秉燭裝香。眾人排立爐外。侍者請住持
0651a01: 出。參頭進云。請和尚趺座方丈垂語。參頭下語已巳。退步。同
0651a02: 眾問訊。搜香。行兩展三禮。詞語並同前。語不契機。參
0651a03: 頭不當先得挂搭。即到侍司致謝。方丈客頭請。來日
0651a04: 粥罷。就寢堂獻茶。住持併在謝挂搭時回禮。茶罷送
0651a05: 出三兩步。參頭回身。同眾討挂搭。詞云。某等為生死事大。無常迅
0651a06: 速。特來依附和尚。伏望收錄挂搭已巳歸堂。大剎辦事。依職書名。次
0651a07: 第發榜。下堂司。
0651a08: 榜式奉方丈慈旨。挂搭　一僧某甲侍者　某甲上坐
0651a09: 今月　日。侍司　某報。
0651a10: 平　大挂搭歸堂
0651a11: 堂司承侍司榜頭。即令堂司行者。請新到茶。各懷度
0651a12: 牒。參頭備香合。領眾詣堂司接入。對觸禮一拜。敘寒
0651a13: 溫。入座燒香喫茶已巳。起身稟云。某等。適奉和尚慈旨。令依附左右。伏望甄
0651a14: 錄答云。山門多幸。同守寂寥參頭取度牒。付與維那。對觸禮一
0651a15: 拜。眾人上床曆已巳。各還度牒。只留參頭度牒。行者喝
0651a16: 云。請眾首座。歸堂挂搭參頭領眾。前門入堂。先舉左足。聖僧前
0651a17: 排立。參頭燒香。同眾大展三拜。巡堂一。自上堂至
0651a18: 下堂。仍如前排立。問訊。從班尾先移步退。立聖僧板
0651a19: 頭。維那入堂燒香一炷。上間立。堂司行者用柈袱。托
0651a20: 度牒。維那付還。參頭同眾。對觸禮一拜。參頭領眾。自
0651a21: 爐前轉上首。對觸禮一拜。參頭送維那出。齋前出後
0651a22: 門。齋了出前門。參頭不出門限。維那預發諸寮報榜。
0651a23: 行者引至眾寮。鳴板三下。寮主相接入門。對觸禮一
0651a24: 拜。寒暄了。人事。寮元對觸禮一拜。敘寒溫。燒香獻茶。
0651b01: 送出。茶頭請云。寮元請眾首座。今晚就寮。湯答云。就此告免次詣首座
0651b02: 寮庫司眾頭首寮人事。堂司行者通報。相接爐前。對
0651b03: 觸禮一拜。敘寒溫。送出。今來多不相接。傳語。非法也。
0651b04: 謝挂搭時。兩班回禮。通有拜也。侍司無拜。回禮。亦
0651b05: 不拜也。
0651b06: 榜式挂搭一僧　某甲上座　　今月　日。堂司某報某州　某甲上座　某戒。侍司申。尊住持也　前堂眾寮侍者具州戒。
0651b07: 章　小挂搭歸堂
0651b08: 冬後歲前。不拘時也。方丈挂搭已巳。侍司發榜。下堂司。
0651b09: 隨即請茶。維那接入。觸禮一拜。燒香喫茶了。稟云。某等
0651b10: 和尚令依附左右。伏望甄錄答云。山門多幸。同守寂寥取度牒。付與維那。對
0651b11: 觸禮一拜。上床曆已巳。維那付度牒還。參頭對觸禮一
0651b12: 拜。各度牒。同到眾寮維那上間入。對觸禮一拜。對
0651b13: 轉對觸禮一拜。詞云。茲者多幸。重辱溫存。下情不勝感激之至畣云。寮舍不便。
0651b14: 幸乞寬處參頭送維那出。眾出寮外右立。堂司庫子。鳴寮
0651b15: 內小板三下。寮主接入。對觸禮一拜。燒香喫茶。謝茶
0651b16: 了。稟云。適維那令歸上寮。依附左右。伏望甄錄畣云。茲者多幸。同守寂寥對觸禮
0651b17: 一拜。參頭轉左。對觸禮一拜。眾一字列爐前問訊。寮
0651b18: 主引巡桉一。仍一字列。問訊而散。次寮元相接對觸
0651b19: 禮一拜敘寒溫。燒香獻茶。次詣寮舍人事。并庫司。通有
0651b20: 觸禮一拜。
0651b21: 愛　西堂首座挂搭
0651b22: 大方西堂。名德首座。欲作住計。語次露意。住持當勉留。次日請茶了。稟云。某
0651b23: 甲為生死事大。特來依棲。即觸禮一拜。住持當答拜。還賓主禮也。別日或即會兩班茶。住持躬起燒香一炷。即
0651b24: 復元位立。白云。某處西堂首座不來此。同守寂寥。煩兩班。相送歸寮。受送人即進前云。某甲特來依棲。重荷
0651c01: 甄錄。住持兩班送歸單寮。若辭即堂亦兩班相送。住持居主位。對觸禮一拜。詞云。即日恭惟。堂頭和尚。起居
0651c02: 多福。宿生慶幸。仰荷錄。住持詞云。山門多幸。同守寂寥。送住持出。受送人。居主揖侍者入。作賀。送出。揖兩班。
0651c03: 進作賀。轉右位。與寮主人事。詞云。宿生多幸。且喜同守寂寥。答云。多幸得獲依附左右。即懷香。詣方丈謝床位。
0651c04: 堂司庫子。引詣庫司。諸頭首寮耆舊寮。人事。旦望茶。並同耆舊列。
0651c05: 育　諸方名勝挂搭
0651c06: 相看人事。欲求挂搭。赴茶罷。稟云某等為生死事大。特來依附和尚。伏
0651c07: 望錄普觸禮一拜。住持云。特荷不。同守寂寥即請首座都寺
0651c08: 維那喫茶。住持躬起。燒香一炷。白送意如前。受送人。
0651c09: 進云。某等。重和尚錄。只歸僧堂隨眾答云。山門禮當延送即送歸蒙堂。住
0651c10: 持居主。對觸禮一拜。送出門。即侍者作賀。送出。進與
0651c11: 寮主人事了。轉主位立兩班人事了。受送人。即懷香。
0651c12: 詣方丈謝榻位堂司行者引至庫司諸頭首。人事而
0651c13: 已巳。
0651c14: 黎　法眷辦事挂搭
0651c15: 到不拘時。先訪侍者。詳說來歷。令覆住持。相看。插香
0651c16: 行禮。若弟姪已巳下。法眷辦事。曾執侍者。皆當受禮。揖
0651c17: 香獻茶。送客位。回禮。或歸堂挂搭。或送寮舍。禮與前
0651c18: 同。
0651c19: 首　拋香相看挂搭
0651c20: 實迫緣故。來不及時。或止挂搭。或侍者艱阻。即拋香
0651c21: 相看。不拘所在。輕置香于住持前云。暫到禮拜和尚即觸禮
0651c22: 一拜。住持或不顧而去。隨自香。從此討挂搭。不拘
0651c23: 時也。或問來歷。從實祇對。俟得挂搭。附名歸堂已巳。巡
0651c24: 寮人事罷。參頭領眾。詣堂司致謝。就稟云。被位位。何處安頓。
0652a01: 即望悅眾。不吝慈悲答云。謹依來命即同入僧堂指排位次。或迫結
0652a02: 制。添名入圖本。若告假。須滿堂儀半月。或父母師長
0652a03: 訃至。或迫急幹緣故。誠稟公界人。然游方參請。志在
0652a04: 究明生死。如慈明三年易服隨軍伍。往見汾陽務猥
0652a05: 職。而後發明大事。癡絕松源會中九月日。方得挂
0652a06: 搭。今時兄弟。朝東暮西。豈可同日而語。
0652a07: 臣　謝挂搭
0652a08: 叢林盛時。挂搭歸堂。即時謝挂搭。佛照和尚自育王
0652a09: 赴徑山。權孤雲。為入院侍者。照尊愛之。以謝挂搭禮
0652a10: 繁。併在夏前報謝也。凡來日謝挂搭。侍者粥了。出榜
0652a11: 頭。貼眾寮前上間。堂司行者。寫榜率錢。付侍者回香。
0652a12: 侍司預會茶。從眾推一人。為參頭。至日。侍司付大香
0652a13: 一片。與參頭。寢堂嚴設香几爐燭。參頭領眾。依圖列
0652a14: 立。三人一引。每引一人。小參頭。詳記詞語。進退儀則。
0652a15: 預須一處習儀。庶臨時成現。至時侍者同參頭入。請
0652a16: 住持出。廟立。參頭歸眾。同問訊。進前云。請和尚趺坐從
0652a17: 爐裏轉復位。同眾問訊。進爐前。懷中取香。左手搜香。
0652a18: 復位。同眾問訊。參頭同本引三人展具。參頭進云。某等
0652a19: 宿生慶幸。獲奉依棲。下情不勝榮幸之至再展寒溫。觸禮三拜。一齊問訊。
0652a20: 過右邊。直接班尾。三三趲上。禮語同前。俟各行禮畢。
0652a21: 普問訊而退。歸眾寮。候回禮。諸方每謝挂搭。普同行
0652a22: 禮。圖省事。後學無聞。至理漸寂。良可惜也。
0652a23: 榜式新歸堂兄弟。來日粥罷。詣　方丈。謝挂搭　今　月　日。侍司　某報。
0652a24: 率香小榜謝挂搭首座各率錢一伯文。買香　　　　　堂司行者　某取覆　紙長五六寸。
0652b01: 伏　回禮
0652b02: 至日謝挂搭。方丈客頭。堂司庫子。各寫回禮榜。貼眾
0652b03: 寮前。方丈榜貼上間。兩班下間。寢堂謝挂搭了。參頭
0652b04: 領眾。眾寮前下間排立。候接住持入寮。問訊云移刻恭惟。
0652b06: 寮。轉上間立。參頭接侍者入。詞云。某等獲依左右。茲沐降尊。下情不勝
0652b07: 感激之至答云。拜謝不專。下情不勝感激之至參頭送出。接兩班入。對觸
0652b08: 禮一拜。還歸堂時一拜也詞語同前。眾轉下間。副參謝參頭
0652b09: 觸禮一拜。
0652b10: 方丈榜式堂頭和尚。粥罷。回禮新歸堂首座。今月　日。客頭行者某。承準。
0652b11: 兩班榜式頭首知事。粥罷。回禮。新歸堂首座今月　日。堂司行者某。拜覆。
0652b12: 戎　謝挂搭茶
0652b13: 請客侍者照戒臘。寫茶狀。具雙字名。來辰洗面時。備
0652b14: 卓子筆硯。列照堂。請各名下書云。某甲謹拜尊命如挂搭西
0652b15: 堂首座。亦依戒次。寫入茶狀。預晚方丈客頭先持詣
0652b16: 寮。命僉狀。燒香侍者令客頭排位。請首座光伴。如名
0652b17: 德西堂首座。與住持對面位。參頭次位。多處不遜。甚
0652b18: 至喧聒。殊失禮度。住持預於陞堂時。說及。受送者。
0652b19: 先謝挂搭已巳。此同茶也。至日齋了。鳴集眾。燒香侍
0652b20: 者揖入住持。接敘寒溫。次接光伴人。問訊。詞語尋常茶同
0652b21: 各依照牌入位。照牌預稟住持看定。燒香侍者同請
0652b22: 客侍者行禮。與結制小座湯禮同次日。庫司客頭行者
0652b23: 依戒具茶狀。列眾寮前。請僉名書云。某敬依來命狀與方
0652b24: 丈同。只書下字名。庫堂設位。首座光伴。齋了。鳴庫堂
0652c01: 前板。上首知事。與維那行禮同前次日堂司行者具茶
0652c02: 狀。請僉名。與前同。照堂排位。上首知事光伴。鳴照堂
0652c03: 板。頭首一班行禮。或四人六人列位頭問訊。如五人
0652c04: 前堂首座。只燒香中立。西班行禮。止於知客揖香了。
0652c05: 燒光伴香。就座同茶。三日講行。此古法也。諸方今作
0652c06: 一日。知事頭首。併在早晨僉狀。就方丈借座。知事頭
0652c07: 首下主一位。方丈茶鳴鼓。知事頭首茶鳴板。互為主
0652c08: 伴。方丈茶眾起謝。知事頭首茶。只參頭離位謝。然貴
0652c09: 圖省事。非叢林法也。
0652c10: 方丈狀式新挂搭　某甲上座　某甲上座　今　辰齋退。就寢堂點茶一中。特為伏希雲集
0652c11: 　今　月　日。侍司　某　拜請。
0652c12: 兩班狀式新挂搭　某上座　某上座　右某今辰齋退。就某處點茶一中。特為。伏望
0652c13: 眾慈。同垂　降重
0652c14: 今月　　日　　首座比丘某知事比丘某拜請。
0652c15: 
0652c16: 禪林備用卷之八
