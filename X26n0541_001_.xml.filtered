0818c01: 
0818c02: No. 541-A
0818c03:  心經釋疑敘
0818c04: 
0818c05: 默壺氏閩產也。有囊括宇宙之志。慕司馬子長之為
0818c06: 人。足跡半天下。所過名山大川。并包胸臆。乃茲遊浙
0818c07: 上會稽。探禹穴至止于武林。武林蓋都會。天下之多
0818c08: 智多辯。與百家眾技之流聚焉。而逞以能自雄。默壺
0818c09: 氏惟愚惟訥。若一無所能者。神泠泠然清。貌然
0818c10: 古。心恂恂然實。蓋有道之士乎哉。叩之則博通今昔。
0818c11: 而玄宗內典靡不參究。尤長於堪輿家言。壹稟於易
0818c12: 故。輿圖形勝。如視諸掌。自言曰。易逆數也。風水之
0818c13: 勢。亦取諸逆。金丹之道。又豈外於逆哉。然猶滯形軀。
0818c14: 終歸幻化。不若無相氏之超脫輪迴。直登彼岸耳。其
0818c15: 所著述。有心經釋義。意尤未盡。又著釋疑諸論。如呼
0818c16: 寐者。而使之寤也。愚夫愚婦。皆可與知成佛作祖。循
0818c17: 言可入。且世之詆佛者曰。佛說無心。心可云無。默壺
0818c18: 氏謂。無諸妄心。即佛無心也。又詆佛教者曰。有體而
0818c19: 無用。豈知色空不異之玅。亦不外於世法。果離世
0818c20: 菩提者。可同日語耶。闢佛道之蓁棘。為後學之指南。
0818c21: 有功空門。豈曰小補。予卒業是書。愧不能如空生之
0818c22: 了悟。姑答有髮僧胡使君之請。而為之敘。
0818c23: 萬曆丁亥春日瓊海浮槎生前進士錢塘許嶽撰
0818c24: 
0819a01: 
0819a02: 
0819a03: 
0819a04: 
0819a05: No. 541
0819a06: 般若波羅蜜多心經釋疑
0819a07: 
0819a08: 閩劍一笠道人嘿壺謝子　觀光　釋
0819a09: 錢塘有髮僧了幻前進士　胡孝　校
0819a10: 觀自在。
0819a11: 諸家註解。皆以觀自在菩薩為句。如宗泐之註。以觀
0819a12: 自在菩薩。答舍利子所問。訪諸佛會。並無菩薩稱名
0819a13: 觀自在者。惟觀世音菩薩。原名玅音。係男子身。乃東
0819a14: 方淨光莊嚴世界淨華宿王智如來之侍者。奉師命
0819a15: 來此娑婆世界。問安我佛。及觀多寶佛塔。兼聽法華
0819a16: 經玅音。具足一切細行。無盡意菩薩。以瓔珞供養。未
0819a17: 蒙佛示。尚不敢受未領。佛安肯越分。當說法之大
0819a18: 任乎。即普門經亦是。世尊對無盡意菩薩所說。此觀
0819a19: 自在。必非菩薩稱名。可知。而舍利子為眾請問。亦無
0819a20: 可據。奈何傳習滋久。體認不明。以觀自在三字。忽不
0819a21: 加意。使佛說玄旨。晦蝕於千百世之下。良可痛傷。儂
0819a22: 志心經。二十餘年。實知此經玅在般若。般若即觀自
0819a23: 在之觀也。世尊譬如醫王。以一觀字為通聖。散玅藥
0819a24: 療眾生。一切煩惱疾病。信而服之。必得自在之耳。
0819b01: 大抵佛法。以破相為宗。了空為義。而此觀者。舍身之
0819b02: 外何以哉。蓋借假修真之法也。使無此身。則心無依
0819b03: 附。藉何而修。但世尊恐眾生執著此身。好生惡死。故
0819b04: 指為幻化之物。係地水火風和合而成者也。生前為
0819b05: 饑寒嗜欲所誘。妄作貪嗔等業。是以不能脫三界輪
0819b06: 迴之苦。然此幻軀終歸敗壞。惟一靈真性。古常存。
0819b07: 人所當知當明者。反日用而不知佛。故說此破相之
0819b08: 法。雖言不及身。而身已巳在其中矣。今之釋流。誤解其
0819b09: 意。往往厭惡此身。謂無此軀即無煩惱。此輩已巳墮斷
0819b10: 見深坑。故玄門嘲之。為沒主孤魂者。是也。夫何玄門
0819b11: 不明本性。下手即滯軀。又輸禪家獨晉心本性
0819b12: 者。多矣。豈知積精纍氣築基煉己巳。若不明本性。動
0819b13: 為妄念所驅。幻境所誘。因此念不息而心不寧。神不
0819b14: 凝而氣不聚。氣不聚則丹不成。安可望夾脊。雙關之
0819b15: 有真造化乎。此輩已巳墮常見之羅網。佛訶為外道。
0819b16: 衲子嘲之為守屍之餓鬼也。是以紫陽翁云。未煉還
0819b17: 丹先煉性。未修大藥且修心。心靜自然丹性至性清。
0819b18: 然後藥方成。未不以心性之學。捄其偏枯之失耳。
0819b19: 二流之病。病則一般。若悟觀自在。與行深般若之法
0819b20: 門者。豈有如是之病耶。此觀之觀。乃觀無所觀之觀。
0819b21: 非迴光返照之觀也。蓋纔著迴返。便有處所。既有處
0819b22: 所。即內有能知之心。外有所見之境。心境對待。則行
0819b23: 持易為斷續。有不勝其疲者。安得自在之哉。或有
0819b24: 妄指身中。一穴一竅。而觀之者。俱患能所之病。皆非
0819c01: 正大之觀也。惟有大觀。而無其所因。其無所始。得去
0819c02: 住自由。縱橫爽快。雖曰無所惟不滯一切境物之所。
0819c03: 孰不知自有撥不開。閃不得生。成真實正大之所存
0819c04: 焉。出世者有此真所念。始定心。始欲。始澄身。始靜
0819c05: 心。身靜則輕安之玅。不求自得。實相之所。不證自
0819c06: 呈。所以謂之寶所。能居其所者。則一切外緣事物。皆
0819c07: 如眾星而拱之。此乃觀之體也。然外緣雖假不能不
0819c08: 應。應之不忘其所。則物有所表。物自物而不能亂我
0819c09: 之真。回視斷緣簡事者。落其下風矣。此乃觀之用也。
0819c10: 若物無所表應之。即生情識。既成情識已巳。是認物為
0819c11: 真。認物為真。則欲火交熾。塵勞起。即無觀物之玅。
0819c12: 而觀之體用。俱失之矣。此中之觀。盡大地山河。是沙
0819c13: 門一隻眼。總內外之大觀。具此觀者。六根六塵。融作
0819c14: 一大圓通。地水風火。翻成真如境。正謂神丹一粒。
0819c15: 點成金。至道一言。轉凡成聖。如是觀者。體用一如。
0819c16: 始獲實相真空自在圓滿之道也。
0819c17: 菩薩行深般若波羅蜜多時。
0819c18: 菩者菩提。此云覺。覺即佛也。薩者薩埵。此云有情。有
0819c19: 情識即眾生也。詳言曰菩提薩埵。略言曰菩薩。此云
0819c20: 覺有情也。夫眾生覺性。與佛無異。但眾生歷劫已巳來。
0819c21: 因染習一切情識。混正覺之性。變作妄想。以其雜念。
0819c22: 生生不息。故曰眾生。佛專謂之覺者。因其覺性圓明。
0819c23: 純一無偽。絕盡一切情識。雖有情識。悉轉為智。光明
0819c24: 普照。如杲日當天。常無變易。惟佛所以獨謂之覺。夫
0820a01: 菩薩在佛與眾生凡聖二者之間。何也。彼雖具正覺。
0820a02: 覺而未純。尚有微細情識。未能淨盡。故名之曰覺有
0820a03: 情之菩薩也。裴相國云。終日圓覺。未嘗圓覺者。凡夫
0820a04: 也。具足圓覺。住持圓覺者。如來也。欲證圓覺。而未極
0820a05: 圓覺者。菩薩也。夫三世諸佛之圓覺。個個相同。三界
0820a06: 眾生之情識。人人各樣十方菩薩之知見。大小不齊。
0820a07: 故分為一十一地。初地菩薩。覺性光明。略露一線。象
0820a08: 初三之月。名歡喜地。以其證聖位。第二地菩薩。名
0820a09: 離垢地。如初四之月。謂其身心清淨矣。第三地菩
0820a10: 薩。如初六之月光又大。些以其大智已巳明。名發光地。
0820a11: 第四地菩薩。妙解廓照。喻初七之月。智慧漸顯。名
0820a12: 焰慧地。第五地菩薩。通達真俗二諦。名現前地。而
0820a13: 其光明。如上弦之月矣。第六地菩薩之知見。若初
0820a14: 十之月。明過於上弦。以其功行超群。名難勝地。第
0820a15: 七地菩薩有隨方應化之能。名遠行地。猶十一夜之
0820a16: 月也。第八地。忍智如意。名不動地。第九地菩薩。
0820a17: 通力自在。如十三夜之月光。圓而未滿。名善慧地。
0820a18: 第十地。大智圓明。蔭覆一切。名法雲地。猶十四之月
0820a19: 也。光雖圓而未望。此十地菩薩。如佛會中迦葉等類。
0820a20: 而其知見。又不及文殊普賢觀音勢至等摩訶薩。諸
0820a21: 大菩薩之光明普。無欠無餘。似十五之月也。此十
0820a22: 一地菩薩。優劣之階。以其神通法力大小不同故耳。
0820a23: 三界一切眾生。雖有貴賤賢愚。而知見全是。情識貢
0820a24: 高。故遮自性光明。即月之晦也。全體暗昧。如人無
0820b01: 目。因此觸物。即黏皆成煩惱。噫無緣得聞佛法。正所
0820b02: 謂萬古如長夜者。此人也。一切眾生。若能行深般若
0820b03: 之法。亦可由初地之彼岸。而至於十一地之涅槃也。
0820b04: 夫般若有淺有深。淺者謂諸聲聞。惟能空其心中之
0820b05: 雜念。不敢應物。應則必為事物之法塵所礙。彼惟得
0820b06: 人空慧一深者。是法空慧。惟修菩薩道者能之。謂其
0820b07: 非但空心內一切煩惱。照見身外一切事物。塵勞之
0820b08: 法。悉皆空矣。故曰法空慧。行此深般若者。心地瑩然。
0820b09: 情見釋。居塵而不著有。離塵而不著空。如是之人。
0820b10: 始達深般若。般若只是識得事物。破不為其束縛。便
0820b11: 是智慧也。夫塵世名利嗜欲。魔境甚多。非般若莫能
0820b12: 碎。其為戎首者。莫過女色。觀其質嬌姿。何異長鎗
0820b13: 短箭。雲鬘霧。恰如套索飛撾。秋波眼似流星。絳
0820b14: 桃口。似吹毛。妖齒微微笑笑。愚夫魄散魂消。魔足
0820b15: 悄悄搖搖。好漢心忙膽戰。究其敗德。喪志之因。只愛
0820b16: 其肌膚之媚。不覺已巳陷冶容之陣矣。可謂智乎。若具
0820b17: 深般若之慧眼者。將其皮毛爪齒臟腑觔骨氣血精
0820b18: 津。逐件提出。細看一番。是何者有動人處。凡遇一事
0820b19: 一物。皆以此破相之法。分而視之。識破他那些粧點
0820b20: 和合的意思。始為法空之深般若。縱到百年身後。彼
0820b21: 此悉為夢幻中人。何故眼前痴迷。留戀自污自累耶。
0820b22: 此破相般若。始雖勉強。久則自然。迷則生死無窮。悟
0820b23: 則直登實際。其玅在於行。不行則彼岸不能到。行字
0820b24: 是此節之經眼。諺云。悟得一步行。一步不行枉。了說
0820c02: 有目無足。彼岸不到。有足無目。莫知所之般若。今既
0820c03: 知了。若肯就行。即時就得。五蘊皆空之速效也。
0820c04: 照見五蘊皆空。
0820c05: 般若固在於行。而五蘊又在於照。不照則五蘊不空。
0820c06: 照之一字。是此節著力之眼。色受想行識之五蘊。又
0820c07: 謂之五陰。陰者有蓋覆義。又積聚義。常常籠絡人心。
0820c08: 作貪嗔之業。乃識神次第之階。非五處所也。色蘊是
0820c09: 身外六塵之總名。受想行識之四蘊。是迷心次第之
0820c10: 階級。身外六塵之色。人能先知而不受。則色亦不能
0820c11: 為心之蘊。若在不受上。用工夫。第一省力。則外之六
0820c12: 塵。內之六識。即時兩頭跌落了。此惟精進之人。常得
0820c13: 此樂。懈怠之人。心與塵合。因與塵合則色。已巳受於心
0820c14: 故受為第二蘊。受之不忘則想。想時已巳落第三蘊。想
0820c15: 之不已巳則行。行則已巳落第四蘊。行則識其意味。識蘊
0820c16: 第五。色已巳入心之深。識則難忘。觸境復起。經云。假使
0820c17: 百千劫。所作業不。忘因緣會遇時。果報還自受。佛謂
0820c18: 此五陰之身。以識為本。又謂識是生死種子者。此也。
0820c19: 若能照破乎色。則識根始斷。而覺之源始清。
0820c20: 或疑五蘊皆空。將謂身心事物。竟歸幻化。到底總是
0820c21: 一箇空。將心著在空境上。牢牢搦住。必使心如死。
0820c22: 全無知見。自謂已巳有所得。佛斥此輩。悉無醫之病。不
0820c23: 思離了五蘊。又著此空。即此空亦是一蘊。永嘉云。棄
0820c24: 有著無。病亦然。猶如避溺而投火。六祖曰。第一莫著
0821a01: 空。又曰。有等迷人。空心靜坐。百無所思。自稱為大。此
0821a02: 等迷人。為邪見故。不可與語。此五蘊皆空之空。陷了
0821a03: 許多人。悟不真者。執心癡住。而不若中鴆者鮮矣。大
0821a04: 都後學。多墮此。佛斥之。為二乘者是。然此空甚
0821a05: 難形容。儂謂譬諸瓶中。注水則曰水瓶。注茶則曰茶
0821a06: 瓶。若無茶水。則曰空瓶。雖曰瓶空。但謂其瓶中無物。
0821a07: 非并其瓶而無之也。夫人真心之中有五蘊。則曰妄
0821a08: 心。無曰空心。雖曰心空。但謂其心中無五蘊。非并其
0821a09: 心而無之也。佛家所謂無心者。無一切妄想之心。妄
0821a10: 想無了。真心見前。但入門淺者。不能驟見。須陶冶日
0821a11: 深。方能豁悟。
0821a12: 有等師家。離了五蘊。又不著空。懸在。那空有之。
0821a13: 間自謂外不著有。內不著空。已巳證中道。可憐此輩已巳
0821a15: 不然則無立命之所以。為退藏之密。此流雖有登雲
0821a16: 步月之才。終難此蘊。迷之生死矣。
0821a17: 佛與眾生。身心相類。知見無殊。五蘊皆同。飲啄不異。
0821a18: 但眾生於五蘊中。逐境遷流。每被見思所惑。搆地獄
0821a19: 之因。非不厭離。因其不知為己巳之蘊。從嬰至老。認蘊
0821a20: 為真。蓋相緣相習。與之俱化。佛與菩薩。於此五蘊。隨
0821a21: 流不染。即於蘊中。行戒定慧之佛事。故不厭離。亦不
0821a22: 能離也。既有此心。必有五蘊。喻乎魚不能離水。離水
0821a23: 即死。虎不可捨山。捨山即擒。吾心之依五蘊。亦猶是
0821a24: 也。五蘊固是不好之物事。佛亦不能無。但諸佛菩薩。
0821b01: 知見正大。皆變為美德懿行。亦與之俱化也。六祖曰。
0821b02: 佛法在世間。不離世間覺。離世菩提。恰如求兔角。
0821b03: 要學佛者。須將從前一切所愛之事物。自今漸漸
0821b04: 淡。得下則生死惡業。亦漸漸解矣。即是在家出家之
0821b05: 佛子也。
0821b06: 度一切苦厄。
0821b07: 苦厄即是世間功名勢利。男女飲食一切嗜慾之境。
0821b08: 人皆貪求無厭。遂有求不得苦。既得又有悉失苦。愛
0821b09: 別離苦。冤憎會苦。生老病死。無非是苦。凡有身者。皆
0821b10: 有此苦。惟具實相者。即不為其所苦。何也。蓋預知其
0821b11: 為幻化。得固不喜。失亦不憂。與物同求。而不同貪。與
0821b12: 物同得。而不同失。處世如斯。何苦之有。故曰度一切
0821b13: 苦厄。
0821b14: 舍利子。
0821b15: 佛之弟子千二百五十人。內有十箇大弟子。各具一
0821b17: 目犍連孝行第一。羅羅密行第一。此舍利子則智
0821b18: 慧第一。佛凡說深奧之經。及難信之法。即召舍利子
0821b19: 為問答也。舍利乃西天鳥名。其鳥眼見疾捷。尊者在
0821b20: 母胎時。其母慧辯異常。眾即知其所胎者乃聖人也。
0821b21: 故名其母曰舍利。尊者出世。辯才無侶。因其母名舍
0821b22: 利。故曰舍利子。即舍利弗也。佛說彌陀經。乃是難信
0821b23: 之法。亦召之而為問答。或以身心喻者。皆非也。
0821b24: 色不異空空不異色色即是空空即是色受想
0821c01: 行識亦復如是。
0821c02: 小乘之人。疑此五蘊是實有之物事。因被他擾此心。
0821c03: 不得自在。直須忘了他。心始輕快。此皆眾生之倒見。
0821c04: 佛說此節以破其疑也。佛謂非但色蘊。就是真空之
0821c05: 性。即受想行識之四蘊。亦與真空之性一體。謂即此
0821c06: 五蘊。就是真性。不用揀擇去取。又莫糊塗。全無分別。
0821c07: 賢首曰。真俗雙泯。二諦恒存。此節因上文說五蘊皆
0821c08: 空。恐人認作實有。五蘊可空。夫蘊之為眚。有名無實。
0821c09: 變易無常。隨生隨滅。晝夜何可數計。但聲聞等人。為
0821c10: 其所苦。不能控制。故以其為有也。豈知迷為境。轉即
0821c11: 是五蘊。悟則轉境。即是真空。因能轉境。則心不留一
0821c12: 物。雖酢萬變。不為累贅。故曰真空。真空能空五
0821c13: 蘊。五蘊不能壞真空。真空是實。蘊識是幻。幻依真有。
0821c14: 真不幻無。幻中有真。真中無幻。後之學者。欲證真空
0821c15: 之性。切勿憎嫌五蘊。要在二六時中。念念精詳。參究
0821c17: 獲纔罷。如此操持。始能超脫生死關。身心不為五
0821c18: 蘊所礙。始謂之真空。又謂之實相。法華云。佛種從緣
0821c19: 起。是故說一乘。未悟實相。未可便以蘊識為性。古人
0821c20: 謂之認賊為子者。是也。切勿驅遣蘊識。以求真性。古
0821c21: 人謂之捏怪者。是也。老宿嘲認識神者曰。無量劫來
0821c22: 生死本。癡人認作本來真。儂續其末云。若離此識覓
0821c23: 菩提。畢竟無由出六塵。六祖曰。煩惱即菩提。賢首序
0821c24: 云。良以真空未嘗不有。即幻身之有以辨於實相之空。一切
0822a01: 事物之幻有到底未始不空。即此事物之幻空以明其實相之真有。
0822a02: 幻有之有有形名為常有實相之有無質乃是空有。故曰不有。空之空無質名為
0822a03: 斷空真空之空有象乃是有空。故曰不空。不空之空。空而非斷。
0822a04: 不有之有。有而非常。四執既亡。百非俱遣。般若玄旨。
0822a05: 斯之謂歟。
0822a06: 是諸法空相。
0822a07: 諸者眾也。法者即事物之總名。此節因上文色不異
0822a08: 空而言。恐人執著斷空。故曰諸法。若是空了定要顯
0822a09: 出一箇實相纔好。若不見實相。即是斷空。又名無記
0822a10: 空。世間有等利根外道。掃去一切塵緣現前。知見不
0822a11: 過只是空境。遂執此境。而為真空。噫認境為真。非棄
0822a12: 有著無而何。又有等師家。外不著有相。內不著空
0822a13: 相。將心擴大。以含沙界。自謂佛性本來如此。大每舉
0822a14: 古公案云。佛性多少。大量周沙界。云云噫。此師雖知
0822a15: 大。而不知小。又患曠蕩之病。豈不聞佛曰。大周沙界。
0822a16: 小入毫芒。真性原無定量。圓即圓。而方即方。六祖曰。
0822a17: 體同空。亦無空之量。大墮著有著無。曠大等
0822a18: 之知見者。多是隨人跟轉。佛訶之。為逐磈韓。
0822a19: 若是獅子則逐人矣。學者若能空了塵勞諸法。工
0822a20: 夫已巳到百尺竿頭。危峻極地。若更進一步。不墮塵勞
0822a21: 苦海。必墮茫蕩空坑。古人謂生死岸頭者。此也。忻然
0822a22: 撒手。孰敢承當。更進一步。要有一個快活安穩之道
0822a23: 場。始有立命之處所。方能穿透一切之宗教。始知學
0822a24: 者根器之大小。方可絕學罷參。接引未悟之人。倘或
0822b01: 未然。安得不鑽故紙。而求出世之方乎。得此更進一
0822b02: 步之階者。動靜寂寂。性相如如。去住自由。色空無礙
0822b03: 抱子弄孫。無非佛事。山林朝市。總是道場。華嚴云。上
0822b04: 覺無來處。去亦無所從。清淨玅色身。神力故顯現。六
0822b05: 祖曰。即此相離此相。儂曰不即不離。即是真空實相。
0822b06: 佛謂之空如來藏者。此也。寶性論曰。有四種人。不識
0822b07: 空如來藏。如生盲人。一凡夫。二聲聞。三緣覺。四初心
0822b08: 菩薩。皆不識實相之空如來藏。昔黃梅會上。五祖要
0822b09: 無相偈秀師謂。身似菩提樹。身既為樹了。將何者
0822b10: 為菩提。心如明鏡臺。心既為臺了。又將何者為鏡。詳
0822b11: 其似如二字。已巳是不知本來面目。非但身心兩無下
0822b12: 落。頭上安頭。且又露出身心兩字。非抱叫屈而何。
0822b13: 予見秀師搭臺。待六祖來搬戲。倘非秀師。先作一箇
0822b14: 頑木。吾知六祖亦無施斧鑿處。撞著那個舂米漢。一
0822b15: 生極會討便宜的。看他說得。何等自在。菩提本無樹。
0822b16: 渾身俱是菩提。又分何者為樹。明鏡亦非臺。心為明
0822b17: 鏡了。更有什麼臺。本來面目。即是實相。實相之中。原
0822b18: 無一物。何處惹塵埃。此偈解者。多作空猜。儂見句句
0822b19: 切實。舉此二師故事。特證法空之相。此相人人本具。
0822b20: 個個圓成。不勞訂議鋪排。在人善用不善用耳。
0822b21: 不生不滅不垢不淨不增不減。
0822b22: 思慮不滅。謂之生。生即不滅之異名。雜念不生。謂之
0822b23: 滅。滅乃不生之假號。此不生不滅。因遣上文之疑而
0822b24: 發也。謂五蘊皆空。則念慮已巳滅。慮滅則空相已巳頓現
0822c01: 了。惟初機莫能見。恐其偏執於滅。疑此念滅。即是空
0822c02: 相隨。次即呼舍利子而說。色不異空。謂色等諸蘊。與
0822c03: 空相不異。以遣其執滅之疑。不但色空不異。又曰。色
0822c04: 即是空。謂五蘊就是真空。不要分別彼此蘊。乃生生
0822c05: 之念。又恐學者偏執生生之念。即是空相。復於此節
0822c06: 總遣二疑。故曰。是諸法空。了之空相。雖不是生。亦不
0822c07: 是滅。此乃世尊以不生不滅等直指實相。此法惟佛
0822c08: 能知。惟佛能說。凡諸經中文字。譬如佛之手指。人之
0822c09: 真性。譬如空中之明月。喻佛以指指月示人。人能離
0822c10: 指觀月。則月在空。而不在指。雖不在指。所見月者。賴
0822c11: 指之指也。倘若不知離指以觀空中之月。即執佛之
0822c12: 手指。以為月者。斯人非但不識月。亦不識指耳。此生
0822c13: 滅垢淨增減三段法端。若佛之手指也。以指人人身
0822c14: 中空相之性。此真空實相。宗門言語道斷。一字不立。
0822c15: 縱善言者。亦直下無開口處。此相又非窈冥深奧難
0822c16: 知難見者。是個至簡至易。平平直直之物事。只要
0822c17: 人自會自悟。不由師授。不因法得而得者。名衣中珠。
0822c18: 若從師授法得者。由聲聞而得。古人謂之從門入者
0822c19: 不是家珍。以其取之有盡。用之即窮故。佛於金剛經
0822c20: 屢云。我於燃燈佛所。若有法得阿耨菩提。燃燈即不
0822c21: 與我授記。汝於來世。當得作佛。號釋迦牟尼。以實無
0822c22: 有法得阿耨多羅三藐三菩提。是故燃燈佛。與我授
0822c23: 記。作是言。汝於來世。當得作佛。號釋迦牟尼。古人謂。
0822c24: 說一禪字。拖泥帶水。說一佛字。滿面慚惶。有等鈍根
0823a01: 懶學之人。一聞宗門不用文字。即掃除一切佛法。噫
0823a02: 譬未識月之人。即棄指月之指。斯人雖歷沙劫。終無
0823a03: 識月之期。悲哉。豈不聞總持。雖無文字。文字能顯總
0823a04: 持。外道每每以宗教分為兩段。豈知教為宗。設宗因
0823a05: 教。明滯宗焉。能達教絕教。無以明宗。宗教相須勿執
0823a06: 為上。孰云教內無宗。此中空相名為何物。非特此也。
0823a07: 凡有言說。皆說宗也。佛說不生不滅。以指空相。學者
0823a08: 若悟空相之宗者。始知不生不滅。即空相之範圍也。
0823a09: 若明不生不滅一隅之義者。則垢淨增減二隅之理。
0823a10: 觸類可知矣。
0823a11: 無眼耳鼻舌身意。
0823a12: 此節乃形已巳下之法也。六根所謂無者。不是沒有了
0823a13: 見。今能食能言。六根如何無得。蓋百姓不知身中自
0823a14: 有真心。只見有世上聲色臭味故。其心或隨目走。或
0823a15: 逐耳去。終日只在門外奔忙。故有六根。道人既悟其
0823a16: 空。則六根併作一根。不為聲色所誘流轉。故曰。是故
0823a17: 空相之中。無此眼耳鼻舌身意六根之累也。
0823a18: 無色聲香味觸法。
0823a19: 眼對色。耳對聲。鼻對香。舌知味。身能觸。身之為根。乃
0823a20: 形骸手足。玉莖之總名。觸即蹴打衝撞也。意之根主
0823a21: 思。思即法也。內而妄想。外而事物。及諸經文皆法也。
0823a22: 法乃意根之塵。在他處。為方法之法也。有身心。而不
0823a23: 自知者。即名眾生。眾生性迷。惟知身外之六塵。悟性
0823a24: 之人。念念不離身心。雖不灑掃。六根清淨。則塵自塵。
0823b01: 與我六根。全無干涉。故曰。是故空相之中。無此色聲
0823b02: 香味觸法六塵之擾也。
0823b03: 無眼界乃至無意識界。
0823b04: 此節乃十八界之法。佛總略而言。若欲詳言該說。無
0823b05: 眼界無耳界。無鼻界無舌界。無身界無意界。此六根
0823b06: 之界。又無色界無聲界。無香味觸法六塵之界。又無
0823b07: 六識之界。眼識色是一界。耳識聲。鼻識臭。舌識味。身
0823b08: 識觸。意識思想之法。此根塵識。總為十八界。界者乃
0823b09: 界限之界。如區也。即十八處也。一區各具一種才能。
0823b10: 以其伎倆。不相兼混。譬眼之根。惟能與色對。與聲
0823b11: 無。千色之塵。惟與眼相知。不能令鼻見。耳之識。惟能
0823b12: 識聲。不能識味。舉此數界。餘可例知。十八界中。皆是
0823b13: 眾生作業之所。喻十八重地獄也。悟性之人。變地獄
0823b14: 作天堂。改貪嗔痴。作戒定慧。界界皆化。為光明淨土。
0823b15: 夫六塵六根喻水。六識喻藥。水飯無。決不成
0823b16: 酒。根塵無識。決不成業。世尊教人。變識為智。智即真
0823b17: 空。識既轉為真空。則識已巳無矣。根塵若無情識。以媒
0823b18: 合之。則根自根。塵自塵。安能顛倒真空乎。故曰。是故
0823b19: 此空相之中。無十八界之法也。
0823b20: 無無明亦無無明盡乃至無老死亦無老死盡。
0823b21: 此十二因緣之法。與五蘊之法一般。但五蘊只有五
0823b22: 重。此十二因緣。從淺入深。有十二重。以無明為始。無
0823b23: 明者乃是牽眾生入地獄。第一個迷魂鬼。出世之士。
0823b24: 若得此無明破時。則僊佛可期矣。人心纔有些些喜
0823c01: 怒之情生。即是無明。心不物。則喜怒由何而生。夫
0823c02: 眾生之心。個個都是光明的。只為了聲色。就遮
0823c03: 那些光明。人若失了這般光明。眼睛雖是張開營營
0823c04: 者。全是做夢。一切煩惱魚貫而來。繼使知得是夢。抖
0823c05: 擻踊躍。亦不能醒。隨即睡去。此乃眾生入地獄之因
0823c06: 也。無明可不破乎。欲破之者須伏。般若之慧在手。
0823c07: 撞來的聲色。無分好惡。一個一劍。揮為兩段。直欲
0823c08: 到無下手處。無明之網始碎矣。無明與智慧。一勝則
0823c09: 一負。不相兩立。智慧略放從容。無明繼踵即至。故不
0823c10: 可說無明無矣。無明既不可說無。則無明盡。盡之一
0823c11: 字。更不可說也。無明既不可說盡。而老死可說其盡
0823c12: 乎。故曰。空相之中。亦無老死盡。
0823c13: 無苦集滅道。
0823c14: 此四諦之法。乃形而上之法。為大乘人之法器也。苦
0823c15: 集乃處世間之惡因果。苦為報受之果。集為造苦之
0823c16: 因。先示苦果。令人知而可。次示集因。令人斷而勿
0823c17: 為。譬諸積不善之家。是集因也。必有餘殃。是苦果也。
0823c18: 因集聚不善。所以招餘殃之苦。此滅道二諦。乃出世
0823c19: 間之善因果。滅是出世之果。謂得滅果者。一切妄想
0823c20: 雜念。蕩然不生。謂之滅。先示滅果。令人慕此安淨。次
0823c21: 示八正道。令人進修。八正道者。正語。心口相應。正業。
0823c22: 無非佛事。正命。俗習已巳除。正思惟。無諸妄想。正方便。
0823c23: 不逆人意。正念。心無異緣。正定。身心不亂。能修此八
0823c24: 正道之因。則滅果不求而自得。此四諦之法。固為輕
0824a01: 便。優於諸法。佛謂若悟真空之人。集因不斷而自斷。
0824a02: 苦果不而自無。自有菩提之智果。則滅果不足慕
0824a03: 也。世間八萬四千塵勞。悉歸真空之正覺。何八正道
0824a04: 之足言。故曰。空相之中。無四諦之法也。
0824a05: 無智亦無得以無所得故菩提薩埵依般若波
0824a06: 羅蜜多故心無罣礙云云至三藐三菩提。
0824a07: 智即般若之慧。眾生內之妄想。外之塵勞。皆賴般若
0824a08: 之智。以照破。其為幻。始得證空相之理。塵妄既空。
0824a09: 空相錐現。尚有般若之智。及所得之理。以混之。似未
0824a10: 怜。亦當漸次而去。則實相昭然。而無淆絆。故曰。無
0824a11: 智亦無得。學者到此。則涅槃菩提之果已巳得。佛又說。
0824a12: 以無所得故。菩提薩埵作什麼。蓋恐其疑成佛成菩
0824a13: 薩。乃大聖賢之果位。豈止只此無智亦無得。一言以
0824a14: 蔽之耶。孰不知無諸妄想塵勞。已巳得人空之智慧了。
0824a15: 今造至無智亦無得之地位。已巳得法空之智慧矣。到
0824a16: 此不證貫相之果位。更待何時而證也。此無所得之
0824a17: 地位。亦非尋常可到者。所以佛引菩薩。及三世諸佛。
0824a18: 原無所得果之因。皆以無所得之故。而得涅槃菩提
0824a19: 之果也。以釋學者之疑。此乃世尊叮寧引證付囑之
0824a20: 意。沾佛慈雨。以萌宿世善根者。可忘所自乎。此無所
0824a21: 得之妙旨。學者宜潛神。熟玩久之。始得其受用矣。夫
0824a22: 佛說顯般若。前言已巳盡。而下文又說密般若。何哉。蓋
0824a23: 世尊憫念行人。理造法明。而貪嗔殺盜淫業惡緣。厄
0824a24: 難不消。屢屢明知。故作障亂。心由遷延歲月。直至皓
0824b01: 首無成者。皆由宿生冤業。蔕固根深。芟而復萌。壞人
0824b02: 善行。以妨進道。故又說此。令人持誦。即能暗遣前
0824b03: 愆。直登覺岸爾。此猶世尊愛人無已巳之心。故稱為三
0824b04: 界之慈父也。
0824b05: 故知般若波羅蜜多是大神是大明是無
0824b06: 上是無等等能除一切苦真實不故說
0824b07: 般若波羅蜜多即說曰。揭諦揭諦波羅揭
0824b08: 諦波羅僧揭諦菩提薩婆訶
0824b09: 凡謂之者。皆是諸天鬼王魔王。降其部屬之祕語。
0824b10: 今焉護佛法。會無可以世尊。各將統馭部下之密
0824b11: 。供奉我佛。倘其部屬鬼神。惱亂眾生。但誦其。則
0824b12: 諸冤魔自退。其義如此。學者何疑此無解說。雜藏中
0824b13: 有譬云。昔有長者。一奴於異國。國王以公主妻之。
0824b14: 奴常作驕態。鄉人從其國歸。報長者知。因往視奴。迎
0824b15: 入內庭。謂公主曰。此乃吾父也。自此奴態不作。一日
0824b16: 長者欲歸。公主竊告之曰。爾兒出身富貴。甚難奉侍。
0824b17: 乞示一法。長者云。我有一。去後復你態時。汝但以
0824b18: 一手指前。一手向後。作個勢子。對他念二句。你無
0824b19: 親往他國。誑惑一切人。態若不止。再念後二句。你侖
0824b20: 合吃粗食。如何頻作嗔念。此態即止矣。公主求解說。
0824b21: 長者云。祕語不可解。但念則有力。長者歸。奴復作態。
0824b22: 公主如法念。奴態即止。奴意自謂。區之色出處。
0824b23: 長者必告公主知。自此不復作態。凡之義。大如
0824b24: 此。夫之音。不可曉。皆諸天龍神之梵音。當時譯經
0824c01: 之師。但譯字而不譯音者何。蓋為要此梵音諷動。始
0824c02: 有神力。學者信而持之。必獲捍厄之。梵音尚不敢
0824c03: 譯。豈可更為之解說乎。每見解者。悉以己巳意。妄註無
0824c04: 稽。後之同志者。但當信受行持。以為出世之怙恃。始
0824c05: 不負世尊之慈旨云。
0824c06: 問涅槃。又曰無餘涅槃。是死非死歟。
0824c07: 涅槃不是臨死時。謂之入涅槃。學者要除妄想。眾生
0824c08: 之念。必須先立涅槃。然後始能度諸妄想。若死了是
0824c09: 涅槃。則妄想又何用度。金剛經云。三界九地。四生六
0824c10: 道。一切眾生。我皆令入無餘涅槃。而滅度之。若涅槃
0824c11: 是死。則佛死一切眾生。豈其心哉。又曰。涅槃心易了。
0824c12: 差別智難明。詳此涅槃心。差別智。其不是死。可知此
0824c13: 涅槃者。即是真空實相之體。乃法中之王。學者有此
0824c14: 涅槃之法。則六度萬行。四諦止觀諸法。一總都在其
0824c15: 中矣。但恐緣輕孽重根鈍。及從事未久者。莫能驟然
0824c16: 即證。亦有言下即證者。在人疑信如何爾。夫涅槃
0824c17: 有二種。若辟支獨覺羅漢二乘之人。了生死。亦有涅
0824c18: 槃。謂之有餘涅槃。又曰小涅槃。彼之工夫。遠避喧嘩。
0824c19: 斷棄人事。深居獨處。志在淡去。一切妄想雜念。久久
0824c20: 亦成個寂然不動。就謂之涅槃。雖曰涅槃。因其尚埋
0824c21: 下有前件塵勞未服。防聲色名利為。故謂之有
0824c22: 餘涅槃。亦猶永之詐死。終不能度鉛關。這樣工夫。斷
0824c23: 然不敢應酬人事。恐搖其寂寂之心。故防聲色如
0824c24: 。畏人事如桎梏。一切事物塵勞之境。雖暫時不動。
0825a01: 被其以寂定之氣。制住在那裡。如大石壓草苗。雖不
0825a02: 茁生。意猶存這樣。涅槃只可。生死不能了。生死又
0825a03: 不可全。然說他不是。視凡夫闡提輩。浮沉生死者。何
0825a04: 啻霄壤之殊乎。
0825a05: 夫十一地諸菩薩所建大涅槃。謂之無餘涅槃。彼之
0825a06: 事業。住寂而非趨寂。了喧而不避喧。處寂寂之涅槃。
0825a07: 遊喧喧之世界。則世界亦寂寂。以其無有一切聲色
0825a08: 塵勞可避可畏。如是則眾生之心。已巳度盡矣。始謂之
0825a09: 究竟涅槃。或遺一事一物。微有留戀。即此一個眾生
0825a10: 不度。亦是有餘。直到無一毫妄想眾生之念可度了。
0825a11: 始謂之無餘。佛云若有一眾生不得度者。亦不成佛。
0825a12: 正此義也。經云。如來證涅槃。永斷於生死。既斷生死。
0825a13: 豈更有死乎。學者宜自研參。證諸佛典。慎勿隨人
0825a14: 跟轉世間。菩薩間世而生。無處借問。各自打點津梁。
0825a15: 不可因循度日。百年身世。有限光陰。噫此身不向今
0825a16: 生度。更向何生度此身。珍重珍重。
0825a17: 問何為真空。又曰實相。又云空相又曰真性。一
0825a18: 與二與。
0825a19: 答詳言謂之真空實相。略言謂之空相。總是本來真
0825a20: 性之異名也。身之形相。乃載道之器。無身則心無依。
0825a21: 無心則身無主。心為身主。故名曰性。身有心主則實
0825a22: 故。謂之實相。佛經性字。以心主為性。乃譯師特存大
0825a23: 義耳。身若無心以主之則。則謂之幻相。又謂之
0825a24: 妄身。心依乎身。自然離一切聲色名利之妄。其心
0825b01: 即空耳。心空即無幻偽以雜之。故曰真空。心空非但
0825b02: 心真。心空則身無為而安逸。渾無累。如是則身亦
0825b03: 空矣。身心俱空。又有身心可以指實。非真空實相之
0825b04: 性而何。二乘擯亡身心。而著空見之境。豈可與真空
0825b05: 同日語矣。
0825b06: 夫四大色身。見在生成。不用打點。惟心難見難悟。因
0825b07: 心不悟。則妄想蝟集。所以佛說一切法門。只是教人
0825b08: 明其本心。則習氣妄業自消。而如來之藏。即現不行
0825b09: 一切苦行。亦可脫生死之苦厄。佛恩高大。昊天豈足
0825b10: 喻哉。然佛恩何以見其大。佛得實相之法。非是今生
0825b11: 而得也。皆由前劫千萬世中。不論大小法門。逐件逐
0825b12: 件。行過試過。始知此實相之法。為法中之王。後學得
0825b13: 此法者。則一切苦行。俱不用行。靜而思之。佛為我等
0825b15: 知其勞苦。始為報佛之恩。譬如投身餒虎。割肉喂鷹。
0825b16: 捐軀節節支解。捨身以換半偈之類。皆其苦行也。佛
0825b18: 當思其源也。古德云。將此身心奉塵剎。是則名為報
0825b19: 佛恩。不思佛恩者。即非佛子也。後學得遇此實相法
0825b20: 門者。猶隻眼龜值浮木孔。何也。有三難。人身難得。
0825b21: 中土難生。佛法難遇。凡有血氣者。皆有身也。何獨以
0825b22: 人身為難得。蓋人身與佛同類。佛法有在人間。須得
0825b23: 人身。然後得聞其出世之法耳。每見與佛無緣者。萬
0825b24: 劫不聞佛名字。何由預聞其法乎。既得人身。又要生
0825c01: 在中國。若生偏方下賤之地。則無佛法可聞。故曰中
0825c02: 土難生。假饒得生。多為世境牽纏。忙忙過了一世。無
0825c03: 暇去聞佛法。亦無心去聞佛法。故曰佛法難遇。既聞
0825c04: 佛法。法海無涯。略說其門。亦有八萬四千。惟此實相
0825c05: 法門。又難遇中之難遇也。金剛經云。若復有人。得聞
0825c06: 是經。信心清淨。即生實相。當知是人。成就第一希有
0825c07: 功德。天地之間。惟人為貴。人之有生。身心為重。休
0825c08: 戚痛癢。內外相關。所謂切親莫過於此。世人不知可
0825c09: 貴。悉以功名利欲之假。反累其身。營營汲汲。終日馳
0825c10: 求。無時休息。所以世尊為此一大事因緣。出見於世。
0825c11: 憫諸眾生。說種種妙法。令其反邪歸正。背假從真。誠
0825c12: 使知身是載心之寶。心是潤身之珍。一失人身。萬劫
0825c13: 難得。日月云邁。雖悔可追。今之釋流。視此身如贅疣
0825c14: 者。何哉。彼以皮囊。歌曰。這皮囊多滯礙。與我靈臺為
0825c15: 悉害。隨行隨步作機謀。左右教吾不自在。要飯吃。要
0825c16: 衣蓋。又要榮華貪世態。使我心驚不得間。為你結下
0825c17: 冤家債。豈知六祖此歌。乃解眾生執身怕死之疑。說
0825c18: 此破相之法。警人捨無常之身世。務存常住之真心。
0825c19: 不悟祖意之由。以此皮囊真可厭惡。遂有投崖赴
0825c20: 焰。蹈水就兵。輕生如敝屣者。意謂無此幻軀。便無衣
0825c21: 食寒暑之累。殊不知心地未明而死。心上還有許多
0825c22: 妄想情識未了。又要出入。復來人世四生之中。
0825c23: 以了妄念。試將慧眼觀之。此等惟圖貴高之名。不師
0825c24: 知識善友。流弊至此。又不念歌末有曰。尿屎渠。膿血
0826a01: 聚。算來有甚風流處。九竅都為不淨坑。六門盡是狼
0826a02: 藉戶。彿中間解悟時。皮囊變作明珠舖。斷慾心。須
0826a03: 堅固。料我身從愛慾生。慾心斷絕無來去。內藏一顆
0826a04: 大明珠。晝夜光明自認路。此六祖變大地作黃金。攪
0826a05: 長河為酥酪。假四大作化城。在行人迷悟如何耳。佛
0826a06: 家所謂出世之法者。無他。蓋言人人皆可成佛。所以
0826a07: 不成者。皆因身口意三根。常染貪嗔癡之三業。三業
0826a08: 分之。則為十惡。夫身根有三業。殺盜淫。是也。意有三
0826a09: 業。貪嗔癡。是也。口有四業。綺言誑語。兩口惡舌。是也。
0826a10: 縱此十惡者。即是自種地獄之因。若能轉十惡。為十
0826a11: 善者。報盡決生天堂。可不慎哉。有等僧家。通宗達教。
0826a12: 知因識果。怜多能。外習僧儀。內心如俗。此等十惡。
0826a13: 隨懺隨作。無有了期。自謂仗佛之力。必能為其消滅。
0826a14: 及至禍報臨身。惟恨佛無靈驗。噫豈不聞佛手難遮
0826a15: 業報乎。要在當人懺露其前愆。悔其將來不可復作。
0826a16: 如是則佛果可覬耳。
0826a17: 有等師家。學得一部等韻者。搬得一場焰口者。記得
0826a18: 幾則公案者。曉得幾卷經鈔者。搦住念頭不動者。各
0826a19: 自謂。已巳得宗門法要。得達磨不立文字之的旨。掃去
0826a20: 一切佛法瞽惑無知。增其上慢。亦學老宿。拈搥拂。
0826a21: 粧模作樣。賣弄伽陀。成群結黨。自立門墻。眼底無人。
0826a22: 自若釋迦再生。方十之中。名利人我。俗業猶故。行狀
0826a23: 如斯。教門不幸。因此被檀那覿破。致賤之如禽獸。斷
0826a24: 他善根。損人信念。壞佛清規。良可歎恨。佛今示寂四
0826b01: 千餘年。象教彫零已巳極。釋種固多。波旬不少。求其不
0826b02: 貪不者。誠若沙裏金。十方善信。慎勿見他過咎。
0826b03: 阻自己巳前程。此輩戒行雖虧。亦名佛子。既敬泥塑木
0826b04: 雕之佛。紙印筆寫之經。此特二寶。更有僧寶。必要人
0826b05: 作。以配佛經。方成住世三寶。此三寶者。乃眾信之福
0826b06: 田。種慧之腴地。非修橋補路之福可比。恭敬三寶。福
0826b07: 報無窮。今人但知敬佛與經。而以俗僧慢之。豈不
0826b08: 是自家福田之缺典歟。即如俗僧。亦不可擯斥。亦不
0826b09: 可盡謂無人也。六祖曰。他非我不非。又曰。若見他人
0826b10: 非。自非在左。諺云。僧來看佛面。彼雖不潔。亦是我
0826b11: 之福田。安可自棄乎。古云。敬幻僧。致真僧說法。拜泥
0826b12: 龍。感真龍行雨。經云。欲報白恩。須施烏食。寄語
0826b13: 吾家法眷。降伏見在貢高。身既出家。心當離欲。精嚴
0826b14: 戒行。誰不欽尊。一念不紛。五香自噴。退後一著。地步
0826b15: 自寬。佛子家風。惟宜朴淡。飢寒之外。勿可有思。誠能
0826b16: 安分如斯。庶幾自他兼利。
0826b17: 問佛家亦續人倫否。
0826b18: 答佛教謂之出世法。違離世俗。務在存心。所以不能
0826b19: 兼續綱常。甘受異端之貶。彼非不欲全其勢。不可兼
0826b20: 得也。近有外道。妄議釋迦亦續人倫。妻曰耶輸。子羅
0826b21: 羅。後世釋流斷倫續者。皆失其傳也。予試舉一二
0826b22: 大端為辯。則其詭詐觸類可知。佛既重倫。必當為子
0826b23: 婚娶何使羅披緇斷髮。棄國嗣而為首僧。此一不
0826b24: 足信也。佛為教主。衣親傳迦葉。授受為萬世之模。
0826c01: 須置室家。以攻四業。何使圓頂方袍。孑侍佛座終身。
0826c02: 此二不足信也。佛會天人雖多。不出四眾。落髮出家
0826c03: 無妻之男子。謂之比丘。無夫落髮之女人。名比丘尼。
0826c04: 在家有妻有髮之弟子。曰優婆塞。有夫有髮之女弟
0826c05: 子。曰優婆夷。明有出家在家僧俗之分。盲師何可妄
0826c06: 議。此不足信者三也。又見其掠取道家。以神馭氣之
0826c07: 權術。指作太極河圖鼓人。想圓腔於中脊。謂之艮背。
0826c08: 運呼吸於臍輪。名曰行庭。以佛家萬法歸一。歸此一
0826c09: 氣。種種宗教。入運氣。旁門妄大自尊師稱三教。非
0826c10: 惟援儒入佛。分明左道。惑人野狐。固自知其難媚叢
0826c11: 林之獅象。孤螢不自揣。始衒耀欲齊於兔烏。後學毋
0826c12: 其愚。各自猛加警醒。
0826c13: 
0826c14: 般若波羅蜜多心經釋疑終
0826c15: 
0826c16: 
0826c17: 
0826c18: No. 541-B
0826c19:  般若心經釋疑後序
0826c20: 
0826c21: 
0826c22: 唐貞觀間。釋玄奘。使西域取經。至罽賓國。道險虎豹
0826c23: 邪魅。無可誰何。忽見一僧瘡痍形穢。口授心經一卷。
0826c24: 令奘誦之。遂得山川夷曠。道路自通。虎豹藏形。魔魅
0827a01: 潛跡。此心經之所從來。而般若力。神通廣大。能度
0827a02: 一切苦者。居然足證云。予雅愛是經。其詞簡。其義精。
0827a03: 口念心惟。茫無畔岸。罔知津涯。盡取諸家註解讀之。
0827a04: 愈晦而愈疑。自愧性根鈍暗。皇皇如也。歲乙酉。幸遇
0827a05: 延平謝默壺先生。悃幅無華。了無人我。蓋深於禪者。
0827a06: 傾蓋語相視。莫遂叩之。儒已巳入愿中心學之室。予乃
0827a07: 長跪。質疑曰。學人每誦心經。未了經義。但依文誦念
0827a08: 而已巳。願先生發菩提心。為鈍根者說。先生曰。君說依
0827a09: 文誦念。恐文亦未明。依何誦讀。且世尊說經。皆以如
0827a10: 是我聞為首。此經云何。予曰。觀自在菩薩。先生囅然
0827a11: 笑曰。君開口便錯。一得之愚。請以就正。夫此經二百
0827a12: 六十個字。括盡藏中妙義。詠大小乘法。學者須字字
0827a13: 句句。悉心體認世尊的傳心印之要訣。超脫生死之
0827a14: 徑門。單闡般若為宗。故以觀自在三字為句。冠於經
0827a15: 首。彼之般若。即此之智慧。慧即觀也。能觀之者。則真
0827a16: 空實相之道。不在經文。在方寸中矣。何自在之不可
0827a17: 得。何苦厄之不可度哉。古謂金剛經。為大藏經之骨
0827a18: 髓。愚謂心經。尤金剛經之血也。吾為君敷衍經義。
0827a19: 捃摭前聞。間亦竊附己巳意。名曰釋義。又撮可疑者。次
0827a20: 第陳之。名曰釋疑。君能隨文理會。口誦心行。則胸中
0827a21: 宿結。自爾豁然。始悟蘊識即是真如。真如不外識性。
0827a22: 噫能仁祖曰。此五陰身。以識為本。識為萬妄之根源。
0827a23: 非十二因緣十八界四諦諸法所能轉。惟具般若深
0827a24: 慧者。覺體圓明。自能了了故曰千日學法。不如一日
0827b01: 學般若。般若一門。能攝一切諸法。經中故指一切諸
0827b02: 法。皆謂之無。惟此般若。為法中之王。十一地菩薩。依
0827b03: 之而證涅槃。三世諸佛。依之而得正覺。後世欲濟菩
0827b04: 提之彼岸者。可捨般若之舟楫耶。是以經名般若波
0827b05: 羅蜜多心經。予領先生玅旨。跪而誦之。朝夕不輟。乃
0827b06: 因先生自敘巔末。以弁諸首。遂梓而傳之。願與善知
0827b07: 識。同登彼岸。
0827b08: 萬曆丁亥歲浴佛日
0827b09: 賜進士出身中順大夫直隸徽州府知府前禮部主
0827b10: 客清吏司郎中仁和順所胡孝撰
