0581b01: 
0581b02: 
0581b03: 
0581b04: 金剛般若波羅蜜經會解卷下
0581b05: 
0581b06: 【疑】天親曰。向說捨身是苦身果報。故彼福是劣。若
0581b07: 依此法門。說諸菩薩行於苦行。云何不成苦果。為
0581b08: 斷此疑。如經。
0581b09: 【經】須菩提忍辱波羅蜜止見種種色。
0581b10: 【論】無著曰。此下第十三明忍苦。為離不能忍苦障故。
0581b11: 於中有二。一能忍。二離不能忍。能忍有三。一如所能
0581b12: 忍。謂達法無我故。如經說非忍辱等。二者忍相。謂他
0581b13: 於己巳起惡時。由無我等相故不生瞋恨。亦不於忍中
0581b14: 及非波羅蜜生有無想。如經我昔為歌利王等。三者
0581b15: 種類忍。又二。一極苦忍。如經節節支解等。二相續忍。
0581b16: 如經又念過去於五百世等。二離不能忍者。不忍因
0581b17: 緣有三。一流轉苦。二眾生相違苦。三乏受用苦。如經
0581b18: 應離一切相發菩提心。顯示菩薩以三種苦故不能
0581b19: 發心。故說對治。應離流轉等苦。若不著色身。則不見
0581b20: 有諸苦相。故菩提心生。又曰菩薩為利益一切眾生
0581b21: 者。此為對治相違苦。由不能無眾生想。故相違時即
0581b22: 生疲乏。今顯示人法無我故。尚為一切眾生行施。云
0581b23: 何於彼而生瞋心。言如來是真語等。欲令信佛語故
0581b24: 能忍。於中真語者顯世諦相。實語者顯依世諦修行
0581c01: 有煩惱清淨相。如語者即第一義諦相。不異語者依
0581c02: 第一義修行無文誤作有煩惱清淨相。為遣如言起執故。
0581c03: 故說如來所得法無實無。無實者如言說相非有
0581c04: 故。無者不如言說自性有故。譬如有人入闇者。示
0581c05: 乏受用苦對治。若為果報布施。則著於事。於彼喜樂
0581c06: 等受不解出離。猶如入暗。不知所趣若不著事行施。
0581c07: 如得日光見種種色隨意所趣也。頌曰。
0581c08: 能忍於苦行以苦行有善彼福不可量
0581c09: 如是勝義離我及恚相實無於苦惱
0581c10: 共樂有慈悲如是苦行果為不捨心起
0581c11: 修行及堅固為忍波羅蜜習彼能學心
0581c12: 修行利眾生如是因當識眾生及事相
0581c13: 遠離亦應知假名及陰事如來離彼相
0581c14: 諸佛無彼二以見實法故
0581c15: ○天親釋曰。謂此雖苦行同於苦果。而不疲乏。以有
0581c16: 忍波羅蜜故。謂彼岸有二義。一者清淨善根體故。二
0581c17: 者功德不可量故。而言即非者。無人知彼功德岸故。
0581c18: 是為得第一法。此苦行勝彼捨身。以離我等瞋恚相。
0581c19: 不但無苦。兼亦得樂。以有慈悲故。我於爾時無我相
0581c20: 等。此明慈悲心相應故。若不離我相。即彼菩薩見苦
0581c21: 行苦。欲捨菩提。故說應離一切相。此為未發心者防
0581c22: 此過故。頌言為不捨心起等者。謂為何等心。不捨菩
0581c23: 提起修行相故。言為忍等即第一義心。已巳入初地得
0581c24: 羼提故。是名不住心。如經應離一切相。若心住色等
0582a01: 則不住佛菩提。此明不住心行施。即起行方便。以檀
0582a02: 攝六故。云何為利眾生而不住眾生事。故言說一切
0582a03: 諸相即是非相。頌言修行利眾生等。謂利益是因體。
0582a04: 故當如是而識。亦應不取眾生相事故。頌言假名及
0582a05: 陰事等。謂眾生假名及彼陰事皆非相故。即眾生非
0582a06: 眾生。以皆無實故。如是明人法無我。遠離一切相。故
0582a07: 言諸佛無彼二。以見實法故。若彼二實有者。佛應有
0582a08: 二相。以如來實見故二相非有。○唐譯大同。○功德
0582a09: 施曰。若一切佛法中般若為上者。何用勤苦行餘度
0582a10: 邪。為此顯示般若亦攝餘度。經言非波羅蜜者。離分
0582a11: 別心故。我昔為歌利王等者。謂若有我等想。它來犯
0582a12: 己巳。必生瞋恨。若無分別。是思癡心。癡心作因。瞋念還
0582a13: 起。孰能不校。以不校故證知無想。亦非無想者。謂非
0582a14: 愚癡之無想。不能觀察應作不應作故。亦是離於想
0582a15: 無想染著分別。此言一時而已巳。復欲顯示餘時攝持
0582a16: 故。則曰又念過去等。謂於往昔已巳斷我想。皆由般若
0582a17: 攝持力故。亦攝菩提。故言菩薩應離一切想等。以離
0582a18: 諸想得菩提故。又言不應住色生心者。應以無所住
0582a19: 心而住菩提故。言如是住者即為非住。不出二諦故。
0582a20: 經言不住色布施。攝持餘度者。三施攝六已巳如前說。
0582a21: 檀離三事。即是般若。餘攝五度其義亦成。又五度若
0582a22: 離般若。如闕目無導。復為顯示彼方便故。言為利益
0582a23: 眾生者。或念若不住法而行布施。云何利益眾生。故
0582a24: 言一切眾生想即非想。亦依二諦說故。謂眾生異陰
0582b01: 即陰。第一義中皆不可得。此顯遠離智及所知二種
0582b02: 分別皆無性故。如來證了。諸想永除斷疑八上卷止此。
0582b03: 〔會解〕曰。此明忍度文一也。而所以釋者三。或作
0582b04: 能忍苦事釋。或謂雖行苦行而不以為苦釋。或作
0582b05: 般若攝持五度釋。所以於苦能忍。以其達苦無苦
0582b06: 不得而惱。亦忍無忍相。安之而已巳。苟為無本。則強
0582b07: 忍爾。夫達苦無苦者謂無我人等相故。雖隨順行
0582b08: 於苦行。而不以為苦。方且慈悲樂而行之。其不以
0582b09: 為苦果明矣。非住般若其能至是哉。故知由般若
0582b10: 故攝餘五度。所以行於五度無非般若。故從本言
0582b11: 之謂皆般若可也。從行別攝。亦謂五度。而實三說
0582b12: 其趣一也。如前離違順二障可謂難矣。而能離所
0582b13: 不能忍。復難於是。故次明忍辱。又前捨內身。若不
0582b14: 離相安忍。則不能成捨身等事。故明忍所以離障。
0582b15: 是亦承上言也。抑於怨親有所礙者。則不能發菩
0582b16: 提心。故引往怨害所以資發也。故曰菩薩應離一
0582b17: 切相等。言不應住色生心者。前以明無相施。此以
0582b18: 成忍辱。言雖同而意別。又曰若心有住則為非住
0582b19: 者。言此心不可以有住也。有住則非所以住般若。
0582b20: 故以非住反責住心。與前無住釋住。蓋亦相顯爾。
0582b21: 是故佛說菩薩心等。以前無住相文結顯而已巳。使
0582b22: 為利生而行施者。則不復於眾生起瞋恨心。是即
0582b23: 布施為忍辱。理無二也。以其了達相即非相。故曰
0582b24: 如來說一切諸相即是非相。推相非相以及眾生
0582c01: 者。亦以其理一也。惟其理一。則不見有眾生為可
0582c02: 瞋害。亦不見我為瞋害者。是我與眾生平等一相。
0582c03: 無非般若。終始一章皆成此理。
0582c04: 【疑】天親曰。此中有疑。於證果中無道。云何於彼果
0582c05: 能作因。為斷此疑。如經。
0582c06: 【經】須菩提如來是真語者如前引。
0582c07: 【論】無著文如上云云。頌曰。
0582c08: 果雖不住道而道能為因以諸佛實語
0582c09: 彼智有四種實智及小乘說摩訶衍法
0582c10: 及一切授記以不說故隨順彼實智
0582c11: 說不實不如聞聲取證對治如是說
0582c12: ○天親釋曰。謂彼境有四故。如來說四種語。以實智
0582c13: 不妄說佛菩提。即真語。不妄說小乘四諦。即實語。不
0582c14: 妄說大乘法無我真如理故。即如語。不妄說授記事
0582c15: 如彼三世不差故。即不異語。經言如來所得法無實
0582c16: 無者。故偈言隨順彼實智等。謂諸佛所說法。不能
0582c17: 得彼實證如所聞聲。無如此義故無實。而隨順彼證
0582c18: 法。亦得實智故無。言如來所得法者。以依文字說
0582c19: 故。既曰如來是真語者。復言無實無。故曰如聞聲
0582c20: 取證等。○唐譯曰。然諸如來與真見相應故。果不住
0582c21: 因。如何得見是彼果之因。故答如經。餘文大同。○功
0582c22: 德施曰。佛離一切想。證法無性。世間以何而信知耶。
0582c23: 故曰如來是真語等。謂以四語故能顯證實離想。如
0582c24: 世間求名利者。於上人法未證言證。佛異彼故說真
0583a01: 語。復有情多矯妄。言先得神通。離是故說實語。又有
0583a02: 得世間定者。心暫不生。言我證涅槃。離此謬故說如
0583a03: 語。此取如是義。非隨如之義。云云若諸凡夫於乾城
0583a04: 等作城等取著。是名異如。佛證不誑性。故名不異如
0583a05: 語。復次真等亦如次對四諦。云云如來證知是以能
0583a06: 說。說而不知無是處故。或念佛離一切想。云何言八
0583a07: 正道是實。入水火等為妄。則有分別。故言無實無妄。
0583a08: 又如來證第一義。說性本無生。無生故不有。云何名
0583a09: 實。既無生則無滅。是故非妄。非實非妄。於何生分別
0583a10: 想。但所說文字性是有為故非實。依而證實故非妄
0583a11: 斷疑九。
0583a12: 〔會解〕曰。依無著釋義。直勉信遣著而已巳。據天親
0583a13: 述疑。則曰云云。是因果不相到。則果時無道。道則
0583a14: 因義。因時無果。云何而言道為果因耶。偈則曰云
0583a15: 云。是因果雖不相在。而實相由以成因果。且以四
0583a16: 語故知因果義成。各有其旨。不容去取也。今復通
0583a17: 為之說曰。夫四語若意其聖人之言。與凡夫異。凡
0583a18: 夫則口業有四。佛既異彼。即不妄言故真。不綺語
0583a19: 故實。不兩舌故如。不惡口故不異。又克就聖人言
0583a20: 之。則佛有四辯。謂法義辭樂說。即法無礙故真。辭
0583a21: 無礙故實。義無礙故如。樂說無礙故不異。謂雖樂
0583a22: 說無盡。而未嘗異也。抑又有云。欲知智在說。而智
0583a23: 有三。謂一切智即空故真。道種智即假故實。一切
0583a24: 種智即中遮故如。即中照故不異。其旨雅合也。而
0583b01: 秦本加不誑語。謂以真實等語施於人。所以不誑。
0583b02: 即總上四語。諸論存別置總。故略。什譯以法兼人。
0583b03: 所以加之。又言於法無實無者。恐因上語一向
0583b04: 謂實。言想不忘。故重拂之。其著苟亡。則與實無異。
0583b05: 又無著約二諦釋。二俱言有煩惱清淨者。次文恐
0583b06: 誤。今謂依世諦云有煩惱清淨為實可也。依第一
0583b07: 義。若亦有者何名不異。故知誤矣。唯文之信說未
0583b08: 免迂。
0583b09: 【疑】天親曰。復有疑。若聖人以無為真如法得名者。
0583b10: 彼真如一切時處有。云何有住不住心。而有得不
0583b11: 得耶。為斷此疑。如經。
0583b12: 【經】須菩提若菩薩心住於法等如前引。
0583b13: 【論】無著文如上云云。頌曰。
0583b14: 特及處實有而不得真如無智以住法
0583b15: 餘者有智得闇冥愚無智明者如有智
0583b16: 對法及對治得滅法如是
0583b17: ○天親釋曰。言一切時處者。謂三世眾生實有真如
0583b18: 法。何故不得。以彼無智。心住於法。不清淨故。若有智
0583b19: 者。心不住法。是故能得。故佛以清淨真如得名。住心
0583b20: 則不得佛菩提。故頌言闇冥愚無智等。謂如明闇相
0583b21: 似法。故闇喻無智。日光喻有智。有目者如得對治法
0583b22: 故。夜分已巳盡。如所治闇滅。日光照明。如能照法現前
0583b23: 故。○唐譯大同。○功德施曰。若所證法無生無性。非
0583b24: 實非。是即諸佛第一義身。以此為因三身滿足。菩
0583c01: 薩何故捨所證法行於事施邪。為遣此疑。經曰云云。
0583c02: 此明闇喻示有住無住過德之義云云。如人有目者。
0583c04: 決定了知諸法無性也。見種種色者。悟一切法不生
0583c05: 不滅也。菩薩如是行不住施。速成正覺得大涅槃斷疑
0583c06: 十。
0583c07: 〔會解〕曰。斷疑文一也。所以述疑則不同。無著以
0583c08: 真如有而有得不得者。是固心有住不住之異。
0583c09: 良以菩薩根有淺深。教有小大。機有利鈍。於是心
0583c10: 有所住者。則迷真如背菩提。故不得也。心無所住
0583c11: 者則悟真如。須菩提所以得也。雖然。而真如有
0583c13: 理性具足。自可為因。而反取彼事施者。是答同而
0583c14: 意別。意謂有住之施非今所取。今所取者無住相
0583c15: 施。還同彼所證法。故曰如是行不住施等。故知取
0583c16: 與不同。文相亦異。此既辨其住不住相。使修者知
0583c17: 所取舍。則功德彌深。故復述歎持經之盛。所歎雖
0583c18: 同。所以則異。人不見此。便謂繁。豈能深知佛意
0583c19: 哉。
0583c20: 【經】須菩提當來之世止果報亦不可思議。
0583c21: 【論】無著曰。此下第十四離寂靜味。亦為離缺少智資
0583c22: 糧障故。此中為離三摩提攀緣。顯示與法相應者。有
0583c23: 五種功德。一如來憶念親近。二攝福德。三歎法及修
0583c24: 行。四天等供養。五滅罪。對經云云。於中歎法。言不可
0584a01: 思者。唯自覺故。不可稱者。無有等故。言為發大乘最
0584a02: 上乘說者。成前不可稱義。以餘乘不及故最上。二障
0584a03: 淨故最勝。歎行中。言如來知見者。總說也。不可思不
0584a04: 可稱等。解釋也。荷擔如來者。謂以肩荷如來重擔故。
0584a05: 滅罪中。言輕賤者。此毀辱事有無量門。當得菩提者。
0584a06: 顯示滅罪故。我念過去等。顯示威力故。前此所說出
0584a07: 生無量阿僧祇福者。顯其威力熾然。以具足為多。此
0584a08: 中言阿僧祇劫。所有福聚遠絕高勝更過前故。若我
0584a09: 具說者。顯示以福多故或為狂因。或得亂心果。畢竟
0584a10: 何人能說。故曰當知是法門等。即彼福體及果報不
0584a11: 可測度故。頌曰。
0584a12: 於何法修行得何等福德復成就何業
0584a13: 如是說修行名字三種法受持聞廣說
0584a14: 修從它及內得聞是修智此為自淳熟
0584a15: 餘者化眾生以事及時大福中勝福德
0584a16: 非餘者境界唯依大人說及希聞信法
0584a17: 滿足無上果受持真妙法三尊重身得福四
0584a18: 及遠離諸障五復能速證法六成種種勢力
0584a19: 得大妙果報七如是等勝業於法修行知
0584a20: ○天親釋曰。初偈示彼修行。凡徵三義。次名字下以
0584a21: 次釋三義。釋初句者。謂於彼名字得成聞慧。此有三
0584a22: 種。一受二持三者讀誦。故云受持聞廣說。又不出二
0584a23: 種修行。謂受持修行依總持法。讀誦修行依聞慧法。
0584a24: 如經云云。言修從它及內者。謂此修慧從它聞法。及
0584b01: 內自思惟。次第而得。此二並自行。故言此為自淳熟。
0584b02: 餘則為化眾生廣說法故。以事及時大等正示現校
0584b03: 量。釋前得何等福德句。謂是捨身福德。即一日時捨
0584b04: 多身故事大也。復多時故時大也。而聞經之福復勝
0584b05: 於前。非餘境界等三行偈。次釋成就何業句。如經有
0584b06: 不可思議等。示非餘境界。唯獨大人。是為住第一大
0584b07: 乘眾生說也。又說大乘最妙乘者。示希聞者能信法
0584b08: 故。非彼樂小之所能聞。謂以不可思議文句。得不可
0584b09: 思議福德滿足性故。皆得成就等。示現受持真妙法
0584b10: 故。即能荷擔義。在在處處供養者。示尊重身。成就無
0584b11: 量福德故。為人輕賤者。示現遠離一切障有大功德
0584b12: 故。於然燈佛前等。示速證菩提法故。當知是法不可
0584b13: 思議者。成種種勢力得大妙果報故。凡成就如是功
0584b14: 德者。於彼修行能知是法也。或有人聞等。以果報勝
0584b15: 妙。示非思量智境界故。○唐譯作文義法三正行以
0584b16: 釋其文。文謂受持等三多聞攝故。義謂從它及己巳聞
0584b17: 思得其義故。法即不可思議以下文是。偈義大同。文
0584b18: 稍異爾。○功德施曰。此一切法修行中。有自他二利。
0584b19: 自利復有教有義。教謂受持。義謂思惟。利它者謂為
0584b20: 人演說。如經於此法門等。此中無量福聚者。如日三
0584b21: 捨其身等。修行任運果者。謂從初至果。獲諸功德。凡
0584b22: 十種德。謂魔及異道不能沮亂。一功德大故殊勝無
0584b23: 等。二堅牢福果。三最上法器。四圓滿資糧。五能荷難
0584b24: 勝。六深大信解。七福因之處。八拔一切罪。九速疾證
0584c01: 地。十一一對經云云。總顯持經力勝也。
0584c02: 〔會解〕曰。無著以此文為離寂靜味。及少智慧資
0584c03: 糧者。殆文外之意。自非聖師智眼高明。其孰能與
0584c04: 於此。由前文言忍離諸苦。以離相故心不得而動。
0584c05: 若唯不動。未免味著於靜。安能發智成就資糧哉。
0584c06: 所謂受持讀誦者。蓋不止誦持而已巳。是必與法相
0584c07: 應。智契於佛。為如來所知見。故其成就功德如此。
0584c08: 論言為離三摩提者定也。攀緣者散也。雖定散不
0584c09: 同。其皆不可著。為資糧入道障一也。故舉一日三
0584c10: 捨事時兩大。校其勝福。雖智契在修。而所契之妙
0584c11: 本於經旨。故曰以要言之等。為發大乘最上乘說
0584c12: 者。發謂發起。大及上乘。衍教兼圓之異。而說是法
0584c13: 則因經發智固其宜也。又況廣為人說。亦復稱是。
0584c14: 是人則為荷擔阿耨菩提者。以如來重任與之。所
0584c15: 謂為如來使者是也。何以故下。反以樂小法起我
0584c16: 見者為不能。顯彼能者必其發大乘離我見者也。
0584c17: 又曰在在處處者。復以人法交顯其勝。宜其持說
0584c18: 所在如是。嘗見世有持經而得輕賤者。故推先世
0584c19: 罪業以釋之。苟如經所明。則應墮惡道者重也。為
0584c20: 人所賤者輕也。由持經故。以輕易重。不亦經之冥
0584c21: 應乎。而世人昧乎三世業理。徒見其。不能無惑。
0584c22: 因得以解之。然則輕賤持經者。其報應宜何如。謂
0584c23: 有則反生彼罪。謂無則理復不可。此姑置之。不必
0585a01: 可也。而復以值佛校量。信之為難。故論有速證菩
0585a02: 提之釋。是佛不如法。亦一往爾。無得以優劣論也。
0585a03: 若具言其福非凡小境界。聞者必疑而致狂惑究
0585a04: 言經所說義。若果報之福非分別所及者。皆即般
0585a05: 若自性故也。結顆之文至矣。○舊於此下設第十
0585a06: 一疑。以次文為第十二。復別立第十三疑。有疑
0585a07: 佛疑法。今謂論無起疑斷疑之文。不應別立。置是
0585a08: 可也。
0585a09: 【經】爾時須菩提白佛言世尊善男子等止三藐三菩
0585a10: 提心者。
0585a11: 【論】無著曰。此下第十五於證道時遠離喜動。亦為遠
0585a12: 離自取故。何故復發起初時問也。以菩薩將入證道。
0585a13: 自見得勝處。作是念我如是住。乃至滅度眾生。為對
0585a14: 治此故發問云云。世尊答言。當生如是心等。又曰若
0585a15: 菩薩有我相等。為顯有我執。或隨眠等我取。為對治
0585a16: 故。言實無有法等。頌曰。
0585a17: 於內心修行存我為菩薩此即障於心
0585a18: 違於不住道
0585a19: ○天親釋曰。三種修行。此復重說者。謂若菩薩於前
0585a20: 三種生如是心。言我住菩薩大乘我修我降伏等。即
0585a21: 此分別障於菩提。故曰於內心修行等。障於心者是
0585a22: 即障於不住道心。如經實無有法等。釋也。○唐譯云
0585a23: 云。○功德施曰。欲具顯因清淨故。復言發菩薩乘等。
0585a24: 謂所修因非但離於三事相想即名清淨。要當遠離
0585b01: 我住我修我降伏心方得淨故。如經云云。謂第一義
0585b02: 無有眾生得般涅槃。亦無有法名為菩薩發心住果
0585b03: 等。於無有中而起有想。是顛倒行。非清淨因。
0585b04: 〔會解〕曰。如前明住既過寂靜。復離少智。夫過寂
0585b05: 靜則或動。離少智則或喜。喜動為障。何由寂滅現
0585b06: 前。故菩薩將入證道。必明離障。有如合宗離似道
0585b07: 法愛是也。抑由前文重重遣著。不住於法。顯持經
0585b08: 之勝。亦應無住等心。故此復宗發問云云苟心相
0585b09: 未忘。則或不免有自取之過。故天親釋曰。上教住
0585b10: 修降伏。恐菩薩實生是心。障於菩提。故因問以釋。
0585b11: 使必無障。然後為得。方其未發心。則不得不生如
0585b12: 是心。亦既已巳發心。則不得不遣如是相。故知不住
0585b13: 而住。住而不住。則降伏與無降伏理在其中。而與
0585b14: 前文問答異者。前直問住等。此復問其所以住。故
0585b15: 問勢有異。又前答從別。故住心降伏各言之。此則
0585b16: 從合。但言發心度生而已巳。蓋發心等通行也。住及
0585b17: 降伏別行也。以通酬別。上下之文顯矣。何以故下。
0585b18: 還以菩薩有我相等反顯無住。所離雖一。能離不
0585b19: 無淺深。前猶居信行地。此當淨心之始故。或謂的
0585b20: 從智識所起異者。既曰智矣。豈復起見乎。但可言
0585b21: 起見者識。能離者智。雖淺深不同。其名不可易也。
0585b22: 【疑】天親曰。此中有疑。若無菩薩。云何釋迦於然燈
0585b23: 佛所行菩薩行。而得授記。為斷此疑。如經。
0585b24: 【經】須菩提於意云何如來於然燈佛所止是故名一
0585c01: 切法。
0585c02: 【論】無著曰。此下第十六為求教授。亦為離無教授故。
0585c03: 謂若菩提法可說。如彼然燈所說者。我於彼時便得
0585c04: 菩提。然燈如來則不授記。言我得等。以彼法不可說。
0585c05: 我於彼時不得菩提而得授記。又彼法不可說者。經
0585c06: 言如來者即真實如故。如故清淨則不可說。故說清
0585c07: 淨如等。猶其真金言無有變異。或言然燈佛所於法
0585c08: 不得菩提。後時自得者。為離此取故。故言是人不實
0585c09: 語等。又言於是中無實無者。顯示真如無二故。謂
0585c10: 以言說故不實。而彼菩提不無世間言說。故不言。
0585c11: 一切法皆佛法者。謂顯一切法如清淨故。一切法。
0585c12: 又為安立第一義故。言一切法體不成就。故曰即非
0585c13: 一切法等中卷止此。頌曰。
0585c14: 以後時授記然燈行非上菩提彼行等
0585c15: 非實有為相彼即非相相以不妄說
0585c16: 是法諸佛法一切自體相
0585c17: ○天親釋曰。謂於然燈佛時。非第一菩薩行故。無法
0585c18: 得菩提。若已巳證菩提。則不授後時記。故曰然燈行非
0585c19: 上。謂於彼時行未成佛也。若無菩薩即無諸佛。有如
0585c20: 是謗。謂一向無如來。為斷此疑故。經曰如來者。即實
0585c21: 真如故。謂實則非顛倒義。真如者不異不變義。又經
0585c22: 曰若有人言者。謂若實有菩薩行如是如來得菩提
0585c23: 者。此為妄。若言如來不得菩提。是亦為謗。為斷此
0585c24: 疑故言無實無。謂得彼菩提故無。非實有為相
0586a01: 故無實。謂五陰相故曰彼即非相相等者。謂彼於色等非
0586a02: 相。非無菩提相。以不妄說故。是法諸佛法者。謂一切
0586a03: 法皆佛法。是如來所得法。此一切法以真如為自體
0586a04: 故。不住色等相故非法。如是諸法非法即是諸法。○
0586a05: 唐譯大同。○功德施曰。復次疑者。若無菩薩發趣大
0586a06: 乘。則無有因證於佛果。云何世尊然燈佛時而得授
0586a07: 記。為遣此疑。如經云云。謂佛於往昔證真實時。不見
0586a08: 少法是無上菩提因體。以無所得得授尊記。故言如
0586a09: 來者即真如無所得義。須菩提復念我雖於此無疑
0586a10: 者。有人言。佛於然燈佛所不見有法。為實得菩提邪。
0586a11: 故言於是中無實無妄。夫妄實生於有得。有時言實。
0586a12: 壞時知妄。無所得中此二俱遣。若復有言如來但證
0586a13: 無所得者。佛法即一。非是無邊。故言如來說一切法
0586a14: 皆是佛法。佛法者謂無所得。不見一法有可得性。是
0586a15: 故一切法無非佛法。又曰一切法即非一切法者。謂
0586a16: 無生性即如來藏性故。而言一切法者。於無性中假
0586a17: 言說故斷疑十一。
0586a18: 〔會解〕曰。論以此文為求教授。正言將入證道故。
0586a19: 如前離喜動。則入證先容。若非如來教之授之。亦
0586a20: 無以發其證入之妙。故於是指然燈佛所有法
0586a21: 可得菩提為問。所以引往示今也。而以無法可得
0586a22: 授記為答。則極於理而已巳。通言有事理因果之義。
0586a23: 以事則非記不佛。在因必藉於師保。謂亦有法可
0586a24: 也。以理則悟不由它。至果乃稱於獨悟。謂無得可
0586b01: 也。今從初義以徵釋。則曰有法得菩提邪。從後說
0586b02: 以決答。則曰如我解佛所說等。故佛印證其說曰。
0586b03: 如是如是。雖通二義。理則無得。由是反顯結成之。
0586b04: 則曰若有法等。謂若有法得授記者。則非無為。殊
0586b05: 乖一如寂滅之理。非所以致成佛之道。是不足與
0586b06: 記也。以實無有法等則結成其說也。然其理猶未
0586b07: 明。則又徵釋曰何以故如來者即諸法如義。夫如
0586b08: 即真如。真如故平等。所謂於如實際中而成正覺。
0586b09: 豈有它法為所得乎。故論曰。真如者無二故。若有
0586b10: 人言下。重遣得不得相。終於無實無。無實則無
0586b11: 得。無則無不得。又無實故非有為之相。無故
0586b12: 非無真如之相。故曰如來說一切法等。言一切法
0586b13: 皆佛法故無。一切法即非一切法故無實。無
0586b14: 無實是名一切法。是一切法非復一切法。亦一如
0586b15: 而已巳矣。偈言以後時授記者。以今言之。即初二句
0586b16: 頌疑。次二句頌釋。謂若以授後時記。不即得菩提
0586b17: 者。則行非無上。何以致菩提得授記邪。故次釋云。
0586b18: 菩提彼行等。謂彼得菩提記。與彼行菩薩行。皆非
0586b19: 有為相。則其疑釋矣。然而論釋有異云者。恐譯者
0586b20: 惑於頌意。不善其文故也。此尤當知之。
0586b21: 【疑】天親曰。此中有疑。若無菩薩者。諸佛不成大菩
0586b22: 提。眾生亦不入大涅槃。亦無清淨佛國土。何得諸
0586b23: 菩薩發心度生清淨佛土邪。為斷此疑。今開為二
0586b24: 疑。如經。
0586c01: 【經】須菩提譬如人身長大止無我無人無眾生無壽
0586c02: 者。
0586c03: 【論】無著曰。此下第十七為入證道。顯示得智離慢故。
0586c04: 得智有二。一攝種性智。二平等智。由得智故。生如來
0586c05: 家。決定紹佛種性。此為攝種性智。平等智者。謂至得
0586c06: 身及成就身。以得畢竟轉依故。於是有五種平等智。
0586c07: 一麤惡平等。二法無我。三斷相應。四無悕望心相應。
0586c08: 五一切菩薩證道平等。得此智故。現攝一切眾生大
0586c09: 身。於彼身中安立第一義故。非自非它。故經言如來
0586c10: 說人身長大則為非大身等。是為得智。云何離慢。經
0586c11: 言我當滅度無量眾生等。若言我是菩薩則為慢者。
0586c12: 非實義菩薩。為顯示此故。經言佛說一切法無眾生
0586c13: 等。謂若有是念。則不得妙大身也。頌曰。
0586c14: 依彼法身佛故說大身喻身離一切障
0586c15: 及一切境功德及大體故即說大身
0586c16: 非身即是身是故說非身
0586c17: ○天親釋曰。大身者。示畢竟遠離二障。具足法身故。
0586c18: 此復有二義。一一切處。二功德大故。言功德及大
0586c19: 體等。一切處者。真如與一切法無差別故。言非身
0586c20: 即是身者。如經佛說非身是名大身。謂非身者。無有
0586c21: 諸相故。大身者。即真如體故。○唐譯大同。○功德施
0586c22: 續上文曰。是故世尊乘次開顯。經曰云云。妙大身者。
0586c23: 謂空性身。隨其所在而不異故。一切眾生咸共有故。
0586c24: 如說一切眾生有如來藏等云云。須菩提為欲闡明
0587a01: 妙大身是空性義。故說人身妙大等。非身者。謂以色
0587a02: 身依實義說。無生性故名妙大身。非色身也。言菩薩
0587a03: 亦如是者。謂除能度所度一切分別。菩薩修因方得
0587a04: 淨故。復為成就無分別心。故曰佛說一切法無我人
0587a05: 等。第一義中皆無有故斷疑十二。
0587a06: 〔會解〕曰譬如人身長大者。文似孤然。意其亦由
0587a07: 上文無法得菩提。即法身義。故取世間大身為喻。
0587a08: 以譬從法謂非大身可也。故無著以入證道得智
0587a09: 離慢言之。謂得般若智故。顯出至得法身。及能成
0587a10: 就功德身。轉染為淨。依於法身從體起用。即能現
0587a11: 攝一切眾生身。所謂普現色身是也。又謂攝種性
0587a12: 智者。即自報上冥之智也。平等智者。即攝一切眾
0587a13: 生身。下契之智也。是智與法身合則為體義。與應
0587a14: 身合則為用義。故說五種平等智。與一切凡聖身
0587a15: 等。謂麤惡即六道。法無我即二乘。三四即似位菩
0587a16: 薩。而有偏圓之異。約名釋義可知。五即證道菩薩。
0587a17: 以同彼故皆言平等。所現雖異。能現不殊。而以第
0587a18: 一義故非自非它。以全法身故非它。同於九界故
0587a19: 非自。非自它故說名非身。夫既內得非相身。外同
0587a20: 普攝身。則不復起我度眾生想。眾生得我度想。復
0587a21: 何慢之有。所謂實義菩薩者。如是而已巳。故曰佛說
0587a22: 一切法無眾生相等。即其理也。而天親以離障釋
0587a23: 法身。蓋與得智左右之異。又以一切處為真如
0587a24: 無差別義。即所謂於彼身中安立第一義。故知其
0587b01: 致一也。不名菩薩者。以起眾生等相故。又曰實無
0587b02: 有法名為菩薩者。以無我等相故。然則菩薩諸法
0587b03: 是與非是。初無定實。唯我等相有與亡爾。一經之
0587b04: 旨要莫若此。
0587b05: 【疑】文合前段。
0587b06: 【經】須菩提若菩薩作是念止如來說名真是菩薩。
0587b07: 【論】無著曰。此下第十八上求佛地。復有六具足義。攝
0587b08: 轉依一切具足。一國土淨具足止六心具足。一國土
0587b09: 淨具足。修三摩帝故。經言我當莊嚴佛國是不名
0587b10: 菩薩者。謂於共見正行中轉故。為斷彼見。安立第一
0587b11: 義。故經言即非莊嚴等。又曰若通達無我法者。謂人
0587b12: 法二種無我。於是得二種正覺故說名菩薩。若言我
0587b13: 成就者即人我取。我莊嚴國土者是法我取。則非菩
0587b14: 薩。頌曰。
0587b15: 不達真法界起度眾生意及清淨國土
0587b16: 生心即是倒眾生及菩薩知諸法無我
0587b17: 非聖自智信及聖以有智
0587b18: ○天親釋曰。此下為斷疑故。謂若起如是心即是顛
0587b19: 倒。非菩薩也。起何等心名為菩薩。如經通達無我法
0587b20: 者名為菩薩。故頌言眾生及菩薩等。謂彼凡夫及菩
0587b21: 薩。以自智信。若世出世間智。知諸法無我者。皆名菩
0587b22: 薩。○唐譯大同。○功德施曰。我當莊嚴佛土不名菩
0587b23: 薩者。深著因故。於色等聚所成佛土如是取故。即非
0587b24: 莊嚴者實義無生故。是名莊嚴者俗諦言說故。通達
0587c01: 無我者離一切想因清淨故斷疑十三。
0587c02: 〔會解〕曰。無著以此文為上求佛地者。若生起次
0587c03: 第。正當佛果。以意則不離因心而求佛地。故曰上
0587c04: 求。凡明六具足義。不出佛果地上身土福智及彼
0587c05: 三業。以攝轉依故。皆清淨具足。即上所依法身身
0587c06: 也。國土淨具足者土也。前明福智者資糧也。故能
0587c07: 顯於法身。今明福智者成德也。故能依而起用。即
0587c08: 身語意業皆具足清淨。所以為果地法。而言三摩
0587c09: 帝者。謂由修是定故莊嚴佛土。苟於是起見。即
0587c10: 向所謂共見正行也。嚴土雖是正行。而為共見所
0587c11: 轉。為斷彼見故。安立第一義。故曰莊嚴佛土者即
0587c12: 非莊嚴。維摩所謂隨其心淨即佛土淨是也。然皆
0587c13: 以無我為本。則又曰若菩薩通達無我法等。頌言
0587c14: 生心即是倒者。謂凡生心動念無間善惡凡聖法
0587c15: 非法等。但有一念未忘。皆為倒見。又頌曰非聖自
0587c16: 智信者。謂非聖即凡夫。以自智故信能知無我而
0587c17: 已巳。不同及聖即是菩薩。以有智力故知復於無我
0587c18: 建立諸法。凡今所謂上求佛地。發心度生。嚴淨佛
0587c19: 土。皆依無我心中施設。雖無我言同。而所以淺深
0587c20: 有用無用則異矣。
0587c21: 【疑】天親曰。復有疑前說菩薩不見彼眾生。不見我
0587c22: 為菩薩。不見清淨佛土。以不見諸法名為諸佛故。
0587c23: 或謂諸佛如來不見諸法。為斷此疑。如經。
0587c24: 【經】須菩提於意云何如來有肉眼不止未來心不可
0588a01: 得。
0588a02: 【論】無著曰。此下第二為無上見智淨具足故。於中二
0588a03: 種。一見淨。二智淨。如來不唯有慧眼。為令知見淨勝
0588a04: 故顯示五眼。略說有四種攝。謂初色攝有二種。即法
0588a05: 界修果。謂法界依報色。及修得果色此為五眼麤境界故。二第一
0588a06: 義諦稱。以智力故。世智不顛倒轉故。此攝在先。正言由第
0588a07: 一義空智力故。不為世智顛倒轉。故在先也三世諦攝。於中以彼法為彼
0588a08: 人說。是名法眼。四一切種一切應知攝。即一切種無
0588a09: 功用智。說名佛眼。是為見淨。如經恒河中所有沙等。
0588a10: 此為智淨。於中言心住者。謂三世心有若干種。所謂
0588a11: 染淨心等是中安立第一義故。故說諸心住皆為非
0588a12: 住。乃至三世心不可得。謂過去已巳滅等。又為示中證
0588a13: 此故安立見。為教彼彼眾生寂靜心故安立智。於智
0588a14: 淨中說非心住。而見淨中不言眼即非眼者。以同一
0588a15: 住處故。如智淨後安立第一義故。初亦得成就。頌曰。
0588a16: 雖不見諸法非無了境眼諸佛五種實
0588a17: 以見彼顛倒種種顛倒識以離於實念
0588a18: 不住彼實智是故說顛倒
0588a19: ○天親釋曰。此為斷疑故。雖不見有諸法名之為佛。
0588a20: 而亦說我知彼種種心住。故曰非無了境眼。但佛見
0588a21: 五眼皆實。以非顛倒。能見顛倒故。何者為倒。故頌言
0588a22: 種種顛倒識等。謂彼種種心緣住故名六種識。差別
0588a23: 顛倒。以離於實念者。如經如來說諸心住皆為非住。
0588a24: 顯示離彼四念處故。故言不住彼實智。又住名不動
0588b01: 根本。如是不住。即不住於相續顛倒。而不斷行因。如
0588b02: 經過去心不可得等。以過去過去乃至現在妄分
0588b03: 別故皆不可得。彼無三世觀故心住顛倒。諸識妄。
0588b04: ○唐譯存梵音。如經云如來說為無陀羅等。以謂彼
0588b05: 有三名。共目二義。皆得名持。亦流注義。由無持故心
0588b06: 即流散等。自謂重譯窮理之說。今謂陀羅本應翻持。
0588b07: 正言若無持即流散。非謂於一梵語兼此二義。正如
0588b08: 向言聚義有二。亦一時誤見之失。餘文意同。○功德
0588b09: 施曰。若清淨因離諸想者。何故此中說具五眼。如經
0588b10: 云云。為示佛眼於諸境界無不了知故。此有眾生數
0588b11: 境。非眾生數境。如經所有眾生及恒河沙世界等是
0588b12: 也。若干種心者。欲樂不同故。住者相續而轉故。或作
0588b13: 是念。心若住者斯應有體。故說非心住等。以第一義
0588b14: 無相續故。如經過去心不可得。乃至現在不住。亦無
0588b15: 形故。如是五眼都無所得。是佛境界斷疑十四。
0588b16: 〔會解〕曰。嚴土非土。謂見而無見可也。無見而見。
0588b17: 謂如來佛眼可也。而此兼言佛有五眼者。論曰。為
0588b18: 令知見淨勝故。顯示五眼。然佛特名慧眼者。為對
0588b19: 智淨言之。但明其一而不明四。無以見其淨勝也。
0588b20: 抑佛眼體也。四眼用也。佛眼具四眼用。故兼明之
0588b21: 所以彰如來五眼具足。見智俱淨也。又論明四種
0588b22: 攝者。謂色攝則通為五眼所見境界。望後智眼。所
0588b23: 以為麤。猶大論曰句。初因緣生法也。餘三攝即三
0588b24: 智亦慧眼等三。即後三句也。惟其在一時中見無
0588c01: 前後。則智融而理明。此其見淨也。所以能知恒沙
0588c02: 世界若干種心者。智淨也。夫能知之道有二。一由
0588c03: 定故知。如它經。云云二由空故知。如今文。所謂如
0588c04: 來說諸心皆為非心。凡三世心相皆不可得。則空
0588c05: 而已巳。以智空故無知。無知而無所不知。此恒沙世
0588c06: 界所以悉知也。又若干種心者末也。皆不可得者
0588c07: 本也。得本而知末。故凡有心則無不知也。亦是以
0588c08: 不可得心。知心不可得。則彼此能所一爾。此三際
0588c09: 心皆不可得。無別道理。只欠承當。但向古人焚疏
0588c10: 鈔處看。便是前後際斷。不然。守株待兔詎可得乎。
0588c11: 而於五眼獨不遣非者。非無此理。以後智淨例之
0588c12: 可知。故曰同一住處故。又曰如智淨後安立第一
0588c13: 義。故初見淨亦得成就。正謂是也。亦惟此文存而
0588c14: 不遣。照上下文則顯諸法不偏蕩立。一經之旨渙
0588c15: 然理融。或謂此五眼文不可作通礙等差別頌者。
0588c16: 此亦不害。蓋頌據相別。不妨性融安得而非邪。若
0588c17: 以天親斷疑言者。如來雖無所見。不妨五眼具足
0588c18: 故曰雖不見諸法。非無了境眼。謂不見而見。亡其
0588c19: 所以見。云不見爾。然於如來所見無非真實。故能
0588c20: 見彼顛倒而不自顛倒。是為如來之五眼矣。
0588c22: 是顛倒。何名善法。為斷此疑。如經。
0588c23: 【經】須菩提於意云何若有人滿三千大千世界止如
0588c24: 來說得福德多。
0589a01: 【論】無著曰。此下第三為福自在具足故。經言若有人
0589a02: 等。於中亦安立第一義。故言若福德有實等。頌曰。
0589a03: 佛智慧根本非顛倒功德以是福德相
0589a04: 故重說譬喻
0589a05: ○天親釋曰。此何故依福德重說譬喻。為示心住雖
0589a06: 顛倒。福德非顛倒故。言佛智慧根本。如經說若福德
0589a07: 有實等。意明有漏福德聚是其顛倒。所以不說福德
0589a08: 聚。又福德聚者。對非福德。若非福德聚。如來則不說
0589a09: 為智慧根本。是故福德即福德聚。○唐譯大同。○功
0589a10: 德施曰。聚者蘊義。假名不實。實即非蘊。於何說聚。以
0589a11: 第一義無積聚故。俗諦中有言說故斷疑十五。
0589a12: 〔會解〕曰。前以心住為顛倒。此以福德為自在。心
0589a13: 若果住則福德不得為自在。福若有相則心不得
0589a14: 為不住。此無著所以明福德具足。而天親所以為
0589a15: 斷顛倒疑。故曰若福德有實如來不說得福德多。
0589a16: 說福德多者。知其非有相之實也。則又曰以福德
0589a17: 無故。如來說得福德多。然則秦譯之所謂多。即魏
0589a18: 譯之所謂非聚。是故謂實取相之福雖得而不多。
0589a19: 稱性無住之福雖多而非相。故言佛智慧根本。正
0589a20: 取緣能資了之義。又唐譯曰。正覺智所持。是皆依
0589a21: 如來無相之智。行菩薩不住之施。不見我人了無
0589a22: 性相。非無福德。福德無故。無之一字深可思之。多
0589a23: 而非多。假名相說。
0589a24: 【疑】天親曰。復有疑若諸佛以無為法得名。云何諸
0589b01: 佛成就相好而名為佛。為斷此疑。如經。
0589b02: 【經】須菩提於意云何佛可以具足色身見不止是名
0589b03: 諸相具足。
0589b04: 【論】無著曰。此下第四為身具足故。於中復有二種。一
0589b05: 好具足。二相具足。並如經云云。以安立第一義故。故
0589b06: 如來說非具足等。頌曰。
0589b07: 法身畢竟體非彼相好身亦非相成就
0589b08: 非彼法身故不離於法身彼二非不佛
0589b09: 故重說成就亦無二及有
0589b10: ○天親釋曰。為斷疑故。如經說非色身相好得見如
0589b11: 來。故頌云云。謂彼法身畢竟體。非色身及諸相成就。
0589b12: 以非彼法身相故。此二非不佛者。以即彼法身所有
0589b13: 故。故曰不離於法身。是亦得說如來身成就相好故。
0589b14: 此二亦得言無。如說非身相成就。亦得言有。如說諸
0589b15: 相成就。故言亦無二及有云云。○唐譯曰。若言如來
0589b16: 非集道所成。如何如來說有相好。為除此疑。故言不
0589b17: 應說色身圓滿等。觀於如來。餘文大同中卷止此。○功德
0589b18: 施曰。復次疑曰。若第一義佛境界是無所得色相。如
0589b19: 來豈亦非有。為遣此疑。經曰云云。此顯示見佛法身
0589b20: 依實義故。即於色相而見法身。非具足者是法身故。
0589b21: 如說無生性是常住如來等斷疑十六。
0589b22: 〔會解〕曰。以能嚴德備必有所成之身。由法身理
0589b23: 極。宜無待對之相。此如來相有無所以難也。如向
0589b24: 明福智具足。即能嚴之德。而法身理極不容有相。
0589c01: 故佛問須菩提。佛可以具足色身見不。答言不也。
0589c02: 無著直以安立第一義釋。故曰如來說具足色身
0589c03: 即非具足色身。則相即非相。非相即相而已巳矣。天
0589c04: 親又以斷疑釋。故頌曰法身畢竟體等。其意不過
0589c05: 曰佛有法身色身。克體言之。法身非相而色身有
0589c06: 相。相即而說。則二不相捨。此猶分別之說。理而言
0589c07: 之色身亦佛也。而與法身不即不離。以不即故無
0589c08: 相好之二。以不離故非無有二。故曰不離於法身
0589c09: 等。功德施言。依於色相而見法身。非具足者是法
0589c10: 身故。斯言盡之矣。然則福智所嚴者。色身之相也。
0589c11: 理極所無者。法身之相也。雖曰有無。理無異致。諸
0589c12: 論釋義雖或異同。大體無別。
0589c13: 【疑】天親曰。復有疑若如來身相不可得見者。云何
0589c14: 言如來說法。為斷此疑。如經。
0589c15: 【經】須菩提汝勿謂如來作是念止是名說法。
0589c16: 【論】無著曰。此下第五為語具足。於中亦安立第一義。
0589c17: 故經云云。頌曰。
0589c18: 如佛法亦然所說二差別不離於法界
0589c19: 說法無自相
0589c20: ○天親釋曰。為斷疑故。如經若人言如來有所說法
0589c21: 等。頌言二差別者。謂一所說法。二所有義。而言無法
0589c22: 可說是名說法者。謂不離真如法界故。若離則無自
0589c23: 相可說。故曰說法無自相。○唐譯大同。○功德施曰。
0589c24: 復次若第一義佛境界及色相身皆無有體。豈具足
0590a01: 眾德。言說相身亦復無有。為遣此疑。欲使定除有說
0590a02: 執故。故曰若人言如來有所說法等。謂說無自體則
0590a03: 不見內外漏無漏法。少有真實而可說者斷疑十七。
0590a04: 〔會解〕曰。有身則有說。苟為無身。說復何有。無著
0590a05: 以此文為安立第一義。直彰無說而已巳。而頌則曰
0590a06: 如佛法亦然。是以法例佛。皆不得而有也。雖然。而
0590a07: 一代時教所說文義二種差別。此復何耶。故曰不
0590a08: 離於法界等。謂雖言說不離無說之理。若捨法界
0590a09: 亦無說法自相可得。此所以無說即說。說即無說
0590a10: 是說法之至者。故曰無法可說是名說法。維摩曰。
0590a11: 其說法者無說無示。其聽法者無聞無得。皆此之
0590a12: 謂也。執有執無之疑於是遣矣。
0590a13: 【疑】天親曰。復有疑若言諸佛無所說法。不離法界
0590a14: 亦無有者。何人能信此法。為斷此疑。如經。
0590a15: 【經】爾時慧命須菩提。白佛言世尊。頗有眾生。於未來
0590a16: 世聞說是法。生信心不。佛言須菩提。彼非眾生。非不
0590a17: 眾生。何以故。須菩提。眾生眾生者。如來說非眾生。是
0590a18: 名眾生文見魏譯。
0590a19: 【論】無著曰。此下第六心具足。於中復有六種淨。一念
0590a20: 處淨。乃至六行住淨。念處淨者。如經云云。此於眾生
0590a21: 中顯示如世尊念處故。彼非眾生非不眾生者。顯示
0590a22: 二諦故。亦應云。是人即為希有第一。顯示第一義不
0590a23: 共及相應故。頌曰。
0590a24: 所說說者深非無能信者非眾生眾生
0590b01: 非聖非不聖
0590b02: ○天親釋曰。謂若信此經。彼人非眾生。非不眾生。非
0590b03: 眾生者非凡夫眾生。非無聖體故。非不是聖體眾生。
0590b04: 以有聖體故。故言說非眾生是名眾生。○唐譯曰。非
0590b05: 眾生者。非餘眾生。不與聖性相應故。非非眾生者。由
0590b06: 與聖性相應故。亦是望凡夫性故非是眾生。由望聖
0590b07: 人性故非非眾生。○功德施曰。復欲顯示所說信受
0590b08: 者難故。云何非眾生。即蘊異蘊推求其體不可得故。
0590b09: 非不眾生者。以俗諦依於五蘊業果相應施設故若加
0590b10: 此段自為一疑則當十八。今依秦本亦且從。
0590b11: 〔會解〕曰。舊論此經六十二字有無即此章也。今
0590b12: 謂此文。略不為不足。存不為有餘。以其所言前文
0590b13: 已巳具言之。雖略可也。而頌及論釋。此當心具足六
0590b14: 義之一。去則殘缺。存之可也。但今依什本。或別有
0590b15: 意。亦且從略。無著以為顯示如世尊念處者。即同
0590b16: 如來所契清淨真如。是其念處。故能於經生信。異
0590b17: 乎凡小眾生。而以世諦言故。亦是無為賢聖之眾
0590b18: 生。故以非不非言之。則處乎凡聖之間也。餘論同
0590b19: 異各隨義焉。
0590b20: 【疑】天親曰。若如來不得一法名阿耨菩提者。云何
0590b21: 離上上證。轉轉得菩提耶。為斷此疑。如經。
0590b22: 【經】須菩提白佛言世尊佛得阿耨多羅止是名善法。
0590b23: 【論】無著曰。此下第二為正覺故。於中無有法者。為離
0590b24: 有見過已巳。顯示菩提及菩提道故。顯示有二種語。謂
0590c01: 阿耨多羅即無上語。顯示菩提自相及解脫相故。彼
0590c02: 中無微塵許法可得。故無所有。次以三藐三菩提。即
0590c03: 平等語。顯示菩提中人平等相。以菩提故得知是。諸
0590c04: 佛第一義中無有高下。即無壽命等高下也。又言以
0590c05: 無眾生等者。顯示菩提於生死中法平等相。次顯菩
0590c06: 提道者。如經言修一切善法等說非善法者。安立第
0590c07: 一義相故。頌曰。
0590c08: 彼處無少法知菩提無上法界不增減
0590c09: 淨平等自相有無上方便及離於漏法
0590c10: 是故非淨法即是清淨法
0590c11: ○天親釋曰。自下經文為斷疑故。示現非證法。名得
0590c12: 阿耨菩提。謂彼菩提處無有一法可證。如經云云。故
0590c13: 名無上。頌言法界不增減等。釋無上義。凡四義故。如
0590c14: 經是法平等無有高下。即不增減故無上。又諸佛法
0590c15: 身清淨無有勝故無上。以無我等故。得平等菩提故
0590c16: 無上。又彼法無我自體真實。即自相故無上。言無上
0590c17: 方便者。謂一切善法滿足故。若餘菩提善法缺少即
0590c18: 有上方便。如經一切善法等。於中言非善法者。謂彼
0590c19: 法無有漏故。故偈言及離於漏法等。言漏即非淨法
0590c20: 非漏是淨法。是即決定無漏善法也。○唐譯曰。若言
0590c21: 如來無法是所覺者。云何離後後正覺。次第名無上
0590c22: 覺。為答此疑。非是有法之覺。方名無上覺故。餘文大
0590c23: 同。○功德施曰。若第一義境界色身言說皆不可得。
0590c24: 法身體性。豈亦然邪。為遣此疑。經曰云云。謂佛證真
0591a01: 實。不見少法有所得故。說名阿耨菩提。以是法平等
0591a02: 無有高下故無所得。何故平等。以無我人眾生等故。
0591a03: 如生無我。即法無我故平等無二。此無得理。以何因
0591a04: 證。故言一切善法等。善法有體。云何能證無所得理。
0591a05: 故曰善法者。如來說非善法。謂第一義無生性故則
0591a06: 無所得。言善法者。俗諦言說非真實義斷疑十八。
0591a07: 〔會解〕曰。身說所證其理一也。空生以向身說即
0591a08: 非身說。於是例問云云。佛答亦云實無有法等。則
0591a09: 無上菩提得而無得。若言有得則非平等不名無
0591a10: 上。故曰是法平等無有高下。謂是菩提。無涅槃之
0591a11: 高。無生死之下。無聖人之得。無凡夫之不得。此據
0591a12: 理性以言平等。若約修德非無善法得菩提者。但
0591a13: 無我人等見。則所修離相。故曰如來說非善法。是
0591a14: 名善法。亦不乖於無得也。論以初文為顯示菩提
0591a15: 相。約二種語明義。謂無上語則顯示菩提自相及
0591a16: 解脫相。無少法可得故皆無上。言平等語。則顯示
0591a17: 菩提若人若法皆平等也。以次文為示菩提道者。
0591a18: 然道即菩提。此謂菩提之道即善法也。而言非善
0591a19: 法者。亦安立第一義故。天親述疑言離彼上上證
0591a20: 法轉轉得菩提者。上上之言對後後說。謂以位次
0591a21: 論之。即破一品惑證一分菩提。望後後位。是為上
0591a22: 上證法故。還以後望前。則離上上證轉轉得後菩
0591a23: 提。雖有離有得。實無法無證。此即斷疑意也。餘不
0591a24: 別釋。
0591b01: 【疑】天親曰。復有疑。若一切善法滿足得菩提者。則
0591b02: 所說法不得大菩提。是無記故。為斷此疑。如經。
0591b03: 【經】須菩提若三千大千世界中止是名凡夫。
0591b04: 【論】無著曰。此下第三為施設大利法。於中為安立第
0591b05: 一義教授故。經言汝勿謂如來作是念等。謂如來若
0591b06: 以爾炎而知。言有眾生者。則為有我取。為離此著故。
0591b07: 故曰如來說有我者即非有我。但小乘凡夫有如是
0591b08: 取。故言凡夫者如來說即非凡夫。頌曰。
0591b09: 雖言無記法而說是彼因是故一法寶
0591b10: 勝無量珍寶數力無似勝無似因亦然
0591b11: 一切世間法不可得為喻
0591b12: ○天親釋曰。為斷此疑故。謂所說法雖是無記。而能
0591b13: 得大菩提。以離所說法不能得故。是故能為菩提因。
0591b14: 又言無記者。此義不然。汝是無記而我法是記。故言
0591b15: 一法寶等。言數力無似勝等者。謂於前福德此福為
0591b16: 勝故。一者數勝。二者力勝。三者無似勝。並如經云云。
0591b17: 四者因勝。此因勝彼因故。○唐譯以力似曰勢類。謂
0591b18: 如人勢力有強弱故。如人品類有貴賤故。不可比數。
0591b19: 餘文大同。○功德施曰。何故復此校量邪。今修行者
0591b20: 心勇進故斷疑十九。
0591b21: 〔會解〕曰。既證覺道而後施設大利。故無著以為
0591b22: 施設大利法也。夫大利法莫若此經持說功德。故
0591b23: 重舉大千七寶施福以為較量。文以因況果。即果
0591b24: 上施設化度眾生復大於是。若使如來如彼所知。
0591c01: 言有眾生度者。即有我取。為離著故。則曰如來說
0591c02: 即非有我。所謂安立第一義教授者如是而已巳。若
0591c03: 天親則仍上為疑。謂若善法滿足得菩提者。而所
0591c04: 說法無記。應反不得邪。斷此疑故。引偈答言。言說
0591c05: 雖是無記而得為因。此順問答也。又曰汝是無記
0591c06: 者。指彼疑者疑而不決。則無記爾。亦可謂汝疑此
0591c07: 法為無記爾。若我所說離相妙善。何謂無記。此違
0591c08: 問答也。又偈言一切世間法等者。約四勝義以釋
0591c09: 校量。其文可知。
0591c10: 【疑】天親曰。復有疑。若是法平等無有高下。云何如
0591c11: 來言度眾生。為斷此疑。如經。
0591c12: 【經】須菩提於意云何汝勿謂如來等如前引。
0591c13: 【論】無著文如上云云。頌曰。
0591c14: 平等真法界佛不度眾生以名共彼陰
0591c15: 不離於法界取我度為過以取彼法是
0591c16: 取度眾生故不取取應知
0591c17: ○天親釋曰。云何斷疑。謂乘生假名與五陰共。而不
0591c18: 離法界。以無差別故。故言平等真法界。是故無眾生
0591c19: 可度。如經云云。偈言取我度為過者。謂若如來取五
0591c20: 陰中有眾生為所度令得解脫。而我能度者。是取相
0591c21: 過。以著彼法故。經復言如來說有我等。故偈言不取
0591c22: 取。謂彼本不實。是不應取不取而取。凡夫取以為生。
0591c23: 是不取取義。在佛言之亦是不取而取。取眾生為所
0591c24: 度。但取而不取爾。又凡夫眾生如來說名非生者。不
0592a01: 生聖人法故。○唐譯語意稍異云云。○功德施曰。復
0592a02: 次疑若如來說非眾生者。與餘教相違。如有經言。無
0592a04: 曰云云。無眾生者第一義故。又以大悲攝同己巳故。若
0592a05: 實有眾生異於如來是所度者。如來即有我等取。我
0592a06: 取者。如來說為非取。非者不善義。能縛眾生住生死
0592a07: 故。又非者無體性義以無能取所取故。而凡夫妄取
0592a08: 令彼解故。如經但無智凡夫等。是知未得聖者。各封
0592a10: 從緣起。無我造作故名非生。言生者。隨俗言故斷疑二十。
0592a11: 〔會解〕曰。文於校量之後。而發勿謂度生之語者。
0592a12: 以前文云是法平等則無生可度。因恐眾起是疑。
0592a13: 故止之云爾。空生雖未發言。意猶未決。故直告以
0592a14: 實無生可度。偈所謂平等真法界佛不度眾生。斯
0592a15: 言盡矣。夫一真法界。本無迷悟。尚何生佛之有。而
0592a16: 孰為能度所度哉。若謂有生可度。則佛應有我人
0592a17: 等見。苟為無我。知無眾生明矣。而如來說有我者。
0592a18: 但凡夫執我。順彼凡迷。無我說我爾。然則凡夫果
0592a19: 有凡夫耶。以實言之。凡夫亦不可得。故曰凡夫者
0592a20: 如來說即非凡夫。但依世俗說名凡夫。第一義中
0592a21: 則無有也。若知無生說生。是亦不度而度。所謂雖
0592a22: 知眾生無所有。誓度無所有之眾生是也。是則言
0592a23: 眾生有無。如來度不。各有其致。執取則非爾。
0592a24: 【疑】天親曰。復有疑。雖相不可得見如來。以非如來
0592b01: 法身體故。而如來法身以色相比知。則如來亦以
0592b02: 福相成就也。為斷此疑。如經。
0592b03: 【經】須菩提於意云何可以三十二相觀如來不止如
0592b04: 來不以具足相故得阿耨多羅三藐三菩提。
0592b05: 【論】無著曰。此下第四為攝取法身故。於中初偈顯示
0592b06: 如所不應見。以不可見故。是人行邪道者。亦曰邪靜。
0592b07: 以得禪者名寂靜故。禪名思惟修。思者意所攝。修者
0592b08: 識所攝。覺識所攝故不能見。又諸見皆世諦故。次偈
0592b09: 曰。彼如來妙體。即法身諸佛。法體不可見。彼識不能
0592b10: 知。即示如彼不應見及不應因緣。於中初二句謂應
0592b11: 以法見。佛法者真如義。由其以法為身。以如為緣。故
0592b12: 出生諸佛法身。故不可見。次二句言不應因緣。以彼
0592b13: 法真如相故。非如言說所知。唯應自證。見實能知。故
0592b14: 言法體不可見等。雖不應以相見。應以為因得菩提
0592b15: 邪。故經言如來可以相成就等云云。為離此著故。則
0592b16: 又曰莫作是念等。此明相非菩提。亦不以為因相是
0592b17: 色性故。頌曰。
0592b18: 非是色相身可比知如來諸佛唯法身
0592b19: 轉輪王非佛非相好果報依福德成就
0592b20: 而得真法身方便異相故唯見色聞聲
0592b21: 是人不知佛以真如法身非是識境界
0592b22: ○天親釋曰。此下為斷疑故。謂若有人言福德能成
0592b23: 相果。則是以相能得菩提者。如轉輪聖王應是如來。
0592b24: 故知不可以相得見佛身也。言非相好果報等。此明
0592c01: 相果非依福德成就。而得法身方便異相故。謂法身
0592c02: 者是智相身。非彼福德異相身故。若唯見色聞聲。是
0592c03: 人不知真如法身。非是識境界故。故云見色聞聲是
0592c04: 行邪道。則曰彼如來妙體等。○唐譯大同。○功德施
0592c05: 曰。以諸眾生於佛法身多生取著。故說色身無性。又
0592c06: 欲令於色身見法身義。故說頌言云云。謂有見光明
0592c07: 相好。及聽受經法文字而言見佛者。為除此見故曰
0592c08: 是行邪道。以色聲性非真實故。然則云何見邪。故偈
0592c09: 言如來法為身。但應觀法性。法性非所見。彼亦不能
0592c10: 知。法性者所謂空性無自性無生性等。此即諸佛第
0592c11: 一義身。若見此者名為見佛。又餘經說。無取著見是
0592c12: 名見佛。今緣法性將非取著。以淨智心。了知法性。故
0592c13: 法性非所見。既非所見故智不能知。如有經說。一切
0592c14: 法性猶如空等。與眾物為所依止。而其體性非有
0592c15: 物非無物。寂然無知。名為了知名為知者隨俗言說
0592c16: 斷疑二十一。
0592c17: 〔會解〕曰。經言可以身相見如來者。前後凡四出
0592c18: 之。以文相生起斷疑之別。各有所以。前直以見言
0592c19: 不可。此獨言觀。故在可否之間。則曰云云。蓋觀與
0592c20: 見異。故有與有奪。謂以理觀之則可。以相見則不
0592c21: 可。如曰一塵之色咸與理等。況丈六之質寧非法
0592c22: 身。及詰之以相又言其非。或恐不善觀者還滯相
0592c23: 見。故復遮之。魏譯加後四句。而秦本略者。以今言
0592c24: 之魏譯理是。秦本意深。各有其致。未易可否。然與
0593a01: 其理足而義盡。孰若意深而有餘。所謂但遮所非。
0593a02: 不言所是。其秦本得之矣。無著以為攝取法身。則
0593a03: 法身者在乎所非處而已巳。而天親以為斷疑故。不
0593a04: 以色相見如來。唯以真如為如來。此猶分別之說。
0593a05: 若以三身圓具。色相法身非一非異。無在不在。豈
0593a06: 當如是離隔說邪。如功德施所論。亦可謂知見佛
0593a07: 之趣矣。
0593a08: 【疑】天親曰。有人起如是心。若不依福德得大菩提。
0593a09: 如是諸菩薩則失福德及大果報。為斷此疑。如經。
0593a10: 【經】須菩提汝若作是念如來不以具足相故止得故
0593a11: 阿耨菩提○是故說不受福德○無著以此段連上云云天親以此文屬下。
0593a12: 【論】無著曰。此下第五為不住生死涅槃。故言於法不
0593a13: 說斷滅者。謂如所住法通達不斷一切生死影象。而
0593a14: 於涅槃自在行利益眾生事。此遮一向寂靜。故顯示
0593a15: 不住涅槃。若不住涅槃應受生死。為離此著。顯示不
0593a16: 住流轉。故經言以七寶行施等。於中言知一切法無
0593a17: 我得成於忍者。謂於有為法得自在故。無彼生死之
0593a18: 我。又非業惑力所生。故名無我得忍。所生福德勝多
0593a19: 於彼。言菩薩不取福德者。正顯示不住生死。若住生
0593a20: 死即受福德。又言不取福德者。佛於餘處說應受福
0593a21: 德故。復以方便說故。受而不取。受者說有而已巳。取者
0593a22: 修彼道故。如福聚及果中皆不應著。頌曰。
0593a23: 不失功德因及彼勝果報得勝忍不失
0593a24: 以得無垢果示勝福德相是故說譬喻
0593b01: 是福德無報如是受不取
0593b02: ○天親釋曰。此下為斷疑故。謂雖不依福德得真菩
0593b03: 提。而不失福德及被果報。以能福智二嚴故。言得勝
0593b04: 忍不失者。謂若有人作是念。菩薩以得無生。失彼福
0593b05: 德者。為遮此故示現不失。更得勝報。故言示勝福德
0593b06: 相等。如經於法不說斷滅相。言知一切法無我得無
0593b07: 生忍者。謂二種無我。得二種不生相故。是福德無報
0593b08: 者。無彼有漏報也。如是受不取者。謂得有漏報故亦
0593b09: 受。以有漏可訶故不取。○唐譯曰。若言福不證菩提。
0593b10: 則菩薩福果應斷。為釋此故。頌曰其福不失亡等。餘
0593b11: 文大同。○功德施曰。若智亦不能知法性者。云何佛
0593b12: 以具足相而證菩提。為遣此疑。經曰云云。以顯示法
0593b13: 界相義故。若相成就是真實者。相滅即名為斷。無有
0593b14: 菩薩見法斷故。有生故有斷。若一切法無生性。則遠
0593b15: 離斷常是法界相。於此能信解者。多於施福。如有頌
0593b16: 曰。若人持正法。及發菩提心。不如解於空。十六分之
0593b17: 一。或念一切法。無生者云何。有福德生故。經言不應
0593b18: 取福德。謂非第一義中有福可取故。雖不可取。福應
0593b19: 圓滿。不出二諦故云云斷疑二十二。
0593b20: 〔會解〕曰。此段初文。照上無著所釋。合云以具足
0593b21: 相故得菩提。如來遣之則反其說。故曰不以等。是
0593b22: 疑多上一不字。若作天親釋。則不為多。各有其義。
0593b23: 兩存可也。然無著以不說斷滅下為不住生死涅
0593b24: 槃者。謂若發心一向說諸法斷滅。則似墮涅槃寂
0593c01: 靜見。為遮是見。故說通達不斷生死影象。而於涅
0593c02: 槃方便利物。則不住涅槃也。若言行於布施則似
0593c03: 著有為生死法。為遮此著。故說若人知一切法無
0593c04: 我得成於忍。於有為法而得自在。則不住生死也。
0593c05: 惟其不住生死。所以能出生入死。惟其不住涅槃。
0593c06: 所以能安住涅槃。是二不住雖在如來。而以菩薩
0593c07: 言者。以因顯果。亦寄果示因。而福德勝劣不相及
0593c08: 者。由其受不受異。故曰以諸菩薩不受福德等。然
0593c09: 以餘文言之。有受而不取者。是受與取異。如諸論
0593c10: 分別。若依今本不受即不取故一向無著。則曰如
0593c11: 福聚及果中皆不應著是也。然則文雖不以福德
0593c12: 得菩提。而不說諸法斷滅。雖不捨福德相。而說於
0593c13: 法無我得忍為勝。所以成福智二嚴。良由二皆不
0593c14: 住故也。
0593c15: 【疑】天親曰。若諸菩薩不受果報。云何諸菩薩福德
0593c16: 眾生受用。如經。
0593c17: 【經】須菩提若有人言如來若來若去止故名如來。
0593c18: 【論】無著曰。此下第六為行住淨。復有三種。一威儀行
0593c19: 住。二名色觀破自在行住。三不染行住。威儀行住者
0593c20: 經言若來若去等。行謂去來。住謂餘儀。頌曰。
0593c21: 是福德應報為化諸眾生自然如是業
0593c22: 諸佛現十方去來化身佛如來常不動
0593c23: 於是法界處非一亦不異
0593c24: ○天親釋曰。謂諸佛化身有用。彼法身者不來不去。
0594a01: 故言自然如是業。又言去來化身佛等。謂以此明不
0594a02: 來不去故。如經云云。若如來有去來差別者。即不得
0594a03: 言常如是住。如是住者不變不異故。○唐譯大同。○
0594a04: 功德施曰。若第一義無福可取。何故餘經說如來福
0594a05: 智資糧等。為遣此疑故曰云云。謂涅槃無有真實處
0594a06: 所。而至於彼名之為去。生死亦爾。而從彼出名之為
0594a07: 來。不來不去是如來義。以此顯示無住涅槃。雖生死
0594a08: 涅槃無有一異。而於三界引喻眾生。為作利益斷疑二十
0594a09: 三。
0594a10: 〔會解〕曰。此以當文言之。顯如來應化即是法身。
0594a11: 故於去來而無去來之。於行住而不見行住之
0594a12: 相。此所以名法身如來。無著以為行住淨。謂由全
0594a13: 法為應故。若行若住無不皆淨。依天親承上斷疑。
0594a14: 則福德所感者應化也。以應化則有去來。彼不解
0594a15: 故謂實有來去。是不解知其為法身體無來去故
0594a16: 也。則又曰如來者無所從來。所謂從真如實際中
0594a17: 來。又曰乘如實道來成正覺。是則修性因果皆依
0594a18: 一如。以如無來去故。無從來者亦無所去。而言來
0594a19: 者順化之義。去者反本之義。若云如去則是雙林
0594a20: 順如而去也。亦無所從生名為如來。故淨名曰。來
0594a21: 者無所從來等。皆其理也。餘論以望彼生死涅槃
0594a22: 云無來去者。亦無方之說也。
0594a23: 【疑】此下一疑。論無顯文。准功德施曰。復次疑者。若
0594a24: 生死涅槃不可得故無來去者。如來豈如須彌山
0594b01: 等。積聚一合而安住邪。為遣此中眾多等有無一
0594b02: 合見故。如經。
0594b03: 【經】須菩提若善男子善女人以三千大千世界止是
0594b04: 名法相。
0594b05: 【論】無著曰。此下第二為破名色身自在行住故。於中
0594b06: 有二種方便。破色身如前說。言佛則不說是微塵眾。
0594b07: 此謂聚體不成就故。說名非聚。若不爾者。雖不說亦
0594b08: 自知是聚義。何須佛說。經言如來說世界非世界者。
0594b09: 此以無所見方便破名身。謂眾生世界故。又言若世
0594b10: 界實有則是一合相者。此界塵並說故有二種摶取。
0594b11: 謂一摶取即眾生類及世界為一有故。差別摶取者。
0594b12: 以取微塵眾集有差別相故。言非一合相者。此為安
0594b13: 立第一義故。又曰即是不可說等。謂以世言說故有
0594b14: 彼摶取。第一義中彼法不可說。而小乘凡夫如言說
0594b15: 取。非第一義。經言佛說我見等者。顯示如所不分別。
0594b16: 謂如外道說我。如來說為我見。又說有此我見。是即
0594b17: 見攝。所以安立法無我。如是觀察入三昧時。不復分
0594b18: 別。是為相應方便。言發阿耨菩提心者。示無分別人。
0594b19: 於一切法者。示無分別法。如是知見等。示增上心及
0594b20: 智皆無分別。故即知見勝解。謂以智依奢摩他故言
0594b21: 知依。毗舍那故言見。此二依止三摩提。自在解內
0594b22: 攀緣影象故言勝解初二翻名止觀。故能知能見。第三恐取等持之義。故以三摩提
0594b24: 摩提者。名相進退。所出不同言如是信解不住法相者。正顯無分
0594c01: 別義。於法相中示不共及相應義故。如前說云云。
0594c02: 頌曰。
0594c03: 世界作微塵此喻示彼義微塵碎為末
0594c04: 示現煩惱盡非集聚故集非唯是一喻
0594c05: 聚集處非彼非是差別喻但隨於音聲
0594c06: 凡夫取顛倒非無二得道遠離於我法
0594c07: 我見即不見無實妄見此是微細障
0594c08: 見真如遠離二智及三昧如是得遠離
0594c09: ○天親釋曰。碎塵為喻者。謂真如法界處非一異。如
0594c10: 來於彼法界處住。故說此喻。示煩惱盡顯非一異相
0594c11: 故。言非集聚故集等。謂如塵為末。非有聚集物故非
0594c12: 一處住。非彼差別處可得故亦非異處。如是遠離煩
0594c13: 惱障盡。住彼非一異處。又說世界一合相喻者。謂若
0594c14: 實有物聚集。如來則不說微塵聚。若實有世界。佛則
0594c15: 不說三千世界是一合相。以彼聚集無物可取。凡夫
0594c16: 妄取為有。非實有故。即知是妄。故言一合相者即是
0594c17: 不可說等。又佛說我見等者。謂本無我。隨言取著。計
0594c18: 為二見。故言但隨於音聲等。非彼無我及法。若離二
0594c19: 事即得菩提。故偈復言遠離於我法等。見我即不見
0594c20: 者。謂見我者。即不見彼無我。以其無實。妄分別。無
0594c21: 有我故。如來說彼我見如是。見法亦爾。經言於一切
0594c22: 法應如是知等。謂若見法相即不見相。故見我見法
0594c23: 二皆不見。此是細障。若不見彼二。是即見法而得遠
0594c24: 離。故言見真如遠離。又如是知等者。顯示世智第一
0595a01: 義智。及依止三昧得離彼障故。○唐譯大同。○功德
0595a02: 施曰。此中微塵眾多者。遣無分一合見。非微塵眾者。
0595a03: 遣有分一合見。是名微塵眾者。非有分物。說之為眾。
0595a04: 復為遣積聚見故。又曰如來說世界即非世界者。謂
0595a05: 若世界實有。即是一合見。何故非此一合見邪。謂於
0595a06: 非有中妄見故。言一合相者即是不可說。是俗諦相。
0595a07: 非真實有。若第一義。一切法本性無生。故不可得。離
0595a08: 於言說。而起執凡夫於中妄取。若我一向非。如教有
0595a09: 言。我以己巳為依。詎以他為依。智者能調我。生天受安
0595a10: 樂。為遣此疑。經曰。若人言如來說我見等為正語不。
0595a11: 謂佛說見我者。為誘攝諸信樂者。故於五蘊隨俗名
0595a12: 言。非謂真實。而佛所見我。是遠離性。故言即非我見
0595a13: 等。以離生死涅槃我等一合見得菩提故。復欲令其
0595a14: 同證故。說於一切法應如是知等。謂修信解者。法想
0595a15: 尚不生。況非法想。即不生於如法不如法分別。又曰。
0595a16: 法想者如來說為非想。謂一切法無生性故。若無生
0595a17: 即非有。於何知見。以俗諦故。說名法想斷疑二十四。
0595a18: 〔會解〕曰。無著科此文。為破名色身自在行住。亦
0595a19: 承上言之。謂有去來者名色身也。無去來者破名
0595a20: 色也。以破名色身故解脫。解脫顯由法身。故解脫
0595a21: 自在則應化亦自在。此與前文異者。前為顯相應
0595a22: 行相故。此以為自在行住。雖意各不同。其必破名
0595a23: 色身一也。論以初文末塵方便破色身。即外世界
0595a24: 色例內身色。世界既為微塵。則有而非有。非有而
0595b01: 有。亦摶眾塵而為一色。既有無不可得。則色身執
0595b02: 破矣。又曰若世界實有者。決以世界非世界破名
0595b03: 身。即世界之名例眾生之名。世界既有而非有。則
0595b04: 眾生名亦非名。即名身執破矣。破雖在佛。執實凡
0595b05: 夫。所以寄果以破因執也。言一合相義亦難曉。是
0595b06: 應知合多為一。為一合相。散一為多。為非一合相。
0595b07: 非一合相則為無。一合相者則為有。有則為凡。無
0595b08: 則為聖。於一合相而有二種。如論有二種摶取。謂
0595b09: 摶取積聚之義。所謂摶眾生類等為一世界。一也。
0595b10: 又摶眾塵以成世界種種差別。二也。既二俱不可
0595b11: 得。則非一非異。如論偈顯非一異是也。故以凡言
0595b12: 之。知合而不知散。聖人觀之。於合而知散。故曰如
0595b13: 來說一合相即非一合相。又見有合散者凡夫也。
0595b14: 見非合散者聖人也。如曰若見凡法不合不散。是
0595b15: 即聖人法。若見聖法有合有散者。是即凡夫法。云
0595b16: 云是不特知聖凡之分。亦見聖凡元只一法。本無
0595b17: 定實。又安立第一義故。說非一合相。隨世言說故。
0595b19: 一如。皆一合相。是則攝義甚通。於理極遠。此姑置
0595b20: 之。依天親釋義。則碎塵為喻。顯非一異相。以上明
0595b21: 法身所契真如非一異故。故有世界微塵之喻。然
0595b22: 則文言若實有一物聚集。如來則不說微塵眾者。
0595b23: 此言佛說一合相意也。以是知言微塵眾者。為顯
0595b24: 體不成就。非實有一合相。餘諸文義。論釋詳矣。今
0595c01: 更直釋之。經於此後復言佛說我見人見者。一由
0595c02: 凡夫不了一合相義。貪著其事。故有我見等執。亦
0595c03: 由我等見故取一合相。故於是破之。亦是破上地
0595c04: 微細障也。二由上言佛說微塵眾顯非一合相。故
0595c05: 言如佛說我見等。亦彰見而非見。故復示發心者。
0595c06: 於一切法。亦當如其非見而見。如是知見信解。則
0595c07: 不生法相矣。又言法相者。覆釋法相。亦皆非相而
0595c08: 相。故知言不生者。由本不生。非始不生也。於是如
0595c09: 來反覆發明之旨。非不切著。而凡迷不解。奈何。
0595c10: 【經】須菩提若人滿無量阿僧祇世界止如如不動。
0595c11: 【論】無著曰。此下第三為不染行住。於中二種。一說法
0595c12: 不染。以有如是大利益故。決定應如是說而無所染。
0595c13: 云何為人演說等。顯示不可言說故不說彼法有可
0595c14: 說體。應如是說。若異此者則為染汙。以顛倒義故。又
0595c15: 不求信敬故。亦為無染說。頌曰。
0595c16: 化身示現福非無無盡福諸佛說法時
0595c17: 不言是化身以不如是說是故彼說正
0595c18: ○天親釋曰。此雖諸佛自然作用。而彼化身說法有
0595c19: 無盡無漏功德。故重說勝福譬。云何為人演說。而不
0595c20: 名說。故言諸佛說法時等。謂化身說法時。若言我是
0595c21: 化佛。則眾生不敬。不能利物故。以不如是說而為正
0595c22: 說。○唐譯大同。○功德施曰。何故復說受持之福。欲
0595c23: 令眾生畢竟信故。經曰。如無演說是名為說。謂第一
0595c24: 義無世出世若法若物少有可說者。是名為說。
0596a01: 〔會解〕曰。此經始終以七寶施福校量。雖世界有
0596a02: 多少。顯持經福勝一也。其所以勝之之說雖不同。
0596a03: 而出乎般若亦一也。無著以此文為說法不染。蓋
0596a04: 順無說之說。是真得般若體故。又以不求信敬為
0596a05: 不染。謂說者能忘於我故。天親以偈言化身示現
0596a06: 福等。知其依化身說法。而不言是化。則其所說無
0596a07: 相。勝彼有作之福。故曰非無無盡福。亦得是釋疑
0596a08: 也。什本則曰。不取於相如如不動。夫言不取於相。
0596a09: 則理絕常想。言如如不動。則妙極真源。惟其如是。
0596a10: 乃契般若。斯所以顯持說福勝。淨名曰。善能分別
0596a11: 諸法相。於第一義而不動。蓋今說之謂也。
0596a12: 【疑】天親曰。復有疑若諸佛常為眾生說法。云何言
0596a13: 入涅槃。為斷此疑。如經。
0596a14: 【經】何以故一切有為法止應作如是觀。
0596a15: 【論】此下三論並依九喻釋。無著曰。二為流轉不染故。
0596a16: 於中顯示四種有為相。一自性相。謂共相見識如星
0596a17: 光。以無智闇中有。有智明中無故。人法我見如翳。取
0596a18: 本無義故。妄識如燈。以渴愛潤取緣能熾然故。二著
0596a19: 所味相。味著顛倒境界。如彼幻倒見故。三隨順過失
0596a20: 相。謂隨順無常等過如露體相無有故。隨順受相如
0596a21: 泡。以有受皆苦。凡三苦故。四隨順出離相。謂觀過去
0596a22: 行等如夢。隨念所現故。現在不久住故如電。未來種
0596a23: 子依阿黎耶識出生諸法。如空中出雲。如是了知三
0596a24: 世行已巳。通達人法無我。得出離故。頌曰。
0596b01: 非有為非離諸如來涅槃九種有為法
0596b02: 妙智正觀故見相及於識器身受用事
0596b03: 過去現在法亦觀未來世觀相及受用
0596b04: 觀於三世事於有為法中得無垢自在
0596b05: ○天親釋曰。如來為斷疑故。說九喻偈。謂諸佛雖得
0596b06: 涅槃。非有為法。亦不離有為。以化身說法。示現世間。
0596b07: 利益眾生故。此明佛於涅槃世間皆不住也。何故示
0596b08: 現世間而不住有為法。故曰九種有為法等。謂如星
0596b09: 等九種法譬成九正觀。觀九種境故言見相。及於識
0596b10: 等。謂觀見如星。為日所映。有而不現。能見心法。亦復
0596b11: 如是。觀有為相如翳。見毛輪等色。以顛倒見故。觀識
0596b12: 如燈。依止貪愛法住故。觀所依住處如幻。以器世間
0596b13: 無一體實故。觀身如露。少時住故。觀所受用事如泡。
0596b14: 受想因三法不定故。觀過去法如夢。唯念現故。觀現
0596b15: 在法如電。剎那不住故。觀未來法如雲。以阿黎識與
0596b16: 一切法為種子故。又總唯三種。謂觀相如見識相。觀
0596b17: 受用如器世間等。觀有為法如三世轉現等。如是總
0596b18: 別。觀一切法。則於世間有為法中得自在無礙智。故
0596b19: 曰得無垢自在。○唐譯大同。○功德施曰。此無住涅
0596b20: 槃。觀察有為。然後方證。云何觀察。謂觀察自在如星。
0596b21: 觀物境如翳。觀遷動如燈。觀體性如幻。觀少盛如露。
0596b22: 觀壽命如泡。觀作者如夢。觀心識如電。觀有為如雲
0596b23: 等。云云復次先依俗諦。以星等喻安立有為。後依中
0596b24: 論第一義。明一切法不生不滅不斷不常不一不異
0596c01: 不來不去。及般若中一切法非積住性。以次帖釋云
0596c02: 云文煩不盡○斷疑二十五。
0596c03: 〔會解〕曰。無著以此兼於上文。為二種無染。此謂
0596c04: 流轉無染也。以其善觀四種有為法故。不為生死
0596c05: 所流轉。天親意彰釋疑。以謂雖得涅槃而不住涅
0596c06: 槃。不妨化身說法。雖示現世間而不住有為。以其
0596c07: 正智善觀察故。然而什本特加何以故者。還徵釋
0596c08: 上不住於相如如不動之旨。夫觀諸法如幻化相。
0596c09: 則是相皆遣。尚不住涅槃。況有為之相而不遣邪。
0596c10: 所謂設有一法過涅槃者我亦說如幻化。故知但
0596c11: 了如幻不住有無。自然妙契如如。安住不動。徵一
0596c12: 得二。理在其中。由是言之。回觀魏譯。言同意淺。什
0596c13: 譯良有旨哉。喻有加略加一略四者。直取如幻大旨而
0596c14: 已巳。星翳等喻幻義稍。故略之無。各如諸家封法
0596c15: 之釋纂者疊疑之喻皆失其源流。入巧見非大方
0596c16: 之說。然以是偈殿於經末。亦依經示觀之意。苟能
0596c17: 日用以為心要。不唯觀達有為。抑足照了無相也。
0596c18: 【經】佛說是經已巳止信受奉行。
0596c19: 【論】無別釋。
0596c20: 〔會解〕曰。此經流通諸論。固無定判。而章疏科節。
0596c21: 或復進退。云云今謂凡流通亦多門。有付囑者。有
0596c22: 勸持者。有校量功德者。有示方軌者。有請名結要
0596c23: 者。有隨經結益者。有從物偏好乘乘不同者。有發
0596c24: 誓弘護者。有信受奉行等。皆流通也。若准此意。則
0597a01: 合追指。自須菩提發阿耨多羅三藐三菩提心者
0597a02: 下。具諸流通義。言於一切法應如是知等。則付囑
0597a03: 流通也。令如是知解。或從富文言之。或通指一經
0597a04: 所說。況發心之言。與初文同。故知正通其理一貫。
0597a05: 次若有人等。校量福勝勸持也。云何為人演說等。
0597a07: 言。即四悉之一。通亦具四。皆生喜故。請名結要。則
0597a08: 又見於上文。餘亦應具。文缺略耳。然以此經。垂之
0597a09: 後世。流通無壅。受持特盛者。得非以一經始終校
0597a10: 量功深。殷勤付囑。般若冥資之力。眾生乘種之深
0597a11: 故也。雖然希利而持經。吾未見其能持。惟不以利
0597a13: 
0597a14: 金剛般若波羅蜜經會解卷下終
0597a15: 
0597a16: 
0597a17: 
0597a18: 
0597a19: 
0597a20: No. 462-B
0597a21: 愚述此書。始於己巳亥歲。草創于東湖蘭若。以其編例
0597a22: 東安置之以篋筒無慮二十年。至乙卯叨南湖祖席。
0597a23: 戊午夏坐足疾稍閒。因得治定成四帙。畢詶素志。既
0597a24: 而有　竺峰之命。眾請刊。餘四經板藉次乃獲鋟工。
0597b01: 才得卷餘。以東歸。於茲中輟者又十餘載。其業不
0597b02: 易究如此。自謂不復舉此話矣。山門學者妙見懺首。
0597b03: 慨茲墜緒。有激于申。毅然發志募諸　同袍道舊。相
0597b04: 與助成教門一段因緣。於戲起斯文於溝中之斷豈
0597b05: 易得邪。庭老衲書始末于供觀山色云
