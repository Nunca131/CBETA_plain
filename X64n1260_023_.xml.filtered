0184a04: 列祖提綱錄卷第二十三
0184a05: 
0184a06: 武林十八理安禪寺住持婁東行悅集
0184a07: 拈黃法語開堂祝聖佛事
0184a08: 圓悟勤禪師改昭覺為崇寧。黃到開堂。拈示眾
0184a09: 云。地普天皆承恩力。九州四海悉稟威靈。百千法
0184a10: 門中殊特法門。無量妙義中真實勝義。如今從天降
0184a11: 下。不在眼目定動唇吻合開。驗在目前。一時薦取。
0184a12: 佛照光禪師開堂。捧黃示眾。天書親自日邊來。一
0184a13: 道神光九垓。為瑞為祥恩力大。直教枯木解花開。
0184a14: 舉起便知。不妨慶快。苟或未然。重宣一遍。
0184a15: 天目禮禪師住淨慈。捧黃云。九重命下。四海同欽。
0184a16: 山嶽歎呼。禽魚起舞。且物外道人因甚也被轉。順
0184a17: 是菩提。
0184a18: 捧御香法語
0184a19: 密庵傑禪師奉聖旨開堂。賜御香。師捧香示眾云。中
0184a20: 天頒降。大地蒙熏。聚為光明幢。散作香水海。輝騰佛
0184a21: 日。丕贊皇圖。天上人間。開佛知見。
0184a22: 奉聖旨就靈隱開堂。賜御香。師捧香示眾云。御寶親
0184a23: 封。君王頒賜。不是人間薰陸。亦非海外旃檀。持來價
0184a24: 重娑婆。爇處為祥為瑞。光揚佛日。仰祝皇圖。山河大
0184b01: 地發歡喜心。蠢動含靈普薰正見。
0184b02: 拈劄付法語
0184b03: 楚石琦禪師住本覺。拈宣政院劄。輥芥投鍼則易。轉
0184b04: 凡成聖非難。不假他求。盡在箇裏。還見麼。更聽知事
0184b05: 宣白。
0184b06: 南石琇禪師住報恩。劄付。激濁揚清。扶宗闡教。澤廣
0184b07: 藏山。理能伏豹。
0184b08: 住徑山。劄付。權衡佛祖。船筏群生。兵隨印轉。將逐符
0184b09: 行。
0184b10: 呆庵莊禪師住雲居。拈劄。靈山付囑。驗在今日。佛法
0184b11: 遍天下。皇恩無盡時。
0184b12: 住徑山。拈劄。者一句子。盡大地人受不用盡。老僧今
0184b13: 日感恩有分。
0184b14: 佛朗性禪師住山。拈劄。付國王大臣金城湯池外
0184b15: 護何法。未舉先知。毛吞巨海。芥納須彌。
0184b16: 住天童。拈劄付。君心佛心。大法綱紀。符到奉行。草木
0184b17: 化被。為如來使。當陽宣示。
0184b18: 愚庵及禪師再住徑山。院劄拈起云。前佛性命。後佛
0184b19: 紀綱。總在者裏。凜然如朽索之馭六馬。危乎猶一髮
0184b20: 之引千鈞。若非大丞相赤手提持全肩擔荷。何處更
0184b21: 有今日。諸人還委悉麼。車不橫推。理無曲斷。
0184b22: 拈公帖法語
0184b23: 雪巖欽禪師護聖拈帖。握乾坤於掌內。運日月於胸
0184b24: 中。雖用孫武商君不犯之令。與結繩之化元同。如何
0184c01: 見得。半幅全封。
0184c02: 楚石琦禪師住福臻。行宣政院帖。孤峰頂上盤結草
0184c03: 菴。有口只堪挂壁。十字街頭解開布袋。入水方見長
0184c04: 人。因甚麼到恁麼地。度帖云。只將補袞調手。撥轉
0184c05: 如來正法輪。
0184c06: 笑隱訢禪師住集慶。拈公帖示眾云。一竿竹建精藍。
0184c07: 隨心具足。八十頃布金地。當處圓成。今日諸官欽奉
0184c08: 聖旨。具疏敦請開山。最初一句如何剖露。金輪統御
0184c09: 三千界。玉曆延洪億萬春。
0184c10: 拈護法疏法語
0184c11: 楊岐會禪師興化寺開堂。府主龍圖度疏與師。師纔
0184c12: 接得乃提起云。大眾。府主龍圖駕部諸官盡為你諸
0184c13: 人說第一義了也。諸人還知麼。若知。家國安寧事同
0184c14: 一家。若不知。曲勞僧正度與表白宣讀。且要天下人
0184c15: 知。
0184c16: 龍門遠禪師天寧開堂。當道度疏與師接得示眾云。
0184c17: 天不能。地不能載。泄漏天機言言堪愛。且道如何
0184c18: 是堪愛之言。良久云。分明記取舉似作家。遂度與表
0184c19: 白。
0184c20: 真淨文禪師寶峰開堂日。接得左司手中疏。乃示眾
0184c21: 云。左司傳授。烜赫現前。泐潭把呈。分明薦取。薦與不
0184c22: 薦付表白。表白擬接。復收云。不見道。權柄在手。縱
0184c23: 奪臨時。非但泐潭如是。左司眾官神通變化各各具
0184c24: 足。度與表白。
0185a01: 圓悟勤禪師開堂。於知府手中接得呈示大眾云。
0185a02: 字字演無量義。句句如優曇華。佛祖鉗鎚。人天標榜。
0185a03: 當陽拈出。文彩已巳彰。錦上鋪花。請重宣過。
0185a04: 開堂。判府延康度疏與師。師接了云。斷盡現成公案。
0185a05: 擲地金聲。發明古剎家風。耀天光彩。出自大手筆。顯
0185a06: 示最上乘。正欲四海普聞。便請僧正宣過。
0185a07: 到南康軍開堂。於知府手中接得疏示眾云。見麼。當
0185a08: 陽顯示。直截現成。百千重。七通八達。一一宗師巴
0185a09: 鼻。頭頭向上宗乘。直下承當猶較些子。苟或未證。
0185a10: 請僧正重為敷宣。
0185a11: 大慧杲禪師明慶開堂。拈疏示眾云。留守相公入善
0185a12: 知眾藝三昧。向毛錐子上放大光明。不動舌頭演說
0185a13: 四十二般若波羅密門已巳竟。還信得及麼。若信不及。
0185a14: 請表白。重新拈出。令未聞者聞未信者信。
0185a15: 密庵傑禪師判府度疏與師。師接得乃云。窮諸玄辯
0185a16: 若一毫置於太。竭世樞機到底不離於正念。復呈
0185a17: 起疏召眾云。正念生也。且道其中事作麼生。煩表
0185a18: 白宣讀。
0185a19: 判府安撫尚書度疏。師接呈起云。釋迦老子四十九
0185a20: 年橫說正說。說不到處總在箇裏流出。包羅萬有囊
0185a21: 括十。如是信得。皇恩佛恩一時報畢。設或未然。何
0185a22: 妨道破。
0185a23: 楚石琦禪師住鳳山拈宣政院疏。白雲出岫本自無
0185a24: 心。赤水求珠還他罔象。萬般存此道。一味信前緣。
0185b01: 住光孝拈行宣政院疏。理陰陽。旁通造化。光輝佛
0185b02: 日。普扇真風。還他大力量人。成此大力量事。召眾云。
0185b03: 高著眼。
0185b04: 笑隱訢禪師住中天竺拈院疏云。箇是大丞相親受
0185b05: 靈山記底句子。付在山僧。未聞者聞。未見者見。
0185b06: 了庵欲禪師住靈巖拈院疏。權衡在手。與奪臨時。政
0185b07: 化宣流。風行草偃。
0185b08: 石屋珙禪師拈廣教府疏云。老瞿曇二千年前未了
0185b09: 底公案。珙上座今日就廣教府官手裏與他了。呈
0185b10: 疏云。所供詣實。
0185b11: 月江印禪師住育王拈廣教府疏。揮魯陽戈。重光佛
0185b12: 日。廣大教門。斯為第一。
0185b13: 箬庵問禪師開堂拈疏。寰中天子。閫外將軍令。一
0185b14: 語定乾坤。衲僧齊乞命。
0185b15: 拈府疏。自是靈山秉囑願力不忘。驀拶相呈甚生光
0185b16: 怪。迴避不及潛匿無門。好風相送處。花雨又繽粉。
0185b17: 拈縣疏。一向埋頭雲壑。見面何似聞名。如今信彩成
0185b18: 輝。貴在大家知有。雲從龍風從虎。聽價不聽聲。一般
0185b19: 是好手。
0185b20: 住磬山護法呈疏。師接疏云。親見親聞。言端語的。斬
0185b21: 新揭露。舊彩重輝。顯正摧邪。揀魔辨異。須是箇般人
0185b22: 方明箇般語。且道是甚麼語。維那試宣看。
0185b23: 護法疏。寸絲尺錦。澤媚川輝。可知禮也。玉轉珠回。
0185b24: 弘覺忞禪師拈疏云。把住上大人。顯揚丘乙己巳。全憑
0185c01: 者道真言。若是箇拈頭識尾底。直得毛錐未動前便
0185c02: 可知禮也。何須文彩全彰後依樣化三千。雖然如是。
0185c03: 手執夜明符。幾箇知天曉。便請維那宣過。
0185c04: 拈方外交疏法語
0185c05: 元叟端禪師方外疏。杳杳冥冥其中有精。恍恍惚惚
0185c06: 其中有物。未舉先知底固不在言。只者錦標玉軸甚
0185c07: 處得來。塞耳根。分明聽取。
0185c08: 住徑山方外疏。言言見諦。句句朝宗。西天昔日淨名
0185c09: 老。東土今朝龐蘊公。
0185c10: 楚石琦禪師方外交疏。一句子。無彼此。以我為隱乎。
0185c11: 吾無隱乎爾。
0185c12: 恕中慍禪師方外交疏。夫子鼻孔。達磨眼睛。總在者
0185c13: 裏。論其根本。同出一源。較其功德。各具八百。中間有
0185c14: 些子訛。今古無人道著。度疏云。殺人刀。活人劍。
0185c15: 拈山門疏法語
0185c16: 南石琇禪師住靈巖山門疏。一句是一句。渾不涉文
0185c17: 采釆。信知家裏言。自然無內外。
0185c18: 山門疏。是家裏人。說家裏話。山茶及時摘。蒲鞋晴
0185c19: 曬。
0185c20: 山門疏。挂眉間劍。拋栗棘蓬。楊岐妙喜。不謀而同。
0185c21: 恕中慍禪師住象山靈巖山門疏。未入靈巖門。諸人
0185c22: 是主。山僧是賓。既入靈巖門。山僧是主。諸人是賓。且
0185c23: 賓主混融一句作麼生道。金香爐下鐵崑崙。
0185c24: 了庵欲禪師山門疏。有主有。賓有酬有唱。坐斷舌頭。
0186a01: 一椎兩當。
0186a02: 住本覺山門疏。未入門來有一句子。既到者裏半字
0186a03: 全無。畢竟如何。蘇盧蘇盧。
0186a04: 佛朗性禪師山門疏。若是家裏人。不守渾崙庫。百草
0186a05: 頭邊建法幢。雲從龍兮風從虎。
0186a06: 石屋珙禪師拈山門疏。鍋子大小。杓柄短長。是家裏
0186a07: 事。何必論量。
0186a08: 弘覺忞禪師山門疏。在君曰制。在國曰令。在使臣曰
0186a09: 符信。在山僧曰什麼。佛祖聽權衡。人天齊乞命。
0186a10: 拈諸山法語
0186a11: 元叟端禪師住靈隱諸山疏提起云。合郡宿德名員
0186a12: 以此穿天下衲僧鼻孔。西天四七出不得。東土二三
0186a13: 出不得。
0186a14: 楚石琦禪師兩浙諸山疏。真不掩偽。曲不藏直。落霞
0186a15: 與孤鶩齊飛。秋水共長天一色。
0186a16: 拈諸山疏。江南北。浙西東。同中有異。異中有同。野色
0186a17: 更無山隔斷。天光直與水相通。會麼。若也不會。看取
0186a18: 下面註。
0186a19: 南石琇禪師住普門諸山疏。習學謂之聞。絕學謂之
0186a20: 。良久。黃河九曲。水出崑崙。
0186a21: 了庵欲禪師住開福諸山疏。一佛出世。各坐一華。接
0186a22: 影連輝。互不相借。
0186a23: 拈三宗疏法語
0186a24: 恕中慍禪師住瑞巖拈明州三宗疏。祖意教意是同
0186b01: 是別。風清三佛地。月朗四明山。
0186b02: 佛朗性禪師三宗疏。東州販生薑。大洋海底火通紅。
0186b03: 西縣賣皂角。須彌頂上浪翻空。小人隔壁異俗。君子
0186b04: 千里同風。
0186b05: 拈宗剎疏法語
0186b06: 佛朗性禪師宗剎疏。此是京剎諸位老和尚送人上
0186b07: 樹底梯子。畢竟如何判斷。復云。讚歎渠者亦多。罵詈
0186b08: 渠者不少。知渠俱受俱不受。大地山河日杲杲。
0186b09: 南石琇禪師宗剎疏。建法幢於帝都。扇真風於像運。
0186b10: 象王回旋。獅子奮迅。
0186b11: 江湖疏法語
0186b12: 南石琇禪師江湖疏。古人道千里同風。作麼生是同
0186b13: 風句子。定光金地遙招手。智者江陵暗點頭。
0186b14: 江湖疏。同心之言。其臭如蘭。龍蛇易辨。衲子難顢。
0186b15: 了庵欲禪師江湖疏。鐵心石腸。河舌海口。贊之則碓
0186b16: 嘴生華。毀之則佛面百醜。贊毀不及處。面南看北斗。
0186b17: 佛朗性禪師江湖疏。汝恁麼來。我恁麼地。公論與愛
0186b18: 憎。同歸第一義。楊花霜雪天。白鷺恣同戲。
0186b19: 無文燦禪師江湖疏。惡毒相識。惡毒罵。通身是口。
0186b20: 分不下。度疏云。首座遮掩則箇。
0186b21: 指座法語
0186b22: 神鼎諲禪師開堂日指法座云。未登此座化緣已巳畢。
0186b23: 諸人還委悉麼。若委悉。散去得也。若不散去。不免登
0186b24: 於此座入方便品第二去也。且不得怪山僧。
0186c01: 保寧勇禪師開堂日指法座云。三世諸佛今古祖師。
0186c02: 盡在者裏轉大法輪了也。向諸人跟下過去。還
0186c03: 見麼。若見。眉毛眼睫常放光明。若不見。看看山僧步
0186c04: 步入泥入水去也。
0186c05: 五祖演禪師海會開堂。宣疏了乃云。疏帖一時讀了。
0186c06: 若是具金剛眼睛底。何必重說偈言。雖然如是。事無
0186c07: 一向。
0186c08: 真淨文禪師開堂日宣疏罷乃云。大通智勝佛。十劫
0186c09: 坐道場。佛法不現前。不得成佛道。今日四眾圍繞。佛
0186c10: 法現前還得不得。良久云。欲行千里。一步為初。便登
0186c11: 座。
0186c12: 宜翁觀禪師蘇州北禪開堂。適當九日。指法座云。胸
0186c13: 中一寸已巳冷。頭上千莖雪未消。老步只宜平地去。
0186c14: 不知何事又登高。遂陞座。請主魏圯丞相聞之。擊節不已
0186c15: 雪竇顯禪師住翠峰法座顧視大眾曰。若論本分相
0186c16: 見。不必高升此座。乃以手指曰。諸人隨山僧手看。無
0186c17: 量佛土一時現前。各各仔細觀瞻。其或涯際未知。不
0186c18: 免拖泥帶水。遂陞座。
0186c19: 圓悟勤禪師開堂指法座云。三世諸佛於此轉法輪。
0186c20: 歷代宗師於此提祖印。欲行千里。一步為初。不免起
0186c21: 摸畫樣去也。
0186c22: 崇寧開堂指法座云。大眾。者一條路。千聖共知。徐行
0186c23: 踏斷流水聲。縱觀寫出飛禽跡。且道如何進步。要提
0186c24: 無相毗盧印。須向千峰頂上行。
0187a01: 住蔣山指法座云。高高無外。深深無際。更不作禮須
0187a02: 彌燈。步步梯全體是。且道是箇什麼。看看。
0187a03: 住天寧指法座云。柔和忍辱衣。諸法空為座。既披此
0187a04: 衣必據此座。況佛佛祖祖藉此為梯為航。見麼。有條
0187a05: 攀條。無條攀例。
0187a06: 入院指法座云。三萬二千獅子座。爭及此箇曲彔木。
0187a07: 坐斷報化佛。不涉聞見知。揭起鷲嶺高風。仰祝南山
0187a08: 睿筭。還見麼。看取令行時。
0187a09: 住雲居先就雍寺受。指法座云。借雍寶座。提
0187a10: 楊岐金圈。直下現成。分明薦取。還委悉麼。金剛正體
0187a11: 露堂堂。舉足無非大道場。突立毗盧頂上。更於何
0187a12: 處禮燈王。看看。
0187a13: 雲峰悅禪師上藍開堂指法座云。還有不受人謾底
0187a14: 麼。有即出來推倒禪床喝散大眾。然未是作家也。且
0187a15: 救得一半。還有麼。良久云。既無人出來。山僧今日不
0187a16: 惜眉毛。不免指鹿為馬翻日作月去也。三十年後莫
0187a17: 錯怪人好。便升座。
0187a18: 龍門遠禪師天寧開堂指法座云。古聖道為法來耶
0187a19: 為床座來耶。我為法來非為床座。師咄云。是何言歟。
0187a20: 大慧杲禪師徑山指法座召大眾云。還見麼。坐斷古
0187a21: 佛路頭。潛竄千妖百怪。任是須彌燈王。也須速禮三
0187a22: 拜。喝一喝。
0187a23: 再住徑山指法座云。毗盧頂。人人有志上頭行。問
0187a24: 著路頭。十箇五雙不知去處。諸人要識路頭麼。良久
0187b01: 云。看。
0187b02: 雪巖欽禪師龍興法座。百千佛祖向者裏屙。潑天臭
0187b03: 氣滿娑婆。新龍興未免傾湘江之水洗教淨潔去
0187b04: 也。狼藉轉多。
0187b05: 住仰山法座。寶鏡高懸。寶華散亂。固是人人知有。且
0187b06: 道須彌燈王畢竟說什麼法。趯七踏八。
0187b07: 唯庵然禪師聖壽指座云。進一步。高一步。踏到上頭
0187b08: 全身獨露。掣手云。須彌燈王過那邊去。
0187b09: 元叟端禪師中天竺指法座。從上老禿奴向者裏轟
0187b10: 青天霹。平地波濤。新長老別資一路去也。驟步
0187b11: 云。一二三四五。
0187b12: 楚石琦禪師福臻指法座云。為法來耶。為床座耶。摩
0187b13: 霄俊鶻便合乘時。止濼困魚徒勞激浪。
0187b14: 住天寧法座。靈山堂已巳為諸人說法了也。還聞麼。若
0187b15: 不聞。未免為蛇畫足。
0187b16: 住本覺指法座。陽春白雪唱高和寡。村歌社舞到處
0187b17: 合得著。新本覺今日相席打令去也。
0187b18: 呆庵莊禪師雲居指座。從上先德推此一位以為極
0187b19: 則。莊上座見得只是尋常。
0187b20: 恕中慍禪師住瑞巖法座。平地上險崖。孤峻處平易。
0187b21: 是古今尋常用底。今日終不向者裏依模脫墼瞞汝
0187b22: 諸人。雖然。見之不取千載難忘。且坐斷毗盧頂頭一
0187b23: 句作麼生道。眾無語。乃云。洎合放過。
0187b24: 愚庵及禪師淨慈指法座云。盡十方世界是普光明
0187c01: 藏獅子之座。諸佛眾生同起同坐。因甚山僧今日特
0187c02: 地高陞。只恐諸人昧其所自。
0187c03: 石屋珙禪師指法座云。人天寶座。曲彔木床。我今要
0187c04: 坐即便坐。更不作禮須彌王。便陞座。
0187c05: 月江印禪師育王指法座云。壁立萬仞。不必高陞。合
0187c06: 水和泥。聊通一線。
0187c07: 了庵欲禪師住本覺指法座云。高步毗盧頂。不稟釋
0187c08: 迦文。是你諸人常行三昧。山僧曲順時宜和泥合水
0187c09: 去也。
0187c10: 佛朗性禪師天童指法座顧視大眾云。千機萬機者
0187c11: 一機。千步萬步者一步。坐斷十方獅子吼。七通八達
0187c12: 向上路。喝一喝。
0187c13: 笑隱訢禪師住中天竺指法座云。坐斷報化佛頭。不
0187c14: 落玄妙階級。竇八布衫。雲門念七。
0187c15: 住集慶指法座云。抹過此土西天。坐斷千差萬別。就
0187c16: 下平高。看孔著楔。
0187c17: 南石琇禪師住萬壽法座顧視左右云。會麼。欲提無
0187c18: 相毗盧印。須向千峰頂上行。
0187c19: 住徑山指法座。如來座者一切法空是。看看平地波
0187c20: 濤起。
0187c21: 法舟濟禪師天寧開堂指法座云。曲彔木床。寶華王
0187c22: 座。是恁麼人。須恁麼坐。喝一喝。
0187c23: 天隱修禪師法座前云。最初一步踏著。須向千峰頂
0187c24: 上提持。且道是甚麼人行履處。高著眼。遂陛座。
0188a01: 密雲悟禪師開堂指法座云。者便是大司理大護法
0188a02: 於丁卯秋廬山開元寺撞倒底鐵山。今對人天眾前
0188a03: 扶起去也。還見麼。遂陞座。
0188a04: 箬庵問禪師指法座云。須彌寶座高廣無量無邊由
0188a05: 旬。拄杖子亦高廣無量無邊由旬。且道向甚麼處著
0188a06: 足。一聲霹風雷起。
0188a07: 住漏澤指法座云。步步登高易。從空放下難。從空放
0188a08: 下有甚麼難。步步登高且覓起處不得。有條攀條。無
0188a09: 條攀例。
0188a10: 弘覺忞禪師詔住大內萬善殿奉旨開堂。指座云。兜
0188a11: 率上升天王敷座。不見道。名稱如來聞十方。諸吉祥
0188a12: 中最無上。昔曾處此摩尼殿。是故此處最吉祥。以手
0188a13: 指云。大眾看看。百萬億欄楯階陞。百萬億天繒妙寶。
0188a14: 百萬億香光雲網。百萬億殊勝莊嚴。一一皆由我皇
0188a15: 積劫修行。百萬億阿僧祇善根功德所共成就。于一
0188a16: 念間於此殿中一時顯現了也。還見麼。遂陞。
0188a17: 拈太上皇皇太后后妃皇太子兩宮天眷等
0188a18: 香法語
0188a19: 密庵傑禪師拈香。此一瓣香。恭為祝延光堯壽聖憲
0188a20: 天體道性仁誠德經武緯文太上皇帝聖萬歲萬
0188a21: 歲萬萬歲。恭願堯仁廣被。舜德彌新。億萬斯年。永隆
0188a22: 睿筭。
0188a23: 拈香。此一瓣香。恭為壽聖齊明廣慈太上皇后中宮
0188a24: 皇后皇太子皇孫兩宮天眷莊嚴福筭。恭願壽山增
0188b01: 峻。福海彌深。同明般若正因。共植金剛種智。
0188b02: 中峰本禪師拈香云。此香胎萬象。化育兩儀。仰祝
0188b03: 皇太后萬歲。皇后齊年。太子千秋。恭願天同覆地同
0188b04: 擎。海同涵春同育。
0188b05: 弘覺忞禪師拈香云。此一瓣香。毗藍園裏收來。無憂
0188b06: 樹下將出。爇向爐中。奉為昭聖慈壽恭簡安懿章慶
0188b07: 皇太后。次及內宮皇后。伏願壽同山固。福與天齊。濬
0188b08: 發長祥。克昌厥後。
0188b09: 拈今上皇帝香法語
0188b10: 真淨文禪師開堂拈香云。此一瓣香。恭為今上皇帝
0188b11: 祝延聖壽萬歲萬萬歲。伏願堯風永扇同日月之盛
0188b12: 明。湯德彌新共乾坤而久固。
0188b13: 夢菴信禪師開堂拈香云。此一瓣香。恭為今上皇帝
0188b14: 祝延聖壽。恭願御世比輪王之福。統天為大梵之尊。
0188b15: 圓悟勤禪師崇寧黃到開堂拈香示眾云。光吞萬
0188b16: 象。氣絕諸塵。始從撥草瞻風。以至入垂手。等閒不
0188b17: 欲全彰。切恐驚群動眾。今日拈來。奉為今上皇帝祝
0188b18: 嚴聖壽。
0188b19: 住夾山拈香云。此一瓣香。奉為今上皇帝祝嚴聖壽
0188b20: 萬歲萬歲萬萬歲。伏願睿筭等乾坤。聖明逾日月。龍
0188b21: 圖鳳曆彌億萬年。玉葉金枝百千劫。
0188b22: 天寧開堂。此一瓣香。奉為祝嚴今上皇帝聖壽。伏願
0188b23: 金輪長御極。寶祚永昌隆。拱北極以稱尊。空芥城而
0188b24: 彌固。
0188c01: 開堂拈香云。大眾。還見麼。薰五分法身。結五雲瑞彩。
0188c02: 爇向爐中。奉為祝嚴今上皇帝聖壽萬歲萬萬歲。伏
0188c03: 願道齊堯舜。德冠羲軒。南山壽逾億萬年。北極尊
0188c04: 河沙劫。
0188c05: 住金山拈香云。此一瓣香。奉為今上皇帝祝嚴聖壽。
0188c06: 恭願文明齊二曜。睿筭等乾坤。奪少康復禹跡之功。
0188c07: 成宣光興漢室之業。萬歸聖化。八表偃干戈。
0188c08: 雍寺受住雲居拈香云。空世界未分。超然馥
0188c09: 郁。華藏圓融已巳現。特地氤氳。戒定慧解脫知見所薰
0188c10: 百千億無量殊勝所集。爇向爐中。上祝今上皇帝聖
0188c11: 壽萬歲。伏願道德邁昔五帝。威靈超前百王。聖壽等
0188c12: 南山。蘿圖齊北極。二聖早還玉駕。萬國俱賀昇平。永
0188c13: 息干戈。四民樂業。
0188c14: 大慧杲禪師徑山開堂拈香云。此一瓣香。恭為北闕
0188c15: 之至尊。上祝南山之萬壽。
0188c16: 中峰本禪師開堂拈香云。此一瓣香。空包不住。大
0188c17: 地載不起。臣僧明本爇向寶爐。端為祝延今上皇帝
0188c18: 聖萬歲萬歲萬萬歲。陛下恭願至聖至明如日如
0188c19: 月。惟福惟壽同地同天。
0188c20: 元叟端禪師開堂拈香云。此香蟠根錯節。在威音王
0188c21: 佛以前。續聯芳。居迦文世尊之上。爇向寶爐。端為
0188c22: 祝延大元世界主當今皇帝聖萬歲萬萬歲。陛下
0188c23: 恭願統百億香水海為一福海。永永無窮。聚百億須
0188c24: 彌山為一壽山。巍巍不動。
0189a01: 中天竺開堂拈香。蘊盤古開天正氣。仰之彌高鑽之
0189a02: 彌堅。均伯禹敷土大功。涅而不緇磨而不磷。爇向寶
0189a03: 爐。端為祝延大元世界主當今皇帝聖萬歲萬歲
0189a04: 萬萬歲。陛下恭願自西自東自南自北咸歸有截之
0189a05: 區。乃聖乃神乃武乃文永享無疆之祚。
0189a06: 住徑山拈香云。此香蘊唐虞太和根本。蕩蕩無能名
0189a07: 焉。協殷周至治馨香。巍巍有成功也。爇向寶爐。恭為
0189a08: 大元世界主當今皇帝祝延聖萬歲萬萬歲。
0189a09: 楚石琦禪師開堂拈香云。此一瓣香。天上天下世出
0189a10: 世間。屬照臨。皆承恩力。爇向爐中。端為祝延今上
0189a11: 皇帝聖萬歲萬萬歲。陛下恭願乃聖乃神乃武乃
0189a12: 文。四海咸歌有道。自西自東自南自北。八方盡樂無為。
0189a13: 笑隱訢禪師奉旨開堂拈香云。此香全體全用。
0189a14: 大化之初。至貴至尊。秀發九天之上。價重甄叔迦寶。
0189a15: 芳騰優羅華。與物為春。布陽和於大地。應時現瑞。
0189a16: 開壽域於八荒。爇向寶爐。端為祝延今上皇帝聖
0189a17: 萬歲萬萬歲。陛下欽願乾元立極。景星耀而泰階平。
0189a18: 天曆在。聖人作而萬物。與天齊壽。萬國來賓。
0189a19: 南石琇禪師住報恩拈香云。至尊至貴。價重百億須
0189a20: 彌。為瑞為祥。陰覆大千沙界。虔寶爐。端為祝延皇
0189a21: 帝萬歲萬萬歲。欽願堯仁天廣。蕩蕩乎無能名焉。湯
0189a22: 德日新。皜皜乎不可尚矣。本支百世。壽考萬年。
0189a23: 住徑山拈香云。此香體鍾九五陽剛。如金如玉。葉覆
0189a24: 大千沙界。為為雲。名超優曇花。價重甄叔迦寶。
0189b01: 向寶爐。祝延皇帝萬歲萬歲萬萬歲。欽願壽同百
0189b02: 億須彌。福等三千剎海。山如礪。河如帶。益固皇圖。五
0189b03: 日雨。十日風。仰歌聖化。
0189b04: 了庵欲禪師開堂拈香云。此香結為寶絲網。散作光
0189b05: 明雲。爇向寶爐。祝延今上皇帝聖萬歲萬萬歲。恭
0189b06: 願文明齊北極。壽筭等南山。
0189b07: 弘覺忞禪師拈香云。此一瓣香。不自天生。非從人得。
0189b08: 一本諸佛菩薩大慈薰種大悲植根。大喜大捨之所
0189b09: 灌溉滋培。大願大力之所暢茂條達。然後斷之以金
0189b10: 剛智斧。析之以方便慧刀。爇向爐中。結而為則覆
0189b11: 被大千。散而為雲則潤流沙界。端為祝延今上皇帝
0189b12: 聖萬歲萬歲萬萬歲。伏願功超三后。道貫百王。舞
0189b13: 干羽而格有苗。八荒順化。垂衣裳而朝萬國。天下歸
0189b14: 仁。
0189b15: 拈省院臺憲郡縣文武官僚等香法語
0189b16: 神鼎諲禪師開堂日拈香云。此一炷香。奉為府主學
0189b17: 士合郡尊官。伏願長光佛日。永佐明君。
0189b18: 楊岐會禪師開堂日拈香云。此一瓣香。奉為知府龍
0189b19: 圖駕部諸官。伏顒常居祿位。
0189b20: 保寧勇禪師開堂拈香。此一瓣香。奉為闔國采釆僚文
0189b21: 資武列。伏願振謨猷乎遠大。流勳業以綿長。六軍常
0189b22: 清。萬姓永泰。
0189b23: 真淨文禪師開堂日拈香。此一瓣香。恭為報寧大檀
0189b24: 越主特進相公判府左丞。伏願舉族享於百祥。小大
0189c01: 增乎善慶。更冀特進相公判府左丞兄兄弟弟長為
0189c02: 佛法之牆。子子孫孫永作皇家之梁棟。
0189c03: 此一瓣香。奉為提刑大夫運判朝奉洎文武官僚常
0189c04: 居祿位。然提刑眾官總同二相公夙承佛記示作王
0189c05: 臣。佛法長興外護斯在。以因向果皆成佛道。
0189c06: 五祖演禪師開堂拈香云。此一瓣香。奉為州縣官僚。
0189c07: 伏願乃忠乃孝惟清惟白。永作生民父母。長為外護
0189c08: 紀綱。
0189c09: 圓悟勤禪師夾山開堂拈香云。此一瓣香。奉為權府
0189c10: 通判朝清檢法在坐尊官諸衙勳貴。伏願高遷祿位
0189c11: 永固壽基。
0189c12: 天寧開堂。此一瓣香。奉為判府安撫侍講運使中大
0189c13: 運判撿討提學刪定提舉大夫承受奉御兩廳通判
0189c14: 大夫在坐勳貴。伏願為風后力牧。作稷夔。副具
0189c15: 瞻則八座三台。簡帝心乃鹽梅霖雨。
0189c16: 開堂拈香云。奉為判府尚書諸衙勳貴。伏願膺一人
0189c17: 簡在。副四海具瞻。為周邵甫申。作夔益。
0189c18: 住金山拈香云。此一瓣香。奉為判府安撫延康通判
0189c19: 學士合郡文武官僚。伏願位隆盤石。功濟維城。居方
0189c20: 面則魯衛晉齊。陟巖廊則夔稷。
0189c21: 住雲居拈香。左僕射相公兩府台佐合朝百辟。今日
0189c22: 臨筵洪儒碩學諸多勳貴。伏願為霖為雨。為為舟。
0189c23: 補袞乃仲山。和即傳說。
0189c24: 開堂。此一瓣香。奉為判府府判運使殿撰通判大夫
0190a01: 闔郡尊官在筵僚。仍願乃忠乃孝為國為民。為聖
0190a02: 主之股肱。作明時之柱石。
0190a03: 龍門遠禪師開堂拈香云。此一瓣香。奉為提刑學士
0190a04: 權郡承議洎合郡尊官。伏願嘉聲藹著。善政日新。頻
0190a05: 承雨露之恩。坐聽鹽梅之詔。
0190a06: 夢菴信禪師開堂拈香云。此一瓣香。奉為知府承議
0190a07: 闔郡僚。唯願壽齡堅久。福海彌深。常為大國棟梁。
0190a08: 永作法門衛護。
0190a09: 雲居元禪師西塞帥王公韶自以殺業重祈為澡雪
0190a10: 請說法上藍。師炷香云。此香為殺人不眨眼上將軍。
0190a11: 立地成佛大居士。眾稱善韶亦悠然意消。
0190a12: 中峰本禪師開堂拈香。此香名高列國。價重三韓。奉
0190a13: 為駙馬太尉瀋王廣資福壽。伏願劫外乾坤。榮金枝
0190a14: 於帝苑。寰中日月。茂玉葉於王庭。
0190a15: 拈報謝香法語
0190a16: 白雲端禪師開堂日拈香云。奉為過現未來大覺海
0190a17: 中普利於含生一切聖賢。及生平所參見諸善知識
0190a18: 眾古道友曾有一言一句布施我者。師僧父母一切
0190a19: 恩親咸皆報謝。
0190a20: 燒懷香法語以上諸香皆係燒香。侍者逐一度上。惟嗣法香。住持當從懷中拈出。自插爐中
0190a21: 興化獎禪師開堂日拈香云。此一炷香本為三聖師
0190a22: 兄。三聖師兄為我太孤。便合承嗣大覺。大覺為我太
0190a23: 賒。我於三聖處會得賓主句。若不遇大覺師兄洎合
0190a24: 誤我平生。我於大覺處喫棒。得見臨濟先師在黃
0190b01: 檗處喫棒底道理。此一炷香。供養我臨濟先師。
0190b02: 石門照禪師開堂拈香云。西天二十八祖。唐土六祖。
0190b03: 過去聖人盡得傳衣付法。至唐代六祖之後得道者
0190b04: 如稻麻竹葦。不傳其衣只傳其法。皆以香為信。今日
0190b05: 一瓣香為什麼人通信。某甲雖不言。大眾已巳委悉。爇
0190b06: 此一炷香去也。
0190b07: 神鼎諲禪師開堂日拈香云。此香不是戒定慧香。亦
0190b08: 非旃檀沉水。只是汝州土宜。便燒云。供養首山和尚
0190b09: 以酬法乳。
0190b10: 楊岐會禪師開堂日拈香云。大眾。還知落處麼。若也
0190b11: 不知。為註破。奉酬石霜山慈明禪師法乳之恩。山
0190b12: 僧不免薰天炙地去也。便燒。
0190b13: 白雲端禪師開堂日拈香云。且道為什麼人。若有所
0190b14: 為雪上加霜。若無所為過莫大焉。奉為先住楊岐後
0190b15: 住雲親見慈明來底老古錐。誰知道今日向者裏
0190b16: 拋三放兩去也。
0190b17: 真淨文禪師開堂日拈香云。大眾。此一瓣香還知落
0190b18: 處麼。更不覆藏。直為先黃龍南禪師爇向爐中去也。
0190b19: 保寧勇禪師開堂拈香云。大眾。此一瓣香。古今無價。
0190b20: 佛祖不傳。且道從什處得來。還知落處麼。若也知得。
0190b21: 祇者裏參見真善知識若。也不知。爇向爐中供養我
0190b22: 先住楊岐後住雲會和尚。
0190b23: 雲峰悅禪師開堂拈香云。大眾。此一瓣香。天不能
0190b24: 地不能載。塵沙諸佛天下老師未敢正眼著。諸人
0190c01: 向什麼處摸索。然官不容針私通車馬。奉為先翠巖
0190c02: 芝禪師。
0190c03: 五祖演禪師開堂拈香云。此一瓣香得來久矣。十有
0190c04: 餘年海上雲遊。討一箇冤未曾遭遇。一到龍舒果
0190c05: 遇其人。方契憤憤之心。今日對大眾雪屈。須至爇
0190c06: 為我見住白雲端和尚。從教薰天炙地。一任穿過蔡
0190c07: 州。有鼻孔底辨取。
0190c08: 東山開堂拈香云。此一炷香在舒郡二十七年三處
0190c09: 住院。諸人總知。遂欲燒。復云。不得也須說破。某十五
0190c10: 年行初參遷和尚得其毛。次於四海參見尊宿得
0190c11: 其皮。又到浮山圓鑑老處得其骨。後在白雲端和尚
0190c12: 處得其髓。方敢承受與人為師。今日熱向爐中。從教
0190c13: 薰天炙地。有耳朵者辨取。
0190c14: 圓悟勤禪師住崇寧拈香云。此一瓣香。不從嶺帶
0190c15: 來亦。非胸襟流出。在南中見三十餘員尊宿。末後撞
0190c16: 著箇老作家。被他一槌擊碎。今日對眾說破。奉為現
0190c17: 住蘄州五祖演和尚以酬法乳。
0190c18: 天寧開堂拈香云。千佛出興何人酬價。威音那畔誰
0190c19: 辨端倪。昔年白雲一句下承當。今日潭城第三回拈
0190c20: 出。奉為蘄州五祖山第十二代故演禪師以酬法乳。
0190c21: 開堂拈香云。昔年白雲堆裏最初一句截流。今日人
0190c22: 天眾前箇是四回拈出。奉為蘄州五祖山第十二代
0190c23: 演禪師爇向爐中以酬法乳。
0190c24: 龍門遠禪師開堂拈香云。此一瓣香。還知落處麼。欲
0191a01: 隱彌露。在晦愈明。本欲拋擲巖阿。混於沙石。苦為諸
0191a02: 人敦逼。不免細說來由。奉為我先蘄州黃梅東山演
0191a03: 禪師一爐爇。用陪法乳之恩。聊表化儀。雖然恩大
0191a04: 難酬。未免拋三放兩。
0191a05: 虎丘隆禪師開堂拈香云。此一瓣香。大有人疑著。三
0191a06: 十年出一叢林入一保社。遇賤則貴遇貴則賤。末後
0191a07: 撞著箇無面目老子。向命上一劄。不覺從空放下。
0191a08: 如今不免對眾拈出。奉為現住潤州金山佛果圓悟
0191a09: 禪師大和尚用報法乳之恩。
0191a10: 大慧杲禪師徑山開堂拈香云。此一瓣香。著則眼
0191a11: 睛枯。著則腦門裂。遇貴則價重娑婆。遇賤則分文
0191a12: 不直。今日對人天眾前爇向爐中。奉為成都府昭覺
0191a13: 禪寺先圓悟禪師大和尚用酬法乳之恩。
0191a14: 再住徑山拈香云。此一瓣香。在兜率天則曰仙陀婆。
0191a15: 在善變化天則曰奪意。在阿那婆達多池邊則曰蓮
0191a16: 華藏。且道在徑山手喚作甚麼。良久云。非但圓悟老
0191a17: 人看即有分。便是三世諸佛出來也不敢正眼著。
0191a18: 便燒。
0191a19: 應庵華禪師開堂拈香云。此一瓣香奉為先住宣州
0191a20: 彰教後住平江虎丘山雲巖禪院隆和尚。爇向爐中
0191a22: 密庵傑禪師開堂拈香云。此一瓣香收來久矣。欲隱
0191a23: 彌露。今日人天普集。不免從頭說破。昔年行自江
0191a24: 西回。擬往四明。方抵婺州智者。被旁觀兄弟錯指
0191b01: 路頭。撞入衢州明果山中見箇老和尚。列列挈挈太
0191b02: 煞不近人情。既已巳將錯就錯禮了三拜。直至於今悔
0191b03: 之不及。雖然如是。冤有頭債有主。爇向爐中供養末
0191b04: 後住天童山第十八代應庵大和尚用酬法乳之恩。
0191b05: 瞎堂遠禪師奉詔住靈隱開堂。中使降香祝聖罷。拈
0191b06: 香曰。此一炷香。天地莫能覆藏。佛眼莫能窺測。舉處
0191b07: 滅胡種族。拈來鈍置殺人。累我三十年荒草裏橫身。
0191b08: 至令一平生作箇不唧漢。就中有些子謷訛。對眾
0191b09: 也須說破。山僧二十年前被業風吹到岷峨山下荊
0191b10: 棘林中。撞著箇無孔鐵鎚。被他一擊半醉半醒。將謂
0191b11: 啞口一生開不得。二十年後又被業風吹去濯錦
0191b12: 江頭葛藤堆裏。逢著箇焦尾白額。是時親遭一口。直
0191b13: 得喪膽亡魂開得口。至今受用不盡。且道此香為二
0191b14: 十年前見底知識即是。為二十年後見底知識即是。
0191b15: 一不棲雙木。一客不煩兩家。不見道先行不到末
0191b16: 後太過。而今賊身已巳露贓物現前。奉為前成都府昭
0191b17: 覺先圓悟禪師大和尚。不重他對御談空橫行海上。
0191b18: 只重他胸中無物肚裏無禪。爇向爐中用酬法乳。
0191b19: 夢菴信禪師開堂拈香云。此一瓣香。人天未委得處
0191b20: 何來。幸有證明徒勞秘惜。奉為我前住楚州勝因戲
0191b21: 魚堂靜和尚用酬法乳之恩。
0191b22: 高峰妙禪師住天目拈香云。此一瓣香。不假壺中日
0191b23: 月。亦非劫外春風。幾番親遭毒手。令得八面玲瓏。如
0191b24: 今放下也地搖六震。拈來則塞破空。且道不拈不
0191c01: 放一句又作麼生。喝一喝。作女人拜。爇向爐中。供養
0191c02: 前住仰山戴角披毛無鼻孔底老和尚用酬法乳之
0191c03: 恩。
0191c04: 元叟端禪師開堂拈香云。大慧師祖道寧以此身代
0191c05: 大地眾生受地獄苦。終不將佛法當人情。徑山先師
0191c06: 藏叟和尚。一生不肯四天下人。縱饒釋迦老子達磨
0191c07: 大師到來也須退身有分。山僧昔年在侍者寮兩年。
0191c08: 弄盡機關做盡伎倆。直是沒湊泊他處。所以知其為
0191c09: 大慧嫡孫。今有炷香供養他。也要大家證明。
0191c10: 住天竺拈香云。此香讚之則眼瞎耳聾。謗之則口啞
0191c11: 舌禿。三世諸佛六代祖師一時現前也只瞻仰有分。
0191c12: 奉為前住徑山臨濟直下第十五世藏叟大和尚一
0191c13: 向爇。
0191c14: 無文燦禪師開堂拈香云。此香著不得。捉著不得。
0191c15: 棄舍不得。冷地看來直是好笑。大須三十年。爇向爐
0191c16: 中。奉為前住慶元府阿育王大廣利禪寺笑翁大和
0191c17: 尚用酬法乳之恩。
0191c18: 恕中慍禪師開堂拈香云。古人出世拈香酬法乳也。
0191c19: 今人出世拈香酬世恩也。慍上座總不然。昔年行
0191c20: 到紫籜山中參箇老布衲。彼亦無法可授。我亦無法
0191c21: 可受。只向無授受中拈出。供養前住崑山薦嚴禪寺
0191c22: 竺元道和尚。不圖報德酬恩。只要大家知委。
0191c23: 住瑞巖拈香云。此香已巳是第二回拈出。爇向爐中。供
0191c24: 養我前住崑山薦嚴禪寺晚年歸老紫籜頭西方
0192a01: 廣院竺元大和尚用酬法乳之恩。然冤家債主自有
0192a02: 來由。今日對人天眾前不妨重為洗雪一上。山僧昔
0192a03: 年在彼山中咨參者老和尚。為看狗子無佛性話不
0192a04: 破特去請益。纔開口。被他一喝。直得通身汗下。因進
0192a05: 呈一頌云。狗子佛性無。春色滿皇都。趙州東院裏。壁
0192a06: 上挂葫蘆。乃發笑曰。恁麼會又爭得。可謂前箭猶輕
0192a07: 後箭深。插香云。縱有伯牙琴。應難寫心曲。
0192a08: 西蜀顯禪師初印心于五祖演和尚。開堂日乃拈紹
0192a09: 覺白公香。其詞曰。一則罏功精。一則磨淬極妙。二
0192a10: 功著。理孰為先。不見道本重末輕當風可辨。此香
0192a11: 奉為紹覺和尚爇向爐中。令教普天匝地填溝塞壑。
0192a12: 使天下衲僧無出氣處。
0192a13: 笑隱訢禪師開堂拈香云。此香昔年大雄峰頂一句
0192a14: 下承當。今日鳳凰山中五眾前拈出。奉為前住徑山
0192a15: 後住大仰佛智禪師晦機大和尚用酬法乳之恩。
0192a16: 南石琇禪師開堂拈香云。非從天上降來。不是地中
0192a17: 湧出。三世諸佛莫覓其蹤。天下衲僧難識其價。還有
0192a18: 知得落處者麼。若也未知。奉為前住萬壽行中大和
0192a19: 尚一爐。未論報德酬恩。且要盡大地人咸知氣
0192a20: 息。
0192a21: 鐵關樞禪師開堂拈香云。此一瓣香。三世諸佛不敢
0192a22: 酬價。六代祖師何曾著。昔日石門關裏得來。今對
0192a23: 人天眾前拈出。奉為浙西道鏌干山天池興化禪寺
0192a24: 元翁大和尚用酬法乳之恩。
0192b01: 天隱修禪師拈香云。慇懃古木林間。埋沒白雲堆裏。
0192b02: 向無所得中得來。在有修證處不證。今日對眾拈出。
0192b03: 供養荊溪龍池山禹門禪院本師大和尚幻有老人
0192b04: 以酬法乳。
0192b05: 湛然澄禪師拈香云。正偏挾帶。敲唱同時。父子相逢。
0192b06: 君臣道合。端為供養北京大覺堂上傳曹洞正宗第
0192b07: 三十一代清涼慈舟念和尚聊酬法乳之恩。
0192b08: 箬菴問禪師磬山開堂拈香。二十年前向者裏出。二
0192b09: 十年後向者裏入。雖然出入有時。其奈初無背向。既
0192b10: 無背向。且道出底是入底是。不惜眉毛向人天眾前
0192b11: 燒一瓣香。奉為即此磬山堂上傳臨濟宗第三十代
0192b12: 上天下隱先師大和尚以酬法乳。
0192b13: 拈香云。此一瓣香。疑殺天下人不為過。抹殺天下人
0192b14: 不為毒。昔時有本可據。如今界不藏。任他伶俐仙
0192b15: 陀。誰敢正眼著。奉為前住荊谿磬山後住湖州報
0192b16: 恩上天下隱先師大和尚以酬法乳。
0192b17: 嵩乳密禪師拈香云。這一瓣香。博嶺堂前密移一步。
0192b18: 瀛山書內坐斷同風。刀斧斫不開。恩深父子。外方不
0192b19: 敢論。功歸臣相。爇向爐中。端為供養博山堂上無異
0192b20: 先師大和尚用酬法乳。
0192b21: 
0192b22: 列祖提綱錄卷第二十三
