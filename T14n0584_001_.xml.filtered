0968a05: 
0968a06: 
0968a07: No. 584
0968a08: 長爪梵志請問經
0968a09: 
0968a10: 〔大〕－【三】【宮】〔大〕－【宋】【元】【明】【宮】大唐三藏法師義淨奉　制譯
0968a11: 如是我聞。一時薄伽梵。在王舍城鷲山中。
0968a12: 與大苾芻眾千二百五十人俱。并餘苾芻苾
0968a13: 芻尼。近事男近事女。國王大臣。沙門婆羅門。
0968a14: 外道之類。天龍藥叉人非人等。瞻仰而住。
0968a15: 爾時世尊。為說自證微妙之法。所謂初中後
0968a16: 善。文義巧妙。純一圓滿。清淨鮮白。梵行之
0968a17: 相。
0968a18: 爾時有一長爪梵志。來詣佛所。策杖而立。
0968a19: 問言＝云【三】【宮】言＝云【宋】【元】【明】【宮】言云喬答摩。汝曾實作如是宣說。世由自
0968a20: 業。業為能授。業為生處。業為親族。業為所
0968a21: 依耶。
0968a22: 佛告婆羅門。我作是說。世由自業。業為能
0968a23: 授。業為生處。業為親族。業為所依。婆羅門
0968a24: （問）＋曰【三】【宮】（問）＋曰【宋】【元】【明】【宮】曰問曰。若如是者。沙門喬答摩。先作何業。令
0968a25: 汝獲得金剛不壞堅固之身。佛告婆羅門。我
0968a26: 於前生。遠離殺害有情命根。由彼業力。今
0968a27: 獲斯果。
0968a28: 沙門喬答摩。先作何業。令汝獲得手指纖長
0968a29: 網縵為相。佛告婆羅門。我於前生。遠離偷
0968b01: 盜他人財物。由彼業力。今獲斯果。
0968b02: 沙門喬答摩。先作何業。令汝獲得具足色力
0968b03: 諸根圓滿。佛告婆羅門。我於前生。遠離女
0968b04: 人欲染之＝邪行【三】【宮】染之＝邪行【宋】【元】【明】【宮】染之邪行事。由彼業力。今獲斯果。
0968b05: 沙門喬答摩。先作何業。令汝獲得出廣長舌
0968b06: 自覆其面。佛告婆羅門。我於前生。遠離妄
0968b07: 語詭誑於人。由彼業力。今獲斯果。
0968b08: 沙門喬答摩。先作何業。令汝獲得威儀庠序
0968b09: 如師子行。佛告婆羅門。我於前生。遠離諸
0968b10: 酒放逸之處。由彼業力。今獲斯果。
0968b11: 沙門喬答摩。先作何業。令汝獲得微妙相好
0968b12: 莊嚴其身。佛告婆羅門。我於前生。遠離歌
0968b13: 舞倡之事。由彼業力。今獲斯果。
0968b14: 沙門喬答摩。先作何業。令汝獲得上妙香氣
0968b15: 芬馥其身。佛告婆羅門。我於前生。遠離香
0968b16: 花瓔珞莊飾。由彼業力。今獲斯果。
0968b17: 沙門喬答摩。先作何業。令汝獲得受用金剛
0968b18: 勝妙之座。佛告婆羅門。我於前生。遠離高
0968b19: 床大床驕＝嬌【三】【宮】驕＝嬌【宋】【元】【明】【宮】驕嬌恣之物。由彼業力。今獲斯果。
0968b20: 沙門喬答摩。先作何業。令汝獲得四十牙齒
0968b21: 鮮白齊平。佛告婆羅門。我於前生。遠離非
0968b22: 時飲噉諸食。由彼業力今獲斯果。
0968b23: 沙門喬答摩。先作何業令汝獲得頂上肉髻
0968b24: 圓滿姝好。佛告婆羅門。我於前生。於三寶
0968b25: 二師沙門婆羅門父母尊長。應恭敬處。五輪
0968b26: 著地。以無慢心虔誠致禮。由彼業力今獲斯
0968b27: 果。
0968b28: 時婆羅門。見佛為說因果不虛。白言。喬答摩
0968b29: 此名何福。云何受持。佛言。此名八支淨戒。
0968c01: 若能一日一夜。或復長〔時〕－【三】【宮】〔時〕－【宋】【元】【明】【宮】時。從師受持。獲果
0968c02: 如是。
0968c03: 爾時長爪梵志。既於佛所。聞說八支日夜淨
0968c04: 戒。由先遠離鄙惡業故。便能獲得勝妙莊嚴。
0968c05: 深心信受。歡喜踊躍。即於佛前捨高慢心。投
0968c06: 杖于地。合掌恭敬。禮佛雙足。白言。世尊。我
0968c07: 今始知善惡之業感報不虛。我從今日乃至
0968c08: 盡形。歸依佛陀兩足中尊。乃至盡形。歸依
0968c09: 達磨離欲＝達摩離染【三】【宮】達磨離欲＝達摩離染【宋】【元】【明】【宮】達磨離欲達摩離染中尊。乃至盡形。歸依僧伽諸眾
0968c10: 中尊。我受八支近住淨戒。始從今時。乃至
0968c11: 明旦日出已來於其中間。
0968c12: 不害一切命不盜他財物
0968c13: 不婬不妄語飲酒放逸處
0968c14: 花莊及歌舞高大非時食
0968c15: 我今悉遠離受持淨八支
0968c16: 第二第三亦如是說。
0968c17: 佛告婆羅門。善哉善哉。如是應作。如是應
0968c18: 持。爾時世尊。說是法已。時婆羅門。及苾芻
0968c19: 眾。諸人天等。皆大歡喜。信受奉行。
0968c20: 長爪梵志請問經
