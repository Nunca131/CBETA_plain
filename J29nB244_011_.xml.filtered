0733a01: 三山來禪師語錄卷十一
0733a02: 書記普定編
0733a03: 頌古拈著
0733a04: 舉雲門問乾峰請師答話五更侵早起峰云到老僧也未
0733a05: 已有夜行人門云恁麼則某甲在遲也自首者免罪峰云恁麼
0733a06: 那恁麼那有理不在高聲門云將謂猴白更有猴黑知彼知此。
0733a07: 拈云雲門斧鑿太深乾峰太深斧鑿刻劃不入雕琢
0733a08: 無痕錯錯且道雲門錯乾峰錯。
0733a09: 狹路相逢雅快哉龍吟虎嘯共徘徊傾湫倒嶽兮
0733a10: 風馳驟雨谷應山鳴兮電卷奔雷漁歌一曲知何
0733a11: 處兩岸蘆花傍水開。
0733a12: 舉藥山久不陞座吾無隱乎爾院主白云大眾久思和尚
0733a13: 示誨窮斯煎請和尚為眾說法餓斯炒山令打鐘多事作麼眾
0733a14: 方集大家團圞頭山陞座不勞拈出良久還見麼下座歸方丈救得
0733a15: 一半院主隨後問云和尚適來許為眾說法云何不垂
0733a16: 一言汝從甚處去來山云經有經師長三丈論有論師闊八尺又
0733a17: 爭怪得老僧別是一家風。拈云藥山被院主拽出院主
0733a18: 被藥山熱瞞即今有不受瞞者麼要見藥山也大難。
0733a19: 久臥深山逸志微野心應與世情違偶因踏破紅
0733a20: 塵徑一笑翩翩獨自歸。
0733a21: 舉雲巖到溈山道曠無涯逢人不盡山云聞長老在藥山處弄
0733a22: 獅子是否一人傳虛萬人傳實巖云是面赤不如語直山云長弄麼還
0733a23: 有置時提起放下恐不著便巖云要弄即弄要置即置一場笑具。
0733a24: 拈云可知禮也雖然如是未是好手。
0733a25: 一家有事百家忙蓮社風高夏日長昨夜菡萏花
0733a26: 正發香浮水國露新粧。
0733a27: 舉僧問投子月未圓時如何銀鉤沉碧海子云吞卻三個
0733a28: 四個黑漫漫地一場僧云圓後如何玉鏡照滄江子云吐卻七
0733a29: 個八個光灼灼地一場。拈云吞也吞也不妨哽殺吐也
0733a30: 吐也不妨噀殺還委悉麼風前黃葉時時落雨後青
0733b01: 山處處明。
0733b02: 夜靜閑登百尺樓碧雲天際玉光浮當窗劈破虛
0733b03: 空口吞吐從中沒兩頭。
0733b04: 舉風穴到黃龍伯牙遇子期龍云石角穿雲路垂藤意若
0733b05: 何言中有響穴云紅霞籠玉像擁嶂照川原句裡呈機龍云恁
0733b06: 麼則相隨來也被和尚看破穴云和尚低聲誰是知音者。拈
0733b07: 云山林廛市殊途煙霞雲水一致無往不復闇而日
0733b08: 章黃龍舉作探竿風穴同聲相應機妙終始理絕參
0733b09: 差陽春白雪之辭不是二老何人舉唱。
0733b10: 金烏玉兔隱蒼穹木馬泥牛趁曉風攜手同行山
0733b11: 下路聲聲鶴唳自橫空。
0733b12: 舉法眼問覺上座船來陸來人將語探覺云船來真語者眼
0733b13: 云船在甚麼處驗過始得覺云船在河裡實語者覺退後眼
0733b14: 卻問旁僧云收得安南又憂塞北你道適來這僧具眼不具眼
0733b15: 何曾一路行腳。拈云這僧若不具眼爭解恁麼道若是具
0733b16: 眼爭肯恁麼道這僧且置法眼因甚波及旁僧咦錯
0733b17: 過底不少。
0733b18: 一句臨機話短長籬邊風動菊花香東村沽得張
0733b19: 三酒醉倒西村李四郎。
0733b20: 舉僧問梁山如何是祖師西來意熊耳山下少室峰前山云莫
0733b21: 亂道不語戒教誰持。拈云恁麼道來梁山也是知而故犯。
0733b22: 直為西來惹是非掉唇弄舌動相違叮嚀莫向風
0733b23: 前道吹入叢林喚不歸。
0733b24: 舉僧問青林學人徑往時如何且莫草草匆匆林云死蛇當
0733b25: 大路勸子莫當頭切忌踏著僧云當頭時如何毒虫腦上揩癢林
0733b26: 云喪子命根猛虎口裡失身僧云不當頭時如何不妨下腳林云
0733b27: 亦無迴避處處處卻逢渠僧云正恁麼時如何惡因緣是好因緣
0733b28: 林云失卻了也始悔從前錯用心僧云未審向甚麼處去也
0733b29: 南北東西林云草深無覓處只在此山中僧云和尚也須隄防
0733b30: 始得反害夫子林撫掌云一等是個毒氣大好隄防。拈云青
0733c01: 林有擒有縱這僧能死能生大都迴避不來隄防不
0733c02: 及有不受這般毒氣者麼踏破頂無覓處腳尖何
0733c03: 處不風流。
0733c04: 古路橫擔三尺蛇吞雲吸露更餐霞草深莫道難
0733c05: 尋覓喪卻渾身在毒牙。
0733c06: 舉僧問雲門如何是佛銅鑄鐵寫底門云乾屎橛咬著即不可。
0733c07: 拈云雲門太煞臭口不怕薰破諸人鼻孔也須愛
0733c08: 惜自己已眉毛。
0733c09: 土面灰頭榼堆等閑覷著口難開巍巍丈六分
0733c10: 明處一聽韶陽舉似來。
0733c11: 舉應菴問密菴如何是正法眼藏瞎密云破沙盆○。
0733c12: 拈云托出了也。
0733c13: 團團直個破沙盆萬碎千零一口吞只為無人能
0733c14: 著價七花八裂付兒孫。
0733c15: 舉龍牙問翠微如何是祖師西來意短短長長微云與我
0733c16: 過禪板來分明向道牙過禪板與翠微師命謹遵微接得便打
0733c17: 十分狼毒牙云打即任打痛癢不知要且無祖師意你試道看又問
0733c18: 臨濟如何是祖師西來意長長短短濟云與我過蒲團來
0733c19: 向道分明牙過蒲團與臨濟謹遵師命濟接得便打狼毒十分牙云
0733c20: 打即任打不知痛癢要且無祖師意你再道看牙後住院私債未償
0733c21: 官事臨頭有僧問和尚當年問翠微臨濟祖師意不堪重舉二
0733c22: 尊宿明也未一任鑽龜打瓦牙云明即明矣甚處見得要且無祖
0733c23: 師意到底僵倔。拈云二老不約而同婆心相為龍牙車
0733c24: 不改轍鐵骨承當羞殺禪板蒲團誰是西來祖意但
0733c25: 看柳上黃金鎖好對峰尖碧玉壺。
0733c26: 一日風高一夜霜三秋令轉三冬涼紅爐火盡寒
0733c27: 無盡猶向尊前話短長。
0733c28: 舉趙州問南泉知有底人向甚麼處去腳下可憐生泉云
0733c29: 山前檀越家作一頭水牯牛去也非分外州云謝師答話
0733c30: 恁麼會又爭得泉云昨夜三更月到窗相逢話不盡春色滿前岡。拈云
0734a01: 順水推船隨流則易逆風把柁挽舟實難欲期左右
0734a02: 逢源須是不撥自轉莫有知輕識重底麼可向南泉
0734a03: 趙州話會處討個方便。
0734a04: 戴角披毛異類行優游嶺上白雲輕迴途不見青
0734a05: 山老一覺長鼾到月明。
0734a06: 舉僧問南陽忠國師如何是本身盧舍那國師云
0734a07: 與我過淨瓶來莫動著僧將淨瓶到十分伶俐國師云卻安
0734a08: 舊處著再聽支遣僧安舊處伶俐十分復問如何是本身盧舍
0734a09: 那適纔作甚麼來國師云古佛過去久矣三生六十劫。拈云烹
0734a10: 茶掃地運水搬柴人人相好端嚴處處放光動地直
0734a11: 為迷頭認影因之蹉過目前若能直下承當更被阿
0734a12: 誰謾得。
0734a13: 黃昏露冷月華低小雀聲聲向曉啼日暮風停猶
0734a14: 不住夕陽依舊影沉西。
0734a15: 舉盤山道向上一路千聖不傳低聲低聲慈明道向上一
0734a16: 路千聖不然老漢有也未徑山道向上一路熱碗鳴聲這裡
0734a17: 不聞。別云三老各見一邊三山則不恁麼向上一路
0734a18: 千聖也傳向上一路千聖皆然向上一路熱碗不鳴
0734a19: 錯莫道破。
0734a20: 路出重關絕玅玄幾人踏過嶺頭巔相逢莫問三
0734a21: 叉乂路雨露風晴共一天。
0734a22: 舉臨濟將示寂囑三聖祖禰不了殃及兒孫吾遷化後不得滅
0734a23: 卻吾正法眼藏猿嘯和腸斷聖云爭敢滅卻和尚正法眼
0734a24: 藏鵑啼帶血鳴濟云忽有人問汝作麼生對對即易對何不問來聖
0734a25: 便喝真獅子兒善獅子吼濟云誰知吾正法眼藏向這瞎驢邊
0734a26: 滅卻智過於師方堪傳授。拈云臨濟為法求人心若不足三
0734a27: 聖當仁不讓力實有餘一室傳心千古禍事。
0734a28: 為滅前身續後身卻因一語把衷陳饒君珠淚青
0734a29: 絲落也是闡提不孝人。
0734a30: 舉僧問白馬儒如何是法身向上事上大人丘乙己已儒云井
0734b01: 底蝦蟆吞卻月依舊可憐生。拈云井枯月落又作麼生
0734b02: 會得即不難不會也相許。
0734b03: 踏破毘盧頂上關青山山外又青山鐵牛吼處紅
0734b04: 塵斷石女含悲展笑顏。
0734b05: 舉僧問馬大師離四句千峰勢到嶽邊止絕百非萬派聲歸海上消
0734b06: 請師直指西來意問甚麼大師云我今日勞倦不能為
0734b07: 汝說問取智藏去賺殺人僧問藏蹉過了也藏云何不問和
0734b08: 尚適從那邊來僧云和尚教來問多虛不如少實藏云我今日頭
0734b09: 痛不能為汝說問取海兄去賺殺人僧問海蹉過了也海云
0734b10: 我到這裡卻不會賺殺人僧舉似大師蹉過了也大師云藏
0734b11: 頭白金烏光照處海頭黑玉兔影沉時。拈云馬師父子展轉
0734b12: 賺人咄哉阿僧三度蹉過且道離四句絕百非西來
0734b13: 意在甚麼處良久云千聖亦不識。
0734b14: 愁緒無端強自支滿園春色亂披離風吹南北山
0734b15: 頭草雨後青青映兩眉。
0734b16: 舉巖頭到德山遠涉不易跨門便問是凡是聖且莫造次山便
0734b17: 喝金剛出匣頭禮拜壯士低頭洞山聞云若不是公大難承
0734b18: 當是賊識賊頭云洞山老漢不識好惡被伊看破我當時一手
0734b19: 抬未當好心一手捺報恩有分。拈云巖頭軟處取土硬處拖
0734b20: 鍬也直是個龍頭蛇尾漢卻被洞山覷破機關又來
0734b21: 洗青賣白雖然如是未免拂跡成痕。
0734b22: 躍馬彎弓志量高衝鋒冒敵逞英豪一聲鼙鼓歸
0734b23: 來也又向人前理戰袍。
0734b24: 舉世尊與眾行次以手指地云攔路鍬坑此處宜建一梵
0734b25: 剎有良工覓一個帝釋將一莖草插於地云建梵剎已竟一上
0734b26: 神通豈同小小世尊微笑不可慢匠輕師。拈云經之營之不日成
0734b27: 之世尊賞必加功帝釋弄巧成拙一時創造千古觀
0734b28: 瞻。
0734b29: 虛空那著一微塵巧手開基紺殿新常住千年依
0734b30: 舊在而今誰是住持人。
0734c01: 舉僧問法眼如何是佛騎牛覓牛眼云汝是慧超就窩打兔。
0734c02: 拈云將錢買糊餅放下是饅頭具眼底道看。
0734c03: 傀儡場頭帶笑看一般面目影團團為君決破槐
0734c04: 安夢莫待雲樓酒碗乾。
0734c05: 舉文殊問無著近離甚處日遠途遙著云南方如實通供殊云
0734c06: 南方佛法如何住持將錯就錯著云末法比丘少奉戒律
0734c07: 家醜莫外揚殊云多少眾那些著云或三百或五百是多是少著
0734c08: 問此間佛法如何住持今日機緣也須記著殊云凡聖同居龍
0734c09: 蛇混雜回互不回互著云多少眾這些殊云前三三後三三
0734c10: 不少不多。拈云無著打失眼孔文殊喪卻舌頭信口道
0734c11: 個前三後三孟八郎數也不識。
0734c12: 三三話出太無端錯算從來不是謾回首殘碑石
0734c13: 上望白雲影裡竹千竿。
0734c14: 舉僧問趙州狗子還有佛性也無問取狗子州云有對一說
0734c15: 僧云既有為甚麼卻撞入這箇皮袋狗子狗子州云為他
0734c16: 知而故犯律有明條又僧問狗子還有佛性也無異口同音州
0734c17: 云無倒一說僧云一切眾生皆有佛性恁麼那為甚狗子
0734c18: 卻無狗子狗子州云為伊有業識在據款結案。拈云有也千
0734c19: 眼覷不著無也雙手拽將回這裡看得分明莫道趙
0734c20: 州一口兩舌。
0734c21: 佛性有無沒重輕無星秤上兩頭平權衡落在趙
0734c22: 州手多少癡人算不清。
0734c23: 舉雲門垂語云古佛與露柱相交是第幾機從頭數至尾
0734c24: 自代云南山起雲北山下雨張三身李四。拈云雲門恁
0734c25: 麼道也是開眼說夢。
0734c26: 一曲臨場絕玅辭調高能得幾人知唱酬想是應
0734c27: 難覓嘯月吟風自解頤。
0734c28: 舉僧問護國鶴立枯松時如何太低生國云地下底一
0734c29: 場坦殺人僧云滴冰滴凍時如何太煖生國云日出
0734c30: 後一場熱殺人僧云會昌沙汰時護法善神向甚
0735a01: 麼處去也太近生國云三門頭兩個一場逼殺人。
0735a02: 拈云拈過了也又作麼生傀儡棚中猢猻子。
0735a03: 著意探奇莫過頭青山蒼翠雨中收推車抵壁雖
0735a04: 宜進策轡臨巖正好休君不見慣走龍蛇傭書客
0735a05: 一朝投筆慶封侯。
0735a06: 舉僧問柏巖如何是禪衲僧鼻孔祖師眼睛巖云古塚不為家
0735a07: 向甚麼處安身立命。拈云虛空翻筋斗露柱打鞦韆三千里
0735a08: 外逢人不得錯舉。
0735a09: 相逢便問禪鐵橛不須把脫灑跨神龍風流騎駿
0735a10: 馬髑髏到處乾腸胃一齊瀉擾擾叢林中誰為達
0735a11: 道者。
0735a12: 舉僧問趙州學人乍入叢林乞師指示討甚碗州云喫
0735a13: 粥也未太瑣屑生僧云喫了也本色衲子州云洗缽盂去本分宗師
0735a14: 僧於言下有省元來元來。拈云恁麼恁麼移花兼蝶至
0735a15: 不恁麼不恁麼買石得雲饒設使這僧喚不回頭那
0735a16: 見趙州為人方便。
0735a17: 風雨蕭蕭四壁居先生篋裡自藏書傳經豈為功
0735a18: 名貴續得心源樂有餘。
0735a19: 舉德山上堂云有問即過口是禍門不問又乖莫向鬼窟裡作活計
0735a20: 僧出禮拜略較些子山便打今日令嚴僧云某話也未問為甚
0735a21: 和尚便打平地孤堆山云待汝開口堪作何用已遲八刻。拈
0735a22: 云舉即不堪動則成疚德山彌天過犯這僧過犯彌
0735a23: 天檢點將來合與一窖埋卻何故你若無心我也休。
0735a24: 為因岐路動悲哀多少亡羊喚不回踏斷窮途空
0735a25: 灑淚低頭且自把心灰。
0735a26: 舉僧問乾峰十方薄伽梵見之無相呼之無名一路涅槃門闢則
0735a27: 不開闔而不閉未審路頭在甚麼處看腳下峰以拄杖畫一畫
0735a28: 云在這裡不勞拈出僧舉問雲門疑則別參門云扇子跳上
0735a29: 三十三天築著帝釋鼻孔東海鯉魚打一棒雨似盆
0735a30: 傾會麼會麼止徒口快。拈云芍藥花開菩薩面棕櫚葉
0735b01: 散夜叉頭看破二老風流不妨恁麼會取。
0735b02: 路出層山晚樹陰蹉跎展轉費登臨崗煙乍斷雲
0735b03: 猶淡隔岸溪深響暮砧。
0735b04: 舉僧問歸宗如何是觀音玅智力我說你便聽宗敲鼎蓋
0735b05: 三下云聞麼神通妙用法爾如然僧云聞真語者宗云我何不聞
0735b06: 實語者。拈云虛空沒口啞者先言淵嘿無聲聾者善
0735b07: 聽恁麼薦得何勞敲翻鼎蓋塞破耳門如或未然也
0735b08: 須別圖方便。
0735b09: 野寺頻敲夜半鐘覺來月色尚朦朧因風喚醒家
0735b10: 山夢一枕相思恨莫窮。
0735b11: 舉僧問疏山如何是佛此語問者甚多山云何不問疏山老
0735b12: 漢便請師答。拈云恁麼那良久云也是替名通事
0735b13: 濯足臨波浴上池風飄浣穀細如絲平壺織就鴛
0735b14: 鴦譜不動機梭錦更奇。
0735b15: 舉僧問雪峰古人有言殘羹餿飯峰便臥因風倒枕良久起云
0735b16: 問甚麼半夜巡欄僧再問面皮厚多少峰云虛生浪死漢苦口良藥。
0735b17: 拈云雪峰起倒不常這僧耳目聾聵看來有甚交
0735b18: 涉潑油救火渾閑事雪上加霜愁殺人。
0735b19: 幾度臨江擬問津煙霞滿面盡蒙塵雲開未豁朦
0735b20: 朧眼空作悠悠行路人。
0735b21: 舉溈山問仰山終日與子商量成得甚麼邊事鬧浩浩底
0735b22: 長三短五仰向空中畫一畫更見不堪溈云若不是吾終被汝
0735b23: 惑謾過也不知。拈云仰山向空一畫正是商量邊事且
0735b24: 道溈山還被惑也無萬丈疑坑想是橫身難出。
0735b25: 商量終日智猶疏劃斷長空總一如巧手難逃青
0735b26: 白眼消閑徒自賣居諸。
0735b27: 舉僧問巖頭古帆不掛時如何苦哉佛馱耶頭云後園驢
0735b28: 喫草活潑潑地。拈云寒巖枯木令犯重陽死水澄潭老
0735b29: 龍不住這裡直須倒翻筋斗任運逍遙還見麼林花
0735b30: 著雨胭脂落水荇牽風翠帶長。
0735c01: 露滴疏桐葉落秋荒丘月夜使人愁縱橫不礙平
0735c02: 原闊贏得風光劫外遊。
0735c03: 舉黃山參夾山門內有君子門外君子至夾云甚處來和尚不是仙陀黃
0735c04: 云閩中來一款便招夾云還識老僧麼夾山夾山黃云和尚還
0735c05: 識學人麼黃山黃山夾云不然折倒旗鎗且還老僧草鞋錢了
0735c06: 也須知貴識賤然後老僧還汝廬陵米價不得將高就低黃云恁麼
0735c07: 則不識和尚輸卻自己已未審廬陵米作麼生價贏得他人夾云
0735c08: 真獅子兒善獅子吼好惡也不識。拈云眼自爭先得籌
0735c09: 因打劫贏。
0735c10: 一句臨機也大奇龍吟虎嘯正相期垂鉤須是拋
0735c11: 綸手敵勝還他獅子兒真洽浹匪離岐失便宜處
0735c12: 得便宜草鞋錢換廬陵米買賣當行讓與誰。
0735c13: 舉鹽官問一座主蘊何經論追贓捉賊主云華嚴經把髻投衙
0735c14: 官云華嚴經有幾種法界老婆舌頭主云略說有四座主座主
0735c15: 廣說則重重無盡座主座主官豎起拂子云弄鬼作麼這個在
0735c16: 第幾種法界中收主無對適纔忘卻。拈云座主在鹽
0735c17: 官彀中高亦得低亦得鹽官在座主口裡吞不能吐
0735c18: 不能放下著看教阿誰放下。
0735c19: 理事全該不二門重重法界玅難論放開捏聚無
0735c20: 尋處擊碎虛空總沒痕。
0735c21: 舉明州和尚將布袋並破蓆一領閑家具於通衢往來
0735c22: 面皮厚多少布袋內是甚麼盛缽盂木履魚飯菜肉瓦石土
0735c23: 木諸般總有卻少那一件或於稠人處眼睛多少打開布袋內
0735c24: 物骨底骨董撒下云看看還見麼又一一將起問人云不勞拈出
0735c25: 這個喚作甚麼太叮嚀生。拈云明州老漢但知背脊朝
0735c26: 天不覺腦門著地雖然如是見他婆心處麼。
0735c27: 人前拋出許多般一句分明啟口難覿面相逢皆
0735c28: 陌路常啼猶自賣心肝。
0735c29: 舉僧問夾山撥塵見佛時如何莫教飄入眼山云直須揮
0735c30: 劍放過即不可若不揮劍漁父棲巢太苦生僧問石霜撥塵
0736a01: 見佛時如何更須問過霜云渠無國土眉毛上眼睛邊何處逢渠
0736a02: 這不是僧後舉似夾山傳言送語漢山乃上堂舉了云也要大家
0736a03: 知門庭施設不如老僧巧手手中分巧手入理深談猶較石
0736a04: 霜百步紅心心裡中紅心。拈云高高山頂立深深海底行
0736a05: 面目不同鼻孔一樣還見夾山舉處麼若不同床臥
0736a06: 爭知被底穿。
0736a07: 年來豪俠故鄉遊無數春光眼底收回首白雲行
0736a08: 欲盡方知更上一層樓。
0736a09: 舉巖頭渡江白日不閑過見一婆子人來也頭舞橈而渡弄怪
0736a10: 作麼婆云呈橈舞棹且置看來也不消得且道婆手中孩兒放下
0736a11: 著從甚處來清官易斷頭便打不瞞易算婆云婆生七子六個
0736a12: 不遇知音往者不可諫連這一個也不消得來者猶可追遂拋
0736a13: 兒江中不奈船何打破戽斗。拈云婆子辜負巖頭則易巖頭
0736a14: 辜負婆子實難雖然令在必行未解抽身一路。
0736a15: 江干把釣事如何驚起鴛鴦弄碧波一曲漁歌聽
0736a16: 不盡仙槎別駕渡銀河。
0736a17: 舉洞山問龍山和尚見個甚麼便住此山從苗辨地龍云
0736a18: 我見兩個泥牛鬥入海直至而今無消息因語識人。拈
0736a19: 云龍山見處有甚巴鼻敢自膽大偷閑然消息雖無
0736a20: 一點謾伊不得而今有識得消息底麼擅自住山未
0736a21: 敢相許。
0736a22: 木人夜半入深山踏破莓苔去不還寂寂無音渾
0736a23: 不識溪頭流水響潺湲。
0736a24: 舉翠微一日上堂經行次止恐平地喫交投子進前接禮圖個
0736a25: 甚麼問西來密意不睹不聞滿眼滿耳師如何示人今日口不空微駐
0736a26: 步顧視之暗度陳倉子云乞師指示布袋老鴉微云更要第二
0736a27: 杓惡水那頂門一劄子忽省契擊碎髑髏。拈云空中書字文
0736a28: 彩已彰暗裡拋梭機絲不掛翠微不妨好手投子且
0736a29: 作麼生省契夾路桃花風雨後馬蹄何處避殘紅。
0736a30: 百草頭端無限春形形色色盡敷陳等閑識得東
0736b01: 君意道破虛空不動唇。
0736b02: 舉仰山問中邑如何是佛性義物物頭頭邑云沙彌我與
0736b03: 你說個譬喻便請直捷道如室有六窗開即是閉即是中安一獼
0736b04: 猴甚麼面孔外有人喚猩猩莫動著獼猴即應相隨來也如是六
0736b05: 窗俱喚六窗俱應隨緣赴感靡不周仰云直如獼猴睡著時
0736b06: 又作麼生今日不答話邑下禪床擒住這回放過覿面千山云猩猩
0736b07: 和尚秪管喚我與你相見睡著了也。拈云一淺一深一易一
0736b08: 險行之而不著焉習矣而不察焉終身由之而不知
0736b09: 其道者眾也。
0736b10: 佛性圓明內外周六窗應處匪輕酬臨機一句親
0736b11: 相見釣罷歸來月一鉤。
0736b12: 舉僧問同安如何是天人師光眼的獨漢安云頭上角不
0736b13: 全觸天觸地身上毛不出生也。別云三山則不恁麼若有
0736b14: 人問如何是天人師但向道頭角崢嶸看不見皮毛
0736b15: 脫落放毫光道與同安相去多少。
0736b16: 蒙塵混跡有誰知懶御珍衫恰自持貼體垢衣嫌
0736b17: 不脫看看踏破未生時。
0736b18: 舉雲蓋問石霜萬戶俱開即不問金烏飛銀漢萬戶俱閉
0736b19: 時如何玉兔隱滄浪霜云堂中事作麼生撥轉關捩蓋無對且待
0736b20: 他時經半年乃云作甚麼來無人接得渠有甚閑氣力霜云道即
0736b21: 太煞道秖道得八成師是明眼蓋云和尚又作麼生十成一句
0736b22: 霜云無人識得渠略較些子。拈云無人接也肌膚莫
0736b23: 近無人識也面目難窺雲蓋在長安酒家橫身臥著
0736b24: 石霜從珍珠簾外脫體逍遙將軍躍馬成功聖主無
0736b25: 為致化還委悉麼有心不若無心好進步何如退步
0736b26: 高。
0736b27: 寥落荒堂一塌居翛然自得俗塵除隔身漫道風
0736b28: 情薄何似相逢面更疏。
0736b29: 舉僧問仰山和尚還識字麼下不論上山云隨分謙尊而光僧
0736b30: 左旋一匝云東溪花逐西溪水此是甚麼字如虫禦木山於地上
0736c01: 書個十字買帽相頭僧右旋一匝云南山風送北山雲此是甚麼
0736c02: 字妙印當空山改十字作卍字裁靴比腳僧畫此○相以手托
0736c03: 起如修羅擎日月勢云拈出了也此是甚麼字七不成八不就山
0736c04: 畫圓相圍卻字出無路入無門僧作樓至勢山云如是如
0736c05: 是伯牙遇子期不是閑相識。拈云烏焉自別刁刀不同這僧點
0736c06: 畫分明仰山體勢完備正眼看來且不識這個字在。
0736c07: 河洛交呈鳥蟲迭變剖羲畫之奇蹤劃蒼頡之異
0736c08: 撰月印川以無痕珠入盤而自轉看具眼阿師薦
0736c09: 不薦。
0736c10: 舉國師三喚侍者休休休侍者三應喏喏喏國師云將謂
0736c11: 吾辜負汝且恁麼道誰知汝辜負吾且恁麼道。拈云三喚三
0736c12: 應那裡是辜負不辜負處檢點得出不致埋沒古人。
0736c13: 喚得聲聲應得來癡心一片絕疑猜多情豈道無
0736c14: 情惱為是情多口易開。
0736c15: 舉臨濟一日問洛浦無事考鬼一人行棒打草驚蛇一人行喝
0736c16: 無風起浪那個親那個不親浦云總不親猶少機關在濟云作麼生
0736c17: 得親和尚請尊重浦便喝知而故犯濟便打犯而不知。拈云不親
0736c18: 不親臨濟洛浦不怕遭人檢點。
0736c19: 棒喝交馳總不親無端甘作弄潮人虧他父子傷
0736c20: 心重見血刀刀忒認真。
0736c21: 舉僧問廣教是甚麼物頭象天腳象地學人不會我將謂你是個人
0736c22: 教云生在冀州本地貨也不識。拈云覓會覓能終沉情識
0736c23: 說理說事總入邪途剿除知見不犯唇皮作麼生道
0736c24: 幾竿竹舞搖清籟數點梅開吐異香。
0736c25: 劈腹剜心語帶玄分明道破沒中邊填溝塞壑非
0736c26: 他物水在清池月在天。
0736c27: 舉僧問二祖學人只見和尚是僧莫眼花如何是佛是
0736c28: 法汝少會在祖云是佛是法不可別道汝知之乎癡人面前休說夢。
0736c29: 拈云這僧當面蹉過二祖直捷指陳知之為知之不
0736c30: 知為不知是知也。
0737a01: 本自無名那定名呼牛喚馬盡虛聲就中會得渾
0737a02: 淪處李白桃紅一樣春。
0737a03: 舉僧問天童啟如何是應用無虧眼四方八面啟云恰似
0737a04: 瞎一般普。拈云○覷著即不可。
0737a05: 白淚如傾眼不開金沙撥盡絕塵埃頂門光透三
0737a06: 千丈南北東西任去來。
0737a07: 舉僧問興化皂白未分奈汝不辨乞師方便不向道化隨聲
0737a08: 便打急急如律令。拈云方便也且作麼分嶺外楓叢
0737a09: 紅似火山前澗水碧如流。
0737a10: 萬里雲陰擬卜晴盆傾風雨可憐生征衫濕盡空
0737a11: 含淚野水橋頭草自橫。
