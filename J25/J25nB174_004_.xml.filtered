0701b01: 天界覺浪盛禪師語錄卷四
0701b02: 
0701b03: 門人　大成　大奇　等編
0701b04: 甲午住信州博山上堂問黃閣簾垂真音弗露紫羅
0701b05: 帳合密信罔通如何得臣奉於君子歸就父師曰揭
0701b06: 出妙高峰頂日爍開東土與西天曰金鍼暗度到即
0701b07: 不點玉線曉穿點即不到如何得敲唱俱行正偏兼
0701b08: 帶師曰少林巖上花含笑誰見風光特地新曰當機
0701b09: 微笑窺見一斑依位無言猶虧全體如何得心髓相
0701b10: 符門庭克紹師以手握拳曰還有窺此中機密者麼
0701b11: 曰向上蒙師親指示格外明宗一句作麼生道師曰
0701b12: 放收別有家風在曰恁麼則虎出渡河皆此日珠還
0701b13: 合浦喜今朝師曰還須透過鐵壁銀山始得乃卓拄
0701b14: 杖曰看看先老和尚騎了青金山王額虎雄視耽耽
0701b15: 也還有衝風激電拼命直前不犯耳邊之缺能追足
0701b16: 後之塵者麼試出來探我此藏身沒蹤跡之消息待
0701b17: 我痛與一棒教你皮毛脫落血濺梵天此何等暢快
0701b18: 惜乎一等沒眼腦漢將謂此老人最初把斷太危末
0701b19: 後收來太急殊弗知不遇傾湫倒嶽之作那有掀天
0701b20: 揭地之奇以故將此華亭釣竿子分付我雪關師兄
0701b21: 聽他自弄當此時正是絲懸綠水浮定有無之意若
0701b22: 有箇不貪香餌浪激三千一怒而飛搏風九萬者正
0701b23: 好展開金翅劈破滄溟直取龍吞游戲自在去也何
0701b24: 肯類盲龜跛鱉陷於昧昧自誇一隅以取笑於大方
0701b25: 哉秪如全提正令一句作麼生道復卓杖曰臨風拈
0701b26: 出吹毛利天下癡頑莫躲根。
0701b27: 上堂五更睡起手牽衣纔下床時腳踏地抬起頭來
0701b28: 不見天幾多打失娘生鼻有箇不打失底卻又笑他
0701b29: 君子時中小人無忌何待伐鼓考鐘引出這沒搨
0701b30: 老儂上此曲彔木指東畫西不勝魔魅迫得露柱奔
0701c01: 忙燈籠跳惱亂無位真人向黃瓜茄子上挖肉作
0701c02: 瘡苦無出氣何似懷州牛喫禾益州馬腹脹遍界覓
0701c03: 醫人炙豬左膊上咄莫錯會好不見龐公老潑皮偏
0701c04: 能不畏石頭路滑吸盡西江眼赫赤地咬殺了多少
0701c05: 泥豬癩狗有如此活脫設使到我博山門下教他衣
0701c06: 穿骨露無地藏身在何故不到洪爐親煆過爭得吹
0701c07: 毛殺活人。
0701c08: 遠門柱公禪師訃音至上堂石耳峰寒撾毒鼓龍門
0701c09: 浪暖躍春雷昂藏頭角擎霄漢洞上風生天地開天
0701c10: 地開鳥飛兔走笑奇哉如何龍峰倒卓湖水飛埃黃
0701c11: 梅石女夜生子仗劍橫行甚可猜諸仁者還知我姪
0701c12: 遠門禪師底出處麼惜乎天機密用太煞神馳法道
0701c13: 夜長方喜燈幢高樹祖庭秋晚俄驚喬木下摧血淚
0701c14: 濺天痛遠山之花落悲風刮地傷法脈之心灰既爾
0701c15: 斯人云亡豈非吾宗不幸雖然我姪自從吾廬山石
0701c16: 耳發蹤而後得龍門雨兄之法出世於兩浙如祥麟
0701c17: 威鳳文彩風流其座下之英才自濟濟其能振起祖
0701c18: 燈如日月麗天此又豈邪雲逆蝕之所能掩滅乎此
0701c19: 摘欺之話既已巳大行則千古之下無論智愚之人自
0701c20: 不能昧此本心之良也吾初聞訃已巳哭不成聲特地
0701c21: 舉揚又喜而無憾且道博山今日表彰底意旨作麼
0701c22: 生滿棚弄鬼慚無地敢望丹霄一羽毛。
0701c23: 佛誕上堂乃卓拄杖曰會麼鐘未鳴鼓未響博山未
0701c24: 出方丈有箇衲僧撩起便行好與三十棒為他無事
0701c25: 生端鐘已鳴鼓已響博山已出方丈有箇衲僧便掀
0701c26: 倒法座好與三十棒為他劍去刻舟正當恁麼時利
0701c27: 害在那一處博山拄杖子呵呵大笑且道笑箇甚麼
0701c28: 笑他悉達太子纔出母毋胎便不守本分稱我獨尊及
0701c29: 至四十九年如螃蟹落鍋相似獨尊在甚麼處更笑
0701c30: 他跛腳雲門被睦州拶斷泰時轢鑽無出氣處要
0702a01: 將一棒打他二千年前悉達太子與狗子喫自陷陷
0702a02: 人恩怨誰雪博山恁麼舉還有與佛祖作主者麼出
0702a03: 來喫博山痛棒若無少他一頓不得卓拄杖下座。
0702a04: 佛音禪人請上堂舉南陽忠國師於肅宗內殿見侍
0702a05: 臣有善奕稱國手者帝問國師和尚亦善奕否國師
0702a06: 曰老僧亦知奕但異於此帝問何謂國師曰世人只
0702a07: 知以黑白相爭勝負老僧能用兩奩黑子奕還有能
0702a08: 同老僧對手者麼侍臣大驚帝亦大笑杖人曰大小
0702a09: 國師大似白拈賊既已巳明中打劫又且暗裏翻盤不
0702a10: 免欺他大唐國裏無能敵手博山今日不著便特地
0702a11: 拈破國師這一著黑子還有知落處者麼若有知得
0702a12: 好與他三十棒若是不知緩緩自領出去。
0702a13: 端午上堂五月五日天中節毒鼓擊兮甘露滅風從
0702a14: 虎也雲從龍笑看紅爐飛白雪到此幾括最微也須
0702a15: 分明剖決六陽既升龍已巳亢此龍無首孰能降六陰
0702a16: 欲兆虎將姤此虎無尾孰能揉有能降此龍揉此虎
0702a17: 則玄黃交戰之機原始返終之故皆在此斡旋中所
0702a18: 以風同聲而相應雲同氣而相求火就燥而上炎水
0702a19: 流濕而下潤然非聖人之能慎獨以致中和何能使
0702a20: 天地之氣化自位萬物之性命自育雖然此猶是治
0702a21: 世邊事秪如格外全提又作麼生以杖敲空曰毒鼓
0702a22: 擊也還有絕後重甦者麼復卓一下曰甘露滅也還
0702a23: 有覺道頓成者麼若有出來與汝證明其或未然就
0702a24: 中殺活無人見爭怪當機六不收。
0702a25: 上堂惜花春起早愛月夜眠遲此段風流事幾人可
0702a26: 與知咄直饒恁麼去更須有西山擒白額東海捉蒼
0702a27: 鱗底手眼始得不見甘贄行者到南泉設供請和尚
0702a28: 念誦南泉白椎曰大眾為黧奴白牯念摩訶般若便
0702a29: 歸方丈甘贄乃拂袖而行南泉見贄去乃於廚下打
0702a30: 破鍋子看他這作略須鐵眼銅睛亦覷他不破獨我
0702b01: 壽昌老祖拈曰拂袖便行鉤有餌鍋兒打破玉無瑕
0702b02: 千古又誰能如此喝彩哉且道我博山門下還有恁
0702b03: 麼人也無拈拄杖曰劈開華嶽參天色放出黃河動
0702b04: 地聲。
0702b05: 乙未歸夢筆上堂舉僧問先夢筆和尚如何是佛師
0702b06: 曰不誑汝僧曰莫便是否師曰汝誑他杖人曰金剛
0702b07: 圈栗棘蓬閩王請齋次問師還帶得筆來也未師曰
0702b08: 不是稽山繡管原非月裏兔毫大王既垂啟問山僧
0702b09: 敢不通呈杖人曰通呈箇甚麼打鼓普請看又問如
0702b10: 何是法王師曰不是夢筆家風杖人曰太孤峻生諸
0702b11: 仁者還知此老法胍麼秪此便是雪峰老鱉鼻底毒
0702b12: 氣彼曾三到投子九上洞山漆桶不快翻轉米盆卻
0702b13: 於德山棒下打折驢腰猶不能點胸自肯及被巖頭
0702b14: 驀地鏟削始得大叫鰲山成道便能迸出胸襟遮天
0702b15: 蓋地門下傑出千五百人如雲門轢鑽玄沙老凍
0702b16: 膿輩要出此夢筆家風一頭地也未易在雖然如是
0702b17: 千百年來又誰知彼落處杖人自壬子於此誓死掩
0702b18: 關打破諸祖窠臼業方外四十餘年今日親歸得以
0702b19: 全提向上綱宗揭示佛祖正眼使此慧命如火傳薪
0702b20: 諸仁者各須知自己已性命落處始有出身活路且如
0702b21: 何是出身活路拈拄杖下座。
0702b22: 立觀濤首座上堂問荅竟乃舉拂子震聲曰看看昔
0702b23: 日青原老祖親行此令直得曹溪簾捲斧風生藥
0702b24: 嶠吼出鐵牛威天皇拈起胡餅毒洞山睹影而寶鏡
0702b25: 光寒雪嶺翻盆而木毬踏活於是三宗競秀獨新豐豊
0702b26: 之曲調深長大好中興在夢筆之家風遠振立僧立
0702b27: 法必須首出為人選佛選官所貴心空及第秪如今
0702b28: 日立僧結制意旨作麼生道復揮拂子曰當陽揭露
0702b29: 空王印放出吾宗千古機。
0702b30: 師誕辰上堂卓拄杖曰看看六十四年阿箇癡一條
0702c01: 拄杖路千岐狂言狂事人難搆惱亂古今甚可疑能
0702c02: 痛疑自有時習氣那堪搔著痒聞琴不禁舞斑衣乃
0702c03: 舉衣曰喜此衣雙見披打鼓鼕鼕看是誰夢花石上
0702c04: 寒梅發大好山中笑展眉。
0702c05: 丙申元旦付衣拂與奇首座上堂問吾師已巳擲煙波
0702c06: 釣幾個金鱗上鉤來師曰高著眼曰忽遇擎頭帶角
0702c07: 底來時作麼生師曰自有雲雷相送在曰恁麼則擲
0702c08: 釣拋竿去也師曰更有英奇浪來以拂子打圓相
0702c09: 曰元正啟祚拂端新多子峰前花朵孕春最喜金襴光
0702c10: 奪日剎竿旛動笑偏親笑何親法王令旨誰能委夢
0702c11: 筆家風已有人是甚人即此奇乎曾密囑今特當陽
0702c12: 更印真乃召奇首座曰即此衣拂用付與汝以表吾
0702c13: 宗傳續有在汝尚慎哉座禮拜曰和尚慈悲太過實
0702c14: 是恩大難酬師復曰九苞瑞鳳來天際十影神駒度
0702c15: 海涯。
0702c16: 崔公濤山明府率闔邑紳士為夢筆山主建選聖場
0702c17: 請上堂卓拄杖曰會麼拄杖立處法界成感應道交
0702c18: 佛祖現準上載而運化工傳多子而分慧燄若於此
0702c19: 薦得則知指天指地唯我獨尊法位法幢隨方表豎
0702c20: 家家門前火把別是格外風光人人腳下兒孫各自
0702c21: 寰中驟步機緣有在啐啄同時今當覺場啟選聖之
0702c22: 初正是東魯築杏壇之日喜神童於空中磨轉奇真
0702c23: 秀於天上星旋夢協江令之筆花文占章元之翰撰
0702c24: 全提向上統攝普門雙選宗風一賽兩彩秪如杖人
0702c25: 特地興建以祈祝護一句作麼生道復卓拄杖曰指
0702c26: 出好山宗子秀騎來玉象趁麒麟。
0702c27: 上堂夜半金烏帶雪飛家家門前有把火照破瞿曇
0702c28: 黃面皮叫箇奇哉成箭垛此箭垛誰廓爾張三解使
0702c29: 又無錢李四有錢不解使人平不語水平不流崔顥
0702c30: 題詩在上頭一拳拳倒黃鶴樓莫嫌伎倆不如彼得
0703a01: 優游處且優游。
0703a02: 上堂擊如意曰嚼碎鐵崑崙滿口達磨髓哺彼石女
0703a03: 兒全賴此法乳賴法乳知幾許攤十石油麻於樹上
0703a04: 百草弄影太煞分明指驀直路頭於臺山就中勘破
0703a05: 儼然有在此有在誰痛快春風浪暖桃花飛一棹蘭
0703a06: 江歌下載。
0703a07: 上堂問如何是心相體信師曰三尺杖子攪黃河曰
0703a08: 如何是出入無難師曰夢中摸著摩訶石曰如是則
0703a09: 祖父家私全歸掌握師曰何不問取拄杖子問三藏
0703a10: 十二部千七百則公案皆是葛藤如何是不葛藤師
0703a11: 便打曰恁麼就不是葛藤那師又打僧便喝師又打
0703a12: 僧曰猶是葛藤師連打僧便翻觔斗出師乃卓拄杖
0703a13: 曰百草頭邊識取老僧覿面如何話會鬧市叢裏撞
0703a14: 著拄杖當機作麼支當到者裏有能衝流度刃八面
0703a15: 旋機正好垂鉤於不疑之地撒網於無漏之天月裏
0703a16: 煮油鐺風前吹玉笛又何妨千峰頂上獨足立腰纏
0703a17: 十萬上揚州復卓拄杖下座。
0703a18: 烏龍深谷禪師請上堂杖頭撥剔千山曉笑看天風
0703a19: 醉花鳥峰巒峭異不停機相逢相慰知多少堪笑睦
0703a20: 州老拶出秦時轢鑽重新韶國師滿目青山灼然
0703a21: 是曹源一滴不斷知不知好向玉泉澈底深深處乘
0703a22: 此風雷變化飛。
0703a23: 靈明禪人請上堂金牛呼喫飯大地沒饑人鳥窠吹
0703a24: 布毛天下無佛法月裏塔高十二層天上星躔八百
0703a25: 杪山之南江之北者些茄子瓠兒水土節氣力尚未
0703a26: 充卻有多少人眼吧吧地望著你在。
0703a27: 丁酉住杭州皋亭崇先寺上堂拈香白椎竟喝一喝
0703a28: 拈起拄杖曰看看新長老拄杖子全提正令也三世
0703a29: 諸佛祖齊立下風各各鼻孔被拄杖穿卻直得出身
0703a30: 也由我吐氣也由我佛祖三昧杖子盡知杖子三昧
0703b01: 佛祖不知正以此無自欺三昧能使日月自麗乎天
0703b02: 山海自列乎地春自開花秋自落葉鳥自飛空魚自
0703b03: 躍水凡自忘情聖自離解佛祖由斯而生邪魔由是
0703b04: 而正更須撥轉向上關捩透出教外別傳始知剎竿
0703b05: 倒而千聖迷蹤骨髓空而二株永秀風旛不動而心
0703b06: 開歸根無口而體露廬陵米價震旦驚聲斧風規
0703b07: 神機莫測乃至新豐一派法乳橫流崛起皋亭開宗
0703b08: 歇祖初喫一掌血濺梵天歷世面門痛痕猶在迄我
0703b09: 壽昌先祖突出好山東苑先師奇生武曲及今杖人
0703b10: 主此祖庭重標宗旨還有承此無欺三昧者麼卓拄
0703b11: 杖曰指來皋嶽千峰秀放出曹源萬派清。
0703b12: 中秋上堂千峰秋色遠撩人玉笛橫吹別調新桂子
0703b13: 庭前花正發月明簾外笑誰親今值中秋月明諸人
0703b14: 各剔眉毛猛著精彩還見我丹霞淳祖示眾麼日照
0703b15: 孤峰翠月臨溪水寒祖師言外旨莫向寸心安彼時
0703b16: 獨我歇祖聞之大叫曰此回瞞了上座不得也汝諸
0703b17: 人直須到恁麼痛快始得咦當央得月須忘指黃鶴
0703b18: 風高有大機。
0703b19: 愚菴和尚至引座上堂卓拄杖曰看看一棹湖中發
0703b20: 千峰引領來火燒衣帶急不禁笑奇哉大眾各須剔
0703b21: 起眉毛猛著精彩好聽杖人大驚小怪與汝說一奇
0703b22: 特何則杖人四十年來以一霜藤橫行海嶽於刀兵
0703b23: 慘殺天翻地覆中求個真傷心人不可得真快心人
0703b24: 不可得而心伏口伏之人又豈易得哉自我千百年
0703b25: 上祖宗服毒不死者別遺下一種丹頭作千古補偏
0703b26: 救弊之毒藥使於此宗得皮者毒殺他皮得肉者毒
0703b27: 殺他肉得骨者毒殺他骨得髓者毒殺他髓得心者
0703b28: 毒殺他心正要他自有超脫活計以故留難於今獨
0703b29: 有生死同條老弟兄相與感傷不徹痛快不徹如冤
0703b30: 家廝結斧斫不開入佛入魔縱橫三墮若非毒毒相
0703c01: 激安能與我傲睨於古今上下哉適此特來皋亭於
0703c02: 一掌開宗快活不徹底歇祖無縫塔前燒此一瓣香
0703c03: 用酬毒乳之恩老祖已巳自破顏一笑汝等何幸落此
0703c04: 沒量大人局內即我亦攀躋不及寧論汝等拼得命
0703c05: 拼不得命搆得上搆不得上直須盡行拶入這愚菴
0703c06: 老漢大毒海中翻騰一上翻騰得去許汝是個哮吼
0703c07: 獅兒使祖父俱盡翻騰不去已巳在他金剛圈裏終有
0703c08: 透露汝等但隨我禮請陞堂自有一痛快打發汝也
0703c09: 復卓拄杖下座。
0703c10: 開罏上堂當陽拋出抬眸鷂過新羅直下承當正好
0703c11: 驢腰打折佛祖無湊泊處就中誰得安排特地奮起
0703c12: 英奇不免全身拶入所以峰巒峭異鶴不停機靈木
0703c13: 迢然鳳無依倚於此薦得新豐老子玄中別唱密用
0703c14: 全提也須向崇先拄杖頭有個轉身吐氣始得還會
0703c15: 麼鐵額銅頭須著力大家踏轉上頭關。
0703c16: 嚴三求居士請上堂文殊眉稜挂劍慣於落草橫身
0703c17: 淨名舌本藏雷善向晴空著橛坐斷金鎖劈破玄關
0703c18: 月映蘆花飛鷺春潛枯木龍吟十五年前靈谷杖痕
0703c19: 刺剌骨十五年後皋亭錐影驚心當道青松空手把鋤
0703c20: 曷種碑文白字寒蟲禦木爭刊秪這些子淆訛便是
0703c21: 嚴三求昔年喫棒尿床底勾當今偕胞弟於崇先增
0703c22: 廬陵米價出甘贄藥金杖人一一按過也要他親自
0703c23: 拳倒黃鶴樓踢翻鸚鵡洲方許他北斗藏身於此入
0703c24: 作喝一喝卓拄杖下座。
0703c25: 訪愚菴和尚於古報恩寺請上堂櫂引桐溪獵曉霜
0703c26: 山光痕我影低昂仰山久不見臨濟瘦卻法身三寸
0703c27: 長正當恁麼時還有能見杖人與我愚菴法兄底眉
0703c28: 毛廝結處麼雖則同條共命各自步趨及彼超軼絕
0703c29: 塵仍自瞠乎其後即其宗兼眾妙奇出異常一棒撩
0703c30: 空八面受敵直使他西天東土者一隊沒巴鼻漢當
0704a01: 機也進不得前退不得後況其餘乎饒彼五祖演欲
0704a02: 形容五宗之密如逆耳聞雷紅旗閃爍斷碑橫古路
0704a03: 語亦不過彷彿其一斑我又何能刻畫無鹽唐突西
0704a04: 子也哉雖然今日客聽主裁如何得不方命去莫怪
0704a05: 馳書不到家竊恐巡人還犯夜。
0704a06: 上堂一句最淆訛當機殺活多剎竿曾倒卻千聖盡
0704a07: 投戈忽逢無鼻漢把臂入煙蘿山海坦然平敲冰來
0704a08: 煮茶或長嘯或高歌就裏風流誰得似未嫌伎倆不
0704a09: 如他。
0704a10: 上堂巢知風穴知雨天機幻出誰為主嶺梅綻玉占
0704a11: 先春午馬凌空看子鼠百尺竿頭五兩輕四升斗裏
0704a12: 呼相杵卻有彰禪客偕友來於此助揚禪悅以乞法
0704a13: 乳杖人點汝頭點汝尾者風流須自許切忌向明眼
0704a14: 人前錯亂舉。
0704a15: 武林諸縉紳請上堂舉如意曰看八字不須撇十字
0704a16: 未添畫驀劄兩相交天機成造化復以如意畫曰
0704a17: 秪如這個是甚麼老聃執大象而天下往芻狗是民
0704a18: 仲尼各於黨而斯知仁居易觀過瞿曇拈出勾引傍
0704a19: 嗤倒卻剎竿撩天索價鳥窠布毛逐空中鴆影橫飛
0704a20: 大隨草鞋驚巖下靈龜爆卦真天子不假堯舜敕文
0704a21: 大英雄肯賣陳年滯貨曹山按劍八面風生龐老吸
0704a22: 江萬機俱墮大藏切腳缽羅娘五宗不傳精骨挫逗
0704a23: 到今日物換星移江流愈下卻幸武林諸公具擇法
0704a24: 眼能鑒千古神奸重開雙選宗社且道斬新條令一
0704a25: 句又作麼生不見道驀劄兩相交天機成造化。
0704a26: 永覺和尚訃音至上堂山蒼蒼水茫茫藤林荒滯肌
0704a27: 尪上不見天下不見地捏斷咽喉何處出氣咄咄咄
0704a28: 鼓山法叔永和尚踏翻盤子也還有見秋清月轉霜
0704a29: 輪河淡斗垂夜柄默默全提正令者麼此老叔初於
0704a30: 壽昌師翁處得旨後於博山大師納戒深得門庭堂
0704b01: 與之密及歸隱荷山著書自娛偶受知於瓶窯聞大
0704b02: 師付以雲棲戒法遂推揚於溫陵出世繼而主真寂
0704b03: 法席大振宗風光搖海嶽及山僧主鼓山聞師退居
0704b04: 金華特與護法延歸山中不動聲光坐成寶所摩天
0704b05: 峭異鶴不停機年登八十如太陽玄之高致且喜頂
0704b06: 相皮鞋不更求人今者訃音初至使我換手搥胸哀
0704b07: 泣不已巳正以壽昌一枝法燄光爍八方忽而撲滅直
0704b08: 得天昏地暗魔魅橫行及讀歸真記始知正法眼已巳
0704b09: 付囑霈首座乃翻然大喜一枝聖箭射透重關一棒
0704b10: 霖盆發生大地使異苗靈根而深密也山僧忝在法
0704b11: 乳相關特以表揚復綴一偈霜飛葉落金風冷屴崱
0704b12: 峰頭慧日頹莫道法幢今已巳滅好看鐵樹正花開。
0704b13: 觀星日圓戒上堂白雲向寒崖而斷明月隨夜船而
0704b14: 歸曉起一聲漁唱蘆花宿鷺驚飛無位真人向汝等
0704b15: 面門出入無蹤跡可得纔眨上眉毛已巳打失眼睛也
0704b16: 那堪于雪山冷冰冰處半夜大叫觀星悟道賺殺了
0704b17: 多少演若多迷頭認影至今無能為無位真人雪屈
0704b18: 者杖人不惜饒舌直與道破汝等一日不作一日不
0704b19: 食既已巳披披搭搭缽盂口朝天草鞋鼻著地下雨在
0704b20: 家彈指穆力陵天晴托缽底托缽搬柴底搬柴切莫
0704b21: 辜負好。
0704b22: 上堂懷牛喫禾益馬脹杜順法身沒伎倆卻笑潑皮
0704b23: 皓布褌葡萄棚倒誇向上這向上甚無狀大似杖人
0704b24: 住皋亭臥月眠雲卻難禁古殿子欲隨風頹墮不免
0704b25: 煩知事行人撐撐拄拄欲還舊觀分疏那法身更向
0704b26: 上雖然功不虛施作麼生慰藉他好摧殘枯木方新
0704b27: 秀且喜寒梅春正歸。
0704b28: 師誕日上堂真歇老祖去我五百年望我於無陰陽
0704b29: 地上建大光幢壽昌先祖去我四十年望我於無影
0704b30: 樹頭開花結果東苑先師去我廿八年望我於六毒
0704c01: 峰前掀翻五乳爭奈這孟八郎子孫以一條血滴滴
0704c02: 拄杖子火馳水突冒命忘危坐不溫席行不辭疲踏
0704c03: 殘芳草斷送落花黃鶴樓前倩秀才次不成崔顥底
0704c04: 一韻曹山井畔騎驢子覷不見法身莖眉凜良久邈
0704c05: 真溯無言得髓誰堪振向上深微自應續主中尊貴
0704c06: 逗到於今已巳六十六白接得幾枚沒勾挂底嗣子東
0704c07: 穿西汲南搯北撈大似錢貫井索木杓笊籬何足塞
0704c08: 祖宗之厚望慰慧命之傳持甚愧馬齒徒長雞肋無
0704c09: 力醍醐毒藥快意傷心滯貨與此遺艱都盧皆屬分
0704c10: 內是何初度受此祝辭新豐之曲調既高藥嶠之鼓
0704c11: 笛猶渺朝無猿摘之金果晚乏鳳啣之玉花如此荒
0704c12: 疏實難酬酢然隨時應節也須吐露一句且道吐露
0704c13: 底又作麼生法界不容吾自委敢推樓至與威音。
0704c14: 立春上堂昨日年正今立春雙分錦縫露天真夜明
0704c15: 簾外無私照金殿光含化育新秪這東皇秉令元首
0704c16: 尊親三陽交泰天下歸仁木馬嘶開空劫夢泥牛踏
0704c17: 山故園春正好門前扶起風旛吹動海嶽堂上唱來
0704c18: 米價喜徹高深阿誰不承尊貴之力何地不樂太平
0704c19: 之音惟諸仁者各自珍重。
0704c20: 燈節解制上堂制曾何結今何解可有點胸自肯無
0704c21: 卻好連宵風雨息佇看銀浪湧芙蕖卻訝蒼天助興
0704c22: 還教燈月交輝半夜摸著枕頭突出通身手眼五更
0704c23: 吹來鼓角驚生漆桶爪牙明不越戶暗不棲巢赤腳
0704c24: 上刀山超生活計橫身遊毒海出死神機寰中敕旨
0704c25: 密在九重塞外威風權歸三尺更須知闡提行狀異
0704c26: 類淆訛始許你入作不見道金鏃慣調能敵勝鐵鞭
0704c27: 多力孰能欺。
0704c28: 諸薦紳請上堂驀劄心交格外微剎竿扶起飲光機
0704c29: 油鐺月裏親煎煮北斗南辰驚罕希秪這皋亭春暖
0704c30: 梅萼香霏丹霄鳳舞碧海龍飛是誰撥轉關捩疾使
0705a01: 草偃風威主明者全身拶入作倡者把手同歸不必
0705a02: 指庭前花夢何待訊壁上僧儀但得髻珠迥露自能
0705a03: 錦縫光披骰子擲下滿盤紅香煙迸破一爐灰到者
0705a04: 裏大開笑口底你道孤負阿誰。
0705a05: 普門大士誕辰張方伯范兵憲李榷關劉給諫暨諸
0705a06: 薦紳護法請於報國院上堂五更欲覺忽聞鐘夢裏
0705a07: 風光一擊空醒起六根齊感應普門何處不圓通諸
0705a08: 大士還見過去正法明如來於現前出生為大悲觀
0705a09: 世音菩薩者麼看看天際日上月下檻前柳綠桃紅
0705a10: 水流濕而火就燥風從虎而雲隨龍正以聖作而物
0705a11: 睹寂感而道通聖人具足凡夫法聖人不知春風吹
0705a12: 起百花枝凡夫具足聖人法凡夫不會荊山璞玉自
0705a13: 藏粹感之時義大矣哉且作麼生慶讚千聖不傳
0705a14: 真慧命薪薪麗火作燈宗。
0705a15: 上堂丹霞燒木佛累他院主墮眉鬚翠微供應真惹
0705a16: 彼懷牛脹肚腹到者裏須知有驅耕奪食格外全提
0705a17: 拈山門於佛殿裏拈佛殿於燈籠上呵呵呵何如我
0705a18: 皋亭春光明媚桃李錦披靈雲與劍客相逢驀劄渾
0705a19: 成一笑且道笑個甚麼漁郎漫把竿絲弄縱浪金鱗
0705a20: 別有機。
0705a21: 上堂以能分人已巳愈有火之傳燈以能出生已巳愈多
0705a22: 種之佈穀乃於左邊拍曰向者裏與諸人分燈也於
0705a23: 右邊拍曰向者裏與諸人出穀也若於此中薦得則
0705a24: 能與普賢乘大願王出入藏身三昧撒漫天絲網設
0705a25: 遍地鉤錐使人人就路還家處處轉身歸父其或未
0705a26: 然夾路桃花風雨後馬蹄何處避殘紅。
0705a27: 中元上堂春生夏長是化毋底勤勞秋收冬藏是化
0705a28: 毋底儉約好於此知原始返終變生化死之故目連
0705a29: 尊者之母毋既能生聖子如何自己巳無出身路卻向鬼
0705a30: 窟裏作活計尊者於靈山會上稱神通第一如何卻
0705b01: 假十方僧伽作蘭盆會始能度親莫是示異方便從
0705b02: 井救人麼汝等諸人赤肉團上有無始化毋向六根
0705b03: 門頭放光動地開秘密門示忠孝行如何不知本始
0705b04: 顛倒行事以自淪墜若於此薦得便能穿卻瞿曇與
0705b05: 十方鼻孔不則汝等鼻孔被我拄杖子穿卻向天蒼
0705b06: 蒼地茫茫去也會麼鴛鴦繡出自金針。
0705b07: 來雲現公禪師掃歇祖塔請上堂雙輪合壁泥牛入
0705b08: 海如神五曜經天石馬迴途自妙微雲淡河漢秋露
0705b09: 滴梧桐路逢達道人不將語默對若有箇漢向這裏
0705b10: 發得一笑許他親見歇祖八字打開別施手眼衣被
0705b11: 萬物乳育群英使箇箇遮天蓋地去還會麼夜排月
0705b12: 戶清光遠山拭秋稜秀色多。
0705b13: 立僧上堂乃喝曰看沉毛江上波湧鐵船忽爾浮來
0705b14: 沒底藍裏風動玉花驀地笑開瞿曇漏失消息達磨
0705b15: 脫落皮鞋是誰於此扶豎佛祖綱宗表正人天眼目
0705b16: 振大機而展大用擢群秀而拔群才神珠影吞海嶽
0705b17: 寶劍飛拂塵埃不勞敲骨出髓自能地轉天迴且道
0705b18: 今日皋亭立僧底節文在甚麼處欲親拶入遮那藏
0705b19: 好見文殊腦後腮。
0705b20: 結制上堂十字街頭結制唯有石橛子自敢承當急
0705b21: 水灘上白椎秪許竹篙兒全機活脫杖人恁麼舉忽
0705b22: 有箇出來捲卻席子也好與三十棒且道是賞伊罰
0705b23: 伊簡點得出黃頭碧眼剜肉成瘡簡點不出白牯黧
0705b24: 奴開眼作夢秪如今日與眾造箇款端又作麼生巨
0705b25: 靈抬手無多子擘破華山千萬重。
0705b26: 青原專使送衲衣至上堂曹溪得髓超超豎拂青原
0705b27: 廬米吹毛凜凜全提震旦師承各稟誰破天荒敲唱
0705b28: 同時獨標宗眼在昔行倒竿之令方今逗微笑之機
0705b29: 怪習氣以舞琴聲奇金襴而佇雞足秪如天上無彌
0705b30: 勒地下無彌勒直得雲巖禪床震動洞山遍體汗流
0705c01: 時又作麼生閒拈拄杖風前立看鶴飛鳴上九皋。
0705c02: 壽昌南嶽兩專使至上堂先聖曰寄諸空言不如行
0705c03: 諸實事與其舉古何似驗今秪如壽昌兩長老之交
0705c04: 代亦可法也還知竺菴成公之行履麼獨龍擺尾風
0705c05: 雷迅雙鳳啣珠氣象新扶起祖竿不恃成功汗馬呼
0705c06: 來弟喏能催躍浪神鱗到處好山春色秀隨方相見
0705c07: 倍相親橫拈斧歸衡嶽誰識石頭滑殺人如此已巳
0705c08: 是一擲骰子滿盤紅何待遙觀添喝彩況此原是渠
0705c09: 之出身處也須有俊快衲僧竿木隨身者去探他一
0705c10: 噓兩噓或如豹披霧而毛文象聞雷而牙燦不使古
0705c11: 祖宗猷益遠大乎雖然更須知光雪存公之出處石
0705c12: 耳凌空鏟佛殿前之夙草鼓峰放箭騎聖僧上之危
0705c13: 肩此子天然踏翻釣艇直得通身頑爛於濃滴滴處
0705c14: 遍著艾焦始悟天界杖下骨疼掘起向大好山無縫
0705c15: 影裏叫屈撞著同門冤對特地鈍置恨更難消飛符
0705c16: 皋鶴亭前惹杖人一笑且道笑箇甚麼疾風知勁卉
0705c17: 傲雪見新條。
0705c18: 汪本和比部施材倡造大殿請上堂拈拄杖曰向上
0705c19: 不傳腳底踏通諸聖路獨尊在我杖頭點發大千機
0705c20: 所以從門入者不是家珍直須向自己已胸中迸出始
0705c21: 能遮天蓋地到此也須知者箇消息始得碧眼胡留
0705c22: 嵩山半片影石震旦敷五葉之花陳亞仙創曹溪一
0705c23: 座祖庭萬世傳二株之命以故青原垂足南嶽追風
0705c24: 洞水逆流霞峰喫掌宋高宗御龍而聽法真歇祖奉
0705c25: 詔以開山寶殿瓊樓玅麗參於睹史祥麟瑞鳳聲光
0705c26: 協自中孚五百年隱見有時千古下心燈不夜今當
0705c27: 恢復首倡遇人拈莖草而梵剎重新添九籌而洪鈞
0705c28: 盡轉碑文刊白字主明更有亞仙當道種青松鳴皋
0705c29: 自來靈鶴秪這便是天都汪比部剔起鬚眉大舒手
0705c30: 眼自堪取足何待三千里外賣布單索我一笑而後
0706a01: 能搆去杖人只合率奇越諸子於佛殿裏燒香念曩
0706a02: 謨三滿多任彼船來陸來風動旛動向山門前合掌
0706a03: 讚曰異哉希有豈非我顯孝中興一大奇特公案哉
0706a04: 復卓杖下座。
0706a05: 馮崑石居士倡社請上堂不與萬法為侶一口吸盡
0706a06: 西江且喜龍師火帝鳥官人皇乃能化被草木賴及
0706a07: 萬方鼻孔生來雄面目移他腦後不昂藏青州衫子
0706a08: 俄穿破逗出錦繡銀香囊互換風流非易識引商刻
0706a09: 羽謾歌揚驀然撞著麻衣道者於塵埃中偏能物色
0706a10: 這箇訝郎當卻大叫非常正是尋龍得真胍於彼草
0706a11: 蛇灰線又如相馬取神駿而略牝牡驪黃請放眼光
0706a12: 試擇今之馮何似古之龐。
0706a13: 上堂空中著點文彩已巳彰句裏藏鋒殺活不測南陽
0706a14: 忠國師無端向天津橋上弄猢孫卻被大耳三藏迫
0706a15: 得點魚上竹竿未免勘破落處何如艮山門曹大郎
0706a16: 一味本色入荒田不揀信手拈來草到此社伙與可
0706a17: 禪隨嚫下子掀髯笑嘻嘻他家自有通人愛應時
0706a18: 納祐無不宜。
0706a19: 茂安領眾尼請上堂料峭鋒芒五臺會上雲蒸飯軒
0706a20: 渠絕倒水牯欄邊雪散花老溈山擊來石火之機劉
0706a21: 鐵磨閃出電光之眼不是天然玅協安能啐啄同時
0706a22: 莫怪者裏斷岸把竿水寒魚少或到春風浪暖振鬣
0706a23: 而起者應不減在試為拈出相見不揚眉君東我自
0706a24: 西紅霞穿碧海白日繞須彌。
0706a25: 玅詮言法孫請上堂疏山手握木蛇自命是曹家女
0706a26: 吞吐八面鋒機肯諾不得全許似者等聱頭禪若非
0706a27: 推倒有句無句的枯樁子徹見他笑裏有刀安能向
0706a28: 猛虎口中奪雀兒饑鷹爪下爭兔子我這裏潦倒隨
0706a29: 時跛跛挈挈無暇縛鬼左搓芒繩且喜一掌峰前尚
0706a30: 有尋宗問祖者來此酌水獻花亦可慰在。
0706b01: 臘八曹華國居士請上堂寒則普天寒熱則匝地熱
0706b02: 刺剌眼不但是星透骨非止是雪胡為乎悉達太子獨
0706b03: 於此夜大叫悟徹況此世人逆之則嗔順之則悅饑
0706b04: 則思餐渴則思啜按之一例皆然何有迷悟之別秪
0706b05: 如曹華公得甚消息特來飯僧問多子社如何能結
0706b06: 杖人只令首座引到大雄殿上選佛堂中巡視一回
0706b07: 乃大喜點首曰且莫洩且莫洩我已巳得不言之秘訣
0706b08: 夫如是則古今又各自有親切。
0706b09: 
0706b10: 天界覺浪盛禪師語錄卷四
