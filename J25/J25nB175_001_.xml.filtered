0753a01: 五峰禪師語錄敘
0753a02: 
0753a03: 
0753a04: 
0753a05: 
0753a06: 
0753a07: 
0753a08: 
0753a09: 
0753a10: 
0753a11: 
0753a12: 
0753a13: 
0753a14: 
0753a15: 
0753b01: 
0753b02: 
0753b03: 
0753b04: 
0753b05: 
0753b06: 
0753b07: 
0753b08: 
0753b09: 
0753b10: 
0753b11: 
0753b12: 
0753b13: 
0753b14: 
0753b15: 
0753c01: 
0753c02: 
0753c03: 
0753c04: 
0753c05: 
0753c06: 
0753c07: 
0753c08: 
0753c09: 
0753c10: 
0753c11: 
0753c12: 
0753c13: 
0753c14: 
0753c15: 
0754a01: 大溈五峰學禪師語錄
0754a02: 大溈密印寺住持孫智海重刻
0754a03: 僧問如何是關中境師云案上凝塵三尺厚庭中芳
0754a04: 艸幾生花如何是境中人師云相逢不遇真師子閒
0754a05: 我憨憨枕石頭如何是人中意師便打。
0754a06: 徐喬谷居士問俱胝豎指意旨如何師云火宅蓮池
0754a07: 少頃又問臨濟既於大愚言下發明大事為甚麼大
0754a08: 愚又道汝師黃檗非干我事師云冤有頭債有主士
0754a09: 云因甚卻在大愚處發明師云瓜熟蒂落。
0754a10: 僧明我問三祖云至道無難惟嫌揀擇意旨如何語
0754a11: 未絕師劈脊便打我擬議師云要會便會用擬作麼
0754a12: 遂以杖當喉直觸我忍痛失聲師云是什麼我當下
0754a13: 釋然遽歎曰奇哉奇哉師云汝見箇甚麼我便高聲
0754a14: 說偈云攔喉直觸欲語無口三月湖南紅桃綠柳師
0754a15: 肯之。
0754a16: 僧問如何是烏龍潭中一滴水師云虛涵萬象僧擬
0754a17: 議師以杖趁曰不宿死屍僧無語。
0754a18: 僧問如何是汾陽三種師子師云汝是野干僧無語
0754a19: 一僧背手舉首至關內熟視師云某甲未出戶庭曾
0754a20: 有一問與師師隨聲摛住云速道僧擬語師托開云
0754a21: 看飯奴。
0754a22: 僧問如何是清淨法身師云泥豬癩狗又問如何是
0754a23: 世出世間第一件事師便打。
0754a24: 僧問己事不明乞師開示師云乞我開示便不是己
0754a25: 事進云不會師云今日是幾時僧云初二師云又道
0754a26: 不會僧罔措師打出。
0754a27: 僧問未開口前為甚麼便棒便喝師云兔子無角進
0754a28: 云意旨如何師便打進云學人已己開口為甚麼亦打
0754a29: 師又打。
0754a30: 僧問如何是佛師云你是頭驢進云意旨如何師拈
0754b01: 起筆云者是湖州來底。
0754b02: 僧問釋迦出世端為何事師云貧兒思舊債僧禮拜
0754b03: 師云何不再申一問僧拂坐具便出師云者癡漢又
0754b04: 恁麼去。
0754b05: 僧問萬法歸一一歸何處師云西江米到上新河僧
0754b06: 禮拜起云會師意也師云我者裏意尚無汝作麼生
0754b07: 會僧擬議師便推倒。
0754b08: 居士問大師在關中作甚麼師云竹床高臥待雲來
0754b09: 士云豈不閒殺人也師云五枚白鼠五更鳴。
0754b10: 師問僧那裏來僧云報恩師云寶塔幾高僧云不記
0754b11: 得師云汝不從報恩來。
0754b12: 僧問臨濟無位真人話作麼生聲未絕師便擒住云
0754b13: 速道速道僧擬議師與一掌云會取去。
0754b14: 僧問如何是黃檗為臨濟處師劈面便掌進云今日
0754b15: 始知吾師毒手師云汝見甚麼道理便與麼道進云
0754b16: 秋到梧葉落師搊住云秋到梧葉落與黃檗為臨濟
0754b17: 處有甚交涉僧打師一拳師云你看者漢亂做僧擬
0754b18: 議師便喝。
0754b19: 師方開關門見僧來便喝僧亦喝師便打僧又喝師
0754b20: 云亂喝僧擬議師復打僧無語師云落魂鬼子。
0754b21: 居士問一息不來向甚麼處安身立命師云前是松
0754b22: 柴後是栗炭。
0754b23: 僧參師敲門一下僧將開口師閉卻關門。
0754b24: 劉錫玄居士參以即中堂問荅呈師纔禮拜起師云
0754b25: 問甚麼荅甚麼士方思惟師云莫向鬼窟裏作活計
0754b26: 士無語茶次師復拈云中作麼生即士擬開口師搖
0754b27: 手云不即不即士點首云大師甚是直截但弟子業
0754b28: 緣深厚不能當下理會師云且坐喫茶士臨別問洞
0754b29: 山道一大藏教秖是箇之字意旨如何師云金色蝦
0754b30: 蟆鳴古井。
0754c01: 僧問仰山撲破鏡子意旨如何師云雪獅對上立。
0754c02: 僧問如何是祖師西來意師云七月東瓜艸上橫僧
0754c03: 擬議師便喝。
0754c04: 師問知客那裏來客出袖中扇云買扇來師接扇云
0754c05: 者柄多少錢那柄多少錢客擬開口師以扇劈口打
0754c06: 云自己底也不識問侍者云你作麼生者奪師扇自
0754c07: 扇云今日更加天熱師微笑。
0754c08: 庫司問如何是佛師云庫房裏底司禮拜出少間復
0754c09: 至問庫房中那一樣師以手急索云有幾樣麼司云
0754c10: 俱有師復以手抹兩眉云還有者箇麼司罔措師拽
0754c11: 杖趁云可憐生。
0754c12: 一日問侍者云如何是祖師西來意者云山花開似
0754c13: 錦澗水湛如藍師云那裏學者虛頭來者云和尚莫
0754c14: 壓良為賤便出。
0754c15: 侍者病目一日奉茶次師云汝見空中鳥飛麼者抬
0754c16: 頭師以茶驀面潑者禮拜云謝和尚慈悲師云未夢
0754c17: 見在者無語。
0754c18: 玄侍者一日辭行師舉起琥珀念珠云道得即與汝
0754c19: 去道不得且住此過冬者便打師一坐具師云果然
0754c20: 不知落處者云木人從不戀花枝師云猶成滯澀者
0754c21: 云掌握吹毛劍隨處斬癡頑師云或有人駕汝頭上
0754c22: 行時如何者云某甲不是把鋤人師云炤顧鼻頭者
0754c23: 云和尚缺了幾許師遂以念珠挂侍者頸云住得許
0754c24: 久日子一些交涉也無者云賴是和尚看破師打云
0754c25: 識甚好惡者便禮拜出師復召云長老者徑行不顧
0754c26: 師復顧寶月侍者云你道此子向後落在誰家絆馬
0754c27: 索裏月擬酬對師以竹篦打云且去送客來與汝商
0754c28: 量。
0754c29: 僧問經中道佛身充滿於法界和尚即今在甚麼處
0754c30: 師便打僧云打即任打要且無安身處師又打僧作
0755a01: 女人揖師云猶是亂做未夢見棒頭意在僧以袖拂
0755a02: 師面師云不謂闍黎無出路只是闍黎太有禪僧無
0755a03: 語。
0755a04: 淑之參師作搏物勢之便禮拜師復翹兩手之打一
0755a05: 圜相師於中點一點之擬議師云念子遠來且放汝
0755a06: 三十棒。
0755a07: 師問淑之臨濟三頓棒意旨如何之云龜毛拂子兩
0755a08: 頭搖師云因甚手長衫袖短之應對稍遲師厲聲云
0755a09: 耳目之學終立門外若徹自心名為到家故行腳衲
0755a10: 子須是真參實悟始不被境緣擾動六道輪迴閻羅
0755a11: 老子豈懼伶牙俐齒舌覆三千哉之拱然拜退。
0755a12: 師問僧你還見露柱麼僧便喝師曰被汝一喝卻分
0755a13: 疏不下僧又喝師云昨日有僧也與麼喝三十棒一
0755a14: 棒也不饒僧復喝師便打僧禮拜師云昔汾陽昭道
0755a15: 鵝王飛鳥去馬頭嶺上住天高蓋不得大家總上路
0755a16: 作麼生會僧云和尚萬福師冷笑不荅。
0755a17: 僧以三峰語錄呈師師閱其發明臨濟宗旨話蹙然
0755a18: 曰漢兄用如許精神作麼關主者裏即不然侍者曰
0755a19: 和尚如何師曰設有人問我高姓尊名我便向道姓
0755a20: 甚名誰不問我一字也無昔時尊宿代佛利生如洪
0755a21: 鐘巨鼓不考不聲縱垂一言半句亦因病設藥所謂
0755a22: 病退藥除豈返執藥以成病耶傳佛心印而以實法
0755a23: 累人不但瞎卻人眼亦乃水也難消時方士雄居士
0755a24: 在座起作禮曰大師此言誠為萬世龜鑑師休去。
0755a25: 僧問桶底脫落時如何師云通天徹地僧擬議師云
0755a26: 掠虛漢。
0755a27: 劉錫玄居士問大師在金粟得何法師云龜毛繩繫
0755a28: 雙兔角士云可借觀得麼師震聲一喝士云真宗匠
0755a29: 也師云今日被居士勘破士呵呵大笑。
0755a30: 僧問如何是拈花實旨師云棺材裏髑髏進云再乞
0755b01: 指示師便打。
0755b02: 僧問文殊起佛見法見聲未絕師云闍黎當受山僧
0755b03: 頂禮僧擬開口師以手掩卻。
0755b04: 總持道人問如何是徑截法門師云訶佛罵祖去持
0755b05: 良久云向後如何得妥貼師云有佛處不得住無佛
0755b06: 處急走過。
0755b07: 僧問如何是衲僧眼師云瞞上座一點不得僧擬議
0755b08: 師云元來不是屋裏人。
0755b09: 亦幻問如何是曹谿水師云不住獰龍幻擬禮拜師
0755b10: 便打幻不肯師又打云一任舉似諸方。
0755b11: 僧問學人青黃未辨望師慈悲師震威一喝僧思惟
0755b12: 師便打。
0755b13: 如無揀居士問如何是出陰界底人師云待居士出
0755b14: 後向你道士云和尚秖解恁麼把定師云山僧心肝
0755b15: 五臟已盡傾出了也士便禮拜師云汝還肯麼士喝
0755b16: 師打云好喝士無語師喚侍者云斟茶與居士喫。
0755b17: 方士雄居士過訪茶次士欲坐師云近坐些好說話
0755b18: 士云怕大師動手動腳師云居士有甚過麼士擬議
0755b19: 師云不得放過便打士云我道習氣不忘師云黃梅
0755b20: 落在手邊那得不拾茶畢士問如何是格外玄機師
0755b21: 云虀甕裏蟲鳴士又問翠竹黃花因甚便是般若真
0755b22: 如師指淨瓶云秖者淨瓶三世諸佛也摸索不著士
0755b23: 云大師還摸索得著麼師云居士莫下毒口士罔措
0755b24: 師遂擲下拂子士便禮拜師云辜負不少。
0755b25: 侍者問如何是度生樞要師便打者云者一棒是殺
0755b26: 是活是權是實師又打進云秖如向上一路千聖不
0755b27: 傳又作麼生師云汝又許多撈攘作麼進云截斷古
0755b28: 人舌頭處更有一人不肯又且如何師云珊瑚枝上
0755b29: 縣明月稼穡無方不樂歌者轉身禮拜退。
0755b30: 一夜侍者於關前侍立更深師拈拂子云者箇還會
0755c01: 說話麼者云說則說秖是和尚不解聽師云杜撰禪
0755c02: 和至來日復問云昨日公案作麼生者云明日是清
0755c03: 明師云不是者箇道理者云蒼天蒼天師以手外指
0755c04: 云庭對笑汝者擬開口師云蒼天蒼天者便禮拜。
0755c05: 僧問如何是戒師豎起拂子如何是定師放下拂子
0755c06: 如何是慧師以拂子左右拂之僧云此外更有方便
0755c07: 也無師云喚汝做飯袋子。
0755c08: 僧問臨濟四料揀意旨如何師云汝不是我同條進
0755c09: 云師便打。
0755c10: 僧問佛性精魂是一是二師云木人夜半操琵琶。
0755c11: 師問淑之薰風自南來話作麼生會之舉起茶鐘師
0755c12: 搖首云不是者箇道理云和尚作麼生師云終不向
0755c13: 汝道破之無語師顧侍者云你作麼生者云毛骨聳
0755c14: 然師云亦未在者便禮拜師打云者賊者云賊賊師
0755c15: 復顧之云你看者漢來得幾箇月便與麼亂統者拂
0755c16: 袖而出之云龍生龍鳳生鳳師連棒打出。
0755c17: 八月十五夜師出關率眾至烏龍潭以拄杖探水云
0755c18: 因甚龍不見侍者向前禮拜師便打者便喝師以兩
0755c19: 手掩耳者打觔斗而立師哂之。
0755c20: 僧問如何是華嚴六相義師搯手中扇骨云一二三
0755c21: 四五六復開扇自扇云一一為汝說了也進云六相
0755c22: 義外更有頂上事也無師云有進云如何是六相
0755c23: 義外底事師云檐外竹千竿西風舞蕭瑟。
0755c24: 僧跪問如何是十二時中底事師云好箇問端只是
0755c25: 上座不會進云某甲年老更求方便時廚中鳴楗師
0755c26: 云著衣持缽去僧便起立師云會麼進云不會師云
0755c27: 喫飯去。
0755c28: 師一日午齋畢僧問如何是溈仰宗師云為我過楊
0755c29: 枝來僧過楊枝師復指碗中水僧取水稍遲師云鈍
0755c30: 置殺人。
0756a01: 僧問耽源授仰山九十七種圜相那一種為至要師
0756a02: 以手作塗抹勢僧禮拜起師遂於地上畫相顧視
0756a03: 其僧僧亦畫一○相師以兩手捧起復作拋後勢僧
0756a04: 罔措師便喝僧拂袖師直打出回顧傍僧於地上畫
0756a05: 一○相僧便坐於○相中師又以拄杖畫一大○相
0756a06: 圍之僧起傍立師微笑。
0756a07: 師有疾體心問昔日院主問馬大師安云和尚尊候
0756a08: 如何大師云日面佛月面佛未審西堂師又作麼生
0756a09: 師云青螺髻上炎炎熱八字眉間凜凜寒進云恁麼
0756a10: 則昔年馬祖今日西堂師云逢人切莫錯商量進云
0756a11: 夜來鼯鼠床頭唧八臂那吒撲帝鐘又且如何師云
0756a12: 兩行鼻息點刻分明心擬議師便打。
0756a13: 體心問通玄峰頂事如何師云清風明月進云忽遇
0756a14: 轟雷四起黑霧迷空又作麼生師云山搖地震進云
0756a15: 恁麼則萬派泉聲元是海千峰松色總同春師云長
0756a16: 安大道家家有幾箇男兒不問津進云和尚闍黎師
0756a17: 遂以拄杖橫按進云今日吾師新格調的是通玄金
0756a18: 粟來師云長老禮拜有分進云收放分明令不虛便
0756a19: 禮拜師打云著心喝一喝師亦喝。
0756a20: 僧問如何是臨濟下事師云殺佛殺祖僧擬議師劈
0756a21: 春便打進云電光中垂手則且置不動干戈事若何
0756a22: 師云各安生理進云此猶是電光中垂手作麼生是
0756a23: 不動干戈底事師云瞎漢去僧便去師召云某甲僧
0756a24: 回首師展兩手云討甚熱碗僧有省。
0756a25: 僧問一切眾生皆具如來智慧德相因甚不現前師
0756a26: 云現前進云某甲卻不得其受用師云受用。
0756a27: 僧問不知有底人為甚不求知師云猩猩雪上行。
0756a28: 僧問雲門道盡乾坤大地不見有纖毫過患始是半
0756a29: 提須知更有全提事在遂提起念珠云且道者是全
0756a30: 提是半提師與劈頭一棒云試道看僧便喝師又打
0756b01: 僧又喝師云好喝更喝看僧拂袖便出。
0756b02: 居士問弟子初向三寶不知佛法大意乞師示箇入
0756b03: 處師舉起拂子云還見麼士云見師云從者裏入。
0756b04: 師問一秀才如何是不可須臾離底道才云正是弟
0756b05: 子疑處師云疑即便離。
0756b06: 僧問如何是正中偏師云月出五更前如何是偏中
0756b07: 正師云白髮鏡邊絲如何是正中來師云雪裏涌樓
0756b08: 臺如何是偏中至師云七事隨身慣戰作家如何是
0756b09: 兼中到師云木人夜半度松關僧禮拜云謝師荅話
0756b10: 師便打。
0756b11: 僧問如何是函蓋乾坤句師云遍界黑漫漫如何是
0756b12: 截斷眾流句師云無汝開口處如何是隨波逐浪句
0756b13: 師云闍黎從甚處來進云弁山師打云分明舉似。
0756b14: 僧問如何是教外別傳師云我甚牙疼明早荅汝僧
0756b15: 禮拜師與一蹋僧無語。
0756b16: 僧養拙參次師云那裏去云此處止師云你住不得
0756b17: 云無我住即得師便打云得不得云與密雲和尚同
0756b18: 阬無異土師云那裏來云金粟來師云曾會過麼云
0756b19: 將謂忘卻了也師云金粟來底會弄嘴云和尚從那
0756b20: 裏來師云我不從金粟來云誰弄嘴師乃笑云請坐
0756b21: 養便出。
0756b22: 師至大溈同慶寺祖塔坐次明維那禮塔來師云禮
0756b23: 者枯骨作麼明云將謂忘卻便禮拜師遂起去。
0756b24: 一日普請擇菜明維那云我要止靜去師云那裏不
0756b25: 是靜明打師一掌師云作麼明云那裏不是靜師大
0756b26: 笑。
0756b27: 又一日擇菜師喚傍僧其僧不來師云你不來我要
0756b28: 打你明維那即打師一掌師云只說今行早更有早
0756b29: 行人明便歸禪堂。
0756b30: 師將入滅預知時至於癸酉六月三十日自敘行繇
0756c01: 嗣後不飲不食危坐終日脅不至席凡見僧便拈拄
0756c02: 杖云道道僧擬議師便打復加詬罵有遠菴吳居士
0756c03: 來訊尊候如何師垂一足士云弟子會也師云莫錯
0756c04: 會去士畫一圓相師踢倒云正未知山僧腳跟在至
0756c05: 七月二十一日師拈拄杖示眾云道得即與衣缽眾
0756c06: 下語不契師歎曰得人之難亦至如此乃命侍僧智
0756c07: 隆持來源拂子至大溈付養拙明監院越明日正午
0756c08: 浴畢書偈示眾云痛舉鉗鎚為阿誰可憐漆桶自狐
0756c09: 疑為伊結下來生債五夜霜花開王墀擲筆斂歛目怡
0756c10: 然而逝。
0756c11: 
0756c12: 
0756c13: 
0756c14: 
0756c15: 
0756c16: 
0756c17: 
0756c18: 
0756c19: 
0756c20: 
0756c21: 行實
0756c22: 一日眾入室作禮乞師宣述參履始末啟迪將來以
0756c23: 垂正眼師三辭不已己乃云予蓋西安臨潼人父任母
0756c24: 杜氏萬曆乙酉四月八日生予白光滿室性不茹葷
0756c25: 稍長常樂靜坐看破世間一息不來四大皆屬敗壞
0756c26: 何況餘物十六喪父即決意出家因母在堂不能得
0756c27: 遂二十方得離俗投五臺大嶺寺天齊師薙髮師開
0756c28: 示常令行住坐臥不離者箇後辭師到熊耳禮初祖
0756c29: 塔值無言和尚舉僧問清源如何是佛法大意源云
0756c30: 廬陵米作麼價予乃疑情頓發自此衣單盡棄歷年
0757a01: 寒暑一衲晝夜參究廢寢忘餐登金剛臺立禪打餓
0757a02: 七次遇性空師同居僊人洞一日予問如何是西來
0757a03: 意空云石頭予疑情轉切未幾同往南海過虎跑謁
0757a04: 三空師予問某甲要做箇出世底人不知進步空云
0757a05: 你如何曉得到者裏來予云特來請益空云智光一
0757a06: 炤諸妄自無即欲別往伏牛到常州復遇性空師予
0757a07: 問萬法歸一一歸何處空撫桌一下予忽有省從前
0757a08: 廬陵米價及石頭語一時透得遂作禮同空復居僊
0757a09: 人洞空一日指雪問予如何日出便爾化去予云大
0757a10: 用當前諸妄自消後空時常追逼應機每多不捷予
0757a11: 自覺工夫不到不得方圓故決志上伏牛入堂打七
0757a12: 至第六日一足跕定不覺神忽離身從山門外離地
0757a13: 丈許跏趺而坐值堂主打一葛鞭睹自己身面瞥然
0757a14: 復體從此澄清昏沈極少惟湛寂境界極多俱不準
0757a15: 復進終南五峰巖住靜三載後住五臺禮月川師從
0757a16: 澄方律主圓戒竟乃入楚訪黃檗念師因問師以何
0757a17: 法接人念云有甚麼法各家喫各家飯予見說道理
0757a18: 便辭行到匡廬訪憨師問云不用方便請師指示憨
0757a19: 云不可求道理不可求玄玅只要放得下予覺無宗
0757a20: 門向上爪牙乃造雲門參湛師問蚯蚓一鍬鏟做兩
0757a21: 段頭尾俱動未審佛性在頭在尾湛云如人扇風箱
0757a22: 住手一時休予云此身壞時真性向何處去湛云那
0757a23: 箇是你底身予良久湛云亦未見得予云如何是和
0757a24: 尚身湛云開口成雙橛無言落二三聞本師密和尚
0757a25: 開法龍池徑往問大地無寸土時如何本師云你向
0757a26: 甚麼處安身予云請師指示本師便打予云進退無
0757a27: 門時如何本師云無繩自縛予云請師去縛本師復
0757a28: 打因問予你在雲門有何言句予云某甲曾問文殊
0757a29: 為甚出不得女子定湛云纔方出也又問罔明為甚
0757a30: 出得女子定湛云何曾出來本師云你作麼生會予
0757b01: 云任他橫說豎說本師復云你喚甚麼作定予良久
0757b02: 本師云不是予云師喚甚麼作定本師云我且放尿
0757b03: 著予云者到是那伽常在定無有不定時師便出隨
0757b04: 入云善財參遍處黑豆未生芽予良久本師便打次
0757b05: 日辭本師到法藏寺閱藏如癡如呆只是放不過因
0757b06: 暑熱移單至大殿佛側邊一日忽然情塵脫落癸亥
0757b07: 春復入雲門湛師處令職後堂作教授一日湛師上
0757b08: 堂召眾云還有知痛癢者麼予向前合掌湛云你那
0757b09: 裏灑灑落落我者裏哆哆予云香象伸頭回顧
0757b10: 意須知劫外有青天湛云若有路可上更高人也行
0757b11: 予云無行去處向甚麼處去湛云你不知去處麼予
0757b12: 云請師下座甲子春登通玄復謁本師呈三偈其一
0757b13: 云咦全不濟進得門來腳踹地橫豎全無拄杖子赤
0757b14: 手空拳無柄蒂箇消息遇人喪盡目前機天下老漢
0757b15: 無處覓其二云出門好得見兄妻叫阿嫂暴地一聲
0757b16: 紅線斷舉足動步便是艸其三云不出不入是何宗
0757b17: 截斷兩頭空不空灰頭土面不恁麼遇著椎兒撞著
0757b18: 鐘面呈本師本師閱畢云如何是椎兒撞著鐘予云
0757b19: 請和尚看著本師便休又一日本師同予話次驀申
0757b20: 腳云你作麼生予以腳踢之本師笑云未在未在予
0757b21: 云和尚道看本師倒臥予云也只是困本師云你又
0757b22: 與麼去也予乃禮拜來日予辭行本師自撾鼓上堂
0757b23: 握拂子云喚作拂子則觸不喚作拂子則背不得拈
0757b24: 起不得放下不得下語不得無語不得錯舉若不錯
0757b25: 舉即分付汝予即連跳兩跳云不要不要師云猶是
0757b26: 亂叫亂跳更試舉看予轉身云某甲去也本師乃付
0757b27: 予禮辭便行丙寅歲復入金粟省覲本師安為西堂
0757b28: 復命首座丁卯予告行往南京弘濟寺掩關即今看
0757b29: 來冒寒暑於二十六年涉程途於數萬里外皆是顛
0757b30: 倒夢幻枉勞心力又何堪挂齒乎眾各慶喜禮謝而
0757c01: 退。
0757c02: 
0757c03: 
0757c04: 
0757c05: 
0757c06: 
0757c07: 
0757c08: 
0757c09: 
0757c10: 
0757c11: 塔銘
0757c12: 五峰禪師嗣法於天童密雲悟和尚溯南嶽繇臨濟
0757c13: 當傳燈世嗣為第三十五世之嫡子也師族姓任長
0757c14: 安臨潼人降誕於神廟乙酉四月八日蓮胎茹素鶴
0757c15: 骨出塵二十歲失恃怙薙髮五臺從天齊師觀修靜
0757c16: 業法名如學別字無為晝夕思惟向上大事了辦生
0757c17: 死斯心未安決志行訪始謁熊耳無言大師即往圓
0757c18: 戒於澄律師止主律堂閱藏復遍歷金剛臺虎跑伏
0757c19: 牛終南行力深苦死活數番自得解粘釋縛到黃檗
0757c20: 匡廬雲門徑山還至參密雲和尚於龍池深契法旨
0757c21: 推為師子兒及從和尚入天台通玄親承煆煉屢臨
0757c22: 血棒機不放過依止未久師辭行和尚握拂云喚作
0757c23: 拂子則觸不喚作拂子則背不得拈起不得放下不
0757c24: 得下語不得無語不得錯舉若不錯舉即分付汝師
0757c25: 即連跳兩跳云不要不要和尚云猶是亂叫亂跳更
0757c26: 試舉看師轉身云某甲去也和尚乃付承受別去其
0757c27: 後省覲和尚於金粟時崇禎辛未師來主大溈同慶
0757c28: 斬石誅茅僅蔽風雪從學如雲宗風大震座下白足
0757c29: 脫穎者如養拙明公師勉勵深重使其苦節晦潛癸
0757c30: 酉出山將行化於五臺至金陵為余集生中丞請說
0758a01: 法祇陀林內於時鼻孔遼天吼聲六震東南望為大
0758a02: 法幢無何自期厭世是年七月二十二日正午示寂
0758a03: 先遺以手書入山囑法於養拙明公使主溈山蓋自
0758a04: 任一燈在溈也師世壽四十有九得僧臘二十九越
0758a05: 壬午弟子郢素復智等依法闍維函師靈骨奉歸大
0758a06: 溈養拙明公迎供建塔癸未塔成以不肖嘗瞻禮師
0758a07: 足竊附法末養拙明公迺乞為塔銘不敢深辭固陋
0758a08: 敬為之銘銘曰。
0758a09: 明三百年視為中古龍象不行山川蓁蕪卓哉天童
0758a10: 遙被花雨首度五峰探驪編虎爰命拄杖復開劫土
0758a11: 潛淵抱珠明月正午海印密印寶光值吐出溈浮湘
0758a12: 應供天府秋滿祇陀迦陵不語作塔溈山玉歸玄圃
0758a13: 千巖萬壑了無賓主五峰巍然中興法乳。
0758a14: 大明崇禎癸未年八月八日羊城外史邑人陶汝鼐
0758a15: 拜撰
