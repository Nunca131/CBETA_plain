0285a01: 大巍禪師竹室集序
0285a02: 必有非常之智識而后能具非常
0285a03: 之眼力必有非常之根器而后能
0285a04: 任非常之事業必有非常之造就
0285a05: 而后能立非常之格言是固鍾一
0285a06: 方山川之間氣為一代人物之英
0285a07: 豪展一生問學之底蘊作一教人
0285a08: 天之眼目其氣清其鑒明其力勇
0285a09: 其行決其得真故其發於言也得
0285a10: 古人不傳之旨擴古人未發之蘊
0285a11: 而足以為後人之公案之指歸之
0285a12: 梯航者吾於大巍禪師所著竹室
0285a13: 集見之矣師名淨倫號大巍本滇
0285a14: 南昆明康氏父諱泰母何氏宣德
0285a15: 丁未誕生師幼即超卓不凡正統
0285a16: 庚申出家禮太華無極泰和尚受
0285a17: 禪學天順癸未得法於浮山古庭
0285a18: 和尚為臨濟下廿四世孫蒲團工
0285b01: 夫及盡玄旨成化乙酉卓錫　都
0285b02: 城東隅開創萬福禪剎宗風大著
0285b03: 緇白來者迨無虛日師本好寂靜
0285b04: 歲久厭於酬應至戊戌戍遂謝事退
0285b05: 居西軒種竹自怡號曰竹室偃息
0285b06: 於中癸卯登五臺訪文殊師利聖
0285b07: 跡丙午歸飯僧米麥之需遠近輻
0285b08: 輳不假勸募弘治庚戌戍復遊五臺
0285b09: 蓋顯通寺旺覺義敦請撫眾脩淨
0285b10: 業也壬子復歸竹室閱大藏經典
0285b11: 師不但為宗門山斗而又旁通儒
0285b12: 學所著上堂示眾拈古頌古與夫
0285b13: 賡酬獨唱之作士林君子見之莫
0285b14: 不起敬起慕其徒道宗道義二上
0285b15: 人恐其久而失遺相與掇拾成帙
0285b16: 名曰竹室集鋟梓欲傳然尚亦有
0285b17: 失拾者多謂余與師有方外契持
0285b18: 以過余請序首簡余授而展玩至
0285c01: 再雖未究其精義然觀其間亦有
0285c02: 吻合於吾儒者不能無所感焉其
0285c03: 曰百城煙水不出一毛十世古今
0285c04: 匪移當念豈非吾儒一貫之體用
0285c05: 動靜乎其曰如是孜孜不捨生死
0285c06: 坐臥與之根定行到用力不得處
0285c07: 忽然大悟橫豎左右得大受用天
0285c08: 真明妙圓湛虛活拈來用去不期
0285c09: 而然初無容心於其間又非吾儒
0285c10: 之深造自得居安資深左右逢原
0285c11: 者乎至若豎拂子以示色擊卓子
0285c12: 以示聲與夫絕照篇云未若打破
0285c13: 鏡撲滅燈來與汝相見看是甚麼
0285c14: 面孔又豈非吾儒之德輶如毛毛
0285c15: 猶有倫上天之載無聲無臭之旨
0285c16: 乎其餘吟詠雖皆　時應物而發
0285c17: 然理致之言混然天成機杼自別
0285c18: 非升堂入室者未易窺其端際吾
0286a01: 何能贊一辭邪由是有以見其鑒
0286a02: 之明行之力得之真故於繼往開
0286a03: 來有不得辭其任者矣由是有以
0286a04: 見其鍾滇雲之秀氣闡象教之幽
0286a05: 微延禪宗之命脈故於提撕警覺
0286a06: 有不得已巳於言者矣由是有以見
0286a07: 其大智識大根器得最上一乘造
0286a08: 就故能具大方之眼力成無為之
0286a09: 事業立方便之格言雖不待傳而
0286a10: 自不容於不傳者矣閱是集者苟
0286a11: 能因言會意於一話頭反覆玩味
0286a12: 忽爾築著磕著偶一覺悟從而入
0286a13: 之脫脫灑灑圓圓陀陀得大自在
0286a14: 則所謂世界中心西來祖意無縫
0286a15: 塔鹽官鼓悉在個中矣否則業識
0286a16: 茫茫甘受輪轉雖古佛與居不能
0286a17: 化而入矣尚何怪其有宗門寂寞
0286a18: 之嘆也哉然則師自謂其言如虛
0286b01: 空鳥跡而吾又復為之序寧不剩
0286b02: 矣哉要知筌本在魚得魚斯忘筌
0286b03: 矣蹄本在兔得兔斯忘蹄矣言本
0286b04: 在意得意斯忘言矣噫安得夫忘
0286b05: 言之人而與之同言哉因其請書
0286b06: 以塞白云。
0286b07: 弘治九年歲次丙辰夏六月望
0286b08: 賜進士第奉政大夫脩正庶尹
0286b09: 光祿寺少卿致仕李紳縉卿拜首
0286b10: 序
0286b11: 
0286b12: 
0286b13: 
0286b14: 
0286b15: 
0286b16: 
0286b17: 
0286b18: 
0286c01: 曹溪一滴卷之六大巍禪師竹室集
0286c02: 妙峰山後學周　理輯
0286c03: 滇南學人陶　珙閱
0286c04: 示眾
0286c05: 五臺山大顯通寺淨業堂念佛道場圓滿。示眾指座
0286c06: 云。據師子座善師子吼煞有知音虛空點首。拈香云
0286c07: 此香統天地以同根。會萬物而一體。金罏乍爇。法界
0286c08: 蒙熏。端為祝延
0286c09: 今上皇帝聖躬萬歲萬歲萬萬歲。欽願
0286c10: 至聖至明如日如月惟福惟壽同地同天。又拈香云
0286c11: 此香奉答本師臨濟二十三葉古庭大和尚。極難忘
0286c12: 處初不曾容易道一字。惹惡心處末後來老草唱三
0286c13: 玄。又拈香云此香敬為大吉祥顯通堂上署庵宗主
0286c14: 大和尚。懺主無方和尚。并合堂及本山。諸山諸方。今
0286c15: 日同臻此會。江湖龍象師德每惟願。惟道同尊。惟德
0286c16: 同仰。若帝網珠垂光範範。如玻璃鏡寫影團團。在在
0286c17: 處處。陰翊
0286c18: 皇圖。光揚佛日。垂語云。我此臺山。無孔鐵鎚當面擲。
0286c19: 黑漆崑崙攔路阻。莫有挨拶得入。拈弄得出底麼。出
0286c20: 來道一句看。僧出問如何是臺山境。師云不是下雨
0286c21: 便是天晴。進云如何是境中人。師云金剛寶窟萬菩
0286c22: 薩。進云尋常所談何事。師云清風吹幽松。近聽聲愈
0286c23: 好。又僧問如何是佛法的的大意。師云今年調雨水
0286c24: 農家好春麥。僧又問如何是祖師西來意。師云飯仙
0286c25: 山轉身即向汝道。師乃云。拈砒霜作醍醐亦曾有也。
0286c26: 撒珍珠如瓦礫誰箇不然。開眼上樹特地喪全身。夢
0286c27: 昇兜率也。是揚家醜。未動情思轉魔女盡成菩提寶
0287a01: 器。不勞腕力指娑婆便是妙喜淨邦。長水濬岳積而
0287a02: 來。琅琊覺水消而去。信步踏翻琉璃阱。等閒擊碎珊
0287a03: 瑚枝。三聖振威一喝正法眼裏撒沙。南泉白刃高揮
0287a04: 古佛宗風掃土何必不必探竿子豈在人手。湘之潭
0287a05: 之塔樣子脫體持來。不萌枝上放春回。烈焰堆中揚
0287a06: 雪片。有斯大略。可謂其人。雖然誰家井底無天到處
0287a07: 波心有月。體相用三大齊彰塵塵攝入。因果智五周
0287a08: 頓證法法圓融。百城煙水不出一毛。十世古今匪移
0287a09: 當念。紅藕開時水香觸著蟭螟蟲半邊鼻。青山低處
0287a10: 天闊展開瘦蚊子一莖眉。百川競注而水體不流萬
0287a11: 竅共吼而風本自寂。金師子不妨踞地吼。水牯牛隨
0287a12: 分納些些。動容滿目家山。依舊青天白日。即日恭喜
0287a13: 大吉祥顯通堂上奉　敕提督臺山華梵僧徒自在
0287a14: 修行。僧錄左街覺義署庵旺公大和尚。起居納福即
0287a15: 大聖文殊之影響。繼萬鍾欽命之高蹤。建茲淨業高
0287a16: 堂。浩集江湖龍象。助宣佛化。丕贊宗猷。三載熏修。今
0287a17: 日云滿。普諷華嚴之大典。津濟水陸之冥陽。攜手法
0287a18: 界含靈。高步同遊嘉會。可謂盡善盡美。全始全終。是
0287a19: 以俾我山僧。來上此座然一炷香。先為祝延
0287a20: 聖壽。仰答洪庥。次為序謝一期同緣大眾。因茲記得
0287a21: 華嚴經中有箇念佛三昧。拈出供養大眾。經中道。若
0287a22: 有如是如是思惟。則有如是如是顯現。若無如是如
0287a23: 是思惟。則無如是如是顯現。這箇三昧甚有淆訛。後
0287a24: 來善財童子。參見解脫長者廣說念佛法門。道我若
0287a25: 欲見安樂世界阿彌陀佛隨意即見。山僧道若有如
0287a26: 是如是思惟。則有如是如是顯現。在解脫長者得之
0287a27: 矣。若無如是如是思惟。則無如是如是顯現。便是解
0287b01: 脫長者到此。也須茫然。是你諸人三年在此。松月流
0287b02: 輝。蓮花滴漏。心湛湛口叨叨。費盡多少殷勤。這箇三
0287b03: 昧還透得過麼。其或未然。曲垂一偈。十方龍象總英
0287b04: 賢三載熏修不偶然如是思惟渾坐斷五臺峰頂放
0287b05: 青蓮。
0287b06: 示眾云。真淨文禪師示眾云。頭陀石被莓苔裹。擲筆
0287b07: 峰遭薜荔纏。羅漢院裏一年度三箇行者。歸宗寺裏
0287b08: 參退喫茶。應庵華因僧舉問此理如何。華云他是關
0287b09: 西子。愛說川僧話。師云我這裏一年度一箇行者。一
0287b10: 日喫一缽白粥。也不管五峰頭晴雪抱頂。那羅洞晚
0287b11: 雲橫谷。若有問者。是汝諸人。不可也道。老僧愛說川
0287b12: 僧話好。
0287b13: 冬至示眾云。五頂瓊瑤堆。千松珠玉枝。盡臺山。泉石
0287b14: 煙雲飛樓湧殿。總是文殊師利一隻智眼真光。是你
0287b15: 諸人。常在於其中。經行及坐臥。還知初不曾動著伊
0287b16: 一莖眉毛麼。若也與麼見得。便爾小大千於毫頭。廣
0287b17: 塵沙包法界。也不為難事。其或未然。切忌東卜西卜。
0287b18: 且更聽山僧為你諸人真實告報道。今朝冬至一陽
0287b19: 生。珍重。
0287b20: 示眾云。無著誤入金剛窟。曼殊老問南方佛法如何
0287b21: 住持。著云末法比丘少奉戒律。又問多少眾。著云或
0287b22: 三百或五百。師云實頭人難得。無著卻問此間佛法
0287b23: 如何住持。曼殊云凡聖同居。龍蛇混雜。又問多少眾。
0287b24: 曼殊云前三三後三三。師云實頭人難得。山僧與麼
0287b25: 稱賞。其間還有頭高頭下者麼。若人撿點得出。許他
0287b26: 親見曼殊老。
0287b27: 示眾云。嘗聞老豐干要來五臺禮文殊直至如今不
0287c01: 見消息。噫。日間莫說人好。這老漢堂堂來也。且你這
0287c02: 一隊飯袋子。畢竟著那一箇。代文殊師利與伊秪對
0287c03: 得過。老僧幸是傍邊人。無事且休去。便下座。
0287c04: 示眾云。山高海闊。月朗風清。松蒼石白。夏暑冬寒。如
0287c05: 是歷歷分明。一一成現。且衲僧分上成得箇什麼邊
0287c06: 事。莫有道得者麼。不妨出來道看。若無老僧自道去
0287c07: 也。拈拄杖便下座。
0287c08: 示眾云。古德道參禪參到無參處。參到無參始徹頭。
0287c09: 又云參禪參到無參處。參到無參未徹頭。師云古人
0287c10: 固是赤心片片。要且自語相違。只如參到無參處還
0287c11: 容你開口得麼。良久云。一夜瀟瀟雨。滿山松籟寒。
0287c12: 示眾云。江月照松風吹。永夜清宵何所為。莫可便是
0287c13: 已巳過量。無有量大人之境界麼。喝一喝云。永嘉大師
0287c14: 來也。莫寐語。
0287c15: 示眾云。松風淡淡。溪月溶溶。山蒼蒼而不盡。水茫茫
0287c16: 而無窮。伶利漢一坐坐斷便見福城東際底。便是普
0287c17: 賢毛孔裏底。普賢毛孔裏底。便是福城東際底。如師
0287c18: 子兒獨行。更誰可為伴侶。喝一喝云。你是誰家子弟。
0287c19: 得與麼自由。
0287c20: 萬福元宵示眾云。須彌燈王佛與無量光如來。相把
0287c21: 手於萬井笙歌叢裡。千門燈火光中。遊戲一上。卻來
0287c22: 僧堂裏。為汝諸人慶元宵道。好個時節因緣。是汝諸
0287c23: 人。還見麼。還聞麼。若不然則到更深月落燈滅不見
0287c24: 色時。被伊扭住鼻頭。莫道老僧不說來。
0287c25: 示眾云。我曾於教中見外道。持一莖草插於地上云。
0287c26: 此是世界中心。世尊移草插於傍云。此是世界中心。
0287c27: 因此會得些子用處。當是時不自覺有偈云。在天天
0288a01: 高。在地地厚。一莖草上。應時應候。自後來無往不得。
0288a02: 大眾且道外道與佛相去多少。遂以拂子柄向空插
0288a03: 云。你等諸人。切忌也道。是世界中心好。
0288a04: 示眾云。目前無法意在目前。他不是目前法。非耳目
0288a05: 之所到。白雲自占青山。明月誰分流水。
0288a06: 示眾云。是汝諸人朝三暮四。如許多時在這裏。會得
0288a07: 箇入頭處也未。睦州道若未得箇入頭。須得箇入頭。
0288a08: 若得箇入頭不得辜負老僧。我道若未得箇入頭。須
0288a09: 得箇入頭。若得箇入頭。不得辜負眉毛。
0288a10: 示眾云。長沙岑大師道。盡大地草木人畜。總是般若
0288a11: 真光。師乃召云。大眾看看。老僧上黃鶴樓上去也。只
0288a12: 見晴川歷歷漢陽樹。芳草萋萋鸚鵡洲。是你諸人也
0288a13: 還見麼喝一喝下座。
0288a14: 示眾云。雲門道扇子跳上三十三天築著帝釋鼻
0288a15: 孔東海鯉魚打一棒。雨似盆傾。妙喜道此是禪悅法
0288a16: 喜之樂。師云同聲相應在妙喜即不無。我不與麼道
0288a17: 扇子跳上三十三天。築著帝釋鼻孔。東海鯉魚打
0288a18: 一棒。雨似盆傾。雲門一上神通不同小小。冷地看來
0288a19: 也只是一把破扇子。
0288a20: 示眾云。古人道難難難。我道也不難。賊來須打。客來
0288a21: 須看。熱則到處熱。寒時天下寒。寒山逢拾得。撞著老
0288a22: 豐干。相喚相呼歸去也。珊瑚枝上月團團。
0288a23: 示眾云。香積界中喫飯。新羅國裏穿衣。且道是甚麼
0288a24: 人。切忌道是胡張三黑李四參。
0288a25: 示眾云。居一切時不起妄念。於諸妄心亦不息滅。住
0288a26: 妄想境不加了知。於無了知不辯真實。我要你會。你
0288a27: 作麼生會。直曉你會得七穿八穴。也正是好肉上剜
0288b01: 瘡。
0288b02: 示眾云。你有拄杖子我與你拄杖子。你無拄杖子我
0288b03: 奪你拄杖子。古人得任麼不惜眉毛。且即今誰是知
0288b04: 恩者。只如雪竇道拄杖子吞乾坤。又作麼生。師乃驀
0288b05: 拈拄杖下座。
0288b06: 示眾云。演祖道有一則奇特因緣。舉似諸人。欲說又
0288b07: 被說礙不說又被不說礙。師云大小演祖。大似靈龜
0288b08: 拽尾。一言既落入耳。如何又諱得住。山僧這裏。也有
0288b09: 一則奇特因緣。索性舉似大方。使他依門傍戶者。一
0288b10: 箇箇壁立千仞。也不為分外。下座。
0288b11: 示眾云。機分大小。教殊半滿我這裏打一鼓則無邊
0288b12: 剎境一聞。按一指則十世古今一念。眾中莫有收拾
0288b13: 不盡者麼。出來老僧為汝雪屈。喝一喝下座。
0288b14: 示眾云。我這裏也不說東村李大郎太儉。也不說西
0288b15: 社王二姐太奢。也不會安角呼兔。也不會添足畫蛇。
0288b16: 早起一碗白粥。午後一碗清茶。更誰管他陳年爛葛
0288b17: 藤冷地開花。展兩手云。你等諸人來這裏討甚麼乾
0288b18: 木查。
0288b19: 示眾云。機先一著搆得著搆不著。不免打拆你腳。句
0288b20: 後承當底且緩緩。
0288b21: 示眾云。不著佛求不著法求不著僧求。是甚麼人分
0288b22: 上事。雖然猶欠掌在。
0288b23: 示眾云。德山木上座。臨濟金剛王。溈仰一串圓相。雲
0288b24: 門體露金風。洞山吾常於此切。法眼曹源一滴水。趙
0288b25: 州青州布衫重七斤。其真參實悟底。猶落在第二頭
0288b26: 況語脈理尋討者。三千里外沒交涉。
0288b27: 示眾云。高坐空寂之床。大握無為之化。使盡大地草
0288c01: 木人畜情與無情一時立地成佛同入涅槃真際。初
0288c02: 不曾用少心力。且道是甚麼人得與麼自在。我要與
0288c03: 汝諸人將出。恐他道我多事下座。
0288c04: 示眾云。演祖道頻呼小玉元無事。只要檀郎認得聲。
0288c05: 若是箇人。也須悟去始得。這些子事。不是你說了便
0288c06: 當得底。昔佛果老人。忽然悟於日下之雞。當是時常
0288c07: 所謂機智語言還用得著麼。比來叢林寥落之甚。蓋
0288c08: 為希見這般本色之人故耳。今既祖禰不了。屈為諸
0288c09: 人露箇消息去也。師乃驀召大眾云。頻呼小玉元無
0288c10: 事。只要檀郎認得聲。
0288c11: 示眾云。古德謂即此見聞非見聞。更無聲色可呈君。
0288c12: 又云即此見聞非見聞。勿於聲色乍盲聾。師云不歸
0288c13: 那畔。獨脫今時。在古人即不無。我今不惜老性命。橫
0288c14: 身於聲色裏。與汝諸人相見去也。豎起拂子云這箇
0288c15: 是色還見麼。卻擊香卓一下云這個是聲還聞麼。乃
0288c16: 云不因夜來鴈。爭見海門秋。
0288c17: 示眾云。趙州道三十年前在南方火爐頭有一則無
0288c18: 賓主話。直至如今無人舉著。師云好一則無賓主話
0288c19: 可惜許拈拄杖云莫動著動著三十棒一棒也較不
0288c20: 過。雖然也是賊過後張弓。
0288c21: 示眾云。石上栽花活不得。水中捉月拈不得。未為好
0288c22: 手。我這裏石上栽花春滿寰區。水中捉月光含萬象。
0288c23: 遂以拂子柄向空畫一畫。下座。
0288c24: 示眾云。金峰謂金峰三十年前有老婆心。三十年後
0288c25: 無老婆心僧問如何是三十年前有老婆心。峰云問
0288c26: 凡答凡問聖答聖。如何是三十年後無老婆心。峰云
0288c27: 問凡不答凡問聖不答聖。師云將謂將謂元來元來。
0289a01: 噫。這老金峰教壞人家男女不少。眾中莫有為伊救
0289a02: 得此過者麼。出來道看莫道你道不得道得也依舊
0289a03: 可憐生。
0289a04: 浴佛示眾云遵布衲於藥山會裏浴佛次。山云汝只
0289a05: 浴得這個。且浴不得那個。遵云把將那個來。山便休
0289a06: 去。師云又是早晚時也。然他家用處固是不同。若是
0289a07: 我纔見道且浴不得那個聲未了舀一杓驀面便潑。
0289a08: 識者必謂九龍吐水未似今日。是說且置。即今杓柄
0289a09: 子在手。不肖兒孫灌沐半偈作麼宣揚。一夜落花雨
0289a10: 滿城流水香。
0289a11: 示眾云。拈過倚天長劍。擲下住山斧使他大地含
0289a12: 靈。個個成佛作祖可謂大施門開略無險阻。只有一
0289a13: 個喚不回頭底寧死不肯入這裏許。大眾你道是誰。
0289a14: 推倒無縫塔。不打鹽官鼓。
0289a15: 師一日對眾云。今早忽然憶起。我天順癸未臘末參
0289a16: 見古庭老和尚於浮山。一日老和尚問。爾從大方不
0289a17: 憚遠來所為何事。我謂特來巾瓶和尚。老和尚云。老
0289a18: 僧與闍黎甚麼時曾相識來。我道將謂和尚忘卻。老
0289a19: 和尚云。即今事作麼生。我乃呈偈云。叢林處處播春
0289a20: 風。此日尋師到別峰。末後聲前句非句。寫在山河大
0289a21: 地中。老和尚喜而容我入室。我後來悔之不及。大眾
0289a22: 且道悔個甚麼。悔不當時見道即今事作麼生攔腮
0289a23: 便掌。劈面便喝。若與麼。也未可便不容我入室。雖然
0289a24: 也是過後見識。
0289a25: 弘治丙辰二月八日尚膳監太監周　請妙應淨業
0289a26: 堂示眾。祝香云此香體極中和。薰陶治業。謹爇金爐
0289a27: 端為祝延
0289b01: 今上皇帝聖躬萬歲萬歲萬萬歲。欽願壽同天地道
0289b02: 並唐虞。千載雍熙。萬方賓化。又拈香云此香奉為大
0289b03: 功德主尚膳監太監周公輔。惟願近須彌而同其寶
0289b04: 色。入滄海而潤其波瀾。光贊佛乘。永膺天眷。問答不錄拈
0289b05: 拂云。拈將黃蘗蒿枝。慣打鹽官大鼓。相逢不識誰敢
0289b06: 當機。揮德山棒倒嶽傾湫。肆臨濟喝轟雷掣電。寫出
0289b07: 虛空鳥跡。直穿水底月痕。移淨瓶推枕子從上爪牙。
0289b08: 茶去採藥來宗門格調。誰問他廬陵米價。且脫去
0289b09: 鶻臭布衫。飽齁齁無證無脩。赤骨律有憑有據。枯木
0289b10: 巖前立雪。不萌枝上拈花。搜空涅槃心。點出正法眼。
0289b11: 雖是當人本具。覓他起處無蹤。喝一喝云。獅觔一奏
0289b12: 群響絕聞。即日雪消少室春滿
0289b13: 皇州。恭惟功德主太監公。荷
0289b14: 聖情於北闕。明祖意於西齋。內府良才。法門外護。建
0289b15: 茲淨業堂於妙應。集大比丘眾於叢林。萬善同歸。一
0289b16: 期嘉會分六時之禮誦。為三載之良規。幸得我僧錄
0289b17: 講經。信庵諒公大和尚。宗通說通。名稱德稱。月三八
0289b18: 日。降此敷揚。本山方丈昺公長老。本山耆舊成公瑄
0289b19: 公。與夫堂中江湖龍象。并內外檀越緇白人等輸誠
0289b20: 樂助。決非偶然。是以謁我山僧。肅臨此座。焚一炷香。
0289b21: 上答
0289b22: 皇猷。助宣佛化。因茲記得世尊與眾行次。以手指地
0289b23: 上云。此處宜建梵剎。天帝釋持一莖草插於地上云。
0289b24: 建梵剎已巳竟。雖云塵中能作主。化外自來賓。殊不知
0289b25: 世尊帝釋到這裏公案現成。曾誰有作。所以這些用
0289b26: 處。如走盤珠。在在而圓。旨絕詮量自不期然而然。秪
0289b27: 如我太監公。換瓦礫作珠珍。轉穢邦為淨土。樹引七
0289c01: 行寶殿階前枝布影。蓮開九品金波池上水生香。人
0289c02: 人口吐古佛嘉名。個個毛含遮那法界。一塵一念。互
0289c03: 遍互融。堪酬莫大之恩。共入無生之智。可謂紅爐點
0289c04: 雪碧海挑燈。一種也是建箇梵剎。且太監公與天帝
0289c05: 釋。還有古今相隔也麼。更聽垂偈。信手拈來一莖草
0289c06: 堂堂梵剎眼中新乾坤一色黃金界萬象咸彰劫外
0289c07: 春。
0289c08: 拈古
0289c09: 舉南泉歸宗麻谷禮拜忠國師泉於路上畫一圓相
0289c10: 云道得即去宗於圓相中坐谷作女人拜泉云恁麼
0289c11: 則不去也宗云是何心行。
0289c12: 拈云南泉與歸宗麻谷。半路做個抽身計以為
0289c13: 自勝。然千說不如一見。
0289c14: 舉香嚴垂語云如人上樹口啣樹枝手不攀枝腳不
0289c15: 踏枝下有人問西來意若不對違他所問若對又喪
0289c16: 身失命正當恁麼時作麼生即是有虎頭招上座云
0289c17: 樹上即不問未上樹請和尚道香嚴呵呵大笑。
0289c18: 拈云叢林謂之虎頭。可謂虎頭者也。然據虎頭
0289c19: 收虎尾。須是香嚴老作何也。不見道樹上道即
0289c20: 易。
0289c21: 舉雲居宏覺禪師僧問如何是沙門所重宏覺曰心
0289c22: 識不到處。
0289c23: 拈云宏覺乃洞下尊宿。恰不聞如馬之馵之說
0289c24: 歟。
0289c25: 舉溈山五峰雲巖同侍立百丈大師云併卻咽喉唇
0289c26: 吻作麼生道溈山云卻請和尚道丈云不辭向汝道
0289c27: 恐已巳後喪我兒孫五峰云和尚也須併卻丈云無入
0290a01: 處斫額望汝雲巖云和尚有也未丈云喪我兒孫。
0290a02: 拈云老百丈耄矣。為子孫故忘於言而也不知。
0290a03: 舉城東老母與佛同時而生一生不願見佛一日及
0290a04: 見佛來周迴上下皆避不得乃以手掩面十指掌中
0290a05: 悉皆見佛。
0290a06: 拈云城東老母不願見佛恰不知在己巳通身是
0290a07: 佛。殆見佛後。又不能於無佛處藏身。將謂這婆
0290a08: 子有多少奇特。
0290a09: 舉陸亙大夫問南泉弟子家中有一片石有時坐有
0290a10: 時臥欲鐫作佛得否泉云得陸云莫不得否泉云不
0290a11: 得。
0290a12: 拈云陸大夫一片好石不遇南泉幾喪淳矣。
0290a13: 舉玄沙示眾云諸方盡道接物利生忽遇三種病人
0290a14: 來如何接得患盲者拈槌豎拂他又不見患聾者語
0290a15: 言三昧他又不聞患啞者教伊說又說不得若接此
0290a16: 人不得佛法無靈驗。
0290a17: 拈云玄沙三種病人使盧扁再世。也只可拱手。
0290a18: 況庸醫者乎。
0290a19: 舉德山示眾云今夜不答話問話者三十棒時有僧
0290a20: 出禮拜山便打僧云某甲話也未問山云爾是甚處
0290a21: 人僧云新羅人山云未踏船舷好與三十棒法眼拈
0290a22: 云大小德山話作兩橛圓明道大小德山龍頭蛇尾
0290a23: 雪竇云二老宿雖善裁長補短捨重從輕要見德山
0290a24: 亦未可何故德山大似握閫外威權有當斷不斷不
0290a25: 招其亂底劍諸人要識新羅僧麼只是撞著露柱底
0290a26: 箇瞎漢。
0290a27: 拈云若是德山當時只說到今夜不答話處便
0290b01: 住。免見後來惹起這許多葛藤。又云我是新羅
0290b02: 僧。見德山纔開口。呵呵一笑便出。
0290b03: 舉雲門示眾云老胡生下一手指天一手指地周行
0290b04: 七步目顧四方云天上天下惟我獨尊當時若見一
0290b05: 棒打殺與狗子喫卻貴圖天下太平。
0290b06: 拈云雲門雖是報恩有分。苟當時有人。則亦須
0290b07: 喫棒。所以往往瞻前多是不知顧後。
0290b08: 舉臺山路上有一婆子凡有僧問臺山路向什麼處
0290b09: 去婆云驀直去僧纔行婆云好箇阿師又恁麼去也
0290b10: 僧舉似趙州州云待與勘過州亦如前問至來日上
0290b11: 堂云我為汝勘破婆子了也。
0290b12: 拈云趙州勘婆話。千百年下我聞恰如親見這
0290b13: 老漢一般。未知諸方作麼商量。
0290b14: 舉投子問巨榮禪客老僧未曾有一言半句挂諸方
0290b15: 耳目何用要見山僧僧云到這裏不施三拜要且不
0290b16: 甘子云出家兒得恁麼沒碑記僧繞禪床一匝而去
0290b17: 子云有眼無耳朵六月火邊坐。
0290b18: 拈云這僧沒碑記何似投子沒碑記當時若見
0290b19: 也放這老漢不過。
0290b20: 舉布袋和尚頌云彌勒真彌勒分身千百億時時示
0290b21: 時人時人皆不識。
0290b22: 拈云時人且止。布袋還自識麼。
0290b23: 舉睦州問武陵長老了即毛端吞巨海始知大地一
0290b24: 微塵作麼生陵云和尚問誰州云問長老陵云何不
0290b25: 領話州云我不領話你不領話。
0290b26: 拈云若是睦州。待武陵云和尚問誰。便爾休去。
0290b27: 豈不千好萬好。卻云問長老。噫不亦剩矣。
0290c01: 舉太原孚上座問鼓山父母未生時鼻孔在什麼處
0290c02: 山云即今生也鼻孔在什麼處孚不肯乃云你問我
0290c03: 與你答山云父母未生時鼻孔在什麼處孚乃搖扇
0290c04: 而已巳。
0290c05: 拈云我是鼓山但向伊道。扇子且從你搖。切忌
0290c06: 築著磕著。
0290c07: 舉雪峰云飯羅邊坐地餓死人無數海水邊坐地渴
0290c08: 殺人無數玄沙云飯羅裏坐餓死人無數海水沒頭
0290c09: 渴殺人無數雲門云通身是飯通身是水。
0290c10: 拈云老雪峰一門父子說飯說水自有意味。我
0290c11: 則不然。不見道不貪香餌味。須是碧潭龍。
0290c12: 舉趙州云老僧答話去也有解問底致將一問來時
0290c13: 有僧出禮拜州云比來拋磚引玉卻引得箇墼子下
0290c14: 座後法眼舉問覺鐵觜此意如何覺云與和尚舉箇
0290c15: 喻如國家拜將相似問云誰人去得有一人云某去
0290c16: 得答云汝去不得法眼云我會也。
0290c17: 拈云纔見道老僧答話去也。便與喝散大眾。尚
0290c18: 且不堪後來覺鐵觜法眼強說兵機。嗚呼。蹉過
0290c19: 趙州遠矣。
0290c20: 舉法華經云止止不須說我法妙難思諸增上慢者
0290c21: 聞必不敬信。
0290c22: 拈云長鯨一吸海水盡團團露出珊瑚枝。
0290c23: 舉崇壽指凳子云識得凳子周匝有餘雲門云識得
0290c24: 凳子天地懸殊。
0290c25: 拈云識得凳子千株松下好坐歇涼。
0290c26: 舉梁武帝問達摩大師云如何是聖諦第一義大師
0290c27: 云廓然無聖帝云對朕者誰大師云不識。
0291a01: 拈云作家君王幾被大師熱瞞一上因茲故直
0291a02: 得少室冷雪光生。
0291a03: 舉白雲端禪師因郭功輔到示眾云夜來枕上作得
0291a04: 箇山偈謝功輔大儒說與大眾請已巳後分明舉似諸
0291a05: 方此偈非惟謝功輔大儒只要與天下有鼻孔衲僧
0291a06: 脫卻著肉汗衫乃云上大人丘乙己巳化三千七十士
0291a07: 尒小生八九子佳隹作仁可知禮也。
0291a08: 拈云此偈謝功輔大儒即得要脫他衲僧著肉
0291a09: 汗衫則未可何也猶帶筆墨氣在。
0291a10: 舉保寧勇禪師示眾云大方無外大圓無內無外無
0291a11: 內聖凡普會瓦礫生光須彌粉碎無量法門百千三
0291a12: 昧拈拄杖云總向這裏會去蘇嚕蘇嚕唎唎娑
0291a13: 婆訶。
0291a14: 拈云若是這老漢。只說到無量法門百千三昧
0291a15: 處。便驀拈拄杖下座。至今天下人。不奈這老漢
0291a16: 何。
0291a17: 舉如來大集會中一切諸大眾奉如來命皆發菩提
0291a18: 心惟大力魔王云待一切眾生成佛盡眾生界空時
0291a19: 我乃發菩提心。
0291a20: 拈云噫。名下不虛人。真可謂大力者也。
0291a21: 舉阿育王飯三十萬比丘眾賓頭盧尊者居上座王
0291a22: 問尊者親見佛耶尊者以手舉眉毛視王曰我見於
0291a23: 如來於世無譬類王又問何處見佛尊者曰如來將
0291a24: 五百阿羅漢俱王舍城安居老僧亦在其中。
0291a25: 拈云惜乎賓頭盧。將見佛一隻眼失卻了也。若
0291a26: 是育王見舉起眉毛。便與踏倒飯床。也且當得
0291a27: 一時齋會。卻又問何處見佛。可謂相見不如初。
0291b01: 頌古
0291b02: 舉世尊降生云云。
0291b03: 頌曰。指天指地獨稱尊誰為銘肌共報恩莫道
0291b04: 兒孫渾不肖也知末上有雲門
0291b05: 舉梁武帝問達麼大師云云。
0291b06: 頌曰。廓然無聖又不識長安大路如絃直得來
0291b07: 謁君不得君翻成萬里關山隔一蘆江上去茫
0291b08: 茫闔國人追追不及少林冷坐纔九秋千古清
0291b09: 風蕩八極
0291b10: 舉僧問趙州如何是趙州州云東門西門南門北門。
0291b11: 頌曰。直指東西南北門堂堂大道接天閽行人
0291b12: 好去不歸去回首雲泥又夕昏
0291b13: 舉道吾至一家吊慰漸源撫棺問生耶死耶吾云生
0291b14: 也不道死也不道源云為甚麼不道吾云不道不道。
0291b15: 頌曰。不道不道還不道泥牛夜吼海天寒若使
0291b16: 其人聽得見方知雪曲和應難
0291b17: 舉乾峰示眾云舉一不得舉二放過一著落在第二
0291b18: 雲門出眾云昨日有人從天台來卻往徑山去峰
0291b19: 明日不得普請便下座。
0291b20: 頌曰。眼眼相看不見眼更於何處覓知音如今
0291b21: 要識韶陽老南岳天台沒路尋
0291b22: 舉世尊與眾行次以手指地云此處宜建梵剎帝釋
0291b23: 將一莖草插於地上云建梵剎已巳竟世尊微笑。
0291b24: 頌曰。信手拈將一莖草青山滿目舊家邦怡然
0291b25: 一笑不知處月在西林水半江
0291b26: 舉茶陵郁和尚悟道偈云我有明珠一顆久被塵勞
0291b27: 關鎖今朝塵盡光生照見山河萬朵。
0291c01: 頌曰。斗笠騎驢過水西莓苔朝雨滑如泥不防
0291c02: 一踏溪橋斷回首青山天際低
0291c03: 舉雲門因齋次拈胡餅示眾云我這箇只供養江西
0291c04: 兩淛人不供養向北人時有僧問為甚麼不供養向
0291c05: 北人門云天寒日短兩人共一碗。
0291c06: 頌曰。箇胡餅討甚汁雲門一眾皆充足向北人
0291c07: 向北人為君別甑炊香粒咄天寒日短兩人一
0291c08: 碗
0291c09: 舉船子誠禪師囑夾山云直須藏身處沒蹤跡沒蹤
0291c10: 跡處莫藏身吾三十年在藥山只明斯事。
0291c11: 頌曰。三十年來明底事踏番水底一片天無蹤
0291c12: 跡處無蹤跡誰說華亭有受傳
0291c13: 舉定上座問臨濟如何是佛法大意濟下禪床擒住
0291c14: 與一掌便托開定佇立傍僧云定上座何不禮拜定
0291c15: 方禮拜忽然大悟。
0291c16: 頌曰。下床一掌托開去大用全機如掣電當下
0291c17: 不容佇思間直教萬疊雲山斷
0291c18: 舉僧問夾山如何是夾山境山云猿抱子歸青嶂後
0291c19: 鳥啣花落碧巖前法眼拈云老僧二十年只作境會。
0291c20: 頌曰。秋林風掃凋霜葉曉嶂雲穿落澗泉二十
0291c21: 年來花下路不知遊遍洞中天
0291c22: 舉僧問瑯琊覺和尚云清淨本然云何忽生山河大
0291c23: 地覺云清淨本然云何忽生山河大地。
0291c24: 頌曰。清淨本然是何物山河大地是何物江漢
0291c25: 一霜天地秋籬邊開遍黃金菊須恁麼勿輕忽
0291c26: 六六元來三十六
0291c27: 舉石頭示眾云言語動用沒交涉藥山云非言語動
0292a01: 用亦沒交涉頭云我這裏針劄不入山云我這裏石
0292a02: 上栽花。
0292a03: 頌曰。石女解吹無孔笛木人能鼓沒絃琴石頭
0292a04: 路滑非君到千古誰傳此段音
0292a05: 舉世尊臘月八日明星出時忽曰奇哉一切眾生具
0292a06: 有如來智慧德相但以妄想執著不能證得。
0292a07: 頌曰。須彌橫海露全身沒奈眾生眼有塵忽見
0292a08: 明星當五夜雪深寒谷變陽春
0292a09: 舉僧問寶壽萬境來侵時如何壽云莫管他僧禮拜
0292a10: 壽云莫動著動著打折你驢腰。
0292a11: 頌曰。萬境來侵總不干呼蛇容易遣蛇難當時
0292a12: 不得驅耕手爭現全身百尺竿
0292a13: 舉雲門問僧云光明寂照遍河沙豈不是張拙秀才
0292a14: 語僧云是門云話墮也。
0292a15: 頌曰。光明寂照遍河沙何事無端舉似他眨貶眼
0292a16: 不知何處去遠山無限落晴霞
0292a17: 舉張拙秀才問長沙岑大師曰三千諸佛但聞其名
0292a18: 未審居何國土還化物也未沙云黃鶴樓崔顥題詩
0292a19: 後秀才曾題麼拙云不曾沙云得閑題取一編也好。
0292a20: 頌曰。詩家千載羨羡崔君黃鶴樓高飛白雲為恨
0292a21: 長沙好知識如何還似不聞聞
0292a22: 舉兜率悅禪師三關云撥草瞻風直圖見性且道性
0292a23: 在甚麼處。
0292a24: 頌曰。東西南北人間天上滿目青山一條拄杖
0292a25: 云既得見性便脫生死四大分離作麼生脫
0292a26: 頌曰。四大分離與君訣別兔角杖頭挑潭底月
0292a27: 云既脫生死便知去處眼光落地向甚麼處去
0292b01: 頌曰。元來鼻孔沒有半邊覓伊去處徒費鞋錢
0292b02: 囑大宗宣禪人
0292b03: 一陣兩陣秋風生千里萬里秋空碧體露堂堂無位
0292b04: 人從來共住不相識
0292b05: 囑月潭清禪人問答時有此語成偈付之
0292b06: 佛祖位中留不住卻行異類且輪迴放伊三十婆心
0292b07: 切芳草溪邊任去來
0292b08: 囑曉堂明禪人
0292b09: 傳他佛祖不傳燈須是叢林一箇僧倘有未知歸路
0292b10: 客要伊指出火中冰
0292b11: 囑普門智禪人
0292b12: 百草頭邊真祖意持來默默相分付法門重任自當
0292b13: 知未可於人輕吐露
0292b14: 囑海藏深禪人
0292b15: 臨濟當年第一機只傳活棒不傳衣果然做得他家
0292b16: 子喝下承當也是遲
0292b17: 行腳
0292b18: 師一日謂眾曰淨倫滇南昆明康氏父泰母何氏生
0292b19: 子四倫居未生宣德丁未正統丁巳年甫十一入學
0292b20: 庚申是年十四出家受業本府太華無極泰和尚戊
0292b21: 辰春年二十一因請給遂謁大方究明大事天順癸
0292b22: 未臘末參見古庭老和尚於浮山是年已巳三十七矣
0292b23: 自戊辰及癸未十六七年間江南江北經寒經暑話
0292b24: 頭上冊子裏掠得些子古人汗臭氣迨見老和尚總
0292b25: 不當得成化乙酉秋九月別浮山丁亥三月京開山
0292b26: 萬福遂自領眾戊戌夏謝院事閑居癸卯春之五臺
0292b27: 掛錫顯通約有年餘常與數輩禪流者朝夕論其本
0292c01: 有丙午京中飯僧弘治庚戌秋赴顯通請淨業堂撫
0292c02: 眾壬子夏是年六十有六即京之舊隱俟其終身然
0292c03: 幻跡去在又未必其何如於戲人之有生為難棲身
0292c04: 方服之下更是為難古云衣線下未明大事誠為苦
0292c05: 也可不勉哉可不勉哉因姑述此以冀吾徒參學者
0292c06: 慎勿我效焉。
0292c07: 七言律
0292c08: 次喬武庫縉金山勝覽韻
0292c09: 妙高臺上昔年遊想遍山中景物幽出洞白雲含海
0292c10: 曙映窗晴雪湛江流好音常聽樹頭鳥相對不飛沙
0292c11: 際鷗西望金陵千古意蔥蔥佳隹氣　帝王州
0292c12: 洞口閒雲淡不飛亭高真與世途違青山綠樹環千
0292c13: 里霽月晴嵐滿四圍定裏閣愁簾影靜講餘窗午磬
0292c14: 聲微一回獨倚闌干外天水分陰半落暉
0292c15: 次韻送太常卿任先生坦然歸田留別
0292c16: 參差泉石舊巖廬千里攜歸一篋書松露滴苔三徑
0292c17: 滑茶煙凝竹六窗虛非心行處同誰到即色空時可
0292c18: 自居溢目青山雖熟路半途爭肯息肩輿
0292c19: 明月清風信有綠衣冠歸去洞中仙黃茅恰好三間
0292c20: 屋白粥尋常數畝田道在目前全是理心先物外亦
0292c21: 循天未知此事同誰得高枕青山日打眠
0292c22: 新春日閱華嚴經有作次韻
0292c23: 帝網重重演妙嚴我生何幸且粗諳耳聲眼色皆同
0292c24: 入塵佛毛區等會談不異不同還不一非前非後亦
0292c25: 非三百城煙水春風裏物物頭頭盡指南
0292c26: 擬濟川航僧錄早春望湖亭林
0292c27: 煙隔孤村叫午雞登臨人立小亭西雪崖日暖飛空
0293a01: 翠泉谷風寒吐白蜺原上燒痕初得雨隄邊新柳未
0293a02: 拖泥茫茫湖水渺天際無限青山眼外低
0293a03: 送清泉洪首座南歸
0293a04: 來往京華究上乘挑雲聊荷一枝藤草鞋踏遍千巖
0293a05: 雪古路曾逢幾個僧秋水拖藍寒瀲灩晚山削碧瘦
0293a06: 稜層叢林有則舊公案誰肯拈將繼祖燈
0293a07: 秋早過盧溝
0293a08: 雞鳴茅店過盧溝灘急桑乾淺水流霜冷斗牛低北
0293a09: 漢風清山月下西樓金鞭策馬人行早竹杖挑雲我
0293a10: 自由一望柳堤三十里蒼涼紅日上瀛州
0293a11: 憶受業太華次韻
0293a12: 故國太華峰頂寺我年十五始初登月邊幽唳青松
0293a13: 鶴雲外高眠白晝僧到岸舟橫流水曲尋溪路入落
0293a14: 花藤昨宵因憶石窗下曾也尋經分夜燈
0293a15: 城市山林擬天目和尚作
0293a16: 長安車馬日縱橫中有幽棲何許清種竹護煙林下
0293a17: 趣開池來月水邊情門閑自與紅塵遠路滑誰嫌綠
0293a18: 蘚生住處樂然貧道者從他人世不知名
0293a19: 銀山僧院松棚
0293a20: 小院寥寥半畝寬老松傍石壓簷盤一窗風度夜聲
0293a21: 碎滿地月窺秋影寒鐵榦低扶青雨蓋虯枝細織碧
0293a22: 雲團山僧白日森陰下無限塵緣了不干
0293a23: 龍泉山行癸卯入臺山有作
0293a24: 路入龍泉逸興悠春風千里片雲浮遠青近碧山無
0293a25: 數東曲西彎水自流幾個人家花發處一聲啼鳥樹
0293a26: 高頭誰知未過松關外已巳在清涼地上遊
0293a27: 投宿迷解寺次壁間韻
0293b01: 杖錫飄飄五頂遊去心不管鬢毛秋半竿落日孤城
0293b02: 遠千里分沙一水流清夜做回天上夢白雲攔斷世
0293b03: 間憂草鞋明早溪橋外疊疊青山任自由
0293b04: 次顯通署菴僧錄淨業堂詩韻
0293b05: 白業精修預者稀一堂風淡景凄凄燈懸宴坐一肩
0293b06: 並粥罷經行千指齊天樂響時知去路藕花香處定
0293b07: 歸西這回得見黃金父誓遍塵區指導迷
0293b08: 遠繼前賢高躅稀蓮花漏刻畫凄凄幸同持遠千年
0293b09: 事當與劉雷一輩齊晴疊青山金沼上冷懸紅日畫
0293b10: 樓西即時踏著還鄉路越死超生更不迷
0293b11: 幾年禪悅費多吟雞叫前村月半林清磬一聲千嶂
0293b12: 曉白雲數點萬山深盡將南閣題詩夢都作西樓念
0293b13: 佛心白髮願求歸去日滿天飄下雨花陰
0293b14: 十方佛讚古彌陀舌覆三千見也麼片雪爐中觀淨
0293b15: 土漚花影裏度娑婆比於兔角長些子卻較龜毛短
0293b16: 不多星月夜深垂斗柄眉間毫相照山河
0293b17: 五峰廓爾一精藍古鷲巖前著小菴撈月有時空自
0293b18: 笑觀心無處共誰諳雨中山色長年露天外松風盡
0293b19: 日談睡起倚窗閒看雪尋梅未必到江南
0293b20: 過暘白谷靈峰寺次韻
0293b21: 青鞋布襪過南溪小嶺崎嶇似躡梯石咽泉聲能斷
0293b22: 續雲連山色自高低樹頭落子偷松鼠崖畔飛霜叫
0293b23: 竹雞一飯靈峰秋日短杖黎回首野橋西
0293b24: 送友人求進未遂之南回
0293b25: 雞叫霜林夢未醒如何滿得世間情雲橫天際暮山
0293b26: 遠潮落江頭秋水平千里去程勞跋涉幾人回首笑
0293b27: 功名為憐空劫已巳前事又著聰明背一生
0293c01: 五言律成都喻監生存性西莊
0293c02: 西山夕照
0293c03: 好山千萬疊高倚碧樓西橫谷生雲淡隔林歸鳥啼
0293c04: 窗開秋景霽簾捲夕陽低遠接岷峨色嘉名入品題
0293c05: 葛仙聳翠
0293c06: 山中有仙跡千載亦悠悠黃鶴一飛去落花間自流
0293c07: 琴空雲洞古劍化石潭秋路入青蒼裏煙霞不盡頭
0293c08: 古柏參天
0293c09: 庭堂清畫永古柏上參天挺挺一千尺遲遲五百年
0293c10: 霜皮堆綠蘚鐵榦繡寒煙曾說丘墟變高摽只迥然
0293c11: 銀山
0293c12: 白銀峰
0293c13: 景仰白銀峰層臺隔幾重半天晴削出千丈碧芙蓉
0293c14: 猿叫洞門月鶴盤雲外松倚窗僧笑指高處有靈蹤
0293c15: 古佛巖
0293c16: 蒼松盤古巖下有白雲屋仙梵隔煙霞洞門鎖幽谷
0293c17: 忽逢掃業僧不見啣花鹿來此禮空王苔碑再三讀
0293c18: 說法臺
0293c19: 偶來松下坐苔護石臺平谷口山泉響林梢花雨晴
0293c20: 此時誰說聽千古意分明回首日將夕雲堂鐘磬鳴
0293c21: 東林別意寄太初元上人
0293c22: 向作東林別年華白我頭此情無共語斯道不堪憂
0293c23: 簾卷禪房晝月高經閣秋五臺山色裏還似夢曾遊
0293c24: 竹室自適
0293c25: 披衣終日坐惟道可為憑蒼雪千竿竹白頭一個僧
0293c26: 雨苔迷石徑山氣冷龕燈門外幾多事生來都不能
0293c27: 南山訪友
0294a01: 訪友過南山悠悠翠靄間松皮山舍小石子野溪彎
0294a02: 丘止鳥飛倦洞藏雲自閑紛紛身外事誰不厭躋攀
0294a03: 與聰元二上人過南山睹其人境俱秀雲鶴同
0294a04: 閒遂次前韻聯句筆之于壁以紀一時之興云
0294a05: 策杖上南山倫千峰指顧間聰池開天鏡小元簾挂
0294a06: 月鉤彎僧與山同瘦倫鶴隨雲共閒聰優游清絕處
0294a07: 倫乘興一躋攀
0294a08: 七言絕
0294a09: 清涼山詠
0294a10: 雪高五髻爛堆銀迥比人間境界新山外好山千萬
0294a11: 疊不來空老夢中身
0294a12: 清涼頂
0294a13: 白雲藏盡千峰碧微露摩空五頂圓高步清風生足
0294a14: 下不知身在幾重天
0294a15: 清涼洞
0294a16: 松風流入洞門深策杖優游我一尋回首祕魔巖上
0294a17: 雨暮雲歸去碧潭陰
0294a18: 遊祕魔巖
0294a19: 道得不得杈下死絕無參客到蘿門至今巖畔松風
0294a20: 冷吹著行人也斷魂
0294a21: 遊廬山尋竹林跡
0294a22: 山色晴開一逕深落花流水入春陰不知坐石看雲
0294a23: 處遊遍無門聖竹林
0294a24: 進庵
0294a25: 竿頭一步要親登不枉江湖做個僧更會轉身一步
0294a26: 子歸家合掌見南能
0294a27: 德雲
0294b01: 閒閒一片太空中忽爾興騰事不同普使大千霑一
0294b02: 雨歸來不住妙高峰
0294b03: 別峰
0294b04: 聞言不與眾山同知在煙霞第幾重一到德雲高步
0294b05: 處至今終不更迷宗
0294b06: 曙庵
0294b07: 月落潭空夜色濃穿雲誰伴下危峰歸來趺坐不知
0294b08: 曉窗外日高松影重
0294b09: 無敵
0294b10: 一片當年鐵石心龍蛇陣上慣能臨于今勳業渾忘
0294b11: 卻高臥白雲深處深
0294b12: 臥雲
0294b13: 我愛青山全是道青山與我亦忘年日長無事青山
0294b14: 裏高枕煙霞只打眠
0294b15: 雲菴
0294b16: 一片兩片晴不飛三日五日茅簷宿悠悠常伴道人
0294b17: 閒謾作甘霖出巖谷
0294b18: 山居雜吟
0294b19: 道人活計任天成山自高弓水自平一榻樹陰眠白
0294b20: 日不知身似一毛輕
0294b21: 我與青山信有緣青山與我更相便源頭活水松頭
0294b22: 月此道無時不見前
0294b23: 自入青山世路遙煙霞養得性情高幾回日轉松陰
0294b24: 去安枕柴床睡正牢
0294b25: 野性生來愛住山住來住去自空閑秋霜冬雪不知
0294b26: 老瘦鶴枯松碧嶂閒
0294b27: 喜禽飛到立庭柯枝動身輕語更多無限風情冬日
0294c01: 暖底須說似老頭陀
0294c02: 示鬱上人
0294c03: 少年清質出家兒大事須明及早時不做一番窮的
0294c04: 的何能容易樂無為
0294c05: 示滇南洪上人
0294c06: 忙忙走得草鞋穿只為無端要學禪踏破滇池波底
0294c07: 月元來佛祖不曾傳
0294c08: 寄廣道者
0294c09: 為僧未得個心明自是參禪正念輕寄語上人當自
0294c10: 勉莫交此度又虛生
0294c11: 示徒英侍者
0294c12: 我苦旃檀樹色秋吾兒何不也添愁出家若不修僧
0294c13: 行誰料番為佛祖讎
0294c14: 示增上人
0294c15: 唯有死生真大事其餘都是可商量此生若不分明
0294c16: 了何劫方歸本分鄉
0294c17: 送傑峰昂長老下山
0294c18: 一句彌陀記得牢自然傑出五峰高丁寧再四不依
0294c19: 說辜負眉間白玉毫
0294c20: 送僧淨僧髮
0294c21: 一枝佛祖未傳燈枯木巖前夜發明不向個中知瞥
0294c22: 地累他無事半千僧
0294c23: 五言絕句
0294c24: 浮山別意
0294c25: 天光寫秋碧林葉脫秋黃片帆雲外去歸興與秋長
0294c26: 九月逸興
0294c27: 清清秋風吹泠泠秋露垂伊誰同晚節黃菊發東籬
0295a01: 白水池阻雪寄中巖
0295a02: 昨朝春雨多今日山堆雪拄杖欲尋師雲深去不得
0295a03: 采藥雲深
0295a04: 洞口流來水溪邊帶出花偶因尋藥物不覺入煙霞
0295a05: 晝寐
0295a06: 野禽聲隔樹幽草碧侵簾身外無他事藤床午睡甜
0295a07: 松陰小憩
0295a08: 風來石上松僧坐松下石洗缽將煮茶溪流漾晴碧
0295a09: 盆石菖蒲為蘄州姚揮使題
0295a10: 雲根漱碧泉劍氣涵秋冷移近讀書窗燈夜分清影
0295a11: 沈周墨芭蕉
0295a12: 晴空開雪景寒綠到欄干寫透幾千葉淋漓墨未乾
0295a13: 七言古
0295a14: 碧雞山雙月塔為義明二上人題
0295a15: 塔目何緣題作雙月名道人高行堪將評虛懷彼彼
0295a16: 冰霜清小朗大朗為弟兄三十青黃節不更只觀百
0295a17: 歲如長庚日常一缽和羅羹庵前誰把春風耕有時
0295a18: 對月陶幽情有時坐石談無生此身不啻一點晴雲
0295a19: 輕身外何事能營營虛空無縫藏枯形卻把雲根苦
0295a20: 鑿成巖壑含虛兩鏡明海天寫影雙珠擎碧雞午夜
0295a21: 空山鳴溪頭眠雪泥牛驚肯似南陽一默話頭行千
0295a22: 古萬古遺嘉聲
0295a23: 萬玉飄香墨梅為聰慧菴題
0295a24: 溪上同雲壓地黑遙空亂亂飄瓊屑玉龍何處蟠祗
0295a25: 園煙逕水濱尋不得綠衣仙子羅浮來芳心細把輕
0295a26: 冰裁天風吹徹素屏曉不知滿樹梅花開吟魂自覺
0295a27: 有如許千朵萬朵凝寒蕊翠羽不啼林影橫黃昏似
0295b01: 向低低語竹爐靜煮茶索笑山僧家臞肌淡煙掃忘
0295b02: 卻郤歸蓬島上人坐倚蒲團青硯池凍冾空冥冥暗香
0295b03: 冷襲清夢去寂寂柴門晝不扃昨夜西湖峰頂月來
0295b04: 我窗前吐虛白試問江南多少春都在僧房散在枝
0295b05: 頭雪
