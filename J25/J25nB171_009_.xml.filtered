0558c01: 天隱和尚語錄卷九
0558c02: 嗣法門人通問等編
0558c03: 頌古
0558c04: 舉世尊睹明星。頌云。
0558c05: 寥寥獨坐雪巖中秖為眾生界未空忽地明星都照
0558c06: 破丈夫誰肯受朦朧
0558c07: 舉世尊拈花迦葉微笑。頌云。
0558c08: 大事因緣在目前當機休更自顢頇靈山百萬人天
0558c09: 眾擬議之間落二三
0558c10: 四十九年無一字末後拈花有底事都緣飲老破微
0558c11: 顏代代兒孫笑不止
0558c12: 舉楞嚴經若能轉物即同如來。頌云。
0558c13: 若能轉物即如來雪裏梅花一色開冷眼不堪長笑
0558c14: 翫香風暗暗到經臺
0558c15: 舉圓覺經居一切時不起妄念於諸妄心亦不息滅
0558c16: 住妄想境不加了知於無了知不辨真實。頌云。
0558c17: 山堂寂寂無人到澗水悠悠有琴操偶然曳杖過磐
0558c18: 峰一陣狂風吹落帽吹落帽呵呵笑漢語胡言那成
0558c19: 調師驀卓拄杖喝一喝云參
0558c20: 舉善財參彌勒樓閣門開。頌云。
0558c21: 衣帶煙霞過碧層蹔時斂歛念便空生重重樓閣門開
0558c22: 處更有一人參未曾
0558c23: 舉外道不問有言不問無言。頌云。
0558c24: 一條拄杖兩頭拏把住中間便打他饒你脫然頃快
0558c25: 去看來猶著眼中沙
0558c26: 舉殃崛摩羅產難。頌云。
0558c27: 煙雲封古洞迷卻乍遊人借問三家老春光分半燈
0558c28: 舉傅大士披衲頂冠靸履見梁武帝。頌云。
0558c29: 冠似道兮履似儒袈裟猶是佛家兒了然三處原無
0558c30: 我試問時人會也無
0559a01: 舉迦葉因阿難問世尊傳金襴外別傳何物迦葉召
0559a02: 阿難難應諾迦葉云倒卻門前剎竿著。頌云。
0559a03: 拈花消息金襴外慶喜當年見未玄莫是頭陀堪愛
0559a04: 處依稀爭肯畀家傳
0559a05: 舉初祖面壁。頌云。
0559a06: 大鵬放翮九萬里偃鼠飲河半勺水直自培風背負
0559a07: 天沙界明明不用舉
0559a08: 舉四祖住破頭山。頌云。
0559a09: 鳳書三詔懶抬眸兀坐雲深破嶺頭待得黃梅童子
0559a10: 到月明依舊照寒湫
0559a11: 舉四祖路逢童子問子何姓。頌云。
0559a12: 白髮頭陀下翠微七年重到未忘機性空姓姓非常
0559a13: 姓千古令人作範軌
0559a14: 舉四祖訪懶融。頌云。
0559a15: 石室耽幽處山禽頻獻花天廚勤送供虎穴作鄰家
0559a16: 懸寂心偏解菩提路更賒幸逢達道者推轉白牛車
0559a17: 舉鳥窠吹布毛通侍者大悟。頌云。
0559a18: 樹盤如蓋遂棲禪宮使從師未徹玄擬欲諸方去參
0559a19: 學布毛拈起鼻先穿
0559a20: 一毫端上露全機及至惺惺鴈過西未舉已巳前親薦
0559a21: 得白雲終不定巢居
0559a22: 舉馬祖打車打牛。頌云。
0559a23: 不是車兮不是牛即心即佛莫他求從茲悟徹磨磚
0559a24: 意喝下西江水倒流
0559a25: 舉馬祖即心是佛又云非心非佛。頌云。
0559a26: 即心即佛頭戴帽非心非佛帽戴頭撒手到家人不
0559a27: 會龔公峰頂鬧啾啾
0559a28: 舉馬祖日面佛月面佛。頌云。
0559a29: 日面佛明歷歷火雲收盡天空闊月面佛清徹徹秋
0559a30: 水澄潭光皎潔君不見雙輪無住兮太虛燄燄玄珠
0559b01: 罔象兮赤心片片咦
0559b02: 舉馬祖百丈遊山見野鴨。頌云。
0559b03: 師資閒步到溪邊大用全提把住關直得鼻端親見
0559b04: 血倚天長劍插雄巔
0559b05: 舉馬祖陞座百丈捲席。頌云。
0559b06: 高崖獅子振全威百獸聞之腦裂時不是象王回首
0559b07: 顧爭教大地吼如雷
0559b08: 舉百丈再參。頌云。
0559b09: 入門便喝有來源秉拂從教得此傳識得祖家綿密
0559b10: 旨大唐規範自悠然
0559b11: 舉馬祖一喝百丈三日耳聾黃檗吐舌。頌云。
0559b12: 鐵牛機印印全機電卷風馳未可欺一喝頓令知解
0559b13: 盡耳聾三日古今疑黃檗老謾驚噓舌頭吐出更堪
0559b14: 奇因而領略師承意惹得兒孫捋虎鬚
0559b15: 舉百丈野狐。頌云。
0559b16: 前百丈後百丈兩箇老胡鼻一樣不落不昧叵商量
0559b17: 且看眉毛在眼上咄
0559b18: 舉唐文宗食蛤蜊見大士像。頌云。
0559b19: 夫慈悲之故化凡形而成聖像落草之談現應身以
0559b20: 獲圓通良哉觀世音善應諸方所噫不是大唐天子
0559b21: 力海水煎枯擘不開
0559b22: 舉南泉刈茅僧問南泉路向什麼處去泉拈起鐮云
0559b23: 我這鐮子是三十文錢買僧云我不問這箇南泉路
0559b24: 向什麼處去泉云我用得最快。頌云。
0559b25: 行色憧憧問路頭大人機用出常流而今睹面重拈
0559b26: 出三十文錢第二籌
0559b27: 舉陸亙大夫問南泉天地同根萬物一體。頌云。
0559b28: 天地同根物一體潛龍臥在深淵裏豁然飛上九重
0559b29: 霄一任興雲彌布雨
0559b30: 舉陸亙大夫問南泉大悲菩薩用許多手眼作什麼
0559c01: 泉云如國家用大夫作什麼。頌云。
0559c02: 大悲千手眼幾人能得見如月印千江波波全體現
0559c03: 全體現有何驗王老機鋒過閃電當頭一拶賓主分
0559c04: 聊與大夫通一線通一線難分辨言中有則君自看
0559c05: 舉盤山示眾三界無法何處求心四大本空佛依何
0559c06: 住璿璣不動寂爾無言睹面相呈更無餘事。頌云。
0559c07: 三界無法何處求心林間獨坐樹上啼鶯啼得落花
0559c08: 流水去依然緘口過殘春
0559c09: 舉泐潭問馬祖如何是祖師西來意祖云低聲近前
0559c10: 潭近前祖打一摑云六耳不同謀來日來潭至來日
0559c11: 云請和尚道祖云且去待老漢上堂時出來與汝證
0559c12: 明潭乃悟云謝大眾證明繞座一匝便去。頌云。
0559c13: 六月炎天雪滿巔那知身到清涼山文殊舉手金剛
0559c14: 窟收取玻璃盞子還
0559c15: 舉崧山與龐居士喫茶士舉橐子云人人盡有分為
0559c16: 甚麼道不得山云秖為人人盡有分所以道不得云
0559c17: 阿兄為甚麼卻道得山云不可無言也云灼然灼然
0559c18: 山便喫茶士云阿兄喫茶為甚麼不揖客山云誰云
0559c19: 龐公山云何須更揖後丹霞聞乃云若不是崧山幾
0559c20: 被老翁惑亂一上士聞之乃令人傳語霞云何不會
0559c21: 取未舉橐子時。頌云。
0559c22: 未舉以前猶鈍置衲僧何必重徵問七盞清風腋下
0559c23: 生啜著還他能徹困
0559c24: 舉龐居士訪仰山問久嚮仰山到來為甚麼卻覆山
0559c25: 豎起拂子士云恰是山云是仰是覆士乃打露柱云
0559c26: 雖然無人也要露柱證明山擲拂子云若到諸方一
0559c27: 任舉似。頌云。
0559c28: 步步傾湫倒嶽來軒轅高掛絕塵埃得人一牛還一
0559c29: 馬不是時流孟浪猜
0559c30: 舉凌行婆問浮杯盡力道不得句。頌云。
0560a01: 婆子奇哉怪哭聲禪人聞舉便驚心當機直捷離言
0560a02: 處到底終輸趙老清清真漫將閒話論疏親行婆不
0560a03: 是丈夫手肯把拳頭買與人咄這老婆子
0560a04: 舉藥山指二樹問道吾云枯者是榮者是吾云榮者
0560a05: 是山云灼然一切處光明爍爛去又問雲巖巖云枯
0560a06: 者是山云灼然一切處放教枯淡去高沙彌至山復
0560a07: 問高云枯者從他枯榮者從他榮山顧道吾雲巖云
0560a08: 不是不是。頌云。
0560a09: 榮者榮兮枯者枯沙彌爭肯受糊塗長松壁立危巖
0560a10: 上鶴唳一聲千載孤
0560a11: 舉韓文公問大顛佛法省要。頌云。
0560a12: 文公諦信大顛直捷快手三平腦後著楔一楔頂
0560a13: 眼豁開普天匝地絕塵埃孤風冷冷千秋外幾度心
0560a14: 花照玉臺
0560a15: 舉長沙岑禪師遊山歸首座問和尚甚處去來岑云
0560a16: 遊山來座云到什麼處岑云始從芳草去又逐落花
0560a17: 回座云大似春意岑云也勝秋露滴芙渠。頌云。
0560a18: 理策入雲深山空一色新無人閒共話有鳥對頻吟
0560a19: 踏遍春芳草歸來花滿庭若將時節會埋沒祖師心
0560a20: 舉趙州火爐頭無賓主話。頌云。
0560a21: 無賓主話誰能舉舉得分明我未許觀音院裏老趙
0560a22: 州慣向人前賣口嘴
0560a23: 舉趙州狗子無佛性。頌云。
0560a24: 一箇無字週沙界蠢動含靈俱不壞拈來擲向於人
0560a25: 前不會分明業識在
0560a26: 舉趙州有佛處不得住無佛處急走過。頌云。
0560a27: 有佛處不得住挂角羚羊無影樹無佛處急走過高
0560a28: 飛野鶴青霄去三千里外莫錯舉石女懷胎唯自許
0560a29: 恁麼則不去也摘楊花摘楊花唎唎囌嚕娑訶
0560a30: 舉趙州因尼問密密意。頌云。
0560b01: 密密意誰能識潦倒趙州親搯出爭奈行人未作家
0560b02: 翻身跳入煙蘿窟
0560b03: 舉趙州庭前柏樹子。頌云。
0560b04: 不將境示人分明直對君庭前柏樹子千古客乘陰
0560b05: 舉趙州勘破婆子。頌云。
0560b06: 臺山一路甚崎嶇多少行人舉步迷癭袋老婆機慣
0560b07: 得趙州明眼那能知
0560b08: 舉趙州東門西門南門北門。頌云。
0560b09: 南北東西到處通腳跟點地任君從相逢不解舊相
0560b10: 識眼裏無筋一世窮
0560b11: 舉趙州問投子大死底人卻活時如何子云不許夜
0560b12: 行投明須到。頌云。
0560b13: 不許夜行投明須到八十翁翁入場屋真誠不是小
0560b14: 兒嬉看他多少風流弟脫卻羅衫換紫衣
0560b15: 舉趙州一日方丈內聞沙彌喝參州向侍者云教伊
0560b16: 去侍者纔教去沙彌便珍重州向傍僧云沙彌得入
0560b17: 門侍者在門外。頌云。
0560b18: 一抑一揚真自在高提正令不須謀權衡輕重雖憑
0560b19: 手出格男兒豈上鉤
0560b20: 舉趙州一日雪中倒叫云相救有僧去身邊臥州便
0560b21: 起去。頌云。
0560b22: 傾身一色驗龍蛇此際誰知眼裏花起倒同人不同
0560b23: 用至今消息遍天涯
0560b24: 舉龍濟具足凡夫法凡夫不知具足聖人法聖人不
0560b25: 會聖人若會即是凡夫凡夫若知即是聖人。頌云。
0560b26: 凡聖情超當下機石人舉步笑嬉嬉暗中踏著珊瑚
0560b27: 影秖許惺惺不許知
0560b28: 舉臨濟問黃檗佛法的的大意。頌云。
0560b29: 黃檗山頭瑣霧雲高安灘裏怒雷轟猛然醒得無多
0560b30: 子棒喝交馳閃電奔
0560c01: 祖令全提發大機普賢到此也難知可憐多少效顰
0560c02: 者鷃翅焉能萬里飛
0560c03: 舉臨濟建立黃檗宗旨。頌云。
0560c04: 毒氣受深當以發直饒龍象也攢眉至今餘毒藏幽
0560c05: 壑不待聲揚動地雷喝一喝莫些遲宗旨何曾棒上
0560c06: 疑這裏若還親薦得濟翁元是小廝兒
0560c07: 舉臨濟兩堂首座齊喝。頌云。
0560c08: 兩箇泥牛驀鬥一箇木童難救牽動金剛主人鐵鞭
0560c09: 只打童手咄若會直下分明不會依然落後
0560c10: 舉臨濟在僧堂裏睡黃檗入堂見以拄杖打板頭一
0560c11: 下濟舉首見是檗卻又睡檗又打板頭一下卻往上
0560c12: 間見首座坐禪乃云下間後生卻坐禪汝在這裏妄
0560c13: 想作麼座云這老漢作甚麼檗又打板頭一下便出。
0560c14: 頌云。
0560c15: 一樹花開幾樣紅佳人漫採月明中可憐會得枝頭
0560c16: 意吹落巖前一陣風一陣風便不同箇中端的有魚
0560c17: 龍試看今日堂中事那箇男兒徹骨窮
0560c18: 舉臨濟問寺主甚處去來主云州中糶黃米去來濟
0560c19: 以拄杖畫一畫云還糶得這箇麼主便喝濟便打次
0560c20: 典座至濟舉似典座座云寺主不會和尚意濟云你
0560c21: 又作麼生座禮拜濟亦打。頌云。
0560c22: 移花接木點鐵成金白拈手段箇裏分明雖然不遇
0560c23: 英靈漢千古留傳一片心
0560c24: 舉臨濟將入滅謂三聖不得滅卻正法眼藏。頌云。
0560c25: 一喝乾坤倒覆來正宗從此瞎驢開吹毛寶劍當頭
0560c26: 截鐵眼銅睛尚皺眉
0560c27: 舉德山見僧入門便棒。頌云。
0560c28: 從來門裏大那見有天下不是老婆心膽是虛空大
0560c29: 你若識痛癢且教終不怕切忌絕商量管取悟言下
0560c30: 舉臨濟見僧入門便喝。頌云。
0561a01: 好把琵琶月下彈清音透徹萬重山行人響慕親來
0561a02: 聽奈是無絃曲調難
0561a03: 四喝從教一喝來英靈到此也疑猜頂門豁達通天
0561a04: 眼八臂那吒亦著獃
0561a05: 舉普化明頭打暗頭打。頌云。
0561a06: 打風打雨在當人百匝千重用得親崖上老人驀下
0561a07: 劄令伊別示一乾坤
0561a08: 舉德山托缽因緣。頌云。
0561a09: 老漢當年不耐饑鐘鳴鼓響有何疑古今多少英靈
0561a10: 子只向巖頭問是非末後句更為奇眼上重栽兩道
0561a11: 眉聽得虛空親說破消融頓入不思議
0561a12: 舉興化見同參來纔上法堂化便喝僧亦喝化又喝
0561a13: 僧亦喝化近前拈棒僧又喝化云你看這瞎漢猶作
0561a14: 主在僧擬議化直打出法堂侍僧問適來這僧有何
0561a15: 相觸忤化云是他適來也有權也有實也有照也有
0561a16: 用我將手向伊面前橫兩遭到這裏卻去不得似這
0561a17: 般瞎漢不打更待何時。頌云。
0561a18: 同條生不同條死坐斷乾坤誰似你當陽一著主賓
0561a19: 分官不容針私通爾何不當時待侍僧復喝還他臨
0561a20: 濟旨
0561a21: 舉南院赤肉團上壁立千仞。頌云。
0561a22: 一縱一擒真壁立從他猛將也歸降正宗不得獅子
0561a23: 兒遍界狐狼滿地走
0561a24: 舉興化示眾若是作家戰將便請單刀直入更莫如
0561a25: 何若何時旻德出禮拜起便喝化亦喝旻又喝化亦
0561a26: 喝旻禮拜歸眾化云適來若是別人三十棒一棒也
0561a27: 較不得何故為他旻德會一喝不作一喝用。頌云。
0561a28: 作家相見事如何電捲風馳海嶽過霹靂一聲雲散
0561a29: 盡大家齊唱太平歌
0561a30: 全放全收殺活機大人作略普賢知禹門三級曾經
0561b01: 過萬浪千波更不疑
0561b02: 舉僧問興化四方八面。頌云。
0561b03: 文武全才得建功交鋒陣陣自從容因伊義敵威光
0561b04: 遠報國酬恩盡在忠
0561b05: 舉保壽開堂三聖推出一僧。頌云。
0561b06: 大開鑪聖凡鎔一棒當頭便建宗獅子擲機全體
0561b07: 露象王行處絕狐蹤
0561b08: 獅子嚬呻獅子酬爪牙不露已巳風流電光影裏全身
0561b09: 現收拾絲綸謾下鉤
0561b10: 舉玄紹二上座見烏臼。頌云。
0561b11: 老將當場猛作威英雄到此也踟躇宗師眼目天然
0561b12: 在照用同時說向誰
0561b13: 舉崔禪在定州州衙內陞座拈拄杖云出來也打不
0561b14: 出來也打有僧出云崔禪崔禪擲下拄杖云久立
0561b15: 太尉珍重。頌云。
0561b16: 正令全提殺活機隨家豐儉有誰知親言已巳出親人
0561b17: 口卻被旁人冷眼窺末後句更為奇太尉還曾識得
0561b18: 伊咄
0561b19: 舉溈山五峰雲巖侍百丈丈問併卻咽喉唇吻。頌云。
0561b20: 軒轅寶鏡已巳當臺妍醜分兮有自來莫道老人言語
0561b21: 贅兒孫眼上要眉栽
0561b22: 舉丹霞訪忠國師。頌云。
0561b23: 茅堂深鎖弗輕敲叵耐山童漏洩訛短笛無腔信口
0561b24: 出遭人簡點話迢遙祖翁快利竹篦子賞罰分明正
0561b25: 令高箇裏知音親證得夜來孤月照青霄
0561b26: 舉國一禪師在內庭見帝起立帝云師何以起一云
0561b27: 檀越何得向四威儀中見貧道。頌云。
0561b28: 龍吟鳳舞乾坤靜雨順風調世界寧不向四威儀內
0561b29: 薦文殊到此也難伸
0561b30: 舉藥山一物不為。頌云。
0561c01: 閒閒閒到無閒處若道無閒又隔重千聖不傳人不
0561c02: 識大家都在白雲中
0561c03: 舉溈山撥火有省後侍百丈入山丈問將得火來麼
0561c04: 溈拈一枝柴吹兩吹度與丈丈云如蟲禦木。頌云。
0561c05: 寒灰深撥見微熒爍破乾坤眼不同行到水窮山盡
0561c06: 際拈來物物自從容
0561c07: 舉溈山與仰山摘茶溈云終日摘茶秖聞子聲不見
0561c08: 子形仰撼茶樹溈云子秖得其用不得其體仰云未
0561c09: 審和尚如何溈良久仰云和尚秖得其體不得其用
0561c10: 溈云放子三十棒仰云和尚棒某甲喫某甲棒教誰
0561c11: 喫溈云放子三十棒玄覺云且道過在什麼處師云
0561c12: 且道甚麼處有過。頌云。
0561c13: 體即用用即體溈老家風端肯許機鋒互換得全提
0561c14: 三十山藤打徹汝
0561c15: 舉溈山問仰山田中多少人。頌云。
0561c16: 師資道合意非常克紹家門據有方話到南山刈茅
0561c17: 者爛鍬拈起絕商量
0561c18: 舉仰山問香嚴近日見處如何嚴云無一法可當情
0561c19: 仰云你解猶在境嚴云某甲只如此師兄作麼生仰
0561c20: 云你豈無能知道無一法可當情者溈山聞云寂子
0561c21: 已巳後疑殺天下人去在。頌云。
0561c22: 當情無可還由境無可當情者是儂疑殺叢林多少
0561c23: 眾溈山寂寂白雲封
0561c24: 舉香嚴開堂溈山令僧送書并拄杖嚴接得便哭蒼
0561c25: 天僧云和尚為甚麼如此嚴云秖為春行秋令。頌云。
0561c26: 撩天拄杖事無傳年老心孤愛子偏須信香嚴忤逆
0561c27: 漢春行秋令意中玄
0561c28: 舉香嚴上樹。頌云。
0561c29: 嚴老親行鳥道來清風明月絕塵埃藕絲牽動鷺鷥
0561c30: 腳驚起飛衝霄漢開莫疑猜笑裏有刀窺得破從教
0562a01: 南嶽與天台
0562a02: 舉王常侍參睦州看馬打毬入院遲州問云人打毬
0562a03: 馬打毬公云人打毬州云人困麼公云困云馬困麼
0562a04: 公云困云露柱困麼公茫然歸至中夜方省明日見
0562a05: 州州云露柱困麼公云困州肯之。頌云。
0562a06: 人打毬馬打毬睦州問處有來繇人馬一時俱困了
0562a07: 連他露柱皺眉頭茫然無對歸家坐夜半惺惺月上
0562a08: 鉤釣盡江南江北意海空山色映高秋
0562a09: 舉陳操尚書登樓勘行腳僧。頌云。
0562a10: 杖挑千界月衣掛萬峰雲喚不回頭者堂堂是衲僧
0562a11: 舉九峰侍者不肯首座。頌云。
0562a12: 香煙裊裊半騰空元座翛翛一色中不是九峰閒正
0562a13: 眼石霜血脈爭流通
0562a14: 舉湧泉騎牛路逢二禪客云蹄角甚分明爭奈騎者
0562a15: 不識泉驟牛而去二禪客相次樹下憩泉回下牛近
0562a16: 前問訊云二禪客近離甚處云那邊云那邊事作麼
0562a17: 生禪客提茶盞泉云此猶是這邊事那邊事作麼生
0562a18: 二禪客無對泉云莫道騎者不識好。頌云。
0562a19: 榮榮春色草依依老牧橫牛信意騎堪笑迷途雲水
0562a20: 客異中有路不知歸
0562a21: 舉巖頭於湖邊作渡子一日有婆抱一兒來云呈橈
0562a22: 舞棹即不問且道婆手中兒甚處得來頭便打婆云
0562a23: 婆生七子六箇不遇知音秖這一箇也不消得便拋
0562a24: 向水中。頌云。
0562a25: 七子全拋向碧波擬思量處更淆訛時人逐眼清流
0562a26: 上秖見憐兒不見婆
0562a27: 舉雲門須彌山。頌云。
0562a28: 一念不生全體現有過無過君自看直饒五眼也難
0562a29: 窺韶陽托出須彌掩
0562a30: 舉僧問雲門如何是最初一句云七九六十三。頌云。
0562b01: 雲門數以便那用盤打筭伶俐衲僧家豈在機下薦
0562b02: 舉雲門北斗裏藏身。頌云。
0562b03: 錐卓地全無藏身北斗孤天機從此轉月出在冰壺
0562b04: 舉僧問雲門如何是諸佛出身處門云東山水上行
0562b05: 又僧問幻有和尚如何是諸佛出身處有云西河火
0562b06: 裏坐。頌云。
0562b07: 東山水上行西河火裏坐兩箇老古錐當面休蹉過
0562b08: 不蹉過水上東山行火裏西河坐
0562b09: 舉僧問雲門佛法如水中月。頌云。
0562b10: 再三撈摝始登舟爭柰清波杜絕流幾度欲歸歸不
0562b11: 得雲山疊疊轉悠悠韶陽老大奇酬坐斷乾坤四海
0562b12: 幽箇中若是英靈漢覿面相呈到地頭
0562b13: 舉雲門放洞山三頓棒。頌云。
0562b14: 來由一一自陳張劈面臨機又覆藏直得雲門三頓
0562b15: 棒從教千古不磨揚
0562b16: 舉僧問乾峰十方薄伽梵一路涅槃門未審路頭在
0562b17: 甚麼處峰以拄杖一畫云在這裏僧後請益雲門門
0562b18: 拈扇子云扇子跳上三十三天築著帝釋鼻孔東
0562b19: 海鯉魚打一棒雨似傾盆。頌云。
0562b20: 這一路千峰頂上君獨步隨流得妙老古錐不惜眉
0562b21: 毛當陽露拶著通身冷汗流東海鯉魚吞卻虎
0562b22: 舉三聖逢人則出出則不為人興化云逢人則不出
0562b23: 出則便為人。頌云。
0562b24: 時止則止時行則行興化三聖恰未逢人丈夫自有
0562b25: 衝天志誰向古人行處行
0562b26: 舉德山示眾云及盡去也直得三世諸佛口挂壁上
0562b27: 猶有一人呵呵大笑若識得此人參學事畢。頌云。
0562b28: 長江秋水淨涵空萬象森羅映現中漁父晚歌清浪
0562b29: 曲謾垂鉤釣得鰲龍
0562b30: 舉奉先深同明上座路次見魚從網中跳出深云俊
0562c01: 哉一似箇衲僧相似明云何似當初不入網好深云
0562c02: 明兄你欠悟在。頌云。
0562c03: 洪波高跳過重關適意遨遊喚不還堪笑靜沉溝壑
0562c04: 者安知海闊任從閒
0562c05: 舉僧問雪峰寂寂無依時如何峰云猶是病轉後如
0562c06: 何峰云船子下揚州。頌云。
0562c07: 寂寂無依病最深金鎞倒握驀頭針一針痛處能知
0562c08: 痒笑轉春風百谷新
0562c09: 舉雪峰一日登座召大眾云看看東邊底又云看看
0562c10: 西邊底汝若要會擲下拄杖云向這裏會取。頌云。
0562c11: 顧了東邊又顧西堂堂獨露有誰知把將拄杖按天
0562c12: 下幾箇男兒是丈夫
0562c13: 舉僧問雪峰我眼本正因師故邪時如何峰云迷逢
0562c14: 達磨云我眼何在峰云得不從師。頌云。
0562c15: 認著依然眼未開達磨曾不在西來九年面壁成何
0562c16: 用多少迷人取次猜
0562c17: 舉雪峰世界闊一尺古鏡闊一尺世界闊一丈古鏡
0562c18: 闊一丈玄沙指火爐云闊多少峰云如古鏡闊沙云
0562c19: 老和尚腳跟未點地在。頌云。
0562c20: 十方世界一面鏡情與無情鏡裏影翻身照見本來
0562c21: 人摸著鼻頭方自省
0562c22: 舉雪峰問僧近離甚處僧云覆船峰云生死海未渡
0562c23: 因甚覆卻船僧無語歸似覆船船云何不道渠無生
0562c24: 死僧再至雪峰峰舉前話僧云渠無生死峰云此不
0562c25: 是汝語僧云是覆船恁麼道峰云我有二十棒寄與
0562c26: 覆船二十棒老僧自喫要且不干闍黎事。頌云。
0562c27: 浮萍浪打在中流兩岸何能到地頭一任黑風吹大
0562c28: 海幾曾翻卻釣魚舟意綢繆彼此相看天色秋白棒
0562c29: 臨頭如雨點賞罰分明得自由
0562c30: 舉雪峰問僧名什麼僧云玄機峰云日織多少僧云
0563a01: 寸絲不掛峰云參堂去僧纔行三五步峰云袈裟落
0563a02: 地也僧回首峰便打。頌云。
0563a03: 象骨山前執釣竿洪波浩渺坐危磐垂絲千尺鉤頭
0563a04: 意衝浪鯨鯢吐氣寬著餌也謾相看誰料於中失照
0563a05: 觀玄機到此成何用千古令人喪膽寒
0563a06: 舉靈雲見桃花。頌云。
0563a07: 山桃歲歲自開花笑倒靈雲老作家一見春風生滿
0563a08: 面須知林外有玄沙
0563a09: 舉俱胝住菴因天龍豎指遂大悟。頌云。
0563a10: 三問無酬意太高遶師匝匝不相饒俱胝未會天龍
0563a11: 指爭得當時善用刀
0563a12: 舉清平參翠微問如何是西來的的意微云待無人
0563a13: 向汝說良久云無人也請和尚說微下禪床引入竹
0563a14: 園又云無人也請和尚說微指竹云這竿得恁麼長
0563a15: 那竿得恁麼短後出住大通舉初見翠微因緣謂眾
0563a16: 云先師入泥入水為我自是我不識好惡。頌云。
0563a17: 翠微林下綠竿竿指出清平仔細看未會西來的的
0563a18: 意得無人處被他謾領略得更何堪猶向人前擊灸
0563a19: 瘢雲散一輪天淨月夜深依舊照闌干
0563a20: 舉僧問投子如何是露地白牛子云叱叱飲噉何物
0563a21: 子云喫喫。頌云。
0563a22: 玉角霜毛露地牛崑崙山頂驀騎頭人間天上絕蹤
0563a23: 跡分付時人把索收
0563a24: 舉僧問投子曹溪指月靈山話月如何是真月子云
0563a25: 昨夜三更轉向西。頌云。
0563a26: 昨夜三更轉向西明中有暗幾人知不須撈摝澄潭
0563a27: 影一道寒光塞太虛
0563a28: 舉洞山問雲巖無情說法。頌云。
0563a29: 水鳥樹林皆念法有情孰不解堪聞沉淪萬劫忽開
0563a30: 悟物物頭頭本現成
0563b01: 舉僧問曹山雪覆千山為甚麼孤峰不白山云須知
0563b02: 有異中異云如何是異中異山云不墮諸山色。頌云。
0563b03: 突突兀兀玲玲瓏瓏類而弗類齊而弗齊孤巍插向
0563b04: 青霄外五嶽從教立下風
0563b05: 舉鏡清問曹山清虛之理畢竟無身時如何山云理
0563b06: 即如此事作麼生云如理如事山云謾曹山一人即
0563b07: 得爭奈諸聖眼何云若無諸聖眼爭鑑得箇不恁麼
0563b08: 山云官不容針私通車馬。頌云。
0563b09: 一片寥寥獻與君誰知箇裏不容針目前法法無餘
0563b10: 事把住牢關要見清識得一始相親須教極盡今時
0563b11: 去大地山河作眼睛
0563b12: 舉夾山參船子。頌云。
0563b13: 一橈打入洪波裏翻然吞得鉤頭餌離鉤三寸道將
0563b14: 來不是尋常播皮嘴收拾絲綸得意歸藏身處也無
0563b15: 窮底無窮底覆卻舟兮不是你
0563b16: 舉洛浦見夾山。頌云。
0563b17: 搖頭擺尾出重淵浩浩江湖心景寬夾嶺雲深藏古
0563b18: 路清溪月朗照當天休草草更綿綿無舌人傳語最
0563b19: 玄探取垂鉤千尺意飄飄一曲浪頭眠
0563b20: 舉玄沙指僧聞偃溪水聲。頌云。
0563b21: 從門入者無退失偃溪水聲清滴滴乍到叢林人返
0563b22: 聞一條逕路通霄徹通霄徹四海波騰聲未息清風
0563b23: 明月共知音笑殺大悲思修得
0563b24: 舉太原孚上座問鼓山父母未生時鼻孔在甚麼處
0563b25: 山云如今生也在什麼處孚不肯山卻問老兄作麼
0563b26: 生孚以扇默置山罔測孚乃毆一拳。頌云。
0563b27: 父母未生前鼻孔屈半邊若人親見得不值一文錢
0563b28: 鼓山機截而未圓孚公力勇而鮮健尋幽卻到窮源
0563b29: 處搖落桃花三五片
0563b30: 舉法眼指簾。頌云。
0563c01: 簾外春光匝地來主人敷坐笑顏開無心指出家常
0563c02: 事殺活從教仔細猜
0563c03: 舉瑞巖喚主人公。頌云。
0563c04: 捏殺猢猻子養純水牯牛老人親切處豈比泛常流
0563c05: 舉風穴杖林山下竹筋鞭。頌云。
0563c06: 杖林山下竹筋鞭信手拈來用得鮮驚起鐵牛無住
0563c07: 處踏破山河露地眠
0563c08: 舉僧問匡化如何是佛法大意化云貧兒抱子渡恩
0563c09: 愛競隨流。頌云。
0563c10: 赤條條地過洪波到此恩情沒奈何不是貧兒偏愛
0563c11: 子直饒拋棄更猶多
0563c12: 舉智門問五祖戒云暑往寒來則不問林下相逢事
0563c13: 若何祖云五鳳樓前聽玉漏門云爭奈主山高案山
0563c14: 低祖云須彌頂上擊金鐘。頌云。
0563c15: 嘉州大象陝陜府鐵牛一衝一撞半放半收交鋒陣陣
0563c16: 兮風雷磊磊落落兮天倪長空月色無高下箇裏相
0563c17: 逢作者稀
0563c18: 舉南臺一寸龜毛重九斤。頌云。
0563c19: 一寸龜毛重九斤南臺出語便驚人黃河攪得澄清
0563c20: 徹玉兔懷胎水底明
0563c21: 舉首山竹篦子。頌云。
0563c22: 新婦懶梳粧婆婆喚上堂不知天已巳曉羞見入蘭房
0563c23: 舉僧問首山一切諸佛皆從此經出如何是此經山
0563c24: 云低聲低聲云如何受持山云切不得染汙。頌云。
0563c25: 一道寒光耀古今箇中那許著纖塵五千餘卷非文
0563c26: 字諸佛何曾出此經
0563c27: 舉僧問首山學人久處沉迷請師一接山云老僧無
0563c28: 這閒工夫云和尚豈無方便山云要行即行要坐即
0563c29: 坐。頌云。
0563c30: 輪劫何嘗著眼看擬思量處隔重山誰知這箇閒家
0564a01: 具東擲西拋不直錢
0564a02: 舉首山新婦騎驢阿家牽。頌云。
0564a03: 北地煙塵穢滿天風流全在玉樓前阿家憐媳牽驢
0564a04: 走行到堂前不用鞭
0564a05: 舉汾陽青絹扇子足風涼。頌云。
0564a06: 信手輕搖徹骨涼清風不在扇頭揚鹽官侍者無分
0564a07: 曉把柄無能作主張
0564a08: 舉僧問白馬如何是清淨法身云井底蝦蟆吞卻月。
0564a09: 頌云。
0564a10: 法身清淨廣無邊井底蝦蟆吞月眠汲水木童鼓掌
0564a11: 笑笑看水底一般天
0564a12: 舉泐潭室中問僧唯一堅密身一切塵中現如何是
0564a13: 塵中現底身師著語云胡張三黑李四僧指香爐云
0564a14: 這箇是香爐潭云帶累三世諸佛生陷地獄師著語
0564a15: 云泐潭僧罔措潭便打師著語云屈屈復云諸人
0564a16: 還救得三世諸佛麼若救不得如何脫離生死速道
0564a17: 速道。頌云。
0564a18: 張公喫酒李公醉累他東村王大妹橫拖八幅紫羅
0564a19: 裙走入西村者一隊三世諸佛立地看覓箇眾生了
0564a20: 不得元來都是堅密身擬議之間百雜啐咄
0564a21: 舉僧問南嶽如何是不涉煙波底句嶽云皎皎寒松
0564a22: 月飄飄谷口風僧云萬差俱掃蕩一句截然機嶽云
0564a23: 點僧云到嶽云借人面具舞三臺。頌云。
0564a24: 行鳥道兮絕高低倚寒巖兮截然巍風飄飄兮露全
0564a25: 機把住關兮真箇希灼然希尤更奇從教三級透重
0564a26: 關老龍不肯糊糢放未免遭伊額上題
0564a27: 舉僧問華嚴大悟底人為甚麼卻迷嚴云破鏡不重
0564a28: 照落花難上枝。頌云。
0564a29: 水歸大海顯全潮終日風波海上消能納百川流不
0564a30: 住魚龍喜躍見波濤
0564b01: 舉僧問慈明鬧中取靜時如何明云頭枕布袋。頌云。
0564b02: 鬧中取靜猶未徹困布袋枕頭那事有分騎牛更去
0564b03: 覓牛蹤撞著山僧好一頓
0564b04: 舉楊岐栗棘蓬作麼生吞金剛圈作麼生跳。頌云。
0564b05: 銅頭鐵額入岐峰跳得金剛吞得蓬眼裏直須拔出
0564b06: 楔從他事事以藏鋒
0564b07: 舉僧問楊岐馬祖見讓師便悟去且道迷卻在什麼
0564b08: 處岐云要悟即易要迷即難。頌云。
0564b09: 要悟即易要迷難擬思量處隔千山茫茫宇宙人無
0564b10: 數幾箇英靈過此關
0564b11: 舉楊岐問僧雲深路僻高步何來云天無四壁岐云
0564b12: 踏破多少草鞋僧便喝岐云一喝兩喝又作麼生云
0564b13: 你看這老和尚岐云拄杖不在且坐喫茶。頌云。
0564b14: 白雲深處探來機透過重關路不迷一喝頓超言象
0564b15: 外謾留茶話少人知
0564b16: 舉黃龍三關。頌云。
0564b17: 我手何似佛手展開雲暗星斗更若擬議商量劈面
0564b18: 攔腮一肘
0564b19: 我腳何似驢腳收來伸去踏著踏翻海底泥牛一任
0564b20: 魚龍摸索
0564b21: 人人有箇生緣喫飯穿衣打眠騎著三腳驢子直入
0564b22: 千山萬山
0564b23: 舉白雲端上堂舉一則公案布施大眾良久云口秖
0564b24: 堪喫飯。頌云。
0564b25: 這則舊公案饑來便喫飯你自不承當我復重舉看
0564b26: 看看喫飽自然忘百饑巖前溪水綠依依洗缽歸來
0564b27: 穩坐好一念萬年終不違
0564b28: 舉雪竇示眾云譬如世界壞時大水競作其間無量
0564b29: 眾生或沒未沒互相悲號仰望蒼蒼皆云相救當是
0564b30: 之時四禪天神一見高聲便喝咄哉眾生我預曾報
0564c01: 汝令頻頻上來汝卻不聽如今有什麼救處乃拍手
0564c02: 云歸堂。頌云。
0564c03: 長空浩渺浸山川無量含靈墮此淵拍手洞然歸得
0564c04: 去無勞再上四禪天
0564c05: 舉天衣懷上堂云鴈過長空影沉寒水鴈無遺跡之
0564c06: 意水無留影之心若能如是方解異類中行。頌云。
0564c07: 異類中行孰敢當夜來猛虎角生長鴈高影落秋江
0564c08: 上惹得盲龜笑一場
0564c09: 舉前寶壽問後寶壽父母未生已巳前那箇是本來面
0564c10: 目後寶壽罔措一日在市見二人相爭有一人相勸
0564c11: 云你得恁麼無面目壽遂大悟。頌云。
0564c12: 一拳突出本來面碧眼胡僧難覷見桃紅柳綠故園
0564c13: 春總是大悲千手眼
0564c14: 舉茶陵郁山主渡橋遭大悟。頌云。
0564c15: 百尺竿頭未肯休橋梁踏斷始知羞吟風笑月茶川
0564c16: 上閒看巖花逐水流
0564c17: 舉大通智勝佛十劫坐道場。頌云。
0564c18: 隨處安禪經數劫肯將佛法輕漏泄面前腦後錯承
0564c19: 當好似痴人撈水月
0564c20: 舉婆子燒菴。頌云。
0564c21: 大用現前無罣礙寂然不動豈為功誰能觸著山僧
0564c22: 體一喝還他兩耳聾
0564c23: 體大
0564c24: 偉哉寂滅體難把虛空比虛空尚可窺此心無下嘴
0564c25: 相大
0564c26: 妙哉諸有相本無名與狀名狀起於心心寂等無量
0564c27: 用大
0564c28: 奇哉不思用處處曾無著是箇無手人打得虛空落
0564c29: 
0564c30: 
0565a01: 
0565a02: 
0565a03: 
0565a04: 
0565a05: 
0565a06: 
0565a07: 
0565a08: 
0565a09: 
0565a10: 天隱和尚語錄卷九終
