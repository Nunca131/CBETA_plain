0706c01: 天界覺浪盛禪師語錄卷五
0706c02: 
0706c03: 門人　大成　大奇　等編
0706c04: 峨峰小參師良久策起眉毛云見麼某甲曾親見峨
0706c05: 峰和尚來莫道今日始到此中也秪如踏斷千峰轉
0706c06: 身就父更將個甚麼呈似諸公乃舉如意云噫無
0706c07: 影枝頭凝玉露滴滴能開五葉花。
0706c08: 小參明夜虛空悟道今朝萬象告報驚起北斗南星
0706c09: 翻天撲地跳幸有日月證盟晝夜如常照耀無端
0706c10: 沒孔鐵鎚開口呵呵大笑笑個甚麼笑他過去毘婆
0706c11: 尸佛早留心直至如今不得玅豈有頑空之徒能通
0706c12: 向上一竅新壽昌長老本當夜明出生爭奈聞之忍
0706c13: 俊不禁向孃肚皮裏大喝一聲咄你這廝你何知不
0706c14: 特虛空能悟道虛空成佛已巳多時。
0706c15: 小參過去心已巳過去電光石火杳難追未來心又未
0706c16: 來兔角龜毛挑不出現在心雖現在水月鏡花爭摸
0706c17: 捉良以昏沉成國土散亂作眾生釋迦從無始劫刻
0706c18: 畫晦昧之空彌勒盡未來際鉤鎖色雜之妄仔細簡
0706c19: 點將來大是開眼作夢秪如今日壽昌又教人參究
0706c20: 個甚麼一語頓消千古恨自教天下免干戈。
0706c21: 小參一性融通一切性文殊莫出女子定一法遍含
0706c22: 一切法罔明彈指便超脫一身普現一切身瞿曇弄
0706c23: 假卻成真一命永証一切命坐斷聖凡行正令性法
0706c24: 身命曾無別日可冷兮月可熱不是死中得活人誰
0706c25: 能解此同心結這箇結甚奇絕饒是德山托缽與岩
0706c26: 頭雪峰這般毒口蛇心畢竟三人證龜不成鱉便歸
0706c27: 方丈。
0706c28: 蓮山小參昨夜得一夢無人原得若是溈山仰山香
0706c29: 嚴一等糊塗人互相鈍置不少還有原得者麼僧纔
0706c30: 出師便打僧云某甲未開口如何便打師云我原得
0707a01: 你未夢見在。
0707a02: 小參展兩手云會麼復顧大眾云各展兩手看眾無
0707a03: 對師震聲云饒君掬盡千江水難洗今朝一面羞。
0707a04: 塔樓峰小參雨打虛空濕自愁無曬急敲石火烘
0707a05: 汗滴龜毛上這一滴西天東土真消息。
0707a06: 廣照寺小參師擊案云我有一機瞬目視伊若人不
0707a07: 會別喚沙彌此香嚴悟後句也只今眾中還會麼眾
0707a08: 無語師復云山門前金剛為甚常努目佛殿裏羅漢
0707a09: 為甚常欣眉圓通殿觀音為甚常自在若會得我這
0707a10: 三句便會得香嚴悟後句大眾汝等終日山門前走
0707a11: 佛殿裏坐圓通殿行為甚麼不會這箇消息良久
0707a12: 云智者聊聞猛提取莫待須臾失卻頭。
0707a13: 小參奏時鍍鑠鑽頭新拈起偏能殺活人晴久也須
0707a14: 加一劄髑髏半夜發清吟且道吟個甚麼咦一曲兩
0707a15: 曲無人會雨過夜塘秋水深。
0707a16: 小參木人特地擊鐵鼓大蟲吞卻石老虎八角菱花
0707a17: 北斗藏驚短法身三尺五若向此中會得來打破虛
0707a18: 空許誰補你若不會且待臘月三十日參取雲門普
0707a19: 冬至小參群陰剝盡一陽復生欲見天地之心須識
0707a20: 乘除之法法無異法妄自取著乃舉如意云看看如
0707a21: 意子吞卻乾坤去也汝等向何處安身立命一跛僧
0707a22: 出問梅花未發時如何師云太早生進云梅花已巳發
0707a23: 後如何師云太遲生進云恁麼則風霜都喫盡獨占
0707a24: 普天春師云切忌道著進云丹霞寒燒箇木佛某甲
0707a25: 寒燒箇甚麼師云拋卻拐子著進云全得他力師云
0707a26: 好與三十棒僧禮拜而退。
0707a27: 小參自入院來三閱月貓兒趕鼠咬生鐵東逃西竄
0707a28: 轉茫然何如捉箇直下囓直下囓無點血惹得傍觀
0707a29: 底叫道添鹽添醋卻也料掉沒交涉沒交涉且歇歇
0707a30: 眼睛莫定動自有好時節。
0707b01: 除夕小參道頭便知尾不如蘇州有我在獨龍崗畔
0707b02: 拾了一副剪鏡尺至今無人折合得若折合得莫拋
0707b03: 向炭堆裏去更有臘月扇子一把亦混在裏許直須
0707b04: 尋索出來還我其有個犀牛兒在何故以彼解三十
0707b05: 日夜看圓月。
0707b06: 福山徒眾至小參卓拄杖云這個杖子前年住壽昌
0707b07: 穿卻西竺鼻孔去年住福山擉瞎紹隆眼睛今年住
0707b08: 匡廬敲出圓璣骨髓且道這拄杖子三處主持那一
0707b09: 處最得力復卓拄杖云受恩深處親骨肉不是冤家
0707b10: 不聚頭。
0707b11: 西方菴請小參一棹輕舟泛碧流小蓮花剎正當洲
0707b12: 江山繞檻機全勝誰向其中不遠求且道如何便得
0707b13: 自肯去偶因風便登沙岸笑看波間數白鷗。
0707b14: 解制小參鼓山結制已巳百日也只是打得個草稿且
0707b15: 道這草稿還是山僧與諸人打底還是汝諸人自家
0707b16: 打底若向這裏認得題目分明不妨就裡歸家大好
0707b17: 一個落處其或未然縱你扭捏得成爭奈東里子產
0707b18: 拱身退後。
0707b19: 延平華藏室小參卓拄杖云古佛堂前誰共參百城
0707b20: 煙水有司南杖頭到處風光好指出門前大好山且
0707b21: 道大好山意旨作麼生會若作大好山會又蹉過長
0707b22: 安道若作長安道會又蹉過大好山畢竟作麼生始
0707b23: 得不相違去若向這裏會得不惟親見先壽昌和尚
0707b24: 抑且不勞彈指華藏門開與文殊彌勒把手共行其
0707b25: 或未然須學善財親著力莫嫌腳瘦草鞋寬。
0707b26: 師誕日小參良久云會麼山僧在母腹有一則公案
0707b27: 如今已巳分明舉似諸人了汝等須親切記取莫待
0707b28: 地一聲時又忘卻了會麼眾無對師云父母所生口
0707b29: 終不為君通。
0707b30: 小參參學須先有個痛切心傷感心如雪恥報仇底
0707c01: 人始能斬截生死頓明心性不見德山號周金剛為
0707c02: 蜀中義虎聞南方有直指人心成佛之說乃謂魔鬼
0707c03: 子敢自妄言吾當往摟其巢穴滅其種類以報佛恩
0707c04: 這箇便是能與佛祖為生死冤家者也及遇婆子買
0707c05: 點心被他問金剛經以三心不可得上座要點那個
0707c06: 心直下便打折了金剛擔子矣若是如今弄虛頭禪
0707c07: 客便好劈面一掌或推倒點心架子去何肯輕放過
0707c08: 他此古人不親見得決不肯自欺也乃到龍潭正以
0707c09: 不見自己巳落處問云久嚮龍潭及乎到來潭既不見
0707c10: 龍又不現龍潭不合為他下註腳曰子親到龍潭若
0707c11: 是今人便拍盲領會曰不見處便是我親見也即死
0707c12: 在他語下瞎弄將去又安肯必須親自見得乎於是
0707c13: 乃親依龍潭一夜因接紙燭驀被潭吹滅乃大悟曰
0707c14: 從今不被天下老和尚瞞也以故龍潭大稱之曰可
0707c15: 中有個漢牙如利劍口似血盆於孤峰頂上呵佛罵
0707c16: 祖去在使德山當時無摟人巢穴滅人種類之痛心
0707c17: 到此焉能為婆子摟其巢穴又為龍潭滅其種類而
0707c18: 立地如獅子之出窟寶劍之揮空乎此皆其痛心傷
0707c19: 心不欺心之所致也又豈別有參禪之法乎又如臨
0707c20: 濟亦無別參禪法只是一個不肯自欺當三遭痛棒
0707c21: 不得地痛快終日不肯妄意領略必須于大愚言
0707c22: 下頓悟老婆心切然後得大痛快始能于黃檗面上
0707c23: 捋虎鬚也是彼何曾因參玄要賓主人境照用而後
0707c24: 始頓悟哉他大徹後人得座披衣自解作活而生擒
0707c25: 活捉天下英雄全是這些子鋒鋩彼又何曾以死語
0707c26: 死法繫綴于人乎今人皮下無血無為生死心不去
0707c27: 本分上一口咬斷卻如狂狗逐塊咬他文字語言道
0707c28: 理機鋒以為參禪真個掩彩殺人如何得到德山臨
0707c29: 濟底機用不見古人頌他一拳拳倒黃鶴樓一踢踢
0707c30: 翻鸚鵡洲有意氣時增意氣不風流處亦風流蓋從
0708a01: 上諸祖只是與人助得發機如放大鏡砲相似你腹
0708a02: 中無許多猛烈火藥我雖有火引如何點發其驚天
0708a03: 動地之勢你果有古人如此痛憤傷感自能觸發得
0708a04: 大徹大悟也只此一個痛憤感傷便是撥亂反正定
0708a05: 國安邦之真作略也乃喝一喝而起。
0708a06: 立春小參春王秉令萬物咸新小往大來地天交泰
0708a07: 拄杖子衝散三十六員天罡撞倒七十二座地煞剛
0708a08: 剛太歲頭上打一棒泥牛忍痛不禁直得掀翻劫外
0708a09: 拶斷命根乃地一聲曰恩大不能窮罔極將此深
0708a10: 心報太平。
0708a11: 司禮高軔初居士普同塔前小參內秘外現東湧西
0708a12: 沒卸蟒玉榮隱龍王窟成祖剎之莊嚴操梵行之嵂
0708a13: 崒鼻孔撩天雙箸垂腳跟點地千峰突生秉金剛心
0708a14: 滅純堅固骨感神鴉之啣薪入靈燄而超忽三世相
0708a15: 承願力深千生不昧靈明揭不同生死能普同無縫
0708a16: 塔中藏日月。
0708a17: 小參人人腳下有一地步為甚麼踏不著人人眼前
0708a18: 有段風光為甚麼看不破人人全身在這裏許為甚
0708a19: 麼無個入處不是踏不著秪為向外馳求不是看不
0708a20: 破秪為妄生分別不是無入處秪為承當不下雖然
0708a21: 也須是親自踏著親自看破親自承當一回始得何
0708a22: 則不見道精金烹大冶美玉出藍田。
0708a23: 小參十五日面前黑似漆兩眼對兩眼見見不能及
0708a24: 不能及揭地掀天無處覓忽然吹滅龍潭燈萬仞峰
0708a25: 頭揮楖栗大地聖凡齊叫屈卓拄杖云還有。
0708a26: 為大地聖凡雪屈者麼眾無對復云大地聖凡有甚
0708a27: 麼屈。
0708a28: 小參拈拄杖云橫按莫邪傳正令太平寰宇斬癡頑
0708a29: 正當恁麼時還是太平還是擾亂試出來定當看眾
0708a30: 無對云東家人死西家人助哀。
0708b01: 小參坐久卻成勞出門又是草風吹瓊樹枝紅日照
0708b02: 杲杲昔夾山與定山同行言話次定山曰生死中無
0708b03: 佛即無生死夾山曰生死中有佛即不迷生死互相
0708b04: 不肯同上大梅山見常公夾山便舉問未審二人見
0708b05: 處那個較親梅曰一親一疏夾山復問那個親梅曰
0708b06: 且去明日來夾山明日再上問梅曰親者不問問者
0708b07: 不親夾山住後自云當時失一隻眼雪竇云當時換
0708b08: 得一隻眼山僧云定山只見錐頭利夾山不見鑿頭
0708b09: 方那堪更問誰親所謂一字入公門九牛拖不出大
0708b10: 梅雖似當斷不斷不同德山臨濟用事然其陷虎之
0708b11: 機殺活有在秪如雪竇道他換得一隻眼還有簡點
0708b12: 得出者麼若有亦許他具一隻眼。
0708b13: 小參道是則觸道非則背觸背雙超是誰自在可笑
0708b14: 野狐不落百丈不昧未免滯句迷宗乘言逐塊直饒
0708b15: 他是個斬釘截鐵漢也須能喫杖人痛棒得個轉身
0708b16: 始到佛祖不能安排超出聖凡格量之外汝諸人會
0708b17: 不會大家共唱太平歌乃知法施真個大。
0708b18: 小參古德云我若一向舉宗門中事直得法堂前草
0708b19: 深丈二何故向上一路千聖不傳學者勞形如猿捉
0708b20: 影徑山則不然我一向若不舉宗門中事直得世界
0708b21: 黑漫漫地無有向明處何故宗門玅唱如日麗天凡
0708b22: 有目者無不皆見諸仁者且道山僧恁麼舉還與古
0708b23: 人有同別也無到者裏也須具眼始得不然饒他古
0708b24: 人不舉宗門中事法堂前未免草深丈二饒我已巳恁
0708b25: 麼舉世界亦未免黑漫漫地。
0708b26: 太平各菴請小參真獅子兒一撥便轉大香象足截
0708b27: 流而行若是群小野狐則疑慮不濟何堪作者之機
0708b28: 用昔有僧問古德云如何是佛德云我向汝道恐汝
0708b29: 不信僧云和尚誠言安敢不信德云你即是佛僧云
0708b30: 如何保任德云一翳在眼空花亂墜此便是師資奇
0708c01: 特之遇也古德太煞狼手如將一千二百斤擔子便
0708c02: 教此僧擔窺見他是個鐵骨漢一肩即能荷負乃引
0708c03: 上萬仞懸崖極力一推且喜此僧卻能撒手橫趨而
0708c04: 去豈不痛快今太平諸禪人發勇銳心來親杖人使
0708c05: 諸禪人有出問如何是佛我則道問佛且止如何是
0708c06: 你果是有血性漢子被者一拶即猛省曰便恁麼去
0708c07: 時如何杖人不妨荅個錦上添花色愈鮮豈不更痛
0708c08: 快哉雖然且道山僧與古人有同別也無噫也須你
0708c09: 各各別具隻眼始得擊如意云珍重。
0708c10: 諸善人為求慧壽嗣請小參日南午聖人作而萬物
0708c11: 睹水流溼而火就燥雲從龍而風從虎野老門前歌
0708c12: 太平三歲孩兒打花鼓打花鼓莫來攔我毬門路紛
0708c13: 紛齊跨玉麒麟鳳凰山下參老古老古摩頂稱善哉
0708c14: 信為道源功德母智慧壽命從茲生一切嗣子從此
0708c15: 數汝修善則得樂汝作惡則得苦汝能戒殺放生則
0708c16: 有慈悲種子可免輪迴冤報與刀兵之災危汝能念
0708c17: 佛參禪則有智慧種子可超生死業識與開心性之
0708c18: 奧府汝能一一於此信受奉行則不異靈山親授記
0708c19: 於你汝。
0708c20: 諸居士請小參信人不如信法信法不如信心信心
0708c21: 不如透脫則有機有用有殺有活能驅耕夫之牛可
0708c22: 奪饑人之食攪長河為酥酪變大地作黃金其或未
0708c23: 然不免弄光影子有甚交涉昔大梅禪師嘗問馬祖
0708c24: 如何是佛祖云即心是佛梅有省即往四明山隱居
0708c25: 後馬祖遣人去驗他曰馬大師近日施設又別也梅
0708c26: 曰如何僧曰非心非佛梅曰這老漢惑亂人未有了
0708c27: 日任他非心非佛我只即心是佛祖歎曰梅子熟也
0708c28: 這個便是信法而能信心也汝諸人皆是為法而來
0708c29: 還信得自心麼若信得及則心外無佛若信不及切
0708c30: 忌向光影門頭自埋沒好珍重。
0709a01: 小參天不高地不厚俯仰之中誰永久超然能悟此
0709a02: 靈知天上人間何表表汝諸人須自保莫隨妄想空
0709a03: 顛倒斬釘截鐵出凡流只今成佛未云早既不早急
0709a04: 奮吼我不輕於汝等汝等皆當立地搆去則一切功
0709a05: 德智慧莊嚴曾無欠少我不孤負你你無自負好。
0709a06: 薦亡請小參良久云會麼此中有個定盤針佛祖聖
0709a07: 賢皆取正有能覷破此幾微生死海中超性命諸仁
0709a08: 者針在何處以如意指云見麼這裏見得便見重陽
0709a09: 九日菊花開一句全提千古令驚起石埭沈總戎忙
0709a10: 攜妻子道快走快走一拳打破陽臺鏡拍手相將出
0709a11: 鬧藍繁興永處那伽定且道誰為作證不見似舅底
0709a12: 外甥親到靈山代皈命。
0709a13: 非遠請小參鼠咬頭巾破火燒裙帶香這些消息子
0709a14: 不待更商量非遠昔來石耳峰前正值猛虎當路今
0709a15: 到靈山堂上方逢毒鼓驚天到者裏直須拼得性命
0709a16: 全機拶透始知有急切相趨事鞭起泥牛耕石田。
0709a17: 小參有無偶欲結交特地反成憎愛更擬合避嫌疑
0709a18: 冤哉沒處躲背露柱撞碎額頭直得血濺梵天虛空
0709a19: 觸破肚子卻乃皮如蛇蛻德山臨濟路見不平一個
0709a20: 棒如雨點一個喝似雷轟洞山雲門傍觀最親一個
0709a21: 機外殺生一個句中利害轉使兩下冤深流毒汝輩
0709a22: 杖人到此作麼生柰得彼何乃為他擒出板齒生毛
0709a23: 老趙州問渠狗子有佛性也無向者個道有向那個
0709a24: 道無成此兩邊隔礙者老妖精卻道皆是出彼狗口
0709a25: 問有問無爭怪得我杖人大笑曰勘破者老淆訛也
0709a26: 到此鯨吞海水盡露出珊瑚枝凍殺者法身風月難
0709a27: 遮蓋汝等諸人會也不會你若果然不會自有露柱
0709a28: 當罪虛空當罪與你無干各自請退。
0709a29: 小參拈竹篦子云佛也靴尖綻線祖兮腰帶生蟲之
0709a30: 乎勿左者也地水豈右火風塊石舂爛難碎太虛打
0709b01: 破易縫白牯黧奴何所恃而貢高我慢黃頭碧眼作
0709b02: 麼的乃作啞粧聾拄杖子決斷不下自己巳已巳喫了三
0709b03: 頓竹篦子指點得透未免孟浪無所適從今日潦倒
0709b04: 憐兒不覺醜抖擻屎腸為汝盡底說破他時大徹大
0709b05: 悟之後切忌逢人靠實脫空如何不靠實脫空有僧
0709b06: 出云石女彎弓射斗牛師云他為甚麼要射斗牛僧
0709b07: 擬議師喝云這脫空漫語漢以竹篦打散。
0709b08: 小參拈如意示云會麼知有者始解奉重到者裏自
0709b09: 作得主始能于生殺法中逆順自在不則自救不了
0709b10: 何能出生佛祖慧命哉雖然成人不自在自在不成
0709b11: 人同門出入者非冤即是親不見鴦崛摩羅尊者是
0709b12: 箇殺人不眨眼漢六親不顧只圖快心驀地被箇佛
0709b13: 口蛇心的老瞿曇輕輕一句咬殺乃命他托缽去卻
0709b14: 好撞著長者是個冤家彼有婦產難求為救濟者漢
0709b15: 到此一毫鋒芒用不著乃曰我是初學待問世尊來
0709b16: 著甚死急為俗人討催生散者瞿曇舌裏藏刀且掇
0709b17: 一鼠粘子毒似砒霜曰我從聖賢劫中來未曾殺生
0709b18: 誰知正攻著殃崛負痛處將謂代人傳語不幾喪身
0709b19: 失命哉且喜彼母毋子不曾沾著毒氣兩得分娩使沾
0709b20: 著了些豈得俱活若恁麼則我此現前大眾與央崛
0709b21: 等誰不聞此未曾殺生之語者箇淆訛在甚麼處何
0709b22: 不超然分娩去復拈如意云者箇便是杖人取底疏
0709b23: 山曹家女乃吾洞上血脈服侍我久懷得一胎未曾
0709b24: 出生還有道得一句使此即分娩者麼噫驀能撞出
0709b25: 頭來者便是指天指地人。
0709b26: 小參冷灶裏也有人能下火熱鍋裏也有人能著水
0709b27: 秪如四壁蕭然一貧如洗時還有奇男子巧媳婦能
0709b28: 不為無柴無米所苦困而不餓殺凍殺且能自作活
0709b29: 計者麼若有許他生死海中迥出魔佛界裏橫行不
0709b30: 則如汝等終日穿衣喫飯忽被一人拶著便無出身
0709c01: 路也豈不痛哉且道是甚麼人乃能于此施殺活
0709c02: 喝一喝下座。
0709c03: 冬至小參向上一路千聖不傳正令全提十方皈命
0709c04: 正恁麼時直須識得主中主始能為毘盧師法身父
0709c05: 與十方塵剎諸佛作藏心與法界聖凡依正造慧命
0709c06: 所以不動心印華藏全彰主伴交參古今無間若向
0709c07: 者裏透得去則求其一毫潛見剝復與迷悟終始之
0709c08: 異同了不可得也雖然若不親的覷破此個機關又
0709c09: 誰能向塵中作主使化外來賓於類不齊混不得處
0709c10: 傳此佛祖不傳之慧命為世法出世法之宗本哉會
0709c11: 麼各自儼然好生尊重。
0709c12: 鈕天倪薦室請小參有物先天地無形本寂寥能為
0709c13: 萬象主不逐四時凋還知現前這一念不生不滅底
0709c14: 主人公麼若知得則天上人間隨意自在復云七賢
0709c15: 女其入林游覿面全提各展眸谷響山中應作麼春
0709c16: 花春鳥十分幽孰能幽鐵牛不食欄邊草直入孤峰
0709c17: 最上頭。
0709c18: 嘉禾歸居士薦子請小參鏡光無異影眼幻卻生迷
0709c19: 驚破玉人夢黃鸝枝上啼諸仁者嬌花易謝誰憐弱
0709c20: 喪知歸嘉實晚成自喜傳芳有在父子之恩親不爽
0709c21: 去來之義命靡常就中撥轉機關格外濬通法脈只
0709c22: 今當如何撥濬心契可能形再合春還應見樹重榮
0709c23: 嵩乳和尚訃音至小參逝者果如斯夫猶有不舍晝
0709c24: 夜者在花卸林清浦渡頭煙棹冷月沈東海通玄
0709c25: 嶺外夜猿哀雖然此是今時門中世諦流布邊事秪
0709c26: 如法乳相關別有親切一句作麼生神其鑒諸玅協
0709c27: 斯在。
0709c28: 博山小參賓頭盧尊者應阿育王齋乃策起眉毛云
0709c29: 大王會麼我於阿耨達池龍王請佛齋亦預其數者
0709c30: 箇臊鬍子雖則冷面熱瞞卻能撩人巴鼻何如我博
0710a01: 山座下有個老骨董不學長汀子於十字街頭伸手
0710a02: 乞人一文錢偏於龍象蹴踏底腳跟下緊峭他底草
0710a03: 鞋也不曾放過一個今當從心之年卻做些饅頭
0710a04: 子與一眾橫咬豎咬忽然咬著舌頭乃知老骨董有
0710a05: 紅線穿人鼻孔在杖人不免打個呵呵且道笑個甚
0710a06: 麼一把柳絲收不得和煙搭在玉欄杆。
0710a07: 小參欲行奉馬當食進鹽王索僊陀婆智乃在機先
0710a08: 鳳林關鍵太密十字街多白拈靈龜脫殼方堪占不
0710a09: 卜孫臏無飯錢況乃久雨不晴打濕眉毛無處曬眼
0710a10: 只得橫眸讀梵字彈舌念真言爭柰吹火常尖嘴柴
0710a11: 生滿灶煙。
0710a12: 小參卓拄杖云天晴日頭出雨落地下溼可憐見打
0710a13: 失了許多人眉毛腳跟也六祖問南嶽甚麼物恁麼
0710a14: 來當時便好打何待八年後始道得箇說似一物即
0710a15: 不中堪作何用先博山逢人便道一口氣不來畢竟
0710a16: 向甚麼處去當時便好打何待黑牛臥在死水裏更
0710a17: 不見出個蹄角踏殺天下人去如今還有與六祖作
0710a18: 主與先博山出氣者麼出來與拄杖子相見放過即
0710a19: 不可拈拄杖打散。
0710a20: 小參召大眾腳跟下事作麼生眾無對師云剔起眉
0710a21: 毛看已巳蹉過也復擊如意云天不能蓋地不能載可
0710a22: 笑韶國師無錢做買賣無端撞著把破木杓底老龍
0710a23: 牙兩個漆桶渾不快直饒向曹源一滴水裏翻身依
0710a24: 舊赤土塗牛妳分付汝等橫三豎四中切忌被那沒
0710a25: 面目大王捉敗。
0710a26: 壽昌使至小參舉玄沙遣僧致書上雪峰峰揭開緘
0710a27: 見三張白紙乃拈示眾云不見道君子千里同風沙
0710a28: 聞之曰山頭老漢蹉過也不知杖人云以尋常觀他
0710a29: 父子大似家富小兒嬌殊不知雪峰慣撒漫天絲網
0710a30: 玄沙卻肯向明眼人前打失鼻孔今日壽昌成長老
0710b01: 遣使到博山為杖人作供乃有一牘即以火焚之不
0710b02: 妨千里燒卻人眉毛但汝等喫他油麵子切忌東
0710b03: 屙西屙。
0710b04: 小參舉雪峰一日云此事如一片田地相似一任眾
0710b05: 人耕種無有不承此恩力者玄沙云且作麼生是一
0710b06: 片田地峰云看玄沙云是則是某甲則不然峰云你
0710b07: 又作麼生玄沙云秪是人人底師云一千五百人善
0710b08: 知識父子親承作恁麼舉止雖好一片田地未免互
0710b09: 相荒棄若問博山作麼生是一片田地便與一棒教
0710b10: 他知些痛癢則種田博飯有餘力鼓腹謳歌樂太平。
0710b11: 小參舉龍潭一日問天皇云某自到來不蒙和尚指
0710b12: 示心要皇云自汝到來吾未嘗不指示汝心要潭曰
0710b13: 何處是指示皇曰汝擎茶來吾與汝接汝行食來吾
0710b14: 與汝受汝禮拜時吾與汝合掌汝更疑何處不是示
0710b15: 汝心要潭忽然大悟笑巖拈云龍潭恁麼問天皇恁
0710b16: 麼荅若不悟去幾成世諦若實會得凡聖秪有虛名
0710b17: 迷悟皆為剩法若實未會不可瞎驢趁大隊師云大
0710b18: 小天皇雖則一期點化爭柰將石頭一宗打破狼藉
0710b19: 那堪笑巖又向糞埽堆頭添了許多臭穢薰人博山
0710b20: 恁麼道汝等又向何處措手足各自散去切忌磕破
0710b21: 瞎驢鼻孔。
0710b22: 小參卓拄杖云我有一句到你不如拄杖子一句到
0710b23: 你拄杖子一句到你不如你一句到拄杖子如何得
0710b24: 你一句到拄杖子擬議即打折你驢腰。
0710b25: 小參舉紫湖禪師一夜大叫有賊大眾皆驚起紫湖
0710b26: 於法堂前捉住一僧曰賊在者裏僧云某甲不是湖
0710b27: 曰是即是你不肯承當師云我聞紫湖有惡狗善能
0710b28: 咬人性命原來也只是吠聲無能啀實雖然做賊人
0710b29: 心虛暗地裏咬死一個半個也不見得我博山門庭
0710b30: 廣大不養此物只有一把吹毛利劍掛在冷處有不
0710c01: 識好惡者犯其鋒芒教他自喪身命我者裏不動聲
0710c02: 色坐致太平汝等大眾也須防慎始得。
0710c03: 小參舉長慶示眾云撞著道伴交肩過一生參學事
0710c04: 畢杖人云撞著道伴交肩過一生冤結不開且道長
0710c05: 慶與杖人撞著是個甚麼道伴而利害如此秪如汝
0710c06: 等摩肩接踵在者裏又是個甚麼試道看眾無對師
0710c07: 云也怪汝等不得。
0710c08: 小參舉巖頭見菴主拈一把斧云道得也一下道不
0710c09: 得也一下主不對巖頭擲下斧云草賊大敗乃舉似
0710c10: 德山云洞山門下不道全無德山門下未夢見在師
0710c11: 云惜乎德山放過問他德山門下又作麼生待擬對
0710c12: 便好痛棒打出雖然秪如巖頭拈斧問汝大眾又作
0710c13: 麼生對他他道洞山門下不道全無何處是洞山門
0710c14: 下底事若透得去可以全機敵勝不則盡是立地死
0710c15: 漢要夢見古人也未得在。
0710c16: 入堂小參舉良遂法師參麻谷谷見來即拈鋤入園
0710c17: 遂即隨入谷見彼來即出園入方丈閉卻門遂乃敲
0710c18: 門谷云是誰遂於言下大悟曰和尚我若不至洎被
0710c19: 者兩部經論誤殺便歸散卻眾曰汝等知處良遂總
0710c20: 知良遂知處汝等不知師云麻谷未曾與一語如何
0710c21: 纔敲門便悟去杖人亦敲門進堂汝等面面相見如
0710c22: 何不悟又如何是良遂知處汝等不知秪者些子便
0710c23: 是古人急切處觸著磕著便嚗地折撲地碎知此則
0710c24: 亮座主之見馬祖太原孚之聞鼓角一等是此毒發
0710c25: 也汝等既不急切何處得此毒發可惜許可惜許便
0710c26: 歸方丈。
0710c27: 小參明鏡當臺纖毫不隱靈鋒出匣凡聖不存須知
0710c28: 向上一機如擊石火閃電光相似還有轉得身吐得
0710c29: 氣者麼良久云沒孔鎚。
0710c30: 小參卓拄杖云養兵千日用在一朝博山今有最急
0711a01: 切事先要個能奪我拄杖者始分付他眾中還有麼
0711a02: 眾無對師云勞而無功歸方丈問侍者適間為何不
0711a03: 秪對者曰鷂子過新羅也師便打侍者云和尚也是
0711a04: 虛空著橛師云我橛破你頭也沒交涉者無對師自
0711a05: 代前問云和尚不能與拄杖子作主也代侍者云也
0711a06: 是勾賊破家。
0711a07: 小參解白玉大連環開黃金無縫鎖也須是個超絕
0711a08: 佛祖底妙手今日六月小盡一年已巳瓜分半個去也
0711a09: 雞足山中飲光尊者作麼生思量兜率天上逸多大
0711a10: 士又如何計較秪如壁上掛錢財老鼠咬腰帶者個
0711a11: 消息也須透過若透不過問取西樓笑長老師歸方
0711a12: 丈笑公隨進師云如有人問長老壁上掛錢財老鼠
0711a13: 咬腰帶是甚麼消息如何荅他笑曰直待禪床震動
0711a14: 師云秪如天上無彌勒地下無彌勒時是誰禪床震
0711a15: 動笑曰多煩和尚挂齒師云恁麼那笑曰誰敢擊雷
0711a16: 門師微笑。
0711a17: 小參菴提遮女問文殊明知生是不生之義死是不
0711a18: 死之義如何又被生死之所流轉文殊云其力未充
0711a19: 杖人云當時只合扣齒三下進山主亦以此義問修
0711a20: 山主修云筍畢竟成竹去如今作篾用得麼進云老
0711a21: 兄欠悟在杖人云我只將一把稻草與他修云老兄
0711a22: 又作麼生進以手指云者個是監院房者個是典座
0711a23: 房修即禮拜杖人云我只震聲一喝大眾汝等若於
0711a24: 此三轉語薦得許你與古人各有出身活路汝若不
0711a25: 薦且一坑埋卻。
0711a26: 
0711a27: 
0711a28: 
0711a29: 
0711a30: 天界覺浪盛禪師語錄卷五
