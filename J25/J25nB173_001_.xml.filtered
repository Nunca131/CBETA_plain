0667a01: 
0667a02: 
0667a03: 
0667a04: 
0667a05: 
0667a06: 
0667a07: 
0667a08: 
0667a09: 
0667a10: 
0667a11: 
0667a12: 
0667a13: 壽昌語錄序
0667a14: 達磨大師云明　佛心宗行解相應
0667a15: 名之曰祖從上諸先德通身不掛寸
0667a16: 絲良繇見處圓明故行處自然勦截
0667a17: 耳或有眼而無足或有足而無眼偏
0667a18: 枯之學古德所呵惡能擔荷
0667b01: 佛祖大事乎然初祖達磨大師記已
0667b02: 有明道者多行道者少說理者多通
0667b03: 理者少豈緣會使然耶我
0667b04: 明自正嘉以來禪道中絕先師乘悲
0667b05: 願力應化閻浮於是江西之宗旨始
0667b06: 立最初從廩山發悟而末後印法於
0667b07: 五臺入室陞堂全提正令諸方尊之
0667b08: 為壽昌古佛故壽昌之名獨傳先師
0667b09: 悟道之後住山三十年戴笠披簑與
0667b10: 黃牛白牯同事常示參徒曰凡行處
0667b11: 不孤硬者必見處猶帶廉纖也牽犁
0667b12: 拽鈀法法全彰豈待老僧再舉揚乎
0667b13: 會下飽參弟子鼻孔遼天先師把住
0667b14: 咽喉不許轉身通氣即上首來公謐
0667b15: 公賢公等猶以出世一著囑之余見
0667b16: 近代宗師草草傳授末流之弊師弟
0667b17: 交識然後服先師手段之辣也或曰
0667b18: 壽昌應西竺懸記而來故作用與古
0667c01: 人一體不知為西竺易為壽昌難西
0667c02: 竺當
0667c03: 佛道熾昌之日遍地皆旃檀林龍象
0667c04: 如雲其扶豎法幢也殊易壽昌當宗
0667c05: 風寥絕之時觸處荊棘狐狸作祟其
0667c06: 建立宗旨也特難乃參悟既與德山
0667c07: 臨濟同堂而操履又與百丈趙州共
0667c08: 路余所見諸方善知識未有過壽昌
0667c09: 者其古佛再來耶自壽昌單提向上
0667c10: 一路於是雲門黃蘗徑山天童諸大
0667c11: 老嗣與皆聞壽昌之風而起者也雖
0667c12: 見地未敢輕議而踐履終遜之行解
0667c13: 相應名之曰祖吾師乎吾師乎。
0667c14: 時
0667c15: 崇禎十年夏月既望
0667c16: 西江門人黃端伯稽首譔
0667c17: 
0667c18: 
0668a01: 壽昌無明和尚語錄卷之上
0668a02: 門人　元來　集
0668a03: 師初住峨峰上堂
0668a04: 拈香祝
0668a05: 聖竟復拈香問云大眾會麼此是三世諸佛用不盡
0668a06: 底一齊撒向娑婆世界釋迦牟尼佛猶用不盡西天
0668a07: 東土歷代祖師亦用不盡山僧今日信手拈來與眾
0668a08: 商量還是教外別傳經中玄旨不函蓋乾坤隨波逐
0668a09: 浪不截斷眾流抬薦商量不大用現前探竿影草不
0668a10: 當陽撒出金剛寶劍不據實舉論窮劫不盡要且具
0668a11: 智眼者揀辨得出白是白黑是黑即不囫侖打作一
0668a12: 塊始可定藂林之是非驗學者之得失然後應聖應
0668a13: 凡自然不被詐明頭之所欺舉措應緣無不合吉也
0668a14: 然此道離微疏之久矣眾中有大智者當拼身命盡
0668a15: 力匡扶以悟為期自他兼利一生不足再拼一生盡
0668a16: 其三生自然合得古云不入生死大海難得無價寶
0668a17: 珠此猶是鈍機靈利漢一聞便知妙然雖如是不得
0668a18: 春風花不開且謾道及至花開又吹落首座云未垂
0668a19: 法語已巳涉繁端略借權言彰明大道迦葉行頭陀之
0668a20: 行受世尊衣和尚習百丈之規登如來座未審昔時
0668a21: 迦葉今日峨峰是同是別師曰庭下虛空為汝說不
0668a22: 必山僧再復言座曰同別已巳蒙師指示單傳宗旨事
0668a23: 如何師良久曰且喜大眾俱已巳會竟座曰三十年前
0668a24: 人事異數千白後祖燈新師下座。
0668a25: 上堂
0668a26: 諸佛時常說法不須疑議猜詳是何法天地玄黃宇
0668a27: 宙洪荒不論通宗透教秪貴直下承當承當箇甚麼
0668a28: 雲騰致雨露結為霜蛟龍不宿死水猛虎豈行路傍
0668a29: 透得這些關捩何須願往西方不問先佛後祖鼻孔
0668a30: 一樣放光作麼生放光化被草木賴及萬方釋迦不
0668b01: 肯洩破達磨九年覆藏峨峰不惜口業一下為眾宣
0668b02: 揚且道作麼生宣揚揮尺一下云罔談彼短靡恃己巳
0668b03: 長便下座。
0668b04: 上堂
0668b05: 瞽目老聾瞶嫂色聲兩失剛剛好更有無手人行拳
0668b06: 無舌人談道四箇相同論短長一個於中直笑倒且
0668b07: 道笑個甚麼奇怪普化翻筋斗不忝金色頭陀之後
0668b08: 參。
0668b09: 上堂
0668b10: 老僧有一偈一生受用底今日分明舉似人秪是莫
0668b11: 將道理會缽盂一大口草鞋兩個鼻以索搊起來疏
0668b12: 通千萬里不畏高天無愁遠地不參佛祖心非究西
0668b13: 來意為緣得自由具遊戲三昧人不肯於我我卻肯
0668b14: 於你何則盡十方法界虛空唯一箇沒巴鼻何用千
0668b15: 思百量擬議死生來去一條揤栗自相扶只是不容
0668b16: 生活計此事真個太煞分明若再遲疑徒勞心力。
0668b17: 上堂
0668b18: 舉老聃云大道無形生育天地大道無情運行日月
0668b19: 大道無名長養萬物吾不知其名強名曰道山僧即
0668b20: 不然彈指曰這箇有形生育天地這箇有情運行日
0668b21: 月這箇有名長養萬物吾即知其名故名這箇秪如
0668b22: 恁麼舉與老子相去幾何當知這箇生天生地生佛
0668b23: 生仙生男生女生聖生賢生天堂地獄生餓鬼畜生
0668b24: 更有一般至妙又解生無生無生子頭白似雪解向
0668b25: 天宮拿日月要去毘盧頂上行度生指往無生國當
0668b26: 時有箇老禪伯一杖當頭親見血何則恁麼達磨一
0668b27: 宗埽地而滅如是兩下成怨結大眾作麼生為它分
0668b28: 雪維那以拄杖一時趁散免教思議分別。
0668b29: 上堂
0668b30: 雲頭按下大家看圓鑑高懸百尺竿即請高人登一
0668c01: 步架空竟不受人瞞秪如不受人瞞意作麼生各家
0668c02: 路大通空界不必尋聲觀世音設使搖鈴攜履去看
0668c03: 來猶不是良心故昔凌行婆問浮盃曰盡力道不得
0668c04: 底句分付阿誰盃曰浮盃無剩語婆曰未到浮盃不
0668c05: 妨疑著盃曰別有長處不妨拈出婆哭曰蒼天中更
0668c06: 添冤苦盃不語婆曰語不知偏正理不識倒邪為人
0668c07: 即禍生南泉聞日苦哉浮盃被這老婆摧折一上婆
0668c08: 聞笑曰南泉猶少機關在澄一禪客問曰怎生是南
0668c09: 泉猶少機關在婆哭曰可悲可痛復曰會麼一罔措
0668c10: 婆曰跂死禪和如麻似粟一舉似趙州州曰我若見
0668c11: 臭老婆問教口啞一曰未審怎生問它州便打一曰
0668c12: 為甚打某甲州曰似這等跂死禪和不打更待幾時
0668c13: 又打婆聞曰趙州合喫婆手裏棒州聞哭曰可悲可
0668c14: 痛婆聞歎曰趙州眼光爍破四天下州令僧問婆如
0668c15: 何是趙州眼婆豎起拳頭州聞以偈問曰當機覿面
0668c16: 提覿面當機疾報汝淩行婆哭聲何得失婆以偈答
0668c17: 曰哭聲師已巳曉已巳曉復誰知當時摩竭國幾喪目前
0668c18: 機看這婆子只世間俗婦尚能洞透佛祖心肝海會
0668c19: 道人豈可不通宗師血脈若乃肯心頓發誰不丈夫
0668c20: 其或因循當面蹉過此公案古來拈提者不少盡謂
0668c21: 浮盃受婆子折挫其不知婆子為浮盃沉埋至今猶
0668c22: 未扶起大眾且道可中優劣作麼生分析噫落霞與
0668c23: 孤鶩齊飛秋水共長天一色便下座。
0668c24: 上堂
0668c25: 拈起一著佛祖一齊捉放下一著聖賢悉皆縛轆轤
0668c26: 飛上天庭泥牛眠交地角非惟九有沾恩亦乃四生
0668c27: 受樂惟有八大金剛努眼瞪眉橫拈倒卓何則不許
0668c28: 眾生亂描邈。
0668c29: 上堂
0668c30: 青山青無山不藏雲綠水綠無水不生木惟有衲僧
0669a01: 心調直無阿曲揮尺一下下座。
0669a02: 上堂
0669a03: 真正龍象子有時提不起放得下有時放不下提得
0669a04: 起不弄死蛇頭要捋生虎尾有時跨上金毛背自然
0669a05: 足下清風起是否咦水不涸兮魚自在山青幽也鳥
0669a06: 安詳珍重。
0669a07: 上堂
0669a08: 冬至時臨事且奇海風吹倒珊瑚枝龍王驚起歸空
0669a09: 界河伯神祗失卻威如是事宜自知僧曰用知作麼
0669a10: 師曰與老僧執杖僧曰恁麼不知更好師曰何也僧
0669a11: 曰清閒僧不做返更作愁人師便打。
0669a12: 上堂
0669a13: 鐵羅漢撞著赤聲火金剛二家尚氣鬥堅強愚情不
0669a14: 決問空王王曰諸行無常一眾知識還會此意不不
0669a15: 然更聽一頌野衲門庭不順情尋常爭許白雲停乾
0669a16: 坤不昧真因果一定無干那畔人參。
0669a17: 上堂
0669a18: 黃面老人沒傝悲願示生四月八一年一次熱湯
0669a19: 澆捨死忘生而說法四十九年一字無末後拈花放
0669a20: 不下惹得傍觀笑微微大似打破葡萄架爍然所作
0669a21: 業不忘撞著雲門要打殺貽累兒孫相將墮火坑尚
0669a22: 幸琅琊云將此身心奉塵剎不然則達磨一宗埽土
0669a23: 而盡豈知今日有寶方老漢重為分雪秪如此一舉
0669a24: 還有報恩分也無眾中若有拈得出者管教橫身宇
0669a25: 宙與諸佛眉毛廝結有麼良久云噫真個在家為客
0669a26: 易果然出外作商難。
0669a27: 上堂
0669a28: 大眾禮拜燈忽墜地首座啟曰銀缸撲地亂墜天花
0669a29: 曲請尊慈重然寶炬令昏衢而再朗使法殿以常明
0669a30: 師曰金罏香裊靄玉燭燦光輝寶磬鏗鏘舉人天聚
0669b01: 會時如是已巳為山僧說法竟何也法本自法法外何
0669b02: 法更欲說法恐辱大法雖然如是勉強與大眾商量
0669b03: 個論法之體亙古獨存非色非空無名無相非隱非
0669b04: 顯非暗非明非聖非凡非僧非俗法之說也自古至
0669b05: 今天地世界森羅萬象日月星辰海岳山川四生六
0669b06: 道未有一時不說也所以云塵塵說剎剎說熾然說
0669b07: 無間歇大眾還信麼首座云信師曰汝作麼生信座
0669b08: 云昨向上藍田裏過山水通融盡寶方師曰未是信
0669b09: 在。
0669b10: 上堂
0669b11: 首座云喫金牛飯飽孤峰頂上謳歌飲曹山酒顛十
0669b12: 字街頭打睡如斯等輩混亂聖凡向上全提乞師拯
0669b13: 濟師曰沒巴鼻漢大地無家有道心人在處安住隨
0669b14: 時放曠自有來由兀爾忘緣各無分曉上來不須問
0669b15: 過一定先知下去無要通情決然已巳驗據楖櫪拄杖
0669b16: 探海撩天如帝釋龍王聞而膽戰憑一缽三衣操冬
0669b17: 傲夏然仁君宰輔見則傾心非為馳騁蹈高蓋亦法
0669b18: 使如然也大眾各宜秉志步武追先風穴之於白丁
0669b19: 藥山之於牛圈溈山佑拾橡栗為食大梅常採荷葉
0669b20: 為衣嬾贊旡收涕之工百丈示不作不食之戒其餘
0669b21: 真參實悟不可枚舉一個個打發如大鵬鳥翱翔萬
0669b22: 里蓋地遮天似師子兒威震十方驚群駭眾所謂人
0669b23: 能弘道非道弘人自是丈夫各宜知悉。
0669b24: 上堂
0669b25: 世尊初誕一手指天一手指地周行七步目顧四方
0669b26: 天上天下唯吾獨尊雲門云我當時若見一棒打殺
0669b27: 與狗子喫貴圖天下太平琅琊云雲門所謂將此深
0669b28: 心奉塵剎是則名為報佛恩時人秪知雲門罵佛若
0669b29: 非琅琊冤屈何伸此事如虛空挂劍號令人天寶印
0669b30: 臨臺指揮龍象全提向上正眼難窺雖佛祖猶且皺
0669c01: 眉況魔王安敢肆意化風屏息海岳翛然要具鐵膽
0669c02: 銅肝始解步空捉影一任野狐精巖中脫殼從教水
0669c03: 牯牛山下投胎秪如不落因果造化底人作麼生話
0669c04: 會良久云輪王現出真金子灌頂承封自自然。
0669c05: 上堂
0669c06: 大眾恭請山僧上堂所為何事擬欲求佛法單窮趁
0669c07: 夾窮更要超生死無事生出事莫若推雲歸洞府引
0669c08: 月上蒲團相共虛明照一切不相干當時南泉抖碎
0669c09: 虛空七花八裂驚起露柱石人遍體通流汗血不是
0669c10: 淩行婆爭解同心結噫一眾知識自當藏拙。
0669c11: 上堂
0669c12: 臘八逢辰叢林設粥所為何緣無非順俗衲僧門庭
0669c13: 不必如斯豈不聞三世諸佛不知有貍奴白牯卻知
0669c14: 有若恁麼三世諸佛已巳立下風況迦文佛乎且道貍
0669c15: 奴白牯有甚長於諸佛首座云為它金烹大冶玉出
0669c16: 藍田師曰然雖如是寶方不免連貍奴白牯一時趁
0669c17: 出三門外何以故正令行也秉綱立紀振叢林海晏
0669c18: 河清不令行好漢盡收歸寶所化城推倒不留人座
0669c19: 曰和尚道化城推倒不留人在和尚分上即得在某
0669c20: 甲則不然師曰更作麼生座曰閒挑布袋渾無事笑
0669c21: 等街頭一個人師曰也是閑弦子座大笑眾禮拜師
0669c22: 下座。
0669c23: 上堂
0669c24: 迷生寂亂悟無好惡秪如悟後又作麼生是聖是賢
0669c25: 難捉摸沒毛老虎頭戴角翻身擬欲論空王良驥追
0669c26: 風趁不著是不是非不非歸去來兮來去歸不是頭
0669c27: 陀發一笑人天百萬總無知久立珍重。
0669c28: 上堂
0669c29: 法鼓三通眾雲集看看紅日上欄杆清風透腋祥雲
0669c30: 起那事分明不隱瞞大眾會麼眾默然師曰秪如與
0670a01: 麼還是大眾瞞山僧山僧瞞大眾若謂山僧瞞大眾
0670a02: 韋馱大士不心懽畢竟作麼生寶璧割城猶自肯須
0670a03: 知識者始甘當下座。
0670a04: 上堂
0670a05: 曹洞宗旨寶鏡三昧鑑照往來不逃真偽觀音來也
0670a06: 觀音一堂普賢來也普賢一隊文殊變化有多端一
0670a07: 時明顯一時晦且道何人共他作對不然但看曹山
0670a08: 問德上座曰佛真法身猶若虛空應物現形如水中
0670a09: 月作麼生說個應的道理德曰如驢覷井曹曰道即
0670a10: 太煞道秪道得八成德曰和尚作麼生曹云如井覷
0670a11: 驢師曰作麼生會會得如井覷驢便明寶鏡三昧會
0670a12: 得寶鏡三昧便會如驢覷井會麼首座云某甲鑑和
0670a13: 尚即不堪和尚鑑某甲即得師曰你作麼生會應底
0670a14: 道理座曰隨緣應感即且置和尚喚什麼作物師曰
0670a15: 應物道理寶鏡三昧似驢覷井如井覷驢會得許入
0670a16: 曹洞宗不然則觀音普賢文殊也相將攜手笑同歸
0670a17: 座曰若論曹山猶涉廉纖在何則衲僧家不飲君王
0670a18: 宴焉賞野花叢沒來由跟著驢走師曰欲知古人遊
0670a19: 戲處須知足下不生塵座曰今日又遇和尚猶勝曹
0670a20: 山七步師曰更莫亂商量下座。
0670a21: 上堂
0670a22: 良久云大眾有疑上來請問無事各自歸堂噫莫道
0670a23: 無事好金剛與泥人揩背汝等作麼生商量僧曰遠
0670a24: 觀山有色近聽水無聲師曰好事不如無曰崑崙騎
0670a25: 象鷺鷥引一場纔了一場來師曰會得夜夜中秋月
0670a26: 不明日日枉燒香復曰時當年三夜四各自謹守隄
0670a27: 防若被小人算計一定攪亂法場前門後戶當仔細
0670a28: 大家嚴密保安康更須知有一好事達磨未來東土
0670a29: 彌陀不在西方會麼神心按定從空望半夜天邊挂
0670a30: 夕陽。
0670b01: 上堂
0670b02: 良久云陞堂入室事如何秪為西來老達磨面壁九
0670b03: 年不說法這一句作麼生道法筵龍象眾有會者請
0670b04: 出舉看首座曰某甲不出眾卻道得師曰作麼生道
0670b05: 座曰家貧顯孝子國難見忠臣師曰道則不無秪如
0670b06: 達磨意落在甚麼處座曰某甲不煩多說話和尚惜
0670b07: 取眉毛好師曰白雲飛海嶽惹得滿天愁大眾有疑
0670b08: 則問不可法筵中蹉過不然是諸人之咎非山僧之
0670b09: 咎也珍重。
0670b10: 上堂
0670b11: 撞鐘打鼓入室陞堂佛祖規繩藂林標牓未明三八
0670b12: 九切莫亂怔慞罏焚寶篆臺炳銀缸緇素一室雲水
0670b13: 兩行夜靜雲收天地朗寒風颯颯透心涼西來教外
0670b14: 無傳旨太煞分明不必詳會不會庭前柏枯長果廬
0670b15: 陵米爛成秧釋迦老子開戶維摩大士起床一一分
0670b16: 明重舉似大家作禮各歸堂師下座揮尺曰直下承
0670b17: 當。
0670b18: 上堂
0670b19: 揮尺一下曰宗乘中事難以措辭大道門庭爭容擬
0670b20: 議等閒垂一句如太阿鋒離匣逢之者則死不移時
0670b21: 似塗毒鼓受槌聞之者則喪不旋踵所謂玅峰峻仞
0670b22: 野獸難藏寶樹晶光靈禽莫泊其用也單趁金毛歸
0670b23: 野窟直追鐵額入深山掃天下之欃搶拂世間之孽
0670b24: 屑提墮坑落塹之類揭迷封滯殼之流其功也使法
0670b25: 界世界虛空界一體同觀俾佛道人道地獄道萬法
0670b26: 融會雖然如是猶未為向上事須知更有出格限量
0670b27: 外一句作麼生道噫正令不行先斬首大機一發聖
0670b28: 賢悲久立珍重。
0670b29: 上堂
0670b30: 金銀琉璃珊瑚瑪瑙貴則至貴好則不好大眾還會
0670c01: 否若會則直下便是擬議則白蘋芳草所以僧問楊
0670c02: 岐如何是佛岐曰三腳驢兒弄蹄行僧曰莫秪這便
0670c03: 是否岐曰湖南長老古人頌曰三腳驢兒弄蹄行直
0670c04: 透威音萬丈坑雲在嶺頭閑不徹水流澗下太忙生
0670c05: 湖南長老如不會行人更在青山外只如此意甚明
0670c06: 大眾宜當透脫不然山僧未免饒舌春風吹起百花
0670c07: 香馥郁芬披遍十方一切行人皆動念惟除金色罷
0670c08: 思量下座。
0670c09: 上堂
0670c10: 維那白椎云當觀第一義師喝云大眾會得第一義
0670c11: 麼若不會且向第二義中薦取又喝一喝曰會麼若
0670c12: 論此事貴乎操履如行路人有路行路路窮上樹樹
0670c13: 到杪時再進一步則與佛祖同住秪如這一步作麼
0670c14: 生進咦淩空挂彩有眼皆窺唯除瞽目聞而不疑春
0670c15: 風不在花枝上一任靈峰哭子規珍重。
0670c16: 上堂
0670c17: 維那白椎竟師曰收無量劫來事已巳周春風只到蓮
0670c18: 華國菡萏馨香遍界流大眾還曾合頭否若合頭古
0670c19: 人尚喚作繫驢橛何況不合頭秪如山僧昨早停箸
0670c20: 披蓑頂笠美钁頭到晚猶不覺倦若不履踐至百丈
0670c21: 堂奧焉能禁得大眾須是到恁麼田地始得。
0670c22: 觀音聖誕上堂
0670c23: 五分真香預已巳然光明雲起遍三千普熏三世真如
0670c24: 際以祝
0670c25: 當今萬萬年更冀滿朝王佐合國軍民共樂堯天觀
0670c26: 音大士且喜來也某甲有句請問大士實是今日聖
0670c27: 誕耶秪如天無蓋地無底一切世界有無情身從何
0670c28: 而起道得即共大士七十三八十四道不得未免拄
0670c29: 杖道道良久曰先已巳告過當仁不讓念大士記正法
0670c30: 明王且放三十棒珍重。
0671a01: 上堂
0671a02: 素號無明實不明憑條拄杖驗疏親佛祖撞來只是
0671a03: 打看他那個解翻身直須藏身處沒蹤跡沒蹤跡處
0671a04: 莫藏身始得作麼生是藏身處沒蹤跡會麼拾得拊
0671a05: 掌笑呵呵寒山忘卻來時道珍重。
0671a06: 上堂
0671a07: 收山僧於法無罣礙秪欠諸人些禪債今朝一一為
0671a08: 酬償要者來支無後悔以拂子打一圓相曰上不似
0671a09: 下下卻似上上下打合總不似像會麼將謂有許多
0671a10: 債主元來卻無咦孤峰夜半猿啼切激月攜星拱北
0671a11: 辰。
0671a12: 上堂
0671a13: 今夜初三明朝十一若問如來禪一切都道畢祖師
0671a14: 禪作麼生會中九下七還會麼虛空有路虛空大可
0671a15: 惜行人不解行若是有能行上去只饒佛祖也寒心
0671a16: 秪如恁麼道會則直下會去若不會時寒各自珍重。
0671a17: 上堂
0671a18: 一切佛祖異口同音共唱宗乘各宜諦聽有能聞者
0671a19: 出眾舉似老僧麈尾當堂分付不然向第二門頭聽
0671a20: 取一頌虛空不自行倒使崑崙走四處無可投藏身
0671a21: 於北斗驚起烏兔飛乾坤兩眉皺野干盡潛蹤獅子
0671a22: 無時吼凡聖齊教立下風彌勒當來續其後珍重。
0671a23: 上堂
0671a24: 揮尺云虛空掛劍海裡燃燈逆地左轉令天右旋教
0671a25: 無舌人說法使無手人行拳然非今世定是前緣且
0671a26: 道還是神通玅用法爾如然咦龜毛合索拴滄海驚
0671a27: 起龍王上梵天珍重。
0671a28: 上堂
0671a29: 易擺脫難放下明月清風來大廈易放下難擺脫東
0671a30: 海南溟知幾闊或有人問是何因達磨直指真機括
0671b01: 豈不聞昔有僧問趙州一物不將來時如何州曰放
0671b02: 下著僧曰一物不將來放下個甚麼州曰放不下擔
0671b03: 取去古人於此有省故云有水皆涵月無山不帶雲
0671b04: 若非踏破須彌頂爭識金剛水際深。
0671b05: 上堂
0671b06: 有始無終衲僧活計有終無始衲僧常規有始有終
0671b07: 衲僧家具無始無終衲僧巴鼻透得一句生死自在
0671b08: 透得二句來去自由三句透得可以為人天師四句
0671b09: 總透得可以為佛祖師大眾且作麼生透良久云五
0671b10: 虎淩空攢玉兔二鸞沖漢趁金烏。
0671b11: 上堂
0671b12: 曹谿一派來雲水兩行集畢竟作麼生大事都了畢
0671b13: 如其未透但看黃龍心參雲峰悅三年無所得因辭
0671b14: 去悅曰汝往依黃蘗心至黃蘗四年不大發明又辭
0671b15: 再上雲峰會悅謝世仍止石霜因閱傳燈至僧問多
0671b16: 福如何是多福一叢竹福曰一莖兩莖斜僧曰不會
0671b17: 福曰三莖四莖曲於此開悟徹見二師用處徑回黃
0671b18: 蘗方展具蘗曰子已巳入吾室矣心踴躍曰大事本來
0671b19: 如是和尚何得教人看話頭百計搜尋蘗曰若不教
0671b20: 爾如此究尋到無心處自見自肯即吾埋沒汝也師
0671b21: 曰大眾且道作麼生是大事了畢復曰奮然揣出虛
0671b22: 空骨驚起須彌折斷腰。
0671b23: 上堂
0671b24: 師彈指一下云大眾作麼生會眾無語師曰不會出
0671b25: 世師空勞一彈指最無分曉句真是難接觜倚天長
0671b26: 劍逼人寒不是其人徒側耳方知摩尼一顆珠解用
0671b27: 須是寒山子下座。
0671b28: 上堂
0671b29: 覺天空湛心月通明清沙布碧漢之章綠水印銀蟾
0671b30: 之鑑藏山於澤爭如藏身處沒蹤跡藏舟於壑曷若
0671c01: 沒蹤跡處莫藏身所以無味之談塞斷人口吞吐得
0671c02: 者迥出聖凡漫天網子衝開陷阱坑兒跳過更有出
0671c03: 格一句作麼生道金翅擊開娑竭浪龍宮王子盡魂
0671c04: 驚。
0671c05: 上堂
0671c06: 在欲行禪火裏生蓮拈起木杓撞破蒼天償佛祖債
0671c07: 結眾生緣所以喫不得好喫行不得好行坐不得如
0671c08: 意坐眠不得自在眠不許依佛座不許傍祖邊不許
0671c09: 遊地獄不許住人天心不得揣口不得言只得如虛
0671c10: 空相似究竟都來實可憐眾中還有甘分者麼咦摑
0671c11: 碎虛空都撒卻從教彌勒下生來參。
0671c12: 上堂
0671c13: 群峰鬥聳徒惱須彌萬派爭朝空疑海漠所以大同
0671c14: 絕比本色超方如錦鱗獨躍龍門免煩點額似良驥
0671c15: 衝開銜轡謾自搖鞭垂絲千尺不回頭美料滿盤無
0671c16: 著意淵溟自在海島逍遙須知恁麼不恁麼總不得
0671c17: 一句要是其人會麼陶潛不肯休杯去今昔蓮宗枉
0671c18: 掛名。
0671c19: 上堂
0671c20: 以拄杖卓一下曰一回舉起一回新昨夜三更過孟
0671c21: 津驀然撞著風顛漢三腳驢兒美蹄行即以拄杖一
0671c22: 摑彼不審來因翻身見臨濟大師請決不平濟亦以
0671c23: 拄杖趁出曰冤有頭債有主情理難伸任是馬祖快
0671c24: 斧藥山利刀莫能劈析縱教雲門舌劍洞山唇鋒也
0671c25: 斷不明正所謂劍為不平離寶匣藥因救病出金瓶。
0671c26: 因事上堂
0671c27: 同風罕會據款偏逢狹處倒走千乘之駒寬場難藏
0671c28: 一塵之蠛各得隨宜受用無非玅行難思如實當機
0671c29: 直須自契若則扶掖宗旨一條窮性命何貪但凡叩
0671c30: 激己巳躬萬倍尊榮身不較故宣宗喫黃蘗掌不封粗
0672a01: 行沙門獅子承罽王刀永播別傳祖道為得造深步
0672a02: 遠自能革故鼎新用大智能不逐是非途轍受重賞
0672a03: 罰方知苦樂寒酸縱湊地刀鎗莫驚任滿城火焰何
0672a04: 懼命根不斷毫釐逆順不甘性相頓空百千生殺何
0672a05: 涉馬祖一聲喝百丈三日耳聾黃蘗三頓椎臨濟一
0672a06: 生心死若是英靈衲子立成笑具參方正眼卻總難
0672a07: 瞞畢竟獨超諸方一句作麼生道良久云地上有程
0672a08: 終莫走空中無路始干行。
0672a09: 上堂
0672a10: 即心即佛幾箇奈何非心非佛呢喃者多不是心不
0672a11: 是佛不是物明眼衲僧多恍惚縱然大梅我秪即心
0672a12: 即佛也似蚖蛇戀窟作麼生始不拖泥帶水去咄復
0672a13: 云恰好便下座。
0672a14: 上堂
0672a15: 良久云汝等諸人從吾覓箇甚麼若論佛法各已巳具
0672a16: 足汝於吾覓腳跟下早是蹉過了也諸人切莫遠馳
0672a17: 求單單看箇波羅蜜忽爾頂門突出來皎然大似天
0672a18: 中日法界虛空成一團佛法世法都了畢此時更擬
0672a19: 復何為大散關頭獨腳立地轉天旋止遏莫及會麼
0672a20: 僧曰作麼生是諸人本自具足底道理師曰待汝一
0672a21: 腳踏平須彌頂然後向虛空外與老僧相見便下座。
0672a22: 元旦上堂
0672a23: 今年確與去年別有情一切離生滅今日不與昨日
0672a24: 同四方八面演宗風坐見眾生成佛去惟有貍奴不
0672a25: 肯通假饒德山施棒猶如鐵橛臨濟下喝勝似耳聾
0672a26: 趙州茶他也不順雲門餅彼亦不從且道他具甚麼
0672a27: 眼得如是去就只緣彼知有大眾彼既知有畢竟知
0672a28: 箇甚麼噫摩醯撞著仙陀婆見聞覺知使不著。
0672a29: 上堂
0672a30: 首座舉云入無量義處天雨四花放白毫相光地搖
0672b01: 六震輪王寶髻未敢輕窺今日臨筵乞施大眾師曰
0672b02: 長空無路禪者偏行白浪滔天智人能擭萬丈玄門
0672b03: 過去猶落那邊千尺井中出來終居此岸伏藏純金
0672b04: 不顧補囊破缽何留行平地驚心步險崖放膽本色
0672b05: 分上智眼鑑諸秪如不涉此因緣又是甚麼去就首
0672b06: 座曰番番真奇怪直勝三千夜不收師曰珍重。
0672b07: 歲夜上堂
0672b08: 古云臘月三十夜作麼生折合去山僧借路經過大
0672b09: 眾有解折合者老僧與你商量莫不是頓悟自心即
0672b10: 名為佛不莫不是一心不生萬法無咎不莫不是瞥
0672b11: 地一翻通身解脫不莫不是言前薦得句下承當不
0672b12: 若作恁麼會孤負先聖去也且道作麼生得不孤負
0672b13: 去良久云嘍囉國裡生嘍囉便下座。
0672b14: 上堂
0672b15: 明白太甚其或未然黃公喫惱問張婆貧窘教人怎
0672b16: 奈何張婆嘻笑答黃公直須節儉做家風黃公得意
0672b17: 翻身去四下門前栽荊棘截斷人間是與非果然家
0672b18: 業重新起二下商量生意通果是優餘賽石崇眾中
0672b19: 且道他作麼生意得如是慶快博山出曰向上玄談
0672b20: 不勞拈出斷索殘篇一句作麼生道師曰若如是透
0672b21: 得則德山棒臨濟喝拈放一邊趙州茶雲門餅不勞
0672b22: 舉著山曰和尚齒不關風師曰爭奈宗門慶幸山曰
0672b23: 觸著家風不是家風師曰雖然如是此一上堂特為
0672b24: 四來緇素等山曰卻請和尚下座師曰業障隨雲走
0672b25: 靈明逐日回。
0672b26: 上堂
0672b27: 不論一義二義只要直下便是大眾作麼生說個直
0672b28: 下便是底道理僧曰露柱燈籠跳師曰何不道頭
0672b29: 髮連鬚眉毛合鼻會麼會則便請領去不然關山萬
0672b30: 里便下座。
0672c01: 上堂
0672c02: 此事若舉起無風起塵如放下猶雲蔽日縱然不舉
0672c03: 不放又在顢頇一切屏除未是佛祖境界畢竟作麼
0672c04: 生是佛祖境界咦嵐風起處乾坤震劫火燃時世界
0672c05: 空。
0672c06: 上堂
0672c07: 南無薩怛多無始笑呵呵畢竟因何事憍陳如達磨
0672c08: 一個混眾一個獨坐這等淆訛今古禪和幾奈何卻
0672c09: 有露柱子返是覷得破大眾且道他覷破箇甚麼良
0672c10: 久云動地驚天一場。
0672c11: 上堂
0672c12: 抽筋不動皮換骨不見血筋骨一齊空遊行不倒跌
0672c13: 達磨大士解滅而不解生釋迦老人解生而不解滅
0672c14: 要知生滅不相干除是當年乾屎橛。
0672c15: 臨終辭眾上堂
0672c16: 今年只有茲時在請問諸人知也無那事未曾親磕
0672c17: 著切須綿密做工夫從上佛祖皆因如是昔歸宗座
0672c18: 下僧夜大叫曰我悟也歸宗次日上堂曰昨夜大悟
0672c19: 僧出來道看僧出曰師姑元是女人做若論歸宗馬
0672c20: 祖下出八十餘員善知識歸宗其一也此僧若不的
0672c21: 的當當到這田地怎肯許它大眾且把這公案左看
0672c22: 右看反覆細看是箇甚麼道理還有佛法也無還有
0672c23: 宗乘也無且喜沒交涉此是老僧今日最後分付一
0672c24: 著大眾切宜珍重。
0672c25: 小參
0672c26: 一定不空如人捉風一定是空如鳥遭籠空卻不空
0672c27: 佛不居中佛本非有誰在不在露柱生兒解做買賣
0672c28: 賣者本無一文買者不受一塊惟有春風乃自知百
0672c29: 草頭邊解捏怪。
0672c30: 小參
0673a01: 參學之士道眼未明但當看箇話頭要立個堅固志
0673a02: 如一人與萬人敵安敢放意殺出方了孳孳然念念
0673a03: 然管甚麼色管甚麼聲冤也不管親也不管佛也不
0673a04: 管凡也不管非是不管有死對頭在護生須是殺殺
0673a05: 盡始安居雖然如是最是省力不須念經不須拜佛
0673a06: 不須坐禪不須行腳不須學文字不須求講解不須
0673a07: 評公案不須受皈戒不須苦行不必安閒於一切處
0673a08: 只見有話頭明白不見於一切處倏然一時瞥地如
0673a09: 日昇空十方普遍盡大地是個話頭所謂打破大散
0673a10: 關直入解脫門到恁麼時節方是得力處故云得力
0673a11: 處便是省力處也到此始有說話分方可見人探竿
0673a12: 在手得大自由不受羅籠看宗也得看教也得遊方
0673a13: 也得住山也得禪定也得散誕也得作佛也得為凡
0673a14: 也得混眾也得獨居也得所以云我為法王於法自
0673a15: 在一切即一一即一切無第二人此事若不從自心
0673a16: 契悟一回縱有見解如說食不飽大丈夫兒決不說
0673a17: 了便休自己巳相欺誑若不踏到底定是不肯住到底
0673a18: 人始不被諸法緣轉自有通變解向有佛處趁一步
0673a19: 無佛處放一著使一切聖賢挫折它不得討甚巴鼻
0673a20: 天地陰陽算計拘束它不得因果罪福其奈爾何只
0673a21: 饒佛祖到這裡只得吞聲忍氣何況其餘蓋為得大
0673a22: 總持王三昧也切宜珍重。
0673a23: 小參
0673a24: 究竟窮極不存軌則虛明自照不勞心力有時即心
0673a25: 即佛純一酥酡有時非心非佛顢頇漆黑有時不是
0673a26: 心不是佛不是物生金剛圈撞著頭疼有時不求佛
0673a27: 不求法不求僧爛楖栗刺剌踏著腳坼有時東涌西沒
0673a28: 不住有為有時南現北藏常居無額有時探竿試杖
0673a29: 撥草瞻風有時無影尋蹤驗贓捉賊顯大機施大用
0673a30: 各賽精肌握大權奮大威單行擲摑魔佛界空凡聖
0673b01: 情滅大家團欒同共休歇。
0673b02: 小參
0673b03: 事不盡於心蓋因理不明理明無別事萬法心兄弟
0673b04: 左右常時用用無有我人本自如如體何處乃非真
0673b05: 乾坤非是大日月未為明種種諸三昧順逆啟愚扃
0673b06: 金沙馬郎婦東際善財身本證無依欲發用駭群英
0673b07: 喚作事得麼喚作理非親事盡事無礙理空理自明
0673b08: 管甚戒定慧說甚殺盜婬入門便棒喝纔出不放行
0673b09: 大死仍復打痛處愈加針壁立千萬仞不通凡聖情
0673b10: 佛祖亦莫測何況天鬼神參禪學道者休令理事萌
0673b11: 要入五宗旨須當理事精千聖不傳法單傳無事心
0673b12: 無心無事相諸佛及眾生了了這一著非來去與今。
0673b13: 小參
0673b14: 三十年來學此道如今連學一齊掃掃不去的似冤
0673b15: 家送不向前推不後拽杖翻然打木嫂諕得石女嚎
0673b16: 嚎叫這般古怪事難憑引起鐵牛呵呵笑大眾會麼
0673b17: 咦三腳驢兒美蹄行問誰跨也誠希少。
0673b18: 小參
0673b19: 禪家流當勘破畢竟自身無有我無我端然彼即空
0673b20: 說箇空時猶話墮萬法齊觀總秪麼了無一法是真
0673b21: 宗佛祖架上雲煙閣賢聖齊教立下風三界無心無
0673b22: 歹好何須更把塵勞掃妙明殊勝竟無貪世界何須
0673b23: 生懊惱君不見牛頭昔日曾輕慢設有一法過涅槃
0673b24: 我說猶如一夢幻果然見得分明隨處盡是家津不
0673b25: 向色聲取捨從他虎嘯龍吟滄溟晝夜無停水誰論
0673b26: 其中古及今。
0673b27: 小參
0673b28: 路傍得底終險途中受底仍虛自心解者猶差從它
0673b29: 悟底曷是恁麼不恁麼總不得作麼生得是去若於
0673b30: 大變門頭密契一場則知世尊拈花頭陀微笑正似
0673c01: 空花捏目教外別傳互相授受又是白玉增瑕千般
0673c02: 去就有膽無心無限鋪排誑諕狂子何必別峰相見
0673c03: 豈須肘後懸符真裔出頭不昧高鑑還有麼要定乾
0673c04: 坤之智眼除非足下有生涯。
0673c05: 小參
0673c06: 道人住處人難住日日日輪從西曙萬象雖同異樣
0673c07: 天森羅純是珊瑚樹金毛耕耨無土田上下四圍惟
0673c08: 一路炊無米飯飲不乳酥飽禪悅味行無為事共三
0673c09: 乘龍象出纏集五宗貍奴返故眉毛廝結復云誰木
0673c10: 上人家頭一戶能知勿許知解慕勿令慕法爾如然
0673c11: 絕思惟千里同風齊免顧。
0673c12: 小參
0673c13: 昔者楊岐方會大師佐護慈明之道總柄綱律三十
0673c14: 餘年終師之世後赴楊岐請老屋頹拆不蔽風雨衲
0673c15: 子投誠願充修造師終卻之遇夜雪上堂云楊岐乍
0673c16: 住屋壁疏滿床盡撒雪珍珠縮腳項暗嗟吁翻憶古
0673c17: 人樹下居觀乎古人真參實悟體量越格實已巳到佛
0673c18: 祖地位尚猶不肯自安仍如在學分中行履孜孜不
0673c19: 矜受用清澹我汝濫膺林下飽食煖衣寒附紅罏夜
0673c20: 安厚被三時閑暇百事無干尚不足心猶無慚愧道
0673c21: 行弗備習障未除一生如意累世牽纏切宜悔心專
0673c22: 一向道參求向上盡卻今時性理未明如喪考妣念
0673c23: 念不捨以悟為則直須打破大散關方可縱心行路
0673c24: 去珍重。
0673c25: 小參
0673c26: 心有一法在處不安心無一法未免顢頇有無心不
0673c27: 著畢竟是何端江山礙眼情非瞥心境居胸識未乾
0673c28: 故恁麼也不得不恁麼也不得恁麼不恁麼總不得
0673c29: 透過三句外自然與佛無差橫行也得直行也得無
0673c30: 能攔攩殺也不怕活也不怕豈解傷鋒為伊有通霄
0674a01: 路徑行於鳥道何處覓蹤由似幻人把捉伊不住佛
0674a02: 祖尚不奈何況天堂地獄耶大眾須信有這箇道理
0674a03: 秪如不落聖凡一句作麼生道良久云大鵬鼓翅飛
0674a04: 龍震獅子頻呻大象驚。
0674a05: 小參
0674a06: 一念不生諸佛眾生無二相三心勿起五宗百派總
0674a07: 孤明十方三世誰安六道四生何立了無所了了得
0674a08: 元了自心明無所明明時秪明本性三藏不談別事
0674a09: 五宗豈闡它乘性理未徹故起萬種參差心地若明
0674a10: 渾化百家骨董玄路登而開義網關捩碎而破疑團
0674a11: 更不滯句隨言一任曇花開遍野竟休循行數墨儘
0674a12: 從貝葉散彌天六載苦行是何緣秪為演若九年面
0674a13: 壁成甚事專引逃兒正眼觀來誠如一夢唯有一真
0674a14: 一切真棒喝徒勞驅使萬法總一法殺活枉用行持
0674a15: 千聖不奈它何秪是元無所有諸方盡力歸仰皆因
0674a16: 脫體全空從教五位排班覓蹤跡了不可得三玄門
0674a17: 啟求影響畢竟難知百千文殊神力難出那伽一箇
0674a18: 普化靈蹤驚翻大地爭似野狐能變化不出黃蘗圈
0674a19: 縱饒牛牯解翻身仍受南泉嘔氣三千門下百萬
0674a20: 人天檢點將來盡皆喫棒且道過在甚麼處噫秪為
0674a21: 今時有未免古時無。
0674a22: 小參
0674a23: 佛法非法貴在悟達祖道無道要須親到達則決聖
0674a24: 凡之是非到則斷人天之果報達不達一念無生定
0674a25: 自發發後千燈共一光不須更議其生滅到不到一
0674a26: 念純真當實造造到因緣機熟時一定虛空解跌倒
0674a27: 論甚佛祖談甚法道十方法界絕行蹤陽燄空花何
0674a28: 處討。
0674a29: 汝等諸人既臨法會當以法為先若不得法所修何
0674a30: 益何者是法即汝心是古云即心是佛即心是法法
0674b01: 佛無二僧寶亦然故云萬法從心生還知此心麼即
0674b02: 是目下歷歷孤明晃耀乾坤底又古云心法無形貫
0674b03: 滿十方此心在眼能見十方色在耳能聞十方音如
0674b04: 是六門無不鑒覺須自省悟若不識此心縱修十善
0674b05: 亦非解脫縱得大定亦非究竟縱有辯才智慧只成
0674b06: 乾慧不免輪迴汝莫言但要空五蘊便度一切厄苦
0674b07: 不知五蘊本空苦厄何有經不云乎色不異空空不
0674b08: 異色受想行識亦復如是空即心也色受想行識亦
0674b09: 心也所以凡所見色皆是見心經云一切世間諸所
0674b10: 有物皆即菩提玅明心體此心一悟無色無受想行
0674b11: 識無眼耳鼻舌身意乃至無智亦無得一即一切一
0674b12: 切即一若能如是何慮不畢若不悟者但於心法無
0674b13: 形貫滿十方中參看忽日參透光超日月大納乾坤
0674b14: 方是入頭處管取有說話分自然不被一切有無事
0674b15: 縛珍重。
0674b16: 小參
0674b17: 昨夜雷轟電掣打破虛空腦裂不甘哀告毗盧不能
0674b18: 依公斷決大眾有知者為伊分雪僧曰總在和尚師
0674b19: 曰聊與一摑。
0674b20: 歲夜小參
0674b21: 時當三十夜當知折合處雲從龍風從虎九九八十
0674b22: 一五五二十五西天四七宗東土二三祖甜瓜徹蔕
0674b23: 甜苦瓠連根苦趙州黃蘗不落其數參。
0674b24: 臨終小參
0674b25: 人生有受非償莫為老病死慌笑破無生法忍自然
0674b26: 業識消亡一時雲淨常光發佛祖皆安此道場故云
0674b27: 我今安住常寂光名大涅槃縱佛祖曲示玄玅差別
0674b28: 門庭七方八便接誘群機總不出大寂滅光而已巳。
0674b29: 念佛法要
0674b30: 念佛人要心淨淨心念佛淨心聽心即佛兮佛即心
0674c01: 成佛無非心淨定念佛人要殷勤淨念相繼佛先成
0674c02: 佛心充滿於法界一念無差最上乘心念佛絕狐疑
0674c03: 狐疑淨盡即菩提念念不生無繫累十方三界普光
0674c04: 輝念即佛佛即念萬法歸一生靈燄靈燄光中發異
0674c05: 苗自然不落諸方便念佛心即淨土淨心諸佛依中
0674c06: 住念佛心勝萬緣空空心早上無生路念佛人要心
0674c07: 正正心一似玻璃鏡十方明淨物難逃萬象森羅心
0674c08: 地印念佛人要真切切心念佛狂心歇歇卻狂心佛
0674c09: 現前光輝一似澄潭月波瀾浩蕩不相干聖凡示現
0674c10: 離生滅念佛心聽時節時節到時心自悅似遭網打
0674c11: 破大散關如失珠抒教黃河竭見有是利不思議非
0674c12: 為饒舌為君說念佛心須猛究直下念中追本有非
0674c13: 因念佛得成佛佛性亙然常不朽剔起眉毛須自看
0674c14: 瞥然親見忘前咎念佛人有因由信心不與法為儔
0674c15: 參禪講解全不顧直下心明始便休露地牛耕翻大
0674c16: 地漫天網收攝貔貅生擒活捉威天下越祖超宗異
0674c17: 路頭普勸念佛參禪者莫把家親當怨讎。
0674c18: 普說
0674c19: 參禪者須得禪源底要玅方有語話分此語無來由
0674c20: 沒格式但應機便用實無有鋪排著量之言所以云
0674c21: 無味之談塞斷人口如僧問趙州如何是道州曰門
0674c22: 外是曰不問那個道州曰甚麼道曰大道州曰大道
0674c23: 透長安此等語話可商量乎盡是禪源到底句但具
0674c24: 眼者自然相契學此道者直須無有學處始有學分
0674c25: 若有毫端許可學者未是學也昔香嚴豈不具學眼
0674c26: 不悟道不見性耶為甚答一句本分話不得蓋學心
0674c27: 不散能所未忘禪源未透也及乎一日因擊竹大悟
0674c28: 始知從前盡是枉用身心故偈曰今年窮錐也無可
0674c29: 不是乎此事實無與人商量得亦無從人學得得者
0674c30: 相見絲來線去你一拳我一掌你罵我我毀你大家
0675a01: 歡喜並無人我如或菴曰山蠻杜拗得能憎不知其
0675a02: 幾忻慶也此等如木人與石女相談言言闇有清趣
0675a03: 終不是孟浪欺心瞞人的語解說此語者固是難得
0675a04: 他三二十年不解開口纔通一線吐一句如獅子哮
0675a05: 吼眾皆驚駭蓋解行相應生機頓發素非一等如慈
0675a06: 明到神鼎秪道一句屋倒也天下搖動想其語若在
0675a07: 學佛道上來據汝將三藏十二部內千七百祖錄中
0675a08: 翻下交解下盡都無撈摸處論說法解義誰又過十
0675a09: 地菩薩及神光雲光德山亮座主等耶一個個到此
0675a10: 門下都無開口處可不是為第一貴勝乎若未到禪
0675a11: 源底第一要謹慎言行莫馳騁見聞之學為己巳任恐
0675a12: 撞著沒巴鼻漢纔一劄著心憤憤地如火發相似又
0675a13: 不肯下心參求懺悔盡不免現招苦報如僧謂雲門
0675a14: 如初生月曲彎彎地遂失雙目如疏山一句肯諾不
0675a15: 得全受三十年倒屙話到此不得不膽戰心寒千載
0675a16: 龜鑑豈欺人乎要得心中怗怗直須己巳躬下事明白
0675a17: 古人境界中通得左之右之手舞足蹈不知幾大快
0675a18: 活逆行順行天亦莫測正是古人行處我不行古人
0675a19: 用的我不用總是不令人覷破雖則分外僭出頭來
0675a20: 一一盡是本分上事終不是捱墻靠壁的耳故歸宗
0675a21: 見僧來即斬蛇來者謂是麤行沙門南泉斬貓兩堂
0675a22: 僧擬議不下文殊殃崛殺佛疑殺人天白白將人生
0675a23: 陷活埋這等境界幾人夢著翻轉乾坤的手段始能
0675a24: 名播今昔德澤諸方湖海衲子誰不萌此心念但學
0675a25: 地不盡終不至於無學地用度雖口說得十分相應
0675a26: 到臨機應事上七花八裂未免敗露如野干盡其聲
0675a27: 勢必不駭象忻龍也學者可不勉諸。
0675a28: 普說
0675a29: 學佛道者第一不得住學地要行到佛祖田地始得
0675a30: 故善財參一百餘城但言我先發菩提心云何教我
0675b01: 學菩薩道如云無有一法可得名菩提心從上諸祖
0675b02: 所得豈有少法可得也故僧問九峰虔曰祖祖相傳
0675b03: 復傳何事峰曰釋迦慳迦葉富僧曰如何是釋迦慳
0675b04: 峰日無物與人僧曰如何是迦葉富峰曰國內孟嘗
0675b05: 君僧曰畢竟傳底事作麼生峰曰百歲老人分夜燈
0675b06: 你仔細看是有學是無學雖然如是直是行到方知
0675b07: 有此事但行不學十有九到但學不行十無一到學
0675b08: 行兩全十修十到故釋迦六年苦行達磨九年面壁
0675b09: 馬祖二十年不開口趙州八十歲猶行腳克符一生
0675b10: 穿紙衣玄泰一世著布衲張九成看個柏樹子呂純
0675b11: 甫提箇趙州無古今得此旨者筆言難盡一箇箇都
0675b12: 是實行上做一時打破漆桶自然頭頭上合物物上
0675b13: 明古今用不盡底到手了也要用時果如貧婆草
0675b14: 隨手拈來不行但學縱在三藏腹中穿下過千七百
0675b15: 則透將來及乎定業到時未免一場熱鬧想無別念
0675b16: 只是啊然定業者何即是無始熟用之境也雖知
0675b17: 此咎盡力掃除愈加紛雜行力不久雖然修進又不
0675b18: 知不覺打合輥作一塊去也若要定業冤家散去第
0675b19: 一不得打掃他但把個敵生死話頭頓在面前與彼
0675b20: 抵捱必然胡思洞裡閑神野鬼妖狐怪類佛魔天眾
0675b21: 近不得也昔槃特伽曾持掃帚二十年生死心破證
0675b22: 無生忍安有盡力行持者不瞥地耶然切不可恣肆
0675b23: 言易山僧三十年來著實力行尚自走作不奈何況
0675b24: 不下死工夫得成就哉故汾陽曰古人二三十年方
0675b25: 纔成辦況乎今時余每向人前弗敢言易不是用實
0675b26: 力曾覷破古人巴鼻安敢說這個話定不是饒舌瞞
0675b27: 人瞞人之罪定非輕也眾等若肯發心從善財本分
0675b28: 上用底諸師話頭上做將去憤然一念弗計遠近年
0675b29: 月管取有日如雲開見日大地光輝就解向佛未行
0675b30: 到處把關下寨攔攩野狐揀辨是非入平等際卻不
0675c01: 被六師牽入社火隊誘壞後昆污瀆先聖真獅子兒
0675c02: 一撥便轉決擇種性若非飲光別傳印子上的縱是
0675c03: 足踏蓮花頭垂寶蓋辨若懸河橫身宇宙一定當面
0675c04: 便吐何則秪要選取一個定乾坤底手段沒查滓的
0675c05: 心腸扶振宗風作將來眼佛法千生莫遇祖道萬世
0675c06: 難逢某甲幸緣一遇如獲無孔鐵鎚身心迷悶有年
0675c07: 忽於大好山行下過如獲至寶身心忻躍迨至今時
0675c08: 用度不盡始知千聖共傳無底缽生生世世永馨香
0675c09: 伏冀當來好心珍重。
0675c10: 皮囊歌寓河南公署作
0675c11: 臭皮囊不久長人生切莫逞豪強為王為宰為民卒
0675c12: 一旦無常夢一場勘破了罷思量各循造化過時光
0675c13: 乾坤中有能仁旨解使時人出苦殃且問著是何旨
0675c14: 畢竟要從何所取智者深知是玅心此心靈妙無堪
0675c15: 比不蓋天不擎地萬象森羅何足計浩蕩虛玄古及
0675c16: 今誰云生死并來去大丈夫宜立志不悟此心都不
0675c17: 是想起輪迴實可哀切須人道當迴避這避方快自
0675c18: 覓一念無生都解釋突出真常大涅槃圓明寂照凝
0675c19: 天地雖然見得的明明亦要遇人末後句末後句若
0675c20: 何為我佛拈花示眾時人天百萬渾無措迦葉微微
0675c21: 笑逗機三千七百今猶古俱要通方向上歸這般事
0675c22: 絕語言到家全不涉因緣空生枉在巖中坐鶖子徒
0675c23: 存日百篇使不得智與能三藏玄談我未曾一念如
0675c24: 如無上道九流三教豈能臻論乎如即有無有非萬
0675c25: 象諸幻有無非虛無斷滅無會得有無之方便窮年
0675c26: 相伴古毘盧超三界出迷塗不用從前諸範模解向
0675c27: 異中提異類隨流順逆自危孤僧不著俗何拘盡世
0675c28: 能為弗遇渠壁立千尋難近傍交馳棒喝是何如言
0675c29: 有骨用無為萬別千差自益時不持不犯無拘束殺
0675c30: 佛焚經破網疑大手段方敢縱不得別傳非釋種破
0676a01: 沙盆內入傳燈大好山中醒世夢醒悟後似非曾何
0676a02: 殊萬死及千生秪因不契無生理所以生生起愛憎
0676a03: 愛憎盡秪一靈洞然明白是何人這般極則言難會
0676a04: 笑殺南無觀世音
0676a05: 七旬自慶文
0676a06: 恭惟老老大大幻身屆於古稀孜孜乾乾深造基於
0676a07: 志學睹般若之甚深肯心頓發入無住之三昧即色
0676a08: 是空覽宗乘之至極決志研窮得綿密之細推是無
0676a09: 即有機緣將熟廓值元來天然透過大好山如匙開
0676a10: 鎖倏爾沾嘗曹洞水似酪涼心登臨濟之堂爭甘棒
0676a11: 喝躡雲門之室曷領顧咦入溈仰之門廳千尺井中
0676a12: 不涉蹈法眼之方丈二指掌內無干僻隱種穀於峨
0676a13: 峰寶方近三十白放曠持杖於湖海壽昌餘二十秋
0676a14: 坐方丈而捉空花多貽後進登禪床而探水月猶累
0676a15: 先參結制各處道場提揭諸緣輻輳掛諸方之唇齒
0676a16: 疑殺顢頇走四海之足跟開驗得失古怪去就除解
0676a17: 笑者同參奇異行藏唯忘言者共住終朝穿衣喫飯
0676a18: 淨裸裸以忍饑恒時待客迎賓絮叨叨而忘語得如
0676a19: 是不可思議一任虎嘯龍吟成一切無盡藏微儘從
0676a20: 象回獅吼祖師命脈流通賢聖巴鼻露現別傳玄旨
0676a21: 應在斯時虛空有窮弘贊莫及傾誠仰祝老和尚住
0676a22: 無量壽普利人天藏向上機均膺緇素者也。
0676a23: 
0676a24: 
0676a25: 豫章信官黃端伯捐俸敬刻
0676a26: 壽昌無明和尚語錄卷上　廣照弟子愈奇證
0676a27: 字
0676a28: 崇禎十年十一月徑山寂照菴識
0676a29: 
0676a30: 
0676a31: 壽昌和尚語錄卷上終
