0716b01: 天界覺浪盛禪師語錄卷七
0716b02: 
0716b03: 門人　大成　大奇　等編
0716b04: 示眾峰巒峭異鶴不停機靈鳳無依獨翀霄漢且道
0716b05: 是何人境界以如意畫圓相云會麼太煞天然漆桶
0716b06: 不快太煞淆訛野狐作怪真機不發枉匿死生正眼
0716b07: 不開徒償業債秪如真機如何得發正眼如何得開
0716b08: 復舉如意云看看如意子跳上三十三天觸著帝
0716b09: 釋鼻孔十殿閻王打一鐵棒怒氣不禁直得南山起
0716b10: 雲北山下雨黃檗山上月白風清法眼寺中紅爐飛
0716b11: 雪會麼良久顧視大眾云隴上梅花開也未我將先
0716b12: 寄有心人。
0716b13: 示眾因一夕出視工課有私趨藏堂禮拜者師呼之
0716b14: 曰你不功課在那裏偷懶去曰禮佛也是好事師以
0716b15: 如意擊云莫道我打你是不好事復召眾曰早晚功
0716b16: 課乃一叢林人之功課也有一人不同始同終即不
0716b17: 得為公也蓋誓願以激發一日之操持晚懺悔以較
0716b18: 勘一日之心行是僧家一日之考察也朝乾夕惕使
0716b19: 此身心不致少懈進德修業使此言行以及其時是
0716b20: 故早晚對佛哀求證明以表不敢自欺此心免使異
0716b21: 日於閻羅大王業鏡臺前消魂喪魄也今天下行人
0716b22: 學人戒人禪人至於談玄說妙便擬精義入神及乎
0716b23: 兩堂課誦如秦始皇驅窮民築萬里長城不勝逃匿
0716b24: 畏填溝塞壑去也即有職事在身正如官差應赴雖
0716b25: 具威儀何異沐猴而冠與使傀儡為戲口雖念曰猛
0716b26: 火焰焰燒鐵城鐵城裏面熱鬼魂鬼魂若要生淨土
0716b27: 聽誦華嚴半偈經你那方寸鐵圍猛火燄燄中魂魄
0716b28: 曾不自聽一字一句教他地獄裏底肯來隨堂課誦
0716b29: 聽你半偈經乎為僧者喫了佛飯尚自不肯禮佛受
0716b30: 戒而彼餓鬼孤魂肯來七跪八拜受戒聽法飽食捨
0716c01: 貪而生淨土乎秪此恐彼鬼也哄他不得又況哄那
0716c02: 泥塑木雕與銅鐵鑄成底佛菩薩肯證明你昏頭搭
0716c03: 腦口喃喃地告訴甚麼眾生無邊誓願度煩惱無盡
0716c04: 誓願斷法門無量誓願學佛道無上誓願成乎只者
0716c05: 一個懶惰欺心眾生也度不得只者一念昏亂妄想
0716c06: 也斷不得只者一時課誦經咒也學不得只者一刻
0716c07: 精誠淨念也成不得又說甚度盡眾生斷盡煩惱學
0716c08: 盡法門成盡佛道者乎嗚呼獅子捉兔如捉象皆用
0716c09: 不欺之全力尊者一彈指而降大海業龍以能不輕
0716c10: 學一突吉羅蓋一汲泉清則一井泉清一斗水濁則
0716c11: 一海水濁全心是旃檀析之則片片皆香全體是瓊
0716c12: 枝截之則寸寸是寶一堂佛尚念不清白一刻經尚
0716c13: 誦不精誠說甚持戒修行明心見性道甚父母未生
0716c14: 前騎聲跨色與甚針劄不入斧劈不開之綿密話頭
0716c15: 淆訛公案之事此皆得罪三寶得罪叢林得罪師友
0716c16: 檀那得罪身心性命之根本了也其餘何足道哉其
0716c17: 餘何足道哉你諸人果能早晚精誠懇切則直下身
0716c18: 心明淨聲色純真令見者聞者皆得頓見一真法界
0716c19: 于一時也即你自謂能了生死自能於心境作主者
0716c20: 試于此自考察看果輕安不輕安果濁亂不濁亂當
0716c21: 自明見不特此也即念一餐供養咒能慚愧以何法
0716c22: 食濟鬼神乎能一舉筋拈匙不昧飲啄之人乎如何
0716c23: 七粒即能遍河沙如何三彈指即超法界果能
0716c24: 參透者七粒者彈指則你日消萬兩黃金及受我粉
0716c25: 身碎骨供養不足多也若是恁麼昧亂而去則知你
0716c26: 尋常起坐日用交參出入屎尿處打失了多少性命
0716c27: 他日滴水粒米又如何免得啣鐵負韁還他債負去
0716c28: 乃彈指一下云珍重。
0716c29: 示眾一日師出牌命侍者鳴梆云今日新正大吉普
0716c30: 請大眾幹運那事眾齊集聽之悚然闃然大師傳語
0717a01: 云伏惟和尚新正萬福師笑云大師太斯文生至晚
0717a02: 召大眾云今日普請幹運那事何如眾無語師振杖
0717a03: 云須知祖師門下不得草草我壽昌師翁開數十年
0717a04: 叢林我是他腳下兒孫今日特要為他證據一番有
0717a05: 麼僧纔出禮拜師便打曰燈籠露柱師又打云是甚
0717a06: 麼曰露柱燈籠師云是何意旨曰甜瓜徹蒂甜苦瓜
0717a07: 連根苦師又打云者個是甜是苦僧禮拜歸眾師云
0717a08: 拋鉤釣鱉拈拄杖便行。
0717a09: 示眾空谷傳聲皆因人之呼應昧己巳者自驚自怪而
0717a10: 魂魄齊飛明鏡現像本為物之露呈迷頭者自惑自
0717a11: 疑而形神俱失不知自心取自心以故非幻成幻法
0717a12: 若知不取無非幻則此自心常湛然矣今之坐禪昏
0717a13: 亂不明定者雖是夙習現業流識根因未絕亦是現
0717a14: 前為生死心不猛切耳為生死心若切則雜想浮昏
0717a15: 自然不生如金剛出匣寒光逼人鬼魅邪魔悉皆消
0717a16: 殞安能於此張形弄影哉永嘉云大丈夫秉慧劍般
0717a17: 若鋒兮金剛燄非但能摧外道心早曾落卻天魔膽
0717a18: 此正直指吾人現前者一念金剛心也汝等不能頓
0717a19: 發真心只去排遣昏散猶如亂軍以追賊寇而亂軍
0717a20: 反自為寇矣故必大將軍全提正令則軍威自嚴而
0717a21: 賊寇自敗也秪如汝等嘗侍立大人之前心上亦還
0717a22: 凜然肅靜乎亦還頹然昏散乎亦還三業孤迥乎亦
0717a23: 還六識紛飛乎暫立大人之前尚能惠汝三昧如此
0717a24: 又況自能頓起本心金剛三昧王而不能威伏八萬
0717a25: 浮塵幻想哉參禪人不能透出者離相離名之金剛
0717a26: 王而聖凡情解生死命根終不斷絕也復震聲一喝
0717a27: 曰是甚麼。
0717a28: 示眾自從胡亂後不曾少鹽醬者個馬箕不惟舌
0717a29: 覆大千亦乃眼空萬象雖然如是其中還有簡點得
0717a30: 此老腳跟下事者麼噫從來踏殺天下人誰識渠儂
0717b01: 非莽蕩。
0717b02: 示眾因機利物就路還家此是杖人尋常活計到處
0717b03: 稱尊遇緣作主此是杖人本分宗風尋常活計本分
0717b04: 宗風還有分別也無昔世尊因自恣日文殊三處度
0717b05: 夏迦葉欲白椎擯出纔拈椎乃見百千萬億文殊迦
0717b06: 葉盡其神力椎不能舉世尊問迦葉汝擬擯那個文
0717b07: 殊迦葉無對汝看者一隊弄泥團漢還知他底關捩
0717b08: 子麼今日杖人應僊亭黃巖兩處禪期茲當一月以
0717b09: 來幸有剡兄唱和成其始終更當別過黃巖幸有海
0717b10: 兄輔弼盡其善美忽又廣福大兄過我正不妨虛此
0717b11: 丈室而待使我兄弟兩地開宗一念無私渾忘彼此
0717b12: 視他人之相呵擯與視我今之相讚揚末流之弄鬼
0717b13: 眼睛妄生譏毀者孰能辯其優劣還有具擇法眼者
0717b14: 麼乃喝一喝云劈開華嶽連天色放出黃河動地聲
0717b15: 除夜示眾問如何是末後一句師云正月初一降嚴
0717b16: 敕曰如何是開頭一句師云臘月除夜放赦書曰始
0717b17: 末中間透脫一句作麼生師云羅經背後定南針乃
0717b18: 云周天三百六十日一年大事今宵畢特地抽筋不
0717b19: 動皮暗裏殺人不見血了得底早已巳轉身了不得底
0717b20: 莫在此叫屈更問折合事何如鐵牛拶出黃金汁。
0717b21: 靈谷示眾近日參究作麼生還有進步處麼的的確
0717b22: 確出眾說看為汝決擇不得掠虛頭眾默然復云參
0717b23: 須真參悟須實悟無門為解脫之門無意為道人之
0717b24: 意雖則無門無意直須透過鐵壁銀山使此命根斷
0717b25: 絕大死活來始得受用不然說時似悟對境還迷又
0717b26: 何勞於此結制今此結制正為參了生死禪非參道
0717b27: 理知解禪也不見藥山初參石頭問云三乘十二分
0717b28: 教某甲粗知嘗聞南方直指人心見性成佛實未明
0717b29: 了伏望和尚慈悲指示石頭云恁麼也不得不恁麼
0717b30: 也不得恁麼不恁麼總不得師云是個甚麼你看師
0717c01: 資相遇各有個至誠真實處所以石頭知是個人也
0717c02: 不肯孤負他藥山罔措石頭更不與他鑿破乃曰子
0717c03: 因緣不在此且往馬大師處去藥山稟命恭禮馬祖
0717c04: 仍伸前問師曰你看馬大師到者裏何不以本分事
0717c05: 直截他祖云我有時教伊揚眉瞬目有時不教伊揚
0717c06: 眉瞬目有時教伊揚目瞬目者是有時教伊揚目瞬
0717c07: 目者不是師云是個甚麼藥山於言下契悟便禮拜
0717c08: 祖曰子見甚麼道理便禮拜山曰某甲在石頭如蚊
0717c09: 子上鐵牛祖曰子既如是善自護持師云藥山既在
0717c10: 馬祖言下契悟為甚道某甲在石頭處如蚊子上鐵
0717c11: 牛是個甚麼又一日祖見藥山乃問子近日見處作
0717c12: 麼生山云皮膚脫落盡唯有一真實祖曰子之所得
0717c13: 可謂協于心體布於四肢師云藥山悟到證到無自
0717c14: 欺處故馬祖亦不欺他乃讚歎如是若以此公案舉
0717c15: 似今人著語拈頌更有十分尖新奇巧自謂者個公
0717c16: 案早已巳透徹得也至于真真實實能如古人頓斷生
0717c17: 死命根如皮膚脫落而協布心體秪恐說食終不能
0717c18: 飽說衣終不免寒也大眾到者裏也須親自透徹始
0717c19: 得。
0717c20: 牛首示眾昔者開山懶融禪師終日宴坐觀心以至
0717c21: 天人送供鳥獸銜花世人不知以四祖謂觀者何人
0717c22: 心是何物為破其錯用心此非冤誣古人及陷誤後
0717c23: 學捨真實參究而別尋道理乎使彼觀心果錯則亦
0717c24: 不足以感動天人鳥獸與四祖遙觀奇異氣象而躬
0717c25: 訪真道人也既彼是錯四祖何不教彼別參而但曰
0717c26: 觀者何人心是何物殊不知秪此一語是直指人心
0717c27: 見性成佛之妙旨也融公如花蕊之將開如夢熟之
0717c28: 將覺忽聞此指直下領悟而驚起乃問還識道信禪
0717c29: 師否豈非公已巳深悟此旨非達磨直指之宗安能有
0717c30: 如此微妙真可謂一句了然超百億粉身碎骨不能
0718a01: 酬也不然何以後來遂節作怕勢寫佛字猶有者個
0718a02: 在是皆重重指歸此百千三昧於一心之源故曰如
0718a03: 是之法汝今已巳得與佛無殊不必更作觀行正謂彼
0718a04: 得魚可以忘筌到岸可以捨筏也如今人流浪在生
0718a05: 死業識海中全無把柄可據亦可不作觀行不深參
0718a06: 究本心而能一經指點即開悟乎如汝諸人現前歷
0718a07: 歷明明與融禪師悟底曾無有別汝能於中作得主
0718a08: 宰於夢想顛倒逆順縱橫有自由自在分也無如果
0718a09: 不能則何敢放肆輕易不勇猛觀心深自參究到那
0718a10: 寤寐一如孤迥獨拔安得有相應分有點化分有喫
0718a11: 棒分哉前日鐵漢一公問予曰時人但以牛頭一宗
0718a12: 為旁出其以四祖不曾傳衣缽與融師之故乎抑大
0718a13: 法之有正偏乎予曰四祖當年先得五祖忍大師傳
0718a14: 付衣缽四祖一日告眾曰吾武德中游廬山絕頂望
0718a15: 破頭山見紫雲如蓋下有白氣一道橫分六道汝等
0718a16: 會麼眾皆默然忍師曰莫是和尚他後橫出一枝佛
0718a17: 法否祖曰善即此便知付五祖在前訪牛頭在後也
0718a18: 不見四祖與融師云吾受璨大師頓教法門今付於
0718a19: 汝汝今諦受吾言只住此山向後當有五人達者紹
0718a20: 汝玄化祖付法遂還雙峰自爾牛頭法席大盛此語
0718a21: 不可為後世之據證乎若但以牛頭未有衣缽為旁
0718a22: 出則後來六祖之下不傳衣缽者皆謂之旁出可乎
0718a23: 蓋彼後人不過以彼子孫之繁衍長遠者為正傳子
0718a24: 孫稀少短促者為旁出耳豈心宗大法亦有正旁之
0718a25: 別哉漢公大喜云此正某甲欲為辯正幸今和尚為
0718a26: 發明之使牛宗一枝復橫出於天下古今也師復召
0718a27: 大眾曰汝等皆在此山不可虛度必須各各真實日
0718a28: 夜觀心畢竟何者是我本心我本心上還有生死凡
0718a29: 聖能所是非也無若於本心無一法可得則何有生
0718a30: 死聖凡與你為迷悟不特融祖觀心如此即二祖
0718b01: 神光亦以覓心了不可得初祖始為安心三祖以覓
0718b02: 罪了不可得二祖始付其衣法你不知覓心覓罪觀
0718b03: 心即今日之參究也工夫不極到處安得見自己巳本
0718b04: 心汝諸仁者各各旋機悟此本有則不惟融宗不墜
0718b05: 而一花五葉之宗旨皆振起也勉之勉之。
0718b06: 示眾卓拄杖云會麼昔平田岸和尚示眾云靈光不
0718b07: 昧萬古徽猷入此門來莫存知解者老漢龍頭蛇尾
0718b08: 靈光不昧萬古徽猷便了更說甚莫存知解既是靈
0718b09: 光不昧則如杲日當空無不照徹矣又何有知解之
0718b10: 不化為光明哉不見僧問趙州狗子有佛性也無州
0718b11: 云無有甚麼知解又僧問狗子有佛性也無州云有
0718b12: 有甚麼知解又僧問如何是西來意州云庭前柏樹
0718b13: 子有甚麼知解五祖演云如何是西來意庭前柏樹
0718b14: 子恁麼會爭得有甚麼知解又云如何是西來意庭
0718b15: 前柏樹子須是恁麼會始得有甚麼知解汝等若向
0718b16: 者裏透去佛祖也不柰汝何且道山僧今日畢竟為
0718b17: 個甚麼不見道靈光不昧萬古徽猷你若擬議打破
0718b18: 你頭卓拄杖下座。
0718b19: 示眾汝等果的要參了生死禪須向我者裏將身心
0718b20: 性命徹底放下又放下無一毫物為障礙則悟門自
0718b21: 開本地風光當體迸現纔有一毫利欲世情心文字
0718b22: 道理心知解玄妙心欲作善知識心及種種心留滯
0718b23: 在腔子裏便障卻本地風光不得大徹大悟何則成
0718b24: 佛作祖與為人天眼目皆是世諦流布於我本分結
0718b25: 根生死無明是最利害不令人開悟況彼利欲世情
0718b26: 與妄想執著又可容留夾帶于其中古人出世為人
0718b27: 作佛祖事皆是悟後涉俗利生垢濁邊底事此豈未
0718b28: 悟之人可存此心為生死性命之迷障我今既以成
0718b29: 佛作祖之心為障礙則此參禪豈非障礙蓋參禪者
0718b30: 乃借此大斧鋮開闢我本來性命之秘非以此法為
0718c01: 我本分事近世流俗阿師不勘驗人于死生性命如
0718c02: 何只要人著語拈頌便以為悟豈不大相孤負殊不
0718c03: 知古人以此驗人能了生死也無果了得生死則自
0718c04: 能透此牢關非是今日參透者一則明日再參透那
0718c05: 一則一千七百我今已巳透三分之一尚有二分未透
0718c06: 容我漸次透去然則拈花已巳前都無公案只透一則
0718c07: 便不足以透千百則不成此古人驗人端的處全在
0718c08: 此語中今日只管著語頌古其如生死心未破生死
0718c09: 心破底人出語定不落人格套你纔開口我早知了
0718c10: 何必你與善知識爭說我自有妙處善知識不知我
0718c11: 若是則如何喚做善知識汝等要參了生死禪必須
0718c12: 拼捨此窮性命則能透脫此性命不見大兵殺賊你
0718c13: 若不惜性命去殺不惟能殺賊亦全得自己巳性命若
0718c14: 乃先惜性命臨陣畏怯不惟不能殺賊亦乃被賊所
0718c15: 殺你還知奮此不怕生死心即所以破生死證性命
0718c16: 之心麼汝等切勿自委努力努力。
0718c17: 博山元旦示眾今日新年別無佛法可說只有一則
0718c18: 現成公案重新與眾取決五百年前本山無隱子經
0718c19: 禪師元旦上堂云和氣生枯卉寒雲散野郊木人占
0718c20: 吉兆夜半露龜爻先和尚云山僧今晚亦有四句燭
0718c21: 影搖紅處香煙結白時現成的佛法也要大家知如
0718c22: 此會得如金之黃如玉之白曾無變易也二老前後
0718c23: 拈提如此今日杖人亦有四句新年頭佛法拄杖未
0718c24: 開封驚起舟山鳳攪翻碧海龍大眾既是拄杖未開
0718c25: 封為甚能驚鳳攪龍於此會得更不遂驢年馬年而
0718c26: 去會麼手撮虛空成彈子打透天邊白鳳兒其或未
0718c27: 然瑤臺誤卻來時路莫恨神僊不指迷。
0718c28: 上元示眾達磨大師以解行相應是名曰祖此是何
0718c29: 解何行若不曾向大冶紅爐中煆煉過得個脫胎換
0718c30: 骨自能作活何能一言一行開人天之眼目作佛祖
0719a01: 之師宗不見雪峰三到投子九上洞山末後始道得
0719a02: 一個盡大地是個解脫門把手拽人不入長慶參驢
0719a03: 事未去馬事到來纔悟得個萬象之中獨露身要人
0719a04: 自肯乃方親洞山邈一個雲巖秪者是於過水睹影
0719a05: 始悟得個切忌從他覓迢迢與我疏此豈不是古人
0719a06: 於脫胎換骨始得個解行相應自能作活之真消息
0719a07: 今日誰不在裏許若是不肯拼捨身命求個入處設
0719a08: 得個入處又不能踢脫窠臼求個出處所以古人竭
0719a09: 盡婆心下盡毒手不過欲控人個入處與控人個出
0719a10: 處使渠自得轉身吐氣始不被人欺亦不致於欺人
0719a11: 也惜乎時人不自痛心頭頭蹉過如五更鐘叫誰不
0719a12: 在夢中打開眼光還曾見有威音王佛與日月燈明
0719a13: 佛底神力者麼若論者個誰不能知我問你香嚴是
0719a14: 甚癡子如何因擊伏始悟一擊忘所知更不假修持
0719a15: 靈雲是甚瞎子如何因三十年尋劍客一見桃花更
0719a16: 不疑又玄沙是甚瘋子如何於飛鳶嶺上踢破腳指
0719a17: 乃悟曰達磨不來東土二祖不去西天至於溈山之
0719a18: 拈出火柴頭百丈之扭卻鴨子鼻雲居之因呼出本
0719a19: 名各各始得知歸而有出身路此何故正是佛祖言
0719a20: 句與師資相遇如生冤家相似兩不放過始得啐啄
0719a21: 同時水乳相合又如擊石乃得火迸鞭草乃見血流
0719a22: 也若是聚頭打鬨互相賺誤何異飯蘿裏餓殺大海
0719a23: 裏渴殺更怨誰乎又誰能自怨大眾如今還知非非
0719a24: 想天爛泥裏有刺剌者麼噫看腳下。
0719a25: 示眾前日常住走卻一隻水牯牛大眾還有知彼去
0719a26: 處者麼問取監院卻云不知當時聞走卻牛時已巳向
0719a27: 汝心頭東觸西觸也如何謂不知杖人試召南泉
0719a28: 溈山懶安石鞏諸牧人來問南泉道擬向溪東溪西
0719a29: 牧不免犯人苗稼不如隨分納些些只今何處納些
0719a30: 些又問溈山道山下檀越家作一頭水牯牛脅下書
0719b01: 溈山僧某甲五字如今脅下還有個書博山僧某甲
0719b02: 者麼又問懶安道如執杖人看牛行則同行止則同
0719b03: 止如今行止在何處又問石鞏道一回入草去驀鼻
0719b04: 拽將回如今鼻孔索子在那裏者一隊執事底人還
0719b05: 敢自語不知其落處乎而南泉又云不特昨夜三更
0719b06: 失卻牛天明起來又失卻火也杖人大笑急得佛殿
0719b07: 裏燈籠如黑漆桶相似跳上三十三天觸著帝釋
0719b08: 鼻孔東海鯉魚打一棒雨似盆傾打失汝等眉毛只
0719b09: 願天晴晒朗看取隔墻或見彼角隔山或見生煙正
0719b10: 好來杖人處討棒喫莫說不先為汝道破吽吽。
0719b11: 示眾問僧作甚麼來曰摘茶師云茶摘人人摘茶曰
0719b12: 火爐裏翻身師云好喫三十棒曰剛刀雖快不斬無
0719b13: 罪之人師云你自招承那莫孤負拄杖子好不見溈
0719b14: 仰父子摘茶溈云終日只聞子聲不見子形仰撼茶
0719b15: 樹溈云子秪得其用不得其體仰云和尚又作麼生
0719b16: 溈良久仰云和尚秪得其體不得其用溈云放子三
0719b17: 十棒仰云和尚棒某甲喫某甲棒教誰喫溈云放子
0719b18: 三十棒者兩個漢打葛藤不了雖然也須知他父子
0719b19: 有時捨身飼虎割肉餵鷹有時虎口中奪雀兒鷹爪
0719b20: 上爭兔子還有於此中明殺活者麼直饒於百草頭
0719b21: 上薦取老僧鬧市叢中識得天子也須喫博山三十
0719b22: 痛棒始得。
0719b23: 除夕示眾大人無我自參同收放全機妙始終獅子
0719b24: 吼時芳草綠象王回顧落花紅可中還有能哮吼者
0719b25: 麼古人以臘月除夕為末後一著與諸人討個折合
0719b26: 者也是作死馬醫何知有最初底句子雖然走路走
0719b27: 到家辛苦亦自喜做事做到頭喫虧亦自己巳秪者自
0719b28: 喜自己巳也須自有分曉始得不則豈但業識茫茫迷
0719b29: 頭認影與觸途成滯無路出身也哉且道皋亭今夕
0719b30: 底風光又作麼生且喜寒林消息密梅花引得早春
0719c01: 歸。
0719c02: 示眾古人立不語期要人言語道斷撒手縣崖立枯
0719c03: 木堂要人心行處滅絕後重甦不是商量通消息得
0719c04: 的直須拼性命與生死疑情討箇分曉憤激不已巳如
0719c05: 輪刀上陣不能殺冤必被冤殺果能削平魔佛如許
0719c06: 別立乾坤。
0719c07: 示眾磁石之微能吸天下之鐵春風之密能發天地
0719c08: 之生此氣機之必致非人力之所能也羅經盤之方
0719c09: 寸以一無知無識之針能定乾坤之中分卦爻之正
0719c10: 天地卦爻之神化無敢違此一針而此一針不能違
0719c11: 天地卦爻之中正也吾人身世性命上此一針今在
0719c12: 何處須能先自定之則十世古今微塵剎海咸不出
0719c13: 此無知無識之針而自能無所不知無所不識而不
0719c14: 為自欺欺世之人也。
0719c15: 處州龍泉西寺孤舟和尚請為眾證戒師云昨日已巳
0719c16: 與諸兄弟滿口道破也今日又要夢筆杖子為汝等
0719c17: 斬新敲磕我問汝等腳跟下誰無立地也要有處出
0719c18: 身頂門上誰不撩天也要有處開眼到者裏直須不
0719c19: 行心處路而得縱橫不挂本來衣而得嚴密雖不正
0719c20: 恁麼而得透脫切忌未生時而有殺活如此則不負
0719c21: 盧舍那如來當當常有因當當常住法身而能出入
0719c22: 華光三昧戒光從口出與十方諸佛作心地印也如
0719c23: 此持得證得則堪報不報之恩以助無為之化會麼
0719c24: 一毛端上開心眼梵網光中笑雜華。
0719c25: 蘇州居士供千佛衣奉祝文為慶師誕請示眾江月
0719c26: 照松風吹永夜清宵何所為佛性戒珠心地印霧露
0719c27: 雲霞體上衣若向者裏薦得則今古曾無昧分明在
0719c28: 目前那堪蘇州有常州有一段天然尊貴煥乎其有
0719c29: 文章底呈獻杖人且道與昔年一宿覺於曹溪稟承
0719c30: 底宗旨還有同別也無良久云多子塔前親體露千
0720a01: 華藂裏現優曇。
0720a02: 示眾趙州云世人皆被十二時辰使老僧卻能使十
0720a03: 二時辰雲門云十五日以前即不問十五日以後道
0720a04: 將一句來又自代云日日是好日壽昌云是者等過
0720a05: 日子不是者等過時光是者等過時光不是者等過
0720a06: 日子看者三個老漢大似有驅耕奪食定國安邦手
0720a07: 眼簡點將來於初三十一中九下七處也只是坐地
0720a08: 說兵機何曾有一些子交涉秪如杖人恁麼道有瞻
0720a09: 風辯色底出來捋虎鬚看良久擊杖云險。
0720a10: 示眾翠巖夏末不惜眉毛洞山秋初無端落草七棒
0720a11: 對十三一棒也較不得天界恁麼舉還免得麼若有
0720a12: 動絃別曲落葉知秋也好分取一半若是守株待兔
0720a13: 緣木求魚也好分取一半何故為眾竭力也要他知
0720a14: 得失別休咎為人即不禍生雖然一棒也較不得。
0720a15: 示眾圓通賣死貓頭無人著價徑山鬻臭皮襪索值
0720a16: 遼天棲霞鋸解秤錘賺殺江南江北長干舍利塔與
0720a17: 天界毘盧閣相顧曰我高底高出雲霄你大底大如
0720a18: 山岳爭奈正法眼藏涅槃妙心者一枝慧命不知拄
0720a19: 杖子作麼生廣為傳續拄杖子笑曰止止不須說此
0720a20: 中別有機北斗藏身須有語出群消息許誰知。
0720a21: 示眾先壽昌門庭高峻迥拔當時以克紹古聖宗風
0720a22: 全提向上使洞水逆流故諸方推為古佛以行解相
0720a23: 應與一日不作一日不食巍巍獨坐于大雄峰之百
0720a24: 丈相震嚮於古今也先祖悟不讓於古人功必齊于
0720a25: 諸聖嘗有偈警眾曰冒雨衝風去披星帶月歸不知
0720a26: 身是苦惟慮行門虧汝等亦知此行門二字切莫輕
0720a27: 易看過正是獅子捉兔如捉象用不欺之全力何能
0720a28: 入生死流驪珠獨耀于滄海踞涅槃岸桂輪孤朗於
0720a29: 碧天乎須知今日博山家風更別若非銅頭鐵額漢
0720a30: 始終不易其操者未易承當在。
0720b01: 示眾聚百草成藥聚百虫成毒聚百毒成丹聚百丹
0720b02: 通神通神則能破有翻空而超凡越聖所以龐公云
0720b03: 十方同聚會個個學無為此是選佛場心空及第歸
0720b04: 無為作麼學知此則神於破有翻空以毒攻毒也汝
0720b05: 等須著精彩始得。
0720b06: 中秋示眾廣寒僊子拂銀床玉樹飛香徹夜涼引發
0720b07: 皋亭俄一笑驚翻月裏煮油鐺。
0720b08: 師見月上高峰因示眾云夜色生寒翠清光漸可捫
0720b09: 蛾眉披秀穎明鏡欲忘痕。
0720b10: 天界覺浪盛禪師語錄卷七
