0597a01: 天隱和尚語錄卷十五
0597a02: 嗣法門人通問等編
0597a03: 雜著
0597a04: 題船子和尚機緣集
0597a05: 船子和尚得藥山法泛一小舟江邊三十餘年接待
0597a06: 方來未有可其意者及見夾山下箇毒手一橈打落
0597a07: 洪波直教離鉤三寸道將來此是從上宗師爪牙也
0597a08: 其間道藏身處沒蹤跡沒蹤跡處莫藏身恰是龍頭
0597a09: 蛇尾所以夾山已巳後接洛浦支離不少雖然正所謂
0597a10: 以心印心心心不異且看末後踏翻船子是何作略
0597a11: 時人觀其語句若作歌辭會入地獄如箭射不作歌
0597a12: 辭會亦入地獄如箭射離此二邊道得一句許你親
0597a13: 見船子。
0597a14: 極庵說
0597a15: 夫真實荷道極盡今時無一毫留滯無半點隔礙而
0597a16: 庵始成焉然不見有凡可了不見有聖可成無聖無
0597a17: 凡無得無失是名為極無得故實無所得無失故實
0597a18: 無所失歷歷明明湛湛寂寂能轉一切物一切物不
0597a19: 能轉蕩蕩然庵亦無庵極亦無極無庵故庵無極故
0597a20: 極無極故不捨一法無庵故無處非庵出則虛而靈
0597a21: 入則寂而照無出無入非照非寂超然獨立于器界
0597a22: 根塵之外是則吾所為極菴之說。
0597a23: 佛祖讚
0597a24: 天隱禪院造佛并十二圓覺諸大菩薩讚
0597a25: 慈悲大覺皇憐憫於一切嘗開甘露門拔濟群生類
0597a26: 大千沙界中求者無不遂圓明常寂照不動一毫端
0597a27: 及諸大菩薩慈悲亦復然遍滿虛空界化現無邊際
0597a28: 神通不思議出沒皆無礙眾生但瞻仰塵勞即解脫
0597a29: 離苦得安樂猶如反掌間況以妙莊嚴成道正因地
0597a30: 箇中無染污剎那得佛智功德本具足無願不成就
0597b01: 清淨慧眼觀證我如是說光明照十方莫不沾恩力
0597b02: 觀音大士讚誠侍者請
0597b03: 錢貢善繪筆意精妙以淡墨畫大士趺坐磐石作
0597b04: 巉巖覆之一善財於洪波浩渺中跪蓮舟而頂禮
0597b05: 瞻者莫不驚歎疑為菩薩示現又何必復航海而
0597b06: 覲補陀耶謹此拜讚。
0597b07: 茫茫大海中化現一磐石應度有緣人覿面欣敬禮
0597b08: 眼裏聞妙音耳裏見妙質善財達此意波浪蓮舟出
0597b09: 不畏風險濤頓然超百億菩薩如父母之念孩眾生
0597b10: 如子女之哀接若能會得善財如斯之猛烈許你生
0597b11: 死之心當下息
0597b12: 白衣大士讚
0597b13: 夫半枝楊柳灑甘露于大千一片慈心救迷雲於恒
0597b14: 劫或現白衣僊以釋求男女之愛想或現夜丫形令
0597b15: 無數漢返妄歸真若空谷之傳聲如太清之起雲其
0597b16: 聲兮無聲其色兮無色唯眾生自覺觀之在耳聽之
0597b17: 在目發無盡藏開圓通門乘不可思議大願力也吾
0597b18: 將海水為墨讚之曷能窮焉
0597b19: 三十二應身大士像贊印禪人請
0597b20: 悲願應身三十二慈悲遍照平等施如月映徹影無
0597b21: 方善惡逢緣咸得利猛火燄燄刀楯中一灑甘露無
0597b22: 能累眾生顛倒逐根塵所以輪迴生死際如依大士
0597b23: 返聞聞思修頓入三摩地印禪懇切來請題而我信
0597b24: 筆書此偈普門功德贊莫窮恰似太虛點空翠因茲
0597b25: 悟徹無窮身口誦目瞻皆了義
0597b26: 大士贊二
0597b27: 三十二應權為應著眼看來原不定心如孤月照長
0597b28: 空千江有水千江印瞻之仰之惟誠惟敬毀之辱之
0597b29: 無嗔無諍光明寂照遍河沙兀兀無言行正令
0597b30: 耳觀世界眼聽十方普利群情應化無疆淨瓶甘露
0597c01: 時灑清涼是為大慈悲父故作苦海舟航
0597c02: 初祖達磨贊四
0597c03: 傳佛心印多虛少實親對梁王剛云不識折蘆暗暗
0597c04: 渡江心久坐少林成底業咄試問當門齒可生今日
0597c05: 誰能為雪屈
0597c06: 持般若劍以破六宗被忍辱鎧而服三毒直指人心
0597c07: 剛云不識一葦渡江九年面壁東土人天從師開闢
0597c08: 一葦渡江九年面壁致使梁王追之不及神光斷臂
0597c09: 剛纔漏泄而今滿地是兒孫看來得髓何曾徹咄
0597c10: 飄飄一葦渡江淮少室峰前眼不開默坐九年成底
0597c11: 事當門齒缺可曾栽
0597c12: 高峰大師贊
0597c13: 張公洞裏死關天目山頭化導足跡不落人間影像
0597c14: 何從而到描也描他不成畫也畫他不就識得高峰
0597c15: 老人鼻孔依然是舊
0597c16: 碧峰禪師贊
0597c17: 清涼山裏坐禪石城殿下說法震動四海歸降安置
0597c18: 八方寧靜仔細簡點將來也是一場笑具老人本分
0597c19: 幽然觸處隨宜應現咄這裏見得分明休作神通妙
0597c20: 行
0597c21: 續十一代祖師贊并序
0597c22: 余閱中峰廣錄有列祖贊自初祖達磨以至高峰
0597c23: 歷二十八代復從中峰師師相印祖祖相傳至笑
0597c24: 巖寶祖及先師幻有老人又十一代矣憶昔先師
0597c25: 付源流於禹門堂上未及讚語某繇是焚香拜讚
0597c26: 以繼中峰和尚略酬遞代傳持之意俾後學知臨
0597c27: 濟正宗代不乏人也。
0597c28: 中峰本禪師
0597c29: 天目開明中峰成仁觀河流水大法雷霆
0597c30: 千巖長禪師
0598a01: 千尺巖巔握金剛圈長年兀坐化利人天
0598a02: 萬峰蔚禪師
0598a03: 萬峰頭上氣吞佛祖遇此等人震塗毒鼓
0598a04: 寶藏持禪師
0598a05: 衣珠一露魔王大怒持平等心善惡咸度
0598a06: 東明旵禪師
0598a07: 心光發現無背無面闡化東明聊通一線
0598a08: 海舟慈禪師
0598a09: 渡生死流全憑慈舟令人到岸瀟灑天游
0598a10: 寶峰瑄禪師
0598a11: 山藏奇玉林巒秀蔚得者安閒不向外逐
0598a12: 天奇瑞禪師
0598a13: 少林秘要直露心巧忒煞天奇宗風絕倒
0598a14: 無聞聰禪師
0598a15: 圓通一門頓悟心聞高超三界震動乾坤
0598a16: 笑巖寶禪師
0598a17: 心如皎月未可方說聞小兒啼悟西來訣
0598a18: 禹門傳禪師
0598a19: 江南開宗此老英雄造此室者如雲從龍
0598a20: 幻有老和尚贊五
0598a21: 踏破笑巖巖上月翻身直入清涼窟萬年冰裏一蒲
0598a22: 團坐斷乾坤吞佛骨虛空為口須彌舌大千沙界風
0598a23: 雷說兩肩擔荷臨濟宗腳下兒孫千百億鉗錘喫盡
0598a24: 禹門來所以磬山伸雪屈
0598a25: 老漢參尋三十年閒來獨坐白雲巖四方衲子聞風
0598a26: 集不肯糢糊底許單約住也下辣手之鉗錘放行也
0598a27: 用針錐之痛劄機超笑巖隻履權衡臨濟三玄掀翻
0598a28: 海岳震動乾坤大開爐於禹門提挈綱宗於普照
0598a29: 末後一句把住牢關咦而今若要通消息鼻孔分明
0598a30: 在目前
0598b01: 特石匪堅芭蕉匪幻吾師面目澄澄湛湛無緣之慈
0598b02: 應遍知接物利生有何倦百億化現度群迷夜叉羅
0598b03: 剎咸法脊讚之毀之平等觀直下令人已巳事辦
0598b04: 一片青山一溪碧水敷箇蒲團依石梁止拈龜毛拂
0598b05: 提向上旨懸河之辯閃電之機曾經毒手二十年餘
0598b06: 今朝覲面痛徹骨髓欲形文彩讚吾師恰似一滴投
0598b07: 海底噫大笑一聲淚如雨且道悲兮且道喜
0598b08: 這老和尚慈悲海量應接人天大方模樣道合尋常
0598b09: 龍神瞻仰驗盡天下衲僧秖許獃頭三兩
0598b10: 真讚
0598b11: 天隱禪院識監寺請
0598b12: 若道即是磬山和尚撩天鼻孔無半若道不是磬山
0598b13: 和尚模樣依稀人諳是與不是離微誰能下口判斷
0598b14: 既然如此糢糊務要描他何幹又不會禪又不會道
0598b15: 剛剛一味平懷穿衣喫飯懶漢咄十方雲水高流剔
0598b16: 起眉毛試看
0598b17: 報恩禪院眾請
0598b18: 咄這箇老漢佛法全無機筭慣開大口磨牙妄作人
0598b19: 天師範披如來衣坐如來座行祖師正令用辣手鉗
0598b20: 錘拈起龜毛拂子放下枯枝草莖且道不拈不放一
0598b21: 句合作麼生若道得許你半箇住持若道不得試看
0598b22: 一筆揮將也外道魔王肝膽寒
0598b23: 玉峰長老請
0598b24: 玉峰與我同條生不能與我同條死有人來問是何
0598b25: 緣驀口便將拂子止咄阿誰阿誰天隱老子
0598b26: 授徒請
0598b27: 千巖萬壑兀兀忘學一箇蒲團逍遙快樂咦拈起拂
0598b28: 子便驚人惟授闍黎已巳輕諾休輕諾無可託描摹去
0598b29: 為木鐸
0598b30: 範徒請
0598c01: 見山不是山見水不是水拈起鐵楖栗打破西來旨
0598c02: 噫範徒會得這些兒留與他年作標子
0598c03: 本徒請
0598c04: 長松壁立巖泉傾瀉直指西來不用唇舌記得當年
0598c05: 舉拂時道本闍黎曾會得咄即今還會得麼
0598c06: 藏徒請
0598c07: 終日翛然坐佛也不要做禪道爛葛藤不與你說破
0598c08: 山茨際請
0598c09: 拈龜毛拂坐箇蒲團別無長處佛祖難瞞清風拂白
0598c10: 月此意有誰諳這裏一分親切處秖許闍黎隻眼看
0598c11: 箬庵問請
0598c12: 遠山青近水綠兀坐蒲團如枯木箇裏原無半點塵
0598c13: 石上苔斑鴨頭綠手中拂子卻付誰走向煙霞潛深
0598c14: 谷夙世冤家撥不開務要描伊露人目
0598c15: 林玹琇請三
0598c16: 山不是山水不是水坐破蒲團豈有定止千巖萬壑
0598c17: 之中豺狼群隊之裏要尋箇張牙露爪底驀然撞著
0598c18: 捋虎鬚不是我兮便是你
0598c19: 正坐堂堂無事可做龍象交參一一按過頂門具眼
0598c20: 劈頭打破林玹小廝慣要惹禍來捋虎鬚許伊膽大
0598c21: 雲無所來山無所去無去無來道人無住繡谷風生
0598c22: 蘭溪水注一一拈來各有本據如虎戴角如鳥乘羽
0598c23: 咄
0598c24: 同雲萍維那請
0598c25: 手中執如意心裏原無住推倒須彌峰踢翻四大海
0598c26: 不動一毫端何曾有本據分付萍禪人留作他年閑
0598c27: 家具
0598c28: 崇北振知事請
0598c29: 此老生平慣行棒何故而今坐卻杖果能諳得這些
0598c30: 兒許伊作箇人天樣面目儼然襟懷可暢咄都從幻
0599a01: 影乞留題誰道於中無形無相
0599a02: 振宗承知客請
0599a03: 一片蒲團隨方就圓擲下拂子袖手安閒眼空四海
0599a04: 心若大川出懸河之辯舉倒嶽之鞭咄冷地看來那
0599a05: 值半文錢
0599a06: 大林偉知客請
0599a07: 這老頭陀破無明窠長年獨坐大法擔荷拈起拂子
0599a08: 多多和和若人會得其中意隨處蒲團隨處歌
0599a09: 無文印禪人請
0599a10: 坐臥千巖萬壑令人到此絕學截斷東西路頭方始
0599a11: 頂門開目問渠那裏端由臨濟正派老禿印得幾箇
0599a12: 摟搜拂柄今還倒握咄且看三十年後滿地兒孫角
0599a13: 角
0599a14: 百訥全禪人請
0599a15: 一節兩節竹三莖四莖曲擊之了無聲昔人曾中毒
0599a16: 這箇老頭陀拋磚要引玉描他本無為舒幀開人目
0599a17: 咄咄此事不須更叮囑
0599a18: 奇知事請
0599a19: 這老和尚為人諦當對眾之言不敢輕誑雖無法可
0599a20: 說也有些度量遍身毛孔發天真試看眉毛在眼上
0599a21: 啟徒請
0599a22: 寒巖積翠兀兀忘慮冷瀑飛肩幽然自處看伊不是
0599a23: 古佛再來出言信口了無所據咄哉天下有這等宗
0599a24: 師未免將黑豆換人眼去剛是一種平懷毀亦不真
0599a25: 贊亦不喜
0599a26: 古竹嵩禪人請
0599a27: 遠山青近水碧中間已巳有玲瓏石兀坐蒲團待箇誰
0599a28: 頭白鬚長人不識咄嵩禪嵩禪秖有一事我不題道
0599a29: 得著兮方與說
0599a30: 智林妙禪人請
0599b01: 白雲非白黑石非黑閒坐於中繩繩默默半肩擔荷
0599b02: 佛祖家風兩足交趺人天莫測誰是知音識得渠大
0599b03: 明國裏一老賊
0599b04: 恒侍者請
0599b05: 一根拄杖雙手不放遇箇中人打模畫樣幾莖瘦竹
0599b06: 鶴立地上點點石頭奇形怪狀咄可以謂幻境可以
0599b07: 謂實相
0599b08: 論侍者請
0599b09: 懶坐磐陀石上那是人天榜樣惹得雲水參尋竟沒
0599b10: 些些肚量未曾開口呈言令他心驚膽喪且喜真實
0599b11: 禪和不許諸方孟浪論禪論禪錯認荊溪大匠
0599b12: 音侍者請
0599b13: 倚几默坐探取古話得意忘懷不覺物化心空法空
0599b14: 唯餘這箇知音者從能言者和試看淡墨屏風上更
0599b15: 有一事不說破
0599b16: 智閒禪人請
0599b17: 一箇蒲團兀兀忘緣祖師心印卻教誰傳太虛為口
0599b18: 本爾難宣出廣長舌借此爐煙透頂透底無勞我言
0599b19: 續知眾請
0599b20: 百丈孤峰壁立大悲千手不足閒坐晝夜蒲團消息
0599b21: 枝枝發泄不須播此唇皮總是出廣長舌冷地看來
0599b22: 一事無常把烏龜喚作鱉
0599b23: 啟明靜主請
0599b24: 吸得龍池水長坐白雲巖開闢磬山阿提唱報恩寺
0599b25: 這裏有何為據此菴中地老禿髮又長誰人不識你
0599b26: 問渠渠不知閉著一張嘴咄恰似無廉恥
0599b27: 慈引居士請
0599b28: 鬚長眉細心中無住擲箇蒲團說法隨處拈龜毛拂
0599b29: 提向上旨遇此等人全身付與咄草深一丈沒法堂
0599b30: 明月清風吹兩耳
0599c01: 明濟禪人請
0599c02: 山碌碌水漉漉一片煙雲坐深谷頭頭物物總自然
0599c03: 手中白拂何倒握問渠老漢箇端倪指點人天開眼
0599c04: 目咄
0599c05: 大機禪人請
0599c06: 疊疊雲山知幾層瀟然自得箇閒僧坐觀物物皆為
0599c07: 幻遮裏看來火上冰咄秖有些些堪羨羡處了無一事
0599c08: 到胸膺
0599c09: 石林禪人請
0599c10: 南面獨坐有什麼做說法無時都成話墮集之如雲
0599c11: 散而無作有甚閒工夫與人婆婆和和咄
0599c12: 禪人請十五
0599c13: 堂堂之軀敢未是伊伊恰是我我不是伊咄直饒恁
0599c14: 麼會得也是瞎驢
0599c15: 這個老禿奴胸中一字無拈條楖栗棒佛祖難近傍
0599c16: 眼光爍破四天下即今還坐枯藤上咄若然會得遮
0599c17: 些兒雙手與你這柱杖
0599c18: 煙霞老漢兀坐無伴四十餘年無思無筭揚斯白拂
0599c19: 判斷公案至精至微非枝非幹若還撞著箇多口阿
0599c20: 師呵呵大笑云饒你文言瀚漫切忌自毀自贊
0599c21: 無道可修無法可說拈箇拂子慣向人間出乖弄醜
0599c22: 咦風雷滿地來且看你三十年後
0599c23: 一箇蒲團久坐忘緣不知斯旨莫謂枮禪問渠西來
0599c24: 大意默默剛示無言箇裏應須體究自古此道無傳
0599c25: 敷草蒲團秖圖煖和一物不為豈肯話墮道不會學
0599c26: 禪不會參剛是一枚打坐
0599c27: 老漢生平壁立萬年松下一默坐斷千差路頭頓然
0599c28: 超過百億咄你若這裏承當管教得亦無得
0599c29: 山水重重煙霞疊疊無智老人坐此一默一柄白拂
0599c30: 從來持不知肯付與阿誰江北江南任你走不離這
0600a01: 箇蒲團居
0600a02: 峰巒疊疊瀑布雙流閒坐於中無作無修天生這樣
0600a03: 瀟灑人間無事優游佛法一些不會箇裏卻道真休
0600a04: 咄描模他何用不如擲在壁角落頭
0600a05: 雲靄靄水潺潺白石清風坐處閒有人來問西來意
0600a06: 謾指溪流月在天
0600a07: 舉世看來那箇真百年之後化為塵全憑一點丹青
0600a08: 手留與人間不記春
0600a09: 一葉落知天下秋道人無事自優游憨憨以坐磐陀
0600a10: 石恰似尋常懶老牛煙霞影裏留蹤跡瀟灑林間已巳
0600a11: 白頭咦識得渠儂真面目不風流處也風流
0600a12: 無相山中坐臥無影樹下安閑有人舉問西來雙履
0600a13: 脫卻於前供養伊集福毀罵伊增愆去此二途道一
0600a14: 句來咄也是如驢覷天
0600a15: 節操兮無如松柏清徹兮無逾泉石學道兮原非老
0600a16: 少真誠兮豈論緇白操之則存舍之則隔仰之則祥
0600a17: 抑之則厄分明都屬自心生達得源頭號禪伯
0600a18: 老漢生來孤寂不與萬法同轍趺坐一箇蒲團捉得
0600a19: 一柄白拂不談禪不論道一味平懷也無得兮也無
0600a20: 失
0600a21: 楓隱居士傳行樂描師與玉公同軸請題
0600a22: 居士家傳諦信綿綿忠心宇宙樂業林泉談玄說妙
0600a23: 拈向一邊二老比丘招隱其間行坐不一非正非偏
0600a24: 禪不會講道不能傳一條拄杖撐地撐天有時指撥
0600a25: 兩童子運水搬柴都現前問他的的西來意一片白
0600a26: 雲嶺上閒
0600a27: 啟明靜主摹師小像同軸請題
0600a28: 雙手把拄杖拂子與你握若是達其源切莫輕馳逐
0600a29: 喬木森森兮枝枝秀雲山疊疊兮藹藹蒼此非俗境
0600a30: 真渺茫得其受用無何鄉咦分付兒孫兮聊且供養
0600b01: 於山房
0600b02: 題南嶽大師像
0600b03: 此老心直口快不假禪道捏怪生平不蓄半文舉作
0600b04: 千金痛快若非稠錫再來定是普門還債嘗親幻有
0600b05: 老人得些活潑主宰住此南嶽山中卓錫泉邊自在
0600b06: 不須臨濟三玄何用遠公九帶肯接雲水上流蔬飯
0600b07: 二時慷慨大悲高閣立成如來破殿重蓋兒孫描邈
0600b08: 師真來索山僧贊唄咦老禿無相福田直與虛空同
0600b09: 壞
0600b10: 題澗川關主像
0600b11: 長坐團蒲終年一衲得法於雪浪堆頭化導於廣陵
0600b12: 江畔若風傳幽谷月印寒泉噫要知末後底光明但
0600b13: 看手中這如意
0600b14: 題啟明小像
0600b15: 獨倚孤松閒坐不作一毫功課本非寂而忘緣西來
0600b16: 祖意看破
0600b17: 題照菴居士像
0600b18: 有照有知全是假無知無覺亦非真兩頭擔子俱拋
0600b19: 卻清淨茅菴一老人咄
0600b20: 題大若居士像
0600b21: 飄飄然有出塵之行奮奮然有絕世之剛棄功名若
0600b22: 敝屣玩塵俗如秕糠道之淵微以達穹蒼理之至妙
0600b23: 而曰真常逍遙于北窗之下直配享乎羲皇
0600b24: 題就空居士像
0600b25: 此老生平鯁直鄉鄰行事欽悅逢善總之扶持遇惡
0600b26: 教之不絕若在三寶門中隨緣種福不缺世出世間
0600b27: 並能可以稱為英傑唯願子孫多賢吾今贊之何徹
0600b28: 佛事
0600b29: 為聞遠師弟舉火
0600b30: 浮生如夢幻質如雲去住無礙出入縱橫非眼所見
0600c01: 非耳所聞靈明這點蓋色騎聲無聞之聞謂之真聞
0600c02: 無見之見謂之真見真見所以能見源真聞所以能
0600c03: 聞遠正恁麼時聞遠師弟還聞麼超然獨脫一句作
0600c04: 麼生道以拄杖挑火炬云一團紅焰從空起本地風
0600c05: 光在目前。
0600c06: 為紹巖師弟舉火
0600c07: 紹巖師弟聽我說偈無上菩提言下薦取禹門院裏
0600c08: 安禪伏龍山下脫去打破涅槃城截斷生死路逍遙
0600c09: 三界之中如獅脫索獨步以火炬打○○○云正與
0600c10: 麼時三世諸佛歷代祖師現此光中異口同音轉大
0600c11: 法輪令嵩長老全身放下得大自在去也驀投火炬
0600c12: 入塔靈明廓徹廣大虛寂風吹不裂雨打不濕這無
0600c13: 縫塔豈有出入以拄杖點塔門云雖然如是爭柰杖
0600c14: 頭有眼明如日推襯骨下塔云不是懸崖親撒手那
0600c15: 能箇裏得安居。
0600c16: 上生居士為母請對靈
0600c17: 師揮案三下云靈臺獨鑑照破煩惱之昏衢覺體洞
0600c18: 明頓證無生之法忍迷之者六道輪迴悟之者三途
0600c19: 永息舉拂子云看看打○○○云圓陀陀光爍爍無
0600c20: 去無來淨裸裸赤洒洒非生非滅於此會得不涉程
0600c21: 途其或未然且聽眾僧轉般若心經。
0600c22: 示寶印庵主覺靈
0600c23: 起棺梅蕊含香玉吐春凝寒徹骨笑吟吟不居常寂
0600c24: 光中地先向枝頭漏泄音於此會得轉身一路即在
0600c25: 目前其或不然別通消息喝一喝云寶印還會麼驀
0600c26: 豎拄杖云看舉起也直透非非想天穿破帝釋鼻孔
0600c27: 卓下也摟空波波地獄觸著閻羅腦門所以道十方
0600c28: 薄伽梵一路涅槃門卓一卓偈云拶著分明毛骨栗
0600c29: 劃然打失娘生鼻本來面目要承當也是虛空裏迸
0600c30: 裂佛祖牢關鎖忽開大地山河一片雪拈起兔角杖
0601a01: 行時生死本來無間隔到這裏轉身一句作麼生道
0601a02: 將拄杖指棺云杖頭點出金剛眼崑崙騎象鷺鷥牽
0601a03: 曳拄杖便出。
0601a04: 舉火身從無相中受生猶如幻出諸形相幻人心識
0601a05: 本來無罪福皆空無所住既無所住亦無所去於無
0601a06: 所去處生於無所去處滅生滅既滅寂滅現前到這
0601a07: 裏末後一著如何道偈云寶印持來已巳久印破虛空
0601a08: 三有回觀自家面目嚇得須彌倒走以火炬打圓相
0601a09: 云吽吽吽。
0601a10: 虎叔居士為母請對靈
0601a11: 靈光獨耀本無去而無來幻質非堅現有生而有滅
0601a12: 非堅故生即不生獨耀故去即不去去即不去故來
0601a13: 而無來生即不生故滅而無滅既然如是且道熊安
0601a14: 人在何處安身立命揮案一下云九品蓮臺隨處現
0601a15: 三途地獄頓然空。
0601a16: 示廣修宜人靈
0601a17: 以如意擊棺三下云諸行無常是生滅法生滅滅已巳
0601a18: 寂滅為樂無上大涅槃圓明常寂照凡愚謂之死外
0601a19: 道執為斷諸求二乘人目以為無作惟有過量人通
0601a20: 達無取捨六祖盡力說到這裏止說得一箇無取無
0601a21: 捨既無取捨亦無去來既無去來豈有生死生時不
0601a22: 來死時不去湛然圓寂心境一如但能直下頓了不
0601a23: 被三世所拘且道廣修宜人在什麼處安身立命舉
0601a24: 如意云仰憑三寶恩光力特達蓮臺第一枝。
0601a25: 漢沖居士為父請對靈
0601a26: 了知四大元非我真性空時萬法空識得本來真面
0601a27: 目大千沙界一空空生亦空死亦空生死空空空亦
0601a28: 空一空空到無空處東土西方總一同所以道一切
0601a29: 有為法如夢幻泡影如露亦如電應作如是觀以拄
0601a30: 杖豎起卓棺三下云杖頭點出金剛眼上品逍遙得
0601b01: 自繇。
0601b02: 為成侍者起棺
0601b03: 師倒拈拄杖擊棺云吾徒通成可謂信心脫俗九載
0601b04: 事師慇懃只這著子尚未惺惺涅槃堂上請汝先行
0601b05: 且道正恁麼時是生耶是死耶生既未生生即無生
0601b06: 死既離死死亦無死無死無生靈然獨存咦門外春
0601b07: 風瀟灑去一回消息一回新。
0601b08: 為聰侍者起棺
0601b09: 師至呼云行聰行聰十九如風偶然失腳滿盤盡空
0601b10: 一空空到無空處返本還元總是同你若會得生來
0601b11: 便去也不為天你若會不得縱然百歲不為老即今
0601b12: 會得便恁麼去以拄杖抵棺云出去。
0601b13: 示航長老覺靈
0601b14: 假借四大以為身心本無生因境有前境若無心亦
0601b15: 無罪福如幻起亦滅既然如幻生亦如幻死亦如幻
0601b16: 來亦如幻去亦如幻善亦如幻惡亦如幻有亦如幻
0601b17: 無亦如幻天堂亦如幻地獄亦如幻樂亦如幻苦亦
0601b18: 如幻秖如汝五十二歲父母未生前清淨本體亦如
0601b19: 幻五十二歲中間所作所為或善或惡因果昭然亦
0601b20: 如幻直至五十二歲後氣斷聲銷復元初體亦如幻
0601b21: 如幻亦如幻所以經云一切有為法如夢幻泡影於
0601b22: 此會得轉身一路即在目前其或未會假我木上座
0601b23: 通箇消息倒拄杖連敲棺三下云航長老打開頂門
0601b24: 眼返見本來人四大了然空今復歸何處山前一片
0601b25: 地寶塔汝師製命我傳法言直指汝歸去。
0601b26: 入塔山河一片雪行人那裏歇條條赤體空且向箇
0601b27: 中入卓拄杖云歇歇一念頓超於塵劫相看只在剎
0601b28: 那間杖頭從此清風徹。
0601b29: 二文居士為母請點主
0601b30: 靈臺寂寂久孝子垂簾守今日請山僧大家出隻手
0601c01: 為甚麼如此賓因主則顯主因賓則立賓主未分前
0601c02: 無得亦無說如是義了然幽顯俱洞徹咦靈光一點
0601c03: 透九霄子孫雲仍朝北闕。
0601c04: 以嚴居士為父請對靈
0601c05: 生本無來死本無去無來無去湛然常住。
0601c06: 起達本兄歸龍池入塔
0601c07: 海底泥牛啣月走巖前石虎抱兒眠吾兄既達元初
0601c08: 本何故淹留在此間歸去來歸去來故山院裏絕塵
0601c09: 埃相逢俱是舊相識管使吾兄笑眼開。
0601c10: 為達妄煉骨
0601c11: 達妄明真體了知四大空衲僧巴鼻事今日與君通
0601c12: 驀投火炬云看白骨從教煆煉來眉毛端的不須動。
0601c13: 為世安煉骨
0601c14: 以杖擊龕云世安旨法姪生前已巳竭力衛護箇叢林
0601c15: 喪身亦不輟即世明出世安然超十地以火炬照龕
0601c16: 頂云頂門眼豁開照破第一義。
0601c17: 為見空煉骨
0601c18: 靈明一點徹大千光皎潔見得無始空蓮花火裏出
0601c19: 以火炬打圓相云咦。
0601c20: 為拙呆禪火起龕
0601c21: 師以拄杖擊龕三下呼云拙呆拙呆魔不從外來冤
0601c22: 不繇他起這裏若分明生死當下息且道出門一句
0601c23: 作麼生通身本無相步步絕形蹤。
0601c24: 舉火性火真空性空真火天上人間也無處躲東風
0601c25: 撲面來真箇也奇哉照破渠儂真面目遍界都是火
0601c26: 蓮開驀投火炬。
0601c27: 為行直舉火
0601c28: 以拄杖擊龕三下云打破化城要歸寶所智光未朗
0601c29: 助你把火以炬投下。
0601c30: 為嚴道人起棺
0602a01: 師拈拄杖擊棺云迷從曠劫直至而今捨身受身輪
0602a02: 迴虛幻你若這裏薦得業障如山一擊分明百雜碎
0602a03: 真性如海片時返照萬緣空其或未然再聽古佛偈
0602a04: 云假借四大以為身心本無生因境有前境若無心
0602a05: 亦無罪福如幻起亦滅既然如是出門一句作麼生
0602a06: 道以杖指外云薰風自南來且歸林下去。
0602a07: 行由
0602a08: 辛未重陽師在磬山眾請師述始終參履師固辭眾
0602a09: 堅請師曰若論此事本無言說歲月浸久經歷繁多
0602a10: 雲水艱辛難以具告扣己巳所參聊通影響余生荊谿
0602a11: 閔門母潘氏不幸早歲失怙母老孀居時值凶荒貧
0602a12: 難艱苦無從師範之訓失讀孔孟之書祖業行戶幼
0602a13: 不堪任幸植夙因時中常念觀音名號憶得小時伯
0602a14: 母偶攜出戶閒望井邑忽一念返照見空豁豁地境
0602a15: 界一回至十餘歲貨菜養母漸涉世緣不覺隨聲逐
0602a16: 色頓失前來赤子之心二十歲始發心茹齋然不知
0602a17: 三寶歸向唯對神立願二六時中邪念忽起默誦小
0602a18: 人閒居為不善章頓然念息一日偶經講肆值講楞
0602a19: 嚴一切眾生皆由不知常住真心性淨明體用諸妄
0602a20: 想此想不真故有輪轉余時一聞惕然發起畏生死
0602a21: 心自念既在世間虛受輪迴遷變不常咸屬幻化何
0602a22: 不急早修行貴圖脫苦聞幻有和尚是大善知識自
0602a23: 清涼山來唐凝庵太常吳安節通政延居龍池山道
0602a24: 風遐播闡揚臨濟正宗單提向上一著特往歸依自
0602a25: 後只一念怕生死心切單單體究本分事雖處塵寰
0602a26: 中實無有一毫留念世緣一日母命攜籃買腐籃錢
0602a27: 俱與店家手空而歸被母呵責余時工夫愈覺痛切
0602a28: 母見我道念堅固不悅處世允余出家時歲萬曆戊
0602a29: 戌遂脫俗依和尚芟染初看趙州無字話半載不得
0602a30: 發明更示余參如何是我父母未生前本來面目余
0602b01: 領受提撕無論閒忙動靜處行住坐臥時死死挨拶
0602b02: 不敢少怠一日和尚同眾看出窯有覺所兄云聞四
0602b03: 大名山菩薩出現神通廣大和尚驀接語云我這裏
0602b04: 亦不少余進曰如何是這裏神通和尚曰快些度磚
0602b05: 其時稍稍有入第未敢認為本源真性次後工夫急
0602b06: 切晝三夜三看來看去及百餘日偶展楞嚴見佛咄
0602b07: 阿難云此非汝心於時如善財入彌勒樓閣忽憶昔
0602b08: 年童稚境界目前無異無別頓覺從前疑情放下平
0602b09: 貼貼地一日室中和尚舉華嚴經佛身充滿于法界
0602b10: 普現一切群生前為什麼汝等張著兩眼不見時邗
0602b11: 州兄云據某見處是佛見無我是我見無佛和尚云
0602b12: 料掉沒交涉復顧余曰你如何會余曰據某見處道
0602b13: 得一字即不出和尚曰同坑無異土明春侍和尚入
0602b14: 城在顯親禪堂余請問永嘉大師道忽然如托空時
0602b15: 如何和尚一喝復顧余云我代你修行罷余時禮拜
0602b16: 便會得賓主照用之句復適石城寓天界寺謁雲松
0602b17: 老師貌古臘高精勤定課寒暑不移可畏可敬親榻
0602b18: 數日受益良多又訪文齋老師於能仁寺此老敏而
0602b19: 文質出語新奇令人心暢也秋後還山至辛丑余遂
0602b20: 掩關和尚囑云汝既有入處此番當更精進他日利
0602b21: 導有情勿令斷絕吾北行矣余時不獲從侍巾瓶如
0602b22: 失慈父懊恨無已巳然無可奈何只得關中隨時消遣
0602b23: 雖閱古人因緣一一有透露處或拈或頌隨問隨答
0602b24: 至僧問乾峰十方薄伽梵一路涅槃門未審路頭在
0602b25: 什麼處乾峰拈拄杖畫一畫云在這裏僧復問雲門
0602b26: 門拈扇子云跳上三十三天築著帝釋鼻孔東海
0602b27: 鯉魚打一棒雨似盆傾卻又去不得於是力參兩載
0602b28: 終日蒲團正在忘絕境界之際忽聞驢鳴恍然頓釋
0602b29: 前疑如放下百千斤擔子有偈曰忽聞驢子叫驚起
0602b30: 當人笑萬別與千差非聲非色鬧自後看公案如劈
0602c01: 竹相似了無滯礙偶聞風拂松梢雨打窗紙隨口云
0602c02: 風聲與水聲不必論疏親一耳聞為決何曾有二音
0602c03: 至甲辰年四月八日解開遂與密雲兄三藐弟趨覲
0602c04: 和尚抵燕都普照時冬殘矣和尚見三人遠去甚喜
0602c05: 因驗余等曰汝輩離老僧三載各各呈箇見處看余
0602c06: 禮拜便出復呈偈曰人說北地寒我說南方暖寒暖
0602c07: 不知人窮人知寒暖和尚笑云汝是窮人次日復徵
0602c08: 云汝既為我臨濟門下兒孫當盡臨濟法要祇如四
0602c09: 料簡汝如何會余時以四法界答之和尚首肯余復
0602c10: 問曰歷歷孤明時如何和尚曰待你到這田地與你
0602c11: 道余便喝和尚曰汝還起緣心麼余拂袖便出一日
0602c12: 因事和尚穿褊衫舉椅子曰汝上座待我拜你為師
0602c13: 余笑呈偈曰木人提唱笑呵呵更著衣衫誰識他昨
0602c14: 日來是男子今朝還作老婆婆和尚覽竟亦笑云
0602c15: 此偈甚愜老僧意時古輝老師其來少室博通三藏
0602c16: 講諸經于白塔寺余繹教乘不可不達古德云通宗
0602c17: 不通教開口便問道通教不通宗如蛇入竹箇宗教
0602c18: 兩俱通如日處虛空宗教俱不通如犬吠茅叢故同
0602c19: 密雲兄遊歷教海明春蒙　聖母慈恩建無遮大會
0602c20: 于臺山延靜淵老師主法余時得從杖履以廁法席
0602c21: 領法華妙旨今想見此老孤高標格操履冰霜真乘
0602c22: 法範萬指圍繞余沾其光受益孔矣又近妙峰老師
0602c23: 于塔院寺連居數月時常請益忻羨羡真誠苦行因果
0602c24: 明白建葺德業浩然無窮時相與言句頗多歲久已巳
0602c25: 忘後回京中復侍和尚密雲兄南還遊浙中余謁幻
0602c26: 也老人於天寧寺睹其高風逸韻真人所不及問答
0602c27: 由繁故不述也已巳上皆一時耆宿誠為人師法者一
0602c28: 日本師和尚得恙甚重余思法門吾木分大事雖略
0602c29: 露一班曾未明證倘和尚不起于疾奈何其時晨夕
0602c30: 不離左右曾于中夜拜跪曰某雖侍和尚十有餘年
0603a01: 本分所得因緣特未明諗今欲呈似不敢自欺一字
0603a02: 望和尚慈悲和尚爽然坐起余一一傾心披誠和尚
0603a03: 曰汝既如是吾亦如是余時便禮拜丁未歲余與三
0603a04: 藐弟懇和尚還龍池次年臘月就龍池開堂命余為
0603a05: 西堂余固辭之力進此道是冬發大病明春稍愈和
0603a06: 尚復以秉拂事命余余再三辭讓癸丑年命理院事
0603a07: 余因病又辭因假嶺南靜室掩關時計隨侍和尚南
0603a08: 北往還併初發心親近共一十八載跋涉道途間關
0603a09: 勞碌總為自己巳本分事冬底拜辭入關和尚復垂偈
0603a10: 付密雲兄齎來云老衲於今不坐關既無住也幸無
0603a11: 閒何曾進又何曾出只在尋常天地間余拜讀訖隨
0603a12: 韻呈數偈今刻錄中不幸春來和尚順世余破關匍
0603a13: 匐歸哀悼不已巳抿龕安制調停叢林事妥曳杖弗辭
0603a14: 依舊入關承凝庵居士及諸檀越書至強余出關余
0603a15: 力辭至深秋舊病復作幾番垂死延到冬底眾兄弟
0603a16: 強余還山余亦恐不能久住於世故順從歸龍池奈
0603a17: 沉痾之症夙業牽纏淹留至庚申年方得病瘳意希
0603a18: 遍歷諸方隨遇垂手緣足力不能偶識徒踏得山南
0603a19: 幽處名磬山荊谿極深谷也余因是有終焉之思矣
0603a20: 是年秋便誅茆仲冬後蒙密雲兄等送余越嶺時祁
0603a21: 寒中縛茆未就尚無卓錐之地匆匆到來眾皆嘆息
0603a22: 此冬洎春大雪綿綿積五十餘日人跡罕到徘徊四
0603a23: 顧唯饑禽野獸而已巳儲盡糧空煙爨欲絕時雖嗟之
0603a24: 弗能濟也因卓杖語伴者曰若老僧數盡即埋此山
0603a25: 不必更送骸骨入龍池塔他日自然成就伽藍地也
0603a26: 迄今屈指已巳經一十二寒暑藉吳曹諸檀愜力護持
0603a27: 卻成叢席每每雲水高流沿溪尋入乞余開示備述
0603a28: 往行余固未從不料今日與諸人吐露浪布一場敗
0603a29: 闕正眼觀之如空花水月本無生滅去來之相可不
0603a30: 見笑大方何足撥齒云耳諸人若要幹辦本分大事
0603b01: 豈在尋人蹤跡宜當自勉勿記吾言眾禮謝。
0603b02: 
0603b03: 
0603b04: 
0603b05: 
0603b06: 
0603b07: 
0603b08: 
0603b09: 
0603b10: 天隱和尚語錄卷十五終
0603b11: 後序
0603b12: 先師語有磬山集散錄晚錄報恩語錄遺錄諸編部
0603b13: 帙零星刊刻不一問欲彙集成函抱斯志而未遂也
0603b14: 嘗憶侍先師於室中時先師謂問云吾語欲流行不
0603b15: 難有子任之但不許增損老僧隻字余進云和尚若
0603b16: 有語流行某甲便可增損得先師為解頤余不敢負
0603b17: 先師久矣歲戊寅蹴居理安勉為從事始於夏成於
0603b18: 冬春從頭點定列惟一十五卷計有四百一十二頁
0603b19: 工刀較精字畫不爽若道問上座動著先師半箇字
0603b20: 腳便入地獄如箭射於此見得方見得先師見得先
0603b21: 師方許讀先師語不然問上座未免成簡點去在。
0603b22: 崇禎十一年佛成道日住武林門人通問謹識
