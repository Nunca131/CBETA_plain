0734a01: 天界覺浪盛禪師語錄卷十
0734a02: 
0734a03: 門人　大成　大奇　等編
0734a04: 頌古
0734a05: 洞山邈師真
0734a06: 洋銅熱鐵家常食今特拈來供十方莫怪知恩人少
0734a07: 有秪今渠我滾如湯
0734a08: 德山不荅話
0734a09: 死人平地已巳無數把火齊驅作夜行險絕還教吹滅
0734a10: 去新羅日午打三更
0734a11: 臨濟思蒿枝
0734a12: 生平別有一深心撫景觀時自不禁慷慨悲歌如識
0734a13: 得何勞琴劍寄知音
0734a14: 興化擯維那
0734a15: 誰云虎不食其子爭奈恩冤業在中椿打爛泥誇好
0734a16: 手忍心雌伏見飛雄
0734a17: 三聖透網鱗
0734a18: 瞎驢園後喫荒草鱉鼻山前吞活人雙眼突來空日
0734a19: 月其如一對總無筋
0734a20: 洞山初喫棒
0734a21: 再三問處涉鉤錐棒下驚來石火遲飯袋忽然開口
0734a22: 笑幾多平地受人欺
0734a23: 僧問巴陵如何是道陵曰明眼人落井
0734a24: 爭雄弓馬最危微背手能拈囓鏃機自笑老來忘意
0734a25: 氣看他雲鳥自閒飛
0734a26: 僧問巴陵如何是吹毛劍陵曰珊瑚枝枝撐著
0734a27: 月
0734a28: 驀劄相逢各展眉此心千古孰能欺可憐一句全生
0734a29: 殺劍挂徐君墓上枝
0734a30: 僧問巴陵如何是提婆宗陵曰銀碗裏盛雪
0734b01: 吾宗無語若為人東土西天負墮深明月蘆花閒索
0734b02: 索臨風何處覓秋砧
0734b03: 僧問香林如何是室內一盞燈林曰三人證龜
0734b04: 成鱉
0734b05: 百城煙水幾間關誰敢當機更熱瞞桂子飄香秋色
0734b06: 遠大家看月賺同參
0734b07: 臨濟喫棒
0734b08: 打狗迫墻門路斷絕翻轉頭來咬教你徹
0734b09: 首山荅僧問佛話
0734b10: 新婦騎驢阿家牽賣盡風流不值錢多少五陵貴公
0734b11: 子看渠失卻手中鞭
0734b12: 問南泉路
0734b13: 拈起鐮兒路太玄當機何處見南泉不移半步便歸
0734b14: 得作麼酬他三十錢
0734b15: 經首
0734b16: 以字不成八不是春風拂檻花猶睡王孫何去未歸
0734b17: 來芳草凄凄愁滿地
0734b18: 報恩明和尚問座主經云一人發真歸元十方
0734b19: 虛空悉皆消殞從上有多少大悟者天台山嶷
0734b20: 然如何不消殞主無對師代曰和尚更須買草
0734b21: 鞋行腳
0734b22: 曾伴浮雲歸晚色猶陪落日泛秋聲世間無限丹青
0734b23: 手一段傷心畫不成
0734b24: 良遂參麻谷
0734b25: 特地扣人門呼之忽自悟歸來舉似人月上花梢露
0734b26: 僧問那吒太子析骨析肉還父母然後現本身
0734b27: 為父母說法如何是那吒本身師撫掌三下又
0734b28: 曰天花吹不盡處處鳥啣飛
0734b29: 不假胞胎未是親曹山一笑起風塵夜來玉笛從何
0734b30: 發惱亂深閨夢裏人
0734c01: 僧問臨濟和尚道有一人淪劫在途中不離家
0734c02: 舍有一人離家舍不在途中那個合受人天供
0734c03: 養師曰者小廝兒更要乞蒿枝在且放過一著
0734c04: 無端亦學寫焉鳥誰要人天供養乎幸是風顛人不
0734c05: 在飯床推倒笑狂驢
0734c06: 僧問南泉師歸丈室將何指示泉曰昨夜三更
0734c07: 失卻牛天明起來失卻火
0734c08: 野老忘機事事閒柴門雖設未嘗關偶然拾得無鬚
0734c09: 鎖依舊拋他途路間
0734c10: 太陽托浮山接投子公案
0734c11: 虎口翻身也是奇青鷹夢裏已巳驚飛太陽頂履今猶
0734c12: 在謾向胡僧問故衣
0734c13: 南院示啐啄同時至僧再來舉似風穴曰者漢
0734c14: 會也
0734c15: 啐啄同時用卻奇移星換斗許誰知騎牛海上穿衫
0734c16: 子十字街頭放鷂兒
0734c17: 興化到大覺至言下薦得臨濟於黃檗喫棒的
0734c18: 道理
0734c19: 豪傑無王亦自興難兄難弟作宗盟當時法眼誰能
0734c20: 滅磨出吹毛決不平
0734c21: 西院因天平漪下四錯至漪住後自曰發足行
0734c22: 腳時早是錯了
0734c23: 天下干戈共戰爭朝秦暮楚盡求名不知真命將何
0734c24: 屬那識真人有主盟
0734c25: 長沙因秀才問千佛名經
0734c26: 飽腹文章半字無儼然殿試便傳臚春風得意馬蹄
0734c27: 疾一日看花滿帝都
0734c28: 明招到坦長老處坦曰夫參學一人所在亦須
0734c29: 到半人所在亦須到招便問一人所在即不問
0734c30: 如何是半人所在坦無對後令小師問招招曰
0735a01: 你欲識半人所在麼也秪是個弄泥團漢
0735a02: 陷虎須還有險機放收誰敢透重圍憑空弄得泥團
0735a03: 活瞎漢便生惹是非
0735a04: 洞山五位
0735a05: 正中偏良久誰教馬覷鞭曾悟無情閒說法沉吟肯
0735a06: 掘井求天
0735a07: 偏中正眼光擊破雲巖鏡我今獨往笑逢渠背上莖
0735a08: 毛傳正令
0735a09: 正中來一位纔彰五位該夜明簾捲無私照枯木岩
0735a10: 前花自開
0735a11: 偏中至三墮縱橫無變異類不齊兮混自知天然的
0735a12: 有真尊貴
0735a13: 兼中到主中主也何深奧拈花微笑喪家風向上不
0735a14: 傳誰敢道
0735a15: 世尊
0735a16: 指地指天成賣小觀星說悟更無慚平生伎倆至窮
0735a17: 處冷把花枝對眾看
0735a18: 達磨
0735a19: 冒命西來已巳負機那堪梁殿失便宜此時不肯空歸
0735a20: 去雪裏拗他半臂兒
0735a21: 六祖
0735a22: 應無所住而生心去去黃梅受苦辛畢竟一塵無著
0735a23: 處卻將衣法付何人
0735a24: 馬祖
0735a25: 牛不打兮徒坐佛磨磚成鏡果神明照開心地無門
0735a26: 路的的從他腳下行
0735a27: 石頭
0735a28: 南岳高登書不達天生強項不堪親翻然更作參同
0735a29: 契別置青原斧行
0735a30: 溈山
0735b01: 大雄言下偷心死踢倒瓶兒嬴了山驀地忽成頭角
0735b02: 去故園風月更間關
0735b03: 臨濟
0735b04: 三頓蒿枝赤肉招老婆徹困不相饒惜乎舌上通些
0735b05: 子脅下還拳恨怎消
0735b06: 洞山
0735b07: 臨行乞得巖良久睹影方知不是渠卻自無中能唱
0735b08: 出一門偏正孰分疏
0735b09: 雲門
0735b10: 拼命挨傷睦老鋒如王氣宇絕中通再來象骨呈機
0735b11: 變北斗藏身趣更濃
0735b12: 法眼
0735b13: 地藏門前百雜碎大千沙界太森森唯心唯識天機
0735b14: 泄誰解鴛鴦見密鍼
0735b15: 偈
0735b16: 壽昌師翁七旬猶自躬耕呈之
0735b17: 山頭老子年七十猶似西施未嫁吳絕世風流人不
0735b18: 見浣紗溪上獨容與
0735b19: 僊亭上東苑和尚
0735b20: 袖中些子防閒藥留待他年毒達磨試問當年傳底
0735b21: 吳江隔岸越山多
0735b22: 董巖上博山和尚
0735b23: 相逢休去不妨奇豎拂輸他第一機不見門前楊柳
0735b24: 樹無人問法自依依
0735b25: 侍東苑和尚觀梅
0735b26: 百花盡放媚春風獨有梅含幽谷中不是時來香不
0735b27: 吐精神雪裏倍喬松
0735b28: 酬和李太宰三
0735b29: 一滴曹源是處生誰教枯木裏龍鳴玉鞭敲惺維摩
0735b30: 默梁八原來親弟兄
0735c01: 誰培大樹影森森睦老當年知此音一掌虎鬚曾捋
0735c02: 得令人千載憶婆心
0735c03: 正眼開來心不傳雞巢棲鳳雪連天西陵老子輕拈
0735c04: 出賺卻他家漿水錢
0735c05: 示石象雲憲副
0735c06: 黃梅石女夜生兒秪應栽松道者知驀地相逢惟一
0735c07: 笑者些消息卻堪疑
0735c08: 寄懷廬山觀一老宿
0735c09: 五老峰頭一老翁眉毛如雪貌如童近來有種難醫
0735c10: 病寤寐相思是浪公
0735c11: 送達虛上座歸圓通
0735c12: 圓通笤帚曾安柄今子重為灑掃之待到天寒飛雪
0735c13: 下看他風裏舞楊岐
0735c14: 送惟心上座主清涼事
0735c15: 清涼久踞金陵勝曾以顓師一主之更喜君能承父
0735c16: 業解鈴須是繫鈴兒
0735c17: 倚杖羹湖精舍示元蒼上座
0735c18: 絕秀湖山敵畫開卻奇千里賺吾來春光媚極憐將
0735c19: 莫不勝吾其與點哉
0735c20: 示王以介太史
0735c21: 歐公曾試浮山遠棋局拈來別有禪今日儼然相晤
0735c22: 對當機一著請君先
0735c23: 榷部蘭陽陶菴陳公過訪
0735c24: 孟子善言乎慎獨去存二字最幾希分明指出兩條
0735c25: 路千古令人不自欺
0735c26: 登金山示韓居士
0735c27: 拄杖到來無不有千峰如畫列眉間為君指點雲中
0735c28: 鳥幾度飛鳴去復還
0735c29: 挽寬居禪人
0735c30: 平生不肯真求死今日死來何所逃試問死生誰是
0736a01: 主須知火後一莖茅
0736a02: 寄蕭伯玉居士
0736a03: 新秋乍洗青山骨一片孤光冷照人物外是誰能拂
0736a04: 袖寥寥千古想丰神
0736a05: 示朱葵石居士
0736a06: 沒分曉句迥常流放鶴洲前笑自繇七佛秪應無覓
0736a07: 處卻能空手把鋤頭
0736a08: 荅埽菴諸公過訪二
0736a09: 春色招搖煙水中喜君一棹快如風龍淵六過何奇
0736a10: 特不怪參同善脫空
0736a11: 斫盡絲竿還自尋於焉笑傲入高林陸公不是閒敲
0736a12: 唱呼出瓶鵝別有音
0736a13: 偕余繼泉諸友觀雪
0736a14: 輕白飄飄一夜寒千巖盡鎖玉珊珊誰知妙極天工
0736a15: 巧莫那微陽炤後看
0736a16: 榕城有懷
0736a17: 雪嶺遺風八百年木毬無恙尚欣然謝郎不在漁船
0736a18: 上柳線垂垂曲水邊
0736a19: 初住玄沙
0736a20: 玄沙自是再來儂象骨先師眼裏瞳一塵清風寄明
0736a21: 月秋山朵朵許誰同
0736a22: 寄榕城曹能始觀察
0736a23: 幾年不見曹居士手裏數珠奪得無痛切聲聲親救
0736a24: 我羅山石上夢誰呼
0736a25: 答浦城曾心蕊大史
0736a26: 兜率夢搏張運使象王鼻孔果撩天無端一拶真贓
0736a27: 露捉敗香嚴太煞玄
0736a28: 丙寅小華山除夜
0736a29: 逆旅渾忘是歲除燒燈細讀古人書笑他周孔多才
0736a30: 思強擬乾坤作馬輿
0736b01: 題李白青山墓
0736b02: 李白奇骨撐青天此墓秪應埋不得借斯留待千古
0736b03: 人看誰喝起清狂色
0736b04: 寄祖心上座
0736b05: 儼然不食空王俸一任人看背上毛賸有風光透金
0736b06: 石何煩飛鴈唳聲高
0736b07: 寄古雪哲侍者
0736b08: 新新草薦路亭芳此日機緣不可忘珍重少林親切
0736b09: 古人深雪有行藏
0736b10: 示曹雲上座
0736b11: 兩磚相炤密重重魔佛無因得號通黃鶴樓前窺古
0736b12: 鏡何妨疑殺洞山聰
0736b13: 示嶸石禪人
0736b14: 無事胸中藏塊石石中有玉無人識玄沙踢破指頭
0736b15: 尖卻笑桃花未端的
0736b16: 示大印羅繡銘居士
0736b17: 祖師心印鐵牛機提起能令絕百非笑殺子韶聞物
0736b18: 格無端換卻兩莖眉
0736b19: 示余周生參戎
0736b20: 護生須殺始安居善用吹毛真闡提就裏不容他佛
0736b21: 祖超超獨掃悟中迷
0736b22: 示夢持禪人
0736b23: 夢裏持來覺乃無儼然親對又何如不須打破鏡相
0736b24: 見拄杖頭頭識得渠
0736b25: 示曙之禪人
0736b26: 前身你豈是僧繇造物擒來任放收面得壁龍天外
0736b27: 去普門猶在一毫頭
0736b28: 示彬雅沖禪人
0736b29: 子能見我便焚疏更不尋他舌頭路甘受一棒一條
0736b30: 痕拼此性命求自悟忽自悟笑殺德山破落戶
0736c01: 示張坤含居士
0736c02: 厚能載物體含弘牝馬之貞以類從有美足章王化
0736c03: 事勉哉無負履霜功
0736c04: 示方睿作居士
0736c05: 蚌含明月兔懷胎豈許他人妄擬猜密用潛行神忽
0736c06: 悟不禁喝采釆叫奇哉
0736c07: 示潘中懿居士
0736c08: 欲知格外旋機事好識薰風殿角生特地巖花齊結
0736c09: 子暗香吹向玉樓清
0736c10: 示法音禪人
0736c11: 與人說破還成謗何似令人自起疑不見香嚴燒畫
0736c12: 餅一朝擊竹豁雙眉
0736c13: 登廩山禮蘊空祖塔
0736c14: 憶我祖翁王老師賣身嬴得一窮兒靈光舍利歸何
0736c15: 處玉兔金烏漫著追
0736c16: 登峨峰
0736c17: 天下於今仰此峰峨峨曾出法中龍化生頭角知多
0736c18: 少反顧都應拜下風
0736c19: 鎮衣潭
0736c20: 峨峰師翁初入山見龍湫騰激因解裏衣包石鎮之
0736c21: 貼肉衣衣怪石頭重巖之下定傾湫勝他谷老驅龍
0736c22: 手因倒慈明冷汗流
0736c23: 示辛卿居士
0736c24: 你問鄉音我不知我荅正字你不會且喜傍無通事
0736c25: 人兩眼青青獨相對
0736c26: 示梅惠連居士
0736c27: 古人門裏出身易身裏出門始是難試問自憐身命
0736c28: 者如何透出不顢頇
0736c29: 示瑞巒鷲禪人
0736c30: 獅子捉兔如搏象全力精神不汝欺能自置身爐冶
0737a01: 內折旋語默盡鉗鎚
0737a02: 示朱遂初大行
0737a03: 密旨傳來直至今要須善操沒絃琴分明一曲超空
0737a04: 劫引發威音那畔心
0737a05: 示朱南美宗侯
0737a06: 隨分生涯花藥欄大圓鏡裏絕躋攀金毛獅子翻身
0737a07: 去凜凜風生匝地寒
0737a08: 示鄧信之居士
0737a09: 紅爐猛燄烹何物佛祖生緣業在中凡聖力窮煙火
0737a10: 盡迴途石馬出紗籠
0737a11: 示王玄發居士
0737a12: 敲空作響木無聲害殺相思解不清昨夜三更江月
0737a13: 上半窺松影到窗前
0737a14: 示王子展居士
0737a15: 逢人展手問如何覿面親呈意孰多欲得魚龍頻變
0737a16: 化不妨折筋攪黃河
0737a17: 寄衡陽漚和法師
0737a18: 博山叢裏瞥雙眉晤對風前意已巳奇十九年來何所
0737a19: 似一聲秋鴈報相知
0737a20: 示白花菴夢衡禪人
0737a21: 百城煙水各呈機指點翻成耳目癡不識善財何處
0737a22: 去白花巖上望多時
0737a23: 示劉受斯明府
0737a24: 楚陵曾作我金湯賊殺叢中建法幢且喜各歸全勝
0737a25: 地鐵船共泛此西江
0737a26: 示聞生
0737a27: 香嚴畫餅不充饑一擊俄然忘所知大展溈山深感
0737a28: 拜令人咬斷樹頭枝
0737a29: 示胡蘭石
0737a30: 大悲菩薩通身口八萬毛端獅子吼子能一念通咒
0737b01: 心夜半日輪天地曉
0737b02: 示宋山眉居士
0737b03: 青山具眼能觀世千古煙霞孰展眉卻憶風流蘇伯
0737b04: 子令人特地想其奇
0737b05: 寄出泥尹洞庭
0737b06: 天闕山中騎小驢翻身踏破古西湖俄於泥裏出頭
0737b07: 看擦背金剛首肯無
0737b08: 寄石溪上座
0737b09: 年老心孤博得閒無人知處即深山無端倚杖看風
0737b10: 色千里雲生喜破顏
0737b11: 送奚籟禪人歸西江
0737b12: 受汝先師遺命來是何風力卻吹回如能歸去燒他
0737b13: 尾快趁龍門變化雷
0737b14: 送薛更翁往吳門
0737b15: 商皓曾遭漢誘來何如薛老解差排將他芻狗輕敲
0737b16: 醒吠得閻浮夢眼開
0737b17: 薛更生居士頌予莊子天下篇喜而和之二
0737b18: 蝶更藏身化惠施托孤天下弄支離春風暗結無端
0737b19: 恨逗出南華最毒枝
0737b20: 莊易古今成聚訟是誰老吏斷曾來爭如久害相思
0737b21: 病自嫁親於強用媒
0737b22: 過中都臨水寺觀聖跡
0737b23: 中都自是潛龍地大士曾茲示現來應以帝王身說
0737b24: 法手提日月向天開
0737b25: 中秋看月二
0737b26: 橋上橫眠無事僧神前盞子醉何曾可憐紅爛難扶
0737b27: 客掘地深埋已巳不能
0737b28: 月生雲際事如何笑殺郎當好大哥切忌夜行休踏
0737b29: 白水光如石賺人多
0737b30: 示滴投曾青藜
0737c01: 不曾做到傷心處平地喫交徒自嚼憤極忽逢真毒
0737c02: 手生平怨恨一時消
0737c03: 和愚菴和尚游蘭亭
0737c04: 招得奇峰趁棹行入林飛鳥杖頭鳴古人神理難磨
0737c05: 處亭樹俱頹偏有名
0737c06: 贈西遯祁居士
0737c07: 東海曾聞有一人能描良久古精神正當倒瀉逆流
0737c08: 水洗我嵩山壁外塵
0737c09: 贈魯青海居士
0737c10: 背觸拳頭驀面釘可曾透過此關扃死心灰裏俄相
0737c11: 見推倒龍峰兩眼青
0737c12: 壽湛持如公
0737c13: 牛山早有一枝橫花落花開見幾更撥轉上頭關捩
0737c14: 子笑他黃檗點龍睛
0737c15: 慰張興公悼內
0737c16: 人生難媾是知己巳且喜君能得造端究到兩心無憾
0737c17: 處何當天地有遺歡
0737c18: 常山早發
0737c19: 曉山夢雪日初浮姑射乘風影未修慚愧問津無吏
0737c20: 隱荒煙斷岸看西流
0737c21: 吊桂轂大師
0737c22: 簫曲風吹妙法林眉毛廝結老知音夜來鴈叫霜天
0737c23: 冷誰見冰輪度遠岑
0737c24: 答三宜和尚
0737c25: 善人與世偏能恕君子存誠獨慎機果有春秋之筆
0737c26: 在何妨萬古見危微
0737c27: 和譚梁生居士二
0737c28: 令行吳越幾多年誰識皋亭別有天一棹鴛湖風月
0737c29: 好故人到處繫吾船
0737c30: 相忘道術不知年潛見繇來御此天訂我宗盟能妙
0738a01: 協何方不是杖頭禪
0738a02: 挽慧持上座
0738a03: 幾度看花笑潦倒俄隨雲去追飛鳥夜來明月照亭
0738a04: 前寂寂松陰誰卻掃
0738a05: 寄金陵焦太史
0738a06: 一鑑孤光萬里同慇懃遙寄雪眉翁床頭麈尾應無
0738a07: 恙為我常揮逸格風
0738a08: 與梅長公中丞二
0738a09: 曾聞三尺定邊夷此地長城復倚誰君父於今忘寢
0738a10: 食比來臣子欲何為
0738a11: 環中造化正中奇神道陰符殺活機仲父桓公齊見
0738a12: 鬼驀教振起霸之威
0738a13: 與客譚易漫成二
0738a14: 朝能潛則夕能亢原始反終道最微參透群龍無首
0738a15: 處許君一貫死生機
0738a16: 環中之妙絕乘除天運無端易自虛獨有神堯能允
0738a17: 執大哉蕩蕩孰能窺
0738a18: 題留侯詩示吳大煥冠軍
0738a19: 老父何心獨見知圯橋遺履試英奇果然孺子堪承
0738a20: 教半帙書為王者師
0738a21: 贈豫章熊銓部
0738a22: 天下方嗟行路難豈公亦欲弄清寒如今有道誰能
0738a23: 易松柏青青雪後看
0738a24: 九江黃闇齊兵憲過訪
0738a25: 功輔曾親訪白雲枕邊頌子太尖新等閒勘破小兒
0738a26: 戲笑倒風前上大人
0738a27: 寄薛更生居士
0738a28: 鬧藍偶爾抽身去卻被狂風吹轉來笑殺曹山顛酒
0738a29: 漢靈床打破舞塵埃
0738a30: 示郭天門居士
0738b01: 提起廬山太儼然別峰晤對妙難傳殷勤白紙親相
0738b02: 寄千里何妨駕鐵船
0738b03: 鄱湖秋夜放舟偶追憶心鏡雪生二子恨不得
0738b04: 與同觀此景二
0738b05: 匡秪是山湖是水高深之意若為詩昔年以此酬吾
0738b06: 子今日親看欲語誰
0738b07: 人生難得是相知既得相知苦別離幸有此心能密
0738b08: 邇相思深處更神奇
0738b09: 示陳彬吾居士
0738b10: 離婁有意偏難見罔象無心卻易逢悅道當年曾撞
0738b11: 彩一聲霹靂頂門通
0738b12: 送研窮上座歸徑山
0738b13: 雙徑風高古木森孤笻來往意何深大人峰下鉗鎚
0738b14: 處好識當年百煉心
0738b15: 靜虛老僧從無為州三步一拜至太平覲杖人
0738b16: 因示之
0738b17: 步步踏著誰腳跟拜拜叩著誰頂門大地法身當震
0738b18: 動俯仰繇來無別尊
0738b19: 讀黃元公決命辭之作
0738b20: 學道於今始識渠從容慷慨兩何如江南不有公能
0738b21: 死天下幾無人讀書
0738b22: 示大輔徐居士能孝以淨業
0738b23: 法界最親惟母子念頭切處死生穿好知一句光明
0738b24: 佛即是金池上品蓮
0738b25: 示左子忠居士
0738b26: 伏羲當年不識字雙眸炯炯窺天地無端畫出一橛
0738b27: 頭棒喝縱橫無諱忌
0738b28: 示左子厚居士
0738b29: 斯文無患乎其喪但得存吾之所天鳳鳥不來圖不
0738b30: 至何妨自把孔丘傳
0738c01: 示密印禪人
0738c02: 古搆凝雲雙樹間四時花鳥伴幽閒就中能盡今時
0738c03: 事何必逃塵向遠山
0738c04: 示梵文禪人
0738c05: 鬼使來催告寬限七日再來尋不見霍光曾賣假銀
0738c06: 城不識當時誰作券
0738c07: 示天然禪人
0738c08: 何故風吹到此中石頭路滑善能從等閒拈得無痕
0738c09: 斧不負曾親見浪公
0738c10: 臨濟喫棒頌示雙炯瞳子
0738c11: 三年含恨不勝愁狹路冤家卻撞頭拼去者條窮性
0738c12: 命生平恩怨一時酬
0738c13: 辛卯冬祭黃元公居士靈柩二
0738c14: 為法奇君認得真自甘劍刃上翻身剛剛撞著好題
0738c15: 目一死獨成千古人
0738c16: 喫官酒醉臥官街笑斬春風不用埋爭奈強弗肯
0738c17: 臭未曾觸嘔我同儕
0738c18: 示思予聞子
0738c19: 接人橋又斷人路此故英奇未易知試問三年親近
0738c20: 意拈來利害莫相欺
0738c21: 與奇侍者看雨舉古示之
0738c22: 杖人與奇偶看雨捉敗藥山須自許打鼓吹笛太
0738c23: 誰賞翫之家休錯舉
0738c24: 示密傳健禪人
0738c25: 一念精誠子得母儼然四大性自復可中旋轉天地
0738c26: 心浩蕩春歸花簇簇
0738c27: 示蓮勺璸公歸武林
0738c28: 英雄不作欺人事真是英雄肯自欺大死活來投晚
0738c29: 到吹毛千古用方知
0738c30: 示奇侍者栽石
0739a01: 當央拋出鐵牛機東土西天脫骨皮蚊舌馬蹄無著
0739a02: 處石中栽得毒花枝
0739a03: 示王子京兵憲
0739a04: 當陽拋出駭雞犀手眼通身幾不迷捉敗老胡無覓
0739a05: 處一聲嶺外夜猿啼
0739a06: 示我文禪人
0739a07: 克賓倔強徒法戰不入保社甘出院博山嚴令疾風
0739a08: 馳翻轉面皮如掣電
0739a09: 示興珠子參
0739a10: 奪得觸背竹篦子不特放過他妙喜筆山別有箭鋒
0739a11: 機一笑千江龍躍起
0739a12: 因僧問二六時中如何參究曰鑿壁偷光僧曰
0739a13: 不會曰傷心題柱乃以偈示之二
0739a14: 鑿壁偷光有好鄰男兒迫極自通神可憐南浦傷心
0739a15: 處題柱何能得此人
0739a16: 無書不更思魚鴈天下之風已巳可知試問故人何所
0739a17: 在一痕月宿乳峰眉
0739a18: 示石谿
0739a19: 尋思便豎青原拂直使西天亦奪之索斧機先曾不
0739a20: 讓石頭路滑孰能欺
0739a21: 送麗中法姪歸省嵩乳和尚
0739a22: 諸方鎚拂喜能前深入蒼龍窟幾旋吳越春風生兩
0739a23: 袖海東笑看樹頭鮮
0739a24: 送千丈英子還閩省親
0739a25: 僊霞是我出身路子以椿高亦入探分付謝郎休把
0739a26: 釣雪峰今已巳在江南
0739a27: 壽石照禪師
0739a28: 東山鏡裏擊寒煙展手雲飛鳥道玄桂轂香光磨錦
0739a29: 縫洞巖高捲夜明簾
0739a30: 壽好木禪師
0739b01: 九日全提意自閒菊花枝上露珊珊分明漏逗西江
0739b02: 事獨許千峰月破顏
0739b03: 壽南山天愚禪師
0739b04: 立處孤危行處深白雲為蓋水為琴南山有句誰收
0739b05: 拾振古風流只在今
0739b06: 示禪人二
0739b07: 仲尼笑見溫伯雪目擊道存驢著橛莊周物化弄不
0739b08: 齊引得夢來作蝴蝶
0739b09: 木塔老婆勤掃地河陽新婦嬾梳頭是聖是凡誰具
0739b10: 眼不妨各自逞風流
0739b11: 付松山補子
0739b12: 臨風勘破迷兒法堪笑明招更莫逃迸出獅王真滴
0739b13: 乳頓教群子盡能哮
0739b14: 付梅逢忍子
0739b15: 廿年忍俊省皋東仍似黃梅路上逢未挂古帆看草
0739b16: 料桃花浪煖趁雷風
0739b17: 示松山孝禪人
0739b18: 誰解青山不別求蕭騷風景有來由種田博飯渾閒
0739b19: 事何故琛公豎指頭
0739b20: 示廉謹可師
0739b21: 管氏掘金渾不顧華歆拈起視還拋二人身分既如
0739b22: 此何故管寧欲絕交
0739b23: 原人
0739b24: 一點精交成具體胎完誰教你翻身出頭便解尋娘
0739b25: 乳養得堅強無不神
0739b26: 原才
0739b27: 人生最苦害相思最苦是無相思病古今妙絕獨才
0739b28: 情天地藉斯行正令
0739b29: 示侍者
0739b30: 白玉駒兒透骨明黃金索絡四蹄輕瞥能掣斷追風
0739c01: 去天下驊驪盡吃驚
0739c02: 示靜者
0739c03: 淨拭瑤琴擬自彈焚香更待月來看幽思一曲難成
0739c04: 調費盡描摹在指端
0739c05: 示續宗法師
0739c06: 拈得虛空信手栽大千種性一時培可中有點真消
0739c07: 息賺殺華嚴小善財
0739c08: 壽春方孩未侍御招住真歇了禪師道場次韻
0739c09: 環轍不從他歇處可中誰復破天荒八公山下遺蹤
0739c10: 在拱手爭看額有光卷十終
