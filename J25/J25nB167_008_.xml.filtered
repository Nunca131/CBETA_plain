0303a01: 妙峰山開山善知識徹庸禪
0303a02: 師小傳
0303a03: 徹庸舊號徹融易融而庸
0303a04: 則自余始住余讀禮青蓮蘭
0303a05: 若汗漫華嚴大指與吾儒中庸義
0303a06: 互發而頓顯彼既徹而復融政如
0303a07: 儒友家談切而磋既琢而磨愈進
0303a08: 愈入終生無我歇腳處互於互庸
0303a09: 而奇近而遠小而大入纏垂手迥
0303a10: 脫凡情豈淺根劣種一肩擔玄故
0303a11: 以庸易之乃徹於此深信不疑
0303a12: 世亦遂稱妙峰山德雲比丘徹
0303a13: 公云是時師已從空觀入定又
0303a14: 從定發慧知見正而性光朗疑
0303a15: 情勃勃欲動而話頭時節逼拶上
0303a16: 身矣欲罷不能佛力加被密藏
0303a17: 印證讚歎者久之喜滇中佛法
0303a18: 幢在茲豈誣也哉比得古庭錄心
0303b01: 師之恍若付囑者語言文字外卓
0303b02: 有覷入得大自在一時道風旁暢
0303b03: 門庭聳峻得法弟子則有無
0303b04: 住名弘如者又有法海名弘一者一
0303b05: 得髓一得骨聲震雞山試問老
0303b06: 盤當時門宇有此半個上坐不一
0303b07: 輪皎月萬行莊嚴日升川至
0303b08: 妙峰山之為少室為曹溪誠不
0303b09: 可知知其為盤龍為歸化寺祖
0303b10: 庭斷不疑矣。
0303b11: 天台葛閬陶珽識
0303b12: 
0303b13: 
0303b14: 
0303b15: 
0303b16: 
0303b17: 
0303b18: 
0303c01: 谷響集序
0303c02: 吾滇自飲光入定華首門前天高日
0303c03: 午袈裟石上花放鳥啼爾後代有名
0303c04: 賢闡揚宗教最著若盤龍古庭瞬目
0303c05: 揚眉穿人鼻孔無那末法沉淪牽纏
0303c06: 義海雖正法眼藏尚在西南而拈花
0303c07: 公案寥寥絕響不啻法堂前草深一
0303c08: 丈而已己所幸產我徹公手提正令善
0303c09: 吹無孔笛直教頑石點頭吞盡棘栗
0303c10: 蓬嬴得木人眨眼然且不惜婆心放
0303c11: 出辣手結集曹溪一滴與諸方換卻
0303c12: 眼睛為前人重開生面功亦偉矣法
0303c13: 莫尚焉緣公也家世力農不習儒業
0303c14: 幼歲出家質鈍語蹇因禮觀音號豁
0303c15: 然開朗十八歲見頓悟要論維摩經
0303c16: 知所用心處又以空觀習定大有得
0303c17: 力處及讀大慧中峰諸書乃知用無
0303c18: 所用得無所得處而未敢足也邂逅
0303c19: 密藏和尚印證四楞始覺帖地此廿
0303c20: 五以後十年行徑歲丁巳己余兄弟延
0303c21: 為先君轉經即皈依恐後不啻針芥
0304a01: 投而水乳合也天緣哉甲戌戍秋家不
0304a02: 退小草出山邀之來南禮普陀請大
0304a03: 藏時密雲和尚佩祖心印說法於天
0304a04: 童公往謁童一見便問萬里到此費
0304a05: 卻多少草鞋錢公曰某甲乘船而來
0304a06: 又問來此作甚麼曰有事借問得否
0304a07: 童曰你在甚麼處曰和尚還見麼童
0304a08: 擬取杖公便喝童打公接住送一送
0304a09: 童曰你作甚麼公曰和尚要杖便送
0304a10: 還童大喜遂許入室氣吞諸方咸稱
0304a11: 吾道南矣久留之不可以請藏期迫
0304a12: 還金陵諸縉紳若今大宗伯增城葉
0304a13: 公總制修齡楊公直指二瞻趙公吾
0304a14: 卿學士昆華王公給諫敬與戈公武
0304a15: 部蘭室阮公國博完璞趙公皆引為
0304a16: 方外交而戈公深心信向即楊大年
0304a17: 於廣慧趙清獻於佛慧不是過序公
0304a18: 所著夢語喚醒人人而師在妙峰與
0304a19: 諸高足三三兩兩語東話西無住上
0304a20: 人為公法子不愧家風編次其語題
0304a21: 曰谷響集問序于余以附曹溪一滴
0304b01: 後天法不孤起時亦待人吾不知飲
0304b02: 光再來與否而臨濟嫡骨血仍還之
0304b03: 西南俾盤龍古庭林林鼎立從前拈
0304b04: 花公案殊不寂寞何快如之余自媿
0304b05: 佛頂著糞公為我懺悔乃可。
0304b06: 崇禎九年丙子初夏西南學人陶珙
0304b07: 沐手書于水部公署
0304b08: 
0304b09: 
0304b10: 
0304b11: 
0304b12: 
0304b13: 
0304b14: 
0304b15: 
0304b16: 
0304b17: 
0304b18: 
0304b19: 
0304b20: 
0304b21: 
0304c01: 曹溪一滴卷之八徹庸和尚谷響集
0304c02: 侍者洪如隨錄
0304c03: 妙峰山升佛上座師秉拂示眾云大眾還會麼釋迦
0304c04: 老子來也若也不會未免山僧為汝諸人饒舌去也
0304c05: 秪如教中道法性遍在一切處一切眾生及國土三
0304c06: 世悉在無有餘亦無形相而可得又道天上天下無
0304c07: 如佛十方世界亦無比世間所有我盡見一切無有
0304c08: 如佛者既道無形相而可得又謂一切無有如佛者
0304c09: 汝等諸人作麼生商量良久云善來世尊安然而住
0304c10: 拈拄杖下座。
0304c11: 師曰上前一步不如退後一步上前一步死退後一
0304c12: 步亡只如不進不退未免死水裏浸殺諸仁者作麼
0304c13: 生是出身之路。
0304c14: 師曰有心思量是賊無心思量是魔總不恁麼又是
0304c15: 鬼窟裏活計以眼顧視大眾便下座。
0304c16: 示月面禪人法語
0304c17: 我說恐你信不及你即是佛莫別思想這箇會不來
0304c18: 且將眼前事問汝汝一一答來今日是甚麼日曰初
0304c19: 一怎麼是初一眾無對曰爾等可從這初一數起曰
0304c20: 初一初二初三初四至初八曰又將這初八作初一
0304c21: 數起數至二十八又以此二十八作初一轉數回去
0304c22: 如是往返數次眾無會者師曰月小以二十九日為
0304c23: 三十以三十為初一月大以三十為二十九以三十
0304c24: 一為初一大眾初一從何處起爾等會得日子頭落
0304c25: 處便會得佛法月面禪人初不相識爾在寧州我居
0304c26: 妙峰雖都在一法中為僧而各不相識亦不知名況
0304c27: 知學道與不學道乎蓋因漢禪客於去歲問我大事
0305a01: 因緣一語相投便服膺座下朝參暮參而月面禪人
0305a02: 與漢有道舊聞漢之去就遂駭然驚異不遠千里來
0305a03: 得得訪漢禪客遭際此時見此間山僧一眾各究本
0305a04: 有知以為非常特發希有心捨其舊習要改觀參禪
0305a05: 以其心事直白上妙峰再三懇切誓捨一生以死為
0305a06: 期不悟不歇頭區區再三請問妙峰妙峰被他拶逼
0305a07: 不過不得已巳而將惡水向伊頭上驀澆舉目前事問
0305a08: 伊因伊向者與我請華嚴合論讀問妙峰云何是剎
0305a09: 那際當時只得結角羅紋向伊道你問甚麼而月面
0305a10: 不會決要請我於此日說禪但禪豈可是說得的又
0305a11: 豈是參得的說得的是唇舌牙齒風息鼓播而成音
0305a12: 聲參得的是意想交加鑽研而成道理都是戲論都
0305a13: 是法塵禪豈任麼而然教中謂若以思惟心測度如
0305a14: 來大寂滅海如取螢火燒須彌山又云是法非思量
0305a15: 分別之所能解我又爭說得說得底是埋沒汝如今
0305a16: 不說你又不明白只得以目前俗事對汝說會得目
0305a17: 前便會佛法你問云何是剎那際你但看既如此數
0305a18: 將去何處是起頭何處是結尾莫是二十九前三十
0305a19: 後作起頭結尾乎決定要知下落處審得出勘得破
0305a20: 便知剎那際落處切不可作三世本空無時無有在
0305a21: 處一句說過以為了當又不可以十世古今始終不
0305a22: 離於當念作憑據又不得數日子過時光趙州云諸
0305a23: 人被十二時辰使老僧使得十二時辰雲門云十五
0305a24: 日前不問汝十五日後道將一句來百丈云日日是
0305a25: 好日勘得破日子頭便勘得破數老漢用處便知使
0305a26: 得十二時話亦勘得破剎那際三昧善財童子從文
0305a27: 殊師利所至妙峰山見德雲比丘最後至普賢菩薩
0305b01: 處中間經歷一百一十城五十三員善知識於諸善
0305b02: 知識處所得法門各各不可思議而於普賢法門中
0305b03: 不啻如一滴水投於大海盡將從前所得法門一一
0305b04: 忘卻於普賢身毛孔中行一步過不可說佛剎月面
0305b05: 禪人會得日子頭落處便會得此與古今十方三世
0305b06: 諸佛諸代祖師十二類生一時成道福城東際普賢
0305b07: 毛孔總不出爾腳跟下大眾還會麼會則直下便是
0305b08: 莫於意根下左思右想纔落思想便隔千萬里若果
0305b09: 會不來雖將這日子頭落在何處大起凝情一七二
0305b10: 七三七日乃至一年二年拶定追審推問務要知其
0305b11: 下落大眾果要敵他生死莫將此事當兒戲參須真
0305b12: 參悟須實悟時不待人伏惟珍重。
0305b13: 書傻僧請雲臺山孔雀殿疏
0305b14: 實際理地不受一塵事相門中不捨一法於此會得
0305b15: 鳧鴈孔省飛舞翱翔其或未然寶網光重為說偈拈
0305b16: 疏云諸檀越大家上
0305b17: 
0305b18: 
0305b19: 讚
0305b20: 苦行佛
0305b21: 謂是夷齊卻不去採薇謂是巢許不洗耳前溪疑為
0305b22: 伊尹呂望不聞永鎮邦畿好象吳泰伯斷髮文身走
0305b23: 入千巖萬壑裏為甚的受冷耽饑莫不是淨飯太子
0305b24: 捨金輪王位證阿耨菩提
0305b25: 救苦觀音
0305b26: 曠大劫來從聞思修娑婆界內施大無畏人皆以耳
0305b27: 聞獨我以眼聽獲二殊勝四大思議十九說法十四
0305c01: 無畏是故我名為觀世音夜叉惡鬼毒龍猛獸生死
0305c02: 趣中聲叫聲應叫處即應不離爾近你受苦時正我
0305c03: 心病是心病如何不應出入爾邊說汝不信為汝不
0305c04: 信累我成病從劫至劫相連綿要窮除是虛空盡
0305c05: 圓通觀音
0305c06: 耳裏聞聲口中食味者些子不費纖毫氣力大海中
0305c07: 風吹浪滾小村裏雞啼犬吠休說從聞思修謾言入
0305c08: 三摩地昔日祗洹精舍二十五人中第一
0305c09: 達摩大師
0305c10: 一陣腥羶氣特地往西來吹到大梁國平空起骨堆
0305c11: 打落當門齒絕江去過魏自後熊耳峰日日禍胎起
0305c12: 毒他毒不死逐他逐不回兀坐碧巖前含嘿不出氣
0305c13: 遍地一國人都沒奈何你霜寒雪飄飄凍徹你精髓
0305c14: 不是神光來看你如何起送出五乳峰都盧一張嘴
0305c15: 最後去活埋又留一隻履咦這隻履千古與人作禍
0305c16: 基
0305c17: 六祖赴舂
0305c18: 唯舂不起大石墜腰腳腳踏著下下實落紅穀白米
0305c19: 努力磕磋十斗一臼五斗窩愈舂愈白轉掃轉多米
0305c20: 熟了未只欠篩簸
0305c21: 天台三聖
0305c22: 寒山今已巳去拾得不復有天台空千載花開還依舊
0305c23: 拾得真拾得不是偶然稱常時把掃帚無人處噓聲
0305c24: 豐干何處人每自乘虎出到處沒相知寒拾是心腹
0305c25: 南無文殊尊南無普賢父應供正遍知如聲叫空谷
0305c26: 補衲
0305c27: 白雲幾片清風一線拈頭作尾補成一件年老眼花
0306a01: 氣衰力倦更有一縫虛空那邊
0306a02: 翻經
0306a03: 讀罷殘經月將為落念爾沙彌添香則那目不識字
0306a04: 合掌已過甚深法藏南無南無
0306a05: 道高
0306a06: 大海在手虛空在口象罔之珠忽前忽後龍虎聞經
0306a07: 拏攫哮吼善哉尊者將何為咒
0306a08: 德重
0306a09: 千重山裏敷草而坐鬧市街頭攜杖而過身似閒雲
0306a10: 意如野鶴我無道德何從欽著
0306a11: 
0306a12: 
0306a13: 
0306a14: 
0306a15: 
0306a16: 
0306a17: 
0306a18: 
0306a19: 偈頌
0306a20: 讀華嚴
0306a21: 大哉至教不可思議此妙法門曠劫難遇我今一見
0306a22: 精神超益始終不離因果同時剎海毛端一念三世
0306a23: 不去不來非他非自如大圓珠方方皆是渾絕上下
0306a24: 了無彼此如琉璃瓶盛多芥子粒粒分明纖毫不隱
0306a25: 住一切住起一切起毘盧遮那法界眾生肝膽相連
0306a26: 中間無倚是故善財悟入法界五十三人互換皮袋
0306a27: 外道天魔惡王淫女劍樹刀山濩湯爐炭無孔鐵鎚
0306b01: 嘉州大像去一就一轉成戲謗取正捨邪覿面乖張
0306b02: 不用親疏不分內外以少方便得大自在不歷諸地
0306b03: 不論僧祗道貴平常大心凡夫一下頓證十方輕快
0306b04: 了了圓明永無罣礙
0306b05: 靜坐
0306b06: 竟日清閑無一事心中猶若太虛空虛空但空無一
0306b07: 物心內青天數萬重
0306b08: 觀蟻
0306b09: 閒來徐步謾徑行拳山枝木可乘陰回觀蟻聚叢沙
0306b10: 裏笑我來生三界身
0306b11: 蒼蠅
0306b12: 鑽頭刺尾實奔忙面前不透幾多難如何不走來時
0306b13: 路卻在這裏撞紙窗
0306b14: 螃蟹
0306b15: 近視旁觀似轉身定看依舊是橫行多少世人觀不
0306b16: 足者個眾生笑殺人
0306b17: 螢蟲
0306b18: 螢火之光執幾多腐草尚不能奈何學道不知心地
0306b19: 者看燒須彌著也麼
0306b20: 上天童密雲和尚報國院小參
0306b21: 未得個入頭遭毒害了也既得個入頭遭毒害了也
0306b22: 偈云。
0306b23: 當頭一棒破天荒耀古騰今赤骨寒海宇一吞雲外
0306b24: 去癡人猶在是非關
0306b25: 又
0306b26: 多年六國未寧今日通身快樂明月拿在手青天覓
0306b27: 不著活活活萬象森羅都拂卻誰解當中一點惡
0306c01: 又
0306c02: 大用堂堂現前不離聲色語言只要直心直行自然
0306c03: 處處方圓
0306c04: 大用堂堂現前落落乾坤兩邊拄杖直通上下打盡
0306c05: 此土西天
0306c06: 大用堂堂現前城中車馬駢闐都是穿衣吃飯莫教
0306c07: 念佛參禪
0306c08: 大用堂堂現前多年枉費鑽研今日當機劈面擬著
0306c09: 依然半天
0306c10: 大用堂堂現前丈夫志氣沖天遇佛當頭一棒只教
0306c11: 海宇平恬
0306c12: 又
0306c13: 若人欲識天真佛只向穿衣吃飯觀曠大卻來無面
0306c14: 目切忌當機喚作禪
0306c15: 不須端坐與忘情此事猶來者麼寧入水入山隨他
0306c16: 去到處拈土便成金
0306c17: 同顓愚法師禮德山祖庭
0306c18: 多年嘗慕周金剛今踐金剛大道場進步燎空青龍
0306c19: 鈔回眸便是寶華王赤體只教捱白刃通身那許更
0306c20: 商量參罷吾與真面目山茫茫又水茫茫
0306c21: 答問如何是徹庸
0306c22: 庸普通通庸普通徹迫窄窄徹迫窄木人夜半火中
0306c23: 回撞著石女笑咳咳秤錘飛出井欄來鐵牛頭上三
0306c24: 點血個事惟許黧奴知胡言漢語難辯別
0306c25: 戒殺
0306c26: 前世他負人今生汝殺他一般甚慘惡冤家對冤家
0306c27: 猶如雙輪車展轉為高下何時得休歇南無佛菩薩
0307a01: 獵者獲鳥
0307a02: 隨身生就天然羽從來高下任吾舉而今誤中牢籠
0307a03: 計一踏繩頭飛不起
0307a04: 來時翩翩逐隊行去則群歸爾獨殃但恨隔江難救
0307a05: 汝此情付在急流湍
0307a06: 昭靈一物與我同吾人何不揣心中頃刻教他毛羽
0307a07: 落聞聲爭忍下喉嚨
0307a08: 一陣飛鳥下平川中間數箇不能還只為饑腸來乞
0307a09: 食那期特地遭他網
0307a10: 參禪偈
0307a11: 參禪如覓仇無事強添愁若要心自在
0307a12: 除非死對頭
0307a13: 參禪起疑情如山塞住面沒處下心思
0307a14: 日在東邊現
0307a15: 參禪到罷功心意自然窮目前如有法
0307a16: 還是運不通
0307a17: 參禪纔攝心便被心所礙形影不相離
0307a18: 何時得自在
0307a19: 參禪不是習參禪不是修生死不明白
0307a20: 只向本參求
0307a21: 參禪不是止參禪不是觀一箇疑團心
0307a22: 鑽在話頭上
0307a23: 參禪只要明不是專去妄把這生死心
0307a24: 翻將過來看
0307a25: 參禪無智巧只要妄緣了心歇即菩提
0307a26: 莫更從頭討
0307a27: 參禪參者箇舉意處便錯擬欲問如何
0307b01: 便與劈面唾
0307b02: 參禪參萬法那吒遇黑殺夜轉奪命符
0307b03: 兩眼盡突瞎
0307b04: 參禪參狗子當門便打死捉敗老趙州
0307b05: 勘破這些子
0307b06: 參禪消息通心意全不會春信到枝頭
0307b07: 萬物猶如醉
0307b08: 參禪莫思多思多轉迷瞞多少參禪客
0307b09: 只向意裏忙
0307b10: 參禪何所得萬里徒跋涉家住海南西
0307b11: 日出面前黑
0307b12: 參禪何所了中天明月皎只此妙峰山
0307b13: 德雲何處坐
0307b14: 參禪達至理不離日用間春夏秋冬佛
0307b15: 東西南北天
0307b16: 參禪得佛時不離五蘊心不是身變化
0307b17: 只是識性停
0307b18: 參禪有法則全身臥聲色日出滿江紅
0307b19: 薄暮通天黑
0307b20: 參禪參不著胡僧亦錯過堆堆熊耳峰
0307b21: 九年長枯坐
0307b22: 參禪有所得打殺這奴賊參禪無所得
0307b23: 打殺這奴賊
0307b24: 參禪參得時參禪自不識參禪參得識
0307b25: 辜負諸祖師
0307b26: 法元洪如禪人
0307b27: 參禪為不了強立一箇參若是上上士
0307c01: 直下便承當
0307c02: 參禪者件事宜要大根器鄙志狹劣兒
0307c03: 終是望崖退
0307c04: 參禪莫求真求真妄轉生波停即是水
0307c05: 歇即菩提心
0307c06: 參禪莫怕死只要知道死我身即虛空
0307c07: 死個甚麼子
0307c08: 法海洪一禪人
0307c09: 參禪無一能只要心地平汝今莫狐疑
0307c10: 密密是家珍
0307c11: 參禪這個人了了亦非真法法都不是
0307c12: 瞎子睜眼睛
0307c13: 參禪須決擇水底看明月分明在目前
0307c14: 撈起他不得
0307c15: 參禪沒安排休使心意猜三界無繫縛
0307c16: 那個入母胎
0307c17: 法明淇聞禪人
0307c18: 參禪等虛空一物更莫提絲毫如不了
0307c19: 萬劫費心機
0307c20: 參禪存知見昧卻主人公一翳在眼時
0307c21: 空中花片片
0307c22: 彌庵洪漢禪人
0307c23: 參禪絕疏親無古亦無今欲識禪宗旨
0307c24: 泥牛水上行
0307c25: 參禪非小可如與萬人敵一擊破重圍
0307c26: 處處狼煙息
0307c27: 德雲洪眾禪人
0308a01: 參禪參何物法界沒依止縱是張僧繇
0308a02: 難描這些子
0308a03: 參禪有別旨不屬見聞知兀兀似枯椿
0308a04: 聲色如木石
0308a05: 月面洪所禪人
0308a06: 參禪無別法不使念頭雜魔佛盡皆揮
0308a07: 說甚無生話
0308a08: 參禪要決定步步往前奔不下死工夫
0308a09: 何時得相應
0308a10: 道庵洪南禪人
0308a11: 參禪如覓物翻過古窠窟撞破太虛空
0308a12: 還在舊落處
0308a13: 參禪勇猛力勿使有空隙坐斷命根時
0308a14: 渾身赤歷歷
0308a15: 普門廣衢禪人
0308a16: 參禪如上陣拼此一生命趕罷心也酸
0308a17: 加上鐵拄棍
0308a18: 參禪莫生厭堅久自成片默默不移時
0308a19: 賊在家中現
0308a20: 書與陶工部諱珙
0308a21: 連日坐丈室而居士欠和不能瞻對殊為念切來諭
0308a22: 雖病卻有不病者又云將病魔何處安著大醫王何
0308a23: 處下手咄多年學道俗氣未除大似有個病者不病
0308a24: 者要去排遣他能所角立未離有無既有見在自然
0308a25: 痛苦與八苦交煎總不妨者沒交涉在古德云如何
0308a26: 是清淨法身答濃滴滴地還有不病者麼答我常看
0308a27: 他有分居士要得病中自在但看此二老用處此中
0308b01: 看破縱八萬魔軍現前自然倒戈歸降不然經書上
0308b02: 著腳心意上支當如油救火益增其熾。
0308b03: 答戈給諫諱允禮
0308b04: 若是真龍得半點水便能興波鼓浪而蝦蟆則卻被
0308b05: 泥潦浸死了也老居士相別數日出語甚奇但此事
0308b06: 非言可及見時劈脊三十棒再看分曉。
0308b07: 與趙直指諱志孟兩翻相會眾口嘵嘵。
0308b08: 都無一語老檀越在甚處見貧僧若言有語則辜負
0308b09: 貧僧了也若言無語則辜負檀越了也請於是著眼。
0308b10: 淨土偈
0308b11: 大夢宅中誰是覺迷魂陣上孰為真閒來極目頻
0308b12: 頻看得自惺惺有幾人
0308b13: 三界依依如狹器四生擾擾若狂蟻啾啾亂鳴鼓
0308b14: 方寸不向缾頭空處飛
0308b15: 西方慈母號彌陀憐子心誠劫劫波貪玩著珍樂
0308b16: 戲處喚不回頭爭奈何
0308b17: 人人自有親爺娘不識輕拋在別方一喚便聞攜
0308b18: 手去這回不用別商量
0308b19: 極樂國中諸臺觀半入空中半入林此意初無人
0308b20: 作者悉是如來願力生
0308b21: 眾寶器中純妙味意欲食時即現前食已巳不知何
0308b22: 處去天華散落滿林間
0308b23: 八功德水沐金軀至頸至膝不相違浴已巳各坐蓮
0308b24: 花上泰然心意樂無為
0308b25: 善因惡果自抽芽生時喜悅死時嗟一夢做回形
0308b26: 忽異這番撞入別人家
0308b27: 恩愛倏焉成離別送到窮山哭未休忍泣不哀含
0308c01: 淚處山河草木也生愁
0308c02: 為愛西方祗樹林萬古千秋不凋凌不知何處來
0308c03: 春意晝夜嘗聞說法聲
0308c04: 一出頭來髮紺青七寶池內浴金身徹體瑩然琉
0308c05: 璃色原是娑婆那處人
0308c06: 子母相憶要情深情若不深沒處尋試看目前啼
0308c07: 哭子哭聲極處見娘親
0308c08: 鳥語風聲皆念佛樓閣花臺盡談經音聲相聯無
0308c09: 斷續喚醒閻浮夢裡人
0308c10: 黃金臺上優缽枝根在娑婆華在池根若不枯華
0308c11: 自茂根枯便是葉枯時
0308c12: 寶珠網間玻璃鏡玻璃鏡上有文名不是他方諸
0308c13: 佛子便是娑婆國裏人
0308c14: 七重行樹周匝圍七寶池中鸚鵡啼聲聲只念彌
0308c15: 陀佛天鼓鳴處逐花飛
0308c16: 清旦盛華供養佛食時將至便歸來經行不離方
0308c17: 寸地從君謾說有徘徊
0308c18: 兄呼弟應出塵埃數朵蓮華池內開旨告十方諸
0308c19: 佛子佛國相攜歸去來
0308c20: 音樂鏘鏘震空來接引此方眾善才多年枉作沉
0308c21: 迷客而今覺地拂衣回
0308c22: 腳踏坤維望西程望見西程路轉深李陵雖然居
0308c23: 北塞到底還是漢朝臣
0308c24: 時時只念安養國不知何日到華池稽首瞻依彌
0308c25: 陀佛惟願慈悲親接之
0308c26: 界名堪忍實堪忍眾生忍苦自甘心堪笑他家癡
0308c27: 兀子不羨羡蓮華國裏人
0309a01: 早辰歡娛暮悲傷樂未畢而哀繼然吾人不識哀
0309a02: 樂事辜負東風一夜涼
0309a03: 貪嗔癡愛如火聚一聲佛號似雪團一念綿綿常
0309a04: 不絕猛炎勝處白蓮香
0309a05: 人言舉世皆醉夢我說醉夢有醒時惟飲狂泉水
0309a06: 一滴只至如今迷不知
0309a07: 娑婆極苦幾人知奈何眾生一味癡百年換去三
0309a08: 身世那似西方一食時
0309a09: 纔得相逢又離別百年已巳經幾別離此別不知何
0309a10: 處去莊周蝶夢滿天飛
0309a11: 一劫劫了又一劫劫成劫壞無了絕只因這念愛
0309a12: 離情生生死死無間歇
0309a13: 幾根骨頭一段肉一張皮袋一握箸若將此身來
0309a14: 作我北邙山下許多身
0309a15: 劫劫只任這乾坤生生不離此四生朝朝只是這
0309a16: 般事哀哉這般沒量人
0309a17: 西方之樂真常樂天宮之樂五欲樂若以五欲比
0309a18: 真常便是丐者同王坐
0309a19: 可笑道流張平叔強將極樂比金丹海島若為究
0309a20: 竟處天宮人不往西方
0309a21: 空處識處皆幻住非想非想總非真縱饒安養與
0309a22: 兜率也如水上一漚生
0309a23: 劫石成壞數萬秋滄溟遷變亦難籌娑婆幾度須
0309a24: 彌改蓮臺依舊綠水浮
0309a25: 無量劫又無量劫無量劫中無數身反思無數身
0309a26: 中事今日都成夢幻影
0309a27: 閆浮極苦并極酸西方真樂及真常願與此土同
0309b01: 心者生生世世樂長安
0309b02: 位登九二終是幻功高一品豈逃亡說與當局英
0309b03: 靈子莫待臨行一著忙
0309b04: 漢末三分唐五代算來已巳是幾興敗於今喬水尚
0309b05: 依然輩輩君臣皆安在
0309b06: 吁哉吁哉苦娑婆寒暑交攻患難多不似西方安
0309b07: 樂國四時常自處天和
0309b08: 一朵蓮華一尊佛不由父母受胞胎壽量無邊喻
0309b09: 劫海丈夫何不歸去來
0309b10: 來生三界無別法都緣一點貪愛心貪愛若除煩
0309b11: 惱斷如鳥飛空任縱橫
0309b12: 逆水撐船用力多順浪移舟不由柁忽然行到湍
0309b13: 流處拍掌捶胸始覺訛
0309b14: 殺盜婬如猩猩酒又貪其味又知苦依稀不覺遭
0309b15: 他捉渾身血肉從頭數
0309b16: 滿腹文章蓋世才都送荒郊土裏埋恰如鳥跡空
0309b17: 中過一去於今不見來
0309b18: 潼關明輔今何在赤壁周郎命不長至今九里山
0309b19: 前過令人追憶漢張良
0309b20: 北邙郊外古松邊野婦黃昏燒夜錢三奠酒漿三
0309b21: 叩禮一聲爺罷一聲天
0309b22: 愛河波深沒奈何自家瞞昧自彌陀無繩自縛堪
0309b23: 忍國苦到如今出也麼
0309b24: 刀山劍樹周圍布濩湯爐炭橫交馳念彼一聲彌
0309b25: 陀佛翻然變作八德池
0309b26: 寶雲遍覆寶國界無邊樓閣列參差寶光隱隱交
0309b27: 羅處鈴鐸徐徐輕動之
0309c01: 簷蔔華開滿林枝便是西方遊樂時童子去攀多
0309c02: 羅樹鸚鵡頻伽似不知
0309c03: 微風習習入華叢浪靜波澄根已巳萌也自得他輕
0309c04: 動力玉胞胎裏碧芙蓉
0309c05: 七寶莊嚴黃金地黃金地間八德池寶光忽飛香
0309c06: 忽發池底又開華幾枝
0309c07: 西方生地果奇哉塵心淨處覺華開不似此中情
0309c08: 欲本臭皮囊裏出頭來
0309c09: 再無愛欲與貪嗔其國尚無惡道名坐臥盡皆純
0309c10: 真境往來都是菩薩人
0309c11: 其國人民身長大不知幾千萬由旬處處皆有寶
0309c12: 衣服珍饈寶座自然成
0309c13: 每日焚香祝上蒼不求仙界及天堂不羨羡王位并
0309c14: 宰輔惟願臨終往西方
0309c15: 不須分作十六觀不須更作三等乘但觀一尊彌
0309c16: 陀佛百千三昧一時成
0309c17: 初觀彌陀是一丈一丈轉作十由旬及至觀滿虛
0309c18: 空際彌陀與我同現身
0309c19: 觀法不熟成妄想妄想破則成真諦真亦不留妄
0309c20: 不立便是當頭作觀人
0309c21: 欲向彼中登上品先從此處識一心識得一心無
0309c22: 剩法便是蓮華國裏人
0309c23: 心是彌陀身是國耳為蓮畔眼為池佛亦不來我
0309c24: 不去生不生時獨自知
0309c25: 彌陀之願我之心若水投水冰合冰願滿心圓垂
0309c26: 接處琉璃盆中寶月明
0309c27: 情一斷處極樂客念不清時娑婆人欲得我處生
0310a01: 他處先須我心合佛心
0310a02: 愛河闊量萬由旬漂沒閻浮世上人波濤洶湧幾
0310a03: 千丈不知何日得澄清
0310a04: 毒名愛欲與貪瞋誤服而今久失心不信此方良
0310a05: 藥好縱他扁鵲也無能
0310a06: 一重清念一重波佛為眾生沒奈何拽斷念頭不
0310a07: 復續西方歸去禮彌陀
0310a08: 曾見老猿生二子子聲叫處母聲隨一旦子遭人
0310a09: 毒手連母之命總成非
0310a10: 又聞昔日呂丘亮移舟每濟窮途人寶刀不受沉
0310a11: 江死殺身成人蘆丈人
0310a12: 佛為眾生起大悲眾生受苦箭入心塵點劫來不
0310a13: 疲厭寧有幾箇知恩人
0310a14: 人生聚散都不知稱此光陰未謝時乘空偷閑且
0310a15: 念佛火坑種下白蓮池
0310a16: 彌陀元是自家身枉費工夫向外尋識得自家真
0310a17: 面目快哉拍手笑吟吟
0310a18: 蓮華都從心內開彌陀不自性外來驀然鼻孔繩
0310a19: 索斷滿目輝輝七寶臺
0310a20: 眼見眼為真淨土耳聞耳是活彌陀父母本生明
0310a21: 歷歷不識何緣隔住他
0310a22: 歸去來兮歸去來寶池優缽羅華開抬頭猛省從
0310a23: 前事佛國一去不復回
0310a24: 曾見輥彈之螳螂一片精神裏面藏皮肉頓消功
0310a25: 業就一翅飛起作金蟾
0310a26: 又曾見箇蜾臝蟲啣箇螟兒在窩中似我一聲下
0310a27: 一懇叫來叫去與彼同
0310b01: 若人欲知今時佛今佛還是古人成今人欲到古
0310b02: 人地須如二蟲之用心
0310b03: 天真父子別多時轉覓轉逢轉見遲為何屢喚屢
0310b04: 不應無他只為一念癡
0310b05: 萬慮齊冰意坦然惟有一箇念心專念得念頭無
0310b06: 處著壺中別有一花香
0310b07: 大地都作琉璃色虛空亦是七寶成彌陀不知何
0310b08: 處住蓮華卻向此中生
0310b09: 逢人勸念阿彌陀自利利他功行多勸得十人生
0310b10: 淨土我身自證六波羅
0310b11: 父教子勤脩淨土夫勸妻急念彌陀大家團圓歸
0310b12: 佛國休使流落在娑婆
0310b13: 陽惡陰險幾萬端鐵人聞見也辛酸堪歎娑婆癡
0310b14: 業子屢遭刑慮不知傷
0310b15: 造十習因成地獄脩十善業樂諸天苦樂二途都
0310b16: 不到華池又綻一枝蓮
0310b17: 淨土永無三惡道亦無善惡及陰陽受用勝過天
0310b18: 萬種故曰極樂無有上
0310b19: 丁蘭未足稱全孝王祥難盡報脂甘雖然臥冰并
0310b20: 刻木不知魂魄在那方
0310b21: 世間若有真孝子度脫父母生西方此是至孝無
0310b22: 過上幽顯兩地獲清涼
0310b23: 人生大似蠶吐絲愛繩牽裹沒回時吐得絲成無
0310b24: 事後連身共繭下烹池
0310b25: 苦海重波渺茫茫問予何是救急方只須一句彌
0310b26: 陀佛念得通身徹骨涼
0310b27: 十方諸佛廣長舌讚歎西方淨土人釋迦折服彌
0310c01: 陀攝幾番勞碎老婆心
0310c02: 琉璃地上莊七寶樓閣花臺勝妙好光光交羅無
0310c03: 暫歇如夜暗中燃炬火
0310c04: 寶樹林中握手閒一步行時一步蓮忽聽丁丁音
0310c05: 樂至元來又是散花天
0310c06: 八功德水響嚮潺潺流聲急處讚空王洄漩便有菩
0310c07: 薩現一一菩薩放寶光
0310c08: 眾寶樹下琉璃殿琉璃殿中獅子王獅子放光照
0310c09: 一切但蒙光者獲吉祥
0310c10: 一朵紅蓮浮水面光輝映奪諸人天瑪瑙池邊呈
0310c11: 瑞彩照見父母未生前
0310c12: 十方諸佛廣長舌誠言共讚阿彌陀彌陀又讚此
0310c13: 土佛堪忍久住在娑婆
0310c14: 八萬四千白毫光宛轉猶若五峰山寶蓮目如四
0310c15: 海水故稱諸佛中無上
0310c16: 無量無邊之劫海無量無邊之行願劫海有盡願
0310c17: 無窮故我稽首無量光
0310c18: 南無十方法界佛南無本師釋迦尊我今發願亦
0310c19: 如是願我當來證後身
0310c20: 作此偈時予禮佛已巳稍倦伏案半夢半醒中見蓮池
0310c21: 和尚與我數語覺而都不復記卻自喜曰將欲著偈
0310c22: 有此境界吾與西方亦少有因緣乎遂援毛信平寫
0310c23: 去自辰至午不二三時而紙都盡滿不覺有百十偈
0310c24: 矣噫蓮池和尚出於杭州予生雲南沙彌時即聞遷
0310c25: 化矣且素不識面而今夢之豈非
0310c26: 彌陀世尊托意以慰喻我歟時天啟元年蘭盆齋日
0310c27: 也。
0311a01: 詩
0311a02: 中秋寄陶紫閬居士
0311a03: 三月三日翫月時半箇銀鉤掛天上是日與公相聚
0311a04: 首爭奈人圓月未圓八月十五翫月時一輪明鏡秋
0311a05: 江上是日與公隔地遠又見月圓人未圓人離已巳是
0311a06: 分兩地月缺依舊不離天月缺不知可有意人離心
0311a07: 內大不然此時此夜中秋節千門萬戶對樽前宇宙
0311a08: 山河同一色嬋娥一夜不曾眠團團遍照四神洲不
0311a09: 在天上在指間與公相去萬里遠萬里同看一月圓
0311a10: 夜坐水邊
0311a11: 一榻蒲團一篆煙孤孤相對兩閒閒忽然覷破水中
0311a12: 影廓爾身如碧落天何處蟬聲鳴唧唧隔林石咽冷
0311a13: 涓涓明月不隨流水去夢回高臥白雲間
0311a14: 與徒行腳
0311a15: 一番別子一番驚是非榮辱不由人累重始知身是
0311a16: 苦貧來方覺道為真心性相投纔是友語言不合總
0311a17: 非倫此日分攜無別囑獅兒莫戀野狐群
0311a18: 答陶不退居士閱華嚴合論并敘
0311a19: 合論有無時無念眾生無明即不動智佛十方一如
0311a20: 古今一智即凡即聖無此無彼識盡情忘當下超越
0311a21: 不假修證不貴神通不勞轉變之句似乎最切近奈
0311a22: 何讀者承當不下於覺時夢時逆順境緣交集時未
0311a23: 免打作兩撅。
0311a24: 老居士日用成片否夢覺一如否千萬劫性命大事
0311a25: 自家得失如魚飲水不能語人十二時中母無輕易
0311a26: 放過可也和曰。
0311a27: 隨順世緣住大方目前無法得真良婆須無厭憑淫
0311b01: 怒龍女善財作梯航時時相應天花墜日日清閒寶
0311b02: 藏將不忮不求無怨欲衲僧何處不清涼
0311b03: 睡起
0311b04: 無事山房門不開碧垓香草夜抽臺此時身在雲山
0311b05: 裏猶夢雲山坐天台
0311b06: 困臥蒲團綠陰低孤孤一鳩枝上啼夢中家在萬里
0311b07: 遠聲聲直喚到滇西
0311b08: 行住坐臥
0311b09: 游遍三峰五嶽歸來屋裏洞天縱饒上方物色何如
0311b10: 此地心田
0311b11: 孤峰頂上草廬不屬中間內外身似白雲縹緲心如
0311b12: 流水自在
0311b13: 磐石三生心念菴頭萬古雲煙野性懶從人世都由
0311b14: 此物留連
0311b15: 山色重重夢裏溪聲派派枕邊欲識玄玄公案黃梁
0311b16: 未熟已巳前
0311b17: 漁樵耕牧武陵舟中為俗士作
0311b18: 持魚上岸賣錢沽酒波浪生涯日日皆有
0311b19: 入嶺歸來身心憔悴日圖三餐夜間一睡
0311b20: 墾土掘地種瓜得瓜百般手藝不如莊家
0311b21: 不解生理秪會牧牛今日者邊明朝那頭
0311b22: 採芝歌
0311b23: 巖居已巳久日愛打眠拖白練飛來宿在簷前笑山猿
0311b24: 池中捉月林外指天
0311b25: 空樹為家半片籬笆每日裏吃些巖麥山麻況甚麼
0311b26: 皇宮快樂人世榮華
0311b27: 肩鋤樹下掘土坡前猛抬頭忽見紅日半天歸家去
0311c01: 漫熬松柏細煮清泉
0311c02: 盤桓峰頂蹴踏懸巖望溪邊童兒不見回來莫不是
0311c03: 東村托缽西市赴齋
0311c04: 鬱密林深水石幽清茅庵中惟我師弟兩人悶來時
0311c05: 山頭摘蕨澗下採芹
0311c06: 蟾鳴樹杪鶴唳巖邊閒道人不掛些兒世緣山中樂
0311c07: 松花半嶺茅屋兩間
0311c08: 寂寂禪關密密雲煙庵門外只聞鴉雀爭喧閒無事
0311c09: 饑來吃飯困時打眠
0311c10: 不交公卿不結王侯白晝中自有猿鹿來遊到晚來
0311c11: 清風作伴明月為儔
0311c12: 福慧箴
0311c13: 息小人之口是不言調大眾之心惟以寬厚事每悅
0311c14: 己巳者不如謀多遂心者而非福知止知足無恥無辱
0311c15: 此之謂大福
0311c16: 養道德之機非靜難成求世間之事不謀難遂善反
0311c17: 於心者皆良欲役於物者不利知安知榮識進識退
0311c18: 此之謂大慧
0311c19: 工夫問答
0311c20: 有禪客問參禪做工夫如何是俗念起時莫與作
0311c21: 對如何是墮無事甲如何是舉起處承當如何是
0311c22: 意根上卜度如何是光影門頭領略如何是以古
0311c23: 人公案作憑據如何是落斷常答曰此事如人上
0311c24: 長安路上縱遇惡人莫與作對但走過便了莫同
0311c25: 惡伴侶行休認省分郡邑為家休因勞苦而生止
0311c26: 息想切忌把他人口說的京師光景當是而不親
0311c27: 到雖然如是欲行千里貴在初步於此會得不涉
0312a01: 途程其或未然聽吾偈云。
0312a02: 脩行若問參話頭須如失物去尋求疑而莫怨莫
0312a03: 停息得見原珍始可休
0312a04: 參禪如人出遠路舉頭常自望家邦歇處不停關
0312a05: 隘透不須百日到長安
0312a06: 話頭初參不上時多因雜念障所知札住兩頭中
0312a07: 莫放目前勿論見功遲
0312a08: 疑來疑去轉疑難晝夜相妨如泰山個中疑處輕
0312a09: 磕碎一味柔時便勝剛
0312a10: 疑情不起急須提如啣冤人皺兩眉幾番欲見冤
0312a11: 仇面得見冤家卻又迷
0312a12: 話頭著緊無雜念工夫纔放又涉緣十二時中無
0312a13: 縫隙直透威音那畔前
0312a14: 悟心若在疑心先佛氣不全魔氣堅學人不破此
0312a15: 關捩工夫歷劫總徒然
0312a16: 參禪要勇又要謀謀而不勇志氣柔多勇少謀必
0312a17: 墮失智勇兼到始收功
0312a18: 工夫到底不虧人鐵壁無方強入門縱饒劫火燒
0312a19: 三界當下清涼如片冰
0312a20: 師家只說參話頭其中消息難舉示雄哉丈夫須
0312a21: 自強莫討他人口裏是
0312a22: 與君一會即忘緣須似當初未識前相逢不用相
0312a23: 回互祗在輕輕不著間
0312a24: 萬里歸來家最近到底還如在客邊逢人休話程
0312a25: 途事說起途程甚可憐
0312a26: 
0312a27: 
0312b01: 祝延
0312b02: 上堂祝國經咒儀文還依舊本下堂禱聖祝白因本山學人所習不一或增或減不無欣厭之
0312b03: 嘆故新更數詞以教家門非意流傳也。
0312b04: 祝韋陀或誦咒或念誥其最後一句宜高舉使音韻相接此中不用稱號
0312b05: 手捧降魔杵萬劫作金湯虛空法界盡此願卒難
0312b06: 量上來諷經功德專伸仰祝。
0312b07: 南無三洲護法韋馱尊天普眼菩薩侍從天等座下。
0312b08: 惟願。
0312b09: 受佛付囑現天神身被堅固甲護法衛僧魔障永
0312b10: 息萬眾歸欽惟其普眼德無不寧。
0312b11: 童真寶體海量天心手擎寶杵伏魔軍示現作天
0312b12: 神助佛護僧水月印無垠。
0312b13: 南無普眼菩薩摩訶薩。
0312b14: 祝伽藍
0312b15: 首有三明心具六通身有六臂妙用無窮感無不
0312b16: 應格無不聰以誓願力掌護宗風上來諷經功德
0312b17: 專伸仰祝。
0312b18: 南無當山護教五通明王菩薩座下惟願。
0312b19: 保持僧眾殄息塵氛仰仗神威梵剎興隆。
0312b20: 自在天上閻浮提間不動本處遍三千攝毒除魔
0312b21: 冤誓願無邊常在僧堂前。
0312b22: 南無神通藏菩薩摩訶薩。
0312b23: 祈禱祖師
0312b24: 靈山傳來二十八代大海一源千流萬派惟吾祖
0312b25: 師茲土永賴代代兒孫面目斯在。
0312b26: 法傳東土花五葉開廓然無聖絕安排明鏡本非
0312b27: 臺性無塵埃箇箇證如來。
0312c01: 南無法身海會佛菩薩。
0312c02: 祝監齋
0312c03: 一句子禪百味具足缽飯桶水千勞萬碌眼中耳
0312c04: 中上下照顧仰彼神功終日化度。
0312c05: 水有八德火性無方性空真智妙難量魔外盡皆
0312c06: 降六根清涼萬眾悉安然。
0312c07: 南無緊那羅王菩薩摩訶薩。
0312c08: 祝龍王
0312c09: 泉從地湧雨在天上龍居水中妙用無量上來諷
0312c10: 經功德專伸仰祝。
0312c11: 南無五通自在護法龍王菩薩座下惟願。
0312c12: 五通自在一性離塵護持佛法妙悟無生。
0312c13: 出沒隱顯風捲沙颺霽雲和月耀祥光海闊與天
0312c14: 寬佛法無疆彊處處盡稱揚。
0312c15: 南無龍樹王菩薩摩訶薩。
0312c16: 囑孤魂文長者謂幽魂獨識非誡以淺近俗白之言恐被未易曉了故不用短句隱辭
0312c17: 讀者勿生厭云
0312c18: 識心不破六根裏亂起狂花見習不明情境上瞥
0312c19: 生異相上來諷經功德專伸至囑本寺僧俗覺靈
0312c20: 三途眾生十類孤魂既已巳沉迷日久安能自識覺
0312c21: 路幸得觀音大士化為鬼趣主者地藏菩薩誓作
0312c22: 地府慈父但聽其言可以永離諸苦若得見面自
0312c23: 然當處解脫吾願諸鬼神等若遇苦時當稱佛名
0312c24: 莫隨物轉覺察自心。
0312c25: 三途八難九有四生未離三界總迷心聞法得超
0312c26: 升頓破無明萬劫常惺惺。
0312c27: 南無救苦地藏菩薩摩訶薩。
0313a01: 囑孤魂須主意重在孤魂上鬼王乃觀音大士不待有祝而度生也其後隨稱救苦觀世音菩薩
0313a02: 或地藏菩薩不必念願往生脫苦輪等俗語不惟本無出處且不當其位。
0313a03: 祈禱聖僧
0313a04: 明月一輪天上天下菩提妙心孰能識價上來諷
0313a05: 經功德專伸祈禱。
0313a06: 南無大德阿若憍陳如尊座下　伏惟
0313a07: 尊者不般涅槃何常入定以此妙法廣度眾生。
0313a08: 浮雲野鶴空舉高飛千江一月類非齊度世運慈
0313a09: 悲赴感群機虛空裏照眉。
0313a10: 南無阿若憍如菩薩摩訶薩。
0313a11: 在祖師聖僧則稱祈禱韋陀伽藍監齋龍王可稱仰祝至於孤魂則曰謹囑故祝與囑不同雖皆一
0313a12: 寺之當位然不無優劣而于觀音至聖不宜妄加言以祝之若可祝則
0313a13: 三世諸佛亦應祝也且禱與祝白與囑不可一概無分云。
0313a14: 楞嚴咒
0313a15: 七徵八辯三續起緣真勝義性廣無邊魔外與業冤
0313a16: 頓悟心田萬行悉皆圓。
0313a17: 
0313a18: 
0313a19: 雲山發願文
0313a20: 稽首十方三世佛甚深發藏修多羅大乘菩薩賢聖
0313a21: 僧有學辟支阿羅漢權衡三界護眾生八部龍天威
0313a22: 神眾我今懺悔諸惡業不捨慈悲垂憐憫五逆十惡
0313a23: 盡消滅身心障難息水清我今欲發弘誓願願借威
0313a24: 光作證盟盡未來劫度眾生捨身命財無窮數法性
0313a25: 虛空眾生界大地須彌並大海日月輪及鐵圍山摩
0313a26: 尼寶王伽陀藥十種世間最難盡我所發願亦如是
0313a27: 願我速悟菩提心永淨六根入聖倫親蒙諸佛得授
0313b01: 記分身塵剎度眾生奉事一切諸如來摧滅一切眾
0313b02: 魔軍三十二應而說法十類生中普現身或作國王
0313b03: 或大臣或為醫士婆羅門或為長者與居士或作外
0313b04: 道或僊人或天或龍或鬼神乃至蜎飛蠕動身但有
0313b05: 形質氣血者靡不以身同彼生人間八苦不暫停天
0313b06: 上五衰常共惱三禪四禪水風災乃至非想亦有盡
0313b07: 願與此界及他方等類現形無窮應地獄眾生受苦
0313b08: 多餓鬼眾生饑渴惱畜生苦更難勘忍盡未來劫恒
0313b09: 救護眾生冤憎交會時償命償身無避處惡神惡賊
0313b10: 與惡獸饑饉刀兵兼疾疫盡百千劫捨身形此苦難
0313b11: 處作依怙過去諸佛願無邊現在菩薩無數億願諸
0313b12: 眾生得安樂如觀世音施無畏地藏願空諸惡趣普
0313b13: 賢行願更無極文殊世世法王子常精進行不休息
0313b14: 願我行願亦同等不等其行終不息願我盡諸惡道
0313b15: 苦惡道不休心不退不憚苦惱同其事不惜身命拔
0313b16: 其苦行等菩薩德齊佛眾生界盡方休息願我當來
0313b17: 作佛時三成正覺度眾生第一願如釋迦佛第二願
0313b18: 如彌陀尊第三成佛如文殊十方佛剎為一土依正
0313b19: 行願光明等一一願如三世尊不得是願不作佛惟
0313b20: 願世尊作證盟捨身愛身不忘失從劫至劫不迷心
0313b21: 生生常願值諸佛世世恒作淨戒人不值惡王生惡
0313b22: 國不生邊地並雜形不作下役不醜陋黃門二根與
0313b23: 女人生生不食眾生肉生生不行殺盜淫寧生苦惱
0313b24: 三惡趣不願不聞三寶名所生必在善人家童真出
0313b25: 家知宿命佛佛出世永法中願具威神護正法他方
0313b26: 無有佛名處願向其中而開化諸佛初生及涅槃願
0313b27: 我常設先後供當機先請轉法輪乃至聲聞一如是
0313c01: 願我普現剎塵身剎塵佛所皆承事中間無有一如
0313c02: 來不以深心而供養一切眾寶隨念至持以供養諸
0313c03: 如來并供無邊諸聖眾及施一切諸眾生願諸眾生
0313c04: 見我形乃至得聞我之名決定不生諸惡道只至成
0313c05: 就菩提身願我隨處現身時福得智慧超彼倫身相
0313c06: 圓滿第一淨但見我者皆歡喜我今發此大願心普
0313c07: 施一切眾生樂此時十方世界中無邊受苦並受樂
0313c08: 我若當來度生時處處願得常相遇皆向我生歡喜
0313c09: 心一聞我名眾苦息願今共發菩提心世世相逢諸
0313c10: 佛會我若當來入地獄嶽一切地獄成淨土我若當來
0313c11: 入餓鬼一切餓鬼皆飽滿我若當來入畜生一切畜
0313c12: 生悟無生多劫積業一念消猶如明燈破暗室隨所
0313c13: 生處破苦輪開示涅槃第一義同其所好度彼倫三
0313c14: 惡道盡方止行我今未證菩提道先運菩提大願輪
0313c15: 依法界性度眾生法界不盡行不停稽首十方三寶
0313c16: 眾惟願證盟我願心。
