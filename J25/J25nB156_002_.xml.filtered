0060a01: 無幻禪師語錄卷下
0060a02: 門人　　　編集
0060a03: 偈頌
0060a04: 集無趣和尚語偈偶成三首
0060a05: 法偈不多句言言是指南掀開須自看不被筆
0060a06: 頭瞞畫畫無長短行行非正偏恁麼猶未薦何
0060a07: 處問西傳
0060a08: 逐物非良輩循言豈丈夫無思同木石有念悉
0060a09: 狐魔擬議三千里承當八萬途如何為諦當貓
0060a10: 子問狸奴
0060a11: 元自平常理施勞早自欺即今非是悟往日不
0060a12: 曾迷所作皆如幻安然本若愚同參相訊問直
0060a13: 下一聲噓
0060a14: 參禪偈十一首
0060a15: 參禪須猛烈一切莫交涉擬涉一絲毫萬生參
0060a16: 不徹禪是眼中珠如何著得屑何用別尋頭秤
0060a17: 鎚元是鐵
0060a18: 參禪不等閒推倒人我山敲出虛空髓揮開佛
0060a19: 祖關追迴千古夢放下是非擔獨步千峰外十
0060a20: 方彈指間
0060a21: 參禪須切己巳不可從外覓打水求杖痕捫空尋
0060a22: 鳥跡要徹祖師機頓超心意識毘耶惟默然少
0060a23: 林秪面壁
0060a24: 參禪不徒參念念入虛玄對境心無住當機體
0060a25: 自圓真如何得失本覺絕中邊皓月無私照千
0060a26: 江空湛然
0060a27: 入道方便門參禪最第一靜極已巳忘形忘形心
0060b01: 湛寂湛寂合太虛太虛無一物無物即本來千
0060b02: 聖從茲出
0060b03: 參禪須出類玄機無伴侶瞬目越三乘揚眉超
0060b04: 十地喝散蝦蟆群奔逃窠臼隊傾盡野狐涎直
0060b05: 取少林髓
0060b06: 參禪無後前三際一時圓踏著今時地融通劫
0060b07: 外天一毛吞萬像大海出微涓參到無參處回
0060b08: 頭圓更圓
0060b09: 參禪秪恁麼恁麼已巳成多一塵纔著鏡萬像悉
0060b10: 糊糢風靜千江寂雲空片月孤語言前一著仔
0060b11: 細用工夫
0060b12: 參禪非守中隨處悟心宗蛙鬧池塘月蟬吟樹
0060b13: 裏風水流魚躍浪花謝蝶翻空覿體無餘物何
0060b14: 須執坐功
0060b15: 參禪絕三思直捷了言辭實理非修證真心無
0060b16: 受持泥牛哮吼去石女點頭時空劫前來事行
0060b17: 人知未知
0060b18: 參禪活潑參不可死測度大藏半字無毘耶一
0060b19: 絡索圓相弄泥團捲簾成大錯憶昔老瑞庵面
0060b20: 皮不知落
0060b21: 示禪人六首
0060b22: 吾宗如湛海微動即平沉纔起修行念牽歸知
0060b23: 見林技窮方得本礦盡始知金不立超玄志終
0060b24: 須落古今
0060b25: 心閒無靜鬧何必入林丘猒動非真行忘緣是
0060b26: 正修解空寧住寂涉境不隨流既達空王旨冤
0060b27: 家也聚頭
0060c01: 菩提非取捨何用歷多辛識妄元非妄尋真已巳
0060c02: 失真日晡剛道夜臘盡便知春時節因緣到何
0060c03: 曾昧本人
0060c04: 曠劫循文字都緣錯用心為渠迷漏習特地訪
0060c05: 知音理性無高下機權有淺深言前如未薦七
0060c06: 處轉難尋
0060c07: 古德思修日平時亦送迎秪緣常自覺所以不
0060c08: 隨情道體怕空寂人心屢變更一從聞見盡觸
0060c09: 處自分明
0060c10: 直捷車溪路逶迤更不迷若將心向背又見跡
0060c11: 東西須信力非力無嫌齊不齊腳頭如未穩動
0060c12: 步便沾泥
0060c13: 山樓寄幻
0060c14: 疏慵難順世徙跡憩雲邊實際元無地浮居聊
0060c15: 借天棲心空界上縱目遠山巔聞見絕朝市憑
0060c16: 虛了幻緣
0060c17: 登烏瞻山
0060c18: 曲徑通玄路樓臺迥碧空霞氛籠石壁秋色下
0060c19: 梧桐鶴唳階前月猿啼澗底風長歌人不見深
0060c20: 院白雲封
0060c21: 辭招遊石湖
0060c22: 我懶不出戶人來招勝遊因思摩竭令何事石
0060c23: 湖舟月吐半簷白梧飄滿地秋閒情誰委悉應
0060c24: 是我同流
0060c25: 徑山回至圓明禪院關居二首
0060c26: 歲暮下空碧來棲湖上關八風門外撼一竅箇
0060c27: 中圓白日誰為伴黃昏我獨眠通宵今古意都
0061a01: 在寂寥間
0061a02: 莫謂居關逸終朝不自閒燈挑無燄火香爇息
0061a03: 心丹禪坐未生體經看無字函盡形如此去誰
0061a04: 論釋和玄
0061a05: 霅溪道中
0061a06: 我欲尋湖勝乘閒渡霅溪水平天上下山險路
0061a07: 高低郭近煙連陌莎長綠遍堤呼童問行徑指
0061a08: 我石橋西
0061a09: 詶西歸子
0061a10: 塵剎如來境因何獨樂西蘊空真樂土心淨古
0061a11: 阿彌忍辱頻伽鳥柔和寶樹枝脫然憎愛盡蓮
0061a12: 蘊七珍池
0061a13: 嘆皮袋子
0061a14: 檢點這皮囊有甚堅牢計足無半點根喉有三
0061a15: 分氣呼吸如不來榮枯一時棄舉世盡難逃幾
0061a16: 人知是戲
0061a17: 訪靜源禪友於金山
0061a18: 自適居之逸無能更遠遊因思舊相識特入古
0061a19: 林丘山靄時還合泉聲夜不收靜來源既徹方
0061a20: 可渡中流
0061a21: 入信七首
0061a22: 住世休忘出世因進修須是契天真多生昧卻
0061a23: 靈明主歷劫甘為懵懂人萬聖不談心外法千
0061a24: 經皆演性中文男兒具有衝天志肯住權乘漸
0061a25: 海濱
0061a26: 禪宗一著非容易務要當機究的真或不現生
0061a27: 而徹証定應來世逐風塵將參佛祖未來事貴
0061b01: 在從空放下心我亦罔諳先聖旨曷曾自肯謾
0061b02: 因循
0061b03: 大聖真規日可觀不遵古典籍何般狂心未息
0061b04: 今須息世事應寬就放寬眼底紛紛奔渴鹿天
0061b05: 邊急急走飛凡吾曹有志同參者尚爾臨機亦
0061b06: 被瞞
0061b07: 真修畢竟宗圓頓小果權乘未足奇藥不瞑眩
0061b08: 痾莫瘥心非穎悟習難祛儒云盡性方臻極道
0061b09: 曰修心可作基祖佛代傳非外術不應諱疾忌
0061b10: 良醫
0061b11: 修行先要識心王弗識徒勞萬劫忙若以一知
0061b12: 為了當不循法執便成狂從前佛祖皆良範續
0061b13: 後兒孫可度量寄語同參須仔細莫教錯認女
0061b14: 為郎
0061b15: 參禪端為出囂塵豈類尋常事等倫呼吸順情
0061b16: 迷本領剎那忘照失元神竿頭進步重加益撒
0061b17: 手懸崖亦未真此度出頭須諦當那堪烏暗謾
0061b18: 因循
0061b19: 大道明明似掌平何須委曲復勞形三千律法
0061b20: 取心術十二雄文卻妄箴但莫縱情思善惡亦
0061b21: 非忘念昧靈明去來今相渾無剩覿體全彰不
0061b22: 用尋
0061b23: 山居十首
0061b24: 健則經行懶則眠世間何物不相便年年為客
0061b25: 路常險日日看山心自閒事理極知須俊傑安
0061b26: 危未識總顢頇當機不解離言說空向雲林學
0061b27: 指南
0061c01: 貧無一物是吾家日用般般豈足誇五六百竿
0061c02: 鄰舍竹兩三四樹過墻花雲山萬疊支晨供瀑
0061c03: 布千尋瀉午茶好景自然天設就不須辛苦強
0061c04: 安排
0061c05: 聞說煙霞有樂情僕夫心渴入柴扃但知棄世
0061c06: 便安穩豈識當機要眼明蔬食也諳延歲月敝
0061c07: 廬還解暢平生一朝未剖韶陽句深負岩居與
0061c08: 谷耕
0061c09: 觸處逢渠莫聚頭正堪頤養在林丘多生業惑
0061c10: 須先盡曠劫無明趁早修若把技能為實學終
0061c11: 成管見作時流如同入國朝明主擬到潼關即
0061c12: 便休
0061c13: 英靈衲子異尋常坐究行參在撥忙覷破身心
0061c14: 如電露嚴持戒律若冰霜濃齋疊案慵趨席好
0061c15: 友呼渠不下床颺卻萬般家裡看但除自己巳別
0061c16: 為狂
0061c17: 搜窮三藏元非字為甚因循不究心有漏界中
0061c18: 橫著腳無為堂裡少知音升沉六道安閒少繫
0061c19: 屬三途利害深告報諸方玄學者蒸砂無飯不
0061c20: 須尋
0061c21: 行非實德道非深煞有人來問祖燈一衲蒙頭
0061c22: 貧似洗通身徹骨冷如冰自無半句閒枝葉懶
0061c23: 打諸家舊葛藤傳與諸方龍象輩多年學得百
0061c24: 無能
0061c25: 老去風霜入骨寒此身當與死相看心因直捷
0061c26: 難迂曲性本靈明不著瞞趨座懶陪皆故紙出
0061c27: 門遙望盡驚湍年來得箇安閒法忘卻諸方五
0062a01: 味禪
0062a02: 吾生百拙交疏遠門徑雖通絕送迎經蠹昨開
0062a03: 函有跡病甦今與藥無情生虀可托充饑餒舊
0062a04: 習應宜速改更分定不須重計較勞形役慮又
0062a05: 生心
0062a06: 世遠雲深視聽奇了明方始絕狐疑常聞澗底
0062a07: 泥牛吼每見山頭躍鯉魚鴉噪鹿鳴皆活句蘿
0062a08: 墻蔓壁盡新題無情有性咸平等說法何曾有
0062a09: 間離
0062a10: 雪中即事二首
0062a11: 放去拈來有甚麼分明大地絕纖瑕青山點出
0062a12: 天然境茅屋粧來物外家竹几無燈還待月瓦
0062a13: 缾有水不簪花箇中會得真消息眼裡平空又
0062a14: 著沙
0062a15: 詠雪看梅不意中溪山常與我相同明時意得
0062a16: 依前暗塞處情忘始見空經濕推窗憑几曬衣
0062a17: 寒移座就爐烘觀君體覓西來事動止隨宜自
0062a18: 合宗
0062a19: 述懷
0062a20: 潦倒疏慵貧病漢水邊林下了浮生力微難作
0062a21: 有為事眼鈍慣看無字經不著相禪隨處坐離
0062a22: 文字句及時賡箇中非是從人辯但有虛空是
0062a23: 證明
0062a24: 荅沖玄計居士
0062a25: 決意逃禪志不群此心端的遠塵氛莫隨有相
0062a26: 光中轉但向無言句外聞夜後啟窗陪皓月朝
0062a27: 來移榻掃殘雲非非是是從他去日對煙爐柏
0062b01: 子熏
0062b02: 詠時弊三首
0062b03: 古德思修便退藏今時渾不辯迍臧調心未得
0062b04: 歸真朴應世還同在色莊僅向口頭談般若曷
0062b05: 曾衣底鍊金剛相逢盡道參禪好那箇蒲團肯
0062b06: 坐忘
0062b07: 像季寥寥無正信圓機直示尟承當多將權化
0062b08: 門為實卻把祖師心盡忘孰解活機開法眼惟
0062b09: 遵死句守枯椿不由古道尋方便捨父迷頭徒
0062b10: 自狂
0062b11: 平時總說心為主一事相關主便忘大抵物從
0062b12: 心即正多應心逐物成狂空居未盡窮空理識
0062b13: 處難逃漏識忙我輩又甘為事末不知誰做出
0062b14: 頭郎
0062b15: 省身三首
0062b16: 四緣假合浮漚體六識調和幻化身畢竟有渠
0062b17: 成我愛定非無相別生嗔因貪五欲投交報為
0062b18: 染情塵結死生老去不諳知止計驢年方得出
0062b19: 沉淪
0062b20: 此身危脆同漚泡攝養殊方總不堅錦褁玉餐
0062b21: 猶未淨調精運氣亦難全通身莫禦蟲疣疾九
0062b22: 孔常流濁穢泉如是這軀何所實更於痴想望
0062b23: 長年
0062b24: 波波挈挈甚來由信類蜉蝣不久留三寸氣存
0062b25: 機未息四因緣謝業難酬無根壽命同萍跡有
0062b26: 限光陰若電流身世大都俱放下三根椽下且
0062b27: 埋頭
0062c01: 物外偶成六首
0062c02: 真寂自能含萬化染心應不契斯宗了然得旨
0062c03: 虛空外廓爾無心罔象中簷溜滴聲何是水竿
0062c04: 幡流影定非風未諳即境惟心者到底將西喚
0062c05: 作東
0062c06: 法非頓漸與偏圓祖意西來亦是權了卻目前
0062c07: 無一物始知教外有單傳洞山五位悟非悟臨
0062c08: 濟三玄然未然剝盡許多閒骨董威音誰定劫
0062c09: 初前
0062c10: 此事明明不屬他無端捏目起狂華炷香脫去
0062c11: 心猶妄點墨封回見已巳差徹骨快須挨白刃故
0062c12: 鄉元不在三車未能迸斷欄空索拄杖千峰莫
0062c13: 厭賒
0062c14: 昇沉出沒非他物動靜施為總在心迷去實花
0062c15: 難結果悟來黃葉易成金迦文謾說三周喻慶
0062c16: 喜徒勞七處尋碧眼丈夫宜自看莫教錯認定
0062c17: 盤針
0062c18: 至理從來絕妄真工夫奚得論疏親弘宗必藉
0062c19: 超玄種樹法還須過量人不識月輪徒望指未
0062c20: 忘言路漫揚塵幾多逐色隨香者錯認青黃作
0062c21: 曉春
0062c22: 道非跨虎與降龍貴在空空空不空鶴唳鶯啼
0062c23: 須辯的蘆花月色漫雷同即心是佛成見戲指
0062c24: 石為金亦妄通除卻白拈提掇外誰能鼓舞少
0062c25: 林風
0062c26: 遊山七首
0062c27: 幾年塵底臥樊籠此日排雲上碧峰踵頂已巳知
0063a01: 天地小懸崖不覺我人空盤彎曲徑玄岐活疊
0063a02: 杳層臺法界重平地揭開天上眼萬方都在一
0063a03: 觀中
0063a04: 晴風暖日漫山行拄杖橫擔百獸驚透頂到峰
0063a05: 雙舄健磨灣轉角一身輕煙霞罅裡攀蘿去風
0063a06: 月巔頭不憩程直入萬千重上望青山猶在白
0063a07: 雲層
0063a08: 拔地參天骨有靈迥然突出太初形懸崖瀑布
0063a09: 翻空白列石層巒過眼青最大極尊無我相通
0063a10: 玄徹頂可人情咸含眾類多生化萬古乾坤得
0063a11: 重名
0063a12: 疊疊重重不盡山人生能得幾躋攀回頭塵世
0063a13: 迢迢遠屬目晴雲片片閒萬仞崖巔無俗客孤
0063a14: 峰頂上有禪關道人幻寄煙霞裡不放浮名落
0063a15: 世間
0063a16: 跏趺盤結半山中一念忘來萬境空不向此間
0063a17: 尋落處更宜何地覓心宗樹頭幽鳥啼新句谷
0063a18: 口閒花笑古風一軸畫圖誰展卷浮雲流水任
0063a19: 西東
0063a20: 欲訪知音上翠岑登登直入亂霞深經危涉險
0063a21: 沿崖問渡澗穿雲是處尋但見奇峰高插漢罕
0063a22: 聞碩德嚮叢林青山不動人非古滿目秋風自
0063a23: 慘吟
0063a24: 拄杖挑雲上碧峰芒鞋踏破古人蹤孤竿探盡
0063a25: 千江水萬境收歸一芥中別路迢迢回步近遠
0063a26: 山疊疊轉頭空煙霞風味咸知悉漫興歸來月
0063a27: 又東
0063b01: 行蹤二首
0063b02: 罔識凍流元是水自甘跋涉走山川芒鞋脫綻
0063b03: 根塵破布衲毿徹體寒途路踐來咸險曲飯
0063b04: 羹嘗遍總餿餕誰知廢盡通身汗依舊眉毛在
0063b05: 眼邊
0063b06: 天真之性詎會殊自去隨流失卻渠動靜施為
0063b07: 須達本經行坐臥只如愚心同木石閒諸想量
0063b08: 等虛空納萬餘此理古今人共具自來不特在
0063b09: 頑余
0063b10: 托缽
0063b11: 朝悠悠也暮悠悠瀟灑元同不繫舟一衲囊身
0063b12: 知旅泊千門乞食示生由道非人與從誰覓過
0063b13: 在貪求合自修隨處住於無所住溪光雲影暫
0063b14: 相留
0063b15: 生日偶成
0063b16: 晝不看經夜不禪順時調攝盡身緣資生僅有
0063b17: 三餐辦俗慮渾無一念懸落落太虛雲數片泠
0063b18: 泠空界月孤圓行歌坐笑從吾適忘卻先天與
0063b19: 後天
0063b20: 村居
0063b21: 索居閒處未可獲邂逅江村且適吾除地竹高
0063b22: 清氣爽隔墻梅發暗香多常陪夜月奚曾約來
0063b23: 慣幽禽不用呼景物自成非力致此中無寄欲
0063b24: 如何
0063b25: 荅同參
0063b26: 相逢盡說世途難自向安中討不安學道且忘
0063b27: 名利路修真應到髑髏乾生緣豈用過前料老
0063c01: 計惟憑退後看福利只宜隨力量勞形役念悉
0063c02: 無端
0063c03: 荅梅村
0063c04: 一錫湖湘幾十秋叢林想已巳飽經遊臺山曾見
0063c05: 文殊未鷲嶺還逢迦葉不衣止曹溪今孰守燈
0063c06: 懸少室近誰篝憑公問箇真消息傳與叢林作
0063c07: 話頭
0063c08: 登萬壽山懷古
0063c09: 短策來登萬壽山松迴石徑白雲環梵荷池上
0063c10: 香猶在空翠庭前鶴未還坡老詩名盈海外文
0063c11: 翁禪語遍塵寰生緣一日重流轉掃盡藩籬滿
0063c12: 世間
0063c13: 春晴溪望
0063c14: 禪餘挈杖拄芳立西望水容何太清野老肯攜
0063c15: 今日座沙鷗未減舊時情雲橫曉樹開還合風
0063c16: 送春帆去復輕我勿放閒評世幻獨看生相悉
0063c17: 非生
0063c18: 過圓明禪院二首
0063c19: 三尺烏藤一衲斑暫來湖寺寄雲關四簷有水
0063c20: 絕輪跡盡地無鄰得自閒明月夜來非我約好
0063c21: 風時至不吾攀禪流若解其中意何用持盂更
0063c22: 入山
0063c23: 敝屋蕭蕭丈許慳住來幽隱絕人兩函梵唄
0063c24: 一張几獨箇蒲團七尺單箇裡不懷榮辱夢此
0063c25: 中罔有是非關花開花落隨他去也笑春風空
0063c26: 往還
0063c27: 荅見招
0064a01: 吾生百拙難酬世潦倒惟堪在息機往事不能
0064a02: 重記憶鈍根還得自提撕饑瘡作患煨新芋病
0064a03: 骨逢寒補敝衣日用但隨緣過日豈甘逾分落
0064a04: 便宜
0064a05: 荅幻上人日用工夫
0064a06: 禪兄詢問做工夫老我生涯苦不多日啜兩餐
0064a07: 無米飯夜參一箇嘴盧都情山岌和根拔欲
0064a08: 海翻瀾徹底枯末後一機難舉似石人撫掌笑
0064a09: 呵呵
0064a10: 頌清淨經內觀其心心無其心云云
0064a11: 遠觀內外皆無物罔識能觀是甚人有見固知
0064a12: 非解脫循空應是昧天真纖塵不立猶迷跡當
0064a13: 處常靈墮識神秪箇不依他去住自無今古自
0064a14: 昇平
0064a15: 知幻究真
0064a16: 大地山河皆幻有從渠處覓匪家珍色空明暗
0064a17: 如難會見覺聞知總未真池底金烏形在日目
0064a18: 中童子影歸人指盲盡作圓融理猶滯功家五
0064a19: 位勳
0064a20: 念佛頌四首
0064a21: 發心念佛循公道念念無私佛即靈念到公私
0064a22: 俱不現惟心惟佛更何論
0064a23: 正心念佛無多子一句明明不覆藏若在此中
0064a24: 親薦得蓮花處處自生香
0064a25: 念佛休論閑與忙時時無間始相當一聲喚醒
0064a26: 慈悲主剎剎塵塵是淨邦
0064a27: 真心念佛錦添花功德難量等海沙六處顯然
0064b01: 全體現同名同號更無差
0064b02: 指心八首
0064b03: 動口全拋一片心擬思量處不知音百千年外
0064b04: 看家話倒腹傾腸說與君
0064b05: 起念求心心即念頓然無念念無心九重之內
0064b06: 常為主徹古該今不動尊
0064b07: 忙忙尋覓主人翁地逢渠枉費工不是一番
0064b08: 顛倒力爭知夜半日輪紅
0064b09: 盡心竭力用工夫內外推求實總無正恁麼時
0064b10: 無計可忽聽村內一聲歌
0064b11: 作用施為總是心急須薦取莫沉吟但於事上
0064b12: 通無事錯亂縱橫總是真
0064b13: 即心即佛隔皮言非佛非心亦是權端的要知
0064b14: 真實處直須吐盡野狐涎
0064b15: 欲覓如如不動心飛沙走石蒲山林雷轟電捲
0064b16: 翻滄海總是平常這箇人
0064b17: 覓心起處不可得忽地起來難料量不是道人
0064b18: 無把捉十方諸佛也難詳
0064b19: 牧牛圖
0064b20: 尋牛
0064b21: 排雲撥霧細搜尋幽壑重巖轉更深忽聽子規
0064b22: 聲斷處夕陽回首自沉吟
0064b23: 見跡
0064b24: 山邊水際已巳來多滿路蹄痕見也麼雨後峰前
0064b25: 雲冷淡角端影影更無他
0064b26: 見牛
0064b27: 樹底黃鶯囀一聲巖前水牯然興當央鼻竅
0064c01: 無迴避短索慌忙貫未成
0064c02: 得牛
0064c03: 驀頭牽轉這頑皮野劣麤狂漫漫除春色上階
0064c04: 芳草綠白雲堆裏共安居
0064c05: 牧護
0064c06: 得渠到手莫丟閒收放繩頭經幾番掉尾碧天
0064c07: 雲影落那容足跡到人間
0064c08: 騎歸
0064c09: 水山情足便歸家穩坐騰騰步落霞吹斷沒腔
0064c10: 無孔笛此回誰復更爭牙
0064c11: 存人
0064c12: 歸來寂寂臥空山簑笠鞭繩一併閒溪北溪南
0064c13: 消息斷坦然高枕白雲間
0064c14: 相忘
0064c15: 了然無事萬機空廓爾虛靈面面通綠樹溪邊
0064c16: 青草足碧天雲影任西東
0064c17: 還源
0064c18: 見聞聲色不施功堪笑從前自瞎聾春到樹頭
0064c19: 語滑家無四壁日輪紅
0064c20: 入廛
0064c21: 這漢堂堂出眾流羅龍打鳳未嘗休等閒拈起
0064c22: 龜毛拂挂在虛空眼角頭
0064c23: 六根
0064c24: 眼
0064c25: 一雙清碧晝長舒俯仰周旋得自如觀盡江山
0064c26: 諸物色自家眉睫不相知
0064c27: 耳
0065a01: 一竅靈通兩朵根音聲都向箇中分幾多溺聽
0065a02: 流淫地智者知機入妙門
0065a03: 鼻
0065a04: 秪因空直通靈竅氣息毫釐不許瞞野鴨過時
0065a05: 曾受觸桂花香處得親傳
0065a06: 舌
0065a07: 搖動莫教無諦當吉凶榮辱箇中來未能得斷
0065a08: 言思路不若深藏甚妙哉
0065a09: 身
0065a10: 美同天地真難得危若漚花不久長欲證金剛
0065a11: 無漏體急將骨肉報爺娘
0065a12: 意
0065a13: 方堪息慮停機處瞥地昏沉散亂來變想多端
0065a14: 無可料妙觀察智絕刪裁
0065a15: 雲棲六景
0065a16: 回耀峰
0065a17: 陽烏飛轉耀西峰道是無私也未公爭似衲僧
0065a18: 曾返照大千都在一觀中
0065a19: 寶刀巃
0065a20: 吹毛劍與活人刀盡為勞生直下拋這箇插天
0065a21: 無面背至今元不動纖毫
0065a22: 壁觀峰
0065a23: 九年面爾成何事今日誰甘又向君應是赤鬚
0065a24: 無伎倆借來引彼未惺人
0065a25: 青龍泉
0065a26: 靈涎瀉出真珠沫觸著渾身冷汗流未了衲僧
0065a27: 沾一滴劫初禪病即時休
0065b01: 聖義泉
0065b02: 泉為甚麼名聖義聖從何起義何來是人識得
0065b03: 根源去五葉蓮花次第開
0065b04: 金液泉
0065b05: 這些流出本無多盡大地人用不竭五湖四海
0065b06: 悉平瀰尚餘潤彼青蓮葉
0065b07: 荅見卓
0065b08: 不持糞掃本無塵爭柰貧兒未到門不動步兮
0065b09: 俱踏遍甚麼喚作昔時人
0065b10: 無生
0065b11: 一剎那間應萬端頭頭顯現不誰瞞禪兄若問
0065b12: 其中意白日青天仔細看
0065b13: 鑄鐘
0065b14: 自向紅爐煆得成高低隨扣發洪音為他裡許
0065b15: 無些子一吼能惺萬劫昏
0065b16: 拄杖
0065b17: 壁立一條無甚巧施為動轉活如龍衲僧相見
0065b18: 通消息點著須教立下風
0065b19: 火炮
0065b20: 團圞無縫罅綿密不通風一點無明裂分身剎
0065b21: 土中
0065b22: 拄杖
0065b23: 無葉又無梢心空節節高生來無委曲到底赤
0065b24: 條條
0065b25: 層巒夕照
0065b26: 層巒開夕霽祗樹隱琳宮雲外通樵客尋梁渡
0065b27: 此中
0065c01: 巖臺夜月
0065c02: 巖臺雲不到冰鑑透重湖試問寒山子今宵意
0065c03: 若何
0065c04: 寒江釣雪
0065c05: 寒花舞太虛萬像換人日垂絲未有心孤吟恨
0065c06: 無續
0065c07: 龕銘
0065c08: 死則寄幻生則藏醜無去來底汝不能囿
0065c09: 雜詠
0065c10: 山中四威儀
0065c11: 山中行暢幽情忽聞樹底泉吹笙千峰踏破歸
0065c12: 來晚玉露一杯誰共傾
0065c13: 山中住無俗慮但看落葉溪流去你無情也我
0065c14: 無情翠微深處雲千樹
0065c15: 山中坐忘今古鶉衣百結當胸破不將黃葉戲
0065c16: 兒啼肯信空花開幾度
0065c17: 山中臥全身露老大乾坤只一箇羅雲為帳月
0065c18: 為鉤伸去縮來都是我
0065c19: 又
0065c20: 山中行飛霞襯履輕懸崖去撒手上崚嶒
0065c21: 山中住蘿屋依巖樹露堂堂千聖無尋處
0065c22: 山中坐幾度朝還暮沒來由閒看空華墮
0065c23: 山中臥衲被從教破赤條條自有娘生褲
0065c24: 心量歌
0065c25: 這一物甚奇偉亙古亙今怕不毀秪為離名離
0065c26: 相來無見無聞人未委本無形本無跡無去無
0065c27: 來明歷歷捏不成團撒不開隨呼隨應何曾失
0066a01: 本非黃本非赤非紫非紅非黑白萬般顏色不
0066a02: 屬渠渠儂卻會分諸色非是韻非是聲亦非梵
0066a03: 語與唐音雖然不屬音聲相渠是音聲個主人
0066a04: 非是垢非是淨垢淨從人所染病渠儂元不涉
0066a05: 毫釐端在其中為號令也能大也能小小大方
0066a06: 圓無剩少小則鶖子也難窺大則魔醯無見表
0066a07: 也能凡也能聖凡聖盡從渠顯應凡因逐妄繫
0066a08: 幽囚聖則從渠常妙淨又能善又能惡善惡二
0066a09: 途俱造作善福生天亦是渠惡業受罪非他縛
0066a10: 亦能顯亦能隱隱顯從來無定準顯時現出萬
0066a11: 般形隱處埋藏無見影亦能空亦能有空有二
0066a12: 途俱不守大用繁興渠作為空宗一著他為首
0066a13: 人無渠形體爛獸無渠行不慣禽鳥無渠翅莫
0066a14: 翔魚鱉無渠鱗甲散天無渠何以清地無渠何
0066a15: 以寧王侯無渠國不治萬化無渠總失真盡乾
0066a16: 坤同日月大千沙界從渠攝上至佛下至蟻佛
0066a17: 與含靈無不具諸佛悟此證菩提萬彙迷茲輪
0066a18: 惡趣衲僧家須奮志剔起眉毛當薦是不識渠
0066a19: 兮智即愚識得渠兮愚即智休擬議祖佛從來
0066a20: 無別意咄三大劫修秪為渠
0066a21: 十二時歌
0066a22: 平旦寅修行初不墮尋文心存了義尚不許豈
0066a23: 徒紙上費精神
0066a24: 日出卯真色道人沒奇巧絕學無為未到家那
0066a25: 堪門外打之遶
0066a26: 食時辰飲喙隨緣續命根飯飽洗缽人盡會拋
0066a27: 匙擲箸誰同倫
0066b01: 禺中巳雨前香味無多子未來曾到均一甌不
0066b02: 解喫的甘渴死
0066b03: 日南午威光遍界輝今古逃形怖影難出頭接
0066b04: 嚮承虛何處躲
0066b05: 日昳未深撥地罏煨紫芋甘香來到鼻尖頭試
0066b06: 問禪流會不會
0066b07: 晡時申龜毛繩子束樵薪擔頭防脫牢牢繫佛
0066b08: 手驢腳何相親
0066b09: 日沒酉窮子莫循門外走山南石虎解巡更急
0066b10: 須收拾子湖狗
0066b11: 黃昏戌萬事千機都寢息纖毫不見露堂堂一
0066b12: 物也無明歷歷
0066b13: 人定亥魔來佛來都是歹一根拄杖驀頭揮盡
0066b14: 教趁出虛空外
0066b15: 半夜子佛祖命根都在此五白花貓叫一聲床
0066b16: 頭老鼠偷心死
0066b17: 雞鳴丑提起衲衣頻抖搜諸山野干出頭來吒
0066b18: 地一聲師子吼
0066b19: 題徑山植樹行者
0066b20: 劫初有樹名菩提般若幹兮金剛枝不滋雨露
0066b21: 宛自茂累經扳折顏無移有一道人親拔得無
0066b22: 陰陽地深培植雲蒸水發摩尼香日炙風吹太
0066b23: 古色道人得之宜自保頃刻莫教藤蔓繞元非
0066b24: 智藥移將來不識這株何處討道人保之宜自
0066b25: 重不與千林萬林共常將智慧水溉根莫被八
0066b26: 風輕撼動道人重之宜自固迦文昔日曾為座
0066b27: 不離自己巳腳根邊日用森森靡不露道人固之
0066c01: 宜自悟莫弄閒條功不數抱根守節到春深定
0066c02: 有枝頭香果墮
0066c03: 勝果寺月岩秋夜有懷
0066c04: 蕭蕭林木秋風起澄霽斂歛氛淨若洗鴻蒙一竅
0066c05: 誰鑿開中有神光流萬里夜涼人坐更且深明
0066c06: 簾高捲南山岑石臺霧冷翠欲滴靈巖雨歇青
0066c07: 嶙嶙境寂林虛空籟息桂枝錯落飄金粒冰丸
0066c08: 輾破碧琉璃突兀萬峰銀海出有時渾不辯西
0066c09: 東白雲滿地曇花重珊瑚倒影入龍窟驪珠掘
0066c10: 出輝晴空有時渾不分真假左之右之實瀟灑
0066c11: 耀古騰今跡未形此身元不在陶冶有時拂衲
0066c12: 憑閒楞仰觀八極冰壺清狂歌一發不可禦木
0066c13: 人起舞彈瑤琴有時振衣步虛白笑看一輪明
0066c14: 歷歷唯有寒山拍手歸堂堂萬古誰相識誰相
0066c15: 識千山影落西湖碧九年底事孰為真一語不
0066c16: 加猶狼籍猶狼籍夢眼豁開扶杖立審思寰海
0066c17: 高尚人烏不來斯謝塵分明只在眉睫間萬
0066c18: 壑千山追未及
0066c19: 號偈
0066c20: 月庵
0066c21: 我月從來無比況寒山有口道不得我庵畢竟
0066c22: 絕安排公輸何處施繩墨不月而月照大千是
0066c23: 庵非庵容百億月庵住處總不然長天永夜輝
0066c24: 秋白
0066c25: 潮音堂聽泉
0066c26: 娘生兩竅甚玲瓏納入潮音八萬重鎮夜寥寥
0066c27: 無間隙終朝汩汩盡歸空聲來耳畔聆非切耳
0067a01: 往聲邊聽未聰除是返聞聞不已巳五湖四海悉
0067a02: 流通
0067a03: 證川上人
0067a04: 滔滔一脈從何起萬里悠悠實暢然逢直遇灣
0067a05: 無彼此隨高沿下自盤桓源頭活潑流無竭徹
0067a06: 底澄清攪不汍任是海龍施盡力不能沾著一
0067a07: 毫端
0067a08: 桂秋宇
0067a09: 長空淅淅來秋風奇雲薄霧潛其蹤香分萬斛
0067a10: 敷古桂聲鼓兩耳鳴寒蛩玉宇無塵淨若洗金
0067a11: 波有月溶如朧上人玄境既雅適安與檜枳同
0067a12: 其功
0067a13: 日巖
0067a14: 金烏躍出群昏絕萬壑千峰俱皎潔圓陀陀也
0067a15: 靡不周玉卓卓兮恒聳列無心運用利濟多當
0067a16: 處出生機智活吾儕猶慮照裡迷格外道人承
0067a17: 此說
0067a18: 卓庵
0067a19: 無陰陽地渾平坦信手拈來結個庵卓處豈惟
0067a20: 閒禁忌住來不復論司南因無定向忘賓主肯
0067a21: 事權乘落二三未否此中誰委悉遶簷松竹是
0067a22: 同參
0067a23: 了心
0067a24: 三際求心不可得了之一字復云何當機不作
0067a25: 語言會覿體掀開影像窠海底泥牛時吼月山
0067a26: 頭石女夜拋梭虛空落地須彌碎笑倒傍觀碧
0067a27: 眼胡
0067b01: 萃林
0067b02: 栴檀林是師子窟拔萃超群從此出擬欲將為
0067b03: 叢蕞觀脫然盡作荒郊色是萃無分青與黃茲
0067b04: 林不屬寬和窄西風鼓動少林枝皮膚脫落唯
0067b05: 真實
0067b06: 復元
0067b07: 元非失去今將復達者深明習未祛習盡始知
0067b08: 元具足能祛還是習根基塵埋古鏡光常滿霧
0067b09: 捲長空月便輝碧眼丈夫當自省不應惡疾忌
0067b10: 良醫
0067b11: 六觀
0067b12: 突出劫前眸面南觀北斗六即本來無一亦未
0067b13: 曾有擊碎驪龍珠笑破虛空口更擬問如何七
0067b14: 七四十九
0067b15: 佛事
0067b16: 為沈居士秉炬
0067b17: 昔日道吾和尚云生也不道死也不道即今是
0067b18: 生耶是死耶侍棺女子哭聲阿耶阿耶師曰這
0067b19: 女郎倒委悉在遂執火把云若喚作火落在窠
0067b20: 臼中不喚作火斬頭求活畢竟喚作甚麼擲下
0067b21: 火把云漫騰騰地煖烘烘。
0067b22: 為石庵殿主秉炬
0067b23: 三陽一轉群陰絕某人胡為不賞節歸鞭著在
0067b24: 春日前針頭削下千觔鐵以火把打一圓相云
0067b25: 某還見麼若謂這個是火十方世界無你啑唾
0067b26: 若謂不是火五葉蓮花開朵朵咄。
0067b27: 為童兒秉炬
0067c01: 一點無明是禍胎為渠撞入是非堆今朝拋卻
0067c02: 娘生殼始信從前蹉路來某三緣和合親憐掌
0067c03: 上之珍四大各離人起愛中之慘是汝幻生幻
0067c04: 滅教人涉愛涉憎不唯悲喜昧天真亦且牽纏
0067c05: 生罪業今則到這裏情愛頓空冤親平等業債
0067c06: 從斯而截斷覺心由是以開明明不執明斷無
0067c07: 斷性方可禮覲德生童子來參勝熱明師與善
0067c08: 財眾藝把手並行去也其或未然再聽後偈咦
0067c09: 亙天紅燄元非火劫外靈光本自然。
0067c10: 秉炬
0067c11: 出生入死人難免何故悠悠不我思投老不知
0067c12: 歸處事夕陽芳草悔時遲某你生則生矣既往
0067c13: 不追滅今滅兮還知歸否念你生平未究畢竟
0067c14: 難明如果其言諦聽我說生則生你身滅則滅
0067c15: 你形本性無生滅天中號獨尊念起世界起念
0067c16: 寂世界止所以祖師心直示真如理拈起拂子
0067c17: 云還見麼遂擊拂子云還聞麼即此見聞非見
0067c18: 聞無餘聲色可呈君箇中參到無參處始信凡
0067c19: 心即佛心某如斯言下可會得麼其或未然再
0067c20: 聽後偈咦三昧火中全體露九蓮花裏蘊童真。
0067c21: 移舊骨入塔
0067c22: 一曲陽春本現成大音之下必希聲石郎彈出
0067c23: 宮商調總是聾人也解聽古德道逢人則不出
0067c24: 出則便為人又有一宿云逢人則出出則不為
0067c25: 人今日本庵定中大德是逢人耶不逢人耶拄
0067c26: 杖子與我定當看遂指一指云從這裡去。
0067c27: 挂真
0068a01: 東籬黃菊霜容褪西院老僧歸興濃幾十年前
0068a02: 春夢斷翻身又入畫圖中某今則收因結果捨
0068a03: 妄歸真佛境既現前法身藏不得諸仁者還見
0068a04: 麼謂是本來面目凡所有相皆是虛妄謂非本
0068a05: 來面目則一切是法無非法者還會麼若也會
0068a06: 得不須拈出則某與老彌陀把手共行如或未
0068a07: 然則沖上座與你等揭去也遂揭起云百尺竿
0068a08: 頭須進步十方世界示全身。
0068a09: 
0068a10: 
0068a11: 無幻禪師語錄卷下終
0068a12: 
0068a13: 
0068a14: 
0068a15: 
0068a16: 
0068a17: 
0068a18: 
0068a19: 
0068a20: 
0068a21: 
0068a22: 
0068a23: 
0068a24: 
0068a25: 
0068a26: 
0068a27: 
0068b01: 無幻禪師行狀
0068b02: 師諱性沖號古湛禾郡秀水人俗姓張育之夕
0068b03: 母卜氏夢橋上一雞飛而沖天因名曰橋嬰時
0068b04: 每啼不止唯以供具列于前即輟丱歲與群兒
0068b05: 戲以瓦石甃殿宇取上塑佛像率群兒羅拜既
0068b06: 娶生一子甫四歲每嘆曰塵勞膠固曷得出離
0068b07: 會業師方硯山指師看佛經師即留心內典且
0068b08: 復問于方曰教可出世乎方曰子看經有省耶
0068b09: 師曰三藏十二部大約秪是筌蹄耳方曰汝郡
0068b10: 無趣老人臨濟兒孫也野翁曉禪師之的傳乃
0068b11: 本色道流扣之必為子之所重師欣然往參之
0068b12: 趣老曰吾待子久矣子平日作甚麼師曰粗涉
0068b13: 佛典趣遂訶曰記此一絡索汙汝一片清白地
0068b14: 可付諸長流方堪與語師即懇求捷徑趣誨以
0068b15: 教外別傳之旨師蒙誨即欲出家母不聽乃依
0068b16: 于圓明寺訓蒙膳親朝夕參究有所契入母棄
0068b17: 世後始剃染欲結庵徑山往辭趣趣囑曰子緣
0068b18: 在水邊今姑從汝志時趣老欲焚棄生平所作
0068b19: 偈頌師乞稿以集之既就往見趣問曰子向在
0068b20: 甚麼處師曰徑山做得甚麼事曰某甲買得一
0068b21: 段田收得原本契書請和尚僉押即將集本呈
0068b22: 上趣接得展看曰這箇是我底汝底師曰和
0068b23: 尚莫搶奪行市趣擲下集本師即趨而出已巳而
0068b24: 呈四偈趣莞爾曰非語言文字也是汝作底麼
0068b25: 師曰某甲鼓粥飯氣若謂有所得辜負和尚不
0068b26: 少趣點首遂傳衣法并偈曰師傳拈花宗示我
0068b27: 微笑法親手展付汝持奉遍塵剎趣入滅後師
0068c01: 復住徑山三年因思前囑下山禁足于圓明三
0068c02: 載既而啟關有車溪庵僧證川者敦請師居于
0068c03: 是寄跡于庵二十餘年本庵僧葺禪室以安眾
0068c04: 接待方來遐邇聞風參請不絕日與衲子輩商
0068c05: 確一大事罔不悅服素能儉以自處惠以及人
0068c06: 凡一切利濟之事傾缽資助成之戒律冰霜辭
0068c07: 色溫雅始終一致無出世心適萬曆庚戌春徑
0068c08: 山建禪期主事僧與禪衲請師領眾師固辭之
0068c09: 次年復請不得已巳赴之半載餘而脾疾作歸車
0068c10: 溪病益甚至辛亥季冬四日囑後事畢端坐而
0068c11: 逝闍維奉靈骨塔于徑山師之法語偈頌門人
0068c12: 記錄之以廣流通師生于嘉靖庚子十一月廿
0068c13: 一日世壽七十二臘三十白衣時號無幻人皆
0068c14: 稱之無幻云。
0068c15: 門人慧廣等稽首述
