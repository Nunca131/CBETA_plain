0665a14: 
0665a15: 
0665a16: 妙法蓮華經＝法華【乙】妙法蓮華經法華義記卷第八
0665a17: 
0665a18: 光宅＝雲【乙】宅雲寺沙門法雲撰
0665a19: 〔安樂行品之餘〕－【甲】安樂行品之餘
0665a20: 次明第三行，此行以離惡為體，有兩段者，即
0665a21: 是長行與偈為兩段也。今且就長行之中自
0665a22: 有三段，第一正明離惡，第二當於一切眾
0665a23: 生以下則明修善，若不修善無容離惡也。
0665a24: 第三文殊師利以下明得果安樂之相也。今
0665a25: 明離惡之中，凡離六種惡，一嫉也。二諂
0665a26: 也。此人實能修善只自所＝取【乙】所取悅人情也。三誑
0665a27: 也。此人內心無有實行也。四亦勿輕罵學佛
0665a28: 道者也。五若比丘、比丘尼下五行是不輕小
0665a29: 乘學也。六又亦不應戲論諸法有所諍競也。
0665b01: 當於一切眾生下是第二明修善，自有四
0665b02: 種善，於一切眾生起大悲想也。二於諸如
0665b03: 來下也。三於諸菩薩下也。四於一切眾生下
0665b04: 也。文殊此下是長行中第三，則明得果安
0665b05: 樂之想也。而說偈言此下六行是第二偈
0665b06: 頌也。然上長行之中本有三段，今此六行
0665b07: 偈頌亦分為三段，第一有兩行即得通頌上
0665b08: 第一正明離六種惡也。第二是佛子說法下
0665b09: 有三行，則通頌上第二修四種善也。第三第
0665b10: 三法如是下有一行偈，則得頌上第三安樂相
0665b11: 也。次解第四安樂行，此行明以慈悲為
0665b12: 體，就中亦有兩段，即是長行與偈為二也。
0665b13: 今且就長行中自有二段，第一明行體，第
0665b14: 二文殊師利以下，即明得果安樂相。又此兩
0665b15: 段之中各有二，初段中二者，第一略明大慈
0665b16: 也。第二從於非菩薩下廣明大悲，不聞即
0665b17: 是昔日聞慧不成就，不知即是昔日思慧不
0665b18: 成就也。不覺即是昔日修慧不成就，何以
0665b19: 知之？下三句即釋也。不聞＝問【乙】聞問即釋上不聞句，
0665b20: 昔日若能聞此三乘者，則聞義成就，正由昔
0665b21: 日不聞，是聞義不成也。不信即釋上不知句，
0665b22: 正由昔不信言於一佛乘分別說三，是故不
0665b23: 知同歸之理也。不解即釋上不覺句，若昔
0665b24: 解同歸之義者，即便覺知無三之義也。文
0665b25: 殊此下是第二正明安樂之相，亦有二者。第
0665b26: 一正明安樂之相，第二即釋。但初正明安樂
0665b27: 相中自有二，第一先明人愛，第二從諸天下
0665b28: 明天護也。是則如來經法在此人懷抱之內，
0665b29: 是故人天常為法故則愛護人也。所以者此
0665c01: 下是第二即釋安樂相，亦有二者，第一法說，
0665c02: 第二譬說。又就此二段中各有二，法說中二
0665c03: 者，第一先明此經是諸佛所護之祕藏，故第
0665c04: 二文殊師利以下據難聞得者，明此經應可尊
0665c05: 重也。文殊譬如強力轉輪聖王以下第二譬
0665c06: 說。釋安樂相亦有二者，即是兩譬，即為是
0665c07: 兩段，即為上兩種法說作譬也。但初譬自有
0665c08: 開合也。文殊如轉輪王見諸比丘眾下第二
0665c09: 譬亦有二者，即開合為兩段也。但就合譬
0665c10: 之中自三，第一正合，第二文殊師利下，即舉
0665c11: 外譬帖，第三亦從文殊下結合也。而說
0665c12: 偈言此下是第二重頌，上長行之中本有二，
0665c13: 第一正明行體，第二明安樂相。今此十四行
0665c14: 半偈分為二，第一有四行正頌上明行體，第
0665c15: 二十行半頌第二安樂相也。上行體中本有
0665c16: 二，一者略明大慈，二者廣明大悲，今此四
0665c17: 行只得通頌不可分也。譬如強力此下十
0665c18: 行半是第二，即頌第二安樂相，上有二，一
0665c19: 者正明安樂，其中本有二，一者人愛，二者
0665c20: 天護，今者都不頌也。第二即釋明安樂之
0665c21: 義亦有二，第一是法說，其中有二，一者諸
0665c22: 佛密藏，二者據得法之人，今者亦不頌也。
0665c23: 唯頌第二譬說，但上兩譬各有開有合，今
0665c24: 此十行半只宜分為二，第一有四行先牒頌
0665c25: 兩家外譬，第二如來亦爾下有六行半，即牒
0665c26: 頌兩家內合，初四行之中三行頌第一外譬，
0665c27: 如有勇下一行即頌第二外譬也。後六行
0665c28: 半中初如來亦爾下三行頌第一譬內合，次
0665c29: 既知眾生得其力已，即有三行，即頌第二譬內
0666a01: 合也。我滅度後但佛答中有四段，此下一行
0666a02: 半是第三總結，勸修此四安樂行也。讀
0666a03: 是經者此下有二十一行半，是佛答中第四
0666a04: 段，則通明得果安樂之相。然此中正明得三
0666a05: 報安樂相，就二十一行半中自有四段，第一
0666a06: 有一行先明現報得安樂也。第二不生貧窮
0666a07: 下有三行半，則明生報得安樂，第三若於夢
0666a08: 中以下十六行，明得後報安樂，第四一行總
0666a09: 結三釋也。就第三今據夢裏，後報之相中有
0666a10: 五種，第一一行半先明聽佛說法，第二明自
0666a11: 見自身為人說法亦有一行半，第三又見諸
0666a12: 佛此下六行半，則明得佛受記說法，第四又
0666a13: 見自身此下一行半，則明行佛果之因，第五
0666a14: 諸佛身金色百福相莊嚴五言偈五行，明得佛
0666a15: 果也。然就此第五得佛果中，則有二意，初
0666a16: 一行先牒舉前四夢，第二後有四行正明得
0666a17: 佛果。第一先牒舉四夢者，初兩句至聞法來，
0666a18: 則舉上第一夢也。為人說此三字即為舉上
0666a19: 第二夢也。常有是好夢此句，則總舉第三第
0666a20: 四夢也。又夢作國王下四行，是第二正明得
0666a21: 佛果，若後惡世中此下一行，是第四總結三
0666a22: 報也。
0666a23: 從地涌出品第十四
0666a24: 此品名未應在此，只應在一問答後，文句少，
0666a25: 故寄在品初。從後得名，故言涌出品也。凡有
0666a26: 十四品半經是第二正說，自分為兩段，前有
0666a27: 十二品經開三顯一以明因義，自此下入分
0666a28: 別功德品中半品以來有兩品半經，是正說
0666a29: 中第二段開近顯遠以辨果義。明因辨果一
0666b01: 段之中各開為四，今此中有四者，第一從
0666b02: 此品初竟當精進一心偈以來壽量家別序，
0666b03: 第二從爾時世尊說此偈以下竟我從久遠來
0666b04: 教化是等眾，略說開近顯遠動執生疑，第三
0666b05: 爾時彌勒等心生疑惑怪未曾有下盡品，明大
0666b06: 眾懷疑致請，第四從壽量品初入分別功德
0666b07: 品一品半以來廣明壽命長遠斷疑生信。今
0666b08: 就此四段之中前一後一各開為三，中間兩
0666b09: 段別開為二。今者第一別序中有三者，第
0666b10: 一又減兩紙許詺為開發序，第二彌勒菩薩
0666b11: 以下有一紙餘名疑問序，第三佛告彌勒以
0666b12: 下名為述勸序。今先就開發序中有二，第
0666b13: 一是開發所由，第二佛說是時下正明開發。
0666b14: 所以言開發緣由者，由他方分身佛侍者菩薩
0666b15: 請求流通，佛只言：我娑婆自有菩薩能流通，
0666b16: 不須汝等，因此發踊出所由。又就此二段
0666b17: 之中各有二階，就開發緣由有二者，第一
0666b18: 先明他方菩薩請求流通，第二佛答也。佛
0666b19: 說是時娑婆世界此下是第二正明開發，就
0666b20: 中亦有二者，第一經家序菩薩踊出之相，第
0666b21: 二是菩薩眾中有四導師下，明踊出菩薩與佛
0666b22: 往復問答。今就經家序踊出之相中自有八
0666b23: 階，第一敘列踊出之相，第二是諸菩薩身
0666b24: 皆金色以下，敘菩薩形相也。第三先盡在此
0666b25: 下敘菩薩從來之處也。第四是菩薩聞釋迦
0666b26: 所說音聲從下發來下經家敘踊來所由，由
0666b27: 釋迦語他方菩薩道不須汝等，我娑婆自有菩
0666b28: 薩能流通此經，既聞此語所以踊出來，第
0666b29: 五一一菩薩下是經家敘踊出菩薩眷屬，第
0666c01: 六從地出已，各詣虛空中下，明踊出菩薩既出
0666c02: 之後三業供養也。第七是諸菩薩從初踊出
0666c03: 下經家敘踊出之時經劫數，第八爾時四眾
0666c04: 亦以佛神力故下經家敘四眾遍見諸菩薩也。
0666c05: 是菩薩眾中有四導師下，正開發敘中本
0666c06: 有二，從此下是第二明踊出菩薩與佛問答
0666c07: 有四，即成四段可解也。爾時彌勒菩薩，
0666c08: 此下是第二疑問序，就此疑問序中亦有二，
0666c09: 第一明彌勒菩薩自問釋迦，第二問他方分
0666c10: 身佛下明菩薩自問分身佛。就彌勒問中自
0666c11: 有二，第一經家敘彌勒欲問之意，第二正
0666c12: 明說偈問。就此十九行半偈正問中自有三
0666c13: 段，初一行偈未正問先逆請佛答，第二是
0666c14: 從何所來下有十三偈正問，第三餘有五行
0666c15: 半結請也。第二十三偈正問中有二，第一
0666c16: 兩偈問踊出菩薩人身，第二十一偈問踊出
0666c17: 菩薩師也。就兩偈問人身中有二意四文，第
0666c18: 一是從何所來一句問其從來處，第二以何
0666c19: 因緣集一句問何所以聚在一處同時而出，
0666c20: 第三巨身大神通下一行一句讚歎此菩薩結
0666c21: 第二問也。第四為從何所來一句結第一問
0666c22: 也。一一諸菩薩下十一行第二問此菩薩師
0666c23: 為是誰？就中有二者，先有九偈牒菩薩眷
0666c24: 屬多少，從六萬恒河沙至但已無眷屬，第
0666c25: 二是諸大威德下有兩行正問覓踊出菩薩之
0666c26: 師也。如是諸菩薩神通大智力此下有五行
0666c27: 半偈，是正問中第三結請也。爾時釋迦佛
0666c28: 分身諸佛以下疑問序，中有二，此下是第
0666c29: 二問，分身佛下菩薩自問分身，此中即答
0667a01: 問為兩階也。第三述勸序中有二，第一
0667a02: 釋迦告彌勒善哉以下正述彌勒能問，第二
0667a03: 勸信。勸信中長行偈為二，就長行中自有二，
0667a04: 初汝等當共一心下，正勸信只言不受外邪名
0667a05: 被精進鎧，自守善道名發堅固意也。第二
0667a06: 出所信之理自有二，初有兩句欲明開近顯
0667a07: 遠之義，次有三句欲顯三世神通益物也。
0667a08: 如來今欲顯發者，此明開近，明八十年佛非
0667a09: 是實佛，宣示諸佛智慧者，明顯遠義，即是
0667a10: 復倍上數也。後三句者諸佛自在神通之力，
0667a11: 此明如來過去神力益物，諸佛師子奮迅之
0667a12: 力，此明如來現在益物之力，諸佛威猛大勢
0667a13: 之力，此明如來未來益物之力。此中密明此
0667a14: 三種義端至壽量中方顯此義。爾時世尊以
0667a15: 下勸信中第二偈頌有四行便為四意，初偈
0667a16: 勸精進，第二偈勸信，第三偈誡莫生疑，第四
0667a17: 偈誡一心聽也。爾時世尊說此偈已，此偈
0667a18: 第二略說壽命長遠動執生疑，就此段中有
0667a19: 二者，即是長行與偈為二。就長行中自有二
0667a20: 段，上彌勒問有三階，初一偈逆請說，第二十
0667a21: 三行正問，第三五行半結請也。今唯答第二
0667a22: 階正問，就正問中本有二，第一兩行偈問踊
0667a23: 出菩薩人身，第二十一行問其師為是誰。今
0667a24: 先答第二問，問中本有二，初問眷屬多少，
0667a25: 第二正問師。今不答第一，唯答第二師為是
0667a26: 誰？佛今答言：只我是其師也。此諸菩薩皆
0667a27: 於是娑婆世界之下以下追答第一問，問其
0667a28: 人身上本有二意四文，今不答下二階，娑
0667a29: 婆世界之下答第一問，上問言：是從何所來
0667b01: 也？阿逸多此下，即答上第二問，上問言：此諸
0667b02: 菩薩以何因緣集在一處同時踊出？而說
0667b03: 偈言此下是第二偈頌，但上長行中本有二
0667b04: 段，今此八行半頌上二段而文成三段，一
0667b05: 行三句頌第一我是其師，次二行三句頌第
0667b06: 二答人身，次志念力堅固下四行通頌前兩
0667b07: 段也。就第二二行三句中有四，與彌勒相
0667b08: 應也。依止是世界一句答第一是從何所來
0667b09: 也。常行頭陀事下一行答第二以何因緣集
0667b10: 也。如是諸子等下一行答第三讚歎諸菩薩。
0667b11: 在娑婆世界下半行頌答第四為從何所來句
0667b12: 也。爾時彌勒等心生疑惑怪未曾有下是
0667b13: 第三明大眾懷疑致請。就此段中有二者，
0667b14: 第一經家敘大眾有疑，即白佛言，此下是第
0667b15: 二正請，自有二，即是長行與偈為二。就長行
0667b16: 之中自有二，第一明疑，第二正請。又就此
0667b17: 兩段中各開為二，明疑中有二者，第一即
0667b18: 白佛言世尊如來為太子時下先法說明疑，
0667b19: 第二作父少子老譬譬說明疑也。我等雖復
0667b20: 信佛隨宜所說此下是第二正請，亦有二者，
0667b21: 第一彌勒自述已解，第二然諸新發意此下
0667b22: 正明為未解者請。而說偈言此下十四行
0667b23: 偈，頌上正懷疑請來，上本有二，一者明疑，
0667b24: 二者正請。今就此十四行偈亦分為二，初有
0667b25: 十一行偈頌上疑，第二我等從佛聞此下三
0667b26: 行，頌上正請。但上疑中有二，一者法說明疑，
0667b27: 二者譬說明疑。今十一行偈中亦分為二，
0667b28: 初有五行頌法說，後餘有六行頌譬說，我
0667b29: 等從佛聞此下三行是偈中第二，即頌上長行
0667c01: 中第二正請，但上正請中本有二，一者明
0667c02: 彌勒自述已解，第二正為未解者請。今此三
0667c03: 行亦分為二，初有半行偈，頌第一明彌勒述
0667c04: 已解，第二餘有兩行半頌上第二正為未解
0667c05: 者請。
0667c06: 如來壽量品第十五
0667c07: 此品明如來壽命以塵沙為量，故言壽量品
0667c08: 也。自此下竟入分別功德品半品以來是第
0667c09: 四段，廣說壽命長遠斷疑生信，就此第四
0667c10: 段中，亦有三段者，第一即此一品正廣明壽
0667c11: 命長遠，第二分別功德品初一段長行總為
0667c12: 時眾授記，第三彌勒說偈頌佛長行示同領
0667c13: 解。又就此三段之中增一明義，第一段中
0667c14: 有二，第二段中有三，第三段中有四，今且
0667c15: 就第一正廣說中有二者，第一明緣起，第二
0667c16: 是正廣說。今就緣起中自有三階，一者汝等
0667c17: 當信如來誠諦之語下明如來先作三過誡
0667c18: ，第二爾時菩薩大眾下明彌勒等四過奉
0667c19: 受如來之命唯願說之，第三爾時世尊下明
0667c20: 如來又重誡也。一切世間此下竟品是
0667c21: 第二正廣說壽命長遠，就中自有二，即是長
0667c22: 行與偈為二段。今且就長行之中自有二，第
0667c23: 一是法說明長遠相益物，第二譬如良醫以
0667c24: 下訖長行是譬說，今且就法說之中應有四
0667c25: 段，但文略唯有三段。今玄出第三段，故為
0667c26: 四段。何以知此？下譬中及偈中盡有，是故得
0667c27: 知，長行中應有第三段也。四段名字者，第一
0667c28: 明釋迦如來過去世中神通益物，此即是上
0667c29: 述勸序中言諸佛自在神通之力，第二從諸
0668a01: 善男子如來見諸眾生樂於小法以下，明如來
0668a02: 現在中神通益物，此則是上諸佛師子奮迅
0668a03: 之力，第三應明如來未來世中神通益物，
0668a04: 此則是上諸佛威猛大勢之力，此是法說中
0668a05: 所無者，今者玄出應下譬中及偈中有。第四
0668a06: 又善男子諸佛如來法皆如是下通三世隱
0668a07: 顯，明益物不虛妄止物誹謗之心，就此四
0668a08: 段中各有三文。今且就明過去世神通益物
0668a09: 中有三者，第一明應身成佛壽長久但惑者
0668a10: 謂言近，即是開近義也。第二我實成佛以
0668a11: 來無量無邊下，明應家之本身壽命長遠之
0668a12: 相，即是顯遠義。第三自從是來下正明過去
0668a13: 世中神通益物。就此三段中增一明義，第一
0668a14: 有一，第二有二，第三有三也。今者言一切
0668a15: 世間皆謂今釋迦出釋氏宮此下是第一明成
0668a16: 佛實久但惑者謂近，此第一段唯一不開也。
0668a17: 然善男子此下是第二明應家之本，已自
0668a18: 成佛以來久遠之相，就此第二自有二，第一
0668a19: 先法說明壽命長遠，第二譬如五百千萬億
0668a20: 那由他以下，明為壽命長遠作譬。就此譬中
0668a21: 有三，一者先開長遠之譬問彌勒，第二彌勒
0668a22: 即答佛是長遠，第三佛結合長遠之譬也。自
0668a23: 從是來我常在此此下是第三正明過去世中
0668a24: 神通益物，就此第三段自有三重，第一明
0668a25: 過去益物之處，第二於是中間以下明過去
0668a26: 益物之名不同，第三若有眾生來至我所以
0668a27: 下正明益物。又就此三重各有三階，第一
0668a28: 明益之處中有二者，第一言自從是來我常
0668a29: 在此娑婆世界此別的出益物之處，第二言
0668b01: 亦於餘處百千萬億下訖導利眾生，此下總出
0668b02: 餘處益物。第二過去益物之名不同中有二
0668b03: 階，一者言於是中間我說然燈佛等，又復
0668b04: 言其入於涅槃正出過去益物之名不同，則
0668b05: 言然燈定光只是釋迦，第二言如是皆以方
0668b06: 便分別，此則釋所以名字不同意，正以方便
0668b07: 利益眾生，是故有名字不同耳。從諸善男
0668b08: 子若有眾生來至我所以下第三正明益物，
0668b09: 就中有二者，四意合為兩雙即作二，初明
0668b10: 感應相關，後正明形教益物也。今初雙中
0668b11: 若有眾生來至我所，此明即是感應之機，我
0668b12: 以佛眼觀其信等諸根利鈍者，此明即是照機
0668b13: 之智也。第二雙者，初隨所應度處處自說名
0668b14: 字不同下先明形益物，此明現生益物，亦
0668b15: 復現言當入涅槃，此明現滅利益也。從又以
0668b16: 種種方便說下明教益物，初正明說法不同，
0668b17: 次能令眾生發歡喜心者明得益也。諸善
0668b18: 男子如來見諸眾生樂於小法以下是第二段
0668b19: 明如來現在世神通益物，就此中亦有三階，
0668b20: 第一減四行，先明王宮不生而現生，仍道
0668b21: 第二如是我成佛來甚大久遠以下明雙樹不
0668b22: 滅而現滅，中間第三諸善男子如來所演經
0668b23: 典以下，明現生之後應滅之前神通益物。又
0668b24: 就此三階之中各有四重，第一明不生現生
0668b25: 中有四者，第一明見眾生有感生之機，第
0668b26: 二明如來現生，第三明而實不生，第四釋所
0668b27: 以不生而現生意也。今者諸善男子如來
0668b28: 見諸眾生樂於小法德薄垢重，此是第一明
0668b29: 見眾生有感生之機，只由機樂小法德薄垢
0668c01: 重，眾生感佛出世。從為是人說我小出家
0668c02: 得三菩提此第二明如來現生。從然我實成
0668c03: 佛以來久遠若斯，此是第三明而實不生義。
0668c04: 從但以方便教化眾生，令入佛道下此是第
0668c05: 四，釋所以不生而現生者只為教化眾生故
0668c06: 也。諸善男子如來所演經典此下是第二
0668c07: 明釋迦如來現生之後應滅之前中間神通益
0668c08: 物，就此中亦有四者，初一行半明教益物，
0668c09: 第二或示己身以下明形益物，第三諸所言
0668c10: 說下一句結教益物不虛，第四所以者何下
0668c11: 通釋形教兩益物。又就此四階之中第一第
0668c12: 二第四各自有兩階，第三不開也。第一教益
0668c13: 有兩階者，第一言如來所演經典，皆為度脫
0668c14: 眾生此總門明教益物，吐言陳教皆是利益
0668c15: 於物，第二言或說己身此下二句據別門明
0668c16: 教益物，或說己身者說己身為他身，或說
0668c17: 他身者即說他身為己身，何者？今言或說己
0668c18: 身即說己為他，故知我此丈六之體是燃燈
0668c19: 如來家之分身，故此身非是我有。或說他
0668c20: 身者，即說他身為己身，故知寶塔品所明十
0668c21: 方分身諸佛，皆是我有也。第二形益中有兩
0668c22: 階者，第一或示己身等兩句明事家之身，即是
0668c23: 正報，第二或示己事等兩句明身家之事，即
0668c24: 是依報也。今者第一或示己身者，或示自己
0668c25: 身為他身，故如此國土人物八部大眾然皆
0668c26: 釋迦所化眾生，法主應是釋迦，而法座上
0668c27: 者遂是無量壽佛，此即示己身為他身，或示
0668c28: 他身者，即是示他身為己，故如西方國土人
0668c29: 物四眾皆是無量壽佛所化之眾，但法座上
0669a01: 應是無量壽佛，而法座上者遂是釋迦形
0669a02: 容，此則是示他身為己身，皆明變他為己、
0669a03: 變己為他也。或示己事此下兩句是形益中
0669a04: 第二明身家之事，或示己事者，此則示己
0669a05: 事為他事形，故如西方無量壽佛自應有西
0669a06: 方天龍八部聽法，而彼佛眷屬皆是釋迦眷
0669a07: 屬弟子。或示他事者，釋迦自應有眷屬，而
0669a08: 眷屬皆是無量壽佛眷屬，此則是示他事為
0669a09: 己事也。諸所言說皆實不虛，此是第三別結
0669a10: 明教益不虛，唯此第三不開。所以者何？
0669a11: 自此下是第四通釋形教兩益，就此釋中自
0669a12: 有二，一者先釋形益，二者不如三界見於
0669a13: 三界下釋教益。就釋形益中自有三階，一
0669a14: 者明如來見眾生有感形機，二者明所以見
0669a15: 機之意，第三正釋形益不虛也。言如來如
0669a16: 實知見三界之相，此先明如來見三界眾生有
0669a17: 感形之機相，從無有生死此下有二句是第
0669a18: 二階，明如來所以能見機之意，以無人法過
0669a19: 患故分為二，前有一句明人家生滅法不可
0669a20: 得，後有一句明生滅法家人亦不可得也。
0669a21: 無有生死若退若出者，是第一如來久已斷於
0669a22: 生因，云何有生？若必有生可應有死，生既
0669a23: 無有，云何有死？此就一世為論。若退若出者，
0669a24: 死即是退，生即是出，既無有死，云何更生？
0669a25: 此兩句就隔世為談也。前一無有句皆冠在
0669a26: 四字上也。亦無在世及滅度者，此一句明生
0669a27: 滅法家人亦不可得，者者只是行人也。非
0669a28: 實非虛非如非異此四句是第三階，正釋形
0669a29: 益不虛，非實者既應有生滅，云何是實？非
0669b01: 虛者為物生滅實有利益云何是虛？非如者
0669b02: 如是實際既應有生滅云何是如？非異者生
0669b03: 滅得益云何是異也？不如三界此下是第
0669b04: 二釋教益不虛，亦有三階。第一有二句明如
0669b05: 來能見應有感教之機，第二出眾生機相不
0669b06: 同，第三明說教利益亦異也。第一二句者，
0669b07: 初不如三界見於三界，此則將明如來見機
0669b08: 無異，以三界不見機人形如來，次言如斯之
0669b09: 事如來明見無有錯謬，此句正明如來能見
0669b10: 機。以諸眾生有種種性以下第二出眾生機
0669b11: 有性有欲有行有憶想，皆是感教機不同。從
0669b12: 欲令生諸善根以若干因緣譬喻言辭種種說
0669b13: 法以下，是第三正明說教利益亦異也。如
0669b14: 是我成佛以來甚大久遠，就現在世明如來神
0669b15: 通益物本有三，此下第三明不滅而現滅，亦
0669b16: 有四重，第一言如是我成佛以來竟常住不
0669b17: 滅，此明王宮生非實生，久以成佛以來云何
0669b18: 是實生？第二從諸善男子我本行菩薩道時
0669b19: 所成就壽命今猶未盡此下明不滅，第三言
0669b20: 然今非實滅度而便唱言下竟以是方便教化
0669b21: 眾生正明現滅，第四所以者何？若佛久住於
0669b22: 世以下此釋所以不滅而現滅之意，只為利
0669b23: 益眾生。就此釋中自有四階，一者正釋所以
0669b24: 現滅之意，由眾生見如來久住於世不種善
0669b25: 根，貪著五塵六欲不能生難遭之想恭敬之
0669b26: 心，為此義故所以現滅。第二階從是故如
0669b27: 來以方便說下訖如來難可得見歎佛世難值
0669b28: 之意，第三斯眾生等聞如是語此下是明現
0669b29: 滅得利益之相，第四從是故如來雖不實滅
0669c01: 下總結現滅之意也。就此四中第一有二重，
0669c02: 第二有三重，第三第四階不開也。第一有二
0669c03: 重者，初所以者何下二行明若佛久住，明不
0669c04: 生善生惡，第二若見如來常住不滅下明生
0669c05: 慢不生敬也。就第二歎佛世難值中三者，
0669c06: 初是故如來以方便說下一行，正明佛世難值，
0669c07: 第二所以者何下一行半，舉惡人不值佛來釋
0669c08: 難值義，第三以此事故下結難值也。下二
0669c09: 階不開可解也。明眾生見如來久住於世不
0669c10: 種善根，此下應有未來神通益物，文句略
0669c11: 無，今且玄推，作第三未來一段為下譬作本。
0669c12: 又善男子諸佛如來法皆如是下法說中
0669c13: 本有四，此下是第四明如來通三世隱顯益
0669c14: 物不虛妄，亦有三段者，第一諸佛如來法皆
0669c15: 如是者，先會諸佛道同，第二為度眾生此一
0669c16: 句明諸佛施教意，正明諸佛三世言教皆為
0669c17: 度脫眾生故，第三言皆實不虛此一句正明
0669c18: 不虛也。譬如良醫此下是第二譬說也。
0669c19: 就中自有二，第一開譬，第二合譬也。今先
0669c20: 明開譬之中有四，即為上法說四段作譬，但
0669c21: 文句闕略而已。第一二行半為過去神通益
0669c22: 物作譬，第二諸子於後以下二十一行為第
0669c23: 二現在神通益物作譬，第三其父聞子以下
0669c24: 一行為第三未來神通益物作譬，第四善男
0669c25: 子於意云何下一行半為第四通三世益物不
0669c26: 虛妄作譬也。就上過去神通益物中本有
0669c27: 三，今不為前二階作譬，唯為第三階作譬，
0669c28: 上第三階中自有三重，今亦不為前二重作
0669c29: 譬，唯為第三重作譬也。何者第一明應成佛
0670a01: 實久而惑者謂近，今者不為此作譬也。第二
0670a02: 即明真實成佛來久相，其中自有二，一者法
0670a03: 說，二者譬說。明成佛來久自有三階，一者
0670a04: 作譬問彌勒，二者彌勒答，三者如來結答。
0670a05: 亦不為作譬，故前兩階不為作譬，唯為第三
0670a06: 階明過去世神通益物作譬，上自有三段，
0670a07: 第一自從是來先明過去益物之處，其中自
0670a08: 有二階，一別、二總，今者亦不為此作譬也。
0670a09: 第二出過去時益物之名不同，其中自有二
0670a10: 階者，正明益物之名，二者釋所以名字不同
0670a11: 利眾生故，此二階今者亦不為作譬，故前
0670a12: 重皆兩不為作譬也。第三從若有眾生來至
0670a13: 我所下正明利益，今者有兩行許正為此作
0670a14: 譬。又上文中本有四意合作二雙，今者作
0670a15: 四段作譬，譬如良醫智慧聰達者，為第二照
0670a16: 機智作譬，上云我以佛眼觀其信等諸根利
0670a17: 鈍也。明練方藥善治眾病者，超為第四教利
0670a18: 益作譬，上云又以種種方便說微妙法，令其
0670a19: 發歡喜心。今言明練方藥者，明如來妙達
0670a20: 十二部經文，即是明練方義也。又洞識十
0670a21: 二部經下之理，即練藥也。其人多諸子息若
0670a22: 十二十乃至百數者，追為第一感機作譬，上
0670a23: 言若有眾生來至我所也。以有事緣遠至餘
0670a24: 國者為第三形利益作譬，上有二句先云隨
0670a25: 其所應處處自說名字不同年紀大小，此明
0670a26: 現生利益，今不為此作譬也。二言亦復現
0670a27: 言當入涅槃，此明現滅利益，今言以有事緣
0670a28: 遠至餘國者，正為此作譬也。諸子於後飲
0670a29: 他毒藥此下為上第二段現在神通益物作
0670b01: 譬，上本有三段，初先明不生而現生，次中
0670b02: 間明神通益物，此明不滅而現滅。今為三階
0670b03: 作譬，第一一行半為第一作譬，第二諸子飲
0670b04: 毒以下為第二作譬，第三餘失心者以下為
0670b05: 第三作譬也。上不生現生中本有四義，第
0670b06: 一明見眾生有感生之機，第二明如來現生，
0670b07: 第三明而實不生，第四釋不生而現生意也。
0670b08: 今唯為前二階作譬，今言諸子於後飲他毒
0670b09: 藥下為第一見感生機作譬，上言如來見諸
0670b10: 眾生樂於小法德薄垢重，今言諸子於後飲
0670b11: 他毒藥，藥發悶亂宛轉於地者，明眾生昔日
0670b12: 已逕受如來正化，棄背之後遇惡知識受邪
0670b13: 見教，各飲他毒藥廣起煩惱業如藥發也。後
0670b14: 輪轉三途如宛轉于地也。是時其父還來歸
0670b15: 家，即此為上第二階現生作譬，上言為是人
0670b16: 說言我少出家得三菩提也。不為第三第四
0670b17: 作譬也。諸子飲毒或失本心，此下為現在
0670b18: 中第二明現生之後應滅之前中間神通益物
0670b19: 作譬，上本有四段，一者明教益，二者明形
0670b20: 益，三者結明教益不虛，四者釋形教兩益，
0670b21: 今唯為前三段作譬，不為第四釋形教兩益
0670b22: 作釋，今者不次第也。初二行半為第二形
0670b23: 益作譬，從父見子等苦惱如是已下追為第
0670b24: 一教利益作譬，從其諸子中不失心者下為
0670b25: 第三結教利益不虛作譬也。今先為第二形
0670b26: 利益作譬，但上本有二階，第一明或示己身
0670b27: 等兩句明事家之身，次或示己事等兩句明
0670b28: 身家之事，此中自有三文，第一諸子飲毒
0670b29: 或失本心下明意業歡喜，第二拜跪問訊下
0670c01: 明身業致敬，第三我等愚癡下明口業請也。
0670c02: 今通為上二階作譬也。父見子等苦惱如是
0670c03: 以下，倒為第二教利益作譬，但上本有二，
0670c04: 初言如來所演經典，皆為度脫眾生此總用教
0670c05: 益，今先為此作譬竟皆悉具足也。然法相有
0670c06: 名，譬如色也。有體相，即如香也。此有義理，
0670c07: 則如美味也。故如苦集滅道等名為名，三
0670c08: 苦為苦業，煩惱為集，三心滅處名為滅，戒
0670c09: 定慧等名道，如是等名為體，逼惱故名苦，
0670c10: 招集故名集，本有法還無名滅，通物故名道。
0670c11: 如是等名為義也。擣篩＝簁【乙】篩簁和合此下即為上教
0670c12: 益中第二階作譬，上言或說己身、或說他身
0670c13: 是苦是集等即搗也。苦應知等如蓰也。苦
0670c14: 我已知等如和合也。其諸子中不失心者，此
0670c15: 下為上第三結教益不虛作譬，上言諸所言
0670c16: 說皆實不虛也。餘失心者此下為上現在
0670c17: 益物中第三不滅現滅作譬，上本有四階，第
0670c18: 一明王宮生不生，第二明滅不滅，第三明
0670c19: 而現滅，第四釋所以不滅而現滅之意。今不
0670c20: 為前三階作譬，唯為第四階作譬也。上釋中
0670c21: 本自有四，第一見佛在世時不生難遭之想
0670c22: 恭敬之心，第二歎佛世難值，第三明現滅
0670c23: 有利益仍生恭敬然種善根，第四總結現滅
0670c24: 之意。今唯為前三階作譬，不為第四總結作
0670c25: 譬也。今第一減三行為第一作譬，從父作是
0670c26: 念以下五行餘為第二歎佛世難值作譬，第
0670c27: 三是時諸子聞父背喪以下四行為第三仍生
0670c28: 恭敬生善作譬也。今者增一明義，第一有
0670c29: 二，第二譬有三，第三有四也。第一譬有二者
0671a01: 初餘失心者見其父來下一行半，正為見佛在
0671a02: 世不生恭敬不生善作譬。第二所以者何下
0671a03: 一行餘，釋不生善意也。就第二譬中有三，
0671a04: 第一父作是念此子可愍以下二行餘，正為佛
0671a05: 世難值作譬，第二即作是言下二行，為方便
0671a06: 唱滅作譬，第三言作是教已復至他國下一
0671a07: 行，正明雙林入於涅槃作譬。而諸弟子由未
0671a08: 決定生涅槃之想者無異諸子見父至他國猶
0671a09: 生未死之想，亦至聞使來方生死想，無異
0671a10: 諸弟子見焚身之後分身舍利決定生於涅槃
0671a11: 之想，遣使還者相傳解言，只用如來滅後
0671a12: 八斛四斗舍利為使也。就第三仍生恭敬生
0671a13: 善譬中有四者，第一是時諸子聞父背喪下
0671a14: 一句總明苦惱，第二而作是念若父在者下
0671a15: 一行明憶父在時利益，內合可解，第三今者
0671a16: 捨我遠喪他國以下一行，別明失父故憂惱，
0671a17: 第四心遂醒悟下一行餘，正為生善作譬也。
0671a18: 其父聞子悉已得差此下即是第三義為
0671a19: 未來世中神通益物作譬，上所無玄出者也。
0671a20: 此中亦有三段，第一先明如來見未來世中
0671a21: 眾生有感佛出世之機也。第二即明如來應
0671a22: 生，則言尋便來歸是也。第三咸使見之，此正
0671a23: 明未來世中利益之相作譬也。諸善男子
0671a24: 於汝意云何以下是第四段，即為上第四明
0671a25: 如來三世隱顯益物不虛作譬也。佛言我
0671a26: 亦如是此下是第二合譬，此中略不合第三
0671a27: 譬，唯合餘三也。今先合第一譬上開譬本有
0671a28: 四，我亦如是一句合第一譬如良醫智慧聰
0671a29: 達也。從成佛以來無量無邊以下合第四以
0671b01: 有事緣遠至餘國譬，不合第二第三譬也。
0671b02: 上第二言明練方藥善治眾病，第三言其人多
0671b03: 諸子息若十二十乃至百數也。為眾生故以
0671b04: 下合第二現在神通益物譬，譬本有三，今不
0671b05: 合第一第二譬，唯合第三譬不滅而現滅也。
0671b06: 就此第三譬中自有三，第一明見佛時不生
0671b07: 恭敬，第二明佛世難值，第三明現滅仍生
0671b08: 恭敬，今唯合第二佛世難值譬。就中自有三
0671b09: 階，第一父作是念以下明佛世難值，第二即
0671b10: 作是言下明唱滅，第三作是教已下正明入
0671b11: 涅槃也。今唯合第二唱入涅槃階，不合第一
0671b12: 第三階也。亦無有能此下，即合上第四益物
0671b13: 不虛妄譬也。而說偈言此下有二十五行
0671b14: 半，第二偈頌亦分為二，初有二十行半頌上
0671b15: 法說，次如醫善方便下有五行頌上譬說也。
0671b16: 但上法說之中文有二段義作四段，今二十
0671b17: 行半亦分為四段，初有兩行頌上過去世中
0671b18: 益物，次有三行頌上現在世中益物，次有
0671b19: 十四行半義頌上未來益物，次一行頌上通
0671b20: 三世益物不虛妄也。但上過去中本有三，
0671b21: 今不頌第一惑者謂近也，今初一行即頌第
0671b22: 二正明成佛來久相，次一行頌第三正明神
0671b23: 通益物也。但上第二長遠相中有法說譬說，
0671b24: 今此一行唯頌法說，次一行頌上第三正明
0671b25: 神通益物，上有三，一者明化物處不頌也。
0671b26: 二名字不同亦不頌也。唯頌第三正明利益，
0671b27: 上本有二，一者感應相關今不頌，唯頌第
0671b28: 二正明利益。正明利益中本亦有二，一者
0671b29: 形益今不頌也。唯頌教益。但上教益之中本
0671c01: 自有二，一者正明教益言又以種種方便說
0671c02: 微妙法，今上半行頌此也。二明教稱眾生
0671c03: 言能令眾生發歡喜心，今下半行頌也。為
0671c04: 度眾生故此下三行頌上現在益物，上有三
0671c05: 段今不頌第一不生而現生四階，不頌第二
0671c06: 正明神通益物之相四階，今唯頌第三不滅
0671c07: 現滅段也。但上本有四階，第一明王宮生
0671c08: 非實生，第二明滅非實滅，第三明而現唱滅，
0671c09: 第四釋所以不滅而現滅意。今不頌第一第
0671c10: 二唯頌後二階，為度眾生故下兩行頌第三
0671c11: 現唱滅度，從眾見我滅度下一行頌第四釋，
0671c12: 上本有四，今唯頌第三眾生見滅度乃至恭敬
0671c13: 之心也。眾生既信伏此下有十四行半，即義
0671c14: 頌未來也。今判有四段，初有五行半，先明
0671c15: 如來未來三過出世，第二一行出未來益人
0671c16: 之處，第三七行釋疑，第四一行舉如來壽
0671c17: 命長遠結也。第一三過出世者，初行兩行半，
0671c18: 一過出世，餘國有眾生下一行半又明一過出
0671c19: 世，從我見諸眾生此下一行半復明一過出
0671c20: 世也。神通力如是於阿僧祇劫常在靈鷲山
0671c21: 下一行第二即出未來益人之處也。眾生見
0671c22: 劫盡大火所燒時下七行是第三釋疑，疑無
0671c23: 淨土就中自有四，第一兩行正明劫盡而淨
0671c24: 土不滅，第二諸天擊天鼓下一行明三寶常
0671c25: 在＝存【乙】在存，第三我淨土不毀下二行明罪人不見，
0671c26: 第四諸有修功德下二行，明有福人常見也。
0671c27: 我智力如是下一行第四舉如來壽命長遠結
0671c28: 也。汝等有智者此下一行，頌上第四不虛也。
0671c29: 如醫善方便此下五行頌譬說，就中自
0672a01: 分為二，初一行頌開譬，次四行頌合也。但上
0672a02: 有四譬，今略不頌第三也。今一行之中，初一
0672a03: 句頌上第一譬也。為治狂子故下兩句，即頌
0672a04: 上第二譬也。無能說虛妄一句，即頌上第四
0672a05: 譬不虛也。我亦為世父此下四行頌合譬，亦
0672a06: 略不頌合第三也。初半行頌上合第一譬也。
0672a07: 為凡夫顛倒下有兩行半，頌合第二也。每自
0672a08: 作是念下一行，頌合第四不虛也。
0672a09: 分別功德品第十六
0672a10: 此品中分別聞法華經所得功德多少，故為品
0672a11: 目。自明果中第四段廣明壽命長遠，斷疑生
0672a12: 信自有三段，第一正明長遠，第二總受記，
0672a13: 第三彌勒說偈以下明示同領解。今此下是
0672a14: 第二受記就中自有三段，第一先明經家敘
0672a15: 時眾聞說壽量得解之相，第二正受記，第三
0672a16: 正經家述諸天供養之相也。於時世尊此
0672a17: 下是第二正受記，就正受記中自有三種受
0672a18: 記，第一舉增道授因地記，第二舉損生授
0672a19: 果地記，第三授外凡夫發心記也。但授因地
0672a20: 記中，凡有六種記，即是授六地記也。第一得
0672a21: 無生法忍，此明住前菩薩聞說法華經佛命長
0672a22: 遠之相，進得登初地，始出凡界冥會無生，
0672a23: 以初得故受無生之名，是故十地經歎初地
0672a24: 菩薩言生在佛家，種性無可機嫌，即結言以
0672a25: 不動法故。二得聞持陀羅尼門者，此明初地
0672a26: 菩薩聞說壽量得登二地，陀羅尼者，外國之
0672a27: 音，此間言總持。三得樂說無礙辨才者，此明
0672a28: 二地菩薩聞說壽量得登三地。四無量旋陀
0672a29: 羅尼，此明三地菩薩聞說壽量得登四地，旋
0672b01: 陀羅尼者，是周遍總持。五能轉不退法輪者，
0672b02: 此明四地菩薩聞說壽量得登五地。五明不
0672b03: 退，六能轉清淨法輪者，此明五地菩薩聞說
0672b04: 壽量得登六地，六地菩薩有般若波羅蜜＝密【乙】下同蜜密光
0672b05: 明現在前，如此法門頒類不同者，此為復依
0672b06: 估，各舉一種法門配六地也。復小千國
0672b07: 土下此是第二寄損生授果地記，所言果地
0672b08: 記者，此中皆舉果以明損生，此是但人解此
0672b09: 損生不同，今且就一家所習，從七地至金
0672b10: 剛心，凡有九品作損生之義，但煩惱是生因，
0672b11: 七地以上果報無有期限難可得判，只就斷
0672b12: 煩惱品數百千萬種，今就一種作義。從七
0672b13: 地以上至金剛心斷煩惱凡作九品，上上、上
0672b14: 中、上下也。中上、中中、中下也。下上、下中、下
0672b15: 下也。何者？七地所斷者作二品上品上中品，
0672b16: 八地所斷者作二品上下品中上品，九地所
0672b17: 斷者作二品中中品中下品，十地所斷作二
0672b18: 品下上品下中品，金剛心所斷者作一品下
0672b19: 下品，此九品煩惱皆得生，故言九生也。若
0672b20: 依十地解忍者，地地之中各有三忍，今欲消
0672b21: 此經文，故七地以上各有三忍，六地菩薩聞
0672b22: 壽量之說得登七地下忍，即斷一品煩惱，
0672b23: 所餘八品為八生作因，故言八生當得菩提。
0672b24: 七地下忍菩薩聞說壽量得登七地上忍，于
0672b25: 時即斷一品煩惱即損二品生，即七生當得
0672b26: 菩提。七地上忍菩薩聞說壽量進登八地下
0672b27: 忍，于時即斷一品煩惱已損三品生，餘有
0672b28: 六品煩惱，即是六生當得菩提。八地下忍菩
0672b29: 薩聞說壽量進登八地上忍，于時即斷一品
0672c01: 已損四品生，餘有五品即是五生當得菩提。
0672c02: 八地上忍菩薩聞說壽量進登九地下忍，于
0672c03: 時即斷一品煩惱已損五品生，餘有四品即
0672c04: 是四生當得菩提。九地下忍菩薩聞說壽量
0672c05: 進登九地上忍，于時即斷一品已損六品生，
0672c06: 餘有三品煩惱即是三生當得菩提。九地上
0672c07: 忍菩薩聞說壽量進登十地下忍，于時即斷
0672c08: 一品已損七品生，餘有二品煩惱，即是二生
0672c09: 當得菩提。十地下忍菩薩聞說壽量進登十
0672c10: 地上忍，于時即斷一品煩惱已損八品生，
0672c11: 餘有金剛心所斷一品煩惱，即是一生當得菩
0672c12: 提。但文句略，故從八生仍超至四生也。
0672c13: 復有八世界此下是正授記中，第三授外凡夫
0672c14: 等記攝退墮人也。佛說是等菩薩得大法
0672c15: 利時自此下竟長行是授記段中第三段，此
0672c16: 明經家述于時天眾設種種供養之相也。
0672c17: 爾時彌勒即說偈言此下有十九行偈，是第三
0672c18: 彌勒說偈頌佛長行，即是領解之義。就此領
0672c19: 解中自有四段文句，初有兩行是第一先稱
0672c20: 讚時眾得解壽量故歡喜，第二或住不退地
0672c21: 有九行頌佛長行正是領解之義，第三雨曼
0672c22: 陀羅有七行，明彌勒自述于時事，不頌上長
0672c23: 行。有人言：頌上長行上是出經者述取于時
0672c24: 供養之相，佛爾時無言無說，不容用彌勒偈
0672c25: 頌經家語，佛名聞十方一行，是第四歎佛結
0672c26: 領解也。或住不退地此下有九行是第二正
0672c27: 頌佛長行，正是領解之意。上佛正授記中
0672c28: 本有三，一者授因地記，二者授果地記，三
0672c29: 者授外凡等記。今就此九行自分為四段，
0673a01: 第一或住不退地下有三行，即頌上第一授因
0673a02: 地記，第二復有小千界微塵數菩薩下有四
0673a03: 行，即頌上第二授果地記，第三復有八世界
0673a04: 微塵數眾生下有一行，頌上第三授外凡中發
0673a05: 心記，第四言世尊說無量下一行，總結授記
0673a06: 此不頌上也。雨曼陀羅此下有七行是第三
0673a07: 彌勒自述于時事也。佛名聞十方此一行是
0673a08: 第四歎佛結領解也。爾時佛告彌勒菩薩
0673a09: 摩訶薩自此下十一品半，是第三大段流通
0673a10: 說。前言流通中有二，從此下竟妙莊嚴王品
0673a11: 十品半，是此第一化他流通，第二餘有普賢
0673a12: 勸發品，是自行流通。前又解言：兩流通中各
0673a13: 開有三，今且就化他流通有三者，第一從此
0673a14: 下竟常不輕品三品半經，歎能流通者勳深報
0673a15: 重，以命覓通經之人，此即命下方菩薩，但
0673a16: 下方諸人未被前命故。第二即是神力品中
0673a17: 初五行一文即是下方之徒堪通經者受命。
0673a18: 第三從神力品中，佛於文殊師利大眾前出廣
0673a19: 長舌下盡妙莊嚴王品凡有六品半經，正付
0673a20: 屬文。就此三段中第一第三各開為三，中
0673a21: 間不開，且明第一段中有三者，第一此半品
0673a22: 就因門命覓通經人，第二隨喜品舉因果命
0673a23: 覓通經人，第三法師功德及常不輕此二品
0673a24: 單舉果命覓通經人，何以得知？此品中明聞
0673a25: 經功德，聞經功德即是因，後二品明得六根
0673a26: 清淨，即是果也。隨喜功德品中，明格量聞經
0673a27: 功德，亦明得人相具足，故得知因果雙明。
0673a28: 就此三世段中各有二，且明第一段中有二
0673a29: 者，第一就佛在世明四品人聞經功德，第二
0673b01: 就佛滅度後明五品人聞經功德。今者就第
0673b02: 一先明佛在世四品人者，即作四段，第一品
0673b03: 人中自有長行有偈頌，下三人皆無偈頌。又
0673b04: 阿逸多若有聞佛壽命長遠，此是第二品人
0673b05: 也。何況廣聞是經，此是佛在世第三品人聞
0673b06: 經功德也。阿逸多若男子女人聞我壽命長
0673b07: 遠深心信解，則為見佛常在耆闍崛山，是佛
0673b08: 在世第四品人聞經功德也。又復如來滅
0673b09: 後自此竟品，是第二就佛滅後明五品人聞經
0673b10: 功德，自有長行與偈為二，就長行五品人
0673b11: 中，唯初第一品人明聞經直起隨喜心不生誹
0673b12: 謗而已，此人功德最劣又不格量直有長行
0673b13: 又無偈頌，留此第一品人將入隨喜功德品
0673b14: 中，格量國城布施乃至教化一切眾生皆令
0673b15: 得四果，由自不如此第一品人聞法華經起
0673b16: 隨喜心，此義至隨喜功德中當更明也。第二
0673b17: 何況受持讀誦之者，斯人則為頂戴如來，此是
0673b18: 第二品人聞經功德，此不道用頭實戴如來
0673b19: 行，只言尊重如來無異頭頂戴也。第三阿
0673b20: 逸多若我滅後聞是經典，此下是第三品人聞
0673b21: 經功德，第四況復有人能持是經兼行布施
0673b22: 下，是第四品人聞經功德，第五若人讀誦受
0673b23: 持是經下，是第五品人聞經功德。第二偈
0673b24: 頌頌長，行不頌第一品人，此下十九行半偈
0673b25: 分為四段，第一五行半偈頌上第二品人，
0673b26: 若能持此經者，此下三行頌上第三品人，若
0673b27: 有信解心此下又有三行超頌上第五品人，
0673b28: 況復持此經兼持戒，此下有八行追頌上第四
0673b29: 品人也。
0673c01: 隨喜功德品第十七
0673c02: 此品中格量聞法華經生隨喜心，所得功德
0673c03: 多少仍為品目也。第一命通經人中，本有三
0673c04: 段，上半品以就因門命覓通經之人已竟，此
0673c05: 品是第二雙就因果門命覓通經人，下餘
0673c06: 有法師功德及常不輕二品，是第三單就果
0673c07: 門明通經得六根清淨之報，以命覓通經。
0673c08: 本言三段中例開為二，此品中有二者，第一
0673c09: 是彌勒問，第二是如來答。今彌勒所問者，即
0673c10: 是上分別功德品中明佛滅度後五品人中第
0673c11: 一最下品一人。上言又如來滅後有人聞此
0673c12: 經而不毀起隨喜心，此人既未被格量，今
0673c13: 開彌勒問端，是故將此人來此品中格量其
0673c14: 功德，彌勒今者正問出此人。又就此兩段
0673c15: 各有二問，中二者長行與偈為二可解，佛
0673c16: 答二者亦以長行與偈為二，但佛答長行中
0673c17: 格量五品人功德即成五段，從初下有三十
0673c18: 二行半，從初人明五十人展轉相教，最後第
0673c19: 五十人聞法華功德無量，何況最初人功德，
0673c20: 第二品人故來詣僧坊功德無量，第三人明
0673c21: 於講處勸人坐聽得果報之相，第四品人又
0673c22: 在於會外勸他人往聽，第五品人能專心聽
0673c23: 法，復能為他人說法。就初品人中自有
0673c24: 六階，第一先比次取第五十人，第二誡令
0673c25: 諦聽，第三舉五十人問彌勒，第四彌勒答，
0673c26: 第五佛會通，第六結答。況此人功德，但止五
0673c27: 十人為數，五十人相教不同有三種，一者
0673c28: 轉勝，二者平等，三者轉不如。今就此三中有
0673c29: 難有易，轉勝者難得，平等者希有，唯有轉
0674a01: 不如者多。今從多論聞五十人中最後者不
0674a02: 如，此人功德已無量無邊不可說不可數，何
0674a03: 況最初聞經者起隨喜之心？此意正答彌勒
0674a04: 問。從阿逸多其第五十此下是第二階將欲
0674a05: 取第五十人格量，況出最初人？誡彌勒令諦
0674a06: 聽。從若四百萬億此下是第三階，作財法二
0674a07: 施所得功德問彌勒，明施主用珍寶布施四
0674a08: 生眾生，一一眾生與滿閻浮提金銀珍寶。又
0674a09: 教化若干眾生皆令得四果，此施主由自不
0674a10: 如第五十人聞法華經一偈隨喜功德。難者
0674a11: 言：四生眾生蛇蚖等，云何有髮白面皺之相？
0674a12: 復云何今已乘車乘著瓔珞？舊解言：假設此
0674a13: 等眾生一時變成人，然後用珍寶布施，既施
0674a14: 之後，次復能教化令得四果，所以言如此然
0674a15: 由不如聞法華經起一念隨喜心。解釋言：此
0674a16: 人雖頓捨國城，復令得四果，此即是世間果
0674a17: 報不免生死。今此人既聞法華經所說五百
0674a18: 由旬應度佛果妙極應往，此人于時起一念
0674a19: 決定一心離此生死求彼佛果，如此功德實
0674a20: 廣。然菩薩本以自行為端，化他為首，發心度
0674a21: 五百由旬遠求佛果。然化他之心令六道眾
0674a22: 生離五百險難同得圓極妙果，是故此心深
0674a23: 廣實，非施國城四果格量也。又聞此法華經
0674a24: 植福無此，具六根清淨勝妙果報非算可數。
0674a25: 問者言：昔日三乘中菩薩以自發廣化之心起
0674a26: 遠求之意，若爾今昔何殊耶？解釋者言：昔日
0674a27: 菩薩止言斷除正使及習氣仍得究竟，今日
0674a28: 方便更明險難遠長應去應度，是則昔日自
0674a29: 行化他兩行不成，今日自行化他兩行成就，
0674b01: 不可用昔之短狹，類今日之廣長也。從彌勒
0674b02: 白佛言下是第四也。如來即會此人功德，從
0674b03: 佛告彌勒我今分別語汝下是第五也。從阿
0674b04: 逸多如是第五十人下，是第六佛結答，況此
0674b05: 人功德也？又阿逸多若人為是經故往詣僧
0674b06: 坊此下是第二人功德，前一人正是格量也。
0674b07: 此下四人皆是廣出也。若復有人於講法處
0674b08: 坐，此下是第三人也。阿逸多若復有人語餘
0674b09: 人，此下是第四人明在會外聞說法華仍勸
0674b10: 往聽也。阿逸多汝且觀是，此下是第五人也。
0674b11: 而說偈言此下十八行偈是答中第二，頌
0674b12: 上長行中五人，初有九行頌第一人，次有五
0674b13: 行超頌第四人也。次有兩行追頌第二人也。
0674b14: 次有一行頌第三人，次有一行頌上第五人
0674b15: 也。但上第一人中本六階，今九行中不頌第
0674b16: 四，今初一行半頌第一先比次取第五十人
0674b17: 也。最後人獲福此半行，頌第二誡令諦聽。如
0674b18: 是大施主下有五行，即頌上第三舉財法二施
0674b19: 問彌勒也。既不頌第四彌勒答佛，故從最後
0674b20: 第五十此一行，即頌第五如來結會也。如是
0674b21: 展轉聞此一行，即頌上第六結答也。若有勸
0674b22: 一人此下五行，仍超頌上第四人也。若故詣
0674b23: 僧坊此下兩行，追頌上第二人也。若於講法
0674b24: 處此一行，頌上第三人也。何況一心此一行，
0674b25: 即頌上第五人也。
0674b26: 法師功德品第十八
0674b27: 此品中明受持讀誦解說書寫五種法師功
0674b28: 德，是故經家仍為品目也。此下兩品是第
0674b29: 三段，單據果門中命覓通經人，就中亦有
0674c01: 兩段，第一此品正明據果命覓通經之人，
0674c02: 第二常不輕品，即證此果報不虛也。今且就
0674c03: 此品中自有二段，第一先總明聞經得六根
0674c04: 清淨果報，第二廣別出六根清淨之相。從善
0674c05: 男子善女人父母所生下是眼得八百鼻得八
0674c06: 百身得八百，三八二十四合，即是二千四百
0674c07: 功德也。次耳得千二百舌得千二百意得千
0674c08: 二百合，即是三千六百。就前合成六千功德，
0674c09: 此六千功德皆是舉因目果，眾生起善不出
0674c10: 三業十善。十善有二，一者止善，二者行善。
0674c11: 今且就止善作論，此十善修習之法皆互相
0674c12: 顯助，何者故？如持不殺戒為首，次修餘九善
0674c13: 助成，乃至持正見作頭，餘九助成，如是更互
0674c14: 相助，仍成百善。然此百善便立菩薩之意有
0674c15: 四百，何者？自作百善一百也。教人行百善二
0674c16: 百也。隨喜人行百善三百也。又讚歎人行
0674c17: 百善四百善也。然此四百就五種法師上作，
0674c18: 但就受持法師亦有四百善，何者？自受持、
0674c19: 教人受持、隨喜人受持、讚歎人受持各一百，
0674c20: 此即是四百善。讀經之時亦有四百善也。
0674c21: 誦經之時亦有四百善也。解說亦四百，書寫
0674c22: 亦四百，是則四五二十，即是二千功德也。
0674c23: 然菩薩位心欲令萬行皆進，有下品二千，
0674c24: 次修中品二千也。次修上品二千也。便成六
0674c25: 千功德，此六千功德共得感一根如似五戒
0674c26: 共得人身，但欲示自行化他功用顯昧配於
0674c27: 六根，三根自行化他功用不如，三根自行
0674c28: 化他功用勝，是故三根各得八百，三根各
0674c29: 千二百也。論云：金銀無香金剛無味，今云
0675a01: 何言金銀諸珍聞香悉能知？解釋云：但聞藏
0675a02: 香，即知有金銀也。今此持經果報不可思議，
0675a03: 如似一切知人六根用眾塵俱知。
0675a04: 常不輕品第十九
0675a05: 此品中明如來昔日為菩薩時，為四眾說同歸
0675a06: 之義，記四眾得佛常說不輕之言，四眾仍
0675a07: 號此菩薩為常不輕，是故仍為品目也。單
0675a08: 舉果命通經人，中有兩段，此品是第二，舉
0675a09: 不輕現得果報證不虛也。今就此品中大判
0675a10: 有二段，一者長行，二者偈也。今就長行中
0675a11: 有五段，第一舉是非相形命覓通經人，第
0675a12: 二先談事本也。第三正明本事也。第四歎經，
0675a13: 第五因此仍勸人受持也。今言舉是非者，若
0675a14: 有謗此經之人得惡報，如上火宅偈末所述
0675a15: 也。若能通經者得六根果報，如上法師功德
0675a16: 品所明也。得大勢乃往古昔此下是品中第
0675a17: 二段先明事本，二萬億威音王佛爾時有一
0675a18: 菩薩此下是第三段正明本事也。今就此中
0675a19: 自有二，第一先明行善惡二因，第二是比丘
0675a20: 臨終以下明得善惡二果。今明行因之中善
0675a21: 惡相間自有六階，第一先明常不輕禮拜記
0675a22: 人當果行善因也。第二明惡人行因，從四眾
0675a23: 之中是也。第三明此菩薩行善因，從如是經
0675a24: 歷多年下是也。第四又明惡人行惡因，從說
0675a25: 是語時下是也。第五又明此菩薩行善因，從
0675a26: 避走遠住下是也。第六又明惡人行惡因，從以
0675a27: 其常作此語故下是也。是比丘臨欲終時以
0675a28: 下是第二明得善惡二果，此中自有二，第
0675a29: 一先明善人得善果，即是常不輕也。第二明
0675b01: 惡人得惡果。就此二重中各有二，就第一明
0675b02: 得善果中有二者，第一先明得果，第二仍
0675b03: 會通古今也。且就明得果之中自有六階，
0675b04: 一者先明具聞威音王所說二十千萬億偈故，
0675b05: 即得六根報也。第二得是六根清淨已下，明
0675b06: 得更增壽教化眾生果報，第三命終之後下
0675b07: 明又值日月燈明佛，第四以是因緣下明值
0675b08: 雲自在王佛，第五得大勢是常不輕菩薩下
0675b09: 明又值千萬億佛說法華，第六從功德成就
0675b10: 當得作佛下明得作佛也。得大勢於汝意云
0675b11: 何，此下是善果中第二會通也。得大勢彼
0675b12: 時四眾，此是第二明惡人得惡果，就中亦有
0675b13: 二，初作三重明得惡果，第二仍會通也。三
0675b14: 重明得惡果者，第一先明不值三寶也。第
0675b15: 二從千劫下正明得惡果也。第三從畢是罪
0675b16: 已下仍得妙果，是則顯菩薩不為眾生作煩
0675b17: 惱因緣，正由常不輕菩薩為化外緣故也。
0675b18: 得大勢於汝意云何此下是第二會古今也。
0675b19: 得大勢當知是法華經此下是長行中第四歎
0675b20: 經也。是故諸菩薩此下是第五仍勸人受持
0675b21: 也。而說偈言此下有十九行半是品中第
0675b22: 二段，重頌長行，上長行中有五階，今不頌第
0675b23: 一舉是非也。今初一行半先頌第二事本，從
0675b24: 是佛滅後此下十四行，頌上第三本事也。次
0675b25: 有兩行頌上第四歎經，次兩行頌上第五獎
0675b26: 勸也。上第三中本有二，先明行善惡二因，次
0675b27: 明得善惡二果。今十四行中四行頌行因，十
0675b28: 行頌得果，就上明行因中有六階，今者唯
0675b29: 得頌三種，初三行先頌行善因也。次言諸
0675c01: 人聞已半行，頌行惡因也。不輕菩薩下半行，
0675c02: 頌善因也。其罪畢已此下十行，頌得果，亦
0675c03: 分為二，初有五行頌善果，次有五行頌惡
0675c04: 果。上善果中本有二，一者正明善果，二會
0675c05: 通。今四行半頌果，半行頌會通。上正明果中
0675c06: 本有六，今者唯得頌三，第一第二第三時四
0675c07: 部眾下明惡人得果，上長行中本有二，第一
0675c08: 正明得果，第二會通。今者一行半頌得果，
0675c09: 三行半頌會通，上得果中本有三，今者唯頌
0675c10: 第四，億億萬劫下兩行頌長行中第四歎經
0675c11: 也。是故行者下兩行頌長行中第五獎勸受
0675c12: 持也。
0675c13: 神力品第二十
0675c14: 此品明如來有八種神力，仍為品目也。就化
0675c15: 他流通中，本有三段，此品中初有五行一字，
0675c16: 是第二段堪通經者，受命流通不開也。爾時
0675c17: 世尊此下有六品半經是第三正明如來以經
0675c18: 正付囑也。前又解言：此三段之中，前一後
0675c19: 一各有三段，中間不開也。今此中有三者，
0675c20: 第一此半品先明付囑緣起也。第二囑累一
0675c21: 品正明付囑也。第三有五品經明示物通經
0675c22: 軌則也。今且明緣起之中自有兩段，第一
0675c23: 長行，第二偈頌也。就長行之中自有兩段，第
0675c24: 一先明神力，第二因此歎經勸行也。今且明
0675c25: 神力之中有二，第一先列所為時眾，第二
0675c26: 正明神力凡有八種神力，而文成六段，第一
0675c27: 先明長舌與放光合為一段也。一時下是第
0675c28: 二段又明兩種神力，即是謦咳與彈指二神
0675c29: 力也。地動下是第三段明第五神力也。欲
0676a01: 使六道眾生盡發動通經意，其中眾生下是
0676a02: 第四段，此明第六神力，正明如來神力令大
0676a03: 眾徹見十方也。即時諸天下是第五段，明第
0676a04: 七神力也。明諸天唱告使眾生供養，所散諸
0676a05: 物下是第六段，明第八神力表所修諸善感當
0676a06: 來佛果也。爾時佛告上行等此下是長行中
0676a07: 第二段，因此仍歎經勸行也。而說偈言
0676a08: 此下十七行偈，是第二段頌上也，亦分為二，
0676a09: 第一四行頌上第一先明八種神力也。第二
0676a10: 囑累是經。故下有十三行頌上第二歎經勸
0676a11: 行也。
0676a12: 囑累品第二十一
0676a13: 此品第二正明如來以經付囑時眾，因名品目
0676a14: 也。此品中大分為三段，第一正明如來以
0676a15: 經付囑，第二明時眾即受付囑，第三明如
0676a16: 來示付囑事畢相也。又此三段中各有三，
0676a17: 正付中有三者，第一正明以經付也。第二釋
0676a18: 付囑之意，從所以者何是也。第三結付囑，從
0676a19: 汝等亦應下是也。時諸菩薩此下是第二受
0676a20: 付囑，亦有三者，第一先明內心歡喜，第二
0676a21: 從益加恭敬下明外形致敬，第三俱發聲言
0676a22: 下正明受付囑也。爾時釋迦此下是第三段
0676a23: 示付囑事畢之相，亦有三者，第一先唱分身
0676a24: 諸佛各隨所安也。第二還閉多寶佛塔，從多
0676a25: 寶下是也。第三明大眾歡喜，從說是語時下
0676a26: 是也。
0676a27: 藥王本事品第二十二
0676a28: 此品明藥王昔日苦行通經，仍為品目名也。
0676a29: 此下有五品，是第三段示物通經之軌則，
0676b01: 但上明因之中已明軌則，此中復明軌者，但
0676b02: 前入如來室等明法等，明法為通經之軌，此
0676b03: 中正以藥王等以人為軌也。此五品示物通
0676b04: 經之軌，今判為三段，第一有藥王妙音觀
0676b05: 音三品正示物通經之軌，第二陀羅尼品即
0676b06: 獎勸時眾有退沒者，以說神護此通經人，
0676b07: 是故不可不弘經也。第三妙莊嚴王本事品，
0676b08: 即顯通經有利益轉父邪見以歸正解也。今
0676b09: 且就第一段中自有兩段，第一此藥王品先明
0676b10: 苦行通經為物作軌也。第二妙音觀音兩品
0676b11: 明普現色身弘經益物，若明藥王苦行者下二
0676b12: 人亦然，若明後二人普現色身弘經益物藥
0676b13: 王亦應爾，是故彼此互舉影嚮相顯。但此
0676b14: 藥王是舊邦菩薩，妙音觀音等是他土大士，
0676b15: 但妙音是東方菩薩，觀音是西土大士，雖
0676b16: 復東西兩殊同集一處，為欲表同歸之理，證
0676b17: 莫二之說也。今且就此品中大判為四
0676b18: 段，第一是宿王華作問也。第二如來答也。
0676b19: 第三經家序說此品中得利益，第四明多寶
0676b20: 讚歎時眾中宿王華能問也。中有三，第一正
0676b21: 問藥王難行苦行事，第二善哉世尊願少解
0676b22: 說一句請說，第三諸天龍神下出所為徒眾
0676b23: 也。爾時佛告此下是品中第二段如來答
0676b24: 也。今就此答中自有六段，第一先明事本，
0676b25: 第二爾時彼佛下明過去佛為此菩薩說法華
0676b26: 經，第三一切眾生見下正明本事苦行流
0676b27: 通此經，第四佛告宿王華下即會古今，第
0676b28: 五宿王華若有發心下勸通經，第六宿王華
0676b29: 譬如下廣歎經正明流通也。從爾時佛告宿
0676c01: 王華下十一行餘是第一明事本，爾時彼佛
0676c02: 此下是佛答中第二，明昔日佛為此菩薩說
0676c03: 法華經也。是一切眾生此下是佛答中第三
0676c04: 段正明本事也。今就此中自有四段，第一
0676c05: 是一切眾生見菩薩下明聞經修行，第二
0676c06: 從滿萬二千歲已得現一切色身三昧以下，明
0676c07: 得現果，第三即作是念以下，明知恩念報恩，
0676c08: 第四即時入是三昧以下，正明報恩供養也。
0676c09: 就此第四自有二，第一先明現身供養，第二
0676c10: 後身供養，且就現身供養中自分為二，第一
0676c11: 即時入是三昧下，先明財物供養，第二從三
0676c12: 昧起而自念言下，正明燒身供養。今且就明
0676c13: 燒身供養中自有五階，第一先明念欲燒身
0676c14: 也。第二即服諸香下明服香，第三從滿千二
0676c15: 百歲下正明燒身，第四其中諸佛以下諸佛
0676c16: 歎，第五其身火燃以下明所經時節。從一
0676c17: 切眾生見此下是第二明後身供養，就中
0676c18: 自有二，第一先明供養緣起，第二從爾時
0676c19: 一切眾生見下正苦行通經。今且就緣起
0676c20: 之中自有九階，第一先明現生王家也。第
0676c21: 二即為父王下為王說本因緣，第三大王我
0676c22: 今當還供養此佛下，明已語王道欲供養淨明
0676c23: 德佛，第四白已下明昇空而往，第五往至佛
0676c24: 所下，明至佛所致敬，第六爾時一切下明白
0676c25: 佛道。佛那得猶在？今不用此解，只是自慶言
0676c26: 我猶故及世尊在世也。第七明日月淨明德
0676c27: 佛答言涅槃時至也。第八明從又下，即明
0676c28: 淨明德佛以法付此菩薩也。第九如是日月
0676c29: 淨明下，明淨明德佛下入涅槃也。明緣起竟。
0677a01: 爾時一切此下是第二正明後身苦行通經。
0677a02: 今就此中自有四段，第一先明見佛滅度生
0677a03: 戀慕之心，第二即以海此岸栴檀明焚身供
0677a04: 養，第三火滅之後明供養舍利，第四爾時一
0677a05: 切下明仍捨臂供養。就此第四段中自有七
0677a06: 重，第一從此下告大眾欲燒臂，第二作是
0677a07: 語已下正明燒臂，第三令無數求聲聞眾下
0677a08: 明時眾得益，第四爾時諸菩薩下時眾憂
0677a09: 惱，第五于時一切眾生見下明發誓，第六
0677a10: 作是誓已下明臂復本，第七當爾之時明感
0677a11: 動之相也。佛告宿王華於意云何下，佛答有
0677a12: 六段，此是第四段會通古今也。宿王若有發
0677a13: 心此下是第五仍勸人苦行通經也。宿王華
0677a14: 譬如一切川流江河下，是第六廣歎經正明流
0677a15: 通。就中自有兩段，第一歎經，第二是故宿王
0677a16: 華以下正明流通也。就此兩段各有二階，
0677a17: 歎經二者，初總歎此經一部，次宿王華若有
0677a18: 人聞下別歎。此二階各有三重，總歎中有
0677a19: 三者，第一譬如一切川流下十譬格量歎，
0677a20: 第二宿王華此經能救一切下名當體歎，第
0677a21: 三若人得聞此法華經下舉功用歎也。宿王
0677a22: 華若有人聞是藥王以下是第二別歎，就中
0677a23: 亦有三者，第一從此以下舉現在世為歎，
0677a24: 第二若如來滅後下舉未來世為歎，第三宿
0677a25: 王華此菩薩成就如是下總結歎也。第二正
0677a26: 明流通中有二者，第一是故宿王華下以此
0677a27: 一品付囑流通，第二宿王汝當以神通下，以
0677a28: 此一部付囑正明流通。就中有正有釋也。
0677a29: 說是藥王品時此下是品之第三段，即是經
0677b01: 家敘說品得利益也。多寶如來此下是第
0677b02: 四段，明多寶如來仍讚歎宿王華能問也。
0677b03: 妙音品第二十三
0677b04: 此品中述此菩薩普現色身神力之事，仍以此
0677b05: 菩薩為品名也。此下兩品是示物通經軌則
0677b06: 中第二明此二大士普現色身弘經益物，此
0677b07: 意已如前述也。今就此品中大分為六段，
0677b08: 第一先明如來放光召妙音令來，第二即白
0677b09: 淨華智佛下，明彼菩薩被命發東方來此土，
0677b10: 第三爾時華德菩薩白佛下，正明妙音普現色
0677b11: 身通經之軌，第四說是妙音品時下，明東西
0677b12: 二處人天有利益，第五爾時妙音菩薩供養
0677b13: 釋迦下，明此菩薩見普現色身既竟仍辭此間
0677b14: 佛還東方，第六說是妙音菩薩來往品時下，
0677b15: 明經家述時眾說品有利益也。今第一如
0677b16: 來放光召中，自有三階，第一先明此光傍照餘
0677b17: 國也。第二過是數已下，明此光的照此菩薩
0677b18: 國也。第三爾時一切淨光莊嚴國下，明如來
0677b19: 光的照此妙音身也。即白淨華下是品中
0677b20: 第二段，明此妙音受命而來，此中自有五段，
0677b21: 第一先明妙音辭佛而來，第二明彼佛仍誡
0677b22: 此妙音，第三妙音奉受誡之旨，第四
0677b23: 明此妙音示從彼來相，第五正明妙音發彼
0677b24: 而來也。今先有四行許是第一明妙音辭彼
0677b25: 佛而來也。爾時淨華智佛此下是第二明彼
0677b26: 佛誡之也。妙音白佛言此下是第三奉如
0677b27: 來誡之旨也。於是妙音此下是第四段示
0677b28: 從彼來相，只就此第四段中自復六階，第一
0677b29: 明現寶蓮華於此間也。第二從爾時文殊下，文
0677c01: 殊問佛此瑞相之意也。第三爾時釋迦下，明
0677c02: 如來答文殊，第四文殊白佛下，明文殊仍願
0677c03: 見此妙音，第五爾時釋迦下，明釋迦答道多
0677c04: 寶如來自當為汝喚，第六時多寶佛下，明多
0677c05: 寶佛即為文殊喚此妙音。從于時妙音以下
0677c06: 是第五段正明妙音發來至此，就此第五段
0677c07: 自有九階，第一先明妙音與眷屬而來，第二
0677c08: 所逕諸國以下，妙音於路現神力之相，第三
0677c09: 菩薩目如廣大青蓮華葉下，明經家敘此人
0677c10: 形，第四入七寶臺下，明妙音乘寶座而來至，
0677c11: 第五到已以下，明既至此間設供養，第六而
0677c12: 白佛言下，明妙音傳彼佛相問訊，第七世尊我
0677c13: 今欲見下，明妙音白佛道願欲見多寶佛，第
0677c14: 八爾時釋迦下，明釋迦即為白多寶佛，第九
0677c15: 爾時多寶佛下，明多寶佛於寶塔中遙命妙
0677c16: 音也。爾時華德菩薩白佛此下是品中第
0677c17: 三段，正明妙音普現色身弘經，此中自有
0677c18: 兩番問答為二段也。今明初番問答中問唯
0677c19: 一也。佛答中自有四階，第一正答妙音往
0677c20: 昔行妙因今日得果，第二華德於汝意云何
0677c21: 下仍會通古今，第三華德汝但見妙音菩
0677c22: 薩下，廣明此妙音普現色身弘經，第四華德
0677c23: 妙音成就下結答也。爾時華德菩薩白佛此
0677c24: 下是第二番問答，明三昧名也。說是妙
0677c25: 音菩薩品時，此下是品中第四段明東西二國
0677c26: 得益，即得此三昧也。爾時妙音菩薩供養
0677c27: 釋迦此下是品中第五段明妙音既說普現色
0677c28: 身竟仍辭還國，此中自有三階，第一先明
0677c29: 辭如來也。第二從所逕諸國下，明妙音去時
0678a01: 於路現神力也。第三既到本國下，明至彼恭
0678a02: 敬彼佛也。從說是妙音菩薩來往品時下
0678a03: 品去第六段，明經家敘時眾得利益也。
0678a04: 觀世音品第二十四
0678a05: 觀世音者可有四名，一名觀世音，正言觀世
0678a06: 間音聲而度脫之也。二名觀世音身，即是觀
0678a07: 眾生身業而度脫之。三言觀世意，即是觀眾
0678a08: 生意業而度脫之也。四者名觀世業，此則通
0678a09: 前三種。問曰：若爾何故只詺＝說【乙】詺為觀世音耶？
0678a10: 解釋者言：但行口業則易身意兩業行善則
0678a11: 難也。且娑婆世界多以音聲為佛事，是故
0678a12: 從觀世音受名也。今就此品中亦有六段，
0678a13: 第一先稱歎此菩薩也。第二從云何遊於娑
0678a14: 婆世界此下則正明普現通經也。第三是故
0678a15: 汝等應當一心供養以下，仍勸人供養此菩薩
0678a16: 也。第四無盡意是觀世音菩薩有如是自在
0678a17: 神力以下，結歎此菩薩也。第五爾時持地菩
0678a18: 薩即從座起下，明持地菩薩寄也。第寄此品
0678a19: 末仍歎觀世音之德也。第六臨品末佛說普
0678a20: 門品時以下，明說此品時得利益也。今且
0678a21: 明第一歎中有二，即問答為二也。今明佛
0678a22: 答中自有兩段，第一先依名歎，第二從無
0678a23: 盡意若有人受持六十二億下，名為格量歎
0678a24: 也。依名歎中有四，第一先歎觀世音，第二
0678a25: 若有眾生多於婬欲下歎觀世意，第三若有
0678a26: 女人設欲求男下歎觀世身，第四是故眾生
0678a27: 皆應受持下結勸受持也。就第一觀世音中
0678a28: 自有三，第一若有無量百千萬億眾生受諸
0678a29: 苦惱下，總明觀世苦聲，第二若有受持觀世
0678b01: 音菩薩名者下，別明觀世音救七種難，第三
0678b02: 無盡意觀世音菩薩威神之力下，總結歎也。
0678b03: 第二救七種難者：第一若有持是觀世音菩薩
0678b04: 名者下一行半救火難，第二若為大水所漂
0678b05: 下咸一行救水難，第三若有百千萬億眾生
0678b06: 下五行半明救風難，此中雖通羅剎未明羅
0678b07: 剎也。風本無色正明此風吹起黑色故言
0678b08: 黑也。第四若復有人臨當被害下咸兩行救
0678b09: 刀杖難，第五若三千大千下兩行半救羅剎
0678b10: 難，第六說復有人若有罪下兩行救枷鎖難，
0678b11: 第七若三千大千國土下六行餘救盜賊難
0678b12: 也。無盡意是觀世音菩薩竟巍巍如是，是第
0678b13: 三總結歎觀世音也。若有眾生多於婬欲，
0678b14: 此下是第二歎觀世意，就中自有二，第一
0678b15: 正歎也。第二從無盡意下竟是故眾生常應
0678b16: 心念結勸也。若有女人此下是第三歎觀世
0678b17: 身，就中亦有二，第一正身業禮拜求男得
0678b18: 男求女得女，亦第二從無盡意下竟福不唐
0678b19: 捐結勸也。是故眾生此下是第一依名歎中
0678b20: 第四總結歎也。無盡意若有人受持六十二
0678b21: 億此下是第二格量歎，此中亦有四階，第
0678b22: 一佛先作格量功德問無盡意也。第二答佛
0678b23: 甚多世尊也。第三佛言若復有人下明如來
0678b24: 結會，第四無盡意受持觀世音菩薩下總結
0678b25: 歎也。無盡意白佛言此下是品中第二段，
0678b26: 正明普現色身弘經，自有二，第一問，第二佛
0678b27: 答也。今且明問中自有二意三文，一問言
0678b28: 云何遊於娑婆，此問形也。第二問言云何而
0678b29: 為眾生說法，此問教也。方便之力其事云何，
0678c01: 此是第三總結前問，形教兩法都是方便之
0678c02: 力也。佛答中有二，第一正答，第二結答也。
0678c03: 就正答中凡有十九應以，一一中皆答上兩
0678c04: 問，現形即答前問形，而為說法即答後問教，
0678c05: 今初句若眾生應以佛身得度者，明眾生根
0678c06: 性，後句例皆如是，經文略無眾生也。無盡
0678c07: 意是觀世音下是第二結答也。是故汝等
0678c08: 應當一心供養，此下是品中第三段勸人供養
0678c09: 觀世音自有七階，第一明如來正勸供養，
0678c10: 第二明無盡意即受佛教捨瓔珞供養也。第
0678c11: 三時觀世音菩薩下明觀音不受，第四明無
0678c12: 盡意請受也。第五爾時佛告下明如來自命
0678c13: 觀世音令受，第六時觀世音下明觀世即受，
0678c14: 第七分作二分下，明此菩薩既受之後仍行迴
0678c15: 施也。無盡意以下是品之第四總結歎觀
0678c16: 世音也。爾時持地菩薩此下是品中第五
0678c17: 段，明持地總歎此觀世音之德也。佛說是
0678c18: 普門品時此下是品中第六段，明經家敘說品
0678c19: 得利益也。
0678c20: 陀羅尼品第二十五
0678c21: 此品中明陀羅尼神，仍為品目也。明示物
0678c22: 軌則中本有三，前三品正明以人為通經軌
0678c23: 則也。今此一品是第二意，則明如來說大神
0678c24: 獎勸弘經擁護通法大士，今就此品中大
0678c25: 判為三段，第一有一番問答先格量通經人
0678c26: 功德，第二爾時藥王下又有一番問答，正明
0678c27: 五人說神擁護弘經人也。第三說是陀羅
0678c28: 尼品下一行，明時眾得利益也。五人者第一
0678c29: 藥王、第二勇施、第三毘沙門天王、第四持國天
0679a01: 王、第五羅剎女。
0679a02: 妙莊嚴王本事品第二十六
0679a03: 若依藥王菩薩本事品者，應言淨藏淨眼品。
0679a04: 但此正是往古國王邪見熾盛不信三寶，然
0679a05: 淨眼二子是大菩薩而應生此家，轉王邪
0679a06: 見之心得正見之解，從所化受品名，故為
0679a07: 品目也。今就此品中大判有六段，第一先
0679a08: 明事本，第二仍稱歎二子有深德美行，第
0679a09: 三明雲雷音王佛為說法華，第四正明二
0679a10: 子化父本事，此是品之來意。第五段仍會
0679a11: 通古今，第六段明經家敘說此品，時眾得
0679a12: 利益也。今先明事本國劫名字如來之
0679a13: 號也。從有二子此下是第二先稱歎二子
0679a14: 有深德美行也。爾時復彼佛，此下是第三
0679a15: 段彼佛為二子說法華經也。時淨藏淨眼
0679a16: 二子此下是第四段，正明二子化父之本事，
0679a17: 就此中自有三段，第一先明化父緣起，第
0679a18: 二於是二子下正明化父，第三時父見子神
0679a19: 力如是下，明父王朋二子白母往佛所也。第
0679a20: 二母告子言下，明其母告子導父王邪見，第
0679a21: 三淨藏二子下，明二子生怨歎之念，第四從
0679a22: 母告子言下，明勸子化父也。於是以下第二
0679a23: 正明二子作十八變化父王也。時父見子此
0679a24: 下是第三明父王受化，就此中凡有十四階，
0679a25: 第一先明父王與子問答也。第二於是二子
0679a26: 下，二子與母問答也。第三於是二子下，明二
0679a27: 子勸父母往佛所也。第四彼時妙莊嚴王下，
0679a28: 明王眷屬堪受法正化也。第五二子如是下，
0679a29: 歎二子化父王之德，第六於是妙莊嚴王下，
0679b01: 明王及眷屬往佛所也。第七爾時彼佛為王
0679b02: 說法下，此二句明如來為王說法也。第八王
0679b03: 大歡悅下，明王聞法得利益仍供養，第九時
0679b04: 雲雷音下，明佛為授記也。第十其王即時下，
0679b05: 明王出家修道也。第十一即昇虛空下，明王
0679b06: 既得解之後述報子恩也。第十二爾時下，明
0679b07: 如來述此二王子實是善知識也。第十三妙
0679b08: 莊嚴王即從虛空中下，明王稱歎佛德也。第
0679b09: 十四說是語已，禮佛而退，此兩句明辭佛還國
0679b10: 也。佛告大眾此下是品中第五會通古今
0679b11: 也。佛說下是品之第六段，明經家敘說
0679b12: 品時得利益也。
0679b13: 普賢勸發品第二十七
0679b14: 此品中明普賢從東方來勸人自發聞經之
0679b15: 因，故為品名也。但經有三段，第三段流通
0679b16: 中本有二，第一有十品半是化他流通，今此
0679b17: 一品是第二自行流通。若不受持者，此經於
0679b18: 此人則不流通，若自受持者，此經於此人則
0679b19: 有流通之義也。本言兩段之中各有三，今此
0679b20: 中有三者，第一先明此菩薩從東方來，是勸
0679b21: 發之由也。第二白佛下，正明勸發聞經，第三
0679b22: 臨品末，是經家敘說品得利益。今且明初
0679b23: 段中自有四階，第一正明普賢從東方來，第
0679b24: 二所逕諸國土下，明神通之相，第三又與下
0679b25: 明普賢眷屬之相也。第四到娑婆下明至佛
0679b26: 所致敬也。白佛言此下是品之第二段，正
0679b27: 明勸發之義，就中賓主相簡有四階，第一
0679b28: 普賢先問如來勸發之行，第二佛告普智賢下，
0679b29: 明如來即答勸發之行，第三爾時普賢白佛
0679c01: 下，正明普賢菩薩獎勸也。第四爾時釋迦讚
0679c02: 言下，明如來述成獎勸。又此四段之中各有
0679c03: 三別，初有三者，第一先道為此經故來也。
0679c04: 第二唯願下明請答也。第三從若善男子下
0679c05: 正問也。佛告此下是第二佛答明勸發之行
0679c06: 也。此中亦有三者，第一總唱有四法之數也。
0679c07: 第二一者下別出四法之名也。第三善男子
0679c08: 下結答也。爾時普賢此下是第三段普賢正
0679c09: 勸人行此四行，就中亦有三者，第一總勸
0679c10: 也。第二別勸，第三結勸也。是人若行若立下
0679c11: 是第二別勸，就中自有四種勸，第一先明靈
0679c12: 瑞勸，正言若能受持者，我當乘白象護之也。
0679c13: 第二從亦復與其下明神護，第三若有受
0679c14: 持下明佛神力護，若能受持此經者諸佛神
0679c15: 力護之。第四若但書寫下舉果報勸，若能
0679c16: 通此經者，得好果報也。世尊我今以神通力
0679c17: 此下第三結勸明普賢自誓發弘經之志引物
0679c18: 之情，即結也。爾時釋迦此下是第四如來
0679c19: 述其獎勸，就中亦有三者，第一先述其靈
0679c20: 瑞及神兩護勸也。第二當以神力下，即述
0679c21: 成上佛護勸，第三從普賢若如來下，即述成
0679c22: 舉上果報勸，番取即得也。佛說是普賢
0679c23: 勸發品時，此下是品第三段，明經家敘說此
0679c24: 品時得利益也。
0679c25: 法華義記＝法華經疏【乙】法華義記法華經疏卷第八〔畢〕－【乙】畢東大寺本奧書曰寬喜二年庚寅五月十四日酉初許於東室書寫畢，相傳英定傳訓覺
