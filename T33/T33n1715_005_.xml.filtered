0622c12: 
0622c13: 
0622c14: 妙法蓮華經義記＝法華義疏【甲】妙法蓮華經義記法華義疏卷第五
0622c15: 
0622c16: 光宅沙門＝寺【甲】沙門寺法雲＝雲法師【甲】法雲雲法師撰
0622c17: 〔譬喻品之餘〕－【甲】譬喻品之餘
0622c18: 見諸眾生此下是第二，即合上第二長者見
0622c19: 火譬，明如來見眾生為五濁所惛也。譬中
0622c20: 本有三段，第一是能見，第二是所見，第三起
0622c21: 悲愍之心。今合此三段，見諸眾生此一句，即
0622c22: 合上第一能見。上言長者見，為生老病死此
0622c23: 下即合第二所見。上言是大火從四面起，但
0622c24: 方便品法說中備明五濁，上開譬中止言大
0622c25: 火從四面起，此語是總，今此合譬中備明八
0622c26: 苦，然五濁八苦等皆是煩累之法。今合譬中
0622c27: 備明八苦者，生老病死即是四苦，五欲財
0622c28: 利即是愛別離苦，何以知之？正由五欲財
0622c29: 貨離必生苦也。貪著追求即是求不得苦，
0623a01: 凡有二種，一者物昔屬我，今日忽失為追求，
0623a02: 亦是求不得苦，二者昔來未有，今求不得亦
0623a03: 是求不得苦也。後受地獄畜生餓鬼之苦，此
0623a04: 是怨憎會苦。若生天上此下更舉前苦明五
0623a05: 盛陰苦也。眾生沒在其中下，是第三即合上
0623a06: 起悲愍之心，上言即大驚怖乃至無求出意，
0623a07: 今此中言雖遭大苦不以為患，若以苦為患
0623a08: 便求出苦，既不以苦為患，故知無求出意，
0623a09: 此中言東西者非上東西，但南北為縱，東西為
0623a10: 橫，一切眾生皆橫理用心喻若東西也。終
0623a11: 日自勞然失避苦之方故言馳走也。舍利
0623a12: 弗佛見此已，此下是第三即合上第三長者救
0623a13: 子不得譬，明用大乘化眾生不得也。上法說
0623a14: 中有三，第一擬宜，第二無機，第三息化也。
0623a15: 但上開譬中有兩段，第一據勸教作三重，第
0623a16: 二據誡教作三重，今此中合譬還作三段但
0623a17: 方法不同，第一併疊合誡勸兩家擬宜，第
0623a18: 二疊合誡勸兩家無機，第三併合誡勸兩家
0623a19: 息化也。今言佛見此已便作是念我為眾生
0623a20: 之父應拔其苦難者，牒合擬宜有二，此是
0623a21: 第一。然拔苦是大悲之力，此即先合第二誡
0623a22: 教擬宜，上言我當為說怖畏之事乃至具告
0623a23: 諸子也。第二與無量無邊佛智慧樂令其遊
0623a24: 戲，此是追合勸教擬宜。上言身手有力此明
0623a25: 不見勸教，今不合也。當以衣若以机案從
0623a26: 舍出之，此明正擬宜今正合也。但上言衣
0623a27: 明大乘因机案譬大乘果，今此合中正合机
0623a28: 案也合衣也。亦遠擬方便品中我所得智
0623a29: 慧微妙最（第）＋一【甲】（第）＋一【甲】【CB】第一一第一，明如來總用大乘因果擬宜眾
0623b01: 生也。舍利弗如來復作是念此下是第
0623b02: 二，即合上誡勸兩家無機，亦有二，第一合言
0623b03: 若我但以神力先合誡家無機，上言父雖憐
0623b04: 愍善言誘喻也。第二及智慧力捨於方便以
0623b05: 下追合勸家無機，就中自有二，此句正合無
0623b06: 機，第二所以者何下釋無機之意，上言復更
0623b07: 思惟是舍唯有一門而復狹小，諸子幼稚未有
0623b08: 所識也。又見一家解有二重，第一若我但
0623b09: 以神力以下竟眾生不能以是得度，正併合
0623b10: 誡勸兩家無機，第二所以者何下併釋兩家
0623b11: 無機之意也。何由能解佛之智慧，但此一句
0623b12: 即是第三併合誡勸中兩家息化，上勸息化
0623b13: 言戀著戲處或當墮落為火所燒，上誡息化
0623b14: 言但東西走戲視父而已。舍利弗如彼長
0623b15: 者雖復身手有力而不用之，此下是第四段
0623b16: 即合上第四長者以三車救子得譬，明用三
0623b17: 乘化得眾生也。今就此合譬中大分為三段，
0623b18: 第一先牒三種外譬來，第二帖合第三譬，
0623b19: 第三正合第四譬也。今者第一牒三種譬者，
0623b20: 初言身手有力而不用之，此即牒上第三外
0623b21: 譬，次但以慇懃方便下，正牒上第四外譬。
0623b22: 次然後各與珍寶大車此下牒上第八外譬，
0623b23: 言如來亦復如是，雖有力無所畏而不用之，此
0623b24: 即第二帖合上第三外譬也。但以智慧方便
0623b25: 下第三正合第四譬也。今四重料簡將欲合
0623b26: 第四，所以牒第三譬來者，為欲示聖人出
0623b27: 世之意，意在大乘，所以復牒第四譬來者，
0623b28: 為示如來施權道意。但眾生無有堪受大乘
0623b29: 之機，然事不獲已用三乘化，是故牒第四譬
0623c01: 意在於此。所以復牒第八外譬來者，為示
0623c02: 善始令終之意，雖復中間施小意存於大，
0623c03: 是故牒第八來顯與大之意。所以帖＝貼【甲】下同帖貼合第三
0623c04: 者，上已合竟既被牒持，是故帖合第三令屬
0623c05: 上也。所以不帖合第八者，下文自合何須
0623c06: 帖合也？今第三段正合第四救子得譬，但
0623c07: 上譬中本有四種，一者用三車擬宜，二者見
0623c08: 子有宿好之心，三者為說三車，四者諸子受
0623c09: 行。此中亦具合四段，今言但以智慧方便一
0623c10: 句，此即合第一長者用三車擬宜。上言是時
0623c11: 長者即作是念此舍已為大火所燒，我及諸子
0623c12: 若不時出必為火所焚，我今當設方便也。於
0623c13: 三界火宅拔濟眾生，此一句是第二合上第二
0623c14: 見子有宿好之心。上言父知諸子先心各有
0623c15: 所好奇異之物情必樂著為說三乘，此下是
0623c16: 第三即合上第三為說三車。但上說三車中
0623c17: 有四階，一者讚歎三車，二者示三車處，三者
0623c18: 勸取三車，四者保與不虛。今者亦具足此合
0623c19: 四階，但不次第，先合第二示三車處，第二仍
0623c20: 超合第四保與不虛，還合第三勸取三車，第
0623c21: 四追合第一讚歎三車也。今言為說三乘此
0623c22: 下四行半，先合上第二示三車處，即是示
0623c23: 三乘人盡智無生智在三界外，上言如此種
0623c24: 種羊車鹿車牛車今在門外可以遊戲也。我
0623c25: 今為汝保任此事終不虛也一句，此即超合
0623c26: 上第四保與三車不虛，即保與三乘人盡智
0623c27: 無生智，上言隨汝所欲皆當與汝也。從汝
0623c28: 等但當懃修精進如來以是方便誘進眾生此
0623c29: 二句，退還合第三勸取三車。上言汝等於
0624a01: 此火宅宜速出來，即是勸三乘人修行取三乘
0624a02: 果也。復作是言汝等當知此三乘法皆是
0624a03: 聖所稱歎此下三行半，即追合上第一讚歎三
0624a04: 車，即是讚歎三乘。上言而告之言汝等所可
0624a05: 玩好希有難得，汝若不取後必憂悔，羅漢斷
0624a06: 三界結盡，不復為惑所制，故言自在也。若有
0624a07: 煩惱可繫三界，煩惱既亡，故言無繫也。昔日
0624a08: 未得無學之時有依有求，既證無學德之極
0624a09: 果，故言無所依求也。乘是三乘者羅漢于時
0624a10: 盡智無生智此二智為果，所以言乘者，然入
0624a11: 無餘涅槃之時因盡無生智自運入無餘涅
0624a12: 槃，是故有果乘之義，便得無量安穩快樂者，即
0624a13: 無餘涅槃樂也。舍利弗若有眾生內有智
0624a14: 性，此下即合上第四段諸子受行。上言爾時
0624a15: 諸子聞父所說珍玩之具適其願故，但上諸
0624a16: 子受行中本有四階，今具足合上四階但法
0624a17: 用不同，上譬中直總就三乘人作四階，今
0624a18: 此中歷別就三乘人各作四階正合，後舉外
0624a19: 譬帖合，即作三重四階，正合後帖合也。今
0624a20: 先就聲聞乘作四階正合者，初言從佛世尊
0624a21: 聞法信受，此則合上第一心各勇銳生外凡夫
0624a22: 善根也。慇懃精進此一句，即合上第二互
0624a23: 相推排生內凡夫善根也。欲速出三界自求
0624a24: 涅槃是第三階，即合上第三競共馳走聲聞
0624a25: 乘人，聞佛說法進入無相行，見諦思惟治道
0624a26: 斷結也。是名聲聞乘，是第四階即合上第四
0624a27: 階諍出火宅得羅漢果也。如彼諸子下即舉
0624a28: 外譬帖合也。若有眾生此下是第二就辟
0624a29: 支佛乘又作四階正合之。初言從佛世尊聞
0624b01: 法信受，此即合第一心各勇銳，緣覺乘人聞
0624b02: 佛說法生外凡夫善根也。慇懃精進此即合
0624b03: 第二互相推排生內凡夫善根也。求自然慧
0624b04: 此下即合上第三競共馳走，明中乘人聞佛
0624b05: 說法，進入無相行見諦思惟治道斷結也。
0624b06: 所以言自然者，二諦境是自然，今慧從境受
0624b07: 名，呼慧為自然也。是名辟支佛（佛）＋乘【甲】乘佛乘，此即合
0624b08: 第四諍出火宅證無學果也。如彼諸子下即
0624b09: 舉外譬帖合之也。若有眾生此下是第三
0624b10: 菩薩乘人又作四階正合之。初言從佛世尊
0624b11: 聞法信受，此即合第一階心各勇銳生外凡
0624b12: 夫善根也。慇勤精進此是第二，即合互相推
0624b13: 排明菩薩聞佛說法，生內凡夫善根也。求
0624b14: 一切智此下第三，即合上競共馳走菩薩聞
0624b15: 佛說法，進入無相行見諦思惟斷結也。佛
0624b16: 智者即是三乘中佛果也。自然智猶如前釋
0624b17: 也。無師智者正明斷習氣盡成無學果，呼
0624b18: 無學智為無師智也。是名大乘此是第四，即
0624b19: 合上諍出火宅證無學果，如彼諸子下即舉
0624b20: 外譬帖合也。舍利弗如彼長者見諸子等
0624b21: 安穩得出，此下是第五段，即併疊第五第
0624b22: 八兩譬。所以併合兩譬者，既不合第六第七，
0624b23: 故兩譬相並。正由見大乘機發，即為說大乘
0624b24: 也。今就此中自分為兩段，第一先牒兩家
0624b25: 外譬來，第二正合兩譬也。初先牒第五外譬，
0624b26: 次從自惟財富下即牒第八外譬也。如來亦
0624b27: 復如是下第二正合兩譬，今先合第五見子
0624b28: 出難譬，明大乘機發也。上開譬中本有二，
0624b29: 第一先明斷惑出三界外登無學果，二者正
0624c01: 明大乘機發。今具合兩重，如來亦復如是竟
0624c02: 出三界苦怖畏嶮道，即合上第一見諸子等
0624c03: 安穩得出句也。得涅槃樂此即合第二正明
0624c04: 大乘機發。上言皆於四衢道中露地而坐無
0624c05: 復障礙，今言得涅槃樂，此涅槃樂是大乘善
0624c06: 機家果，今舉果目因，亦可因中說果也。若
0624c07: 使理中為論，既度二種生死，應是常住涅槃，
0624c08: 而今此教未明此理，故名復倍上數以為涅槃。
0624c09: 如來爾時此下是正合第八長者賜子大
0624c10: 車譬，明為說法華經。但上開譬中本有兩
0624c11: 段，第一雙開兩章門，第二雙廣釋兩章門。但
0624c12: 上開譬中逐文句起盡宜合為兩段，今此合
0624c13: 譬之中，有合不合有不次第，宜追開為六段，
0624c14: 何者？心平等章門一也。一大車章門二也。廣
0624c15: 一大車三也。釋廣大車四也。廣心平等五也。
0624c16: 釋廣心平等六也。今此中唯不合第六釋廣
0624c17: 心平等。上言所以者何以我此物周給一國
0624c18: 猶尚不匱，何況諸子？今不合此也。雖合餘
0624c19: 五階又不次第，第一先合第四仍勢合第五，
0624c20: 然後追還合第一第二第三也。今言如來爾
0624c21: 時便作是念竟諸佛法藏，即合第四釋廣一大
0624c22: 車。上言所以者何是大長者財富無量種種
0624c23: 諸藏悉皆充溢也。此義具如上釋也。是諸眾
0624c24: 生皆是我子此下竟而滅度之，即是合上第
0624c25: 五廣心平等，上言而作是念我財物無極不
0624c26: 應以下劣小車與諸子等，今此幼童皆是吾子
0624c27: 愛無偏黨也。是諸眾生脫三界者悉與此，
0624c28: 即追還合第一心平等章門。上言各賜諸子
0624c29: 等，今言悉與，悉與只是平等之義也。諸佛禪
0625a01: 定解脫等娛樂之具，此即合第二所賜物章
0625a02: 門，上言一大車也。皆是一相一種聖所稱歎
0625a03: 能生淨妙第一之樂，此即合第三廣一大車，
0625a04: 上言其車高廣等句也。舍利弗如彼長者
0625a05: 初以三車誘引諸子此下是第六段，即合
0625a06: 上第十不虛妄譬。但上開譬中本有三段，
0625a07: 第一明如來作不虛譬問舍利弗，今不合也。
0625a08: 第三明如來述成舍利弗，今而＝亦【甲】而＝亦【甲】【CB】亦而亦不合也。唯
0625a09: 名第二舍利弗答佛正明不虛，今合此譬中
0625a10: 宜分為四，第一先更牒上三種譬來，第二正
0625a11: 合，第三釋合，第四結合也。第一先牒上三種
0625a12: 譬者，舍利弗如彼長者牒第一譬，初以三
0625a13: 車誘引諸子牒第四譬，然後但與大車以下
0625a14: 牒第八譬也。如來亦復如是此下是第二正
0625a15: 合，上身子仰答佛明不虛，但上答中本有二，
0625a16: 初總答明不虛，第二別答明不虛。今言如來
0625a17: 亦復如是無有虛妄，此即合上不也。世尊
0625a18: 總明不虛也。初說三乘此下即合上別明不
0625a19: 虛，就中本有三種，今次第合之。初說三乘
0625a20: 此即合上第一以與重奪輕不虛也。次言引
0625a21: 導眾生即合第二稱本心不虛也。然後但以
0625a22: 大乘而度脫之，此即合第三與過望不虛也。
0625a23: 何以故此下是第三釋合也。舍利弗以是因
0625a24: 緣此下是第四結合也。而說偈言譬說開
0625a25: 三顯一化中根人本有四段，但第一正譬說
0625a26: 中有兩段，第一先明舍利弗請，第二是如
0625a27: 來答前言。此兩段各有三，佛答中有三，具
0625a28: 如前述。第一是緣起，第二從若國邑聚落竟
0625a29: 百行偈是正譬說，第三汝舍利弗我此法印
0625b01: 下六十五行偈獎勸受行也。前又解云：此三
0625b02: 段中各開為二，緣起有二者，一呵、二許也。
0625b03: 正譬說中有二者，第一是長行、二者偈頌，自
0625b04: 此以下有百行偈是第二重頌也。但上長行
0625b05: 中本有二，第一開譬，第二是合譬也。今就百
0625b06: 行偈中亦分為二，第一有六十五行半偈頌
0625b07: 上開譬，第二告舍利弗我亦如是下有三十
0625b08: 四行半偈，頌合譬也。上開譬中本有十譬，今
0625b09: 唯頌九譬，略不頌第十不虛妄譬。何以故
0625b10: 然？舊解言：所以不頌第十者，上不虛妄譬本
0625b11: 是舍利弗作此不虛妄譬，今者是佛說偈，云
0625b12: 何用佛說偈頌舍利弗語耶？今一家所習不
0625b13: 用此解，凡如此處亦復何限，故如壽量品
0625b14: 中佛作醫師不虛譬。問彌勒彌勒答佛明不
0625b15: 虛，及至下佛還舍彌勒不虛譬。又如分別功
0625b16: 德品中佛說長行彌勒偈頌如此，比例實為
0625b17: 不少。今所以不頌者，明不虛之意本令物得
0625b18: 實解，時眾既得信心不虛妄義，其意自顯，
0625b19: 是故略不頌第十不虛譬也。今六十五行半
0625b20: 正頌九譬亦開為九段，第一有三十三行偈，
0625b21: 頌第一宅主譬亦名總譬者。第二從是時宅
0625b22: 主在門外立下有兩行偈，頌第二長者見火
0625b23: 譬。第三長者聞已驚入火宅有六行偈，頌
0625b24: 第三長者救子不得譬。第四爾時長者而作
0625b25: 是念諸子如此益我愁惱下有七行半，頌第
0625b26: 四長者救子得譬。第五長者見子得出火宅
0625b27: 下有三句偈，頌第五見子出難譬。第六坐
0625b28: 師子座而自慶言下有四行一句，頌第六長
0625b29: 者歡喜譬。第七爾時諸子知父安坐下有三
0625c01: 行偈，頌第七諸子索車譬。第八長者大富庫
0625c02: 藏眾多下有七行半偈，頌第八賜大車譬。
0625c03: 第九諸子是時歡喜踊躍下有一行半偈，頌
0625c04: 第九諸子得車故歡喜譬也。三十三行偈頌
0625c05: 第一，兩行偈頌第二，六行偈頌第三，七行
0625c06: 半偈頌第四，三句偈頌第五，四行一句頌第
0625c07: 六，三行偈頌第七，七行半頌第八，一行半頌
0625c08: 第九。上宅主總譬中本有六義，今者唯頌
0625c09: 四義，略不頌第三一門第六三十子也。今
0625c10: 三十三行分為四段，初一句頌第一長者，
0625c11: 第二有三行一句頌第二一大宅，第三有半
0625c12: 行頌第四五百人，第四餘有二十九行偈頌
0625c13: 第五宅中火起也。上明長者中有三，初若國
0625c14: 邑聚落者名位之處，第二有大長者正明長
0625c15: 者，第三其年衰邁下歎德也。今言譬如長
0625c16: 者此一句唯頌有大長者也。名位處及歎德
0625c17: 略不頌也。有一大宅此下三行一句頌大宅，
0625c18: 人多用此偈頌國邑聚落，此則不然也。正頌
0625c19: 其家廣大，但譬中直言其家廣大，今此第
0625c20: 二廣敘大宅之相，然文句與上第五敘火相
0625c21: 相類，雖類而非，下自別有文句頌火起也。
0625c22: 既以三界為宅，故大也。三界念念無常故頓
0625c23: 弊，色無色界如堂，欲界如舍，然三界無安，故
0625c24: 言高危也。命如柱根亦念念無常，故言摧朽。
0625c25: 心識如梁棟亦念念生滅，故言傾斜也。業為
0625c26: 基陛＝階【甲】陛階既是無明相惑虛搆橫造，故言頹毀也。
0625c27: 四大如牆壁皆為無常所壞，故言圮坼也。色
0625c28: 香味觸皆念念無常，故言泥塗褫落也。四威
0625c29: 儀不周正，故言覆苫亂墜也。又言頭髮牙抓
0626a01: 莊嚴身者也。五識取緣不復相應，亦即體
0626a02: 念念生滅，故見椽梠差脫也。又言五根也。
0626a03: 聖人捷疾智觀，觀此無常之境，故言周障屈
0626a04: 曲。屈曲者，委悉也。有五百人止住其中，此
0626a05: 半行是第三頌上五百人也。梟雕鷲此下
0626a06: 有二十九行，是第四頌第五火起也。上言堂
0626a07: 閣朽故牆壁頹落，乃至周匝俱時欻然火起
0626a08: 也。但上長行不的道三界，今偈中委悉，是故
0626a09: 別明三界火起。今二十九行偈分為四，初有
0626a10: 二十二行偈，明宅中火起，即是欲界火起。
0626a11: 第二從惡獸毒蟲＝虫【甲】＊蟲虫下有三行半偈，明窟穴中
0626a12: 火起，即是色界火起。第三從蜈蚣蚰蜒下有
0626a13: 兩行半偈，明虛空中火起，即是無色界火起。
0626a14: 第四其宅如是甚可怖畏下一行總結火起
0626a15: 也。就前三段中各有四階明義，第四止一不
0626a16: 開也。今且就前二十二行明欲界火起中有
0626a17: 四階者，第一有十七行半偈，先敘列所燒眾
0626a18: 生，第二是朽故宅屬于一人下一偈，明欲界
0626a19: 火起所由，第三於後宅舍忽然火起有兩行
0626a20: 偈，正明火起，第四諸鬼神等揚聲大叫有一
0626a21: 行半偈，總結被燒之相也。又就前十七行半
0626a22: 偈中自有三段，初有六行偈先別出五鈍使
0626a23: 眾生，第二從處處皆有下十行偈又別出五
0626a24: 利使眾生也。第三從夜叉餓鬼下一行半偈，
0626a25: 總結被燒眾生也。就前二階中各有二，第三
0626a26: 不開也。就六行中自有二者，初有五行半偈
0626a27: 別出五鈍使眾生，第二有半行總結五鈍使
0626a28: 眾生也。今五行半明五鈍使眾生即成五階，
0626a29: 初半行明慢使，二一行半明瞋使，三一行明
0626b01: 癡使，四兩行明貪使，五二句明疑使也。初
0626b02: 梟雕鷲下半行，先明慢使眾生也。次蚖蛇
0626b03: 蝮蝎下有一行半，明瞋使眾生也。次屎尿
0626b04: 處下一行，明癡使眾生，屎尿等以譬五塵，然
0626b05: 眾生貪著五塵，如蜣蜋等貪屎尿也。狐狼野
0626b06: 干此下兩行，明貪使眾生，然死尸等且譬五
0626b07: 塵，眾生競取五塵色聲香味觸，故言咀也。
0626b08: 更相劫＝【甲】劫奪橫取無道，故言踐蹋＝踰【甲】蹋踰也。爭齟
0626b09: 啀喍吠此二句明疑使眾生，思因果之理
0626b10: 為有為無，未判見心如兩狗未決也。其舍恐
0626b11: 怖變狀如是此下半行是第二總結五鈍使眾
0626b12: 生也。處處皆有魑魅魍魎此下十行第二別
0626b13: 出五利使眾生，亦有二者，初此半行偈先總
0626b14: 明五利使眾生，第二有九行半別出五利使
0626b15: 眾生。然前明鈍使眾生初別後總明，五利使
0626b16: 眾生初總後別也。夜叉惡鬼此下九行半是
0626b17: 第二別出五利使眾生，既明五利使即成五
0626b18: 階，初三行明邪見，次兩行半明戒取，次一行
0626b19: 半明我見，次半行明見取，次兩行明斷常二
0626b20: 見，是邊見也。夜叉惡鬼下三行先明邪見眾
0626b21: 生者，謗無因果，然因果即是四諦謗無滅道因
0626b22: 果如食噉人肉也。毒蟲＝蛇【甲】蟲蛇之屬以下明無苦集，
0626b23: 就中先一行列出苦集，次一行半正明謗也。
0626b24: 孚乳為因即是集諦，產生為果即是苦諦，皆
0626b25: 有苦集各不相關，故言各自藏護也。夜＝鬼【甲】夜鬼叉競
0626b26: 來此下一行半是第二正明邪見眾生謗無苦
0626b27: 集因果也。邪見縛＝轉【甲】縛轉成上品，故言惡心轉熾也。
0626b28: 緣邪論僻義，故言諍之聲也。此必招三塗之
0626b29: 苦，故言甚可怖畏也〔也〕－？也。鳩槃荼鬼此下兩行
0626c01: 半偈是第二階明戒取眾生，即是持狗鹿
0626c02: 戒也。平地小高稱為土埵，欲明戒取眾生
0626c03: 伏三塗因，生人天之中如土埵也。有時厭
0626c04: 欲界之苦伏欲界結暫生色界如離地一尺
0626c05: 也。有時厭色界之苦即伏色界結暫生無色界
0626c06: 如離地二尺也。伏結生色無色界如往然，暫
0626c07: 時折伏，非是永伏還復退三途，故言反也。此
0626c08: 戒取眾生非是如理用心，故言縱逸。勞而無
0626c09: 功，故言嬉戲也。捉狗兩足撲令失聲者，有人
0626c10: 解言：色界眾生謗無色無因無果如捉狗兩
0626c11: 足。又謗欲界無因無果如以加頸一，往乃
0626c12: 類覈實不然。今明欲界有十使眾生下自別
0626c13: 有文明色界，那得言是色界耶？今捉狗兩足
0626c14: 撲令失聲者，謗無苦集，令因果理絕而不通，
0626c15: 故言失聲也。以加頸怖狗自樂者，謗無滅
0626c16: 道二諦也。又解謗無業煩惱為集，故言捉狗兩
0626c17: 足等也。復謗無苦為果，故言以加頸等也。
0626c18: （復）＋有【甲】有復有諸鬼其身長大此下一行半明我見眾生
0626c19: 我大色小，故言長大也。既無慚愧，故言裸形
0626c20: 也。復有諸鬼其咽如針，此半行明見取眾生
0626c21: 不能自計證成他見是事實餘妄語也。復有
0626c22: 諸鬼首如牛頭此下兩行明斷常二見眾生，牛
0626c23: 首有兩角譬斷常二見必相隨也。從夜叉餓
0626c24: 鬼諸惡鳥獸下一行半是第三總結被燒眾生
0626c25: 不開也。色無色界如牖窺看上界之明也。
0626c26: 是朽故宅屬于一人，此一行是第二明欲界
0626c27: 火起所由，祇由長者暫行不在，致令宅中火
0626c28: 起，內合明如來昔日已曾化此眾生，于時暫
0626c29: 得折伏煩惱不起，無異長者在時有火未起，
0627a01: 感緣既盡如來更歷他方。然此眾生遂復更
0627a02: 廣起煩惱然火盛，故云火起所由也。於後
0627a03: 舍宅欻然火起此下兩行是第三正明欲界火
0627a04: 起，即是正頌欻然火起句也。諸鬼神等揚聲
0627a05: 大叫此下一行半偈，是第四總結欲界眾生被
0627a06: 燒之相也。惡獸毒蟲虫此下三行半偈，是第二
0627a07: 明色界火起。就中亦有四階者，初一行先明
0627a08: 欲界眾生為煩惱八苦所惱，故仍伏欲界結，
0627a09: 生色界為藏竄孔穴也。第二言薄福德故一
0627a10: 句明火起所由也。第三言為火所燒一句正
0627a11: 明色界火起也。第四餘有兩行明色界眾生
0627a12: 被燒之相也。蜈蚣蚰蜒此下兩行偈，第三明
0627a13: 無色界火起，亦有四階者，初一行先明色界
0627a14: 眾生伏色界結，生無色界也。第二言鳩槃荼
0627a15: 鬼隨取而食，此半行明火起所由，由彼處邪
0627a16: 見人教化而取，故言隨取而食也。第三言又
0627a17: 諸餓鬼頭上火燃此半行正明無色界火起也。
0627a18: 第四飢渴熱惱周障悶走此半行明被燒之相
0627a19: 也。其宅如是甚可怖畏此下一行是大段第
0627a20: 四總結三界火起不開也。是時宅主在門
0627a21: 外立此下兩行偈，頌上第二長者見火譬，譬
0627a22: 中本有三段，一者能見，二者所見，三者起悲
0627a23: 哀之心。今此中不頌起悲愍之心，雖不頌
0627a24: 悲愍之心，猶成三段，上直言長者見火然不
0627a25: 出見處，今此中長出見處以長補所闕終成
0627a26: 三段也。三段者，第一半行先出見火之處，
0627a27: 第二一句頌能見，第三一行一句頌所見也。
0627a28: 今者第一言是時宅主在門外立，先出見火
0627a29: 之處。然立是欲行之相，如來在法身地將欲
0627b01: 應來三界接化眾生，猶如長者欲入門也。聞
0627b02: 有人言，此一句是第二即頌上能見，上言
0627b03: 長者見，今此中言聞，此則以聞代見。上譬道
0627b04: 見，此明如來有照機之智，此中道聞即談感
0627b05: 聖人之機，然感佛出世之機來關聖智，如聞
0627b06: 有人言也。汝諸子等此下一句是第三即頌
0627b07: 上第二所見，上言是大火從四面起，向言
0627b08: 聞有人言聞何所道，正言汝諸子等，先因
0627b09: 遊戲來入此宅。有人解言：從三界外流來入
0627b10: 三界中，故言入此宅。今所習不然，昔二萬億
0627b11: 佛所已曾受大乘化，即是父子義，故言汝諸
0627b12: 子等。先因遊戲來入此宅者，故如遺教所明。
0627b13: 其未度者皆亦已作得度因緣，昔有大乘解
0627b14: 之時于時位心皆作出生死意，後起煩惱失
0627b15: 大乘解，即便成入生死義。來入之義其意如
0627b16: 此。稚小者于時大乘解弱，故言稚小，只由
0627b17: 解弱故失解起煩惱，故言無知也。長者聞
0627b18: 已此下有六行偈，頌第三救子不得譬，上
0627b19: 譬中本有誡勸兩段，兩段之中各有三階，即
0627b20: 是擬宜、無機、息化。今此中亦備頌上兩段，
0627b21: 各三階者但方法不同，法不同者就此六行
0627b22: 中分為三段，初言長者聞已已下五行頌兩
0627b23: 家擬宜，次有二句頌兩家無機，次有二句
0627b24: 頌兩家息化也。長者聞已下此三段各有二，
0627b25: 第一一偈先頌勸家擬宜，即是身手有力下
0627b26: 是也。二告喻諸子下有四行偈即頌誡家擬
0627b27: 宜，即是我當為說怖畏之事下是也。諸子無
0627b28: 知下二句是第二，即併頌兩家無機。有二
0627b29: 者，初言諸子無知一句即勸家無機，上無機
0627c01: 中本有二，今不頌第一大乘教於其無用，即
0627c02: 是是舍唯有一門而復狹小，唯頌有小無大，
0627c03: 今此諸子無知一句總頌上有小無大，即是
0627c04: 諸子幼稚未有所識也。二雖聞父誨一句即
0627c05: 頌誡家無機，即是父雖憐愍善言誘喻也。第
0627c06: 三兩句頌兩家息化自有二者，初句即頌勸
0627c07: 家息化，即是戀著戲處也。二嬉戲不已一句
0627c08: 即頌誡家息化，上言東西走戲視父而已也。
0627c09: 又解言：不頌勸家三段唯頌誡家二段，前
0627c10: 五行頌擬宜，後一行頌無機不頌息化，上擬
0627c11: 宜中有二，第一思惟救子方法，第二正擬宜，
0627c12: 此中亦分為二，初一行頌思惟方法，第二告
0627c13: 喻諸子下四行正頌擬宜。是時長者而作
0627c14: 是念此下有七行半偈，頌上第四長者以三
0627c15: 車救子得譬，但上譬中本有四段，第一以
0627c16: 三車擬宜，二者見子有宿好之心，三者為說
0627c17: 三車，四者諸子受行。今此中略不頌第二見
0627c18: 子（有）＋宿【甲】宿有宿好。上言父知諸子先心各有所好奇
0627c19: 異之物情必樂著也。今七行半中分為三段，
0627c20: 頌上三段初三行先頌第一三車擬宜，次三
0627c21: 行超頌第三為說三車，次一行半頌第四諸
0627c22: 子受行也。今爾時長者而作是念下三行頌
0627c23: 第一三車擬宜，即是爾時長者即作是念此
0627c24: 舍已為大火所燒下是也。告諸子等此下三
0627c25: 行即是超頌第三為說三車，上說三車中本
0627c26: 有四階，今三行具足頌之。一行頌第一，三
0627c27: 句頌第二，又三句頌第三，半行頌第四也。
0627c28: 今告諸子等一行即頌第一讚歎三車，上言
0627c29: 而告之言汝等所可玩好希有難得，汝若不取
0628a01: 後必憂悔也。次羊車鹿車此下三句即頌第
0628a02: 二階示三車處，上言如此種種羊鹿牛車今
0628a03: 在門外也。汝等出來又有三句，即頌上第
0628a04: 三勸取三車，上言汝等於此火宅宜速出來
0628a05: 也。次隨意所樂可以遊戲，此半行即頌上第
0628a06: 四保與不虛，上言隨汝所欲皆當與汝也。諸
0628a07: 子聞說如此諸車此下一行半，頌第四諸子受
0628a08: 行，上受行中本有四階，今唯頌三階，略不
0628a09: 頌第二互相推排也。初諸子聞說如此諸車
0628a10: 此半行，先頌心各勇銳外凡夫行也。即時
0628a11: 奔競馳走此六字，即頌競共馳走見諦思惟
0628a12: 修道行也。而出下半行二字，即頌諍出火宅
0628a13: 得無學果也。又解云：略不頌前二，唯頌後二
0628a14: 也。長者見子得出火宅此下有三句，即
0628a15: 頌第五見子出難譬也。上譬中有二，一者先
0628a16: 明斷惑出三界得無學果，二者正明大乘機
0628a17: 發，初二句先頌無學果也。住於四衢一句正
0628a18: 頌大乘機發也。坐師子座此下有四行一
0628a19: 句頌上第六長者歡喜，今就此四行一句中
0628a20: 自有三段，初三句正頌歡喜踊躍也。此諸子
0628a21: 等此下三行釋致喜所由，由脫難故所以歡
0628a22: 喜也。是故諸人我今快樂此半行是第三結
0628a23: 歡喜也。爾時諸子知父安坐此下有三行
0628a24: 偈，頌第七諸子索車明三乘人索果也。就此
0628a25: 三行中自有四階，半行明索車時，一行正頌
0628a26: 索車，一行明頌如來于時許車之辭，半行即
0628a27: 結頌索車也。今者爾時諸子知父安坐下此
0628a28: 半行，是第一先明索車時祇是知父安坐之
0628a29: 時，內合明如來見眾生大乘機發稱如來本
0628b01: 意，故言安坐也。皆詣父所此下一行是第二
0628b02: 正頌上索車也。如前所許一行是第三即頌
0628b03: 如來于時許車之辭也。今正是時下半行是
0628b04: 第四即結頌索車也。長者大富此下有七
0628b05: 行半，頌第八賜大車譬，即是說法華。上譬
0628b06: 中本有兩段，第一先雙開兩章門，第二雙廣
0628b07: 釋兩章門。今七行半亦分為二，初有七行先
0628b08: 頌上第二廣章門，第二餘半行追頌開兩章
0628b09: 門。又此頌廣之中，唯頌廣一大車不頌廣心
0628b10: 平等，但廣大車本有二，一者正廣，二者釋廣。
0628b11: 今初有一行半頌先頌釋廣大車即是。所以
0628b12: 者何是長者財富無量也。莊校嚴飾此下五
0628b13: 行半即追頌上正廣大車，上言其車高廣眾
0628b14: 寶莊校也。以是妙車此下半行是第二即追
0628b15: 頌上開兩章門，此一句先頌一大車章門也。
0628b16: 次等賜諸子一句即追頌心平等章門也。
0628b17: 諸子是時歡喜踊躍此下有一行半偈，即頌第
0628b18: 九諸子得大車故歡喜譬。上言是時諸子各
0628b19: 乘大車得未曾有也。略不頌第十不虛也。
0628b20: 告舍利弗我亦如是此下有三十四行半偈，是
0628b21: 第二即頌長行中第二合譬段也。又上合譬
0628b22: 中唯合七譬不合第六第七第九也。雖合七
0628b23: 譬併合第五與第八譬，故文句成六段。今此
0628b24: 中亦頌合七譬文便成七段，但七名雖同意
0628b25: 致有異。上長行不合第六第七，今亦不頌，
0628b26: 上合第一第二第三第四第十譬，今亦頌之。
0628b27: 上併合第五第八譬，今偏頌第八譬，上合第
0628b28: 五不合第九，今此中義頌合第九略不頌第
0628b29: 五也。今就三十四行半中，亦分為七段，第
0628c01: 一有四行頌合第一宅主總譬，第二如來已
0628c02: 離三界火宅下有兩行頌合第二見火譬，第
0628c03: 三而今此處多諸患難下亦有兩行頌合第三
0628c04: 救子不得譬，第四是以方便為說三乘下有
0628c05: 四行頌合第四救子得譬，第五汝等若能信
0628c06: 受是語下亦有四行頌合第八賜大車譬，第
0628c07: 六得如是乘令諸子等下有三行義頌合第九
0628c08: 諸子得車歡喜譬，第七告舍利弗汝諸人等
0628c09: 下有十五行半頌合第十不虛妄譬也。四行
0628c10: 偈頌合第一，兩行偈頌合第二，兩行偈頌
0628c11: 合第三，四行偈頌合第四，四行偈頌合第八，
0628c12: 三行偈義頌合第九，十五行半偈頌合第十。
0628c13: 上合第一宅主總譬中唯正合一長者義，義
0628c14: 中復得兼合餘五義，今此四行偈得頌兼合
0628c15: 五義唯略不頌合一門也。今言我亦如是一
0628c16: 行先頌合長者，上言如來亦復如是也。世
0628c17: 間之父一句即頌合則為一切世間之父也。
0628c18: 一切眾生皆是吾子，此一切即得頌合兩義，
0628c19: 初言一切眾生即得頌合五百人也。皆是吾
0628c20: 子下三句即得頌合三十子也。三界無安
0628c21: 下一句偈即得頌合有一大宅義也。常有生
0628c22: 老下此一行即是頌合宅中有火義也。如
0628c23: 來已離此下兩行即頌合第二見火譬，上言
0628c24: 見諸眾生為生老病死，但上合譬中且合三
0628c25: 種，一者合能見，二者合所見，三者合起悲
0628c26: 愍之心。今此兩行唯得頌合能見所見，不頌
0628c27: 合悲愍之心也。雖然猶成三段，何以知然？
0628c28: 正猶長出如來見眾生之處故也。今言如來
0628c29: 已離三界火宅下一行，先出見眾生之處，
0629a01: 次半行頌合第一能見，次半行頌合第二所
0629a02: 見也。今第一一行明見眾生之處，如來久絕
0629a03: 三界之累，故言已離也。怕然在法身之地言
0629a04: 寂然間＝閑【甲】間閑居也。林者，無漏法林也。栖神在法
0629a05: 身之地，縱任居累礙之表，故言安處林野也。
0629a06: 然法華經所明法身者不同常住也。解有二
0629a07: 種，一云延金剛心久住世者以為法身，又云
0629a08: 正明總十方諸佛更互相望，故知無量壽即
0629a09: 時在西方教化未來此間，此間望彼，彼即是
0629a10: 法身。然應身本有形有像，法身本無形像，
0629a11: 佛既未來此間，於此間即無形無像，即是法
0629a12: 身。若來應此間，即於應此間是應身，他方望
0629a13: 此間，即持此間作法身也。今此三界皆是我
0629a14: 有此半行是此中第二，即頌合上第一能見
0629a15: 也。其中眾生悉是吾子此半行是此中第三，
0629a16: 即頌合上第二所見也。而今此處此下有
0629a17: 兩行，即頌合上第三救子不得譬，但上開譬
0629a18: 中本有誡勸兩段亦各有三，及至合譬之中
0629a19: 分為三段，即疊合誡勸擬宜，疊合兩家無機，
0629a20: 又疊合兩家息化。今此兩偈唯頌合誡邊，
0629a21: 但誡中本有三，今此中略不頌合誡息化，唯
0629a22: 頌合誡擬宜與無機。今言而今此處多諸患
0629a23: 難，唯我一人能為救護，此一行正頌合誡擬
0629a24: 宜。上言佛見此已便作是念，我為眾生之父
0629a25: 應拔其苦難也。雖復教詔而不信受此一行
0629a26: 即頌合上誡無機，上言若我但以神力下是，
0629a27: 今言雖復教詔而不信受顯無機，若以神力
0629a28: 通之無有信受，下即釋言於諸欲染貪著深
0629a29: 故也。是以方便此下有四行，即頌合第四
0629b01: 救子得譬。上合第四譬中本有三段，第一
0629b02: 先牒舉三種外譬，今者不頌也。第二言如
0629b03: 來亦復如是，雖有力無所畏而不用之，即帖合
0629b04: 第三外譬，今者亦不頌也。唯頌第三段正合
0629b05: 第四譬，但上合第四譬中本有四段。今此
0629b06: 中略不頌合第二於三界火宅拔濟眾生見機
0629b07: 之義，今此四行中有二重，第一三行正頌上
0629b08: 合三段，第二一行合三以為一結成上義，此
0629b09: 是義出不頌上也。今就三行中初一句頌合
0629b10: 第一以三乘擬宜，次一行一句頌合第三為
0629b11: 說三乘，次一行半頌合第四諸子受行也。今
0629b12: 言以是方便一句是頌合第一用三乘擬宜，
0629b13: 上言但以智慧方便也。為說三乘此下一行
0629b14: 一句是偈中之第二，即頌合上第三為說三
0629b15: 乘。上說三乘中本有四階，今此一行一句唯
0629b16: 得頌合一階，即是示三果處。上言汝速出三
0629b17: 界當得三乘聲聞辟支佛佛乘示三乘人果處
0629b18: 也。自餘三階略不頌合也。是諸子等若心決
0629b19: 定此下一行半是偈中之第三，即頌合上第四
0629b20: 諸子受行，但上合譬中歷別，就三乘人各作
0629b21: 四階，今者亦就三乘頌合，但不盡合四階，唯
0629b22: 各得頌合三人第四階。今一行半自有二，初
0629b23: 總後別，今言是諸子等若心決定，此半行總
0629b24: 明三乘人皆得無學果，並是決定之義也。下
0629b25: 一行別明三乘人得無學果，初言具足三明
0629b26: 及六神通，此半行即是聲聞決定果正頌合上
0629b27: 是名聲聞乘，即是開譬中諍出火宅也。有得
0629b28: 緣覺一句即是頌合上是名辟支佛乘，緣覺
0629b29: 無學果即是開譬中諍出火宅也。不退菩薩
0629c01: 一句即是頌合上是名菩薩乘，即是得無學
0629c02: 果，亦是開譬中諍出火宅也。汝舍利弗我為
0629c03: 眾生下一行，第二合三以為一結成上義也。
0629c04: 此一行是義出不頌上今猶屬上也。汝等
0629c05: 若能信受是語一切皆當成得佛道，此下有
0629c06: 四行即頌合第八賜大車譬，但上正合第八
0629c07: 譬中追開作六階，唯合五階不合第六階也。
0629c08: 今此四行分作兩段，第一此一行偈中得頌
0629c09: 合兩階，即是上是諸眾生脫三界者，悉與諸
0629c10: 佛禪定解脫等，即是心平等及所賜物等之義
0629c11: 也。是乘微妙清淨第一下三行，頌合上廣大
0629c12: 車，上言皆是一相一種聖所稱歎能生淨妙
0629c13: 第一之樂也。故此四行唯得頌三階也。
0629c14: 得如是乘令諸佛子下三行，即義頌合第九諸
0629c15: 子得大車故歡喜譬。上長行中本不合此第
0629c16: 九，今者義頌合也。然此三行中初二行正義
0629c17: 頌上明行一因得一果，故定喜也。第二以是因
0629c18: 緣下一行明無異因也。今第一乘是寶乘直
0629c19: 至道場者，明如來既為三乘人受記未來得
0629c20: 佛，于時時眾相與標心買當來佛果之上修
0629c21: 習進行，即是乘是寶乘是境界乘也。直至道
0629c22: 場者萬行皆是至道場，但其金剛心時剩得佛
0629c23: 最近修行至金剛，此是直至道場之義也。
0629c24: 告舍利弗汝諸人等此下有十五行半偈，併
0629c25: 頌合第十不虛妄譬。上合譬中本有四段，第
0629c26: 一先牒上三種外譬來，第二正合，第三釋
0629c27: 合，第四結合也。今唯頌第二正合，餘者悉
0629c28: 不頌也。上第二正合不虛妄中自有二，初
0629c29: 言如來亦復如是無有虛妄，此則總明不虛，
0630a01: 今者亦不頌合也。今唯頌合三種別明不虛
0630a02: 以重奪輕，不虛稱本心，不虛與過望不虛。
0630a03: 今就此十五行半偈中大分為三段，初有一
0630a04: 行偈是第一先明父子相關以開不虛之端，
0630a05: 內合明如來昔日已曾二萬億佛所化此眾
0630a06: 生，于時眾生生大乘解即是子義。然解不孤
0630a07: 生，生由於佛，如來有生物解之能，即是父義
0630a08: 也。第二有十三行半正頌合上三種不虛也。
0630a09: 第三餘一行即舉法王，結明不虛之意也。又
0630a10: 此三段前一後一並皆不開，中間一段自有
0630a11: 三段別也。初有兩行半先略頌合三種不虛，
0630a12: 第二有二行將欲廣頌合先引證勸信也。第
0630a13: 三有九行正廣頌上第一略頌合不虛也。今
0630a14: 言兩行半略頌合者，初一行頌第一，次一行
0630a15: 頌第二，次半行頌第三也。今者第一汝等累
0630a16: 劫一行即頌合以重奪輕不虛，上合譬言初
0630a17: 說三乘只一句也。我雖先說此一行，即頌合
0630a18: 稱本心不虛，上合譬言引導眾生亦只一句
0630a19: 也。但盡生死者，但生死有二種，然分段中苦
0630a20: 惱深重，是故三乘方便引汝令離炎灼之苦，
0630a21: 唯盡分段生死，未盡變易生死，故言但也。復
0630a22: 應進斷變易成無上道，豈應止此灰身滅智，
0630a23: 故言而實不滅也。今所應作唯佛智慧此半
0630a24: 行，即頌合與過望不虛。上合譬言然後但以
0630a25: 大乘而脫度之也。若有菩薩此下兩行是第
0630a26: 二引勝人，證如來不虛勸信，此兩行即成二
0630a27: 意，初偈正引證，後即出證人之語也。若人
0630a28: 小智此下有九行偈是第三，即廣上第一略
0630a29: 頌合三種不虛也。今此九行自分為三段，
0630b01: 初有六行即廣上，汝等累劫下一行略明以
0630b02: 重奪輕不虛，就此六行中初二行明苦諦，
0630b03: 二行明集諦，一行明滅諦，一行明道諦也。第
0630b04: 二從是人於何而得解脫下有一行半即廣
0630b05: 上，我雖先說一偈稱本心不虛也。第三從佛
0630b06: 說是人未實滅度下有一行半即廣上，今所
0630b07: 應作唯佛智慧半行明與過所望不虛也。我
0630b08: 意不欲令至滅度者此則取上語，其義可求，
0630b09: 斯人若未得無上道之時，我意終不祇令至
0630b10: 昔日滅度也。我為法王於法自在向言十五
0630b11: 行半大分為三段，此下一行是第三舉法王
0630b12: 結明不虛，然不自在人出言多虛，佛是法
0630b13: 中之王實不虛也。從汝舍利弗我此法印
0630b14: 又前判云正譬說開三顯一化中根人中本有
0630b15: 兩段，第一是舍利弗請其中自有三段已訖
0630b16: 也。第二是如來答亦有三段，第一是譬說緣
0630b17: 起其中有二：初呵後許也。第二正譬說開三
0630b18: 顯一其中有二：即是長行與偈亦已訖也。中
0630b19: 根之人既解同歸之理先三後一之意，故自
0630b20: 此下盡品有六十五行偈是第三即勸中根
0630b21: 人受行。然獎勸之意祗明弘經益物自行化
0630b22: 他，種同歸之因，感圓極妙果也。菩薩萬行乃
0630b23: 備眾德皆修，若的明要者不出自行化他，自
0630b24: 行則如說修行，化他則弘經益物，兼除老病
0630b25: 菩薩之謂也。但慕果之心易生，行因之意難
0630b26: 立，是故此中單勸慕果，既願行因貧福自顯，
0630b27: 此意已具如前述，不復細解。又解所以不勸
0630b28: 慕果者與授記品相近，故不勸慕果也。此中
0630b29: 祗以弘經益人以為行因亦有兩段，兩段之
0630c01: 者，第一一行偈先出所弘之經，第二從在所
0630c02: 遊方下有六十四行偈，正示其弘經益物之方
0630c03: 也。今第一言我法印者，即是所弘之經，印
0630c04: 者故如此人名字印此函書送與所與之人，
0630c05: 莫與所不與之人。然法華經猶如函書，但
0630c06: 經中所明因果，猶如書中所表之事也。如來
0630c07: 言教題此經名字猶如印也。弘經菩薩如送
0630c08: 書人也。法印深意其義如此。從在所遊方
0630c09: 勿妄宣傳此下六十四行是第二正示其弘經
0630c10: 益物之方獎勸行因之意，此中自有三段，
0630c11: 初有半行據總略勸弘經益物，第二若有聞
0630c12: 者下有十行偈，據別略勸弘經之方，第三若
0630c13: 有不信毀謗此經下有五十三行半偈，廣示
0630c14: 弘經方法表行行因之相。今言在所遊方
0630c15: 勿妄宣傳者是第一，然勿妄之言其意難
0630c16: 了，今且作四句明之。一言惡人莫為說此亦
0630c17: 是勿妄，二者惡人亦為說善人，亦為說此，亦
0630c18: 是勿妄，三者惡人應為說善人莫為說，四
0630c19: 者善人應為說惡者莫為說。今不同前三句，
0630c20: 何故前三句太甚通漫，故的取第四句正惡
0630c21: 人莫為說，善人應為說？問者言：如來慈父等
0630c22: 視如子且又放光普照有識皆蒙，今復言善
0630c23: 人應為說，惡人莫為說，非唯生分別之心，亦
0630c24: 違慈父之意。解者言：放光普照表慈悲平等，
0630c25: 今明善人應為說，惡人莫為說，此則示身子弘
0630c26: 經益物之方。善人應為說即是勸善，惡人莫
0630c27: 為說即是誡惡，且又強為惡人說者，非唯直
0630c28: 生不信之心，亦復增長誹謗之罪，是故涅槃
0630c29: 言：諸佛聖人不為眾生作煩惱因緣。又欲斥
0631a01: 彼惡人令改惡行善也。若有聞者此下十
0631a02: 行偈是第二據別略勸弘經之方，此第二段
0631a03: 望上總則成別，望下廣故稱略也。今就此十
0631a04: 行偈中自有兩段，第一有四行先勸善人應
0631a05: 為說，第二斯法華經下有六行偈誡令莫為
0631a06: 惡人說也。此兩段中各有三，今且就前四
0631a07: 行善人應為說中，自有三種善人，初一行
0631a08: 先明不退轉人應為說。阿者言無，鞞跋致言
0631a09: 退，無退之人應為說也。第二若有信受下一
0631a10: 行半明過去久種善根之人，應為此人說也。
0631a11: 第三若人有能下有一行半偈，則明未來
0631a12: 世中常值善知識人，應為此人說也。此三
0631a13: 種人即成三世初明不退之人，即是現在。
0631a14: 次明久種善根人，即是過去。後明常值善
0631a15: 知識人，即明過去久種善根人即此人，未
0631a16: 來世中當得相值，但互舉一邊為義也。斯
0631a17: 法華經此下有六行是第二誡令莫為惡人
0631a18: 說，此六行中亦有三種者，初一行先明淺
0631a19: 識之人莫為說，第二一切聲聞下三行舉有
0631a20: 信之人，況出不信之人，及取即得不信之
0631a21: 人也。第三又舍利弗下兩行更出惡人總結
0631a22: 莫為說，初偈明我見之人不應說，後偈多
0631a23: 愛染之人勿為說。問者言：上言宿習強者
0631a24: 雖有三種五濁不能為障，今何故言莫為此
0631a25: 人說耶？解釋者言：此有二意，一者正為勸
0631a26: 獎中根人弘經方法，二者亦為斥即時眾中
0631a27: 有懈怠之者也。若人不信毀謗此下五十
0631a28: 三行半偈，是第三廣示弘經益物行因之方。
0631a29: 今就此五十三行半偈中大分為兩段，第一
0631b01: 有三十四行半廣示惡人莫為說，此即廣上
0631b02: 第二六行略明惡人莫為說，第二從若有利
0631b03: 根以下盡品有十九行偈，廣明善人應為說，
0631b04: 此則廣上第一四行略明善人應為說，為廣
0631b05: 之意其意如此。今且前明惡人中自有三，
0631b06: 第一有四行半偈據行惡因明惡人，第二從
0631b07: 其人命終下有二十八行偈，據得惡果明惡
0631b08: 人，第三佛告舍利弗謗斯經者下二行，第
0631b09: 三總結惡人之相也。今且就前四行半明行
0631b10: 惡因中自有三種惡因，初一行偈先明謗法
0631b11: 之人莫為說，第二一行有疑惑人莫為說，第
0631b12: 三兩行半謗弘經人莫為說也。今第一一行
0631b13: 偈明謗法人，既謗毀此經云何可說？即斷
0631b14: 一切世間佛種者，今此經說眾生有佛種，然
0631b15: 諸聽法之人既毀謗此經不得宣說，故言斷
0631b16: 佛種也。或復頻蹙一行是第二明疑惑之人
0631b17: 莫為說也。若佛在世下有兩行半第三明謗
0631b18: 弘經之人者亦不應為說也。其人命終此下
0631b19: 二十八行是第二據得惡果明惡人，即是向
0631b20: 者三種行惡因之人得此惡果，就中有二重，
0631b21: 初二十二行偈正明惡果報，第二常處地獄下
0631b22: 六行偈總結惡果之相也。又就此兩段之中
0631b23: 各有二別，今且就正明惡果中有二者，初有
0631b24: 十二行據正報明惡果，第二若得為人下十
0631b25: 行偈據餘殘報明惡果也。死被瓦石者此是
0631b26: 世流布語，正言祗此人死後斬截之相，亦可
0631b27: 是此人死後得宿命智見，人取其死尸屠割，
0631b28: 于時緣此即生苦受即自知由謗經之罪也。
0631b29: 又釋此人死時終不好死，死必為刀杖所加
0631c01: 也。若得為人此下有十行是第二據餘殘報
0631c02: 明得惡果，即是向者是正報者今得殘報也。
0631c03: 常處地獄此下六行是第二總結惡果之相，亦
0631c04: 有二者即結上兩段，初有兩行總結上第一
0631c05: 據正報明得惡果也。第二從若得為人下有
0631c06: 四行總結上第二據餘報名得惡果也。告舍
0631c07: 利弗謗斯經者向言三十四行半廣示惡人莫
0631c08: 為說中本有三，初有四行偈據行惡因明惡
0631c09: 人，第二二十八行據得惡果明惡人也，已竟
0631c10: 此下兩行是第三總結惡人之相也。若有
0631c11: 利根此下有十九行是第二廣明善人應為說
0631c12: 廣上，第一四行略明善人應為說也。就中有
0631c13: 二，第一有十七行偈正明善人應為說，第二
0631c14: 又舍利弗我說是相下有兩行總結勸善人應
0631c15: 為說也。就前十七行偈中凡有十種乃可為
0631c16: 說，今以義相對以為五雙，第一雙明現在
0631c17: 明聰明利智，過去則深種功德，此是功德智
0631c18: 慧相對也。第二雙言俯則慈愍下流，仰則恭
0631c19: 敬尊長，此是俯仰相對也。第三雙言外則捨
0631c20: 遠惡緣，內則奉戒清淨，此是內外相對也。第
0631c21: 四雙言自行則質直柔和，化他則清淨說法，
0631c22: 此是自行化他相對也。第五雙言始得專念
0631c23: 求經，終則純心頂戴，此是始終相對也。告
0631c24: 舍利弗我說是相此下兩行是第二總結勸善
0631c25: 人應為說。
0631c26: 信解品第四
0631c27: 但解有兩種，一者自以智慧明見法相，此則
0631c28: 法行人，呼為見解，二者不自見理憑師謂爾，
0631c29: 此則是信行人，名為信解也。今此品中明四
0632a01: 大聲聞領開三顯一之義，信同歸莫二之理，
0632a02: 從信得解仍詺為信解品。問：只有此四人領，
0632a03: 更有餘人？解釋者言：但使是中根之徒得解
0632a04: 者亦無量，但略舉四人為端首耳。譬說開
0632a05: 三顯一化中根人本有四品即為四段，此一
0632a06: 品是第二明中根人領解。又言四段之中各
0632a07: 開為二，今此領解中有二者，第一是經家
0632a08: 序中根人得解之相，第二從而白佛言以下竟
0632a09: 品，正是中根人領解之辭。又就此兩段之中
0632a10: 各開為二，經家序中有二者，第一從爾時慧
0632a11: 命須菩提下訖歡喜踊躍是經家序中根人內
0632a12: 心歡喜，第二列外形恭敬也。就第一明內
0632a13: 心歡喜中有三，初列出歡喜人名須菩提等
0632a14: 四人，二者明歡喜所由，由聞未曾有法故，
0632a15: 三者正明歡喜也。第一所以言慧命須菩提
0632a16: 者凡有二種解，一者言昔日未解開三顯一
0632a17: 同歸之理，愚癡之人心相續為命，今日既
0632a18: 得解權實之宗，慧心相續為命，若爾亦應言
0632a19: 慧命迦旃延乃至慧命目犍連，所以單道須
0632a20: 菩提者，此則互舉為論。二者須菩提解空第
0632a21: 一，空慧為命，大品座席之時已為諸菩薩轉
0632a22: 說般若，以此呼為慧命須菩提，此即從本受
0632a23: 名。問者言：從解空得名，亦應言論義迦旃延
0632a24: 乃至言神通目連耶？解釋者言：此亦互舉。
0632a25: 若必也相兼時，亦應言摩訶須菩提，何以故
0632a26: 下三人皆有摩訶之名，而須菩提獨無？故知
0632a27: 此互舉兩義雙明。就第二明歡喜所由中有
0632a28: 二，初明聞未曾有法者，正由聞譬說開三顯
0632a29: 一解一義故，二者明得解之資，由為上根
0632b01: 人法說開三顯一，與舍利弗授記故也。從發
0632b02: 希有心下第三正明歡喜也。即從座起訖瞻
0632b03: 仰尊顏是第二經家列外形恭敬，第二正領
0632b04: 之辭中有二，第一從而白佛言以下盡七十
0632b05: 三行半偈，正領解上火宅乃至方便品中開三
0632b06: 顯一之義。第二從世尊大恩以下有十三行
0632b07: 偈，明此解由佛來，是故歎佛恩深難報以結
0632b08: 領解。又就此兩段之中各開為二，且置歎
0632b09: 佛恩深難報至彼更分。今就第一正領解
0632b10: 中有二，第一是長行，第二是偈頌。今就長
0632b11: 行之中自有三段，第一先略領解，第二將欲
0632b12: 廣領解，先諮審如來，第三從譬若有人訖長
0632b13: 行廣領解。又就第一第三各開為二，中間諮
0632b14: 審止一不開。略領解中有二者，第一法說
0632b15: 領解，第二言無量珍寶不求自得，此明譬
0632b16: 說。廣領解中有二者，第一是開譬，第二是
0632b17: 合譬。今就略領解兩段中各有二，第＋（一）？第是開
0632b18: 譬，第二是合譬。今就略領解兩段中各有二，
0632b19: 第一法說中二者：第一先明昔日不求，第二
0632b20: 從我等今於佛前下明今日自得，譬說亦爾。
0632b21: 何者？昔日大品座席之時，我親為諸菩薩轉教
0632b22: 說般若，明大乘因如彼說大乘果，如此而我
0632b23: 于時於此大乘因亦不求，於大乘果亦不求，
0632b24: 而我于時自知大乘因果是好法，只是不求，
0632b25: 何以故口言？若佛見無為入正位者不能復發
0632b26: 菩提心，而今日值法華座席即會三成一，明
0632b27: 〔聲聞〕－【甲】聲聞小行皆成佛果，此則是自得之義，只＝亦【甲】只亦
0632b28: 就第一明昔日不求中自有二，第一列三種
0632b29: 不求章門，第二從無所堪任以下釋上三章
0632c01: 門。三章門者一言居僧之首故不求，二者言
0632c02: 年朽邁故不求，三者言自謂已得涅槃故不
0632c03: 求，此皆道昔日大品座席時事。所言居僧
0632c04: 之首不求者，須菩提等昔日既是上座，作
0632c05: 小乘學執教定宗位階次第，何故爾？若學菩
0632c06: 薩不問道俗先受戒者便為大故，我等于時
0632c07: 有弟子皆隨於我學小乘之法，我忽移心改
0632c08: 造非謂眾首之人，為此義故於大乘因果不
0632c09: 生求心。第二上云年朽邁故不求者，菩薩
0632c10: 之懷不惜身命無方益物，我等年時已謝何
0632c11: 能為之？前言居僧首者明法臘已大，後復
0632c12: 言年已朽邁者明俗年復高，但俗年雖高法
0632c13: 臘未必大，今者法臘既大俗年又高。第三
0632c14: 自謂已得涅槃不求者，佛昔語道有聲聞緣
0632c15: 覺菩薩，我于時既得聲聞緣覺涅槃以為究
0632c16: 竟。又聞佛言：若見無為入正位者，不能復
0632c17: 發菩提心，即是高原陸地不生蓮華之義，有
0632c18: 此三義，是故不求也。無所堪任此下是第二
0632c19: 釋上三種不求章門，先釋第三自謂已得涅
0632c20: 槃章門也。世尊往昔說法既久此下釋上第
0632c21: 一居僧之首故不求也。說法既久者不言佛
0632c22: 坐已久，只立指波若坐席故言久。於大乘因
0632c23: 果中不作心，故言疲懈。於小乘三三時中，故
0632c24: 是精進也。又今我等年已朽邁此下釋上第
0632c25: 二年並朽邁故不求章門也。我等今於佛前
0632c26: 聞授聲聞菩提記此下是第二明今日自得義
0632c27: 也。無量珍寶不求自得此下是第二譬說，
0632c28: 就此譬說中亦有二，即為上兩段作譬。今言
0632c29: 無量珍寶不求，此六字即為上第一昔日三種
0633a01: 不求作譬也。次自得此兩字，即為上第三明
0633a02: 今日自得作譬也。世尊我等今者樂說譬
0633a03: 喻以明斯義者，長行正領解中本有三，一者
0633a04: 略領解竟，此是第二將欲廣領解，故先諮審
0633a05: 如來也。譬若有人自此下訖長行是第三
0633a06: 廣領解，就此廣領解之中亦有二，第一開
0633a07: 譬，第二合譬。就開譬之中凡作九譬，領上火
0633a08: 宅十譬，亦遠領方便品中十譬之本，不盡領
0633a09: 十譬。上火宅中本有十譬，此中唯領七譬不
0633a10: 領三譬，不領第六父歡喜，亦不領第七諸子
0633a11: 索車，亦不領第十不虛也。所以不領第六者，
0633a12: 只解第五免難譬，第六父歡喜之義自彰。所
0633a13: 以不領第七者，上諸子索車此即是迷惑之
0633a14: 心，是故隱而不領。所以不領第十者，上第
0633a15: 十是不虛妄，今日既得解，何假領上不虛妄？
0633a16: 若使領者如似言不解之時，昔日有虛妄，今
0633a17: 日既無虛妄，是故不領也。上既有十譬，今唯
0633a18: 領七譬只應有七，所以有九譬者，此中第四
0633a19: 第五兩譬共領上火宅中第四長者救子得
0633a20: 譬，此中第六付財物譬，不領上開三顯一之
0633a21: 意，此乃遠領大品座席時意。但窮子今日
0633a22: 深取佛意，則言昔日大品時佛已令我為菩薩
0633a23: 轉教說般若，但佛于時眾中，令我說此大乘
0633a24: 因果，則始終會令汝得此因果，須菩提今
0633a25: 日既得解，是故深取此意也。九譬者，第一明
0633a26: 父子相失譬，第二明父子相見譬，第三明
0633a27: 呼子不得譬，第四明呼子得譬，第五明教
0633a28: 作人譬，第六明付財物譬，第七明見子長大
0633a29: 譬，第八明付家業譬，第九明得家業故歡喜
0633b01: 譬也。今者第一譬若有人下訖無復憂慮，詺
0633b02: 為父子相失譬，此則領上火宅中第一宅主
0633b03: 譬，亦名總譬，亦遠領方便品中，今我亦如是
0633b04: 下明釋迦同諸佛先三後一化五濁眾生之
0633b05: 主。第二從傭賃展轉下訖我雖年朽猶故貪
0633b06: 惜，是名父子相見譬，此則領上火宅中第三
0633b07: 長者見火譬，亦遠領方便品中第二舍利弗
0633b08: 當知我以佛眼觀下，明佛見眾生為五濁所惛
0633b09: 也。第三從即遣傍人急追將還以下訖往至
0633b10: 貧里以求衣食，詺為呼子不得譬，此則領上
0633b11: 火宅中第三長者救子不得譬，亦遠領方便
0633b12: 品中我始坐道場下，明佛用大乘化眾生不得
0633b13: 也。第四從爾時長者將欲誘引其子而設方
0633b14: 便下訖愍而怪之，名呼子得譬，此則領上火
0633b15: 宅中第四長者救子得譬，譬本有四階，今
0633b16: 此第四譬先領前兩階，三車擬宜見子宿好，
0633b17: 亦遠領方便品中第四言尋念過去佛所行方
0633b18: 便力下，明佛用三乘化得眾生亦有四階，
0633b19: 今亦先領前兩階以三乘擬宜及見三乘人機
0633b20: 也。第五從又以他日於牖中以下訖然其
0633b21: 所止猶在本處，詺為教作人譬，此則領上火
0633b22: 宅中第四救子得譬中後兩階為說三車及諸
0633b23: 子受行，亦遠領方便品中化得眾生中後兩
0633b24: 階為說三乘三乘人受行，是故言第四、第
0633b25: 五共領上一譬。所以爾者，法說之中偏就
0633b26: 應身上明故合而不離。今明四大聲聞領解
0633b27: 深取佛意，就真應二身上明之，故宜分為二
0633b28: 也。第六爾時長者有疾自知將死不久竟下
0633b29: 劣之心亦未能捨，名為付財物譬，是則不領
0633c01: 上開三顯一之意，此遠領昔日大品座席之
0633c02: 時，佛命須菩提為諸菩薩轉教說波若之意也。
0633c03: 第七從復經少時父知子心漸已通泰以下，名
0633c04: 為見子長大譬，此則領上火宅中第五見諸
0633c05: 子等安穩得出下明見子出難譬，亦遠領方
0633c06: 便品中第五舍利弗見佛子等志求佛道者一
0633c07: 偈，明如來見三乘人有大乘機發。第八從
0633c08: 臨欲終時而命其子以下，名付家業譬，則領
0633c09: 上火宅中第八長者賜大車譬，亦遠領上方
0633c10: 便品中第八於諸菩薩中正直捨方便下，明
0633c11: 佛為時眾說法華授記得佛。第九從是時窮
0633c12: 子聞父此言即大歡喜，名為子得家業故歡喜
0633c13: 譬，此則領上火宅中第九諸子得大車歡喜
0633c14: 譬，亦遠領方便品中第九言菩薩聞是法疑
0633c15: 網皆已除，千二百羅漢悉亦當作佛，明于時
0633c16: 時眾聞說法華皆授記作佛，故得歡喜三乘人
0633c17: 受行也。就第一父子相失譬領上宅主譬，
0633c18: 亦名總譬。譬中本有六義，今唯領二義，領
0633c19: 第一有大長者化主之義，復領第六三十子
0633c20: 義，此二義是要者，亦是方便品釋迦同諸
0633c21: 佛先三後一化眾生之主。今就父子相失
0633c22: 譬，領上二義不得作二段父子相簡為四重，
0633c23: 第一明子背父而去，第二明父覓子不得，
0633c24: 第三明子還近父，第四明父失子憂念轉深。
0633c25: 內合四重者，第一先明眾生昔日二萬億佛
0633c26: 時曾稟大乘，自爾之後失解捨如來流轉六
0633c27: 道。第二明如來從眾生失大乘解之後，恒
0633c28: 覓可化之機不得。第三內合眾生從失大乘
0633c29: 以來，在五戒十善教中，學則有機感佛出
0634a01: 世，此則是漸近父義。第四眾生既為五濁所
0634a02: 惛如來慈惻彌深，是父憂念轉深義也。又
0634a03: 就此四重之中各有兩階，子離父中有二者，
0634a04: 一者明子背父而去，二者明子向國而還。今
0634a05: 言譬若有人者，只明四大弟子自譬，故言若有
0634a06: 人。年既幼稚者，內合明眾生昔日二萬億佛
0634a07: 所于時已曾稟受如來大乘化，但于時稟大
0634a08: 乘化不久，故言幼稚。不道大乘解小。若言
0634a09: 解小是幼稚者，下言年既長大便應是解
0634a10: 大，故知不名解小是幼稚。後解言只是解
0634a11: 小故幼稚，何以知之？只是幼稚故捨父，若
0634a12: 不幼稚云何捨父？內明＝合【甲】明合為論眾生於二萬
0634a13: 佛所稟如來大乘化，于時只得外凡夫解，而
0634a14: 此解怯弱，故言幼稚。捨父逃逝者，隱密＝蜜【甲】密蜜而
0634a15: 去非公灼，故言逃也。逝者言去，內合眾
0634a16: 生即失大乘解理中密有背佛之義也。問者
0634a17: 言：佛明知眾生必失此大乘解，于時何故
0634a18: 用此大乘化之？解釋者言：佛于時實知眾
0634a19: 生得解之後必失，但于時大乘機感佛，佛仍
0634a20: 為說大乘，若有感不應，則有差機之失，既
0634a21: 得此解，如來更化他方眾生，遂起煩惱失此大
0634a22: 乘解也。問者言：若佛更復教化他方眾生，
0634a23: 於後復起煩惱失解者，此則是父自離子，何
0634a24: 關子捨父也？若是眾生遠佛，然後起煩惱者，
0634a25: 乃可是子離父，父自往他方眾生自失解，故
0634a26: 是父離子義也。解釋者言：取事即然，理則
0634a27: 不然，何以知之？若是眾生有機感佛，佛則
0634a28: 住世可化之機亦盡，故佛捨此化彼，正由眾
0634a29: 生感機盡故佛去，不得言佛去故感機盡，既
0634b01: 是眾生感機先盡，此即是子離父義也。問
0634b02: 者又言：如來既知必失解者，昔日不應用大
0634b03: 乘化之？解釋者言：實知必失解猶用大乘
0634b04: 化者，此則為後化之資，後亦有大乘機發之
0634b05: 時，佛言我昔日已曾為汝說此大乘，汝等
0634b06: 于時不能堅固受持，廣起煩惱遂失此解。
0634b07: 今復為汝說而尚不堅固受持，時眾既聞曾
0634b08: 得遂失仍發決定之心，故言前失得為後資，
0634b09: 既有資力是故如來為說。問者又言：若言
0634b10: 失者今云何還生耶？解釋者言：此失非是永
0634b11: 斷善根成一闡提，只言煩惱五濁既多，于時
0634b12: 解心不現前，名之為失。夫善生必以信心為
0634b13: 本，于時雖失大解由有信心，於五戒十善
0634b14: 教中修行，能令大乘智願善根不斷，是故我
0634b15: 昔教汝志願佛道。汝今悉忘，我今還欲令汝
0634b16: 憶念本願所行道，故若言永斷者，云何言憶
0634b17: 也？問者又言：若言信心猶存者，不應名作
0634b18: 失。解釋者言：乃無大乘之解，何妨有小乘
0634b19: 之信也？久住他國者，大乘教己國，五戒十
0634b20: 善經教為他國，失解之後久在五戒十善教
0634b21: 中修行，故久住他國也。失解之後備在五
0634b22: 道，故言至五十歲也。此則釋成上久住他國
0634b23: 之義，所以言若十二十者，此意明未必盡備
0634b24: 經五道，亦可失大乘解之後經人道，仍更
0634b25: 值如來得大乘解者，故言若十。亦可失大
0634b26: 乘之後，經畜生道或經人道，仍更值佛得大
0634b27: 乘解者，故言二十。亦可備經五道，然後得大
0634b28: 乘解者，故言至五十歲也。年既長大者，不道
0634b29: 解心大，只道失解來久，故言長大也。加復
0634c01: 窮困者，殆盡曰窮，復為寒苦所逼，故言困。
0634c02: 外譬為論此人年既長大復窮亦困故如即時
0634c03: 人，昔日幼小之時率爾一丈一尺以為衣裳，
0634c04: 一斗一升可為飲食，今日人身既長大，正須
0634c05: 多衣足多食之時，云何猶用昔日幼小之時衣
0634c06: 食，充今日長大之軀，理自不足，內合為義
0634c07: 眾生既離經五道，應須多功德智願善根自
0634c08: 資，猶用昔日微解自資者，又蓋無所利益，故
0634c09: 言窮困。備經卵胎濕化受生，故言四方。雖
0634c10: 然恒位心不無覓理，故言求衣食也。又解五
0634c11: 戒十善教宣辨人天因果以為四方，漸漸遊
0634c12: 行此下是第二階明子向國而還，漸漸遊行
0634c13: 遇向本國者，此人于時不作心言是向本國之
0634c14: 行，理數爾然故云遇。但背諸國未必遠，向
0634c15: 國未必近故，如始出南剎北道一步此亦是
0634c16: 背國，若使涉北萬里亦是背國，而歸未必
0634c17: 近者，故如涉北萬里，始迴南向作意還向，
0634c18: 始舉一步此亦是向國而歸，故知背國未必
0634c19: 遠，向國未必近。但背國雖近有日遠義，向
0634c20: 國雖遠有日近義，內合為義假設過去佛為
0634c21: 眾生說法，過去佛既滅後中間且作經一
0634c22: 劫，釋迦方出教化眾生，于時背過去佛已經
0634c23: 半劫，此是背國日遠。若使後半劫去釋迦
0634c24: 出轉近，此則是向國而還義，故言漸漸遊行
0634c25: 遇向本國。其父先來求子不得此下是第二
0634c26: 明父覓子不得，亦有二階，第一正明覓子不
0634c27: 得，第二明雖失一子之苦，不廢家業大事，
0634c28: 今言其父先來求子不得此是第一階，正明
0634c29: 覓子不得，內合明佛從二萬億佛所大乘化
0635a01: 眾失解之後，恒覓眾生大乘根機都不得矣。
0635a02: 中止一城此下是第二階，明父雖失一子之苦
0635a03: 不廢家業大事，內合如來於此一方眾生無
0635a04: 機感可為說法，餘方教化終自不廢中止一
0635a05: 城。城者，防非拒難為義，如來教法為城，若
0635a06: 言教一坐能使正理恒存，外道即隱，故詺教
0635a07: 法。為城，教明佛果備有眾德，故言財寶無量
0635a08: 等。其諸倉庫，倉者養命，庫者養身，明如來
0635a09: 法身慧命養育眾生之義也。多有僮僕者，內
0635a10: 外凡夫受學弟子如僮僕，八地以上菩薩如
0635a11: 臣，七地以下初地以上菩薩如佐，緣覺如吏，
0635a12: 聲聞如民，大乘如象，自餘三乘等如馬牛羊。
0635a13: 出入息利者教，從佛宣名出化功歸己如入
0635a14: 息利也。商估賈客者，商估之徒本買賤求貴，
0635a15: 此明諸菩薩從佛受教廣利益眾生。時貧
0635a16: 窮子此下是第三明子漸還近父，亦有二階
0635a17: 者，第一明近父緣由，第二正明近父也。時
0635a18: 貧窮子下乃至經歷國邑以來第一明子得近
0635a19: 父之緣由，由遊行不已遂得近父，內合為
0635a20: 義由眾生在五戒十善經教國邑中修行不
0635a21: 已，有感佛出世之機也。遂到其父所止之城，
0635a22: 此是第二階正明子近父，內合眾生正有感
0635a23: 佛說法之機也。父每念子此下第四明父
0635a24: 既失子來久憂念轉深，但眾生失解廣起煩
0635a25: 惱，如來慈悲愍傷其義彌至，就中亦有二
0635a26: 階者，第一明念子之苦，第二明假設作念
0635a27: 得子之樂也。從父每念子下竟是以慇懃每
0635a28: 憶其子此是第一，明父念失子之苦，失解之
0635a29: 子違離如來備經六道，故言別離。五十餘
0635b01: 年，所以言餘年者，解有二種，一解云：實只
0635b02: 自有五道無別有阿修羅道，阿修羅道只攝
0635b03: 入鬼〔神〕－【甲】神道，鬼神道中最勝者離出，詺作阿修
0635b04: 羅道，既被出，故言餘也。一家所習不然，善
0635b05: 有三品下品感阿修羅，其多諂曲求道甚難，
0635b06: 故貶之在鬼神道也。此一段眾生既失大乘
0635b07: 解，唯如來自知一應以來不向聲聞辟支佛
0635b08: 等說，故言未曾向人說如此事也。心懷悔
0635b09: 恨者，悔在於我，恨在於子，何以知之？只悔
0635b10: 我不堅償此兒遂令失去也。恨在於子者，汝
0635b11: 不孤然而要有父母云何都不尋求？天性存
0635b12: 父子之義內合為論，悔我昔日二萬億佛所
0635b13: 時用大乘化，不能得令登內凡夫信首得立
0635b14: 使不退墮，恨者汝眾生神解本異乎木石，
0635b15: 云何不堪憶我昔大乘之化而流浪生死耶？
0635b16: 故言悔恨也。自念老朽者，廢大乘來久，故言
0635b17: 老朽也。財物如前解，無有子息者，無有委
0635b18: 付以弘法紹繼之人，故言無有子息也。一旦
0635b19: 終沒財物散失者，此明眾生既無機緣，如來
0635b20: 便捨化他方，故言終沒。大乘經教於眾生無
0635b21: 用，故義言散失無所委付也。復作是念我若
0635b22: 得子委付財物坦然快樂無復憂慮下是第二
0635b23: 階，假設作念得子之樂，內合明得眾生有
0635b24: 大機發有可化之緣，便稱如來大慈悲之意，
0635b25: 故言無復憂慮也。爾時窮子傭賃展轉此
0635b26: 下是第二父子相見譬，此則領上火宅中第
0635b27: 二長者見火譬，亦遠領方便品中我以佛眼
0635b28: 觀見六道眾生等也。但上譬中唯明長者見
0635b29: 子義不道子見父義，內合上單明佛見五濁
0635c01: 眾生有人天等小機，今此譬中委悉，先明
0635c02: 人天小機感佛即是子見父義，後明佛見此
0635c03: 機，即是父見子義。然感應之義，只感時應應
0635c04: 時是感，然逐義為便有感故有應，不得先
0635c05: 應後感，是故此譬中有兩段，第一子見父，
0635c06: 第二於師子座見子便識以下明父見子。就
0635c07: 此兩段中各有四階，子見父中有四者，第一
0635c08: 明見父緣由，第二明見父之處，第三正明見
0635c09: 父，第四明子見父生懷畏避之心。言傭賃
0635c10: 展轉此是見父之緣由，若不傭賃何容得與
0635c11: 長者相見？內合眾生修五戒十善相資，遠得
0635c12: 助一乘機發之義也。遇到父舍住立門側此
0635c13: 是第二明見父之處，內合眾生五戒十善小
0635c14: 機感佛不正如立門側也。遙見其父踞師子
0635c15: 床此下是第三正明見父尊嚴，五戒十善機
0635c16: 來闚佛，故言見父也。遙者此機遠闚法身地，
0635c17: 故言遙也。如來處在無畏之座如師子床也。
0635c18: 寶机承足者，有二種解，一解戒定為足，
0635c19: 二諦境為寶机，一家言權實二智為足，
0635c20: 二諦境為寶机，如來二智常照二諦境，如寶机
0635c21: 承足也。外國言婆羅門者，高良大姓八地以
0635c22: 上如婆羅門，七地以還如剎利也。大乘內
0635c23: 凡夫如居士也。問者言：既言佛在法身地，云
0635c24: 何言有內凡夫等圍繞？解釋者言：此經明
0635c25: 法身不同常住經所明法身，今此經言法身
0635c26: 者，指他方應身為法身，故如佛在無量壽國
0635c27: 此間眾生機感無量壽來應，仍詺無量壽佛為
0635c28: 法身也。真珠瓔珞者，解有二種，一云明諸
0635c29: 菩薩備有功德智慧，一云佛果具有功德智
0636a01: 慧如真珠瓔珞，在辟支如吏，聲聞如民，外凡
0636a02: 夫如僮僕。手執白拂者，三乘人用智慧手執
0636a03: 無生之理拂煩惱塵，此乃是三乘人自拂，
0636a04: 何故言侍佛左右即成佛？解釋者言：此乃是
0636a05: 自拂則由佛教，故義言拂佛也。且淨名云：眾
0636a06: 生病故我病，眾生病愈我病亦愈，故義言拂
0636a07: 佛。覆以寶帳者，明如來大慈大悲最高而能
0636a08: 覆下如寶帳也。垂諸華幡者，華幡本招致看
0636a09: 者，此譬如來有四攝之德攝化眾生也。香
0636a10: 水灑地者，雲法師言：以禪定水灑淨戒地，淹
0636a11: 煩惱塵正以禪定資戒令止惡義強也。然佛
0636a12: 地乃無惡可止但有定故，恒無惡可生，故義
0636a13: 言淹之也。散眾名華者，七淨為華也。羅列寶
0636a14: 物者，如來說一乘因果萬善同歸，明諸功德
0636a15: 故言羅列寶物也。教從佛出故言出，化功
0636a16: 歸佛故言內，前人受教為取，拂授記為與也。
0636a17: 窮子見父有大力勢此下是子見父中第四
0636a18: 階，明窮子既見長者尊貴，生畏避之心，內
0636a19: 合眾生唯有五戒十善之機感佛，此小機擬
0636a20: 一乘圓教永無堪受之理則有怖畏之心＝貌【甲】心貌，五
0636a21: 戒十善小機不應一乘大教從擬無益，故言悔
0636a22: 來也。竊作是念此是理中為論非公灼發言，
0636a23: 故言竊也。若是王王等者，說一乘教佛是王，
0636a24: 說三乘教佛為王等也。若是一乘教佛者，亦
0636a25: 非是五戒十善機相應，只縱復說三乘教佛，
0636a26: 亦非是五戒十善機所宜，故言非我傭夫作
0636a27: 力得物之處也。不如至貧里肆力有地衣
0636a28: 食易得者，人天教為貧里，於此人天教中修
0636a29: 行，即肆力者賣＋（力）【甲】賣賣力也。五戒十善為因感人天
0636b01: 果報如衣食易得也。若久住此或見逼迫者，
0636b02: 內合人天小機扣佛大教，佛或能用大乘教
0636b03: 逼小令行，故言逼迫也。非我所為欲令為，故
0636b04: 言強也。欲背大向小，故言疾走。欲去猶未去
0636b05: 也。時富長者於師子座見子便識此下是
0636b06: 第二父見子，此中亦有四階，第一明見子之
0636b07: 處，第二正明見子，第三明見子故歡喜，第四
0636b08: 明長者生開暢之心念也。今於獅子座者是
0636b09: 第一明見子之處，內合如來在法身無畏之
0636b10: 座也。見子便識此是第二階正明見子，內
0636b11: 合明如來見眾生便識，是我昔日以大乘所化
0636b12: 之人，即是領上火宅中云長者見是大火從
0636b13: 四面起也。亦是方便品中我以佛眼觀見六
0636b14: 道眾生也。心大歡喜者此是第三階，明長
0636b15: 者既知是兒故歡喜，內合明佛既見此眾生
0636b16: 小機發，用此善根資益得昔大乘之解，稱
0636b17: 大慈之意，故言歡喜也。即作是念下是第四
0636b18: 階，明長者生開暢之念，內合明如來見眾生
0636b19: 善根機發，必可以委付法化，我常思念此
0636b20: 子無由見之者，從二億佛所眾生失大乘解，
0636b21: 恒覓眾生善機不得，故云無由見之。今者始
0636b22: 見無＝善【甲】無善機發，故言適我願也。我雖年朽者，癈大
0636b23: 乘化來久，故言年朽也。猶故貪惜者，雖癈化
0636b24: 久猶欲用大乘與眾生，故言貪惜。此四法中
0636b25: 第二第四正領上能見，第一第三非正領上
0636b26: 也。即遣傍人急追將還以下是第三呼子
0636b27: 不得譬，即領火宅中言我身手有力，明長者
0636b28: 救子不得譬，遠領方便品中我始坐道場下，
0636b29: 明以大乘化眾生不得也。上火宅譬中本有
0636c01: 勸誡兩段各分為三別，今此中即併領之，
0636c02: 既併領時開為三段。第一訖何為見捉名一
0636c03: 喚不來，即領上勸擬宜與無機。第二從使
0636c04: 者執之逾急下訖悶絕躄地，此名為再喚不
0636c05: 來，即領上誡擬宜與無機。第三從父遙見
0636c06: 之下名為父置兒譬，即併領誡勸兩家息化
0636c07: 也。是則領開譬中不相應，領合譬中言相
0636c08: 應也。又就此三段中各開為二，初段中二
0636c09: 者，第一領上勸教擬宜，第二窮子驚愕以下
0636c10: 明無機，就兩段中各自有二重，領勸教擬
0636c11: 宜有二者，第一言即遣傍人急追將還，此領
0636c12: 上思惟作勸教，即是是長者作是思惟我身
0636c13: 手有力，所以言傍人者，此就經教為義也。理
0636c14: 是正大乘言教是傍，教乃詮於理，然教非即
0636c15: 是理，故言傍人也。
0636c16: 法華經＝義【甲】經義疏〔卷〕－【甲】卷第五東大寺本奧書曰，一交了相傳英定，法隆寺東室西浦第三書寫了，嘉祿三年五月十四日為佛法興隆也
