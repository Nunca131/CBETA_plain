0692c05: 
0692c06: 
0692c07: 妙法蓮華經玄義卷第二上
0692c08: 
0692c09: 天台智者大師說
0692c10: 四正論今意為二。先略用彼名顯於妙義。
0692c11: 因具三義者。一法界具九法界名體廣。九
0692c12: 法界即佛法界名位高。十法界即空即假即
0692c13: 中名用長。即一而論三即三而論一。非各
0692c14: 異亦非橫亦非一。故稱妙也。果體具三義
0692c15: 者。體遍一切處名體廣。久已成佛久遠。久
0692c16: 遠名位高。從本垂過現未來三世益物名
0692c17: 用長。是為因果六義。異於餘經是故稱妙。
0692c18: 又乳經。一種因果廣高長。一種因果狹下短。
0692c19: 則一一妙云云。酪經唯一種因果狹下短。但
0692c20: 無妙。生蘇經三種因果狹下短。一種因果
0692c21: 廣高長。則三一妙。熟蘇經二種因果狹下
0692c22: 短。一種因果廣高長。則二一妙。醍醐經一
0692c23: 種因果廣高長。但妙無。又醍醐經妙因妙
0692c24: 果。與諸經妙因妙果不異。故稱為妙也。復
0692c25: 次觀心釋。若觀己心不具眾生心佛心者。
0692c26: 是體狹。具者是體廣若己心不等佛心是位
0692c27: 下。若等佛心是位高。若己心眾生心佛心。
0692c28: 不即空即假即中者。是用短。即空即假即中
0692c29: 者。是用長。復次於一法界通達十法界。六即
0693a01: 位者。亦是體廣。亦是位高。亦是用長。初約
0693a02: 十法界是顯理一。次約五味是約教一。次
0693a03: 約觀心是約行一。次約六即是約人一。略
0693a04: 示妙義竟。廣說者。先法次妙。南岳師舉三
0693a05: 種。謂眾生法佛法心法。如經為令眾生開
0693a06: 示悟入佛之知見。若眾生無佛知見。何所論
0693a07: 開。當知佛之知見蘊在眾生也。又經但以
0693a08: 父母所生眼即肉眼。徹見內外彌樓山即天
0693a09: 眼。洞見諸色而無染著即慧眼。見色無錯
0693a10: 謬即法眼。雖未得無漏。而其眼根清淨。若
0693a11: 此一眼具諸眼用即佛眼。此是今經明眾生
0693a12: 法妙之文也。大經云。學大乘者。雖有肉
0693a13: 眼名為佛眼。耳鼻五根例亦如是。殃掘云。
0693a14: 所謂彼眼根。於諸如來常具足無減。修了了
0693a15: 分明見。乃至意根亦如是。大品云。六自在王
0693a16: 性清淨故。又云。一切法趣眼。是趣不過眼
0693a17: 尚不可得。何況有趣有非趣。乃至一切法趣
0693a18: 意亦如是。此即諸經明眾生法妙也。佛法
0693a19: 妙者。如經止止不須說我法妙難思。佛法
0693a20: 不出權實。是法甚深妙難見難可了。一切
0693a21: 眾生類無能知佛者。即實智妙也。及佛諸餘
0693a22: 法亦無能測者。即佛權智妙也。如是二法唯
0693a23: 佛與佛。乃能究盡諸法實相。是名佛法妙。
0693a24: 心法妙者。如安樂行中。修攝其心觀一切
0693a25: 法。不動不退。又一念隨喜等。普賢觀云。我
0693a26: 心自空罪福無主。觀心無心法不住法。又
0693a27: 心純是法。淨名云。觀身實相觀佛亦然。諸
0693a28: 佛解脫當於眾生心行中求。華嚴云。心佛及
0693a29: 眾生是三無差別。破心微塵出大千經卷。
0693b01: 是名心法妙也。
0693b02: △今依三法更廣分別。若廣眾生法。一往
0693b03: 通論諸因果及一切法。若廣佛法。此則據
0693b04: 果。若廣心法此則據因。眾生法為二。先
0693b05: 列法數次解法相。數者經論或明一法攝
0693b06: 一切法。謂心是三界無別法。唯是一心作。或
0693b07: 明二法攝一切法。所謂名色。一切世間中但
0693b08: 有名與色。或明三法攝一切法。謂命識煖。
0693b09: 如是等增數。乃至百千。今經用十法攝一
0693b10: 切法。所謂。諸法如是相如是性如是體如是
0693b11: 力如是作。如是因如是緣如是果如是報。如
0693b12: 是本末究竟等。南岳師讀此文。皆云如故呼
0693b13: 為十如也。天台師云。依義讀文凡有三轉。
0693b14: 一云。是相如是性如。乃至是報如。二云。如是
0693b15: 相如是性。乃至如是報。三云。相如是性如是。
0693b16: 乃至報如是。若皆稱如者。如名不異即空
0693b17: 義也。若作如是相如是性者。點空相性名
0693b18: 字施設邐迤不同。即假義也。若作相如是
0693b19: 者。如於中道實相之是。即中義也。分別令
0693b20: 易解故。明空假中。得意為言空即假中。約
0693b21: 如明空一空一切空。點如明相一假一切
0693b22: 假。就是論中一中一切中。非一二三而一
0693b23: 二三。不縱不橫名為實相。唯佛與佛究竟
0693b24: 此法。是十法攝一切法。若依義便作三意
0693b25: 分別。若依讀便當依偈文云如是大果報
0693b26: 種種性相義云云。次判權實者。光宅以前五
0693b27: 如是為權屬凡夫。次四如是為實屬聖人。
0693b28: 後一如是總結權實。引偈證云。如是大果
0693b29: 報。大故知是實。種種性相故知是權。今恐不
0693c01: 爾。大義有三。大多勝。若取大為實者。亦
0693c02: 應取多取勝。種種之名豈非多義。若言權
0693c03: 屬凡夫。凡夫何意無實。若實屬聖人。聖人
0693c04: 何意無權。如此抑沒義不可依。又北地師
0693c05: 以前五為權。後五為實。此皆人情耳。今明
0693c06: 權實者。以十如是約十法界。謂六道四聖
0693c07: 也。皆稱法界者。其意有三。十數皆依法界。
0693c08: 法界外更無復法。能所合稱故言十法界
0693c09: 也。二此十種法。分齊不同。因果隔別凡聖有
0693c10: 異故加之以界也。三此十皆即法界攝一切
0693c11: 法。一切法趣地獄。是趣不過當體即理。更
0693c12: 無所依故名法界。乃至佛法界亦復如是。
0693c13: 若十數依法界者。能依從所依即入空界
0693c14: 也。十界界隔者。即假界也。十數皆法界者。即
0693c15: 中界也。欲令易解如此分別。得意為言空
0693c16: 即假中。無一二三如前云云。此一法界具十
0693c17: 如是。十法界具百如是。又一法界具九法
0693c18: 界。則有百法界千如是。束為五差。一惡二
0693c19: 善三二乘四菩薩五佛。判為二法。前四是權
0693c20: 法後一是實法。細論各具權實。且依兩義。
0693c21: 然此權實不可思議。乃是三世諸佛二智之
0693c22: 境。以此為境何法不收。此境發智何智不
0693c23: 發。故文云諸法。諸法者是所照境廣也。唯
0693c24: 佛與佛乃能究盡者。明能照智深窮邊盡
0693c25: 底也。其智慧門難解難入者。歎境妙也。我
0693c26: 所得智慧微妙最第一者。歎智與境相稱
0693c27: 也。方便品長行略說此法。後開示悟入廣說
0693c28: 此法。火宅譬喻此法。信解領解此法。長者
0693c29: 付子此法。藥草述成此法。化城引入此法。
0694a01: 如是等種種秖名十如權實法耳。如來洞達
0694a02: 究十法底。盡十法邊。明識眾生種非種。芽
0694a03: 未芽熟不熟。可度脫不可度脫。如實知之無
0694a04: 有錯謬。殃掘摩羅雖是惡人。實相性熟即
0694a05: 時得度。四禪比丘雖是善人。惡性相熟即不
0694a06: 堪度。當知。眾生之法不可思議。雖實而權。
0694a07: 雖權而實。實權相即不相妨礙。不可以牛
0694a08: 羊眼觀視眾生。不可以凡夫心評量眾
0694a09: 生。智如如來乃能評量。何以故。眾生法妙
0694a10: 故。次解十如是法。初通解後別解。通解者。
0694a11: 相以據外。覽而可別名為相。性以據內。自
0694a12: 分不改名為性。主質名為體。功能為力。構
0694a13: 造為作。習因為因。助因為緣。習果為果。報
0694a14: 果為報。初相為本。後報為末。所歸趣處為
0694a15: 究竟等云云。若作如義。初後皆空為等。若
0694a16: 作性相義。初後相在為等。若作中義。初後
0694a17: 皆實相為等。今不依此等三法具足為究
0694a18: 竟等。夫究竟者。中乃究竟即是實相為等也。
0694a19: 次別解者。取氣類相似合為四番。初四趣
0694a20: 次人天。次二乘次菩薩佛也。初明四趣十法。
0694a21: 如是相者。即是惡相表墮不如意處。譬人未
0694a22: 禍否色已彰。相師覽別能記凶衰。惡相若起
0694a23: 遠表泥黎。凡夫不知二乘知。菩薩知不
0694a24: 深佛知盡邊。如善相師洞見始終。故言如
0694a25: 是相也。如是性者黑。自分性也。純習黑惡
0694a26: 難可改變。如木有火遇緣即發。大經云。有
0694a27: 漏之法以有生性故生能生之。此惡有四
0694a28: 趣生性。故緣能發之。若泥木像雖有外相。
0694a29: 內無生性生不能生。惡性不爾。故言如是
0694b01: 性。如是體者。攬彼摧折惡色心。以為體
0694b02: 質也。復次此世先已摧心。來世摧色。又此
0694b03: 世華報亦摧色心。來世果報亦摧色心。故以
0694b04: 被摧色心為體也。如是力者。惡功用也。譬
0694b05: 如片物。雖未被用。指擬所任言其有用。
0694b06: 大經云。作舍取木不取縷線。作布取縷不
0694b07: 取泥木。地獄有登刀上劍之用。餓鬼吞銅
0694b08: 噉鐵之用。畜生強者伏弱。魚鱗相咀。牽車
0694b09: 挽重。皆是惡力用也。如是作者。構造經營運
0694b10: 動三業。建創諸惡名之為作。大經第八云。
0694b11: 譬如世間為惡行者。名為半人。既行惡行
0694b12: 名地獄作也。如是因者。惡習因也。自種相
0694b13: 生習續不斷。以習發故為惡易成。故名如
0694b14: 是因。如是緣者。緣助也。所謂諸惡我我所所
0694b15: 有具度。皆能助成習業。如水能潤種故用
0694b16: 報因為緣也。如是果者。習果也。如多欲人
0694b17: 受地獄身。見苦具謂為欲境。便起染愛。謂
0694b18: 此為習果也。如是報者。報果也。如多欲人
0694b19: 在地獄中。趣欲境時即受銅柱鐵床之苦。
0694b20: 故名如是報也。本末究竟等者。即有三義。
0694b21: 本空末亦空故言等。又惡果報在本相性中。
0694b22: 此末與本等本相性在惡果報中。此本與末
0694b23: 等。若先無後事相師不應預記。若後無先
0694b24: 事相師不應追記。當知。初後相在此假事
0694b25: 論等。中實理心與佛果不異。一色一香無
0694b26: 非中道。此約理論等。以是義故。故言本
0694b27: 末究竟等。三義具足故言等也。次辨人天界
0694b28: 十法者。但就善樂為語。異於四趣相。表
0694b29: 清升性是白法。體是安樂色心。力是堪任善
0694c01: 器。作是造止行二善。因是白業。緣是善我我
0694c02: 所所有具度。果是任運酬善心生報是自然
0694c03: 受樂。等者如前說云云。次辨二乘法界十法
0694c04: 者。約真無漏相表涅槃。性是非白非黑法。
0694c05: 體是五分法身。力能動能出堪任道器。作是
0694c06: 精進勤策。因是無漏正智。緣是行行助道。果
0694c07: 是四果。二乘既不生是故無報。何故發真是
0694c08: 果而不論報。無漏法起酬於習因。得是習
0694c09: 果無漏損生。非牽生法故無後報。三果有
0694c10: 報者殘思未斷。或七生或一往來。或色界生
0694c11: 非無漏報也。是故唯九不十。若依大乘。此
0694c12: 無漏猶名有漏。大經云。福德莊嚴者有為有
0694c13: 漏。是聲聞僧既非無漏。不損別惑猶受變
0694c14: 易之生。則無漏為因無明為緣。生變易土
0694c15: 即有報也。次明菩薩佛界十法者。此更細開
0694c16: 有三種菩薩云云。若六度菩薩。約福德論
0694c17: 相性體力。善業為因煩惱為緣。三十四心斷
0694c18: 結為果。佛則無報菩薩即具十也。若通教菩
0694c19: 薩。約無漏論相性六地之前殘思受報。六
0694c20: 地思盡不受後身。誓扶習生非實業報故。
0694c21: 唯九無十。若別教菩薩。約修中道行次第
0694c22: 觀而論十法。此人雖斷通惑自知有生。
0694c23: 則具十法云云。夫生變易則三種不同。一全
0694c24: 未斷別惑生變易者。即是三藏二乘。及通
0694c25: 教三乘是也。類如分段博地凡夫不伏見
0694c26: 思者云云。二伏別惑生變易者。即是別教
0694c27: 三十心人。習於中道伏而未斷。類如分段
0694c28: 小乘方便道也云云。三者斷別惑生變易
0694c29: 者。如初地初住斷惑是也。類如初果雖斷
0695a01: 見諦猶有七生。彼亦如是。若未斷伏生者。
0695a02: 用方便行真無漏為因無明為緣。若伏斷
0695a03: 者。順道法愛為因。無明為緣生變易土云
0695a04: 云。佛界十法者。皆約中道分別也。淨名云。
0695a05: 一切眾生皆菩提相。不可復得。此即緣因為
0695a06: 佛相。性以據內者。智願猶在不失。智即了
0695a07: 因為佛性。自性清淨心即是正因為佛體。此
0695a08: 即三軌也云云。力者。初發菩提心。超二乘上
0695a09: 名為力。作者四弘誓願要期也。因即智慧莊
0695a10: 嚴也。緣即福德莊嚴也。果即一念相應大覺。
0695a11: 朗然無上菩提為習果也。報即大般涅槃果。
0695a12: 果斷德禪定三昧一切具足。是報果也。本末
0695a13: 等者。即相性三諦與究竟三諦不異。故言
0695a14: 等也。空諦等者。元初眾生如。乃至佛如皆等
0695a15: 也。俗諦等者。眾生未發心。佛記當作佛。佛
0695a16: 既已成佛。說佛本生事。即是初後相在假等
0695a17: 也。中等者。凡聖皆實相也。就佛界亦九亦
0695a18: 十。通途為語從地地皆有萬行。福德為因
0695a19: 無明為緣。習果報果分得十法。無不具足。
0695a20: 此經云。得無量無漏清淨之果報。法王法中
0695a21: 久修梵行。始於今日得其果報。又云。久修
0695a22: 業所得。大經云。我今所獻食願得無上報。
0695a23: 仁王云。三賢十聖住果報。攝大乘云。因緣生
0695a24: 死有後生死。皆是分論果報。果報即是生
0695a25: 滅何者。無明分盡是故論滅。真明轉盛是故
0695a26: 言生。又殘無明在是故言生。一分惑除是故
0695a27: 言滅。大論云。一人能耘一人能種萬行資成
0695a28: 如種。智慧破惑如耘。增道損生意在於此。
0695a29: 四十一地皆有十法也。若就妙覺亦九亦
0695b01: 十。何者中道智慧乃是損生。生既未盡。故
0695b02: 有諸地生滅不同。妙覺損生義足。最後那得
0695b03: 論報。故云。唯佛一人居淨土三十生盡等
0695b04: 大覺。無後有生死煩惱盡故。智德已圓無
0695b05: 復習果。不受後身故無報果。又約現生後
0695b06: 論九論十云云。若按涅槃經文。願得無上報
0695b07: 者。即明佛界報無上也。佛報既言無上。佛
0695b08: 相性等九法悉皆無上。何者六道相性全表
0695b09: 五住。二乘相性表破四住全表無明。菩薩
0695b10: 相性表次第破五住。佛相性表一切種智淨
0695b11: 若虛空。不為五住所染故。佛十法最為無
0695b12: 上云云。復次六趣相表生死苦。二乘相表涅
0695b13: 槃樂。佛界相表非生死非涅槃。中道常樂我
0695b14: 淨故。言佛界最是無上。復次四道表惡。人
0695b15: 天表善。二乘表無漏善。菩薩佛表非漏非
0695b16: 無漏善。故佛界最為無上。復次六道表諸有
0695b17: 因緣生法。二乘表即空。菩薩表即假。佛表
0695b18: 即空即假即中。故佛界最為無上。復次四趣
0695b19: 但表惡不能表善。人天相但表善。亦不能
0695b20: 表惡。二乘但表無漏不兼善惡。佛相兼
0695b21: 表一切相。若解佛相即遍解一切相。是故
0695b22: 佛界最為無上。故賢聖集云。地獄中陰但見
0695b23: 地獄。不能知上趣。若天中陰能知天及下。
0695b24: 其相表之不名正遍知佛相表正遍知也。
0695b25: 佛智既遍知諸相。而經教應遍說之。若用
0695b26: 此法歷五味教者。乳教說菩薩界佛界兩
0695b27: 性相。或入即假等。或入即中等。入中乃是
0695b28: 無上。而帶一方便未全無上。酪教但明二
0695b29: 乘相性。得入析空等。尚不明入即空等。況
0695c01: 復餘耶。故非無上。生蘇明四種相性或入
0695c02: 析空等。或入即空等。或入即假等。或入即
0695c03: 中等。唯佛相性得入即空即假即中。而帶
0695c04: 三方便故非無上。熟蘇明三種相性。或入
0695c05: 即空。或入即假。或入即中。唯佛性相得入
0695c06: 即空即假即中。而帶二方便故非無上。此
0695c07: 法華經明九種性相。皆入即空即假即中。汝
0695c08: 實我子我實汝父。一色一味純是佛法更無
0695c09: 餘法故。知佛界最為無上。復次餘經所明
0695c10: 九性相。不得入佛性相即空即假即中者。
0695c11: 此經皆開方便普令得入。又按其相性。即
0695c12: 是即空即假即中不論引入。是故如來殷勤
0695c13: 稱歎此法華經最為無上。意在此也。復次
0695c14: 百界千法縱橫甚多。以經論偈結之令其
0695c15: 易解。中論偈云。因緣所生法我說即是空。
0695c16: 亦名為假名亦名中道義。六道相性即是因
0695c17: 緣所生法也。二乘及通教菩薩等相性。是我
0695c18: 說即是空。六度別教菩薩相性是亦名為假
0695c19: 名。佛界相性是亦名中道義。結要雖少攝
0695c20: 得前多義。則可見云云。又涅槃偈云。諸行無
0695c21: 常是生滅法。生滅滅已寂滅為樂。六道相性
0695c22: 即是諸行。二乘通教相性即是無常。別教菩
0695c23: 薩相性即是生滅滅已。佛界相性即是寂滅
0695c24: 為樂。又生滅滅已寂滅為樂。即是別教相性。
0695c25: 即於生滅仍是寂滅不待滅已方稱為樂。
0695c26: 是為圓教佛界相性云云。又七佛通戒偈云。
0695c27: 諸惡莫作眾善奉行。自淨其意是諸佛教。
0695c28: 四趣相性即是諸惡。人天相性即是眾善。自
0695c29: 淨其意。即有析體淨意是二乘相性。入假淨
0696a01: 意是菩薩相性。入中淨意是佛界相性云云。
0696a02: 若能解十相性。與眾經論律合者。即通達
0696a03: 三藏通別。識一切法無有障礙。廣明眾生
0696a04: 法相竟。二廣明佛法者。佛豈有別法。秖百
0696a05: 界千如是佛境界。唯佛與佛究竟斯理。如
0696a06: 函大蓋亦隨大。以無邊佛智。照廣大佛境。
0696a07: 到其源底。名隨自意法也。若照九法界性相。
0696a08: 本末纖芥不遺。名隨他意法。從二法本垂
0696a09: 十界。或示己身或示他身。或說自意語。
0696a10: 或說他意語。自意他意不可思議。己身他身
0696a11: 微妙寂絕。皆非權非實。而能應於九界之權。
0696a12: 一界之實。而於佛法無所損減。諸佛之法
0696a13: 豈不妙耶。是事可知無勞廣說。至方便品
0696a14: 中當更明之。三廣釋心法者。前所明法豈
0696a15: 得異心。但眾生法太廣佛法太高。於初學
0696a16: 為難。然心佛及眾生是三無差別者。但自
0696a17: 觀己心則為易。涅槃云一切眾生具足三
0696a18: 定。上定者謂佛性也。能觀心性名為上定。
0696a19: 上能兼下即攝得眾生法也。華嚴云。遊心
0696a20: 法界如虛空。則知諸佛之境界。法界即中
0696a21: 也。虛空即空也。心佛即假也。三種具即佛境
0696a22: 界也。是為觀心仍具佛法。又遊心法界者。
0696a23: 觀根塵相對一念心起。於十界中必屬一
0696a24: 界若屬一界即具百界千法。於一念中悉
0696a25: 皆備足。此心幻師於一日夜。常造種種眾生
0696a26: 種種五陰種種國土。所謂地獄假實國土。乃
0696a27: 至佛界假實國土。行人當自選擇何道可從。
0696a28: 又如虛空者。觀心自生心不須藉緣。藉
0696a29: 緣有心。心無生力。心無生力。緣亦無生。
0696b01: 心緣各無合云何有。合尚叵得離則不生。尚
0696b02: 無一生況有百界千法耶。以心空故從心
0696b03: 所生一切皆空。此空亦空。若空非空點空
0696b04: 設假。假亦非假。無假無空畢竟清淨。又復
0696b05: 佛境界者。上等佛法下等眾生法。又心法
0696b06: 者。心佛及眾生是三無差別。是名心法也。
0696b07: 問一念心云何含受百界千法耶。答借三
0696b08: 種為譬。如止觀中說云云。
0696b09: △二明妙者。一通釋。二別釋。通又為二。一
0696b10: 相待。二絕待。此經唯論二妙。更無非絕非
0696b11: 待之文。若更作者。絕何惑顯何理。故不
0696b12: 更論也。光宅用法華之妙。待前諸教皆。
0696b13: 巨有所妨已如前難云云。今待妙者。待
0696b14: 半字為。明滿字為妙。亦是常無常大小
0696b15: 相待為妙也。淨名云。說法不有亦不無。
0696b16: 以因緣故諸法生。即是明滿字也。始坐
0696b17: 佛樹力降魔。得甘露滅覺道成。即提昔
0696b18: 之半待出於滿也。般若云。於閻浮提見
0696b19: 第二法輪轉。亦是對鹿苑為第一。待般若
0696b20: 為第二也。涅槃云。昔於波羅柰初轉法輪。
0696b21: 今於尸城復轉法輪。眾經皆共以鹿苑為
0696b22: 半為小為。待此明滿大妙其義是同。今
0696b23: 法華明。昔於波羅柰轉四諦法輪五眾之生
0696b24: 滅。今復轉最妙無上之法輪。此亦待鹿苑
0696b25: 為法華為妙。妙義皆同待亦等。文義
0696b26: 在此也。問齊方等來滿理無殊者。悉應稱
0696b27: 妙。答今亦不教定時。那忽云齊方等
0696b28: 耶。縱令爾者別有所以。何者利根菩薩。於
0696b29: 彼入妙與法華不異。鈍根菩薩及二乘人。
0696c01: 猶帶方便諸味調伏。方等帶生蘇論妙以
0696c02: 待。般若帶熟蘇論妙以待。今經無二
0696c03: 味方便。純真醍醐論妙以待。此妙彼妙妙
0696c04: 義無殊。但以帶方便不帶方便為異耳。
0696c05: 復次三藏但半字生滅門。不能通滿理。故名
0696c06: 為。滿字是不生不滅門。能通滿理故名
0696c07: 妙。能通滿理。復有二種。一帶方便通滿
0696c08: 理。二直顯滿理。方等般若帶方便通滿理。
0696c09: 今經直顯滿理。故中論云。為鈍根弟子說
0696c10: 因緣生滅相。為利根弟子說因緣不生不滅
0696c11: 相云云。中論偈云云。若不即空為通真方便。
0696c12: 是故言。若能即空是通中方便。通中方
0696c13: 便。若帶即空即假通中者。不帶空假直
0696c14: 通中者妙云云。問乳至醍醐同稱為滿。是
0696c15: 譬云何。答今以譬解譬。如官有三航及以
0696c16: 私船。從於此岸度人彼岸。乳教如大中兩
0696c17: 航共度人彼岸。酪教如私船度人中洲。生
0696c18: 蘇如四種小航與私船。度人於中洲。兩航
0696c19: 度人於彼岸。熟蘇如三航一航中洲二航彼
0696c20: 岸。醍醐如大航度人彼岸。三航同是官物。
0696c21: 故俱稱為滿。私船非官物。是故言半。官物
0696c22: 之中二航小所容蓋寡。大航壯麗容載倍多。
0696c23: 獨稱為妙。智者以譬喻得解。其譬義如是
0696c24: 云云。二絕待明妙者為四。一隨情三假法起。
0696c25: 若入真諦待對即絕故。身子云。吾聞解脫之
0696c26: 中無有言說。此三藏經中絕待意也。二若隨
0696c27: 理三假。一切世間皆如幻化。即事而真無
0696c28: 有一事而非真者。更待何物為不真耶。
0696c29: 望彼三藏絕還不絕。即事而真乃是絕待。
0697a01: 此通教絕待也。三別教。若起望即真之絕還
0697a02: 是世諦。何者非大涅槃。猶是生死世諦絕還
0697a03: 有待。若入別教中道待則絕矣。四圓教。若
0697a04: 起說無分別法。即邊而中無非佛法。亡泯
0697a05: 清淨豈更佛法待於佛法。如來法界故出法
0697a06: 界外。無復有法可相形比。待誰為形
0697a07: 誰得妙。無所可待亦無所絕。不知何名
0697a08: 強言為絕。大經云。大名不可稱量不可思
0697a09: 議故名為大。譬如虛空不因小空。名為大
0697a10: 也。涅槃亦爾。不因小相名大涅槃。妙亦如
0697a11: 是。妙名不可思議。不因於而名為妙。
0697a12: 若謂定有法界廣大獨絕者。此則大有所
0697a13: 有何謂為絕。今法界清淨。非見聞覺知不
0697a14: 可說示。文云。止止不須說我法妙難思。止
0697a15: 止不須說即是絕言。我法妙難思即是絕思。
0697a16: 又云。是法不可示言辭相寂滅。亦是絕歎之
0697a17: 文。不可以待示不可以絕示。滅待滅絕
0697a18: 故言寂滅。又云。一切諸法常寂滅相終歸於
0697a19: 空。此空亦空則無復待絕。中論云。若法為
0697a20: 待成。是法還成待。今則無因待亦無所成。
0697a21: 法華首云。既得無生忍亦不生無生。無生
0697a22: 即無生是名絕待。降此已外若更作者。絕
0697a23: 何物顯何理。流浪無窮則墮戲論。乃是迷
0697a24: 情分別。絕待不絕。非絕非待待於亦待亦
0697a25: 絕。言語相逐永無絕矣。何者言語從覺觀
0697a26: 生。心慮不息語何由絕。如癡犬逐塊。徒自
0697a27: 疲勞塊終不絕。若能妙悟寰中息覺觀風。
0697a28: 心水澄清言思皆絕。如黠師子放塊逐人。塊
0697a29: 本既除塊則絕矣。妙悟之時洞知法界外無
0697b01: 法而論絕者。約有門明絕也。是絕亦絕約
0697b02: 空門明絕也。如快馬見鞭影無不得入。
0697b03: 是名絕待妙也。用是兩妙妙上三法。眾生
0697b04: 之法亦具二妙稱之為妙。佛法心法亦具
0697b05: 二妙稱之為妙。若將上四種絕待約五味
0697b06: 經者。乳教兩絕。酪教一絕。生蘇四絕。熟蘇
0697b07: 三絕。此經但有一絕。若開權絕者。無不入
0697b08: 一妙絕也。問何意以絕釋妙。答秖喚妙為
0697b09: 絕。絕是妙之異名。如世人稱絕能耳。又妙
0697b10: 是能絕是所絕。此妙有絕之功。故舉
0697b11: 絕以名妙。如中先施方便之教。大教不
0697b12: 得起。今大教若起方便教絕。將所絕以名
0697b13: 於妙耳。又中大教既起。本地大教不得
0697b14: 興。今本地教興中大教即絕。絕於大
0697b15: 功由本大。將絕之大名於本大。故言絕
0697b16: 也。又本大教若興。觀心之妙不得起。今入
0697b17: 觀緣寂言語道斷本教即絕。絕由於觀。將
0697b18: 此絕名名於觀妙。為顯此義故以絕為
0697b19: 妙。今將之絕妙妙上眾生法。將本地之
0697b20: 絕妙妙上佛法。將觀心之絕妙妙上心法。
0697b21: 前四絕橫約四教。今三絕約圓教云云。
0697b22: △別釋妙者為三。若鹿苑三鷲頭一妙。皆
0697b23: 中之說。約開十重論妙。此妙有有
0697b24: 本。本據元初。元初本妙十重論妙。本俱
0697b25: 是教。依教作觀觀復有十重論妙。中有
0697b26: 眾生法妙佛法妙心法妙。各十重合三十重。
0697b27: 此與眾經論妙有同有異。本中三十妙。與
0697b28: 眾經一向異。此六十重一一復有待妙絕妙。
0697b29: 則有一百二十重。若破顯妙。即用上相
0697c01: 待妙。若開顯妙。即用上絕待妙云云。
0697c02: 中十妙者。一境妙。二智妙。三行妙。四位妙。
0697c03: 五三法妙。六感應妙。七神通妙。八說法妙。九
0697c04: 眷屬妙。十功德利益妙。釋十妙為五番。一
0697c05: 標章。二引證。三生起。四廣解。五結權實。
0697c06: ○標章者。云何境妙。謂十如因緣四諦三諦
0697c07: 二諦一諦等。是諸佛所師故稱境妙。智妙者。
0697c08: 所謂二十智。四菩提智。下中上上上。七權實
0697c09: 五三智一如實智。以境妙故智亦隨妙。以
0697c10: 法常故諸佛亦常。函蓋相稱境智。不可思議。
0697c11: 故稱智妙。行妙者。謂增數行。次第五行。不
0697c12: 次第五行。智導行故故言行妙。位妙者。謂
0697c13: 三草位二木位一實位。妙行所契故言位妙。
0697c14: 三法妙者。謂總三法。縱三法橫三法。不縱不
0697c15: 橫三法。類通三法。皆祕密藏故稱為妙。感應
0697c16: 妙者。謂四句感應。三十六句感應。二十五感
0697c17: 應。別圓感應。水不上升月不下降。一月一
0697c18: 時普現眾水。諸佛不來眾生不往。慈善根力
0697c19: 見如此事。故名感應妙。神通妙者。謂報通
0697c20: 修通。作意通體法通。無記化化通。無謀之權
0697c21: 稱緣轉變。若遠若近若種若熟若脫。皆為一
0697c22: 乘故言神通妙。說法妙者。謂說十二部法。
0697c23: 小部法大部法。逗緣法所詮法。圓妙法如理
0697c24: 圓說。咸令眾生開示悟入佛之知見。故言
0697c25: 說法妙。眷屬妙者。謂業眷屬神通眷屬願眷
0697c26: 屬應眷屬法門眷屬。如陰雲籠月。群臣豪族
0697c27: 前後圍遶。故言眷屬妙。利益妙者。謂果益
0697c28: 因益。空益假益。中益變易益。猶如大海能
0697c29: 受龍雨。故名利益妙。
0698a01: ○二引證者。但引文尚不引本文。況引
0698a02: 餘經耶。文云諸法如是相等。唯佛與佛乃能
0698a03: 究盡諸法實相實相是佛智慧門。門即境也。
0698a04: 又云。甚深微妙法難見難可了。我及十方
0698a05: 佛乃能知是相。即境妙也。我所得智慧微妙
0698a06: 最第一。又以此妙慧求無上道。無漏不思
0698a07: 議甚深微妙法。唯我知是相云云。即智妙也。
0698a08: 本從無數佛具足行諸道。行此諸道已道
0698a09: 場得成果。又云。合掌以敬心欲聞具足
0698a10: 道。又諸法從本來常自寂滅相。佛子行道已
0698a11: 來世得作佛。即行妙。天雨四華表住行向
0698a12: 地。開示悟入亦是位義。乘是寶乘遊於四
0698a13: 方。四方是因位。直至道場是果位。是名位
0698a14: 妙。佛自住大乘。如其所得法。定慧力莊嚴。
0698a15: 大乘即真性。定即資成。慧即觀照。是為三法
0698a16: 妙。我於三七日中思惟如是事。又我以佛
0698a17: 眼觀見六道眾生。又一切眾生皆是吾子。又
0698a18: 遙見其父踞師子床。即感應妙也。今佛世
0698a19: 尊入于三昧。是不可思議現希有事。神通妙
0698a20: 也。如來能種種分別巧說諸法。言辭柔軟悅
0698a21: 可眾心。身子云。聞佛柔軟音深遠甚微妙。又
0698a22: 其所說法皆悉到於一切智地。又但說無上
0698a23: 道。又已今當說最為難信難解。即說法妙。
0698a24: 但教化菩薩無聲聞弟子。即眷屬妙。現在
0698a25: 未來若聞一句一偈。皆與三菩提記。又須臾
0698a26: 聞者。即得究竟三菩提。又若以小乘化我
0698a27: 即墮慳貪。此事為不可。又終不令一人獨
0698a28: 得滅度。皆以如來滅度而滅度之。即利益
0698a29: 妙也。
0698b01: ○三生起者。實相之境非佛天人所作。本自
0698b02: 有之非適今也。故最居初。迷理故起惑。解
0698b03: 理故生智。智為行本。因於智目起於行
0698b04: 足。目足及境三法為乘。乘於是乘入清涼
0698b05: 池。登於諸位位何所住。住於三法祕密藏
0698b06: 中。住是法已寂而常照。照十法界機機來
0698b07: 必應。若赴機垂應先用身輪。神通駭發見
0698b08: 變通已堪任受道。即以口輪宣示開導。既
0698b09: 霑法雨稟教受道。成法眷屬。眷屬行行
0698b10: 拔生死本。開佛知見得大利益。前五約自
0698b11: 因果具足。後五約他能所具足。法雖無量
0698b12: 十義意圓。自他始終皆悉究竟也。
0698b13: 妙法蓮華經玄義卷第二上
0698b14: 
0698b15: 
0698b16: 妙法蓮華經玄義卷第二下
0698b17: 
0698b18: 天台智者大師說
0698b19: ○四廣釋境又為二。一釋諸境。二論諸境
0698b20: 同異。釋境為六。一十如境。二因緣境。三四
0698b21: 諦境。四二諦境。五三諦境。六一諦境。然眾經
0698b22: 赴緣明境甚眾。豈可具載。略舉六種。六種
0698b23: 次第者。十如是此經所說故在初。次十二因
0698b24: 緣三世輪迴。本來具有。如來出世分別巧示。
0698b25: 四諦名興從廣至略。次辨二諦。二諦語通別
0698b26: 顯中道。次明三諦。三諦猶帶方便。直顯真
0698b27: 實。次明一諦。一諦猶有名相。次明無諦。始
0698b28: 從無明終至實際。略用六種足。一明十如
0698b29: 境。已如前說云云。二釋因緣境。又為四。一
0698c01: 正釋。二判妙。三開顯妙。四觀心正釋。
0698c02: 又為四。一明思議生滅十二因緣。二明思
0698c03: 議不生不滅十二因緣。三明不思議生滅十
0698c04: 二因緣。四明不思議不生不滅十二因緣。思
0698c05: 議兩種因緣為利鈍兩緣辨界內法論也。
0698c06: 中論云為鈍根弟子說十二因緣生滅相。此簡
0698c07: 異外道。外道邪謂。諸法從自在天生。或言
0698c08: 世性。或言微塵。或言父母。或言無因。種種邪
0698c09: 推不當道理。此正因緣不同邪計。唯是過
0698c10: 去無明。顛倒心中造作諸行。能出今世六道
0698c11: 苦果好惡不同。正法念云。畫人分布五彩
0698c12: 圖一切形。端正醜陋不可稱計。原其根本。
0698c13: 從畫手出六道差別。非自在等作。悉從一
0698c14: 念無明心出。無明與上品惡行業。合即起
0698c15: 地獄因緣。如畫出黑色。無明與中品惡行
0698c16: 業。合起畜生道因緣。如畫出赤色。無明與
0698c17: 下品惡行。合起鬼道因緣。如畫青色無明
0698c18: 與下品善行。合即起修羅因緣。如畫黃色。
0698c19: 無明與中品善行。合即起人因緣。如畫白
0698c20: 色。無明與上品善行。合即起天因緣。如畫
0698c21: 上上白色。當知。無明與諸行。合故即有六
0698c22: 道名色六入觸受愛取有生老病死等。隨上
0698c23: 中下差別不同。人天諸趣苦樂萬品。以生
0698c24: 歸死死已還生。三世盤迴車輪旋火。故經言。
0698c25: 有河洄澓沒眾生無明所盲不能出。經又
0698c26: 稱。為十二牽連更相拘帶。亦名十二重城。
0698c27: 亦名十二棘園。此十二因緣。新新生滅念念
0698c28: 不住。故名生滅十二因緣也。料簡者。纓珞
0698c29: 第四云。無明緣行生十二。乃至生緣老死
0699a01: 亦生十二。是則一百二十因緣。初是癡乃至
0699a02: 老死亦是癡。不覺故癡。初亦不覺至老死亦
0699a03: 不覺。癡故生癡故死。若能覺因緣因緣即不
0699a04: 行。癡不行故則將來生死盡名為黠。黠即
0699a05: 隨道。又十二緣起十二緣生為同為異。此同
0699a06: 是一切有為法故無異亦有差別。因是緣起。
0699a07: 果是緣生。則二緣起五緣生。三緣起二緣生。
0699a08: 又無明是緣起。行是緣生。乃至生是緣起。老
0699a09: 死是緣生。又四句。緣起非緣生。未來二支法
0699a10: 是也。緣生非緣起。過去二支。現在阿羅漢最
0699a11: 後死陰是也。緣起緣生者。除過去現在羅漢
0699a12: 死五陰。諸餘過去現在法是也。非緣起非
0699a13: 緣生者。無為法是也。法身經說。諸無明決定
0699a14: 生行。不相離常相隨逐。是名緣起非緣生。
0699a15: 若無明不決定生行。或時相離不相隨是
0699a16: 名緣生非緣起。乃至老死亦如是。尊者和
0699a17: 須蜜說。因是緣起。從因生法是緣生。和合是
0699a18: 緣起。從和合生是緣生。十二因緣支。二是
0699a19: 過去則止常。二是未來則止斷。現在則顯中
0699a20: 道。推現三因則說未來二果。推現在五果。
0699a21: 則說過去二因。三世皆有十二支。為推因
0699a22: 果故作如是說。十二時者。無明是過去諸
0699a23: 結時。行是過去諸行時。識者相續心及眷屬
0699a24: 時。名色者。已受生相續。未生四種色根六
0699a25: 入未具。一歌邏羅。二阿浮陀。三卑尸。四伽
0699a26: 那。五波羅奢訶。如是等時名名色。六入已
0699a27: 生四種色根具足六入。此諸根未能為觸
0699a28: 作所依。是時名六入。此諸根已能為觸作
0699a29: 所依。未別苦樂不能避危害。捉火觸毒
0699b01: 把刃不淨。是時名觸。能分別苦樂避危害
0699b02: 等。能生貪愛不起婬欲。於一切物不生
0699b03: 染著。是時名受。具上三受是時名愛。以貪
0699b04: 境故四方追求。是時名取。追求之時起身
0699b05: 口意。是時名有。如現在識在於未來。是時
0699b06: 名生。如現在名色六入觸受。於未來是時
0699b07: 名老死。一剎那十二緣者。若以貪心殺生。
0699b08: 彼相應愚是無明。相應思是行。相應心是識。
0699b09: 起有作業必有名色。起有作業必有六入。
0699b10: 彼相應觸是觸。彼相應受是受。貪即是愛。彼
0699b11: 相應纏是取。彼身口作業是有。如此諸法生
0699b12: 是生。此諸法變是老。此諸法壞是死。問何不
0699b13: 說病為支。答一切時一切處盡有者立支。
0699b14: 自有人從生無病。如薄拘羅。生來不識頭
0699b15: 痛況餘病。是故不立。問憂悲是支不。答非
0699b16: 也。以終顯始耳。如老死必憂悲。問無明有
0699b17: 因不。老死有果不。若有應是支。若無則墮
0699b18: 無因無果法。答有而非支。無明有因謂不
0699b19: 正思惟。老死有果謂憂悲。又無明有因謂
0699b20: 老死。老死有果謂無明。現在愛取是過去無
0699b21: 明。現在名色六入觸受。此四若在未來名老
0699b22: 死。如說受緣愛。當知。說老死緣無明也。
0699b23: 猶如車輪更互相因也。欲界胎生者。具十
0699b24: 二支。色界者十一無名色也。無色界有十
0699b25: 除名色六入。又言具有。色界初生諸根。未
0699b26: 猛利時是名名色。無色界雖無色而有名。
0699b27: 當知。悉具十二支也。問無明行與取有何
0699b28: 異。答過現新故。已與果未與果等異。二思
0699b29: 議不生不滅十二者。此以巧破拙。中論云。
0699c01: 為利根弟子說十二不生不滅。癡如虛空。
0699c02: 乃至老死如虛空。無明如幻化不可得故。
0699c03: 乃至老死如幻化不可得。金光明云。無明體
0699c04: 相本自不有。妄想因緣和合而有。不善思惟
0699c05: 心行所造。如幻師在四衢道。幻作種種象
0699c06: 馬纓珞人物等。癡謂真實智知非真。無明
0699c07: 幻出六道依正。當知。本自不有無明所為。
0699c08: 如知藤本非蛇。則怖心不生。不生故不
0699c09: 滅。是名思議不生不滅十二因緣相也。三不
0699c10: 思議生滅因緣者。破小明大。為利鈍兩緣
0699c11: 說界外法也。華嚴云。心如工畫師作種種
0699c12: 五陰。一切世間中莫不從心造。畫師即無
0699c13: 明心也。一切世間即是十法界。假實國土等
0699c14: 也。諸論明心出一切法不同。或言阿黎耶
0699c15: 是真識出一切法。或言阿黎耶是無沒識。無
0699c16: 記無明出一切法。若定執性實。墮冥初生
0699c17: 覺從覺生我心過。尚不成界內思議因緣。
0699c18: 豈得成界外不思議因緣。惑既非不思議
0699c19: 境。翻惑之解豈得成不思議智。破此如止
0699c20: 觀中說。今明無明之心。不自不他不共不
0699c21: 無因。四句皆不可思議。若有四悉檀因緣。
0699c22: 亦可得說。如四句求夢不可得。而說夢
0699c23: 中見一切事。四句求無明不可得。而從無
0699c24: 明出界內外一切法。出界內十二因緣如
0699c25: 前說。出界外十二因緣者。如寶性論云。羅
0699c26: 漢支佛空智。於如來身本所不見。二乘雖
0699c27: 有無常等四對治。依如來法身復是顛倒。
0699c28: 顛倒故即是無明。住無漏界中有四種障。
0699c29: 謂緣相生壞。緣者。謂無明住地與行作緣
0700a01: 也。相者。無明共行為因也。生者。謂無明住
0700a02: 地共無漏業因。生三種意生身也。壞者。三
0700a03: 種意生身緣不可思議變易死也。還如界
0700a04: 內十二因緣從無明至老死也。緣者即無
0700a05: 明支也。相者行支也。生者即名色等五支也。
0700a06: 愛取有三支例前可知也。壞即生死支也。此
0700a07: 十二支數同界內義意大異。彼論云。三種意
0700a08: 生身。未得離無明垢。未得究竟無為淨。無
0700a09: 明細戲論未永滅。未得究竟無為我。無明
0700a10: 細戲論集因無漏業生。意陰未永滅未得
0700a11: 無為樂。煩惱染業染生染。未究竟滅未證
0700a12: 甘露究竟常。以緣煩惱道故不得大淨。以
0700a13: 相業道故不得八自在我。以生苦道故不
0700a14: 得大樂。以壞老死故不得不變易常者。
0700a15: 由不思議生滅十二因緣也。是為界外不思
0700a16: 議生滅十二因緣相云云。不思議不生不滅十
0700a17: 二因緣者。為利根人即事顯理也。大經云。
0700a18: 十二因緣名為佛性者。無明愛取既是煩惱。
0700a19: 煩惱道即是菩提。菩提通達無復煩惱。煩惱
0700a20: 既無即究竟淨。了因佛性也。行有是業道即是
0700a21: 解脫。解脫自在緣因佛性也。名色老死是苦
0700a22: 道。苦即法身。法身無苦無樂是名大樂。不
0700a23: 生不死是常。正因佛性故。言無明與愛是
0700a24: 二中間即是中道。無明是過去。愛是現在。若
0700a25: 邊若中無非佛性。並是常樂我淨。無明不
0700a26: 生亦復不滅。是名不思議不生不滅十二因
0700a27: 緣也。二判妙者。因緣之境不當妙。取
0700a28: 之淺深致有差降耳。若從無明生諸行乃
0700a29: 至老死。從三生二從二生七。從七生三。更
0700b01: 互因緣煩惱業因緣業苦因緣無常生滅。中
0700b02: 論判此教鈍根法。涅槃稱慇懃半字。此經
0700b03: 但離虛妄名為解脫。故知此境則。若無
0700b04: 明體相本自不有。妄想因緣和合而有境。既
0700b05: 如幻智亦叵得。經言。若有一法過於涅槃。
0700b06: 我亦說如幻如化。中論明教利根。涅槃稱
0700b07: 長者教毘伽羅論。大品名為如實巧度。此經
0700b08: 名小樹。斯境則巧。若無明是緣從緣生相。
0700b09: 從相有生從生故壞。滅緣故淨除相故我。
0700b10: 盡生則樂無壞故常。中論云。因緣生法亦名
0700b11: 為假名。大品稱十二緣獨菩薩法。涅槃稱
0700b12: 因滅無明則得熾燃。此經則是大樹而得
0700b13: 增長。比前為妙。方後為。若言無明三道
0700b14: 即是三德。不須斷三德更求三德。中論云。
0700b15: 因緣所生法亦名中道義。大品說。十二因緣
0700b16: 是為坐道場。涅槃云。無明與愛是二中間即
0700b17: 是中道。此經佛種從緣起。是故說一乘。亦
0700b18: 名最實事。豈非妙耶。前三是權故為。後
0700b19: 一是實。故為妙用此妙歷五味教者乳。
0700b20: 教具二種因緣。一一妙。酪教一。生蘇
0700b21: 三一妙。熟蘇二一妙。法華但說一妙。是
0700b22: 名待因緣明妙因緣也。三開顯妙者。
0700b23: 如經我法妙難思。前三皆是佛法。豈有思
0700b24: 議之。異不思議之妙。無離文字說解脫
0700b25: 義。秖體思議即不思議。譬如長者引盆器
0700b26: 米麵。給與窮子成窮子物。若定天性窮子。
0700b27: 非復客作人。盆器還家安是他物。如來於
0700b28: 不思議方便說。何得保異妙。今決了
0700b29: 聲聞法。是諸經之王。即是開兩因緣即論
0700c01: 於妙。又大經云。為諸聲聞開發慧眼者。昔
0700c02: 慧眼但見於空不見不空。今開慧眼即見
0700c03: 不空。不空即見佛性。故云慧眼見故而不了
0700c04: 了。佛以佛眼見則了了。此即決菩薩慧眼
0700c05: 開第三因緣即絕待論於妙。四觀心者。觀
0700c06: 一念無明即是明。大經云。無明明者。即畢竟
0700c07: 空。空慧照無明。無明即淨。譬如有人覺知
0700c08: 有賊。賊無能為。既不為無明所染。即是
0700c09: 煩惱道淨。煩惱淨故則無業。無業故無縛。
0700c10: 無縛故是自在我。我既自在不為業縛。誰
0700c11: 受是名色。觸受無受則無苦。既無苦陰誰
0700c12: 復遷滅。即是常德。一念之心既具十二因緣。
0700c13: 觀此因緣恒作常樂我淨之觀。其心念念住
0700c14: 祕密藏中。恒作此觀名託聖胎。觀行純熟
0700c15: 胎分成就。若破無明名出聖胎云云。三明
0700c16: 四諦境為四。一明四諦。二判妙。三開
0700c17: 顯妙。四觀心。初又二。一出他解。二四番四
0700c18: 諦。有師解。勝鬘無邊聖諦。對二乘有餘彰
0700c19: 佛究竟。二乘是有作四聖諦。作者有量四聖
0700c20: 諦也。無作四聖諦者。無量四聖諦也。作無作
0700c21: 就行。量無量就法。二乘觀諦得法不盡。
0700c22: 更有所作故名有作。得法不盡則有限
0700c23: 量。經言。因他知知是有作行也。因他知
0700c24: 非一切知。不知無量法也。故言有作有
0700c25: 量。無作無量者。佛知無窮盡。更無所作故
0700c26: 名無作。自力知一切知者。無作行也。一
0700c27: 切者是無量法也。如此釋者。雖唱四名
0700c28: 但成二義。非今所用。四種四諦者。一生
0700c29: 滅。二無生滅。三無量。四無作。其義出涅槃
0701a01: 聖行品。約偏圓事理分四種之殊。所言生
0701a02: 滅者。迷真重故從事受名。然苦集是一法。
0701a03: 分因果成兩道。滅亦然。雜心偈云。諸行果
0701a04: 性是說苦諦。因性說集諦。一切有漏法究竟
0701a05: 滅說滅諦。一切無漏行說道諦。大經云。陰
0701a06: 入重檐逼迫繫縛是苦諦。見愛煩惱能招來
0701a07: 果是集諦。戒定慧無常苦空。能除苦本是
0701a08: 道諦。二十五有子果縛斷是滅諦。遺教云。集
0701a09: 真是因更無別因。滅苦之道即是真道。此皆
0701a10: 明生滅四聖諦相也。次第者。從至細苦
0701a11: 相故先說。滅雖非真因滅會真。滅相
0701a12: 亦先說。又舉世苦果令厭世集。滅能會出
0701a13: 世果令其欣道。作如此次第也。聖者對
0701a14: 破邪法。故言正聖也。諦者有三解云云。謂
0701a15: 自性不虛故稱為諦。又見此四得不顛倒
0701a16: 覺。故稱為諦。又能以此法顯示於他故名
0701a17: 為諦。大經凡夫有苦無諦。聲聞緣覺有苦
0701a18: 有苦諦。當知凡夫不見聖理不得智不
0701a19: 能說。但苦無諦聲聞具三義故稱為諦。此
0701a20: 釋與經合也。無生者迷真輕故。從理得名。
0701a21: 苦無逼迫相集無和合相。道不二相滅無
0701a22: 生相。又習應苦空三亦如是。又無生者生
0701a23: 名集道。集道即空。空故不生集道。集道不
0701a24: 生則無苦滅。即事而真。非滅後真。大經
0701a25: 云。諸菩薩等解苦無苦。是故無苦而有真
0701a26: 諦。三亦如是。是故名為無生四聖諦。聖諦
0701a27: 義如前說。無量者迷中重故從事得名。苦
0701a28: 有無量相。十法界果不同故。集有無量相。
0701a29: 五住煩惱不同故。道有無量相。恒沙佛法不
0701b01: 同。故滅有無量相。諸波羅蜜不同。故大經。
0701b02: 云知諸陰苦名為中智。分別諸陰有無量
0701b03: 相非諸聲聞緣覺所知。我於彼經竟不說
0701b04: 之。三亦如是。是名無量四聖諦。無作者。迷
0701b05: 中輕故從理得名。以迷理故菩提是煩惱
0701b06: 名集諦。涅槃是生死名苦諦。以能解故煩
0701b07: 惱即菩提名道諦。生死即涅槃名滅諦。即
0701b08: 事而中。無思無念無誰造作故名無作。大
0701b09: 經云。世諦即是第一義諦。有善方便隨順
0701b10: 眾生說有二諦。出世人知即第一義諦。一
0701b11: 實諦者無虛妄無顛倒。常樂我淨等。是故
0701b12: 名為無作四聖諦。然勝鬘說無作四諦中。
0701b13: 別取一滅諦是佛所究竟。是常是諦是依。
0701b14: 三是無常非諦非依。何者三入有為相中
0701b15: 故無常。無常則虛妄故非諦。無常則不安故
0701b16: 非依。滅諦離有為故是常。非虛妄故是諦。
0701b17: 第一安隱故是依。故名第一義諦。亦名不思
0701b18: 議也。達摩多羅難此義。然經說佛菩提道
0701b19: 三義故常。一惑盡故常。二不從煩惱生故
0701b20: 常。三解滿故常。如眾流歸海。那云道諦無
0701b21: 常。答勝鬘作此說者。前苦滅諦非壞法滅。
0701b22: 無始無作等過恒沙佛法成就。說如來法身
0701b23: 不離煩惱藏。說苦諦隱名如來藏。顯名為
0701b24: 法身。二乘空智於四不顛倒境界不見不
0701b25: 知。今欲顯說。說一是常是實是依有對治
0701b26: 除障身顯故明三非常非實一是常是實
0701b27: 耳。今難若爾一諦顯是無作諦。三諦未顯非
0701b28: 無作諦。一是了義三非了義。當知。勝鬘所說
0701b29: 說於次第。從淺至深歷別未融。乃是無量
0701c01: 四諦中之無作。非是發心畢竟二不別之無
0701c02: 作。涅槃云。有諦有實。當知四種皆稱諦稱
0701c03: 實稱常也。二判妙者。大小乘論諦不
0701c04: 出此四。或教行證不融者為。教融行證
0701c05: 未融亦。俱融者則妙。若約五味者。乳教
0701c06: 兩種二乘並不聞。以大隔小則一一妙。
0701c07: 酪教一種。大乘所不用。以小隔大根敗聾
0701c08: 啞是故為。生蘇教四種。一破三二不入
0701c09: 二一雖入一教不融。故三一妙。熟蘇教三
0701c10: 種。一破二一入一一不入一一雖入一教
0701c11: 不融。故二一妙醍醐教但一種四諦。唯妙
0701c12: 無。是為待明妙云云。三開顯妙者。
0701c13: 先敘諸經意。大品止明三種四諦。文云。色
0701c14: 即是空非色滅空。無生意也。一切法趣色是
0701c15: 趣不過無量意也。色尚不可得。何況有趣
0701c16: 有不趣。無作意也。中論偈亦有三意。後兩
0701c17: 品明小乘觀法。即生滅意也。無量義明一中
0701c18: 出無量。是從無作開出三種四諦也。法華
0701c19: 明無量入一。是會三種四諦。歸無作一種
0701c20: 四諦也。涅槃聖行追分別眾經故。具說四
0701c21: 種四諦也。德王品追泯眾經。俱寂四種四
0701c22: 諦。文云。生生不可說。生不生不可說。不生生
0701c23: 不可說。不生不生不可說。經釋初句云。云
0701c24: 何生生不可說。生生故生。生生故不生。故不
0701c25: 可說。若依文但舉生不生釋生生。此之生
0701c26: 生即生不生。那可偏作生生而說。佛為利
0701c27: 根人舉一而例諸。若取意者。生生即生不
0701c28: 生。亦即不生生。亦即不生不生。那可偏作
0701c29: 生生一句而說。若得此意。下三句例皆如
0702a01: 此。問佛何故作偏釋耶。答為利根故。亦是
0702a02: 有因緣故宜須如此。時眾如快馬見鞭影
0702a03: 不俟徹骨耳。如此追泯何說而不寂耶。或
0702a04: 三種可說為。一可說為妙。或三不可說為
0702a05: 。一不可說為妙。或四皆可說為。四皆
0702a06: 不可說為妙。或四可說有有妙。或四不可
0702a07: 說有有妙。或四可說皆非非妙。或四
0702a08: 不可說皆非非妙。如是等種種皆決了入
0702a09: 妙。開權顯實四皆不可說。是位高。四皆可
0702a10: 說是體廣。四亦可說亦不可說。是用長。四非
0702a11: 可說非不可說。是非高非廣非長非短非
0702a12: 一非異同稱為妙也。觀心可知不復記也。
0702a13: 四明二諦。又為四。一略述諸意。二明二諦。
0702a14: 三判妙。四開顯妙。夫二諦者。名出眾
0702a15: 經而其理難曉。世間紛紜由來碩諍。妙勝定
0702a16: 經云。佛昔與文殊。共諍二諦俱墮地獄。至
0702a17: 迦葉佛時共質所疑。二聖因地尚不能了。
0702a18: 況即人情強生去取。問釋迦值迦葉。即是二
0702a19: 生菩薩。云何始解二諦。爾前復不應墮惡
0702a20: 道。答爾前語寬。何必齊二生之前始惡道
0702a21: 出。又二生菩薩將補處。補處位多別圓永
0702a22: 無此理。通教見地已免惡道亦無墮落應
0702a23: 是三藏菩薩。至二生時猶未斷惑。始解二
0702a24: 諦此義無咎。爾前墮惡道亦有其義。問三
0702a25: 藏菩薩有墮落。餘三教無者。金光明經那云
0702a26: 十地猶有虎狼師子等怖耶。答為惡友殺
0702a27: 則墮地獄。為惡象殺不墮地獄。然圓教肉
0702a28: 身於一生中。有超登十地之義。此則煩惱
0702a29: 已破無地獄業。猶有肉身未免惡獸。餘教
0702b01: 肉身一生之中。不登十地。唯作行解以煩
0702b02: 惱為虎狼作行解者。於理則通於事不
0702b03: 去云云。然執者不同。莊嚴旻據佛果出二諦
0702b04: 外。為中論師所覈。如此佛智照何理破
0702b05: 何惑。若無別理可照不應出外。若出外而
0702b06: 無別照者。藉何得出。進不成三退不成
0702b07: 二云云。梁世成論執世諦不同。或言。世諦
0702b08: 名用體皆有。或但名用而無於體。或但有名
0702b09: 而無體用云云。陳世中論破立不同。或破古
0702b10: 來二十三家明二諦義。自立二諦義。或破
0702b11: 他竟約四假明二諦。古今異執各引證據
0702b12: 自保一文不信餘說。今謂不爾。夫經論異
0702b13: 說悉是如來善權方便。知根知欲種種不
0702b14: 同。略有三異。謂隨情情智智等。隨情說者。
0702b15: 情性不同。說隨情異。如毘婆沙明。世第一
0702b16: 法有無量種。際真尚爾況復餘耶。如順盲
0702b17: 情種種示乳。盲聞異說而諍白色豈即乳
0702b18: 耶。眾師不達此意。各執一文自起見諍。互
0702b19: 相是非信一不信一。浩浩亂哉。莫知孰是。
0702b20: 若二十三說及能破者。有經文證。皆判是隨
0702b21: 情二諦意耳。無文證者悉是邪。謂同彼外
0702b22: 道非二諦攝也。隨情智者情謂二諦二皆是
0702b23: 俗。若悟諦理乃可為真。真則唯一。如五百
0702b24: 比丘各說身因。身因乃多正理唯一。經云。世
0702b25: 人心所見名為世諦。出世人心所見名第
0702b26: 一義諦。如此說者即隨情智二諦也。隨智者。
0702b27: 聖人悟理非但見真。亦能了俗如眼除膜
0702b28: 見色見空。又如入禪者。出觀之時身心虛
0702b29: 豁。似輕雲靄空。已不同散心。何況悟真而
0702c01: 不了俗。毘曇云。小雲發障大雲發障。無漏
0702c02: 逾深世智轉淨故。經言。凡人行世間不知
0702c03: 世間相。如來行世間明了世間相。此是隨
0702c04: 智二諦也。若解此三意。將尋經論。雖說種
0702c05: 種於一一諦皆備三意也。二正明二諦
0702c06: 者。取意存略。但點法性為真諦。無明十二
0702c07: 因緣為俗諦。於義即足。但人心淺不覺
0702c08: 其深妙。更須開拓則論七種二諦。一一二諦
0702c09: 更開三種。合二十一二諦也。若用初番二
0702c10: 諦破一切邪謂執著皆盡如劫火燒不留
0702c11: 遺芥。況鋪後諸諦出文外。非復世情
0702c12: 圖度。所言七種二諦者。一者實有為俗。
0702c13: 實有滅為真。二者幻有為俗。即幻有空
0702c14: 為真。三者幻有為俗。即幻有空不空共
0702c15: 為真。四者幻有為俗。幻有即空不空。一切
0702c16: 法趣空不空為真。五者幻有幻有即空皆名
0702c17: 為俗。不有不空為真。六者幻有幻有即空
0702c18: 皆名為俗。不有不空一切法趣不有不空
0702c19: 為真。七者幻有幻有即空皆為俗。一切法趣
0702c20: 有趣空趣不有不空為真實有二諦者。陰
0702c21: 入界等皆是實法。實法所成森羅萬品。故名
0702c22: 為俗。方便修道滅此俗已乃得會真。大品
0702c23: 云。空色色空。以滅俗故謂為空色。不滅
0702c24: 色故謂為色空。病中無藥文字中無菩提。
0702c25: 皆是此意。是為實有二諦相也。約此亦有
0702c26: 隨情情智智等三義。推之可知。幻有空二諦
0702c27: 者。斥前意也。何者實有時無真。滅有時無
0702c28: 俗二諦義不成。若明幻有者。幻有是俗幻
0702c29: 有不可得即俗而真。大品云。即色是空即
0703a01: 空是色。空色相即二諦義成。是名幻有無二
0703a02: 諦也。約此亦有隨情情智智等三義云云。隨
0703a03: 智小當分別。何者實有隨智照真與此不
0703a04: 異。隨智照俗不同。何者通人入觀巧復局。
0703a05: 照俗亦巧如百川會海。其味不別復局。還
0703a06: 源江河則異。俗是事法照異非疑。真是理法
0703a07: 不可不同。秖就通人出假。亦人人不同可
0703a08: 以意得。例三藏出假亦應如是云云。幻有
0703a09: 空不空二諦者。俗不異前。真則三種不同。
0703a10: 一俗隨三真即成三種二諦。其相云何。如
0703a11: 大品明非漏非無漏初人謂非漏是非俗。
0703a12: 非無漏是遣著。何者行人緣無漏生著。如
0703a13: 緣滅生使。破其著心還入無漏。此是一番
0703a14: 二諦也。次人聞非漏非無漏。謂非二邊別
0703a15: 顯中理。中理為真。又是一番二諦。又人聞
0703a16: 非有漏非無漏。即知雙非正顯中道。中道法
0703a17: 界力用廣大。與虛空等。一切法趣非有漏
0703a18: 非無漏。又是一番二諦也。大經云。聲聞之人
0703a19: 但見於空不見不空。智者見空及與不空。
0703a20: 即是此意。二乘謂著此空。破著空故故言
0703a21: 不空。空著若破但是見空。不見不空也。利
0703a22: 人謂不空。是妙有故言不空利。利人聞不
0703a23: 空。謂是如來藏。一切法趣如來藏。還約空
0703a24: 不空。即有三種二諦也。復次約一切法趣
0703a25: 非漏非無漏。顯三種異者初人聞一切法
0703a26: 趣非漏非無漏者。謂諸法不離空。周行十
0703a27: 方界還是瓶處。如又人聞趣知此中理須
0703a28: 一切行來趣發之。又人聞一切趣即非漏
0703a29: 非無漏。具一切法也。是故說此一俗隨三
0703b01: 真轉。或對單真或對複真。或對不思議真。
0703b02: 無量形勢婉轉赴機。出沒利物。一一皆有
0703b03: 隨情情智智等三義。若隨智證俗。隨智轉智
0703b04: 證偏真。即成通二諦智證不空真。即成別
0703b05: 入通二諦智證一切趣不空真。即成圓入
0703b06: 通二諦。三人入智不同復局照俗亦異云云。
0703b07: 何故三人同聞二諦。而取解各異者。此是不
0703b08: 共般若與二乘共說。則淺深之殊耳。大品云。
0703b09: 有菩薩初發心與薩婆若相應。有菩薩初
0703b10: 發心如遊戲神通淨佛國土。有菩薩初發心
0703b11: 即坐道場為如佛。即此意也幻有無為俗。
0703b12: 不有不無為真者。有無二故為俗。中道不
0703b13: 有不無不二為真。二乘聞此真俗俱皆不
0703b14: 解。故如如聾。大經云。我與彌勒共論
0703b15: 世諦。五百聲聞謂說真諦。即此意也。約此
0703b16: 亦有隨情情智智等云云。圓入別二諦者。俗
0703b17: 與別同。真諦則異。別人謂不空但理而已。欲
0703b18: 顯此理須緣修方便。故言一切法趣不空。
0703b19: 圓人聞不空理。即知具一切佛法。無有缺
0703b20: 減故言一切趣不空也。約此亦有隨情等
0703b21: 云云。圓教二諦者。直說不思議二諦也。真即
0703b22: 是俗。俗即是真。如如意珠。珠以譬真用以
0703b23: 譬俗。即珠是用即用是珠。不二而二分真
0703b24: 俗耳。約此亦有隨情智等云云。身子云。佛
0703b25: 以種種緣譬喻巧言說。其心安如海我聞疑
0703b26: 網斷。即其義焉。問真俗應相對。云何不同耶。
0703b27: 答此應四句俗異真同真異俗同。真俗異相
0703b28: 對。真俗同相對。三藏與通真同而俗異。二入
0703b29: 通真異而俗同。別真俗皆異而相對。圓入別
0703c01: 俗同真異。圓真俗不異而相對。不同而同。若
0703c02: 不相入當分真俗即相對云云。七種二諦廣
0703c03: 說如前。略說者。界內相即不相即。界外相即
0703c04: 不相即四種二諦也。別接通五也。圓接通六
0703c05: 也。圓接別七也。問何不接三藏。答三藏是
0703c06: 界內不相即。小乘取證根敗之士故不論
0703c07: 接。餘六是摩訶衍門。若欲前進亦可得去。
0703c08: 是故被接。問若不接亦不會。答接義非
0703c09: 會義。未會之前不論被接。三判妙者。
0703c10: 實有二諦半字法門引鈍根人。蠲除戲論
0703c11: 之糞。二諦義不成此法為。如幻二諦。滿
0703c12: 字法門為教利根。諸法實相三人共得。比
0703c13: 前為妙。同見但空方後則。以別入
0703c14: 通能見不空是則為妙。教譚理不融是故
0703c15: 為。以圓入通為妙。妙不異後。帶通方
0703c16: 便是故為。別二諦不帶通方便。是故為
0703c17: 妙。教譚理不融。是故為。圓入別理融為
0703c18: 妙。帶別方便為。唯圓二諦正直無上道。
0703c19: 是故為妙。次約隨情智判妙者。且約三
0703c20: 藏初聞隨情二諦。執實語為虛語起語見
0703c21: 故。生死浩然無佛法氣分。若能勤修念處
0703c22: 發四善根。是時隨情二諦皆名為俗。發得
0703c23: 無漏所照二諦皆名為真。從四果人以無
0703c24: 漏智所照真俗。皆名隨智二諦。隨情則
0703c25: 隨智則妙譬如轉乳始得成酪。既成酪已。
0703c26: 心相體信入出無難。即得隨情情智智等說
0703c27: 通別入通圓入通令其恥小慕大。自悲敗
0703c28: 種渴仰上乘。是時如轉酪為生蘇。心漸通
0703c29: 泰即為隨情情智智等說別圓入別。明不
0704a01: 共般若命領家業金銀珍寶出入取與。皆
0704a02: 使令知。既知是已。即如轉生蘇為熟蘇。
0704a03: 諸佛法久後要當說真寶即隨情情智智等
0704a04: 說圓二諦。如轉熟蘇為醍醐。是則六種二
0704a05: 諦調熟眾生。雖成四味是故為。醍醐一
0704a06: 味是則為妙。又束判妙。前二教雖有隨
0704a07: 智等。一向是隨情說他意語故。故名為。
0704a08: 別入通去。雖有隨情等。一向束為情智說
0704a09: 自他意語故亦亦妙。圓二諦雖有隨情
0704a10: 等。一向是隨智說佛自意語故。故稱為妙。
0704a11: 問前二二諦一向是隨情。應非見諦亦不
0704a12: 得道。答不得中道故稱隨情。諸佛如來
0704a13: 不空說法。雖非中道第一義悉檀。不失三
0704a14: 悉檀益。大判之皆屬隨情為耳。若以
0704a15: 七種二諦歷五味教者。乳教有別圓入別
0704a16: 圓三種二諦二一妙。酪教但實有二諦純
0704a17: 。生蘇具七種二諦。六一妙。熟蘇六種。五
0704a18: 一妙。法華但有一圓二諦。無六方便唯
0704a19: 妙不。題標為妙意在於此。是為相待判
0704a20: 妙也。四開顯妙者。三世如來本令眾生
0704a21: 開佛知見。得無生忍。大事因緣出現於世。
0704a22: 法華論云。蓮華出水義不可盡。出離小乘
0704a23: 泥濁水故。入如來大眾中。坐如諸菩薩坐
0704a24: 蓮華上。聞說無上清淨智慧者。必非坐華
0704a25: 葉也。乃是諸菩薩聞說一圓道。證一圓果
0704a26: 處華王界。同舍那佛坐蓮華臺耳。佛意如
0704a27: 此。始見我身初聞一實已入華臺。為未
0704a28: 入者從頓開漸更以異方便助顯第一義。
0704a29: 說諸二諦或單或複。或不可思議種種不同。
0704b01: 皆為華臺而作方便。但如來常寂而化周
0704b02: 法界。實不分別先謀後動施此汲引慈善根
0704b03: 力。令諸眾生從此得入有人言。始自鹿苑
0704b04: 皆是法華弄引。今言不爾。且近說寂滅道場
0704b05: 已來。悉為法華弄引。所以光照他土現佛。
0704b06: 悉為頓開漸文殊引先佛亦為頓開漸。如
0704b07: 此弄引猶恨其近。從大通智勝已來而為
0704b08: 眾生。作法華方便。當知。不止近在寂場。又
0704b09: 此猶近。從本成佛已來。而為眾生作華臺
0704b10: 方便。又復猶近。從本行菩薩道時。而為眾
0704b11: 生作華臺方便。文云。我本立誓願。普令一
0704b12: 切眾亦同得此道。當知。弄引豈止今耶。本
0704b13: 來所化入華臺者。自是一邊。其未入者如
0704b14: 上方便不息。中間亦如是。若從華嚴方等
0704b15: 般若等經。或別入通圓入通。圓入別等入華
0704b16: 臺者。與本入者無異。復自是一邊。其未入
0704b17: 者四味調熟。皆於此經得入華臺。諸教之
0704b18: 中或住三味二味一味。或全生者皆決令
0704b19: 妙悉入華臺。三藏保果。難破已破難開已
0704b20: 開況易破易開。悉隨情仍本當門顯實即
0704b21: 入華臺。文云。七寶大車。其數無量。各賜諸
0704b22: 子云云。此即開權顯實。諸皆妙絕待妙也。
0704b23: 若如上說。法華總括眾經。而事極於此。佛
0704b24: 出世之本意諸教法之指歸。人不見此理
0704b25: 謂是因緣事相。輕慢不止舌爛口中。若得
0704b26: 其旨深。見七種二十一種無量教門。意氣博
0704b27: 遠更相間入。繡淡精微橫周豎窮。悉歸會法
0704b28: 華。二萬燈明迦葉等。古佛設教妙極於此。有
0704b29: 經云。彌勒當來亦妙極於此。釋迦仰同三世
0704c01: 亦妙極於此。涅槃贖命重寶重抵掌耳。觀
0704c02: 此妙旨宏壯包籠。尋者須曠其意。莫以人
0704c03: 情局彼太虛也。攝大乘明十勝相義。咸謂
0704c04: 深極。使地論翻宗。今試以十妙比之。彼有
0704c05: 所漏。且用理妙比依止勝相明不思議因
0704c06: 緣四句破執。豈留黎耶庵摩羅為依止耶。
0704c07: 四悉檀施設。不止立無明他生一句。彼直
0704c08: 是一道明義。不見開合眾經頓漸為物。約
0704c09: 教約行隨情隨智。大包佛化深括始終。因
0704c10: 緣一境已廣於依止。更用四四諦七二諦五
0704c11: 三諦一諦等比者。彼無準擬。中十妙已有
0704c12: 所漏。本中十妙群經所無。何況彼論。又觀
0704c13: 心十妙即得行用。不如貧人數果頭寶。當
0704c14: 知。十妙法門鱗沓重積。可勝言哉。天竺大
0704c15: 論尚非其類。真丹人師何勞及語。此非誇
0704c16: 耀法相然耳。思自見之無俟辭費也。五明
0704c17: 三諦者。眾經備有其義。而名出纓珞仁王。
0704c18: 謂有諦無諦中道第一義諦。今經亦有其
0704c19: 義。壽量云。非如非異即中道。如即真異即俗。
0704c20: 問若此經無四種因緣等名那用其義答五
0704c21: 住二死名出勝鬘涅槃。不應用其義。若不
0704c22: 用五住則不破無明。若不用二死則非
0704c23: 常住。又三佛名出楞伽。餘經應無三佛義。
0704c24: 眾經皆是佛說。名乃不同義不可壅云云。今
0704c25: 明三諦為三。一明三諦。二判妙。三開
0704c26: 顯妙。前兩種二諦。以不明中道故。
0704c27: 就五種二諦得論中道。即有五種三諦。約
0704c28: 別入通點非有漏非無漏三諦義成。有漏是
0704c29: 俗無漏是真。非有漏非無漏是中。當教論中
0705a01: 但異空而已。中無功用不備諸法。圓入通
0705a02: 三諦者。二諦不異前。點非漏非無漏具一
0705a03: 切法。與前中異也。別三諦者。開彼俗為兩
0705a04: 諦。對真為中中理而已云云。圓入別三諦者。
0705a05: 二諦不異前。點真中道具足佛法也。圓三
0705a06: 諦者。非但中道具足佛法。真俗亦然。三諦
0705a07: 圓融一三三一。如止觀中說云云。二判妙
0705a08: 者。別圓入通帶通方便。故為。別不帶通
0705a09: 為妙。圓入別帶別方便為。圓不帶方
0705a10: 便最妙。約五味教者。乳教說三種三諦。二
0705a11: 一妙。酪教但無妙。生蘇熟蘇皆具五種
0705a12: 三諦。四一妙。此經唯一種三諦。即相待妙
0705a13: 也。三開顯妙。決前諸入一妙三諦。無
0705a14: 所可待是為絕待妙也。六明一諦者。大經
0705a15: 云。所言二諦其實是。一方便說二。如醉未
0705a16: 吐見日月轉謂有轉日及不轉日。醒人但
0705a17: 見不轉不見於轉。轉二為不轉為妙。三
0705a18: 藏全是轉二。同彼醉人。諸大乘經帶轉二
0705a19: 說不轉一。今經正直捨方便但說無上道。
0705a20: 不轉一實是故為妙。地持明地相明義說相
0705a21: 似法。地實明義說真實法。又教門方便即教
0705a22: 道明義。說所證法即證道明義。今借用之。
0705a23: 諸佛法久後要當說真實。即地實義。道場所
0705a24: 得法即是證道明義。是故妙也。執著此實。
0705a25: 實語是虛語。生語見故。故名為。融通無
0705a26: 著是故言妙。開顯妙可解云云。諸諦不
0705a27: 可說者。諸法從本來常自寂滅相。那得諸
0705a28: 諦紛紜相礙。一諦尚無諸諦安有。一一皆不
0705a29: 可說。可說為不可說為妙。不可說亦不可
0705b01: 說是妙。是妙亦妙言語道斷故。若通作不可
0705b02: 說者。生生不可說。乃至不生不生不可說。前
0705b03: 不可說為。不生不生不可說為妙。若異
0705b04: 妙相待不融。妙不二即絕待妙也云云。約
0705b05: 五味教者。乳教一無諦一妙無諦。酪教一
0705b06: 無諦。生蘇三無諦一妙無諦。熟蘇二
0705b07: 無諦一妙無諦。此經但一妙無諦。開如前
0705b08: 云云。問何故。大小通論無諦。答釋論云。不
0705b09: 破聖人心中所得涅槃。為未得者執涅槃
0705b10: 生戲論。如緣無生使故破言無諦也。問
0705b11: 若爾小乘得與不得俱皆被破。大乘得與
0705b12: 不得亦俱應破。答不例小乘猶有別惑可
0705b13: 除別理可顯故。雖得須破。中道不爾。得云
0705b14: 何破。問若爾中道唯應有一實諦。不應言
0705b15: 無諦也。答為未得者執中生惑故須無諦。
0705b16: 實得者有戲論者無云云。
0705b17: 妙法蓮華經玄義卷第二下
