0096b01: 
0096b02: 金剛般若經義疏卷第二
0096b03: 
0096b04: 胡吉藏法師撰
0096b05: 與大比丘眾者。此是第六明同聞眾。問何因
0096b06: 緣故要須六事。答具足六事義乃圓足。所以
0096b07: 者何。如是即所聞之法。我聞是能聞之人。一
0096b08: 時是說經之時。佛是演教之主。祇洹為說教
0096b09: 之處。今是同聞之眾。亦是教所為人。此亦
0096b10: 得是證經人。亦得是聽經人。若取釋迦同行
0096b11: 宿世善友。多是證經之人。證如來所說可信。
0096b12: 證阿難所聞無僻。若是聽經之人多是實行
0096b13: 也。問大智論云。菩薩經初有聲聞眾有菩薩
0096b14: 眾。聲聞經初但有聲聞無菩薩眾。若爾今是
0096b15: 大乘經。何故有聲聞眾無菩薩眾。答曰。具撿
0096b16: 大乘經有四句不同。一者大乘經初但有菩
0096b17: 薩眾無聲聞眾。即如華嚴七處八會。二者大
0096b18: 乘經初但有聲聞眾無菩薩眾。即是此經。三
0096b19: 者大乘經初具有大小兩眾。即如涅槃大品。
0096b20: 四者大乘經初俱無兩眾。則如金光明及勝
0096b21: 鬘等經也。問何因緣故此大乘經但有聲聞
0096b22: 眾。答曰。今此經中實具兩眾。何以知之。下
0096b23: 流通文廣列眾故。今但列聲聞眾者。示以此
0096b24: 般若要略門故。又應具四眾。今但列比丘者。
0096b25: 一者釋迦出世比丘最在前入道故。二者心
0096b26: 形兩勝故。形則勝於在俗。心則勝比丘尼。是
0096b27: 故偏列。又此諸比丘是如來內眷屬。與佛共
0096b28: 住常在佛邊。餘三眾不爾。又比丘眾能受正
0096b29: 法能說正法助佛揚化。是故偏列。所以不列
0096c01: 菩薩者。菩薩是客來故。所以不列。聲聞舊眾
0096c02: 故。所以偏列之。又顯示教中聲聞威儀勝於
0096c03: 菩薩。菩薩形無定方反常而化。又今正欲破
0096c04: 聲聞人邪曲之見令信受般若。是故偏列。菩
0096c05: 薩不爾。所以不列。言大比丘僧者。外國應云
0096c06: 摩訶比丘僧。摩訶者或大或勝或多。言大者
0096c07: 具大戒故具大德故大名聞故。言多者數至
0096c08: 千二百五十人故。言勝者諸眾中最勝故。論
0096c09: 議能勝九十六種外道故。比丘名乞士。從俗
0096c10: 人乞食以資身。從諸佛乞法以練神也。言僧
0096c11: 者。福田經說。諸有五淨德名曰福田。一者發
0096c12: 心離俗懷珮道故。二毀於形好應法服故。三
0096c13: 者永割親愛無的漠故。四者委棄軀命集善
0096c14: 法故。五者志求大乘欲度人故。千二百五十
0096c15: 人者。佛初成道前度五人。次度優樓頻螺迦
0096c16: 葉摩訶迦葉得五百人。次度那提迦葉伽耶
0096c17: 迦葉兄弟二人各有二百五十弟子。合成千
0096c18: 人。次度舍利弗目連復得二百五十人。合有
0096c19: 一千二百五十五人。今但舉其大數取有名
0096c20: 聞者。正云千二百五十也。爾時世尊下。第二
0096c21: 別序。就別序中大開為二。第一明如來塗行
0096c22: 乞食。第二明如來敷座而坐入于三昧。就此
0096c23: 二章各開兩段。初章二者。一明往事。二明還
0096c24: 事。後章二者。一明敷座。即入定前方便。二
0096c25: 而坐一句。第二正入三昧。問何因緣故前明
0096c26: 乞食後入三昧。答曰。欲令眾生生福德故。所
0096c27: 以前明乞食。欲令眾生生智慧故。入三昧後
0096c28: 說法。復次前利益在家眾生故。後通利益出
0096c29: 家在家諸大眾故。亦云前益白衣則別益。何
0097a01: 故。唯就白衣乞食不就比丘比丘尼乞食。故
0097a02: 稱別後為四眾說法則通利益。復次前與眾
0097a03: 生世間利。後與眾生出世間利故。復次前示
0097a04: 為福田。顯如來是應供故。後明佛為施主。以
0097a05: 般若法施眾生。即是釋迦如來正遍知義。復
0097a06: 次初是中前利益眾生。後是中後利益眾生
0097a07: 故。復次前是身業益物。後入三昧是意業益
0097a08: 物。次說般若是口業益物也。復次前欲令生
0097a09: 身久住故。後欲令法身久住故。欲令生身久
0097a10: 住乞食資於生身。後說般若即是益於法身。
0097a11: 以有此兩住令眾生得二身之益也。又乞食示
0097a12: 如來少欲知足之行。說法顯如來微妙之解。
0097a13: 又乞食明佛慈悲。說法明佛智慧。又乞食示
0097a14: 末世眾生身軌。說法示末世眾生心軌。合令
0097a15: 一切眾生心依般若也。又令弟子從俗人乞
0097a16: 食以資身。從如來受般若以練神。二事便足。
0097a17: 又乞食破憍慢心。說般若破愚癡心。問大經
0097a18: 因食開涅槃與此經何異。答彼經因食開如
0097a19: 來法身常身非雜食身。此經因乞食明有上
0097a20: 來諸義也。又二經亦同。初乞食明與凡夫二
0097a21: 乘同。次說法明不可以身相得見如來故如來
0097a22: 身非是食身。論云。三相異體故離彼是如來。
0097a23: 要須先同而後異。此即欲令凡夫二乘皆發心
0097a24: 求佛身也。問今說般若何因緣故前明乞食。
0097a25: 答云。至人動無非時。諸有所作悉皆益物。故
0097a26: 不應責所由。復次以近顯遠。故將說般若前
0097a27: 明乞食。所以者何。世間飲食本以資身養命。
0097a28: 般若法食資法身養於慧命。復次乞食是四
0097a29: 聖之種。般若是眾聖之本。復次道遠乎哉。體
0097b01: 之即神。是故飲食不離般若。若能了食清淨
0097b02: 即是般若也。就經文中凡有五句。一標福物
0097b03: 之人。二明乞食之時節。三辨乞食儀容。四明
0097b04: 乞食之處所。五明乞食方法。爾時世尊者。此
0097b05: 即是第一標福物之人。成實論云。具上九號
0097b06: 故名世尊。食時下。第二明乞食之時。此乃是
0097b07: 世間事而遠表佛法兩益。而自他無惱。然
0097b08: 世間居士食有定時。初旦則始營未辦。晚日
0097b09: 噉食既訖。今是營食初熟之時。於是行詣。可
0097b10: 謂得時。聖人心雖存道。身託有資。今內無積
0097b11: 畜之累。外有福物之功。乞若得時彼我兼益。
0097b12: 乞若失時則自他兩惱。故云食時。以知時故
0097b13: 名大法師。信哉誠說。著衣持下。第三明整。
0097b14: 於容儀明衣有三種。著亦三時。若平常臥起
0097b15: 著於五條。名安陀衛。此云下品衣亦云內著
0097b16: 衣。若入眾法事著於七條。名多羅僧。此云
0097b17: 中品衣。若入聚落洛見國王長者著僧伽梨。此
0097b18: 云大衣亦云正著衣。從九條已上至二十五
0097b19: 條略為三品。品中有三合成九種。下品三者
0097b20: 九條十一十三條也。中品三者十五十七十
0097b21: 九條也。上品三者二十一二十三二十五條
0097b22: 也。此隨形大小故制條葉多少。佛身丈六可
0097b23: 著二十五條。今人唯可十五條而已。外國通
0097b24: 稱袈裟。此云離塵服。若紅紫相糅則增物染
0097b25: 心。今三種壞色則貪心不起。二云消瘦衣。入
0097b26: 道之人身被此服則煩惱折落。三者云蓮華
0097b27: 服。此借喻為名。體淨離垢有類芙蕖。四者云
0097b28: 間色衣。三色相間共成一衣。真諦三藏云赤
0097b29: 血色衣。外國袈裟雖復五部不同。同皆赤色。
0097c01: 問常云三種壞色。云何言赤色。答常解云。
0097c02: 新衣前取青染。次則入泥。次樹汁度之名為
0097c03: 木蘭。故云若青若泥若木蘭。三藏云。預是中
0097c04: 國人都無此法。言三種壞色者。三色之中隨
0097c05: 用一色以點印之。若有青處即用青點。若無
0097c06: 有青處用泥為點。無泥處可磨鐵汁點之。
0097c07: 但應取一色便足。但為時處各異一色不恒。
0097c08: 恐諸比丘生於疑悔故言於三種隨取一色。
0097c09: 十八部義雖異衣色是一。故大經云。見我弟
0097c10: 子著赤色衣謂呼是血。但點不同故有諸部
0097c11: 為異。若薩婆多部點顯現處。上座部則節節
0097c12: 皆點。若正量部但點四角也。三藏又云。外國
0097c13: 亦無五部著五種衣。但佛為波斯匿王解夢。
0097c14: 玄記末世有惡比丘破我法者分為五部。彼
0097c15: 土俗人有五性故著五色衣。為表五種神異
0097c16: 故也。問佛入涅槃之時。三衣為在何處。答說
0097c17: 處不同。若依胎經云。佛將入涅槃手自牒三
0097c18: 衣置金棺中以儭佛身。若依摩耶經說。摩耶
0097c19: 從忉利天下不復見佛。唯見佛僧伽梨及錫
0097c20: 杖。而自悲歎云。我子在世著執此物以用度
0097c21: 人。今空無主。以此而推三衣猶在。三藏云。佛
0097c22: 五條即在彌梯羅國。七條在半遮尸國。大衣
0097c23: 及錫杖在罽賓國。尼師檀在迦毘羅國。持
0097c24: 者。一隨順三世佛法。二者為破外道手自捧
0097c25: 食。三顯威儀利物不同下賤乞人。四為示永
0097c26: 功德器。無量壽經云貯功德示福田。著袈裟
0097c27: 示福田。律中云。佛將阿難往南山國。彼土多
0097c28: 有良田。壟可愛。仍令傳像之以製衣。表出
0097c29: 家之人為世福田能令施心種子獲無量報。
0098a01: 有散種良田收功而萬倍故。衣之條葉擬似
0098a02: 田之壟畔。所以經云示福田也。姼羅此云
0098a03: 應量器。即表出家人體具智斷內外相應即
0098a04: 是應受人天供養之器也。佛初受二女乳糜。
0098a05: 即是金器盛之。廣於一尋。此是未成道時食
0098a06: 器也。至成道竟次受提謂波利長者所施。
0098a07: 或言是。爾時未有。自念。三世諸佛無有
0098a08: 手捧食法。是以四王奉以四。佛以手案之
0098a09: 合成一。而四重文現。又三藏云。淨居天還
0098a10: 將過去四王石以付四王。四王各用奉佛。
0098a11: 此今在罽賓國。有塔盛之。至像法滅四王
0098a12: 還將付淨居天。淨居天待彌勒出令四王送
0098a13: 與彌勒。然之大小三品不同。上品容三
0098a14: 他飯。一他羹。餘可食物者半羹下品則容
0098a15: 一他飯。半他羹。餘可食物半羹。若大於
0098a16: 少少於大是為中品。他是外國六舛器。
0098a17: 上品則容三斗。可盛二斗七舛食。須空上
0098a18: 三舛。以示少欲。下品容一斗半。可盛一斗
0098a19: 二舛食。須空上三舛。則是一斗二舛。兩盈之
0098a20: 間名中品也。大智論云。明有八種。不許
0098a21: 弟子畜金銀。恐生貪故。不許畜木。受垢
0098a22: 故。但許畜二種。謂鐵瓦等也。佛畜石也。問
0098a23: 曰。頗有佛不著袈裟不用不耶。答有。大論
0098a24: 云。天王佛作白衣威儀也。入舍衛大城乞食
0098a25: 下。第四明乞食之處所。舊解云。園去城有千
0098a26: 二百步。或有言四里。如來受食其法有三。一
0098a27: 坐待日時。名膳自至。二則外來請佛。請佛有
0098a28: 二。一者佛與眾僧俱去。二者僧去而佛不去。
0098a29: 遣人請食。所以不去者凡為五事。一為入定。
0098b01: 二為諸天說法。三為看病比丘。四為案行房
0098b02: 舍。五為欲制戒也。三者如來自行乞食。行法
0098b03: 有三。一則飛空而去。二者足離地四寸而印
0098b04: 文現地。三者足踐蓮華而蓮華動而足不動。
0098b05: 佛所以塗步乞食者。依瓔珞女經凡有十事。
0098b06: 一者如來入城乞食。眾生見佛三十二相如須
0098b07: 彌山王故發菩提心。必求如來身也。二者城
0098b08: 中有盲聾疾病等人乃至百苦。不能得至如來
0098b09: 所。是故如來入城放光照之。眾苦休息便發
0098b10: 菩提心。三者為剎利婆羅門豪貴長者自恃
0098b11: 種性不生敬心。見如來威德嚴儀挺特有異
0098b12: 於世故憍慢心息。故發菩提心。四者為守護
0098b13: 女人有三監五礙故不得見佛。又為懈怠者
0098b14: 雖與如來鄰住而不能往。故佛今入城令其
0098b15: 因得禮拜問訊。故發菩提心也。五者如來入
0098b16: 城四王八部皆悉導從。各齎華香歌詠供養。
0098b17: 城中人見即便生念云。諸天尚捨天樂供養
0098b18: 於佛。我等云何而不供養禮拜者哉。故因發
0098b19: 心也。六者如來持四王所奉之。實是一
0098b20: 四緣宛然為異。城中人見此希有。是故發菩
0098b21: 提心也。七者為貧富二人。若使富者見如來
0098b22: 空於是多施。若是貧者便見如來滿即
0098b23: 少施皆生歡喜。故發菩提心也。八者如來
0098b24: 中受百味飯食。皆悉不雜還如異器盛食。一
0098b25: 切眾僧諸眾生等恣意而散不增不減。見者
0098b26: 歡喜無不發心也。九者為未來弟子諸比丘
0098b27: 等。現行乞食作其儀軌不畜有為。十者如來
0098b28: 之身常在三昧。其身不食。但為利益眾生故
0098b29: 現行乞食。以是因緣故云入城乞食也。言於
0098c01: 其城中次第乞已者。第五句明乞食方法。有
0098c02: 論師言。外國四姓豪族在城內住。若使庶
0098c03: 人屠兒等在城外住。若入城時各自別行
0098c04: 不相參雜。今言次第乞者。由在城內四姓之
0098c05: 中。不擇其貧富次第而從乞也。又善吉捨貧
0098c06: 從富謂今雖受果未來無因。今欲使其修未
0098c07: 來因業果相續。是故捨貧從富也。迦葉則捨
0098c08: 富從貧。愍其交切之苦。又過去不施今生貧
0098c09: 窮。今不行施來世復貧。貧相係無得脫時。是
0098c10: 以捨富從貧。此之二人雖有慈悲而不能平
0098c11: 等。是故為淨名所屈。今如來欲顯平等之道。
0098c12: 所以次第乞也。還至本處下。第二明得食後
0098c13: 事。然須識般若大意。此是去而不往。歸無所
0098c14: 還。受而不納。食而不也。此中亦有四句。第
0098c15: 一明還至本處。然他既滿須反所住以待
0098c16: 中時。又利物故往。利竟便還。所以令滿即
0098c17: 還。不許隨得隨噉者。略有二。前供養師長。二
0098c18: 兼濟老病。如來得食分為三分。一分布施陸
0098c19: 地眾生。一分布施水中眾生。一分自食。若有
0098c20: 老病亦分施也。飯食訖者。第二句明食事竟
0098c21: 究。收衣者。第三明攝容儀也。洗足已者。第
0098c22: 四句亦有五。一者明洗塵累。塗步行乞雖離
0098c23: 地四寸而示有塵垢。故便洗也。二示尊敬般
0098c24: 若故須身淨方說。三為護僧臥具。四為諸天
0098c25: 下禮敬於足。五為表眾生煩惱應淨。問佛日
0098c26: 行幾里。答如轉輪王法日行四十里也。問樂
0098c27: 瓔珞女經云。雖明乞食為於十事。今更有餘
0098c28: 義不耶。答三藏云。佛欲為破惡世貪名利高
0098c29: 慢出家人多貪積聚。是故如來自行乞食。又
0099a01: 為息外道譏謗言沙門釋子多好著樂。是故
0099a02: 行乞。又為顯如來少欲知足。不受人天所奉
0099a03: 供養躬自行乞。又有二外道一者樂行。坐受
0099a04: 供養。二者苦行。過時而乞。所以過時者。正以
0099a05: 或得不得為苦行也。今如來為破二事。佛自
0099a06: 乞故破著樂外道。以其乞得時故破苦行外
0099a07: 道。敷座而坐下。第二明將說般若故前入三
0099a08: 昧。文亦有二。一者敷座定前方便。二者而坐
0099a09: 正入三昧。所以自敷座者。般若名為佛母。今
0099a10: 欲尊敬般若故自敷座。二者隨順諸佛教戒。
0099a11: 若不自敷座臥具。得突吉羅罪。又是示少欲
0099a12: 知足。不使人敷也。言而坐者。第二正入三昧。
0099a13: 論經長有結跏趺坐。是坐中最勝故。見者歡
0099a14: 喜故。身得安穩故。心得端直故。所以入三昧
0099a15: 者。如來靜散無二。實無出入。而今為說法人
0099a16: 作於模軌。夫說深法必須靜心。若不靜心則
0099a17: 不識根緣亦不審法相。是故如來前入三昧
0099a18: 然後說法。則是明照於根緣明審法相。毘婆
0099a19: 沙云。依相書善法示聰明人相。聰明人相者。
0099a20: 善言所言。善行所行。善思所思。是故如來入
0099a21: 定思惟然後方說也。又示輕賤薄眾生模軌
0099a22: 法則故。有人得少知見。他問即答而不思之。
0099a23: 如來不爾。久思惟竟方乃說也。時長老須菩
0099a24: 提下。若依開善此則猶屬序分。此之一文名
0099a25: 歎請序。今謂不爾。已如前說。善吉正問。如來
0099a26: 正答　如華嚴普慧二百句問。普賢二千句答。
0099a27: 何故容割問為序截答為正。北地論師云。此
0099a28: 文屬十二分中護念付屬分。是亦不然。如前
0099a29: 說善吉有歎有請。歎即是護念付屬。請即是
0099b01: 發乎四句問。若以歎為護念付屬分者。應以
0099b02: 請文為請問分。若言論解護念付屬以之為
0099b03: 分。不解請問故請問非分者。論亦不解通別
0099b04: 二序。應無序分。然此是未見論家製作之意
0099b05: 故生此謬耳。此是易故不釋。難故須解。豈是
0099b06: 解與不解而判分與不分耶。今從此文屬第
0099b07: 二正說般若分也。若三業分經者。乞食等身
0099b08: 業利益分。入三昧意業利益分。今是口業利
0099b09: 益分也。若以福慧為判者。上是生物福德門。
0099b10: 今是生物智慧門。亦上是利益在家門。今是
0099b11: 通益一切門。具如前十數對說。亦不可專作
0099b12: 序正兩分。故經意無盡。言多不足。三段失旨。
0099b13: 意顯於茲。今聊寄一名為序正流通之說耳。
0099b14: 就此正說開為二周。第一周為利根人廣說
0099b15: 般若。第二周為中下根未悟略說般若。作此
0099b16: 開文驚乎常聽。今具引事義證其起盡。問何
0099b17: 以知前是一周後復是一周說耶。答今當以
0099b18: 數義驗之。一者經自有文。善吉有前問後問。
0099b19: 二問略同。如來前答後答二答相類。是故當
0099b20: 知二周說也。又經語難明。今以論為證論解
0099b21: 前經答四問竟。而後次第生起釋玄疑伏難。
0099b22: 蟬聯而來。亦釋後問竟次第生起釋玄疑伏
0099b23: 難。相接而至。是故知為兩周也。斯乃經論兩
0099b24: 證豈虛搆哉。問曰。聖人制作理致玄遠。辭即
0099b25: 巧妙。豈當一軸之經遂有二周煩長。答曰。雖
0099b26: 曰兩周其旨各異非煩長也。所以者何。類如
0099b27: 大品兩周。前周明於實慧。後周辨於善權今
0099b28: 之兩周在義亦異。前周則淨於緣。後周則盡
0099b29: 於觀。然要須緣淨觀盡不緣不觀無所依止
0099c01: 方能悟於般若。故肇公云。法無有無之數。聖
0099c02: 無有無之智。法無有無之數則無數於外。聖
0099c03: 無有無之智則無心於內。於外無數於內無
0099c04: 心。彼已寂滅乃階其妙。影公云。萬化非無宗。
0099c05: 宗之者無相。虛宗非無契。契之者無心。故至
0099c06: 人以無心之妙慧契彼無相之虛宗。此則內
0099c07: 外兩冥。緣智俱寂。豈容名數於其間哉。斯二
0099c08: 三子言與經會。信而好古。餘豈異哉。問何以
0099c09: 得知前周盡緣後周盡觀耶。答經有明文。論
0099c10: 有誠說。前經直云雖度眾生而無眾生可度。
0099c11: 正歎菩薩依般若作無所得發心乃至無所得
0099c12: 修行。而經意雖復緣觀俱息。但文未正顯灼
0099c13: 破於觀主。故鈍根之徒由言有於菩薩巧度
0099c14: 眾生巧能修行。故後周經文方息四心無發
0099c15: 心人乃至修行者。然前周正勸生四心。後周
0099c16: 明四心亦息。豈不然乎。論偈云。於內心修行。
0099c17: 存我為菩薩。此則障於心違於不住道。以是
0099c18: 義故當知。此文正息觀至盡於觀主。文義昺
0099c19: 然無所疑也。此之二周非止是一經之大意。乃
0099c20: 是方等之旨歸至人環中之妙術也。又前周
0099c21: 為前會。後周為後會。下當更辨。就前周文科
0099c22: 為二別。一善吉致問。二如來答。就問之中復
0099c23: 開為二。一者經家序能問之人儀容。二者發
0099c24: 言正問。初序中又二。一者標對揚之主。二序
0099c25: 請法之儀。爾時者。此是如來加與善吉之時。
0099c26: 亦是時會發悟之時。故云爾時。問此經加與
0099c27: 義與大品何異。答大品則具口意二加。發言
0099c28: 命說稱為口加。與其智慧辨才名為意加。今
0099c29: 此經但其與智慧辯才為意加。不命之令說
0100a01: 無有口加也。然下文亦有對揚之義。但無炳
0100a02: 然命說故與大品不同。須菩提者。此人本
0100a03: 其事難知。三藏云。是本東方世界青龍陀佛
0100a04: 影嚮能仁為弟子化。其猶文殊之例也。或有
0100a05: 經云。此是化人。攝大乘論明身子是化人。善
0100a06: 吉猶為其例。又經云。是舍衛國長者之子位
0100a07: 登遺顏。言遺顏者。法身菩薩過阿鞞之位也。
0100a08: 復云。是舍衛國內有婆羅門。名曰鳩留。其人
0100a09: 無子祈天神。天神云。汝家大富無堪生者。因
0100a10: 見一大德天下詫生其家。兒既長大。令父母
0100a11: 請佛還家。後送佛反於祇洹即得羅漢果。復
0100a12: 有經說。昔為白衣人。見沙門乞食不得空
0100a13: 而反。因以食與之。後得十劫常生天中。故其
0100a14: 人福德深厚無比。又言。是淨音嚮王太子。如
0100a15: 此等說多出福報雜譬喻經。須菩提者翻為
0100a16: 善業。亦言善學。舊云善吉。善吉與善財生異。
0100a17: 何者。善財生時七寶踊現故名善財。須菩提
0100a18: 生時舉室皆空。父母疑怪請問相師。相師云。
0100a19: 唯善唯吉。故名善吉。又云空生。即從生時受
0100a20: 稱。其人內祕菩薩行。外現聲聞。位高可崇故
0100a21: 呼為長老也。即從坐起下。第二明請法之儀。
0100a22: 此中凡有五句。一避席修敬。弟子儀法既尊
0100a23: 人重法。不可晏然而坐。故將欲請道。所以避
0100a24: 席。偏袒右肩者。既表師弟之儀則。示永有驅
0100a25: 策之相。又是隨從國法。故修敬袒肩。右膝著
0100a26: 地者。此明屈曲伏從。示師弟無有違拒之貌。
0100a27: 合掌向佛者。此是斂肅容貌專心受道也。而
0100a28: 白佛言者。上來經家序其身業此之一句序
0100a29: 其口業也。希有世尊者。此下第二正明發問。
0100b01: 就此為兩。第一稱歎。第二請問。言希有世尊
0100b02: 者。中阿含二十四卷云。昔時大王者我身是
0100b03: 也。我從子至子從孫至孫從族至族。八萬四
0100b04: 千轉輪王。并前剃除髻髮捨家趣非家。又增一
0100b05: 阿含第二十一卷云。若如來不出家者。當二
0100b06: 千五百歲作轉輪王。今捨轉輪王位遂能為
0100b07: 物塗行乞食。故為希有。又善吉知般若無相
0100b08: 無貌。念想觀除言語亦滅。而無名相中為眾
0100b09: 生故作名相說。雖作名字而不傷無名。故為
0100b10: 希有。譬如劫盡大火世界洞然。有人擔一束
0100b11: 乾草而從火中過不燒一葉。故為希有。善護
0100b12: 念諸菩薩善付屬諸菩薩者。歎也。問何因緣
0100b13: 故有此歎耶。答此一言貫於前後。如來所以
0100b14: 塗行乞食者。正為大慈大悲。護念付屬諸菩
0100b15: 薩故也。又今說般若者。亦為護念付屬諸菩
0100b16: 薩故也。又歎上塗行乞食以為希有。則歎佛
0100b17: 身業。今歎護念菩薩。是歎如來意業。善付屬
0100b18: 諸菩薩。即是歎口業。如來既三業利物。故善
0100b19: 吉歎三業。問云。何名為善護念耶。答欲使
0100b20: 其內德堅固名為護念。令其外德成就名為
0100b21: 善付囑。問諸佛如來常念六道。何因緣故偏
0100b22: 念菩薩。答雖常念六道。但菩薩堪受般若。有
0100b23: 其內因。是故外為諸佛護念。問諸佛護念有
0100b24: 何利益。答猶如魚子。母念則成不念則壞。菩
0100b25: 薩亦爾。佛若護念善根則成。若不護念善根
0100b26: 則壞。付囑者。以無上法寶付諸菩薩。以諸菩
0100b27: 薩善能問答。如是法寶則得久住無量千世。
0100b28: 所以通稱為善者。若護念付囑聲聞則不善。
0100b29: 今以護念付囑菩薩故名為善。具如大經付囑
0100c01: 老少二人譬也。依論解釋。論曰。巧護義應知。
0100c02: 加彼身同行者。此釋善護念也。善是巧之異
0100c03: 名。故云巧護義應知也。加彼身同行者。護念
0100c04: 即是加與之義。謂加與二力。一者加其智慧
0100c05: 力令成就佛法故。此即是加其自行。故名為
0100c06: 身。身即自身也。次加其教化眾生力。即是加
0100c07: 其化他力。令受化之徒與其行同。故云同行
0100c08: 也。不退得未得是名善付囑者。此之半偈釋
0100c09: 付囑義。論云善護念者。依根熟菩薩說。善付
0100c10: 囑者。依根未熟菩薩說。根熟菩薩則堪加與
0100c11: 自行化他二種之力。以如前明。今以根未熟
0100c12: 菩薩付囑根熟菩薩。令其未熟得熟也。不退
0100c13: 得未得者。已得功德令其不退。所未得者而
0100c14: 令得之。故云不退得未得也。問論釋之與舊
0100c15: 解云何同異。答論以人付囑於人名善付囑。
0100c16: 舊釋以法寶付囑於人名善付囑。兩言雖異
0100c17: 會歸終一。以人付囑人終令得悟法。即是付
0100c18: 囑法義。以法付囑人終為化人義。即是付囑
0100c19: 人也。又一義防遏眾魔不令得菩薩便為護念
0100c20: 義。為說道法令如說修行為付囑也。問根熟
0100c21: 與未熟約何位耶。答北地論師云。根熟菩薩
0100c22: 即是內凡習種性之人。必能趣於初地名為
0100c23: 根熟。若是外凡未能必入於初地名為未熟。
0100c24: 善男子善女人發菩提心者。此第二正發問。
0100c25: 若依羅什法師翻經唯可三問。一問菩提心。
0100c26: 二問云何應住。三問降伏。但解此三問眾師
0100c27: 不同。第一師云。問雖有三不出願之與行。菩
0100c28: 提心一問即是問願。降伏住二問即是問行。
0100c29: 菩薩之道不出願行二門。行以涉行為義。願
0101a01: 以要期為旨。行若無願行則無所御。願若無
0101a02: 行願則不果。其猶鳥之二翼車之兩輪。故行
0101a03: 以即事涉行。願以懸求未得。今明行願之義
0101a04: 實如所說。若偏以菩提心為願。此事未然。今
0101a05: 以發正道心名菩提心。豈得空有其願而無行
0101a06: 耶。復有師云。應為三問。一問菩提心即問平
0101a07: 等空。二問云何住問實法空。三問云何降伏
0101a08: 問假名空。然觀門次第應從淺至深。今乃從
0101a09: 深至淺。此是說門非是行門。問者唯慕其深
0101a10: 前問深也。今謂此亦不然。三空乃通貫大小
0101a11: 今正辨菩薩之行。又且問無三空之辭。佛答
0101a12: 無三空之意。初答乃明菩薩成廣大心遍度
0101a13: 眾生而無所度。非謂但明假名空也。若但明
0101a14: 假名空。即應但辨無眾生亦無度義亦無廣
0101a15: 大心義。今乃明大心而無度無度而大心。此
0101a16: 乃是無度度義度無度義。二慧具足。云何偏
0101a17: 是假名空。次答住問亦非實空。若是實空。應
0101a18: 明無有諸法無有修行。今乃明於一切法無
0101a19: 所依住而修檀等萬行。豈偏是實空耶。今依
0101a20: 論經凡有四句問。一問云何發菩提心。二問
0101a21: 云何應住。三問云何修行。四問云何降伏。所
0101a22: 以有此四問者。凡為菩薩必須發菩提心。故
0101a23: 前問發心。若不依般若發心。則住顛倒不住
0101a24: 般若。今依般若發心。則住般若不住顛倒。故
0101a25: 次問住菩提心。既得住立故修行萬行。所以
0101a26: 次問修行。以修無所得行故顛倒到有得之心
0101a27: 析伏不起。所以次問降伏也。佛言善哉。此下
0101a28: 第二如來答問。開為二別。一答問緣起。二正
0101a29: 答。答問緣起。復開為二。一美其歎請。二則許
0101b01: 酬其問。然佛歎善吉者。良由善吉歎得時宜
0101b02: 問復會道故佛歎之。又善吉是聲聞人今遂
0101b03: 能問菩薩事。此為希有故復歎之。又時會恐
0101b04: 菩薩道深小乘智淺問容僻謬。故印歎之令
0101b05: 眾尊人重法也。汝今諦聽下。此第二句許答
0101b06: 其問。就文為二。初正誡許。次受旨願聞。此兩
0101b07: 易知皆如文所列。佛告須菩提下。第二如來
0101b08: 正答。就正答中若依論判。則應開為兩。則酬
0101b09: 其四問。次從於意云何可以身相見如來下
0101b10: 竟經。皆是斷疑。故論主判此章。云自下一切
0101b11: 修多羅中斷生疑心。前酬四問名為略說般
0101b12: 若。後斷眾疑即是廣說。今採論意按致一經
0101b13: 開為三別。第一明般若體門。二明信受門。三
0101b14: 明格量門。明此三者。既稱般若波羅蜜經。故
0101b15: 前明般若體。既明般若體竟。必有信受人。故
0101b16: 次明信受門。信持則獲福無盡。故次明格量
0101b17: 門。又前就因果說般若。即是法門次就信受
0101b18: 門說般若。即是人門。後就功德門說般若。明
0101b19: 人行法故得功德也。就前門為　二。一答其四
0101b20: 問即明因門。二斷眾疑次辨果門。因即無依
0101b21: 無住。果則無相無為。般若未曾因果。為眾生
0101b22: 故故作因果名說。就明因門答其四問唯有
0101b23: 兩章經文。由來舊釋。初章經非答菩提心門。
0101b24: 乃是答降伏心問。次章經答其住問。後舉佛
0101b25: 果答菩提心問。北地論師云。初答其住問不
0101b26: 答菩提心問。今謂并不然。若言此中遍度四
0101b27: 生非答菩提心問者。汝復以何法名菩提心。
0101b28: 又下第二周中善吉更發三問。佛答發菩提
0101b29: 心者。當生如是心滅度一切眾生而無滅度。
0101c01: 此即是牒菩提心問而解釋之。云何言非答
0101c02: 菩提心耶。今明經雖兩章共酬四問。初一章
0101c03: 經答住問。即是答菩提心問。次一章經答修
0101c04: 行問。即是答降伏心問也。問云何答其住問。
0101c05: 即是答菩提心耶。解云。由發菩提心故得住
0101c06: 大乘法。若不發菩提心則不住大乘。故論云
0101c07: 利益深心住此乘功德滿。就初經文復開為
0101c08: 二。第一對於善吉總勸菩薩發菩提心。二者
0101c09: 正明發心之義。初則如文。問曰。今正辨菩提
0101c10: 心。寧言如是降伏其心。答以發一菩提心故
0101c11: 不起凡夫及二乘心即是降伏。初明遍度眾
0101c12: 生故異二乘心。降伏二乘。後明度無所度。是
0101c13: 降伏凡夫心也。降伏二乘即是以他降自。降
0101c14: 伏凡夫心即是以無降有也。又降伏二乘亦
0101c15: 得是以有降無。二乘無慈悲心菩薩有慈悲
0101c16: 心故。是以有降無。復以無降有。如前說也。又
0101c17: 此中明大慈大悲。即降伏貪瞋煩惱。故名降
0101c18: 伏。又菩薩雖度眾生。實無眾生可度。即是降
0101c19: 伏眾生見也。又菩薩若言有眾生可度。即是
0101c20: 常見。若言無眾生可度。則見斷見。今雖度眾
0101c21: 生實無所度。故降伏常見。雖無所度而常度
0101c22: 眾生。故降伏斷見也。所有一切眾生之類下。
0101c23: 此第二正明發菩提心。論偈云。廣大第一常
0101c24: 其心不顛倒。利益深心住此乘功德滿。故用
0101c25: 於四心釋此經文。四心者。一廣大心。二者第
0101c26: 一心。三者常心。四者不顛倒心。問何因緣建
0101c27: 乎四心。答凡為菩薩異凡夫二乘自調自度。
0101c28: 今言遍度三界六道名廣大心。雖復遍度眾
0101c29: 生。若遍與眾生人天之樂名為下心。若遍與
0102a01: 眾生二乘之樂名曰中心。今遍與眾生大涅
0102a02: 槃樂名第一心。菩薩雖復遍與眾生大涅槃
0102a03: 樂。或時休息。生死道長眾生性多。云何可遍
0102a04: 度之令得常樂。是故於生死中起疲厭心。今
0102a05: 明生死邊如虛空。眾生性邊亦如虛空。是中
0102a06: 無生死往來亦無解脫者。故能菩薩常度眾
0102a07: 生誨而不倦名為常心。雖度眾生而不見眾
0102a08: 生可度。是名菩薩不顛倒心。以建此四心住
0102a09: 菩薩道得大利益故。論云利益深心住。是故
0102a10: 建此四心則菩提心滿足。故論云此乘功德
0102a11: 滿。雖有四心不出慈悲般若。前三是慈悲心。
0102a12: 後一是般若心。前是功德。後是智慧。前亦是
0102a13: 方便。後名為實慧。故發心即具福慧亦即具
0102a14: 二慧。如大經云發心畢竟二不別。若望開善
0102a15: 義。假名空但是空心。但得四中之一。又二慧
0102a16: 中但得實慧意耳。問何故名廣大心。答從所
0102a17: 有一切眾生之類至非有想非無想已來。總
0102a18: 攝眾生名廣大心。此中二句。所有一切眾生
0102a19: 之類。此總攝眾生。若卵生下。此有三句別攝
0102a20: 眾生。第一句以一門攝眾生。謂一生門。第二
0102a21: 有色無色二門攝眾生。欲色兩界名為有色。
0102a22: 無色一界名為無色。第三以三門攝眾生。無
0102a23: 想者即是色界第四禪中無想天也。非有想
0102a24: 非無想者無色界最後天也。有想一句。除
0102a25: 上二處通三界也。問何故不以六道攝眾生。
0102a26: 答六道不攝中陰。四生則一切攝故也。我皆
0102a27: 令入無餘涅槃者。此下第二明第一心也。此
0102a28: 言無餘者非灰身滅智小乘無餘。斯乃無累
0102a29: 不盡無復餘累。無德不圓無復餘德。故云無
0102b01: 餘也。問此乃是涅槃教意。云何釋般若文。答
0102b02: 作此問者乃是五時教意非經論之說。般若
0102b03: 論云。此經正辨無為法身。與大般涅槃更復
0102b04: 何異。如是滅度無量無邊眾生者。此下第三
0102b05: 名為常心。問般若論云。不見眾生異於菩薩
0102b06: 常不離是心名曰常心。此意云何。答今言常
0102b07: 心可有二義。一者常不離正觀心名曰常心。
0102b08: 則是論意。不見眾生異於菩薩。不見菩薩異
0102b09: 眾生故眾生菩薩皆畢竟淨。常作此觀名曰
0102b10: 常心。二者以正觀心常度眾生不休不息名
0102b11: 曰常心。何以故若菩薩有我相下。此第四明
0102b12: 不顛倒心。雖常度眾生無眾生可度名不顛
0102b13: 倒。若見有眾生則是我見。凡夫自不能度。何
0102b14: 能度物耶。復次須菩提於法應無所住行於
0102b15: 布施下。此第二章經答修行降伏心二問。前
0102b16: 明以初發心故得住大乘。不發心不得住大
0102b17: 乘。故發心與住二事相成。故合詶也。今二門
0102b18: 亦爾。以修行故得降伏顛倒。若不修無得萬
0102b19: 行。以何降伏有得煩惱。故二門相成。故須合
0102b20: 詶也。又四門次第。前須發心。發心故得住大
0102b21: 乘。住大乘故修行。修行故煩惱得降伏也。然
0102b22: 此經文略意含。非可一言得盡。今更以數義
0102b23: 釋之。一者前章正辨發菩提心。今此一章辨
0102b24: 於修行。所以明此二者。如華嚴經善財童子
0102b25: 於一一善知識所。皆自稱云已發菩提之心
0102b26: 未知云何修菩薩行。學菩薩道。故知前須發
0102b27: 心然後修行。菩提心即是願義。今之一章辨
0102b28: 菩薩行義。菩薩之道雖復多門。統其大歸不
0102b29: 出願行。然願門雖多略為四弘誓願。行門無
0102c01: 量略為六波羅蜜。四弘誓願者。一未度苦海
0102c02: 令其得度。二未脫業煩惱縛令得脫之。三未
0102c03: 得道諦之安令得安之。四未得滅諦涅槃令
0102c04: 得涅槃。前章明一切眾生皆得涅槃。即是四
0102c05: 願之中略舉後究竟願也。今一章經略舉六
0102c06: 度中最初行也。然前章舉於後願則攝得三
0102c07: 願。後章舉初行則攝於五行。問云何後願得
0102c08: 攝前願。云何初行得攝後行耶。答後願既令
0102c09: 眾生皆得滅諦涅槃。豈不度苦脫集見道諦
0102c10: 耶。次辨初行攝後行者。論云。檀義攝於六。
0102c11: 資生無畏法。此中一二三名為修行住。此偈
0102c12: 意明六度悉名為檀義。但檀義有三種。一資
0102c13: 生檀即是布施。資益眾生亦是以資生之物
0102c14: 以用布施。二者無畏檀持戒忍辱。持戒即不
0102c15: 犯財奪命。即是施物無畏。忍辱不加報於物
0102c16: 亦是施物無畏。故此兩度名無畏檀。精進禪
0102c17: 定智慧此之三度名為法檀。言法檀者以法
0102c18: 施物。故名法檀精進則說法無倦。禪定則知
0102c19: 他人心方能說法。般若是智慧。正能說法。故
0102c20: 此三種名為法檀。言一二三者。一即是資生
0102c21: 檀也。二則戒忍。三即後三度也。又此中依般
0102c22: 若修行。但明布施者。如攝五品檀說具攝於
0102c23: 五故。又略舉初故。又檀則攝眾生之要法故
0102c24: 也。又前章經明菩薩內有大慈大悲。此一章
0102c25: 經明菩薩方便外能赴救。所以者何。菩薩發
0102c26: 菩提心以赴緣度物為務。故大品云。菩薩大
0102c27: 事者。所謂不捨一切眾生。然度眾生必須二
0102c28: 事。一者內有慈悲心。二者外有方便救濟。前
0102c29: 章明遍拔眾生生死苦即是大悲心義。與眾
0103a01: 生大涅槃樂即是大慈心義。雖內有慈悲之
0103a02: 心。未有慈悲之事。是故今辨菩薩修行布施
0103a03: 等萬行而拔濟之。令其離苦使其得樂。即是
0103a04: 成上慈悲之義。問曰。上辨內有慈悲。今明外
0103a05: 能赴救。何須般若。答上辨內有慈悲要須般
0103a06: 若。若無般若則慈悲不成。故大論云。慈悲與
0103a07: 實相合行。大悲雖拔其苦而實無所拔。大慈
0103a08: 雖與其樂而實無所與。故慈悲不妨畢竟空。
0103a09: 畢竟空不妨慈悲心。故雖行畢竟空觀而不
0103a10: 捨大慈大悲。雖行大慈大悲不捨畢竟空觀。
0103a11: 故知即以畢竟空為慈悲。即以慈悲為畢竟
0103a12: 空。故慈悲未曾不空。空未曾不慈悲也。今明
0103a13: 修行亦與實相合行故。雖修萬行而實無所
0103a14: 行。雖無所行而常修萬行。故行無所行。無所
0103a15: 行故具二慧也。又前章經正明菩薩度於眾
0103a16: 生始識眾生相識於度相。知度無所度。方是
0103a17: 識度。知眾生無眾生。方始識眾生。今此章經
0103a18: 正辨度義。前雖識度猶未正度。如雖復識病
0103a19: 猶未授藥。今此章經正明度義。即是正授於
0103a20: 藥。亦前章正明識病。此章正明識藥。眾生即
0103a21: 是病。由般若故能識眾生。即是由般若故能
0103a22: 識病也。今修萬行為眾生。是故萬行悉名
0103a23: 為藥。由般若故解悟萬行。由般若故方能識
0103a24: 藥。又前章經正辨眾生空。今此章經明諸法
0103a25: 空。前辨雖度眾生無眾生可度。故是眾生空。
0103a26: 今明雖修萬行實無所修。即是法空。問曰。大
0103a27: 品開宗則云不見菩薩及菩薩字。此經開宗
0103a28: 何因緣故但言不見眾生。答大品不見菩薩
0103a29: 即不見眾生。此經辨不見眾生即不見菩薩。
0103b01: 但兩經互舉。能所不同耳。又大品正勸菩薩
0103b02: 學般若。或者便謂有菩薩能學般若所學。為
0103b03: 此義故前破菩薩明不見菩薩。此經明菩薩
0103b04: 發菩提心欲度眾生。便謂有眾生可度。是故
0103b05: 今破無有眾生。問曰。何因緣故前辨眾生空。
0103b06: 今明法空以為說般若耶。答曰。般若未曾空
0103b07: 與不空。但眾生多滯有病故破有病明於空
0103b08: 耳。有病既息空則不留。如大火炎不可四觸。
0103b09: 但佛在世時眾生根利直聞說空不取空相。
0103b10: 故無所依止即便得道也。就此章經開為三
0103b11: 段。第一正明無住相以修行。第二明得無所
0103b12: 得果。第三結勸。就初為二。第一正答修行問。
0103b13: 第二答降伏心問。此即第一言無所住行布
0103b14: 施者。即如大品開宗不住法住般若無所捨
0103b15: 具足檀。然此中既云不住六塵。亦即不住六
0103b16: 根六識。但文略故偏明不住六塵耳。大品問
0103b17: 住品。明不住一切法故是住般若。今言不住
0103b18: 六塵。六塵攝法盡矣。然菩薩身口意業一切
0103b19: 所為行住坐臥乃至舉動施為產業之事。皆
0103b20: 是無依無得。今偏言不住行施。豈非略舉一
0103b21: 以例諸耶。若依論經便有三種。一者不著自
0103b22: 身故行布施。若著自身則惜外物故不行施。
0103b23: 今不著自身則不惜外物故能行施也。二者
0103b24: 無所住一句。即是不著報恩。報恩者。謂供養
0103b25: 恭敬等也。三者不住色聲香味觸法布施。即
0103b26: 是不著果報。果報者。謂人天樂等。菩薩若著
0103b27: 報恩及以果報則捨遠佛道。是故不著報恩
0103b28: 及以果報也。須菩提菩薩應如是布施下。若
0103b29: 依論意即是答第四降心問。然要須修行故
0103c01: 有所得心乃降伏耳。故次修行後明降伏也。
0103c02: 以菩薩不見三事故行布施名為降伏。言三
0103c03: 事者。謂施者受者財物等。以不見財物故
0103c04: 得諸法空。不見施者受者故得眾生空。以
0103c05: 得此二空即是降伏人法見也。然論作此意
0103c06: 正以修無所得行即是降伏有所得心。故
0103c07: 兩問相成兩答相成也。問初章經親有降伏
0103c08: 言。何故不答降伏問今始答之耶。有釋云。先
0103c09: 但明眾生空。未明法空。故生法二空未具
0103c10: 得不得稱降伏。今具得生法二空始是降伏
0103c11: 名也。又前始明是菩提心未明菩薩行。故降
0103c12: 義未成。今願行俱成降伏義始顯也。若菩薩
0103c13: 不住相布施下。此第二明修無所住因得無
0103c14: 所得果。所以有此文來者有二義。一者即是
0103c15: 舉果勸修。良以修無住因得福無邊。是故勸
0103c16: 修無住相布施也。二者即是釋疑。疑者云。有
0103c17: 住布施可有福德。無住布施應無福德。是故
0103c18: 釋云有所得施功德則少無所得施其福無邊。
0103c19: 問今持戒行道書經造佛功德可多。云何以
0103c20: 無住心而作福與十力空等。此言極成過差
0103c21: 也。答覆面之舌言豈虛哉。子若不信今當略
0103c22: 述。夫福德因扶理而生。故釋善以扶理為義。
0103c23: 以無所住蓋是扶理之極。福豈不多。以此而
0103c24: 思煥然可解也。故一切有所得心積劫種種
0103c25: 修行持戒坐禪皆是乖道。故福不多。今無得
0103c26: 施與道相應。故福多。故爾前一切功德不及
0103c27: 五華施福多也就此文開為三別。第一法說。
0103c28: 第二譬說。第三合譬。法說如文。東方虛空下。
0103c29: 第二譬說就中有兩。初舉東方虛空為喻。次
0104a01: 舉九方虛空為喻。各有問答。如文尋之。問何
0104a02: 因緣故借虛空為喻。答凡有二義。一者虛空
0104a03: 無相無為。無住相施無依無得。是故假此為
0104a04: 喻。二者虛空包含廣大。無住相施果報亦大。
0104a05: 故假喻也。須菩提無住相布施亦如是下。第
0104a06: 三合譬。如文可尋。須菩提菩薩但應如所教
0104a07: 住下。此第三章結勸也。所言如所教住者。如
0104a08: 上來無所得之教。應須依此而住依此而修
0104a09: 行也。須菩提於意云何可以身相見如來不
0104a10: 下。若依開善。舉平等空答菩提心問。今謂
0104a11: 二義不然。一者有顛倒過。要先發菩提心然
0104a12: 後行菩薩行。豈得前明菩薩行竟今始辨發
0104a13: 菩提心耶。二者此中文云可以身相見如來
0104a14: 不。若是平等空則無復如來。何名見佛耶。今
0104a15: 作五義生起此章。一者若依論釋。自上已來
0104a16: 答四問竟。從此下第二章斷生疑心。答於四
0104a17: 問即是略說般若。若斷生疑心則是廣說般
0104a18: 若。故論云自下一切修多羅中斷生疑心。故
0104a19: 知說經皆是斷生疑故也。若依因果分門。上
0104a20: 來酬於四問即是辨無所得因。此下第二明
0104a21: 無為法身之果。若行有所得因還得有所得
0104a22: 果。故大經云。有所得者名曰無明。有所得者
0104a23: 名二十五有。今無所得因故得無為法身之
0104a24: 果。故大經云。無所得者名為智慧。無所得者
0104a25: 名大涅槃。又初章經明發菩提心。次章經明
0104a26: 修菩薩行。今一章經辨得於佛道。此三即是
0104a27: 次第。是故斯經其義要也又成上菩提心義。
0104a28: 發菩提心下度眾生上求佛道。下度眾生已
0104a29: 辨眾生之相。故度無所度。今上求佛道。故須
0104b01: 識法身。即是求無所求。若不識眾生則不能
0104b02: 度眾生。若不識法身則不能上求佛道也。若
0104b03: 有所得發心求佛。如淨名所呵。即欲令其捨
0104b04: 菩提見。而是發菩提心捨於佛見。乃見佛耳。
0104b05: 亦上辨度眾生即辨眾生空。次辨修萬行則
0104b06: 辨六塵諸法空。此人之與法是世間畢竟
0104b07: 空。今明不可以諸相得見如來。即是諸佛空。
0104b08: 故眾生無所有則非眾生。諸佛無所有是即
0104b09: 非佛。故非眾生非佛非生死非涅槃。故眾生
0104b10: 與佛本來不二。然為破二見故云不二。在二
0104b11: 既息不二亦除。故華嚴云。不著不二法。以無
0104b12: 一二故也。若能如此而悟。一切諸見畢竟不
0104b13: 起。始是金剛。稱為般若。就此文中開為三意。
0104b14: 第一如來騰眾疑以問善吉。二善吉對如來
0104b15: 以釋疑。第三如來印述結成得失。此即是初。
0104b16: 所言疑者。上云菩薩行無住相圓因。時眾生
0104b17: 疑。因若無住果應無為。今見果是有為。云何
0104b18: 因是無住。所以者何。小乘人言。釋迦之身體
0104b19: 具有三相。初生王宮即是生義。次八十年住
0104b20: 世即是住義。雙林入滅即是滅義也。今果既
0104b21: 具此三相。豈得言因是無所住耶。是故佛騰
0104b22: 眾疑以問善吉。可以身有三相見如來法身不
0104b23: 耶。須菩提言不也世尊下。此第二善吉對佛
0104b24: 釋時會之疑。問佛應自釋。何故令善吉釋。答
0104b25: 欲示有得解之人故令善吉釋。又善吉是小
0104b26: 乘人。今欲引接小乘人令信如來身是無為
0104b27: 故令善吉釋也。又如雀母引子。善吉亦爾。欲
0104b28: 引聲聞令同其所解。善吉是聲聞既知如來
0104b29: 身是無為。我亦是聲聞。亦須知如來身是無
0104c01: 為不為三相所相也。又善吉欲引菩薩令求
0104c02: 如來法身。所以者何。小乘之人尚知如來身
0104c03: 是無為。云何菩薩言佛是有為。問涅槃經可
0104c04: 辨佛是無為。般若經云何有於此說。答蓋是
0104c05: 五時教人作此問耳。今般若論中正破此問。
0104c06: 故偈云三相異體故離彼是如來。豈得般若
0104c07: 教中佛是有為。又今辨般若正法即是法身。
0104c08: 般若非為非無為。即是法身。非為非無為但
0104c09: 為對凡夫二乘身是有為故。歎美作無為耳。
0104c10: 亦不同北土論師謂如來身定是無為。為與
0104c11: 無為是般若功用也。不可以身相見如來
0104c12: 者。不可以生住滅三相見如來無為法身也。
0104c13: 何以故如來所說身相者。時會復疑。若言三
0104c14: 相非如來者。何故如來昔說有三相耶。昔說
0104c15: 生在淨飯王家。即是說有生相。後三月當
0104c16: 入涅槃。即是滅相。八十年住世。即是住相。是
0104c17: 故釋云。如來所說有三相者。即非身相。言非
0104c18: 身相者。非是法身無為相也。此是無生生方
0104c19: 便。即是生身。故有三相。若生無生方便。即是
0104c20: 法身。無三相也。佛告須菩提下。此第三如來
0104c21: 述成結其得失。所以須述成者。時會恐善吉
0104c22: 所解未能不謬。是故如來述成其解。就此文
0104c23: 中凡有兩句。初句明失。凡有名相皆是憶想
0104c24: 而有。悉是虛妄。豈但計生住滅非虛妄耶。若
0104c25: 見諸法相非相下。第二句明得。若見一切諸
0104c26: 相非法身相。即是見法身。故華嚴云。一切法
0104c27: 不生。一切法不滅。若能如此觀。諸佛常現前
0104c28: 也。
0104c29: 金剛般若經義疏卷第二
