0409a18: 
0409a19: 祖庭事苑卷第七
0409a20: 
0409a21: 睦庵　善卿　編正
0409a22: ●蓮華語錄
0409a23: 蓮華。即天台之別山。韶國師示寂之地。國師生
0409a24: 處州龍泉。俗姓陳氏。年十五。有梵僧見而異之。因
0409b01: 勸出家。具戒於信州。至後唐同光中。遊方。謁投子
0409b02: 大同．龍牙居遁．山本仁。凡五十四過。皆未領旨。
0409b03: 晚謁撫州崇壽文益。隨眾坐夏。忽聞僧問。如何是
0409b04: 曹源一滴水。益曰。是曹源一滴水。師豁然知歸。後
0409b05: 游天台。訪智者遺蹤有若舊居。遂卜築焉。人皆謂
0409b06: 之智者後身。師後於般若寺開堂說法。僧問。櫓棹
0409b07: 俱停時如何。曰。慶汝平生。問。如何是三種病人。曰。
0409b08: 恰問著。問。如何是古佛心。曰。此問不弱。問。如何是
0409b09: 無憂佛。曰。愁殺人。問。如何是沙門眼。曰。黑似漆。問。
0409b10: 絕消息時如何。曰。謝指示。如何是絕滲漏底句。曰。
0409b11: 汝口似鼻孔。後吳越國王事以師禮。因扣法要。師
0409b12: 志好岑寂。不游聚落。畢身林泉。王臣高之。所集禪
0409b14: 年。年八十二。
0409b15: 國師西域之法。推重其人。外內攸同。邪正俱有。舉
0409b16: 國歸依。乃彰斯號。聲教東漸。唯北齊高僧法常。齊
0409b17: 主崇為國師。國師之號。自常公始。陳隋之代。天台
0409b18: 智顗為陳宣隋煬菩薩戒師。故時號國師。唐則天
0409b19: 朝。神秀召入京師。及中．睿．玄。凡四朝。皆號為國師。
0409b20: 後有慧忠。肅．代二朝入禁中說法。亦號國師。元和
0409b21: 中。敕署知玄號悟達國師。若偏之國。則蜀後主
0409b22: 賜右街僧錄光業為祐聖國師。吳越稱德韶為國
0409b23: 師。見贊寧僧史。漸。音尖。流入也。
0409b24: 揣度上初委切。試也。下徒落切。量也。
0409c01: 纂作管切。集也。
0409c02: 玄樞昌朱切。本也。
0409c03: 同岐當山。作岐道也。岐足。多指也。非義。
0409c04: 龜鑑龜所以決猶豫。鑑所以辨妍。
0409c05: 阿那律陀楞嚴經疏云。阿那律陀。此云無滅。白飯
0409c06: 王子。以多睡故。如來呵之。從此精進。七日不眠。則
0409c08: 發。見障內外。明闇皆矚。臨三千界如觀掌果。故云
0409c09: 無目能見。
0409c10: 難陀龍此云賢喜。與難陀龍常護摩伽陀國。雨
0409c11: 澤以時。國無饑年。缾沙王年設大會。報龍之恩。人
0409c12: 皆歡喜。從此得名。為目連所降。無耳而聽。未詳緣
0409c13: 起。。蒲末切。
0409c14: 殑伽神女殑伽亦云恒伽。此云天堂來。河從無熱
0409c15: 惱池南面銀象口出。流入東印土。主河之神是女。
0409c16: 非鼻聞香。未見其緣。殑。其陵切。
0409c17: 驕梵提正云笈房底。此云牛相。故經云。我有
0409c18: 口業。於過去世輕弄沙門。世世生生有牛病。
0409c19: 者。牛凡食後。常事哨。時人稱為牛也。異舌者。
0409c20: 未見別緣。或可既為牛相。即牛舌也。而能辨了人
0409c21: 所食味。故云異舌知味。。音詩。
0409c22: 舜若多神此云空。即主空神也。無色界天亦是此
0409c23: 類。隨其所主亦無色質。既為風質者。此約體不可
0409c24: 見。故云元無。以佛力故。故曰能暫見。亦顯有定自
0410a01: 在色無業色也。無色界天淚下如雨。正同此事。
0410a02: 摩訶迦葉得滅盡定。大小俱有。然修意不同。謂滅
0410a03: 六全。盡七染分。摩訶迦葉入雞足山待彌勒佛。俱
0410a04: 舍即云已巳入涅槃。餘說入定。聖說雖爾。若今楞嚴
0410a05: 付囑阿難。故知入定．涅槃俱不可測。既知身在。已巳
0410a06: 滅意根。圓明了知。不妨作用。故維摩云不起滅定
0410a07: 而現諸威儀即斯義也。然上所說。欲顯真覺。不假
0410a08: 根塵。且引六人略以為比。於中有業報者。有修得
0410a09: 者。有發真者。修得發真正是真用業報所感。以淺
0410a10: 況深。俱是不由於根而覺知無失耳。
0410a11: 騰古徒燈切。傳也。
0410a12: 無適都歷切。無適無莫。謂無親也。
0410a13: 音聲佛事華嚴疏主引楞伽四云。大慧。非一切佛
0410a14: 土言語說法。故有國土直視不瞬。口無言說。名為
0410a15: 說法。乃至云有佛國土動身名說。又香積世界食
0410a16: 香飯而三昧顯。極樂佛國聽風柯而正念成。絲竹
0410a17: 可以傳心。目擊以之存道。既語默視瞬皆說。則見
0410a18: 聞覺知盡聽。苟能得法契神。何必要因言說。況華
0410a19: 嚴性海。雲臺寶網同演妙音。毛孔光明皆能說法。
0410a20: 花香雲樹即法界之法門。剎土眾生本十身之正
0410a21: 體。
0410a22: 風幡國師上堂云。古聖方便猶如河沙。祖師道。非
0410a23: 風幡動。仁者心動。斯乃無上心印法門。我輩是祖
0410a24: 師門下客。合作麼生會祖師意。莫道風幡不動。汝
0410b01: 心妄動。莫道不撥風幡。就風幡通取。莫道風幡動
0410b02: 處是甚麼。有云道附物明心。不須認物。有云色即
0410b03: 是空。有云非風幡動。應須妙會。如是解會。與祖師
0410b04: 意旨有何交涉。既不許如是會。諸上座便合知悉。
0410b05: 若於者裏徹底悟去。何法門而不明。百千諸佛方
0410b06: 便一時洞了。更有甚麼疑情。所以古人道。一了千
0410b07: 明。一迷萬惑。上座豈是今日會得一則。明日一則
0410b08: 又不會也。莫是有一分向上事難會。下劣凡夫不
0410b09: 會麼。如此見解。設經塵劫。只自勞神乏思。無有是
0410b10: 處。見傳燈。
0410b11: 風鈴伽耶舍多初見十七祖僧伽難提時。持一寶
0410b12: 鑑趨迎於前。難提問曰。汝持圓鑑。意欲何為。舍多
0410b13: 童子乃以偈答曰。諸佛大圓鑑。內外無瑕翳。兩人
0410b14: 同得見。心眼皆相似。父母以其與難提應對有異。
0410b15: 遂使之出家。難提受之。還精舍。它日風撼其殿
0410b16: 之銅鈴。鏜然發聲。復問曰。鈴鳴乎。風鳴耶。答曰。非
0410b17: 風非鈴。我心鳴爾。鏜。音湯。
0410b18: 舜視上當目作瞬。音舜。開合目數搖也。
0410b19: 五運乾鑿度云。夫有形者。生於無形。則乾坤安從
0410b20: 而生。故有太易。有太初。有太始。有太素。有太極。太
0410b21: 易者。未見氣也。太初者。氣之始也。太始者。形之始
0410b22: 也。太素者。質之始也。氣形質具而未相離。謂之渾
0410b23: 沌。渾沌即太極也。運即運數也。
0410b24: 採菽氏梵云大目乾連。此言採菽。姓也。上古有仙
0410c01: 居山寂處。常採菉豆而食。因以為姓。目連其母是
0410c02: 其族也。字拘律陀。此樹名也。即無節柳樹神。父母
0410c03: 無子。求此樹而生。故以為名。
0410c04: 奔驟鉏祐切。疾走。
0410c05: 燥動當作躁。則到切。動也。燥。先到切。乾也。非義。
0410c06: 鼓籥以灼切。橐籥。無底器也。
0410c07: 俱尸羅見祖英三尺丈六說。
0410c08: 楞嚴三昧智論云。秦言相。分別知諸三昧行相
0410c09: 多少深淺。如六將知諸兵力多少。菩薩得是三昧。
0410c10: 諸煩惱魔及魔．人無能壞者。譬如轉輪王兵寶將
0410c11: 所住至處。無不降伏。
0410c12: 節橾當作節峻。
0410c13: 唯諦當作唯帝。按草堂沙門飛錫撰南陽國師
0410c14: 云。白雲志高。青松節峻。唯帝之師。親傳法印。解深
0410c15: 古。言嶮理順。不有定門。將何演頓。蓋韻而作。
0410c16: 即知節橾．唯諦之誤矣。
0410c17: 蟾影臨天蟾。蝦蟆也。羿妻姮娥竊不死藥服之。奔
0410c18: 於月宮居焉。是為蟾蜍也。故今以月影為蟾影。
0410c19: 澹澹當作淡。薄味也。澹。水也。非義。
0410c20: 無心寶積。恒河上優婆夷言。所說無心。欲明何義。
0410c21: 世尊告曰。此法非思惟之所能知。亦非思惟之所
0410c22: 能得。何以故。此中心尚不可得。何況心所生法。以
0410c23: 心不可得。是即說名不思議處。此不思議處。無得
0410c24: 無證。非染非淨。
0411a01: 珂雪丘何切。石次玉也。亦瑪瑙潔白如雪者。一曰
0411a02: 螺屬。
0411a03: 該古開切。備也。
0411a04: 三性賢首金師子云。迷心所執。計有相生。以為實
0411a05: 者。謂之計性也。不了緣生。依它性也。依它無性。
0411a06: 即圓成。隨舉一法。三性具矣。○謂師子情有。名為
0411a07: 計。說者曰。謂一切眾生無始以來煩惱業習癡
0411a08: 迷不了。周計度心外有法。顛倒取舍。隨情起惑。
0411a09: 自纏自縛。枉受輪回。○師子似有名為依它。說者
0411a10: 曰。謂一切眾生依真起妄現。似有之法。妄執依心。
0411a11: 內外不實。故論云。依它起自性。分別緣所生。○金
0411a12: 性不變。故名圓成。說者曰。圓而不減。成而不增。師
0411a13: 子雖則相殊。金且不壞。謂與自心為緣。心法方起。
0411a14: 今了緣無體。依心方現。無自體生。是為依它。無生
0411a15: 性由二義現前。乃為圓成勝義性也。經云。從無住
0411a16: 本。立一切法。
0411a17: 雜毒見池陽問智為雜毒。
0411a18: 佛佛授手泥洹經云。佛將入滅。命羅漢十萬比丘
0411a19: 授手。又將左手伸向阿難．羅云。又將阿難．羅云手
0411a20: 授與它方化佛。表囑累故。
0411a21: 顛倒顛。頂也。顛倒則首不正。而與草木為類。
0411a22: 海印三昧海印者。真如本覺也。妄盡心澄。萬象齊
0411a23: 現。猶如大海。因風起浪。若風止息。海水澄清。無象
0411a24: 不現。起信云。無量功德藏。法性真如海。所以名為
0411b01: 海印三昧也。
0411b02: 曦光語見杜順還源觀。用則波騰鼎沸。全真體以
0411b03: 運行。體則鏡淨水澄。舉隨緣而會寂。若曦光之流
0411b04: 彩。無心而朗十方。如明鏡之端形。不動而呈萬象
0411b05: ○曦光謂日也。堯命羲氏．和氏掌之。故以日為曦
0411b06: 光。曦或作。或作羲。一義也。
0411b07: 逝多此云師子。
0411b08: 九十六種見雪竇頌古。
0411b09: 四姓一．婆羅門。此云淨裔。又淨行。又梵志。又捨惡
0411b10: 法。貴族慕道之種。二．剎帝利。此云土田主。王種。三．
0411b11: 毗舍。或云吠舍。此云商賈。又云坐。謂坐賈也。天竺
0411b12: 多重寶貨。此等營求。積財巨億。坐而出納。故以為
0411b13: 名。四．首陀。又云戍戌達羅。此云農人。亦皂之徒。賈。
0411b14: 音古。行曰商。坐曰賈。
0411b15: 穆帝當作剎帝。
0411b16: 長者一稱長者。體具十德。一．姓貴。二．高位。三．大富。
0411b17: 四．威猛。五．智深。六．年耆。七．行淨。八．備禮。九．上歎。十．
0411b18: 下歸。
0411b19: 居士見祖英上。
0411b20: 降誕音但。育也。
0411b21: 逆順入謂入於初定。初定起。入第二定。從第二
0411b22: 起。入第三定。從第三起。入第四定。從第四起。入空
0411b23: 處。空處起。入識處。從識處起。入無所有處。從無
0411b24: 所有處起。入非想非非想處。從非想非非想處起。
0411c01: 次第逆入至初靜慮。此皆諸佛．聲聞眾共有之法。
0411c02: 若如來入自受用三昧。超諸等持。非諸聲聞可能
0411c03: 測知。
0411c04: 娑竭羅此云海。
0411c05: 奮迅三昧大般若五十二云。師子奮迅三昧者。於
0411c06: 諸垢穢。縱任捨。如師子王自在奮迅。奮迅。振毛
0411c07: 羽狀。
0411c08: 忉利此云三十三。即須彌頂三十三天也。
0411c09: 二諦真諦．俗諦。諦。以審實為義。
0411c10: 八相一．受胎。二．降生。三．處宮。四．出家。五．成佛。六．降
0411c11: 魔。七．說法。八．涅盤。
0411c12: 括古活切。至也。
0411c13: 能遘古候切。遇也。
0411c14: 匡徒去王切。正也。
0411c15: 世表陂矯切。外也。
0411c17: 龍華三會龍華。樹也。其樹有華。華形如龍。故名龍
0411c18: 華。經言。當來彌勒於此樹下說法度人。而有三會。
0411c19: 初會先度釋迦所未度者。次度其餘。凡六十八億
0411c20: 人。第二會六十六億。第三會六十四億。故曰龍華
0411c21: 三會。
0411c22: 渺當作眇。亡沼切。小也。渺。水。非義。
0411c23: 踏寔當作踏實。寔。音植。是也。非義。
0411c24: 橫生上戶孟切。非理而來曰橫。
0412a01: 泯跡弭盡切。盡也。
0412a02: 料揀上音寮。量也。下與柬同。分別揀之。
0412a03: 戢阻亡切。斂歛也。
0412a05: 薩婆若此云一切智。
0412a06: 懆動當作躁動。懆。憂心也。非義。
0412a07: 雲屯徒渾切。聚也。
0412a08: 鹿菀當作鹿苑。苑。所以養禽獸。菀。草名。非義。
0412a09: 爾苦息切。靜也。
0412a10: 空假中天台智者以龍樹偈云。因緣所生法。我說
0412a11: 即是空。亦名為假名。亦名中道義。乃依一心三諦
0412a12: 之理。示三止三觀。云。破一切惑。莫盛乎空。建一
0412a13: 切法。莫盛乎假。究竟一切性。莫大乎中。故一空一
0412a14: 切空。無假無中無不空。一假一切假。無空無中無
0412a15: 不假。一中一切中。無假無空無不中。如摩醯首羅
0412a16: 天之三目。非縱橫別故也。
0412a17: 楞伽此云不可到。
0412a18: 蠢動上尺尹切。蟲動也。
0412a19: 帝釋千名或名鑠羯羅。或名補爛達羅。或名莫伽
0412a20: 梵。或名婆縛。或名憍尸迦。或名舍芝夫。或名印
0412a21: 達羅。或名千眼。或名三十三天尊。見大毗婆沙論。
0412a22: 蜋正作蜣。羊切。下音良。推糞蟲也。史云。如
0412a23: 棄蘇合之丸。而取蜣蜋之轉。
0412a24: 構取古候切。成也。
0412b01: 國師自贊誰真誰寫。真唯我。我真不真。寫者你也
0412b02: ○此贊錢忠懿時。康憲公寫師真。求師自贊。見康
0412b03: 憲文集。
0412b04: 國師真贊人天心師。大地宗匠。真如界內。華頂
0412b05: 上。堂堂顯見。絕塵相。一法不生。河沙見量○奉
0412b06: 國軍節度使錢億贊。
0412b07: ●八方珠玉集
0412b08: 一則宗門因緣不言一節一段。而言一則者。蓋則
0412b09: 以制字。貝．刀。貝。人所寶也。刀。人所利也。所發
0412b10: 之語。若刀之制物。以有則也。故人皆寶之。以為終
0412b11: 身之利焉。是知謂一則者。不無深意也。
0412b12: 溈山師諱靈祐。生福州長谿。姓趙氏。出家受戒於
0412b14: 知歸。為百丈典座。應司馬頭陀之相。開溈山。作第
0412b15: 一世。領徒四十餘年。終於八十三歲。即唐太中七
0412b16: 年。諡謚大圓禪師。
0412b17: 法嗣音寺。口以言傳。冊以書記。記而主之。必
0412b18: 有傳嗣者矣。宗門之嗣法。猶諸侯之嗣國也。
0412b19: 列破當作裂破。
0412b20: 原夢音無。究也。
0412b21: 狌狌當作山山。此緣與傳燈不同。傳燈云。仰山問
0412b22: 中邑。如何得見性。邑云。譬如有屋。屋有六。內有
0412b23: 一獼猴。東邊喚山山。山山應。如是六俱喚俱應。
0412b24: 仰山禮謝起。云。只如內獼猴困睡。外獼猴欲與相
0412c01: 見。如何。師下繩。執仰山手作舞。云。山山與汝相
0412c02: 見了。譬如蟭螟蟲在蚊子眼睫上作窠。向十字街
0412c03: 頭叫喚云。土曠人稀。相逢者少。中邑即朗州也。師
0412c04: 名洪恩。嗣馬祖。
0412c05: 三平師名義忠。福州人。姓楊氏。初謁石鞏。後答大
0412c06: 顛。住漳州三平山。
0412c07: 高安師諱本仁。得旨於洞山价。五代天復中。居供
0412c08: 井高安之白水院。因設洞山忌齊。僧問。洞山還來
0412c09: 也無。師曰。更下一分供養著。師將順世。營齋集眾。
0412c10: 焚香跏趺而坐。香煙息處。儼然示化。
0412c11: 五爻當作五行。見傳燈。浮右在漳州。
0412c12: 天仙一本作仙天。師嗣潭州大湖。亦目大川。
0412c13: 大川有僧到來。當作有江陵僧到。
0412c14: 丁行者下參見石頭住字。當作大字寫。
0412c15: 斤斗斤。斫木具也。頭重而柯輕。用之則斗轉。為此
0412c16: 技者似之。
0412c17: 且致當作且置。
0412c18: 呼括切。
0412c19: 窒當作譗。言無倫脊也。或作。抵鋙也。一
0412c20: 曰不循理。上竹狹切。下知栗切。
0412c21: 沖天音蟲。說文云。滔搖也。
0412c22: 紅莧侯切。
0412c23: 怨苦當作冤苦。
0412c24: 距死當作倚死。倚。巨綺切。立也。距。音巨。雞距也。或
0413a01: 作伎。與也。非義。
0413a02: 攫九縛切。搏也。
0413a03: 夾山師諱善會。廣州峴亭廖氏子。披剃於潭州龍
0413a04: 牙山。受戒學業於江陵。初住京口。因對話不稱。道
0413a05: 吾笑以語之。而悟其前非。因往參華亭船子。師資
0413a06: 道契。復還湖湘。住澧州之夾山。僧問。如何是夾山
0413a07: 境。師曰。猿抱子歸青嶂裏。鳥花落碧巖前。金陵
0413a08: 法眼云。我二十年作夾山境語會。師山居十二
0413a09: 載。學者始螘慕。至唐中和初。示疾于本山。諡謚傳明
0413a10: 大師。
0413a11: 蛺蝶上古切。蛺蝶。粉翅有須。一名胡蝶。列子曰。
0413a12: 胡蝶胥也。烏足之根為蠐螬。其葉為胡蝶。見園
0413a13: 蔬。其葉為蝶者。三分其二為蝶矣。其一尚菜于寶。
0413a14: 曰。稻成蛬。麥成蛺蝶。蛬。音拱。蟋蟀也。
0413a15: 古靈師諱神贊。受業於大中寺。得法於海禪師。因
0413a17: 法之緣。為召眾設食。命說法要。師升座。舉。百丈示
0413a18: 眾曰。靈光獨耀。迥脫根塵。體露真常。不拘文字。心
0413a19: 性無染。本自圓成。但離妄緣。即如如佛。和上於言
0413a20: 下感悟。師後住本州之古靈數載。俄一日。聲鐘召
0413a21: 眾曰。汝等還識無聲三昧麼。眾無語。師良久曰。汝
0413a22: 等靜聽。莫別思量。眾方測然。師儼然示化。
0413a23: 丹霞師諱天然。幼習儒。會禪客於長安道上話選
0413a24: 佛之緣。有所警發。因往謁馬大師。既見。以手托起
0413b01: 頭。大師顧示良久。且曰。石頭汝師也。宜造焉。因
0413b02: 抵南嶽。見遷。復以手托頭。遷曰。著槽廠去。參扣
0413b03: 三載。一日。應草之機。遂剃落。再謁馬祖。祖賜名
0413b04: 天然。唐元和初。出遊京洛。與香山伏牛和上為莫
0413b05: 逆之友。過慧林寺。適天寒。燒木佛附炎。人或譏之。
0413b06: 師恬不介意。三年。師橫臥於天津橋。會留守鄭公
0413b07: 出。呵之不起。吏問何人。師徐曰。無事僧。留守異之。
0413b08: 因加敬慕。洛下翕然歸信。晚思林泉。結茅於南陽
0413b09: 之丹霞山。玄學雲臻。遂廣締構。長慶末年。備湯沐。
0413b10: 整衣戴笠杖。授屨垂一足。未及地而化。壽八十
0413b11: 六。諡謚智通。
0413b12: 一泓烏宏切。水深也。
0413b13: 戽荒故切。吹水器。
0413b14: 老耄音帽。忘也。春秋傳曰。謂老將知。耄又及之。
0413b15: 嵩山安師名慧安。荊州枝江人。姓衛氏。生於隋開
0413b16: 皇二年。終於唐景龍三年。凡一百二十八歲。世所
0413b17: 謂老安國師者。是矣。文帝開皇十七年。括天下私
0413b18: 度僧尼。師因遁于山林。至唐太宗正觀中。謁忍祖。
0413b19: 發明心地。高宗麟德年。止終南山之石壁。帝召之。
0413b20: 力辭。入嵩少居焉。自爾。學者依之。後應武后之詔。
0413b21: 待以師禮。至中宗。延入宮禁者三載。既而辭歸。俄
0413b22: 萬回公過。師握手與語。侍者莫之能解。後八日。閉
0413b23: 戶偃臥示寂。
0413b24: 絕朕當作絕眹。兆也。
0413c01: 頑嚚五巾切。愚也。
0413c02: 上彌切。下胡典切。肥也。
0413c03: 藥山師名惟儼。河東絳州韓氏子。少從潮陽慧照
0413c04: 師出家。具戒於衡嶽希橾律師。晚參石頭遷。深明
0413c05: 法要。師生於代宗之世。終於文宗之太和八年。臨
0413c06: 滅之日。召眾曰。法堂倒矣。眾競至。師曰。汝等不會
0413c07: 我意。嗒焉示寂。壽八十四。諡謚曰弘道。塔曰化城。
0413c08: 毗陵芙蓉師名大毓。金陵人。姓范氏。幼從牛頭忠
0413c09: 禪師受業。具戒於長安。得馬祖之法。來居常州義
0413c10: 興之芙蓉山。即憲宗之元和十三年也。終於敬宗
0413c11: 寶曆二年。安宗太和年。諡謚大寶禪師。塔曰楞伽。毓
0413c12: 與育同。
0413c13: 生心受施維摩詰經。佛告須菩提。汝行詣彼問疾。
0413c14: 曰。我不堪任。憶念我昔入其舍從乞食。時維摩詰
0413c15: 取我盛滿飯。謂我言。唯須菩提。若能於食等者。
0413c16: 諸法亦等。諸法等者。於食亦等。如是行乞。乃可取
0413c17: 食。汝得無諍三昧。一切眾生亦得是定。其施汝者。
0413c18: 不名福田。供養汝者。墮三惡道。與諸眾魔及諸塵
0413c19: 勞等無有異。於一切眾生而有怨心。謗諸佛。毀於
0413c20: 法。不入眾數。終不得滅度。汝若如是。乃可取食。維
0413c21: 摩詰。此言淨名。
0413c22: 長髭長髭曠和上。在潭州攸縣。
0413c23: 教招招當作詔。音昭。言說也。
0413c24: 漸源名仲興。即道吾典座。一日。隨道吾弔喪。扣請。
0414a01: 誤敺道吾。遂往石霜。乃舉前語。石霜曰。汝不見和
0414a02: 上道。生也不道。死也不道。師由是領旨。一日。將鍬
0414a03: 子於法堂上東西往來。霜曰。作麼。曰。覓先師靈骨。
0414a04: 霜曰。洪波浩渺。白浪滔天。覓甚麼靈骨。曰。正好著
0414a05: 力。霜曰。者裏鍼劄不入。著甚麼力。太原孚代云。先
0414a06: 師靈骨猶在。此緣與雪竇頌古小異。
0414a07: 欽山師諱文。生福唐。幼事杭州大慈寰中師為
0414a09: 年五十七。住欽山。
0414a10: 碌碌當作轆轆。車聲也。碌。石也。非義。
0414a11: 巖退後云看看。當作巖云退後著。連後著。
0414a12: 投子師名大同。舒州懷寧人也。姓劉氏。少從西洛
0414a13: 滿禪師出家為沙門。習安那般那。後謁京兆終南
0414a14: 山無學禪師。問西來密旨。無學駐步少時。師曰。乞
0414a15: 師垂示。學曰。更要第二杓惡水作麼。師由是領旨。
0414a16: 晚歸里閈。結茅於投子山。學者如輻湊。師謂眾曰。
0414a17: 汝等來者裏覓箇甚麼。我老人家氣力稍劣。脣口
0414a18: 遲鈍。且無攢花四六新鮮語句。終不說向上向下
0414a19: 蹲坐繫縛汝等。師示眾凡此類也。唐昭宗乾寧四
0414a20: 年示寂。壽九十六。諡謚慈濟大師。
0414a21: 湖州道場師名如訥。得法於無學禪師。結茅道場
0414a22: 山。學者依之。因構禪剎。杖屨存焉。
0414a23: 胡家當作胡茄。見洞庭錄。
0414a24: 靈雲師諱志勤。受業於本州之長溪。訪道溈山。見
0414b01: 桃花豁然開悟。求證於祐禪師。晚歸鄉里。住靈雲
0414b02: 山。禪徒依焉。
0414b03: 葬熊耳當云葬龍耳。蓋有其緣。西晉文帝聞璞郭為
0414b04: 人相墓地。遂微服觀之。謂主人曰。此葬龍角當滅
0414b05: 族。何為葬此。主人曰。郭璞云。此是龍耳。三年當有
0414b06: 天子至。帝曰。出天子耶。主人曰。非出天子。能致天
0414b07: 子也。傳燈作呂才葬虎耳。亦非也。○呂才。唐博州
0414b08: 清平人也。官至太常丞。善陰陽術數。撰卜宅篇。
0414b09: 凡七章。甚祛俗執。因附一二于下。其六曰。且人有
0414b10: 初賤而後貴。始泰而終否者。子文為令尹。仕三而
0414b11: 已巳。展禽三黜於士師。彼家墓已巳定而不改。此名位
0414b12: 不常。何也。故知榮辱升降。事關諸人而不由葬也。
0414b13: 世之人為葬巫所欺。悉擗踊茶毒以期微幸。由是
0414b14: 相塋隴。希官爵。擇日時。規財利。謂辰日不哭。欣然
0414b15: 而受吊。謂同屬不得臨壙。吉服避送其親。詭斁禮
0414b16: 俗。不可以法也。詭。過委切。詐也。斁。音亦。猒也。
0414b17: 曹山師諱本寂。泉州蒲田黃氏子。生於會昌之世。
0414b18: 年十九。於福州靈石山出家。咸通初。訪道于洞山。
0414b19: 一日。請益洞山。曰。闍梨名甚。師曰。本寂。山曰。向上
0414b20: 更道。師曰。不道。山曰。為甚不道。師曰。不名本寂。洞
0414b21: 山深器之。密印所證。及受洞山五位詮量。特為叢
0414b22: 林標準。後請止撫州曹山。學者雲集。至昭宗天復
0414b23: 辛酉季夏月夜間。問僧。今是何日月。對曰。六月十
0414b24: 五日。師曰。曹山一生到處。只管九十日為一夏。至
0414c01: 明日告寂。年六十有二。諡謚元證大師。曹山即洞山
0414c02: 之嗣子。今不言洞曹。言曹洞者。亦猶慧遠即慧持
0414c03: 之的兄。但言持遠而不言遠持。蓋由語便而無它。
0414c04: 叢林或指曹為曹溪。蓋不知世裔來歷之遠近。妄
0414c05: 自牽合。迺絕知者之聽。
0414c06: 四山別譯阿含云。一．老山能壞少壯。二．病山能壞
0414c07: 色力。三．死山能壞壽命。四．衰耗山能壞一切榮華
0414c08: 富貴。又問諫王經。譬如四山四面合之。其中物類
0414c09: 如何能免。王曰。如人四大俱壞。有情命可免否。在
0414c10: 須臾間不可保也。
0414c11: 秀谿在潭州。傳燈嗣馬祖。此集參見臨濟者。誤矣。
0414c12: 華嚴師諱休靜。參洞山知歸。留洛浦作維那。白
0414c13: 椎普請曰。上間般柴。下間鉏地。第一座問。聖僧作
0414c14: 甚麼。師曰。當堂不正坐。不赴兩頭機。先住福州東
0414c15: 山之華嚴。聞蜆子和上常日取蝦蜆充腹。夜臥於
0414c16: 東山白馬廟。師異之。因夜潛於廟中。子方歸。師把
0414c17: 住問。如何是祖師西來意。子答曰。神前酒臺盤。果
0414c18: 知其異人也。師後被莊宗之詔。闡化洛京。僧問。大
0414c19: 悟人為甚麼迷。曰。破鏡不重照。落花難上枝。晚
0414c20: 遊河朔。示滅於平陽。題曰京兆府華嚴者。乃建塔
0414c21: 葬舍利之地。非當日所居。
0414c22: 鹽官師諱齊安。姓李氏。海門人。出家受具得法於
0414c23: 大寂。行道於鹽官。當宣宗大中年。無疾而終。諡謚悟
0414c24: 空禪師。
0415a01: 大珠師名慧海。生建州朱氏子。從越州大雲寺道
0415a02: 智出家。晚參大寂。寂為說求佛法因緣。即於言下
0415a03: 通悟。執事六載。以道智師年邁。東歸侍養。遁於
0415a04: 所居。著頓悟入道要門論。偶傳於江西。大寂一
0415a05: 見。稱之曰。越州有大珠。圓明光透。無所遮障。由是
0415a06: 世號大珠和上云。
0415a07: 子胡本或作湖。師諱利蹤。生澶州。姓周氏。出家受
0415a08: 具於幽州之開元寺。游方得法於池陽之南泉。唐
0415a09: 文宗開成初。過三衢。大姓翁氏施子湖巖。然師創
0415a10: 院。咸通中。賜安國之額。禪衲雲萃。於中夜遽呼
0415a11: 有賊。眾紛至。師把住一僧云。維那。捉得也。僧曰。不
0415a12: 是某甲。師曰。是即是。只是汝不肯承當。師住山四
0415a13: 十餘載。至僖宗廣明元年無疾而終。年八十一。塔
0415a14: 本山。澶。音蟬。
0415a15: 九師諱道。福州候官劉氏子。訪道諸方。得法
0415a16: 於石霜諸。化徒於筠州之九。後住洪州泐潭終
0415a17: 焉。諡謚天覺禪師。塔曰圓寂。
0415a19: 莊嚴其身。主人見已巳。汝字何等。答言。我身即是功
0415a20: 德大天。我所至處。能與七寶具足。主人聞已巳。心生
0415a21: 歡喜。復於門外更有一女。形醜陋。主人復問。汝
0415a22: 字何等。答曰。我字黑闇。我所住處。所有財寶一切
0415a23: 衰耗。主人聞已巳。即持利刀言。汝若不去。當斷汝命。
0415a24: 曰。汝甚愚癡。汝舍中者。即是我。我常與進止
0415b01: 共居。汝若驅我。亦當驅彼。功德天言。實是我妹。未
0415b02: 曾相離。我常作好。彼常作惡。若愛我者。亦應愛彼。
0415b03: 主人即言。若有如是好惡事者。我俱不用。各隨意
0415b04: 去。見涅槃。
0415b05: 忠國師師諱慧忠。得法於曹溪。或問師氏族。則曰。
0415b06: 姓冉。州鴻縣人。晚因問僧生緣。僧曰。越州諸
0415b07: 暨縣。師云。我鄉人也。方知共為越人也。師居南陽
0415b08: 縣白崖山黨子谷四十年間。分衛聚落。王公慕焉。
0415b09: 奏之朝廷。玄宗召居龍興寺。至肅宗。召入宮。事以
0415b10: 師禮。及代宗臨御。眷遇如初。師奏請置寺於武當．
0415b11: 白岸二山。即師舊隱之地也。至大曆十年臘月十
0415b12: 九日。右累足。怡然長往。詔諡謚大證禪師。歸葬於
0415b13: 黨子谷。
0415b14: 杉山名智堅。與歸宗．南泉為方外之游。皆兄弟
0415b15: 也。
0415b16: 痒和子痒和子。即如意也。古謂爪杖。或骨角．竹木
0415b17: 刻人手。指爪具焉。柄可三尺許。背脊之痒。手不可
0415b18: 及。用以搔。如人之意。故以名焉。觀古人質朴。刻
0415b19: 指爪形。後世以銀銅作爪如尺許。闊似雲之狀。便
0415b20: 抓也。見雜錄名義。
0415b21: 騫當作暮。莫曰切。急取也。
0415b22: 長沙師名景岑。初住水西鹿苑。為第一代。既而居
0415b23: 無定常。故人呼長沙和上者。即岑也。後因仰山見
0415b24: 師曝背於庭下。因問。人人盡有者箇。只是用不得。
0415c01: 師云。恰請汝用。仰云。作麼生用。師蹋倒仰山。山云。
0415c02: 直下似箇大蟲。自此諸方號為岑大蟲。
0415c03: 尋思石頭希遷禮六祖為師。未受具。屬祖將示滅。
0415c04: 遷曰。和上百年後。希遷當何所依。祖曰。尋思去。及
0415c05: 祖順世。遷每於靜處端坐。寂若忘生。第一座問曰。
0415c06: 汝師已巳逝。空坐奚為。遷曰。我稟遺誡。故尋思爾。座
0415c07: 曰。汝有師兄行思在青原。汝當依焉。師言甚直。汝
0415c08: 自迷爾。遷遂詣靜居。即嗣青原之道。
0415c09: 口佉當作口呿。丘伽切。張口。
0415c10: 黃龍師名智顒。嗣前鄂州黃龍誨機禪師。即玄泉
0415c11: 之的孫。巖頭之遠裔。為黃龍第三世。
0415c12: 拖徒何切。引也。
0415c13: 永明師河中府武氏子。師常看華嚴經。法眼居臨
0415c14: 川之崇壽。因造焉。法眼問。空還具六相也無。
0415c15: 師茫然無對。法眼曰。子問吾。與汝道。師如所問。眼
0415c16: 曰。空。師頓然顯悟。遂禮拜。曰。子作麼生會。師曰。空。
0415c17: 法眼然之。晚為忠懿王師。為建慧日永明伽藍。聚
0415c18: 徒半千。一日。示眾曰。諸上座。佛法顯然。因甚麼
0415c19: 不會。欲會佛法。問取張三李四。欲會世間法。參取
0415c20: 古佛叢林。無事。久立。署慈化定慧應真禪師。
0415c21: 百丈師諱懷海。姓王氏。生福州長樂縣。幼學三乘。
0415c22: 鄉里稱之。聞馬祖唱道於建陽佛嶺。遂有遊方
0415c23: 之志。祖一見。異之。馬祖上堂示眾。以拂子倒垂。手
0415c24: 點拂柄三下。珍重下座。師默而有省。三日後。方舉
0416a01: 似馬祖。祖曰。吾何憂矣。師為祖侍者。而有卷席之
0416a02: 緣。後於洪州新吳受檀信之請。住大雄山。以其山
0416a03: 之高。而得百丈之名。然天下禪林說法住持。命僧
0416a04: 職事。立規矩以率其徒。而權輿於師。四方遵守。洋
0416a05: 洋日盛。使其道之不廢於今日者。師實有力焉。至
0416a06: 唐憲宗元和九年示滅。年九十五。穆宗長慶初。諡謚
0416a07: 大智禪師。
0416a08: 中郎即東漢中郎將蔡邕。野舍薪。見祖英焦相。
0416a09: 當作昵。乃倚切。聲也。。者切。應聲。非義。
0416a10: 南泉師諱普願。生鄭州新鄭縣王氏家。得度於大
0416a11: 隗山。受戒於嵩嶽。學三乘教。修中百門觀。後參馬
0416a12: 祖。豁然知歸。一日行益。馬祖問。桶裏是甚麼。師曰。
0416a13: 者老漢合取口。休作與麼語話。祖然之。德宗貞元
0416a14: 間。隱於池州之南泉不下三十載。文宗大和初。宣
0416a15: 城廉使陸慕師之道。請下南泉。自此道駕諸方。
0416a16: 即馬祖之高弟。八年臘月二十五日示寂。年八十
0416a17: 有七。塊。五罪切。
0416a18: 陸字景山。吳郡人。官至宣歙觀察使。加御史大
0416a19: 夫。大和年九月。先南泉數月而卒。年七十一。
0416a20: 雙陸博戲也。如樗蒲．雉盧是也。
0416a21: 骰子上音頭。傳齒也。
0416a22: 正作吧。音巴。大口。
0416a23: 趙州師諱從諗。姓郝氏。曹州郝鄉人。作沙彌時。造
0416a24: 南泉之室。拔不群。南泉待之異於流輩。一日。問。
0416b01: 如何是道。泉曰。平常心是道。師曰。還可趣向否。曰。
0416b02: 擬向即乖。師曰。不擬。那知是道。曰。道不屬知不知。
0416b03: 知是妄覺。不知是無記。若真達不擬之道。猶如大
0416b04: 廓然。豈可強是非邪。師既領旨。往嵩嶽。請戒
0416b05: 而歸。晚游河朔。被檀越之請。唱道於趙州之觀音。
0416b06: 一日。真定帥王公鎔訪師。師坐而問曰。會麼。王曰。
0416b07: 不會。師曰。自小持齋身已巳老。見人無力下禪。公
0416b09: 寂。諡謚真際大師。
0416b10: 大王即鎮帥王鎔也。鎔祖王庭湊。本迴鶻種族。穆
0416b11: 宗時據河朔。稱留後。至鎔封趙王。唐室中興。至明
0416b12: 宗朝。為大將王德明所殺。至於赤族。所謂見趙州
0416b13: 之趙王也。
0416b14: 道吾師諱圓智。豫章海昏張氏子。得度於鄉里。聞
0416b15: 道於藥山。後住潭州道吾。至唐文宗大和之末。將欲
0416b16: 示滅。召眾曰。吾當西邁。理無東移。卒年六十七。然
0416b17: 道吾有二。襄州關南道吾和上。因聞巫者樂神入
0416b18: 道。作樂道歌．一歌。盛行於世。予讀贊寧高
0416b19: 僧傳且曰。前蜀王氏偽乾德初。有小軍吏陳公。娶
0416b20: 高中令駢諸孫女。若人持不殺二十餘年。後在蜀
0416b21: 為男婚娶。禮須屠宰。高初不欲。親戚言。自己持戒。
0416b22: 行禮酒筵。將何以娛賓也。依違之際。遂多庖割。俄
0416b23: 未浹旬。得疾頗異。口但慌言。已巳而三宿還穌。述冥
0416b24: 間之事。初被黑衣使者追攝。入岐府城隍廟。廟神
0416c01: 冠大袖。與金甲武士晤坐。使者領高見神。武士
0416c02: 言語紛紜讓高破戒。仍扼腕罵曰。吾護戒神也。為
0416c03: 汝二十年食寢不遑。豈期忽起殺心。頓虧戒檢。命
0416c04: 雖未盡。罪亦頗深。須送冥司懲其故犯。城隍神問
0416c05: 高曰。汝更修何善。追贖過尤乎。高常誦上生經。其
0416c06: 數已巳多。于時懵然都無記憶。恐懼之間。白曰。誦得
0416c07: 自在和上三傷歌．道吾和上一歌。遂合掌向神
0416c08: 厲聲而念。神與武士聳耳擎拳立聽。顏色漸怡。及
0416c09: 卒章。神皆涕泣。乃謂高曰。且歸人間。宜切營善。拜
0416c10: 辭未畢。然起坐。備陳厥事。乃知禪宗唱道歌頌
0416c11: 明於所證法門。誦之者幽顯獲福。不可忽也。師印
0416c12: 記於道常禪師。後凡示眾。必戴蓮花笠。披襴衫。執
0416c13: 簡吹笛。口稱魯三郎。此法名道吾者也。今潭州道
0416c14: 吾。因山而名焉。
0416c15: 佛桑花葉如桑。花房如桐。長寸餘。似重臺蓮。其
0416c16: 色淺紅。故得佛桑之名。見酉陽難俎。
0416c17: 山師諱光仁。參洞山。有時譽。晚住臨川山。遷
0416c18: 化之日。作偈曰。我路碧空外。白雲無處閑。世有無
0416c19: 根樹。黃葉風送還。師著四大等頌略．華嚴長者
0416c20: 論傳於世。洞山會中稱矮師叔者是矣。
0416c21: 馬大師師諱道一。生漢州什仿。姓馬氏。生而奇偉。
0416c22: 牛行虎視。引舌過鼻。足有輪相。出家於羅漢寺。受
0416c23: 具於渝州。唐玄宗開元中。結侶游衡湘。讓和上一
0416c24: 見而獨異之。然亦應般若多羅之讖。所謂金雞解
0417a01: 一粒米。供養十方羅漢僧是也。又六祖謂南嶽
0417a02: 曰。向後佛法從汝邊去。生一馬駒子。踏殺天下人。
0417a03: 師道行江西。時人稱之為馬祖。師自建陽之佛
0417a04: 嶺遷臨川。及灨上。其游化不常。至代宗大歷中。至
0417a05: 洪都開元。連帥路嗣恭敬受宗旨。禪學輻湊。說法
0417a06: 無量。至德宗貞元四年。登建昌石門山。謂侍者曰。
0417a07: 吾沒後。當託質茲地。卒年八十。後門人得舍利。歸
0417a09: 見西漢書。灨。水名。音紺。
0417a10: 麻谷師名寶徹。住麻谷山。
0417a11: 三角名總印。住三角山。
0417a12: 凸徒結切。高也。
0417a13: 石霜師諱慶諸。盧陵新淦陳氏子。事師於洪井之
0417a14: 西山。受具於嵩嶽。學毗尼法。尋游方至大溈。充米
0417a15: 頭。一日。簸精於米寮。溈山曰。施主物。莫拋撒。師應
0417a16: 之。溈山於地上拾得一粒。云。者箇是甚麼。師無語。
0417a17: 山又曰。莫欺者一粒。千粒萬粒從者一粒生。師曰。
0417a18: 未審者一粒從甚麼處生。山大笑。歸謂眾曰。米裏
0417a19: 有蟲。後得旨於道吾。方年三十五。值會昌沙汰。託
0417a20: 身於陽陶家坊。人不之識。洞山价訪而得之。辟
0417a21: 居石霜山。實道吾之的嗣。師居山二十年中。眾盈
0417a22: 五百。而長坐不臥者多矣。世謂枯木眾云。唐僖宗
0417a23: 光啟三年示疾而終。年八十有二。敕諡謚普會大師。
0417a24: 淦。古暗切。
0417b01: 徑山師名洪諲。嗣溈山之道。為徑山第三世。時石
0417b02: 霜會中有許州全明上座。尚氣自若。眾號為明半
0417b03: 面。曰。聞徑山道行江浙。門庭切似石霜。若果然。
0417b04: 即為執園務。不爾。掀倒禪。未晚。遂先問石霜一
0417b05: 毫等緣。石霜如錄對次。持此語往問徑山。山對如
0417b06: 所錄。明遂留徑山。執粗務者三載。見徑山三祖實
0417b07: 錄。予看傳燈。即與此緣差異。
0417b08: 拔萃萃。音悴。孟子。拔乎其萃。出乎其類。
0417b09: 蟭螟音焦冥。細蟲。江浦之間有麼蟲。曰蟭螟。集於
0417b10: 蚊睫而弗相觸。栖宿往來而蚊未之覺。以言其細
0417b11: 也。
0417b12: 大巔本作顛。未詳名氏。參石頭遷。遷問以心法。言
0417b13: 下領旨。後辭往潮州。隱居靈山。學者慕焉。予讀
0417b14: 韓退之與孟簡書。且曰。潮州有一老僧。號大顛。頗
0417b15: 聰明。識道理。因召至州郭。留十數日。實能外形骸。
0417b16: 以理自勝。不為事物侵亂。竊觀韓公之言大顛。趣
0417b17: 向可尚矣。
0417b18: 水空嗣石頭。即大顛之兄弟也。
0417b19: 清化師諱全付。生長洲之崑山。幼隨父作商於豫
0417b20: 章。過清平。願從出家。具戒。游方至仰山。禮南塔光
0417b21: 涌和上。一言契理。尋游廬陵安福。邑宰命居應國
0417b22: 禪林。學徒甚盛。名達于上。賜清化之額。錢氏文穆
0417b23: 王闢雲山。別建精舍。迎之居焉。因以清化為名。
0417b24: 僧問。如何是佛法大意。師曰。華表挂頸木飛。至
0417c01: 忠獻王。賜以椹袍。固辭。因改賜禪衲及純一禪師
0417c02: 號。至晉開運間示滅。壽六十六。
0417c03: 韶山師名寰普。諡謚無畏禪師。
0417c04: 去遵近前把住。它本無此四字。
0417c05: 尉遲讀尉遲公傳。而且無金牙弧矢之說。亦未
0417c06: 詳於何而作此言。尉。音鬱。尉遲本虜複姓。
0417c07: 宵內本作霄路。
0417c08: 兒本作鵲兒。
0417c09: 魯般音班。般輸也。
0417c10: 玉漏當作玉耬。謂耬也。耕人用耬。所以布子種。
0417c11: 禪錄所謂看耬打耬。正謂是也。魏略曰。皇甫陰為
0417c12: 煌太守。民不曉耕種。因教民作耬。省力過半。
0417c13: 然耬乃陸種之具。南人多不識之。故詳出焉。音樓。
0417c14: 行家上戶切。
0417c15: 洛浦本作樂普。師諱元安。鳳翔麟遊談氏子。剃頭．
0417c16: 受具於鄉里。初參翠微．臨濟。每蒙印可。晚卓庵於
0417c17: 澧陽之夾山。機緣相投。遂為會公高弟。宴坐洛浦
0417c18: 山。未幾。遷朗州之蘇溪。道播天下。如烏牙．青。皆
0417c19: 其嗣子。唐昭宗光化二年臘月二日示寂。
0417c20: 鴻門見懷禪師後錄。
0417c21: 雲居師諱道膺。姓王氏。生幽州王田。出家習毗尼
0417c22: 法。既而曰。大丈夫豈可桎梏於律儀也。遂詣翠微。
0417c23: 問道不契。聞洞山法席甚盛。因造焉。山問。名甚麼。
0417c24: 曰。道膺。山曰。向上更道。曰。向上道即不名道膺。山
0418a01: 曰。與吾在雲巖時祗對無異。山一日問。吾聞思大
0418a02: 生倭國作王。如何。曰。若是思大。佛亦不作。況國王
0418a03: 乎。洞山然之。師初止三。後開雲居。遂廣玄化。南
0418a04: 昌鐘氏尤所敬仰。唐昭宗天福元年臘月二十八
0418a05: 日示疾。越明年正月三日跏趺長往。諡謚弘覺大師。
0418a06: 倭。烏禾切。
0418a07: 田厙當作田舍。詳見頌古。
0418a08: 臺盤當作緣。與專切。因循也。
0418a09: 羊話中有僧云。直得恁麼難會。此節誤收也。桉
0418a10: 傳燈．雲居傳。新羅僧問。是甚麼得與麼難道。居云。
0418a11: 有甚麼難道。曰。便請和上道。居曰。新羅。新羅。此板
0418a12: 自僧云至新羅。衍二十六字。
0418a13: 同安師名常察。嗣九。本作處者。誤矣。
0418a14: 負笈音及。負書箱。
0418a15: 公文公當作攻。治也。
0418a16: 莫閑閑習也。
0418a17: 嬰兒女曰嬰。男曰兒。
0418a18: 擬跨苦化切。越也。
0418a20: 徒跨當言。作誇。詫也。
0418a21: 胡人飲乳涅槃云。譬如國王。闇鈍少智。有一醫師。
0418a22: 性復頑嚚。而王不別。厚賜俸祿。療治眾病。純以乳
0418a23: 藥。後有一醫。明曉八種術。善療眾病。即為王說種
0418a24: 種醫方。王聞是語。方知舊醫愚騃無智。王宣令國
0418b01: 中有病之人。皆不聽以乳為藥。別以眾藥和合而
0418b02: 療。其後不久。王復得病。即命是醫。醫占王病。當用
0418b03: 乳藥。王語醫言。汝今狂邪。而言服乳。汝先言毒。今
0418b04: 何言服。醫語王言。王今不應作如是語。如蟲食木。
0418b05: 有成字者。此蟲不知是字非字。智人見之。終不唱
0418b06: 言是蟲解字。亦不驚挫。當知舊醫亦復如是。不別
0418b07: 諸病。悉與乳藥。是乳藥者。亦名毒害。亦名甘露。王
0418b08: 聞是語。即便服之。病得除愈。尋時宣令一切國內
0418b09: 從今已巳往。當復乳藥。國人聞之。皆生嗔恨。大王今
0418b10: 者為鬼所持。為顛狂邪。
0418b11: 養由見雪竇頌古。
0418b12: 田蝸當作田。烏瓜切。蝦。蝸。音瓜。小螺也。非義。
0418b13: 夤晡上當作寅。下奔孤切。謂早晚也。
0418b14: 撲手當作攘臂。
0418b15: 陶淵本作陶潛。
0418b16: 名稱尺證切。
0418b17: 入太廟論語。子入太廟。每事問。或謂鄒人之子知
0418b18: 禮。入太廟。每事問。子聞之。曰。是禮也。
0418b19: 斧爛當作柯爛。異苑曰。樵人王質入山。見洞中二
0418b20: 老人奕碁。乃觀之。忘歸。俄然柯欄。
0418b21: 忘羊見祖英赤松子。
0418b22: 赫當作赫。呼格切。以口非人也。
0418b23: 一漾當木。作樣。法也。漾。水。非義。
0418b24: 抨悲萌切。
0418c01: 洞山師諱良价。生會稽郡。姓俞氏。幼五洩默禪
0418c02: 師出家。請戒於嵩山。參諸哲匠。得法於雲巖晟。
0418c03: 即藥山之的孫。唐宣宗大中之末。唱道於新豐。晚
0418c04: 遷洞山。大駕其道。立偏正五位。為當時首唱。兩處
0418c05: 行道。甫經十載。至懿宗咸通中。無疾示化。學者號
0418c06: 慕。師還視而誡之曰。夫出家之人。心不附物。方能
0418c07: 入道。今復何悲。召主事作愚癡齋。復留七日。長往。
0418c08: 諡謚悟本大師。
0418c09: 一僧即紙衣道者。事見廣燈。
0418c10: 師良久誤矣。當作師云。大闡提人家男女作麼生
0418c11: 救得。見藥山宗派錄。
0418c12: 粟畬式車切。大種畬田。
0418c13: 無間說當作無間歇。
0418c14: 覆船師名洪荐。諡謚紹隆大師。
0418c15: 燕金見懷禪師前錄。
0418c16: 蝃蚋上音拙。蜘蛛也。下音爇。蚊也。
0418c17: 不正作燥。音嫂。乾也。俗作。由形近之也。。
0418c18: 書無此字。
0418c19: 一鐃當作撓。尼交切。也。
0418c20: 德山師諱宣鑒。南人。自幼出家。深明經律。最長
0418c21: 於金剛般若。師俗姓周氏。時謂之周金剛。聞南
0418c22: 方禪宗大興。罔測其由。因散眾。負經南游。謁龍潭
0418c23: 信。觀滅燭入道。翌日。取經疏示眾曰。窮諸玄辨。若
0418c24: 一毫置於太。竭世樞機。似一滴投於巨壑。遂焚
0419a01: 之。游戲禪林。道播寰宇。閑居澧陽幾三十載。屬會
0419a02: 昌之難。託身於獨浮山之石室。大中初。被德山之
0419a03: 命。為第二世。至咸通六年示疾。謂弟子曰。捫空追
0419a04: 響。勞汝心神。夢覺覺非。竟有何事。言訖。坐而示化。
0419a05: 即臘月三日也。壽六十八。諡謚見性大師。師生於德
0419a06: 宗貞元之末年。卒於懿宗之世。至會昌之難。道未
0419a07: 及行。洎大中。佛法重興。師已巳六十七矣。傳道之者。
0419a08: 命若懸絲。豈不然乎。
0419a09: 鏡清師諱道怤。永嘉陳氏子。生不茹葷。剃髮受具。
0419a10: 問道於閩川。雪一見而問曰。汝甚處人。曰。不敢
0419a11: 道是溫州人。曰。恁麼則一宿覺鄉人邪。曰。只如
0419a12: 一宿覺是甚處人。曰。尿鬼子。好與一頓棒。且
0419a13: 放過。師證道之後。眾所欽服。皆謂小怤布衲。尋被
0419a14: 越人之命。居鏡清禪苑。副使皮光業師問焉。光
0419a15: 業即日休之子也。吳越國王錢氏致禮甚勤。賜號
0419a16: 順德大師。為開天龍．龍二寺延之。晉天福二年
0419a17: 示滅。茶毗於大慈山。得骨舍利。建塔於龍母之陽。
0419a18: 鏡清本朝賜額曰景德者是矣。
0419a19: 成褫音池。藉褥也。
0419a20: 玄沙道底見雪竇瀑泉。
0419a21: 廝兒上音斯。從使者也。方言。入聲呼。
0419a22: 樹師名慧省。
0419a23: 魯祖魯祖教和上。傳燈嗣灌溪閑。
0419a24: 餧於偽切。
0419b01: 剋己巳當作克。負何之名。剋。殺也。非義。
0419b02: 駢部田切。
0419b03: 一撥良琴晉平公謂師曠曰。寡人所好者。音也。願
0419b04: 聞之。師曠不得已巳。援琴而鼓之。一奏之。有玄二。
0419b05: 入集于郭門。再奏之。延頸而鳴。舒翼而舞。平公大
0419b06: 喜。起而為師曠壽。見史記。
0419b07: 良籌漢高帝封功臣。或謂張良未有戰功。高
0419b08: 帝曰。運籌帷帳中。決勝千里外。子房功也。
0419b09: 周下或本作周苛。楚圍漢王。榮陽急。漢王遁出。去
0419b10: 而使周苛守榮陽。楚破榮陽城。欲令周苛將。苛罵
0419b11: 曰。若趣降漢王。不然。今為虜矣。項羽怒烹周苛。苛。
0419b12: 下可切。
0419b13: 鎮縣不遙。第二十四板六行下少不字。
0419b14: 磉盤上蘇朗切。柱下石。
0419b15: 酩酊音茗鼎。醉甚也。
0419b16: 鳳皇鳳皇山彊禪師。
0419b17: 臥龍師諱慧球。生泉州之蒲田。受業於龜洋。參於
0419b18: 玄沙備。一日。問。如何是第一月。玄沙曰。用月作麼。
0419b20: 王氏。請居臥龍。為第二世。亦曰中塔。後五年。不疾
0419b21: 而終。號寂照禪師。閩師問玄沙。繼師之道誰乎。
0419b22: 玄沙曰。球子得。
0419b23: 巖頭師諱全豁。泉州何氏子。剃頭受具。久習經律。
0419b24: 晚游叢席。自餘杭與雪峰．欽山議參臨濟。屬濟亡。
0419c01: 由仰山參德山。氣類相投。若合符節。晚結茅於洞
0419c02: 庭之臥龍山。學者依焉。遭會昌沙汰。著襴衫。戴席
0419c03: 帽。游諸聚落。乃於洞庭之別港艤舟其下。兩岸置
0419c04: 板。人欲過。即扣板以召師。師舞橈而渡之。未幾。牽
0419c05: 復舊居。至僖宗光啟三年。賊中原。四海擾攘。師
0419c06: 端居自若。俄被剚刃。大叫一聲而終。僖宗諡謚清嚴
0419c07: 大師。剚。側吏切。
0419c08: 子末切。
0419c09: 香嚴師諱智閑。生青州。參道於溈山祐。機緣未契。
0419c10: 往依南陽國師。一日。薙草於園中。俄擊竹作聲。忽
0419c11: 悟前非。遙禮溈山曰。和上若為某說破。何有今日。
0419c12: 因述偈。略云。一擊忘所知。更不用修持。自爾。長於
0419c13: 伽陀。世所稱誦。示滅之後。諡謚襲燈大師。
0419c14: 有一老宿此緣宜作臨濟錄編。又不當云有一老
0419c15: 宿。
0419c16: 夜冥符當作夜明符。
0419c17: 峭峙上七肖切。下直里切。嶮峻也。
0419c18: 頂奴頂切。頂顛也。
0419c19: 釅魚欠切。味厚也。
0419c20: 假銀城霍光。漢人。書傳無賣城易角之說。出於
0419c21: 委巷之劇談。禪人往往資以為口實。不亦謬乎。
0419c22: 居牡當爿。作壯。側亮切。大也。牡。莫后切。非義。爿。
0419c24: 朱谿朱谿謙禪師。後住兜率而終。
0420a01: 攙初銜切。旁挈也。
0420a02: 忙然當作茫然。
0420a03: 平田天台平田普岸禪師。生洪州。得法於百丈海。
0420a04: 南游勝。結廬於天台山。四眾依仰。因建伽藍。號
0420a05: 平田禪院。本朝賜額曰壽昌。師開山之始祖也。
0420a06: 示眾曰。神光不昧。萬古徽猷。入此門來。莫存知解。
0420a07: 又曰。大道曠。常一真心。善惡莫思。神清物表。隨
0420a08: 緣飲。更復何為。後終于本院。遺塔存焉。
0420a09: 寶壽沼和上。參臨濟領旨。更不它游。住寶壽。為第
0420a10: 一世。師將示寂。謂門人曰。汝等知我履踐處否。對
0420a11: 曰。和上一生長坐不臥。師曰。非吾眷屬。言訖長往。
0420a12: 世謂寶壽不渡河者。即師也。
0420a13: 西堂師諱智藏。化廖氏子。沖幼從師。晚從大寂
0420a14: 問道。為馬祖高弟。寂付衲迦沙。令學者親近。至唐
0420a15: 德宗貞元間。開堂於州。至憲宗元和九年四月
0420a16: 八日示化。年八十歲。
0420a17: 仰山師諱慧寂。韶州湞昌縣葉氏子。初生頗有異
0420a18: 蹟。為童。依番禺安和寺不語通出家。年十四。父
0420a19: 母欲奪其志。遂斷二指以為誓。因從剃落。通累加
0420a20: 接引。而師無所啟發。年十八。通卒。因往謁乳源。洎
0420a21: 筠州處微．吉州性空．山源皆不契。至大和三
0420a22: 年。參大溈祐。舉性空如人在井之緣。溈山召曰。寂
0420a23: 子。師應。山云。出了也。師因而有省。山指令請戒
0420a24: 於襄陽之大悲。師曰。慧寂平生不妄語。山云。你但
0420b01: 依沙門法。師從之。時年三十三矣。復還溈山作直
0420b02: 歲。尋領眾居郴州之王莽山。既而移錫來袁居仰
0420b03: 山。眾盈數百。一日。有梵僧負貝葉造師。師問。近離
0420b04: 甚處。曰。早別西天。師曰。太遲生。曰。游山翫水。師曰。
0420b05: 神通不無你。佛法未夢見。曰。來此禮文殊。遇小
0420b06: 釋迦。語訖隱去。師住仰山。神異具它傳。大中十三
0420b07: 年。韋宙中丞為師創洪州觀音院居之。咸通中。歸
0420b08: 韶州之東平。至中和三年二月十三日集眾說偈。
0420b09: 以兩手抱屈膝。儼然而終。歸葬於仰山。師行道於
0420b10: 世。蒙寵賜者三。懿宗賜號知宗。僖宗賜澄。昭宗
0420b11: 諡謚智通。湞。音貞。番禺。音藩禺。郴。丑林切。
0420b12: 龍濟師名紹修。嗣地藏。即羅漢琛也。
0420b13: 雪師諱義存。泉州安南曾氏子。生不茹葷。幼聞
0420b14: 鐘梵。見華幡。必動容。年十七。從蒲田玉寺玄律
0420b15: 師落髮。具戒於幽州。久游叢林。發明於德山。至鼇
0420b16: 山頓證。唐咸通中。結茅於福州之雪。後成大伽
0420b17: 藍。為第一世。懿宗賜紫僧伽梨。號真覺大師。學者
0420b18: 甚盛。道行于四十餘載。至梁開平二年五月二日
0420b19: 無疾而終。壽八十七。
0420b20: 明招師名德謙。既於羅山得旨。出游。婺女之智者
0420b21: 命居第一座。尋常點淨。師不受。主事僧曰。首座
0420b22: 觸淨也不識。師下。拈起淨器曰。者箇是淨是觸。
0420b23: 主事無語。即撲破。晚居明招山四十餘載。一日。問
0420b24: 侍者。世尊示滅展雙足。放百寶光明。吾今行矣。且
0420c01: 道放多少光。侍者曰。昔日林。今朝和上。師以手
0420c02: 拂眉曰。莫孤負麼。復說偈。奄化。
0420c03: 雙師名敬欽。生緣益州。受業於嵋山。造雲門
0420c04: 法席。密承印可。尋居雙。為第一世。至太平興國
0420c05: 二年五月。指日而逝。
0420c06: ●證道歌
0420c07: 永嘉大師。諱玄覺。俗姓戴氏。齠年出家。弱冠登具。
0420c08: 博通三乘。練習天台止觀。內心明靜。求證於曹溪
0420c09: 六祖。祖方踞坐丈室。師振錫遶座三。卓然於前。
0420c10: 祖曰。夫沙門具三千威儀。八萬細行。大德自何方
0420c11: 而來。生大我慢。師曰。生死事大。無常迅速。祖曰。何
0420c12: 不體取無生。了無速乎。曰。體即無生。了本無速。祖
0420c13: 曰。如是。如是。方具威儀參禮畢。辭還永嘉。祖曰。返
0420c14: 太速乎。曰。本自非動。豈有速邪。祖曰。誰知非動。曰。
0420c15: 仁者自生分別。祖曰。汝甚得無生之意。曰。無生豈
0420c16: 有意邪。祖曰。無意誰當分別。曰。分別亦非意。祖曰。
0420c17: 善哉。善哉。少留一宿。世謂之一宿覺。既歸。大唱其
0420c18: 道。所作證道歌泳播天下。後六祖兩月而亡。即先
0420c19: 天二年十月十七日也。睿宗諡謚無相大師。塔曰淨
0420c20: 光。本朝淳化中。詔修龕塔。
0420c21: 五陰謂色．受．想．行．識。變礙曰色。領納曰受。取像曰
0420c22: 想。造作曰行。了知曰識。亦名五蘊。蘊以積聚為義。
0420c23: 陰以言其覆蔽也。
0420c24: 三毒謂貪．嗔．癡。四解脫經云。三毒感三塗。嗔忿。火
0421a01: 塗。慳貪。刀塗。愚癡。血塗。
0421a02: 阿鼻此言無間。生此界者。所受苦報無有間歇。
0421a03: 如來禪楞伽云。禪有四種。愚夫所行禪．觀察義禪．
0421a04: 攀緣如實禪．如來禪。如何如來禪。謂入如來地。行
0421a05: 自覺聖智相三種樂住。成辨眾生不思議事。是名
0421a06: 如來禪。
0421a07: 六度一．布施。二．持戒。三．忍辱。四．精進。五．禪定。六．智
0421a08: 慧。度以到彼岸為義。
0421a09: 萬行清涼曰。萬法不離自心。一念萬法行備。心不
0421a10: 起。止也。知不起。觀也。不緣萬境。捨也。止妄不生。戒
0421a11: 也。安心諦理。忍也。心無間斷。進也。心體離念。法也。
0421a12: 心之本覺。佛也。體相無人。僧也。
0421a13: 六趣一．地獄趣。梵云泥黎。此苦具。言地獄者。此
0421a14: 趣在地之下。故言地獄。有八寒八熱等。有眷屬。其
0421a15: 類無數。重者。一日有八萬四千生死。二．畜生趣。
0421a16: 亦云旁生。披毛戴角。鱗甲羽翮。四足多足。有足無
0421a17: 足。互相吞啖。受苦無窮。三．餓鬼趣。有福德者。作山
0421a18: 林塚廟神。無福德者。居不淨處。不得飲食。常受鞭
0421a19: 打。被苦無量。四．阿修羅趣。此無酒。又無端正。又
0421a20: 無天。或在海岸．海底。宮殿嚴飾。常好戰。怕怖無
0421a21: 極。五．人趣。四洲不同。皆苦樂相間。六．天趣。有二十
0421a22: 八天不同。欲界六．色界十八．無色界四。此六趣也。
0421a23: 覺後音教。寤也。
0421a24: 大千謂大千世界也。一四洲為一小世界。千四洲。
0421b01: 千六欲天。千梵天。名一小千世界。一千小千世界。
0421b02: 一千二禪天。名中千界。一千中千界。一千三禪天。
0421b03: 名大千界。
0421b04: 機關木人大般若四百五十六云。如巧工匠。或彼
0421b05: 弟子有所為故。造諸機關。或女或男。或象馬等。此
0421b06: 諸機關雖有所作。而於彼事無所分別。何以故。機
0421b07: 關法爾。無分別故。甚深般若波羅蜜多亦復如是。
0421b08: 有所為故。而成立之。既成立已巳。雖能成辨。所作所
0421b09: 說。而於其中都無分別。法爾無分別故。
0421b10: 摩尼珠此云無垢光。又云離垢。又云增長。論云。摩
0421b11: 尼珠多在龍腦中。有福眾生自然得之。亦名如意
0421b12: 珠。常出一切寶物。衣服飲食。隨意皆得。得此珠者。
0421b13: 毒不能害。火不能燒。或是帝釋所執金剛與修羅
0421b14: 時。碎落閻浮提。變成此珠。又云過去久遠佛舍
0421b15: 利。法既滅盡。變成此珠。以為利益。
0421b16: 如來藏如來成就過於恒沙。具解脫智不思議法。
0421b17: 說名法身。世尊如是法身不離煩惱。名如來藏。如
0421b18: 來藏即是如來空性之智。一切聲聞．獨覺所未曾
0421b19: 見。亦未曾得。唯佛了知。及能作證。此如來藏空性
0421b20: 之智。復有二種。謂空如來藏。所謂離於不解脫智
0421b21: 一切煩惱。不空如來藏。具過恒沙佛解脫智不思
0421b22: 議法。
0421b23: 五眼智論云。肉眼見近不見遠。見前不見後。見外
0421b24: 不見內。見晝不見夜。以此得故。求天眼。天眼見和
0421c01: 合因緣生假名之物。不見實相。所謂空．無相．無作．
0421c02: 無生無滅。如前中後亦爾。為實相故。求慧眼。得慧
0421c03: 眼。見眾生。盡滅一異相。捨離諸著。不受一切法。智
0421c04: 慧自內滅。是名慧眼。但慧眼不能度眾生。無所別
0421c05: 故。以是求法眼。法眼令是人行是法。得是道。知一
0421c06: 切眾生各各方便門。令得道證。法眼不能知度
0421c07: 眾生方便道。以故求佛眼。佛眼無事不知。覆障離
0421c08: 密。無不見知者。
0421c09: 五力謂信．精進．念．定．慧。一．信力。信一切法從因緣
0421c10: 生。顛倒妄見心生。如旋火輪。如夢如幻。二．精進力。
0421c11: 晝夜常行精進。除五。貪欲．嗔恚．睡眠．掉悔．疑。
0421c12: 攝護五根。諸深經法欲得欲知。欲行欲論。三．念力。
0421c13: 常一心念欲具布施．持戒．禪定．智慧解脫。欲身口
0421c14: 意業諸法生滅。住異智中。常一心念。四．定力。善取
0421c15: 定相。能生種種深定。五．慧力。為盡苦聖智慧。成就
0421c16: 是智慧。為離諸佛為涅盤。以智慧觀一切三界無
0421c17: 常。力者。能破煩惱。度眾生。得無生法忍。是名為力。
0421c18: 又天魔外道不能沮壞。故名為力。
0421c19: 涅盤此云圓寂。又云圓常。
0421c20: 貌悴當作。音萃。。也。悴。憂也。非義。
0421c21: 三身謂法．報．化也。法身毗盧遮那。此云一切處。
0421c22: 報身盧舍那。此云淨滿。化身釋迦牟尼。此云能仁
0421c23: 寂默。在眾生身中。即寂．智．用。寂是法身。智是報身。
0421c24: 用是化身。
0422a01: 四智前眼等五識是成所作智。第六意識是妙觀
0422a02: 察智。第七末那是平等性智。第八阿賴耶識是大
0422a03: 圓鏡智。在眾生時。智劣識強。但名為識。當佛地時。
0422a04: 智強識劣。但名為智。六七因中轉。五八果上轉。所
0422a05: 謂轉名而不轉其體也。傳燈。智通禪師。看楞伽經
0422a06: 約千餘遍。而不會三身四智。遂詣曹溪謁六祖。求
0422a07: 解其義。祖曰。三身者。清淨法身。汝之性也。圓滿報
0422a08: 身。汝之智也。千百億化身。汝之行也。若離本性別
0422a09: 說三身。即名有身無智。若悟三身無有自性。即名
0422a10: 四智菩提。聽吾偈曰。自性具三身。發明成四智。不
0422a11: 離見聞緣。超然登佛地。吾今為汝說。諦信永無迷。
0422a12: 莫學馳求者。終日說菩提。通曰。四智之義可得聞
0422a13: 乎。祖曰。既會三身。便明四智。何更問耶。若離三身。
0422a14: 別談四智。此名有智無身也。即此有智。還成無智。
0422a15: 復說偈曰。大圓鏡智性清淨。平等性智心無病。妙
0422a16: 觀察智見非功。成所作智同圓鏡。五八六七果因
0422a17: 轉。但用名言無實性。若於轉處不留性。繁興永處
0422a18: 那伽定。
0422a19: 八解一．有色觀諸色解脫。二．內無色想觀外諸色
0422a20: 解脫。三．淨解脫身作證具足住解脫。四．空無邊處
0422a21: 解脫。五．識無邊處解脫。六．無所有處解脫。七．非想
0422a22: 非非想處解脫。八．想受滅身作證具足住解脫。
0422a23: 六通一．天眼通。二．天耳通。三．它心通。四．宿命通。五．
0422a24: 如意通。六．漏盡通。
0422b01: 善知識摩訶般若經云。能說空．無相．無作．無生無
0422b02: 滅法。及一切種智。令人心入歡喜信樂。是名善知
0422b03: 識。又華首經云。有四法是善知識。一．能令人入善
0422b04: 法中。二．能障礙諸不善法。三．能令人住於正法。四．
0422b05: 常能隨順教化。
0422b06: 訕所晏切。毀語也。
0422b07: 慈忍力修慈忍有十五利。一．謂臥安。二．覺安。三．天
0422b08: 護。四．人護。五．眠無惡夢。六．寤常歡喜。七．水不能漂。
0422b09: 八．火不能燒。九．刀不能傷。十．毒不能害。十一．常生
0422b10: 善處。十二．鎮受快樂。十三．正報梵世。十四．殘報人
0422b11: 王。十五．遠果作佛。皆慈忍之果也。
0422b12: 宗說俱通清涼云。宗通自修行。說通示未悟。
0422b13: 師子吼宗炳師子擊象圖序曰。梁伯玉說沙門釋
0422b14: 僧吉云。嘗從天竺欲向大秦。其間忽聞數十里外
0422b15: 哮吼。驚天怖地。頃之。但見百獸率走蹌地之
0422b16: 絕。而四巨象焉而至。以鼻卷泥自厚塗數尺。數
0422b17: 數噴鼻隅立。俄有師子三頭。崩血若檻泉。巨樹如
0422b18: 草偃。。許鑒切。別也。蹌。七亮切。走也。。許交切。虎
0422b19: 聲。
0422b20: 忍辱仙見金剛般若歌利王緣。
0422b21: 蘭若梵云阿蘭若。此言寂靜處。
0422b22: 岑崟上鉏簪切。下音吟。高。
0422b23: 闃苦息切。靜也。
0422b24: 住相布施智論三云。以財寶布施。是名下布施。以
0422c01: 身布施。是名中布施。種種施中。心不著者。是為上
0422c02: 布施。
0422c03: 璃應法師云。或加吠字。或加毗字。又言毗頭梨。
0422c04: 從山為名。乃遠山寶也。遠山即須彌山也。此寶青
0422c05: 色。一切寶皆不可壞。亦非焰所能鎔鑄。唯鬼神
0422c06: 有通力者能破壞。又言金翅鳥卵。神鬼得之。出
0422c07: 賣與人。魏略云。大秦國出赤．白．黑．黃．青．綠．縹．紅．紫
0422c08: 十種流離。此自然之物。采釆澤光潤。踰於眾玉。其
0422c09: 色不恒。今俗所用皆銷冶石汁。加以眾藥。灌而為
0422c10: 之。尤脆不堅實。非真物。
0422c11: 降龍本行經云。佛初轉法輪。降三迦葉於火神
0422c12: 堂。放威火滅彼火龍毒火。四面一時洞然熾盛。唯
0422c13: 有如來所坐之處寂靜。不見火光。火龍見已巳。漸向
0422c14: 佛所。便即踊身入佛中。爾時。世尊手擎於。至
0422c15: 頻螺迦葉所。又晉高僧涉公。以符堅建元十一年
0422c16: 長安大旱。請涉龍。俄爾龍在涉中。雨遂告足。
0422c17: 解虎錫齊高僧稠禪師。在懷州王屋山習禪間。有
0422c18: 虎。師往。以錫杖解之。虎遂各去。又曇詢禪師因
0422c19: 山行值二虎相。累時不歇。詢乃執錫分之以身。
0422c20: 為翳語曰。同居林籔。計無大乖。幸各分路。虎頭
0422c21: 受命。飲氣而散。又稠禪師磁州石刻云。昔齊高歡
0422c22: 帝時。稠隱於都之西北一百二十里。有桃源山定
0422c23: 晉巖。巖下有寺曰均慶。其巖嵌空。高以覆寺。巖之
0422c24: 中去地百許尺。危構一閣。以設禪榻。獨木為梯。乃
0423a01: 師平日宴寂之地。師一日聞下虎。經日不已巳。
0423a02: 遂往以錫解之。後二虎常隨師左右。師因有頌書
0423a03: 於巖壁間云。本自不求名。剛被名求我。前解二
0423a04: 虎。障第三果。多引王屋者。由僧傳也。
0423a05: 法財法財有七。一．聞。二．信。三．戒。四．定。五．進。六．捨。七．
0423a06: 慚愧。
0423a07: 龍象大毗婆沙云。有大龍象。以信為手。以捨為牙。
0423a08: 以慧為頭。以念為頸。於其兩肩擔集善法。
0423a09: 蹴蹋上子六切。下敵盍切。踐也。
0423a10: 三乘一．聲聞。二．緣覺。三．菩薩。乘。以負載為義。
0423a11: 五性一．無種性闡提。二．定性聲聞。三．定性緣覺。四．
0423a12: 不定性。五．菩薩性。
0423a13: 雪山肥膩涅槃云。雪山有草。名曰肥膩。牛若食者。
0423a14: 純得醍醐。
0423a15: 解何宗長慶稜和上因卷簾悟道。有頌云。大差。
0423a16: 也大差。卷起簾來見天下。有人問我解何宗。拈起
0423a17: 拂子劈口打。集事者曰。永嘉貪觀白浪。失手橈。
0423a18: 長慶佛法雖無。要且超今邁古。
0423a19: 法幢諸佛菩薩建立法幢。猶如猛將建諸幢幟。降
0423a20: 伏一切諸魔軍故。如帝釋幢不怖惑業。以法義有
0423a21: 所建立故。幟。音熾。
0423a22: 二十八代嗚呼。愚讀證道歌止比。未不揜卷太
0423a23: 息。永嘉游心三藏。秉志四儀。晚詣曹溪。以求印可。
0423a24: 乃知六祖為如來正統。即二十八代祖師。後世講
0423b01: 學輩獨以二十四為然。得非自昧於心證之法者
0423b02: 乎。
0423b03: 西天記法東流。脫此三字一句。見古本永嘉集。
0423b04: 以文勢推之。固無疑也。然證道歌．十玄談．六祖壇
0423b05: 經．溈山警策。雖盛傳於禪林。而絕無完本。各以
0423b06: 臆論妄自改易者多矣。鑱石入木。印行天下。梁簡
0423b07: 文所謂煙墨不言。受其驅染。紙札無情。任其搖襞
0423b08: 爾。誠哉。
0423b09: 菩提達磨或云達摩多羅。此云道法。義大通量。
0423b10: 正法輪輪以喻言。如王寶輪。運轉無礙。摧壞煩惱。
0423b11: 愈動愈遠。信住行位。至於果地。無不轉者。又轂輻
0423b12: 輞軸。體用周備。所言法者。軌持一切義地也。
0423b13: 栴檀林此云與樂。以白檀能治熱病。赤檀能去風
0423b14: 瞳。皆除疾身安之藥。故名與樂。或云此土無故不
0423b15: 。慈恩三藏傳云。秣羅炬吒國有秣剌耶山。產谷
0423b16: 崇深。中有栴檀香樹。樹類白楊。其質涼冷。蛇多附
0423b17: 之。至冬方蟄。用之別檀也。
0423b18: 三歲哮吼涅槃云。猶如野干。雖學師子。至百千年。
0423b19: 終不能作師子之吼。若師子子。三歲則能哮吼。
0423b20: 野干梵云悉迦羅。此言野干。亦名夜干。或射干。色
0423b21: 青黃。如狗群行。夜鳴其聲如狼狠。又野干形小尾大。
0423b22: 能上樹。疑枯枝不登。狐即形大。疑冰不渡。不能上
0423b23: 樹。
0423b24: 龍女妙經。智積菩薩問文殊師利言。仁者。往龍宮
0423c01: 所化眾生。其數幾何。文殊云。其數無量。不可稱計。
0423c02: 我於海中唯常宣說妙法華經。智積問云。此經微
0423c03: 妙。頗有眾生修行此經速得佛否。文殊師利言。有
0423c04: 娑竭羅龍王女。年始八歲。智慧利根。能至菩提。乃
0423c05: 至眾會皆見龍女忽然之間變成男子。具菩薩行。
0423c06: 即往南方世界。坐寶蓮華。成等正覺。
0423c07: 善星涅槃經云。佛語善星比丘。諸佛如來誠言無
0423c08: 二。善星即言。如來爾時雖作是說。我於是事都不
0423c09: 生信。我亦常為善星說真實法。而彼絕無信受之
0423c10: 心。雖復讀誦十二部經。獲得四禪。生惡邪見。作如
0423c11: 是說。無佛無法。無有涅槃。沙門瞿曇善知相法。是
0423c12: 故能得知它人心。如來雖復謂我說法。我真實謂
0423c13: 無因果。善男子。汝若不信如是事者。善星今者近
0423c14: 在尼連禪河。可共往問。爾時。如來即與迦葉往善
0423c15: 星所。善星遙見佛來。見已巳即生惡邪之心。以惡心
0423c16: 故。生身陷入至阿鼻獄。
0423c17: 數它珍寶如人數它寶。自無半錢分。於法不修行。
0423c18: 多聞亦如是。見華嚴十三。
0423c19: 蹭蹬上七鄧切。下唐豆切。失道也。
0423c20: 駭諧楷切。癡也。
0423c21: 勇施淨業障經云。過去久遠劫。眾香世界無垢光
0423c22: 如來。時有比丘名曰勇施。善修戒身。多聞智慧。顏
0423c23: 貌端正。成就第一清淨妙色。著衣持。入城乞食。
0423c24: 到長者舍。其家有女。容貌端正。見勇施已巳。生染愛
0424a01: 心。若不得以為夫。當自殞命。欲心內結。遂以成病。
0424a02: 爾時。其母問女。何緣而致斯病。女時默然。遂不飲
0424a03: 食。爾時。女母密遣餘女而往間言。時女答言。我見
0424a04: 一比丘。顏貌端正。便生欲心。以致斯病。餘女聞已巳。
0424a05: 還向母說。時母作計。請勇施言。數至我家。當使此
0424a06: 女從受經法。勇施默然許可。其後勇施數到其家。
0424a07: 轉相親厚。數相見故。便失正念。即與彼女共行婬
0424a08: 法。時彼女夫見此比丘往來頻數。心生疑恚。即設
0424a09: 方便。欲斷其命。勇施聞已巳。即以毒藥持與彼女。時
0424a10: 女即以毒藥和著食中。敕其婢使。以飯我夫。夫食
0424a11: 飯已巳。即便命終。勇施聞已巳。心生大悔。受行婬法。又
0424a12: 斷人命。咄哉。哉。我今即是地獄眾生。時有菩薩
0424a13: 名鼻掬多羅。語勇施言。比丘莫怖。我今力能施汝
0424a14: 無畏。即入寶印三昧。於其身上出無量佛。同聲說
0424a15: 是偈言。諸法同鏡像。亦如水中月。凡夫愚惑心。分
0424a16: 別癡恚愛。勇施比丘見諸化佛神通變現。於諸法
0424a17: 中思惟選擇。離諸纏。得無生忍。今已巳成佛。在於
0424a18: 西方。去此佛土恒河沙數有國名常光。佛號寶月
0424a19: 如來。
0424a20: 懵懂上母總切。下音董。懵憧。心亂。
0424a21: 頏皮靼靻靼靻。之列切。柔熟皮也。智論云。譬如牛皮。未
0424a22: 柔不可屈折。無信人亦如是。譬如牛皮。已巳柔隨用
0424a23: 可作。有信人亦如是。
0424a24: 二比丘維摩詰經。佛告優波離。汝行詣維摩詰問
0424b01: 疾。言。我不堪任詣彼問疾。所以者何。憶念我昔有
0424b02: 二比丘。犯律行以為恥。不敢問佛。來問我言。唯優
0424b03: 波離。我等犯律誠以為。不敢問佛。願解疑悔。得
0424b04: 免斯咎。我即為其如法解說。時維摩詰來謂我言。
0424b05: 唯優波離。無重增此二比丘罪。當直除滅。勿擾其
0424b06: 心。所以者何。彼罪性不在內。不在外。不在中間。如
0424b07: 佛所說。心垢故眾生垢。心淨故眾生淨。心亦不在
0424b08: 內。不在外。不在中間。如其心然。罪垢亦然。諸法亦
0424b09: 然。不出於如如。優波離。以心相得解脫時。寧有垢
0424b10: 否。我言不也。維摩詰言。一切眾生心相無垢。亦復
0424b11: 如是。其知此者。是名奉律。其知此者。是名善解。其
0424b12: 二比丘疑悔即除。發阿耨多羅三藐三菩提心。
0424b13: 波離此云近執。持戒第一。
0424b14: 四事一．飲食。二．衣服。三．臥具。四．湯藥。
0424b15: 崢嶸上鉏耕切。下音宏。
0424b16: 螳蜋拒轍莊子。季徹謂將閭葂曰。夫子之言於帝
0424b17: 王之德。猶螳蜋之怒臂以當車軼。則不勝任矣。說
0424b18: 者曰。用小擬大。故不能任。葂。音免。軼。音轍。
0424b19: 管見古語云。持蠡酌海。握管窺天。
0424b20: 
0424b21: 祖庭事苑卷第七
