0366c01: 遠菴禪師語錄卷第八
0366c02: 嗣法門人元視等編
0366c03: 上堂假使滿世間皆如舍利弗盡思共度量不能測
0366c04: 佛智不妨疑著及乎道為求聲聞乘者說應四諦法
0366c05: 為求辟支佛乘者說應十二因緣法為諸菩薩說應
0366c06: 六波羅蜜與麼有甚奇特瑞巖者裏將無上智無師
0366c07: 智自然智差別智能知一切智玅觀察智大圓鏡智
0366c08: 成所作智平等性智乃至世間之智盡情拋向諸人
0366c09: 懷裏使人人具足箇箇圓明秖如雞解司晨狗解防
0366c10: 夜蜂解採花貓解捉鼠且道與佛智相去多少若也
0366c11: 會得一切智通無障礙聲香味觸常三昧其或未然
0366c12: 也怪釋迦老子不得。
0366c13: 上堂問大通智勝佛十劫坐道場佛法不現前不能
0366c14: 成佛道秖如諸法不受底又作麼生師云金不博金
0366c15: 進云更有一句請師速道師良久云會麼進云一句
0366c16: 迥然超法界萬靈何處謝無私師云切莫承虛乃舉
0366c17: 智者大師閱法華經至藥王燒身處諸佛同聲贊歎
0366c18: 是真精進是名真法供養乃見靈山一會儼然未散
0366c19: 師云智者大似眼見空華落賺後人入海算沙今日
0366c20: 此會人天交接若男若女若僧若俗獻花酌水擎拳
0366c21: 合掌如水銀墮地點點皆圓似杲日當空塵塵普照
0366c22: 長者長法身短者短法身在坑滿坑在谷盈谷豈有
0366c23: 今古之間自他之隔但能覿體承當管取流通正眼
0366c24: 其或尚留觀聽貪觀天上月忘卻郤室中燈。
0366c25: 崇亮書記曇彧侍者等請上堂阿難合掌迦葉擎拳
0366c26: 松直棘曲鵠白烏玄蟠桃三千歲熟優曇五百年現
0366c27: 若也片時圓曠劫之果微塵含法界之量不涉思議
0366c28: 之境迥超有無之相便能朝禮檀特暮宿羅浮大唐
0366c29: 打鼓新羅作舞直饒豎窮三際橫三十虛東涌西沒
0366c30: 南涌北沒也出不得者裏何故畢竟水須朝海去到
0367a01: 頭雲定覓山歸。
0367a02: 了義知藏請上堂唯有一門而復狹小盡謂釋迦老
0367a03: 子不寬曠據瑞巖看來只者一頭也不消得何故不
0367a04: 見道十方無壁落四面亦無門盡大地是解脫場遍
0367a05: 虛空是清淨地紅塵鬧市頭頭古佛家風碧落青霄
0367a06: 處處道人活計正當霜林似錦寒月如銀蒼松增歲
0367a07: 寒之色幽竹布晚節之陰目前無法意在目前不是
0367a08: 目前法非耳目之所到舉拂子云還委悉麼十二處
0367a09: 亡閒影響三千界放淨光明。
0367a10: 上堂問前日上來問話和尚不許不得無疑未審今
0367a11: 日還許問否師云試亂統看僧拂袖歸眾云將謂者
0367a12: 老漢有多少奇特師云轉見不堪乃云教中以蓮花
0367a13: 為喻隨色摩尼珠為喻以蓮花為喻者謂清淨無染
0367a14: 不沾泥不著水此花未開其果先具摩尼珠為喻者
0367a15: 東方青色摩尼珠亦青色南方赤色摩尼珠亦赤色
0367a16: 西方白色摩尼珠亦白色北方黑色摩尼珠亦黑色
0367a17: 中央黃色摩尼珠亦黃色又道佛身無為不墮諸數
0367a18: 譬如虛空體非群相不拒諸相發揮恁麼曲喻只道
0367a19: 得影子邊事正體上未曾道著毫毛在畢竟如何是
0367a20: 正體良久顧視左右云經有經師論有論師爭怪得
0367a21: 老僧。
0367a22: 覺海續長老請上堂動絃別曲葉落知秋事是恁麼
0367a23: 事人須恁麼人不見楊岐會祖問慈明和尚幽鳥語
0367a24: 喃喃辭雲入亂峰時如何明云我行荒艸裏汝又入
0367a25: 深村岐云官不容針更借一問明便喝岐云好喝明
0367a26: 又喝岐亦喝明連喝兩喝岐便禮拜明云此事是箇
0367a27: 人方能擔荷岐拂袖便出大眾一挨一拶發明從上
0367a28: 真風一唱一酬闡揚箇中曲調然而唱教門中足可
0367a29: 觀光衲僧巴鼻猶虧一半秖如道楊岐一頭驢只有
0367a30: 三隻腳潘閬倒騎歸顛殺黃番綽又如何爛柯樵子
0367b01: 疑無路桂樹壺公別有家。
0367b02: 上堂問連日寶華座上問似雲興荅如瓶瀉未審明
0367b03: 甚麼邊事師云疏田不貯水乃云久默斯要不務速
0367b04: 說好事不瞞人有智若聞則能信解不可錯會無智
0367b05: 疑悔則為永失甕裏何曾走卻鱉瑞巖連日口勞舌
0367b06: 沸傾腸倒腹那管有智無智一任信也好疑也好不
0367b07: 信也好不疑也好何故不見道我不敢輕於汝等汝
0367b08: 等皆當作佛。
0367b09: 法華懺滿散賢如都監同范凱承朱啟行居士請上
0367b10: 堂大喻三千小喻八百一期佛事云週未曾說著一
0367b11: 字朝也拈槌暮也豎拂盡日舉揚箇事何曾動著毫
0367b12: 頭所以道諸佛出世無風起浪祖師西來喚鐘作甕
0367b13: 歷劫至今本無昏昧天龍人鬼隨類現前只為情存
0367b14: 限量意守幽玄未免向外馳求將南作北山僧曲垂
0367b15: 方便也是隨人顛倒居士助揚發機分明鋪花錦上
0367b16: 然雖如是畢竟如何合折揮拂云千江有水千江月
0367b17: 萬里無雲萬里天。
0367b18: 冰輪知藏領姚江眾信請上堂大通智勝佛因十六
0367b19: 王子請法放光照耀十大梵天宮十大梵天王尋光
0367b20: 而至同聲勸請盡力而說不過權示化城寶所雖近
0367b21: 猶隔天淵瑞巖因餘姚善信請法且無放光現瑞不
0367b22: 說有不說無四諦因緣六度萬行何足挂齒一超直
0367b23: 入不歷僧祇那堪共語直得諸佛說不到祖師提不
0367b24: 起大藏該不著宗師談不及且道是何章句揮拂子
0367b25: 云萎花風掃去香水雨飄來。
0367b26: 開爐重韜子堅諸弟子請上堂問五千指放下腰包
0367b27: 總向者裏覓未審作何方便師云投子道底進云斬
0367b28: 釘截鐵本分手腳就下平高又作麼生師便打乃云
0367b29: 三世諸佛向火燄裏轉大法輪癩馬繫枯椿火燄為
0367b30: 三世諸佛說法三世諸佛立地聽黑牛臥死水直饒
0367c01: 塵說剎說熾然說晝夜說無間歇說得也只一半何
0367c02: 況釘樁椿搖櫓刻舟求劍好肉上剜瘡餬餅裏討汁盡
0367c03: 是咬人矢橛不是好狗瑞巖今日撲滅火燄搥殺諸
0367c04: 佛使諸人赤骨立地自作活計不見道男兒自有通
0367c05: 霄路不向他人行處行。
0367c06: 臘八說戒電觀優婆夷請上堂問未出母胎度人已巳
0367c07: 畢因甚麼今日成道師云一番提起一番新進云梵
0367c08: 網經云一切有命者不得故殺南泉因甚斬貓師云
0367c09: 非公境界進云孝名為戒德山何故呵佛罵祖師云
0367c10: 是恁麼人使得進云佛子當遵佛行丹霞因甚又燒
0367c11: 佛師云渠儂得自由進云三大老還是大用現前還
0367c12: 是格外提持師打云相識滿天下乃云戒能生定戒
0367c13: 非是戒定能生慧慧非是慧戒非是戒理事俱遣慧
0367c14: 非是慧體用不立若也認名著相大似求劍刻舟未
0367c15: 能越格超宗終是守株待兔不見道大修行人不守
0367c16: 毘尼大解脫人不離生死盡大地是眼光遍十方是
0367c17: 正體黃面瞿曇不唧溜分明錯認一天星靈雲老漢
0367c18: 沒意智桃花依舊笑春風從上古錐無非耳裏著水
0367c19: 眼裏添沙落賺兒孫撥漚覓火向東走西遠之遠矣
0367c20: 畢竟如何長安風月貫今昔那箇男兒摸壁行。
0367c21: 師六旬誕辰兩序請上堂問世尊初生唯吾獨尊和
0367c22: 尚大誕又作麼生師云山僧立在下風進云恁麼則
0367c23: 一點水墨兩處成龍去也師云已巳遲八刻乃云觀河
0367c24: 不改若非釋迦指出匿王埋沒生平耳順心通不是
0367c25: 夫子自知世人那裏曉得據瑞巖看來不知錯過多
0367c26: 少秖如上床摸著枕下床踏著鞋晝見日夜見星朝
0367c27: 聞鐘暮聞鼓還涉遷變也無雖然猶是升子裏跳
0367c28: 斗子裏轉身直饒延剎那為曠劫納須彌於芥子也
0367c29: 是自心之常分須知天不能蓋地不能載日月不能
0367c30: 照臨雨露不能沾濡驀豎拂子云且道者箇從何發
0368a01: 生臘月蓮華生石上不知何處問榮枯。
0368a02: 澹如知藏領上海徐元華潘伯言居士兼為霍星聚
0368a03: 剃度請上堂昔日呂純陽投鍾離學仙鍾離傳其外
0368a04: 丹謂之點石成金法純陽云此金後還變易否鍾離
0368a05: 云五百年後依舊是石純陽云是則害五百年後人
0368a06: 也弟子不學此法鍾離贊云只此一念遠勝幾百歲
0368a07: 修行師云純陽此念可謂成佛作祖之根本但瑞巖
0368a08: 看來則又不然殊不知金即是石石即是金金有何
0368a09: 可貴石有何可賤有時黃金用不著有時石頭卻郤用
0368a10: 得著所以道至道無難惟嫌揀擇但莫憎愛洞然明
0368a11: 白既莫憎愛又不揀擇秖如奴郎不辨粟麥不分又
0368a12: 作麼生還委悉麼眾生度盡河沙佛諸佛何曾度一
0368a13: 人。
0368a14: 晚參舉僧問雲門久雨不晴時如何門云劄師云雲
0368a15: 門鼓粥飯氣即不無要答者僧話未可在瑞巖即不
0368a16: 然忽有人問久雨不晴時如何但向伊道礎蒸常帶
0368a17: 潤衣焙復生黴。
0368a18: 赴白雲請晚參文殊三處度夏竿木隨身逢場作戲
0368a19: 山僧兩處過冬如蟲禦木偶爾成文迦葉欲擯文殊
0368a20: 白椎時乃見百億文殊百億迦葉椎不能下諸人聽
0368a21: 山僧出入十里一溪廿里一嶺相隨者相隨居守者
0368a22: 居守無有一點疑惑不作一毫異見試問諸人即今
0368a23: 山僧且道是瑞巖長老白雲長老隱崖云一點水墨
0368a24: 兩處成龍楚嶽云南山起雲北山下雨電玥云此心
0368a25: 能有幾人知師云諸人恁麼道不道全無秖得一半。
0368a26: 住越州平陽興福禪寺語錄
0368a27: 康熙十三年五月初三日入院。
0368a28: 佛殿有佛處不得住無佛處急走過老趙州八十猶
0368a29: 行腳元來未穩當在長老即不然無佛處且放過
0368a30: 一著有佛處正要當頭坐卻郤。
0368b01: 伽藍者一片地有你護持也得無你護持也得何故
0368b02: 真不掩偽曲不藏直。
0368b03: 祖堂開基創業建規立矩分皮析髓看來鼎足三分
0368b04: 今日鼻孔總在長老手裏拈香云看你無處出氣
0368b05: 據室佛來插腳不入魔來窺覷無門新長老今日放
0368b06: 開一線你有半斤還你八兩。
0368b07: 山門疏不是鉤章辣句全非者也周由總是家裏人
0368b08: 盡說家裏話。
0368b09: 法座虛空無有量此座等虛空坐斷微塵剎從不陟
0368b10: 階級。
0368b11: 拈香祝
0368b12: 聖畢又拈香此一瓣香煦之嫗之霜之雪之愈晚愈
0368b13: 烈愈出愈奇第四回拈出爇向爐中專誠供養本山
0368b14: 堂上弘覺老和尚用酬法乳斂歛衣趺坐雲門和尚白
0368b15: 椎云法筵龍象眾當觀第一義師云言前薦旨格外
0368b16: 明機猶屬第二頭若是別具眼腦便請當陽出手問
0368b17: 析要分玄數十春三遷巨剎釣金鱗欲恢祖道酬高
0368b18: 厚化鹿雲興令再新雲既興已巳請師布令師云大施
0368b19: 門開無壅塞進云秖如少林五葉遍界芬芳因甚臨
0368b20: 濟一枝寰中獨秀師云車不橫推進云打麵還他州
0368b21: 土麥唱歌須是帝鄉人師云且喜領話乃云建法幢
0368b22: 立宗旨竿木隨身逢場作戲起家聲大門戶如蟲禦
0368b23: 木偶爾成文是以從上以來施機施用行棒行喝只
0368b24: 貴正眼流通不向別處循轉有時斬釘截鐵有時合
0368b25: 水和泥或乘象王或騎獅子或露半面或示全身或
0368b26: 於一毫端上建寶王剎坐微塵裏轉大法輪闡一切
0368b27: 法離一切相喚作父子投機也得喚作君臣道合也
0368b28: 得總不作是見非見彼見我見佛見法見一切諸見
0368b29: 盡皆泯滅也得何故島嶼分諸國星河共一天復舉
0368b30: 保寧勇上堂若說佛法供養大眾未免眉鬚墮落若
0368c01: 說世法供養大眾入地獄如箭射去此二途且道作
0368c02: 麼生好三寸舌頭無用處一雙空手不成拳大小保
0368c03: 寧一向俊俏元來膽小長老則不然若說佛法供
0368c04: 養大眾錦上鋪華若說世法供養大眾黃金增色不
0368c05: 見道我為法王於法自在復白椎云諦觀法王法法
0368c06: 王法如是。
0368c07: 上堂雙林唱滅槨示雙趺蔥嶺歸真杖攜隻履引得
0368c08: 後代兒孫遞相效學誑惑閭閻便乃坐脫立亡行遷
0368c09: 倒化以至水葬火焚踊身高七多羅樹造妖捏怪納
0368c10: 盡敗爭似我本師弘覺老人時節到來泊然而逝
0368c11: 雖云一味平常其奈六種震動秖如者老漢七十九
0368c12: 年同佛壽世三十二載大吼獅音十坐道場雲蒸霞
0368c13: 蔚九重詔對鳳翥龍翔大用縱橫包天括地神機莫
0368c14: 測絡古籠今析髓分皮辨魔揀異纖毫不爽餘地不
0368c15: 留筆糝春花奪天造化剎標莖艸蔽日光明天子稱
0368c16: 師諸王問道神人景仰門海雲從若論諸方便謂縱
0368c17: 虛空之口假塵剎之舌而稱揚不盡罄徂徠之松掃
0368c18: 淇渭之竹而書寫莫窮因甚卻郤道我事事平常無甚
0368c19: 奇特還委悉麼水歸大海波濤靜雲到蒼梧氣象閒
0368c20: 過姚江廣濟寺淨因和尚同黃景福居士請上堂問
0368c21: 自從太白分燈後居然無處不稱尊今日鶴山請陞
0368c22: 座如何是從上道不得底句師云黃河九曲水出崑
0368c23: 崙乃云山僧不是不愛說禪說得底無非是閒言長
0368c24: 語老婆舌頭與諸仁分中有何利益此來沒興撞著
0368c25: 我淨因宗長老於此接待方來和盤托出咬底是鐵
0368c26: 釘飯嚼底是木札羹吞底是栗棘蓬跳底是金剛圈
0368c27: 真切相為有十二分底婆心更要山僧矢上加尖陞
0368c28: 此曲彔木床說黃道黑推免不下意欲打點一言半
0368c29: 句向諸仁道道及乎三通鼓罷簇簇上來一時計較
0368c30: 不成安排不就設若舉古舉今多方譬喻曲為巧說
0369a01: 猶恐鈍置諸仁不見道夫說法者當如法說無說而
0369a02: 說是為真說其聞法者當如法聞無聞而聞是為真
0369a03: 聞既無說又無聞合作麼生舉拂子顧視左右云二
0369a04: 三子以吾為隱乎吾無隱乎爾。
0369a05: 上堂舉雪峰老人道望州亭與汝相見了烏石嶺與
0369a06: 汝相見了僧堂前與汝相見了平陽尋常有一句子
0369a07: 若耶溪為汝說破也西渡口為汝說破也山門頭為
0369a08: 汝說破也若能不落意想不守幽玄便乃一超直入
0369a09: 迥出常流打破佛祖牢關掀翻衲僧閫奧較諸興盡
0369a10: 而返空手而回者何啻天淵哉如或未然去自一溪
0369a11: 流水送來時千嶂白雲迎。
0369a12: 陳瑞宇居士八旬請上堂問學人自遠趨風請師一
0369a13: 接師便打進云此猶是德山棒如何是臨濟喝師云
0369a14: 且會者一棒著乃云人間五百歲彼天一晝夜仙家
0369a15: 無曆日松枯當一年如是較量則人間之壽雖至百
0369a16: 年能復幾何朝菌不知晦朔蟪蛄不知春秋恁麼看
0369a17: 來則世間之人自艾而耆自耆而耋自耋而耋久豈
0369a18: 易哉雖然論延論促總屬局量自封說短說修盡是
0369a19: 常情未瞥秖如葛洪烹煆藥爐俱化希夷高臥歲月
0369a20: 渾忘且道其中還有優劣也無良久云更聽一頌仙
0369a21: 家海外有蓬瀛閒看滄桑幾變更除卻郤華山陳處士
0369a22: 何人不帶是非行。
0369a23: 請化主晚參赤腳人趁兔穿靴人喫肉且道虧本不
0369a24: 虧本驪龍頷下探珠獅子項下解鈴且道是好手不
0369a25: 是好手有一人常在途中不離家舍有一人常在家
0369a26: 舍不離途中且道那箇合受人天供養此三椿公案
0369a27: 今晚山門請街坊若眾兄弟斷得出不妨入廛垂手
0369a28: 隨緣化導如斷不出十字街頭大有人會斷在。
0369a29: 晚參明日中元節世間人家各要追宗薦祖大眾須
0369a30: 薦目家底祖宗不可錯認別家底先靈何故而今參
0369b01: 學人不識好惡不自扣己巳而參做實地工夫一味倞
0369b02: 虛好高拾人涕唾以當己巳有便是認別人家底先靈
0369b03: 以當自己巳祖宗都被近時邪師教壞迷己巳逐物所謂
0369b04: 眾生顛倒有甚交涉恁麼作為譬如有等七家村裏
0369b05: 不知東斗好粧體面底人姓張底便道我家底祖宗
0369b06: 是張果老張子房張翼德姓李底便道李老君李世
0369b07: 民李太白將者一夥人扯體面過目竟把那自己巳沒
0369b08: 名沒姓底親祖宗甘自埋沒全不體究豈非根本斷
0369b09: 絕而自家底祖宗卻郤作無主孤魂去也如此扯空頭
0369b10: 只嚇得鄉裏人不顧傍人掩口若被街上人看見只
0369b11: 消冷笑一聲則便著忙亂扯愈扯愈遠愈笑人饒你
0369b12: 扯盡之乎者也秖增其一笑決定要認自家底祖宗
0369b13: 好你若認自家祖宗傍人誰敢說長道短你道世間
0369b14: 沒有箇曉得你家祖宗底麼我向你道了龍生龍鳳
0369b15: 生鳳老鼠養兒沿屋棟。
0369b16: 住明州白雲延祥禪寺語錄
0369b17: 師於康熙十八年九月受請十一月十六日入院。
0369b18: 據室打斷臨濟腰拶折雲門腳盡謂作略超方殊不
0369b19: 知猶欠一著且道那一著良久云會麼一字不著畫
0369b20: 法座須彌為座大地為床人人可坐可登箇箇縮手
0369b21: 縮腳何故若無舉鼎拔山力千里烏騅不易騎。
0369b22: 拈香祝
0369b23: 聖畢又拈香云此一瓣香得來不易用出非輕第五
0369b24: 回拈出爇向爐中專誠供養平陽堂上先師弘覺老
0369b25: 和尚用酬法乳之恩斂歛衣趺坐上首白椎云法筵龍
0369b26: 象眾當觀第一義師云木落寒山萬境空相招來到
0369b27: 白雲中寥寥一段真消息試看何人共此風還有同
0369b28: 聲相應者麼出來互相激揚問答不錄乃云泗洲大
0369b29: 聖楊州出現事無一向德雲比丘別峰相見理長則
0369b30: 就山僧又不然物我同途初無二致自他不隔豈有
0369c01: 兩般況乎白雲深處本是象王家綠樹叢中由來獅
0369c02: 子窟既是家裏人當說家裏話地湧塔依舊昂霄佛
0369c03: 言石猶然拔地諸仁分中不減山僧分中不增但能
0369c04: 上無攀仰下絕己巳躬人人常光現前箇箇壁立千仞
0369c05: 盡大地是沙門一隻眼遍十方是衲僧一坐具說甚
0369c06: 朝游檀特暮宿羅浮鼓打新羅舞作大唐直得如天
0369c07: 普蓋似地普擎隨處作主建宗立旨然雖如是秖如
0369c08: 不與萬法為侶不與千聖同廛又作麼生行到水窮
0369c09: 處坐看雲起時復舉黃檗示眾云汝等諸人盡是
0369c10: 酒糟漢恁麼行腳何處有今日還知大唐國裏無禪
0369c11: 師麼時有僧出云諸方說禪浩浩何謂無禪檗云不
0369c12: 道無禪秖是無師師云黃檗老祖氣吞海嶽眼蓋乾
0369c13: 坤則不無簡點將來只知其一不知其二而今諸方
0369c14: 禪也不少師亦甚多座下行腳之士人人抱驪龍之
0369c15: 珠箇箇懷荊山之璧只是若到白雲管教一齊放下
0369c16: 毫無所得何故只可自怡悅不堪持贈君復白椎云
0369c17: 諦觀法王法法王法如是下座。
0369c18: 上堂戒之一字諸佛分中用他不著眾生分中用他
0369c19: 不著何故眾生日用無非貪嗔癡妄戒從何用諸佛
0369c20: 心地無有貪嗔癡妄用戒作麼雖然若有戒可持眾
0369c21: 生即非眾生若無戒可持諸佛即非諸佛所以道戒
0369c22: 如渡海浮囊運載眾生不著此岸不著彼岸不住中
0369c23: 流且道向何處去良久云坐斷十方猶點額密移一
0369c24: 步見飛龍。
0369c25: 退院舉眉山眸首座繼席上堂天地有代謝四時有
0369c26: 消長而我林下人應進退之機宜作人天之瞻仰所
0369c27: 以道我若坐時你須立我若立時你須坐若論鍋子
0369c28: 大小杓柄短長是家裏人總瞞不得而今須是撥轉
0369c29: 關頭行逸群之令超宗異日展格外之機人天眼目
0369c30: 端的堂中首座踢倒淨瓶分明袒肩獨荷事是恁麼
0370a01: 事人須恁麼人秖如在眼曰見在耳曰聞在眉又作
0370a02: 麼生揮拂子云八字打開兩手分付。
0370a03: 晚參山色雨濛濛溪聲活潑潑隱卻郤清淨身鼓弄廣
0370a04: 長舌晝夜熾然談好箇無生訣諸人將耳聽耳中先
0370a05: 著楔若將眼底觀眼內落金屑六根通不具普請俱
0370a06: 成佛六根不具因甚許伊成佛童學云只為老漢無
0370a07: 面日師云也是將甕喚為鐘烏龜證作鱉。
0370a08: 過瑞巖晚參舉古德出外回云去自一溪流水送來
0370a09: 時滿谷白雲迎一身去住非去住二物無情卻郤有情
0370a10: 師云先德略露些風彩直得情與無情煥然頓現雖
0370a11: 然也是官路當人情山僧又不然來時槲葉鞋邊響
0370a12: 去則梅花杖底迎歲月催人忙不徹那堪去住動閒
0370a13: 情。
0370a14: 
0370a15: 
0370a16: 
0370a17: 
0370a18: 
0370a19: 
0370a20: 遠菴禪師語錄卷第八
