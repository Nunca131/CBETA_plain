0460b09: 
0460b10: 
0460b11: 
0460b12: 大方廣佛新華嚴經合論卷第六十八
0460b13: 唐于闐國三藏沙門實叉難陀譯經
0460b14: 唐太原方山長者李通玄造論
0460b15: 唐福州開元寺沙門志寧釐經合論
0460b16: 十定品第二十七之二
0460b17: 【經】爾時普賢菩薩即以解脫神通之力如其所應為
0460b18: 現色身令彼一切諸菩薩眾皆見普賢親近如來於
0460b19: 此一切菩薩眾中坐蓮華座亦見於餘一切世界一
0460b20: 切佛所從彼次第相續而來亦見在彼一切佛所演
0460b21: 說一切諸菩薩行開示一切智智之道闡明一切菩
0460b23: 時普眼菩薩及一切菩薩眾見此神變其心踊躍生
0460b24: 大歡喜莫不頂禮普賢菩薩心生尊重如見十方一
0460c01: 切諸佛是時以佛大威神力及諸菩薩信解之力普
0460c02: 賢菩薩本願力故自然而雨十千種雲所謂種種華
0460c03: 雲種種鬘雲種種香雲種種末香雲種種蓋雲種種
0460c04: 衣雲種種嚴具雲種種珍寶雲種種燒香雲種種繒
0460c05: 綵雲不可說世界六種震動奏天音樂其聲遠聞不
0460c06: 可說世界放大光明其光普照不可說世界令三惡
0460c07: 趣悉得除滅嚴淨不可說世界令不可說菩薩入普
0460c08: 賢行不可說菩薩成普賢行不可說菩薩於普賢行
0460c09: 願悉得圓滿成阿耨多羅三藐三菩提。
0460c10: 【論】第七爾時已巳下至三藐三菩提有十九行半經
0460c11: 是普賢菩薩為眾現身分何故得見普賢菩薩為
0460c12: 存想念是以見之以迴體從用故是普賢身也以
0460c13: 明想念皆為佛用故普見一切眾生亦佛用也釋
0460c14: 義中分為三段一爾時普賢菩薩已巳下至示現一
0460c15: 切三世諸佛有七行經明普賢菩薩如應現身分
0460c16: 二是時普眼已巳下至一切諸佛有兩行半經明菩
0460c17: 薩大眾得見普賢菩薩歡喜如見十方一切諸佛
0460c18: 分三是時已巳下至三藐三菩提有十行經明諸菩
0460c19: 薩信解力普賢菩薩本願興雲供養光明普照息
0460c20: 三惡趣令諸菩薩入普賢行分如普賢菩薩如應
0460c21: 現身即見故將心出入三昧求即不得見明無出
0460c22: 入智不可作出入三昧求故自非位合道同智自
0460c23: 會矣想念而見且是如應現身故然後方會其本
0460c24: 身也餘義如文自具意明無依住智是普賢之大
0461a01: 體如應現身是普賢之大用。
0461a02: 【經】爾時普眼菩薩白佛言世尊普賢菩薩是住大威
0461a03: 德者住無等者住無過者住不退者住平等者住不
0461a04: 壞者住一切差別法者住一切無差別法者住一切
0461a05: 眾生善巧心所住者住一切法自在解脫三昧者佛
0461a06: 言如是如是普眼如汝所說普賢菩薩有阿僧祇清
0461a07: 淨功德所謂無等莊嚴功德無量寶功德不思議海
0461a08: 功德無量相功德無邊雲功德無邊際不可稱讚功
0461a09: 德無盡法功德不可說功德一切佛功德稱揚讚歎
0461a10: 不可盡功德。
0461a11: 【論】第八爾時普眼菩薩已巳下至歎不可盡功德九
0461a12: 行半經明普眼菩薩以十種住法歎普賢菩薩十
0461a13: 種廣大所住之法分釋義明普眼歎普賢十種廣
0461a14: 大住如來歎普賢十廣大功德其義如文稱歎。
0461a15: 【經】爾時如來告普賢菩薩言普賢汝應為普眼及此
0461a16: 會中諸菩薩眾說十大三昧令得善入成滿普賢所
0461a17: 有行願諸菩薩摩訶薩說此十大三昧故令過去菩
0461a18: 薩已巳得出離現在菩薩今得出離未來菩薩當得出
0461a19: 離何等為十一者普光大三昧二者妙光大三昧三
0461a20: 者次第往諸佛國土大三昧四者清淨深心行大
0461a21: 三昧五者知過去莊嚴藏大三昧六者智光明藏大
0461a22: 三昧七者了知一切世界佛莊嚴大三昧八者眾生
0461a23: 差別身大三昧九者法界自在大三昧十者無礙輪
0461a24: 大三昧此十大三昧諸大菩薩乃能善入去來現在
0461b01: 一切諸佛已巳說當說現說若諸菩薩愛樂尊重修習
0461b02: 不懈則得成就如是之人則名為佛則名如來亦則
0461b03: 名為得十力人亦名導師亦名大導師亦名一切智
0461b04: 亦名一切見亦名住無礙亦名達諸境亦名一切法
0461b05: 自在此菩薩普入一切世界而於世界無所著普入
0461b06: 一切眾生界而於眾生無所取普入一切身而於身
0461b07: 無所礙普入一切法界而知法界無有邊親近三世
0461b08: 一切佛明見一切諸佛法巧說一切文字了達一切
0461b09: 假名成就一切菩薩清淨道安住一切菩薩差別行
0461b10: 於一念中普得一切三世智普知一切三世法普說
0461b11: 一切諸佛教普轉一切不退輪於去來現在一一世
0461b12: 普證一切菩提道於此一一菩提中普了一切佛所
0461b13: 說此是諸菩薩法相門是諸菩薩智覺門是一切種
0461b14: 智無勝幢門是普賢菩薩諸行願門是猛利神通誓
0461b15: 願門是一切總持辯才門是三世諸法差別門是一
0461b16: 切諸佛示現門是以薩婆若安立一切眾生門是以
0461b17: 佛神力嚴淨一切世界門若菩薩入此三昧得法界
0461b18: 力無有窮盡得空行無有障礙得法王位無量自
0461b19: 在譬如世間灌頂受職得無邊智一切通達得廣大
0461b20: 力十種圓滿成無諍心入寂滅際大悲無畏猶如師
0461b21: 子為智慧丈夫然正法明燈一切功德歎不可盡聲
0461b22: 聞獨覺莫能思議得法界智住無動際而能隨俗種
0461b23: 種開演住於無相善入法相得自性清淨藏生如來
0461b24: 清淨家善開種種差別法門而以智慧了無所有善
0461c01: 知於時常行法施開悟一切名為智者普攝眾生悉
0461c02: 令清淨以方便智示成佛道而常修行菩薩之行無
0461c03: 有斷盡入一切智方便境界示現種種廣大神通是
0461c04: 故普賢汝今應當分別廣說一切菩薩十大三昧今
0461c05: 此眾會咸皆願聞。
0461c06: 【論】第九爾時如來告普賢菩薩已巳下至咸皆樂聞
0461c07: 有四十五行經明令普賢菩薩演說十種三昧分
0461c08: 釋義中分為八段一爾時如來已巳下至當得出離
0461c09: 有四行半經明佛令普賢說十大三昧分二何者
0461c10: 為十已巳下至無礙輪大三昧有六行經明如來先
0461c11: 自說十三昧名分三此十大三昧已巳下至當說現
0461c12: 說有一行半經明此三昧十方三世諸佛共所同
0461c13: 說分其三昧名如來自說者意明如來是三昧之
0461c14: 體令普賢說三昧之功用者明普賢是三昧之用
0461c15: 以明佛果位中體用圓滿故此約體名佛用是普
0461c16: 賢此位會體用自在故四若諸菩薩已巳下至亦名
0461c17: 一切法自在有四行半經明佛歎若聞此三昧愛
0461c18: 樂修行名得佛自在分五此菩薩已巳下至普了一
0461c19: 切佛所說有九行半經明修學此十三昧者得於
0461c20: 一切法無所著自在善巧轉佛法輪分六此是諸
0461c21: 菩薩法相門已巳下至嚴淨一切世界門有五行半
0461c22: 經明佛歎修此十三昧能入十種法門分七若菩
0461c23: 薩入此三昧已巳下至示現種種廣大神通有十二
0461c24: 行半經明佛歎若入此三昧得獲大方便利用示
0462a01: 現成佛不捨修菩薩行分八是故已巳下至咸皆願
0462a02: 聞有一行半經明如來勸令普賢說此十三昧德
0462a03: 用自在分其中文義如經自明如此十定品已巳後
0462a04: 十一品經意以十地中所得出世大悲智成處世
0462a05: 大悲智令差別智圓滿自在方成普賢行具足以
0462a06: 出世悲智是佛果處世差別智悲是普賢行是菩
0462a07: 薩道至出現品二行方終。
0462a08: 第十爾時已巳下有十段經正說十種三昧作用之
0462a09: 功分其文列後。
0462a10: 【經】爾時普賢菩薩承如來旨觀普眼等諸菩薩眾而
0462a11: 告之言佛子云何為菩薩摩訶薩普光明三昧佛子
0462a12: 此菩薩摩訶薩有十種無盡法何者為十所謂諸佛
0462a13: 出現智無盡眾生變化智無盡世界如影智無盡深
0462a14: 入法界智無盡善攝菩薩智無盡菩薩不退智無盡
0462a15: 善觀一切法義智無盡善持心力智無盡住廣大菩
0462a16: 提心智無盡住一切佛法一切智願力智無盡佛子
0462a17: 是名菩薩摩訶薩十種無盡法佛子此菩薩摩訶薩
0462a18: 發十種無邊心何等為十所謂發度脫一切眾生無
0462a19: 邊心發承事一切諸佛無邊心發供養一切諸佛無
0462a20: 邊心發普見一切諸佛無邊心發受持一切佛法不
0462a21: 忘失無邊心發示現一切佛無量神變無邊心發為
0462a22: 得佛力故不捨一切菩提行無邊心發普入一切智
0462a23: 微細境界說一切佛法無邊心發普入佛不思議廣
0462a24: 大境界無邊心發於佛辯才起深志樂領受諸佛法
0462b01: 無邊心發示現種種自在身入一切如來道場眾會
0462b02: 無邊心是為十佛子此菩薩摩訶薩有十種入三昧
0462b04: 東方起南方入定北方起北方入定南方起東北方
0462b05: 入定西南方起西南方入定東北方起西北方入定
0462b06: 東南方起東南方入定西北方起下方入定上方起
0462b07: 上方入定下方起是為十佛子此菩薩摩訶薩有十
0462b08: 種入大三昧善巧智何者為十佛子菩薩摩訶薩以
0462b09: 三千大千世界為一蓮華現身此蓮華之上結跏
0462b10: 趺坐身中復現三千大千世界其中有百億四天下
0462b11: 一一四天下現百億身一一身入百億百億三千大
0462b12: 千世界於彼世界一一四天下現百億百億菩薩修
0462b13: 行一一菩薩修行生百億百億決定解一一決定解
0462b14: 令百億百億根性圓滿一一根性成百億百億菩薩
0462b15: 法不退業然所現身非一非多入定出定無所錯亂
0462b17: 十六萬八千由旬於大海中出其半身與須彌山而
0462b18: 正齊等佛子彼阿脩羅王雖化其身長十六萬八千
0462b19: 由旬然亦不壞本身之相諸蘊界處悉皆如本心不
0462b20: 錯亂不於變化身而作他想於其本身生非己巳想本
0462b21: 受生身恒受諸樂化身常現種種自在神通威力佛
0462b22: 子阿脩羅王有貪恚癡具足憍慢尚能如是變現其
0462b23: 身何況菩薩摩訶薩能深了達心法如幻一切世間
0462b24: 皆悉如夢一切諸佛出興於世皆如影像一切世界
0462c01: 猶如變化言語音聲悉皆如響見如實法以如實法
0462c02: 而為其身知一切法本性清淨了知身心無有實體
0462c03: 其身普住無量境界以佛智慧廣大光明淨修一切
0462c04: 菩提之行佛子菩薩摩訶薩住此三昧超過世間遠
0462c05: 離世間無能惑亂無能映奪佛子譬如比丘觀察內
0462c06: 身住不淨觀審見其身皆是不淨菩薩摩訶薩亦復
0462c07: 如是住此三昧觀察法身見諸世間普入其身於中
0462c08: 明見一切世間及世間法於諸世間及世間法皆無
0462c09: 所著佛子是名菩薩摩訶薩第一普光明大三昧善
0462c10: 巧智。
0462c11: 【論】初普光明三昧中約分四門一釋三昧名二明
0462c12: 三昧之體用三舉三昧之境界四隨文釋義一釋
0462c13: 三昧名者何故名為普光明三昧三者正也昧者
0462c14: 定也識心不現名之為昧正智周名之為普照
0462c15: 迷破惑名之為光法無不達名之為明二明三昧
0462c16: 之體用者此三昧明以法身根本智為體十種無
0462c17: 盡智為用以此義故佛自說三昧之名普賢說三
0462c18: 昧之用三明舉三昧之境界者於此初三昧中略
0462c19: 舉境界以三千大千世界為一蓮華現身此蓮
0462c20: 華之上結跏趺坐於其身中復現三千大千世界
0462c21: 其中有百億四天下一一四天下現百億身一一
0462c22: 身入百億百億三千大千世界於彼世界一一四
0462c23: 天下現百億百億菩薩修行一一菩薩修行生百
0462c24: 億百億決定解令百億百億根性圓滿一一根性
0463a01: 成百億百億菩薩法不退業然所現身非一非多
0463a02: 入定出定無所錯亂如是後後倍倍增廣具如經
0463a03: 說此是初三昧之境界意明身土重重重重相入
0463a04: 周廣大無盡限故四隨文釋義者於此段略舉
0463a05: 十義一普賢菩薩承如來旨說此三昧不自己巳功
0463a06: 旨者意也二重舉三昧名三舉菩薩十種無盡智
0463a07: 四明如是菩薩能發十種無邊心五明是菩薩有
0463a08: 十種入三昧六明十種入三昧善巧智七舉羅
0463a09: 羅阿脩羅王不壞本身現變化身喻八明菩薩深
0463a10: 達心法如幻法門九明比丘觀察內身不淨不壞
0463a11: 本身如故喻十明菩薩住此三昧觀察法身見諸
0463a12: 世間及世間法普入其身如上修學普光明三昧
0463a13: 以觀法身根本智為體以十無盡智為用以發十
0463a14: 無邊心為所行之行以十種入三昧差別智為三
0463a15: 昧同別自在之力以十種入三昧善巧智令三昧
0463a16: 身一多佛剎眾生剎現在身內不廢自身常復如
0463a17: 故復於身內現無量身度眾生及供養諸佛如下
0463a18: 文云住此三昧觀察法身見諸世間普入其身於
0463a19: 中明見一切世間及世間法於諸世間及世間法
0463a20: 皆無所著為以法身性自無內外大小中邊量故
0463a21: 法如是見故法如是無著故為從法身無相理所
0463a22: 現世間及世間法皆如影幻體故為世間及世間
0463a23: 法皆法身一味無二相故所有報境皆如影像重
0463a24: 重不礙故如羅羅阿脩羅王者明能攝日光令
0463b01: 世生惱以羅云攝云惱也阿脩羅云無天無天
0463b02: 妙戲故於中化事如經自明。
0463b03: 【經】佛子云何為菩薩摩訶薩妙光明三昧佛子此菩
0463b04: 薩摩訶薩能入三千大千世界微塵數三千大千世
0463b05: 界於一一世界現三千大千世界微塵數身一一身
0463b06: 放三千大千世界微塵數光一一光現三千大千世
0463b07: 界微塵數色一一色照三千大千世界微塵數世界
0463b08: 一一世界中調伏三千大千世界微塵數眾生是諸
0463b09: 世界種種不同菩薩悉知所謂世界雜染世界清淨
0463b10: 世界所因世界建立世界同住世界光色世界來往
0463b11: 如是一切菩薩悉知菩薩悉入是諸世界亦悉來入
0463b12: 菩薩之身然諸世界無有雜亂種種諸法亦不壞滅
0463b13: 佛子譬如日出遶須彌山照七寶山其七寶山及寶
0463b14: 山間皆有光影分明顯現其寶山上所有日影莫不
0463b15: 顯現山間影中其七山間所有日影亦悉顯現山上
0463b16: 影中如是展轉更相影現或說日影出七寶山或說
0463b17: 日影出七山間或說日影入七寶山或說日影入七
0463b18: 山間但此日影更相照現無有邊際體性非有亦復
0463b19: 非無不住於山不離於山不住於水亦不離水佛子
0463b20: 菩薩摩訶薩亦復如是住此妙光廣大三昧不壞世
0463b21: 界安立之相不滅世間諸法自性不住世界內不住
0463b22: 世界外於諸世界無所分別亦不壞於世界之相觀
0463b24: 不捨離佛子譬如幻師善知幻術住四衢道作諸幻
0463c01: 事於一日中一須臾頃或現一日或現一夜或復現
0463c02: 作七日七夜半月一月一年百年隨其所欲皆能示
0463c03: 現城邑聚落泉流河海日月雲雨宮殿屋宅如是一
0463c04: 切靡不具足不以示現經年歲故壞其根本一日一
0463c05: 時不以本時極短促故壞其所現日月年歲幻相明
0463c06: 現本日不滅菩薩摩訶薩亦復如是入此妙光廣大
0463c07: 三昧現阿僧祇世界入一世界其阿僧祇世界一一
0463c08: 皆有地水火風大海諸山城邑聚落園林屋宅天宮
0463c09: 龍宮夜叉宮乾闥婆宮阿脩羅宮迦樓羅宮緊那羅
0463c10: 宮摩羅伽宮種種莊嚴皆悉具足欲界色界無色
0463c11: 界小千世界大千世界業行果報死此生彼一切世
0463c12: 間所有時節須臾晝夜半月一月一歲百歲成劫壞
0463c13: 劫雜染國土清淨國土廣大國土狹小國土於中諸
0463c14: 佛出興于世佛剎清淨菩薩眾會周圍遶神通自
0463c16: 滿殊形異趣種種眾生無量無邊不可思議去來現
0463c17: 在清淨業力出生無量上妙珍寶如是等事咸悉示
0463c19: 了以無盡智皆如實知不以彼世界多故壞此一世
0463c20: 界不以此世界一故壞彼多世界何以故菩薩知一
0463c21: 切法皆無我故是名入無命法無作法者菩薩於一
0463c22: 切世間勤修行無諍法故是名住無我法者菩薩如
0463c23: 實見一切身皆從緣起故是名住無眾生法者菩薩
0464a01: 者菩薩知諸法本性平等故是名住無意生無摩納
0464a02: 婆法者菩薩知一切法本性寂靜故是名住寂靜法
0464a03: 者菩薩知一切法一相故是名住無分別法者菩薩
0464a04: 知法界無有種種差別法故是名住不思議法者菩
0464a05: 薩勤修一切方便善調伏眾生故是名住大悲法者
0464a06: 佛子菩薩如是能以阿僧祇世界入一世界知無數
0464a07: 眾生種種差別見無數菩薩各各發趣觀無數諸佛
0464a08: 處處出興彼諸如來所演說法其諸菩薩悉能領受
0464a09: 亦見自身於中修行然不捨此處而見在彼亦不捨
0464a10: 彼處而見在此彼身此身無有差別入法界故常勤
0464a11: 觀察無有休息不捨智慧無退轉故如有幻師隨於
0464a12: 一處作諸幻術不以幻地故壞於本地不以幻日故
0464a13: 壞於本日菩薩摩訶薩亦復如是於無國土現有國
0464a14: 土於有國土現無國土於有眾生現無眾生於無眾
0464a15: 生現有眾生無色現色色現無色初不亂後後不亂
0464a16: 初菩薩了知一切世法悉亦如是同於幻化知法幻
0464a17: 故知智幻知智幻故知業幻知智幻業幻已巳起於幻
0464a18: 智觀一切業如世幻者不於處外而現其幻亦不於
0464a19: 幻外而有其處菩薩摩訶薩亦復如是不於空外
0464a20: 入世間亦不於世間外入空何以故空世間無
0464a21: 差別故住於世間亦住空菩薩摩訶薩於空中
0464a22: 能見能修一切世間種種差別妙莊嚴業於一念頃
0464a23: 悉能了知無數世界若成若壞亦知諸劫相續次第
0464a24: 能於一念現無數劫亦不令其一念廣大菩薩摩訶
0464b01: 薩得不思議解脫幻智到於彼岸住於幻際入世幻
0464b02: 數思惟諸法悉皆如幻不違幻世盡於幻智了知三
0464b03: 世與幻無別決定通達心無邊際如諸如來住如幻
0464b04: 智其心平等菩薩摩訶薩亦復如是知諸世間皆悉
0464b05: 如幻於一切處皆無所著無有我所如彼幻師作諸
0464b06: 幻事雖不與彼幻事同住而於幻事亦無迷惑菩薩
0464b07: 摩訶薩亦復如是知一切法到於彼岸心不計我能
0464b08: 入於法亦不於法而有錯亂是為菩薩摩訶薩第二
0464b09: 妙光明大三昧善巧智。
0464b10: 【論】第二妙光明三昧者於此段中四義如前一釋
0464b11: 三昧名二明三昧體用如下自明三明三昧之境
0464b12: 界四隨文釋義一釋三昧名者為明法身理智體
0464b13: 淨能現妙光以立其名二釋三昧之體用者明此
0464b14: 三昧還以根本智為體幻智為用三明三昧之境
0464b15: 界者以入三千大千世界微塵數三千大千世界
0464b16: 於一一世界中復現三千大千世界微塵數身乃
0464b17: 至一一身放三千大千世界微塵數光具如經說
0464b18: 乃至菩薩身中能現一切聖凡國土更相照現重
0464b19: 重相入等是此三昧之境界具如經說四隨文釋
0464b20: 義者復分為二一長科經意二隨文解釋一長科
0464b21: 經意者於此段中長科為十段一佛子已巳下一行
0464b22: 經是普賢菩薩告眾重舉三昧之名分二佛子此
0464b23: 菩薩已巳下至種種諸法亦不壞滅有十一行經明
0464b24: 入三昧境界廣狹身土照現互相涉入光影重重
0464c01: 不雜亂分三佛子譬如日出已巳下至亦不離水有
0464c02: 八行經明以日光照現七寶山及大海水及山間
0464c03: 以此日光影更相照現影像重重無盡光影喻分
0464c04: 四佛子菩薩摩訶薩已巳下至恒不捨離有五行經
0464c05: 明如是菩薩住妙光廣大三昧不壞世間相不壞
0464c06: 真性二俱不住二俱不壞分五佛子譬如幻師已巳
0464c07: 下至本日不滅有七行經明以幻師幻作日月年
0464c08: 歲長短不同不壞本日喻分六菩薩摩訶薩已巳下
0464c09: 至不壞彼多世界有十七行經明菩薩入此妙光
0464c10: 大三昧能一多世界更互相入各不妨礙分七何
0464c11: 以故已巳下至是名住大悲法者有十一行經明菩
0464c12: 薩住無我法於諸法自他境界身之及心無所妨
0464c13: 礙分八佛子已巳下至無退轉故有六行半經明此
0464c14: 菩薩以不可數世界入一世界善知無數眾生差
0464c15: 別菩薩趣入差別佛處處出興皆現自身於彼一
0464c16: 一佛所修行諸行而身彼此無去來能同異自在
0464c17: 分九如有幻師已巳下至後不亂初有五行半經明
0464c18: 以幻師喻菩薩實智所生如幻喻分十菩薩了知
0464c19: 一切智幻故已巳下至下有二十行半經明入此妙
0464c20: 光明大三昧得智幻門自在分四隨文釋義者此
0464c21: 一段以根本無作智性自周以如影智顯現諸
0464c22: 境自他相入一多自在由根本智故多入一中猶
0464c23: 如影智一現多境各身色相狀差別故如世界所
0464c24: 因者今生修是來世因世界建立者明各各世界
0465a01: 建立法則故世界同住者一世界中有多類眾生
0465a02: 同住光色世界者或有眾生於佛光中住故如此
0465a03: 日月星是帝王及人中眾生共業所化精光昇上
0465a04: 復有天住居其中故往來者於空中持轉往來
0465a05: 此菩薩悉知如八部神名如初會中已巳釋補特伽
0465a06: 羅法者數取趣明數取惡法趣於苦果摩納婆法
0465a07: 教儒童法餘如經自具。
0465a08: 【經】佛子云何為菩薩摩訶薩次第往諸佛國土神
0465a09: 通三昧佛子此菩薩摩訶薩過於東方無數世界復
0465a10: 過爾所世界微塵數世界於彼諸世界中入此三昧
0465a11: 或剎那入或須臾入或相續入或日初分時入或日
0465a12: 中分時入或日後分時入或夜初分時入或夜中分
0465a13: 時入或夜後分時入或一日入或五日入或半月入
0465a14: 或一月入或一年入或百年入或千年入或百千年
0465a15: 入或億年入或百千億年入或百千那由他億年入
0465a16: 或一劫入或百劫入或百千劫入或百千那由他億
0465a17: 劫入或無數劫入或無量劫入或無邊劫入或無等
0465a18: 劫入或不可數劫入或不可稱劫入或不可思劫入
0465a19: 或不可量劫入或不可說劫入或不可說不可說劫
0465a20: 入若久若近若法若時種種不同菩薩於彼不生分
0465a21: 別心無染著不作二不作不二不作普不作別雖離
0465a22: 此分別而以神通方便從三昧起於一切法不忘不
0465a23: 失至於究竟譬如日天子周行照耀晝夜不住日出
0465a24: 名晝日沒名夜晝亦不生夜亦不滅菩薩摩訶薩於
0465b01: 無數世界入神通三昧入三昧已巳明見爾所無數世
0465b02: 界亦復如是佛子是為菩薩摩訶薩第三次第往
0465b03: 諸佛國土神通大三昧善巧智。
0465b04: 【論】第三次第往諸佛國土神通三昧者於此段
0465b05: 中約有三門一釋三昧名二釋三昧體用三隨文
0465b06: 釋義一釋三昧名者何故名為往諸佛國土神
0465b07: 通三昧為此三昧以理性自性周即智用自體
0465b08: 周以智用自體周即神通周此明約理智
0465b09: 自體周以如幻智應物動寂依根本智恒無來
0465b10: 往彼此延促以此立名名為往諸佛國土神通
0465b11: 三昧二釋三昧體用者此三昧以法性身為體以
0465b12: 根本智起如幻智為用此如幻智如空谷響應物
0465b13: 成音自無體故以此二智以法為體但有德用而
0465b14: 無所依乃至一切眾生心本來如是故但為智自
0465b15: 無性不能自了逐境成迷故以止觀二門照之迷
0465b16: 解依本此約法身為止體約觀十二緣生成智體
0465b17: 用明定能發慧觀能起智三隨文釋義者二義如
0465b18: 前一長科經意者於此段中長科為四段一佛子
0465b19: 已巳下至神通三昧有一行半經明普賢重舉三昧
0465b20: 之名分二佛子此菩薩已巳下至於究竟有十六行
0465b21: 半經明入三昧延促自在無所分別於諸法不忘
0465b22: 失分三譬如日天子已巳下至亦復如是有三行半
0465b23: 經明舉日天子照臨四天下晝夜無生滅喻分四
0465b24: 佛子已巳下至善巧智有一行半經明都舉已巳上總
0465c01: 結其三昧之名分已巳上文義自具不煩更釋。
0465c02: 【經】佛子云何為菩薩摩訶薩清淨深心行三昧佛子
0465c03: 此菩薩摩訶薩知諸佛身數等眾生見無量佛過阿
0465c04: 僧祇世界微塵數於彼一一諸如來所以一切種種
0465c05: 妙香而作供養以一切種種妙華而作供養以一切
0465c06: 種種蓋大如阿僧祇佛剎而作供養以超過一切世
0465c08: 供養以一切種種莊嚴具莊嚴經行處而作供養以
0465c09: 一切無數上妙摩尼寶藏而作供養以佛神力所流
0465c10: 出過諸天上味飲食而作供養一切佛剎種種上妙
0465c12: 諸如來所恭敬尊重頭頂禮敬舉身布地請問佛法
0465c13: 讚佛平等稱揚諸佛廣大功德入於諸佛所入大悲
0465c14: 得佛平等無礙之力於一念頃一切佛所勤求妙法
0465c15: 然於諸佛出興於世入般涅槃如是之相皆無所得
0465c16: 如散動心了別所緣心起不知何所緣起心滅不知
0465c17: 何所緣滅此菩薩摩訶薩亦復如是終不分別如來
0465c18: 出世及涅槃相佛子如日中陽不從雲生不從池
0465c19: 生不處於陸不住於水非有非無非善非惡非清非
0465c20: 濁不堪飲漱不可穢汙非有體非無體非有味非無
0465c21: 味以因緣故而現水相為識所了遠望似水而興水
0465c22: 想近之則無本想自滅此菩薩摩訶薩亦復如是不
0465c23: 得如來出興於世及涅槃相諸佛有相及以無相皆
0465c24: 是想心之所分別佛子此三昧名為清淨深心行菩
0466a01: 薩摩訶薩於此三昧入已巳而起起已巳不失譬如有人
0466a02: 從睡得寤憶所夢事覺時雖無夢中境界而能憶念
0466a03: 心不忘失菩薩摩訶薩亦復如是入於三昧見佛聞
0466a04: 法從定而起憶持不忘而以此法開曉一切道場眾
0466a05: 會莊嚴一切諸佛國土無量義趣悉得明達一切法
0466a06: 門皆亦清淨然大智炬長諸佛種無畏具足辯才不
0466a07: 竭開示演說甚深法藏是為菩薩摩訶薩第四清淨
0466a08: 深心行大三昧善巧智。
0466a09: 【論】第四清淨深心行三昧於此段中三門如前一
0466a10: 釋三昧之名者何故名為清淨深心行三昧以菩
0466a11: 薩已巳修空無相之理智得身如理智周之身起
0466a12: 前理智周之身以善巧智加行深心供養隨所
0466a13: 供養一切諸佛香華蓋等十事而心不壞法身智
0466a14: 身無作無想是故以立其名二釋三昧之體用者
0466a15: 以法身根本智為體起方便善巧智興十事供養
0466a16: 等眾生數佛為用三隨文釋義二義如前一長科
0466a17: 經意者於此段中科為四段一佛子已巳下一行經
0466a18: 明普賢菩薩重舉三昧之名二佛子此菩薩已巳下
0466a19: 至不分別如來出世及涅槃相有十八行半經明
0466a20: 以香華蓋等十事供養等眾生數諸佛分三佛子
0466a21: 如日中陽已巳下至皆是心想之所分別有七行
0466a22: 經明舉日中陽喻菩薩得知如來出興滅度分
0466a23: 四佛子此三昧已巳下至善巧智有十行經明入三
0466a24: 昧如夢中所見境界憶念不忘為人善說喻分二
0466b01: 隨文釋義者其義如文但入觀者善得其宜先須
0466b02: 入無思無心定得法身之理稱空之性方可於
0466b03: 根本智方便起智興供養心起用須得自在稱理
0466b04: 智而為之若也但修空無相法身即於智不能起
0466b05: 用若但一向生想不見無相法身即純是有為一
0466b06: 一依此十定次第方便一一經文自具明矣。
0466b07: 【經】佛子云何為菩薩摩訶薩知過去莊嚴藏三昧佛
0466b08: 子此菩薩摩訶薩能知過去諸佛出現所謂劫次第
0466b09: 中諸剎次第剎次第中諸劫次第劫次第中諸佛出
0466b10: 現次第佛出現次第中說法次第說法次第中諸心
0466b11: 樂次第心樂次第中諸根次第根次第中調伏次第
0466b12: 調伏次第中諸佛壽命次第壽命次第中知億那由
0466b13: 他年歲數量次第佛子此菩薩摩訶薩得如是無邊
0466b14: 次第智故則知過去諸佛則知過去諸剎則知過去
0466b15: 法門則知過去諸劫則知過去諸法則知過去諸心
0466b16: 則知過去諸解則知過去諸眾生則知過去諸煩惱
0466b17: 則知過去諸儀式則知過去諸清淨佛子此三昧名
0466b18: 過去清淨藏於一念中能入百劫能入千劫能入百
0466b19: 千劫能入百千億那由他劫能入無數劫能入無量
0466b20: 劫能入無邊劫能入無等劫能入不可數劫能入不
0466b21: 可稱劫能入不可思劫能入不可量劫能入不可說
0466b22: 劫能入不可說不可說劫佛子彼菩薩摩訶薩入此
0466b23: 三昧不滅現在不緣過去佛子彼菩薩摩訶薩從此
0466b24: 三昧起於如來所受十種不可思議灌頂法亦得亦
0466c01: 清淨亦成就亦入亦證亦滿亦持平等了知三輪清
0466c02: 淨何等為十一者辯不違義二者說法無盡三者訓
0466c03: 詞無失四者樂說不斷五者心無恐畏六者語必誠
0466c04: 實七者眾生所依八者救脫三界九者善根最勝十
0466c05: 者調御妙法佛子此是十種灌頂法若菩薩入此三
0466c06: 昧從三昧起無間則得如歌羅邏入胎藏時於一念
0466c07: 間識則託生菩薩摩訶薩亦復如是從此定起於如
0466c08: 來所一念則得此十種法佛子是名菩薩摩訶薩第
0466c09: 五知過去莊嚴藏大三昧善巧智。
0466c10: 【論】第五知過去莊嚴藏三昧於此段中三門如前
0466c11: 一釋三昧名者何故名為知過去莊嚴藏大三昧
0466c12: 此菩薩入此定中能知過去諸佛出現劫剎諸佛
0466c13: 出現法門以嚴自心根本智具差別智以此成名
0466c14: 為前之三昧興其供養於定中須知劫剎諸佛出
0466c15: 興之次第法門二釋三昧之體用者以根本智為
0466c16: 體知劫剎次第差別智為用已巳下如文三隨文釋
0466c17: 義者三輪者神通記心正教是三輪清淨明此三
0466c18: 昧得神通善記不忘善說諸法如歌羅邏者此云
0466c19: 薄酪謂初受胎如薄酪自餘如文自具。
0466c20: 
0466c21: 大方廣佛新華嚴經合論卷第六十八
0466c22: 
0466c23: 音切
0466c24: 儒人朱切。漱所奏切。覺教音。邏郎佐切。酪盧各切。錯倉各切。於敬
0467a01: 切。蔽必袂切。
