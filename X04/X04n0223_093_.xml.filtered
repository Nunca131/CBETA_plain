0623a01: 大方廣佛新華嚴經合論卷第九十三
0623a02: 唐于闐國三藏沙門實叉難陀譯經
0623a03: 唐太原方山長者李通玄造論
0623a04: 唐福州開元寺沙門志寧釐經合論
0623a05: 入法界品第三十九之六
0623a06: 【論】第三海岸聚落善住比丘主修行住。
0623a07: 【經】爾時善財童子專念善知識教專念普眼法門專
0623a08: 念佛神力專持法句雲專入法海門專思法差別深
0623a09: 入法漩澓普入法空淨治法障觀察法寶處漸
0623a10: 次南行至楞伽道邊海岸聚落觀察十方求覓善住
0623a11: 見此比丘於空中來往經行無數諸天恭敬圍遶
0623a12: 散諸天華作天妓樂幡幢繒綺悉各無數滿空
0623a13: 以為供養諸大龍王於空中興不思議沈水香雲
0623a14: 震雷激電以為供養緊那羅王奏眾樂音如法讚美
0623a15: 以為供養摩羅伽王以不思議極微細衣於空
0623a16: 中周迴布設心生歡喜以為供養阿脩羅王興不思
0623a17: 議摩尼寶雲無量光明種種莊嚴滿空以為供
0623a18: 養迦樓羅王作童子形無量婇女之所圍遶究竟成
0623a19: 就無殺害心於空中合掌供養不思議數諸羅剎
0623a20: 王無量羅剎之所圍遶其形長大甚可怖畏見善住
0623a21: 比丘慈心自在曲躬合掌瞻仰供養不思議數諸夜
0623a22: 叉王各各悉有自眾圍遶四面周恭敬守護不思
0623a23: 議數諸梵天王於空中曲躬合掌以人間法稱揚
0623a24: 讚歎不思議數諸淨居天於空中與宮殿俱恭敬
0623b01: 合掌發弘誓願時善財童子見是事已巳心生歡喜合
0623b02: 掌敬禮作如是言聖者我已巳先發阿耨多羅三藐三
0623b03: 菩提心而未知菩薩云何修行佛法云何積集佛法
0623b04: 云何備具佛法云何熏習佛法云何增長佛法云何
0623b05: 總攝佛法云何究竟佛法云何淨治佛法云何深淨
0623b06: 佛法云何通達佛法我聞聖者善能誘誨唯願慈哀
0623b07: 為我宣說菩薩云何不捨見佛常於其所精勤修習
0623b08: 菩薩云何不捨菩薩與諸菩薩同一善根菩薩云何
0623b09: 不捨佛法悉以智慧而得明證菩薩云何不捨大願
0623b10: 能普利益一切眾生菩薩云何不捨眾行住一切劫
0623b11: 心無疲厭菩薩云何不捨佛剎普能嚴淨一切世界
0623b12: 菩薩云何不捨佛力悉能知見如來自在菩薩云何
0623b13: 不捨有為亦復不住普於一切諸有趣中猶如變化
0623b14: 示受生死修菩薩行菩薩云何不捨聞法悉能領受
0623b15: 諸佛正教菩薩云何不捨智光普入三世智所行處
0623b16: 時善住比丘告善財言善哉善哉善男子汝已巳能發
0623b17: 阿耨多羅三藐三菩提心今復發心求問佛法一切
0623b18: 智法自然者法善男子我已巳成就菩薩無礙解脫門
0623b19: 若來若去若行若止隨順思惟修習觀察即時獲得
0623b20: 智慧光明名究竟無礙得此智慧光明故知一切眾
0623b21: 生心行無所障礙知一切眾生歿生無所障礙知一
0623b22: 切眾生宿命無所障礙知一切眾生未來劫事無所
0623b23: 障礙知一切眾生現在世事無所障礙知一切眾生
0623b24: 言語音聲種種差別無所障礙決一切眾生所有疑
0623c01: 問無所障礙知一切眾生諸根無所障礙隨一切眾
0623c02: 生應受化時悉能往赴無所障礙知一切剎那羅婆
0623c03: 牟呼栗多日夜時分無所障礙知三世海流轉次第
0623c04: 無所障礙能以其身往十方一切佛剎無所障礙
0623c05: 何以故得無住無作神通力故善男子我以得此神
0623c06: 通力或於空中或行或住或坐或臥或隱或顯或
0623c07: 現一身或現多身穿度墻壁猶如空於空中結
0623c08: 跏趺坐往來自在猶如飛鳥入地如水履水如地
0623c09: 身上下普出煙焰如大火聚或時震動一切大地或
0623c10: 時以手摩觸日月或現其身高至梵宮或現燒香雲
0623c11: 或現寶焰雲或現變化雲或現光網雲皆悉廣大彌
0623c12: 覆十方或一念中過於東方一世界二世界百世界
0623c13: 千世界百千世界乃至無量世界乃至不可說不可
0623c14: 說世界或過閻浮提微塵數世界或過不可說不可
0623c15: 說佛剎微塵數世界於彼一切諸佛國土佛世尊前
0623c16: 聽聞說法一一佛所現無量佛剎微塵數差別身一
0623c17: 一身雨無量佛剎微塵數供養雲所謂一切華雲一
0623c18: 切香雲一切鬘雲一切末香雲一切塗香雲一切蓋
0623c19: 雲一切衣雲一切幢雲一切幡雲一切帳雲以一切
0623c20: 身雲而為供養一一如來所有宣說我皆受持一一
0623c21: 國土所有莊嚴我皆憶念如東方南西北方四維上
0623c22: 下亦復如是如是一切諸世界中所有眾生若見我
0623c23: 形皆決定得阿耨多羅三藐三菩提彼諸世界一切
0623c24: 眾生我皆明見隨其大小勝劣苦樂示同其形教化
0624a01: 成就若有眾生親近我者悉令安住如是法門善男
0624a02: 子我唯知此普速疾供養諸佛成就眾生無礙解脫
0624a03: 門如諸菩薩持大悲戒波羅蜜戒大乘戒菩薩道相
0624a04: 應戒無障礙戒不退墮戒不捨菩提心戒常以佛法
0624a05: 為所緣戒於一切智常作意戒如空戒一切世間
0624a06: 無所依戒無失戒無損戒無缺戒無雜戒無濁戒無
0624a07: 悔戒清淨戒離塵戒離垢戒如是功德而我云何能
0624a08: 知能說善男子從此南方有國名達里鼻茶城名自
0624a09: 在其中有人名曰彌伽汝詣彼問菩薩云何學菩薩
0624a10: 行修菩薩道時善財童子頂禮其足右遶瞻仰辭退
0624a11: 而行。
0624a12: 【論】第三修行住從爾時善財童子已巳下至我唯知
0624a13: 此普速疾供養諸佛成就眾生無礙解脫門有八
0624a14: 十行經明入本位法門約分五段一念善知識所
0624a15: 授之教二次第南行三詣善知識處四見善知識
0624a16: 恭敬禮拜五正申所求見此比丘於空中來往
0624a17: 經行者明不住上二界息心住念禪不住出三界
0624a18: 禪不住不出故言來往經行十王恭敬供養明攝
0624a19: 眾生行故表十波羅蜜行智自在故如王空中
0624a20: 莊嚴約法空中起行報生龍王表智悲自在震雷
0624a21: 明法音普震激電智慧破惑緊那羅王奏眾樂音
0624a22: 明以法音悅樂一切眾生故摩羅伽是恭敬義
0624a23: 阿脩羅是處生死海不沒義迦樓羅王作童子形
0624a24: 婇女之所圍遶是離慢謙下智悲義羅剎王者是
0624b01: 住生死海大悲守護眾生義夜叉王者是大智守
0624b02: 護眾生義為能行於空速疾故如智自在速疾
0624b03: 故梵天王恭敬義淨居天空中與宮殿俱表智悲
0624b04: 自在含育義如是皆云不思議數者皆表行周眾
0624b05: 有普含生故此第五正申所求中請菩薩所修
0624b06: 十種佛法并求十種不捨之法具如經文時善住
0624b07: 比丘告善財言已巳下是正授其法經云善男子我
0624b08: 已巳成就菩薩無礙解脫者明得法空智慧在空中
0624b09: 經行明不著靜亂於染淨二障不能留滯名為無
0624b10: 礙解脫得解脫已巳若來若去若行若止隨順思惟
0624b11: 觀察即時獲得智慧光明名究竟無礙從是已巳去
0624b12: 即他心宿命神足等十無障礙明以法空觀察三
0624b13: 界細習淨業現前即得此十無障礙法門此明以
0624b14: 法空觀照力治三界習氣及出三界治習已巳自然
0624b15: 而得此十無障礙法是故歎善財言今復發心求
0624b16: 問佛法一切智法自然者法明佛法出世一切智
0624b17: 法用照世間意明以所得法空用治染淨二習神
0624b18: 通道力自然顯著一切自在皆自然現前已巳下准
0624b19: 此至我唯知此普速疾供養諸佛成就眾生無礙
0624b20: 解脫門是都結所入當位法門竟已巳下以明昇進
0624b21: 前門此段以明將方便觀照門佛智自然智神通
0624b22: 道力自至以此不捨方便而成就佛法不捨佛法
0624b23: 而成菩薩行教化眾生此以忍波羅蜜為主餘九
0624b24: 為伴此三比丘明入十住中得出三界解脫心還
0624c01: 以比丘表之已巳下彌伽是俗人住居市肆明處煩
0624c02: 闠而不亂故教諸人眾輪字莊嚴法門者明修世
0624c03: 技文字令圓滿故意明先修出三界解脫方修世
0624c04: 法住於生死故約智一位通修諸法約位偏修世
0624c05: 智為明前三已巳得出三界解脫神通故先修出世
0624c06: 方學世間明自在無業不染著世間故又以出世
0624c07: 間智學世間智易明了故第二昇進前位中從如
0624c08: 諸菩薩持大悲戒已巳下至辭退而去有九行半經
0624c09: 約分為五門一歎推先德二示善知識所居之國
0624c10: 三示其居處四舉知識之名五辭退而去國名達
0624c11: 里鼻茶者其國在南印度境名義未譯彌伽此云
0624c12: 能伏為出世智已巳恒現前世間智已巳得具足真俗
0624c13: 二智已巳滿能伏邪見異論故名能伏亦名為雲以
0624c14: 能有德陰俗雨法故故名為雲城名自在者明出
0624c15: 世智已巳得現前於世名言義智自在故城名自在
0624c16: 此依主立名也。
0624c17: 第四達里鼻荼國彌伽長者主生貴住。
0624c18: 【經】爾時善財童子一心正念法光明法門深信趣入
0624c19: 專念於佛不斷三寶歎離欲性念善知識普照三世
0624c20: 憶諸大願普救眾生不著有為究竟思惟諸法自性
0624c21: 悉能嚴淨一切世界於一切佛眾會道場心無所著
0624c22: 漸次南行至自在城求覓彌伽乃見其人於市肆中
0624c23: 坐於說法師子之座十千人眾所共圍遶說輪字莊
0624c24: 嚴法門時善財童子頂禮其足遶無量於前合掌
0625a01: 而作是言聖者我已巳先發阿耨多羅三藐三菩提心
0625a02: 而我未知菩薩云何學菩薩行云何修菩薩道云何
0625a03: 流轉於諸有趣常不忘失菩提之心云何得平等意
0625a04: 堅固不動云何獲清淨心無能沮壞云何生大悲力
0625a05: 恒不勞疲云何入陀羅尼普得清淨云何發生智慧
0625a06: 廣大光明於一切法離諸闇障云何具無礙解辯才
0625a07: 之力決了一切甚深義藏云何得正念力憶持一切
0625a08: 差別法輪云何得淨趣力於一切趣普演諸法云何
0625a09: 得智慧力於一切法悉能決定分別其義爾時彌伽
0625a10: 告善財言善男子汝已巳發阿耨多羅三藐三菩提心
0625a11: 耶善財言唯我已巳先發阿耨多羅三藐三菩提心彌
0625a12: 伽遽即下師子座於善財所五體投地散金銀華無
0625a13: 價寶珠及以上妙碎末栴檀無量種衣以覆其上復
0625a14: 散無量種種香華種種供具以為供養然後起立而
0625a15: 稱歎言善哉善哉善男子乃能發阿耨多羅三藐三
0625a16: 菩提心善男子若有能發阿耨多羅三藐三菩提心
0625a17: 則為不斷一切佛種則為嚴淨一切佛剎則為成熟
0625a18: 一切眾生則為了達一切法性則為悟解一切業種
0625a19: 則為圓滿一切諸行則為不斷一切大願則如實解
0625a20: 離貪種性則能明見三世差別則令信解永得堅固
0625a21: 則為一切如來所持則為一切諸佛憶念則與一切
0625a22: 菩薩平等則為一切賢聖讚喜則為一切梵王禮覲
0625a23: 則為一切天主供養則為一切夜叉守護則為一切
0625a24: 羅剎侍衛則為一切龍王迎接則為一切緊那羅王
0625b01: 歎詠讚歎則為一切諸世間主稱揚慶悅則令一切
0625b02: 諸眾生界悉得安隱所謂令捨惡趣故令出難處故
0625b03: 斷一切貧窮根本故生一切天人快樂故遇善知識
0625b04: 親近故聞廣大法受持故生菩提心故淨菩提心故
0625b05: 照菩薩道故入菩薩智故住菩薩地故善男子應知
0625b06: 菩薩所作甚難難出難值見菩薩者倍更難有菩薩
0625b07: 為一切眾生恃怙生長成就故為一切眾生拯濟拔
0625b08: 諸苦難故為一切眾生依處守護世間故為一切眾
0625b09: 生救護令免怖畏故菩薩如風輪持諸世間不令墮
0625b10: 落惡趣故如大地增長眾生善根故如大海福德充
0625b11: 滿無盡故如淨日智慧光明普照故如須彌善根高
0625b12: 出故如明月智光出現故如猛將摧伏魔軍故如君
0625b13: 主佛法城中得自在故如猛火燒盡眾生我愛心故
0625b14: 如大雲降無量妙法雨故如時雨增長一切信根
0625b15: 芽故如船師示導法海津濟處故如橋梁令其得渡
0625b16: 生死海故彌伽如是讚歎善財令諸菩薩皆歡喜已巳
0625b17: 從其面門出種種光普照三千大千世界其中眾生
0625b18: 遇斯光已巳諸龍神等乃至梵天悉皆來至彌伽之所
0625b19: 彌伽大士即以方便為開示演說分別解釋輪字品
0625b20: 莊嚴法門彼諸眾生聞此法已巳皆於阿耨多羅三藐
0625b21: 三菩提得不退轉彌伽於是還昇本座告善財言善
0625b22: 男子我已巳獲得妙音陀羅尼能分別知三千大千世
0625b23: 界中諸天語言諸龍夜叉乾闥婆阿脩羅迦樓羅緊
0625b24: 那羅摩羅伽人與非人及諸梵天所有語言如此
0625c01: 三千大千世界十方無數乃至不可說不可說世界
0625c02: 悉亦如是善男子我唯知此菩薩妙音陀羅尼光明
0625c03: 法門如諸菩薩摩訶薩能普入一切眾生種種想海
0625c04: 種種施設海種種名號海種種語言海能普入說一
0625c05: 切深蜜法句海說一切究竟法句海說一所緣中有
0625c06: 一切三世所緣法句海說上法句海說上上法句海
0625c07: 說差別法句海說一切差別法句海能普入一切世
0625c08: 間術海一切音聲莊嚴輪一切差別字輪際如是
0625c09: 功德我今云何能知能說善男子從此南行有一聚
0625c10: 落名曰住林彼有長者名曰解脫汝詣彼問菩薩云
0625c11: 何修菩薩行菩薩云何成菩薩行菩薩云何集菩薩
0625c12: 行菩薩云何思菩薩行爾時善財童子以善知識故
0625c13: 於一切智法深生尊重深植淨信深自增益禮彌伽
0625c14: 足涕泗悲泣遶無量戀慕瞻仰辭退而行。
0625c15: 【論】第一正入當位法門從爾時善財童子已巳下至
0625c16: 妙音陀羅尼光明法門有六十七行經約分為十
0625c17: 門一正念其所授之法思惟勝進二南行至處推
0625c18: 覓彌伽三見已巳致敬禮畢四正申所求五彌伽速
0625c19: 自下座五體投地敬初發心六散金銀華無價寶
0625c20: 為座令善財坐上七稱讚善財而能發無上大菩
0625c21: 提心為世所依八彌伽面門放光集眾九彌伽為
0625c22: 眾說輪字品莊嚴門十彌伽授與善財妙音陀羅
0625c23: 尼光明法門自我唯知此妙音陀羅尼已巳下是推
0625c24: 德昇進彌伽所以速自下其座五體投地致敬善
0626a01: 財言遽者疾也明彌伽敬能發大菩提心者與十
0626a02: 方諸佛同一體性同一智慧同一解脫人天所依
0626a03: 何得不敬以善財先於前三善知識已巳得出世菩
0626a04: 提心已巳得同於十方諸佛法身根本智至彌伽所
0626a05: 學世間差別言音名字句義智明世間俗智敬出
0626a06: 世間真智慧故以明約真而有世間俗智即真俗
0626a07: 自在故故城名自在是以彌伽敬彼善財所得諸
0626a08: 佛出世間智慧是世間智慧根本故是以敬之以
0626a09: 表俗諦差別智敬真諦根本智以俗智是根本智
0626a10: 中起故令後學者貴出世道根本智故以根本智
0626a11: 與一切眾生作無明生死之因果善財初覺彌伽
0626a12: 敬之十方一切諸菩薩恒常頂禮初發心以貴初
0626a13: 覺根本智是出三界智慧相應與一切諸佛智慧
0626a14: 解脫同一體性故普賢行海因茲而起是故彌伽
0626a15: 敬之而禮又表無知法慢故又此第四生貴住明
0626a16: 三界業謝名生在佛家故第四地亦名生在佛家
0626a17: 與此住位同知同得同見其法依本而安立之修
0626a18: 學者初生後熟輪字品莊嚴法門者明於一名字
0626a19: 法門於一音聲言音無二體名字無二性莊嚴種
0626a20: 種名字以為助伴而與人天六道眾生說種種法
0626a21: 門令生歡喜令得解脫然其不離無聲一聲無名
0626a22: 一名為隨順眾生世間言詞故說一切世間諸法
0626a23: 無時即以無名字為主即以有一切出世間法而
0626a24: 為莊嚴若說無有出世間法時即有一切世間為
0626b01: 莊嚴如是互為主伴互為莊嚴有無緣起皆無自
0626b02: 性將用教化眾生隨根開解令得解脫眾生及名
0626b03: 字言音皆無自性以此名字圓滿清淨音聲輪無
0626b04: 所障礙以一音聲說無量名皆以一音聲與無量
0626b05: 名無量字作體故即無量名無量字總是一字故
0626b06: 以聲性無體故無量名字與一切聲作體故即以
0626b07: 名字體自無能所分別性相故以眾生自無性故
0626b08: 以此無聲之聲無名之名無說之說教化一切無
0626b09: 性眾生令其破業至其本地又以無依之智無聲
0626b10: 之聲無名之名猶如空一切六道眾生音聲
0626b11: 同其類音為其說法令其歡喜然身心智慧名字
0626b12: 六根總無受者說者然一字中含多字之義互
0626b13: 為主伴然亦各不相知無彼無此故是故當知一
0626b14: 切名字皆以有無二字互為緣起若說一切法有
0626b15: 字時即一切有法自具無故自相成壞自有自無
0626b16: 自在說一切法本自無即有法自具以有無自相
0626b17: 成壞故即無與有自在以從有無無體如法緣生
0626b18: 無盡名言互為主伴隨世安立更相成壞皆一一
0626b19: 字中有無盡義猶如帝網影像相入若究之本源
0626b20: 皆幻緣有各無主宰當知名不與聲作無聲不與
0626b21: 名作字智慧本無猶如空一切處等眾生界
0626b22: 以智體性隨其類音皆令歡喜而得解脫故名妙
0626b23: 音陀羅尼光明法門此是第四生貴住善知識以
0626b24: 精進波羅蜜為體餘九為伴若約智通修五位若
0626c01: 約位偏修俗智輪字莊嚴法門前三善友明出世
0626c02: 智慧以三比丘表之此彌伽及解脫長者二人明
0626c03: 處世間解脫故還以俗士表之餘義如文自具第
0626c04: 二昇進前位門中從如諸菩薩摩訶薩已巳下至辭
0626c05: 退而行有十四行經約分為四門一推德於先二
0626c06: 示其善友所在三舉善友之名四頂禮辭去此不
0626c07: 推別有國土者但南行有一聚落明同處俗流以
0626c08: 精進波羅蜜與禪波羅蜜大體不二故所以不別
0626c09: 國也為此二友是俗流故明從真入俗以和會
0626c10: 真俗無二門世與出世體無有二。
0626c11: 第五住林城解脫長者主具足方便住。
0626c12: 【經】爾時善財童子思惟諸菩薩無礙解陀羅尼光明
0626c13: 莊嚴門深入諸菩薩語言海門憶念諸菩薩知一切
0626c14: 眾生微細方便門觀察諸菩薩清淨心門成就諸菩
0626c15: 薩善根光明門淨治諸菩薩教化眾生門明利諸菩
0626c17: 薩殊勝志樂門淨治諸菩薩種種信解門思惟諸菩
0626c18: 薩無量善心門誓願堅固心無疲厭以諸甲冑而自
0626c19: 莊嚴精進深心不可退轉具不壞信其心堅固猶如
0626c20: 金剛及那羅延無能壞者守持一切善知識教於諸
0626c21: 境界得不壞智普門清淨所行無礙智光圓滿普照
0626c22: 一切具足諸地總持光明了知法界種種差別無依
0626c23: 無住平等無二自性清淨而普莊嚴於諸所行皆得
0626c24: 究竟智慧清淨離諸執著知十方差別法智無障礙
0627a01: 往十方差別處身不疲懈於十方差別業皆得明了
0627a02: 於十方差別佛無不現見於十方差別時悉得深入
0627a03: 清淨妙法充滿其心普智三昧明照其心心恒普入
0627a04: 平等境界如來智慧之所照觸一切智流相續不斷
0627a05: 若身若心不離佛法一切諸佛神力所加一切如來
0627a06: 光明所照成就大願願身周一切剎網一切法界
0627a07: 普入其身漸次遊行十有二年至住林城周推求
0627a08: 解脫長者既得見已巳五體投地起立合掌白言聖者
0627a09: 我今得與善知識會是我獲得廣大善利何以故善
0627a10: 知識者難可得見難可得聞難可出現難得奉事難
0627a11: 得親近難得承接難可逢值難得共居難令喜悅難
0627a12: 得隨逐我今會遇為得善利聖者我已巳先發阿耨多
0627a13: 羅三藐三菩提心為欲事一切佛故為欲值一切佛
0627a14: 故為欲見一切佛故為欲觀一切佛故為欲知一切
0627a15: 佛故為欲證一切佛平等故為欲發一切佛大願故
0627a16: 為欲滿一切佛大願故為欲具一切佛智光故為欲
0627a17: 成一切佛眾行故為欲得一切佛神通故為欲具一
0627a18: 切佛諸力故為欲獲一切佛無畏故為欲聞一切佛
0627a19: 法故為欲受一切佛法故為欲持一切佛法故為欲
0627a20: 解一切佛法故為欲護一切佛法故為欲與一切諸
0627a21: 菩薩眾同一體故為欲與一切菩薩善根等無異故
0627a22: 為欲圓滿一切菩薩波羅蜜故為欲成就一切菩薩
0627a23: 所修行故為欲出生一切菩薩清淨願故為欲得一
0627a24: 切諸佛菩薩威神藏故為欲得一切菩薩法藏無盡
0627b01: 智慧大光明故為欲得一切菩薩三昧廣大藏故為
0627b02: 欲成就一切菩薩無量無數神通藏故為欲以大悲
0627b03: 藏教化調伏一切眾生皆令究竟到邊際故為欲顯
0627b04: 現神變藏故為於一切自在藏中悉以自心得自在
0627b05: 故為欲入於清淨藏中以一切相而莊嚴故聖者我
0627b06: 今以如是心如是意如是樂如是欲如是希求如是
0627b07: 思惟如是尊重如是方便如是究竟如是謙下至聖
0627b08: 者所我聞聖者善能誘誨諸菩薩眾能以方便闡明
0627b09: 所得示其道路與其津梁授其法門令除迷倒障拔
0627b10: 猶豫箭截疑惑網照心稠林浣心垢濁令心潔白使
0627b11: 心清淨正心諂曲絕心生死止心不善解心執著於
0627b12: 執著處令心解脫於染愛處使心動轉令其速入一
0627b13: 切智境使其疾到無上法城令住大悲令住大慈令
0627b14: 入菩薩行令修三昧門令入證位令觀法性令增長
0627b15: 力令修習行普於一切其心平等唯願聖者為我宣
0627b16: 說菩薩云何學菩薩行修菩薩道隨所修習疾得清
0627b17: 淨疾得明了時解脫長者以過去善根力佛威神力
0627b18: 文殊師利童子憶念力故即入菩薩三昧門名普攝
0627b19: 一切佛剎無邊旋陀羅尼入此三昧已巳得清淨身於
0627b20: 其身中顯現十方各十佛剎微塵數佛及佛國土眾
0627b21: 會道場種種光明諸莊嚴事亦現彼佛往昔所行神
0627b22: 通變化一切大願助道之法諸出離行清淨莊嚴亦
0627b23: 現諸佛成等正覺轉妙法輪教化眾生如是一切於
0627b24: 其身中悉皆顯現無所障礙種種形相種種次第如
0627c01: 本而住不相雜亂所謂種種國土種種眾會種種道
0627c02: 場種種嚴飾其中諸佛現種種神力立種種乘道示
0627c03: 種種願門或於一世界處兜率宮而作佛事或於一
0627c04: 世界沒兜率宮而作佛事如是或有住胎或復誕生
0627c05: 或處宮中或復出家或詣道場或破魔軍或諸天龍
0627c06: 恭敬圍遶或諸世主勸請說法或轉法輪或般涅槃
0627c07: 或分舍利或起塔廟彼諸如來於種種眾會種種世
0627c08: 間種種趣生種種家族種種欲樂種種業行種種語
0627c09: 言種種根性種種煩惱隨眠習氣諸眾生中或處微
0627c10: 細道場或處廣大道場或處一由旬量道場或處十
0627c11: 由旬量道場或處不可說不可說佛剎微塵數由旬
0627c12: 量道場以種種神通種種言辭種種音聲種種法門
0627c13: 種種總持門種種辯才門以種種聖諦海種種無畏
0627c14: 大師子吼說諸眾生種種善根種種憶念授種種菩
0627c15: 薩記說種種諸佛法彼諸如來所有言說善財童子
0627c16: 悉能聽受亦見諸佛及諸菩薩不可思議三昧神變
0627c17: 爾時解脫長者從三昧起告善財童子言善男子我
0627c18: 已巳入出如來無礙莊嚴解脫門善男子我入出此解
0627c19: 解門時即見東方閻浮檀金光明世界龍自在王如
0627c20: 來應正等覺道場眾會之所圍遶毗盧遮那藏菩薩
0627c21: 而為上首又見南方速疾力世界普香如來應正等
0627c22: 覺道場眾會之所圍遶心王菩薩而為上首又見西
0627c23: 方香光世界須彌燈王如來應正等覺道場眾會之
0627c24: 所圍遶無礙心菩薩而為上首又見北方袈裟幢世
0628a01: 界不可壞金剛如來應正等覺道場眾會之所圍遶
0628a02: 金剛步勇猛菩薩而為上首又見東北方一切上妙
0628a03: 寶世界無所得境界眼如來應正等覺道場眾會之
0628a04: 所圍遶無所得善變化菩薩而為上首又見東南方
0628a05: 香光音世界香燈如來應正等覺道場眾會之所
0628a06: 圍遶金剛慧菩薩而為上首又見西南方智慧日
0628a07: 普光明世界法界輪幢如來應正等覺道場眾會之
0628a08: 所圍遶現一切變化幢菩薩而為上首又見西北方
0628a09: 普清淨世界一切佛寶高勝幢如來應正等覺道場
0628a10: 眾會之所圍遶法幢王菩薩而為上首又見上方佛
0628a11: 次第出現無盡世界無邊智慧光圓滿幢如來應正
0628a12: 等覺道場眾會之所圍遶法界門幢王菩薩而為上
0628a13: 首又見下方佛光明世界無礙智幢如來應正等覺
0628a14: 道場眾會之所圍遶一切世間剎幢王菩薩而為上
0628a15: 首善男子我見如是等十方各十佛剎微塵數如來
0628a16: 彼諸如來不來至此我不往彼我若欲見安樂世界
0628a17: 阿彌陀如來隨意即見我若欲見栴檀世界金剛光
0628a18: 明如來妙香世界寶光明如來蓮華世界寶蓮華光
0628a19: 明如來妙金世界寂靜光如來妙喜世界不動如來
0628a20: 善住世界師子如來鏡光明世界月覺如來寶師子
0628a21: 莊嚴世界毗盧遮那如來如是一切悉皆即見然彼
0628a22: 如來不來至此我身亦不往詣於彼知一切佛及與
0628a23: 我心悉皆如夢知一切佛猶如影像自心如水知一
0628a24: 切佛所有色相及以自心悉皆如幻知一切佛及以
0628b01: 己巳心悉皆如響我如是知如是憶念所見諸佛皆由
0628b02: 自心善男子當知菩薩修諸佛法淨諸佛剎積集妙
0628b03: 行調伏眾生發大誓願入一切智自在遊戲不可思
0628b04: 議解脫之門得佛菩提現大神通往一切十方法
0628b05: 界以微細智普入諸劫如是一切悉由自心是故善
0628b06: 男子應以善法扶助自心應以法水潤澤自心應於
0628b07: 境界淨治自心應以精進堅固自心應以忍辱坦蕩
0628b08: 自心應以智證潔白自心應以智慧明利自心應以
0628b09: 佛自在開發自心應以佛平等廣大自心應以佛十
0628b10: 力照察自心善男子我唯於此如來無礙莊嚴解脫
0628b11: 門而得入出如諸菩薩摩訶薩得無礙智住無礙行
0628b12: 得常見一切佛三昧得不住涅槃際三昧了達三昧
0628b13: 普門境界於三世法悉皆平等能善分身一切剎
0628b14: 住於諸佛平等境界十方境界皆悉現前智慧觀察
0628b15: 無不明了於其身中悉現一切世界成壞而於己巳身
0628b16: 及諸世界不生二想如是妙行而我云何能知能說
0628b17: 善男子從此南行至閻浮提畔有一國土名摩利伽
0628b18: 羅彼有比丘名曰海幢汝詣彼問菩薩云何學菩薩
0628b19: 行修菩薩道時善財童子頂禮解脫長者足右遶觀
0628b20: 察稱揚讚歎思惟戀仰悲泣流淚一心憶念依善知
0628b21: 識事善知識敬善知識由善知識見一切智於善知
0628b22: 識不生違逆於善知識心無諂誑於善知識心常隨
0628b23: 順於善知識起慈母想捨離一切無益法故於善知
0628b24: 識起慈父想出生一切諸善法故辭退而去。
0628c01: 【論】第一正入當位法門中從爾時善財童子已巳下
0628c02: 至善男子我唯知此於如來無礙莊嚴解脫門而
0628c03: 得入出有一百四十行半經於此段中約分十門
0628c04: 一正念所授之法思惟勝進二漸次遊行十有二
0628c05: 年至住林城三推求解脫長者四見已巳致敬正申
0628c06: 所求五解脫長者即入菩薩三昧現其身中十方
0628c07: 各十佛剎土答善財所請令其同入六解脫長者
0628c08: 從定而起又以言說說其定中十佛境界大會道
0628c09: 場七明解脫長者隨心應念諸佛現前八心念無
0628c10: 體見佛如影九心無表裏至十方而無去來十
0628c11: 善男子我於此如來無礙莊嚴解脫門而得入出
0628c12: 是正示三昧之名及出入自在分自此已巳下是昇
0628c13: 進前位云漸次遊行者明勝進不住於前法也十
0628c14: 有二年者如前第二海門國海雲比丘住海門國
0628c15: 十有二年明直觀十二緣以為出世間解脫以表
0628c16: 比丘是求出世解脫故以生死海為佛體故善財
0628c17: 來至此住林城漸次遊行十有二年為明於十二
0628c18: 緣生法中行於世間然以十二緣生以為禪體以
0628c19: 解脫長者是世間俗士表處俗行真名為解脫前
0628c20: 海雲比丘不住生死觀十二緣生得出世心此解
0628c21: 脫長者於十二緣生法中處於生死不壞緣生不
0628c22: 著緣生故云遊行十二年是不住義故是生死涅
0628c23: 槃無二義是生死涅槃無出沒義故若約智通治
0628c24: 以十波羅蜜為體此約位別治以明同別自在以
0629a01: 此第五禪波羅蜜門以法界自體無作禪中諸有
0629a02: 緣生性自離故一切心境莫不自是法界無礙解
0629a03: 脫禪定林故是故城名住林一切心境作而無用
0629a04: 性自住故推求者觀察勝進也得見解脫長者者
0629a05: 明以真會俗真俗自體本性解脫也見已巳五體投
0629a06: 地真俗無依五位同會也亦明五蘊十二緣總禪
0629a07: 林也合掌者真俗會而不二也已巳上以觀察禪定
0629a08: 冥會已巳下以言更申所求已巳下入三昧十方各現
0629a09: 十佛剎者明定體周圓滿故以十為圓數也又
0629a10: 已巳下以從定中所見十佛如來及上首菩薩是三
0629a11: 昧所現自位佛果及行故又已巳下隨念而見諸佛
0629a12: 者以自心應真是佛故所念皆是佛境界更無餘
0629a13: 也明自心是佛諸念總佛餘如文自具此是第五
0629a14: 具足方便住以禪波羅蜜為體餘九為伴若以智
0629a15: 境之中即五位通修若以約位之中偏治真俗靜
0629a16: 亂二障會五蘊十二緣為法界性自禪用而無作
0629a17: 緣生之定門以明一切世間心境總皆禪也第二
0629a18: 明昇進前位中從如諸菩薩摩訶薩已巳下至辭退
0629a19: 而去有十六行經約分為四門一推德於前二示
0629a20: 善知識方所及國土三舉善知識名號四善財敬
0629a21: 戀善友流淚辭去第一推德於前者明解脫長者
0629a22: 推德於前位善知識有十種殊勝勸令善財進求
0629a23: 加行第二南行如前初位已巳釋至閻浮提畔者明
0629a24: 此位正心住是得出世間及處世間智慧神通之
0629b01: 極畔故故云閻浮提畔唯得世間出世大悲心未
0629b02: 得入俗同纏行圓滿大慈悲心故故以比丘表之
0629b03: 於世間中出俗相故後位即明入俗大悲心圓滿
0629b04: 即以優婆夷滿願表之有一國土名摩利伽羅者
0629b05: 此梵本未譯有比丘名海幢者明約以德智慧如
0629b06: 海能破眾生業惑處名之為幢幢者摧壞義故。
0629b07: 
0629b08: 大方廣佛新華嚴經合論卷第九十三
0629b09: 
0629b10: 音切
0629b11: 栗力質切。遽渠預切。唯營癸切。恃市音。垣羽元切。淚力偽切。著知慮
0629b12: 切。拯整音。
