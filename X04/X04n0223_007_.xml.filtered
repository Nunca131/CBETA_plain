0054b01: 
0054b02: 大方廣佛新華嚴經合論卷第七
0054b03: 唐于闐國三藏沙門實叉難陀譯經
0054b04: 唐太原方山長者李通玄造論
0054b05: 唐福州開元寺沙門志寧釐經合論
0054b06: 【論】第八明攝化境界
0054b07: 夫佛境無邊順機各異隨情廣狹見有差殊非是
0054b08: 如來分其量數情微即境狹量廣即境寬若也智
0054b09: 契真源佛境彌綸法界或見閻浮為化境或見四
0054b10: 洲以濟生或見形滿大千或見報身十海如是種
0054b11: 種器有萬端設教不同千差萬別發蒙始學憑准
0054b12: 何依略示五門識其權實使得捨諸條而從本返
0054b13: 末而還源速證菩提無令稽障一人中見佛境界
0054b14: 二諸天見佛境界三二乘見佛境界四權教菩薩
0054b15: 見佛境界五實教菩薩見佛境界第一人中見佛
0054b16: 但見化一閻浮提眾生第二諸天見佛者但應自
0054b17: 見境見佛亦然隨自見廣狹故如帝釋梵王及諸
0054b18: 天王即是菩薩位即依菩薩位配所見佛攝化境
0054b19: 界廣狹不可依諸凡見天人之類如帝釋即是二
0054b20: 地菩薩位乃至漸昇至梵天王是十地菩薩位也
0054b21: 或時以佛暫時佛神通力成就眾生亦令人天中
0054b22: 凡夫及二乘并小菩薩總得見佛報土境界故即
0054b23: 如維摩經佛以足指按地所現淨土是也或時以
0054b24: 佛神力亦令人天總得相見故即如大集經中所
0054c01: 說寶坊之上處欲界上色界下大集人天之眾總
0054c02: 在其中如彼經說第三二乘中羅漢見佛攝化境
0054c03: 界者如大羅漢以天眼力得見佛攝化三千大千
0054c04: 之境界也即如阿那律云我以天眼見釋迦牟尼
0054c05: 佛土三千大千世界如觀掌中庵摩勒如小羅
0054c06: 漢即不定或見佛攝化一閻浮提此即以久伏忍
0054c07: 力能斷結使未有定力亦名斷結未有神力通變
0054c08: 等事如以次羅漢或見佛攝化四洲及上三界境
0054c09: 界也此廣說在小乘諸部中第四權教菩薩見佛
0054c10: 攝化境界者初地百佛二地千佛三地萬佛境界
0054c11: 以此漸增如三乘大乘教說第五實教菩薩見佛
0054c12: 攝化境界者初地菩薩即見多百佛多千佛即是
0054c13: 無盡之百不是一百之百二地菩薩即見多千佛
0054c14: 等即是無盡之千故三地菩薩即云多千萬等以
0054c15: 實之說諸地菩薩皆悉齊見如帝網等三賢菩薩
0054c16: 亦然非但十佛剎塵蓮華藏為其報境法界空
0054c17: 總皆平等為十住初心初見道時即已巳無大小見
0054c18: 故即總見佛化境皆如法界不分大小行布之中
0054c19: 寄位階降如此經初地見多百佛境界者即明滿
0054c20: 義故非如三乘單百之百此多百者即齊無盡之
0054c21: 數故如三乘教化佛即攝一四天下報佛即云攝
0054c22: 化千百億四天下為一釋迦報境如梵網經所說
0054c23: 如華嚴經所說毗盧遮那攝化境界且約立一大
0054c24: 蓮華藏世界海廣大無際與法界空等但為化
0055a01: 眾生故約陳形狀令眾生心廣大發開狹劣心故
0055a02: 於此大蓮華中總言有十不可說佛剎微塵數世
0055a03: 界種為教文有限且立其一百一十一箇世界種
0055a04: 中心有十一箇世界種上下各具二十重蓮華藏
0055a05: 世界最下重中有一佛世界微塵數廣大世界圍
0055a06: 遶次上第二重二佛世界微塵數次上第三重三
0055a07: 佛世界微塵數此十一箇世界種皆悉如是從下
0055a08: 向上轉轉倍增最上重中具足二十佛世界微塵
0055a09: 數廣大剎一一剎各有十佛剎微塵數諸小剎圍
0055a10: 繞其十一箇二十重世界外有一百箇一重世界
0055a11: 種圍繞十一箇二十重世界此一百箇世界種外
0055a12: 近金剛山復有十箇四重世界種其中國剎重重
0055a13: 之內如上所說於金剛山內圍繞如上諸世界種
0055a14: 等如天帝網分布而住如來所化周其間淨穢
0055a15: 純諸世界海等如三乘中所說世界種者數三
0055a16: 千大千之剎至一恒河沙為一世界性數性世界
0055a17: 至恒河沙為一世界海數海世界至恒河沙為一
0055a18: 世界種如此經世界數一佛剎微塵二佛剎微
0055a19: 塵三佛剎微塵如是倍增至最上重中二十佛剎
0055a20: 微塵數世界如是上下通數總二百一十佛剎微
0055a21: 塵數廣大剎始成一世界種非為恒沙以限其數
0055a22: 三乘之中多取恒河沙數為量如此經中常取一
0055a23: 佛剎塵十佛剎塵為表無盡為其數如是增廣令
0055a24: 小狹劣眾生知佛攝化境界發菩提心其佛攝化
0055b01: 境界一一塵中境界與法界空界等不言獨化
0055b02: 三千大千世界於中表法至後釋華藏世界品廣
0055b03: 明。
0055b04: 第九明因果延促
0055b05: 夫法界圓寂無始無終理智空非因非果但為
0055b06: 有情存量假寄其名情亡量絕何名能立名不自
0055b07: 施本由量起量亡情盡名亦自真今以無名之真
0055b08: 名談無果之真果以無說之真說談無因之真因
0055b09: 啟蒙之士不可以滯其名始學之流不可以廢其
0055b10: 說滯名則名立廢說則言亡當可任性隨緣起為
0055b11: 法起若無緣者滅唯法滅有此法者性不相知今
0055b12: 談因果延促如空中鳥跡如石女之子但為眾生
0055b13: 情有愚智隨心照惑遲速不同劈竹登梯稱機各
0055b14: 別因茲之類延促不同非謂日月與作時分教不
0055b15: 自施因機故起教隨根應有根教生今以依根約
0055b16: 立十門因果延促使得啟蒙之士後學無疑也第
0055b17: 一小乘善來得阿羅漢果第二小乘一生得阿羅
0055b18: 漢果第三小乘三生得阿羅漢果第四小乘六十
0055b19: 劫得阿羅漢果第五緣覺四生得緣覺果第六緣
0055b20: 覺遲經百劫得緣覺果第七依權教菩薩成佛定
0055b21: 經三僧祇劫得成佛果第八依法華經實教會三
0055b22: 歸一令龍女一剎那成佛破彼三乘經於多劫方
0055b23: 始成佛第九華嚴經說兜率天子三生得十地果
0055b24: 第十善財童子一生成佛如上所說皆是三乘及
0055c01: 一乘聖教依根約器所說各各依其部教自有和
0055c02: 會今欲廣引諸義文句繁多根有萬端依根教別
0055c03: 今以略分十種大意得果延促不同意令知權向
0055c04: 實不滯乘入真實門速成佛道如龍女破三乘
0055c05: 之定劫成剎那之實門涅槃經屠兒廣額授賢劫
0055c06: 中成佛之記者破闡提之無性說越三僧祇之功
0055c07: 兜率天子明一乘之教殊勝之力聞之生信為不
0055c08: 修故設入地獄中亦能成種蒙光觸身來生兜率
0055c09: 天上登十地位一如隨好光明功德品說舉此一
0055c10: 事意令信此諸佛所乘以難信故信即必定成種
0055c11: 為信解內熏必至成佛設暫著樂遇苦便修若至
0055c12: 十住初心位齊十地更無退轉如善財童子一生
0055c13: 成佛者明於十住初心一剎那際情亡想盡三世
0055c14: 一念更無所生名為一生不取存情立劫時分之
0055c15: 生如是無生便成佛果如本生故名為一生還同
0055c16: 龍女一剎那際情盡時亡名之為佛。
0055c17: 第十明會教始終
0055c18: 夫慧日世尊稱法界而照智周萬有與凡聖而
0055c19: 同真理事互融體用相入即四十品之勝典終始
0055c20: 交羅百萬頌之妙言前後參映十處十會如帝網
0055c21: 之重重十剎十身若鏡像之相入舉一門眾門俱
0055c22: 發談一品諸品齊麾道樹始成九天同屆普光一
0055c23: 集十處咸登今古無差舊新一念不離一位便分
0055c24: 五位之門一行之中乃建塵沙門海法界體上安
0056a01: 立訓俗之詮果德性齊施設引生之教文殊以贊
0056a02: 明法體普賢為成備行修二人悲智參光使得雲
0056a03: 滋寶澤法界品內復令善財重修倣此一部之經
0056a04: 一一行其行相菩薩接生之軌各各次第分明發
0056a05: 心求進師資差別具陳法則令使童蒙易解學者
0056a06: 不枉功程一念與道相應便得超過永劫今分十
0056a07: 法以約紀綱教體參差略知分劑第一明毗盧遮
0056a08: 那始成正覺第二明示果勸修第三明信心成備
0056a09: 第四明入真實證第五明發行修行第六明理事
0056a10: 相入第七明蘊修成德第八明隨緣無礙第九明
0056a11: 因果位終第十明令凡實證。
0056a12: 第一明毗盧遮那始成正覺者即世主妙嚴一品
0056a13: 經是言始成正覺者以自身心證盡三世古今等
0056a14: 法在一念中無久近相於一念中而亦不壞眾生
0056a15: 三世久近劫智及種種眾生差別知見智如經智
0056a16: 入三世而無來往如是有十種智具在經說如是
0056a17: 上下前後四十品經總於始成正覺時於一剎那
0056a18: 際以法界海智印三昧門一時頓印身色言音說
0056a19: 諸佛法及一切塵中諸國剎海普宣流布及入涅
0056a20: 槃不移一時一際一性皆是法如是故前佛後佛
0056a21: 古今如是總在一時隨諸眾生現差別法古今相
0056a22: 徹名之為始契法如是名之為成依法如是非心
0056a23: 造作名之為正智達斯理名之為覺此經在晉朝
0056a24: 初譯有三十四品今於唐朝再譯為三十九品又
0056b01: 檢菩薩瓔珞本業經云佛子吾先於第六天說十
0056b03: 佛子第四十一地心者名入法界心又此下文佛
0056b04: 子吾先於第三禪中集八禪眾說一生補處菩薩
0056b05: 入佛華三昧定說百萬億偈今以略說一偈之義
0056b06: 開眾生心汝等受持此品即在十地品後是十一
0056b07: 地等覺位計此品名還名佛華品為依法為名故
0056b08: 又下文佛子吾先在此樹下說法界海時有八萬
0056b09: 無垢菩薩現身得佛故今為此大眾略開佛果行
0056b10: 處汝應頂受如瓔珞本業經即是說華嚴經竟化
0056b11: 諸三乘眾來詣菩提樹下一一重敘初成正覺時
0056b12: 所說華嚴五位法門具如彼經說為華嚴經少十
0056b13: 一地一品經今將彼對勘方知次第後有聞者不
0056b14: 須生疑但取彼經勘驗可知皁白今以第三禪中
0056b15: 說十一地佛華品即總有十處十會四十品在
0056b16: 初成正覺時以一剎那際海印法門一時頓說以
0056b17: 依本法無前後故為法本如是故以本身以本智
0056b18: 示本法故無重會普光明殿及三會等事故若重
0056b19: 重重重無盡之重不論三會以其法界海門總收
0056b20: 三世一念前後是一時亦無往彼重來入此如
0056b21: 來但以本智對現色身海印門故一時普示今言
0056b22: 於普光明殿重重三會者此非如是總是一時頓
0056b23: 印之法如經云如來於一言說中演說無邊契經
0056b24: 海但從法門品類為表法故菩薩名殊非是先來
0056c01: 後來之眾於法界海內不可以情作前後之想違
0056c02: 本法故於一念之內現三世事者為眾生故非於
0056c03: 本法而有三世此為明本法不可從末前已巳覆車
0056c04: 後須改轍不可直推先德以為龜鏡檢參經意都
0056c05: 無重會之名以文字敘致法門似有重意不觀品
0056c06: 中經意總是敘其前後通括一時一際一法界之
0056c07: 智用法門如十定品離世間品皆云如是我聞一
0056c08: 時佛在摩竭提國菩提場中始成正覺普光明殿
0056c09: 入剎那際三昧者但隨法位菩薩名別非是如來
0056c10: 去已巳重來以普光明殿為法界果智體故於一時
0056c11: 之際會其理事不離無作定門以十定門是法界
0056c12: 體故以普賢行是法界用即離世間品是也會此
0056c13: 二品不離普光明殿果德大宅智之本都如此三
0056c14: 度之說總是一處一時一法界一會之說非是如
0056c15: 情所見前後往來通餘九會總在一會一時一法
0056c16: 界一智海法門重重一時隱現無障無礙今於一
0056c17: 法界內隨其進修方便行相門中寄處表法以分
0056c18: 其十處十會者一菩提場第一會二普光明殿第
0056c19: 二會三昇須彌山頂第三會四昇夜摩天第四會
0056c20: 五昇兜率天第五會六昇他化自在天第六會七
0056c21: 昇三禪天第七會八給孤獨園第八會九覺城東
0056c22: 大塔廟處第九會十於一切國剎及塵中一切
0056c23: 空法界會名為十處十會普光明殿中會此經中
0056c24: 五位六位法門十定妙理普賢萬行始終體用十
0057a01: 處十會總在普光明殿一真法界因圓果滿報居
0057a02: 之宅之所含容十方世界都為一法一處一時一
0057a03: 體用際攝末歸本不可別分作前後往來三會之
0057a04: 說不可以己巳情塵翳障真教又此經中諸法皆以
0057a05: 十為圓數不可但言七處九會之說又問何故至
0057a06: 第七會但至三禪集八天眾說十一地法門何故
0057a07: 不至第四禪天者答曰為四禪天依其次第是佛
0057a08: 果處故佛正於菩提場中正證佛果通收四禪及
0057a09: 十方世界總為一普光明殿法界之宅報居之都
0057a10: 更無上下往來進修所在可得之相明佛四禪心
0057a11: 相無依無進修處故無往來也情絕應真同法界
0057a12: 故是佛第四禪以菩提樹下寄同阿蘭若處普光
0057a13: 明殿即是本居之報宅以此三說始終因果重敘
0057a14: 前初成佛之時以明前後不離菩提體本智海故
0057a15: 如此圓融始終因果成一際門於此經中前後有
0057a17: 中有四處一如初會中普賢菩薩入如來藏身三
0057a18: 昧以世界海漩法門示佛本源法界十蓮華藏世
0057a19: 界海因果始終報得之門即普賢菩薩是其行如
0057a20: 來藏身是其體即明以用入體理事徹故二毗盧
0057a21: 遮那所坐之座諸有莊嚴亦明因果始終體用相
0057a22: 徹故即以遮那佛以為報果以一切法空本智為
0057a23: 座體以普賢萬行為用莊嚴以此一切莊嚴具即
0057a24: 還以輪臺戶牖諸莊嚴具中出眾菩薩有十佛世
0057b01: 界微塵數雨寶供佛即明如來果德常居一切法
0057b02: 空之座普賢眾行妙用常感依報之所莊嚴理事
0057b03: 因果體用常相益故又以信修行門中有四度和
0057b04: 會因果無二門者即普光明殿三說始成正覺攝
0057b05: 末歸本一際法界是一度和會二三十七品名如
0057b06: 來出現品如來放眉間光灌文殊頂放口中光灌
0057b07: 普賢口令此二人共相問答說佛出現果德之門
0057b08: 即文殊為本智法體普賢為行為明和會體用徹
0057b09: 故以此徹處即名為佛初會中佛即明佛所自成
0057b10: 佛也三十七品中佛即明菩薩自力所及也因初
0057b11: 佛故而起信進所修以信進修行故自力所及自
0057b12: 佛果故以自佛果與前所信無異故三祇園之中
0057b13: 如來以師子頻伸三昧門舉五位因果導利人天
0057b14: 四善財童子彌勒樓閣中和會文殊普賢始終因
0057b15: 果及彌勒菩薩始終因果都為一際體用徹故通
0057b16: 前示果勸修門中普賢菩薩毗盧遮那二處和會
0057b17: 及後普光明殿如來出現品給孤獨園及彌勒樓
0057b18: 閣四處通為六處和會體用因果無二一際法門
0057b19: 是故彌勒樓閣名毗盧遮那莊嚴藏與初會中普
0057b20: 賢菩薩所入三昧名如來藏身前後名字一相似
0057b21: 故但取經文品類意況尋之參驗可見如來會通
0057b22: 總為一時一際以剎那際根本智宅門出生滅度
0057b23: 及常住在世轉正法輪總無虧一念成正覺時是
0057b24: 故經言智入三世而無來往此經總有十處十會
0057c01: 四十品經於九會中雲集都眾總有三百四十二
0057c02: 種眾并第三禪中一會九種眾亦在其數如是之
0057c03: 眾各各云有佛世界微塵數或云十佛世界微塵
0057c04: 數如是眾會一時俱會在始成正覺一剎那際猶
0057c05: 如大海周十方互相參映無障無礙若以第十
0057c06: 會一切國剎及塵中空法界一切會中者即十
0057c07: 方世界空法界及纖塵之內及一切眾生身塵
0057c08: 毛孔海會如海十方無間重重重重無盡無盡諸
0057c09: 佛菩薩眾海常然三世一念古今咸即今時之際
0057c10: 過去未來無盡之劫同時無虧一念成正覺時也
0057c11: 如是時體成佛不成佛覺與不覺時法如是故。
0057c12: 第二明示果勸修者即如來現相品普賢三昧品
0057c13: 世界成就品華嚴世界品毗盧遮那品如是五品
0057c14: 經是也於現相品如來口中眾齒之間放光以光
0057c15: 中音聲十方告眾使令咸集普賢菩薩為佛長子
0057c16: 治佛家法入佛三昧舉佛果德令眾敬愛起信樂
0057c17: 修如來於自身及座舉體用因果門令眾咸知以
0057c18: 佛自身為法界大智身以諸莊嚴具為普賢行用
0057c19: 報果以一切法空為座身以此三法齊平興悲智
0057c20: 門無始無終示悟眾生名之為佛如來又於眉間
0057c21: 毫相中放光明名一切菩薩智光明普照耀十方
0057c22: 世界藏其狀猶如寶色燈雲普照十方世界已巳右
0057c23: 遶於佛從足下入及於眉間毫相之內出十佛世
0057c24: 界微塵數菩薩眾於其佛前共坐一蓮華之座復
0058a01: 讚歎佛境界甚深此明因果無二光入足下明以
0058a02: 果成因眉間光者十地智果之光今入佛足下以
0058a03: 果成因十信之位還從足下輪中出此光也至十
0058a04: 住位內次至足指端出十行之內從足趺上出十
0058a05: 迴向之內膝上出十地之內還至眉間出終而復
0058a06: 始毫相光明是十地之果光其中出菩薩是其因
0058a07: 行明因從果出明此已巳上五品經是示佛果德令
0058a08: 眾信樂故。
0058a09: 第三明信心成備者即第二會中如來名號品四
0058a10: 聖諦品光明覺品菩薩問明品淨行品賢首品已巳
0058a11: 上六品經是也此六品經共成十信之一位一如
0058a12: 來名號品信佛名號十方世界隨生不同二四聖
0058a13: 諦品信知十方世界法門名字差殊皆以四聖諦
0058a14: 為本三光明覺品知光明本從果而來入佛足下
0058a15: 今還從足下放彼果光用成信位四菩薩問明品
0058a16: 信菩薩所問之法門五淨行品明信菩薩淨行從
0058a17: 大願力生六賢首品信知成佛以信為首信此六
0058a18: 品法門共成信位此六品經於普光明殿中說以
0058a19: 普光明殿是佛智用果滿報居之本宅還從中說
0058a20: 信位法門為明說果成信既信果德從茲已巳後至
0058a21: 十地十一地佛華品已巳來方明入道進修五位成
0058a22: 滿階降同別一通一切通為從因至果不隔時故
0058a23: 皆以根本不動智等十箇佛以為所信之門還以
0058a24: 自心根本不動智佛以為會體用故。
0058b01: 第四明入真實證者從第三會昇須彌山頂上於
0058b02: 如來兩足指端放光明於中說六品經是一昇須
0058b03: 彌山頂品二須彌頂上偈讚品三十住品四梵行
0058b04: 品五初發心功德品六明法品此六品經中如須
0058b05: 彌山頂品及偈讚品兩品經是帝釋諸天迎讚如
0058b06: 來歎佛功德及處之勝十住品梵行品初發心功
0058b07: 德品明法品四品經明創證法門住佛所住生在
0058b08: 佛家同佛智性功德解行理智如佛初發心時便
0058b09: 成正覺此會兩足指端放光者明初證法門發足
0058b10: 之始昇須彌山頂者明從前信心今昇十住法王
0058b11: 山頂至法之際智照無礙如上高山至相盡處故
0058b12: 又山者表定能發慧故從茲已巳去任法無功始終
0058b13: 俱佛不從八地方具無功瓔珞經云三賢菩薩法
0058b14: 流水中任運至佛初水後水一性水者因佛果佛
0058b15: 一性佛故於其中間無初中後不隔念故依本法
0058b16: 故無念可隔因果便終一念相應一念佛故不論
0058b17: 相好及與神通相好神通從此正覺中得若證正
0058b18: 覺即不著諸相但以覺道恒相應故通變相好不
0058b19: 求自至設至於後福智終時三世一時不隔念故
0058b20: 第五發行修行者從第四會昇夜摩天上於如來
0058b21: 兩足趺上放光說四品經一昇夜摩天宮品二夜
0058b22: 摩天宮偈讚品三十行品四十無盡藏品如此會
0058b23: 中昇夜摩天宮品夜摩天中偈讚品兩品是諸天
0058b24: 迎佛讚歎佛功德及歎處之勝十行品十無盡藏
0058c01: 品兩品經明從智身具普賢行悲智具足理智行
0058c02: 門所成依正二報福智無盡此位從如來兩足上
0058c03: 放光及昇夜摩天上說者為明從須彌山頂至相
0058c04: 盡際證佛智身至夜摩天下依法空本智起普賢
0058c05: 萬行門故以處表法令易解故如彼諸天離地際
0058c06: 故此天依空而住為明十行依本智法空而行故
0058c07: 第六明理事相入者從第五會昇兜率天宮於如
0058c08: 來膝上放光說十迴向有三品經一昇兜率天宮
0058c09: 品二兜率天宮偈讚品三十迴向品前之二品經
0058c10: 是諸天迎讚如來敬歎佛德及歎處之勝後之一
0058c11: 品是正說十迴向之法門迴向者令諸事法皆入
0058c12: 理故以十行事法入前十住中理事無礙故名迴
0058c13: 向前十住即是文殊法身本智後十行即是普賢
0058c14: 之萬行明二人體用相徹名為迴向膝上放光者
0058c15: 明理事卷舒自在故猶如人膝屈伸迴旋皆由於
0058c16: 膝何故兜率天說此位者為明此天於欲界之中
0058c17: 處中故又於天上五位五處五會之中故向下有
0058c18: 帝釋宮夜摩之兩會向上即有他化三禪之兩會
0058c19: 處五會中故於欲界中此天處中故故說十迴向
0058c20: 令會理事無礙根本智差別智智悲均融處於中
0058c21: 道以處表法故須此處說十迴向之門故。
0058c22: 第七明蘊修成德者從第六會昇他化自在天宮
0058c23: 中如來眉間放光明名菩薩力明此光與初會
0058c24: 中如來眉間所放光明終而復始至本處故說十
0059a01: 地一品經是也何故無昇他化天宮品無偈讚品
0059a02: 者為明十地果終住法本宮恒一切功終行極
0059a03: 更無昇進乃至三禪十方世界亦同此也為表果
0059a04: 終十地智滿無進修故常對諸佛現在前故為非
0059a05: 新來無稱歎故此十地門但於十住十行十迴向
0059a06: 中蘊積功成使令淳熟更無所住任運而成自令
0059a07: 具足一切諸法何故於此天處而說十地法門為
0059a08: 此天依他起化以成自樂名之他化自在天此位
0059a09: 菩薩依眾生故而行悲智興諸行雲雨諸法雨以
0059a10: 此為樂無自心想作諸行相以處表法故須此處
0059a11: 而說十地法門依藏法師說此品時有三加五請
0059a12: 者檢尋經意佛有十三種加金剛藏菩薩解脫月
0059a13: 及諸菩薩有四重請十三種加者一十方同號佛
0059a14: 現身以言讚慰使令說法又十方佛與十種智及
0059a15: 目善根力勝智力法如是力十二十方佛手摩金
0059a16: 剛藏菩薩頂許令說法十三毗盧遮那如來放眉
0059a17: 間光照金剛藏身光中說偈勸令說法是名十三
0059a18: 明以言讚慰是語業加與十種智是智業加手摩
0059a19: 頂是身業加眉間光照光中說法是法力加總通
0059a20: 言讚與十智手摩頂及光照身都為十三種加四
0059a21: 種請者一解脫月菩薩舉大眾疑請金剛藏菩薩
0059a22: 止而不說二解脫月重請金剛藏重止三解脫月
0059a23: 三請四諸大菩薩一時同請都為四請未知三加
0059a24: 五請從何而來若但取身語意業為三加者即與
0059b01: 十智眉間光照金剛藏身及光說法其加即有餘
0059b02: 若但取十方諸佛言讚使說為五請者佛位居尊
0059b03: 軌則之中不合為請以此之義總有十三種加四
0059b04: 種請與十種智業雖是智體不殊為不迷法相成
0059b05: 差別智故用時各別不可直取同門以一同中有
0059b06: 十三種所加各別四度重請皆殊超昇之義前已巳
0059b07: 說訖。
0059b08: 第八隨緣無礙者於第七會第三禪天集八禪眾
0059b09: 說一生補處菩薩入佛華三昧定說十一地等覺
0059b10: 位中普賢法門十地已巳終明自分道終等覺位中
0059b11: 行普賢行明入俗周法界行門重疊廣及
0059b12: 空及微塵中諸國剎海重重無礙究竟如法界廣
0059b13: 大如空名為等覺位中普賢行也言佛華三昧
0059b14: 者華之言行能堪可觀開敷感果義也此為佛行
0059b15: 法門佛者覺也明十一地等覺行用明十地成佛
0059b16: 已巳終次十一地覺行滿也故名佛華法門三昧者
0059b17: 法界本體大寂法門定亂情盡名為本寂以此定
0059b18: 故行普賢行門一切三昧此乃為本體故於彼天
0059b19: 處為於色界無色界八禪之眾說一生補處菩薩
0059b20: 入佛華三昧定門有百萬億偈以此位菩薩入佛
0059b21: 華法門善明入俗廣利含生自在故名隨緣無礙
0059b22: 此位明法界行周何故在彼天處說十一地法門
0059b23: 為彼天處憂苦情亡唯三昧樂為明此位菩薩定
0059b24: 亂情亡唯智悲利眾生樂故以處表法故於此處
0059c01: 說十一地法門地位行門廣如瓔珞經說此以當
0059c02: 華嚴經來文未足。
0059c03: 第九明因果位終者從十定品十通品十忍品阿
0059c04: 僧祇品壽量品諸菩薩住處品不思議法品如來
0059c05: 十身相海品如來隨好光明功德品普賢行品如
0059c06: 來出現品離世間品已巳上十二品經是也何以然
0059c07: 者為十定品至離世間品總該五位十地佛位及
0059c08: 普賢萬行始終因果門前後徹故是以十定品離
0059c09: 世間品二品經初皆敘初會及第二會云如是
0059c10: 我聞一時佛在摩竭提國阿蘭若法菩提場中始
0059c11: 成正覺於普光明殿入剎那際諸佛三昧者非是
0059c12: 重來集會但為十定及離世間二品是體用門通
0059c13: 始終故於普光明殿如來重敘依其法門菩薩眾
0059c14: 名號差別非是去已巳還復重來於十住十行十迴
0059c15: 向十地十一地法諸天處一時頓說諸位此之
0059c16: 二品意明體用徹於始終佛因果門故十定體是
0059c17: 文殊離世間法是普賢是故如來出現品中放光
0059c18: 和會二人因果相徹門故放眉間光入文殊頂放
0059c19: 口中光入普賢口令其理事自相問答說佛果門
0059c20: 佛果之門總在二人根本智差別智之際以定慧
0059c21: 力照之可見此之十二品經一時都會諸會六位
0059c22: 十一地總入普光本智法堂果德大宅法界之門
0059c23: 故是故十定品及離世間品皆敘前之初一二之
0059c24: 會說此經時譬如空中置百千寶鏡置一佛像在
0060a01: 於地上以眾菩薩圍繞莊嚴於彼百千寶鏡之中
0060a02: 一時頓現一一鏡中影像互相參入都無往來如
0060a03: 來亦爾於始成正覺之時天上人間十方國土一
0060a04: 時頓現互相參徹都無來去故彼此言音句義悉
0060a05: 皆參入都無來去不論重會不得作世間情解作
0060a06: 往來重會之心如前已巳述事須計會至而復說此
0060a07: 之經末須知和會始終如來出現品明五位十一
0060a08: 地果終之門一部之經始終之際以是義故流通
0060a09: 付囑總在其中出現品前普賢行品即明自己巳佛
0060a10: 果修行之行出現品後離世間品即明自己巳佛果
0060a11: 之後利生之行明佛果之後所行大悲智行諸習
0060a12: 總盡雖行普賢萬行不染世間名離世間品自修
0060a13: 佛果前普賢行明是自所乘并勸他學佛果也後
0060a14: 普賢行自己巳佛果已巳終果後純是利他以此能令
0060a15: 三寶不斷十通十忍亦是十定通五位體徹始
0060a16: 終也通者總通明義也忍者法忍之門阿僧祇乃
0060a17: 明數量之門壽量者乃明佛壽量隨人菩薩住處
0060a18: 者明菩薩所為人攝化住持境界常在不滅不思
0060a19: 議法者為明如來化儀法則自在非諸二乘及三
0060a20: 乘權學所知如來十身相海品者明十世界海十
0060a21: 毗盧遮那皆有九十七種相及十華藏世界微塵
0060a22: 數相如來隨好光明功德品為明如來隨好光明
0060a23: 照燭功德蒙光獲益普賢行品為明果前進修之
0060a24: 行如來出現品為明五位菩薩自力果終出現因
0060b01: 果位極離世間品為明佛果之後純是利他此已巳
0060b02: 上三十九品經六位五位因果位終利及諸天諸
0060b03: 神王眾入法界一品經如來入師子頻伸三昧還
0060b04: 舉佛果五位利及人間已巳前總結初會二會乃至
0060b05: 十一地七會之中佛位因果法門竟八會在祇園
0060b06: 中後當更敘。
0060b07: 第十明令凡實證者從第八會在祇園之中如來
0060b08: 入師子頻伸三昧門還舉法界果德現諸世間令
0060b09: 生信樂達佛實相五百聲聞目連鶖子示同不聞
0060b10: 寄同二乘有信不信如初會中五十五眾及覺首
0060b11: 等十首菩薩功德林等十林菩薩金剛幢等十幢
0060b12: 菩薩金剛藏等三十七箇藏菩薩如是各各有十
0060b13: 佛剎微塵數菩薩共集隨位倍增寄成諸位令諸
0060b14: 人天凡夫得此法門如此會中六千比丘明是凡
0060b15: 夫於文殊師利所頓明十耳十眼此眾雖居在路
0060b16: 發心境界不離佛會路上發心為表進修非是即
0060b17: 離其佛會乃至第九會覺城東會一萬龍眾五百
0060b18: 優婆塞五百優婆夷五百童子五百童女明是
0060b19: 凡夫同證佛位是故今言令凡實證第九會覺城
0060b20: 東過去佛大塔廟處文殊師利說普照法界修多
0060b21: 羅門無量諸龍得生人趣一萬諸龍發菩提心覺
0060b22: 城五眾俱登佛果但舉善財一人為首俱及其五
0060b23: 百之數法皆同然五百者表五位六千者表六位
0060b24: 信亦在中一萬龍者表其萬行之門故無有一事
0060c01: 浪施設故皆表法門過去諸佛大塔廟處為其會
0060c02: 者明古佛今佛道跡不殊還同如來會內一種善
0060c03: 財南詢諸友還明進修又明菩薩攝化眾生之行
0060c04: 相第十會者一切國剎及塵中空法界一切會
0060c05: 此十會一切剎塵中空法界有情身塵毛孔
0060c06: 之內如來重重重重海會無盡故如是法界佛果
0060c07: 法門諸有信解及初發心證入之者猶如師子王
0060c08: 之子初生之時雖則未能如其師子王力勢自在
0060c09: 然則師子相全體無異一切諸獸皆當畏之如於
0060c10: 此華嚴經佛果法門修信解及初證入者亦復如
0060c11: 是能信自己巳身心性相全體同諸佛果自體恒真
0060c12: 本大智故及證入者同諸如來佛果之門本無修
0060c13: 造自體全佛以此真門成備進修差別萬行恒無
0060c14: 始終一真果德雖未能堪力用如佛是則名為種
0060c15: 佛種子在於身田以信為始以定慧力證入之者
0060c16: 初發心時十住之首已巳入佛智慧是則名為生在
0060c17: 佛家為佛真子已巳與佛智同故具足如來諸善根
0060c18: 故便即超彼三乘得神通菩薩九地等見一切三
0060c19: 乘人天外道智所不及是故應當根堪之士一心
0060c20: 奉行。
0060c21: 
0060c22: 大方廣佛新華嚴經合論卷第七
0060c23: 
0060c24: 音切
0061a01: 劈普擊切。熏許云切。轍直列切。與久切。驗魚欠切。
