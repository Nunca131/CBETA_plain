0341a07: 
0341a08: 
0341a09: 
0341a10: 大方廣佛新華嚴經合論卷第五十
0341a11: 唐于闐國三藏沙門實叉難陀譯經
0341a12: 唐太原方山長者李通玄造論
0341a13: 唐福州開元寺沙門志寧釐經合論
0341a14: 十迴向品第二十五之九
0341a15: 【經】佛子菩薩摩訶薩以此善根如是迴向所謂不著
0341a16: 世間不取眾生其心清淨無所依止正念諸法離分
0341a17: 別見不捨一切佛自在慧不違三世一切諸佛正迴
0341a18: 向門隨順一切平等正法不壞如來真實之相等觀
0341a19: 三世無眾生相善順佛道善說於法深了其義入最
0341a20: 勝地悟真實法智慧圓滿信樂堅固雖善修正業而
0341a21: 知業性空了一切法皆如幻化知一切法無有自性
0341a22: 觀一切義及種種行隨世言說而無所著除滅一切
0341a23: 執著因緣知如實理觀諸法性皆悉寂滅了一切法
0341a24: 同一實相知諸法相不相違背與諸菩薩而共同止
0341b01: 修行其道善攝眾生入去來今一切菩薩迴向之門
0341b02: 於諸佛法心無驚怖以無量心令諸眾生普得清淨
0341b03: 於十方世界不起執取我我所心於諸世間無所分
0341b04: 別於一切境界不生染著勤修一切出世間法於諸
0341b05: 世間無取無依於深妙道正見牢固離諸妄見了真
0341b06: 實法譬如真如一切處無有邊際善根迴向亦復
0341b07: 如是一切處無有邊際譬如真如真實為性善根
0341b08: 迴向亦復如是了一切法真實為性譬如真如恒守
0341b09: 本性無有改變善根迴向亦復如是守其本性始終
0341b10: 不改譬如真如以一切法無性為性善根迴向亦復
0341b11: 如是了一切法無性為性譬如真如無相為相善根
0341b12: 迴向亦復如是了一切法無相為相譬如真如若有
0341b13: 得者終無退轉善根迴向亦復如是若有得者於諸
0341b14: 佛法永不退轉譬如真如一切諸佛之所行處善根
0341b15: 迴向亦復如是一切如來所行之處譬如真如離境
0341b16: 界相而為境界善根迴向亦復如是離境界相而為
0341b17: 三世一切諸佛圓滿境界譬如真如能有安立善根
0341b18: 迴向亦復如是悉能安立一切眾生譬如真如性常
0341b19: 隨順善根迴向亦復如是盡未來劫隨順不斷譬如
0341b20: 真如無能測量善根迴向亦復如是等空界盡眾
0341b21: 生心無能測量譬如真如充滿一切善根迴向亦復
0341b22: 如是一剎那中普周法界譬如真如常住無盡善根
0341b23: 迴向亦復如是究竟無盡譬如真如無有比對善根
0341b24: 迴向亦復如是普能圓滿一切佛法無有比對譬如
0341c01: 真如體性堅固善根迴向亦復如是體性堅固非諸
0341c02: 惑惱之所能沮譬如真如不可破壞善根迴向亦復
0341c03: 如是一切眾生不能損壞譬如真如照明為體善根
0341c04: 迴向亦復如是以普照明而為其性譬如真如無所
0341c05: 不在善根迴向亦復如是於一切處悉無不在譬如
0341c06: 真如一切時善根迴向亦復如是一切時譬如
0341c07: 真如性常清淨善根迴向亦復如是住於世間而體
0341c08: 清淨譬如真如於法無礙善根迴向亦復如是周行
0341c09: 一切而無所礙譬如真如為眾法眼善根迴向亦復
0341c10: 如是能為一切眾生作眼譬如真如性無勞倦善根
0341c11: 迴向亦復如是修行一切菩薩諸行恒無勞倦譬如
0341c12: 真如體性甚深善根迴向亦復如是其性甚深譬如
0341c13: 真如無有一物善根迴向亦復如是了知其性無有
0341c14: 一物譬如真如性非出現善根迴向亦復如是其體
0341c15: 微妙難可得見譬如真如離眾垢翳善根迴向亦復
0341c16: 如是慧眼清淨離諸癡翳譬如真如性無與等善根
0341c17: 迴向亦復如是成就一切諸菩薩行最上無等譬如
0341c18: 真如體性寂靜善根迴向亦復如是善能隨順寂靜
0341c19: 之法譬如真如無有根本善根迴向亦復如是能入
0341c20: 一切無根本法譬如真如體性無邊善根迴向亦復
0341c21: 如是淨諸眾生其數無邊譬如真如體性無著善根
0341c22: 迴向亦復如是畢竟遠離一切諸著譬如真如無有
0341c23: 障礙善根迴向亦復如是除滅一切世間障礙譬如
0341c24: 真如非世所行善根迴向亦復如是非諸世間之所
0342a01: 能行譬如真如體性無住善根迴向亦復如是一切
0342a02: 生死皆非所住譬如真如性無所作善根迴向亦復
0342a03: 如是一切所作悉皆捨離譬如真如體性安住善根
0342a04: 迴向亦復如是安住真實譬如真如與一切法而共
0342a05: 相應善根迴向亦復如是與諸菩薩聽聞修習而共
0342a06: 相應譬如真如一切法中性常平等善根迴向亦復
0342a07: 如是於諸世間修平等行譬如真如不離諸法善根
0342a08: 迴向亦復如是盡未來際不捨世間譬如真如一切
0342a09: 法中畢竟無盡善根迴向亦復如是於諸眾生迴向
0342a10: 無盡譬如真如與一切法無有相違善根迴向亦復
0342a11: 如是不違三世一切佛法譬如真如普攝諸法善根
0342a12: 迴向亦復如是盡攝一切眾生善根譬如真如與一
0342a13: 切法同其體性善根迴向亦復如是與三世佛同一
0342a14: 體性譬如真如與一切法不相捨離善根迴向亦復
0342a15: 如是攝持一切世出世法譬如真如無能蔽善根
0342a16: 迴向亦復如是一切世間無能蔽譬如真如不可
0342a17: 動搖善根迴向亦復如是一切魔業無能動搖譬如
0342a18: 真如性無垢濁善根迴向亦復如是修菩薩行無有
0342a19: 垢濁譬如真如無有變易善根迴向亦復如是愍念
0342a20: 眾生心無變易譬如真如不可窮盡善根迴向亦復
0342a21: 如是非諸世法所能窮盡譬如真如性常覺悟善根
0342a23: 失壞善根迴向亦復如是於諸眾生起勝志願永不
0342a24: 失壞譬如真如能大照明善根迴向亦復如是以大
0342b01: 智光照諸世間譬如真如不可言說善根迴向亦復
0342b02: 如是一切言語所不可說譬如真如持諸世間善根
0342b03: 迴向亦復如是能持一切菩薩諸行譬如真如隨世
0342b04: 言說善根迴向亦復如是隨順一切智慧言說譬如
0342b05: 真如一切法善根迴向亦復如是於十方一切
0342b06: 佛剎現大神通成等正覺譬如真如無有分別善根
0342b07: 迴向亦復如是於諸世間無所分別譬如真如一
0342b08: 切身善根迴向亦復如是十方剎無量身中譬如
0342b09: 真如體性無生善根迴向亦復如是方便示生而無
0342b10: 所生譬如真如無所不在善根迴向亦復如是十方
0342b11: 三世諸佛土中普現神通而無不在譬如真如在
0342b12: 於夜善根迴向亦復如是於一切夜放大光明施作
0342b13: 佛事譬如真如在於晝善根迴向亦復如是悉令
0342b14: 一切在晝眾生見佛神變演不退輪離垢清淨無空
0342b15: 過者譬如真如在半月及以一月善根迴向亦復
0342b16: 如是於諸世間次第時節得善方便於一念中知一
0342b17: 切時譬如真如在年歲善根迴向亦復如是住無
0342b18: 量劫明了成熟一切諸根皆令圓滿譬如真如成
0342b19: 壞劫善根迴向亦復如是住一切劫清淨無染教化
0342b20: 眾生咸令清淨譬如真如盡未來際善根迴向亦復
0342b21: 如是盡未來際修諸菩薩清淨妙行成滿大願無有
0342b22: 退轉譬如真如住三世善根迴向亦復如是令諸
0342b23: 眾生於一剎那見三世佛未曾一念而有捨離譬如
0342b24: 真如一切處善根迴向亦復如是超出三界周
0342c01: 一切悉得自在譬如真如住有無法善根迴向亦復
0342c02: 如是了達一切有無之法畢竟清淨譬如真如體性
0342c03: 清淨善根迴向亦復如是能以方便集助道法淨治
0342c04: 一切諸菩薩行譬如真如體性明潔善根迴向亦復
0342c05: 如是令諸菩薩悉得三昧明潔之心譬如真如體性
0342c06: 無垢善根迴向亦復如是遠離諸垢滿足一切諸清
0342c07: 淨意譬如真如無我我所善根迴向亦復如是以無
0342c08: 我我所清淨之心充滿十方諸佛國土譬如真如體
0342c09: 性平等善根迴向亦復如是獲得平等一切智智照
0342c10: 了諸法離諸癡翳譬如真如超諸數量善根迴向亦
0342c11: 復如是與超數量一切智乘大力法藏而同止住興
0342c12: 十方一切世界廣大法雲譬如真如平等安住善
0342c13: 根迴向亦復如是發生一切諸菩薩行平等住於一
0342c14: 切智道譬如真如住一切諸眾生界善根迴向亦
0342c15: 復如是滿足無礙一切種智於眾生界悉現在前譬
0342c16: 如真如無有分別普住一切音聲智中善根迴向亦
0342c17: 復如是具足一切諸言音智能普示現種種言音開
0342c18: 示眾生譬如真如永離世間善根迴向亦復如是普
0342c19: 使眾生永出世間譬如真如體性廣大善根迴向亦
0342c20: 復如是悉能受持去來今世廣大佛法恒不忘失勤
0342c21: 修一切菩薩諸行譬如真如無有間息善根迴向亦
0342c22: 復如是為欲安處一切眾生於大智地於一切劫修
0342c23: 菩薩行無有間息譬如真如體性寬廣一切法善
0342c24: 根迴向亦復如是淨念無礙普攝一切寬廣法門譬
0343a01: 如真如攝品善根迴向亦復如是證得無量品
0343a02: 類之智修諸菩薩真實妙行譬如真如無所取著善
0343a03: 根迴向亦復如是於一切法皆無所取除滅一切世
0343a04: 間取著普令清淨譬如真如體性不動善根迴向亦
0343a05: 復如是安住普賢圓滿行願畢竟不動譬如真如是
0343a06: 佛境界善根迴向亦復如是令諸眾生滿足一切大
0343a07: 智境界滅煩惱境悉令清淨譬如真如無能制伏善
0343a08: 根迴向亦復如是不為一切眾魔事業外道邪論之
0343a09: 所制伏譬如真如非是可修非不可修善根迴向亦
0343a10: 復如是捨離一切妄想取著於修不修無所分別譬
0343a11: 如真如無有退捨善根迴向亦復如是常見諸佛發
0343a12: 菩提心大誓莊嚴永無退捨譬如真如普攝一切世
0343a13: 間言音善根迴向亦復如是能得一切差別言音神
0343a14: 通智慧普發一切種種言辭譬如真如於一切法無
0343a15: 所希求善根迴向亦復如是令諸眾生乘普賢乘而
0343a16: 得出離於一切法無所貪求譬如真如住一切地善
0343a17: 根迴向亦復如是令一切眾生捨世間地住智慧地
0343a18: 以普賢行而自莊嚴譬如真如無有斷絕善根迴向
0343a19: 亦復如是於一切法得無所畏隨其類音處處演說
0343a20: 無有斷絕譬如真如捨離諸漏善根迴向亦復如是
0343a21: 令一切眾生成就法智了達於法圓滿菩提無漏功
0343a22: 德譬如真如無有少法而能壞亂令其少分非是覺
0343a23: 悟善根迴向亦復如是普令開悟一切諸法其心無
0343a24: 量周法界譬如真如過去非始未來非末現在非
0343b01: 異善根迴向亦復如是為一切眾生新新恒起菩提
0343b02: 心願普使清淨永離生死譬如真如於三世中無所
0343b03: 分別善根迴向亦復如是現在念念心常覺悟過去
0343b04: 未來皆悉清淨譬如真如成就一切諸佛菩薩善根
0343b05: 迴向亦復如是發起一切大願方便成就諸佛廣大
0343b06: 智慧譬如真如究竟清淨不與一切諸煩惱俱善根
0343b07: 迴向亦復如是能滅一切眾生煩惱圓滿一切清淨
0343b08: 智慧。
0343b09: 【論】第六佛子已巳下至圓滿一切清淨智慧有一百
0343b10: 八十九行半經明以如上迴向皆以無性無著真
0343b11: 如為迴向分已巳上一百八十九行半經明約以真
0343b12: 如為迴向體以真如世間出世間一切法迴向
0343b13: 還世間出世間一切法何以然者為以迴向為
0343b14: 方便興起無作真如中大智大悲大陀羅尼門大
0343b15: 神通道力令稱真如無作大自在作用恒寂故若
0343b16: 不如是以大願大悲大智慧無限迴向但依無作
0343b17: 真如用淨煩惱即同二乘樂寂及三乘六通菩薩
0343b18: 但生一方淨國不入法界之真門居門外之權乘
0343b19: 且止草庵之位當知滿十方之差別種智皆由大
0343b20: 願力而發生圓法界之行門藉迴向而興起故立
0343b21: 斯教網用接有緣明知軌度而踐其蹤使學者省
0343b22: 功而不錯謬者也。
0343b23: 【經】佛子菩薩摩訶薩如是迴向時得一切佛剎平等
0343b24: 普嚴淨一切世界故得一切眾生平等普為轉無礙
0343c01: 法輪故得一切菩薩平等普出生一切智願故得一
0343c02: 切諸佛平等觀察諸佛體無二故得一切法平等普
0343c03: 知諸法性無易故得一切世間平等以方便智善解
0343c05: 向故得一切時平等勤修佛事於一切時無斷絕故
0343c06: 得一切業果平等於世出世所有善根皆無染著咸
0343c07: 究竟故得一切佛自在神通平等隨順世間現佛事
0343c08: 故佛子是為菩薩摩訶薩第八真如相迴向。
0343c09: 【論】第七佛子已巳下至第八真如相迴向有十一行
0343c10: 半經明以如上真如相迴向自獲義利分。
0343c11: 【經】菩薩摩訶薩住此迴向證得無量清淨法門能為
0343c12: 如來大師子吼自在無畏以善方便教化成就無量
0343c13: 菩薩於一切時未曾休息得佛無量圓滿之身一身
0343c14: 充一切世界得佛無量圓滿音聲一音開悟一切
0343c15: 眾生得佛無量圓滿之力一毛孔中普能容納一切
0343c16: 國土得佛無量圓滿神通置諸眾生於一塵中得佛
0343c17: 無量圓滿解脫於一眾生身示現一切諸佛境界成
0343c18: 等正覺得佛無量圓滿三昧一三昧中普能示現一
0343c19: 切三昧得佛無量圓滿辯才說一句法窮未來際而
0343c20: 不可盡悉除一切眾生疑惑得佛無量圓滿眾生具
0343c21: 佛十力盡眾生界示成正覺佛子是為菩薩摩訶薩
0343c23: 【論】第八菩薩摩訶薩已巳下至善根隨順真如相迴
0343c24: 向有十三行半經明如上迴向已巳得同如來成道
0344a01: 分。
0344a02: 【經】爾時金剛幢菩薩承佛威力普觀十方而說頌言。
0344a03: 【論】第九爾時已巳下一行經明金剛幢菩薩說頌歎
0344a04: 法分。
0344a05: 【經】菩薩志樂常安住正念堅固離癡惑
0344a06: 其心善耎恒清涼積集無邊功德行
0344a07: 菩薩謙順無違逆所有志願悉清淨
0344a08: 已巳得智慧大光明善能照了一切業
0344a09: 菩薩思惟業廣大種種差別甚希有
0344a10: 決意修行無退轉以此饒益諸生
0344a11: 諸業差別無量種菩薩一切勤修習
0344a12: 隨順眾生不違意普令心淨生歡喜
0344a13: 已巳昇調御人尊地離諸熱惱心無礙
0344a14: 於法於義悉善知為利生轉勤習
0344a15: 菩薩所修眾善行無量無數種種別
0344a16: 於彼一切分別知為利生故迴向
0344a17: 以妙智慧恒觀察究竟廣大真實理
0344a18: 斷諸有處悉無餘如彼真如善迴向
0344a19: 譬如真如一切如是普攝諸世間
0344a20: 菩薩以此心迴向悉令眾生無所著
0344a21: 菩薩願力一切譬如真如無不在
0344a22: 若見不見念悉周悉以功德而迴向
0344a23: 夜中隨住晝亦住半月一月亦隨住
0344a24: 若年若劫悉住中真如如是行亦然
0344b01: 所有三世及剎土一切眾生與諸法
0344b02: 悉住其中無所住以如是行而迴向
0344b03: 譬如真如本自性菩薩如是發大心
0344b04: 真如所在無不在以如是行而迴向
0344b05: 譬如真如本自性其中未曾有一法
0344b06: 不得自性是真性以如是業而迴向
0344b07: 如真如相業亦爾如真如性業亦爾
0344b08: 如真如性本真實業亦如是同真如
0344b09: 譬如真如無邊際業亦如是無有邊
0344b10: 而於其中無縛著是故此業得清淨
0344b11: 如是聰慧真佛子志願堅固不動搖
0344b12: 以其智力善通達入於諸佛方便藏
0344b13: 覺悟法王真實法於中無著亦無縛
0344b14: 如是自在心無礙未曾見有一法起
0344b15: 如來法身所作業一切世間如彼相
0344b16: 說諸法相皆無相知如是相是知法
0344b17: 菩薩住是不思議於中思議不可盡
0344b18: 入此不可思議處思與非思皆寂滅
0344b19: 如是思惟諸法性了達一切業差別
0344b20: 所有我執皆除滅住於功德無能動
0344b21: 菩薩一切業果報悉為無盡智所印
0344b22: 如是無盡自性盡是故無盡方便滅
0344b23: 菩薩觀心不在外亦復不得在於內
0344b24: 知其心性無所有我法皆離永寂滅
0344c01: 彼諸佛子如是知一切法性常空寂
0344c02: 無有一法能造作同於諸佛悟無我
0344c03: 了知一切諸世間悉與真如性相等
0344c04: 見是不可思議相是則能知無相法
0344c05: 若能住是甚深法常樂修行菩薩行
0344c06: 為欲利益諸生大誓莊嚴無退轉
0344c07: 是則超過於世間不起生死妄分別
0344c08: 了達其心如幻化勤修眾行度生
0344c09: 菩薩正念觀世間一切皆從業緣得
0344c10: 為欲救度修諸行普攝三世無遺者
0344c11: 了知眾生種種異悉是想行所分別
0344c12: 於此觀察悉明了而不壞於諸法性
0344c13: 智者了知諸佛法以如是行而迴向
0344c14: 哀愍一切諸眾生令於實法正思惟
0344c15: 【論】十已巳下有五十八行頌明以頌重頌前法分第
0344c16: 二隨文釋義者於自餘文義經文自具如第八段
0344c17: 經云一身充一切世間得佛無量音聲於一毛
0344c18: 孔中普能容納一切國土得佛無量神通置諸眾
0344c19: 生於一毛孔此約十住初心見道之後能入如實
0344c20: 知見然為凡夫有信之士略釋少分以開心目非
0344c21: 入禪定觀智會融方親見爾論主以頌說曰了知
0344c22: 毛孔大小性十方國土無表裏智境含容十方剎
0344c23: 剎土體相本皆幻智身體淨相無礙毛孔微塵亦
0344c24: 復然國土因心妄生無妄智境恒相納眾生心
0345a01: 淨無表裏乃了自身毛亦然心無分別自他情一
0345a02: 切塵毛含佛剎是故如來說迴向廣興願行融自
0345a03: 他願他得樂與己巳同心淨佛國恒相入以廣大願
0345a04: 興大智同體智悲充法界無功理智起身雲隨類
0345a05: 現形聲亦爾能以自他同體智眾生身中現佛國
0345a06: 以眾生智轉法輪眾生心迷不知覺以眾生智是
0345a07: 佛智佛智本是眾生智迷者佛智作眾生悟者眾
0345a08: 生是佛智如是了達體同別堪與眾生作依止約
0345a09: 釋第八真如相迴向竟。
0345a10: 第九無著無縛解脫迴向以力波羅蜜為體以善
0345a11: 財所見天神為所表此位之行也所居之城名墮
0345a12: 羅底神號大天城名墮羅底者此曰有門城
0345a13: 此是此界乾坤以乾為天門已巳後次第見地神以
0345a14: 此二位明和會此十迴向位之智極悲終天神表
0345a15: 法空妙智之極地神表大慈悲至極厚載萬物育
0345a16: 含生故像如父母位也天神現無量種眾寶積聚
0345a17: 如山地神放光地震嚴寶種種寶物處處莊嚴地
0345a18: 為淨剎眾多寶藏自然踊現明天神地神隨業養
0345a19: 育濟物之德廣大至文方明略舉會通表法之意
0345a20: 令後學者易見其意不迷教行不修行表法中
0345a21: 明智淨稱天之性即法財充滿功德寶出現如山
0345a22: 若純淨大悲育載萬物如地無勞故地體本唯淨
0345a23: 土此唯智悲之淨極故即佛國莊嚴淨也此明神
0345a24: 智應真德會天地濟育物也亦是天地之神靈是
0345b01: 菩薩約位所堪治真俗之行此位天神表之明昇
0345b02: 進理智幽微像天靈而不測神功萬有以不作而
0345b03: 為之二義如前第一從佛子至說頌已巳來長科為
0345b04: 七段。
0345b05: 【經】佛子云何為菩薩摩訶薩無著無縛解脫迴向佛
0345b06: 子是菩薩摩訶薩於一切善根心生尊重所謂於出
0345b07: 生死心生尊重於攝取一切善根心生尊重於希求
0345b08: 一切善根心生尊重於悔諸過業心生尊重於隨喜
0345b09: 善根心生尊重於禮敬諸佛心生尊重於合掌恭敬
0345b10: 心生尊重於頂禮塔廟心生尊重於勸佛說法心生
0345b11: 尊重於如是等種種善根皆生尊重隨順忍可。
0345b12: 【論】第一佛子云何為菩薩摩訶薩無著無縛解脫
0345b13: 迴向已巳下至隨順忍可有八行經明因中種善根
0345b14: 生十種尊重分經云菩薩摩訶薩於一切善根心
0345b15: 生尊重者舉十種意在無盡所謂者欲論及所陳
0345b16: 之法謂於出生死心生尊重者三乘中出分段生
0345b17: 死得變易生死為有厭生死欣寂靜故得入變易
0345b18: 生死不同一乘以智生身周剎海任根應現非
0345b19: 生死性乃至同於世法非生死性諸見道者應如
0345b20: 是知若論自報智合行同方能也如是出生死
0345b21: 性心生尊重故經云於攝取一切善根心生尊重
0345b22: 者即攝善法戒於希求一切善根心生尊重者十
0345b23: 信有漏所求十住已巳去無漏希求總須心生尊重
0345b24: 於悔諸過業心生尊重者是悔往業也已巳下隨文
0345c01: 義可知如是令尊其因故果便不退如十層之閣
0345c02: 下固而上存已巳上一段以尊重因竟。
0345c03: 
0345c04: 大方廣佛新華嚴經合論卷第五十
0345c05: 
0345c06: 音切
0345c07: 翳於計切。測楚力切。怖布音。
