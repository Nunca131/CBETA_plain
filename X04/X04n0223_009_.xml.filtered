0066b16: 
0066b17: 
0066b18: 
0066b19: 大方廣佛新華嚴經合論卷第九
0066b20: 唐于闐國三藏沙門實叉難陀譯經
0066b21: 唐太原方山長者李通玄造論
0066b22: 唐福州開元寺沙門志寧釐經合論
0066b23: 世主妙嚴品第一之二
0066b24: 【論】三明教體者依涉法師釋出經教體云一切聖
0066c01: 教四法為體名句文身語為性故以先慣習相領
0066c02: 解故此為四聞特流布令法久住故然此法依六
0066c03: 處轉一者依法謂十二分教故二者依義隨位相
0066c04: 故三者依彼時說去來今自他事故四者依處要
0066c05: 在世界國城故五者依數一十百千至微塵故六
0066c06: 者依彼補特伽羅必有說佛時故由斯六處得有
0066c07: 正法久住補特伽羅者此云數取趣也上依涉法
0066c08: 師立教體竟今通玄以自管闚依此大方廣佛華
0066c09: 嚴經立其教體約立十法以為教體廣乃無盡一
0066c10: 一切眾生根器佛一圓音一念三世無始無終常
0066c11: 轉法輪以為教體二一切聖凡境界莊嚴果報以
0066c12: 為教體此乃見境發心不待說故見惡厭之見善
0066c13: 樂之總能起善故又一切法無非佛事故三一切
0066c14: 法自性清淨以為教體以觀察力心契自相應故
0066c15: 不待說故四以行住坐臥四威儀以為教體見敬
0066c16: 發心不待語故五以佛菩薩出現涅槃以為教體
0066c17: 以此法事令諸眾生見敬及念戀發心故六以佛
0066c18: 菩薩神通道力以為教體現諸自在見者發心不
0066c19: 待文句故七以無常苦空為教體觀者發心不待
0066c20: 語故八以無言寂然為教體即淨名居士默答不
0066c21: 待名句文及以語故九以名句文身語及眾生根
0066c22: 為教體藉言方現故十以法界一切法本真為教
0066c23: 體眾生法之能淨垢故大要言之一切眾生諸煩
0066c24: 惱海一切眾生隨分善根人天樂果聲聞緣覺菩
0067a01: 薩佛乘解脫涅槃名句文身語業等及一切善惡
0067a02: 果報空法界言與無言一切法無非教體以自
0067a03: 觀智或以聞法或自思惟內薰智現能離諸惡及
0067a04: 得涅槃說與不說皆是教體若無煩惱即無教體
0067a05: 四總陳眾會者於中大意其義有三一總舉會數
0067a06: 二陳其會意三說佛出世所由。一總舉會數者
0067a07: 其會有十。二陳其會意者一初會在菩提場中
0067a08: 明示現初成正覺為化眾生故第二會在普光明
0067a09: 殿明法報及行所行報得依正二報所居之宅是
0067a10: 故於此品初重言如是我聞顯起初會為初蘭若
0067a11: 菩提場體不離此體得道此處報宅所居故猶如
0067a12: 世人於靜處得道方始歸來示現此法本無來去
0067a13: 遷其時分第三昇須彌山頂帝釋宮是第三會明
0067a14: 從普光明殿中說十信之位於其地上創起信心
0067a15: 今於帝釋天宮表其進修之位法行增勝故於此
0067a16: 天說十住之門明十住之位創始應真心與空合
0067a17: 一分自得慧用自在如天故如上高山身與空合
0067a18: 以處表法位勝不即要在生天明無相慧用如天
0067a19: 自在故又明山體於世間中出高過俗也表於十
0067a20: 住初心禪定如山不動無相妙慧出俗現前能破
0067a21: 障故第四會在夜摩天宮者明夜摩天居在空際
0067a22: 不與地連明其十行依空行行不與貪欲癡愛繫
0067a23: 著諸有之連故於此處說十行位表法如是不要
0067a24: 身生彼天明在行洹空無所依故第五會在兜率
0067b01: 天宮者明此天處是樂知足故說十迴向為表迴
0067b02: 向之位均融理事大願大悲大智使不偏僻不貪
0067b03: 世樂不貪涅槃不著大悲不著大願不離其中使
0067b04: 令處世如蓮華同塵而不污又表此天於欲界處
0067b05: 中下有忉利夜摩上有化樂他化以明上下此天
0067b06: 處欲界之中還說十迴向門表令法身大智萬行
0067b07: 大願大悲均調處中不令同世慈悲有愛不令如
0067b08: 三乘樂修出世心增二乘趣寂菩薩留生及捨淨
0067b09: 土等過皆非稱其法爾故表法如是不即要生彼
0067b10: 天明迴真入俗使悲智均平第六會在他化自在
0067b11: 天為於此天說其十地為此天以他變化用成己巳
0067b12: 樂以明十地大悲大智皆悉成滿但化眾生以為
0067b13: 自己巳涅槃之樂無自樂故問何故超化樂而於他
0067b14: 化說十地之行答曰為明從十迴向均融理智大
0067b15: 悲大願成滿增勝不依次第而超化樂不同下位
0067b16: 次第而修如世興易初以十錢得利一倍後以二
0067b17: 十便成四十即便超初及第二利故又明十地果
0067b18: 終居欲界之際而得自在同而不染出而不離又
0067b19: 明十地菩薩功超欲縛故此天同其魔梵教化波
0067b20: 旬故同魔王位攝魔眷屬教化自在故居此天又
0067b21: 明菩薩進修行相十地之位道力功行階降合然
0067b22: 以無明住地未純熟故未明淨故其無明住地果
0067b23: 極方終設至十一地二愚猶在是故此經阿僧祇
0067b24: 品如來隨好功德品此二品之法佛果已巳前十一
0067c01: 地普賢行滿未能達盡以是義故如來自說明果
0067c02: 終始知算數之極如來隨好功德佛果方終已巳前
0067c03: 諸位法門當位菩薩自說最下入法界一品如來
0067c04: 神力說表法界中明一切法總神總真總不思議
0067c05: 明法界體凡聖一性故於人中說至文方明以此
0067c06: 二愚佛果方息是故十地之位隨力所堪堪至此
0067c08: 一得一切得為明法界無始終法故不可即作始
0067c09: 終長短存情思想違理之見故以定慧照之可見
0067c10: 第七會在第三禪說此一會說百萬億偈此會來
0067c11: 文未足如纓絡本業經具云彼經是化三乘人已巳
0067c12: 後如來領至菩提樹下說初成佛時說華嚴經
0067c13: 會次第彼經具言計此一會通為十處十會四十
0067c14: 品經為此經十十成法皆圓滿故明三禪之中初
0067c15: 禪除憂二禪滅苦憂苦既無三禪唯是法悅樂故
0067c16: 由法樂故喜動還存以喜動故色心還在此色心
0067c17: 是樂禪悅樂無思之色非如欲界之色故心有無
0067c18: 思樂禪之色出入之息猶存報得淨身身如皓雪
0067c19: 衣如金色過身一倍行即遊空足不履踐初禪身
0067c20: 長二里半二禪身五里三禪身十里衣與身倍至
0067c21: 文廣明明於此天說十一地法門表等覺位中順
0067c22: 其法身行其萬行教化眾生周法界常法樂故
0067c23: 至第四禪寄同是佛位故稱真法性無出入息隨
0067c24: 理普周任眾生見習氣迷法之愚一時總盡世及
0068a01: 出世法無事不窮號之為種種光明照義也以
0068a02: 智滿故表法如是不即如是上下往來但以法身
0068a03: 大智空一切智日對現色身於法界中隨其器
0068a04: 水普現眾像此之一會超前十地過初禪二禪二
0068a05: 天明此十一地智倍倍增故已巳上昇天寄處表法
0068a06: 昇進漸漸自在非是法屬彼天皆一切處故第
0068a07: 八會在普光明殿說十定法門其定名入剎那際
0068a08: 如三乘說八十生滅為一剎那八十剎那名為一
0068a09: 念此明三乘說如此一乘中但以剎那是極短促
0068a10: 思慮不及之故終不論別有生滅明如來出世始
0068a11: 終不離剎那際如離世間品說如來正處胎時住
0068a12: 兜率天并初生出家學道成菩提轉法輪入涅槃
0068a13: 總一時身猶處胎未出為此定體稱法界本性以
0068a14: 為定體更無長短始終三世總為一際更不許如
0068a15: 世妄情想佛出興作長短計違真理故即明時之
0068a16: 極也更不論剎那外別有生滅此是當部經之意
0068a17: 趣不同古人釋此會為重會普光法堂者意不如
0068a18: 是不以見名言教中兩度三度重敘普光明殿即
0068a19: 云重會乃至三會等故失其真意豈可令他作去
0068a20: 來之見如經意者但以佛自體無作大悲為母以
0068a21: 一切種智為佛以法無性無所依為時日歲月以
0068a22: 一切眾生根器為明鏡佛於一切眾生心海任物
0068a23: 自見各得自法皆令向善及得菩提非是如來有
0068a24: 重來重去相故但明此普光明殿是如來自性一
0068b01: 切智種智之都體也為依報所居此剎那際定是
0068b02: 佛一切智種智之法性故意在總括一切法界眾
0068b03: 海會等總體不令學者有往來自他故今者作
0068b04: 往來重會之見此將不可也總明如王寶印一時
0068b05: 頓印不可作重會去來之見經無此意第九會在
0068b06: 普光明殿者明從此處而起信心發行修十住十
0068b07: 行十迴向十地十定十通十忍乃至如來出現品
0068b08: 佛果位終皆悉不離普賢舊行是故佛果向前十
0068b09: 住已巳上自乘普賢行滿即如來出現品前三十六
0068b10: 品經至普賢行品是佛果位後自行已巳滿純是利
0068b11: 他普賢行故出現品後離世間品是為從第二會
0068b12: 普光明殿中起信心已巳經過五位始終因果不離
0068b13: 本跡諸佛果滿舊普賢門於十定品中亦其此處
0068b14: 明以法身定體圓通終始一際一處三法同一不
0068b15: 移普光明殿報居之宅齊頭普印無有重會三會
0068b16: 去已巳還來古人釋此會為重會三會普光明殿以
0068b17: 法界門不可作世情思想解故如善財從覺城東
0068b18: 大塔廟處妙德之所初生信心經過五十箇位門
0068b19: 至德生童子有德童女為未是佛果已巳前自利利
0068b21: 是佛果終位令其善財見文殊明今至果不
0068b22: 離舊所初信之門菩提理智便聞普賢名便見其
0068b23: 身等普賢身者彼明果後普賢之行經云更入無
0068b24: 量三昧者為明證過佛果位內二種愚故二愚者
0068c01: 一迷阿僧祇廣大數愚二佛位之內隨好功德廣
0068c02: 大愚此之二法唯佛究竟自利進修五位菩薩未
0068c03: 過故以是義故此兩品經如來自說及法界品如
0068c04: 來不思議神力說為明法界是一切諸佛共所究
0068c05: 竟果故以將此品示悟眾生餘三十七品是當位
0068c06: 菩薩說勝鬘經云無明住地佛地方除三乘三祇
0068c07: 之果及淨穢別報菩薩還歸本土二見順情多不
0068c08: 相似如法界因果當念不遷不虧階級總別一多
0068c09: 通融方便全殊此普光明殿說離世間品明信心
0068c10: 及究竟佛果普賢行總不離舊跡亦如慈氏樓閣
0068c11: 內普現三世一念普觀三世諸佛及以菩薩一切
0068c12: 眾生視如即夕無有古今即其義也第十會在法
0068c13: 界品明此一會普含諸會及十方剎海法界空
0068c14: 界總之一會重重無盡無盡重重一切諸佛海會
0068c15: 及一切眾生之海總以此法界一品總為一體一
0068c16: 切境界隨眾生心以此為別以六相十玄該之以
0068c17: 無思之心照之觀之可見或以世主妙嚴品為一
0068c18: 會此普光明殿三會為一會通前世主妙嚴品為
0068c19: 二會上昇須彌夜摩兜率他化第三禪等天為五
0068c20: 會通前兩會為七會法界品祇園人間為第八會
0068c21: 善財大塔廟處為第九會以空法界一切處會
0068c22: 為十會即該收前後十方總盡亦是一家所釋亦
0068c23: 不違道理古人云九會者為未知有十一地在第
0068c24: 三禪說此經總十法為准不可說九也如善財覺
0069a01: 城東會明前諸會但且寄成五位之法未寄顯能
0069a02: 修行之人如覺城一會即明能修行之人及菩薩
0069a03: 攝生方便法則。第三說佛出世所由者如來出
0069a04: 世寄位示真若見如來始成正覺及正像末三時
0069a05: 教者非正覺見非見佛出興此乃劣解眾生且如
0069a06: 是見求正覺者不應如是問曰云何見佛出興答
0069a07: 曰當見自身無身無心無出無沒無內無外不動
0069a08: 不寂無思無求世及出世都無住處無心所法無
0069a09: 法法心心法無依性無始末以無依住智說如斯
0069a10: 法教化眾生皆令悟入是名見佛出興如光明覺
0069a11: 品文殊師利頌曰世及出世見一切皆超越而能
0069a12: 善知法當成大光耀若於一切智發生迴向心見
0069a13: 心無所生當獲大名稱眾生無所生亦復無有壞
0069a14: 若得如是智當成無上道一中解無量無量中解
0069a15: 一了彼互生起當成無所畏前兩行頌明佛出興
0069a16: 後兩行頌明正覺中智佛出興世當知如是不令
0069a17: 眾生取佛出興滅沒之相見初見末但見自身眾
0069a18: 生身心無生滅體是出世間。
0069a19: 夫說一部之經始終徒眾形相總有二百二十八
0069a20: 眾形類部從莊嚴道場形類各異當會事意皆有
0069a21: 所表至位方明不可懸摸且初一品有四十五眾
0069a22: 表意如下至文方釋教文廣博預陳難解對事方
0069a23: 指目擊道存如前長科經意十段門中第一會中
0069a24: 始成正覺總有六品經經有十一卷其中品名者
0069b01: 一世主妙嚴品二如來現相品三普賢三昧品四
0069b02: 世界成就品五華藏世界品六毗盧遮那品此六
0069b03: 品經於初會中有六種意此初會中從如是我聞
0069b04: 已巳下有序分正說分流通分自餘會皆然此初會
0069b05: 中從如是我聞六字義至始成正覺是序分其地
0069b06: 堅固金剛所成已巳下是正說分至動地雨華是流
0069b07: 通分從正說分中說如來成佛因果菩薩神天五
0069b08: 十眾表佛自行利生之眾令諸來菩薩見如來因
0069b09: 果及示現得道入法入即同佛所知見法與後學
0069b10: 者以為樣式從其凡夫入法即同佛知見故初發
0069b11: 心時便成正覺從此義生已巳後諸會皆悉自有序
0069b12: 分至文方明大都付囑流通分從如是我聞至如
0069b13: 來出現品是前已巳敘竟如輪王太子喻是一初世
0069b14: 主妙嚴品明佛初成正覺諸世間主來集慶佛成
0069b15: 道又自求所益又所表如來自行五位法門二如
0069b16: 來現相品明佛初成正覺口光告眾毫光示法三
0069b17: 普賢三昧品明佛令普賢長子入如來藏身三昧
0069b18: 審諦觀法從三昧起說佛果報眾生業力成就世
0069b19: 界依正二報國土莊嚴四便說世界成就品明由
0069b20: 眾生業力起五明華藏世界海佛自智果報得莊
0069b21: 嚴六毗盧遮那品即明引古證今令眾信順法不
0069b22: 來古今相照令信不疑今此初會六品經皆有
0069b23: 意趣就六品之中還依會釋分為二門一從世主
0069b24: 妙嚴一品經明佛始成正覺略示依正二報之所
0069c01: 莊嚴二如來現相品已巳下五品經明示果勸修於
0069c02: 此二門且於初門世主妙嚴一品義分十門第一
0069c03: 明毗盧遮那始成正覺依正二報之所莊嚴第二
0069c04: 明十普賢眾常隨佛眾第三明諸神八部諸天來
0069c05: 集第四明結眾已巳來第五明十大天王以自得益
0069c06: 法門歎佛十地行果第六明日月天子八部王等
0069c07: 以自得法門歎佛十迴向行果第七明十眾諸神
0069c08: 王主稼神為首各以自所得法門歎佛十行之果
0069c09: 第八明海月光大明菩薩等十大菩薩通九眾諸
0069c10: 神以自得法門歎佛十住行果第九明座出自眾
0069c11: 明佛自行普賢行歎佛自行普賢行果第十明華
0069c12: 藏世界動地興供明佛出興大眾歡喜福威感應
0069c13: 已巳上初會十門中菩薩神天總得如來五位法門
0069c14: 但化令入位者皆得一分應真理智總得稱之為
0069c15: 神能主導眾生非鬼神之神已巳入如來智法力自
0069c16: 在故十地如天亦明自在至文方明。
0069c17: 今釋初會中世主妙嚴一品如前十段科文中第
0069c18: 一段明佛始成正覺於此一段復分為二一釋經
0069c19: 題目二隨文釋義。
0069c20: 一釋經題目者何故名為大方廣佛華嚴經世主
0069c21: 妙嚴品第一解云大者無方義方者法則義廣者
0069c22: 理智周義佛者智體無依住義智自在義華者
0069c23: 法界無盡行義以行能開敷自他果故華是感
0069c24: 果義開敷義嚴是莊飾義明初發心住位以十信
0070a01: 中有作行華開敷十住位中妙理智慧果故復生
0070a02: 無作十種行華常以法行互嚴用淨自利利他之
0070a03: 道故行為嚴飾義世主妙嚴者以此初品有諸神
0070a04: 天八部之眾皆為世間主各將十佛世界微塵數
0070a05: 隨身部從或但云無量來嚴道場此為依眾成名
0070a06: 也故云世主妙嚴又佛及菩薩皆為世間主故以
0070a07: 能主導眾生總為世間主亦此初品總標一部一
0070a08: 部都舉總有二百二十八眾形狀不同各各部類
0070a09: 或言一佛世界微塵或十佛剎微塵或言無量以
0070a10: 嚴海會故言世主妙嚴或以佛福報境界妙嚴依
0070a11: 正亦得稱為世主妙嚴為如來亦為世間主主導
0070a12: 眾生故此為依主得名品者均別義明五位及信
0070a13: 心同異差降意類別敘進修生熟各有條貫次第
0070a14: 分明令後學者自識本行進修不惑故為品類均
0070a15: 別義也第一者非是次第前後之第一為法界門
0070a16: 中無前頭在後之次第皆是一時無二念同時顯
0070a17: 著諸品之第一一多緣起同時之第一是名同時
0070a18: 具足相應門一多相容不同門以十玄門及六相
0070a19: 義通融品名亦如是可知不可如情所計故名第
0070a20: 一。
0070a21: 第二隨文釋義者從如是我聞至如是無量功德
0070a22: 已巳來於中有七十一行經長科為四分。
0070a23: 【經】如是我聞一時佛在摩竭提國阿蘭若法菩提場
0070a24: 中始成正覺。
0070b01: 【論】第一從初如是我聞已巳下至始成正覺於中有
0070b02: 八句經二十四言總明斷疑成信分前之六字明結集
0070b03: 聞經之主後之五句敘致如來得道之處義分為
0070b04: 三一定傳教人二定說經時分三釋經文義。一
0070b05: 定傳教人者如三乘中大智度論第二卷所釋如
0070b06: 來臨入涅槃時告阿難十二部經汝當流通復告
0070b07: 優波離一切戒律汝當受持告阿那律汝得天眼
0070b08: 常守護舍利勸人供養告大眾言我若住世一劫
0070b09: 若減一劫會亦當滅語已巳雙林北首而臥入般涅
0070b10: 槃阿難親屬愛習未除心沒憂海阿泥盧豆語阿
0070b11: 難汝是守護佛法藏者不應如凡夫人自沒憂海
0070b12: 諸有為法是無常汝何愁憂又佛世尊手付汝
0070b13: 法汝今愁悶失所受事世尊今日雖在明朝即無
0070b14: 汝當問佛未來要事盧豆教問要事有四一問如
0070b15: 來在世親自說法人皆信受如來滅後一切經首
0070b16: 當置何言二問如來在世諸比丘等以佛為師如
0070b17: 來滅後以何為師三問佛在世諸比丘依佛而住
0070b18: 如來滅後依誰而住四問如來在世惡性車匿佛
0070b19: 自治之佛滅度後云何共住阿難如教請問世尊
0070b20: 世尊答云經首當置如是我聞一時等六字為句
0070b21: 二云比丘皆以波羅提木叉為師三云諸比丘皆
0070b22: 以四念處住四云惡性比丘以梵檀治之此云默
0070b23: 擯若心耎伏為說迦旃延經此云離有無破我慢
0070b24: 心又如五卷大悲經中阿難請佛云何結集法眼
0070c01: 佛告阿難我滅度後大德比立應如是問世尊何
0070c02: 處說大阿陀那等經汝應如是答如是我聞一時
0070c03: 佛在摩伽陀國菩提樹下初成正覺說法乃至娑
0070c04: 羅雙樹間說如是等二十餘處所說之經佛自重
0070c05: 教阿難結集如是是故此六字句義佛教立故斷
0070c06: 後聞經者疑知非是他餘人說故亦非阿難自說
0070c07: 故依涅槃安立如經初准科文從如是我聞至始
0070c08: 成正覺有八句依五卷經說令斷眾疑一者從如
0070c09: 是是一句我聞是二句一時是三句佛在是四句
0070c10: 摩竭提國阿蘭若法菩提場中此之三句義唯是
0070c11: 一但陳一處三法是一并始成正覺為六句是故
0070c12: 如是我聞一時佛在菩提場始成正覺總為六句
0070c13: 今言如是者如即如佛所言是者是佛所說簡非
0070c14: 異說兩名相順契信不殊明真是佛說非阿難自
0070c15: 說亦非魔梵所說又我聞一句是阿難從佛所聞
0070c16: 非轉轉傳聞故亦非是非人所制故又非如外道
0070c17: 經書青鳥銜來石崖崩得是斷疑成信分如真諦
0070c18: 三藏云依微細律阿難當昇法座結集法藏之時
0070c19: 其身如佛具足相好眾見此瑞遂生三疑一疑佛
0070c20: 大師從涅槃起更為眾生說法二疑他方佛來三
0070c21: 疑阿難轉身成佛今為除此三疑故安立六字是
0070c22: 阿難自稱如是之法我從佛聞知非是佛重起所
0070c23: 說法亦非他方佛來又非阿難自身成佛但以法
0070c24: 力故令我似佛是故下高座已巳復本形以此義故
0071a01: 以此六字用斷眾疑問如阿難既是如三乘中說
0071a02: 是佛得道夜生年二十方為佛弟子其二十年已巳
0071a03: 後經是親聞已巳前傳聞故轉法輪經云阿難結集
0071a04: 時自說偈佛初說法時爾時我不見如是展轉聞
0071a05: 佛遊波羅奈國為五比丘眾轉四諦法輪故知已巳
0071a06: 前非親聞故答薩婆多論云阿難為佛作侍者時
0071a07: 請願言願佛二十年中所說之經盡為我說勿與
0071a08: 我故衣及殘食將知此也是親聞又如涅槃經云
0071a09: 阿難多聞士若在若不在自然當解了常與無常
0071a10: 義又阿難得覺意三昧佛所說經遠近常聞此已巳
0071a11: 上阿難傳法是三乘經中所說如此大方廣佛
0071a12: 華嚴經傳法阿難非如上說夫天中之天十方調
0071a13: 御化儀主伴豈是小緣自非器類齊肩示陰陽而
0071a14: 影響三世窮劫一念而知無盡古今常如即夕今
0071a15: 以三乘情見延促始終者未可詳其傳教之主今
0071a16: 此華嚴經明傳教主伴者皆是神洞玄源道齊智
0071a17: 海如文殊普賢互為師範之者所為也豈論生時
0071a18: 年歲作前後之見如是佛出興世轉法輪時如來
0071a19: 以性海大智之印印眾生情欲為文字於一音中
0071a20: 無前後際一時普印隨樂不同各隨自心所樂之
0071a21: 法皆得聞之設阿難示行傳教之主伴者是普賢
0071a22: 行海隨器高低出沒任流依根現跡皆不得以三
0071a23: 乘定例同己巳凡夫識達聖詮簡權從實如上所說
0071a24: 是聖賢密潛同事是應三乘權化未為了教如
0071b01: 阿闍世王懺悔經有三種阿難一阿難陀此云慶
0071b02: 喜持聲聞法藏於上二乘隨力隨分二阿難陀
0071b03: 陀羅此云慶喜賢持中乘法藏於上大乘隨力隨
0071b04: 分於下小乘容與兼持三名阿難陀婆伽羅此云
0071b06: 者亦是三乘中傳教阿難未為實教如是華嚴經
0071b07: 傳教阿難者正是阿難昇高座時身同諸佛一時
0071b09: 殊此釋亦不違道理又如涅槃經云阿難所未聞
0071b10: 經弘廣菩薩當為流通若望此經非三乘所知即
0071b11: 此弘廣菩薩傳教非謬今此稱如是我聞者弘廣
0071b12: 菩薩也又大智度論云是文殊師利稱如是我聞
0071b13: 以彼論中云文殊師利佛涅槃後四百年中時文
0071b14: 殊師利猶在世間故又如智度論云文殊師利與
0071b15: 阿難在餘清淨處結集摩訶衍藏如上所釋總是
0071b16: 聖者隨方便言若以大體論之總是如來文殊師
0071b17: 利普賢菩薩隨事之行故設言三身阿難亦復如
0071b18: 之總是佛自普賢行中隨根方便隨器高低故已巳
0071b19: 上定傳教人竟。二定說經時分者略立十種說
0071b20: 教前後不同一如力士經說佛初成道一七日思
0071b21: 惟已巳即於鹿園說法二如大品經說佛初成道鹿
0071b22: 苑轉四諦法輪無量眾生發聲聞心乃至獨覺心
0071b23: 大菩提等心不言時日三如法華經說三七日詣
0071b24: 鹿園說法四如四分律及薩婆多論六七日方說
0071c01: 法五如興起行經及出曜經七七日方說法六如
0071c02: 五分律八七日方說法七如大智度論五十日方
0071c03: 說法八如十二遊經說一年不說法九如今唐朝
0071c04: 藏法師決定將如來成道定二七日說華嚴經已巳
0071c05: 上見佛說法前後不同皆是隨自見佛說法前後
0071c06: 不同非是依本法界成實之說十今通玄依此華
0071c07: 嚴法界門定說法時分還依本教定其時分總不
0071c08: 如上如來依真出世利物還令至真若也各自隨
0071c09: 逐自情永劫迷輪苦趣乖真逐妄佛意不然經自
0071c10: 有文何須違教逐權背實障業何休如十定品說
0071c11: 如來於剎那際出現於世入涅槃總無時也言剎
0071c12: 那際者猶是寄言爾以無時即一切時出現一切
0071c13: 時說法一切時涅槃為寂用無礙故隨眾生心現
0071c14: 故又如法華經吾從成佛已巳來經無量阿僧祇劫
0071c15: 以無時可量故言無量此為佛說法時也以此為
0071c16: 定不逐世情遠思為無量之想也以無時是佛說
0071c17: 法時也以本教說本時本時者法界無時也如十
0071c18: 定品以剎那際出現住世入涅槃者意言時無可
0071c19: 移如剎那際總明法界無可遷移時也今定說經
0071c20: 時分只是三世古今情盡以為本說法時也不可
0071c21: 依前權教逐情引接之說。三隨文釋義者從初
0071c22: 六字八句斷疑成信分中依大智度論云如者順
0071c23: 也又是者印也即印順信受故言如是如是總舉
0071c24: 一部文義即指己巳所聞之法故故云如是又依長
0072a01: 耳三藏約三寶釋一約佛謂如佛所說是我所聞
0072a02: 是佛所說又依藏法師釋約法云謂如我所聞是
0072a03: 佛所說又如稱理教是我所聞又今通玄約法釋
0072a04: 云如者諸法如故即是佛故言如是以法界大智
0072a05: 之真我聞佛說法界大智之真經故言如是我聞
0072a06: 即明師弟體一此約華嚴法界門釋為明初發心
0072a07: 因果理智不異佛故又一切法如也以法體如所
0072a08: 說法者及法亦如以法界智是所聞之智智亦如
0072a09: 故故言如是心境不二方聞佛所說經若心境有
0072a10: 差不可聞佛所說亦復不能信順領受故我聞者
0072a11: 是法界智之真我還見法界智之真佛還聞法界
0072a12: 智之真經總法界智之真人互為主伴還化法界
0072a13: 之真眾生悟入法界智之真性故故言如是我聞
0072a14: 夫佛日出興化生之軌範所有結集傳經之主
0072a15: 伴自非氣類齊光道相知而利物以弘廣菩薩文
0072a16: 殊師利如來自行普賢等傳持聖教是實也非實
0072a17: 是三乘種智等人能傳教乎設是阿難亦是同流
0072a18: 皆以常樂我淨大智慧之真我聞如來大智所說
0072a19: 之真經非假我故皆如佛知見故言如是我聞不
0072a20: 同涅槃具四緣和合之所聞故云何四緣一耳根
0072a21: 不壞二聲在可聞三中間無障礙四有欲欲聞如
0072a22: 是之聞是凡夫聞故又凡夫及三乘有十種緣方
0072a23: 得聞一本識為依二耳識種子為因三末那為染
0072a24: 污依四意識相依五自類耳識為無間依六耳根
0072b01: 不壞為境根七作意欲聞八境界為所緣緣九中
0072b02: 間無障礙十境近在可聞如是之聞是凡夫及三
0072b03: 乘有限量聞不同此教菩薩以法界大智慧為
0072b04: 聞更無能所以一圓明智境一念普聞三世劫無
0072b05: 量等諸聲皆不如上說凡夫及三乘計無量劫者
0072b06: 是法界聞中一念一時聞以智無裏外一時聞故
0072b07: 一時者依梁論一時有三義一平等時無沈浮顛
0072b08: 倒故二和合時謂今聞能聞正聞故三轉法輪時
0072b09: 即正說正受時如依諸古人說正說法華經時非
0072b10: 是說餘經時正說金剛般若經時非是說餘經時
0072b11: 名為一時取正是說當部經時名為一時今此說
0072b12: 大方廣佛華嚴經時即不爾即是以法界體寄言
0072b13: 一剎那際出世及涅槃以一言音一時周十方
0072b14: 國土轉法輪時名為一時非如上說一時之義佛
0072b15: 者覺也覺有二義一始覺二本覺此佛者覺無始
0072b16: 終三世障盡名之為佛不如權教有出世涅槃有
0072b17: 始終故又佛者大智度論中有四義一名有德謂
0072b18: 婆伽名德婆名有故二名巧分別婆伽名分別婆
0072b19: 名巧故三名有名聲婆伽名名聲婆名有故四名
0072b20: 能破婬怒癡婆伽名破婆名婬怒癡故又佛地論
0072b21: 說有六義頌云自在熾盛與端嚴名稱吉祥及尊
0072b22: 貴如是六種義差別是故總號婆伽婆在者在何
0072b23: 處所在有二義一指事二舉法指事者在摩竭提
0072b24: 國且指其國二舉法者在何處在法界即事即法
0072c01: 界無二故為法界無中邊大小彼此故又摩竭提
0072c02: 者此云不害國摩者云無竭提云害總云無害國
0072c03: 又云摩者不也竭提者至也言其此國將謀兵勇
0072c04: 國敵不能侵至又摩者也竭提云聰慧此國
0072c05: 為多有聰慧人其國內故又云摩者大也竭提
0072c06: 者體也謂五印土中此國最大統攝諸國故云大
0072c07: 體也又此國王不行刑戮其有者送置寒林中
0072c08: 為明佛大悲以處表德故阿蘭若法此云寂靜處
0072c09: 寂靜有二義一事二理一事者在摩伽陀國尼連
0072c10: 河側漚樓頻螺聚落中去人間五里一牛吼地得
0072c11: 阿耨多羅三藐三菩提此處有一萬道場神常在
0072c12: 其處一切諸佛示成正覺總在其中表如來萬行
0072c13: 圓滿中道無偏故此處是閻浮提之中心故二理
0072c14: 者即一切法自體靜故即動而常靜故菩提道場
0072c15: 者有二義故一事二理一事者如前尼連河邊二
0072c16: 理者法界也法界無邊道場亦無邊於一切剎
0072c17: 皆示成佛故如世間場簡穢故法場治惑故示現
0072c18: 成佛治眾生惑故此場依主釋為佛在其中現成
0072c19: 道故依主得名為覺場也始成正覺者古今情盡
0072c20: 名之為始心無所依名之為正理智相應名之為
0072c21: 覺得如是法名之為成又自覺覺他名之為覺已巳
0072c22: 上釋八句中斷疑成信分竟。
0072c23: 
0072c24: 大方廣佛新華嚴經合論卷第九
0073a01: 
0073a02: 音切
0073a03: 闚去隨切。數所角切。僻普擊切。虧去危切。模莫胡切。稼古訝切。匿
0073a04: 女力切。擯必刃切。而兗切。崖擬皆切。崩北滕切。敵田的切。戮力竹
0073a05: 切。
