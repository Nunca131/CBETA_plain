0433b17: 
0433b18: 
0433b19: 
0433b20: 大方廣佛新華嚴經合論卷第六十四
0433b21: 唐于闐國三藏沙門實叉難陀譯經
0433b22: 唐太原方山長者李通玄造論
0433b23: 唐福州開元寺沙門志寧釐經合論
0433b24: 十地品第二十六之十二
0433c01: 【論】五有四行半經又知諸煩惱種種相者都言之
0433c02: 也所謂久遠隨行相者言諸煩惱無有始終恒隨
0433c03: 無明所緣行故無邊引起相者由名色以心所緣
0433c04: 名色名之為行其心緣境受乃同時心想繫緣識
0433c05: 種便熟五蘊十二緣波濤不息名色為境心為受
0433c06: 主想行為使末那執識起貪愛瞋癡於本業田中
0433c07: 種識種子生諸苗稼約有八萬四千俱生不捨如
0433c08: 前已巳釋眠起一義者眠煩惱者如前七種是起煩
0433c09: 惱者現作業十使十纏等是如十使中身見邊見
0433c10: 邪見戒見疑見取等六是障見道貪瞋癡慢四是
0433c11: 障修道行為雖見道在行數起修道煩惱至三地
0433c12: 除見道煩惱六地除七地會佛悲智利眾生行為
0433c13: 初地二地以上上十善治欲界惑三地修四禪八
0433c14: 定治上二界惑得出三界心故六地三空現前出
0433c15: 世智慧悉皆具足故無見道惑七地已巳去一向處
0433c16: 世學佛智悲利生之門如是安立明分法則須當
0433c17: 如是初發心者一時具修經云眠起一義相者明
0433c18: 體無二性故迷一真智而作多妄者還一體收故
0433c19: 與心相應不相應相者心與境合為相應相不與
0433c20: 境合而妄緣之是心不相應相隨趣受生而住相
0433c21: 因相者如是煩惱生如是住處悉皆知之三界差
0433c22: 別相者欲界色界無色界受生報境於中定亂心
0433c23: 想所緣皆如實知愛見癡慢如箭深入過患相者
0433c24: 明三界受生皆由是四種煩惱作種種煩惱乃至
0434a01: 八萬四千者如十使煩惱以五蘊所成一蘊中有
0434a02: 百五蘊中有五百以五蘊成五塵五塵中還有五
0434a03: 蘊十使以為一百五塵中有五百以蘊為內以塵
0434a04: 為外皆意為主意為能緣塵為所緣以此內外各
0434a05: 有五百共成一千配七識七千分三世三七二十
0434a06: 一二萬一千瞋行多貪行多癡行多等分行者各
0434a07: 二萬一千共為八萬四千以約造煩惱業但七識
0434a08: 故餘不能為如隨好光明功德品云於色聲香味
0434a09: 觸其內具有五百煩惱其外亦有五百煩惱瞋行
0434a10: 多者二萬一千貪行多者二萬一千癡行多者二
0434a11: 萬一千等分行者二萬一千但有此言亦不配當
0434a12: 已巳上四行半經明此位菩薩如實知種種諸煩惱
0434a13: 相分六有五行經明此位菩薩知業種種相分如
0434a14: 經云又知業種種相者都言之也所謂善不善無
0434a15: 記善不善可知無記者有二種無記一不記善不
0434a16: 善及昏沉睡眠是不善無記二三昧正受心境俱
0434a17: 亡正智現前但為眾生轉正法輪於其自他無法
0434a18: 可記故云無記相有表示無表示相者明有表業
0434a19: 者或有業因有表示生即因有前境可見聞覺知
0434a20: 由心取彼以成業種或有業種外無表示由心橫
0434a21: 念自計成業相與心同生不離相者明業由心起
0434a22: 心即是業如鏡中像業所報果是心影像心亡境
0434a23: 亡因自性剎那壞而次第集果不失相者明作業
0434a24: 由迷自性雖作妄業忽起還亡雖不常繫在前所
0434b01: 集果報一一不失自非正智現前諸業便為智用
0434b02: 始可脫也有報無報相者三界眾生及二乘并淨
0434b03: 土菩薩皆是有報相唯一乘佛果染淨心亡不依
0434b04: 果報但為隨眾生樂欲隨物現形似如意摩尼與
0434b05: 物同色無自性無他性為本來與一切眾生同其
0434b06: 一心任彼心所見達者法自如是非作用往來故
0434b07: 受黑黑等眾報相者明無明業中重重作黑業故
0434b08: 以智為白以識為黑如田無量相者舉喻明業如
0434b09: 田中生種種草木如業田中生種種識種苗芽甚
0434b10: 繁稠林故凡聖差別相者明是人業是畜生業是
0434b11: 地獄是餓鬼是天業是聲聞是緣覺是淨土菩薩
0434b12: 是一乘佛果大悲智業此位菩薩悉能了知現受
0434b13: 生後受生相者明懸知三世受生業故乘非乘定
0434b14: 不定相者外道所乘及定并三乘出世妄謂出世
0434b15: 非出世道業故乃至八萬四千皆如實知及佛果
0434b16: 已巳來差別業皆如實知已巳上明知業差別相七知
0434b17: 諸根耎中上勝相者耎者下根中者中根上者上
0434b18: 根如是先際後際差別無差別上中下相者知三
0434b19: 世根行差別同異悉知故煩惱俱生不相離相者
0434b20: 修生煩惱俱生煩惱不相離相皆悉知之乘非乘
0434b21: 定不定相如前隨根網輕轉壞相者隨根設教網
0434b22: 隨輕重煩惱轉壞相悉能知之增上無能壞相者
0434b23: 言根品上上而無退動故如遠隨共生不同相者
0434b24: 如一切眾生無始共生不離一性而隨分別根性
0434c01: 差別不同悉皆知之乃至八萬四千如實知之皆
0434c02: 無錯謬八知諸根解上知根差別解中知諸解下
0434c03: 中上性樂欲乃至八萬四千如文自具已巳上知解
0434c04: 性欲樂差別八萬四千者迷成八萬四千煩惱悟
0434c05: 成八萬四千解脫智慧九知諸隨眠種種差別相
0434c06: 者都言之也隨眠者明恒與惑染相應而無一念
0434c07: 了覺之想名之為隨眠所謂染心共生相者明因
0434c08: 名色與心共生由迷斯名色從自心起執為外有
0434c09: 遂生染心共名色俱起故言與心共生相相應不
0434c10: 相應差別相者明一切眾生心與境相應不相應
0434c11: 差別相悉能知之久遠相應無始不拔相者明無
0434c12: 始恒與五蘊十二緣未曾一念覺心而以觀拔之
0434c13: 與一切禪定解脫三昧三摩底神通相違相者
0434c14: 心境無性無可動移名之為禪心亡即諸繫滅名
0434c15: 之解脫三昧者無沉掉也三摩底者正智慧也
0434c16: 神通者正定不亂相應正智神通無礙自相應故
0434c17: 明隨眠煩惱與此相違三界相續受生繫縛相皆
0434c18: 悉知見令無邊心相續現起相者以隨眠故開諸
0434c19: 處門相者以隨眠故開三界六道受生之門堅實
0434c20: 難治相者為執深無明重故迷根本智故地處成
0434c21: 就不成就相者明十種中成與不成相唯以聖道
0434c22: 拔出相者明如上隨眠煩惱非以聖道無能濟拔
0434c23: 已巳上明此位菩薩知隨眠煩惱相十又知受生種
0434c24: 種相者都言之也所謂隨業受生相此段有十三
0435a01: 種隨業受生因緣相明六趣差別相天人阿脩羅
0435a02: 畜生餓鬼地獄等差別相明欲界色界無色界者
0435a03: 是無色界相有想者通欲界色界無想者都舉無
0435a04: 色界天於中受生差別相悉皆知見業為田愛為
0435a05: 潤無明所覆識為種子皆與名色俱生總不相離
0435a06: 如是迷一心之境生後有身轉轉為因無有斷絕
0435a07: 實無有性妄作多生如是悉知癡愛希求相續有
0435a08: 相者為迷自心無性無生之智於諸善惡常有希
0435a09: 求以此有生相續欲受欲生者於一切名色常有
0435a10: 欲受故有受故即有生也愛為生根故照心無體
0435a11: 即境無所起心境總無業體便謝唯普光智無暗
0435a12: 無明即無明滅十二妄緣滅唯法界自在無礙
0435a13: 智悲自在緣成也性無能所自他同體隨計示迷
0435a14: 如是等緣生如實知見無始樂著妄謂出三界者
0435a15: 明以有所希求妄謂出三界乃至三乘解脫但於
0435a16: 三界外受麤塵變化生死身如微細變化身於一
0435a17: 塵之內咸該剎海一切佛事悉在其中此唯一乘
0435a18: 智身所辦已巳上知受生種種相十一又知習氣種
0435a19: 種相行不行差別相者明此位菩薩知習氣行不
0435a20: 行差別相隨趣熏習相者明隨天人六道受生隨
0435a21: 趣習氣相謂不依境得隨眾生行熏習相者明見
0435a22: 他所作之行隨事起染善惡例知隨業煩惱熏習
0435a23: 相者謂不依他境而自起故如是熏習悉皆知之
0435a24: 善不善無記熏習相者雖行善雖行不善不記善
0435b01: 不記不善是無記熏習相隨入後有熏習相者如
0435b02: 是無記還成後生所熏種子亦皆知之次第熏習
0435b03: 相者如有三界業何業種子勝依所勝業次第熏
0435b04: 習又如十住十行十迴向十地一一次第熏習相
0435b05: 故不斷煩惱遠行不捨熏習相者即是第七具足
0435b06: 方便住第七遠行地八萬四千煩惱悉皆同事故
0435b07: 實非實熏習相者若實若悉皆知見見聞親近
0435b08: 聲聞獨覺菩薩如來熏習相者親近二乘厭苦修
0435b09: 空捨大悲習親近菩薩修空破我成大慈悲習親
0435b10: 近如來成就根本普光明智圓該法界具普賢行
0435b11: 習已巳上知諸習氣相十二又知眾生邪定正定不
0435b12: 定相所謂正見正定邪定相者二法相但正見即
0435b13: 有正定正見者思亡智現正邪見盡定亂總無無
0435b14: 得無證無生無滅名為正見心稱此理名為正定
0435b15: 返此有作有為即為邪定二俱不定相如欲界眾
0435b16: 生未修定業者二俱不定五逆邪定相者如二乘
0435b17: 殺無明貪愛能所覺心諸結使名為五逆以無明
0435b18: 為父貪愛為母覺境識為佛諸使為羅漢陰集名
0435b19: 為僧無間次第斷如楞伽所說五根正定相者信
0435b20: 根進根念根定根慧根如是五根所修名為正定
0435b21: 相二俱不定相者以邪正二事總無性故八邪邪
0435b22: 定相者邪語邪業邪命邪精進邪定邪思惟邪念
0435b23: 邪見此依意識及末那所作依正智所行動用俱
0435b24: 定為正定相正性正定相者一切法無思無想無
0435c01: 分別為正性即此正性為正定相更不作二俱離
0435c02: 不定相者正邪俱捨無有定亂方至真也深著邪
0435c04: 取諸相名為邪法邪定相習行聖道正定相者明
0435c05: 修諸法空無相無性無作作者名為聖道其心不
0435c06: 與生滅和合名為正定又修四聖諦名為聖道修
0435c07: 於八禪入九次第定名為正定九次第定者名滅
0435c08: 盡定此滅定者有四種滅定一聲聞滅定以四諦
0435c09: 觀識心滅現行煩惱及智亦滅二緣覺滅定十二
0435c10: 緣滅現行煩惱滅智亦滅三權教菩薩觀四諦十
0435c11: 二緣明苦空無常無我無人無眾生壽者性相空
0435c12: 寂都無所縛行六波羅蜜生於淨土或以隨意生
0435c13: 身住於娑婆或言以慈悲留惑住世設入寂定但
0435c14: 隨無相理滅不得法界大用滅故四如一乘菩薩
0435c15: 依如來普光明智發心但達根本無明是一切諸
0435c16: 佛根本普光明智以此大智以為進修之體所有
0435c17: 寂用皆隨智門一身寂多身用多身寂一身用同
0435c18: 身寂別身用別身寂同身用如是同別寂用自在
0435c19: 等空法界無礙重重如海幢比丘是也不同三乘
0435c20: 以一切法空為進修十地之體或以無性之理為
0435c21: 十地之體是三乘極果故二俱捨不定相者正邪
0435c22: 俱捨無定無亂方始應真已巳上知正定邪定相十
0435c23: 三佛子菩薩有兩行經是都結此地所知文自具
0435c24: 也十四佛子此菩薩善能演說四乘法及能隨眾
0436a01: 生諸趣受生如文自具。
0436a02: 【經】佛子菩薩住此善慧地作大法師具法師行善能
0436a03: 守護如來法藏以無量善巧智起四無礙辯用菩薩
0436a04: 言辭而演說法此菩薩常隨四無礙智轉無暫捨離
0436a05: 何等為四所謂法無礙智義無礙智詞無礙智樂說
0436a06: 無礙智此菩薩以法無礙智知諸法自相義無礙智
0436a07: 知諸法別相詞無礙智無錯謬說樂說無礙智無斷
0436a08: 盡說復次以法無礙智知諸法自性義無礙智知諸
0436a09: 法生滅詞無礙智安立一切法不斷說樂說無礙智
0436a10: 隨所安立不可壞無邊說復次以法無礙智知現在
0436a11: 法差別義無礙智知過去未來法差別詞無礙智於
0436a12: 去來今法無錯謬說樂說無礙智於一一世無邊法
0436a13: 明了說復次以法無礙智知法差別義無礙智知義
0436a14: 差別詞無礙智隨其言音說樂說無礙智隨其心樂
0436a15: 說復次法無礙智以法智知差別不異義無礙智以
0436a16: 比智知差別如實詞無礙智以世智差別說樂說無
0436a17: 礙智以第一義智善巧說復次法無礙智知諸法一
0436a18: 相不壞義無礙智知蘊界處諦緣起善巧詞無礙智
0436a19: 以一切世間易解了美妙音聲文字說樂說無礙智
0436a20: 以轉勝無邊法明說復次法無礙智知一乘平等性
0436a21: 義無礙智知諸乘差別性詞無礙智說一切乘無差
0436a22: 別樂說無礙智說一一乘無邊法復次法無礙智知
0436a23: 一切菩薩行智行法行智隨證義無礙智知十地分
0436a24: 位義差別詞無礙智說地道無差別相樂說無礙智
0436b01: 說一一地無邊行相復次法無礙智知一切如來一
0436b02: 念成正覺義無礙智知種種時種種處等各差別詞
0436b03: 無礙智說成正覺差別樂說無礙智於一一句法無
0436b04: 量劫說不盡復次法無礙智知一切如來語力無所
0436b05: 畏不共佛法大慈大悲辯才方便轉法輪一切智智
0436b06: 隨證義無礙智知如來隨八萬四千眾生心行根解
0436b07: 差別音聲詞無礙智隨一切眾生行以如來音聲差
0436b08: 別說樂說無礙智隨眾生信解以如來智清淨行圓
0436b09: 滿說。
0436b10: 【論】第三段有三十六行半經明此位菩薩為大法
0436b11: 師以四無礙智說一切法門分釋義中分為三段
0436b12: 一從佛子已巳下至而演說法有兩行半經明善巧
0436b13: 智起四無礙智分二此菩薩已巳下至樂說無礙智
0436b14: 可有兩行半經明是正舉四無礙智之名分三此
0436b15: 菩薩已巳下至圓滿說有三十一行半經明四無礙
0436b16: 智隨用差別無限分此一段明此位為大法師之
0436b17: 智用自在云善能守護如來法藏者三乘一乘三
0436b18: 藏及仁義禮智信並是菩薩善安立故三藏者戒
0436b19: 定慧通一切法藏故用菩薩言詞而演說法者明
0436b20: 佛為正覺之體無分別故明如來所有出生滅度
0436b21: 度眾生及轉法輪總是菩薩道故已巳下如文自明
0436b22: 各依四智所轉法輪皆有所歸以法無礙智總辯
0436b23: 法身平等自性之理以義無礙智能辯諸法總別
0436b24: 同異以詞無礙智所說無錯謬以樂說無礙智所
0436c01: 說諸法無有斷盡以如是四智轉一切法輪不離
0436c02: 此也如阿耨池流出四河潤諸世間生諸草木各
0436c03: 有差別而體不離一水四河思之可見。
0436c04: 【經】佛子菩薩住第九地得如是善巧無礙智得如來
0436c05: 妙法藏作大法師得義陀羅尼法陀羅尼智陀羅尼
0436c06: 光照陀羅尼善慧陀羅尼眾財陀羅尼威德陀羅尼
0436c07: 無礙門陀羅尼無邊際陀羅尼種種義陀羅尼如是
0436c08: 等百萬阿僧祇陀羅尼門皆得圓滿以百萬阿僧祇
0436c09: 善巧音聲辯才門而演說法此菩薩得如是百萬阿
0436c10: 僧祇陀羅尼門已巳於無量佛所一一佛前悉以如是
0436c11: 百萬阿僧祇陀羅尼門聽聞正法聞已巳不忘以無量
0436c12: 差別門為他演說此菩薩初見於佛頭頂禮敬即於
0436c13: 佛所得無量法門此所得法門非彼聞持諸大聲聞
0436c14: 於百千劫所能領受此菩薩得如是陀羅尼如是無
0436c15: 礙智坐於法座而說於法大千世界滿中眾生隨其
0436c16: 心樂差別為說唯除諸佛及受職菩薩其餘眾會威
0436c17: 德光明無能與比此菩薩處於法座欲以一音令諸
0436c18: 大眾皆得解了即得解了或時欲以種種音聲令諸
0436c19: 大眾皆得開悟或時心欲放大光明演說法門或時
0436c20: 心欲於其身上一一毛孔皆演法音或時心欲乃至
0436c21: 三千大千世界所有一切形無形物皆悉演出妙法
0436c22: 言音或時心欲發一言音周法界悉令解了或時
0436c23: 心欲一切言音皆作法音恒住不滅或時心欲一切
0436c24: 世界簫笛鐘鼓及以歌詠一切樂聲皆演法音或時
0437a01: 心欲於一字中一切法句言音差別皆悉具足或時
0437a02: 心欲令不可說無量世界地水火風四大聚中所有
0437a03: 微塵一一塵中皆悉演出不可說法門如是所念一
0437a04: 切隨心無不得者。
0437a05: 【論】第四段有二十八行半經明此位菩薩為大法
0437a06: 師得百萬億不可說總持門隨意自在分釋義中
0437a07: 分為五段一佛子菩薩住第九地已巳下至而演說
0437a08: 法有六行半經明此位中得法師位以四無礙善
0437a09: 巧智得十種百萬不可說陀羅尼門分二此菩薩
0437a10: 已巳下至為他演說有三行半經明自於佛所以百
0437a11: 萬不可說總持門聽聞諸法聞已巳不忘為他演說
0437a12: 分三此菩薩初見於佛已巳下至不能領受有兩行
0437a13: 半經明此菩薩初於佛所所得法門非聲聞百千
0437a14: 劫而能領受分四此菩薩得如是陀羅尼已巳下至
0437a15: 無能與比可三行半經明此位菩薩處座說法滿
0437a16: 大千界隨眾生心樂分五此菩薩處於法座已巳下
0437a17: 至無不得者有十三行經明一音中隨心行念令
0437a18: 諸眾生悉令開解及以無情亦令說法分云陀羅
0437a19: 尼者是總持義得如來妙法藏者明與佛合智所
0437a20: 說如十住中為法王子位得義陀羅尼者明法總
0437a21: 別同異無礙門法陀羅尼者明法身無性無作自
0437a22: 性之理智陀羅尼者明善了根性隨根授法光照
0437a23: 陀羅尼者以教光及放光照燭令一切眾生解脫
0437a24: 善慧陀羅尼者得總持諸善慧故眾財陀羅尼者
0437b01: 明法財世財悉具足故威德陀羅尼者明總持一
0437b02: 切三千威儀八萬細行悉具足令眾生見者悉解
0437b03: 脫故無礙門陀羅尼者明智無礙詞無礙義無礙
0437b04: 樂說無礙神通無礙故無邊陀羅尼門者所作利
0437b05: 生無限故種種義陀羅尼門者能安立一切種種
0437b06: 法門故言百萬阿僧祇善巧明百萬不可說智門
0437b07: 善巧能令眾根皆令稱當已巳下如文自具。
0437b08: 【經】佛子此菩薩假使三千大千世界所有眾生咸至
0437b09: 其前一一皆以無量言音而興問難一一問難各各
0437b10: 不同菩薩於一念頃悉能領受仍以一音普為解釋
0437b11: 令隨心樂各得歡喜如是乃至不可說世界所有眾
0437b12: 生一剎那間一一皆以無量言音而興問難一一問
0437b13: 難各各不同菩薩於一念頃悉能領受亦以一音普
0437b14: 為解釋各隨心樂令得歡喜乃至不可說不可說世
0437b15: 界滿中眾生菩薩皆能隨其心樂隨根隨解而為說
0437b16: 法承佛神力廣作佛事普為一切作所依怙佛子此
0437b17: 菩薩復更精進成就智明假使一毛端處有不可說
0437b18: 世界微塵數諸佛眾會一一眾會有不可說世界微
0437b19: 塵數眾生一一眾生有不可說世界微塵數性欲彼
0437b20: 諸佛隨其性欲各與法門如一毛端處一切法界處
0437b21: 悉亦如是如是所說無量法門菩薩於一念中悉能
0437b22: 領受無有忘失。
0437b23: 【論】第五段有十六行半經明此位菩薩以一音聲
0437b24: 而為無限眾生說法問難隨彼所欲皆令歡喜分
0437c01: 釋義分為兩段一佛子此菩薩已巳下至普為一切
0437c02: 作所依怙有十行半經明此位菩薩假使三千大
0437c03: 千世界乃至無量眾生一時皆以無量言音問難
0437c04: 一時領受亦以一音為其解釋令其歡喜分二佛
0437c05: 子已巳下至無有忘失有六行經明此位菩薩能受
0437c06: 十方毛量處皆有不可說微塵數諸佛眾會一一
0437c07: 佛皆隨無量不可說微塵數眾生性欲不同所說
0437c08: 不可說法門此位菩薩皆能領受分已巳上如文自
0437c09: 具。
0437c10: 【經】佛子菩薩住此第九地晝夜專勤更無餘念唯入
0437c11: 佛境界親近如來入諸菩薩甚深解脫常在三昧恒
0437c12: 見諸佛未曾捨離一一劫中見無量佛無量百佛無
0437c13: 量千佛乃至無量百千億那由他佛恭敬尊重承事
0437c14: 供養於諸佛所種種問難得說法陀羅尼所有善根
0437c15: 轉更明淨譬如真金善巧金師用作寶冠轉輪聖王
0437c16: 以嚴其首四天下內一切小王及諸臣民諸莊嚴具
0437c17: 無與等者此第九地菩薩善根亦復如是一切聲聞
0437c18: 辟支佛及下地菩薩所有善根無能與等佛子譬如
0437c19: 二千世界主大梵天王身出光明二千界中幽遠之
0437c20: 處悉能照耀除其黑闇此地菩薩所有善根亦復如
0437c21: 是能出光明照眾生心煩惱黑闇皆令息滅此菩薩
0437c22: 十波羅蜜中力波羅蜜最勝餘波羅蜜非不修行但
0437c23: 隨力隨分佛子是名略說菩薩摩訶薩第九善慧地
0437c24: 若廣說者於無量劫亦不能盡佛子菩薩摩訶薩住
0438a01: 此地多作二千世界主大梵天王善能統理自在饒
0438a02: 益能為一切聲聞緣覺及諸菩薩分別演說波羅蜜
0438a03: 行隨眾生心所有問難無能屈者布施愛語利行同
0438a04: 事如是一切諸所作業皆不離念佛乃至不離念一
0438a05: 切種一切智智復作是念我當於一切眾生中為首
0438a06: 為勝乃至為一切智智依止者此菩薩若發勤精進
0438a07: 於一念頃得百萬阿僧祇國土微塵數三昧乃至示
0438a08: 現百萬阿僧祇國土微塵數菩薩以為眷屬若以菩
0438a09: 薩殊勝願力自在示現過於此數乃至百千億那由
0438a10: 他劫不能數知爾時金剛藏菩薩欲重宣其義而說
0438a11: 頌曰。
0438a12: 【論】第六一段有二十九行半經明此位菩薩見佛
0438a13: 廣多及以供養承事并自受職分釋義中分為五
0438a14: 段一佛子菩薩住此第九地已巳下至諸莊嚴具無
0438a15: 與等者有八行半經明此位菩薩親近諸佛承事
0438a16: 供養廣多及比真金作輪王寶冠小王不如喻分
0438a17: 二此九地菩薩已巳下至但隨力隨分有七行經明
0438a18: 此位菩薩二乘及下地菩薩不如并舉力波羅蜜
0438a19: 為所修行分三佛子已巳下至亦不能盡有一行半
0438a20: 經明略說此位菩薩志德廣大分四佛子已巳下至
0438a21: 一切智智依止者有七行經明此位菩薩受職統
0438a22: 化廣大分五此菩薩已巳下至說頌有五行半經明
0438a23: 此位菩薩加精進業及殊勝願力眷屬倍加廣大
0438a24: 自在分。
0438b01: 【經】無量智力善觀察最上微妙世難知
0438b02: 普入如來祕密處利益眾生入九地
0438b03: 總持三昧皆自在獲大神通入眾剎
0438b04: 力智無畏不共法願力悲心入九地
0438b05: 住於此地持法藏了善不善及無記
0438b06: 有漏無漏世出世思不思議悉善知
0438b07: 若法決定不決定三乘所作悉觀察
0438b08: 有為無為行差別如是而知入世間
0438b09: 若欲知諸眾生心則能以智如實知
0438b10: 種種速轉壞非壞無質無邊等眾相
0438b11: 煩惱無邊恒共伴眠起一義續諸趣
0438b12: 業性種種各差別因壞果集皆能了
0438b13: 諸根種種下中上先後際等無量別
0438b14: 解性樂欲亦復然八萬四千靡不知
0438b15: 眾生惑見恒隨縛無始稠林未除翦
0438b16: 與志共俱心並生常相羈繫不斷絕
0438b17: 但唯妄想非實物不離於心無處所
0438b18: 禪定境排仍退轉金剛道滅方畢竟
0438b19: 六趣受生各差別業田愛潤無明覆
0438b20: 識為種子名色芽三界無始恒相續
0438b21: 惑業心習生諸趣若離於此不復生
0438b22: 眾生悉在三聚中或溺於見或行道
0438b23: 住於此地善觀察隨其心樂及根解
0438b24: 悉以無礙妙辯才如其所應差別說
0438c01: 處於法座如師子亦如牛王寶山王
0438c02: 又如龍王布密雲甘露雨充大海
0438c03: 善知法性及奧義隨順言辭能辯說
0438c04: 總持百萬阿僧祇譬如大海受眾雨
0438c05: 總持三昧皆清淨能於一念見多佛
0438c06: 一一佛所皆聞法復以妙音而演暢
0438c07: 若欲三千大千界教化一切諸生
0438c08: 如雲廣布無不及隨其根欲悉令喜
0438c09: 毛端佛眾無有數眾生心樂亦無極
0438c10: 悉應其心與法門一切法界皆如是
0438c11: 菩薩勤加精進力復獲功德轉增勝
0438c12: 聞持爾所諸法門如地能持一切種
0438c13: 十方無量諸眾生咸來親近會中坐
0438c14: 一念隨心各問難一音普對悉充足
0438c15: 住於此地為法王隨機誨誘無厭倦
0438c16: 日夜見佛未曾捨入深寂滅智解脫
0438c18: 復使眾生煩惱滅譬如梵王光普照
0438c19: 住此多作大梵王以三乘法化眾生
0438c20: 所行善業普饒益乃至當成一切智
0438c21: 一念所入諸三昧阿僧祇剎微塵數
0438c22: 見佛說法亦復然願力所作復過此
0438c23: 此是第九善慧地大智菩薩所行處
0438c24: 甚深微妙難可見我為佛子已巳宣說
0439a01: 【論】第七一段從無量智力善觀察已巳下至我為佛
0439a02: 子已巳宣說有四十八行頌明重頌前法分如文自
0439a03: 具此已巳上大綱明但隨智境約智德見佛供養及
0439a04: 攝生乃至眷屬廣大非有往來自他所為但以智
0439a05: 境對現故如一切智智依止者明修真俗二智者
0439a06: 之所依止故明六地真俗二智現前七地唯存利
0439a07: 物八九二地行圓任運十地佛力方終云如來無
0439a08: 上兩足尊者明此真俗二智滿故明如是修二智
0439a09: 者所依止故。
0439a10: 第十法雲地將釋此地五門如前一釋地名目者
0439a11: 明此地何故名為法雲地者明此菩薩登法王之
0439a12: 位智滿行周以大慈悲雲於諸生死海普降法雨
0439a13: 灌一切眾生心田令一切眾生長菩提之芽無有
0439a14: 休息以此名為法雲地明此地從初發心入此智
0439a15: 地而生佛家昇進修行至此地大悲願力功終行
0439a16: 滿故常雨法故二明此地修何行門者此地修智
0439a17: 波羅蜜為主餘九為伴三明善財表法者善財於
0439a18: 此位中於菩薩集會普現法界光明講堂中見無
0439a19: 憂德神并一萬主宮殿神俱來迎善財及稱歎供
0439a20: 養至菩薩集會普現法界光明講堂者明此地菩
0439a21: 薩集智悲行滿故其神等隨逐善財入普現法界
0439a22: 光明講堂見釋氏女瞿波坐寶蓮華師子之座八
0439a23: 萬四千婇女所共圍遶明菩薩集會普現法界光
0439a24: 明講堂者此是依二智報得是智境界而作堂體
0439b01: 釋氏女而處其中者明女為悲體表智中行悲七
0439b02: 住七地悲中修智八地十地智中行悲婇女有八
0439b03: 萬四千所共圍遶者明以普光明之大智行等一
0439b04: 切眾生八萬四千煩惱皆共同行是慈悲之極故
0439b05: 以女表之也如是一切眾生八萬四千煩惱樂欲
0439b06: 不同菩薩以大慈悲心皆同其行方便引之以慈
0439b07: 悲心育養眾生以女表之非獨直為女也瞿波者
0439b08: 此云守護地明此法雲地願力智悲皆悉已巳滿但
0439b09: 常守護一切眾生心地以為地體故名守護地神
0439b10: 號無憂德者是此地慈悲法悅行滿之智與一萬
0439b11: 主宮殿神來迎善財表法是智中之慈悲引接眾
0439b12: 生之萬行故主宮殿神者明慈悲為宮智慧為殿
0439b13: 表常以智悲為主主導一切眾生皆令悟入故此
0439b14: 瞿波女自說本因從久遠已巳來常為佛妻者表智
0439b15: 悲不獨有也以表智悲常不相捨離為佛妻義又
0439b16: 表十地大智慈悲法悅如妻義也此託世間事表
0439b17: 法但取其意況以智悲濟養含生之行非即實如
0439b18: 凡夫有欲之妻故託事表法令易解故如毗盧遮
0439b19: 那是法界主非如化佛引俗出纏如是諸女皆從
0439b20: 王種中生者明此位悲從智生以智王於生死法
0439b21: 中而得自在名之為王故故悲從智生也明從第
0439b22: 七地至第八地從悲修智已巳滿入無功之智用從
0439b23: 八地至十地從智隨本願力修無功之悲滿故至
0439b24: 十一地以無功之大悲幻生大智佛周剎海普
0439c01: 利眾生即以摩耶為母生諸佛教化眾生以表
0439c02: 之如是逆順進修發菩提心者悉須明解使得進
0439c03: 修不謬四明此地於三界中得何法者此地於十
0439c04: 方三界得法界普光明大智大慈大悲任運圓滿
0439c05: 以大法雲普雨智雨受佛職門如善財所入瞿波
0439c06: 女講堂者是為明智能常與等空界一切眾生
0439c07: 八萬四千煩惱諸根欲以法對治解脫故五明隨
0439c08: 文釋義者二義如前一長科經意者從此十地一
0439c09: 段經中長科為十六段。
0439c10: 【經】淨居天眾那由他聞此地中諸勝行
0439c11: 空中踊躍心歡喜悉共虔誠供養佛
0439c12: 不可思議菩薩眾亦在空中大歡喜
0439c13: 俱燃最上悅意香普熏眾會令清淨
0439c14: 自在天王與天眾無量億數在空
0439c15: 普散天衣供養佛百千萬種繽紛下
0439c16: 天諸婇女無有量靡不歡欣供養佛
0439c17: 各奏種種妙樂音悉以此言而讚歎
0439c18: 佛身安坐一國土一切世界悉現身
0439c19: 身相端嚴無量億法界廣大悉充滿
0439c20: 於一毛孔放光明普滅世間煩惱暗
0439c21: 國土微塵可知數此光明數不可測
0439c22: 或見如來具眾相轉於無上正法輪
0439c23: 或見遊行諸佛剎或見寂然安不動
0439c24: 或現住於兜率宮或現下生入母胎
0440a01: 或示住胎或出胎悉令無量國中見
0440a02: 或現出家修世道或現道場成正覺
0440a03: 或現說法或涅槃普使十方無不
0440a04: 譬如幻師知幻術在於大眾多所作
0440a05: 如來智慧亦復然於世間中普現身
0440a06: 佛住甚深真法性寂滅無相同空
0440a07: 而於第一實義中示現種種所行事
0440a08: 所作利益眾生事皆依法性而得有
0440a09: 相與無相無差別入於究竟皆無相
0440a10: 若有欲得如來智應離一切妄分別
0440a11: 有無通達皆平等疾作人天大導師
0440a12: 無量無邊天女眾種種言音稱讚已巳
0440a13: 身心寂靜共安樂瞻仰如來默然住
0440a14: 即時菩薩解脫月知諸眾會咸寂靜
0440a15: 向金剛藏而請言大無畏者真佛子
0440a16: 從第九地入十地所有功德諸行相
0440a17: 及以神通變化事願聰慧者為宣說
0440a18: 【論】第一段有三十二行頌長科為兩段一從淨居
0440a19: 天眾已巳下至瞻仰如來默然住有二十八行頌明
0440a20: 淨居天眾聞法興供及見佛德廣大無邊分淨居
0440a21: 天是九地菩薩眾是第三禪天眾後十地是第四
0440a22: 禪位從初地多作閻浮提王二地忉利王以次排
0440a23: 之即可知也以表昇進自在如天亦不獨作天王
0440a24: 一一位明行周自在如天此總明第一義天一
0440b01: 切智天非如諸天下品十善業果報生天也二即
0440b02: 時解脫月已巳下四行頌明請第十地行門分於中
0440b03: 文義如經自具。
0440b04: 
0440b05: 大方廣佛新華嚴經合論卷第六十四
0440b06: 
0440b07: 音切
0440b08: 簫蘇凋切。笛徒的切。翦即淺切。羈居宜切。奧烏到切。虔渠言切。繽
0440b09: 匹賓切。紛分音。稼駕音。繁煩音。
