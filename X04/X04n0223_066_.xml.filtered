0446c01: 
0446c02: 
0446c03: 大方廣佛新華嚴經合論卷第六十六
0446c04: 唐于闐國三藏沙門實叉難陀譯經
0446c05: 唐太原方山長者李通玄造論
0446c06: 唐福州開元寺沙門志寧釐經合論
0446c07: 十地品第二十六之十四
0446c08: 【經】佛子此菩薩摩訶薩通達如是智慧隨順無量菩
0446c09: 提成就善巧念力十方無量諸佛所有無量大法明
0446c10: 大法照大法雨於一念頃皆能安能受能攝能持譬
0446c11: 如娑伽羅龍王所大雨唯除大海餘一切處皆不
0446c12: 能安不能受不能攝不能持如來祕密藏大法明大
0446c13: 法照大法雨亦復如是唯除第十地菩薩餘一切眾
0446c14: 生聲聞獨覺乃至第九地菩薩皆不能安不能受不
0446c15: 能攝不能持佛子譬如大海能安能受能攝能持一
0446c16: 大龍王所大雨若二若三乃至無量諸龍王雨於
0446c17: 一念間一時下皆能安能受能攝能持何以故以
0446c18: 是無量廣大器故住法雲地菩薩亦復如是能安能
0446c19: 受能攝能持一佛法明法照法雨若二若三乃至無
0446c20: 量於一念頃一時演說悉亦如是是故此地名為法
0446c21: 雲解脫月菩薩言佛子此地菩薩於一念間能於幾
0446c22: 如來所安受攝持大法明大法照大法雨金剛藏菩
0446c23: 薩言佛子不可以算數能知我當為汝說其譬喻佛
0446c24: 子譬如十方各有十不可說百千億那由他佛剎微
0447a01: 塵數世界其世界中一一眾生皆得聞持陀羅尼為
0447a02: 佛持者聲聞眾中多聞第一如金剛蓮華上佛所大
0447a03: 勝比丘然一眾生所受之法餘不重受佛子於汝意
0447a04: 云何此諸眾生所受之法為有量耶為無量耶解脫
0447a05: 月菩薩言其數甚多無量無邊金剛藏菩薩言佛子
0447a06: 我為汝說令汝得解佛子此法雲地菩薩於一佛所
0447a07: 一念之頃所安所受所攝所持大法明大法照大法
0447a08: 雨三世法藏前爾所世界一切眾生所聞持法於此
0447a09: 百分不及一乃至譬喻亦不能及如一佛所如是十
0447a10: 方如前所說爾所世界微塵數佛復過此數無量無
0447a11: 邊於彼一一諸如來所所有法明法照法雨三世法
0447a12: 藏皆能安能受能攝能持是故此地名為法雲佛子
0447a13: 此地菩薩以自願力起大悲雲震大法雷通明無畏
0447a14: 以為電光福德智慧而為密雲現種種身周旋往返
0447a15: 於一念頃普十方百千億那由他世界微塵數國
0447a16: 土演說大法摧伏魔怨復過此數於無量百千億那
0447a17: 由他世界微塵數國土隨諸眾生心之所樂甘露
0447a19: 地菩薩於一世界從兜率天下乃至涅槃隨所應度
0447a20: 眾生心而現佛事若二若三乃至如上微塵數國土
0447a21: 復過於此乃至無量百千億那由他世界微塵數國
0447a22: 土皆亦如是是故此地名為法雲。
0447a23: 【論】第七段有四十五行半經明此地菩薩於一念
0447a24: 頃能受十方所有諸佛法明皆能領受及能於十
0447b01: 方雨法自在分釋義中分為八段一佛子已巳下至
0447b02: 不能持有八行半經明此地菩薩堪持一切諸佛
0447b03: 大法明大法照餘二乘及九地菩薩而不堪持并
0447b04: 舉娑伽羅龍降雨喻分二佛子已巳下至名為法雲
0447b05: 有六行半經明舉大海能受諸大龍王所雨喻并
0447b06: 舉此位菩薩堪受一切諸法明一念之間皆能一
0447b07: 時演說分三解脫月已巳下至大法雨有兩行經明
0447b08: 解脫月問此位菩薩一念間能受持幾如來法明
0447b09: 分四金剛藏菩薩已巳下至說其譬喻有一行半經
0447b10: 明此位菩薩所受幾許佛說諸法以算數無量分
0447b11: 五佛子已巳下至乃至譬喻亦不能及有十一行半
0447b12: 經是第一譬喻廣大不可及此位菩薩所領幾如
0447b13: 來法明廣多喻分六如一佛所已巳下至名為法雲
0447b14: 有四行經明此位菩薩所受諸佛法雨倍過前喻
0447b15: 分七佛子此地菩薩已巳下至名為法雲有七行經
0447b16: 明此位菩薩以自願力慈悲廣大饒益分八佛子
0447b17: 此菩薩已巳下至名為法雲有四行半經明此位菩
0447b18: 薩能於十方世界從兜率天宮下生倍過前微塵
0447b19: 喻分如初段云大法明者十方世界出世法無不
0447b20: 總知總解盡故大法照者明能以智日所照十方
0447b21: 一切眾生根及業常如目前一切眾生若好若惡
0447b22: 無有不見大法雨者明能隨十方一切眾生根一
0447b23: 時等雨法故一切諸有如是廣大佛事此位菩薩
0447b24: 能安能受如娑伽羅龍王所雨大海喻娑伽羅者
0447c01: 因所雨大海得名能雨大海此龍所雨唯海能受
0447c02: 如十方諸佛法雨唯此位菩薩一念能受已巳下如
0447c03: 文自具。
0447c04: 【經】佛子此地菩薩智慧明達神通自在隨其心念能
0447c05: 以狹世界作廣世界廣世界作狹世界垢世界作淨
0447c06: 世界淨世界作垢世界亂住次住倒住正住如是無
0447c07: 量一切世界皆能互作或隨心念於一塵中置一世
0447c08: 界須彌盧等一切山川塵相如故世界不減或復於
0447c09: 一微塵之中置二置三乃至不可說世界須彌盧等
0447c10: 一切山川而彼微塵體相如本於中世界悉得明現
0447c11: 或隨心念於一世界中示現二世界莊嚴乃至不可
0447c12: 說世界莊嚴或於一世界莊嚴中示現二世界乃至
0447c13: 不可說世界或隨心念以不可說世界中眾生置一
0447c14: 世界或隨心念以一世界中眾生置不可說世界而
0447c15: 於眾生無所嬈害或隨心念於一毛孔示現一切佛
0447c16: 境界莊嚴之事或隨心念於一念中示現不可說世
0447c17: 界微塵數身一一身示現如是微塵數手一一手各
0447c19: 佛一一身復示現爾許微塵數頭一一頭復現爾許
0447c20: 微塵數舌於念念中周十方歎佛功德或隨心念
0447c21: 於一念間普十方示成正覺乃至涅槃及以國土
0447c22: 莊嚴之事或現其身普三世而於身中有無量諸
0447c23: 佛及佛國土莊嚴之事世界成壞靡不皆現或於自
0447c24: 身一毛孔中出一切風而於眾生無所惱害或隨心
0448a01: 念以無邊世界為一大海此海水中現大蓮華光明
0448a02: 嚴好覆無量無邊世界於中示現大菩提樹莊嚴
0448a03: 之事乃至示成一切種智或於其身現十方世界一
0448a04: 切光明摩尼寶珠日月星宿雲電等光靡不皆現或
0448a05: 以口氣能動十方無量世界而不令眾生有驚怖
0448a06: 想或現十方風火及以水或隨眾生心之所
0448a07: 樂示現色身莊嚴具足或於自身示現佛身或於佛
0448a08: 身而現自身或於佛身現己巳國土或於己巳國土而現
0448a09: 佛身佛子此法雲地菩薩能現如是及餘無量百千
0448a10: 億那由他自在神力。
0448a11: 【論】第八段有三十五行半經明此位菩薩隨念廣
0448a12: 大微細大小一多相入通化自在分釋義中明此
0448a13: 法雲地菩薩隨心念力廣大微細自他相入一多
0448a14: 大小互參神通德用自在皆隨自心念所成故如
0448a15: 一切眾生作用境界皆是自心報業所成人天地
0448a16: 獄畜生餓鬼善惡等報果一依心造如此十地菩
0448a17: 薩以無作法身大智之力隨所心念莫不十方一
0448a18: 時自在皆悉知見為無迷故以普光明智為體為
0448a19: 智體無依稱性周法界與空量等周滿十方
0448a20: 世界以無性智大用隨念以不妄失智隨念皆成
0448a21: 以具總別智總別同異成壞俱作以廣狹大小自
0448a22: 在智化通無礙以與一切眾生同體智能變一切
0448a23: 眾生境界純為淨土之剎以自他無二智一身而
0448a24: 作多身多身而作一身以法界無大小離量之智
0448b01: 能以毛孔廣容佛剎以等空無邊無方之智而
0448b02: 一念現生滿十方而無去來以如響智而能響應
0448b03: 對現等眾生應形以具足圓滿福德智而恒居妙
0448b04: 剎常與一切眾生同居若非聖所加持力而眾生
0448b05: 不見如是十地菩薩智力神通雖言性等空然
0448b06: 空廣大無用如是十地之智智滿空智無體
0448b07: 性無造作者一如空然隨念力周滿空依果
0448b08: 重重通化無盡如隨意摩尼珠雖性無能所無所
0448b09: 造作而與一切眾境同色餘如文自具。
0448b10: 【經】爾時會中諸菩薩及天龍夜叉乾闥婆阿脩羅護
0448b11: 世四王釋提桓因梵天淨居摩醯首羅諸天子等咸
0448b12: 作是念若菩薩神通智力能如是者佛復云何爾時
0448b13: 解脫月菩薩知諸眾會心之所念白金剛藏菩薩言
0448b14: 佛子今此大眾聞其菩薩神通智力墮在疑網善哉
0448b15: 仁者為斷彼疑當少示現菩薩神力莊嚴之事時金
0448b16: 剛藏菩薩即入一切佛國土體性三昧入此三昧時
0448b17: 諸菩薩及一切大眾皆自見身在金剛藏菩薩身內
0448b18: 於中悉見三千大千世界所有種種莊嚴之事經於
0448b19: 億劫說不能盡又於其中見菩提樹其身周圍十萬
0448b20: 三千大千世界高百萬三千大千世界枝葉所蔭亦
0448b21: 復如是稱樹形量有師子座座上有佛號一切智通
0448b22: 王一切大眾悉見其佛坐菩提樹下師子座上種種
0448b23: 諸相以為莊嚴假使億劫說不能盡金剛藏菩薩示
0448b24: 現如是大神力已巳還令眾會各在本處時諸大眾得
0448c01: 未曾有生奇特想默然而住向金剛藏一心瞻仰。
0448c02: 【論】第九段有十八行半經明此大眾聞十地菩薩
0448c03: 神通生疑時金剛藏菩薩入體性三昧現佛神通
0448c04: 為眾除疑分釋義於此段中約有十事一大眾懷
0448c05: 疑二解脫月為請三金剛藏入定四定所現境界
0448c06: 五大眾自見自見在金剛藏身中六現菩提樹殊
0448c07: 特高顯七樹下有佛坐師子座號一切智通王八
0448c08: 大眾見佛九金剛藏菩薩罷其神通十大眾還自
0448c09: 見身還在本處得未嘗有如一切佛國土體性三
0448c10: 昧者即是無作法性身也菩提樹約以法性身行
0448c11: 報得故樹下佛號一切智通王者即法性中無作
0448c12: 之大智自在故此三法一切眾生體常如是只為
0448c13: 不自加行顯發故餘如文自具。
0448c14: 【經】爾時解脫月菩薩白金剛藏菩薩言佛子今此三
0448c15: 昧甚為希有有大勢力其名何等金剛藏言此三昧
0448c16: 名一切佛國土體性又問此三昧境界云何答言佛
0448c17: 子若菩薩修此三昧隨心所念能於身中現恒河沙
0448c18: 世界微塵數佛剎復過此數無量無邊佛子菩薩住
0448c19: 法雲地得如是等無量百千諸大三昧故此菩薩身
0448c20: 身業不可測知語語業意意業神通自在觀察三世
0448c21: 三昧境界智慧境界遊戲一切諸解脫門變化所作
0448c22: 神力所作光明所作略說乃至舉足下足如是一切
0448c23: 諸有所作乃至法王子住善慧地菩薩皆不能知佛
0448c24: 子此法雲地菩薩所有境界略說如是若廣說者假
0449a01: 使無量百千阿僧祇劫亦不能盡解脫月菩薩言佛
0449a02: 子若菩薩神通境界如是佛神通力其復云何金剛
0449a03: 藏言佛子譬如有人於四天下取一塊土而作是言
0449a04: 為無邊世界大地土多為此土多我觀汝問亦復如
0449a05: 是如來智慧無邊無等云何而與菩薩比量復次佛
0449a06: 子如四天下取少許土餘者無量此法雲地神通智
0449a07: 慧於無量劫但說少分況如來地佛子我今為汝引
0449a08: 事為證令汝得知如來境界佛子假使十方一一方
0449a09: 各有無邊世界微塵數諸佛國土一一國土得如是
0449a10: 地菩薩充滿如甘蔗竹葦稻麻叢林彼諸菩薩於百
0449a11: 千億那由他劫修菩薩行所生智慧比一如來智慧
0449a12: 境界百分不及一乃至優波尼沙陀分亦不能及。
0449a13: 【論】第十段有二十七行經明此地菩薩智慧神通
0449a14: 力下地不知不可比如來神力智慧分釋義於此
0449a15: 段中約有十一法一解脫月問三昧之名二金剛
0449a16: 藏菩薩正答三昧之號三又問三昧之境界四金
0449a17: 剛藏正答五正說法雲地得三昧之總相六明法
0449a18: 雲地菩薩三業神通下地不知七明略說法雲地
0449a19: 境界廣說無量百千劫難量八解脫月問佛神力
0449a20: 如何九金剛藏舉一土塊況四天下土多少難比
0449a21: 十金剛藏正說十地道力由故難宣況如來神力
0449a22: 可說十一舉喻約明其中意趣如文自具。
0449a24: 捨菩薩諸三昧力於無數劫承事供養一切諸佛一
0449b01: 一劫中以一切種供養之具而為供養一切諸佛神
0449b02: 力所加智慧光明轉更增勝於法界中所有問難善
0449b03: 為解釋百千億劫無能屈者佛子譬如金師以上妙
0449b04: 真金作嚴身具大摩尼寶鈿廁其間自在天王身自
0449b05: 服戴其餘天人莊嚴之具所不能及此地菩薩亦復
0449b06: 如是始從初地乃至九地一切菩薩所有智行皆不
0449b07: 能及此地菩薩智慧光明能令眾生乃至入於一切
0449b08: 智智餘智光明無能如是佛子譬如摩醯首羅天王
0449b09: 光明能令眾生身心清涼一切光明所不能及此地
0449b10: 菩薩智慧光明亦復如是能令眾生皆得清涼乃至
0449b11: 住於一切智智一切聲聞辟支佛乃至第九地菩薩
0449b12: 智慧光明悉不能及佛子此菩薩摩訶薩已巳能安住
0449b13: 如是智慧諸佛世尊復更為說三世智法界差別智
0449b14: 一切世界智照一切世界智慈念一切眾生智舉
0449b15: 要言之乃至為說得一切智智此菩薩十波羅蜜中
0449b16: 智波羅蜜最為增上餘波羅蜜非不修行佛子是名
0449b17: 略說菩薩摩訶薩第十法雲地若廣說者假使無量
0449b18: 阿僧祇劫亦不能盡佛子菩薩住此地多作摩醯首
0449b19: 羅天王於法自在能授眾生聲聞獨覺一切菩薩波
0449b20: 羅蜜行於法界中所有問難無能屈者布施愛語利
0449b21: 行同事如是一切諸所作業皆不離念佛乃至不離
0449b22: 念具足一切種一切智智復作是念我當於一切眾
0449b23: 生為首為勝乃至為一切智智依止者若勤加精進
0449b24: 於一念頃得十不可說百千億那由他佛剎微塵數
0449c01: 三昧乃至示現爾所微塵數菩薩以為眷屬若以菩
0449c02: 薩殊勝願力自在示現過於此數所謂若修行若莊
0449c03: 嚴若信解若所作若身若語若光明若諸根若神變
0449c04: 若音聲若行處乃至百千億那由他劫不能數知。
0449c05: 【論】第十一段有三十五行半經明此位菩薩不異
0449c06: 如來身語意業不捨菩薩諸三昧無數劫承事供
0449c07: 養一切諸佛分釋義於此分中約有二十法門一
0449c08: 不異如來身語意業二不捨菩薩諸三昧力三於
0449c09: 無數劫承事供養一切諸佛四一切諸佛神力所
0449c10: 加智慧轉增勝五於法界中所有問難善能解釋
0449c11: 六喻真金以摩尼寶鈿廁其間成天寶冠七自在
0449c12: 天王服戴餘天不如八正說此地菩薩下地不如
0449c13: 九如摩醯首羅天能令眾生心得清涼喻明此地
0449c14: 菩薩能令一切眾生得一切智智十二乘及九地
0449c15: 菩薩皆不能及十一此地菩薩諸佛世尊更為演
0449c16: 說十種智門十二明此地菩薩所行之行智波羅
0449c17: 蜜為主餘九為伴十三明且略說此地大綱廣說
0449c18: 難盡十四舉此地菩薩受職作摩醯首羅天王十
0449c19: 五明此位菩薩於四攝法善能廣行十六不離念
0449c20: 佛法一切種一切智智十七自念堪為一切眾生
0449c21: 所依十八自更勤修十九一念得十不可說百千
0449c22: 億那由他三昧二十若加以殊勝願力倍過前數
0449c23: 文義如文自具如摩醯首羅者此云大自在是色
0449c24: 界上極於大千界得大自在神通道力智無過者。
0450a01: 【經】佛子此菩薩摩訶薩十地行相次第現前則能趣
0450a02: 入一切智智譬如阿耨達池出四大河其河流注
0450a03: 閻浮提既無盡竭復更增長乃至入海令其充滿佛
0450a04: 子菩薩亦爾從菩提心流出善根大願之水以四攝
0450a05: 法充滿眾生無有窮盡復更增長乃至入於一切智
0450a06: 海令其充滿佛子菩薩十地因佛智故而有差別如
0450a07: 因大地有十山王何等為十所謂雪山王香山王
0450a08: 陀山王神仙山王由乾陀山王馬耳山王尼民陀
0450a09: 羅山王斫羯羅山王計都末底山王須彌盧山王佛
0450a10: 子如雪山王一切藥草咸在其中取不可盡菩薩所
0450a11: 住歡喜地亦復如是一切世間經書技藝文頌術
0450a12: 咸在其中說不可盡佛子如香山王一切諸香咸集
0450a13: 其中取不可盡菩薩所住離垢地亦復如是一切菩
0450a14: 薩戒行威儀咸在其中說不可盡佛子如陀山
0450a15: 王純寶所成一切眾寶咸在其中取不可盡菩薩所
0450a16: 住發光地亦復如是一切世間禪定神通解脫三昧
0450a17: 三摩底咸在其中說不可盡佛子如神仙山王純
0450a18: 寶所成五通神仙咸住其中無有窮盡菩薩所住
0450a19: 慧地亦復如是一切道中殊勝智慧咸在其中說不
0450a20: 可盡佛子如由乾陀羅山王純寶所成夜叉大神咸
0450a21: 住其中無有窮盡菩薩所住難勝地亦復如是一切
0450a22: 自在如意神通咸在其中說不可盡佛子如馬耳山
0450a23: 王純寶所成一切諸果咸在其中取不可盡菩薩所
0450a24: 住現前地亦復如是入緣起理聲聞果證咸在其中
0450b01: 說不可盡如尼民陀羅山王純寶所成大力龍神咸
0450b02: 住其中無有窮盡菩薩所住遠行地亦復如是方便
0450b03: 智慧獨覺果證咸在其中說不可盡如斫羯羅山王
0450b04: 純寶所成諸自在眾咸住其中無有窮盡菩薩所住
0450b05: 不動地亦復如是一切菩薩自在行差別世界咸在
0450b06: 其中說不可盡如計都山王純寶所成大威德阿脩
0450b07: 羅王咸住其中無有窮盡菩薩所住善慧地亦復如
0450b08: 是一切世間生滅智行咸在其中說不可盡如須彌
0450b09: 盧山王純寶所成大威德諸天咸住其中無有窮盡
0450b10: 菩薩所住法雲地亦復如是如來力無畏不共法一
0450b11: 切佛事咸在其中問答宣說不可窮盡佛子此十寶
0450b12: 山王同在大海差別得名菩薩十地亦復如是同在
0450b13: 一切智中差別得名。
0450b14: 【論】第十二段有四十二行半經明舉阿耨達池十
0450b15: 大山王喻十種地次第方便所行之智慧分釋義
0450b16: 此一段總有十二段經如經自有節量不煩更科
0450b17: 文初舉阿耨達池喻菩薩從十住初心從菩提心
0450b18: 流出善根大願之水以四攝法充滿眾生無有窮
0450b19: 盡復更增長乃至入於一切智海明從初發心住
0450b20: 生在如來智慧大願水中以四攝行成就眾生滿
0450b21: 一切智海不離初時智慧大願水體以初水體成
0450b22: 漸廣多又舉大地有十山王喻明從如來智地起
0450b23: 十種進修不離智地體漸高勝故如五位五重十
0450b24: 法不離如來普光明一切智地起五重十十進修
0450c01: 如是五重五位十十進修總是一時一際一念無
0450c02: 前後三世之勝進以如來智為體故還如阿耨達
0450c03: 池中水流入大海如閻浮提地而出十大山王不
0450c04: 離地體以定慧照之可見初發心便成佛者此為
0450c05: 可表倣此知之以此說十信心於普光明殿中所
0450c06: 說此殿約普光明智報生明果中說因修滿不離
0450c07: 此智故十山王者雪山王喻初地如經文義自具
0450c08: 以次准知以次香山王以次陀山王者者
0450c09: 此云種種陀者此云持云此山能持種種眾寶
0450c10: 華果故喻三地如經文義自具如禪定解脫三昧
0450c11: 三摩底者如何如禪定但云稱體三昧以明識
0450c12: 想不行為日未出為昧字為識想冥昧正智方現
0450c13: 為三云正以十一月至正月三陽生故以三為正
0450c14: 三陽生方智明以智為正故以五蘊不生世情頓
0450c15: 止名之為昧從此能現正智名之三昧又一止為
0450c16: 正字三摩底者明五蘊昧能現正慧故云三摩
0450c17: 底是正慧故為無五蘊正智慧現名為解脫禪
0450c18: 定都云大體三昧別舉其行神仙山王表四地文
0450c19: 義如經乾陀羅山者乾者此云雙也陀羅此云持
0450c20: 明此山夜叉及大神共持此山明五地得出世間
0450c21: 及世間二智慧神通諸明總能博達持故馬耳山
0450c22: 王表六地位如經自具尼民陀山王此曰持邊山
0450c23: 表遠行地而能持一切眾生諸邊見行故乃至三
0450c24: 界六道總能持故斫迦羅山此云輪圍圍大千界
0451a01: 明八地無功行自圓滿故計都末底山者計都云
0451a02: 幢末底云慧明善慧地須彌盧山處閻浮四洲內
0451a03: 處大海中明十地法雲中道之智滿總攝一切諸
0451a04: 三界故佛子已巳下一行半經明都結十地差別因
0451a05: 一切智中差別得名明根本智從初發心住乃至
0451a06: 十地及佛地無二由智差別得別名故已巳上十二
0451a07: 段一一如經文中其所表地意次第經自明說。
0451a08: 【經】佛子譬如大海以十種相得大海名不可移奪何
0451a09: 等為十一次第漸深二不受死屍三餘水入中皆失
0451a10: 本名四普同一味五無量珍寶六無能至底七廣大
0451a11: 無量八大身所居九潮不過限十普受大雨無有盈
0451a12: 溢菩薩行亦復如是以十相故名菩薩行不可移奪
0451a13: 何等為十所謂歡喜地出生大願漸次深故離垢地
0451a14: 不受一切破戒屍故發光地捨離世間假名字故
0451a15: 慧地與佛功德同一味故難勝地出生無量方便神
0451a16: 通世間所作眾珍寶故現前地觀察緣生甚深理故
0451a17: 遠行地廣大覺慧善觀察故不動地示現廣大莊嚴
0451a18: 事故善慧地得深解脫行於世間如實而知不過限
0451a19: 故法雲地能受一切諸佛如來大法明雨無厭足故。
0451a20: 【論】第十三段有十四行經明舉大海有十種德喻
0451a21: 十種地昇進分釋義中分為兩段一先舉海之十
0451a22: 德二託海之十德表法舉十地之智慧差別進修
0451a23: 其中文義如文具足各各十法具足不煩科文。
0451a24: 【經】佛子譬如大摩尼珠有十種性出過眾寶何等為
0451b01: 十一者從大海出二者巧匠治理三者圓滿無缺四
0451b02: 者清淨離垢五者內外明徹六者善巧鑽穿七者貫
0451b03: 以寶縷八者置在璃高幢之上九者普放一切種
0451b04: 種光明十者能隨王意雨眾寶物如眾生心充滿其
0451b05: 願佛子當知菩薩亦復如是有十種事出過眾聖何
0451b06: 等為十一者發一切智心二者持戒頭陀正行明淨
0451b07: 三者諸禪三昧圓滿無缺四者道行清白離諸垢穢
0451b08: 五者方便神通內外明徹六者緣起智慧善能鑽穿
0451b09: 七者貫以種種方便智縷八者置於自在高幢之上
0451b10: 九者觀眾生行放聞持光十者受佛智職墮在佛數
0451b11: 能為眾生廣作佛事佛子此集一切種一切智功德
0451b12: 菩薩行法門品若諸眾生不種善根不可得聞解脫
0451b13: 月菩薩言聞此法門得幾所福金剛藏菩薩言如一
0451b14: 切智所集福德聞此法門福德如是何以故非不聞
0451b15: 此功德法門而能信解受持讀誦何況精進如說修
0451b16: 行是故當知要得聞此集一切智功德法門乃能信
0451b17: 解受持修習然後至於一切智地。
0451b18: 【論】【經】第十四段有二十行半經明摩尼珠有十種性
0451b19: 出過眾寶喻十種地出過眾聖分釋義中分為六
0451b20: 段一佛子已巳下至充滿其願有六行經明舉摩尼
0451b21: 珠有十種性分二佛子已巳下至廣作佛事有七行
0451b22: 半經明正舉十地之加行次第分如第六地善知
0451b23: 十二因緣法善知生老病死因緣根本體相一如
0451b24: 第六地中所說以善巧觀生死緣生至底喻鑽第
0451c01: 七地由以種種方便智為縷能隨生死不受諸垢
0451c02: 第八地萬行任用諸眾生界知恒無體不動如
0451c03: 幢自餘如文自具三佛子已巳下至不可得聞有兩
0451c04: 行經歎此品難聞分四解脫月已巳下可一行經是
0451c05: 解脫月問聞此法得幾所福分五金剛藏已巳下至
0451c06: 福德如是可一行半經明金剛藏菩薩答言如一
0451c07: 切智所集之福德明所聞法者如佛福德分六何
0451c08: 以故已巳下至一切智地有三行半經明如聞此法
0451c09: 得福廣大生疑分如一切智是佛所得根本智若
0451c10: 聞法者其福德如佛何為以明因聞此法方有信
0451c11: 解故為初聞是一切智之首故以初信因之福與
0451c12: 果同體明非因不果故如非果不苗非苗不果故
0451c13: 為明信心信果成因故即如說十信位於如來普
0451c14: 光明法界大智殿中說十箇智佛以不動智佛為
0451c15: 首以為信心以不動智佛及十箇智佛是自心之
0451c16: 智果故畢竟成滿不移此智餘義如文自具意明
0451c17: 如種子種果成其生因其根本智喻種子差別智
0451c18: 是加行喻苗上之果以此二智各具無邊功德。
0451c19: 【經】爾時佛神力故法如是故十方各有十億佛剎微
0451c20: 塵數世界六種十八相動所謂動動等動起
0451c21: 起等起踊踊等踊震震等震吼吼等
0451c22: 吼擊擊等擊雨眾天華天鬘天衣及諸天寶
0451c23: 莊嚴之具幢幡繒蓋奏天妓樂其音和雅同時發聲
0451c24: 讚一切智地所有功德如此世界他化自在天王宮
0452a01: 演說此法十方所有一切世界悉亦如是爾時復以
0452a02: 佛神力故十方各十億佛剎微塵數世界外有十億
0452a03: 佛剎微塵數菩薩而來此會作如是言善哉善哉金
0452a04: 剛藏快說此法我等悉亦同名金剛藏所住世界各
0452a05: 各差別悉名金剛德佛號金剛幢我等住在本世界
0452a06: 中皆承如來威神之力而說此法眾會悉等文字句
0452a07: 義與此所說無有增減悉以佛神力而來此會為汝
0452a08: 作證如我等今者入此世界如是十方一切世界悉
0452a09: 亦如是而往作證爾時金剛藏菩薩觀察十方一切
0452a10: 眾會普周法界欲讚歎發一切智智心欲示現菩薩
0452a11: 境界欲淨治菩薩行力欲說攝取一切種智道欲除
0452a12: 滅一切世間垢欲施與一切智欲示現不思議智莊
0452a13: 嚴欲顯示一切菩薩諸功德欲令如是地義轉更開
0452a14: 顯承佛神力而說頌言。
0452a15: 【論】第十五段有二十二行半經明說此十地法門
0452a16: 所感大地六種十八相動及興供并十方金剛藏
0452a17: 菩薩咸來證法分於此段中復分為三段一爾時
0452a18: 佛神力故已巳下至一切世界悉亦如是有八行經
0452a19: 明法威動地天雨眾華供養分二爾時已巳下至而
0452a20: 往作證有九行經明十方同名金剛藏菩薩咸來
0452a21: 作證分三爾時金剛藏已巳下至而說頌言有六行
0452a22: 經明觀眾生及所緣法欲說頌分云十方各十億
0452a23: 佛剎微塵數世界外有十億佛剎微塵數菩薩而
0452a24: 來此會者明以本體十地之廣大甚多以十億剎
0452b01: 塵為遠近及多數之量會此一切創初入十地菩
0452b02: 薩因果本末法智無疑明將本十地果法會同創
0452b03: 入此十地菩薩智無二故會前九地之劣入十地
0452b04: 之廣大智故以陳遠近法之多少故亦明金剛藏
0452b06: 下地位也來此會者即昇進入此十地智也歎善
0452b07: 哉者明所說法契當不異也同名者明法藏智同
0452b08: 故世界各各差別者明差別智差別行故悉名金
0452b09: 剛德明差別智及行不離金剛德故佛號金剛幢
0452b10: 者明金剛智能破一切妄業自無體可動故餘義
0452b11: 如文自具如一切智根本智又智是差別智從一
0452b12: 切智中用故故以重言。
0452b13: 【經】其心寂滅恒調順平等無礙如空
0452b14: 離諸垢濁住於道此殊勝行汝應聽
0452b15: 百千億劫修諸善供養無量無邊佛
0452b16: 聲聞獨覺亦復然為利眾生發大心
0452b17: 精勤持戒常柔忍慚愧福智皆具足
0452b18: 志求佛智修廣慧願得十力發大心
0452b19: 三世諸佛咸供養一切國土悉嚴淨
0452b20: 了知諸法皆平等為利眾生發大心
0452b21: 住於初地生是心永離眾惡常歡喜
0452b22: 願力廣修諸善法以悲愍故入後位
0452b23: 戒聞具足念眾生滌除垢穢心明潔
0452b24: 觀察世間三毒火廣大解者趣三地
0452c01: 三有一切皆無常如箭入身苦熾然
0452c02: 厭離有為求佛法廣大智人趣地
0452c03: 念慧具足得道智供養百千無量佛
0452c04: 常觀最勝諸功德斯人趣入難勝地
0452c05: 智慧方便善觀察種種示現救眾生
0452c06: 復供十力無上尊趣入無生現前地
0452c07: 世所難知而能知不受於我離有無
0452c08: 法性本寂隨緣轉得此微妙向七地
0452c09: 智慧方便心廣大難行難伏難了知
0452c10: 雖證寂滅勤修習能趣如空不動地
0452c11: 佛勸令從寂滅起廣修種種諸智業
0452c12: 具十自在觀世間以此而昇善慧地
0452c13: 以微妙智觀眾生心行業惑等稠林
0452c14: 為欲化其令趣道演說諸佛勝義藏
0452c15: 次第修行具眾善乃至九地集福慧
0452c16: 常求諸佛最上法得佛智水灌其頂
0452c17: 獲得無數諸三昧亦善了知其作業
0452c18: 最後三昧名受職住廣大境恒不動
0452c19: 菩薩得此三昧時大寶蓮華忽然現
0452c20: 身量稱彼於中坐佛子圍遶同觀察
0452c21: 放大光明百千億滅除一切眾生苦
0452c22: 復於頂上放光明普入十方諸佛會
0452c23: 悉住空中作光網供養佛已巳從足入
0452c24: 即時諸佛悉了知今此佛子登職位
0453a01: 十方菩薩來觀察受職大士舒光照
0453a02: 諸佛眉間亦放光普照而來從頂入
0453a03: 十方世界咸震動一切地獄苦消滅
0453a04: 是時諸佛與其職如轉輪王第一子
0453a05: 若蒙諸佛與灌頂是則名登法雲地
0453a06: 智慧增長無有邊開悟一切諸世間
0453a07: 欲界色界無色界法界世界眾生界
0453a08: 有數無數及空如是一切咸通達
0453a09: 一切化用大威力諸佛加持微細智
0453a10: 祕密劫數毛道等皆能如實而觀察
0453a11: 受生捨俗成正道轉妙法輪入涅槃
0453a12: 乃至寂滅解脫法及所未說皆能了
0453a13: 菩薩住此法雲地具足念力持佛法
0453a14: 譬如大海受龍雨此地受法亦復然
0453a15: 十方無量諸眾生悉得聞持持佛法
0453a16: 於一佛所所聞法過於彼數無有量
0453a17: 以昔智願威神力一念普十方土
0453a18: 甘露雨滅煩惱是故佛說名法雲
0453a19: 神通示現十方超出人天世間境
0453a20: 復過是數無量億世智思惟必迷悶
0453a21: 一舉足量智功德乃至九地不能知
0453a22: 何況一切諸眾生及以聲聞辟支佛
0453a23: 此地菩薩供養佛十方國土悉周
0453a24: 亦供現前諸聖眾具足莊嚴佛功德
0453b01: 住於此地復為說三世法界無礙智
0453b02: 眾生國土悉亦然乃至一切佛功德
0453b03: 此地菩薩智光明能示眾生正法路
0453b04: 自在天光除世暗此光滅暗亦如是
0453b05: 住此多作三界王善能演說三乘法
0453b06: 無量三昧一念得所見諸佛亦如是
0453b07: 此地我今已巳略說若欲廣說不可盡
0453b08: 如是諸地佛智中如十山王嶷然住
0453b09: 初地藝業不可盡譬如雪山集眾藥
0453b10: 二地戒聞如香山三如毗陀發妙華
0453b11: 慧道寶無有盡譬如仙山仁善住
0453b12: 五地神通如由乾六如馬耳具眾果
0453b13: 七地大慧如尼民八地自在如輪圍
0453b14: 九如計都集無礙十如須彌具眾德
0453b15: 初地願首二持戒三地功德四專一
0453b16: 五地微妙六甚深七廣大慧八莊嚴
0453b17: 九地思量微妙義出過一切世間道
0453b18: 十地受持諸佛法如是行海無盡竭
0453b19: 十行超世發心初持戒第二禪第三
0453b20: 行淨第四成就五緣生第六貫穿七
0453b21: 第八置在金剛幢第九觀察眾稠林
0453b22: 第十灌頂隨王意如是德寶漸清淨
0453b23: 十方國土碎為塵可於一念知其數
0453b24: 毫末度空可知量億劫說此不可盡
0453c01: 【論】第十六段有八十四行頌明重頌前法分明都
0453c02: 歎從初地發心已巳來通此十地一時次第十地悉
0453c03: 皆重頌文義如經自具。
0453c04: 
0453c05: 大方廣佛新華嚴經合論卷第六十六
0453c06: 
0453c07: 音切
0453c08: 注音。嬈奴鳥切。力鹽切。篋苦協切。噓虛音。蔭於禁切。蔗之夜切。
0453c09: 葦于鬼切。稻道音。叢昨紅切。鈿田音。廁初吏切。嶷魚迄切。藝魚際切。
0453c10: 毗迷切。羯居謁切。屍式之切。鑽作官切。縷良主切。滌徒力切。繒
0453c11: 疾陵切。缺苦穴切。徹丑列切。
