0279c15: 
0279c16: 
0279c17: 
0279c18: 大方廣佛新華嚴經合論卷第四十一
0279c19: 唐于闐國三藏沙門實叉難陀譯經
0279c20: 唐太原方山長者李通玄造論
0279c21: 唐福州開元寺沙門志寧釐經合論
0279c22: 昇兜率天宮品第二十三之餘
0279c23: 【經】爾時如來威神力故往昔善根之所流故不可思
0279c24: 議自在力故兜率宮中一切諸天及諸天女皆遙見
0280a01: 佛如對目前同興念言如來出世難可值遇我今得
0280a02: 見具一切智於法無礙正等覺者如是思惟如是觀
0280a03: 察與諸眾會悉共同時奉迎如來各以天衣盛一切
0280a04: 華盛一切香盛一切寶盛一切莊嚴具盛一切天栴
0280a05: 檀粖香盛一切天沉水粖香盛一切天妙寶粖香盛
0280a06: 一切天香華盛一切天曼陀羅華悉以奉散供養於
0280a07: 佛百千億那由他阿僧祇兜率陀天子住空中咸
0280a08: 於佛所起智慧境界心燒一切香香氣成雲莊嚴
0280a09: 空又於佛所起歡喜心雨一切天華雲莊嚴空又
0280a10: 於佛所起尊重心雨一切天蓋雲莊嚴空又於佛
0280a11: 所起供養心散一切天鬘雲莊嚴空又於佛所生
0280a12: 信解心布阿僧祇金網彌覆空一切寶鈴常出妙
0280a13: 音又於佛所生最勝福田心以阿僧祇帳莊嚴空
0280a14: 雨一切纓絡雲無有斷絕又於佛所生深信心以阿
0280a15: 僧祇諸天宮殿莊嚴空一切天樂出微妙音又於
0280a16: 佛所生最勝難遇心以阿僧祇種種色天衣雲莊嚴
0280a17: 空雨於無比種種妙衣又於佛所生無量歡喜踊
0280a18: 躍心以阿僧祇諸天寶冠莊嚴空雨無量天冠廣
0280a19: 大成雲又於佛所起歡喜心以阿僧祇種種色寶莊
0280a20: 嚴空雨一切纓絡雲無有斷絕百千億那由他阿
0280a21: 僧祇天子咸於佛所生淨信心散無數種種色天華
0280a22: 然無數種種色天香供養如來又於佛所起大莊嚴
0280a23: 變化心持無數種種色天栴檀粖香奉散如來又於
0280a24: 佛所起歡喜踊躍心持無數種種色蓋隨逐如來又
0280b01: 於佛所起增上心持無數種種色天寶衣敷布道路
0280b02: 供養如來又於佛所起清淨心持無數種種色天寶
0280b03: 幢奉迎如來又於佛所起增上歡喜心持無數種種
0280b04: 色天莊嚴具供養如來又於佛所生不壞信心持無
0280b05: 數天寶鬘供養如來又於佛所生無比歡喜心持無
0280b06: 數種種色天寶幡供養如來百千億那由他阿僧祇
0280b07: 諸天子以調順寂靜無放逸心持無數種種色天樂
0280b08: 出妙音聲供養如來百千億那由他不可說先住兜
0280b09: 率宮諸菩薩眾以從超過三界法所生離諸煩惱行
0280b10: 所生周無礙心所生甚深方便法所生無量廣大
0280b11: 智所生堅固清淨信所增長不思議善根所生起阿
0280b12: 僧祇善巧變化所成就供養佛心之所現無作法門
0280b13: 之所印出過諸天諸供養具供養於佛以從波羅蜜
0280b14: 所生一切寶蓋於一切佛境界清淨解所生一切華
0280b15: 張無生法忍所生一切衣入金剛法無礙心所生一
0280b16: 切鈴網解一切法如幻心所生一切堅固香周一
0280b17: 切佛境界如來座心所生一切佛眾寶妙座供養佛
0280b18: 不懈心所生一切寶幢解諸法如夢歡喜心所生佛
0280b19: 所住一切寶宮殿無著善根無生善根所生一切寶
0280b20: 蓮華雲一切堅固香雲一切無邊色華雲一切種種
0280b21: 色妙衣雲一切無邊清淨栴檀香雲一切妙莊嚴寶
0280b22: 蓋雲一切燒香雲一切妙鬘雲一切清淨莊嚴具雲
0280b23: 皆法界出過諸天供養之具供養於佛其諸菩薩
0280b24: 一一身各出不可說百千億那由他菩薩皆充滿法
0280c01: 界空界其心等於三世諸佛以從無顛倒法所起
0280c02: 無量如來力所加開示眾生安隱之道具足不可說
0280c03: 名味句普入無量法一切陀羅尼種中生不可窮盡
0280c04: 辨才之藏心無所畏生大歡喜以不可說無量無盡
0280c05: 如實讚歎法讚歎如來無有厭足。
0280c06: 【論】第三爾時如來威神力故已巳下至讚歎如來無
0280c07: 厭足一段經明諸天迎佛各各遙見佛來如對目
0280c08: 前敬佛興供分釋義者分為五段云遙見佛來明
0280c09: 從前十行發起迴向大悲大願故如對目前者明
0280c10: 不離根本智常相應故下文云見如來具一切智
0280c11: 是也於法無礙正等覺者明與佛智正覺合故如
0280c12: 是思惟已巳下四句是正入位故各以天衣盛供已巳
0280c13: 下十種供養明前由以身化供明起願也此段明
0280c14: 以衣盛供表身行周也於此興供一段六十五行
0280c15: 經約作五門分別一爾時如來威神力故已巳下至
0280c16: 同時奉迎如來有五行半經明諸天以佛神力自
0280c17: 善根力遙見佛來自契佛智奉迎分二各以天衣
0280c18: 已巳下至供養於佛有四行經明諸天以衣盛香華
0280c19: 散佛供養分此有十種供養眾三百千億那由他
0280c20: 已巳下至雨一切纓絡雲無有斷絕有十六行經明
0280c21: 諸天各各以心所興供雲供養分此一段十種供
0280c22: 養眾四百千億那由他已巳下至天樂出妙音聲供
0280c23: 養如來有十四行經明并陳所興十種持散供養
0280c24: 佛分五百千億那由他已巳下至無厭足有二十五
0281a01: 行經明舊住兜率天宮中菩薩以諸波羅蜜行興
0281a02: 其依果以為供養此一段十七種供養云舊住者
0281a03: 本位新來者加行入位此十七種供中先舉蓋為
0281a04: 先者為此位迴入大悲菩薩行故以大悲為首以
0281a05: 諸波羅蜜一時助華是智慧開敷義帳是含容義
0281a06: 衣為忍義鈴網是說教義如幻心是堅固義為無
0281a07: 體可成壞故餘准例約名義知之此第三段有三
0281a08: 十種百萬億供養眾末後有先住天宮菩薩眾有
0281a09: 十七種供從波羅蜜諸行生從法身智慧解脫知
0281a10: 見生如文具明所以勝天之供為非有為所報得
0281a11: 故是法界無作門所起超情作故。
0281a12: 【經】爾時一切諸天及諸菩薩眾見於如來應正等覺
0281a13: 不可思議人中之雄其身無量不可稱數現不思議
0281a14: 種種神變令無數眾生心大歡喜普一切空界
0281a15: 一切法界以佛莊嚴而為莊嚴令一切眾生安住善
0281a16: 根示現無量諸佛神力超過一切諸語言道諸大菩
0281a17: 薩所共欽敬隨所應化皆令歡喜住於諸佛廣大之
0281a18: 身功德善根悉已巳清淨色相第一無能奪智慧境
0281a19: 界不可窮盡無比三昧之所出生其身無際住一
0281a20: 切眾生身中令無量眾生皆大歡喜令一切智種性
0281a21: 不斷住於諸佛究竟所住生於三世諸佛之家令不
0281a22: 可數眾生信解清淨令一切菩薩智慧成就諸根悅
0281a23: 豫法雲普覆空法界教化調伏無有遺餘隨眾生
0281a24: 心悉令滿足令其安住無分別智出過一切眾生之
0281b01: 上獲一切智放大光明宿世善根皆令顯現普使一
0281b02: 切發廣大心令一切眾生安住普賢不可壞智住
0281b03: 一切眾生國土從於不退正法中生住於一切平等
0281b04: 法界明了眾生心之所宜現不可說不可說種種差
0281b05: 別如來之身非世言詞而歎可盡能令一切常思念
0281b06: 佛充滿法界廣度生隨初發心所欲利益以法惠
0281b07: 施令其調伏信行清淨示現色身不可思議等觀眾
0281b08: 生心無所著住無礙住得佛十力無所障礙心常寂
0281b09: 定未曾散亂住一切智善能開演種種文句真實之
0281b10: 義能悉深入無邊智海出生無量功德慧藏恒以佛
0281b11: 日普照法界隨本願力常現不沒恒住法界住佛所
0281b12: 住無有變異於我我所俱無所著住出世法世法無
0281b13: 染於一切世間建智慧幢其智廣大超過世間無所
0281b14: 染著拔諸眾生令出淤泥置於最上智慧之地所有
0281b15: 福德饒益眾生而無有盡了知一切菩薩智慧信向
0281b16: 決定當成正覺以大慈悲現不可說無量佛身種種
0281b17: 莊嚴以妙音聲演無量法隨眾生意悉令滿足於去
0281b18: 來今心常清淨令諸眾生不著境界恒與一切諸菩
0281b19: 薩記令其皆入佛之種性生在佛家得佛灌頂常遊
0281b20: 十方未曾休息而於一切無所樂著法界佛剎悉能
0281b21: 往諸眾生心靡不了知所有福德離世清淨不住
0281b22: 生死而於世間如影普現以智慧月普照法界了達
0281b23: 一切悉無所得恒以智慧知諸世間如幻如影如夢
0281b24: 如化一切皆以心為自性如是而住隨諸眾生業報
0281c01: 不同心樂差別諸根各異而現佛身如來恒以無數
0281c02: 眾生而為所緣為說世間皆從緣起知諸法相皆悉
0281c03: 無相唯是一相智慧之本欲令眾生離諸相著示現
0281c04: 一切世間性相而行於世為其開示無上菩提為欲
0281c05: 救護一切眾生出現世間開示佛道令其得見如來
0281c06: 身相攀緣憶念勤加修習除滅世間煩惱之相修菩
0281c07: 提行心不散動於大乘門皆得圓滿成就一切諸佛
0281c08: 義利悉能觀察眾生善根而不壞滅清淨業報智慧
0281c09: 明了普入三世永離一切世間分別放光明網普照
0281c10: 十方一切世界無不充滿色身妙好見者無厭以大
0281c11: 功德智慧神通出生種種菩薩諸行諸根境界自在
0281c12: 圓滿作諸佛事作已巳便沒善能開示過現未來一切
0281c13: 智道為諸菩薩普雨無量陀羅尼雨令其發起廣大
0281c14: 欲樂受持修習成就一切諸佛功德圓滿熾盛無邊
0281c15: 妙色莊嚴其身一切世間靡不現永離一切障礙
0281c16: 之法於一切法真實之義已巳得清淨於功德法而得
0281c17: 自在為大法王如日普照為世福田具大威德於一
0281c18: 切世間普現化身放智慧光悉令開悟欲令眾生知
0281c19: 佛具足無邊功德以無礙繒繫頂受位隨順世間方
0281c20: 便開導以智慧手安慰眾生為大醫王善療眾病一
0281c21: 切世間無量國土悉能往未曾休息清淨慧眼離
0281c22: 諸障翳悉能明見於作不善惡業眾生種種調伏令
0281c23: 其入道善取時宜無有休息若諸眾生起平等心即
0281c24: 為化現平等業報隨其心樂隨其業果為現佛身種
0282a01: 種神變而為說法令其悟解得法智慧心大歡喜諸
0282a02: 根踊躍見無量佛起深重信生諸善根永不退轉一
0282a03: 切眾生隨業所繫長眠生死如來出世能覺悟之安
0282a04: 慰其心使無憂怖若得見者悉令證入無依義智智
0282a05: 慧善巧了達境界莊嚴妙好無能奪智山法芽悉
0282a06: 已巳清淨或現菩薩或現佛身令諸眾生至無患地無
0282a07: 數功德之所莊嚴業行所成現於世間一切諸佛莊
0282a08: 嚴清淨莫不皆以一切智業之所成就常守本願不
0282a09: 捨世間作諸眾生堅固善友清淨第一離垢光明令
0282a10: 一切眾生皆得現見六趣眾生無量無邊佛以神力
0282a11: 常隨不捨若有往昔同種善根皆令清淨而於六趣
0282a12: 一切眾生不捨本願無所欺誑悉以善法方便攝取
0282a13: 令其修習清淨之業摧破一切諸魔諍從無礙際
0282a14: 出廣大力最勝日藏無有障礙於淨心界而現影像
0282a15: 一切世間無不見以種種法廣施眾生佛是無邊
0282a16: 光明之藏諸力智慧皆悉圓滿恒以大光普照眾生
0282a17: 隨其所願皆令滿足離諸怨敵為上福田一切眾生
0282a18: 共所依怙凡有所施悉令清淨修少善行受無量福
0282a19: 悉令得入無盡智地為一切眾生種植善根淨心之
0282a20: 主為一切眾生發生福德最上良田智慧甚深方便
0282a21: 善巧能救一切三惡道苦如是信解如是觀察如是
0282a22: 入於智慧之淵如是遊於功德之海如是普至空
0282a23: 智慧如是而知眾生福田如是正念現前觀察如是
0282a24: 觀佛諸業相好如是觀佛普現世間如是觀佛神通
0282b01: 自在時彼大眾見如來身一一毛孔出百千億那由
0282b02: 他阿僧祇光明一一光明有阿僧祇色阿僧祇清淨
0282b03: 阿僧祇照明令阿僧祇眾觀察阿僧祇眾歡喜阿僧
0282b04: 祗眾快樂阿僧祇眾深信增長阿僧祇眾志樂清淨
0282b05: 阿僧祇眾諸根清涼阿僧祇眾恭敬尊重。
0282b06: 【論】第四爾時一切諸天及諸菩薩已巳下至阿僧祇
0282b07: 眾恭敬尊重有一百六行經此之一段經文明諸
0282b08: 天菩薩見佛神變饒益眾生充滿十方周無限
0282b09: 分於中文義如經具明。
0282b10: 【經】爾時大眾咸見佛身放百千億那由他不思議大
0282b11: 光明一一光明皆有不思議色不思議光照不思議
0282b12: 無邊法界以佛神力出大妙音其音演暢百千億那
0282b13: 由他不思議讚頌超諸世間所有言辭出世善根之
0282b14: 所成就復現百千億那由他不思議微妙莊嚴於百
0282b15: 千億那由他不思議劫歎不可盡皆是如來無盡自
0282b16: 在之所出生又現不可說諸佛如來出興于世令諸
0282b17: 眾生入智慧門解甚深義又現不可說諸佛如來所
0282b18: 有變化盡法界空界令一切世間平等清淨如是
0282b19: 皆從如來所住無障礙一切智生亦從如來所修行
0282b20: 不思議勝德生復現百千億那由他不思議妙寶光
0282b21: 從昔大願善根所起以曾供養無量如來修清淨
0282b22: 行無放逸故薩婆若心無有障礙生善根故為顯如
0282b23: 來力廣故為斷一切眾生疑故為令咸得見如來
0282b24: 故令無量眾生住善根故顯示如來神通之力無
0282c01: 奪故欲令眾生普得入於究竟海故為令一切諸佛
0282c02: 國土菩薩大眾皆來集故為欲開示不可思議佛法
0282c03: 門故。
0282c04: 【論】第五爾時大眾咸見佛身已巳下至不可思議佛
0282c05: 法門故此之一段明如來身光照無限分於此
0282c06: 分中有二十行經約分七段一爾時大眾咸見佛
0282c07: 身已巳下至無邊法界兩行半經明見佛光明境界
0282c08: 分二以佛神力已巳下至出世善根之所成就可兩
0282c09: 行經明如來神力出妙音聲讚頌分三復現百千
0282c10: 億那由他已巳下至自在之所出生有兩行半經明
0282c11: 如來現自報相莊嚴分四又現不可說已巳下至甚
0282c12: 深義可一行半經明現無盡諸佛出興分五又現
0282c13: 不可說已巳下至平等清淨一行半經明如來神力
0282c14: 通變周分六如是已巳下至不思議勝德所生有
0282c15: 一行半經明前所現是如來勝智德所生分七復
0282c16: 現百千億那由他已巳下至佛法門故有八行經明
0282c17: 如來現不思議妙寶焰現自善根集大眾分此七
0282c18: 段經中文義自具此段意明如來自現境界令迴
0282c19: 向者加行契入。
0282c20: 【經】爾時如來大悲普覆示一切智所有莊嚴欲令不
0282c21: 可說百千億那由他阿僧祇世界中眾生未信者信
0282c22: 已巳信者增長已巳增長者令其清淨已巳清淨者令其成
0282c23: 熟已巳成熟者令心調伏觀甚深法具足無量智慧光
0282c24: 明發生無量廣大之心薩婆若心無有退轉不違法
0283a01: 性不怖實際證真實理滿足一切波羅蜜行出世善
0283a02: 根皆悉清淨猶如普賢得佛自在離魔境界入諸佛
0283a03: 境了知深法獲難思智大乘誓願永不退轉常見諸
0283a04: 佛未曾捨離成就證智證無量法具足無邊福德藏
0283a06: 動得入一切菩薩眾會常生三世諸如來家世尊所
0283a07: 現如是莊嚴皆是過去先所積集善根所成為欲調
0283a08: 伏諸眾生故開示如來大威德故照明無礙智慧藏
0283a09: 故示現如來無邊勝德極熾然故顯示如來不可思
0283a10: 議大神變故以神通力於一切趣現佛身故示現如
0283a11: 來神通變化無邊際故本所志願悉成滿故顯示如
0283a12: 來勇猛智慧能往故於法自在成法王故出生一
0283a13: 切智慧門故示現如來身清淨故又現其身最殊妙
0283a14: 故顯示證得三世諸佛平等法故開示善根清淨藏
0283a15: 故顯示世間無能為喻上妙色故顯示具足十力之
0283a16: 相令其見者無厭足故為世間日照三世故自在法
0283a17: 王一切功德皆從往昔善根所現一切菩薩於一切
0283a18: 劫稱揚讚說不可窮盡。
0283a19: 【論】第六爾時如來大悲已巳下至稱揚讚說不可窮
0283a20: 盡此之一段有二十六行半經明如來示一切智
0283a21: 所有莊嚴隨根利生無限令增長分於此分中分
0283a23: 如來家有十二行半經明如來示現莊嚴及神力
0283a24: 令不可說世界眾生護益分二世尊所現已巳下至
0283b01: 此段末有十三行半經明如來所現之德顯佛自
0283b02: 在令一切眾生發諸菩薩入佛所行酬本願分。
0283b03: 【經】爾時兜率陀天王奉為如來嚴辦如是諸供具已巳
0283b04: 與百千億那由他阿僧祇兜率天子向佛合掌白佛
0283b05: 言善來世尊善來善逝善來如來應正等覺唯見哀
0283b06: 愍處此宮殿爾時世尊以佛莊嚴而自莊嚴具大威
0283b07: 德為令一切眾生生大歡喜故一切菩薩發深悟解
0283b08: 故一切兜率陀天子增益欲樂故兜率陀天王供養
0283b09: 承事無厭足故無量眾生緣念於佛而發心故無量
0283b10: 眾生種見佛善根福德無盡故常能發起清淨信故
0283b13: 寶莊嚴殿如此世界十方所有一切世界悉亦如是。
0283b14: 【論】第七爾時兜率陀天王已巳下至一切世界悉亦
0283b15: 如是此之一段明兜率天王辦供已巳畢請佛入宮
0283b16: 殿如來受請分有十三行經明兜率天王辦供請
0283b17: 佛如來為欲盡益眾生故受請并結十方同此分。
0283b18: 【經】爾時一切寶莊嚴殿自然而有妙好莊嚴出過諸
0283b19: 天莊嚴之上一切寶網周彌覆普雨一切上妙寶
0283b20: 雲普雨一切莊嚴具雲普雨一切寶衣雲普雨一切
0283b21: 栴檀香雲普雨一切堅固香雲普雨一切寶莊嚴蓋
0283b22: 雲普雨不可思議華聚雲普出不可思議妓樂音聲
0283b23: 讚揚如來一切種智悉與妙法而共相應如是一切
0283b24: 諸供養具悉過諸天供養之上時兜率宮中妓樂歌
0283c01: 讚熾然不息以佛神力令兜率王心無動亂往昔善
0283c02: 根皆得圓滿無量善法益加堅固增長淨信起大精
0283c03: 進生大歡喜淨深志樂發菩提心念法無斷總持不
0283c04: 忘爾時兜率陀天王承佛威力即自憶念過去佛所
0283c05: 種善根而說頌言。
0283c06: 【論】第八爾時一切寶莊嚴殿已巳下至而說頌言此
0283c07: 之一段明如來入殿以佛殊勝德熏令殿莊嚴勝
0283c08: 天所供分有十三行半經約分為兩段一爾時一
0283c09: 切寶莊嚴已巳下至悉過諸天供養之上有八行經
0283c10: 明如來受請入殿以佛自己巳善根依果出勝諸天
0283c11: 無比對分此明加行會位勝德如佛故二時兜率
0283c12: 宮中已巳下至而說頌言有五行半經明諸天妓樂
0283c13: 熾然不息諸天歡喜說頌分此明入法悅樂故。
0283c14: 【經】昔有如來無礙月諸吉祥中最殊勝
0283c15: 彼曾入此莊嚴殿是故此處最吉祥
0283c16: 昔有如來名廣智諸吉祥中最殊勝
0283c17: 彼曾入此金色殿是故此處最吉祥
0283c18: 昔有如來名普眼諸吉祥中最殊勝
0283c19: 彼曾入此蓮華殿是故此處最吉祥
0283c20: 昔有如來號珊瑚諸吉祥中最殊勝
0283c21: 彼曾入此寶藏殿是故此處最吉祥
0283c22: 昔有如來論師子諸吉祥中最殊勝
0283c23: 彼曾入此山王殿是故此處最吉祥
0283c24: 昔有如來名日照諸吉祥中最殊勝
0284a01: 彼曾入此眾華殿是故此處最吉祥
0284a02: 昔有佛號無邊光諸吉祥中最殊勝
0284a03: 彼曾入此樹嚴殿是故此處最吉祥
0284a04: 昔有如來名法幢諸吉祥中最殊勝
0284a05: 彼曾入此寶宮殿是故此處最吉祥
0284a06: 昔有如來名智燈諸吉祥中最殊勝
0284a07: 彼曾入此香山殿是故此處最吉祥
0284a08: 昔有佛號功德光諸吉祥中最殊勝
0284a09: 彼曾入此摩尼殿是故此處最吉祥
0284a10: 【論】第九有二十行頌稱歎往昔十佛皆入此殿分
0284a11: 云吉祥者眾善所集名吉眾福所加名祥云金色
0284a12: 殿者殿有金色光明亦明法身無垢云蓮華殿者
0284a13: 殿有眾色蓮華莊嚴亦表法身無染是蓮華義山
0284a14: 王殿者明積德如山王非殿有山如經云寶者貴
0284a16: 者有三義一兜率天王念昔自分善根力今古二
0284a17: 明古今諸佛道跡普周三明如來道跡依古不異
0284a18: 非天魔梵所為令眾生生信入故此十佛亦以加
0284a19: 行隨行成名。
0284a20: 【經】如此世界兜率天王承佛神力以頌讚歎過去諸
0284a21: 佛十方一切諸世界中兜率天王悉亦如是歎佛功
0284a22: 德。
0284a23: 【論】第十兩行經都結十方同此稱歎往昔如來入
0284a24: 此殿分。
0284b01: 【經】爾時世尊於一切寶莊嚴殿摩尼寶藏師子座上
0284b02: 結跏趺坐法身清淨妙用自在與三世佛同一境界
0284b03: 住一切智與一切佛同入一性佛眼明了見一切法
0284b04: 皆無障礙有大威力普遊法界未休息具大神通
0284b05: 隨有可化眾生之處悉能往以一切諸佛無礙莊
0284b06: 嚴而嚴其身善知其時為眾說法不可說諸菩薩眾
0284b07: 各從他方種種國土而共來集眾會清淨法身無二
0284b08: 無所依止而能自在起佛身行坐此座已巳於其殿中
0284b09: 自然而有無量無數殊特妙好出過諸天供養之具
0284b10: 所謂華鬘衣服塗香粖香寶蓋幢幡妓樂歌讚如是
0284b11: 等事一一皆悉不可稱數以廣大心恭敬尊重供養
0284b12: 於佛十方一切兜率陀天悉亦如是。
0284b13: 【論】第十一爾時世尊已巳下至悉亦如是此之一段
0284b14: 明如來入殿昇座而坐以佛之德殿內殊好出過
0284b15: 諸天及十方菩薩皆來集分於此品末有十三行
0284b16: 半經約分為二段一爾時世尊已巳下至為眾說法
0284b17: 有六行半經明如來處座為眾說法分二不可說
0284b18: 諸菩薩眾已巳下至悉亦如是有七行經明十方菩
0284b19: 薩來集處座殿內莊嚴妙好勝出諸天一切十方
0284b20: 兜率悉同此雲集莊嚴分座體前已巳釋訖師子座
0284b21: 上結跏趺坐者有二義一世間威儀二會此十迴
0284b22: 向中理事交徹如來座體以法界緣起不思議智
0284b23: 無所依住大慈大悲以為座體以無依住智性自
0284b24: 周與空等不去不來而對現色身與眾生數
0284c02: 經云法身清淨妙用自在者是也與三世佛同一
0284c03: 境界住一切智者以智體無內外中邊諸佛同住
0284c04: 境界亦爾與一切佛同入一性者為無性之性無
0284c05: 出入也諸佛同此也佛眼明了者覺一切法非有
0284c06: 無而能以智知一切諸法也有大威力普遊十
0284c07: 方未休息者以無作無依之理智破一切邪見
0284c08: 執著皆悉消亡名之為威力以智無表裏性如
0284c09: 空應感現形而無來去名之為遊無俗不真名為
0284c10: 法界一念三世古今情盡教化眾生無終無始名
0284c11: 未休息明時不遷也具大神通者大智無依無
0284c12: 形性無生滅名之為神智無不達名之為通隨應
0284c13: 可化悉能往者智無去來中邊表裏十方眾生
0284c14: 應感皆見皆悉不同名之為往以一切諸佛無
0284c15: 礙莊嚴而莊嚴之有二義一四無礙智莊嚴二佛
0284c16: 依報正報二福莊嚴一切相好及隨好是以如來
0284c17: 身是正報國土蓮華藏界是依報智自善業而嚴
0284c18: 自身及境為智法爾自具無邊功德如九十七種
0284c19: 大人之相是只為無明所覆以慈悲喜捨饒益眾
0284c20: 生報得依果者即隨好光明功德是如佛大人相
0284c21: 有十華藏世界微塵數隨好無限經且約舉一種
0284c22: 隨好功德名圓滿王所有利益具在經說又如無
0284c23: 依住智體無自他內外所執所有依報正報莊嚴
0284c24: 身及國土一切境界互相含入猶如百千明鏡影
0285a01: 像互相容入重重重重無盡重重重重身土眾境
0285a02: 互入無盡猶如帝釋所居寶網諸天眷屬寶內重
0285a03: 重眾像相入身境無礙身出剎土剎土出身雲俱
0285a04: 現佛事一種自在諸法總然於智境界不說有情
0285a05: 無情之法經云善知其時為眾說法者了根生熟
0285a06: 如應化度問曰何為諸佛知眾生心時與非時答
0285a07: 曰諸佛如來心與一切眾生心本不異故是一心
0285a08: 一智慧故以此知時與非時諸佛悟而了與眾生
0285a09: 共之眾生迷自謂為隔一切諸佛以一切眾生心
0285a10: 智慧而成正覺一切眾生迷諸佛智慧而作眾生
0285a11: 及至成佛時還成眾生迷理之佛所說法門還解
0285a12: 眾生心裏迷佛眾生以此不異故知眾生心經云
0285a13: 不可說諸菩薩各從他方種種國土而共來集者
0285a14: 約萬行差別名為他方以法隨根應物調伏名種
0285a15: 種國土不出如來大圓明智名為而共來集眾會
0285a16: 清淨者無情識也法身無二者與佛同一體性等
0285a17: 無性也無所依止無得無證也而能自在起佛身
0285a18: 行者無作之智同佛用也坐此座已巳會此十迴向
0285a19: 法界本也殿出殊好以智所感也出過諸天者以
0285a20: 智報感非有情為也論主頌解云菩薩所有報相
0285a21: 約行所生頌曰菩薩以忍為垂鬘慚愧恒為衣服
0285a22: 飾戒品塗香及粖香慈悲普覆為其蓋正心不動
0285a23: 禪定幢智慧幢破諸邪見方便常住生死海饒益
0285a24: 眾生為妓樂總持演暢妙法音聞者解脫為歌樂
0285b01: 已巳上如文可知此段有不可說他方菩薩眾此一
0285b02: 段諸天住兜率天菩薩眾總有一百一十八箇百
0285b03: 萬億眾若他方所來菩薩有不可說諸天莊嚴高
0285b04: 座及宮殿色類有百八十四種差別一類有百萬
0285b05: 億如來及菩薩自福莊嚴無有限數此會所將如
0285b06: 是大悲如是智慧如是萬行但為長養初發心住
0285b07: 初生佛家之智慧大悲令慣習自在故時亦不改
0285b08: 法亦不異智亦不遷猶如竹葦依舊而成初生與
0285b09: 終無有麤細亦如小兒長初生而為大無異大也
0285b10: 此直以十行十迴向十地十一地為長養道之方
0285b11: 便佛果在於初發心又十住中一住具十住之功
0285b12: 用故及十住十行十迴向十地總十住中總具足
0285b13: 故猶如神龍馬王所生其神駒生在其地與父遲
0285b14: 速相似唯力用未如其父母如初發心菩薩以乘
0285b15: 如來一切智乘初生佛家與佛同智唯神通道力
0285b16: 未如以待大悲萬行長養故雖長養功終法不異
0285b17: 也時不遷也終不出初發心時力用功畢如龍女
0285b18: 不出剎那際一生成佛是如善財一生得佛果亦
0285b19: 爾一生義者得無生也今且約立無生有十一諸
0285b20: 蘊自體無生二諸見自體無生三空無生四性無
0285b21: 生五時劫不遷無生六涅槃生死無生七說法音
0285b22: 聲寂默無生八智慧分別無生九神通道力性自
0285b23: 周無生十不出剎那際對現三世盡古今劫一
0285b24: 切眾生前身無生有此十種無生義故是名一生
0285c01: 當得菩提是此經意以十行十迴向十地十一地
0285c02: 法方便用資初發心佛果絕前後之情所望故以
0285c03: 資糧與佛果同時互為體用相資故號為覺行嚴
0285c04: 經以果資行令行無著以行資果大悲大用得辦
0285c05: 如三乘以意生身菩薩未說乘佛一切智乘者推
0285c06: 佛果在十一地後三祇之劫終也即地前三賢為
0285c07: 資糧十地為見道佛果在十一地三祇之劫終也
0285c08: 如此教與三乘中五位行相一倍顛倒行相不同
0285c09: 後當更明。
0285c10: 
0285c11: 大方廣佛新華嚴經合論卷第四十一
0285c12: 
0285c13: 音切
0285c14: 慰於胃切。諍側迸切。辭詳資切。逸亦音。兜當侯切。暢丑亮切。葦于鬼
0285c15: 切。遷千音。
