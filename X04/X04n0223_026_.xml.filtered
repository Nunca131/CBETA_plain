0174b01: 大方廣佛新華嚴經合論卷第二十六
0174b02: 唐于闐國三藏沙門實叉難陀譯經
0174b03: 唐太原方山長者李通玄造論
0174b04: 唐福州開元寺沙門志寧釐經合論
0174b05: 佛名號品第七之餘
0174b06: 【論】三舉世界名色者世界名金色為明金體白淨
0174b07: 無染舉之況喻法身無性體無垢染故如世間西
0174b08: 方金為白色也體白色黃明應真菩薩內契白法
0174b09: 外現黃相黃色者是應真之氣許父云五色之中
0174b10: 黃色為最人面如黃瓜色內有賢行經云應真菩
0174b11: 薩皆真金色又明金色世界者明信心之位雖信
0174b12: 自身心是法身智身白淨本來無染為信是生滅
0174b13: 有漏心故是色心也舉東方為首者明東方是初
0174b14: 明為萬物發生震動之首故取之表法況喻十信
0174b15: 之初首也在方無方但舉其法以況其理表其體
0174b16: 用故如牛王龍王等況佛德也問曰以東方表法
0174b17: 況喻十信初首者如金位在西方何故東方為金
0174b18: 色世界以表法身為金色顯根本智為不動智答
0174b19: 曰此問甚彰道理如經所說以信心為胎至十住
0174b20: 之位名初生佛家今以東方為金色世界者明金
0174b21: 正月胞二月胎三月成形四月生於巳五月養於
0174b22: 午六月冠帶於未七月相八月王明十信如胎故
0174b23: 以東方金胎表之以次南西北方四維上下表十
0174b24: 信心進修增勝故以託事況之令易解故如此品
0174c01: 文殊師利云世尊昔為菩薩時以種種談論方便
0174c02: 及地位等而得成就亦令眾生如是知見而為說
0174c03: 法後諸學者以智觀察皆是說此方隅以表法故
0174c04: 當知籍網求魚魚非網也若無網者亦不可得魚
0174c05: 故以義思之至理方成信也又經云一切處金色
0174c06: 世界一切處不動智佛一切處文殊師利者明法
0174c07: 一切法一切眾生身心故總不動智佛總文殊
0174c08: 師利故應如是知如是信解也明金色世界是信
0174c09: 心者所信之理以為世界之名亦是因此信故還
0174c10: 當報得所生無染所居無著即如西方蓮華色世
0174c11: 界是其義如金色世界此是舉十信初因如南方
0174c12: 妙色世界西方蓮華色世界等是十信進修之勝
0174c13: 用故此中有十因十果故十果者十智佛是十因
0174c14: 者文殊師利覺首等十菩薩是修行之因因中得
0174c15: 益即因中之果即不動智等十箇智佛是十箇世
0174c16: 界是所修之法門四舉佛名號者佛號不動智佛
0174c17: 者此明一切諸佛一切眾生根本智體今先舉之
0174c18: 以成初信此明答前佛住佛剎餘九箇智佛總是
0174c19: 從此根本不動智上進修之名非是他有十方諸
0174c20: 佛皆同此名號之而起信進修行經歷五位得
0174c21: 示成正覺佛剎及佛威德佛剎威德佛剎者如來
0174c22: 神通是也餘意如前已巳述五舉上首菩薩之名者
0174c23: 名文殊師利即是十方諸佛無性之中擇法妙慧
0174c24: 一切諸佛皆從此慧簡擇正邪而成正覺故號文
0175a01: 殊為十方一切諸佛之師亦云佛母明一切諸佛
0175a02: 從此妙慧生故若無此慧設修解脫但得二乘及
0175a03: 生淨土菩薩非是乘如來乘而成正覺是故乘此
0175a04: 不動智體文殊妙慧法身妙理大智從信心上而
0175a05: 經歷五位不離不動智佛文殊妙慧而成正覺故
0175a06: 號為乘如來乘不思議乘最勝乘無上乘而成正
0175a07: 覺故亦號文殊師利為小男為童子明一切諸佛
0175a08: 從此妙慧善知正法而初生佛家故故號為童子
0175a09: 菩薩如來去世文殊師利猶在世間後當化緣已巳
0175a10: 畢於香山頂上示入涅槃此是三乘教說此經云
0175a11: 一切處文殊師利即明一切處眾生等共有之今
0175a12: 於此經信心之首舉其名號明信心者信自心妙
0175a13: 擇之慧一同於此不移古跡此是一切諸佛及以
0175a14: 眾生根本妙慧凡聖等有更無異性如大王路法
0175a15: 則常然今所是諸經但有文殊為問答之首者皆
0175a16: 明法身妙慧之門以普賢為問答之首者皆明妙
0175a17: 智之萬行體用如是二士是一切諸佛理智妙用
0175a18: 萬行之門依其法門立其名號現身成佛以利眾
0175a19: 生故一切眾生發心之者皆悉同修皆悉自有自
0175a20: 利利他之行以為常範今於教中推在東北方清
0175a21: 涼山文殊師利并一萬菩薩於中住者有三義一
0175a22: 令此界一切眾生忻心有趣善根不絕二明菩薩
0175a23: 常住世間三明隨方顯法示法易解故前二門可
0175b01: 東北方此清涼山是也經推在震旦國亦曰支提
0175b02: 那國此云思惟以其國人多所思慮多所計度故
0175b03: 以立其名即是今漢國也表法明東北是艮卦艮
0175b04: 為小男為童蒙丑寅之間是初明故像文殊師利
0175b05: 菩薩常以發起凡夫入正信及初見道之童蒙令
0175b06: 妙慧明生故又如登山之頂至相盡處故明如初
0175b07: 入正信者創信諸法空故能信法空妙慧生故以
0175b08: 丑如初信以寅如初證見道故卯辰巳為進修午
0175b09: 為中道未申酉戌亥以為同事利生子為師位以
0175b10: 坎卦為君為師處愚立範制法利生故是故為北
0175b11: 方為君為師尊者所居以明德而治故六明大眾
0175b12: 之數者有十佛剎微塵數為明身行故一佛剎
0175b13: 塵尚自周何況十佛剎塵明身行無盡重重之
0175b14: 故七明大眾來已巳致敬者明師弟法則敬順之
0175b15: 儀八明隨方化座還在東方九明座之名目者名
0175b16: 蓮華藏師子之座於此分中義分為三一蓮華是
0175b17: 無染義此依法依行之報得也以法身之行性無
0175b18: 染世間故能開敷理智之果轉明淨故明因果相
0175b19: 資令純熟故明開敷菡萏莊嚴事法有可觀故以
0175b20: 此法行之華感招此報蓮華為座二藏者含藏義
0175b21: 為明以法身理智處世隨行利生普含眾法饒益
0175b22: 一切招多功德名之為藏三名師子者依主得名
0175b23: 也為以法性大智無生滅身處世間利人生死無
0175b24: 畏又以正智光明辯才無畏乃至無五怖畏等如
0175c01: 師子也十明大眾昇座而坐其座以法界為座體
0175c02: 明以從凡契法界體故以為信進修行方成信故
0175c03: 此是一切十方諸佛果座也明初信心頓信佛果
0175c04: 以為自行所行法故方成信也於此段中復分為
0175c05: 二一明座廣狹二明菩薩云何安座一明座廣狹
0175c06: 者如法界品云其師子座包含法界等如文具明
0175c07: 大意以心性無依無定亂體以為座體故二明菩
0175c08: 薩如何安坐者云結跏趺坐以會世間眾緣為一
0175c09: 法界名之為結以一法而稱多緣名之為跏又結
0175c10: 跏趺坐者是安靜不動威儀之相故此位主檀波
0175c11: 羅蜜中十波羅蜜第二南方已巳下可四行經於此
0175c12: 段中義分為十一舉佛剎方面二舉佛剎遠近三
0175c13: 舉世界名色四舉佛名號五舉上首菩薩之名六
0175c14: 明大眾之數七明大眾來已巳致敬八明隨方化座
0175c15: 九明座之名目十明大眾昇座而坐一舉佛剎方
0175c16: 面者如經云南方表法中南為正為曰為明為
0175c17: 無為離中故即明為像十信進修了諸法無
0175c18: 漸增明也是故文殊覺母啟蒙令信即逐根於覺
0175c19: 城之東善財入道進修即南巡諸友表其南方為
0175c20: 正為日為明為無之理是故禮佛皆云南無明
0175c21: 南方無也但無之理是南方之義是一切處
0175c22: 南方但創首生信即是一切處東方義也是故四
0175c23: 諦東西配苦集南北配滅道然法無方所化蒙生
0175c24: 解起信不爾即法性難明如此品下文云世尊為
0176a01: 菩薩時以種種談論種種語言乃至種種信解等
0176a02: 而得成熟亦令眾生如是知見而為說法具如經
0176a03: 說又南無者為明正順為正順無之理故號南
0176a04: 無某甲佛者即是了無之智人故稱南無某甲
0176a05: 佛二舉佛剎遠近者云十佛剎微塵數義如前釋
0176a07: 第二信心漸增妙故勝前信心故為達法無即
0176a08: 法自妙故四佛號無礙智者明以不動智體進修
0176a09: 信心增明智即無礙總明自心信位之佛也非他
0176a10: 佛故佛心眾生心自心總為一心一性一法界一
0176a11: 智慧始成信故五舉上首菩薩名者名為覺首為
0176a12: 明以文殊妙慧善簡正邪能自覺故亦於自所覺
0176a13: 法能覺他故此位菩薩所覺何法於此位中其覺
0176a15: 世界是二覺自身心分別之性本無能所本來是
0176a16: 不動智佛三覺自心善簡擇正邪妙慧是文殊師
0176a17: 利於信心之初覺此三法名為覺首即明是信心
0176a18: 之中善覺之行名為覺首菩薩總須自認是自所
0176a19: 行之法門方成信故信他而有自無其分不名信
0176a20: 故六明大眾之數者有十佛剎微塵義如初釋七
0176a21: 明大眾來已巳致敬可知八明隨方化座如前可知
0176a22: 九明座之名目名蓮華藏師子之座為明入信成
0176a23: 就得於生死之中能無畏故依主得名故餘義如
0176a24: 前十明大眾昇座而坐者義如前釋此位主戒波
0176b01: 羅蜜為主餘九為伴第三西方過十佛剎微塵數
0176b02: 已巳下可四行經於中十法如前一舉佛剎方面者
0176b03: 是西方二舉佛剎遠近義如初釋三舉世界名色
0176b04: 者名蓮華色為明十信位中進修漸勝心如蓮華
0176b05: 無染故言蓮華色者蓮華有四色明信心於此四
0176b06: 色無所染故又明信心菩薩以色心觀空無性道
0176b07: 理對治不染故名蓮華色也四舉佛名號者佛號
0176b08: 滅暗智為明西方為金為白虎為殺害為昏暗為
0176b09: 不祥為苦諦故佛號滅暗智明信位進修智增勝
0176b10: 故能破自他暗故五舉菩薩上首名者名曰財首
0176b11: 為明信位增勝有法財利物故即第三信中自行
0176b12: 利眾生之名也佛號即是自覺之智菩薩即是自
0176b13: 智之行總明覺行俱進餘門如初已巳釋可知此主
0176b14: 忍波羅蜜中十波羅蜜第四北方過十佛剎微塵
0176b15: 數世界已巳下可四行經十門如上一舉佛剎方面
0176b16: 者是北方二舉佛剎遠近其義如前三舉世界名
0176b17: 色者名薝蔔華色此華黃色也為明第四信心增
0176b18: 勝開敷感果得中和之色也黃色是五色中最上
0176b19: 之色黃者中宮之色為福慶之氣明內心白淨外
0176b20: 現黃相經云應真菩薩皆真金色明此信心適悅
0176b21: 恬和白淨無染福應和氣開敷道果名為世界故
0176b22: 世界為薝蔔華色四舉佛名號者佛號威儀智為
0176b23: 明北方坎為師為君像君有德處黑位而接凡故
0176b24: 為師也佛號威儀智者明第四信心增勝以為軌
0176c01: 範接引凡愚明威儀智以智庠序為師之貌故五
0176c02: 舉上首菩薩名者名為寶首明為師範以法寶利
0176c03: 生故故為名也餘義如前此位主精進門中十波
0176c04: 羅蜜第五東北方已巳下可四行經於中分為十法
0176c05: 如前一舉其方面者云東北方為艮卦為小男為
0176c06: 童蒙為創明為清朝二舉佛剎遠近義如初釋三
0176c07: 舉世界名色者名優羅華色此是青蓮華像此
0176c08: 第五信心清潔色香無染開敷感果故如艮位處
0176c09: 清朝也四舉佛名號者佛號明相智像此第五信
0176c10: 心增勝如艮位處清朝明相現故以所自信上而
0176c11: 標佛號非他佛也五舉上首菩薩名者名為功德
0176c12: 首前位明寶首即法寶利生此位即自利利生之
0176c13: 功德也餘義如前此位主禪門中十波羅蜜以艮
0176c14: 為止故第六東南方已巳下可四行經於中十義如
0176c15: 前一舉佛方面者是東南方也是巽卦巽為風為
0176c16: 教在事為方在人為說像君子說教利人易有明
0176c17: 著君子設教啟蒙順之如草上加風是順義也如
0176c18: 觀卦是易曰風行地上可以觀像君子有德設政
0176c19: 教眾人信順如草上加風無不順故巽為眾為信
0176c20: 順故又四大之中風力為最天地賴之而持人賴
0176c21: 之而生日月賴之運行又明風能簡穢擇淨義故
0176c22: 故為教也為教能簡非擇是教愚蒙故是故巽卦
0176c24: 為明巽為風教化童蒙令發明故如來之法辰巳
0177a01: 之間為齋戒故辰巳之間上值角宿角為天門主
0177a02: 為僧尼道士是眾善之門明智慧言說是眾善門
0177a03: 故故此義無量難為具說且約略而言之也後有
0177a04: 智者以法審之詳之思之義唯深細故二舉佛剎
0177a05: 遠近義如前說三舉世界名色者世界名金色為
0177a06: 明最初第一信心明始信如胎故以東方金胎之
0177a07: 位表初信解今以進修至第六信位明信心轉轉
0177a08: 增勝故故以金生於己巳以像之信心更增明白淨
0177a09: 生故此東南方金色世界像四月金生於己巳表信
0177a10: 心增明白淨轉勝善簡擇眾法能說教故風化行
0177a11: 故以此表智慧門也四舉佛名號者佛號究竟智
0177a12: 明信心增進善能以教簡擇正邪至究竟智又以
0177a13: 巽為風在事成方方猶法也在聖善簡擇成白淨
0177a14: 之理在言成說在化成教在凡成愚在智成慧成
0177a15: 離之德為赤為文章成兌之德為金初生為白淨
0177a16: 兌為金為口為口能說白淨究竟之理故故佛號
0177a17: 為究竟智佛五舉上首菩薩名者名為目首明以
0177a18: 第六信心增勝善簡正邪其道明著正見不惑名
0177a19: 為目首像其巽卦位在東南爻辰在丑其位是風
0177a20: 上值箕宿明箕為風簡擇義也又箕為寅位主初
0177a21: 明也明此第六信心主般若波羅蜜以決定智慧
0177a22: 善簡正邪令自他勝慧明生故故名目首目者善
0177a23: 見簡擇分明義也餘義如上此東南方明吉凶定
0177a24: 正邪之際至午萬事畢午為常明法門善財童子
0177b01: 南行詢友為法無無作常明之道是不為之妙
0177b02: 用也是故君臣師弟父子之儀臣南君北正治正
0177b03: 明無為無作常然之道為南方離離中為無
0177b04: 為日為明在身為眼目為心也是故周易云離法
0177b05: 心故然法無住處法無所得法非眼耳鼻舌身心
0177b06: 亦不離也今如來以方隅而顯法令啟蒙者易解
0177b07: 故若不如是彰表令生信者啟蒙何託有言之法
0177b08: 皆是託事以顯像故唯得意者法像俱真也言嘿
0177b09: 皆契此位主慧波羅蜜為主餘九為伴第七西南
0177b10: 方已巳下可四行經於中十法如前一舉佛方面者
0177b11: 在西南方申未兩間為坤位坤為土為信順為安
0177b12: 靜為負載萬有為生養為圓滿也二舉佛剎遠近
0177b13: 義如前釋三舉世界名色者名寶色為明此第七
0177b14: 信心是方便波羅蜜成就慈悲門故託此坤位為
0177b15: 其母也明常以慈悲心育生如母故以法寶利人
0177b16: 世界名寶明法寶利生是自世界為明以法寶利
0177b17: 生之業以成自世界來生感果生在中故表業表
0177b18: 法總如寶故四舉佛名號者佛號最勝智明此信
0177b19: 位慈心增勝處眾治人令信順故佛號最勝智又
0177b20: 大悲圓滿如土像故荷負眾生資養萬物如大地
0177b21: 故名為最勝智五舉上首菩薩名者名為精進首
0177b22: 為明大悲增勝如母處眾利生心無疲倦名精進
0177b23: 首也餘如前此位主方便門餘九為伴第八西北
0177b24: 方已巳下可四行經於中十義如前一舉佛方面者
0177c01: 在西北方是乾卦乾為金為堅剛為父二舉佛剎
0177c02: 遠近義如前釋三舉世界名色者名金剛色明此
0177c03: 信位是第八願波羅蜜大堅固力故號金剛色故
0177c04: 寄託此乾位為金為堅剛也又以智增勝故四舉
0177c05: 佛名號者佛號自在智明此第八信心信同八住
0177c06: 地智增自在故像其乾為天為父明智自在義故
0177c07: 五舉上首菩薩名者名法首明此信位智增勝故
0177c08: 以法利生故名法首餘義如前此位主願波羅蜜
0177c09: 第九下方已巳下可四行經於中十義如前一舉佛
0177c10: 方面者在下方下方最下是風輪際其風甚堅密
0177c11: 假設有大力士以金剛輪向下擊之然金剛碎如
0177c12: 微塵而風輪無損以堅密故能持世界明此信位
0177c13: 是第九力波羅蜜信當九住九地法力成就教化
0177c14: 眾生荷負一切而心堅固如風無損二舉佛剎遠
0177c15: 近其義如前三舉世界名色者名頗黎色此寶有
0177c16: 青黃赤白然舉此下方色者是白如似水精明風
0177c17: 能簡穢是白淨義故又取法身妙智為最上故四
0177c18: 舉佛名號者佛號梵智明智風是淨義梵者此云
0177c19: 淨也明此位進修增勝以白淨大智用利自他故
0177c20: 五舉上首菩薩名者名智首明第九力波羅蜜九
0177c21: 住九地信心善慧成就以智利生故名為首又下
0177c22: 方者是禪定義安靜義謙下義是根本智上方者
0177c23: 觀照義如日月處空而照物故餘義如前此位主
0177c24: 力波羅蜜是法師位第十上方已巳下可四行經於
0178a01: 中十義如前一舉佛方面者在上方明有日月眾
0178a02: 星處空而照萬有像其智也處法空而照諸根
0178a03: 以此表智波羅蜜二舉剎遠近者義如前釋三舉
0178a04: 世界名色者名平等色為上方空界表法空無相
0178a05: 平等也為信心者法空之心現前有念法空之情
0178a06: 故名之為色四舉佛名號者佛號觀察智為明上
0178a07: 方空有日月星辰下照萬有明信心者智照自
0178a08: 他身心皆無有體性如空故如光影像無體質
0178a09: 故是故名為觀察智佛五舉菩薩上首名號者名
0178a10: 為賢首為明信此十種世界及佛名號菩薩名號
0178a11: 總是自心之智所見妙理號之為世界法空之智
0178a12: 號之為佛故智所行行號為菩薩總是隨見隨行
0178a13: 進修立名有此十法故得是十法名為賢首如上
0178a14: 所有世界遠近云十佛剎塵者即明佛剎重重相
0178a15: 入如光影像迷之即心障無邊故舉剎塵為遠悟
0178a16: 之即無盡佛剎在自身毛孔中如影重重以迷處
0178a18: 而來總明迷悟上作遠近之名非佛剎法界中有
0178a19: 遠近之事菩薩來眾其數亦云十佛剎塵即言信
0178a20: 心能信普賢行智隨根欲菩薩行無盡重重諸
0178a21: 剎土教化眾生以成其數既信之已巳決定身能如
0178a22: 是行之故以是義故十方菩薩各舉十佛剎微塵
0178a23: 者是斯義也明一一菩薩行無盡重重滿諸剎土
0178a24: 教化眾生故應如是知如是信解此已巳上答前莊
0178b01: 嚴佛法性佛剎佛住佛剎等。
0178b02: 【經】爾時文殊師利菩薩摩訶薩承佛威力普觀一切
0178b03: 菩薩眾會而作是言此諸菩薩甚為希有諸佛子佛
0178b04: 國土不可思議佛住佛剎莊嚴佛法性佛剎清淨佛
0178b05: 說法佛出現佛剎成就佛阿耨多羅三藐三菩提皆
0178b07: 眾生樂欲不同隨其所應說法調伏如是乃至等法
0178b08: 界空界諸佛子如來於此娑婆世界諸四天下種
0178b09: 種身種種名種種色相種種脩短種種壽量種種處
0178b10: 所種種諸根種種生處種種語業種種觀察令諸眾
0178b11: 生各別知見諸佛子如來於此四天下中或名一切
0178b12: 義成或名圓滿月或名師子吼或名釋迦牟尼或名
0178b13: 第七仙或見毗盧遮那或名瞿曇氏或名大沙門或
0178b14: 名最勝或名導師如是等其數十千令諸眾生各別
0178b15: 知見諸佛子此四天下東次有世界名為善護如來
0178b16: 於彼或名金剛或名自在或名有智慧或名難勝或
0178b17: 名雲王或名無諍或名能為主或名心歡喜或名無
0178b18: 與等或名斷言論如是等其數十千令諸眾生各別
0178b19: 知見諸佛子此四天下南次有世界名為難忍如來
0178b20: 於彼或名帝釋或名寶稱或名離垢或名實語或名
0178b21: 能調伏或名具足喜或名大名稱或名能利益或名
0178b22: 無邊或名最勝如是等其數十千令諸眾生各別知
0178b23: 見諸佛子此四天下西次有世界名為親慧如來於
0178b24: 彼或名水天或名喜見或名最勝王或名調伏天或
0178c01: 名真實慧或名到究竟或名歡喜或名法慧或名所
0178c02: 作已巳辦或名善住如是等其數十千令諸眾生各別
0178c03: 知見諸佛子此四天下北次有世界名有師子如來
0178c04: 於彼或名大牟尼或名苦行或名世所尊或名最勝
0178c05: 田或名一切智或名善意或名清淨或名瑿羅那
0178c06: 或名最上施或名苦行得如是等其數十千令諸眾
0178c07: 生各別知見諸佛子此四天下東北方次有世界名
0178c08: 妙觀察如來於彼或名調伏魔或名成就或名息滅
0178c09: 或名賢天或名離貪或名勝慧或名心平等或名無
0178c10: 能勝或名智慧音或名難出現如是等其數十千令
0178c11: 諸眾生各別知見諸佛子此四天下東南方次有世
0178c12: 界名為喜樂如來於彼或名極威嚴或名光聚或
0178c13: 名知或名祕密或名解脫或名性安住或名如法
0178c14: 行或名淨眼王或名大勇健或名精進力如是等其
0178c15: 數十千令諸眾生各別知見諸佛子此四天下西南
0178c16: 方次有世界名甚堅牢如來於彼或名安住或名智
0178c17: 王或名圓滿或名不動或名妙眼或名頂王或名自
0178c18: 在音或名一切施或名持眾仙或名勝須彌如是等
0178c19: 其數十千令諸眾生各別知見諸佛子此四天下西
0178c20: 北方次有世界名為妙地如來於彼或名普或名
0178c21: 光或名摩尼髻或名可憶念或名無上義或名常
0178c22: 喜樂或名性清淨或名圓滿光或名脩臂或名住本
0178c23: 如是等其數十千令諸眾生各別知見諸佛子此四
0178c24: 天下次下方有世界名為慧如來於彼或名集善
0179a01: 根或名師子相或名猛利慧或名金色或名一切
0179a02: 知識或名究竟音或名作利益或名到究竟或名真
0179a03: 實天或名普勝如是等其數十千令諸眾生各別
0179a04: 知見諸佛子此四天下次上方有世界名曰持地如
0179a05: 來於彼或名有智慧或名清淨面或名覺慧或名上
0179a06: 首或名行莊嚴或名發歡喜或名意成滿或名如盛
0179a07: 火或名持戒或名一道如是等其數十千令諸眾生
0179a08: 各別知見諸佛子此娑婆世界有百億四天下如來
0179a09: 於中有百億萬種種名號令諸眾生各別知見諸佛
0179a10: 子此娑婆世界東次有世界名為密訓如來於彼或
0179a12: 或名真實語或名得自在或名最勝身或名大勇猛
0179a13: 或名無等智如是等百億萬種種名號令諸眾生各
0179a14: 別知見諸佛子此娑婆世界南次有世界名曰豐溢
0179a15: 如來於彼或名本性或名勤意或名無上尊或名大
0179a16: 智炬或名無所依或名光明藏或名智慧藏或名福
0179a17: 德藏或名天中天或名大自在如是等百億萬種種
0179a18: 名號令諸眾生各別知見諸佛子此娑婆世界西次
0179a19: 有世界名為離垢如來於彼或名意成或名知道或
0179a20: 名安住本或名能解縛或名通達義或名樂分別或
0179a21: 名最勝見或名調伏行或名眾苦行或名具足力如
0179a22: 是等百億萬種種名號令諸眾生各別知見諸佛子
0179a23: 此娑婆世界北次有世界名曰豐樂如來於彼或名
0179a24: 簷蔔華色或名日藏或名善住或名現神通或名性
0179b01: 超邁或名慧日或名無礙或名如月現或名迅疾風
0179b02: 或名清淨身如是等百億萬種種名號令諸眾生各
0179b03: 別知見諸佛子此娑婆世界東北方次有世界名為
0179b04: 攝取如來於彼或名永離苦或名普解脫或名大伏
0179b05: 藏或名解脫智或名過去藏或名寶光明或名離世
0179b06: 間或名無礙地或名淨信藏或名心不動如是等百
0179b07: 億萬種種名號令諸眾生各別知見諸佛子此娑婆
0179b08: 世界東南方次有世界名為饒益如來於彼或名現
0179b09: 光明或名盡智或名美音或名勝根或名莊嚴蓋或
0179b10: 名精進根或名到分別彼岸或名勝定或名簡言辭
0179b11: 或名智慧海如是等百億萬種種名號令諸眾生各
0179b12: 別知見諸佛子此娑婆世界西南方次有世界名為
0179b13: 鮮少如來於彼或名牟尼主或名具眾寶或名世解
0179b14: 脫或名知根或名勝言辭或名明了見或名根自
0179b15: 在或名大仙師或名開導業或名金剛師子如是等
0179b16: 百億萬種種名號令諸眾生各別知見諸佛子此娑
0179b17: 婆世界西北方次有世界名為歡喜如來於彼或名
0179b18: 妙華聚或名栴檀蓋或名蓮華藏或名超越諸法或
0179b19: 名法寶或名復出生或名淨妙蓋或名廣大眼或名
0179b20: 有善法或名專念法或名網藏如是等百億萬種種
0179b21: 名號令諸眾生各別知見諸佛子此娑婆世界次下
0179b22: 方有世界名為關如來於彼或名發起或名調
0179b23: 伏毒或名帝釋弓或名無常所或名覺悟本或名斷
0179b24: 增長或名大速疾或名常樂施或名分別道或名摧
0179c01: 伏幢如是等百億萬種種名號令諸眾生各別知見
0179c03: 於彼或名勇猛幢或名無量寶或名樂大施或名天
0179c04: 光或名吉興或名超境界或名一切主或名不退輪
0179c05: 或名離眾惡或名一切智如是等百億萬種種名號
0179c06: 令諸眾生各別知見諸佛子如娑婆世界如是東方
0179c07: 百千億無數無量無邊無等不可數不可稱不可思
0179c08: 不可量不可說盡法界空界諸世界中如來名號
0179c09: 種種不同南西北方四維上下亦復如是如世尊昔
0179c10: 為菩薩時以種種談論種種語言種種音聲種種業
0179c11: 種種報種種處種種方便種種根種種信解種種地
0179c12: 位而得成熟亦令眾生如是知見而為說法。
0179c13: 【論】第四爾時文殊師利已巳下至品末已巳來明舉法
0179c14: 演說分於此分中義分為七一文殊師利已巳下兩
0179c15: 行經明文殊觀眾二諸佛子已巳下可三行經明歎
0179c16: 四種佛剎不可思議三何以故已巳下可兩行半經
0179c17: 明諸佛隨根設法調伏四諸佛子已巳下可三行半
0179c18: 經舉佛身業名色相壽命脩短等隨根之法化眾
0179c19: 生故五諸佛子已巳下舉佛名號先舉此處四天下
0179c20: 次及三千及周法界名號不同初舉十千次漸增
0179c21: 廣乃至無量十千者是初首數之一終為明佛號
0179c22: 普諸名字故令諸眾生了知一切名字平等清
0179c23: 淨無分別好惡故已巳下直至品末六諸佛子已巳下
0179c24: 可四行經是都結此土他方例然七如是世尊已巳
0180a01: 下三行半經舉世尊往因所行今為眾說此已巳上
0180a02: 答前二十八問中四種佛剎出現及名號周已巳
0180a03: 下四聖諦品即明如來說法周十方世界所說
0180a04: 法門不離四諦義故又此如來名號品非但論名
0180a05: 號周但是如來身口意業總皆周文殊師利
0180a06: 菩薩略而都舉如前文中云諸佛子如來於娑婆
0180a07: 世界諸四天下種種身種種名種種色相等如經
0180a08: 廣明即明此品總答如來身語意業一切周從
0180a09: 此品文殊師利舉佛果海身語等一切周令大
0180a10: 眾自信己巳身同佛三業入如來性海等如來智發
0180a11: 跡進修經過十住十行十迴向十地十一地直至
0180a12: 如來出現品是其一終因果此名號品是始初入
0180a13: 信名號周即一切名總是自佛之果出現品是
0180a14: 己巳身自修行行滿之果故是如來放眉間光灌文
0180a15: 殊頂使令問佛出現果法放口中光灌普賢口使
0180a16: 令說佛果德始明自行因果徹故明文殊普賢理
0180a17: 智妙行此齊體也離世間品法界品雖在其後為
0180a18: 文字相排似有前後總是前後相通徹法故總是
0180a19: 一圓滿法故如法界品是此一部經之大體為一
0180a20: 切凡聖之本源也前初會信佛果即以如來并普
0180a21: 賢為首即明已巳成佛果及已巳行之果生信今以入
0180a22: 自己巳入信修行門即以文殊師利及如來名號并
0180a23: 四諦法門為所信之因果即明以妙慧法門及名
0180a24: 言而修學故問曰何故如來不自說其教何用放
0180b01: 光令菩薩說答曰如來意令當位菩薩說當位法
0180b02: 門令修學者知分劑易解故文殊常與一切諸佛
0180b03: 及一切眾生作信心之因成妙慧之本母普賢菩
0180b04: 薩常與一切諸佛眾生作修行之因以此二人成
0180b05: 就菩提無作智果大悲之海令二人自相對問說
0180b06: 如來出現品明是修行者因果始終圓滿前後因
0180b07: 果性果智果行果相徹一體故明從此品至出現
0180b08: 品文殊普賢二行因果信心者修行位滿體用徹
0180b09: 故令後學者易解故如有兩品經如來自說前已巳
0180b10: 述訖明是佛果二愚至佛方明。
0180b11: 
0180b12: 大方廣佛新華嚴經合論卷第二十六
0180b13: 
0180b14: 音切
0180b15: 瞿其俱切。曇潭音。導盜音。瑿於奚切。臂必未切。訓許運切。豐風音。關
0180b16: 古還切。藥音。蒲切。鮮先音。震之刃切。藉慈夜切。範犯音。標補遙
0180b17: 切。爻胡交切。箕基音。
