0702c06: 
0702c07: 
0702c08: 
0702c09: 大方廣佛新華嚴經合論卷第一百六
0702c10: 唐于闐國三藏沙門實叉難陀譯經
0702c11: 唐太原方山長者李通玄造論
0702c12: 唐福州開元寺沙門志寧釐經合論
0702c13: 入法界品第三十九之十九
0702c14: 【經】爾時彼世界中一切輪圍一切須彌一切諸山一
0702c15: 切大海一切地一切城一切垣牆一切宮殿一切音
0702c16: 樂一切語言皆出音聲讚說一切諸佛如來神力境
0702c17: 界又出一切香雲一切燒香雲一切末香雲一切香
0702c18: 摩尼形像雲一切寶雲一切藏雲一切摩尼衣
0702c19: 雲一切纓絡雲一切妙華雲一切如來光明雲一切
0702c20: 如來圓光雲一切音樂雲一切如來願聲雲一切如
0702c21: 來言音海雲一切如來相好雲顯示如來出現世間
0702c22: 不思議相善男子此普照三世一切如來莊嚴境界
0702c23: 大寶蓮華王有十佛剎微塵數蓮華周圍遶諸蓮
0702c24: 華內悉有摩尼寶藏師子之座一一座上皆有菩薩
0703a01: 結跏趺坐善男子彼普智寶妙德幢王如來於此
0703a02: 成阿耨多羅三藐三菩提時即於十方一切世界中
0703a03: 成阿耨多羅三藐三菩提隨眾生心悉現其前為轉
0703a04: 法輪於一一世界令無量眾生離惡道苦令無量眾
0703a05: 生得生天中令無量眾生住於聲聞辟支佛地令無
0703a06: 量眾生成就出離菩提之行令無量眾生成就勇猛
0703a07: 幢菩提之行令無量眾生成就法光明菩提之行令
0703a08: 無量眾生成就清淨根菩提之行令無量眾生成就
0703a09: 平等力菩提之行令無量眾生成就入法城菩提之
0703a10: 行令無量眾生成就至一切處不可壞神通力菩
0703a11: 提之行令無量眾生入普門方便道菩提之行令無
0703a12: 量眾生安住三昧門菩提之行令無量眾生成就緣
0703a13: 一切清淨境界菩提之行令無量眾生發菩提心令
0703a14: 無量眾生住菩提道令無量眾生安住清淨波羅蜜
0703a15: 道令無量眾生住菩薩初地令無量眾生住菩薩二
0703a16: 地乃至十地令無量眾生入於菩薩殊勝行願令無
0703a17: 量眾生安住普賢清淨行願善男子彼普智寶妙
0703a18: 德幢如來現如是不可思議自在神力轉法輪時於
0703a19: 彼一一諸世界中隨其所應念念調伏無量眾生時
0703a20: 普賢菩薩知寶華燈王城中眾生自恃色貌及諸境
0703a21: 界而生憍慢陵蔑他人化現妙身端正殊特往詣彼
0703a22: 城放大光明普照一切令彼聖王及諸妙寶日月星
0703a23: 宿眾生身等一切光明悉皆不現譬如日出眾星奪
0703a24: 耀亦如聚墨對閻浮金時諸眾生咸作是言此為是
0703b01: 誰為天為梵今放此光令我等身所有光色皆不顯
0703b02: 現種種思惟無能解了爾時普賢菩薩在彼輪王寶
0703b03: 宮殿上空中住而告之言大王當知今汝國中有
0703b04: 佛興世在普光明法雲音幢菩提樹下時聖王女蓮
0703b05: 華妙眼見普賢菩薩所現色身光明自在及聞身上
0703b06: 諸莊嚴具所出妙音心生歡喜作如是念願我所有
0703b07: 一切善根得如是身如是莊嚴如是相好如是威儀
0703b08: 如是自在今此大聖能於眾生生死長夜黑闇之中
0703b09: 放大光明開示如來出興於世願令於我亦得如是
0703b10: 為諸眾生作智光明破彼所有無知黑闇願我所在
0703b11: 受生之處常得不離此善知識善男子時轉輪王與
0703b12: 其寶女千子眷屬大臣輔佐四種兵眾及其城內無
0703b13: 量人民前後圍遶以王神力俱升空高一由旬放
0703b14: 大光明照四天下普使一切咸得瞻仰欲令眾生俱
0703b15: 往見佛以偈讚曰。
0703b16: 如來出世間普救諸生汝等應速疾
0703b17: 往詣導師所無量無數劫乃有佛興世
0703b18: 演說深妙法饒益一切眾佛觀諸世間
0703b19: 顛倒常癡惑輪迴生死苦而起大悲心
0703b20: 無數億千劫修習菩提行為欲度眾生
0703b21: 斯由大悲力頭目手足等一切悉能捨
0703b22: 為求菩提故如是無量劫無量億千劫
0703b23: 導師難可遇見聞若承事一切無空過
0703b24: 今當共汝等往觀調御尊坐於如來座
0703c01: 降魔成正覺瞻仰如來身放演無量光
0703c02: 種種微妙色除滅一切闇一一毛孔中
0703c03: 放光不思議普照諸生咸令大歡喜
0703c04: 汝等咸應發廣大精進心詣彼如來所
0703c05: 恭敬而供養
0703c06: 爾時轉輪聖王說偈讚佛開悟一切眾生已巳從輪王
0703c07: 善根出十千種大供養雲往詣道場向如來所所謂
0703c08: 一切寶蓋雲一切華帳雲一切寶衣雲一切寶鈴網
0703c09: 雲一切香海雲一切寶座雲一切寶幢雲一切宮殿
0703c10: 雲一切妙華雲一切諸莊嚴具雲於空中周嚴
0703c11: 飾到已巳頂禮普智寶妙德幢王如來足遶無量百
0703c12: 千即於佛前坐普照十方寶蓮華座時轉輪王女
0703c13: 普智妙德眼即解身上諸莊嚴具持以散佛時莊
0703c14: 嚴具於空中變成寶蓋寶網垂下龍王執持一切
0703c15: 宮殿於中間列十種寶蓋周圍遶形如樓閣內外
0703c16: 清淨諸纓絡雲及諸寶樹香海摩尼以為莊嚴於此
0703c17: 蓋中有菩提樹枝葉榮茂普覆法界念念示現無量
0703c18: 莊嚴毗盧遮那如來坐此樹下有不可說佛剎微塵
0703c19: 數菩薩前後圍遶皆從普賢行願出生住諸菩薩無
0703c20: 差別住亦見有一切諸世間主亦見如來自在神力
0703c21: 又見一切諸劫次第世界成壞又亦見彼一切世界
0703c22: 一切諸佛出興次第又亦見彼一切世界一一皆有
0703c23: 普賢菩薩供養於佛調伏眾生又亦見彼一切菩薩
0703c24: 莫不皆在普賢身中亦見自身在其身內亦見其身
0704a01: 在一切如來前一切普賢前一切菩薩前一切眾生
0704a02: 前又亦見彼一切世界一一各有佛剎微塵數世界
0704a03: 種種際畔種種任持種種形狀種種體性種種安布
0704a04: 種種莊嚴種種清淨種種莊嚴雲而覆其上種種劫
0704a05: 名種種佛興種種三世種種方處種種住法界種種
0704a06: 入法界種種住空種種如來菩提場種種如來神
0704a07: 通力種種如來師子座種種如來大眾海種種如來
0704a08: 眾差別種種如來巧方便種種如來轉法輪種種如
0704a09: 來妙音聲種種如來言說海種種如來契經雲既見
0704a10: 是已巳其心清淨生大歡喜普智寶妙德幢王如來
0704a11: 為說脩多羅名一切如來轉法輪十佛剎微塵數脩
0704a12: 多羅而為眷屬時彼女人聞此經已巳則得成就十千
0704a13: 三昧門其心柔無有麤彊如初受胎如始誕生如
0704a14: 娑羅樹初始生芽彼三昧心亦復如是所謂現見一
0704a15: 切佛三昧普照一切剎三昧入一切三世門三昧說
0704a16: 一切佛法輪三昧知一切佛願海三昧開悟一切眾
0704a17: 生令出生死苦三昧常願破一切眾生闇三昧常願
0704a18: 滅一切眾生苦三昧常願生一切眾生樂三昧教化
0704a19: 一切眾生不生疲厭三昧一切菩薩無障礙幢三昧
0704a20: 普詣一切清淨佛剎三昧得如是等十千三昧已巳復
0704a21: 得妙定心不動心歡喜心安慰心廣大心順善知識
0704a22: 心緣甚深一切智心住廣大方便海心捨離一切執
0704a23: 著心不住一切世間境界心入如來境界心普照一
0704a24: 切色海心無惱害心無高倨心無疲倦心無退轉心
0704b01: 無懈怠心思惟諸法自性心安住一切法門海心觀
0704b02: 察一切法門海心了知一切眾生海心救護一切眾
0704b03: 生海心普照一切世界海心普生一切佛願海心悉
0704b05: 心普照菩薩境界心增長菩薩助道心緣一切方
0704b06: 海心一心思惟普賢大願發一切如來十佛剎微塵
0704b07: 數願海願嚴淨一切佛國願調伏一切眾生願知
0704b08: 一切法界願普入一切法界海願於一切佛剎盡未
0704b09: 來際劫修菩薩行願盡未來際劫不捨一切菩薩行
0704b10: 願得親近一切如來願得承事一切善友願得供養
0704b11: 一切諸佛願於念念中修菩薩行增一切智無有間
0704b12: 斷發如是等十佛剎微塵數願海成就普賢所有大
0704b13: 願時彼如來復為其女開示演說發心已巳來所集善
0704b14: 根所修妙行所得大果令其開悟成就如來所有願
0704b15: 海一心趣向一切智位善男子復於此前過十大劫
0704b16: 有世界名日輪光摩尼佛號因陀羅幢妙相此妙眼
0704b17: 女於彼如來遺法之中普賢菩薩勸其修補蓮華座
0704b18: 上故壞佛像既修補已巳而復彩畫既彩畫已巳復寶莊
0704b19: 嚴發阿耨多羅三藐三菩提心善男子我念過去由
0704b20: 普賢菩薩善知識故種此善根從是已巳來不墮惡趣
0704b21: 常於一切天王人王種族中生端正可喜眾相圓滿
0704b22: 令人樂見常見於佛常得親近普賢菩薩乃至於今
0704b23: 示導開悟成熟於我令生歡喜善男子於意云何爾
0704b24: 時毗盧遮那藏妙寶蓮華髻轉輪聖王者豈異人乎
0704c01: 今彌勒菩薩是時王妃圓滿面者寂靜音海夜神是
0704c02: 今所住處去此不遠時妙德眼童女者即我身是我
0704c03: 於彼時身為童女普賢菩薩勸我修補蓮華座像以
0704c04: 為無上菩提因緣令我發於阿耨多羅三藐三菩提
0704c05: 心我於彼時初始發心次復引導令我得見妙德幢
0704c06: 佛解身纓絡散佛供養見佛神力聞佛說法即得菩
0704c07: 薩普現一切世間調伏眾生解脫門於念念中見須
0704c08: 彌山微塵數佛亦見彼佛道場眾會清淨國土我皆
0704c09: 尊重恭敬供養聽聞說法依教修行善男子過彼毗
0704c10: 盧遮那大威德世界圓滿清淨劫已巳次有世界名寶
0704c11: 輪妙莊嚴劫名大光有五百佛於中出現我皆承事
0704c12: 恭敬供養其最初佛名大悲幢初出家時我為夜神
0704c13: 恭敬供養次有佛出名金剛那羅延幢我為轉輪王
0704c14: 恭敬供養其佛為我說脩多羅名一切佛出現十佛
0704c15: 剎微塵數脩多羅以為眷屬次有佛出名金剛無礙
0704c16: 德我於彼時為轉輪王恭敬供養其佛為我說脩多
0704c17: 羅名普照一切眾生根須彌山微塵數脩多羅而為
0704c18: 眷屬我皆受持次有佛出名火山妙莊嚴我於彼
0704c19: 時為長者女其佛為我說脩多羅名普照三世藏閻
0704c20: 浮提微塵數脩多羅而為眷屬我皆聽聞如法受持
0704c21: 次有佛出名一切法海高勝王我為阿脩羅王恭敬
0704c22: 供養其佛為我說脩多羅名分別一切法界五百脩
0704c23: 多羅而為眷屬我皆聽聞如法受持次有佛出名海
0704c24: 嶽法光明我為龍王女雨如意摩尼寶雲而為供養
0705a01: 其佛為我說脩多羅名增長歡喜海百萬億脩多羅
0705a02: 而為眷屬我皆聽聞如法受持次有佛出名寶山
0705a03: 燈我為海神雨寶蓮華雲恭敬供養其佛為我說脩
0705a04: 多羅名法界方便海光明佛剎微塵數脩多羅而為
0705a05: 眷屬我皆聽聞如法受持次有佛出名功德海光明
0705a06: 輪我於彼時為五通仙現大神通六萬諸仙前後圍
0705a07: 遶雨香華雲而為供養其佛為我說脩多羅名無著
0705a08: 法燈六萬脩多羅而為眷屬我皆聽聞如法受持次
0705a09: 有佛出名毗盧遮那功德藏我於彼時為主地神名
0705a10: 出生平等義與無量地神俱雨一切寶樹一切摩尼
0705a11: 藏一切寶纓絡雲而為供養其佛為我說脩多羅名
0705a12: 出生一切如來智藏無量脩多羅而為眷屬我皆聽
0705a13: 聞受持不忘善男子如是次第其最後佛名充滿
0705a14: 空法界妙德燈我為妓女名曰美顏見佛入城歌舞
0705a15: 供養承佛神力踊出空中以千偈頌讚歎於佛佛為
0705a16: 於我放眉間光名莊嚴法界大光明觸我身我蒙
0705a17: 光已巳即得解脫門名法界方便不退藏善男子此世
0705a18: 界中有如是等佛剎微塵數劫一切如來於中出現
0705a19: 我皆承事恭敬供養彼諸如來所說正法我皆憶念
0705a20: 乃至不忘一文一句於彼一一諸如來所稱揚讚歎
0705a21: 一切佛法為無量眾生廣作利益於彼一一諸如來
0705a22: 所得一切智光明現三世法界海入一切普賢行善
0705a23: 男子我依一切智光明故於念念中見無量佛既見
0705a24: 佛已巳先所未得先所未見普賢諸行悉得成滿何以
0705b01: 故以得一切智光明故爾時普救眾生夜神欲重明
0705b02: 此解脫義承佛神力為善財童子而說頌言。
0705b03: 善財聽我說甚深難見法普照於三世
0705b04: 一切差別門如我初發心專求佛功德
0705b05: 所入諸解脫汝今應諦聽我念過去世
0705b06: 過剎微塵劫次前有一劫名圓滿清淨
0705b07: 是時有世界名為照燈須彌塵數佛
0705b08: 於中出興世初佛名智次佛名法幢
0705b09: 第三法須彌第四德師子第五寂靜王
0705b10: 第六滅諸見第七高名稱第八大功德
0705b11: 第九名勝日第十名月面於此一佛所
0705b12: 是初悟法門從此後次第復有十佛出
0705b13: 初名空處第二名普光三名住諸方
0705b14: 四名正念海五名高勝光六名須彌雲
0705b15: 七名法佛八名山勝佛九名大悲華
0705b16: 十名法界華此十出現時第二悟法門
0705b17: 從此後次第復有十佛出第一光幢佛
0705b18: 第二智慧佛第三心義佛第四德主佛
0705b19: 第五天慧佛第六慧王佛第七勝智佛
0705b20: 第八光王佛第九勇猛佛第十蓮華佛
0705b21: 於此十佛所第三悟法門從此後次第
0705b22: 復有十佛出第一寶燄山第二功德海
0705b23: 第三法光明第四蓮華藏第五眾生眼
0705b24: 第六香光寶七須彌功德八乾闥婆王
0705c01: 第九摩尼藏第十寂靜色從此後次第
0705c02: 復有十佛出初佛廣大智次佛寶光明
0705c03: 第三空雲第四殊勝相第五圓滿戒
0705c04: 第六那羅延第七須彌德第八功德輪
0705c05: 第九無勝幢第十大樹山從此後次第
0705c07: 第三高顯光第四金剛照第五地威力
0705c08: 第六甚深法第七法慧音第八須彌幢
0705c09: 第九勝光明第十妙寶光從此後次第
0705c10: 復有十佛出第一梵光明第二空音
0705c11: 第三法界身第四光明輪第五智慧幢
0705c12: 第六空燈第七微妙德第八照光
0705c13: 第九勝福光第十大悲雲從此後次第
0705c14: 復有十佛出第一力光慧第二普現前
0705c15: 第三高顯光第四光明身第五法起佛
0705c16: 第六寶相佛第七速疾風第八勇猛幢
0705c17: 第九妙寶蓋第十照三世從此後次第
0705c18: 復有十佛出第一願海光第二金剛身
0705c19: 第三須彌德第四念幢王第五功德慧
0705c20: 第六智慧燈第七光明幢第八廣大智
0705c21: 第九法界智第十法海智從此後次第
0705c22: 復有十佛出初名布施法次名功德輪
0705c23: 三名勝妙雲四名忍智燈五名寂靜音
0705c24: 六名寂靜幢七名世間燈八名深大願
0706a01: 九名無勝幢十名智海從此後次第
0706a02: 復有十佛出初佛法自在二佛無礙慧
0706a03: 三名音海慧四名眾妙音五名自在施
0706a04: 六名普現前七名隨樂身八名住勝德
0706a05: 第九本性佛第十賢德佛須彌塵數劫
0706a06: 此中所有佛普作世間燈我悉曾供養
0706a07: 佛剎微塵劫所有佛出現我皆曾供養
0706a08: 入此解脫門我於無量劫修行得此道
0706a09: 汝若能修行不久亦當得
0706a10: 善男子我唯知此菩薩普現一切世間調伏眾生解
0706a11: 脫如諸菩薩摩訶薩集無邊行生種種解現種種身
0706a12: 具種種根滿種種願入種種三昧起種種神變能種
0706a13: 種觀察法入種種智慧門得種種法光明而我云何
0706a14: 能知能說彼功德行善男子去此不遠有主夜神名
0706a15: 寂靜音海坐摩尼光幢莊嚴蓮華座百萬阿僧祇主
0706a16: 夜神前後圍遶汝詣彼問菩薩云何學菩薩行修菩
0706a17: 薩道時善財童子頂禮其足遶無數殷勤瞻仰辭
0706a18: 退而去。
0706a19: 【論】第一正入當位法門中從爾時善財童子已巳下
0706a20: 長科為十四段第一爾時善財童子已巳下至作如
0706a21: 是願已巳有六行半經明正念喜目夜神之教思惟
0706a22: 趣入不違其善知識教分二往詣普救眾生妙德
0706a23: 夜神所已巳下至放光入善財頂充滿其身有五行
0706a24: 經明普救夜神放眉間光明名智燈普照幢入善
0706b01: 財身分三善財爾時已巳下至令得一切智清淨光
0706b02: 明故有三十九行經明善財蒙光入身所見智燈
0706b03: 普照法門所照境界及普救夜神所行之行教化
0706b04: 眾生境界海無邊分四時善財童子見此夜神如
0706b05: 是神力已巳下至以偈讚曰有五行經明善財見其
0706b06: 夜神神力以偈讚德分五善財正說二十行半偈
0706b07: 重明前所見法分六爾時善財童子說此頌已巳已巳
0706b08: 下至修何等行而得清淨有三行經是善財請問
0706b09: 修何等行而得清淨及問得此解脫其已巳久如分
0706b10: 七夜神云善男子已巳下至我承佛神力今為汝說
0706b11: 有九行半經明夜神推法難知非是天人及二乘
0706b12: 所能測知推以佛神力為汝說分八善男子乃往
0706b13: 古世已巳下至示現如來出現不思議相有九十七
0706b14: 行經明轉輪王城北菩提樹前寶華光明池中蓮
0706b15: 華十度放光饒益不同及一切境界普興莊嚴雲
0706b16: 分九善男子此普照三世一切如來已巳下至頌有
0706b17: 四十八行半經明寶華燈王城北蓮華中初佛出
0706b18: 現普賢菩薩告知輪王與眷屬俱往見佛及偈讚
0706b19: 如來出現分所說十行頌讚如來德如經具明十
0706b20: 爾時轉輪聖王已巳下至發阿耨多羅三藐三菩提
0706b21: 心有七十三行半經明轉輪聖王及女興供其女
0706b22: 妙眼獲益發菩提心分十一善男子我念過去由
0706b23: 普賢菩薩善知識已巳下至聽聞正法依教修行有
0706b24: 十六行半經明都結已巳上修行因緣眷屬名號及
0706c01: 因普賢發起善根分此初佛所得法門名菩薩普
0706c02: 現一切世間調伏眾生解脫門十二善男子過毗
0706c03: 盧遮那大威德世界圓滿清淨劫已巳次有世界名
0706c04: 寶輪妙莊嚴劫名大光有五百佛於中出現已巳下
0706c05: 十佛所此普救夜神於一一佛所受生不同而為
0706c06: 供養聽聞諸法如文自具十三善男子此世界中
0706c07: 有如是等佛剎微塵數劫一切如來於中出現我
0706c08: 皆承事恭敬供養所有法門皆不忘一文一句已巳
0706c09: 下至頌有十行半經明總都結所經諸劫供養諸
0706c10: 佛得法門分此段明智滿行周自佛他佛會為一
0706c11: 法界故都舉佛剎微塵為量也大約且以自行佛
0706c12: 果故如下一段頌總都結如上所供養佛數作
0706c13: 十一段十十為首總有須彌山微塵數佛曾所供
0706c14: 養此都言十一地自行佛果故自行相應他佛自
0706c15: 會為一體也不可作一向自他之求十四我唯知
0706c16: 此菩薩普現一切世間調伏眾生解脫已巳下是推
0706c17: 德升進隨文釋義者云往古過佛剎微塵劫有劫
0706c18: 名圓滿清淨者此是一切智之圓滿普照之體也
0706c19: 有世界名毗盧遮那威德者此是種種差別智之
0706c20: 純雜光明自在此是精進行之周有須彌山微
0706c21: 塵數佛於中出現者是精進位升進差別智廣量
0706c22: 高出世間之果也前位舉三十二那由他又一無
0706c23: 量又五百更有二佛為升進見佛智之廣量此須
0706c24: 彌山微塵為佛量也明勝進高升此世界東際輪
0707a01: 圍山側有四天下名寶燈華幢者明東際者及以
0707a02: 寶燈華幢者總明修差別智也有百萬億那由他
0707a03: 諸國土者此明一切智智主伴法門眷屬攝生報
0707a04: 居境界也此四天下閻浮提內一國土名寶華燈
0707a05: 此明差別智自在照耀義也於中眾生具行十善
0707a06: 有轉輪王於中出現名毗盧遮那妙寶華髻其王
0707a07: 於蓮華中忽然化生者表一切智種種差別智生
0707a08: 皆無所生而生無所染也三十二相智所報生也
0707a09: 七寶具足表七菩提分也王四天下者四智周
0707a10: 也恒演正法教導生者正智現行無邪行也王
0707a11: 有千子者萬行具足也夫人寶女並表法樂慈悲
0707a12: 也其有一女名普智妙德眼者此是普救夜神
0707a13: 會智悲之行其此世界淨穢合成愚智同居是此
0707a14: 位會融染淨成智悲二行於其城北菩提樹前有
0707a15: 香池名寶蓮華光明此表法身戒定定體之香也
0707a16: 香池之內出大蓮華名普現三世一切如來莊嚴
0707a17: 境界雲者是於法身中起十波羅蜜行也能現一
0707a18: 切諸佛境界如雲故須彌山微塵數佛於中出現
0707a19: 者總明一切諸佛皆以一切智智大慈大悲十波
0707a20: 羅蜜法身池中起精進行而出現故已巳下香池中
0707a21: 蓮華名寶華光明十度放光節級利生十千年前
0707a22: 此大蓮華放淨光明名現諸神通成就眾生若有
0707a23: 眾生遇斯光者心自開悟無不了知者配檀波羅
0707a24: 蜜為主餘九為伴十千年後佛當出現者每以智
0707b01: 波羅蜜為佛出現互體為十及以百千萬皆以智
0707b02: 為十佛也又九千年前放淨光明名一切眾生離
0707b03: 垢燈者配戒波羅蜜為主餘九為伴九千年後佛
0707b04: 當出現者至智波羅蜜是佛出現八千年前放大
0707b05: 光明名一切眾生業果音若有眾生遇斯光得自
0707b06: 知諸業果報次配忍波羅蜜中十波羅蜜八千年
0707b07: 後佛當出現已巳下七六五四三二一總如是以次
0707b08: 配之末後云供養佛剎微塵數佛者智滿行自
0707b09: 心如佛行總如佛見總如佛十方世界無不是佛
0707b10: 故已巳下頌中頌一百一十箇佛號者配此十地十
0707b11: 一地因果佛位故頌云第一初佛名智即是初
0707b12: 歡喜地檀波羅蜜為主自餘九佛是初地中檀波
0707b13: 羅蜜中十波羅蜜互為主伴皆隨波羅蜜為佛名
0707b14: 號皆審觀之自見意況從此次第復有十佛初名
0707b15: 空處佛者此配第二離垢地戒波羅蜜以戒性
0707b16: 如空以法身為戒體故餘九箇佛名是此位戒
0707b17: 中主伴波羅蜜名故從此後次第復有十佛出第
0707b18: 一光幢佛者配第三發光地中忍波羅蜜以脩八
0707b19: 禪淨治三界惑障名之為光惑亡成忍不動名幢
0707b20: 已巳下九箇佛號是主伴波羅蜜行中果也如是已巳
0707b21: 下一一地中十波羅參融皆十佛果名號如上配
0707b22: 之自見其意都舉佛剎微塵數佛者智滿行無
0707b23: 非佛故皆悉承事者即聖凡同體無一不佛法空
0707b24: 無間也以普眼觀之徹其心境無不佛也智隨敬
0707c01: 行一切皆佛故如是見者以事而論亦實如是表
0707c02: 法而論一切總實是佛故若一法一物不是佛見
0707c03: 者當知是人即是邪見非正見也即有能所是非
0707c04: 諸見競生不得入此普賢文殊智眼境界如是見
0707c05: 初心及智滿不移地地中以總別六相義明之經
0707c06: 云毗盧遮那藏妙寶蓮華髻轉輪王者豈異人乎
0707c07: 今彌勒菩薩是者此明一切智智藏圓滿是佛果
0707c08: 滿菩薩行亦周其王妃圓滿面者以智滿法悅是
0707c09: 圓滿面又面者表見聞香味諸法滿故以表法悅
0707c10: 表如妻義也今寂靜音海夜神配第五禪門表禪
0707c11: 悅樂也非如世間妻取少分像也王女妙眼童女
0707c12: 者表以智行慈無染淨二習也又經云善男子過
0707c13: 毗盧遮那大威德世界圓滿清淨劫已巳次有世界
0707c14: 名寶輪莊嚴劫名大光於中有五百佛出現我皆
0707c15: 承事者此十一地中都行五位中各十波羅蜜互
0707c16: 為其體一位有百共為五百於中隨佛出現事佛
0707c17: 之身或為夜神或為輪王或為阿脩羅王是佛果
0707c18: 中隨位之行最後為妓女者表法悅樂明十一地
0707c19: 中五百行滿約如是知離自行法自佛果外一向
0707c20: 別緣身外他佛而求真者本非修道見道人也若
0707c21: 自行位果及者諸佛自相應也以自佛果相應故
0707c22: 設強求而得見者是暫化現也非自行所及故此
0707c23: 明一位中具十地法地地之內皆有十種十地體
0707c24: 故以十波羅蜜互參而成故同別具足也如是皆
0708a01: 如帝網門一多相徹此是第四慧地善知識以
0708a02: 精進波羅蜜為主餘九為伴治處世間修慈悲懈
0708a03: 怠不樂精進捨眾生障使令專精進教化眾生故
0708a04: 此五位十地位內佛果一一約修行智慈所及所
0708a05: 行所到處施設佛名不可如情要期立志暫見佛
0708a06: 化身也一一須立自智自行及處而為佛名一一
0708a07: 以名下義次第配當自見其意不可於自法外別
0708a08: 作安模善男子我唯知此菩薩普現一切世間調
0708a09: 伏眾生解脫者明推德升進第二推德升進中從
0708a10: 如諸菩薩摩訶薩已巳下至辭退而去有八行半經
0708a11: 約立六門一推德升進二示善知識所在云去此
0708a12: 不遠三舉夜神名號寂靜音海四舉夜神徒眾主
0708a13: 伴之神數五勸善財往問六聞善知識所在禮敬
0708a14: 辭去釋曰前云眾會中此云不遠者表前是精進
0708a15: 波羅蜜總將眾行會菩提體不離菩提體中故言
0708a16: 眾會中此明以禪定進修升位於此位中習世技
0708a17: 術工巧諸餘藝能勝前位故不離菩提體故不離
0708a18: 精進行故而有巧能名去此不遠夜神名寂靜音
0708a19: 海者明寂用周也寂靜是定也音海是用故明
0708a20: 依此第五地禪門因定起慧用如海廣大故坐摩
0708a21: 尼幢莊嚴蓮華座者明定體無垢無染著也百萬
0708a22: 阿僧祇夜神前後圍遶者明定體周行亦周
0708a23: 百者數之長也舉百萬阿僧祇此方云百萬不可
0708a24: 數也數既不窮其源但約行十方攝化益眾生之
0708b01: 行故此寂靜音海夜神是普救眾生妙德夜神
0708b02: 之母表定能成精進行故若無定者一切諸行皆
0708b03: 有疲勞。
0708b04: 
0708b05: 大方廣佛新華嚴經合論卷第一百六
0708b06: 
0708b07: 音切
0708b08: 陵力丁切。蔑莫結切。倨九遇切。恃是音。模莫胡切。
