0405c21: 
0405c22: 
0405c23: 
0405c24: 大方廣佛新華嚴經合論卷第六十
0406a01: 唐于闐國三藏沙門實叉難陀譯經
0406a02: 唐太原方山長者李通玄造論
0406a03: 唐福州開元寺沙門志寧釐經合論
0406a04: 十地品第二十六之八
0406a05: 【經】佛子菩薩摩訶薩如是勤修行時以布施教化眾
0406a06: 生以愛語利行同事教化眾生示現色身教化眾生
0406a07: 演說諸法教化眾生開示菩薩行教化眾生顯示如
0406a08: 來大威力教化眾生示生死過患教化眾生稱讚如
0406a09: 來智慧利益教化眾生現大神通力教化眾生以種
0406a10: 種方便行教化眾生佛子此菩薩摩訶薩能如是勤
0406a11: 方便教化眾生心恒相續趣佛智慧所作善根無有
0406a12: 退轉常勤修學殊勝行法。
0406a13: 【論】第十一佛子已巳下一段有八行半經明此位菩
0406a14: 薩以布施愛語同行善能教化眾生及自求勝法
0406a15: 分釋義中復分為兩段一佛子已巳下至以種種方
0406a16: 便行教化眾生有六行半經明以布施四攝等十
0406a17: 種方便教化眾生分布施一四攝二後有八通為
0406a18: 十如文自具二佛子已巳下至常勤修學殊勝行法
0406a19: 有兩行半經明教化眾生恒相續分如文自具。
0406a20: 【經】佛子此菩薩摩訶薩為利益眾生故世間技藝靡
0406a21: 不該習所謂文字算數圖書印璽地水火風種種諸
0406a22: 論咸所通達又善方藥療治諸病癲狂乾瘠鬼魅蠱
0406a23: 毒悉能除斷文筆讚詠歌舞妓樂戲笑談說悉善其
0406a24: 事國城村邑宮宅園苑泉流陂池草樹華藥凡所布
0406b01: 列咸得其宜金銀摩尼真珠琉璃貝璧玉珊瑚等
0406b02: 藏悉知其處出以示人日月星宿鳥鳴地震夜夢吉
0406b04: 量四無色等及餘一切世間之事但於眾生不為損
0406b05: 惱為利益故咸悉開示漸令安住無上佛法。
0406b06: 【論】第十二佛子已巳下一段有十一行半經明此地
0406b07: 菩薩為眾生善解世間諸雜技藝分經云印璽者
0406b08: 明玄既未萌及如中結手印等准王用玉為璽
0406b09: 銅鐵木為印此明如龍樹等符印也地水火風明
0406b10: 五行陰陽覺風鳥情等云種種餘如文自具。
0406b11: 【經】佛子菩薩住是難勝地以願力故得見多佛所謂
0406b12: 見多百佛見多千佛見多百千佛乃至見多百千億
0406b14: 湯藥一切資生悉以奉施亦以供養一切眾僧以此
0406b15: 善根迴向阿耨多羅三藐三菩提於諸佛所恭敬聽
0406b16: 法聞已巳受持隨力修行復於彼諸佛法中而得出家
0406b17: 既出家已巳又更聞法得陀羅尼為聞持法師住此地
0406b18: 中經於百劫經於千劫乃至無量百千億那由他劫
0406b19: 所有善根轉更明淨佛子譬如真金以硨磲磨瑩轉
0406b20: 更明淨此地菩薩所有善根亦復如是以方便慧思
0406b21: 惟觀察轉更明淨佛子菩薩住此難勝地以方便智
0406b22: 成就功德下地善根所不能及佛子如日月星宿宮
0406b23: 殿光明風力所持不可沮壞亦非餘風所能傾動此
0406b24: 地菩薩所有善根亦復如是以方便智隨逐觀察不
0406c01: 可沮壞亦非一切聲聞獨覺世間善根所能傾動此
0406c02: 菩薩十波羅蜜中禪波羅蜜偏多餘非不修但隨力
0406c03: 隨分佛子是名略說菩薩摩訶薩第五難勝地菩薩
0406c04: 住此地多作兜率陀天王於諸眾生所作自在摧伏
0406c05: 一切外道邪見能令眾生住實諦中布施愛語利行
0406c06: 同事如是一切諸所作業皆不離念佛不離念法不
0406c07: 離念僧乃至不離念具足一切種一切智智復作是
0406c08: 念我當於眾生中為首為勝為殊勝為妙為微妙為
0406c09: 上為無上乃至為一切智智依止者此菩薩若發勤
0406c10: 精進於一念頃得千億三昧見千億佛知千億佛神
0406c11: 力能動千億佛世界乃至示現千億身一一身示千
0406c12: 億菩薩以為眷屬若以菩薩殊勝願力自在示現過
0406c13: 於此數百劫千劫乃至百千億那由他劫不能數知
0406c14: 爾時金剛藏菩薩欲重宣其義而說頌曰。
0406c15: 【論】第十三佛子已巳下一段有三十二行半經明此
0406c16: 地菩薩見佛廣狹及受職分於中大意有十一種
0406c17: 事一明此地以願力故見佛廣多二明供養三明
0406c18: 恭敬聽法隨力修行四明出家聞法總持五明住
0406c19: 地多積修眾善六明如真金以硨磲磨瑩轉更明
0406c20: 淨七明下地善不能得及八明受職為兜率天王
0406c21: 九明入千億三昧現身千億事千億佛十明以願
0406c22: 力故其數甚過十一明金剛藏說頌歎法如文自
0406c23: 具。
0406c24: 【經】菩薩四地已巳清淨思惟三世佛平等
0407a01: 戒心除疑道非道如是觀察入五地
0407a02: 念處為弓根利箭正勤為馬神足車
0407a03: 五力堅鎧破怨敵勇健不退入五地
0407a04: 慚愧為衣覺分鬘淨戒為香禪塗香
0407a05: 智慧方便妙莊嚴入總持林三昧苑
0407a06: 如意為足正念頸慈悲為眼智慧牙
0407a08: 菩薩住此第五地轉修勝上清淨道
0407a09: 志求佛法不退轉思念慈悲無厭倦
0407a10: 積集福智勝功德精勤方便觀上地
0407a11: 佛力所加具念慧了知四諦皆如實
0407a12: 善知世諦勝義諦相諦差別成立諦
0407a13: 事諦生盡及道諦乃至如來無礙諦
0407a14: 如是觀諦雖微妙未得無礙勝解脫
0407a15: 以此能生大功德是故超過世智慧
0407a16: 既觀諦已巳知有為體性偽無堅實
0407a17: 得佛慈愍光明分為利眾生求佛智
0407a18: 觀諸有為先後際無明黑闇愛纏縛
0407a19: 流轉遲迴苦聚中無我無人無壽命
0407a20: 愛取為因受來苦欲求邊際不可得
0407a21: 迷妄漂流無返期此等可愍我應度
0407a22: 蘊宅界蛇諸見箭心火猛熾癡闇重
0407a24: 如是知已巳勤精進所作皆為度眾生
0407b01: 名為有念有慧者乃至覺解方便者
0407b02: 習行福智無厭足恭敬多聞不疲倦
0407b03: 國土相好皆莊嚴如是一切為眾生
0407b04: 為欲教化諸世間善知書數印等法
0407b05: 亦復善解諸方藥療治眾病悉令愈
0407b06: 文辭歌舞皆巧妙宮宅園池悉安隱
0407b07: 寶藏非一咸示人利益無量眾生故
0407b08: 日月星宿地震動乃至身相亦觀察
0407b09: 四禪無色及神通為益世間皆顯示
0407b10: 智者住此難勝地供那由佛亦聽法
0407b11: 如以妙寶磨真金所有善根轉明淨
0407b12: 譬如星宿在空風力所持無損動
0407b13: 亦如蓮華不著水如是大士行於世
0407b15: 所修諸善為佛智願得十力救眾生
0407b16: 彼復修行大精進即時供養千億佛
0407b17: 得定動剎亦復然願力所作過於是
0407b18: 如是第五難勝地人中最上真實道
0407b19: 我以種種方便力為諸佛子宣說竟
0407b20: 【論】第十四菩薩四地已巳清淨已巳下一段有四十四
0407b21: 行頌重頌前法分如文自具意明難勝地以其禪
0407b22: 體治三界中寂亂障契菩提根本無造作禪理不
0407b24: 寂用自在以定觀察為世技之妙能。
0407c01: 第六現前地將釋此地五門如前一釋地名目者
0407c02: 何故名為現前地為明此地世間出世間一切智
0407c03: 慧皆悉現前為善觀十二緣生故為得十三昧故
0407c04: 二明此地修何行者修般若波羅蜜為體餘九為
0407c05: 伴三明善財表法者善財於此位中見夜天號守
0407c07: 寶光明摩尼王師子之座無數夜神所共圍遶現
0407c08: 一切眾生色相身及現普對一切眾生身等得甚
0407c09: 深自在妙音解脫明守護一切城增長威力者經
0407c10: 云善男子我於生死夜無明昏寐諸眾生中而獨
0407c12: 上法城明此第六地是所修之法門此主夜神是
0407c13: 此六地所行之行恐修行者不解其事以此法行
0407c14: 二俱表之住在菩提場佛眾會者明行以菩提為
0407c15: 體故坐一切寶摩尼王師子座者明以一切差別
0407c16: 智慧為座體故還依果亦爾摩尼表智慧離染自
0407c17: 他垢故王者明智慧自在故師子者依主釋皆須
0407c18: 觀知因果故無數夜神圍遶者表行周也現一
0407c19: 切眾生色相身者對現色身隨根接俗故得甚深
0407c20: 自在妙音解脫者明此位於慧自在善說教故當
0407c21: 以名義思之可見大意此位說教猶恐眾生不解
0407c22: 其行故以是聖者舉教及行總彰令易解故修行
0407c23: 不錯謬故十住第六住且明出世間中世間智慧
0408a01: 中明長養慈悲即第六地及餘地以女天表之准
0408a02: 此例隨位昇進以知其意第四明於此地得何界
0408a03: 解脫者此通三界及三乘一乘出三界中世間出
0408a04: 世間智慧解脫為明善能分別三界中染淨及出
0408a05: 三界中染淨等智慧自在故得入明淨隨順無生
0408a06: 忍如稱理契無生忍即七地以出世間智慧善能
0408a07: 入世間智慧能隨一切眾生塵勞之行不異世間
0408a08: 不壞無生七地創修八地畢功九地方能說法自
0408a09: 在十地始悲智圓成自在若也取隨分無生十住
0408a10: 創心即分分有之若也論始終不易雖同眾生無
0408a11: 量劫積修元不移毫念還依六相義總別思之若
0408a12: 也但逐進昇即便乖其本體故無虧本智了積修
0408a13: 昇降不遷即理事非虧即同異俱齊即智愚全別
0408a14: 即因果無二五隨文釋義者二義如前第一長科
0408a15: 經意者於此第六地一段中義分為九段。
0408a16: 【經】菩薩既聞諸勝行其心歡喜雨妙華
0408a17: 放淨光明散寶珠供養如來稱善說
0408a18: 百千天眾皆欣慶共在空中散眾寶
0408a20: 自在天王并眷屬心生歡喜住空中
0408a21: 散寶成雲持供養讚言佛子快宣說
0408a22: 無量天女空中住共以樂音歌讚佛
0408a23: 音中悉作如是言佛語能除煩惱病
0408a24: 法性本寂無諸相猶如空不分別
0408b01: 超諸取著絕言道真實平等常清淨
0408b02: 若能通達諸法性於有於無心不動
0408b03: 為欲救世勤修行此佛口生真佛子
0408b04: 不取眾相而行施本絕諸惡堅持戒
0408b05: 解法無害常堪忍知法性離具精進
0408b06: 已巳盡煩惱入諸禪善達性空分別法
0408b07: 具足智力能博濟滅除眾惡稱大士
0408b08: 如是妙音千萬種讚已巳默然瞻仰佛
0408b09: 解脫月語金剛藏以何行相入後地
0408b10: 【論】第一段有十八行頌約分為兩段一有十七行
0408b11: 頌明聞第五地法門大眾歡喜興供稱讚分二最
0408b12: 下一行明解脫月更請後地分經文自具。
0408b13: 【經】爾時金剛藏菩薩告解脫月菩薩言佛子菩薩摩
0408b14: 訶薩已巳具足第五地欲入第六現前地當觀察十平
0408b15: 等法何等為十所謂一切法無相故平等無體故平
0408b16: 等無生故平等無滅故平等本來清淨故平等無戲
0408b17: 論故平等無取捨故平等寂靜故平等如幻如夢如
0408b18: 影如響如水中月如鏡中像如如化故平等有無
0408b19: 不二故平等菩薩如是觀一切法自性清淨隨順無
0408b20: 違得入第六現前地得明利隨順忍未得無生法忍。
0408b21: 【論】第二爾時已巳下一段有九行經明觀十平等法
0408b22: 修後六地之向分。
0408b23: 【經】佛子此菩薩摩訶薩如是觀已巳復以大悲為首大
0408b24: 悲增上大悲滿足觀世間生滅作是念世間受生皆
0408c01: 由著我若離此著則無生處復作是念凡夫無智執
0408c02: 著於我常求有無不正思惟起於妄行行於邪道罪
0408c03: 行福行不動行積集增長於諸行中植心種子有漏
0408c04: 有取復起後有生及老死所謂業為田識為種無明
0408c05: 闇覆愛水為潤我慢溉灌見網增長生名色芽名色
0408c06: 增長生五根諸根相對生觸觸對生受受後希求生
0408c07: 愛愛增長生取取增長生有有生已巳於諸趣中起五
0408c08: 蘊身名生生已巳衰變為老歿為死於老死時生諸
0408c09: 熱惱因熱惱故憂愁悲歎眾苦皆集此因緣故集無
0408c10: 有集者任運而滅亦無滅者菩薩如是隨順觀察緣
0408c11: 起之相佛子此菩薩摩訶薩復作是念於第一義諦
0408c12: 不了故名無明所作業果是行行依止初心是識與
0408c13: 識共生四取蘊為名色名色增長為六處根境識三
0408c14: 事和合是觸觸共生有受於受染者是愛愛增長是
0408c15: 取取所起有漏業為有從業起蘊為生蘊熟為老蘊
0408c16: 壞為死死時離別愚迷貪戀心煩悶為愁涕泗咨
0408c17: 嗟為歎在五根為苦在意地為憂憂苦轉多為惱如
0408c18: 是但有苦樹增長無我無我所無作無受者復作是
0408c19: 念若有作者則有作事若無作者亦無作事第一義
0408c20: 中俱不可得佛子此菩薩摩訶薩復作是念三界所
0408c21: 有唯是一心如來於此分別演說十二有支皆依一
0408c22: 心如是而立何以故隨事貪欲與心共生心是識事
0408c23: 是行於行迷惑是無明與無明及心共生是名色名
0408c24: 色增長是六處六處三分合為觸觸共生是受受無
0409a01: 厭足是愛愛攝不捨是取彼諸有支生是有有所起
0409a02: 名生生熟為老老壞為死佛子此中無明有二種業
0409a03: 一令眾生迷於所緣二與行作生起因行亦有二種
0409a04: 業一能生未來報二與識作生起因識亦有二種業
0409a05: 一令諸有相續二與名色作生起因名色亦有二種
0409a06: 業一互相助成二與六處作生起因六處亦有二種
0409a07: 業一各取自境界二與觸作生起因觸亦有二種業
0409a08: 一能觸所緣二與受作生起因受亦有二種業一能
0409a09: 領受愛憎等事二與愛作生起因愛亦有二種業一
0409a10: 染著可愛事二與取作生起因取亦有二種業一令
0409a11: 諸煩惱相續二與有作生起因有亦有二種業一能
0409a12: 令於餘趣中生二與生作生起因生亦有二種業一
0409a13: 能起諸蘊二與老作生起因老亦有二種業一令諸
0409a14: 根變異二與死作生起因死亦有二種業一能壞諸
0409a15: 行二不覺知故相續不絕佛子此中無明緣行乃至
0409a16: 生緣老死者由無明乃至生為緣令行乃至老死不
0409a17: 斷助成故無明滅則行滅乃至生滅則老死滅者由
0409a18: 無明乃至生不為緣令諸行乃至老死斷滅不助成
0409a19: 故佛子此中無明愛取不斷是煩惱道行有不斷是
0409a20: 業道餘分不斷是苦道前後際分別滅三道斷如是
0409a21: 三道離我我所但有生滅猶如束蘆復次無明緣行
0409a22: 者是觀過去識乃至受是觀現在愛乃至有是觀未
0409a23: 來於是以後展轉相續無明滅行滅者是觀待斷復
0409a24: 次十二有支名為三苦此中無明行乃至六處是行
0409b01: 苦觸受是苦苦餘是壞苦無明滅行滅者是三苦斷
0409b02: 復次無明緣行者無明因緣能生諸行無明滅行滅
0409b03: 者以無無明諸行亦無餘亦如是又無明緣行者是
0409b04: 生繫縛無明滅行滅者是滅繫縛餘亦如是又無明
0409b05: 緣行者是隨順無所有觀無明滅行滅者是隨順盡
0409b06: 滅觀餘亦如是佛子菩薩摩訶薩如是十種逆順觀
0409b07: 諸緣起所謂有支相續故一心所攝故自業差別故
0409b08: 不相捨離故三道不斷故觀過去現在未來故三苦
0409b09: 聚集故因緣生滅故生滅繫縛故無所有盡觀故。
0409b10: 【論】第三佛子此菩薩已巳下至無所有盡觀故有十
0409b11: 段經明逆順觀十二緣生觀分第二隨文釋義者
0409b12: 於逆順觀十二緣生法有十段經具如下列一如
0409b13: 觀十二緣法中第一段從佛子此菩薩摩訶薩如
0409b14: 有觀已巳大悲為首已巳下一段有十四行半經明觀
0409b15: 世間生滅作是念世間受生皆由著我若離此著
0409b16: 則無生處又明由有我故常求有無一切諸惡業
0409b17: 邪道皆由此生邪道者九十五種邪道也罪行者
0409b18: 三惡趣也福行者人中及第六天已巳來散善福也
0409b19: 不動行者色無色界八禪是也及小乘三果分段
0409b20: 生死乃至四果淨土菩薩變易生死雖免麤苦分
0409b21: 段生死及變易生死皆名邪道亦名不動行積集
0409b22: 增長者三惡道積集增長惡業欲界積集增長有
0409b23: 為善業上二界積集增長有漏八禪聲聞緣覺淨
0409b24: 土菩薩積集增長淨業成變易生死之身一乘菩
0409c01: 薩積集增長具佛悲智雖總十二緣生乘緣各有
0409c02: 差別若於三界中具縛凡夫以十二緣成諸惡業
0409c03: 二乘觀十二緣空無體性折伏現行煩惱得有為
0409c04: 無漏淨土菩薩以修四諦十二緣行六度門生於
0409c05: 淨土一乘菩薩以如來知見修十波羅蜜四攝四
0409c06: 無量三十七品助菩提行成一切種一切智智廣
0409c07: 大如法界究竟如空無限圓滿佛大慈大悲大
0409c08: 智佛果法門乃成法界無作自性緣起大圓明普
0409c09: 光明智恒以一切眾生生死海便為一箇道場恒
0409c10: 以十方佛剎眾生剎住居毛孔夫緣生之法性自
0409c11: 本無眾生橫計諸聖嗟歎枉流生死無自覺知故
0409c12: 勞聖歎大悲示護是故諸仁應當順理善觀離諸
0409c13: 慢業便得識種業謝智果開敷三界報亡等悲垂
0409c14: 俗任性緣起不沒死流對現色身應根利物經云
0409c15: 於諸行中植心種子植者種也於業田中種識種
0409c16: 子為有取為漏其漏有七一見二諸根三忘四惡
0409c17: 五親近六愛七念復起後有生來世生老病死已巳
0409c18: 下如文自具無明闇覆者覆謂覆蓋自己巳如如之
0409c19: 本智故為智自無性逐境緣迷故隨迷苦極自覺
0409c20: 迷除故以覺無我智無明即無故迷我成妄覺我
0409c21: 成智覺之與迷本無二性為智之與迷各無自性
0409c22: 皆悉從緣而有迷悟故為根本智自性無性故不
0409c23: 自了知是智非智但隨境起逐境情生起於我見
0409c24: 非至苦極厭苦求真若自未厭苦源設聖者化時
0410a01: 不信從斯發起有二種發心一者久從生死苦厭
0410a02: 苦發心有得三乘一乘之果名自覺聖智亦名佛
0410a03: 智自然智無師智二依先覺者勸令知苦本方能
0410a04: 發心夫發心者有此二種若言要依先佛發心者
0410a06: 轉相承不離常見若有古時常佛為展轉之師即
0410a07: 古佛自體自真不隨妄者即不可踐其古跡為真
0410a08: 自常真不可以真隨生死故即生死是常生死佛
0410a09: 自是常佛故若也眾生定有生死者生死自常生
0410a10: 死不同得成真故此是斷見此二種俱非不離斷
0410a11: 常也為一切眾生生死無性本無生死橫計生死
0410a12: 本非生死一切諸佛本無自性故實無菩提亦無
0410a13: 涅槃而眾生妄謂諸佛有菩提涅槃若有眾生能
0410a14: 如是知者名為發心名為諸佛名為見道而能開
0410a15: 悟一切眾生是達無明者無明本無諸佛亦無名
0410a16: 為覺者但以無依無住無體無性妙智能隨響應
0410a17: 對現色身能以此理教化眾生名為大悲故不可
0410a18: 有得有證有忻有厭有取有捨有古有今有真有
0410a19: 假發菩提心也如是發菩提心不為長夜無明之
0410a20: 所覆故經云愛水為潤者因愛有生故我慢溉灌
0410a21: 者有八種慢一慢二大慢三慢慢四我慢五增上
0410a22: 慢六不如慢七邪慢八慢見網增長者五見及
0410a23: 六十二見等是生名色芽者由於諸見起貪與名
0410a24: 色俱起名色增長生五根者由名色故以眼耳鼻
0410b01: 舌身對名色生觸相觸生受其身觸體有十一種
0410b02: 澀滑輕重冷飢渴堅濕煖動眼色觸有二十五青
0410b03: 黃赤白長短方圓高下正不正光影明闇煙雲塵
0410b04: 霧麤細迥表空顯色故耳聞聲有十一種觸可意
0410b07: 攝是也鼻有六種觸香好惡平等和合俱生變
0410b08: 異味有十二種觸苦醋甘辛鹹淡可意不可意俱
0410b09: 相違和合俱生變異於前五根上所得隨意思量
0410b10: 名之為六十五種意法以心起意識隨五根中所
0410b11: 現名觸意根隨取名受受之不捨名愛愛增長生
0410b12: 取取增長生有有生已巳將前六根上六十五種意
0410b13: 識所緣於諸趣中成五蘊身為生生已巳衰變名老
0410b14: 終歿為死於死時生諸熱惱乃至憂愁悲歎眾苦
0410b15: 皆集從此因緣故集已巳後一行半經明緣生無體
0410b16: 妄謂生死隨順緣體應如是觀明十二緣體眾生
0410b17: 情有而實理無善達理無緣性便即生死為不生
0410b18: 死此上一段明由著我因有十二有支若作無我
0410b19: 觀得離我所諸妄緣便為法界大智無作自性
0410b20: 緣生故第二段中有十行半經明菩薩念一切眾
0410b21: 生迷第一義諦號曰無明此作業果是行依止初
0410b23: 皆有依報以有依報便有名色為迷真相情識取
0410b24: 境與受想行識及以六根同時而取名之為蘊蘊
0410c01: 不壞故名為業識心為主六根及境三事和合而
0410c02: 為所緣共生四取者為名色為境情識為能緣受
0410c03: 想隨之名為行尋思煩擾迷其淨智名之為蘊六
0410c04: 根境識三事和合名之為觸因此五蘊對於六根
0410c05: 情識之上十二有支同時而有已巳下十二有支具
0410c06: 如經文說如是已巳上一段明迷第一義而生五蘊
0410c07: 從五蘊上共生十二有支第三段中有七行半經
0410c08: 明三界所有唯是一心明十二有支從一心起以
0410c09: 隨事貪欲迷真心故妄心生為妄想想心乖智妄
0410c10: 辯為識妄心所辯是識緣境是行於行迷惑者所
0410c11: 緣之境謂實有故名曰無明以心無明故便生名
0410c12: 色從名色六根妄心三事和合生觸正觸相應分
0410c13: 別取著是受餘如經自具此已巳上心境六根觸受
0410c14: 愛取有生老死一時無前後體妄作前後迷如來
0410c15: 之理智本來無作者故橫生諸苦波浪苦流不息
0410c16: 故第四一段有十五行半經明無明及十二有支
0410c17: 皆有二種業者一由無明故令一切眾生迷於無
0410c18: 作智二由迷自性法界緣生便作思想行緣故故
0410c19: 云與行作生起因行亦有二種業者一由迷法界
0410c20: 智執成來世報二由妄行心想識種便生是故經
0410c21: 云與識作生起因識亦有二種業者一由迷根本
0410c22: 智種妄生識種令諸業有相續不斷二由迷根本
0410c23: 普光明智所有無名相之微妙功德之名色由識
0410c24: 種所成生死業報之麤名色也名色亦有二種業
0411a01: 者一由識成名色由名色成識故云互相助成二
0411a02: 由名色故對六根中現相能令六根中情識取之
0411a03: 六根亦有二種業者一由迷無相體一相之理智
0411a04: 各隨別境別取境界色聲等異二為六根現境識
0411a05: 心相對妄情便起故云與觸作生起因觸亦有二
0411a06: 種業者一由觸能迷所緣成諸喜怒二由觸識種
0411a07: 便生受能受現世塵成未來果故又由受現世塵
0411a08: 故成當來有苦果故受亦有二種業者一由迷一
0411a09: 切法空能領受愛憎等事二與愛作生起因已巳下
0411a10: 如文自具此一段緣生皆從無明迷理智為首第
0411a11: 五段有四行半經分為兩段一佛子此中無明緣
0411a12: 行已巳下至助成故有兩行經明無明等十二有支
0411a13: 皆總由迷根本智以妄心成識更相助成分於一
0411a14: 一緣中皆有十二以互體更相助成有一百四十
0411a15: 四於三世上各有一百四十四總共為四百三十
0411a16: 二總由迷本真智號曰無明於無明中因境六根
0411a17: 識三事而生五蘊以五蘊對六根緣生一切觸總
0411a18: 以意識為主而隨根境識能作種種生死業緣乃
0411a19: 至八萬四千一切塵勞從此而起八萬四千煩惱
0411a20: 者其名數至隨好光明功德品中具明但自了識
0411a21: 心根境三事一性一性者所謂無性達無性理以
0411a22: 普光明智普印諸境妙用恒寂無明成智名為一
0411a23: 切種智海二無明滅已巳下兩行半經明達無明成
0411a24: 解脫緣如文自具第六段有三行半經明無明愛
0411b01: 取三事不斷是煩惱道行有二事不斷是業道餘
0411b02: 分者所謂識名色觸受生老病死憂悲等是苦道
0411b03: 前後際及現在三世上前三段煩惱斷即無三世
0411b04: 及三段煩惱離我我所但有生滅猶如束蘆者明
0411b05: 雖有分別相似生滅了中無也如束蘆葦其相
0411b06: 雖有一一中明六根及境雖有法眼常此明
0411b07: 觀達也第七一段有兩行半經云復次無明緣行
0411b08: 者有三世無明無明緣行是當念中過去是所緣
0411b09: 前境故經云是觀過去識乃至受是觀現在為識
0411b10: 受是當念中現在為明識受是分別領受現在事
0411b11: 故愛有二事是當念中未來故為愛有二事是當
0411b12: 念中識受後方計實有成愛染故於是已巳後展轉
0411b13: 相續者以此無明緣行識受愛有成三世業苦果
0411b14: 相續不斷但無明滅即行滅即識受愛有并十二
0411b15: 有支總滅是觀待斷者明十二緣待觀方斷故此
0411b16: 以六相義該通第八一段有兩行半經總明十二
0411b17: 有支共成三苦一無明行及六根是行苦是迷境
0411b18: 攀緣不息故是行苦二觸受是苦苦明受諸觸有
0411b19: 愛憎生苦以受觸時即有苦更加貪戀及以憎嫌
0411b20: 苦更加苦故餘是壞苦者於十二有支中從名色
0411b21: 識取愛有生老病死此是壞苦但觀無明滅即行
0411b22: 滅即三苦滅十二有支滅第九一段有五行經明
0411b23: 有三段斷滅生起十二有支之緣一明無明緣行
0411b24: 是生起緣無無明諸行亦無餘亦如之二無明緣
0411c01: 行者是繫縛義是生起義無明滅行滅者繫縛滅
0411c02: 是斷煩惱義是解脫故為大智慧相應故三無明
0411c03: 緣行者是隨順無所有觀是生起觀行力隨緣觀
0411c04: 十二緣自體無所有故無明滅行滅者以觀十二
0411c05: 有支無體故餘亦如是通總相十二緣但無明無
0411c06: 即十二緣無故第十此一段有四行半經明以十
0411c07: 種逆順觀十二有支緣起相續皆一心所攝但以
0411c08: 自業苦樂不同而有差別不離十二有支但如前
0411c09: 道斷者所謂心境無明此三無者餘皆自無若不
0411c10: 斷者三苦聚集即行苦苦苦壞苦聚也言其斷者
0411c11: 以無無明即成不苦之妙用理智故已巳上是長科
0411c12: 第三段中十種逆順觀十二有支分。
0411c13: 【經】佛子菩薩摩訶薩以如是十種相觀諸緣起知無
0411c14: 我無人無壽命自性空無作者無受者即得空解脫
0411c15: 門現在前觀諸有支皆自性滅畢竟解脫無有少法
0411c16: 相生即時得無相解脫門現在前如是入空無相已巳
0411c17: 無有願求唯除大悲為首教化眾生即時得無願解
0411c18: 脫門現在前菩薩如是修三解脫門離彼我想離作
0411c19: 者受者想離有無想。
0411c20: 【論】第四佛子已巳下至離有無想有七行半經明觀
0411c21: 達十二緣生無體得空解脫分長科此段明作前
0411c22: 十種逆順觀十二有支已巳達諸緣起性自無生便
0411c23: 得三解脫門現前三解脫門者一觀十二緣自性
0411c24: 空無作皆自性滅畢竟解脫得空解脫門二無有
0412a01: 少法可得即得無相解脫門三得前空及無相二
0412a02: 門更無餘願求唯有大悲教化一切眾生皆令畢
0412a03: 竟解脫得無願解脫門餘如文自具。
0412a04: 【經】佛子此菩薩摩訶薩大悲轉增精勤修習為未滿
0412a05: 菩提分法令圓滿故作是念一切有為有和合則轉
0412a06: 無和合則不轉緣集則轉緣不集則不轉我如是知
0412a07: 有為法多諸過患當斷此和合因緣然為成就眾生
0412a08: 故亦不畢竟滅於諸行佛子菩薩如是觀察有為多
0412a10: 即得般若波羅蜜現前名無障礙智光明成就如是
0412a11: 智光明已巳雖修習菩提分因緣而不住有為中雖觀
0412a12: 有為法自性寂滅亦不住寂滅中以菩提分法未圓
0412a13: 滿故。
0412a14: 【論】第五佛子已巳下至圓滿故有十行半經明此位
0412a15: 菩薩得三空解脫觀十二緣大悲轉增精勤修習
0412a16: 分於此段中復分為二一佛子此菩薩已巳下至亦
0412a17: 不畢竟滅於諸行有五行半經明觀一切有為皆
0412a18: 是無常甚可厭患為成就眾生亦不永滅諸行分
0412a19: 二佛子菩薩如是已巳下至未圓滿故有五行半經
0412a20: 明菩薩觀有為法多諸過惡無有自性而恒起大
0412a21: 悲得般若波羅蜜分如經云為未得菩提分法者
0412a22: 明此六地已巳得空無相無作出世菩提未得入俗
0412a23: 大悲圓滿隨普賢行海自在菩提復作是念一切
0412a24: 有為有和合則轉者明迷情緣即諸法無常轉變
0412b01: 情亡稱理即一切諸法性自無生此明心生即法
0412b02: 生也已巳下准知如緣集則轉不集則不轉者若無
0412b03: 明緣行則轉若無明滅即行隨智起則起唯法起
0412b04: 非無常遷變故已巳下准知有為法多諸過患者有
0412b05: 情識所為皆生老病死苦痛患若以智悲所行皆
0412b06: 普賢行也已巳下准知即得般若波羅蜜現前者已巳
0412b07: 超聞思修慧此一乘智慧是佛智慧是究竟無作
0412b08: 普光明智慧也此稱智周應根利物不為而用
0412b09: 不作而應自餘如經自具以菩提分法未圓滿故
0412b10: 者言正覺菩提初心成隨行菩提十一地始滿。
0412b11: 
0412b12: 大方廣佛新華嚴經合論卷第六十
0412b13: 
0412b14: 音切
0412b15: 璽斯爾切。癲丁年切。痟消音。魅莫備切。蠱古音。湑相余切。愈以主切。
0412b16: 溉古代切。芽五加切。許恭切。悶莫困切。涕他禮切。泗先利切。澀
0412b17: 色立切。擾如少切。寐莫閉即咨即斯切。嗟子邪切。蘆落胡切。
