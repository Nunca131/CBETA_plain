0307b15: 
0307b16: 
0307b17: 
0307b18: 大方廣佛新華嚴經合論卷第四十五
0307b19: 唐于闐國三藏沙門實叉難陀譯經
0307b20: 唐太原方山長者李通玄造論
0307b21: 唐福州開元寺沙門志寧釐經合論
0307b22: 十迴向品第二十五之四
0307b23: 【經】佛子菩薩摩訶薩如是迴向時不分別我及以我
0307b24: 所不分別佛及以佛法不分別剎及以嚴淨不分別
0307c01: 眾生及以調伏不分別業及業果報不著於思及思
0307c02: 所起不壞因不壞果不取事不取法不謂生死有分
0307c03: 別不謂涅槃恒寂靜不謂如來證佛境界無有少法
0307c04: 與法同止。
0307c05: 【論】六佛子已巳下至無有少法與法同止有六行經
0307c06: 明不分別不著不取分。
0307c07: 【經】佛子菩薩摩訶薩如是迴向時以諸善根普施眾
0307c08: 生決定成熟平等教化無相無緣無稱量無妄遠
0307c09: 離一切分別取著菩薩摩訶薩如是迴向已巳得無盡
0307c10: 善根所謂念三世一切諸佛故得無盡善根念一切
0307c11: 菩薩故得無盡善根淨諸佛剎故得無盡善根淨一
0307c12: 切眾生界故得無盡善根深入法界故得無盡善根
0307c13: 修無量心等空界故得無盡善根深解一切佛境
0307c14: 界故得無盡善根於菩薩業勤修習故得無盡善根
0307c15: 了達三世故得無盡善根。
0307c16: 【論】七佛子已巳下至得無盡善根有十行經是菩薩
0307c17: 得無盡善根分。
0307c18: 【經】佛子菩薩摩訶薩以一切善根如是迴向時了一
0307c19: 切眾生界無有眾生解一切法無有壽命知一切法
0307c21: 諍觀一切法皆從緣起無有住處知一切物皆無所
0307c22: 依了一切剎悉無所住觀一切菩薩行亦無處所見
0307c23: 一切境界悉無所有。
0307c24: 【論】八佛子已巳下至一切境界悉無所有可六行經
0308a01: 明菩薩了眾生界無眾生於法無得證分補特伽
0308a02: 羅云數取趣。
0308a03: 【經】佛子菩薩摩訶薩如是迴向時眼終不見不淨佛
0308a04: 剎亦復不見異相眾生無有少法為智所入亦無少
0308a05: 智而入於法解如來身非如空一切功德無量妙
0308a07: 故。
0308a08: 【論】九佛子已巳下至悉充足故有五行經明菩薩無
0308a09: 智入法無法入智分。
0308a10: 【經】佛子此菩薩摩訶薩於念念中得不可說不可說
0308a11: 十力地具足一切福德成就清淨善根為一切眾生
0308a12: 福田此菩薩摩訶薩成就如意摩尼功德藏隨有所
0308a13: 須一切樂具悉皆得故隨所遊方悉能嚴淨一切國
0308a14: 土隨所行處令不可說不可說眾生皆悉清淨攝取
0308a15: 福德修治諸行故。
0308a16: 【論】十佛子已巳下至修治諸行故有六行半經是菩
0308a17: 薩成就功德藏堪為眾生福田分。
0308a18: 【經】佛子菩薩摩訶薩如是迴向時修一切菩薩行福
0308a19: 德殊勝色相無比威力光明超諸世間魔及魔民莫
0308a20: 能瞻對善根具足大願成就其心彌廣等一切智於
0308a21: 一念中悉能周無量佛剎智力無量了達一切諸
0308a22: 佛境界於一切佛得深信解住無邊智菩提心力廣
0308a23: 大如法界究竟如空佛子是名菩薩摩訶薩第五
0308a24: 無盡功德藏迴向。
0308b01: 【論】十一佛子已巳下至第五無盡功德藏迴向可七
0308b02: 行半經是菩薩福相處世無倫分。
0308b03: 【經】菩薩摩訶薩住此迴向得十種無盡藏何等為十
0308b04: 所謂得見佛無盡藏於一毛孔見阿僧祇諸佛出興
0308b05: 世故得入法無盡藏以佛智力觀一切法悉入一法
0308b06: 故得憶持無盡藏受持一切佛所說法無忘失故得
0308b07: 決定慧無盡藏善知一切佛所說法祕密方便故得
0308b08: 解義趣無盡藏善知諸法理趣分齊故得無邊悟解
0308b09: 無盡藏以如空智通達三世一切法故得福德無
0308b10: 盡藏充滿一切諸眾生意不可盡故得勇猛智覺無
0308b11: 盡藏悉能除滅一切眾生愚癡翳故得決定辯才無
0308b12: 盡藏演說一切佛平等法令諸眾生悉解了故得十
0308b13: 力無畏無盡藏具足一切菩薩所行以離垢繒而繫
0308b14: 其頂至無障礙一切智故是為十佛子菩薩摩訶薩
0308b15: 以一切善根迴向時得此十種無盡藏。
0308b16: 【論】十二從菩薩摩訶薩已巳下至十種無盡藏有十
0308b17: 四行半經是菩薩得十無盡藏分經云於一毛孔
0308b18: 見阿僧祇諸佛世興於出得入法無盡藏者明心
0308b19: 性本無大小計盡身為智影國土亦然智淨影明
0308b20: 大小相入如因陀羅網境界喻是也經云以佛智
0308b21: 力觀一切法悉入一法者明萬境雖多皆一心而
0308b22: 起心亡境滅萬境皆如淨水中眾影也水亡影
0308b23: 滅此約破有成無說又以境約智生智境幻多
0308c01: 一異總此約以智幻自在無礙門說此皆借
0308c02: 法況說如實所知唯亡思者智會其智會者方可
0308c03: 用而常真不惑心境以大願力隨智幻生等眾生
0308c04: 數身如應攝化故名無盡功德藏自餘如文自具
0308c05: 不煩更解。
0308c07: 【論】十三爾時已巳下一行經明金剛幢菩薩說頌分。
0308c08: 【經】菩薩成就深心力普於諸法得自在
0308c09: 以其勸請隨喜福無礙方便善迴向
0308c10: 三世所有諸如來嚴淨佛剎世間
0308c11: 所有功德靡不具迴向淨剎亦如是
0308c12: 三世所有諸佛法菩薩皆悉諦思惟
0308c13: 以心攝取無有餘如是莊嚴諸佛剎
0308c14: 盡於三世所有劫讚一佛剎諸功德
0308c15: 三世諸劫猶可盡佛剎功德無窮盡
0308c16: 如是一切諸佛剎菩薩悉見無有餘
0308c17: 總以莊嚴一佛土一切佛土悉如是
0308c18: 有諸佛子心清淨悉從如來法化生
0308c19: 一切功德莊嚴心一切佛剎皆充滿
0308c20: 彼諸菩薩悉具足無量相好莊嚴身
0308c21: 辯才演說世間譬如大海無窮盡
0308c22: 菩薩安住諸三昧一切所行皆具足
0308c23: 其心清淨無與等光明普照十方界
0308c24: 如是無餘諸佛剎此諸菩薩皆充滿
0309a01: 未曾憶念聲聞乘亦復不求緣覺道
0309a02: 菩薩如是心清淨善根迴向諸生
0309a03: 普欲令其成正道具足了知諸佛法
0309a04: 十方所有眾魔怨菩薩威力悉摧破
0309a05: 勇猛智慧無能勝決定修行究竟法
0309a06: 菩薩以此大願力所有迴向無留礙
0309a07: 入於無盡功德藏去來現在常無盡
0309a08: 菩薩善觀諸行法了達其性不自在
0309a09: 既知諸法性如是不妄取業及果報
0309a10: 無有色法無色法亦無有想無無想
0309a11: 有法無法皆悉無了知一切無所得
0309a12: 一切諸法因緣生體性非有亦非無
0309a13: 而於因緣及所起畢竟於中無取著
0309a14: 一切眾生語言處於中畢竟無所得
0309a15: 了知名相皆分別明解諸法悉無我
0309a16: 如眾生性本寂滅如是了知一切法
0309a17: 三世所攝無有餘剎及諸業皆平等
0309a18: 以如是智而迴向隨其悟解福業生
0309a19: 此諸福相亦如解豈復於中有可得
0309a20: 如是迴向心無垢永不稱量諸法性
0309a21: 了達其性皆非性不住世間亦不出
0309a22: 一切所行眾善業悉以迴向諸生
0309a23: 莫不了達其真性所有分別皆除遣
0309a24: 所有一切妄見悉皆棄捨無有餘
0309b01: 離諸熱惱恒清涼住於解脫無礙地
0309b02: 菩薩不壞一切法亦不滅壞諸法性
0309b03: 解了諸法猶如響悉於一切無所著
0309b04: 了知三世諸眾生悉從因緣和合起
0309b05: 亦知心樂及習氣未曾滅壞一切法
0309b06: 了達業性非是業而亦不違諸法相
0309b07: 又亦不壞業果報說諸法性從緣起
0309b08: 了知眾生無有生亦無眾生可流轉
0309b09: 無實眾生而可說但依世俗假宣示
0309b10: 【論】已巳上有五十行頌兩行一頌如文自具但如說
0309b11: 修行第二隨文釋義者云何名無盡功德藏迴向
0309b12: 此位明禪與智冥智與悲會以無盡空為一道
0309b13: 場以無盡眾生無明行相而為佛事身恒承事無
0309b14: 盡諸佛而周法界化無盡眾生總成佛身表裏
0309b15: 相亡始終都盡知諸法不壞無心故名無盡功
0309b16: 德藏。
0309b17: 第六隨順堅固一切善根迴向此明般若波羅蜜
0309b18: 為體以善財知識名瑟胝羅住善度城常供養
0309b19: 栴檀座佛塔以為表法名瑟胝羅此云包攝以
0309b20: 身含佛剎為名爾住善度國者約化行為名故以
0309b21: 此主智慧善度眾生故供養栴檀座佛塔者明戒
0309b22: 定慧解脫解脫法身為座體得佛不涅槃際者明
0309b23: 戒定慧體無滅沒也廣如經說其座不安形象者
0309b24: 明無相理會是佛義故見座入法故城名善度身
0309c01: 與空合名為佛國亦名包攝也以明無相智慧是
0309c02: 佛不滅度法門以智無生滅故第一長科經意於
0309c03: 此一段長科約作六十四段如下此段迴向長行
0309c04: 中有六十一段經總明行施於段段中皆有三義
0309c05: 一明行施心成就二明施已巳迴向菩提三明各發
0309c06: 十種願皆願自他成佛已巳下三段是總結所施之
0309c07: 功及金剛幢菩薩觀眾說頌。
0309c08: 第一身肉手足國城妻子悉捨行施。
0309c09: 【經】佛子云何為菩薩摩訶薩隨順堅固一切善根迴
0309c10: 向佛子此菩薩摩訶薩或為帝王臨御大國威德廣
0309c11: 被名震天下凡諸怨敵靡不歸順發號施令悉依正
0309c12: 法執持一蓋溥蔭萬方周行率土所向無礙以離垢
0309c13: 繒而繫其頂於法自在見者咸伏不刑不罰感德從
0309c14: 化以四攝法攝諸眾生為轉輪王一切周給菩薩摩
0309c15: 訶薩安住如是自在功德有大眷屬不可沮壞離眾
0309c16: 過失見者無厭福德莊嚴相好圓滿形體支分均調
0309c17: 具足獲那羅延堅固之身大力成就無能屈伏得清
0309c18: 淨業離諸業障具足修行一切布施或施飲食及諸
0309c19: 上味或施車乘或施衣服或施華鬘雜香塗香座
0309c20: 房舍及所住處上妙燈燭病緣湯藥寶器寶車調良
0309c21: 象馬悉皆嚴飾歡喜布施或有來乞王所處座若蓋
0309c22: 若傘幢幡寶物諸莊嚴具頂上寶冠髻中明珠乃至
0309c23: 王位皆無所若見眾生在牢獄中捨諸財寶妻子
0309c24: 眷屬乃至以身救彼令脫若見獄囚將欲被戮即捨
0310a02: 所眼耳鼻舌及以牙齒頭頂手足血肉骨髓心腎
0310a03: 肝肺大腸小腸厚皮薄皮手足諸指連肉爪甲以歡
0310a04: 喜心盡皆施與或為求請未曾有法投身而下深大
0310a05: 火坑或為護持如來正法以身忍受一切苦毒或為
0310a06: 求法乃至一字悉能捨四海之內一切所有恒以
0310a07: 正法化導生令修善行捨離諸惡若見眾生損敗
0310a08: 他形慈心救之令捨罪業若見如來成最正覺稱揚
0310a09: 讚歎普使聞知或施於地造立僧坊房舍殿堂以為
0310a10: 住處及施僮僕供承作役或以自身施來乞者或施
0310a11: 於佛為求法故歡喜踊躍為眾生故承事供養或捨
0310a12: 王位城邑聚落宮殿園林妻子眷屬隨所乞求悉滿
0310a13: 其願或捨一切資生之物普設無遮大施之會其中
0310a14: 眾生種種福田或從遠來或從近來或賢或愚或好
0310a15: 或醜若男若女人與非人心行不同所求各異等皆
0310a16: 施與悉令滿足佛子菩薩摩訶薩如是施時發善攝
0310a17: 心悉以迴向所謂善攝色隨順堅固一切善根善攝
0310a18: 受想行識隨順堅固一切善根善攝王位隨順堅固
0310a19: 一切善根善攝眷屬隨順堅固一切善根善攝資具
0310a20: 隨須堅固一切善根善攝惠施隨順堅固一切善根。
0310a21: 【論】第二施食。
0310a22: 【經】佛子菩薩摩訶薩隨所施物無量無邊以彼善根
0310a23: 如是迴向所謂以上妙食施眾生時其心清淨於所
0310a24: 施物無貪無著無所顧具足行施願一切眾生得
0310b01: 智慧食心無障礙了知食性無所貪著但樂法喜出
0310b02: 離之食智慧充滿以法堅住攝取善根法身智身清
0310b04: 訶薩布施食時善根迴向。
0310b05: 【論】第三施飲。
0310b06: 【經】佛子菩薩摩訶薩若施飲時以此善根如是迴向
0310b07: 所謂願一切眾生飲法味水精勤修習具菩薩道斷
0310b08: 世渴愛常求佛智離欲境界得法喜樂從清淨法而
0310b09: 生其身常以三昧調攝其心入智慧海興大法雲
0310b10: 大法雨是為菩薩摩訶薩布施飲時善根迴向。
0310b11: 【論】第四施味。
0310b12: 【經】佛子菩薩摩訶薩布施種種清淨上味所謂辛酸
0310b13: 鹹淡及以甘苦種種諸味潤澤具足能令四大安隱
0310b14: 調和肌體盈滿氣力疆壯其心清淨常得歡喜咽咀
0310b15: 之時不欬不逆諸根明利內藏充實毒不能侵病不
0310b16: 能傷始終無患永得安樂以此善根如是迴向所謂
0310b17: 願一切眾生得最上味甘露充滿願一切眾生得法
0310b18: 智味了知一切諸味業用願一切眾生得無量法味
0310b19: 了達法界安住實際大法城中願一切眾生作大法
0310b20: 雲周法界普雨法雨教化調伏一切眾生願一切
0310b21: 眾生得勝智味無上法喜充滿身心願一切眾生得
0310b22: 無貪著一切上味不染世間一切諸味常勤修習一
0310b23: 切佛法願一切眾生得一法味了諸佛法悉無差別
0310b24: 願一切眾生得最勝味乘一切智終無退轉願一切
0310c01: 眾生得入諸佛無異法味悉能分別一切諸根願一
0310c02: 切眾生法味增益常得滿足無礙佛法是為菩薩摩
0310c03: 訶薩布施味時善根迴向為令一切眾生勤修福德
0310c04: 皆悉具足無礙智身故。
0310c05: 【論】第五施車乘。
0310c06: 【經】佛子菩薩摩訶薩施車乘時以諸善根如是迴向
0310c07: 所謂願一切眾生皆得具足一切智乘乘於大乘不
0310c08: 可壞乘最勝乘最上乘速疾乘大力乘福德具足乘
0310c09: 出世間乘出生無量諸菩薩乘是為菩薩摩訶薩施
0310c10: 車乘時善根迴向。
0310c11: 【論】第六施衣。
0310c12: 【經】佛子菩薩摩訶薩布施衣時以諸善根如是迴向
0310c13: 所謂願一切眾生得慚愧衣以覆其身捨離邪道露
0310c14: 形惡法顏色潤澤皮膚細成就諸佛第一之樂得
0310c15: 最清淨一切種智是為菩薩摩訶薩布施衣時善根
0310c16: 迴向。
0310c17: 【論】第七施華。
0310c18: 【經】佛子菩薩摩訶薩常以種種名華布施所謂微妙
0310c19: 香華種種色華無量奇妙華善見華可喜樂華一切
0310c20: 時華天華人華世所珍愛華甚芬馥悅意華以如是
0310c21: 等無量妙華供養一切現在諸佛及佛滅後所有塔
0310c22: 廟或以供養說法之人或以供養比丘僧寶一切菩
0310c23: 薩諸善知識聲聞獨覺父母宗親下至自身及餘一
0310c24: 切貧窮孤露布施之時以諸善根如是迴向所謂願
0311a01: 一切眾生皆得諸佛三昧之華悉能開敷一切諸法
0311a02: 願一切眾生皆得如佛見者歡喜心無厭足願一切
0311a03: 眾生所見順愜心無動亂願一切眾生具行廣大清
0311a04: 淨之業願一切眾生常念善友心無變異願一切眾
0311a05: 生如阿伽陀藥能除一切煩惱眾毒願一切眾生成
0311a06: 滿大願皆悉得為無上智王願一切眾生智慧日光
0311a07: 破愚癡闇願一切眾生菩提淨月增長滿足願一切
0311a08: 眾生入大寶洲見善知識具足成就一切善根是為
0311a09: 菩薩摩訶薩布施華時善根迴向為令眾生皆得清
0311a10: 淨無礙智故。
0311a11: 【論】第八施鬘。
0311a12: 【經】佛子菩薩摩訶薩布施鬘時以諸善根如是迴向
0311a13: 所謂願一切眾生人所樂見見者欽歎見者親善見
0311a14: 者愛樂見者渴仰見者除憂見者生喜見者離惡見
0311a15: 者常得親近於佛見者清淨獲一切智是為菩薩摩
0311a16: 訶薩布施鬘時善根迴向。
0311a17: 【論】第九施香。
0311a18: 【經】佛子菩薩摩訶薩布施香時以諸善根如是迴向
0311a19: 願一切眾生具足戒香得不缺戒不雜戒不汙戒無
0311a20: 悔戒離纏戒無熱戒無犯戒無邊戒出世戒菩薩波
0311a21: 羅蜜戒願一切眾生以是戒故皆得成就諸佛戒身
0311a22: 是為菩薩摩訶薩布施香時善根迴向為令眾生悉
0311a23: 得圓滿無礙戒蘊故。
0311a24: 【論】第十施塗香。
0311b01: 【經】佛子菩薩摩訶薩施塗香時以諸善根如是迴向
0311b02: 所謂願一切眾生施香普熏悉能惠捨一切所有願
0311b03: 一切眾生戒香普熏得於如來究竟淨戒願一切眾
0311b04: 生忍香普熏離於一切險害之心願一切眾生精進
0311b05: 香普熏常服大乘精進甲冑願一切眾生定香普熏
0311b06: 安住諸佛現前三昧願一切眾生慧香普熏一念得
0311b07: 成無上智王願一切眾生法香普熏於無上法得無
0311b08: 所畏願一切眾生德香普熏成就一切大功德智願
0311b09: 一切眾生菩提香普熏得佛十力到於彼岸願一切
0311b10: 眾生清淨白法妙香普熏永滅一切不善之法是為
0311b11: 菩薩摩訶薩施塗香時善根迴向。
0311b12: 【論】第十一施座。
0311b13: 【經】佛子菩薩摩訶薩施座時以諸善根如是迴向
0311b14: 所謂願一切眾生得諸天座證大智慧願一切眾
0311b15: 生得賢聖座捨凡夫意住菩提心願一切眾生得
0311b16: 安樂座永離一切生死苦惱願一切眾生得究竟
0311b17: 座得見諸佛自在神通願一切眾生得平等座
0311b18: 恒普熏修一切善法願一切眾生得最勝座具清
0311b19: 淨業世無與等願一切眾生得安隱座證真實法
0311b20: 具足究竟願一切眾生得清淨座修習如來淨智
0311b21: 境界願一切眾生得安住座得善知識常隨覆護
0311b22: 願一切眾生得師子座常如如來右而臥是為
0311b23: 菩薩摩訶薩施座時善根迴向為令眾生修習正
0311b24: 念善護諸根故。
0311c01: 【論】第十二施房舍。
0311c02: 【經】佛子菩薩摩訶薩施房舍時以諸善根如是迴向
0311c03: 所謂願一切眾生皆得安住清淨佛剎精勤修習一
0311c04: 切功德安住甚深三昧境界捨離一切住處執著了
0311c05: 諸住處皆無所有離諸世間住一切智攝取一切諸
0311c06: 佛所住住究竟道安樂住處恒住第一清淨善根終
0311c08: 根迴向為欲利益一切眾生隨其所應思惟救護故。
0311c09: 【論】第十三施住處。
0311c10: 【經】佛子菩薩摩訶薩施住處時以諸善根如是迴向
0311c11: 所謂願一切眾生常獲善利其心安樂願一切眾生
0311c12: 依如來住依大智住依善知識住依尊勝住依善行
0311c13: 住依大慈住依大悲住依六波羅蜜住依大菩提心
0311c14: 住依一切菩薩道住是為菩薩摩訶薩施住處時善
0311c15: 根迴向為令一切福德清淨故究竟清淨故智清淨
0311c16: 故道清淨故法清淨故戒清淨故志樂清淨故信解
0311c17: 清淨故願清淨故一切神通功德清淨故。
0311c18: 【論】第十四施燈明。
0311c19: 【經】佛子菩薩摩訶薩施諸燈明所謂蘇燈油燈寶燈
0311c20: 摩尼燈漆燈火燈沉水燈栴檀燈一切香燈無量色
0311c21: 光燈施如是等無量燈時為欲利益一切眾生為欲
0311c22: 攝受一切眾生以此善根如是迴向所謂願一切眾
0311c23: 生得無量光普照一切諸佛正法願一切眾生得清
0311c24: 淨光照見世間極微細色願一切眾生得離光了
0312a01: 眾生界空無所有願一切眾生得無邊光身出妙光
0312a02: 普照一切願一切眾生得普照光於諸佛法心無退
0312a03: 轉願一切眾生得佛淨光一切剎中悉皆顯現願一
0312a04: 初眾生得無礙光一光照一切法界願一切眾生
0312a05: 得無斷光照諸佛剎光明不斷願一切眾生得智幢
0312a06: 光普照世間願一切眾生得無量色光照一切剎示
0312a07: 現神力菩薩如是施燈明時為欲利益一切眾生安
0312a08: 樂一切眾生故以此善根隨逐眾生以此善根攝受
0312a09: 眾生以此善根分布眾生以此善根慈愍眾生以此
0312a10: 善根覆育眾生以此善根救護眾生以此善根充滿
0312a11: 眾生以此善根緣念眾生以此善根等益眾生以此
0312a12: 善根觀察眾生是為菩薩摩訶薩施燈明時善根迴
0312a13: 向如是迴向無有障礙普令眾生住善根中。
0312a14: 【論】第十五施湯藥。
0312a15: 【經】佛子菩薩摩訶薩施湯藥時以諸善根如是迴向
0312a16: 所謂願一切眾生於諸蓋纏究竟得出願一切眾生
0312a17: 永離病身得如來身願一切眾生作大良藥滅除一
0312a18: 切不善之病願一切眾生成阿伽陀藥安住菩薩不
0312a19: 退轉地願一切眾生成如來藥能拔一切煩惱毒箭
0312a21: 眾生作大藥王永除眾病不令重發願一切眾生作
0312a22: 不壞藥樹悉能救療一切眾生願一切眾生得一切
0312a23: 智光出眾病箭願一切眾生善解世間方藥之法所
0312a24: 有疾病為其救療菩薩摩訶薩施湯藥時為令一切
0312b01: 眾生永離眾病故究竟安隱故究竟清淨故如佛無
0312b02: 病故拔除一切病箭故得無盡堅固身故得金剛圍
0312b03: 山所不壞身故得堅固滿足力故得圓滿不可奪佛
0312b04: 樂故得一切佛自在堅固身故以諸善根如是迴向。
0312b05: 【論】第十六施器物。
0312b06: 【經】佛子菩薩摩訶薩悉能惠施一切器物所謂黃金
0312b07: 器盛滿雜寶白銀器盛眾妙寶琉璃器盛種種寶頗
0312b08: 器盛滿無量寶莊嚴具硨磲器盛赤真珠碼器
0312b09: 盛滿珊瑚摩尼珠寶白玉器盛眾美食栴檀器盛天
0312b10: 衣服金剛器盛眾妙香無量無數種種寶器盛無量
0312b11: 無數種種眾寶或施諸佛信佛福田不思議故或施
0312b12: 菩薩知善知識難值遇故或施聖僧為令佛法久住
0312b13: 世故或施聲聞及辟支佛於諸聖人生淨信故或施
0312b14: 父母為尊重故或施師長為恒誘誨令依聖教修功
0312b15: 德故或施下劣貧窮孤露大慈大悲愛眼等視諸眾
0312b16: 生故專意滿足去來今世一切菩薩檀波羅蜜故以
0312b18: 其施物及以受者皆無所著菩薩摩訶薩以如是等
0312b19: 種種寶器盛無量寶而布施時以諸善根如是迴向
0312b20: 所謂願一切眾生成等空無邊藏器念力廣大悉
0312b21: 能受持世出世間一切經書無有忘失願一切眾生
0312b22: 成清淨器能悟諸佛甚深正法願一切眾生成無上
0312b23: 寶器悉能受持三世佛法願一切眾生成就如來廣
0312b24: 大法器以不壞信攝受三世佛菩提法願一切眾生
0312c01: 成就最勝寶莊嚴器住大威德菩提之心願一切眾
0312c02: 生成就功德所依處器於諸如來無量智慧生淨信
0312c03: 解願一切眾生成就趣入一切智器究竟如來無礙
0312c04: 解脫願一切眾生得盡未來劫菩薩行器能令眾生
0312c05: 普皆安住一切智力願一切眾生成就三世諸佛種
0312c07: 眾生成就容納盡法界空界一切世界一切如來
0312c08: 眾會道場器為大丈夫讚說之首勸請諸佛轉正法
0312c09: 輪是為菩薩摩訶薩布施器時善根迴向為欲普令
0312c10: 一切眾生皆得圓滿普賢菩薩行願器故。
0312c11: 【論】第十七施種種寶嚴飾車。
0312c12: 【經】佛子菩薩摩訶薩以種種車眾寶嚴飾奉施諸佛
0312c13: 及諸菩薩師長善友聲聞緣覺如是無量種種福田
0312c14: 乃至貧窮孤露之者此諸人眾或從遠來或從近來
0312c15: 或承菩薩名聞故來或是菩薩因緣故來或聞菩薩
0312c16: 往昔所發施願故來或是菩薩心願故來菩薩是時
0312c17: 或施寶車或施金車悉妙莊嚴鈴網覆上寶帶垂下
0312c18: 或施上妙琉璃之車無量珍奇以為嚴飾或復施與
0312c19: 白銀之車覆以金網駕以駿馬或復施與無量雜寶
0312c20: 所莊嚴車覆以寶網駕以香象或復施與栴檀之車
0312c21: 妙寶為輪雜寶為蓋寶師子座敷置嚴好百千婇女
0312c22: 列坐其上十萬丈夫牽御而行或復施與頗寶車
0312c23: 眾雜妙寶以為嚴飾端正女人充滿其中寶帳覆上
0312c24: 幢幡侍側或復施與瑪瑙藏車飾以眾寶熏諸雜香
0313a01: 種種妙華散布莊嚴百千婇女持寶纓絡駕馭均調
0313a02: 涉險能安或復施與堅固香車眾寶為輪莊嚴巨麗
0313a03: 寶帳覆上寶網垂下種種寶衣敷布其中清淨好香
0313a04: 流芬外徹其香美妙稱悅人心無量諸天翼從而行
0313a05: 載以眾寶隨時給施或復施與光明寶車種種諸寶
0313a06: 妙色映徹眾妙寶網羅覆其上雜寶纓絡周垂下
0313a07: 散以粖香內外芬潔所愛男女悉載其上佛子菩薩
0313a08: 摩訶薩以如是等眾妙寶車奉施佛時以此善根如
0313a09: 是迴向所謂願一切眾生悉解供養最上福田深信
0313a10: 施佛得無量報願一切眾生一心向佛常遇無量清
0313a11: 淨福田願一切眾生於諸如來無所惜具足成就
0313a12: 大捨之心願一切眾生於諸佛所修行施行離二乘
0313a13: 願逮得如來無礙解脫一切智智願一切眾生於諸
0313a14: 佛所行無盡施入佛無量功德智慧願一切眾生入
0313a15: 佛勝智得成清淨無上智王願一切眾生得佛至
0313a16: 無礙神通隨所欲往靡不自在願一切眾生深入大
0313a17: 乘獲無量智安住不動願一切眾生皆能出生一切
0313a18: 智法為諸天人最上福田願一切眾生於諸佛所無
0313a19: 嫌恨心勤種善根樂求佛智願一切眾生任運能往
0313a20: 一切佛剎一剎那中普周法界而無懈倦願一切眾
0313a21: 生逮得菩薩自在神通分身滿等空界一切佛
0313a22: 所親近供養願一切眾生得無比身往十方而無
0313a23: 厭倦願一切眾生得廣大身飛行迅疾隨意所往終
0313a24: 無懈退願一切眾生得佛究竟自在威力一剎那中
0313b01: 盡空界悉現諸佛神通變化願一切眾生修安樂
0313b02: 行隨順一切諸菩薩道願一切眾生得速疾行究竟
0313b03: 十力智慧神通願一切眾生普入法界十方國土悉
0313b04: 盡邊際等無差別願一切眾生行普賢行無有退轉
0313b05: 到於彼岸成一切智願一切眾生昇於無比智慧之
0313b06: 乘隨順法性見如實理是為菩薩摩訶薩以眾寶車
0313b07: 奉施現在一切諸佛及佛滅後所有塔廟善根迴向
0313b08: 為令眾生得於如來究竟出離無礙乘故佛子菩薩
0313b09: 摩訶薩以眾寶車施菩薩等善知識時以諸善根如
0313b10: 是迴向所謂願一切眾生心常憶持善知識教專勤
0313b11: 守護令不忘失願一切眾生與善知識同一義利普
0313b12: 攝一切與共善根願一切眾生近善知識尊重供養
0313b13: 悉捨所有順可其心願一切眾生得善志欲隨逐善
0313b14: 友未嘗捨離願一切眾生常得值遇諸善知識專意
0313b15: 承奉不違其教願一切眾生樂善知識常不捨離無
0313b16: 間無雜亦無誤失願一切眾生能以其身施善知識
0313b17: 隨其教命靡有違逆願一切眾生為善知識之所攝
0313b18: 受修習大慈遠離諸惡願一切眾生隨善知識聽聞
0313b19: 諸佛所說正法願一切眾生與善知識同一善根清
0313b20: 淨業果與諸菩薩同一行願究竟十力願一切眾生
0313b21: 悉能受持善知識法逮得一切三昧境界智慧神通
0313b22: 願一切眾生悉能受持一切正法修習諸行到於彼
0313b23: 岸願一切眾生乘於大乘無所障礙究竟成就一切
0313c01: 有退轉願一切眾生知如實行隨其所聞一切佛法
0313c02: 皆得究竟永無忘失願一切眾生普為諸佛之所攝
0313c03: 受得無礙智究竟諸法願一切眾生得無退失自在
0313c04: 神通所欲往詣一念皆到願一切眾生往來自在廣
0313c05: 行化導令住大乘願一切眾生所行不空載以智乘
0313c07: 處是為菩薩摩訶薩施善知識種種車時善根迴向
0313c08: 為令眾生功德具足與佛菩薩等無異故佛子菩薩
0313c09: 摩訶薩以眾寶車布施僧時起學一切施心智善了
0313c10: 心淨功德心隨順捨心僧寶難遇心深信僧寶心攝
0313c11: 持正教心住勝志樂得未曾有為大施會出生無量
0313c12: 廣大功德深信佛教不可沮壞以諸善根如是迴向
0313c13: 所謂願一切眾生普入佛法憶持不忘願一切眾生
0313c14: 離凡愚法入賢聖處願一切眾生速入聖位能以佛
0313c15: 法次第開誘願一切眾生舉世宗重言必信用願一
0313c16: 切眾生善入一切諸法平等了知法界自性無二願
0313c17: 一切眾生從於如來智境而生諸調順人所共圍遶
0313c18: 願一切眾生住離染法滅除一切煩惱塵垢願一切
0313c19: 眾生皆得成就無上僧寶離凡夫地入賢聖眾願一
0313c20: 切眾生勤修善法得無礙智具聖功德願一切眾生
0313c21: 得智慧心不著三世於諸眾中自在如王願一切眾
0313c22: 生乘智慧乘轉正法輪願一切眾生具足神通一念
0313c23: 能往不可說不可說世界願一切眾生乘空身於
0313c24: 諸世間智慧無礙願一切眾生普入一切空法界
0314a01: 諸佛眾會成就第一波羅蜜行願一切眾生得輕舉
0314a02: 身殊勝智慧悉能入一切佛剎願一切眾生獲無
0314a03: 邊際善巧神足於一切剎普現其身願一切眾生得
0314a04: 於一切無所依身以神通力如影普現願一切眾生
0314a05: 得不思議自在神力隨應可化即現其前教化調伏
0314a06: 願一切眾生得入法界無礙方便一念遊十方國
0314a07: 土是為菩薩摩訶薩施僧寶車善根迴向為令眾生
0314a08: 普乘清淨無上智乘於一切世間轉無礙法智慧輪
0314a09: 故佛子菩薩摩訶薩以眾寶車布施聲聞獨覺之時
0314a10: 起如是心所謂福田心尊敬心功德海心能出生功
0314a11: 德智慧心從如來功德勢力所生心百千億那由他
0314a12: 劫修習心能於不可說劫修菩薩行心解脫一切魔
0314a13: 繫縛心摧滅一切魔軍眾心慧光照了無上法心以
0314a14: 此施車所有善根如是迴向所謂願一切眾生為世
0314a15: 所信第一福田具足無上檀波羅蜜願一切眾生離
0314a16: 無益語常樂獨處心無二念願一切眾生成最第一
0314a17: 清淨福田攝諸眾生令修福業願一切眾生成智慧
0314a18: 淵能與眾生無量無數善根果報願一切眾生住無
0314a19: 礙行滿足清淨第一福田願一切眾生住無諍法了
0314a20: 一切法皆無所作無性為性願一切眾生常得親近
0314a21: 最上福田具足修成無量福德願一切眾生能現無
0314a22: 量自在神通以淨福田攝諸含識願一切眾生具足
0314a23: 無盡功德福田能與眾生如來十力第一乘果願一
0314a24: 切眾生為能辦果真實福田成一切智無盡福聚願
0314b01: 一切眾生得滅罪法悉能受持所未曾聞佛法句義
0314b02: 願一切眾生常勤聽受一切佛法聞悉解悟無空過
0314b03: 者願一切眾生聽聞佛法通達究竟如其所聞隨順
0314b04: 演說願一切眾生於如來教信解修行捨離一切九
0314b05: 十六種外道邪見願一切眾生常見賢聖增長一切
0314b06: 最勝善根願一切眾生心常信樂智行之士與諸聖
0314b07: 哲同止共歡願一切眾生聽聞佛名悉不唐捐隨其
0314b08: 所聞咸得目見願一切眾生善分別知諸佛正教悉
0314b09: 能守護持佛法者願一切眾生常樂聽聞一切佛法
0314b10: 受持讀誦開示照了願一切眾生信解佛教如實功
0314b11: 德悉捨所有恭敬供養是為菩薩摩訶薩施聲聞獨
0314b12: 覺種種車時善根迴向為令眾生皆得成就清淨第
0314b13: 一智慧神通精進修行無有懈怠獲一切智力無畏
0314b14: 故佛子菩薩摩訶薩以眾寶車施諸福田乃至貧窮
0314b15: 孤獨者時隨其所求一切悉捨心生歡喜無有厭倦
0314b16: 仍向彼人自悔責言我應往就供養供給不應勞汝
0314b17: 遠來疲頓言已巳拜跪問訊起居凡有所須一切施與
0314b18: 或時施彼摩尼寶車以閻浮提第一女寶充滿其上
0314b19: 或復施與金莊嚴車人間女寶充滿其上或復施與
0314b20: 妙琉璃車內宮妓女充滿其上或施種種奇妙寶車
0314b21: 童女充滿如天婇女或施無數寶莊嚴車寶女滿中
0314b22: 柔明辯慧或施所乘妙栴檀車或復施與頗寶車
0314b23: 悉載寶女充滿其上顏容端正色相無比袨服莊嚴
0314b24: 見者欣悅或復施與瑪瑙寶車灌頂王子身載其上
0314c02: 寶莊嚴車載以難捨親善眷屬佛子菩薩摩訶薩以
0314c03: 如是等無量寶車隨其所求恭敬施與皆令遂願歡
0314c04: 喜滿足以此善根如是迴向所謂願一切眾生乘不
0314c05: 退轉無障礙輪廣大之乘詣不可思議菩提樹下願
0314c06: 一切眾生乘清淨因大法智乘盡未來劫修菩薩行
0314c07: 永不退轉願一切眾生乘一切法無所有乘永離一
0314c08: 切分別執著而常修習一切智道願一切眾生乘無
0314c09: 諂誑正直之乘往諸佛剎自在無礙願一切眾生隨
0314c10: 順安住一切智乘以諸佛法共相娛樂願一切眾生
0314c11: 皆乘菩薩清淨行乘具足菩薩十出離道及三昧樂
0314c12: 願一切眾生乘四輪乘所謂住好國土依止善人集
0314c13: 勝福德發大誓願以此成滿一切菩薩清淨梵行願
0314c15: 力願一切眾生乘佛法乘到一切法究竟彼岸願一
0314c16: 切眾生載眾福善難思法乘普示十方安隱正道願
0314c17: 一切眾生乘大施乘捨慳垢願一切眾生乘淨戒
0314c18: 乘持等法界無邊淨戒願一切眾生乘忍辱乘常於
0314c19: 眾生離瞋濁心願一切眾生乘大精進不退轉乘堅
0314c20: 修勝行趣菩提道願一切眾生乘禪定乘速至道場
0314c21: 證菩提智願一切眾生乘於智慧巧方便乘化身充
0314c22: 滿一切法界諸佛境界願一切眾生乘法王乘成就
0314c23: 無畏恒普惠施一切智法願一切眾生乘無所著智
0314c24: 慧之乘悉能入一切十方於真法性而無所動願
0315a01: 一切眾生乘於一切諸佛法乘示現受生十方剎
0315a02: 而不失壞大乘之道願一切眾生乘一切智最上寶
0315a03: 乘滿足普賢菩薩行願而無厭倦是為菩薩摩訶薩
0315a04: 以眾寶車施諸福田乃至貧窮孤露之人善根迴向
0315a05: 為令眾生具無量智歡喜踊躍究竟皆得一切智乘
0315a06: 故。
0315a07: 
0315a08: 大方廣佛新華嚴經合論卷第四十五
0315a09: 
0315a10: 音切
0315a11: 傘蘇扞切。溥滂古切。良刃切。肉音。髓息委切。胏方吠切。爪側絞
0315a12: 切。坑苦行切。揣初委切。注音。鹹胡緘切。肌舌宜切。咽於見切。咀
0315a13: 才與切。欬克代切。軟音。芬孚云切。馥扶六切。愜苦切。業切。
0315a14: 漆七音。硨尺遮切。磲渠音。珊山音。瑚胡音。誘與久切。誨呼內切。駿俊音。
0315a15: 馭遇音。庇必至切。廕於禁切。嫌戶兼切。迅信音。袨胡練切。婇七宰切。
0315a16: 訊信音。跪溪委切。娛五居切。慳苦閑切。垢苟音。趣七于切。數所角切。
0315a17: 步迷切。瑟虱音。胝竹尼切。肢之音。
