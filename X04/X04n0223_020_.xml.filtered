0135c21: 
0135c22: 
0135c23: 大方廣佛新華嚴經合論卷第二十
0135c24: 唐于闐國三藏沙門實叉難陀譯經
0136a01: 唐太原方山長者李通玄造論
0136a02: 唐福州開元寺沙門志寧釐經合論
0136a03: 世界成就品第四
0136a04: 【論】今釋此品略作三門分別一釋品名目二釋品
0136a05: 來意三隨文釋義一釋品名目者為明世界海依
0136a06: 住形相苦樂淨穢皆是眾生自業果報之所莊嚴
0136a07: 不從他有佛菩薩世界海依大願力依自體清淨
0136a08: 法性力依諸波羅蜜諸行海等自體清淨力依為
0136a09: 度眾生大慈悲智力以不思議變化力之所成就
0136a10: 故名世界成就品二釋品來意者此品所來大意
0136a11: 有五一答前世主三十七問佛海眾生海波羅蜜
0136a12: 海等此品示業果報示法果報答前所問故明向
0136a13: 前是佛光明神力答此品示其佛行海眼耳鼻舌
0136a14: 波羅蜜海法界海眾生業行海故三十七問一
0136a15: 時總答令大眾海悟佛所行入普賢菩薩所行也
0136a16: 故號佛華嚴經二令諸現在未來始發菩提心者
0136a17: 識佛所行及菩薩行海佛菩薩大慈悲海能普
0136a18: 法界海眾生行業海而利益之令到究竟岸故既
0136a19: 見是已巳而倣效之學佛行故令始發心者悲智圓
0136a20: 滿行解不錯謬故三令始發心菩薩知眾生業報
0136a21: 同異差別由心造故四令始發心者知眾生界廣
0136a22: 大等法界空界如影相入重重無盡依住各別
0136a23: 佛菩薩行悉充滿故五令始發心菩薩知諸佛菩
0136a24: 薩境界海眾生境界一異不可得故隨眾生自業
0136b01: 轉變剎海轉變故隨自業成壞剎海成壞故以眾
0136b02: 因緣故此品須來發初蒙故若無比品初心菩薩
0136b03: 云何知其如來攝生如來行門及以眾行業世界
0136b04: 廣狹之相若不知者依何發心乘佛大悲普濟願
0136b05: 行廣度以是義故如下頌云離諸諂誑心清淨常
0136b06: 樂慈悲性歡喜志欲廣大深信人彼聞此法生欣
0136b07: 悅安住普賢諸願地修行菩薩清淨道觀察法界
0136b08: 空界此乃能知佛行處若不說眾生界法界佛
0136b09: 界菩薩境界空界無二無盡如影重重依住者
0136b10: 所有發心者設不入二乘道修菩薩行但得權教
0136b11: 菩薩心常染淨而有限礙不入佛境界故有自佛
0136b12: 他佛及以國剎分劑有往來所依處故如三乘中
0136b13: 所說淨土在於他方菩薩願生其中是也說此品
0136b14: 者意欲令初發菩提心者知眾生境界諸佛境界
0136b15: 廣大之相重重無礙無盡之相佛及菩薩願行含
0136b16: 覆利益纖塵無遺故此品須來三隨文釋義者此
0136b17: 之一品有十一段經文從初一段長行一段偈頌
0136b18: 是此品中序分後十段長行及十段偈頌是正說
0136b19: 乃至華藏世界海總通此品為世界成就品總為
0136b20: 正說分。
0136b21: 【經】爾時普賢菩薩摩訶薩以佛神力觀察一切世
0136b22: 界海一切眾生海一切諸佛海一切法界海一切眾
0136b23: 生業海一切眾生根欲海一切諸佛法輪海一切三
0136b24: 世海一切如來願力海一切如來神變海如是觀察
0136c01: 已巳普告一切道場眾海諸菩薩言佛子諸佛世尊知
0136c02: 一切世界海成壞清淨智不可思議知一切眾生業
0136c03: 海智不可思議知一切法界安立海智不可思議說
0136c04: 一切無邊佛海智不可思議入一切欲解根海智不
0136c05: 可思議一念普知一切三世智不可思議顯示一切
0136c06: 如來無量願海智不可思議示現一切佛神變海智
0136c07: 不可思議轉法輪智不可思議建立演說海不可思
0136c08: 議清淨佛身不可思議無邊色相海普照明不可思
0136c09: 議相及隨好皆清淨不可思議無邊色相光明輪海
0136c10: 具足清淨不可思議種種色相光明雲海不可思議
0136c11: 殊勝寶海不可思議成就言音海不可思議示現
0136c12: 三種自在海調伏成熟一切眾生不可思議勇猛調
0136c13: 伏諸眾生海無空過者不可思議安住佛地不可思
0136c14: 議入如來境界不可思議威力護持不可思議觀察
0136c15: 一切佛智所行不可思議諸力圓滿無能摧伏不可
0136c16: 思議無畏功德無能過者不可思議住無差別三昧
0136c17: 不可思議神通變化不可思議清淨自在智不可思
0136c18: 議一切佛法無能毀壞不可思議如是等一切法我
0136c19: 當承佛神力及一切如來威神力故具足宣說為令
0136c20: 眾生入佛智慧海故為令一切菩薩於佛功德海中
0136c21: 得安住故為令一切世界海一切佛自在所莊嚴故
0136c22: 為令一切劫海中如來種性恒不斷故為令於一切
0136c23: 世界海中顯示諸法真實性故為令隨一切眾生無
0136c24: 量解海而演說故為令隨一切眾生諸根海方便令
0137a01: 生諸佛法故為令隨一切眾生樂欲海摧破一切障
0137a02: 礙山故為令隨一切眾生心行海令淨修治出要道
0137a03: 故為令一切菩薩安住普賢願海中故是時普賢菩
0137a04: 薩復欲令無量道場眾海生歡喜故令於一切法增
0137a05: 長愛樂故令生廣大真實信解海故令淨治普門法
0137a06: 界藏身故令安立普賢願海故令淨治入三世平等
0137a07: 智眼故令增長普照一切世間藏大慧海故令生陀
0137a08: 羅尼力持一切法輪故令於一切道場中盡佛境界
0137a09: 悉開示故令開闡一切如來法門故令增長法界廣
0137a10: 大甚深一切智性故即說頌言。
0137a11: 智慧甚深功德海普現十方無量國
0137a12: 隨諸眾生所應見光明照轉法輪
0137a13: 十方剎海叵思議佛無量劫皆嚴淨
0137a14: 為化眾生使成熟出興一切諸國土
0137a15: 佛境甚深難可思普示眾生令得入
0137a16: 其心樂小著諸有不能通達佛所悟
0137a17: 若有淨信堅固心常得親近善知識
0137a18: 一切諸佛與其力此乃能入如來智
0137a19: 離諸諂誑心清淨常樂慈悲性歡喜
0137a20: 志欲廣大深信人彼聞此法生欣悅
0137a21: 安住普賢諸願地修行菩薩清淨道
0137a22: 觀察法界如空此乃能知佛行處
0137a23: 此諸菩薩獲善利見佛一切神通力
0137a24: 修餘道者莫能知普賢行人方得悟
0137b01: 眾生廣大無有邊如來一切皆護念
0137b02: 轉正法輪靡不至毗盧遮那境界力
0137b03: 一切剎土入我身所住諸佛亦復然
0137b04: 汝應觀我諸毛孔我今示汝佛境界
0137b05: 普賢行願無邊際我已巳修行得具足
0137b06: 普眼境界廣大身是佛所行應諦聽
0137b07: 【論】從初序分中長科為六段一爾時已巳下四行半
0137b08: 經是普賢觀察十海分二如是觀察已巳下可八行
0137b09: 經明普賢告眾歎諸佛十種之智海十不可思議
0137b10: 三建立演說海已巳下可六行經明普賢歎佛十種
0137b11: 身業教化不可思議四從勇猛調伏諸眾生海無
0137b12: 空過者已巳下七行經是普賢歎佛身智二業隨轉
0137b13: 法輪成就之眾入佛之地十不可思議五如是等
0137b14: 一切法已巳下十八行半經明普賢乘佛神力說佛
0137b15: 智業身業教化饒益成就眾生海之德令多菩薩
0137b16: 一切眾生入佛境界海故六明普賢說頌重明前
0137b17: 法於此二十行頌中兩行為一頌於中意有二十
0137b18: 總答前三十七問為頌含多義故一明佛智慧甚
0137b19: 深二明佛身業隨根普應三明佛語業普周四明
0137b20: 佛行多剎嚴五明諸佛大悲成熟眾生六明佛
0137b21: 普現出興與益七明眾生根劣隨迷八明大心淨
0137b22: 信堅固者堪為九明諸佛與力方知十明離諂慈
0137b23: 悲志欲深廣能入十一明觀察法界如空而獲
0137b24: 善利十二簡修餘道者不堪普賢行人得入十三
0137c02: 大十五勸眾令觀毛孔十六明普賢示法與眾之
0137c03: 益十七明普賢行願無邊十八明普賢自歎行具
0137c04: 十九歎法眼智眼法身智身廣大二十歎是佛所
0137c05: 行應諦聽此已巳上經文自具可知略科眉目如是
0137c06: 第二正說分中有十段經。
0137c07: 【經】爾時普賢菩薩摩訶薩告諸大眾言諸佛子世界
0137c08: 海有十種事過去現在未來諸佛已巳說現說當說何
0137c09: 者為十所謂世界海起具因緣世界海所依住世界
0137c10: 海形狀世界海體性世界海莊嚴世界海清淨世界
0137c11: 海佛出興世界海劫住世界海劫轉變差別世界海
0137c12: 無差別門諸佛子略說世界海有此十事若廣說者
0137c13: 與世界海微塵數等過去現在未來諸佛已巳說現說
0137c14: 當說諸佛子略說以十種因緣故一切世界海已巳成
0137c15: 現成當成何者為十所謂如來神力故法應如是故
0137c16: 一切眾生行業故一切菩薩成一切智所得故一切
0137c17: 眾生及諸菩薩同集善根故一切菩薩嚴淨國土願
0137c18: 力故一切菩薩成就不退行願故一切菩薩清淨勝
0137c19: 解自在故一切如來善根所流及一切諸佛成道時
0137c20: 自在勢力故普賢菩薩自在願力故諸佛子是為略
0137c21: 說十種因緣若廣說者有世界海微塵數爾時普賢
0137c23: 所說無邊眾剎海毗盧遮那悉嚴淨
0137c24: 世尊境界不思議智慧神通力如是
0138a01: 菩薩修行諸願海普隨眾生心所欲
0138a02: 眾生心行廣無邊菩薩國土十方
0138a03: 菩薩趣於一切智勤修種種自在力
0138a04: 無量願海普出生廣大剎土皆成就
0138a05: 修諸行海無有邊入佛境界亦無量
0138a06: 為淨十方諸國土一一土經無量劫
0138a07: 眾生煩惱所擾濁分別欲樂非一相
0138a08: 隨心造業不思議一切剎海斯成立
0138a09: 佛子剎海莊嚴藏離垢光明寶所成
0138a10: 斯由廣大信解心十方所住咸如是
0138a11: 菩薩能修普賢行遊行法界微塵道
0138a12: 塵中悉現無量剎清淨廣大如空
0138a13: 等空界現神通悉詣道場諸佛所
0138a14: 蓮華座上示眾相一一身包一切剎
0138a15: 一念普現於三世一切剎海皆成立
0138a16: 佛以方便悉入中此是毗盧所嚴淨
0138a17: 【論】第一段中長行有十八行半經於中大意有六
0138a18: 一明普賢告眾欲說其法二正說世界海有十事
0138a19: 之法一切三世諸佛同敷三正舉世界形狀體性
0138a20: 有十廣大無盡四正說世界已巳成現成當成具十
0138a21: 種因緣五正說由如來神力法如是等如下十事
0138a22: 因緣是也六承佛神力說頌於此十八行頌中重
0138a23: 頌前長行之法明眾生界廣多佛菩薩悲願含覆
0138a24: 故以行廣大故莊嚴國土廣大以眾生業無量故
0138b02: 明寶成清淨無垢此明淨穢同居業現各異如文
0138b03: 可知是故經云菩薩修行諸願海普隨眾生心所
0138b04: 欲眾生心行廣無邊菩薩國土十方。
0138b05: 【經】爾時普賢菩薩復告大眾言諸佛子一一世界海
0138b06: 有世界海微塵數所依住所謂或依一切莊嚴住或
0138b07: 依空住或依一切寶光明住或依一切佛光明住
0138b08: 或依一切寶色光明住或依一切佛音聲住或依如
0138b09: 幻業生大力阿脩羅形金剛手住或依一切世主身
0138b10: 住或依一切菩薩身住或依普賢菩薩願所生一切
0138b11: 差別莊嚴海住諸佛子世界海有如是等世界海微
0138b12: 塵數所依住爾時普賢菩薩欲重宣其義承佛威力
0138b13: 觀察十方而說頌言。
0138b14: 滿十方空界所有一切諸國土
0138b15: 如來神力之所加處處現前皆可見
0138b16: 或有種種諸國土無非離垢寶所成
0138b17: 清淨摩尼最殊妙熾然普現光明海
0138b18: 或有清淨光明剎依止空界而住
0138b19: 或在摩尼寶海中復有安住光明藏
0138b20: 如來處此眾會海演說法輪皆巧妙
0138b21: 諸佛境界廣無邊眾生見者心歡喜
0138b22: 有以摩尼作嚴飾狀如華燈廣分布
0138b23: 香光雲色熾然覆以妙寶光明網
0138b24: 或有剎土無邊際安住蓮華深大海
0138c01: 廣博清淨與世殊諸佛妙善莊嚴故
0138c02: 或有剎海隨輪轉以佛威神得安住
0138c03: 諸菩薩眾在中常見無央廣大寶
0138c04: 或有住於金剛手或復有住天主身
0138c05: 毗盧遮那無上尊常於此處轉法輪
0138c06: 或依寶樹平均住香雲中亦復然
0138c07: 或有依諸大水中有住堅固金剛海
0138c08: 或有依止金剛幢或有住於華海中
0138c10: 或脩或短無量種其相旋環亦非一
0138c11: 妙莊嚴藏與世殊清淨修治乃能見
0138c12: 如是種種各差別一切皆依願海住
0138c13: 或有國土常在空諸佛如雲悉充
0138c14: 或有在空懸覆住或時而有或無有
0138c15: 或有國土極清淨住於菩薩寶冠中
0138c16: 十方諸佛大神通一切皆於此中見
0138c17: 諸佛音聲咸滿斯由業力之所化
0138c18: 或有國土周法界清淨離垢從心起
0138c19: 如影如幻廣無邊如因陀網各差別
0138c20: 或現種種莊嚴藏依止空而建立
0138c21: 諸業境界不思議佛力顯示皆令見
0138c22: 一一國土微塵內念念示現諸佛剎
0138c23: 數皆無量等眾生普賢所作恒如是
0138c24: 為欲成熟眾生故是中修行經劫海
0139a01: 廣大神變靡不興法界之中悉周
0139a02: 法界國土一一塵諸大剎海住其中
0139a03: 佛雲平等悉彌覆於一切處咸充滿
0139a04: 如一塵中自在用一切塵內亦復然
0139a05: 諸佛菩薩大神通毗盧遮那悉能現
0139a06: 一切廣大諸剎土如影如幻亦如
0139a07: 十方不見所從生亦復無來無去處
0139a08: 滅壞生成互循復於空中無暫已巳
0139a09: 莫不皆由清淨願廣大業力之所持
0139a10: 【論】第二段中爾時已巳下九行半經并四十四行頌
0139a11: 明世界依住如文具明。
0139a12: 【經】爾時普賢菩薩復告大眾言諸佛子世界海有種
0139a13: 種差別形相所謂或圓或方或非圓方無量差別或
0139a14: 如水漩形或如山形或如樹形或如華形或如宮
0139a15: 殿形或如眾生形或如佛形如是等有世界海微塵
0139a16: 數爾時普賢菩薩欲重宣其義承佛威力觀察十方
0139a17: 而說頌言。
0139a18: 諸國土海種種別種種莊嚴種種上
0139a19: 殊形共美十方汝等咸應共觀察
0139a20: 其狀或圓或有方或復三維及八隅
0139a21: 摩尼輪狀蓮華等一切皆由業令異
0139a22: 或有清淨莊嚴真金間錯多殊好
0139a23: 門闥競開無擁滯斯由業廣意無
0139a24: 剎海無邊差別藏譬如雲布在空
0139b01: 寶輪布地妙莊嚴諸佛光明照耀中
0139b02: 一切國土心分別種種光明而照現
0139b03: 佛於如是剎海中各各示現神通力
0139b04: 或有染或清淨受苦受樂各差別
0139b05: 斯由業海不思議諸流轉法恒如是
0139b06: 一毛孔內難思剎等微塵數種種住
0139b07: 一一皆有照尊在眾會中宣妙法
0139b08: 於一塵中大小剎種種差別如塵數
0139b09: 平坦高下各不同佛悉往詣轉法輪
0139b10: 一切塵中所現剎皆是本願神通力
0139b11: 隨其心樂種種殊於空中悉能作
0139b12: 一切國土所有塵一一塵中佛皆入
0139b13: 普為眾生起神變毗盧遮那法如是
0139b14: 【論】第三段中爾時已巳下有六行經并二十行頌明
0139b15: 世界差別形由業如文具明。
0139b16: 【經】爾時普賢菩薩復告大眾言諸佛子應知世界海
0139b17: 有種種體所謂或以一切寶莊嚴為體或以一寶種
0139b18: 種莊嚴為體或以一切寶光明為體或以種種色光
0139b19: 明為體或以一切莊嚴光明為體或以不可壞金剛
0139b20: 為體或以佛力持為體或以妙寶相為體或以佛變
0139b21: 化為體或以日摩尼輪為體或以極微細寶為體或
0139b22: 以一切寶為體或以種種香為體或以一切寶華
0139b23: 冠為體或以一切寶影像為體或以一切莊嚴所示
0139b24: 現為體或以一念心普示現境界為體或以菩薩形
0139c01: 寶為體或以寶華為體或以佛言音為體爾時普
0139c02: 賢菩薩欲重宣其義承佛威力觀察十方而說頌言。
0139c03: 或有諸剎海妙寶所合成堅固不可壞
0139c04: 安住寶蓮華或是淨光明出生不可知
0139c05: 一切光莊嚴依止空住或淨光為體
0139c06: 復依光明住光雲作嚴飾菩薩共遊處
0139c07: 或有諸剎海從於願力生猶如影像住
0139c08: 取說不可得或以摩尼成普放日藏光
0139c09: 珠輪以嚴地菩薩悉充滿有剎寶成
0139c10: 雲覆其上眾寶光殊妙皆由業所得
0139c11: 或從妙相生眾相莊嚴地如冠共持戴
0139c12: 斯由佛化起或從心海生隨心所解住
0139c13: 如幻無處所一切是分別或以佛光明
0139c14: 摩尼光為體諸佛於中現各起神通力
0139c15: 或普賢菩薩化現諸剎海願力所莊嚴
0139c16: 一切皆殊妙
0139c17: 【論】第四段爾時已巳下有十三行經十行頌明世界
0139c18: 體差別。
0139c19: 【經】爾時普賢菩薩復告大眾言諸佛子應知世界海
0139c20: 有種種莊嚴所謂或以一切莊嚴具中出上妙雲莊
0139c21: 嚴或以說一切菩薩功德莊嚴或以說一切眾生業
0139c22: 報莊嚴或以示現一切菩薩願海莊嚴或以表示一
0139c23: 切三世佛影像莊嚴或以一念頃示現無邊劫神通
0139c24: 境界莊嚴或以出現一切佛身莊嚴或以出現一切
0140a01: 寶香雲莊嚴或以示現一切道場中諸珍妙物光明
0140a02: 照耀莊嚴或以示現一切普賢行願莊嚴如是等有
0140a03: 世界海微塵數爾時普賢菩薩欲重宣其義承佛威
0140a04: 力觀察十方而說頌言。
0140a05: 廣大剎海無有邊皆由清淨業所成
0140a06: 種種莊嚴種種住一切十方皆滿
0140a08: 十方剎海常出現普演妙音而說法
0140a09: 菩薩無邊功德海種種大願所莊嚴
0140a10: 此土俱時出妙音普震十方諸剎網
0140a11: 眾生業海廣無量隨其感報各不同
0140a12: 於一切處莊嚴中皆由諸佛能演說
0140a13: 三世所有諸如來神通普現諸剎海
0140a14: 一一事中一切佛如是嚴淨汝應觀
0140a15: 過去未來現在劫十方一切諸國土
0140a16: 於彼所有大莊嚴一一皆於剎中見
0140a17: 一切事中無量佛數等眾生世間
0140a18: 為令調伏起神通以此莊嚴國土海
0140a19: 一切莊嚴吐妙雲種種華雲香雲
0140a20: 摩尼寶雲常出現剎海以此為嚴飾
0140a21: 十力所有成道處種種莊嚴皆具足
0140a23: 普賢願行諸佛子等眾生劫勤修習
0140a24: 無邊國土悉莊嚴一切處中皆顯現
0140b01: 【論】第五段爾時已巳下有十一行經二十行頌明世
0140b02: 界莊嚴差別。
0140b03: 【經】爾時普賢菩薩復告大眾言諸佛子應知世界海
0140b04: 有世界海微塵數清淨方便海所謂諸菩薩親近一
0140b05: 切善知識同善根故增長廣大功德雲法界故淨
0140b06: 修廣大諸勝解故觀察一切菩薩境界而安住故修
0140b07: 治一切諸波羅蜜悉圓滿故觀察一切菩薩諸地而
0140b08: 入住故出生一切淨願海故修習一切出要行故入
0140b09: 於一切莊嚴海故成就清淨方便力故如是等有世
0140b10: 界海微塵數爾時普賢菩薩欲重宣其義承佛威力
0140b12: 一切剎海諸莊嚴無數方便願力生
0140b13: 一切剎海常光曜無量清淨業力起
0140b14: 久遠親近善知識同修善業皆清淨
0140b15: 慈悲廣大眾生以此莊嚴諸剎海
0140b16: 一切法門三昧等禪定解脫方便地
0140b17: 於諸佛所悉淨治以此出生諸剎海
0140b18: 發生無量決定解能解如來等無異
0140b19: 忍海方便已巳修治故能嚴淨無邊剎
0140b20: 為利眾生修勝行福德廣大常增長
0140b22: 諸度無量等剎塵悉已巳修行令具足
0140b23: 願波羅蜜無有盡清淨剎海從此生
0140c01: 種種方便化生如是莊嚴國土海
0140c02: 修習莊嚴方便地入佛功德法門海
0140c03: 普使眾生竭苦源廣大淨剎皆成就
0140c04: 力海廣大無與等普使眾生種善根
0140c05: 供養一切諸如來國土無邊悉清淨
0140c06: 【論】第六段爾時已巳下有十行經并二十行頌明所
0140c07: 修行方便願力故出生諸世界海莊嚴故業清淨
0140c09: 【經】爾時普賢菩薩復告大眾言諸佛子應知一一世
0140c10: 界海有世界海微塵數佛出現差別所謂或現小身
0140c11: 或現大身或現短壽或現長壽或唯嚴淨一佛國土
0140c12: 或有嚴淨無量佛土或唯顯示一乘法輪或有顯示
0140c13: 不可思議諸乘法輪或現調伏少分眾生或示調伏
0140c14: 無邊眾生如是等有世界海微塵數爾時普賢菩薩
0140c15: 欲重宣其義承佛威力觀察十方而說頌言。
0140c16: 諸佛種種方便門出興一切諸剎海
0140c17: 皆隨眾生心所樂此是如來善權力
0140c18: 諸佛法身不思議無色無形無影像
0140c19: 能為眾生現眾相隨其心樂悉令見
0140c20: 或為眾生現短壽或現住壽無量劫
0140c21: 法身十方普現前隨宜出現於世間
0140c22: 或有嚴淨不思議十方所有諸剎海
0140c23: 或唯嚴淨一國土於一示現悉無餘
0140c24: 或隨眾生心所樂示現難思種種乘
0141a01: 或有唯宣一乘法一中方便現無量
0141a02: 或有自然成正覺令少眾生住於道
0141a03: 或有能於一念中開悟迷無有數
0141a04: 或於毛孔出化雲示現無量無邊佛
0141a05: 一切世間皆現種種方便度生
0141a06: 或有言音普周隨其心樂而說法
0141a07: 不可思議大劫中調伏無量眾生海
0141a08: 或有無量莊嚴國眾會清淨儼然坐
0141a09: 佛如雲布在其中十方剎海靡不充
0141a10: 諸佛方便不思議隨眾生心悉現前
0141a11: 普住種種莊嚴剎一切國土皆周
0141a12: 【論】第七段爾時已巳下有八行經并二十行頌明諸
0141a13: 世界諸佛出現差別依眾生業行壽命脩短佛出
0141a14: 現不同。
0141a15: 【經】爾時普賢菩薩復告大眾言諸佛子應知世界海
0141a16: 有世界海微塵數劫住所謂或有阿僧祇劫住或有
0141a17: 無量劫住或有無邊劫住或有無等劫住或有不可
0141a18: 數劫住或有不可稱劫住或有不可思劫住或有不
0141a20: 數爾時普賢菩薩欲重宣其義承佛威力觀察十方
0141a21: 而說頌言。
0141a22: 世界海中種種劫廣大方便所莊嚴
0141a23: 十方國土咸觀見數量差別悉明了
0141a24: 我見十方世界海劫數無量等眾生
0141b02: 我見十方諸剎海或住國土微塵劫
0141b03: 或有一劫或無數以願種種各不同
0141b04: 或有純淨或純染或復染淨二俱
0141b05: 願海安立種種殊住於眾生心想中
0141b06: 往昔修行剎塵劫獲大清淨世界海
0141b07: 諸佛境界具莊嚴永住無邊廣大劫
0141b08: 有名種種寶光明或名等音眼藏
0141b09: 離塵光明及賢劫此清淨劫攝一切
0141b10: 有清淨劫一佛興或一劫中無量現
0141b11: 無盡方便大願力入於一切種種劫
0141b12: 或無量劫入一劫或復一劫入多劫
0141b13: 一切劫海種種門十方國土皆明現
0141b14: 或一切劫莊嚴事於一劫中皆現
0141b15: 或一劫內所莊嚴普入一切無邊劫
0141b16: 始從一念終成劫悉依眾生心想生
0141b17: 一切剎海劫無邊以一方便皆清淨
0141b18: 【論】第八段爾時已巳下有七行經并二十行頌明世
0141b19: 界劫住不同由業。
0141b20: 【經】爾時普賢菩薩復告大眾言諸佛子應知世界海
0141b21: 有世界海微塵數劫轉變差別所謂法如是故世界
0141b22: 海無量成壞劫轉變染汙眾生住故世界海成染汙
0141b23: 劫轉變修廣大福眾生住故世界海成染淨劫轉變
0141b24: 信解菩薩住故世界海成染淨劫轉變無量眾生發
0141c01: 菩提心故世界海純清淨劫轉變諸菩薩各各遊諸
0141c02: 世界故世界海無邊莊嚴劫轉變十方一切世界海
0141c03: 諸菩薩雲集故世界海無量大莊嚴劫轉變諸佛世
0141c04: 尊入涅槃故世界海莊嚴滅劫轉變諸佛出現於世
0141c05: 故一切世界海廣博嚴淨劫轉變如來神通變化故
0141c06: 世界海普清淨劫轉變如是等有世界海微塵數爾
0141c07: 時普賢菩薩欲重宣其義承佛威力觀察十方而說
0141c08: 頌言。
0141c09: 一切諸國土皆隨業力生汝等應觀察
0141c10: 轉變相如是染汙諸眾生業惑纏可怖
0141c11: 彼心令剎海一切成染汙若有清淨心
0141c12: 修諸福德行彼心令剎海染及清淨
0141c13: 信解諸菩薩於彼劫中生隨其心所有
0141c15: 彼心令剎海住劫恒清淨無量億菩薩
0141c16: 往詣於十方莊嚴所有殊劫中差別見
0141c17: 一一微塵內佛剎如塵數菩薩共雲集
0141c18: 國土皆清淨世尊入涅槃彼土莊嚴滅
0141c19: 眾生無法器世界成染若有佛興世
0141c20: 一切悉珍好隨其心清淨莊嚴皆具足
0141c21: 諸佛神通力示現不思議是時諸剎海
0141c22: 一切普清淨
0141c23: 【論】第九段爾時已巳下有十四行經并十行頌明劫
0141c24: 隨業轉變淨穢。
0142a01: 【經】爾時普賢菩薩復告大眾言諸佛子應知世界海
0142a02: 有世界海微塵數無差別所謂一一世界海中有世
0142a03: 界海微塵數世界無差別一一世界海中諸佛出現
0142a04: 所有威力無差別一一世界海中一切道場十方
0142a05: 法界無差別一一世界海中一切如來道場眾會無
0142a06: 差別一一世界海中一切佛光明法界無差別一
0142a07: 一世界海中一切佛變化名號無差別一一世界海
0142a08: 中一切佛音聲普世界海無邊劫住無差別一一
0142a09: 世界海中法輪方便無差別一一世界海中一切世
0142a10: 界海普入一塵無差別一一世界海中一一微塵一
0142a11: 切三世諸佛世尊廣大境界皆於中現無差別諸佛
0142a12: 子世界海無差別略說如是若廣說者有世界海微
0142a13: 塵數無差別爾時普賢菩薩欲重宣其義承佛神力
0142a14: 觀察十方而說頌言。
0142a15: 一微塵中多剎海處所各別悉嚴淨
0142a16: 如是無量入一中一一區分無越
0142a17: 一一塵內難思佛隨眾生心普現前
0142a18: 一切剎海靡不周如是方便無差別
0142a19: 一一塵中諸樹王種種莊嚴悉垂布
0142a20: 十方國土皆同現如是一切無差別
0142a21: 一一塵內微塵眾悉共圍遶人中主
0142a22: 出過一切世間亦不迫隘相亂
0142a23: 一一塵中無量光普十方諸國土
0142a24: 悉現諸佛菩提行一切剎海無差別
0142b02: 以佛神通導品十方國土亦無別
0142b03: 一一塵中說眾法其法清淨如輪轉
0142b04: 種種方便自在門一切皆演無差別
0142b05: 一塵普演諸佛音充滿法器諸眾生
0142b06: 住剎海無央劫如是音聲亦無異
0142b07: 剎海無量妙莊嚴於一塵中無不入
0142b08: 如是諸佛神通力一切皆由業性起
0142b09: 一一塵中三世佛隨其所樂悉令見
0142b10: 體性無來亦無去以願力故世間
0142b11: 【論】第十爾時已巳下有十五行半經二十行頌明一
0142b12: 切世界海如來出現無差別一一如文具明此之
0142b13: 一品答前三十七問意令現在未來發菩提心者
0142b14: 識佛所行眾生業海無際如來以普賢行普濟以
0142b15: 法性理智無礙從初發心與大願雲悲智普覆以
0142b16: 波羅蜜海無剎不現其身無行不同其事塵毫內
0142b17: 剎影現重重平等智身莫不隨入以法界之體而
0142b18: 無往來法常如是令學者倣之趣求不謬此乃如
0142b19: 大王路法爾常然更有異求偏僻不當也。
0142b20: 
0142b21: 大方廣佛新華嚴經合論卷第二十
0142b22: 
0142b23: 音切
0142b24: 諂丑琰切。誑居況切。擾如沼切。央於良切。懸胡涓切。覆方木切。循
0142c01: 巡音。隅牛俱切。擁於拱切。戴帶音。儼魚險切。胡教切。錯倉各切。狹
0142c02: 胡夾切。劑在計切。隘於芥切。僻普擊切。
