0737b01: 大方廣佛新華嚴經合論卷第一百十二
0737b02: 唐于闐國三藏沙門實叉難陀譯經
0737b03: 唐太原方山長者李通玄造論
0737b04: 唐福州開元寺沙門志寧釐經合論
0737b05: 入法界品第三十九之二十五
0737b06: 【論】第一正入當位法門中長科為十段一爾時善
0737b07: 財童子已巳下至增長菩薩大功德海有六行半經
0737b08: 明善財往見善知識分二善財見已巳已巳下至為世
0737b09: 大明有三行經明善財見善知識申請所求分三
0737b10: 彼神答言已巳下至十者入如來地受生藏有十三
0737b11: 行半經明正授善財十種受生藏分四善男子云
0737b12: 何名願常供養一切佛受生藏已巳下至是為菩薩
0737b13: 第十種受生藏十種受生藏自有十段文分別五
0737b14: 從佛子菩薩摩訶薩於此十法修習增長已巳下至
0737b15: 頌有十二行經明勸修得益分次下有二十行頌
0737b16: 重頌前法歎受生法門六善男子菩薩具此十法
0737b17: 生如來家已巳下至自在受生解脫門有兩行半經
0737b18: 明林神自申得法久遠分七善財白言聖者此解
0737b19: 脫門境界云何已巳下至頌有五紙經答前善財所
0737b20: 問受生境界分八有二十三行頌重頌前法九善
0737b21: 男子我唯知此菩薩於無量劫一切處示現受
0737b22: 生自在解脫已巳下明推德升進十隨文釋義者此
0737b23: 之菩薩受生門意明第八地菩薩得無生忍獲無
0737b24: 功智創始現前令使進升九地學佛說法辯才門
0737c01: 令使滿足天之及人一切眾生意名為初始處胎
0737c02: 名為受生藏如經頌云聞法不厭樂觀察普於三
0737c03: 世無所礙身心清淨如空此名稱者受生藏其
0737c04: 心恒住大悲海堅如金剛及寶山了達一切種智
0737c05: 門此最勝者受生藏廣如經具明於此第九地學
0737c06: 佛智慧普周十地大智法悅現前以瞿波表之十
0737c07: 一地悲滿智周以摩耶生佛表之處世利物大約
0737c08: 以神及摩耶淨飯王等表智悲之行滿若佛者一
0737c09: 切處一切時無不是生故善財問法問境界有二
0737c10: 義一問受生境界二問得法門久近境界如下大
0737c11: 天得此解脫其已巳久如如誕生之中約三乘境界
0737c12: 一如摩耶夫人身所生法約中下根眾生所見約
0737c13: 上根眾生蓮華化身或從空現不從母胎上上根
0737c14: 眾生豁然悟道自覺聖智冥與智應不論如來出
0737c15: 世如善財所有知識所說往因發心之始具有如
0737c16: 是種種諸流亦有夜觀星月便見空中有佛而為
0737c17: 說法亦有見佛從空而下而為說法亦有空中供
0737c18: 養旃檀塔座佛為說法者如賢勝優婆夷得菩薩
0737c19: 無依處道場既自開解復為他說又得無盡眼耳
0737c20: 鼻舌身意皆無盡門此不從師學此摩耶夫人身
0737c21: 俱明悲智相資益眾生事隨根所見各自不同普
0737c22: 賢菩薩云為劣解眾生母胎出現上根之類蓮華
0737c23: 出興若約異類多根六趣差別所見如來受生萬
0737c24: 類不同且約人間感根所見如經具明乃至十方
0738a01: 世界塵中普見如來受生境界以此境界以為園
0738a02: 林念菩薩何時誕生經於百年者表從此九地升
0738a03: 十地為百年至十一地是生時如境界果報光明
0738a04: 摩耶夫人身相法事如下一一具陳十法已巳下廣
0738a05: 明寶多羅樹者如此方閭樹勝寶所成已巳下問
0738a06: 發心久近中言善男子乃往古世過億佛剎微塵
0738a07: 數劫復過是數者是不以限量分別之數但總是
0738a08: 無數也世界名普寶者從普賢願行為世界之體
0738a09: 故劫名可樂者表從第九善慧地生如來家智慧
0738a10: 可樂故八十那由他佛於中出現者表第八地生
0738a11: 第九地佛智慧家故第一佛號自在功德明已巳升
0738a12: 十地已巳下世界是所化之境王都是智所攝化之
0738a13: 人王及夫人表智悲之行二十億那由他婇女表
0738a14: 智悲二行法悅充滿園及樓閣表智遊生死如園
0738a15: 為明菩薩居生死中攝化眾生令得樂者是菩薩
0738a16: 遊法樂故其邊有樹名一切施喜光依所生菩薩
0738a17: 施法樂得名夫人攀彼樹枝而生菩薩者表大悲
0738a18: 攀緣利眾生萬行而生大智以用利人然菩薩何
0738a19: 得有生而作生法皆約像表法引接眾生令易解
0738a20: 故設見生者但約一分眾生見如是生非盡然也
0738a21: 已巳下以此知之隨眾生解處而取之是菩薩誕生
0738a22: 法但隨眾生宜何受益是菩薩誕生法故意明勝
0738a23: 智慧生隨眾生欲說法自在是菩薩受生也畢洛
0738a24: 叉樹此云高顯也依佛名高顯而立名樹亦稱德
0738b01: 高顯彌覆十方已巳下合會因緣本行如經具明已巳
0738b02: 下二十三行頌重頌前法如文具明此是第九善
0738b03: 慧地善知識以力波羅蜜為主餘九為伴治於一
0738b04: 切趣說法不自在障令得自在第二推德升進從
0738b05: 如諸菩薩已巳下至辭退而去有九行經約分四門
0738b06: 一推德升進二示知識所居之城名迦毗羅三舉
0738b07: 知識名名曰瞿波四禮敬辭去迦毗羅城者此云
0738b08: 黃色城是黃頭仙修仙道之處是事以會十地應
0738b09: 真合中宮之色是以表法中宮土為黃色圓而無
0738b10: 方明智悲二德以體用周載育萬有而無體也
0738b11: 像戊巳二位戊表智巳表悲然達世應真者方始
0738b12: 徹其萬法之本也始得妙用之精微者智悲為本
0738b13: 也此瞿波者亦云瞿夷此云守護地者守護菩薩
0738b14: 行中大慈大悲之地如毗盧遮那如來是智以華
0738b15: 冠纓絡眾福莊嚴是智悲二行之報生佛也列位
0738b16: 雖二行是一人瞿波雖號如來為太子時第三夫
0738b17: 人之數意是表慈悲法悅之位終非如世間五欲
0738b18: 妻也如來出世應真智會體十方不可以如世
0738b19: 間質礙論不可以作世間形相解現同人間示同
0738b20: 人法現同天上與天同風地獄畜生隨類差別不
0738b21: 可以作一行知不可以作一身解眾生無量佛亦
0738b22: 同然然其報土報身一切方出超三界與菩薩
0738b23: 眾人天同居有翳之流恒同身共居而常不知不
0738b24: 見十方佛剎智境含容於一微塵總圓無盡言瞿
0738c01: 波者約此人間現同人法有而不著表大智之功
0738c02: 難捨而能捨起引生之路如經下文自說往古同
0738c03: 行之因緣所行菩薩行為夫妻之緣起乃至佛位
0738c04: 又約先德所說如來為太子時有三夫人一名耶
0738c05: 輸陀羅二名瞿波三名摩奴舍未知出何教門約
0738c06: 有此義如耶輸陀羅出家作比丘尼依三乘出世
0738c07: 法如瞿波作善財十地位中善知識表十地大悲
0738c08: 行徹約古人作四句解之一得真不證二知真行
0738c09: 俗三處纏不染四大悲同事此約毗盧遮那行普
0738c10: 賢行十方六道化身處世應根大悲之行今約立
0738c11: 十門以歎其德一以智體無依隨器現相門二即
0738c12: 相如影性無俗塵門三智影本無器隨心現門四
0738c13: 智無彼此如響應緣門五眾生妄夢所見非智有
0738c14: 作門六智無所作隨夢幻生門七如幻人有形無
0738c15: 質非有欲想門八以智體如空隨本願力十方對
0738c16: 現門九以無作大悲徹俗利生門十以大智通
0738c17: 含識俗體恒真而無所污門以此十法歎瞿波行
0738c18: 普賢之行若以普賢行中引眾生出纏離俗之行
0738c19: 具即須擇是簡非應根所宜治惑若智現隨流而
0738c20: 性常者此為佛子說大意此瞿波十地道終出世
0738c21: 智滿欲令諸菩薩至十地道者入十一地普賢行
0738c22: 門如蓮華處水不濕成處世大悲破其染淨二種
0738c23: 習障方得入十一地普賢行如前十定品十地位
0738c24: 中灌頂受如來職位出世智悲二行已巳滿猶於十
0739a01: 一地位三度入百千三昧門畢竟覓普賢菩薩不
0739a02: 得如來令生想念志求方見普賢菩薩為有出世
0739a03: 淨智習在准此例知須發廣大悲願誓度有情深
0739a04: 觀世間與真體一不屬染淨處幻生門入幻住海
0739a05: 化幻眾生知如幻性入無依智門等法界性以智
0739a06: 幻生身幻作一切供養之具供養一切幻生如來
0739a07: 以如是智幻生門供佛利生無有休息。
0739a08: 第十迦毗羅城瞿波女主法雲地。
0739a09: 【經】爾時善財童子向迦毗羅城思惟修習受生解脫
0739a10: 增長廣大憶念不捨漸次遊行至菩薩集會普現法
0739a11: 界光明講堂其中有神號無憂德與一萬主宮殿神
0739a12: 俱來迎善財作如是言善來丈夫有大智慧有大勇
0739a13: 猛能修菩薩不可思議自在解脫心恒不捨廣大誓
0739a14: 願善能觀察諸法境界安住法城入於無量諸方便
0739a15: 門成就如來功德大海得妙辯才善調眾生獲聖智
0739a16: 身恒順修行知諸眾生心行差別令其歡喜趣向佛
0739a17: 道我觀仁者修諸妙行心無暫懈威儀所行悉皆清
0739a18: 淨汝當不久得諸如來清淨莊嚴無上三業以諸相
0739a19: 好莊嚴其身以十力智瑩飾其心遊諸世間我觀仁
0739a20: 者勇猛精進而無有比不久當得普見三世一切諸
0739a21: 佛聽受其法不久當得一切菩薩禪定解脫諸三昧
0739a22: 樂不久當入諸佛如來甚深解脫何以故見善知識
0739a23: 親近供養聽受其教憶念修行不懈不退無憂無悔
0739a24: 無有障礙魔及魔民不能為難不久當成無上果故
0739b01: 善財童子言聖者如向所說願我皆得聖者我願一
0739b02: 切眾生息諸熱惱離諸惡業生諸安樂修諸淨行聖
0739b03: 者一切眾生起諸煩惱造諸惡業墮諸惡趣若身若
0739b04: 心恒受楚毒菩薩見已巳心生憂惱聖者譬如有人唯
0739b05: 有一子愛念情至忽見被人割截肢體其心痛切不
0739b06: 能自安菩薩摩訶薩亦復如是見諸眾生以煩惱業
0739b07: 墮三惡趣受種種苦心大憂惱若見眾生起身語意
0739b08: 三種善業生天人趣受身心樂菩薩爾時生大歡喜
0739b09: 何以故菩薩不自為故求一切智不貪生死諸欲快
0739b10: 樂不隨想倒見倒心倒諸結隨眠愛見力轉不起眾
0739b11: 生種種樂想亦不味著諸禪定樂非有障礙疲厭退
0739b12: 轉住於生死但見眾生於諸有中具受無量種種諸
0739b13: 苦起大悲心以大願力而普攝取悲願力故修菩薩
0739b14: 行為斷一切眾生煩惱為求如來一切智智為供養
0739b15: 一切諸佛如來為嚴淨一切廣大國土為淨治一切
0739b16: 眾生樂欲及其所有身心諸行於生死中無有疲厭
0739b17: 聖者菩薩摩訶薩於諸眾生為莊嚴令生人天富貴
0739b18: 樂故為父母為其安立菩提心故為養育令其成就
0739b19: 菩薩道故為衛護令其遠離三惡道故為船師令其
0739b20: 得渡生死海故為歸依令捨諸魔煩惱怖故為究竟
0739b21: 令其永得清涼樂故為津濟令入一切諸佛海故為
0739b22: 導師令至一切法寶洲故為妙華開敷諸佛功德心
0739b23: 故為嚴具常放福德智慧光故為可樂凡有所作悉
0739b24: 端嚴故為可尊遠離一切諸惡業故為普賢具足一
0739c01: 切端嚴身故為大明常放智慧淨光明故為大雲常
0739c02: 雨一切甘露法故聖者菩薩如是修諸行時令一切
0739c03: 眾生皆生愛樂具足法樂爾時善財童子將升法堂
0739c04: 其無憂德及諸神眾以出過諸天上妙華鬘塗香末
0739c05: 香及以種種寶莊嚴具散善財上而說頌曰。
0739c06: 汝今出世間為世大明燈普為諸眾生
0739c07: 勤求無上覺無量億千劫難可得見汝
0739c08: 功德日今出滅除諸世闇汝見諸眾生
0739c09: 顛倒惑所覆而興大悲意求證無師道
0739c10: 汝以清淨心尋求佛菩提承事善知識
0739c11: 不自惜身命汝於諸世間無依無所著
0739c12: 其心普無礙清淨如空汝修菩提行
0739c13: 功德悉圓滿放大智慧光普照一切世
0739c14: 汝不離世間亦不著於世行世無障礙
0739c15: 如風遊空譬如火災起一切無能滅
0739c16: 汝修菩提行精進火亦然勇猛大精進
0739c17: 堅固不可動金剛慧師子遊行無所畏
0739c18: 一切法界中所有諸剎海汝悉能往詣
0739c19: 親近善知識
0739c20: 爾時無憂德神說此頌已巳為愛樂法故隨逐善財恒
0739c21: 不捨離爾時善財童子入普現法界光明講堂周
0739c22: 推求彼釋氏女見在堂內坐寶蓮華師子之座八萬
0739c23: 四千婇女所共圍遶是諸婇女靡不皆從王種中生
0739c24: 悉於過去修菩薩行同種善根布施愛語普攝眾生
0740a01: 已巳能明見一切智境已巳共修習佛菩提行恒住正定
0740a02: 常遊大悲普攝眾生猶如一子慈心具足眷屬清淨
0740a03: 已巳於過去成就菩薩不可思議善巧方便皆於阿耨
0740a04: 多羅三藐三菩提得不退轉具足菩薩諸波羅蜜離
0740a05: 諸取著不樂生死雖行諸有心常清淨恒勤觀察一
0740a06: 切智道離障蓋網超諸著處從於法身而示化形生
0740a07: 普賢行長菩薩力智日慧燈悉已巳圓滿爾時善財童
0740a08: 子詣彼釋女瞿波之所頂禮其足合掌而住作如是
0740a09: 言聖者我已巳先發阿耨多羅三藐三菩提心而未知
0740a10: 菩薩云何於生死中而不為生死過患所染了法自
0740a11: 性而不住聲聞辟支佛地具足佛法而修菩薩行住
0740a12: 菩薩地而入佛境界超過世間而於世受生成就法
0740a13: 身而示現無邊種種色身證無相法而為眾生示現
0740a14: 諸相知法無說而廣為眾生演說諸法知眾生空而
0740a15: 恒不捨化眾生事雖知諸佛不生不滅而勤供養無
0740a16: 有退轉雖知諸法無業無報而修諸善行恒不止息
0740a17: 時瞿波女告善財言善哉善哉善男子汝今能問菩
0740a18: 薩摩訶薩如是行法修習普賢諸行願者能如是問
0740a19: 諦聽諦聽善思念之我當承佛神力為汝宣說善男
0740a20: 子若諸菩薩成就十法則能圓滿因陀羅網普智光
0740a21: 明菩薩之行何等為十所謂依善知識故得廣大勝
0740a22: 解故得清淨欲樂故集一切福智故於諸佛所聽聞
0740a23: 法故心恒不捨三世佛故同於一切菩薩行故一切
0740a24: 如來所護念故大悲妙願皆清淨故能以智力普斷
0740b01: 一切諸生死故是為十若諸菩薩成就此法則能圓
0740b02: 滿因陀羅網普智光明菩薩之行佛子若菩薩親近
0740b03: 善知識則能精進不退修習出生無盡佛法佛子菩
0740b04: 薩以十種法承事善知識何等為十所謂於自身命
0740b05: 無所顧惜於世樂具心不貪求知一切法性皆平等
0740b06: 永不退捨一切智願觀察一切法界實相心恒捨離
0740b07: 一切有海知法如空心無所依成就一切菩薩大願
0740b08: 常能示現一切剎海淨修菩薩無礙智輪佛子應以
0740b09: 此法承事一切諸善知識無所違逆爾時釋迦瞿波
0740b10: 女欲重明此義承佛神力觀察十方而說頌言。
0740b11: 菩薩為利諸生正念親承善知識
0740b12: 敬之如佛心無怠此行於世帝網行
0740b13: 勝解廣大如空一切三世悉入中
0740b14: 國土眾生佛皆爾此是普智光明行
0740b15: 志樂如空無有際永斷煩惱離諸垢
0740b16: 一切佛所修功德此行於世身雲行
0740b17: 菩薩修習一切智不可思議功德海
0740b18: 淨諸福德智慧身此行於世不染行
0740b19: 一切諸佛如來所聽受其法無厭足
0740b20: 能生實相智慧燈此行於世普照行
0740b21: 十方諸佛無有量一念一切悉能入
0740b22: 心恒不捨諸如來此向菩提大願行
0740b23: 能入諸佛大眾會一切菩薩三昧海
0740b24: 願海及以方便海此行於世帝網行
0740c01: 一切諸佛所加持盡未來際無邊劫
0740c02: 處處修行普賢道此是菩薩分身行
0740c03: 見諸眾生受大苦起大慈悲現世間
0740c04: 演法光明除闇冥此是菩薩智日行
0740c05: 見諸眾生在諸趣為集無邊妙法輪
0740c06: 令其永斷生死流此是修行普賢行
0740c07: 菩薩修行此方便隨眾生心而現身
0740c08: 普於一切諸趣中化度無量諸含識
0740c09: 以大慈悲方便力普世間而現身
0740c10: 隨其解欲為說法皆令趣向菩提道
0740c11: 時釋迦瞿波說此頌已巳告善財童子言善男子我已巳
0740c12: 成就觀察一切菩薩三昧海解脫門善財言大聖此
0740c13: 解脫門境界云何答言善男子我入此解脫知此娑
0740c14: 婆世界佛剎微塵數劫所有眾生於諸趣中死此生
0740c15: 彼作善作惡受諸果報有求出離不求出離正定邪
0740c16: 定及以不定有煩惱善根無煩惱善根具足善根不
0740c17: 具足善根不善根所攝善根善根所攝不善根如是
0740c18: 所集善不善法我皆知見又彼劫中所有諸佛名號
0740c19: 次第我悉了知彼佛世尊從初發心及以方便求一
0740c20: 切智出生一切諸大願海供養諸佛修菩薩行成等
0740c21: 正覺轉妙法輪現大神通化度眾生我悉了知亦知
0740c22: 彼佛眾會差別其眾會中有諸眾生依聲聞乘而得
0740c23: 出離其聲聞眾過去修習一切善根及其所得種種
0740c24: 智慧我悉了知有諸眾生依獨覺乘而得出離其諸
0741a01: 獨覺所有善根所得菩提寂滅解脫神通變化成熟
0741a02: 眾生入於涅槃我悉了知亦知彼佛諸菩薩眾其諸
0741a03: 菩薩從初發心修習善根出生無量諸大願行成就
0741a04: 滿足諸波羅蜜種種莊嚴菩薩之道以自在力入菩
0741a05: 薩地住菩薩地觀菩薩地淨菩薩地菩薩地相菩薩
0741a06: 地智菩薩攝智菩薩教化眾生智菩薩建立智菩薩
0741a07: 廣大行境界菩薩神通行菩薩三昧海菩薩方便菩
0741a08: 薩於念念中所入三昧海所得一切智光明所獲一
0741a09: 切智電光雲所得實相忍所通達一切智所住剎海
0741a10: 所入法海所知眾生海所住方便所發誓願所現神
0741a11: 通我悉了知善男子此娑婆世界盡未來際所有劫
0741a12: 海展轉不斷我皆了知如知娑婆世界亦知娑婆世
0741a13: 界內微塵數世界亦知娑婆世界內一切世界亦知
0741a14: 娑婆世界微塵內所有世界亦知娑婆世界外十方
0741a15: 無間所住世界亦知娑婆世界世界種所攝世界亦
0741a16: 知毗盧遮那世尊此華藏世界海中十方無量諸世
0741a17: 界種所攝世界所謂世界廣博世界安立世界輪世
0741a18: 界場世界差別世界轉世界蓮華世界須彌世界名
0741a19: 號盡此世界海一切世界由毗盧遮那世尊本願力
0741a20: 故我悉能知亦能憶念亦念如來往昔所有諸因緣
0741a21: 海所謂修習一切諸乘方便無量劫中住菩薩行淨
0741a22: 佛國土教化眾生承事諸佛造立住處聽受說法獲
0741a23: 諸三昧得諸自在修檀波羅蜜入佛功德海持戒苦
0741a24: 行具足諸忍勇猛精進成就諸禪圓滿淨慧於一切
0741b01: 處示現受生普賢行願悉皆清淨普入諸剎普淨佛
0741b02: 土普入一切如來智海普攝一切諸佛菩提得於如
0741b03: 來大智光明證於諸佛一切智性成等正覺轉妙法
0741b04: 輪及其所有道場眾會其眾會中一切眾生往世已巳
0741b05: 來所種善根從初發心成熟眾生修行方便念念增
0741b06: 長獲諸三昧神通解脫如是一切我悉了知何以故
0741b07: 我此解脫能知一切眾生心行一切眾生修行善根
0741b08: 一切眾生雜染清淨一切眾生種種差別一切聲聞
0741b09: 諸三昧門一切緣覺寂靜三昧神通解脫一切菩薩
0741b10: 一切如來解脫光明皆了知故爾時善財童子白瞿
0741b11: 波言聖者得此解脫其已巳久如答言善男子我於往
0741b12: 世過佛剎微塵數劫有劫名勝行世界名無畏彼世
0741b13: 界中有四天下名為安隱其四天下閻浮提中有一
0741b14: 王城名高勝樹於八十王城中最為上首彼時有王
0741b15: 名曰財主其王具有六萬婇女五百大臣五百王子
0741b16: 其諸王子皆悉勇健能伏怨敵其王太子名威德主
0741b17: 端正殊特人所樂見足下平滿輪相備具足趺隆起
0741b18: 手足指間皆有網縵足跟齊正手足柔伊尼延鹿
0741b19: 王七處圓滿陰藏隱密其身上分如師子王兩肩
0741b20: 平滿雙臂長身相端直頸文三道頰如師子具四
0741b21: 十齒悉皆齊密四牙鮮白其舌長廣出梵音聲眼目
0741b22: 紺青睫如牛王眉間毫相頂上肉髻皮膚細如真
0741b23: 金色身毛上靡髮帝青色其身洪滿如尼拘陀樹爾
0741b24: 時太子受父王教與十千婇女詣香牙園遊觀戲樂
0741c01: 太子是時乘妙寶車其車具有種種嚴飾置大摩尼
0741c02: 師子之座而坐其上五百婇女各執寶繩牽馭而行
0741c03: 進止有度不遲不速百千萬人持諸寶蓋百千萬人
0741c04: 持諸寶幢百千萬人持諸寶幡百千萬人作諸妓樂
0741c05: 百千萬人燒諸名香百千萬人散諸妙華前後圍遶
0741c06: 而為翊從道路平正無有高下眾寶雜華散布其上
0741c07: 寶樹行列寶網彌覆種種樓閣延袤其間其樓閣中
0741c08: 或有積聚種種珍寶或有陳列諸莊嚴具或有供設
0741c09: 種種飲食或有懸布種種衣服或有備擬諸資生物
0741c10: 或復安置端正女人及以無量僮僕侍從隨有所須
0741c11: 悉皆施與時有母人名為善現將一童女名具足妙
0741c12: 德顏容端正色相嚴潔洪纖得所脩短合度目髮紺
0741c13: 青聲如梵音善達工巧精通辯論恭勤匪懈慈愍不
0741c14: 害具足慚愧柔和質直離癡寡欲無諸諂誑乘妙寶
0741c15: 車婇女圍遶及與其母從王城出先太子行見其太
0741c16: 子言辭諷詠心生愛染而白母言我心願得敬事此
0741c17: 人若不遂情當自殞滅母告女言莫生此念何以故
0741c18: 此甚難得此人具足輪王諸相後當嗣位作轉輪王
0741c19: 有寶女出騰空自在我等卑賤非其匹偶此處難得
0741c20: 勿生是念彼香牙園側有一道場名法雲光明時有
0741c21: 如來名勝日身十號具足於中出現已巳經七日時彼
0741c22: 童女暫時假寐夢見其佛從夢覺已巳空中有天而告
0741c23: 之言勝日身如來於法雲光明道場成等正覺已巳經
0741c24: 七日諸菩薩眾前後圍遶天龍夜叉乾闥婆阿脩羅
0742a01: 迦樓羅緊那羅摩羅伽梵天乃至色究竟天諸地
0742a02: 神風神火神水神河神海神山神樹神園神藥神主
0742a03: 城神等為見佛故皆來集會時妙德童女夢如來
0742a04: 故聞佛功德故其心安隱無有怖畏於太子前而說
0742a05: 頌言。
0742a06: 我身最端正名聞十方智慧無等倫
0742a07: 善達諸工巧無量百千眾見我皆貪染
0742a08: 我心不於彼而生少愛欲無瞋亦無恨
0742a09: 無嫌亦無喜但發廣大心利益諸眾生
0742a10: 我今見太子具諸功德相其心大欣慶
0742a11: 諸根咸悅樂色如光明寶髮美而右旋
0742a12: 額廣眉纖曲我心願事汝我觀太子身
0742a13: 譬如真金像亦如大寶山相好有光明
0742a14: 目廣紺青色月面師子頰喜顏美妙音
0742a15: 願垂哀納我舌相廣長妙猶如赤銅色
0742a16: 梵音緊那聲聞者皆歡喜口方不褰縮
0742a17: 齒白悉齊密發言現笑時見者心歡喜
0742a18: 離垢清淨身具相三十二必當於此界
0742a19: 而作轉輪位
0742a20: 爾時太子告彼女言汝是誰女為誰守護若先屬人
0742a21: 我則不應起愛染心爾時太子以頌問曰。
0742a22: 汝身極清淨功德相具足我今問於汝
0742a23: 汝於誰所住誰為汝父母汝今繫屬誰
0742a24: 若已巳屬於人彼人攝受汝汝不盜他物
0742b01: 汝不有害心汝不作邪淫汝依何語住
0742b02: 不說他人惡不壞他所親不侵他境界
0742b03: 不於他恚怒不生邪險見不作相違業
0742b04: 不以諂曲力方便誑世間尊重父母不
0742b05: 敬善知識不見諸貧窮人能生攝心不
0742b06: 若有善知識誨示於汝法能生堅固心
0742b07: 究竟尊重不愛樂於佛不了知菩薩不
0742b08: 眾僧功德海汝能恭敬不汝能知法不
0742b09: 能淨眾生不為住於法中為住於非法
0742b10: 見諸孤獨者能起慈心不見惡道眾生
0742b11: 能生大悲不見他得榮樂能生歡喜不
0742b12: 他來逼迫汝汝無瞋惱不汝發菩提意
0742b13: 開悟眾生不無邊劫修行能無疲倦不
0742b14: 爾時女母為其太子而說頌言。
0742b15: 太子汝應聽我今說此女初生及長成
0742b16: 一切諸因緣太子始生日即從蓮華生
0742b17: 其目淨脩廣肢節悉具足我曾於春月
0742b18: 遊觀娑羅園普見諸藥艸種種皆榮茂
0742b19: 奇樹發妙華望之如慶雲好鳥相和鳴
0742b20: 林間共歡樂同遊八百女端正奪人心
0742b21: 被服皆嚴麗歌詠悉殊美彼園有浴池
0742b22: 名曰蓮華幢我於池岸坐婇女眾圍遶
0742b23: 於彼蓮池內忽生千葉華寶葉琉璃莖
0742b24: 閻浮金為臺爾時夜分盡日光初出現
0742c01: 其蓮正開剖放大清淨光其光極熾盛
0742c02: 譬如日初出普照閻浮提眾歎未曾有
0742c03: 時見此玉女從彼蓮華生其身甚清淨
0742c04: 肢分皆圓滿此是人間寶從於淨業生
0742c05: 宿因無失壞今受此果報紺髮青蓮眼
0742c06: 梵聲金色光華鬘眾寶髻清淨無諸垢
0742c07: 肢節悉具足其身無缺減譬如真金像
0742c08: 安處寶華中毛孔栴檀香普熏於一切
0742c09: 口出青蓮香常演梵音聲此女所住處
0742c10: 常有天音樂不應下劣人而當如是偶
0742c11: 世間無有人堪與此為夫唯汝相嚴身
0742c12: 願垂見納受非長亦非短非麤亦非細
0742c13: 種種悉端嚴願垂見納受文字算數法
0742c14: 工巧諸技藝一切皆通達願垂見納受
0742c15: 善了諸兵法巧斷眾諍訟能調難可調
0742c16: 願垂見納受其身甚清淨見者無厭足
0742c17: 功德自莊嚴汝應垂納受眾生所有患
0742c18: 善達彼緣起應病而與藥一切能消滅
0742c19: 閻浮語言法差別無量種乃至妓樂音
0742c20: 靡不皆通達婦人之所能此女一切知
0742c21: 而無女人過願垂速納受不嫉亦不慳
0742c22: 無貪亦無恚質直性柔離諸麤獷惡
0742c23: 恭敬於尊者奉事無違逆樂修諸善行
0742c24: 此能隨順汝若見於老病貧窮在苦難
0743a01: 無救無所依常生大慈愍常觀第一義
0743a02: 不求自利樂但願益眾生以此莊嚴心
0743a03: 行住與坐臥一切無放逸言說及默然
0743a04: 見者咸欣樂雖於一切處皆無染著心
0743a05: 見有功德人樂觀無厭足尊重善知識
0743a06: 樂見離惡人其心不躁動先思後作業
0743a07: 福智所莊嚴一切無怨恨女人中最上
0743a08: 宜應事太子
0743a09: 
0743a10: 大方廣佛新華嚴經合論卷第一百十二
0743a11: 
0743a12: 音切
0743a13: 船切。丑恭切。睫子葉切。翊亦音。殞于敏切。偶吾苟切。褰去乾
0743a14: 切。豁呼括切。縵莫半切。嗣寺音。獷古猛切。
