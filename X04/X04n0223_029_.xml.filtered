0195a13: 
0195a14: 
0195a15: 
0195a16: 大方廣佛新華嚴經合論卷第二十九
0195a17: 唐于闐國三藏沙門實叉難陀譯經
0195a18: 唐太原方山長者李通玄造論
0195a19: 唐福州開元寺沙門志寧釐經合論
0195a20: 菩薩問明品第十之餘
0195a21: 【經】爾時諸菩薩謂文殊師利菩薩言佛子我等所解
0195a22: 各自說已巳唯願仁者以妙辯才演暢如來所有境界
0195a23: 何等是佛境界何等是佛境界因何等是佛境界度
0195a24: 何等是佛境界入何等是佛境界智何等是佛境界
0195b01: 法何等是佛境界說何等是佛境界知何等是佛境
0195b02: 界證何等是佛境界現何等是佛境界廣時文殊師
0195b03: 利菩薩以頌答曰。
0195b04: 如來深境界其量等空一切眾生入
0195b05: 而實無所入如來深境界所有勝妙因
0195b06: 億劫常宣說亦復不能盡隨其心智慧
0195b07: 誘進咸令益如是度眾生諸佛之境界
0195b08: 世間諸國土一切皆隨入智身無有色
0195b09: 非彼所能見諸佛智自在三世無所礙
0195b10: 如是慧境界平等如空法界眾生界
0195b11: 究竟無差別一切悉了知此是如來境
0195b12: 一切世界中所有諸音聲佛智皆隨了
0195b13: 亦無有分別非識所能識亦非心境界
0195b14: 其性本清淨開示諸生非業非煩惱
0195b15: 無物無住處無照無所行平等行世間
0195b16: 一切眾生心普在三世中如來於一念
0195b17: 一切悉明達
0195b18: 【論】第十爾時已巳下明諸菩薩共問文殊師利十一
0195b19: 種佛境界已巳下十行頌是文殊師利答於中三門
0195b20: 如前一科頌意此十行頌一行一頌其頌文答前
0195b21: 所問頌文自具不煩更釋二釋菩薩名者名文殊
0195b22: 師利此云妙德以妙慧善揀正邪自在故云妙德
0195b23: 此是東方卯位也明卯主東方震卦震為動啟
0195b24: 蟄發生之始明此妙慧是震動發生信心之始是
0195c01: 故亦云妙生菩薩為明一切諸佛從此慧生十信
0195c02: 解故乃至滿足菩提一切願行海故世界名金色
0195c03: 者明因舉果體白淨無染法故又明金胎二月表
0195c04: 十信為聖胎故一切處金色世界一切處文殊師
0195c05: 利明無性淨慧故佛號不動智為無明本空無
0195c06: 體可動名不動智故但有應境知法應器知根如
0195c07: 響應聲無有處所形體可得名之為智無可取捨
0195c08: 故名為不動三配當位因果者妙慧為因不動智
0195c09: 為果亦互為因果若以妙慧善揀擇法顯智故即
0195c10: 以妙慧為因不動智為果若以慧由智起即不動
0195c11: 智為因妙慧文殊以為果故或智之與慧總因總
0195c12: 果明體用一真無二法故亦智之與慧總非因非
0195c13: 果為體無本末依住所得故是性法界自在知見
0195c14: 非如世間因果比對可得故此文殊師利不動智
0195c15: 佛初起信心亦從此起乃至信終亦不離之故迄
0195c16: 至自行圓滿示成正覺亦不離之故此明以佛智
0195c17: 慧示悟眾生欲令眾生入佛知見佛知見者文殊
0195c18: 師利妙慧不動智佛是此是凡聖等共有之佛示
0195c19: 凡夫使令悟入。
0195c20: 【經】爾時此娑婆世界中一切眾生所有法差別業差
0195c21: 別世間差別身差別根差別受生差別持戒果差別
0195c22: 犯戒果差別國土果差別以佛神力悉皆明現如是
0195c23: 東方百千億那由他無數無量無邊無等不可數不
0195c24: 可稱不可思不可量不可說盡法界空界一切世
0196a01: 界中所有眾生法差別乃至國土果差別悉以佛神
0196a02: 力故分明顯現南西北方四維上下亦復如是。
0196a03: 【論】第十一爾時已巳下有八行經是都舉娑婆九種
0196a04: 差別并都舉十方一切差別悉皆以佛神力無不
0196a05: 明現如文可知已巳上但隨文殊師利所問隨位菩
0196a06: 薩答依所說頌取其意趣理自分明及以世界佛
0196a07: 號菩薩名號即知進修因果總是前莊嚴法性清
0196a08: 淨佛剎四種佛剎中金色世界及不動智佛是佛
0196a09: 住佛剎餘九世界及九箇智佛是莊嚴法性佛剎
0196a10: 及十地已巳來總是如來出現品是示成正覺佛剎
0196a11: 清淨佛剎四諦品是此之一品大意有六一菩薩
0196a12: 以名表行二以世界之色表所得之理三以佛名
0196a13: 號表所得之智四以方隅表所得之法五成其十
0196a14: 信所行之行六明十信進修同異如上已巳述可知。
0196a15: 淨行品第十一
0196a16: 論將釋此品約作四門分別一釋品名目二釋品
0196a17: 來意三釋品宗趣四隨文釋義一釋品名目者何
0196a18: 故名為淨行品以無始諸見無明貪瞋癡愛今已巳
0196a19: 發菩提心信樂正法頓翻諸見成其大願長大悲
0196a20: 門若但以三空無相對治不生大慈大悲不能成
0196a21: 就普賢行故欲行長路非足不行欲行大悲入普
0196a22: 賢門充法界行者於一切見聞覺知而無過失便
0196a23: 成萬行莊嚴皆勤修習此一百四十大願門便於
0196a24: 生死海中見聞覺知一切諸行悉皆清淨入普賢
0196b01: 行故故名淨行若無此願設斷煩惱即二乘行故
0196b02: 設是菩薩即生淨土以此一百四十大願門頓能
0196b03: 淨其一切塵勞行門便成普賢法界行故故名淨
0196b04: 行以此大願莊嚴一切世間諸行總為法界一切
0196b05: 道場故名淨行以此諸見成大善根故名淨行二
0196b06: 釋品來意者為明前問明品是成其十信中解故
0196b07: 此品成其十信之行故此品須來乃至果行圓滿
0196b08: 已巳來不離此大願故三釋品宗趣者以智首是下
0196b09: 方頗色世界佛號梵智明是一切諸佛法本自
0196b10: 體白淨無染之智以為能問之人文殊師利菩薩
0196b11: 即是一切諸佛善擇妙慧以為說法之主以一切
0196b12: 諸佛根本智慧之門善自為問答之主伴說一百
0196b13: 四十大願之門以成十信十住十行十迴向十地
0196b14: 十一地等普賢法界無盡行海以本淨智問其妙
0196b15: 慧說其一百四十淨願之門用淨信等六位中染
0196b16: 淨無明七地法執現行十地已巳來法執習氣佛地
0196b17: 二愚一時總淨於此信心之中不令偏執以願防
0196b18: 之使令寂用無礙故以此諸佛本淨智妙慧門說
0196b19: 一百四十大願以防染淨二障以為宗趣故以六
0196b20: 位上通信并十住十行十迴向十地十一地隨位
0196b21: 修道上煩惱六位中一位上有二十故六位共有
0196b22: 一百二十根本十無明皆因身見邊見二見有二
0196b23: 十共隨位進修染淨煩惱總有一百四十為防此
0196b24: 障起一百四十願令此進修者從初信心理事圓
0196c01: 融使信心者達其願體無虧自心根本淨智妙擇
0196c02: 之慧動寂俱真不偏修故是故華藏世界有如須
0196c03: 彌山微塵數風輪所持其上一切莊嚴因大願風
0196c04: 輪能持萬行以行招果故因以願力堅持報得風
0196c05: 輪持剎故又云如是華藏莊嚴皆從普賢願力起
0196c06: 為無願故行乃不成即莊嚴不現不感無盡依果
0196c07: 報故由是義故信心之上法性悲智妙慧萬行總
0196c08: 依佛有而為進修不得別有若離佛別有自法者
0196c09: 不成信心不成十種勝解不成修行設苦行精勤
0196c10: 是邪精進勤苦累劫生人天中一念貪瞋一時焚
0196c11: 盡是故此品下文云住去來今諸佛之道隨眾生
0196c12: 住恒不捨離如諸法相悉能通達斷一切惡具足
0196c13: 眾善當如普賢色像第一一切行願皆得具足已巳
0196c14: 上明宗趣竟意明迴凡所執心境差別業皆成願
0196c15: 海具普賢門四隨文釋義者於此之中義分為二
0196c16: 一科其一品經意二隨文解釋一科其一品經意
0196c17: 者於此一品文義分為十四段。
0196c18: 【經】爾時智首菩薩問文殊師利菩薩言佛子菩薩云
0196c19: 何得無過失身語意業云何得不害身語意業云何
0196c20: 得不可毀身語意業云何得不可壞身語意業云何
0196c21: 得不退轉身語意業云何得不可動身語意業云何
0196c22: 得殊勝身語意業云何得清淨身語意業云何得無
0196c23: 染身語意業云何得智為先導身語意業。
0196c24: 【論】一從爾時智首菩薩已巳下從云何得無過失身
0197a01: 語意業總有十問於十問中總有一百一十問問
0197a02: 世間三業等如下可知。
0197a03: 【經】云何得生處具足種族具足家具足色具足相具
0197a04: 足念具足慧具足行具足無畏具足覺悟具足。
0197a05: 【論】二從云何生處具足問十具足中初種族具足
0197a06: 中有二義一世間即是生族姓家為種族二出世
0197a07: 間即是生在佛家具佛種性色相念慧等是佛
0197a08: 家非世間故。
0197a09: 【經】云何得勝慧第一慧最上慧最勝慧無量慧無數
0197a10: 慧不思議慧無與等慧不可量慧不可說慧。
0197a11: 【論】三云何已巳下問十種慧是出世勝慧如文可
0197a12: 知。
0197a13: 【經】云何得因力欲力方便力緣力所緣力根力觀察
0197a14: 力奢摩他力毗舍那力思惟力。
0197a15: 【論】四云何已巳下問十種力初因力者所謂生生之
0197a16: 中任運能發大菩提力欲力者志樂大菩提心無
0197a17: 退失故方便力者以大願善自覺悟不費功力故
0197a18: 亦能覺他省功不迂迴故緣力所緣力者能緣所
0197a19: 緣不忘失常興大願故根力者大願善根不失故
0197a20: 觀察力者能觀力奢摩他力毗舍那力觀共止
0197a21: 雙行二皆自在或先觀後止或先止後觀或即止
0197a22: 即觀或即觀即止悉皆自在思惟力者不失正理
0197a23: 智常現前故。
0197a24: 【經】云何得蘊善巧界善巧處善巧緣起善巧欲界善
0197b01: 巧色界善巧無色界善巧過去善巧未來善巧現在
0197b02: 善巧。
0197b03: 【論】五云何已巳下十問問十善巧初蘊善巧者明同
0197b04: 世間五蘊而生不著五蘊之過界善巧者同十八
0197b05: 界及三界法生而不染三界法處善巧者三界六
0197b06: 道為處禪定解脫為非處非處皆不離其中而無
0197b07: 所染緣起善巧者不壞世間十二緣生處纏不污
0197b08: 欲界色界無色界善巧者三界同事而無所著過
0197b09: 去未來現在善巧者於過去劫在現在未來劫中
0197b10: 現在劫在過去劫中三世中互參皆自在故。
0197b11: 【經】云何善修習念覺分擇法覺分精進覺分喜覺分
0197b12: 猗覺分定覺分捨覺分空無相無願。
0197b13: 【論】六云何已巳下十問問七覺三空如文可知。
0197b14: 【經】云何得圓滿檀波羅蜜尸波羅蜜羼提波羅蜜毗
0197b15: 耶波羅蜜禪那波羅蜜般若波羅蜜及以圓滿慈
0197b16: 悲喜捨。
0197b17: 【論】七云何已巳下十問問六度四無量心如文可知。
0197b18: 【經】云何得處非處智力過未現在業報智力根勝劣
0197b19: 智力種種界智力種種解智力一切至處道智力禪
0197b20: 解脫三昧染淨智力宿住念智力無障礙天眼智力
0197b21: 斷諸習智力。
0197b22: 【論】八云何已巳下問佛十力如文可知。
0197b23: 【經】云何常得天王龍王夜叉王乾闥婆王阿脩羅王
0197b24: 迦樓羅王緊那羅王摩羅伽王人王梵王之所守
0197c01: 護恭敬供養。
0197c02: 【論】九云何已巳下十問問十王守護此明願行所及
0197c03: 而招致敬。
0197c04: 【經】云何得與一切眾生為依為救為歸為趣為炬為
0197c05: 明為照為導為勝導為普導。
0197c06: 【論】十云何已巳下十問問云何堪為眾生所依師導
0197c07: 如文可知。
0197c08: 【經】云何於一切眾生中為第一為大為勝為最勝為
0197c09: 妙為極妙為上為無上為無等為無等等。
0197c10: 【論】十一云何已巳下十問問云何於眾生中最勝最
0197c11: 妙如文可知。
0197c12: 【經】爾時文殊師利菩薩告智首菩薩言善哉佛子汝
0197c13: 今為欲多所饒益多所安隱哀愍世間利樂天人問
0197c14: 如是義佛子若諸菩薩善用其心則獲一切勝妙功
0197c15: 德於諸佛法心無所礙住去來今諸佛之道隨眾生
0197c16: 住恒不捨離如諸法相悉能通達斷一切惡具足眾
0197c17: 善當如普賢色像第一一切行願皆得具足於一切
0197c18: 法無不自在而為眾生第二導師佛子云何用心能
0197c19: 獲一切勝妙功德。
0197c20: 【論】十二爾時已巳下至勝妙功德已巳來有八行半經
0197c21: 明文殊領上一百一十問及歎智首善問。
0197c22: 【經】佛子菩薩在家當願眾生知家性空免其逼迫孝
0197c23: 事父母當願眾生善事於佛護養一切妻子集會當
0197c24: 願眾生怨親平等永離貪著若得五欲當願眾生拔
0198a01: 除欲箭究竟安隱妓樂聚會當願眾生以法自娛了
0198a02: 妓非實若在宮室當願眾生入於聖地永除穢欲著
0198a03: 纓絡時當願眾生捨諸偽飾到真實處上昇樓閣當
0198a04: 願眾生昇正法樓徹見一切若有所施當願眾生一
0198a05: 切能捨心無愛著眾會聚集當願眾生捨眾聚法成
0198a06: 一切智若在厄難當願眾生隨意自在所行無礙捨
0198a07: 居家時當願眾生出家無礙心得解脫入僧伽藍當
0198a08: 願眾生演說種種無乖諍法詣大小師當願眾生巧
0198a09: 事師長習行善法求請出家當願眾生得不退法心
0198a10: 無障礙脫去俗服當願眾生勤修善根捨諸罪軛剃
0198a11: 除鬚髮當願眾生永離煩惱究竟寂滅著袈裟衣當
0198a12: 願眾生心無所染具大仙道正出家時當願眾生同
0198a13: 佛出家救護一切自歸於佛當願眾生紹隆佛種發
0198a14: 無上意自歸於法當願眾生深入經藏智慧如海自
0198a15: 歸於僧當願眾生統理大眾一切無礙受學戒時當
0198a16: 願眾生善學於戒不作眾惡受闍教當願眾生具
0198a17: 足威儀所行真實受和尚教當願眾生入無生智到
0198a18: 無依處受具足戒當願眾生具諸方便得最勝法若
0198a19: 入堂宇當願眾生昇無上堂安住不動若敷座當
0198a20: 願眾生開敷善法見真實相正身端坐當願眾生坐
0198a21: 菩提座心無所著結跏趺坐當願眾生善根堅固得
0198a22: 不動地修行於定當願眾生以定伏心究竟無餘若
0198a23: 修於觀當願眾生見如實理永無乖諍捨跏趺坐當
0198a24: 願眾生觀諸行法悉歸散滅下足住時當願眾生心
0198b01: 得解脫安住不動若舉於足當願眾生出生死海具
0198b02: 眾善法著下裙時當願眾生服諸善根具足慚媿整
0198b03: 衣束帶當願眾生檢束善根不令散失若著上衣當
0198b04: 願眾生獲勝善根至法彼岸著僧伽當願眾生入
0198b05: 第一位得不動法手執楊枝當願眾生皆得妙法究
0198b06: 竟清淨嚼楊枝時當願眾生其心調淨噬諸煩惱大
0198b07: 小便時當願眾生棄貪瞋癡蠲除罪法事訖就水當
0198b08: 願眾生出世法中速疾而往洗滌形穢當願眾生清
0198b09: 淨調柔畢竟無垢以水盥掌當願眾生得清淨手受
0198b10: 持佛法以水洗面當願眾生得淨法門永無垢染手
0198b12: 願眾生成就法器受天人供發趾向道當願眾生趣
0198b13: 佛所行入無依處若在於道當願眾生能行佛道向
0198b14: 無餘法涉路而去當願眾生履淨法界心無障礙見
0198b15: 昇高路當願眾生永出三界心無怯弱見趣下路當
0198b16: 願眾生其心謙下長佛善根見斜曲路當願眾生捨
0198b17: 不正道永除惡見若見直路當願眾生其心正直無
0198b18: 諂無誑見路多塵當願眾生遠離塵坌獲清淨法見
0198b19: 路無塵當願眾生常行大悲其心潤澤若見險道當
0198b20: 願眾生住正法界離諸罪難若見眾會當願眾生說
0198b21: 甚深法一切和合若見大柱當願眾生離我諍心無
0198b22: 有忿恨若見藂林當願眾生諸天及人所應敬禮若
0198b23: 見高山當願眾生善根超出無能至頂見棘刺剌樹當
0198b24: 願眾生疾得翦除三毒之刺見樹葉茂當願眾生以
0198c01: 定解脫而為蔭若見華開當願眾生神通等法如
0198c02: 華開敷若見樹華當願眾生眾相如華具三十二若
0198c03: 見果實當願眾生獲最勝法證菩提道若見大河當
0198c04: 願眾生得預法流入佛智海若見陂澤當願眾生疾
0198c05: 悟諸佛一味之法若見池沼當願眾生語業滿足巧
0198c06: 能演說若見汲井當願眾生具足辯才演一切法若
0198c07: 見涌泉當願眾生方便增長善根無盡若見橋道當
0198c08: 願眾生廣度一切猶如橋梁若見流水當願眾生得
0198c10: 除愛草見無憂林當願眾生永離貪愛不生憂怖若
0198c11: 見園苑當願眾生勤修諸行趣佛菩提見嚴飾人當
0198c12: 願眾生三十二相以為嚴好見無嚴飾當願眾生捨
0198c13: 諸飾好具頭陀行見樂著人當願眾生以法自娛歡
0198c14: 愛不捨見無樂著當願眾生有為事中心無所樂見
0198c15: 歡樂人當願眾生常得安樂樂供養佛見苦惱人當
0198c16: 願眾生獲根本智滅除眾苦見無病人當願眾生入
0198c17: 真實慧永無疾惱見疾病人當願眾生知身空寂離
0198c18: 乖諍法見端正人當願眾生於佛菩薩常生淨信見
0198c19: 醜陋人當願眾生於不善事不生樂著見報恩人當
0198c20: 願眾生於佛菩薩能知恩德見背恩人當願眾生於
0198c21: 有惡人不加其報若見沙門當願眾生調柔寂靜畢
0198c22: 竟第一見婆羅門當願眾生永持梵行離一切惡見
0198c23: 苦行人當願眾生依於苦行至究竟處見操行人當
0198c24: 願眾生堅持志行不捨佛道見著甲冑當願眾生常
0199a01: 服善鎧趣無師法見無鎧仗當願眾生永離一切不
0199a02: 善之業見論議人當願眾生於諸異論悉能摧伏見
0199a03: 正命人當願眾生得清淨命不矯威儀若見於王當
0199a04: 願眾生得為法王恒轉正法若見王子當願眾生從
0199a05: 法化生而為佛子若見長者當願眾生善能明斷不
0199a06: 行惡法若見大臣當願眾生恒守正念習行眾善若
0199a07: 見城郭當願眾生得堅固身心無所屈若見王都當
0199a08: 願眾生功德共聚心恒喜樂見處林藪當願眾生應
0199a09: 為天人之所歎仰入里乞食當願眾生入深法界心
0199a10: 無障礙到人門戶當願眾生入於一切佛法之門入
0199a11: 其家已巳當願眾生得入佛乘三世平等見不捨人當
0199a12: 願眾生常不捨離勝功德法見能捨人當願眾生永
0199a13: 得捨離三惡道苦若見空當願眾生其心清淨空
0199a14: 無煩惱若見滿當願眾生具足成滿一切善法若
0199a15: 得恭敬當願眾生恭敬修行一切佛法不得恭敬當
0199a16: 願眾生不行一切不善之法見慚恥人當願眾生具
0199a17: 慚恥行藏護諸根見無慚恥當願眾生捨離無慚住
0199a18: 大慈道若得美食當願眾生滿足其願心無羨欲得
0199a19: 不美食當願眾生莫不獲得諸三昧味得柔食當
0199a20: 願眾生大悲所薰心意柔得麤澀食當願眾生心
0199a21: 無染著絕世貪愛若飯食時當願眾生禪悅為食法
0199a22: 喜充滿若受味時當願眾生得佛上味甘露滿足飯
0199a23: 食已巳訖當願眾生所作皆辦具諸佛法若說法時當
0199a24: 願眾生得無盡辯廣宣法要從舍出時當願眾生深
0199b01: 入佛智永出三界若入水時當願眾生入一切智知
0199b02: 三世等洗浴身體當願眾生身心無垢內外光潔盛
0199b03: 暑炎毒當願眾生捨離眾惱一切皆盡暑退涼初當
0199b04: 願眾生證無上法究竟清涼諷誦經時當願眾生順
0199b05: 佛所說總持不忘若得見佛當願眾生得無礙眼見
0199b06: 一切佛諦觀佛時當願眾生皆如普賢端正嚴好見
0199b07: 佛塔時當願眾生尊重如塔受天人供敬心觀塔當
0199b08: 願眾生諸天及人所共瞻仰頂禮於塔當願眾生一
0199b09: 切天人無能見頂右遶於塔當願眾生所行無逆成
0199b10: 一切智遶塔三當願眾生勤求佛道心無懈歇讚
0199b11: 佛功德當願眾生眾德悉具稱歎無盡讚佛相好當
0199b12: 願眾生成就佛身證無相法若洗足時當願眾生具
0199b13: 神足力所行無礙以時寢息當願眾生身得安隱心
0199b15: 【論】十三佛子菩薩在家已巳下有一百四十大願答
0199b16: 前所問令十信心菩薩常用其心淨其身口意行
0199b17: 如文具明。
0199b18: 【經】佛子若諸菩薩如是用心則獲一切勝妙功德一
0199b19: 切世間諸天魔梵沙門婆羅門乾闥婆阿脩羅等及
0199b20: 以一切聲聞緣覺所不能動。
0199b21: 【論】十四最下佛子若諸菩薩有三行經明依教而
0199b22: 行獲其勝益已巳上以世間有此一百四十種事法
0199b23: 頓翻為一百四十種大願用成十信內修行之心
0199b24: 雖是有為之心能成十住已巳後五位之內理智大
0199c01: 悲之海已巳後入位萬行之海皆由此一百四十大
0199c02: 願勝上緣力之所能成故若初發心菩薩無此之
0199c03: 願所修解脫皆成聲聞獨覺之行設是菩薩但生
0199c04: 淨土無成佛緣為此教中發心菩薩畢竟達此有
0199c05: 為成其理智如也。
0199c06: 賢首品第十二之一
0199c07: 【論】將釋此品約作五門分別一釋品名目二釋品
0199c08: 來意三明品之宗趣四明信心退住五隨文解義
0199c09: 一釋品名目者何故名為賢首為依行立菩薩之
0199c10: 名依菩薩所說之法及行立品之名為賢首者以
0199c11: 明信解如來因果普賢五位行門心行調柔順和
0199c12: 正直深心正念樂集善根常念利生名之為賢創
0199c13: 從凡夫頓彰法界諸佛因果理智一時明現名之
0199c14: 為首此依法主解行立名此賢首者乃是於佛果
0199c15: 海文殊普賢行之賢首為信佛因果理智之首圓
0199c16: 滿法界解行無始終之首故為賢首品以佛文殊
0199c17: 普賢之果行成信者之初首故二釋品來意者為
0199c18: 第二會已巳來五品經但明十信菩薩所修行法門
0199c19: 及一百四十願等法此品明十信中所忻修佛果
0199c20: 所行行願功德廣大故故有此品來也三明宗趣
0199c21: 者明已巳生十信心已巳得福獲益為宗四明信心退
0199c22: 住者有二義一三乘二一乘一三乘者如起信論
0199c23: 有三種發心一信成就發心經一萬劫善根相續
0199c24: 方至不退二者解行發心以佛菩薩教令發心或
0200a01: 自有大悲或以正法欲滅護正法發心論云如是
0200a02: 信心成就得入正定聚畢竟不退名住如來種中
0200a03: 正因已巳前二種是不退發心三證發心者若有眾
0200a04: 生善根微少久遠已巳來煩惱深厚雖值於佛亦得
0200a05: 供養然起人天種子或二乘種子設求大乘者根
0200a06: 則不定或進或退大意自己巳善根微少依他發心
0200a07: 者或以二乘或教令發心者為解行不實皆有得
0200a08: 有證有捨有取總住退位又如起信論云若人修
0200a09: 行一切善法自然歸順真如法故略說方便有四
0200a10: 種一者行根本方便謂觀一切法自性無生離於
0200a11: 妄見不住生死觀一切法因緣和合業果不失起
0200a12: 於大悲修福德攝化眾生不住涅槃以順法性無
0200a13: 生故二者能止方便謂慚媿悔過能止一切惡法
0200a14: 不令增長隨順法性離諸過故三者發起善根增
0200a15: 長方便謂勤供養禮拜三寶讚歎隨喜勸請諸佛
0200a16: 以愛敬心淳厚心故信得增長乃能志求無上之
0200a17: 道又因佛法僧力所護故能消業障善根不退以
0200a18: 隨順法性離癡障故四者大願平等方便所謂願
0200a19: 盡於未來化度一切眾生使無有餘皆令究竟無
0200a20: 餘涅槃以順法性廣大一切眾生平等無二不
0200a21: 念彼此究竟寂滅故菩薩發如是心故則得少分
0200a22: 見於法身以見法身故隨其願力能現八相成道
0200a23: 利益眾生然是菩薩未名法身以其過去無量世
0200a24: 來有漏之業未能決斷隨其所生與微苦相應廣
0200b01: 如彼論說計其少分得見法身即是信滿入十住
0200b02: 位菩薩已巳上是三乘發十信滿心入十住初心初
0200b03: 發心住上以願力故成佛二一乘發心者如此經
0200b04: 十信發心初發心時以初會中如來始成正覺之
0200b05: 果普賢菩薩法界微塵毛孔重重無盡隨根本智
0200b06: 行果而起信心信他諸佛所得之果以第二會中
0200b07: 普光明殿如來報滿之果及行果而自信入修行
0200b08: 金色等十色世界即明自覺之理不動智佛等十
0200b09: 智如來即明是自心所信自心佛智文殊師利即
0200b10: 明自心智上分別妙慧與古今三世諸佛同一體
0200b11: 用分毫不差方名為信發心從此信心以佛名號
0200b12: 品即明所信十方示成正覺佛果之號周四聖
0200b13: 諦品即明三世諸佛所說法門眾生界隨界名
0200b14: 別光明覺品即明如來智慧光明境界照法界
0200b15: 無有盡極令發信心者以觀觀之令心廣博如佛
0200b16: 境故菩薩問明品明十信心菩薩十種所行之法
0200b17: 是自己巳所修之行淨行品一百四十大願即是十
0200b18: 信心位所發大願成大悲門具普賢行此賢首品
0200b19: 明十信心所忻佛果功德無有盡極明初發十信
0200b20: 心誦持此品功德勝過供養十佛剎微塵數佛經
0200b21: 於一劫何況隨其解行而以修治如此經十住初
0200b22: 心纔發心時法爾身十方示成正覺在十住位
0200b23: 發心功德品中至位方明文繁不引其事所因大
0200b24: 意明此經發十信心但以法界不思議乘一切智
0200c01: 乘而發其心不依佛不依佛法不依菩薩法不依
0200c02: 聲聞法獨覺法不依世間法不依出世間法而發
0200c03: 其心但無所依發菩提心但以一切智發菩提心
0200c04: 不如三乘依倚物故發菩提心不依三祇劫後有
0200c05: 佛果故發菩提心不依現在三世有佛果故發菩
0200c06: 提心以是義故入此信者皆無有退故設習氣未
0200c07: 淳熟者暫時念退信及住位一往不退為正信自
0200c08: 己巳身心總是法界佛無自他性故以十方諸佛無
0200c09: 依住智幻住莊嚴門等法界空界法性恒十
0200c10: 方如影對現色身同自身故本不二故體無差別
0200c11: 故十方諸佛智身如影所言如響如是信解當得
0200c12: 成佛我今信者亦如是知如是信解云何有退全
0200c13: 身全心一切境界總是法界一真法身體用理智
0200c14: 住在何所退至何處若也身心有所依住放依
0200c15: 處即有退失自了身心本無依住本無所得一切
0200c16: 語言分別如空中響應無作緣任物成聲本無依
0200c17: 住了如斯法而生信解即無退轉有所依法而發
0200c18: 心者放所得所依著處即有退轉是故起信論
0200c19: 云證發心者多住退位為有所得可證故是故乘
0200c20: 此不思議乘一切智無依住乘發菩提心一往不
0200c21: 退若有退者只為信心不成故於佛教法及如來
0200c22: 所乘有所得故有取捨故未成信故不入信流又
0200c23: 此經云設有菩薩經無量百千那由他劫行六波
0200c24: 羅蜜具六神通由未聞此大方廣佛華嚴經猶名
0201a01: 假名菩薩不真菩薩設復聞時不信不入具如經
0201a02: 說如此品頌云一切世界諸生少有欲求聲聞
0201a03: 乘求獨覺者轉復少趣大乘者甚難遇趣大乘者
0201a04: 猶為易能信此法倍更難又如下頌云有以手擎
0201a05: 十佛剎盡於一劫空中住彼之所作未為難能信
0201a06: 此法倍更難過此難信而能信真信決定不退故
0201a07: 又如此經普賢菩薩云但聞如來名號及所說法
0201a08: 門聞而不信亦能成金剛智種作如人食少金剛
0201a09: 喻若以遠因總不退若以現成佛因即是未信之
0201a10: 人五隨文解義者於此一品經義分為二一長科
0201a11: 當品二隨文解義一長科當品經意於此一品中
0201a12: 長科為十四段。
0201a13: 【經】爾時文殊師利菩薩說無濁亂清淨行大功德已巳
0201a14: 欲顯示菩提心功德故以偈問賢首菩薩曰。
0201a15: 我今已巳為諸菩薩說佛往修清淨行
0201a16: 仁亦當於此會中演暢修行勝功德
0201a17: 【論】一爾時文殊師利已巳下兩行經兩行頌是文殊
0201a18: 師利請說發菩提心功德分。
0201a19: 【經】爾時賢首菩薩以偈答曰。
0201a20: 【論】二爾時賢首菩薩以偈答曰已巳下有七百一十
0201a21: 六行頌是賢首菩薩答末後三行半經明說頌感
0201a22: 諸佛許可分。
0201a23: 【經】善哉仁者應諦聽彼諸功德不可量
0201a24: 我今隨力說少分猶如大海一滴水
0201b01: 若有菩薩初發心誓求當證佛菩提
0201b02: 彼之功德無邊際不可稱量無與等
0201b03: 何況無量無邊劫具修地度諸功德
0201b04: 十方一切諸如來悉共稱揚不能盡
0201b05: 如是無邊大功德我今於中說少分
0201b06: 譬如鳥足所履空亦如大地一微塵
0201b07: 【論】三從初善哉仁者應諦聽已巳下八行頌明發心
0201b08: 功德廣大難量隨力少說分為明菩提心不可以
0201b09: 邊際量故功德還當如是。
0201b10: 【經】菩薩發意求菩提非是無因無有緣
0201b11: 於佛法僧生淨信以是而生廣大心
0201b12: 不求五欲及王位富饒自樂大名稱
0201b13: 但為永滅眾生苦利益世間而發心
0201b14: 常欲利樂諸眾生莊嚴國土供養佛
0201b15: 受持正法修諸智證菩提故而發心
0201b16: 【論】四菩薩發意求菩提已巳下六行頌明初發心所
0201b17: 因分。
0201b18: 【經】深心信解常清淨恭敬尊重一切佛
0201b19: 於法及僧亦如是志誠供養而發心
0201b20: 深信於佛及佛法亦信佛子所行道
0201b21: 及信無上大菩提菩薩以是初發心
0201b22: 信為道元功德母長養一切諸善法
0201b23: 斷除疑網出愛流開示涅槃無上道
0201b24: 信無垢濁心清淨滅除憍慢恭敬本
0201c01: 亦為法藏第一財為清淨手受眾行
0201c02: 信能慧施心無信能歡喜入佛法
0201c03: 信能增長智功德信能必到如來地
0201c04: 信令諸根淨明利信力堅固無能壞
0201c05: 信能永滅煩惱本信能專向佛功德
0201c06: 信於境界無所著遠離諸難得無難
0201c07: 信能超出眾魔路示現無上解脫道
0201c08: 信為功德不壞種信能生長菩提樹
0201c09: 信能增益最勝智信能示現一切佛
0201c11: 譬如一切世間中而有隨意妙寶珠
0201c12: 【論】五深心信解常清淨已巳下十八行頌明信三寶
0201c13: 增益分。
0201c14: 
0201c15: 大方廣佛新華嚴經合論卷第二十九
0201c16: 
0201c17: 音切
0201c18: 奢式車切。猗於宜切。羼初限切。軛厄音。統他孔切。束王玉切。嚼在爵
0201c19: 切。裙音。噬時制切。盥貫音。掌之兩切。錫昔音。趾之市切。怯去業切。
0201c20: 弱若音。謙苦兼切。坌蒲悶切。棘紀力切。陂彼為切。翦即淺切。沼之遶
0201c21: 切。圃布音。耘于君切。苑於遠切。操倉到切。冑除救切。鎧苦改切。仗
0201c22: 丈音。矯居夭切。藪蘇口切。澀色立切。羨似面切。寤吾故切。睡是為切。
0201c23: 寢七稔切。誘與久切。蟄直立切。翻孚元切。虧去危切。娛遇俱切。迄
0201c24: 呼乙切。
