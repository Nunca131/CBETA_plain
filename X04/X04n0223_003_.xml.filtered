0026b01: 大方廣佛新華嚴經合論卷第三
0026b02: 唐于闐國三藏沙門實叉難陀譯經
0026b03: 唐太原方山長者李通玄造論
0026b04: 唐福州開元寺沙門志寧釐經合論
0026b05: 【論】第二明依宗教別夫大覺出興稱真智而自在
0026b06: 法身無際等品以同軀任器現形應根施教如
0026b07: 空谷響應擊成音谷響無心亦無處所但以隨緣
0026b08: 而能普應如來設教亦復如是稱自根緣得自心
0026b09: 之法隨根增廣而成熟之示無常宗而成立教對
0026b10: 病施藥病痊藥除一念之間雨無量法稱周法界
0026b11: 對現色身法既無窮宗教無盡無前後際普備諸
0026b12: 根但為眾生自分前後且如毗盧遮那之教無始
0026b13: 無終稱性無方無斷無絕隨其根類自見入胎出
0026b14: 家說法始終教行入寂涅槃其實如來本不如是
0026b15: 即法華經亦說吾從成佛已巳來經無量阿僧祇劫
0026b16: 以性海圓智一念即無量劫也如是圓智何有前
0026b17: 後者焉此經云入剎那際三昧示現初生涅槃又
0026b18: 如此經中兜率天子三生十地第二生上猶從惡
0026b19: 道中來蒙光照身生於兜率天上得離城三昧便
0026b20: 見如來住金剛寶地化大菩薩在閻浮提始入母
0026b21: 胎又法華經云眾生見劫盡大火所燒時我此土
0026b22: 安穩有何前後教之差別也但隨一期同而且異
0026b23: 約立先德十家之教行也約為軌範餘可准知第
0026b24: 一後魏菩提留支立一音教第二陳朝真諦三藏
0026c01: 立二教同時第三後魏光統律師立三種教第四
0026c02: 齊朝大衍法師立四種教第五護身法師立五種
0026c03: 教第六陳朝南嶽思禪師智者等立四教同時第
0026c04: 七唐朝海東新羅國元曉法師造此經疏亦立四
0026c05: 教第八唐朝吉藏法師立三種教第九梁朝光宅
0026c06: 寺雲法師立四教第十唐朝江南印法師立二教
0026c07: 第一後魏菩提留支立一音教者謂一切聖教唯
0026c08: 是如來一圓音教但隨根異故種種差殊如經一
0026c09: 雨所潤等經云佛以一音演說法眾生隨類各得
0026c10: 解第二陳朝真諦三藏立二教者謂一漸二頓約
0026c11: 漸悟菩薩大由小起所設具有三乘之教名為漸
0026c12: 即涅槃等經若約直往頓機大不由小起所設教
0026c13: 唯菩薩乘是故名為頓即華嚴經是大遠法師亦
0026c14: 同此說第三後魏光統律師承習佛陀三藏立三
0026c16: 一法中具足演說一切法謂常與無常空不空等
0026c17: 教一切具說更無漸次故名為頓二為上達之人
0026c18: 分契佛境者說於如來解脫無礙究竟果德圓極
0026c19: 祕密自在法門故名圓教於二教之上分為三教
0026c20: 第四齊朝大衍法師立四教者一因緣教謂小乘
0026c21: 薩婆多等部二假名教謂成實論及經部等三不
0026c22: 實教謂般若說即空理明一切不實等四真宗教
0026c23: 謂華嚴涅槃法界真理性等第五護身法師立五
0026c24: 教者謂於前等四教內真如佛性以為真教即涅
0027a01: 槃經是第五法界教即華嚴明法界自在無礙門
0027a02: 是第六陳朝南嶽思禪師智者禪師等立四教一
0027a03: 三藏教亦名小乘教如法華經云不得親近小乘
0027a04: 三藏學者智論中小乘為三藏大乘為摩訶衍藏
0027a05: 二名通教亦名漸教謂大乘經中通說三乘通備
0027a06: 三根又如大品經中乾慧地等通三乘者是三名
0027a07: 別教亦名頓教謂頓說大乘經中所說法門道理
0027a08: 不通小乘者是也四謂圓教亦名祕密教說法界
0027a09: 自在具足圓滿一即一切一切即一無礙法門華
0027a10: 嚴法華經等是也第七唐朝海東新羅國元曉法
0027a11: 師造此經疏亦立四教一三乘別教謂如四諦教
0027a12: 緣起經等二三乘通教謂如般若教深密經等三
0027a13: 三乘分教如瓔珞經及梵網等經四一乘滿教謂
0027a14: 如華嚴經普賢教釋四別如彼疏中第八唐朝吉
0027a15: 藏法師立三種教謂三輪一根本法輪即華嚴經
0027a16: 最初說二支末法輪即三乘等於後所說三攝末
0027a17: 歸本法輪法華經四十年後說迴三入一之教第
0027a18: 九梁朝光宅寺雲法師立四教者謂如法華經中
0027a19: 臨門三車即為三乘四衢道中所授大白牛車為
0027a20: 第四乘以臨門牛車亦同羊鹿俱不得故若不爾
0027a21: 長者宅內引諸子時云此三車指在門外諸子出
0027a22: 宅即合得車如何出已巳索本所指之車而不得故
0027a23: 後更索耶故知是權同於羊鹿也以是大乘權教
0027a24: 方便說故具釋如彼法華疏中第十唐朝江南印
0027b01: 法師立二教一釋迦經名屈曲教以逐機性隨計
0027b02: 說故二華嚴經盧舍那十身等教彼法師立二教
0027b03: 略有四別一主別謂彼釋迦化身所說此是舍那
0027b04: 十身所說二處別謂彼說娑婆世界木樹草座上
0027b05: 所說此經於蓮華藏世界寶樹金座上說三眾別
0027b06: 謂彼與聲聞及菩薩說此唯菩薩極位同說四說
0027b07: 別謂彼但是當方所說此要論十方同說一如華
0027b08: 嚴經中說已巳上十家所釋並依今唐朝吉藏法師
0027b09: 所集同異各是一家是當世英才智超品皆
0027b10: 為統賢靈之法將開佛日之明燈不可是非加其
0027b11: 名也但知仰敬其高旨只如思智二德位已巳昇堂
0027b13: 果位於今辰道齊遐古只如佛說內外中間之言
0027b14: 遂即入定後有五百阿羅漢各解此言佛出定後
0027b15: 同問世尊誰當佛意佛言非我意諸人問佛既
0027b16: 不當佛意將無得罪佛言雖非我意各順正理堪
0027b17: 為聖教有福無罪況此諸德所說各有典據然今
0027b18: 唐朝藏法師承習儼法師為門人立教深有道理
0027b19: 亦可敘其指趣一小乘教二大乘始教三終教四
0027b20: 頓教五圓教初小乘可知二始教者深密經中立
0027b21: 第三時教同許定性二乘俱不成佛故今會總為
0027b22: 一教此說未盡大乘法理是故立為大乘始教三
0027b23: 終教者定性二乘無佛性者及闡提悉當成佛猶
0027b24: 未盡大乘至極之說立為終教然上始終二教
0027c01: 依地位漸次修成俱為漸教四頓教者但一念不
0027c02: 生即名為佛不從地位漸次而說故立為頓教如
0027c03: 思益經得諸法正性者不從一地至一地楞伽經
0027c04: 云初地即八地乃至無所有有何等次又下十地
0027c05: 品中十地猶如空中鳥跡豈有差別可得具如諸
0027c06: 法無行經等說五圓教者一位即一切位一切位
0027c07: 即一位故十信滿心即攝六位成正覺等依普賢
0027c08: 法界帝網重重主伴具足故名圓教如此經等說
0027c09: 藏法師作如是和會又西域戒賢法師遠承彌勒
0027c10: 無著近踵護法難陀依深密經瑜伽等論立三種
0027c11: 教謂佛初鹿園說小乘法雖說生空猶未說法空
0027c12: 真理以非了義即四阿含等經是第二時中雖依
0027c13: 遍計所執自性說諸法空然猶未說依他圓成唯
0027c14: 識道理故亦非了義即諸部般若等教是第三時
0027c15: 中方就大乘正理具說三性三無性等唯識二諦
0027c16: 方為了義即解深密經等又此三位各三義釋一
0027c17: 機二說教三顯理且初唯攝聲聞唯說小乘唯顯
0027c18: 生空二唯攝菩薩唯說大乘唯顯二空三普攝諸
0027c19: 機通說諸乘具顯空有是故前二攝機理各有闕
0027c20: 故非了義後一教無不攝故教無不具理無不圓
0027c21: 故為了義又智光論師遠承文殊龍樹近稟提婆
0027c22: 清辯依般若等經中觀等論亦立三教謂佛初鹿
0027c23: 園為諸小根說小乘法明心境俱有第二時中為
0027c24: 彼中根說法相大乘明境空心有唯識道理以根
0028a01: 猶劣故未能全入平等真空故作是說第三時中
0028a02: 為上根說無相大乘辯心境俱空平等一味為真
0028a03: 了義又此三位亦三義釋先攝初機者初時唯攝
0028a04: 二乘人機二通攝大小三機以此宗許一分二乘
0028a05: 不向佛果三唯攝菩薩通於漸頓以諸二乘悉向
0028a06: 佛果更無餘路故二約教者初說小乘二說通三
0028a07: 後唯一乘三約顯理者初破外道自然性故說緣
0028a09: 此緣生以為假有以彼怖畏此真空故猶存假有
0028a10: 而接引之方於後時就究竟大乘說此緣生即是
0028a11: 性空平等一味不礙二諦是故法相大乘有所得
0028a12: 等屬第二教非真了義此三教次第如智光論師
0028a13: 說此乃西國法將立教各有一途皆詮聖教在彼
0028a14: 一方軌式仰惟高旨未可僉量但通玄自參聖教
0028a15: 隨己巳管窺以述意懷用呈後哲准其教旨略立十
0028a16: 種教總該佛日出興始終教意何者為十第一時
0028a17: 說小乘純有教第二時說般若破有明空教第三
0028a18: 時說解深密經和會空有明不空不有教第四時
0028a19: 說楞伽經明契假即真教第五時說維摩經明即
0028a20: 俗恒真教第六時說法華經明引權歸實教第七
0028a21: 時說涅槃經令諸三乘捨權向實教第八時說華
0028a22: 嚴經於剎那之際通攝十世圓融無始終前後通
0028a23: 該教第九共不共教第十不共共教第一時說小
0028a24: 乘純有教者為諸凡夫繫著世法以為實有隨於
0028b01: 色塵作諸不善以不善故墮於苦趣還將有法轡
0028b02: 勒彼心以戒防護制諸不善故名純有教於小乘
0028b03: 中還說無表性戒等通其大體但隨根性用事不
0028b04: 同如菩薩戒亦爾經云若人受佛戒即入諸佛位
0028b05: 亦以性戒論之又云如是千百億各接微塵眾俱
0028b06: 來至我所者所謂初以化身化報引接後以令歸
0028b07: 法身實報若上根者法身事理一時為依本故第
0028b08: 二時說般若破有明空教者既說小乘實有令成
0028b09: 軌範制其身語意得住善法即說生空等觀方說
0028b10: 法空教破彼繫著漸向法身第三時說解深密經
0028b11: 為和會空有教者為於前空有二教和會令邊見
0028b12: 者不滯空有二門為不空不有教為二乘人滅識
0028b13: 證寂住寂無知為迴彼故寄說第九阿陀那識為
0028b14: 純淨識五六七八等識常依彼九識以為依止凡
0028b15: 愚不了妄執為我如水瀑流不離水體諸波浪等
0028b16: 以水為依五六七八識常以淨識為依故漸迴二
0028b17: 乘之心達識成智何故安立九識為淨識者為二
0028b18: 乘人久於生死業種六七八識有怖畏故恐彼難
0028b19: 信方便於生死種外別立淨識漸漸引之意欲使
0028b20: 令留惑不滅使令悲智漸漸得生深密經云如是
0028b21: 菩薩雖由法住以智為依止漸令空見達識成智
0028b23: 為大乘根堪之者頓說第八業種之識名為如來
0028b24: 藏識又云得相者曰識不得相曰智又經云藏識
0028c01: 海常住境界風所動此經直於無明業種以明智
0028c02: 門明與無明其性不二起信論亦同此說此教雖
0028c03: 說無明業種成智猶希出俗未現同纏也第五說
0028c04: 維摩經時明即俗恒真教者為維摩經中不以聲
0028c05: 聞二乘及三乘菩薩為知法者故是以十大弟子
0028c06: 杜口於毗耶彌勒光嚴息芳言於法席此經破前
0028c07: 四種教中菩薩聲聞染淨未融常忻出俗即以淨
0028c08: 名身居俗士明即俗常真壞彼淨相常懷染淨故
0028c09: 說有身為如來種無明有愛為種等使令三乘之
0028c10: 眾淨相心亡出俗入纏平等無礙方明實德也為
0028c11: 有實宗還現實報淨土如佛以足指按地所現之
0028c12: 土是也為三乘根劣藉佛神通信劣土亡非自證
0028c13: 故自餘之意前判教分宗門中已巳說是故此維摩
0028c14: 經明即俗恒真教故以文殊為法身即以維摩詰
0028c15: 明入纏之行即以法身為體以行為用此經乃令
0028c16: 體用自相問答為三乘樂學如如空理厭假修真
0028c17: 積行多生方成佛者令歸法界性相理事因果同
0028c18: 時此經同別前已巳判教分宗門中已巳說訖第六時
0028c19: 說法華經引權歸實教者為羅漢隨空會寂緣覺
0028c20: 會十二緣生法皆無體性以明六根識及名色心
0028c21: 境三事自性無生如是二人皆心識滅三界業滅
0028c22: 智慈不生又為法明空以空破惑樂生淨土及
0028c23: 留惑潤生菩薩不了一切眾生無明諸惑皆從
0028c24: 一切如來根本性清淨普光明無中邊智之所生
0029a01: 皆有淨土穢土自佛他佛忻厭等諸邪見不稱真
0029a02: 理引此三根令歸本智故即以妙法蓮華令知無
0029a03: 明生死性本唯智體性自無染但迷悟不同無有
0029a04: 二性以蓮華像之引彼三根令歸本故是故法華
0029a05: 經云明世間相常住一如判教分宗中已巳說第七
0029a06: 說涅槃經時令諸三乘捨權向實教者為餘三乘
0029a08: 得成佛令起信進修行於此經中明一切有情皆
0029a09: 有佛性如佛無異但為無明覆故不見前為三權
0029a10: 末後是實是三乘中修假真如及空教三祇之滿
0029a11: 極是見性之初門於中佛與迦葉菩薩問答亦和
0029a12: 會初成正覺時為大菩薩說法界法門時道理故
0029a13: 更有餘同別意前已巳判教分宗門中已巳說涅槃經
0029a14: 是三乘中捨權就實相盡見性之門法華即是捨
0029a15: 權就實智法界緣起理事性相之門二部之經俱
0029a16: 是三乘中第六時教但為化相門中說時前後故
0029a17: 分涅槃經為第七時教然其智境無有次第古今
0029a18: 時也第八說華嚴經時於剎那際通攝三世及十
0029a19: 世圓融教者如經說云入剎那際三昧降神受生
0029a20: 八相成道入涅槃總不移時為依本性理智本無
0029a21: 時故非權依本也故名為入非是本法性中而有
0029a22: 出入三昧以化儀軌則施方便言不可無言滯其
0029a23: 化跡令諸品都無所歸是故諸明人莫隨其言
0029a24: 言佛世尊一人入剎那際三昧諸佛世尊當於法
0029b01: 身智海與眾生數等諸三昧門應眾生見本無出
0029b02: 入應如是知如來三昧出入之相此經教門無始
0029b03: 無終是佛實報果德性相圓周若求其頭尾長矩
0029b04: 始終路絕該括諸教諸行世間境界一切行解依
0029b05: 本總作一時一際法門本如是故該彼三世諸時
0029b06: 為一際一剎那時教猶如眾流皆歸海故出此法
0029b07: 外別生情量總是權門非究竟說如此法門佛不
0029b08: 出世亦無涅槃為依本法非情教故依本法者即
0029b09: 無出入依權學者即說出世入般涅槃從初發心
0029b10: 十住之首以三昧力頓印三界三世一際諸法一
0029b11: 味解脫涅槃常寂滅味更無始終因果一際諸性
0029b12: 一性諸智一智諸相一相諸行一行三世一念一
0029b13: 念三世乃至十世如是等法自在無礙此經法門
0029b14: 無始無終名為常轉法輪是故此經教門依本安
0029b15: 立以備大根依本一際不立始終為非妄見故
0029b16: 入一總得餘為法界一際故不同權學見未盡故
0029b17: 入餘總得一為法界體無礙故如圓珠無方如明
0029b18: 鏡頓照如空無隔如響無依如影不礙如化人
0029b19: 所生此法門者是該括始終一際圓滿無礙無成
0029b20: 無壞無出無沒常轉法輪若人了得此法門者佛
0029b21: 智自然智無師智之所現前為此法無出沒故還
0029b22: 以自然無出沒智而自能得之非情計思量之所
0029b23: 能得也一切權教法門總在其中一時而說為諸
0029b24: 權教不出法界無三世故各依自見無量差殊此
0029c01: 一乘教是始成正覺時說若依情是最初成佛時
0029c02: 說若依智無始終說第九共不共教者為說諸大
0029c03: 乘經人天三乘同聞得益各別又華嚴經於一毛
0029c04: 量處及以一塵中諸佛轉法輪眾生解差別又經
0029c05: 云菩薩在一小眾生身中成等正覺轉法輪度無
0029c06: 量眾生其此小眾生不知不覺此乃常與眾生共
0029c07: 及以大小乘共在佛海中身之與心本無差別然
0029c08: 見佛不見佛聞法不聞法解脫知見大小及苦樂
0029c09: 各各不同是故名為共不共教又經云入剎那際
0029c10: 三昧示現從兜率天降神母胎出現轉法輪入涅
0029c11: 槃此乃於無時之中諸眾生等自得時分見初中
0029c12: 後於一音法內自得天人小乘大乘佛乘自得道
0029c13: 果各各不同見佛住劫壽命長短各自差別而實
0029c14: 如來性無造作無生無滅然以無作法性無垢白
0029c15: 淨之智自體清淨與一切眾生本來體同故稱眾
0029c16: 生應見應聞不違彼念為法性智本無造作者以
0029c17: 法性智自在故能稱彼念令無失時如是與佛共
0029c18: 法共智共時共身共心共乘以知見解脫各各不
0029c19: 共故言共不共教亦如五百聲聞共在華嚴會而
0029c20: 如聾如盲是其事也第十不共共教者如華嚴經
0029c21: 中十方雲集諸來菩薩及佛國土所從來方不同
0029c22: 各別所共同聲說法總同聞法獲益能同能別又
0029c23: 於會中天龍八部人非人等各各差殊同得聞毗
0029c24: 盧遮那果德法門具同具別自在諸餘三乘亦有
0030a01: 如是不共共教准例可知如是十教總是如來於
0030a02: 本法界一剎那際一時一聲頓印如響隨諸眾生
0030a03: 自分根力漸頓不同是故於今以圓數故略分十
0030a04: 種教門用彰進修解行差別如上十時教門總是
0030a05: 如來無三世智海一時說故由根聞故大小及時
0030a06: 分差別自根而生。
0030a07: 第三明教義差別
0030a08: 夫三界大雄應真寂寞身心性相都無所為然以
0030a09: 性起大悲稱法同體從無作智隨緣教生一雨普
0030a10: 滋任生各異或名同而義別即漸教十地圓教十地等或言別
0030a11: 而義同十方世界法門皆是四諦法門或理事兩乖或體用相徹
0030a13: 法劣器廣則道圓稱物所宜大小隨見或同言而
0030a14: 解別或異語而齊知當類所堪應時施設或樂門
0030a15: 前之駕廢遊露地之乘且約最上之徒及以漸漸
0030a16: 之眾麤陳十法義理差殊使得始學之流不以滯
0030a17: 權而妨實者也其十門者一佛日出興教主別二
0030a18: 光明表法現相別三問答所詮主伴別四所示因
0030a19: 圓果滿別五地位所行行相別六重令善財證法
0030a20: 別七明六位菩薩來眾別八明所施法門理事別
0030a21: 九與諸三乘得果別十所付法藏流通別。
0030a22: 第一佛日出興教主別者此教即以毗盧遮那為
0030a23: 教主也梵云毗者種種盧遮那云光明遍照又毗
0030a24: 之云遍以大智種種光明照諸眾生根機此即以
0030b01: 法身悲智為名不同權教以姓為號牟尼者此云
0030b02: 寂默但且讚法體無說不言智悲但有三十二相
0030b03: 八十種好不具無邊相海故又是剃除鬚髮非是
0030b04: 頂著華冠佛故是同三乘出俗者故不同此教即
0030b05: 俗即真無出入故如毗盧遮那如來大約且以九
0030b06: 十七種大人之相頂上華冠具足嚴好三十二種
0030b08: 經說一一相中及以隨好皆無盡相。
0030b09: 第二光明表法現相別者除如來十身相海品中
0030b10: 九十七種相中所放光明亦除夜摩天等所放光
0030b11: 明但且直論表法光明始終有十一一皆表因果
0030b12: 次第十信十住十行十迴向十地等位其中行相
0030b13: 無有亂不同餘教化佛放光或放多光或放一
0030b14: 光而無十或全身悉放而無次或放果光而無因
0030b15: 或放因光而無果如法華經直放眉間毫相果光
0030b16: 而無足輪下信位因光如大品經中佛放足輪下
0030b17: 光及全身一時盡放光明一時普攝三乘因果直
0030b18: 從下向上以放光明以成漸次從凡向聖多劫積
0030b19: 修行滿之後方成果德不同此經放光從果成因
0030b20: 以因成果因果一體不壞進修第一先放齒間十
0030b21: 種光明莊嚴法界一切道場為初登正覺十方告
0030b22: 眾使令咸集如經廣明此為莊嚴告眾雲集光故
0030b23: 第二放眉間果光入足輪中以果成因起信之首
0030b24: 第三然後還從足輪下放出所入果光用照金色
0030c01: 世界不動智佛還是果佛亦是根本金剛智體文
0030c02: 殊師利即是初心及究竟成果已巳來所覺根本法
0030c03: 身成智之母以彼眉間果光入足輪中即是以果
0030c04: 成因還以足輪下所入之果光復出照金色世界
0030c05: 不動智佛即是用因成果用果成因因果頓示用
0030c06: 成初信之門即以智首等十首菩薩用成信位其
0030c07: 位行相後當廣明第四又說十住品時昇須彌頂
0030c08: 上如來於足指端放光以明發足之始見道之初
0030c09: 以三昧力住法之頂從前信位入真實證須彌山
0030c10: 者明因止而慧明以入十住聖位之中要定方能
0030c11: 真證慧明也故十住位菩薩下名共同皆名為慧
0030c12: 第五如來昇夜摩天上放足趺上光以明用成行
0030c13: 位此天離地際故說十行位也表依空起行用也
0030c14: 表法以明先證法身根本智慧始行萬行第六昇
0030c15: 兜率天宮品中如來膝上放光說十迴向表此天
0030c16: 處欲界之中理事無礙故名迴向初發心住時理
0030c17: 事無礙非獨此處方有迴向但以次第名言法須
0030c18: 安立然實體中一一位中皆具足也膝者明屈伸
0030c19: 迴旋自在故說迴向義也表真俗自在故生死涅
0030c20: 槃自在成智悲故也第七他化自在天中放眉間
0030c21: 毫相果德光明說十地位也為十地菩薩因果位
0030c22: 終故還像此天依他起化無自心化故表十地菩
0030c23: 薩但為眾生所須教化自無業化又於欲界之際
0030c24: 即無欲故還同四禪及出三界之法門故異彼小
0031a01: 乘修生涅槃出三界惑故又異權教菩薩於第四
0031a02: 禪中成十地故又從兜率天超過化樂天至他化
0031a03: 自在天者表十地位法法界故不須次第上界
0031a04: 四禪亦在其會不來而到不往而至不動而見故
0031a05: 上下諸天皆處其中十方世界悉在毛孔但以表
0031a06: 法階降如是實無上下彼此往來十一地普賢佛
0031a07: 華三昧會在第三禪天說來文未足第八如來普
0031a08: 光明殿說如來出現品放眉間毫光灌文殊頂明
0031a09: 前他化天上十地果終第三禪中等覺位畢設法
0031a10: 已巳成陳施本教行相規模規摸既終因果圓備設
0031a11: 教既畢後方出現未說法門何名出現又世主妙
0031a12: 嚴品中始成正覺出現起自信心修行五位五位
0031a13: 既成佛果自現後出現品中即明自己巳證修果終
0031a14: 自己巳稱法所見出現又明從初始終於佛法界體
0031a15: 上安諸地位次第之門於始於終長明出現本來
0031a16: 一際無前無後放光灌文殊之頂以果光灌果法
0031a17: 以文殊是佛法身根本智欲令文殊普賢菩薩共
0031a18: 相問答結會五位始終因果體用徹故文殊菩薩
0031a19: 知而故問經云誰為佛長子我今當問誰於是如
0031a20: 來放口中光灌普賢口第九如來口中放光灌普
0031a21: 賢口口中光者是佛教光欲令普賢以差別智說
0031a22: 佛出現果德法門文殊因佛放光始知問法之處
0031a23: 夫聖智本自相知今以佛法印成用成後則此乃
0031a24: 九度放光以成一部經之始終法則結會已巳前五
0031b01: 位因果體用之門此之三人始終不相離故以明
0031b02: 如來是文殊普賢二人之果第十復更於給園之
0031b03: 內更放眉間毫相果光明以上五位因果已巳成還
0031b04: 將果法用利眾生故入法界品中令人天凡夫六
0031b05: 千比丘五百優婆塞五百優婆夷五百童男女等
0031b06: 皆令於此法門得道成佛更餘廣意後當更明從
0031b07: 此已巳上十度放光於中表意各有分劑此經放光
0031b08: 具足表德圓滿故具足其十皆周法界不同化佛
0031b09: 所放光明說一部經時或一度放光或即全身未
0031b10: 曾有如此經中圓周始終一一成備德具其十也
0031b11: 但言說十備德無盡十為圓數故也。
0031b12: 第三問答所詮主伴別者說此一部經之問答體
0031b13: 用所乘宗之大意總相具德有三一佛二文殊三
0031b14: 普賢佛表果德無言當不可說不可修不可得不
0031b15: 可證但因成果自得文殊因位可說以此說法身
0031b16: 果德勸修普賢自行可行行其行海充滿法界故
0031b17: 用此三德將為利樂眾生文殊成讚法身本智普
0031b18: 賢成其差別智之行德一切諸佛皆依此二尊者
0031b19: 以為師範而能成就大菩提之極果或說普賢為
0031b20: 長子為建行成滿眾生故或說文殊為小男為創
0031b21: 始發心證法身本智佛性之首為最初證法身本
0031b22: 智佛性為初生諸佛聖性智慧家故為啟蒙發明
0031b23: 之首故為小男主東北方為艮卦艮為小男又為
0031b24: 山為石在丑寅兩間表平旦創明暗相已巳無日光
0031c01: 未著像啟蒙之首十住初心創見道也故指文殊
0031c02: 師利在東北方清涼山也且取此閻浮之洲境位
0031c03: 也託法在於世間使令易解又經云一切處文殊
0031c04: 師利即明法身也又過東方十佛剎微塵世界
0031c05: 有金色世界有文殊師利又十方文殊師利所從
0031c06: 來國金色世界金為白色其相黃體白而黃相者
0031c07: 即明法身佛性智也體白淨清潔非屬色形身心
0031c08: 無染非如世間色白之白也法身佛性無心無身
0031c09: 任性無作緣緣自淨物物無心唯無依智名為白
0031c10: 淨若諸菩薩證如是性如是智身皆黃色為黃為
0031c11: 福慶之色無貪嗔恚即有和氣智慈益物之德也
0031c12: 經云應真菩薩皆真金色也故言文殊師利從金
0031c13: 色世界來者明一切處法皆真也表一真法界也
0031c14: 普賢長子者位在東方卯位為震卦震為長男為
0031c15: 頭為首為青龍為吉慶為春生為建法則之初也
0031c16: 世間佛法皆取東方為初首表像日出咸照萬物
0031c17: 悉皆明了堪施作務隨緣運用故普賢為行首故
0031c18: 為長男也觀音為悲首位在西方住金剛山之西
0031c19: 阿說慈悲經西為酉位酉為兌卦兌為金為白虎
0031c20: 為凶危為秋煞故以慈悲觀音主之於不善處行
0031c21: 慈是觀音也文殊普賢觀音三法是十方諸佛共
0031c22: 行為善財童子十迴向中第七慈悲位中善知識
0031c23: 餘廣義後當更明佛法無言以用世間法託事表
0031c24: 之有言說者皆是世間法也若也無言啟蒙何達
0032a01: 以此義故用佛文殊普賢觀音三德互為主伴以
0032a02: 成法則化利眾生之首佛收一切果文殊收一切
0032a03: 所行因果法身本智普賢收一切因果行身差別
0032a04: 智以此義故或說文殊普賢為一切諸佛之師或
0032a05: 說文殊普賢為小男長子三人互體成一法界之
0032a06: 體用也即文殊為始見道初法身本智之門普賢
0032a07: 即為始見道之後行行之門佛即二事之中無作
0032a08: 體也故以文殊法身該此一部之教所說法身本
0032a09: 智備一切眾生初見道門普賢該此一部之教所
0032a10: 說行門差別智備一切眾生行行之門法行具足
0032a11: 名之為佛化佛教中無此所表涅槃經中佛隱身
0032a12: 不現昔雪山童子所得了諸行無常是生滅法獨
0032a13: 表法身涅槃無有行故大品經中薩陀波倫菩薩
0032a14: 求般若波羅蜜門具六波羅蜜未有方便波羅蜜
0032a15: 願力智等十波羅蜜但為引聲聞人天小器未堪
0032a16: 聞方便願力智等波羅蜜也六波羅蜜中無方便
0032a17: 波羅蜜者為方便波羅蜜行於非道彼小器未堪
0032a18: 聞也何以然者有畏愛故及於彼經中多有聲聞
0032a19: 人共佛為問答非大菩薩故設有菩薩非文殊普
0032a20: 賢故設有文殊無普賢者表未具行故設有普賢
0032a21: 無文殊者明不見法身本智慧故設有文殊普賢
0032a22: 不自相問答明理事未徹故又不言一切處文殊
0032a23: 一切處及微塵中普賢行眾行故又化佛自為問
0032a24: 答主但有因果行待三僧祇劫之後為引小器之
0032b01: 徒未說即因即果理事圓融十住初心即是佛故
0032b02: 無前後際故頓全法界故真俗俱真以此不同用
0032b03: 例化佛所說之教無如此經也一切諸教皆權施
0032b04: 設引彼諸根咸來至此華嚴大海入毗盧遮那一
0032b05: 真境界以三乘空觀折伏現行無明不生不滅根
0032b06: 本智未具差別智故忻生他土厭此娑婆設有住
0032b07: 者猶言留惑也又此經中善財童子依十住中
0032b08: 行五位法門行相行滿故以此十住位內具有
0032b09: 十地行門以表此法德用滿故不同餘教行也如
0032b10: 雪山童子見一善知識得一法門薩陀波倫亦然
0032b11: 法華經中略示龍女成佛猶指南方非為法界自
0032b12: 他圓滿故分示少多仍問答主別教主即是化佛
0032b13: 穢國設化令淨非實淨土仍移人天置於他土仍
0032b14: 彼此未終也若說有經與餘經別者事廣而難終
0032b15: 略而言之且復如是。
0032b16: 
0032b17: 大方廣佛新華嚴經合論卷第三
0032b18: 
0032b19: 音切
0032b20: 擊古歷切。嶽岳音。祕兵備切。踵之隴切。瑜羊朱切。稟筆錦切。僉七
0032b21: 切。窺去隨切。轡祕音。析先擊切。羸力為切。鐶戶關切。串古患切。
