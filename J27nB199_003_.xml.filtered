0546c01: 雪關和尚語錄卷三
0546c02: 侍者傳善輯
0546c03: 拈古
0546c04: 陳操尚書一日齋僧躬自行餅一僧展手擬接公卻
0546c05: 縮手僧無語公曰果然果然又問僧有個事與上座
0546c06: 商量得麼曰合取狗口公自摑口曰某甲罪過僧曰
0546c07: 知過必改公曰就闍黎乞取口喫飯得麼一日同眾
0546c08: 官登樓次見數僧行過一官人曰來者總是行腳僧
0546c09: 公曰不是曰焉知不是公曰待近來與勘過及僧至
0546c10: 樓前公驀召上座僧皆舉首公曰不信道。
0546c11: 拈曰陳尚書之機辨峻比雲門辣似睦州蓋從二
0546c12: 師處得來故縱奪臨時殺活自在真宗門入作所
0546c13: 以下刃最緊也還識尚書麼電火難追影風雷莫
0546c14: 辨真。
0546c15: 韓文公問大顛云云。
0546c16: 拈曰首座眼親顛師手快一般抵對佛法妙在見
0546c17: 幾而作據款結案也是正令當行不為屈棒文公
0546c18: 猶是俗漢當時若開眼未免傍觀拍掌還知大顛
0546c19: 打首座意麼翻雲全在我覆雨更繇誰。
0546c20: 高仲貽太傅參芙蓉楷禪師蓉令去其所重扣已巳而
0546c21: 參一日忽造微密呈偈曰懸崖撒手任縱橫大地虛
0546c22: 空自坦平照壑耀巖不借月菴頭別有一簾明。
0546c23: 拈曰此老所詣處坦夷明白可謂山河大地不礙
0546c24: 眼光若要擺手過漳江更須撤卻簾兒相見始得
0546c25: 假如相見時如何家庭纔轉步道路又分攜。
0546c26: 洪州許刺剌史式一日與泐潭澄上藍溥坐次潭問聞
0546c27: 郎中道夜坐連雲石春栽帶雨松當時荅洞山甚麼
0547a01: 話公曰今日放衙早潭曰聞荅泗洲大聖在楊州出
0547a02: 現底是否公曰別點茶來潭曰名不虛傳公曰和尚
0547a03: 早晚回山潭曰今日被上藍覷破藍便喝潭曰須是
0547a04: 你始得公曰不奈船何打破戽斗。
0547a05: 拈曰賊來須趁客來須待一個引玉拋磚一個埋
0547a06: 兵掉鬥無端殃及上藍真個是不奈船何打破戽
0547a07: 斗要識三大老面目麼琵琶隨手撥簫鼓應時鳴。
0547a08: 黃山谷居士初好作艷詞得圓通秀禪師激發遂悔
0547a09: 過絕筆後參晦堂因聞木樨香釋然。
0547a10: 拈曰吾無隱乎爾桂子月中落爾無隱乎我天香
0547a11: 雲外飄山谷不遇晦堂鼻孔撩天搊他不住雖然
0547a12: 薦得些子爭奈腳跟紅線猶未斷在何也路頭纔
0547a13: 撞入關鎖轉難通。
0547a14: 山谷居士因謁死心禪師隨眾入室心見張目問曰
0547a15: 新長老死學士死燒作兩堆灰向甚麼處相見公無
0547a16: 語心約出曰晦堂處參得底使未著在後左官黔南
0547a17: 道力愈勝於無思念中頃明死心所問報以書曰往
0547a18: 年嘗蒙苦口提攜長如醉夢依稀在光影中蓋疑情
0547a19: 不盡命根不斷故望崖而退耳謫官在黔南道中晝
0547a20: 臥覺來忽爾尋思被天下老和尚謾了多少惟有死
0547a21: 心道人不肯乃是第一相為也。
0547a22: 拈曰鐵面去皮晦堂析肉死心又敲骨出髓矣山
0547a23: 谷居士悟入深奧得三尊宿爐韝之力也秪如疑
0547a24: 情盡命根斷死心道人還肯他也未鐵壁從渠透
0547a25: 銀山更要通。
0547a26: 寺丞戴中孚咨扣靈源一日有省以偈呈清禪師曰
0547a27: 杳冥源底全機處一片心花露印紋知是幾生曾供
0547b01: 養時時微笑動香雲。
0547b02: 拈曰窮源見底燦露一片心花微笑破顏知是多
0547b03: 生供養果然穩當頭尾完全若要撒得開捏得聚
0547b04: 須更窮盡變化始得。
0547b05: 左丞范致虛繇翰苑守豫章過圓通謁旻禪師茶罷
0547b06: 曰某行將老矣隨在金紫行中去此事稍遠通召內
0547b07: 翰公應諾通曰何遠之有公躍然曰乞師再垂指誨
0547b08: 通曰此去洪都有四程公佇思通曰見即便見擬思
0547b09: 即差公乃豁然有省。
0547b10: 拈曰圓通老人可謂有囊中妙藥能起死回生在
0547b11: 頃刻耳今宗師家未嘗施此國手便謂外護沉痼
0547b12: 莫療不亦冤哉左丞雖於此省入去此事不遠爭
0547b13: 奈鄉音猶易識家國尚茫然。
0547b14: 尚書莫少虛因宦遊西蜀謁南堂靜禪師咨決心要
0547b15: 堂使向公案上提撕無所入適如廁忽聞穢氣急以
0547b16: 手掩鼻遂有省即呈偈曰從來姿韻愛風流幾笑時
0547b17: 人向外求萬別千差無覓處得來元在鼻尖頭堂印
0547b18: 之。
0547b19: 拈曰萬別千差無覓處得來元在鼻尖頭雖是苦
0547b20: 心造到簡點將來猶帶些穢氣在何故為他向廁
0547b21: 坑頭著到。
0547b22: 凌行婆問浮杯因緣。
0547b23: 拈曰凌行婆具超方作略語句驚人雖趙州古佛
0547b24: 亦讓一籌諸尊宿盡不柰伊何倒被浮杯老人不
0547b25: 動干戈捉敗者老魔魅了也且道何人為證乃以
0547b26: 手搥胸曰蒼天。
0547b27: 婆子燒菴。
0547c01: 拈曰婆子燒菴卻與阿師添些光彩阿師被趁倒
0547c02: 會勘破婆子家風且道在甚麼處勘破婆子遂合
0547c03: 掌云謝供養。
0547c04: 一婆子令人送錢與趙州請轉藏。
0547c05: 拈曰婆子送錢轉經起動高年老宿趙州下床遶
0547c06: 匝不孤施主好心分明全藏掀翻卻道秪轉一半
0547c07: 且道那半藏落在何處任從黃葉落不與止啼錢。
0547c08: 頌古
0547c09: 趙州無字
0547c10: 趙州無字漫天網蝦鱉魚龍一口吞問取大唐人不
0547c11: 會新羅夜半放僧參
0547c12: 趙州問大死的人
0547c13: 十萬里鵬纔展翅一千年鶴便翱翔到家底事人難
0547c14: 會不涉程途用果長
0547c15: 趙州勘婆子
0547c16: 魔王手裏追魔印展也何曾露出來不是腳跟紅線
0547c17: 斷臺山之路滑如苔
0547c18: 船子藏身
0547c19: 笙歌院裏低昂舞錦字梭房宛轉看近日洞庭秋水
0547c20: 滿古帆風便過千灣
0547c21: 婆子燒菴
0547c22: 婆子燒菴菴愈好海中紅燄爍天高目前秪要添些
0547c23: 子向後從他怨寂寥
0547c24: 南泉白牯
0547c25: 生佛齊通一鼻風都來吸盡不同同狸奴白牯超方
0547c26: 後坐斷山頭一段空
0547c27: 忠國師三喚侍者
0548a01: 重重提出摩尼寶晶光獨露更非他養子雖是婆心
0548a02: 切怎奈當機錯過多
0548a03: 臨濟三頓棒
0548a04: 金剛寶劍用非常截斷廉纖露本光莫言佛法無多
0548a05: 子者個從來絕論量
0548a06: 趙州喫茶去
0548a07: 逄人只是者杯茶虛空澆濕眉毛皺喫著若能知味
0548a08: 者必然空裏翻筋斗
0548a09: 靈雲見桃花
0548a10: 靈雲偶中桃花毒玄沙善用蓋頭機若無把定乾坤
0548a11: 手金毛獅子變狐啼
0548a12: 德山托缽
0548a13: 越格超方用不同節節生機活似龍千聖不傳末後
0548a14: 句任是巖頭也莫窮
0548a15: 贊
0548a16: 聞谷大師贊
0548a17: 行雲流水不留蹤垂老千山策瘦筇歸到破匋菴裏
0548a18: 坐一雙冷眼勘蛇龍。
0548a19: 博山和尚贊
0548a20: 這尊慈拈穿膽之鋒無機不透旋曜眼之鏡過物即
0548a21: 彰一片熱腸愛兒孫敲冰浴火十分勝氣與佛祖奪
0548a22: 格換機眉毛忒麤老胡僧也須壓倒手段極辣諸尊
0548a23: 宿立在下風奮雄辯則雷振風飛魔外莫不喪氣摧
0548a24: 異見則刀開斧劈疑難頃爾冰消接伶俐漢滿口含
0548a25: 糊對生盲人一腔明白當初未遇剛求見今日相逄
0548a26: 不欲親何故如此險機暗用常擔版毒口纔開便鑠
0548a27: 金。
0548b01: 偈
0548b02: 禪鏡偈有序
0548b03: 大圓鏡裏說個禪字早是痕生況又說許多禪病
0548b04: 曲折出來明眼人前反添搕大都參學者流決
0548b05: 擇不精非證道眼料簡不明混同魔異所以禪鏡
0548b06: 之作不得已巳有一腔熱腸聊為後學贈點眼之方
0548b07: 若云制之一處無事不辦只消一句話頭不起第
0548b08: 二念則此種種指示誠為制字下註腳耳然秦宮
0548b09: 玉鏡照人肝膽牛渚犀光洞怪隱狀去聖時遙宗
0548b10: 門流弊敗闕不可勝言誾上座眼不耐見將此一
0548b11: 柄禿掃帚向少林庭下從新打疊一迴當時達磨
0548b12: 大師面壁嵩山掉落個影子在熊耳峰前或有人
0548b13: 撈摸得著描寫將來使祖道重光不亦幸乎若作
0548b14: 實法綴人寧可付之丙丁童子不欲令好眼著屑
0548b15: 耳。
0548b16: 參禪不痛切生死何時決輕拋分寸陰眼裏流生血
0548b17: 世念冷如灰心腸剛似鐵拼命直前行到家有時節
0548b18: 參禪不苦志安能做到底不為戀殘軀便是恣嬾意
0548b19: 嚼出苦中甜參到難處易能知哲侍者方稱鐵漢子
0548b20: 參禪不猛利優游成鈍滯道力莫能充病根拔不起
0548b21: 勢若破重圍雄心須奮厲做個大闡提舌根藏口裏
0548b22: 參禪不耐久性喜狂奔走牽挂寸絲頭分明業鬼誘
0548b23: 不做死冤家魔王焉授首香林四十年一片方打就
0548b24: 參禪不綿密話頭長打失斯須豈可離晝夜無間隙
0548b25: 一念如萬年千朝同一日無孔生鐵鎚捏出黃金汁
0548b26: 參禪不勁挺骨格非中正為人必泛常作事徇情境
0548b27: 氣概要剛方志意須堅硬昂藏大丈夫佛祖聽號令
0548c01: 參禪不著意莽蕩無成褫邋遢似神仙疏散學高士
0548c02: 大理既未明喻如喪考妣不到大脫空逍遙誰許你
0548c03: 參禪念頭雜多慮心難遏纔覺話頭來又遭岐路奪
0548c04: 轉變志不常欲死機偏活除是一條心真疑方頓發
0548c05: 參禪學心在難捨佛法愛不是戀詞章便為求知解
0548c06: 運糞污心田刳龜圖靈怪直饒廣博通拋家猶走外
0548c07: 參禪多執著執著翻成錯大道理虛玄無繩君自縳
0548c08: 手段要翻騰胸次須寬擴急促入邪魔多因此病作
0548c09: 參禪著機境眼眚花翻影百怪與千奇都是識心病
0548c10: 急須顧本參不可戀光影門外打野路頭恐不正
0548c11: 參禪執情解強作道理會三枚信口猜隔靴搔癢在
0548c12: 如燈影裏行被葛藤椿礙斬釘截鐵人不欠他家債
0548c13: 參禪心枯槁喜沉不喜掉如堅冰夾魚似巨石壓艸
0548c14: 冷浸死水裏忘卻長安道澄潭舞毒龍好把蒼波攪
0548c15: 參禪帶狂妄腳跟不穩當口舌要爭強見處成鹵莽
0548c16: 破除潦草心制死浮躁想一味放平懷自然銷業障
0548c17: 參禪帶習氣憎愛心難治生死根不除惡作機常起
0548c18: 熟境變教生活蛇弄得死識破不為冤轉變成大智
0548c19: 參禪氣量窄觸境動聲色煩惱火燒天無明雲潑墨
0548c20: 德性欠雍容詞氣多忙迫小節忍不來大悟何超豁
0548c21: 參禪無實地虛頭弄到底門面愛裝花腳跟那點地
0548c22: 逄人恣談禪開口便成偈線斷傀儡時方知是鬼戲
0548c23: 參禪似兒戲顛倒心難制觸境便隨流律身忘禁忌
0548c24: 爛泥不上壁醉漢長倒地惟願痛加鞭牢拴牯牛鼻
0548c25: 參禪沒結局短販隨流俗製衣轉為裳彈琴不終曲
0548c26: 圖他小歇場享箇便宜福下稍如此流路遙知馬足
0548c27: 參禪去藥忌心病休增熾乘言喪本宗滯句迷玄旨
0549a01: 法愛不關情悟來亦無意如過蠱毒鄉莫沾滴水味
0549a02: 參禪要起疑疑與悟為師如墜求離井似燒急捄眉
0549a03: 路頭諳入處箍底爆開時一句無多子芭蕉剝盡皮
0549a04: 參禪落思議總屬識心意分別起支捂摶量摸影子
0549a05: 不解剝芭蕉卻添駢拇指註腳總分明已落第二義
0549a06: 參禪心憤發便有好機括如人惡發時放火將人殺
0549a07: 毒氣既攻心命根應倒拔莫學死貓兒捕鼠眼睜煞
0549a08: 參禪信得及休向外邊覓若真師子兒豈喫殘羹汁
0549a09: 成佛不繇他如何黑似漆立地便承當一門超直入
0549a10: 參禪要師友痛處加鍼灸冶就巧模成璞待良工剖
0549a11: 不是明眼人錐劄徒生受切磋與琢磨親炙還須久
0549a12: 參禪願力堅鐵壁拶教穿誓死無移志捐生尚勉旃
0549a13: 求深應遂意理極自忘筌鐵杵成針日香飄果熟天
0549a14: 參禪休自畫秪要加鞭策莫愁半路艱毋慮前途窄
0549a15: 根器誰不如悟來焉可測拼個兩三生定然要明白
0549a16: 參禪助發機聲色不須離竹擊曾因悟桃開尚破疑
0549a17: 圓通從此證普眼頗相宜不二門開處花紅鳥亂啼
0549a18: 參禪須明理理即法身是毫釐有差殊白雲千萬里
0549a19: 寶鏡徹無疑金屑眼成翳直下便承當何容生擬議
0549a20: 參禪不執是是與非何異不但諍空言抑且昧真理
0549a21: 師子解翻身犛牛偏愛尾打破是非關是非裏游戲
0549a22: 參禪不怕錯妙在自知過一句絕狐疑無可無不可
0549a23: 打正貴因邪欲補先撲破靈符到手時造命都由我
0549a24: 參禪要質直虛偽成何益面貌賽春風胸次饒荊棘
0549a25: 諂曲非道情粉飾壞本色因地心不真果位成迂僻
0549a26: 參禪宜澹泊嗜好天真鑠清虛理易明滓穢神俱濁
0549a27: 瓔珞粥可餐橘皮湯好瀹咬破鐵蒺藜法味怡神樂
0549b01: 參禪行門辦先哲為龜鑑添石負雲舂栽田博茶飯
0549b02: 臨濟自持盂雪峰躬典爨受用不知艱終媿汗血漢
0549b03: 參禪有作略智力能恢廓轉變不尋常妙用自揮霍
0549b04: 縱奪順機宜殺活臨時作如遇國手棋別有超方著
0549b05: 參禪妙兼帶偏正融相礙針線巧安排脈絡相通會
0549b06: 交羅珠網光回互綺生彩節拍妙相應卷舒大自在
0549b07: 參禪要打徹淆訛都勦絕言句盡疑通宗趣善分別
0549b08: 穿過險關津拔卻閒釘楔千了百當人萬機流可截
0549b09: 參禪要操履步步踏實地事理貴雙融矛盾即不是
0549b10: 途中好善為家業從新起拈起一毛頭都有西來意
0549b11: 參禪知因果動念休差錯修證即不無污染即不可
0549b12: 還他淨白心簡點纖毫過莫論野狐禪不脫亦不墮
0549b13: 參禪要得妙隨機成善巧過水那濕腳解走不觸道
0549b14: 閒穿花柳叢笑聽琵琶調還他了事人七顛仍八倒
0549b15: 和白毫菴偈有序
0549b16: 余讀相國二水居士菴居詩百首其吐詞不帶煙
0549b17: 火脫去筌蹄妙撥無思關捩居士乃親作小楷寄
0549b18: 余年高興逸筆法精絕余固寶為眉山之帶留鎮
0549b19: 三門因步韻賡和以綴其末大似投橘報李不善
0549b20: 獻酬博居士一笑可也。
0549b21: 石筍倒抽綠竹豆棚忽引瓜藤問我屬何緣故釋迦
0549b22: 傳自然燈
0549b23: 不在昂如孤鶴何言泛若輕鷗縱到回機地步鵝湖
0549b24: 笑人逼浮
0549b25: 都有一條坐具無煩借座燈王穿過魚庖酒肆展開
0549b26: 佛國道場
0549b27: 胸次未銷磊落縱然好事不佳隹真個了無憎愛心如
0549c01: 臘月蓮花
0549c02: 烏兔何嘗運轉虛空那怕消磨無字碑文難打石人
0549c03: 壁上摩娑
0549c04: 出門笑渠落草回途見我家山六月峨眉千丈倩誰
0549c05: 移在雪關
0549c06: 泉眼水流接筧石邊筍迸成鞭一飽頓忘百味三竿
0549c07: 猶恣酣眠
0549c08: 竹徑夏憐蔽日茅堂冬愛迎陽脫得汗衫乾淨風吹
0549c09: 荷芰衣涼
0549c10: 鬧市叢中合伴剎竿頭上翻身雖然無縛無脫何妨
0549c11: 繇我繇人
0549c12: 截鶴續鳧信手移花接木隨緣鐵杵成針有日針成
0549c13: 鐵杵何年
0549c14: 罵坐通身是膽唾面一忍如灰靜多生習氣善用
0549c15: 吻合本來
0549c16: 妙翅摩交遠漢驪龍吸盡寒淵丸弄虛空萬象大都
0549c17: 率我天然
0549c18: 問道如盲見日涉世無風起波聰明不了生死甘心
0549c19: 受拷閻羅
0549c20: 歷劫筭來片晷大千輥入戲場解脫門門可入牽渠
0549c21: 不肯還鄉
0549c22: 鵬舉依然控地鶴沖宛在庭中親見德雲面目須彌
0549c23: 不隔別峰
0549c24: 筋斗且從人打傀儡看是誰抽底蘊盡情勘破成魔
0549c25: 作佛自繇
0549c26: 竹杖旋紋有節芒鞋綻底多年分甚剎那億劫一貫
0549c27: 原是千錢
0550a01: 精衛填河難滿烏鵲跨橋欲周解省些兒心力還他
0550a02: 看象截流
0550a03: 山色面門指示溪聲耳畔叮嚀返顧不曾移步果然
0550a04: 親到祖庭
0550a05: 磬折逄迎有禮泛應曲當無心斸斷井藤百尺接起
0550a06: 崖樹千尋
0550a07: 受用千波百挈相忘爾寂我惺解鐫石頭作佛試問
0550a08: 那竅不靈
0550a09: 吳門笑看雪練胥江怒射春潮問我今何所見白雲
0550a10: 半抹山腰
0550a11: 劫數何曾增減浪談過現未來三世諸佛吞盡思大
0550a12: 口何鯨哉
0550a13: 米鹽喫盡如許光景剩有幾何當面若還錯過低頭
0550a14: 枉費揣摩
0550a15: 疑豈無因而至悟乃不期而然疑悟一齊冰渙撲破
0550a16: 補起青天
0550a17: 至理無分三乘真文不屬五車拙夫寧為小技烈漢
0550a18: 豈蓄秘書
0550a19: 未曉維摩一默無聲早是喃喃朱筆描成粉字青袍
0550a20: 拖出蔚藍
0550a21: 香嚴一貧徹骨無錐更道錐無後來賺人上樹笑杷
0550a22: 成何規模
0550a23: 有路還非入處無家正好安居就裏聊知貼體過頭
0550a24: 不學掠虛
0550a25: 世上從渠毀譽個中莫論疏親剜出虛空骨髓恩讎
0550a26: 豈有二人
0550a27: 沒縫衣裾綽若無孔篴韻悠然退步若知錯路抬頭
0550b01: 依舊觀天
0550b02: 將謂難乎今日焉有易于來年烈漢一腳趁上踏翻
0550b03: 無底舷船
0550b04: 善觸當鋒不犯慣奉無物可將雖是空如來藏金珠
0550b05: 車載斗量
0550b06: 業惑分迷分悟小根說即說離大都不識休咎穿鑿
0550b07: 妄謂靈知
0550b08: 大力渾忘擔荷好手頗具辣辛寧使剛刀截命不將
0550b09: 眢井墜人
0550b10: 灰冷地爐剝芋煙紅瓦灶催茶清絕恐添詩料淨瓶
0550b11: 反手插花
0550b12: 當路休呈劍術到門且喫盃茶舉意早先知有不勞
0550b13: 拈出更佳隹
0550b14: 曾作瀟湘釣客漁竿任擲西東捉得甕中老鱉夜來
0550b15: 飛出成龍
0550b16: 意路搜開百道情關劈破千重調御丈夫控轡何愁
0550b17: 醉象獰龍
0550b18: 果正貴在因真一是能翻百錯獼猴抬入道場古怪
0550b19: 走而不作
