0783a01: 憨山老人夢遊全集卷之五
0783a02: 東海那羅延窟侍者福善目錄
0783a03: 法語
0783a04: 示惺初元禪人書經
0783a05: 性元禪人來參匡山老人字之曰惺初發願書寫大
0783a06: 經請益老人因示之曰出家修行佛說方便多門固
0783a07: 在各各發心何如耳第一向上參禪求明自心志了
0783a08: 生死次則深窮教海志願弘通護持正法續佛慧命
0783a09: 又次則深厭生死專心淨業願生西方此皆理行為
0783a10: 最上者若夫事行種種至於書寫經典乃六種法師
0783a11: 之一是佛稱讚者故法華經說持經法師現世肉身
0783a12: 得六根清淨此豈事行可擬哉且云舉手低頭皆已巳
0783a13: 成佛此稱性之行又豈可以描抹點畫可致耶老人
0783a14: 昔住五臺曾刺剌血泥金書寫華嚴大經每於書寫之
0783a15: 中不拘字之點畫大小長短但下一筆則念佛一聲
0783a16: 如是點點畫晝心光流溢念念不斷不忘不錯不落
0783a17: 久之不在書與不書乃至寐寤之中摠成一片由是
0783a18: 一切境界動亂喧擾其心湛然由是得一切境界自
0783a19: 在無礙解脫門乃至一切見聞無非真經現前以此
0783a20: 證之則書經之行妙在一心不亂又豈若童蒙抹珠
0783a21: 便以書經求功德耶禪人試以此行如是書寫如是
0783a22: 受持似有少分相應若以描寫為妙行博名高為求
0783a23: 供養之資則又不若尋常粥飯為無事僧也勉之。
0783a24: 示昭凡庸禪人
0783a25: 庸禪人往參老人於五羊請益嘗示以無生之旨別
0783a26: 來十餘年矣頃來謁匡山見其為道之志彌篤而參
0783a27: 究工夫未純以未把作一件真實大事耳老人因示
0783a28: 之曰古人學道第一要為生死心切不是要求玄妙
0783a29: 道理也所言生死者何即吾人日用現前種種塵勞
0783a30: 境界中遇境逢逄緣若逆若順內心習氣引發現行起
0783b01: 愛憎取捨等種種妄想分別心也以念念攀緣起善
0783b02: 惡等種種業行都作未來生死根株以妄想無涯故
0783b03: 生死無際所以眾生長劫流轉生死苦海無出頭時
0783b04: 良由不知自心之過也故云若不了自心云何知正
0783b05: 道所以古今學道人有志出生死者單要求明自心
0783b06: 耳以此心迷之既久無明日厚情塵益深凡日用舉
0783b07: 心動念但隨妄想流轉從來未曾返省不知生滅根
0783b08: 源古今參究之功不在求玄妙只在求自心生滅之
0783b09: 根源耳但以此心一向麤浮如沸湯烈燄未嘗一念
0783b10: 清冷如何能究故古人權設方便將一則公案教學
0783b11: 人念念提持參究如僧問趙州狗子還有佛性也無
0783b12: 州云無又如永明教人審實念佛的是誰即此一無
0783b13: 字誰字便是斷生死命根之利劍也然此參究審實
0783b14: 只是覷此無字誰字起從何處起落向何處去只看
0783b15: 這一念起落處要見生滅根源若參到極則處將一
0783b16: 念生滅妄想迸斷打破漆桶頓見本來面目方知本
0783b17: 自無生今亦無滅無滅無生究竟寂滅耳到此便將
0783b18: 佛祖向上鼻孔一時盡在自己巳手中從此識得本來
0783b19: 人更不疑張三李四恰元來是自己巳本命元辰如是
0783b20: 有何玄妙可求又何必向他家屋裏求耶至此則生
0783b21: 死欄柄在自己巳手中回視日用現前境界如夢如幻
0783b22: 如化如影依然只是舊時人但不是舊時行履處耳
0783b23: 然此一著若不是最初發心為生死切任你做盡伎
0783b24: 倆都是鬼家活計縱有一知半見都是魔說凡有所
0783b25: 作皆是魔業可惜百千萬劫難遇之一段大事因緣
0783b26: 也禪人果有志此事直須將自己巳胸中從前世諦伶
0783b27: 俐聰明知見及種種妄想一齊折合歸向到一念上
0783b28: 做將一句話頭作橫空寶劍斬斷從前妄想如斬亂
0783b29: 絲果能如是下毒手做苦切工夫若無真實悟處則
0783b30: 從上佛祖皆墮妄語矣然所最忌者唯是無真實心
0783c01: 只將參禪做皮面說好看話耳似此誠為自欺到底
0783c02: 有何利益所以孔聖教人毋自欺吾佛教人戒大妄
0783c03: 語耳宜珍重勉之。
0783c04: 示履初崇禪人
0783c05: 禪人生長豫章蚤年出家素有向上志聞老人逸老
0783c06: 匡山遂棄世諦緣潔心來參求依止焉老人見其循
0783c07: 循故不拒來意因留入眾隨時入室久之察其多軟
0783c08: 暖之習而骨氣不剛故入道之心不猛居常策其不
0783c09: 逮一日拈香請益老人因示之曰子有向道之志而
0783c10: 無振拔之氣者以心力不純故骨不勁骨不勁故無
0783c11: 剛毅勇猛之志所謂中無主不立耳所以中無主者
0783c12: 以第一無真實為生死心故無決定久遠不退之志
0783c13: 然學道人既無決定之志則一切趣操而無特達之
0783c14: 行所以因循舊習悠悠日月但守閒散任意以為自
0783c15: 在無拘以此為快如此不唯於道無進至於一切佛
0783c16: 法亦無潛心精求之意所以於心既不知檢而於四
0783c17: 大幻身亦無支持之力故日用現前全無真實工夫
0783c18: 亦無真實受用耳如此豈不虛喪光陰空過此生又
0783c19: 何取於親近善知識以求出世之業哉是則徒有向
0783c20: 道之名而無真實之操可不悲哉子從今日去先要
0783c21: 發一片真實為生死心立一定久遠不退之志盡此
0783c22: 形壽決定要究明己巳躬下一段大事畢竟要齊古人
0783c23: 方不負此生平如是乃可名為真學道人不然又何
0783c24: 取於虛尚哉子今縱有決定學道之志若不知用心
0783c25: 之方亦汗漫無處攝取從今用心要如古人必以一
0783c26: 則公案以為參究話頭如永明大師念佛審實的公
0783c27: 案最為穩當若以念佛為參究話頭時即將心中從
0783c28: 前一切夙習知見一切雜亂妄想思筭一齊放下放
0783c29: 下又放下放到無可放處單單提起一聲阿彌陀佛
0783c30: 即看此念起處審實這念佛的是誰如此且念且審
0784a01: 又審又念靠定一念審實得力處便覺心如墻壁究
0784a02: 到究不得處便是得力時節如此久久參究參到心
0784a03: 無用處如老鼠入牛角時忽然一念迸裂便是了生
0784a04: 死的時節也子能如是用心如此著力自然骨剛氣
0784a05: 猛名為挺特丈夫視前軟暖之狀真日劫相倍矣子
0784a06: 其勉之。
0784a07: 示慧鏡心禪人有引
0784a08: 禪人蘄陽人身在塵勞心懷出世常親立庵和尚
0784a09: 中年乃投太空老宿剃染得大定和尚策勵遂懷
0784a10: 操方之志曾參紫柏老人於匡山後朝南海復叩
0784a11: 雲棲法席授淨土法門後回故土因與諸鄉縉居
0784a12: 士同歸宗老友重興宗遠庵倣遠公遺事結念佛
0784a13: 社修淨土法門老人逸老匡山之六年禪人失明
0784a14: 不能親來問訊特使其弟子持書遙禮請求開示
0784a15: 禪淨一心之旨為淨土之資老人因示之曰。
0784a16: 吾佛說法以一心為宗無論百千法門無非了悟一
0784a17: 心之行其最要者為參禪念佛而已巳而參禪乃此方
0784a18: 從前諸祖創立悟心之法其念佛一門乃吾佛開示
0784a19: 三賢十地菩薩摠以念佛為成佛之要故十地菩薩
0784a20: 已巳證真如豈非悟耶然皆曰不離念佛念法念僧故
0784a21: 善財參五十三善知識第一德雲比丘即單授以念
0784a22: 佛解脫門及至末後參見普賢為入妙覺善知識乃
0784a23: 專回向西方淨土云親睹如來無量光現前授我菩
0784a24: 提記由是觀之即華嚴為最上一乘而修稱法界行
0784a25: 始終不離念佛而十地聖人已巳證真如尚不離念佛
0784a26: 而末法妄人乃敢謗念佛為劣行又何疑參禪念佛
0784a27: 為異耶是缺多聞不知佛意妄生分別耳若約唯心
0784a28: 淨土則心淨土淨故初參禪未悟之時也非念佛無
0784a29: 以淨自心然心淨即悟心也菩薩既悟而不捨念佛
0784a30: 是則非念佛無以成正覺安知諸祖不以念佛而悟
0784b01: 心耶若念佛念到一心不亂煩惱消除了明自心即
0784b02: 名為悟如此則念佛即是參禪若似菩薩則是悟後
0784b03: 不捨念佛故從前諸祖皆不捨淨土如此則念佛即
0784b04: 是參禪參禪乃生淨土此是古今未決之疑此說破
0784b05: 盡而禪淨分別之見以此全消即諸佛出世亦不異
0784b06: 此說若捨此別生妄議皆是魔說非佛法也。
0784b07: 示修六逸關主
0784b08: 余初度嶺至五羊時菩提樹下弟子修六逸公即
0784b09: 相率同輩歸依乃至出嶺之南嶽遊吳越相從於
0784b10: 艱難困苦之中始終二十五年未嘗少間及余歸
0784b11: 隱匡廬公素為生死心切志求向上亦相從於金
0784b12: 輪峰頂閉死關三年單提一念幸有自信之地今
0784b13: 以省師歸故山拈香請益老人因示之曰。
0784b14: 出家為生死求向上一路乃本分事禪人死關三年
0784b15: 其於放下身心抖擻客塵煩惱消磨習氣乃最初一
0784b16: 步業已巳自信但於參究生死病根未能頓拔以參禪
0784b17: 先須識取生死病根方能用藥調治耳何謂生死病
0784b18: 根以貪痴嗔慢皆以我見而為根本一切聖凡二種
0784b19: 生死皆因執我然我依見立是則妄見乃我執之本
0784b20: 稱為法身之刺剌見刺剌不拔生死難出是以一切凡夫
0784b21: 執身心人我是非之見一切外道橫執邪見二乘聖
0784b22: 人執生死涅槃欣厭取捨之見一切菩薩執有生可
0784b23: 度有佛可求之見等覺聖人未忘佛見法見故有二
0784b24: 愚乃至祖師門下初學參禪者則多先起將心待悟
0784b25: 之見於未悟中妄起未得謂得之見及有一念狂心
0784b26: 暫歇處即執為妙悟便生得少為足之見即將古人
0784b27: 言句扳扯回為己巳解執為玄妙之見以此蘊集于懷
0784b28: 不肯唾卻久之釀成毒藥以致誤墮邪見縱有一念
0784b29: 頓悟自心本來無物則又墮在光影門頭以為究竟
0784b30: 之見所以雲門道只饒得到法身為法執不忘己巳見
0784c01: 猶存墮在法身邊謂之抱守竿頭則永無超脫之見
0784c02: 總之但有絲毫情見未除皆是生滅邊收通是生死
0784c03: 病根縱然悟得尚屬生死故云悟之一字亦須吐卻
0784c04: 何況全未了悟但依希恍惚便起知見自以為得即
0784c05: 將古人現成語句把作自己巳妙悟此皆墮自欺全非
0784c06: 真參實究功夫如此用心皆是未識生死病根之過
0784c07: 也所以古德云不用求真唯須息見苟知見消亡不
0784c08: 真何待所以佛示阿難云見見之時見非是見見猶
0784c09: 離見見不能及此其究竟窮元單以見為生死病根
0784c10: 以從法身而起妄見見有身心世界而沉生死故今
0784c11: 以離見為出生死證法身之極則也馬鳴大師示人
0784c12: 以離念為真修實證以因念有見若見謝則念自離
0784c13: 妄自泯矣是知貪嗔煩惱之病根淺唯獨見刺剌之病
0784c14: 根深最為難拔故參究功夫煩惱易斷習氣難除習
0784c15: 氣不除則妄見潛滋妄見滋則縱有悟處皆成習氣
0784c16: 以成魔見矣所以楞嚴經中說見魔最深隱而難知
0784c17: 也禪人有志真參實究直須看破切不可墮在知見
0784c18: 網中正當做功夫時只將趙州無字與六祖本來無
0784c19: 一物同參於未提起時先將身心內外一齊放下放
0784c20: 下又放下放到無可放處透底看遮無字畢竟有什
0784c21: 麼氣息纔有一念起處當下一覷覷定看他畢竟是
0784c22: 個什麼如此安身立命在話頭上靠定深錐痛劄一
0784c23: 念不移如老鼠咬棺材自有透脫時也切不得將古
0784c24: 人公案言句蘊在胸中將來比擬以擬心即錯決不
0784c25: 是古人見處至於尋常應緣時只將話頭靠定歷歷
0784c26: 孤明自然不被境風搖奪乃至與人接談時切不可
0784c27: 將古人公案當作自己巳知見以資談柄此一種病根
0784c28: 最深以正當說時直圖爽快全不知不是自己巳本分
0784c29: 事以此縱心矢口全不曾回頭照看所以不知是病
0784c30: 若養成此病則將為大我慢魔及狂魔之所攝持今
0785a01: 目中所見緇白好說禪者比比皆然不可不懼也古
0785a02: 人參禪無別玄妙只是肯將凡情聖解一齊掃卻放
0785a03: 得胸中空落落不留絲毫知見作主宰知見不存則
0785a04: 真見發光自然了無一物矣如此放下時則當人一
0785a05: 念如大火聚一切情塵習氣一觸便燒如紅爐片雪
0785a06: 絕無影跡可留回觀一切知見邊事如說夢耳所以
0785a07: 道參禪無訣法只要放得下若放下一念則一念真
0785a08: 實若念念放下則念念真實若徹底放下則盡未來
0785a09: 際徹底真實矣公行矣能不忘此叮嚀之言則與老
0785a10: 人眉毛撕結未嘗有絲毫間隔時也萬無以離合關
0785a11: 心唯以此道是望嗟嗟老人老矣倘負此緣錯過此
0785a12: 生則再求今日之緣又不知幾千萬劫也。
0785a13: 示慧玄興後禪人
0785a14: 東海佛法不行之地自靈山桂峰師開化令捨邪歸
0785a15: 正者不少老人昔居海印寺時歎師法利之盛其諸
0785a16: 弟子能說法者居多今學人興後乃嫡孫也老人別
0785a17: 靈山二十有八年矣每切念之辛酉歲後來參匡山
0785a18: 一見如再面靈山也改歲後辭歸故山請益修心法
0785a19: 要老人因示之曰佛最所訶者煩惱所知二種障為
0785a20: 為生死根本然煩惱障乃貪嗔癡愛為凡夫生死根
0785a21: 本所知障乃佛法知見為三乘聖人生死根本苟二
0785a22: 障之不除則眾苦無由得出也嗟今世人不知佛法
0785a23: 者固無足怪即學佛法人不肯斷除煩惱又以所學
0785a24: 佛法為所知障生長我慢重增煩惱心地染污種子
0785a25: 觸發現行放逸身心毫無檢束循情造業豈非大謬
0785a26: 耶學人今聞老人開示知為生死大事發心參求本
0785a27: 地工夫此乃最勝願力但今參究工夫不用別求只
0785a28: 要將胸中舊有習氣種子一一打點乾乾淨淨不許
0785a29: 觸發現行就於日用對境逢逄緣起心動念處當下看
0785a30: 破不許相續其用心下手只如楞嚴經所說觀音耳
0785b01: 根圓通旋倒聞機返聞自性一則觀門最好用心若
0785b02: 於日用見聞處果能返觀自性則不隨外境流轉如
0785b03: 此念念返流則念念是歸真之路如此用心若習氣
0785b04: 不除觸發現行定不得力此全在違現業一著為最
0785b05: 上行也然又必要為生死心切乃肯下死工夫耳學
0785b06: 人實為生死真切用心乃有受用不是說了便休作
0785b07: 一種佛法知見也。
0785b08: 示淨心居士
0785b09: 往老人過吳中淨心居士參禮請益老人示之以念
0785b10: 佛法門以念佛如水清珠能清濁水故以淨心為道
0785b11: 號別數年矣今書來云念佛難成一片復請開示老
0785b12: 人因示之曰修行第一要為生死心切生死心不切
0785b13: 如何敢云念佛成片且眾生無量劫來念念妄想情
0785b14: 根固蔽即今生出世從知事以來何曾一念痛為生
0785b15: 死日用念念循情未嘗返省今欲以虛浮信心就要
0785b16: 斷多劫生死所謂滴水焉能捄積薪之火豈有是理
0785b17: 哉若當人果為生死心切念念如捄頭燃只恐一失
0785b18: 人身百劫難復要將此一聲佛咬定定要敵過妄想
0785b19: 一切處念念現前不被妄想牽纏遮障如此下苦功
0785b20: 夫久久純熟自然相應如此不求成片而自成一片
0785b21: 矣此事如魚飲水冷暖自知告訴訢不得他人全要自
0785b22: 己巳著力若但將念佛做皮面如此驢年無受用時直
0785b23: 須勇猛更莫遲疑。
0785b24: 示仁天老宿持法華經
0785b25: 余過金沙孫圖南居士為言仁天大德誦法華經二
0785b26: 十餘年深重其操及人天相見貌古神清余將行仁
0785b27: 天請益因謂之曰法華最上一乘乃吾佛久秘之要
0785b28: 為授記諸弟子之券書也諸佛慧命所係更有何法
0785b29: 過於此者乃請益別求乎雖然仁天持經久矣未審
0785b30: 果能忘言而得義乎抑區區文字而已巳乎六祖云心
0785c01: 迷法華轉心悟轉法華誦經不解意與義作讎家二
0785c02: 十七祖云入息不居陰界出息不涉眾緣常轉如是
0785c03: 經百千萬億卷如上二祖所說是則仁天畢竟如何
0785c04: 持此經耶經云是法非思量分別之所能解如是則
0785c05: 六祖縱許解義亦未能持又云此經開方便門以示
0785c06: 諸法真實之相如是則山河大地艸木瓦石無非實
0785c07: 相縱若二十七祖離出入息亦未能持然則仁天畢
0785c08: 竟如何持耶如佛所說持品乃至展轉第五十人轉
0785c09: 教持經功德不可思議由是觀之轉教之功不論解
0785c10: 義不解義離息不離息但能一念信心自知本有則
0785c11: 慧命不斷由是老人最讚青蓮法社以持法華為妙
0785c12: 行也以一聞此經便下成佛真種如是則仁天豈不
0785c13: 以轉教多人尤勝自己巳一人持之耶此青蓮社老人
0785c14: 所以拳拳仁天能如佛所讚歎乎。
0785c15: 示沈大潔
0785c16: 大潔請益云參究淨土二行皆所篤信願修但參究
0785c17: 要離念淨土要繫念兩者似違用心難一願乞指示
0785c18: 老人曰此禪淨二行原無二法永明大師示之於前
0785c19: 矣禪本離念固矣然淨土有上品上生未嘗不從離
0785c20: 念中修若曰念佛至一心不亂但一心不亂豈存念
0785c21: 耶但此中雖是無二至於下手做工夫不無巧拙以
0785c22: 參究用心處最微最密若當參究時在一念不生若
0785c23: 云念佛則念又生也如此不無兩橛念就參究念佛
0785c24: 處打作一條要他不生而生生即不生方是永嘉惺
0785c25: 寂雙流之實行也何耶若論參究提話頭堵截意根
0785c26: 要他一念不生如此雖是參的工夫古人謂之抱樁
0785c27: 搖櫓只這要他不生的一念即是生也豈是真不生
0785c28: 耶只如念佛若只將一聲佛號挂在心頭念念不忘
0785c29: 豈是真一心不亂古人教人參活句不參死句正在
0785c30: 生處見不生意如經云見剎那者方悟無生即此一
0786a01: 語則參究念佛當下可成一條矣道人諦聽參究念
0786a02: 佛此中易落淆訛不可忽也如何參究即念佛念佛
0786a03: 即參究耶佛祖教人只是了悟無生則大事畢矣然
0786a04: 無生豈如木石枯樁耶要在生處了無生為第一義
0786a05: 且參究乃無生也念佛乃生心也如今參究就將一
0786a06: 句阿彌陀作話頭做審實的工夫正當做時先將自
0786a07: 己巳身心世界并從前一切世諦俗習語言佛法知見
0786a08: 一齊放下連放下亦放下放到無可放處則當下空
0786a09: 空寂寂不見有一念生矣就從此空空寂寂中著力
0786a10: 提起一聲阿彌陀佛歷歷分明如此提一聲兩聲三
0786a11: 五七聲正當提起時就在直下看覷審實此念佛的
0786a12: 是誰重下疑情審之又審疑之又疑疑情少鬆又似
0786a13: 前提又審又疑單看此念佛的畢竟是誰向何處起
0786a14: 落向何處去如驢覷井覷來覷去疑來疑去疑到心
0786a15: 思路絕處如銀山鐵壁無轉身吐氣處是時忽然搕
0786a16: 著觸著真無生意忽然猛的現前時則通身汗流如
0786a17: 大夢覺到此方信生即無生無生即生參即是念念
0786a18: 即是參元無二法回頭一看始知向來如在含元殿
0786a19: 裏覓長安也如此做工夫最怕將心要悟才有要悟
0786a20: 的心便是攔頭板也只管一直做將去不計工程即
0786a21: 到做不得時則打起精彩又從做起又切不可貪求
0786a22: 玄妙即有一念暫息寂靜歡喜切不可當作好處直
0786a23: 須吐卻切不可將佛祖玄言妙語來作證當作實法
0786a24: 不可墮在無事甲中以此為得總之一切聖凡迷悟
0786a25: 都不管單單只是追求一念下落追到趕盡殺絕處
0786a26: 久久自見本來面目如十字街頭見阿爺更不向人
0786a27: 問覓也看來此事元是人人本分上事更無甚奇特
0786a28: 處縱做了手依然只是舊時人只是舊時行履處不
0786a29: 曾增益一毛但只是眼睛光光亮亮不被他見聞覺
0786a30: 知瞞昧也道人真真實實為生死大事試從此下手
0786b01: 決不相賺。
0786b02: 示本懷印禪人
0786b03: 海印禪人早受業於棲霞嗣與諸同志結社於金沙
0786b04: 東禪集海內學人專以背誦妙法華經為業不數年
0786b05: 間成就者三十餘人先社主海耀與諸檀信約請余
0786b06: 休老以主之禪人因特走南嶽以迎余一見禪人循
0786b07: 循若訥純誠端確則識其為有心力者及余以了達
0786b08: 師因緣至社中見諸法侶濟濟端然經聲琅琅朗徹
0786b09: 如空中梵響余因歎曰即使聞者入流可證耳根圓
0786b10: 通矣時余緣畢雖即歸老匡山然亦法身常住此中
0786b11: 及三年耀公以緣去而社無主余聞之痛惜急遣書
0786b12: 檀越勉留禪人堅守之以待來者保此法社勿替也
0786b13: 且亟囑禪人苦志居之禪人諦信余言果保全無恙
0786b14: 禪人遣弟子瞻禮持卷請益老人因示之曰甚矣末
0786b15: 法弟子能持慧命而以護法為心者難其人矣非特
0786b16: 今也昔吾佛於靈山會上欲以妙法華經付囑有在
0786b17: 令於末世受持此經廣宣流布是時無論人天百萬
0786b18: 即得授記諸弟子中竟無一人敢於娑婆世界流通
0786b19: 此法者必待地湧之眾乃能荷擔由是觀之持此法
0786b20: 者豈易易哉以其五濁惡世眾生薄福其性剛強最
0786b21: 難調伏是以吾佛教持經者必以忍辱為第一行故
0786b22: 曰如來滅後欲為四眾說是經者應入如來室著如
0786b23: 來衣坐如來座乃可為眾廣說此經如來室者一切
0786b24: 眾生中大慈悲心是如來衣者柔和忍辱心是如來
0786b25: 座者一切法空是安住是中然後以不懈怠心乃可
0786b26: 為眾說是法華經故佛自述其往昔求法之行如提
0786b27: 婆達多世世之冤害及常不輕之禮拜四眾乃至辱
0786b28: 罵或加刀杖瓦石種種苦事皆歡喜忍之無一念懈
0786b29: 退此正教菩薩法末世持經之最勝行是則吾徒為
0786b30: 佛子苟無忍行又何以持佛慧命使不斷哉及受付
0786c01: 囑持經之菩薩則誓之曰種種苦事皆當能忍是以
0786c02: 佛說觀三千大千世界無有如芥子許不是菩薩為
0786c03: 求菩提捨身命處乃至頭目髓腦無有吝惜故教持
0786c04: 經者先以忍行悲此末法非大忍力又何能護佛法
0786c05: 續慧命乎故老人每每以忍行開示禪人禪人以能
0786c06: 篤信老人亦能以忍力自持故今不但率保道場抑
0786c07: 且成就己巳行豈不為二利之妙行哉惟此一事禪人
0786c08: 切不可以世諦尋常觀之更於此外別求出生死法
0786c09: 也且此經乃吾佛世尊為一大事因緣故出現於世
0786c10: 一大事者乃眾生本有佛之知見也以久迷而不悟
0786c11: 特勞佛出世為開示而使自悟入之唯此一事更無
0786c12: 別事所言佛知見者以能見諸法實相也以眾生迷
0786c13: 真知見但認五蘊幻妄身心而不見其真實之相若
0786c14: 見實相則三界上下了無一法又何生死可寄耶如
0786c15: 此豈獨參禪能了生死而持經不能了生死乎第恐
0786c16: 為法華所轉耳若南嶽天台皆悟實相之大宗師也
0786c17: 倘法社諸侶讀誦此經能有一人如天台悟入法華
0786c18: 三昧者即此靈山一會儼然未散如是則護持之人
0786c19: 具足恒沙功德不可思議矣若是則縱捨身命亦非
0786c20: 分外況世間言語谷響音聲幻妄小詬豈失出世廣
0786c21: 大法利耶且佛為此法劫劫生生捨此身命禪人即
0786c22: 能捨此一生成大法益又何外慕別求佛法乎然今
0786c23: 縱不能了生死即仗此法為舟航願力持之於生死
0786c24: 海中亦必終有到彼岸時尤勝從前虛生浪死也禪
0786c25: 人既請老人言應當諦信老人語從此更當發起大
0786c26: 忍力大精進力是名真法供養如來以成普賢大行
0786c27: 切不可起生滅心立人我見而生退墮之想也。
0786c28: 示新安仰山本源覺禪人
0786c29: 本源覺生長新安自薙染來重興仰山道場三十餘
0786c30: 年幻出種種莊嚴皆自心力誦圓覺梵行二經亦二
0787a01: 十餘年未嘗暫輟精持淨行皆從夙習般若中來今
0787a02: 禮匡山請授大戒拈香請說圓覺大義老人因示之
0787a03: 曰佛說三界上下法唯是一心作故十法界聖凡因
0787a04: 果皆一心之影像況此幻妄身心目前幻境豈從外
0787a05: 來所謂圓覺流出一切清淨真如菩提涅槃及波羅
0787a06: 密教授菩薩是故為佛弟子若達唯心法門則一切
0787a07: 染淨因果皆即現前念念轉變故曰心淨則佛土淨
0787a08: 直如仰山因緣向皆危石巉巖荒榛茂艸今一旦幻
0787a09: 此道場如從天至皆從最初一念堅固信心故致如
0787a10: 斯廣大佛事由是觀之則西方淨土又豈從心外得
0787a11: 耶老人今為禪人特授梵網金剛寶戒此戒名為毘
0787a12: 盧遮那心地法門經云若人受佛戒即入諸佛位是
0787a13: 知一念信心即開佛知見一切佛土應念現前故諸
0787a14: 佛淨土皆從金剛心地建立禪人果能了知此個法
0787a15: 門則從此向前日用頭頭一切運為明明了知皆從
0787a16: 自心流出則法法皆為淨土真因若更能將一聲阿
0787a17: 彌陀佛念念不忘心心不昧念至動靜無二寤寐如
0787a18: 一則現前步步皆踏淨土寶地經行即此身心已巳坐
0787a19: 蓮花胎中直至臨命終時纔捨此身即花開見佛如
0787a20: 從夢覺到此始知生死如夢淨土如幻一念之間永
0787a21: 居不退此外更有何而為出生死之要路乎是知今
0787a22: 日所受心地法門乃成佛之根本更復何疑又豈可
0787a23: 以尋常目之耶禪人久修梵行第未親聞善知識打
0787a24: 破從前妄想夢耳但了法法唯心何用別求佛法努
0787a25: 力珍重。
0787a26: 示陳善人
0787a27: 楚沔稱名郡故文憲之邦但法門善知識過化者希
0787a28: 觀智禪人向杖錫於此掩關三年一時向化者眾適
0787a29: 來善人乃舊歸依信心弟子也遠參匡山俚人為求
0787a30: 開示以傳白大眾老人因示之曰在家男女能持五
0787b01: 戒謂不殺不盜不邪婬媱不妄語不飲酒食肉佛住世
0787b02: 時常在法會稱優婆塞優婆夷此云近事男女以堪
0787b03: 親近承事三寶故其所修者精持五戒免墮三途苦
0787b04: 趣是為人天之福故曰五戒不持人天路絕若持五
0787b05: 戒第一要明信因果善惡報應如影隨形謂作善因
0787b06: 福果定生人天若造惡因惡果必墮三途苦趣且觀
0787b07: 世之高官尊爵富貴榮華者此等必是前世修福供
0787b08: 養三寶齋齊僧布施印經造像修寺建塔濟貧拔苦之
0787b09: 所感招其長壽多男父慈子孝夫唱婦隨兄友弟恭
0787b10: 者必定從放生不殺持齋戒中來是故在家不能持
0787b11: 此五戒者即五常備矣謂不殺仁也不盜義也不邪
0787b12: 婬媱禮也不妄語信也不飲酒智也儒門能此者即成
0787b13: 德之君子矣是故持齋豈分外事耶其中有上智高
0787b14: 明之士既持此戒復念人世無常如風中燭怕生死
0787b15: 苦一失人身萬劫難復如此思惟念生死苦求出離
0787b16: 心切更宜發心持念阿彌陀佛將此一句佛橫在胸
0787b17: 中心心不斷念念不忘朝暮禮佛誦經回向西方求
0787b18: 生淨土若念佛念到一念純熟一心不亂臨命終時
0787b19: 見阿彌陀佛放光接引投托蓮花以為父母花開見
0787b20: 佛從此永出生死輪迴之苦長揖三界是名菩薩此
0787b21: 念佛工夫古今在家男女行持一生取辯生西方者
0787b22: 不少故曰唯有徑路修行但念阿彌陀佛此外別求
0787b23: 皆為邪見邪行矣善人持此轉化同類一人一家以
0787b24: 及一鄉一郡通都為佛國矣但願努力修行只要信
0787b25: 心真切一念奉行不必別求玄妙佛法。
0787b26: 示盛蓮生
0787b27: 老子云吾所以有大患者為吾有身若吾無身吾有
0787b28: 何患圓覺經云我今此身四大合成當觀身中堅硬
0787b29: 歸地潤濕歸水煖氣歸火動轉歸風四大各離今者
0787b30: 妄身當在何處如此諦觀此心久久純熟身相忽空
0787c01: 種種煩惱皆從妄想顛倒而生如夢顛倒本來不有
0787c02: 當煩惱時直觀此心妄想從何處生追到本無生處
0787c03: 則妄想不生妄想不生則念頓空身心忽空則一切
0787c04: 煩惱當下消滅應念即入清涼極樂國矣此觀喫緊
0787c05: 乃脫苦之妙藥然初心觀未易成但將阿彌陀佛審
0787c06: 實話頭切切不忘若妄想起時提起話頭一拶則妄
0787c07: 想自滅以尋常無有正念故專逐妄想流轉攀緣不
0787c08: 停以滋苦耳以一切諸法皆自心生心外無法若不
0787c09: 觀心而求脫苦之路猶卻步而求前也只須發勇猛
0787c10: 心切不可說不能乃自畫耳。
0787c11: 示吳啟高
0787c12: 啟高久歸三寶齋心有年今來匡山求授戒法為法
0787c13: 門弟子以結未來出世之緣因詺名福常別號淨心
0787c14: 居士為授優婆塞戒復拈香請益老人因示之曰一
0787c15: 切世間種種業行皆是無常盡為苦因故感生娑婆
0787c16: 國土眾苦所聚故名堪忍愚迷者以苦為樂轉滋貪
0787c17: 愛更增苦本不知出苦之要是為顛倒故舉世之人
0787c18: 但有一念知是無常苦空發心求出離者即是大智
0787c19: 慧人但有一念返省發起厭苦之心便是出苦之路
0787c20: 但有一念求生淨土之願即是成佛之本所以佛設
0787c21: 戒法教人止惡修善以惡止則心淨善修則苦滅苦
0787c22: 滅則福增心淨則為淨土之因苦滅則為極樂之本
0787c23: 福增則為常樂之果是知一念發起受戒之心則眾
0787c24: 苦可斷眾福可集生死可出淨土可生則永超苦道
0787c25: 常住極樂皆從最初一念發心為因地也居士今日
0787c26: 既能知此事發此心故凡所作即是出世之行矣雖
0787c27: 未出家即名佛子從今果以持戒之心念佛淨除心
0787c28: 中夙染貪嗔癡愛種種煩惱則心地清淨以此淨心
0787c29: 念佛念念不忘心心不斷即日用現前事事皆是淨
0787c30: 土之因即所施種種四事供養三寶者皆為莊嚴淨
0788a01: 土之資所謂心淨則佛土淨唯心淨土自性彌陀元
0788a02: 不離當人一念是為真實法行所謂真常之福從淨
0788a03: 心中生謂是故也子果能諦信不疑何用別求佛法
0788a04: 但不可作世間尋常事目之則道念自堅信心日長
0788a05: 矣珍重珍重。
0788a06: 示無知鑑禪人
0788a07: 出家人須先要知出家割愛辭親本為求出生死若
0788a08: 為生死大事要知世間一切諸法皆是苦本身是苦
0788a09: 聚愚癡之人但知為一身貪求種種口體受用將以
0788a10: 為樂不知樂是苦因既知是苦必要發心修行求出
0788a11: 苦之道修行之要先須看破現在身心境界當觀此
0788a12: 身乃地水火風四大假合成形四大各離今者妄身
0788a13: 當在何處如此看破則不為此身謀求種種受用之
0788a14: 樂次要了知現前日用見聞知覺全是妄想用事摠
0788a15: 非真心以此妄心造種種業起心動念無非是業無
0788a16: 非是罪即此一念便是生死苦本如今發心修行第
0788a17: 一要看破此心是妄想凡起心動念處便是業根切
0788a18: 不可隨他妄想流轉日用密密觀察妄想起處就要
0788a19: 看破看破則當下消滅切不可隨他相續攀緣往而
0788a20: 不返若觀察不定無巴鼻時但將一聲阿彌陀佛作
0788a21: 話頭緊緊抱定念念不忘有此話頭作主但見妄想
0788a22: 起處即提起一聲佛來是為正念正念現前則妄念
0788a23: 不待遣而自消矣如此二六時中密密用心唯此一
0788a24: 念為主其餘一切妄想皆為客主客若分久久純熟
0788a25: 則妄想自消真心自顯矣禪人若果有志為生死大
0788a26: 事但以此一念為真其餘世間種種伎倆作詩寫字
0788a27: 乃至攀緣交游放浪皆是顛倒癡迷之事也如是止
0788a28: 絕外緣收攝身心謹守戒律單求一心若終身不易
0788a29: 其志可謂不負出家亦不虛生一世也若不務實行
0788a30: 專事虛浮縱放六情游談無根空喪光陰不唯虛生
0788b01: 浪死抑恐作惡業難逃千生百劫無出頭時也。
0788b02: 示徐清之
0788b03: 余丙辰冬日遊雙徑歸過吳門清之居士延余齋於
0788b04: 山中余睹其英年秀發挺挺玉立而中心誠篤是知
0788b05: 為夙習般若善根人也暨余投老匡山頃書來乞法
0788b06: 因示之曰佛說三界上下法唯是一心作言三界上
0788b07: 者乃出世四聖謂佛菩薩聲聞緣覺也三界下者乃
0788b08: 六道凡夫謂天人修羅三善道及地獄畜生餓鬼三
0788b09: 惡道也是則十法界中一切聖凡善惡因果依正莊
0788b10: 嚴皆由一心之所造然此一心非別乃吾人日用現
0788b11: 前分別了知之心也既然一切由心非次第造乃日
0788b12: 用現前念念所作之業於十法界流轉若一念由貪
0788b13: 嗔癡所作十惡身三口四意三惡業則成就三途苦
0788b14: 趣之因若一念轉十惡而為十善則為人天妙樂之
0788b15: 因若一念善惡兩忘內不見有我外不見有人一心
0788b16: 寂靜則為聲聞出苦之因若觀目前苦樂逆順由因
0788b17: 緣生滅流轉還滅則成緣覺之因若一念了知人法
0788b18: 無我因緣性空無有作受者而不妨現行布施持戒
0788b19: 忍辱六度之行化度眾生則為菩薩之因若一念頓
0788b20: 悟自心本來光明廣大無不包容無不濟度了無一
0788b21: 法當情生佛平等即為成佛之因是故從上諸祖頓
0788b22: 悟自心聖凡不立是為超佛越祖單傳直指教外別
0788b23: 傳之因故此一心廣大無外本來清淨圓滿光明若
0788b24: 日用念念悟此則雖居塵勞而為出世之人矣此所
0788b25: 以維摩稱為不二法門也居士若能體此而行則一
0788b26: 切恩怨是非人我煩惱情根應念化成光明藏矣日
0788b27: 用凡於一切境界試此觀看念念覺察若不能安忍
0788b28: 而為煩惱之所障礙纔見起處即將六祖本來無物
0788b29: 一句提起如金剛王寶劍則一切煩惱當下冰消身
0788b30: 心化作清涼池矣如此力行若能精進不退則頓證
0788c01: 大解脫場又何此外別求佛法哉。
0788c02: 示若曇成禪人
0788c03: 成禪人向約同志於金沙之東禪結青蓮社專以持
0788c04: 誦法華經為業故凡入社者必先熟讀此經能背誦
0788c05: 而後入堂故海內學人有志者必至不數年間而能
0788c06: 持者數十輩去住不一唯禪人以此為歸宿壹志不
0788c07: 移日為常課遂以此為盡形壽焉請益老人因示之
0788c08: 曰此經乃吾師釋迦世尊特為開示眾生佛之知見
0788c09: 為成佛真種故述其往因謂於大通智勝佛時為十
0788c10: 六王子得聞此經展轉傳持故凡曾從聞者必生生
0788c11: 世世共生一處以持此經為行故昔受化者直至今
0788c12: 生於靈山會上各各授記成佛乃的示此經為成佛
0788c13: 正因真種也故委明持經之法師即於現世父母所
0788c14: 生六根必得清淨如經具明金口親宣非虛語也此
0788c15: 經自入中土而受持者多獨南嶽思大禪師所悟精
0788c16: 深而弟子天台智者大師讀誦此經乃見靈山一會
0788c17: 儼然未散請正思大師曰此法華三昧也非子莫證
0788c18: 非我莫識故天台因之建立止觀妙門發明百界千
0788c19: 如實相之旨故後依止觀而悟明一心者如永嘉而
0788c20: 下非一人也是知此經為成佛之妙行明矣惟六祖
0788c21: 大師云心迷法華轉心悟轉法華此又示持此經者
0788c22: 第一義門也禪人今持此經是悟而持之耶抑未悟
0788c23: 而持之耶若悟之而持則一事一行無非真因舉手
0788c24: 低頭皆已巳成佛一色一香皆歸中道是則凡於日用
0788c25: 見色聞聲目前現證無物而非一卷真經世諦語言
0788c26: 入耳皆成廣長舌相斯則諸法實相觸處洞然頓將
0788c27: 八識田中歷劫已巳來愛增煩惱種子盡化為光明藏
0788c28: 矣若未悟而持則徒以紙墨文言為妙法以循行數
0788c29: 字為持經而心地未淨煩惱未空此何異以水泡為
0788c30: 摩尼以蒸沙為飯本耶禪人試向未展卷軸已巳前突
0789a01: 開頂門正眼爍破無明則諸法實相昭然目前如此
0789a02: 則卷舒自在語默常然是所謂入息不居陰界出息
0789a03: 不涉眾緣常轉如是經百千萬億卷如是受持是真
0789a04: 精進是名真法供養如來不然則牛皮未透豈圖遮
0789a05: 眼而已巳耶禪人慎勿為法華所轉也。
0789a06: 示觀智雲禪人
0789a07: 往余少年行腳於都下遊於講肆遇樂天公心相莫
0789a08: 逆每於饑寒困苦無不周旋余心所感不啻骨肉余
0789a09: 住東海時公之弟子智境依為侍者及余被放嶺外
0789a10: 境乃擔簦相隨至雷陽因受瘴毒死而復甦越三年
0789a11: 樂公復問余於瘴鄉義何高也又十五年境復走五
0789a12: 羊竟死於韶陽道中嗟乎有人如此安可忘之耶余
0789a13: 出嶺之南嶽適樂公之法孫慧雲字觀智者遠來參
0789a14: 請自述歸依之心云自知老人以來即見一字一語
0789a15: 無不珍藏佩服今十餘年矣是受法之心誠且重矣
0789a16: 老人投老匡山雲乃遠來從事老人深喜其為人沉
0789a17: 重寡言真實無偽為法情深生死心切末法中學人
0789a18: 求如此者不多見且因感與樂天公三世之義誠多
0789a19: 劫之緣禪人請益老人因示之曰學道人以等心死
0789a20: 誓為出生死第一義又放下為入道之要古人云志
0789a21: 當歸一久而不退他日必知如道所歸然此五乳為
0789a22: 老人歸真之所禪人歸依老人之心一生居半今幸
0789a23: 有此卓錐之地正是爾等放捨身命處生則同修死
0789a24: 則同歸爾當放下諸緣一心寂靜於此集二三同志
0789a25: 老者率領專心念佛精修淨業更無異志誓死為期
0789a26: 則法道常存慧命不斷是不負歸依之念也應念爾
0789a27: 祖與老人有三世之誼自當以義為質絕無貳念若
0789a28: 別存一念則非真實為生死人凡居常務要以法為
0789a29: 懷綱維叢林調和大眾內外一體賓主一心兼忘人
0789a30: 我勦絕是非了得煩惱本空便是出生死路即此心
0789b01: 地清涼便是淨土之要門也爾其念哉勗哉。
0789b02: 示凝畜通禪人
0789b03: 佛祖修行之要唯有禪淨二門兼以萬行莊嚴是為
0789b04: 正修行路比來學人參禪者多被邪師過謬引入邪
0789b05: 見稠林墮我慢魔增外道種是大可憂況十無一人
0789b06: 得解脫處似此不唯自誤抑且誤人可不懼哉是故
0789b07: 老人極力主張淨土真修最為要妙然念佛雖易世
0789b08: 人不知都輕視為尋常殊不知為真實出生死之要
0789b09: 路但不知念佛之妙故多錯誤耳且念佛即是參禪
0789b10: 更無二致凡念佛時須先將自己巳胸中一切煩惱妄
0789b11: 想貪嗔癡愛種種雜亂念頭一齊放下放到無可放
0789b12: 處單單提起一聲阿彌陀歷歷分明心心不斷如線
0789b13: 貫珠又如箭筈相拄中間無一毫空隙處如此著力
0789b14: 靠定於一切處不被境緣牽引打失如此日用動中
0789b15: 不雜不亂久之夢寐一如若是如此用心念到臨命
0789b16: 終時一心不亂便是超生死生淨土之時節也若但
0789b17: 口說念佛心地不淨妄想不除只道念佛不靈驗如
0789b18: 此縱到三生六十劫亦無出頭分爾其勉之。
0789b19: 示沙彌弘道字任持
0789b20: 出家本意為出生死志求佛道下化眾生自他二利
0789b21: 故吾佛捨王宮入雪山六年苦行方成正覺出世說
0789b22: 法教諸弟子先要捨離世間深重恩愛剃除鬚髮身
0789b23: 著袈裟形儀異俗以表遠塵離垢之行初教弟子日
0789b24: 中一食樹下一宿唯以悟道為懷以利生為事非求
0789b25: 世間安逸如意受用縱浪身心隨情造業為出家之
0789b26: 行也如此不但虛消信施空過一生抑取將來三途
0789b27: 長劫之劇苦可不哀歟故今末法出家兒縱不能如
0789b28: 佛初制有能志出生死深求教法依教真修了悟自
0789b29: 心弘法利生續佛慧命將以上報佛恩君恩親恩是
0789b30: 不負出家之大因緣也今生幸遇善知識親近佛法
0789c01: 若乃悠悠歲月虛度時光若不刻苦勵志是當面錯
0789c02: 過再出頭來百千萬劫難求今日也沙彌弘道請益
0789c03: 示之以此因字之曰任持。
0789c04: 示達德禪人字齊一書華嚴經
0789c05: 法性禪人達德來參曹溪老人字之曰齊一時為開
0789c06: 示楞嚴宗旨禪人同志數輩日夜精勤老人喜其為
0789c07: 法化旋轉之一機也禪人發願書華嚴大經以種法
0789c08: 緣拈香請益老人因示之曰法界尊經諸佛之慧命
0789c09: 眾生之性地萬行之根本成佛之徑路也故曰一字
0789c10: 法門海量書而不盡子若為書之耶但一塵中具含
0789c11: 無盡法界經云於一塵中具有大千經卷書寫三千
0789c12: 大千世界中事有一智人明見塵中有大經卷剖破
0789c13: 微塵出此經卷利益眾生攝化無窮是則有人若能
0789c14: 破此一塵則大千經卷一時頓現又何庸夫循行逐
0789c15: 字區區次第勞筋苦骨耶然一微塵者何乃眾生介
0789c16: 爾妄想之心也大千經卷乃眾生本有之性德也是
0789c17: 則若有大力量人苟能頓破無始以來一念妄想顛
0789c18: 倒之心則本有恒沙性德一時齊現若能作如是觀
0789c19: 作如是書則未舉筆前此一部廣大真經圓滿具足
0789c20: 斯即日用舉手低頭拈匙舉箸咳唾掉臂皆是普賢
0789c21: 妙行矣若能如是書寫可謂善持諸佛如來慧命善
0789c22: 開自性善修妙行矣又豈值樠摸紙墨文字而可涯
0789c23: 量哉第恐汝歷劫以來無明堅厚煩惱根深業障覆
0789c24: 蔽當發殷重心堅持禁戒日夜精勤禮拜諸佛菩薩
0789c25: 請求加被作大懺悔庶可究竟此事以此大法非薄
0789c26: 福眾生之所能持故曰若能信此法者非一佛二佛
0789c27: 三四五佛而種善根已巳於無量百千萬億佛所種諸
0789c28: 善根子當生無量難遭之想發最上堅固不退之心
0789c29: 乃於此少分相應耳若以尋常世諦恒情作戲論事
0789c30: 則返增無量慢法之罪矣子其勉之。
0790a01: 示大凡禪人
0790a02: 禪人家文江幼從諸生中年棄業遨遊江湖因江行
0790a03: 遭風覆舟墮波濤急流中極力稱觀音菩薩名忽從
0790a04: 覆出憑舟底得達彼岸同舟數人皆沉溺獨己巳不死
0790a05: 遂發心出家因向從大中丞鄒公遊即成就薙髮以
0790a06: 未得出世師猶泛泛也萬曆丁巳夏老人投老匡山
0790a07: 之五乳凡向居五老峰因來參禮時聞法要心開意
0790a08: 解至癸亥老人重歸曹溪凡持中丞書來訊是得從
0790a09: 眾受具因法名福集時為眾演楞嚴宗旨凡隨聽次
0790a10: 至十二類生處大發感省拈香請益老人因示之曰
0790a11: 已巳矣哉一切眾生流轉苦道者良由一念妄想之過
0790a12: 咎也原其各各本心與十方佛無二無別但因最初
0790a13: 一念無明迷本圓明清淨真心遂生妄想妄想積迷
0790a14: 起貪嗔癡造殺盜妄種種諸業以妄想不斷故生
0790a15: 死苦果無窮流轉不已巳今佛明言因一念妄想薰變
0790a16: 十二類生況眾生日用念念妄想念念受薰則一日
0790a17: 一夜生死無窮況有識已巳來乃至盡命念念妄想所
0790a18: 作惡業安可籌筭且佛又云此十二類亦各各具十
0790a19: 二類生如此則交相薰發業因苦果又豈可得而思
0790a20: 議耶誠謂妄想不休則生死之苦無已巳亦不大可哀
0790a21: 也哉禪人既秉佛教當遵佛語大生慚愧恐懼發無
0790a22: 上心從今將一往生平馳逐攀緣妄想之心一齊收
0790a23: 攝放下折合向一句阿彌陀佛上消歸自己巳本命元
0790a24: 辰念念不移心心不斷以前妄想乃造生死之染因
0790a25: 也念佛一念乃出生死之淨因也果能將此淨念薰
0790a26: 前染污苦因變而為淨土真因則頓令無量劫來生
0790a27: 死苦因苦果變而為淨土樂因樂果矣摠之聖凡本
0790a28: 無二路皆由染淨薰變之力耳出苦之要捨此一念
0790a29: 向外別求玄妙知見不異涉河求井而止渴也修行
0790a30: 若不單究一念妄想唯縱口談玄妙知見摠為自欺
0790b01: 豈欺人哉禪人何幸得聞正法真修行路若遲回任
0790b02: 意循情豈但虛負此生再出頭來未必能似今日也
0790b03: 嗟嗟老矣苟能從今一念回頭即未盡之年尚有餘
0790b04: 日尤勝虛生浪死也勉旃。
0790b05: 答蕭玄圃少宰
0790b06: 入道先要了悟當人心體本來光明廣大包含無外
0790b07: 彌滿清淨聖凡不立不為身心世界之所拘礙此即
0790b08: 向上一路西來心印唯此而已巳既而悟徹此心則於
0790b09: 日用應緣一切境界如鏡現像來無所粘去無縱跡
0790b10: 如此則凡所施作皆從真心實際中流出一一皆真
0790b11: 實不朽之事業不但與日月爭光也較彼區區迷失夫
0790b12: 妄想機械所為者豈可同日而語耶此段光明人人
0790b13: 具足本無欠闕但以我見堅固凡有所作必以為己巳
0790b14: 功執所見為必是故以是非交錯終無一定之論所
0790b15: 以然者以無廓然大公之心而欲建千秋不朽之業
0790b16: 難矣。
0790b17: 又
0790b18: 吾人心體本來圓滿光明即今不能頓悟不得現前
0790b19: 受用者蓋因無量劫來貪嗔癡愛種種煩惱障蔽自
0790b20: 心故漸修之功不可少耳溈山云學人有能一念頓
0790b21: 悟自心但將所悟的淨除現業流識是名為修不是
0790b22: 此外別有修也若學道人但求頓悟便了將謂無功
0790b23: 可用此則習氣深潛遇境竊發久則流入魔界矣然
0790b24: 漸修之功亦非有次第但日用向未起心動念處立
0790b25: 定腳跟返觀內照但於一念起處即追審此念從何
0790b26: 處起追到一念生處本自無生則一切妄想情慮當
0790b27: 下冰消矣然所忌者無勇猛力不能把斷咽喉不覺
0790b28: 相續則流而忘返也。
0790b29: 示周子寅已巳下海印遺稿附
0790b30: 山居今日大眾結制海印據座說法華經爾時足下
0790c01: 手書至且有佳果足占足下亦法會中人乃先得道
0790c02: 果者此非瓦卜也前書云云殆非敢僭妄第婆心太
0790c03: 切深念白日如流耳日業正此不爽亦可漸入不二
0790c04: 法門但其中日用頭頭念念皆生滅心行安能寂滅
0790c05: 為樂若求心地一段受用更須向讀書作文已巳了時
0790c06: 至於種種應緣處當下著實猛地返觀內照觀此種
0790c07: 種作為生滅之心畢竟向何處起即今滅向甚麼處
0790c08: 去如此深觀久久漸入細密若更此中一切習氣潛
0790c09: 流處煩惱無故生起處著實一覷覷定看他畢竟是
0790c10: 何物向何處起滅追到掃蹤絕跡處如沸湯鍋裏點
0790c11: 片雪相似如此日用念念不得放捨纔有絲毫一念
0790c12: 懶墮懈怠偷安圖快活受用之心生時此正是病根
0790c13: 發作便向這裏猛然剔起眉毛不可被他纏縛住纔
0790c14: 見纏縛切不可和身放倒與之打交袞也切忌切忌
0790c15: 大段一聲菩薩或一聲佛死急靠定與之廝挨若遇
0790c16: 種種惡習起時即將此話頭奮力提起望空一揮不
0790c17: 管是魔是佛是煩惱習氣是善惡思量一切情塵一
0790c18: 齊頓斷如斬亂絲如此做工夫不妨讀書不妨作文
0790c19: 讀書處看此書讀向何處寄著作文就看此文從何
0790c20: 處流出也不妨迎賓待客喫茶喫飯痾屎放尿一切
0790c21: 處無用纖毫縫罅如此安心再與永嘉所說恰恰用
0790c22: 心時恰恰無心用無心恰恰用常用恰恰無是一般
0790c23: 不是一般足下不知能信海印老人不虛誑否請自
0790c24: 試看足下倘見信不謬始知顏子心齋三月大為可
0790c25: 笑先示來文二首媿老眼非知文者大段如玉葉金
0790c26: 花豈不藹然蔚然可觀第非造化生成者不免落刀
0790c27: 斧痕耳此足下之通病也然文章自有天然之妙如
0790c28: 風行水上自爾成文波波匝匝一派寒光中含明月
0790c29: 此則可謂入聖超玄足下何不勉力於此而此處實
0790c30: 不易到則秘密法門全在自性中流出圓覺經一部
0791a01: 足下讀熟每日早晚以當功課俟來春面時相與決
0791a02: 擇尋常與足下書不免稍帶情識自媿為足下未徹
0791a03: 非不徹恐足下信心未徹耳今見足下信心漸增日
0791a04: 近清淨此時若不將此赤心剜與足下何時得徹若
0791a05: 足下因循不徹則海印自徹去也何如何如人世可
0791a06: 悲斯道可悲望足下心更可悲耳。
0791a07: 又
0791a08: 來書請益甚是真切但足下於空幻二字未得諦當
0791a09: 故於心境不無其礙耳以足下將空作絕無會將幻
0791a10: 作變幻會故此不能融通不得自在且又於取字未
0791a11: 看透徹所以工夫難做今為足下說破則了然無復
0791a12: 疑慮矣然所謂空非絕無之空正若俗語謂傍若無
0791a13: 人豈傍真無人耶第高舉者眼中不有其人耳所謂
0791a14: 幻者非變怪之幻乃有而不實之謂也譬若市如弄
0791a15: 筒子撮出許多人物一般然此筒中本無所有而忽
0791a16: 然有之雖有而非真實也既非真實即是本無由本
0791a17: 無故說空耳故曰譬如幻化人非無幻化人幻化人
0791a18: 非真人也人既非真豈不是空耶此豈絕無之謂耶
0791a19: 是則佛說空字乃破世人執著以為實有之謂非絕
0791a20: 無斷滅之謂也誠恐世人淪於斷滅復說幻字以遣
0791a21: 其斷滅之見是則一切身心諸法因幻故空由空故
0791a22: 說如幻耳此二字相須而觀則頓見其妙所言空即
0791a23: 幻有以觀空名曰真空所謂有乃本無之幻有名曰
0791a24: 妙有由其空故心非斷滅由妙有故境是無生境既
0791a25: 無生則心何取著心既非斷則妄念何存妄念不存
0791a26: 將何心而取境境本是幻將何境而牽心斯但心不
0791a27: 取境而心非斷滅境不牽心而境自如如心境如如
0791a28: 于何不樂此所謂心本無生因境有前境若無心亦
0791a29: 無者但只看破如幻不實名曰若無而靈心獨照妄
0791a30: 心頓歇名曰亦無耳是所無者妄心耳豈絕無真心
0791b01: 哉且此真心本自靈明常然寂照元非是物更名何
0791b02: 物耶何以為妄心取境執著不化者是何以為真心
0791b03: 不取身心境界之相而了了常知靈然寂照者是如
0791b04: 此用心有何挂礙所謂自心取自心所以非幻成幻
0791b05: 法意欲不取無非幻非幻尚不生幻法云何立耶正
0791b06: 所謂境緣無好醜好醜起於心心若不強名愛憎何
0791b07: 由起斯則但情不附物物豈礙人耶物既不礙人而
0791b08: 人又何礙於物耶良由世人所以不得自在者無他
0791b09: 但堅執人我是非錙銖較計毫髮不遺種種執著堅
0791b10: 執不化一切自身功名富貴自心聰明知見種種惡
0791b11: 習以為勝妙故取之以為己巳有所驕矜恃氣與物作
0791b12: 對而且又目前虛文飾貌幻化莊嚴以為得失人情
0791b13: 取捨等相如此境界交攻與接為搆日以心鬥日夜
0791b14: 相代乎前未嘗一念暫息者又何由而得自在耶摠
0791b15: 之無他唯其不達心境無生如幻不實耳若了達一
0791b16: 念無生如幻則一切苦樂憂患得失愛憎取捨情狀
0791b17: 當下瓦解冰消矣故曰知幻即離不作方便離幻即
0791b18: 覺亦無漸次此所謂一念頓到佛家非虛語也以足
0791b19: 下用心功夫苦切於此且云過此即極樂田地矣足
0791b20: 下但觀一切妄念起滅處一切境界起滅處無非是
0791b21: 幻化不實則心自然不奔境境自然不牽心矣往來
0791b22: 應緣則一念虛明靈然獨照照見現前身心如幻如
0791b23: 化如水中月如鏡中像如空中雲如野馬陽燄如此
0791b24: 把定金剛眼睛再莫動轉任他一切境界觸之即消
0791b25: 憑他甚麼妄心一覷便滅如此用心又有何妄心可
0791b26: 以自擾又有何妄境而可攖心者哉此番說話乃海
0791b27: 印極力為足下通身吐露徹底掀翻足下更莫懷疑
0791b28: 切不得思前筭後種種思量皆惡覺惡習俱是障道
0791b29: 因緣也至若大比功名之心切不可將此橫在胸中
0791b30: 若橫之則為大法障此事前緣大命安排已巳就又何
0791c01: 必預慮其得失耶但自盡心盡力舉業文字不可生
0791c02: 懶墮想所謂盡人謀而聽天命耳必若老人此語目
0791c03: 前即是極樂人矣信手呵筆不覺郎當如許婆心漏
0791c04: 逗如此珍重。
0791c05: 又
0791c06: 一別恍惚數月流光迅疾日月欺人如此豈不痛念
0791c07: 浮世危脆百年如隙駒耶每聞足下精進倍常歡喜
0791c08: 沃灌心田也初意擬尊人行後必得入山一晤相與
0791c09: 印證既往工夫而決擇之此想實真不覺形諸夢事
0791c10: 可笑道人亦墮情見乃尒且時方休夏日來飽鼾白
0791c11: 雲眉未伸而忽報足下使者持手書至開函如見顏
0791c12: 色細讀三復字字皆瀝肝膽也每愛足下渾金璞玉
0791c13: 之質故其心光流溢皆燁然奪目固喜不自勝及詠
0791c14: 請益數語深見足下念道篤切懇到之至而又悲喜
0791c15: 交集所悲者人莫不具此靈知廣大光明之性德而
0791c16: 皆自昧自棄恍若夜行所謂醉生夢死者所喜者喜
0791c17: 足下處富貴紛華叢中以喧囂之習染一旦轉為向
0791c18: 道之資此難之難且足下自見其難非深體力行者
0791c19: 何能如此況此一段大事因緣乃太上事殊非目前
0791c20: 幻化者比今足下一旦信之不疑處之自慊豈不毅
0791c21: 然大丈夫哉鄙人竊謂東陬文運開于尊人而又足
0791c22: 下聞道蚤之若此實兩間勝事千古奇緣而足下家
0791c23: 聲並振獨擅雙美此之歡喜豈尋常哉即足下所云
0791c24: 今日之進因坐以求靜因靜以求心此乃入道初門
0791c25: 最為切當但坐中未明肯綮所以坐久而疲由不達
0791c26: 心體之妙故靜久而欲有聞且又疑泛然若無所歸
0791c27: 良以能求之心未得秘訣所以求之一念返覺為勞
0791c28: 是以心覓心正如渴鹿逐陽燄耳傳曰知止而後有
0791c29: 定以足下心未知止故不得定且心既不定安得快
0791c30: 意當前而祗懼之念卒以勝夫恣肆之心耶幸足下
0792a01: 知其不能勝而終有以勝之也承索所以治心條目
0792a02: 如四勿三省者引此心而入持此心而定此足下精
0792a03: 心苦切處乃鄙人所以大有望于足下者今既肯心
0792a04: 自許返乃秘吝乎第恐足下始于吾佛法中未得多
0792a05: 聞至於名言之中多分轉為昔日見聞之陳習致使
0792a06: 甘露之藥不能近取還顏之效耳大段吾門從上佛
0792a07: 祖教人之法門路雖多總不出戒定慧三學所謂因
0792a08: 戒生定因定發慧其節目之詳經不過楞嚴至若祖
0792a09: 語無如永嘉集一書極為詳悉敬付一冊足下熟讀
0792a10: 玩味至於其中入定用心之訣如云忘緣之後寂寂
0792a11: 靈知之性歷歷無記昏昧昭昭契本真空的的此用
0792a12: 心之神符也如四勿三省者正乃戒耳此中具悉其
0792a13: 實修心工夫條目不出止觀等持三門而已巳此集中
0792a14: 奢摩他止也毘婆舍那觀也優畢叉止觀雙運定慧
0792a15: 等持也姑以此塞請集中紅圈者留神消息如不解
0792a16: 者不嫌數數寄問至於止觀捷徑之法容再書一紙
0792a17: 以償今日之欠耳。
0792a18: 又
0792a19: 自入山中數語而別知信力益增漸得靜勝大概此
0792a20: 段因緣乃至易至難之事以無量劫來生生世世雜
0792a21: 染流轉習之深且厚矣即今一念信心始發軔于旦
0792a22: 夕之計而欲遏永劫之長流其勢誠不易易即此一
0792a23: 念回頭之心亦深難發若非積劫善根靈苗遇時而
0792a24: 萌芽始抽而華果敷實全在時時栽培而保護之否
0792a25: 則頓見枯焦矣此則法雨潤灌之功不可少耳承時
0792a26: 遇境遇緣以事處事此正隨寓而安久久純熟更加
0792a27: 止觀之功則可漸臻解脫然以吾人本自解脫所以
0792a28: 煩惱不解脫者非法之咎乃自心縛著不解脫耳無
0792a29: 怪其然良以向來世情濃厚習染純熟熟處難忘故
0792a30: 觸之便發故曰吾未見好德而好色者也若以彼易
0792b01: 此則生處自熟熟處自生生則疏疏則遠遠則淡淡
0792b02: 則忘忘則不假求脫而自不縛矣久之而此心泰定
0792b03: 則目前千態萬狀視之若空華水月陽燄冰河耳本
0792b04: 無可縛著又何求脫耶此乃佛祖心印大人境界非
0792b05: 大丈夫大力量人斷斷乎難入此境若果奮力而深
0792b06: 入之則世出世間無一法而不可作者其功名事業
0792b07: 實緒餘耳故曰道之真以治身其土苴以為天下國
0792b08: 家此非虛語也願足下努力自持所云止觀為解脫
0792b09: 計此止觀一門不獨為足下脫計即三世諸佛一切
0792b10: 聖人皆從此一門深入而出苦海證真常者所患不
0792b11: 得其要耳云肇公物不遷語得力此非足下大根器
0792b12: 不能入此老門閫且於以事處事事事皆然此則大
0792b13: 似有知肇公處然獨於日月麗天句不徹若此不徹
0792b14: 則知肇公不徹不徹則非真得力也此語老人疑之
0792b15: 數年畢竟於苦心中獨然自省自爾以來應緣得力
0792b16: 處多借此老之語足下出門即見信誠非小緣老人
0792b17: 不惜為說破第恐足下後日罵老僧也足下但將此
0792b18: 句橫之在心於一切動作云為處一切聲色貨利處
0792b19: 一切逆順境緣處一切喜怒哀樂處一切愛憎取捨
0792b20: 處凡係流動之境即便以此印一印印定看他如何
0792b21: 是不遷處如何是常靜處如何是不流處如何是不
0792b22: 動處如何是不問處如此看來看去忽然爆地看破
0792b23: 此語則知老人不欺足下而始信本真不自欺也子
0792b24: 其勉之。
0792b25: 示黃惟恒
0792b26: 閉關卻郤掃屏絕外緣乃世間第一等討便宜事而諸
0792b27: 人驚怪難能者何也蓋由痴狂外面走者滔滔皆是
0792b28: 也即不以讀書舉業事而如此者可不快乎然足下
0792b29: 輩雖云向道而此中眼目未得明徹往往將世法佛
0792b30: 法與宗與教不免話作兩橛若此處話作兩橛則一
0792c01: 切憎愛逆順取捨好惡窮達動靜等宜乎一一皆作
0792c02: 兩橛也海印頻頻為足下道佛祖元無實法與人但
0792c03: 只為人說破各各分上本有之事耳更無纖毫可增
0792c04: 添也宗鏡云以一心為宗照萬法為鏡特由吾人不
0792c05: 能知一心故佛說教以指之吾人不能見自心故祖
0792c06: 假禪以示之二者皆不得已巳也吾人苟能真知明見
0792c07: 一心之靈明廓徹廣大虛寂了無纖毫情塵愛憎等
0792c08: 障則佛祖亦退三舍又何用殘茶剩飯黃葉空拳耶
0792c09: 足下今云習教不免精神疲倦由宗如乘順風此足
0792c10: 下多生般若習氣之深如此大段海印分上二皆虛
0792c11: 誑總無難易之說苟足下不達自心則宗為邪解邪
0792c12: 染皆墮識情窠臼而教亦妄知妄見盡落言說話柄
0792c13: 皆非究竟真實處殊不知教乃佛眼禪乃佛心二非
0792c14: 兩般豈有彼此海印教人看教參禪皆不是這等知
0792c15: 見足下今日作此解不獨辜負海印抑且辜負己巳靈
0792c16: 耳曾記古人有問者云古人饑時喫飯困時打眠便
0792c17: 是道今人饑時喫飯困來打眠為什麼不是道答曰
0792c18: 古人喫飯只喫飯打眠只打眠所以是道今人喫飯
0792c19: 不喫飯打眠不打眠胡思筭所以背道耳由此看來
0792c20: 足下日用只將眉毛剔起叱吒一聲只教神驚鬼怕
0792c21: 天魔膽碎陰鬼魂消一喝喝退落得本地靜靜悄悄
0792c22: 寸絲不挂赤力力淨裸裸將此一段家風要讀書便
0792c23: 讀書不讀即拈向一邊不許挂一字要作文便作文
0792c24: 不作便拈向一邊不許胡思筭乃至喫茶喫飯就喫
0792c25: 茶喫飯要打眠便打眠要痾屎放尿便痾屎放尿撞
0792c26: 著便了更不許過後思量如遊魂鬼子一般乾乾淨
0792c27: 淨潔潔白白亦不許坐在乾淨潔白裏如此單刀直
0792c28: 入一念向前則讀書親見古人作文也只向自己巳胸
0792c29: 中一口吐出更無前後涵畜時便是吐露時吐露時
0792c30: 便是涵畜時如此不為動靜明暗所轉不為種種伎
0793a01: 量所移此之謂挺特大人沒量漢也足下信然之乎
0793a02: 若果見信便撩起向這裏入珍重珍重。
0793a03: 示馬居士
0793a04: 學道人第一要為生死心切第二要知身是苦本心
0793a05: 是妄想造業之本第三要真真看破世間功名富貴
0793a06: 聲色貨利都是虛華不實第四要怕今生造下惡業
0793a07: 將來一墮地獄受種種苦無人救護第五要知現在
0793a08: 命根只此一息之間若此息一斷則再求今日參禪
0793a09: 學道作福之事永不可得況受用富貴乎學道人但
0793a10: 得此五種心時時刻刻蘊積在懷則目前一切虛華
0793a11: 境界自然冷淡心地自然清淨將從前一往所學知
0793a12: 見學問口頭伎倆一切放下發菩提心永斷酒肉不
0793a13: 貪不愛持戒修福作諸功德以為載道之本仍讀大
0793a14: 乘經典助發自心開佛知見方可作觀但觀此心廣
0793a15: 大圓明清淨空寂一法不可得妄念元無亦無生滅
0793a16: 靈然常照而此根身一切動作猶幻人元無心識而
0793a17: 此目前一切境界猶如空華忽起忽滅本來不有唯
0793a18: 只圓明一念歷歷不昧此念亦無是名正念如是用
0793a19: 心二六時中動靜閒忙如如不動逆順好惡冤親平
0793a20: 等隨順世緣所作功德一事一法皆成圓妙淨行如
0793a21: 是行者名菩薩行道人果能如此用心可謂不出塵
0793a22: 勞而作佛事矣現宰官身而說法即此是名報佛恩
0793a23: 報國恩者公稟性靈明發心向道故特此示之乃贈
0793a24: 以號曰淨妙居士公其無負己巳靈無忘此說珍重。
0793a25: 示王生求受戒更字
0793a26: 往太史公牛馬走周伯子從幻人遊於海印有曰王
0793a27: 生者從伯子遊亦有曰凡伯子所習太史公業靡不
0793a28: 授王生是故王生因伯子亦得求授戒于海印海印
0793a29: 視王生不減伯子推伯子之愛王生者亦愛之蓋吾
0793a30: 法貴平等以法性平等故也人者無論貴賤高下一
0793b01: 以等心視之是故幻人之教王生亦無論弟子弟子
0793b02: 也初王生諱廷佐字子瞻王生意謂諱俗而字犯古
0793b03: 也故亦請幻人更新之幻人喜而告之曰異哉子之
0793b04: 質也傳語有之曰苟日新日日新又日新今子志願
0793b05: 袪故吾而大新之不獨新子之名抑且新子之心名
0793b06: 者實之賓心者德之實苟不務實而尚虛名非德也
0793b07: 由是觀之非獨子俗於名抑且俗於心所謂俗者非
0793b08: 衣冠言貌之謂也所謂狎習染污於性德者之謂也
0793b09: 夫吾人者性德本明由日漸染嗜欲目蔽邪色耳蔽
0793b10: 淫聲鼻蔽臭香舌蔽爽味身蔽妄觸心蔽邪思六者
0793b11: 交蔽汩昏其中薰陶漸染習以成性將謂之本有謂
0793b12: 之固然是以火馳於昏迷之境本明之德翻視為異
0793b13: 物故昏者日昏明者日昧安知有故吾故吾哉聖人
0793b14: 所悲悲在於此故投戒水以洗滌之且夫戒者非他
0793b15: 物也乃自心本有之智光也即儒所謂明德者是已巳
0793b16: 今夫人者智光不朗故明德日昏今欲復明德而返
0793b17: 天真必須朗智光而破昏蔽昏蔽破本體現智光朗
0793b18: 諸障消此吾佛所以戒殺生以成仁戒偷盜以就義
0793b19: 戒邪婬媱以立禮戒妄語以敦信戒飲酒以明智此五
0793b20: 戒具而五常足六情斂歛而三業清此所謂滌舊染進
0793b21: 日新捨故吾而造新化也故幻人亦更其諱曰言字
0793b22: 曰子綸將其奉佛戒如君命也子其勉之。
0793b23: 示周子潛
0793b24: 五色令人目盲五音令人耳聾五味令人口爽馳騁
0793b25: 田獵令人心發狂此老氏之戒也非禮勿視非禮勿
0793b26: 聽非禮勿言非禮勿動又曰少之時血氣未定戒之
0793b27: 在色及其長也血氣方剛戒之在鬥及其老也血氣
0793b28: 既衰戒之在得此孔子之戒也不殺不盜不不妄
0793b29: 言綺語不兩舌惡口不貪嗔痴此佛之戒也噫以吾
0793b30: 人之性本自靈明清淨也但以習染之污故日就淚
0793c01: 昏沉迷而不省者唯在耳目口鼻身心之間與聲色
0793c02: 味香觸法相對膠固綢繆與接為搆日以心鬥長迷
0793c03: 而不返也故聖人愍之切為之戒且將欲祛舊染斷
0793c04: 塵習而復乎本然清淨真心也由是觀之戒在我而
0793c05: 備在心修之以身是謂道不遠人故曰聖遠乎哉體
0793c06: 之即神吾人欲造大道之原者唯在謹謹奉持於是
0793c07: 而已巳矣周子少年切志向上歸心於此故因書此以
0793c08: 示之且字之曰子潛者蓋古語有桂生幽壑終抱彌
0793c09: 年之丹意將冀其深根寧極也。
0793c10: 示祖定沙彌
0793c11: 余嘗見世之市肆羅列割烹而過者靡不刮目垂涎
0793c12: 希一臠之味此恒情也每見吾徒稱沙門釋子者身
0793c13: 處旃檀之林足履清涼之地歷大法之肆羅無上醍
0793c14: 醐甘露妙味則邈視之如鴆毒可不悲歟雖然蓋不
0793c15: 知味之過也藉使知之豈讓嗜臠之情哉吾佛最初
0793c16: 出世即揭波羅提木叉以示人此即以甘露陳于周
0793c17: 道冀人人而味之同入不死之鄉矣過而味之者幾
0793c18: 何人哉余隨緣入王舍城止慈氏園林適開甘露之
0793c19: 肆有沙彌祖定從吳興來參大宰官知識問莊嚴佛
0793c20: 土最上法門因指入林中即得餐采此甘露法味所
0793c21: 言甘露法者即四根本重戒也嗟乎人者久矣沉酣
0793c22: 生死之場成就鐵床苦具靡不依此婬媱殺盜妄四者
0793c23: 而立至於諸佛淨土莊嚴亦皆從斷此四者而成就
0793c24: 故曰永斷婬媱心方成佛道等今沙彌將欲闢瓦礫而
0793c25: 作叢林轉穢邦而成淨土若不翻破四根而作四而
0793c26: 清涼池豈能化三毒而為三種解脫地耶是故海印
0793c27: 老人讚言佛子若欲成就無盡功德法門應當善學
0793c28: 此波羅提木叉為第一義諦一切法門因從此入。
0793c29: 示吳公敏
0793c30: 空生問佛云何應住云何降伏其心佛答以應如是
0794a01: 住如是降伏其心又云應無所住而生其心又云信
0794a02: 心清淨即生實相然實相無相于何有生良由生即
0794a03: 無生則住本無住信心如此則五蘊清涼一念頓空
0794a04: 諸妄圓滅如是降伏即非降伏是名降伏也公敏信
0794a05: 心甚篤從余乞授菩薩戒且將問持心之方余即告
0794a06: 以調伏之法如此又更其字曰調伏蓋敏雖行速不
0794a07: 若調伏履真也至若相即無相則不可以無相為無
0794a08: 相故又刻之以定課日用不移久久純一泯絕諸相
0794a09: 頓契無生是所謂信心清淨即生實相也。
0794a10: 示澄鈜二公
0794a11: 語曰君子不重則不威學則不固又曰中無主不立
0794a12: 外不正不行此言雖小可以喻大矣是以世出世學
0794a13: 聖賢之道未有不自正心誠意修身而至於致知格
0794a14: 物明心見性者故孔氏為仁以三省四勿為先吾佛
0794a15: 制心必以三業七支為本歷觀上下古今人物成大
0794a16: 器弘大業光照宇宙表表為人師範者未有不由此
0794a17: 以至彼由麤以極精由近以致遠也今之學者多以
0794a18: 口耳為實學以己巳見為真參以游譚為順物以縱浪
0794a19: 為適情以吊靡為容眾以恣肆為養志以安飽為調
0794a20: 身以緣想為正心以束斂歛為苦形以端莊為恃傲以
0794a21: 克念為自苦以精持為矯飭以道業為長物以身世
0794a22: 為金剛以生死為餘事是故身之不立心之不究道
0794a23: 業之不成學問之不精耳如此者求望于古人不亦
0794a24: 難乎此其所以世愈下而道愈衰心日昏而志日喪
0794a25: 風日靡而行日薄教日頹而法日毀矣由其捕風捉
0794a26: 影後學無憑望吾人之修而見醇全之質者其可得
0794a27: 乎孔子曰聖人吾不得而見之矣得見有恒者斯可
0794a28: 矣是以周公之夢鳳鳥之歎有志君子豈容情於自
0794a29: 己巳哉二子勉旃。
0794a30: 示江吾與
0794b01: 與足下苦語十年如教酒人齋莊非不儼然肅恭要
0794b02: 之肅恭亦酒態也今讀足下手書始恍然從醉夢覺
0794b03: 令人愴然心悲復欣然大喜以舉世皆醉假而人人
0794b04: 如足下則不貴我獨醒耳既讀足下文果迥超乘至
0794b05: 若漆雕開深見足下肝膽也喜當何如且索日之定
0794b06: 課此丈夫之雄猛固當如是嘗謂蘇季子一口舌之
0794b07: 夫耳其所志富貴則奮發無當每治縱怠則懸梁刺
0794b08: 股竟酬其志況出世聖賢豈值一夫無上妙道豈多
0794b09: 金比耶越王遭會稽之恥志報吳讎乃臥薪嘗膽二
0794b10: 十餘年其竟以霸然歷劫貪愛豈值吳讎幽囚生死
0794b11: 困辱形骸豈值會稽之恥苟足下不懷切齒之恨而
0794b12: 忘臥薪嘗膽之心不能以懸梁刺股自創又將何以
0794b13: 酬初志雪大恥乎聞之太上立德其次立功其次立
0794b14: 名故志於道德者功名次之志於功名者富貴次之
0794b15: 志於富貴則無不為己巳足下誠能以太上自勵則貧
0794b16: 而可樂其他又何以嬰心孔子曰士志於道而恥惡
0794b17: 衣惡食者未足與議也古人亦云苟有道義之樂則
0794b18: 形骸可外形骸可外此外則無事矣又何可嬰心處
0794b19: 之而不泰然耶願足下勉旃。
0794b20: 示趙卿雲
0794b21: 幻人生為長物所幸托跡空門甘心巖穴者二十餘
0794b22: 年即臥此山海者亦十年所矣間嘗切志古人向上
0794b23: 事仇視死生癰觀四大恨不即長揖濁世第以鈍根
0794b24: 重習不能頓悟本有多負初心良用飲愧今已巳年登
0794b25: 天命尚悠悠食息愧然空谷不知虛聲何自而入當
0794b26: 世君子之耳往往勞點齒頰此蓋好事聊托煙霞之
0794b27: 遐想耳殆非幻人之賓實也比幸尊人宦游即墨幻
0794b28: 人不獨仰藉威靈為護法地且得令弟孟清為物外
0794b29: 游而又因之私淑足下者神交三千里外緣非淺淺
0794b30: 往辱惠書讀之令人妄想飛越此非頭陀定力不深
0794c01: 良由足下精誠動人雖據寂光無不感之躍然而起
0794c02: 也況在血氣者乎披誦佳隹製幻人愧非知言者惟覺
0794c03: 異香紛拂如析栴檀片片非凡品也至若札中論道
0794c04: 數語極為真切且謂宣尼假而見世尊定不止猶龍
0794c05: 之歎此語深見足下心也所謂道無二致人無兩心
0794c06: 所習者異故所趣者殊概以己巳見為真是以不見為
0794c07: 果非者此正一曲之士誠如夏虫安可以語冰乎惟
0794c08: 足下神駿超逸信道至篤未登法門閫奧而猶慨然
0794c09: 作如是說若肯降心此道歸命楞嚴圓覺時預雲棲
0794c10: 之法席頻叩德園之丈室而得觀聽甚深必得從聞
0794c11: 思修入三摩地矣良以此道第一要夙習般若根深
0794c12: 次則稟受有據而以信心為初地觀足下般若甚深
0794c13: 信心不淺倘能留神此中一旦妙悟己巳靈回視章句
0794c14: 居然化臭腐為神奇將大現宰官而作佛事矣豈值
0794c15: 區區縫綴而已巳哉以足下見信之真且得恃賢父子
0794c16: 兄弟之愛良法親也敢吝腹心不為懇倒高明能無
0794c17: 意乎。
0794c18: 示趙孟清
0794c19: 自足下北遊無日不望東歸也徂夏及秋杳然無問
0794c20: 殊為懸懸昨暮忽得手書開函如見顏色讀之委悉
0794c21: 尊人起居狀令人詫嘆不已巳世道崎嶇亦至於此披
0794c22: 足下衷曲縷縷寒暄世態此其固然又何芥蔕不然
0794c23: 非濁世矣惟足下抱尊人屈而鄙人亦抱足下恥以
0794c24: 足下蚤耽人偽而未聞大道也嘗謂大丈夫生天壤
0794c25: 聞不為徒然即不能從事太上自當奮發取封侯萬
0794c26: 里功勒燕然名垂竹帛尊君榮親如觀掌果又何規
0794c27: 規細故乎此終軍所以棄斑生所以投筆也雕虫
0794c28: 小技壯夫不為況足下表表駿骨英氣逼人清年秀
0794c29: 發猶可及時努力以志前修此心往者業已巳為足下
0794c30: 深談之矣此行固為尊人屈或為足下榮未可量也
0795a01: 倘能頓轡藝場志求大道其生平建立歸路不遠彼
0795a02: 岸非遙設或猶事清談傲然終日足下自視何如哉
0795a03: 嘗謂王謝風流冠世而右軍墨池未乾東山奕局尚
0795a04: 爾其視鐵甲十萬如博馬戲籌此豈悠悠談笑者乎
0795a05: 願足下努力圖之聞戒行不遠似不能面別後緣未
0795a06: 卜期在三生聊此報足下生平以結出世因緣耳。
0795a07: 示王牧長周世父
0795a08: 嘗謂天生萬物唯人最靈此古語也余則謂之不然
0795a09: 何也蓋人與物皆具靈覺之性此性均賦而同稟者
0795a10: 也曷常有人物之間然而畢竟所以異於物者以其
0795a11: 物具而不知人則知其所具者耳是則知其本具而
0795a12: 盡之者謂之聖知其當盡而不能頓盡謂之賢知而
0795a13: 肯求其盡者謂之智知而不肯返求者謂之愚知而
0795a14: 不真而求之太過者謂之狂知而不明執一介為必
0795a15: 當者謂之狷至若不知而妄求者謂之怪與夫不知
0795a16: 而不求則物而已巳矣嗟乎此人與物殊唯知與不知
0795a17: 求與不求之間雖相去毫釐其失則千里矣所以聖
0795a18: 人與天地參豈分外事耶天地至大也而人猶與之
0795a19: 參況世之功名事業自外至者乎所以此段光明本
0795a20: 吾性德所具不假外求以迷之為凡悟之為聖性無
0795a21: 迷悟而人自迷自悟耳竊觀世之君子孰不心憤憤
0795a22: 口悱悱眇視千古咳唾風雲雖伊周事業猶不足
0795a23: 及扣其心性則瞠目結舌果何以故及與談心之妙
0795a24: 亦未嘗不謦罄咳擊節及與之言佛則望望然不顧噫
0795a25: 知有心而不知有佛是猶知二五而不知十也是以
0795a26: 道術不明而英明豪傑之士亦不免坐蔽於此此何
0795a27: 以故殆非知之過其實不知之過也又非不知之過
0795a28: 其實不信心之過也藉若不信佛則舉世必稱為毅
0795a29: 然大丈夫矣至若不信心又將何以稱之哉余竊謂
0795a30: 之非真不信心蓋未有以真心告之者假而朝夕以
0795b01: 真心實語薰陶漸染之雖不能自信而抑將與之俱
0795b02: 化矣所以世之君子生而聞見乃耳目之常即天縱
0795b03: 之聰明且將亦與彼俱化故曰習俗移人賢者不免
0795b04: 斯言可畏哉其中非夙具般若根深而秉至剛至大
0795b05: 之氣者決不能猛然奮迅而大起之正孟子所謂大
0795b06: 丈夫者謂是故也三齊古俗何如而今雖昭代文明
0795b07: 則超越百代至若信心求盡性工夫者猶萬一也嗟
0795b08: 乎長夜之歎為誰而興余自齠年事筆硯弱冠即投
0795b09: 之今幾三十年矣甘心寒巖萬丈冰雪中濱萬死一
0795b10: 生者不知其數矣即今置身東海空山大澤之間冒
0795b11: 險阻履危機幾不免虎口者蓋亦數矣嗟乎此果何
0795b12: 謂哉知我者謂我心憂不知我者謂我何求此所以
0795b13: 抱長夜之歎而飲泣與東海競流何敢以此置喙雖
0795b14: 然一管灰飛而大地春生一葉辭柯而滿空秋至第
0795b15: 感之不深而應之不至耳年來茲土君子二三其丈
0795b16: 夫骨見信自心者津津汗浹兩腋而陽和之調將見
0795b17: 不無其賞矣余將骨化長波又復何憾王生牧長周
0795b18: 生世父以癸巳冬日具信心而未入海印其道味天
0795b19: 然略無毫髮拘拘俗習余深歎其為奇男子矣雖然
0795b20: 牧長牧長世父世父皆知其本有而肯求之者矣斯
0795b21: 固為美余則望其求之而願盡其性者勉之不望子
0795b22: 作佛而願其現宰官居士身而說法將見治隆上古
0795b23: 道復軒皇而此土群蒙若人若物皆位之育之而生
0795b24: 極樂之鄉也雖然子其勉之未有不盡于己巳而望盡
0795b25: 於人亦未有不化其已巳而化于人者吾人所以不化
0795b26: 者皆俗習濃厚堅固我執而不化此在己巳不化安望
0795b27: 其化化子其勉之子其勉之子其不勉何以稱子。
0795b28: 示杜生
0795b29: 孔子曰三軍可奪帥也匹夫不可奪志也又曰隱居
0795b30: 求志果何求歟軻之言曰持其志無暴其氣此聖賢
0795c01: 教人披肝露膽處也夫螳螂怒臂以當車轍此其志
0795c02: 當何如哉吾嘗觀世之學者每曰有志於功名或曰
0795c03: 有志於富貴或曰有志於忠孝舉似可佳及乎稍遇
0795c04: 挫辱憂患饑寒貧病不如意事則氣消神沮呻吟困
0795c05: 苦不可言稍有忤逆則忿不顧身酒色淫蕩則樂以
0795c06: 忘生是則居常所云志者未見如孔之所教不可奪
0795c07: 孟之所教持之也此無他蓋隱居未嘗求之耳嗟乎
0795c08: 挫辱憂患饑寒貧病拂忤酒色不大於薪連而人不
0795c09: 小於螳螂也竟無一怒以當之此何以故學者染求
0795c10: 此可與言志。
0795c11: 示曇支
0795c12: 心不誠不明性不靜不定精不聚不完神不凝不逸
0795c13: 志不一不篤氣不養不和忿不懲不平慾不窒不寡
0795c14: 學不講不博問不辯不通節不立不堅操不持不勁
0795c15: 是故君子之學在重其人所輕益其人所損取其人
0795c16: 所棄得其人所無故道大德弘身裕名貴超然而無
0795c17: 對者也。
0795c18: 憨山老人夢遊全集卷五終
0795c19: 　江州佛弟子左春魁同男左克勤發心刻
0795c20: 憨大師法語第五卷計字貳萬貳千百二
0795c21: 　十六個該銀壹拾壹兩壹錢整
0795c22: 　五乳峰侍者廣益編對　海陽鄭一相書
