0073a01: 印心佛敏訥禪師語錄卷第二
0073a02: 侍者法柄錄
0073a03: 嗣法門人如閒等編
0073a04: 頌古
0073a05: 世尊陞座文殊臼椎
0073a06: 堪笑瞿曇老叟要在人前賣醜不是文殊收拾幾乎
0073a07: 一場漏逗
0073a08: 世尊拈花迦葉微笑
0073a09: 世尊手忙腳亂飲光特地眼花恰似東村王大伯爺
0073a10: 兒打鼓弄琵琶
0073a11: 女子出定
0073a12: 出定入定太煞搬弄無病喫藥藥變成病
0073a13: 廓然無聖
0073a14: 傾腸吐出廓然無駭倒雄雄大丈夫熊耳山前成滯
0073a15: 貨九年面壁嘴盧都
0073a16: 乾屎橛
0073a17: 如何是佛乾屎橛千古萬古作話會世人知貴不知
0073a18: 價老僧知價不知貴
0073a19: 麻三觔
0073a20: 如何是佛麻三觔一場好笑又驚人昨夜東家失了
0073a21: 火天明真個可憐生
0073a22: 三關
0073a23: 我手何似佛手放行捏聚由肘任爾倒嶽傾湫蝦也
0073a24: 跳不出斗
0073a25: 我腳驢腳不別踏著七花八裂走出黃腰狐貍活活
0073a26: 認龜成鱉
0073a27: 生緣人人本據六韜三略既備若是把定要津你從
0073a28: 何處出氣
0073a29: 和牧牛頌
0073a30: 未牧
0073b01: 狂心無住日奔哮重駕安知萬里遙此際若還輕放
0073b02: 逸管教觸處犯人苗
0073b03: 初調
0073b04: 鼻頭扭轉捺機穿痛處難通盡喫鞭但得於中忘惡
0073b05: 辣自然純己巳任相牽
0073b06: 受制
0073b07: 從今不外絕紛馳水草殷勤日自隨珍重牧童牢把
0073b08: 定孜孜相引勿教疲
0073b09: 回首
0073b10: 幾曾打擲挽回頭不假鉤錐性已巳柔縱許目前無異
0073b11: 路參天荊棘謾停留
0073b12: 馴伏
0073b13: 嬴得乾坤大半邊頭頭總豁意悠然煙霞一飽無餘
0073b14: 計若個牛兒更待牽
0073b15: 無礙
0073b16: 剛柔逆順總如如豎去橫來渾不拘芳艸青青隨臥
0073b17: 起任從眠食意無餘
0073b18: 任運
0073b19: 中不邊兮邊不中撈三搭四亂叢茸更教打失牛兒
0073b20: 鼻始笑山童瞌睡濃
0073b21: 相忘
0073b22: 人牛一色渾其中者裏那邊迥絕同萬別千差合自
0073b23: 轍新雲野水任西東
0073b24: 獨照
0073b25: 脫略風塵盡日閒了無一物礙其間惟餘此個形非
0073b26: 質萬紫千紅總不關
0073b27: 雙泯
0073b28: 藏身北斗露無蹤拶碎須彌迥太空萬里神光追不
0073b29: 及三冬枯木秀雲叢
0073b30: 分燈
0073c01: 水月淨濊
0073c02: 衣缽久墮大庾邊今古英賢孰可諳信手拈來親付
0073c03: 囑普天匝地任流傳
0073c04: 三一性通
0073c05: 一柄龜毛意更嘉驗人險處較些些只今付與闍黎
0073c06: 去未許輕輕放過他
0073c07: 谷愚如閒
0073c08: 將三就四已巳多年呼喝隨機一線牽我此付渠衣缽
0073c09: 去時臨白棒打青天
0073c10: 悠如含谷
0073c11: 個柄鋤兒絕正偏東拋西擲惹人嫌吾今付與闍黎
0073c12: 去萬仞岡頭倒弄拈
0073c13: 照輝董之實居士
0073c14: 雙桂一枝密不通風今日分付彌滿湟中
0073c15: 含印金友志居士
0073c16: 嚼雪吞冰已巳有年今朝瞥爾苦言詮老僧贈柄鐵如
0073c17: 意將去塵區打聖賢
0073c18: 自贊水月首座請
0073c19: 耳掛腮邊眉橫眼上唇短舌長非和尚像慣以惡口
0073c20: 傷人一味盲枷瞎棒家人見之生嗔外人聞之訕謗
0073c21: 者樣無明頭為甚麼請他供養
0073c22: 又三一通西堂請
0073c23: 衲子摸索不著只為腳跟未點地丹青圖得甚好只
0073c24: 為面目太分明不見他七處顯現八字眉橫生成倔
0073c25: 強不近人情為人喫盡熱心腸動不動一番惱悶
0073c26: 又谷愚間維那請
0073c27: 十五行腳拖人落水十八圓具落水拖人二十二踢
0073c28: 破指頭血流遍地三十三喝佛罵祖罪過彌天總為
0073c29: 不識進退所以費盡艸鞋錢今既識也理宜回頭轉
0073c30: 腦還在者裏圖作甚麼邊事咄好不識羞
0074a01: 又法可善人請
0074a02: 若道影子是埋卻老僧若道老僧是燒卻影子咦十
0074a03: 字街頭布碌磚那個行人踏不著
0074a04: 雜偈
0074a05: 參昭覺老人
0074a06: 勞勞何所適萬里謁高賢寥落一身外崎嶇孤杖邊
0074a07: 裁詩吟白雪逸興慕青蓮欲學安心法心安法亦然
0074a08: 登峨眉
0074a09: 不辭千里步乘興陟高山掃雪尋幽徑拈花笑聖顏
0074a10: 鳥從天外落雲向嶺頭還到彼孤窮處乾坤一眺間
0074a11: 二
0074a12: 不到峨眉頂焉知最上乘斷雲隨足轉孤鳥破煙騰
0074a13: 九夏毫無暑三春盡是冰群峰如浪湧夜夜聽傳燈
0074a14: 瓦屋山
0074a15: 幾經風雨到林泉覽勝探奇古寺前步步入來銀色
0074a16: 界白雲深鎖散花天
0074a17: 嘉陵有感
0074a18: 旅洎蠶叢地流光幾度遷迂疏頻喪日放浪已巳窮年
0074a19: 寐少因耽詠病深頗廢禪此生如未了堪愧復堪憐
0074a20: 端陽前一日祝三止和尚
0074a21: 清晨入聖地景色逼人清座上香雲細簾前瑞靄輕
0074a22: 裁詩消永日把酒頌長庚謾說無生活無生卻有生
0074a23: 塔
0074a24: 浩劫從誰搆挺然物外標不磨堪歲歲有影自朝朝
0074a25: 七級凌雲直千尋射日高孑身滄海上今古畏金鰲
0074a26: 嘉陵送友
0074a27: 別向屏山下芒鞋任所之山空雲自去江闊水來遲
0074a28: 隻杖隨千里窮猿戀一枝高情如不棄遠寄數行詩
0074a29: 雨後觀漲
0074a30: 纔得新晴日江昏浪湧沙漁床鋪柳葉渣澱沒蘆花
0074b01: 煙霽堪垂釣風平可泛槎野情殊未盡閒看夕陽斜
0074b02: 慶天錫禪師閉關
0074b03: 羨羡君超覺地閉宇欲神凝保重無生果刪除有蔓藤
0074b04: 明星開正眼孤月啟傳燈覷破桃紅意了然最上乘
0074b05: 閬中白塔
0074b06: 誰將玉筍插江邊半接平蕪半入煙七級玲瓏風月
0074b07: 老千尋浩渺古今懸錦屏高映南山目閬水遙來東
0074b08: 楚船借問浮圖何代事漢家明帝始相傳
0074b09: 留別久默大師
0074b10: 彼此天涯客奇逢破寂寥聚談三五日別緒萬千條
0074b11: 明月欹高樹流雲過野橋何時同杖屐聯韻寫芭蕉
0074b12: 接鄉書感賦
0074b13: 萍分天水遠隻杖入三巴歲月知多紀門庭異幾家
0074b14: 鶺鴒朝喚影杜宇夜啼花槐柳舊阡陌相將映落霞
0074b15: 閬城感磬也大師至
0074b16: 雲水孤蹤方外緣新懸瓢笠錦屏前晴江半落猿聲
0074b17: 外古寺重遊竹徑邊我去從人惟把拂師來到處即
0074b18: 安禪不須回望關山月說法還於蜀道傳
0074b19: 中天野玩
0074b20: 散步春郊外中天野色芳翔空隨鳥去止水任魚藏
0074b21: 極目煙光遠怡情宵漢長嘉陵江上客競渡為誰忙
0074b22: 畫屏葡萄
0074b23: 玉本無瑕不待粧誰將清影著雲堂多情漢使移根
0074b24: 至潑墨山人引蔓長馬乳尚能偷造化龍鬚也自洩
0074b25: 春光從教風月憐舒卷四季嘗鮮滿院香
0074b26: 送嚴大伊任梁邑侯次來韻
0074b27: 天門詔下維舟解百里蒼生望堵環虎渡巴江歌政
0074b28: 化舄飛廓廟演朝班堂前桂冷鞏吟砌水面風清月
0074b29: 出關樽酒瑤琴多自暇徐敲清韻牧梁山
0074b30: 畫鷹
0074c01: 不入輪迴不受胎奇毛點翠絕塵埃英雄獨占高枝
0074c02: 上意在摶鵬非兔來
0074c03: 南安千佛洞
0074c04: 野徑無多里攀蘿上翠顛山寒眠野鹿樹靜咽鳴蟬
0074c05: 古洞朝霞隱空崖晚日懸何時結茅舍瀟灑任栖禪
0074c06: 次上谷王掌印來韻
0074c07: 茅茨結搆小山前時啟蓬門待大賢夜靜猿啼千壑
0074c08: 杳春深鳥喚百花妍青松對榻欹書枕明月當窗譯
0074c09: 梵詮物外閒情誰似我生涯竟日钁頭邊
0074c10: 新詩幾讀夜燈前讀罷含情憶古賢雲擁曉窗煙嶂
0074c11: 寂月明秋樹露華妍高人別後何時見妙偈傳來不
0074c12: 用詮待向東林攜手日相看一笑虎溪邊
0074c13: 振華先生問余年庚以詩答之
0074c14: 四大本空休問年生緣如電幾盤桓為君看取恒沙
0074c15: 界過去來今一指彈
0074c16: 不欲佛兮不欲仙興來偶爾寄林泉幻形有盡萬年
0074c17: 曆誰了無生一大緣
0074c18: 遊瞿曇寺
0074c19: 雲連澗水樹連空杳杳溪山一徑通為問瞿曇何處
0074c20: 是翠微深鎖綠陰中
0074c21: 遊皋蘭五泉寺
0074c22: 一望無涯意渺然陰陰綠樹翳禪關山童為指雲生
0074c23: 處便是皋蘭古寺間
0074c24: 居然勝地絕塵埃入戶閒花滿徑開為聽泉鳴山更
0074c25: 靜日斜吟坐幾徘徊
0074c26: 即事有感
0074c27: 此身只苦住娑婆漏影招風惹事多我欲藏身藏不
0074c28: 得總然藏得待如何
0074c29: 唾面而今不柰何閒非閒是總由他張公醉也李公
0074c30: 醉李比張公多甚麼
0075a01: 哭得戒和尚
0075a02: 報道吾師圓寂了神光已巳落淚空彈燈前作偈花前
0075a03: 獻松下留題竹下看望斷白雲思渺渺座間明月影
0075a04: 團團當年遺我鐵如意薄暮空敲竹影寒
0075a05: 上品伽黎不再披了無一法與人持身穿破衲聊爾
0075a06: 耳踏遍芒鞋不可知日月浮沉凡聖眼乾坤新舊古
0075a07: 今詩秋風昨夜籬邊說報道吾師入定時
0075a08: 衣珠無恙付誰持祖意蒼忙何所之記得雲堂松影
0075a09: 下石泉汲水供茶時
0075a10: 崆峒
0075a11: 石橋西畔去一徑入崆峒蠟燭高臺矗香爐遠岫通
0075a12: 晴光連曉樹翠靄落寒空欲問廣成子仙蹤渺未窮
0075a13: 二
0075a14: 蒼崖長接巘金剎遍玲瓏浩蕩千林日登臨萬古風
0075a15: 鶴棲巖洞小鐘響殿廊空太息軒轅帝長存問道宮
0075a16: 真乘次韻
0075a17: 纔入真乘寺心清即是禪妙香晨夜炷慧燄古今傳
0075a18: 徑冷鹿迷雪峰晴鳥破煙相期玄度隱敢比道林賢
0075a19: 二
0075a20: 結社向東林香臺地布金講堂開自久禪舍閉還深
0075a21: 已巳識幻中幻何勞心外心松風吹萬壑依約聽潮音
0075a22: 香山晚眺
0075a23: 玄武祠明片片霞晴雲擁起碧蓮華閒來更上香山
0075a24: 寺古木蒼茫映日斜
0075a25: 巉巖松翠碧玲瓏幾度鳴禽幾樹風無數叢林頻佇
0075a26: 望淡煙餘靄夕陽中
0075a27: 崆峒除夕
0075a28: 寒暑亭亭一載還息心卻好住名山鳥迷雪徑眠幽
0075a29: 樹雲鎖霜鐘閉遠關爐火夜增寒凜冽澗流春度水
0075a30: 潺湲跏趺得悟無生理頗笑丹成欲駐顏
0075b01: 山居
0075b02: 去去青溪上雲邊獨隱居已巳知心似水安得我非魚
0075b03: 趺坐入禪定閉門罷讀書山空人事少落葉遍階除
0075b04: 二
0075b05: 人間長懶住栖跡向林丘竹徑搖晴碧松門帶晚秋
0075b06: 觀空一念盡說法萬緣酬身事渾如此還於何處求
0075b07: 三
0075b08: 誰識居山意而今幽興長六時惟靜坐幾載不參方
0075b09: 穀雨茶初熟松花飯更香此生隨分過那管世人忙
0075b10: 四
0075b11: 飯罷一攜笻山行石磴重巖前方睡虎澗底欲飛龍
0075b12: 送供無人至談玄有客從上方鐘磬寂歸臥夢初濃
0075b13: 題古松贈了息長老
0075b14: 老幹蒼鱗不記年半依巖岫半臨泉茶煙斷後苔痕
0075b15: 濕又枕雲根一覺眠
0075b16: 靈龜臺次稚菴朱先生韻五首
0075b17: 縹緲雲山一徑封巉崖深處好藏蹤元知世事溪頭
0075b18: 水已巳識禪心江上峰志冷難消三寸雪窗明長對幾
0075b19: 株松邇來安坐無餘事靜裏惟聞曉夜鐘
0075b20: 疊嶂嵯峨列翠屏畫圖原不屬丹青天成實樹雲為
0075b21: 葉帝坐名山龜化形夕景落時終黯黯春花開處便
0075b22: 零零而今覷破恒沙劫為誦牟尼止觀經
0075b23: 夢遊曾記印心堂行腳何由到上方借地栽松添積
0075b24: 翠買盆移菊待舒黃詩情一笑因君得客路十年為
0075b25: 道長坐對雲深煙樹裏從教燕子遶空梁
0075b26: 連朝世事罕曾聞起坐看山直到曛瑟瑟風聲傳佛
0075b27: 偈喃喃鳥語譯玄文禪心靜似千峰月幻跡空如一
0075b28: 澗雲笑指堂中雙侍者忘言欲與爾為群
0075b29: 擾擾紛紛置一邊棲遲方丈幾經年窗前種竹因遮
0075b30: 屋月下看經足遣眠骨老頻堆顛上雪顏紅終化隴
0075c01: 頭煙從今遊戲成三昧緩酌狂吟醉後禪
0075c02: 和船子和尚撥棹歌
0075c03: 倚棹長吟對日斜且隨漁釣樂生涯侵雨雪伴煙霞
0075c04: 到處江湖是我家
0075c05: 風平煙霽且收竿整頓荷衣別上灘急撥棹謾追歡
0075c06: 若山若水一毛端
0075c07: 一綸舒卷一漁翁物外生涯趣不同收且放脫還籠
0075c08: 撈三搭四在當中
0075c09: 出沒周旋波底求臨機得失總無愁鷗泛泛水悠悠
0075c10: 捲起雲簾別下鉤
0075c11: 石橋南岸水芙蓉露滴香餘逐晚風青且綠白還紅
0075c12: 枝枝葉葉澹晴空
0075c13: 竟日輕舟傍水旋漁翁活計總天然或獨釣或圍筌
0075c14: 不遇金鱗不覆船
0075c15: 一鉤隨處樂閒情風定波心已巳斷塵無多事了餘生
0075c16: 罷釣歸來帶月行
0075c17: 偶遇知音便繫船一壺共醉柳陰邊尋樂事笑長天
0075c18: 隔江招手似徒然
0075c19: 淮北江南日轉新去來不立一微塵有時屈有時伸
0075c20: 升沉不屬釣漁人
0075c21: 買舟乘興入煙灘兩岸潮平野徑漫前浪急後波翻
0075c22: 掣轉蘆頭搭一竿
0075c23: 冒險生涯水國間潮奔萬馬勢如山朝柳岸暮蘆灣
0075c24: 人生能得幾時間
0075c25: 截斷橫流把斷機蘆花兩岸逐風飛水泱泱山巍巍
0075c26: 身在寥天何所歸
0075c27: 水滿清江月滿船隔江燃竹起蒼煙浙西北海東南
0075c28: 去來何用一絲牽
0075c29: 咫尺雲山萬里情笑談百斛一毛輕從薄暮到天明
0075c30: 元來寸步不曾行
0076a01: 貧來徹骨亦何嗔嘯傲江天只此身披荷葉席蒲茵
0076a02: 白眼看他世上人
0076a03: 一舸風來蒲葦間夜深明月滿江關鱣潑潑水潺潺
0076a04: 波頭波底意閒閒
0076a05: 而今揮手懶垂鉤任意魚兒得自由全放下六不收
0076a06: 高歌一曲興悠悠
0076a07: 人世閒忙知未知若為相反若相宜吟梁父語吳兒
0076a08: 王佐功名只任伊
0076a09: 此身安得我非魚究竟原來一物無赤條條一棹夫
0076a10: 歸來依舊宿菰蘆
0076a11: 再和
0076a12: 水面風清撥棹斜一聲欸乃意無涯看遠岫落輕霞
0076a13: 柳外煙村四五家
0076a14: 終歲船頭把釣竿船行常恐到沙灘休懊惱莫貪歡
0076a15: 人生得喪總無端
0076a16: 湮波江上釣魚翁短棹長歌幽興同適野市攜筠籠
0076a17: 歸來半醉夕陽中
0076a18: 生涯一棹更何求少米無柴不用愁山淡淡水悠悠
0076a19: 荻花飛處下銀鉤
0076a20: 裏湖深處看芙蓉冉冉香來陣陣風流水碧落花紅
0076a21: 究竟花開都是空
0076a22: 多時釣艇幾回旋貪逐遊魚亦枉然方得手頓忘筌
0076a23: 鎮日間眠不放船
0076a24: 物外光陰自適情滄江雨過淨無塵卻世慮達吾生
0076a25: 坐看輕鷗止復行
0076a26: 兩兩三三齊放船將錢買酒白雲邊歌笑處晚涼天
0076a27: 醉裏陶陶亦偶然
0076a28: 垂釣春江草樹新韶華過眼栖輕塵寵與辱屈還伸
0076a29: 斷送閻浮多少人
0076a30: 昨日開帆七里灘舟行石鏬水漫漫風正緊浪齊翻
0076b01: 為憶嚴陵一釣竿
0076b02: 笑傲乾坤雲水間回頭處處是青山花兩岸柳一灣
0076b03: 時人不識謂偷閒
0076b04: 風順船開似發機日高雲淨去如飛潮信起遠山微
0076b05: 返棹來朝歸未歸
0076b06: 秋盡蘆洲正泊船遙看群鴈破蒼煙經塞北過江南
0076b07: 那有鄉心可掛牽
0076b08: 從來世事不關情到處扁舟一葉輕隨雨雪任晴明
0076b09: 趁著風頭莫慢行
0076b10: 得魚何喜失何嗔楚水吳江自在身傾野榼襯香茵
0076b11: 笑看碧桃花下人
0076b12: 除卻紛紛擾擾間眼前何物與相關林影動水聲潺
0076b13: 得意忘言豈等閒
0076b14: 金鱗躍處懶隨鉤無束無拘也自由將網曬把綸收
0076b15: 兩間物我共悠悠
0076b16: 富貴功名總不知乘流鼓枻是便宜呼漁父諭樵兒
0076b17: 莘野幡然好笑伊
0076b18: 生計朝朝慣打魚歸來赤手卻全無輸野叟讓農夫
0076b19: 析薪種穀等蒲蘆
0076b20: 行實
0076b21: 予生於順治丁亥三月三日戌戍時字佛敏諱寂訥秦
0076b22: 州天水蒼平頭人也俗姓姜母陳氏三歲失母髫年
0076b23: 喪父於十三歲納王氏為室同庶母苟延時日至十
0076b24: 五歲偶觸境緣乃棄俗依本州海會堂太虛和尚脫
0076b25: 白未幾王氏去世因思父母早喪妻子成空若不勵
0076b26: 志修行徒然身依佛地遂朝參暮禮勤修苦行乃至
0076b27: 掃地焚香渾無異念如此力行三載就於海會座下
0076b28: 圓受三壇戒法時年十八歲矣乙巳秋隨師往牛首
0076b29: 掃塔丙午三月辭師南行師囑曰割愛祝髮大丈夫
0076b30: 所為汝既如是須求妙悟若不妙悟難逃生死不見
0076c01: 道莎底苾芻蛇毒之苦也予聞之不覺疑情頓發胸
0076c02: 中似有物礙不能自釋遂求開示師云我者裏不會
0076c03: 禪西蜀昭覺不異圓悟復出宜往見之予受命遂往
0076c04: 參昭覺丈老和尚丈問何處來予曰長安來丈云何
0076c05: 處人予曰長安人丈云老僧久住長安為甚麼不見
0076c06: 予曰欠慕和尚高明柰不由己丈云為甚到者裏予
0076c07: 擬開口丈劈面一摑予曰何苦如此丈喝退翌日具
0076c08: 威儀復上方丈作禮丈云為甚麼代魔王禮拜予曰
0076c09: 不敢負恩丈云魔王有何恩予曰昨日打得鼻頭疼
0076c10: 丈微笑令參父母未生前話依止數年全不得力因
0076c11: 辭別復參長破淡竹蓮月諸老總毫無趨入嗣朝峨
0076c12: 嵋歸至伏虎寺有僧杖笠過門予問之僧曰欲往昭
0076c13: 覺汝可偕行否予欣然與行至途次予曰此事人人
0076c14: 有分獨我無緣終日出者叢林入那保社費了許多
0076c15: 草鞋總沒個入處不若休歸本地圖兩日快活去罷
0076c16: 僧云恁般說話不顧傍觀者哂既爾本地快活何勞
0076c17: 倚門傍戶予一時心境俱空豁然有省隨口偈曰咬
0076c18: 著踏著萬金不換今日識得蜣螂糞彈時同此僧回
0076c19: 昭覺未幾因緣不偶後參草堂本師師問甚處來予
0076c20: 曰昭覺師云何人同來予曰只是某甲師云昭覺安
0076c21: 麼予曰不勞動問師云若不問過恐露柱發威予作
0076c22: 禮師云且到客堂著予便出次日辭行師云鐵蛇橫
0076c23: 古路作麼生過予一喝師云且緩緩著予云鏃去久
0076c24: 矣師便休當晚偶得寒病霅時坐臥不寧神昏意倦
0076c25: 如在百尺竿頭落不下相似及看平昔參的悟的記
0076c26: 得佛說的祖說的到此時一些也用不著自思生死
0076c27: 臨頭誰作主宰只得強自支持看個本參話頭如此
0076c28: 數日心如木石睡不知睡坐不知坐八苦交煎全然
0076c29: 不曉總在本來面目上看去至第二七本師請醫看
0076c30: 脈擬伸手時廓然於向之礙膺之物嚗然自落不覺
0077a01: 通身汗出覓病了不可得師問這回得快活否予曰
0077a02: 何須更道師云當以忘身為法予曰請法來為師云
0077a03: 賴子擔持予笑就枕本師時加調治經三閱月始獲
0077a04: 大痊念此恩此德粉骨莫報師一夕舉女子出定話
0077a05: 予曰某甲不入者個保社師云你又作麼生予曰和
0077a06: 尚請茶師云未在更道予曰瞞某甲不得值慕義侯
0077a07: 請上堂予問猛虎不棲平川獰龍不宿鬼穴時如何
0077a08: 師打云者野狐精不打更待何時予曰濟得甚麼邊
0077a09: 事師連打予拂袖歸眾己酉七月因業師年高有書
0077a10: 召予省侍辭師師出源流衣拂授予云此是從上來
0077a11: 底公文汝善護持予拜受來東語西話已巳十數年矣
0077a12: 者是從前忍饑受苦奔南走北討來的冤債今因大
0077a13: 眾請說生平事實聊此忉怛一上然山僧宿業不清
0077a14: 生逢坎坷總然逆順現前只是隨緣消受眉公云福
0077a15: 乃禍之基禍乃福之本誠哉斯言久立珍重請各歸
0077a16: 堂。
0077a17: 重興印心寺碑記
0077a18: 西寧古湟中地也襟帶屬羌控引西域天竺鷲嶺之
0077a19: 間得其傳者接踵而至宗風所被故奉佛者多城南
0077a20: 門內舊有白衣寺肇自前朝平羌將軍柴公所刱為
0077a21: 香火之祠湟人欲祈福求嗣而嚮往於此者靡不響
0077a22: 應也及經兵燹後殿舍傾隤僅有存者處於榛莽蕭
0077a23: 條之中不復昔時之盛觀矣康熙癸丑歲余自參方
0077a24: 北返瓢笠西遊平羌公之孫崇基居士根器宿成能
0077a25: 繩祖武傾心象教崇事沙門與余論究宗旨相視莫
0077a26: 逆乃具齋糧設器皿凡其鄉之宰官耆舊翕然相與
0077a27: 樂從延余其中主法席焉余憫殿宇欹斜簷廊摧壞
0077a28: 圖更新之於是即其隙地恢搆講堂三楹翼以廣廈
0077a29: 別為東西兩院悉捐衣缽之貲以倡首鳩工庀材競
0077a30: 競業業朝夕董理山主忻然率旅以助力役其缺略
0077b01: 者補之而朴陋者飾之雖不足稱為名剎然金碧輝
0077b02: 映固已巳蔚然改觀矣因念宗門既闢緇眾漸多行腳
0077b03: 往來者亦復不少每日饔飧所需殆無可給崇基居
0077b04: 士復施東稍門外別墅一區水田二十畝以供常住
0077b05: 日用之資其所輸之德抑亦備矣監督通府張公易
0077b06: 其名為印心而協鎮莊浪副總兵陳公又題其額曰
0077b07: 選佛場余惟茲寺初建以白衣為名蓋專奉白衣大
0077b08: 士祈廣嗣胤故也今易之以印心其義何居夫大地
0077b09: 眾生只為不識者一些子昡於迷途墮於苦海者眾
0077b10: 矣如來慈悲方便見象說法開響往而力拔之然後
0077b11: 皈依者皆是也故舍心則無以立教舍教則無以示
0077b12: 悟舍象則無以見心象設而教興教施而悟啟以跡
0077b13: 印心寺於是乎搆焉因名求實其取義不益深所訖
0077b14: 者不益遠哉余故於印心一剎不憚竭力以冀落成
0077b15: 深有志於啟誘湟人而使綿綿於百世不衰者也。時
0077b16: 康熙丁巳中秋日雙桂下第三世佛敏寂訥手記
0077b17: 
0077b18: 
0077b19: 印心佛敏訥禪師語錄卷第二終
0077b20: 板存嘉興楞嚴般若堂流通
