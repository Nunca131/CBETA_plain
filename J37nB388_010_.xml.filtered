0491c01: 一揆禪師語錄卷第十師諱元揆
0491c02: 侍者海印記錄
0491c03: 詩偈
0491c04: 送玅圓覺侄歸南嶽
0491c05: 使乎憶昔赴天童虎鬚數捋觸祖翁法戰通身渾是
0491c06: 膽縱橫曾不折英鋒千里翩翩唱凱旋光生七十二
0491c07: 雄峰別來經今十餘載書既不達信無通非關彼彼
0491c08: 生鐵面各天分化緣西東我來席典湘山寺諲老門
0491c09: 庭偶爾逢知有同條居嶽頂崚翠疊紫煙封杖藜
0491c10: 幾欲披雲訪曲指徒思山水重何期再見不辱命林
0491c11: 泉笑識舊音容下榻連朝話風雨匆匆俄爾理歸笻
0491c12: 餘衷未盡玄沙紙一一憑舉似同風
0491c13: 天童道上作
0491c14: 松陰清一徑廿里快遊心索句連雲得逢溪聽水吟
0491c15: 村煙籠日煖塔影入林深款步孤亭下涼風遞好音
0491c16: 種桂次弘覺老人韻二首
0491c17: 藹藹移新砌平分月窟陰芳流嵩少遠種異別山尋
0491c18: 香抱三秋萼枝邀五色禽庭前不改翠宜作歲寒林
0491c19: 震旦承陰後重忻此日栽金風飄玉粒曉露滴香臺
0491c20: 韻勝霜前菊芳於澗底梅靈根原自異偏耐九秋開
0491c21: 過洞庭湖
0491c22: 野泊深遐思蒼涼趁曉風湖光渾渺渺帆影信匆匆
0491c23: 鴈沒擬應北霞明僅辨東南溟何處遠煙際水吞空
0491c24: 雙虹橋偕契先兄晚步
0491c25: 山空雲物淨疊翠鳥聲長竹逕歸樵晚巖苔襯足涼
0491c26: 野泉飛澗石新月到松岡何幸雙橋上重分良夜光
0491c27: 壬子除夕
0491c28: 歲分當此夕柮火慰情深蔬饌聊兼味香鐘度足音
0491c29: 山幽頻入夢茗酌漫清吟四十明朝是挑燈媿客心
0491c30: 黎淳夫內翰讀余詩有懷見招次韻
0492a01: 野性於詩拙閒吟亦偶然敢當方外誼幽泄句中玄
0492a02: 梅澹花十片琴橫雪一天時邀緇侶共知是幾生緣
0492a03: 華嚴菴訪中和上人不遇阻雨
0492a04: 閑攜二三子優遊訪舊來連朝雲滿室一夜雨濃苔
0492a05: 清夢蕉窗遠枯禪連漏催獨憐籬下菊意欲向人開
0492a06: 贈昶菴和尚
0492a07: 一葉分雙桂三玄冠五宗行藏標古韻展托見英鋒
0492a08: 道固非南北時乎迫歲冬法林蕭索盡挺操有蒼松
0492a09: 晤李讓肩進士
0492a10: 邂逅逢精舍投機片語中陰濃無酷暑茗熟有清風
0492a11: 忌味非韶樂聆音別爨桐若教沉太古及第悟心空
0492a12: 贈普菴堂恒現上座
0492a13: 拄杖飽風霜居山道韻長杳然忘世味無復問滄桑
0492a14: 松老增餘翠梅寒報晚香祖燈時一剔何處不輝煌
0492a15: 新秋
0492a16: 四壁蟬音滿庭梧影漸疏涼飆清瑟瑟敗葉隕徐徐
0492a17: 謾切悲生事閒吟得自如緬懷彭澤令高世孰能歟
0492a18: 又
0492a19: 五載居南國知音已己闊疏秋雲隨世薄夕月入簾徐
0492a20: 味道心仍樂趨炎我不如蕭蕭蒲柳色寧耐柏松歟
0492a21: 示樸實禪人
0492a22: 質樸僧家事風標素可誇一菴忘歲月百衲度韶華
0492a23: 戒月清時輩心源注道芽安身無別法不羨鳥啣花
0492a24: 寄盤山與峰和尚
0492a25: 不典溈山席彌開南土宗鳳毛依座滿角立見麟叢
0492a26: 大仰孤芳現楊岐一脈通盤山峰頂月重照楚天空
0492a27: 寄芙蓉古梅和尚
0492a28: 退鼓撾溈嶺聲光宇內充迅機凌佛果翰墨起明嵩
0492a29: 法苑輝金石肉山見禹功天書如降至莫更傲芙蓉
0492a30: 壽石霜碧眼和尚六旬初度
0492b01: 曇花初現日瑞氣協毘藍應物忘身世傳燈照楚南
0492b02: 臘高嵩嶽古德備海天涵法柄持秋晚咸知老益堪
0492b03: 次韻贈石霜耑使憨峰
0492b04: 祖席霜華重聯芳今昔優點胸誠巨擘會老大宗猷
0492b05: 嫩桂開新葉英聲襲晚颼大哉曾有記卓立異同儔
0492b06: 寄南嶽一雨和尚
0492b07: 廿載同條誼徒深千里思君名喧嶽頂予陋愧湘湄
0492b08: 良導怡佳遁宗風日漸危師門殊有待力挽應何時
0492b09: 和余百逵文學遊山二首
0492b10: 洞壑碧如藍東籬菊未殘尋幽來上客敲韻聽哀湍
0492b11: 元亮甘辭祿丹霞薄選官連城希世璧應不換金襴
0492b12: 相逢賢釣隱孰繼子陵竿水淨涵秋月香清見玉蘭
0492b13: 幽情殊闊略世態任紛漫獨惜深林鳥頻呼人挂冠
0492b14: 人日送紺眉漢波二兄赴龍牙安眾
0492b15: 祖席嗟雲冷披蓁不厭深聯燈分月皎法電起龍吟
0492b16: 凍解寒苔徑梅存白雪心春風生杖底相次賴為霖
0492b17: 贈易九有文學
0492b18: 逵士空今古行藏得所如逃禪依竹院經濟抱琴書
0492b19: 賞菊非耽酒垂竿不在魚逢人皆說項幾共賦歸歟
0492b20: 又贈次文震孟先生韻
0492b21: 仕也非無意彈冠慎昔憐履貞臻聖域抱節樂羲年
0492b22: 坦率傾豪俠清閑不問僊傳家殊有策贏得日高眠
0492b23: 子陵寺懷古
0492b24: 友帝無矜況不臣獨存清節在乾坤釣臺遠並香臺
0492b25: 古夫子渾忘天子尊一代衣冠歸蝶夢千年佛火煥
0492b26: 仙園我來欲續投竿賦瑟瑟松聲雪滿軒
0492b27: 和覺範洪禪師竹尊者詩原韻竹林前一株挺秀名尊者詠之
0492b28: 婆娑雲外半清枯歷盡冰霜貌愈臞自足千峰堪法
0492b29: 供不煩一缽問賢夫風雲匝匼凝衣花鳥常餘聽
0492b30: 法徒晝夜伽陀談不息可存一字在胸無
0492c01: 又
0492c02: 雪玉森森異眾枯風清梵詠自靈臞神通幾許離西
0492c03: 竺高節偏宜合遁夫果熟有香邀鳳侶雷驚時逼化
0492c04: 龍徒春煙漫作桃花浪一葦依稀似泛無
0492c05: 又
0492c06: 深院容儀雅不枯何緣此土誕清臞節高慵跨青霄
0492c07: 鶴根淨寧同白足夫應是剎塵殊現跡豈辭枝葉累
0492c08: 匡徒每憐塵客來瞻對頓滌煩襟一點無
0492c09: 又
0492c10: 虛心應物味甘枯彷彿嵩山碧眼臞飽沃煙霞同逸
0492c11: 士頻敲風月暢林夫法空座亦離方所不二談時薦
0492c12: 幾徒立雪夜深人去後親承此道世應無
0492c13: 集張郡侯署中道話賦贈
0492c14: 僊佛由來一貫之一爻纔動便支離木樨香綻明無
0492c15: 隱蛙鼓聲沉悟有時日集群賢談不二間尋緇侶論
0492c16: 新知何須社結東林遠金紫叢中道亦宜
0492c17: 瑞巖老人書至并讀膺弟寄懷詩次韻
0492c18: 空驚搖落賦支離短棹無由問水涯無酌每懷明月
0492c19: 對有山難訂故人期音勞遠塞鴻千里興滿披雲杖
0492c20: 一枝好是峰高憑極目不堪秋氣再登時
0492c21: 荊南龍山落帽臺
0492c22: 邈矣斯人未可期佳山空憶昔遊時荒煙艸自年年
0492c23: 碧落帽風仍颯颯吹解粗歸來原有賦挂冠休去豈
0492c24: 無枝何如鳥盡弓藏後杳杳青雲不可思
0492c25: 月掌即事
0492c26: 秀發難為造化工招提幻出翠微中蒼巒環曲如秋
0492c27: 月一掌遙舒托梵宮說法臺空思往哲棲禪石碧想
0492c28: 遺風森森古柏庭前在投老猶堪慰眼空
0492c29: 訪黎淳夫進士
0492c30: 東山幽處許相尋入戶梧桐滿地陰最喜艸堂明簡
0493a01: 略閒同花鳥樂深沉兒郎已見傳家策書劍猶存經
0493a02: 濟心聞道竭來頻謝客獨為野老一開襟
0493a03: 淳夫讀玉首座新秋百詠有作次韻
0493a04: 禪外詩魔笑貫休也驚葉落賦離愁敲殘夜雨風仍
0493a05: 急詠入騷壇淚欲流滿目廢興江上冷一腔今古句
0493a06: 中收烹泉且對凌雲客孰謂韶光不暫留
0493a07: 挽黎淳夫中翰
0493a08: 聖主求賢正急時何堪旭日遽西移才華已羨三蘇
0493a09: 玅詞賦常驚七步奇枕物豈耽南面樂臨風難禁北
0493a10: 萱思從今流水高山意方外知音我問誰
0493a11: 余居放鷹臺田已己颺寄詩見懷次韻
0493a12: 一杖飄然過古臺遙遙猶復累君懷但知月色山中
0493a13: 好懶聽鴻音天外悲怪石豈隨流水去霜華易點鬢
0493a14: 邊來逃禪屐子如稍健莫為幽人惜緣苔
0493a15: 李盛生鄧旦生諸子過訪贈詩即韻答之
0493a16: 因尋楚水弔文雄覓得佳山翠靄中唯愛閑雲供老
0493a17: 眼羞將短髮對芳叢經傳有志君須決道曠無涯我
0493a18: 愧隆欲結東林期六士此心知屬幾人同
0493a19: 遊大蹟山贈九山禪師
0493a20: 曳杖穿雲到上方華宮隱翠白輝煌巖花已並天花
0493a21: 落柏葉常侵貝葉香清磬一聲馴洞虎晴霞幾片映
0493a22: 松堂滿前頑石頭皆點應是生公舌廣長
0493a23: 題觀音巖
0493a24: 聖蹟名嵒冠楚天何須海岸謁金僊崚面面洛伽
0493a25: 秀梵韻皇皇水月圓應惜群生資化境還從熙世設
0493a26: 冥權音聞遐邇無虛日半偈非關舌底宣
0493a27: 壽湘陰陳邑侯瑤鶴
0493a28: 天香丹桂發秋高樂只民歌盛祝謠苕水文風生玉
0493a29: 浪瀟湘德澤惠瓊瑤獻觴僊子花間醉適意琴絃月
0493a30: 下調壽域如松長不老還期白社賦逍遙
0493b01: 湘陰邀契先和尚回山次韻
0493b02: 杖笠翩翩破曉煙松皋竹徑盡爭妍音開僊梵雲千
0493b03: 壑香冷梅花雪一天酌罷清泉燒燭短吟來好句羨
0493b04: 珠聯更看玉麈風生座驚起蒼龍躍澤淵
0493b05: 次韻答方大也居士
0493b06: 達人去就亦奇之得意湘山應不離隱釣自矜臻道
0493b07: 域避秦終遂樂天時尋幽選勝情殊遠在欲行禪孰
0493b08: 與知浮世那堪駒過罅勞生何事苦隨宜
0493b09: 再次前韻招方大也來山
0493b10: 松門聽履日殷之形影非關論合離瀹茗有香思酌
0493b11: 處詠梅拈韻欲分時擅場筆力推君玅流水琴音許
0493b12: 孰知翻憶當年佳話在品題泉石正堪宜
0493b13: 寄大龍崇山和尚
0493b14: 坐斷龍峰不計秋洞簾高捲闊雙眸敲風打雨明偏
0493b15: 正笑月哦雲接上流曲唱新豐知韻險玄通鳥道迅
0493b16: 機投相期欲話同風事幾度空懷雪夜舟
0493b17: 對菊懷友
0493b18: 秋老庭前菊正芳臨風時復惜寒香故人殊切雲千
0493b19: 里落葉翻驚雨一床弄色花枝隨日短書空鴈字語
0493b20: 音長相傳莫問衡陽信兩鬢那堪鏡裏霜
0493b21: 遊玉池山
0493b22: 曲澗尋源到玉池天空一鑑豁青眉鶴來松頂巢明
0493b23: 月雲束山腰護紫芝上世金僊標淨理下方鐘磬遞
0493b24: 幽思更憐傑閣霜飛夜竹韻風敲弔九嶷
0493b25: 遲漢波兄不至
0493b26: 捲簾雨霽看雲飛有約尋思應不違鵲信簷前時恍
0493b27: 惚樵音林外聽依稀梅花詠遍香仍洩夕照吞空景
0493b28: 亦微茶熟敲冰濃再煮夜深還自步荊扉
0493b29: 唐邑侯偕廖千能先生蔣孝廉入山紀賦
0493b30: 逸興翩翩羨達賢相期又幸虎溪邊松堂語笑凝煙
0493c01: 篆石徑徘徊破蘚鬈機契三生非釣隱詩成七步亦
0493c02: 通禪謾言林下今寥落蓮社而今有適僊
0493c03: 又
0493c04: 名山幽處應招賢喜接籃輿坐石邊新茗正逢香瀑
0493c05: 雪黃鸝呼破薜蘿鬈風追元亮寒花醉筍憶東坡玉
0493c06: 版禪何必滄浪清濁調遊心贏得勝真僊
0493c07: 唐邑侯見和用前韻再答
0493c08: 河陽花盛紀侯賢又見芳垂湘水邊醉理琴音清雪
0493c09: 操吟來筆底秀雲鬈掀髯快得驚人句艸聖奚論格
0493c10: 物禪惠我林泉金石誌他年想見宦遊僊
0493c11: 廖千能明府見和用前韻再答
0493c12: 文獻風流見古賢輕舟雪夜泛湘邊芝眉高放洞庭
0493c13: 野佳句搜空嶽色鬈曲弔汨羅增遠慨僧尋竹院快
0493c14: 談禪三生石上忘機處何似桃源七日僊
0493c15: 蘇祗先天牧昆仲諸文學來山和詹教授詩見
0493c16: 贈次答
0493c17: 何幸斯文造極峰寒煙蘚薜盡開封韻分白雪情因
0493c18: 闊吟遍黃花興益濃滿座不須論劍客雙蘇今復羨
0493c19: 人龍素非夙有東林約三笑溪頭豈易逢
0493c20: 重訪中和上座於新搆田園精舍次壁間韻
0493c21: 年來深喜按雲頭花圃新開樂晚秋竹榻淨敷存古
0493c22: 道香臺無復有閑愁千金豈易田園樂一杖何煩煙
0493c23: 水遊幽鳥聯翩呼挂搭今宵借問肯容不
0493c24: 諸葛祭風臺次石碑韻
0493c25: 日暮江天一鑑開尋追往事弔空臺三分鼎業凌吳
0493c26: 術幾片碑殘揭漢才千古尚存風凜凋連環應惜火
0493c27: 工摧蕭蕭赤壁侵雲墨若箇從茲辨劫灰
0493c28: 山樓
0493c29: 憑欄獨坐雨餘天綠樹煙中吼瀑泉牧笛數聲人意
0493c30: 遠一鉤新月到疏簾
0494a01: 登金山作
0494a02: 浩瀚中流一點青風雲物態適幽情樓船簫鼓年年
0494a03: 似況值秋江月二更
0494a04: 應月掌請曉發荊南
0494a05: 纔羨名園欲挂瓢何期金地續遙招卻憐知己已無窮
0494a06: 思並作薰風一杖挑
0494a07: 寄楊觀吾居士
0494a08: 月掌山前一片月清光萬里淨無雲道人且喜曾親
0494a09: 到到得如何見得親
0494a10: 菴中同張維時坐雨
0494a11: 滴碎梧桐秋雨沉喜逢僧院有同心談空不必須三
0494a12: 寸風竹冷冷一室琴
0494a13: 次韻答丁晉臣明經三首
0494a14: 法教東流白馬馱群生依賴自婆娑堪憐不解安身
0494a15: 者姓字空留在汨羅
0494a16: 靈根不易現支那肯縱光陰眨眼過信步踏翻根
0494a17: 子臨機若箇不僊陀
0494a18: 桃花悟不在花敷悟後誰知一字無知止深坑咸可
0494a19: 畏得跏趺處且跏趺
0494a20: 隨菴和尚舟抵星沙書來四絕次韻
0494a21: 友誼翩翩憶昔年俄驚空谷足音傳支笻宛轉松門
0494a22: 外一片征帆夕照邊
0494a23: 數閱梅花詠白頭遐思奚啻喻三秋何如一片湘山
0494a24: 月皎皎仍分旅夜愁
0494a25: 朽床繞指羨當年一世高風冠楚天我愧力綿供灑
0494a26: 掃謬膺師命路三千
0494a27: 祖道凌夷近可傷滄浪水濁混清湘相期莫倦中流
0494a28: 砥障令聲歸百谷王
0494a29: 爆竹頌示眾
0494a30: 紙裹麻纏卻有神轟聲若箇不醒醒等閒不獨驚人
0494b01: 耳粲發心華大地春
0494b02: 募齋僧
0494b03: 祖剎新開選佛場森羅萬象盡生光法輪大轉無他
0494b04: 藉先請食輪助闡揚
0494b05: 募修石橋
0494b06: 夾岸深溪架一虹人天有路藉斯通眼前一度一聲
0494b07: 佛休問前程幾許功
0494b08: 募供佛燈
0494b09: 輝天鑑地一真燈隨色摩尼久沒塵倘幸高賢重剔
0494b10: 起大千何處不分明
0494b11: 募知浴
0494b12: 滌垢誰知水是塵還他入水見長人良因結就諸開
0494b13: 士悟得其如用得親
0494b14: 禪子募三衣乞偈
0494b15: 袈裟零落剪雲霞寵辱無驚樂歲華志士豈甘稱獨
0494b16: 覺須將福利告檀家
0494b17: 募油鹽供眾
0494b18: 卸盡諸方五味禪神峰一味總蕭然知音須賴調羹
0494b19: 手信手拈來百味全
0494b20: 募修造
0494b21: 殿古難堪風雨傾從來物故待人新不須海嶽探名
0494b22: 勝眼底靈山好布金
0494b23: 募裝大佛金身
0494b24: 修身不在歷僧祗信手拈來便得之施受因功如響
0494b25: 應從來福海貴培滋
0494b26: 示昱堂炯首座
0494b27: 密用潛行掣電機從來收放貴臨時一燈燄燄傳無
0494b28: 盡分付親承入室兒
0494b29: 示慧鋒鎧維那
0494b30: 住山斧子謾藏鋒歷遍諸方氣宇雄今日永隆重漏
0494c01: 泄天童一脈幸流通
0494c02: 示月濤粲書記
0494c03: 舌吐雄峰見馬師兒孫又見力傳持喜今一片湘山
0494c04: 月太白傳燈不盡時
0494c05: 示洞野先監院
0494c06: 半座曾分弄白拈縱橫施設主賓全可憐佛祖齊生
0494c07: 按忤逆誰知有嫡傳
0494c08: 示弘宗誓書記
0494c09: 信手拈來著著親全機展拓在當人瞎驢滅卻吾宗
0494c10: 眼始見花開五葉新
0494c11: 示迪山品維那
0494c12: 河北當年憶大風由來斯道賴人弘吹毛體用全彰
0494c13: 處始是吾家正脈通
0494c14: 示等菴定首座
0494c15: 孤標散席嶺南來鼎岫重轟濟北雷大用縱橫無向
0494c16: 背為霖直教普天該
0494c17: 示勗韜俊監院
0494c18: 苦志親依十五秋豁開心眼迅機投棒頭點出滔淊天
0494c19: 浪珍重曹溪一派流
0494c20: 示鐵山智上座
0494c21: 生平鐵面絕疏親佛祖當前不讓仁豎亞摩醯空世
0494c22: 眼從教處處現真燈
0494c23: 示節菴祿書記
0494c24: 西江一喝耳雙聾神鼎重論蓋代功舌底瀾翻分一
0494c25: 派沿源不斷永流通
0494c26: 示道權法維那
0494c27: 大法難堪此際危開權顯實貴全提滹沱一派深無
0494c28: 底珍重沿流不斷時
0494c29: 示修木林書記
0494c30: 三頓親遭毒手來栽培大樹見良才由來拔萃非凡
0495a01: 木要使門庭遍地開
0495a02: 示簡文印書記
0495a03: 掌握吹毛逼膽寒剪除諸見徹根元從教拈出無文
0495a04: 印著著臨時顯玅傳
0495a05: 示覺乘印知藏
0495a06: 虎生三日氣吞牛掣電機先針芥投珠玉莫容魚目
0495a07: 混吾宗正脈有源流
0495a08: 示昱林知知藏
0495a09: 舉措應知達本真和同切忌事因循頂門迸出超方
0495a10: 眼始作人間不夜燈
0495a11: 示隱中顯書記
0495a12: 皮髓分來有變通流芳隱顯執其中祖禰不是閑殃
0495a13: 及要見花開果自隆
0495a14: 示越倫曠知藏
0495a15: 玄言妙諦閑家具一唾無非眼底塵為法忘軀他自
0495a16: 利淵源祖道越常倫
0495a17: 示宗朗心知藏
0495a18: 大死由來有活時通身手眼用隨宜當陽拈出吹毛
0495a19: 利不犯鋒鋩起瞎驢
0495a20: 示非石琇監寺
0495a21: 覿面當機一著先入廛垂手顯真傳憑將一滴滹沱
0495a22: 派遍界從教浪潑天
0495a23: 示六標蓮侍者
0495a24: 耳聾喝下協全提舌吐親承顯大機不露鋒鋩標正
0495a25: 脈青蓮始見出汙泥
0495a26: 示密弘煥居士易歇華
0495a27: 拶到心空及第時選官選佛兩相宜化龍杖底單傳
0495a28: 旨舒捲憑將赤手提
0495a29: 示省凡越居士陳維垣
0495a30: 團圞再見話無生珍重吾家七尺藤佛祖當前生按
0495b01: 下始稱特達續分燈
0495b02: 寄若松法侄
0495b03: 翻思玅喜住菴時入室翩翩有俊猊此道而今寥落
0495b04: 甚臨風拈出語同枝
0495b05: 送洞野先都寺住永隆
0495b06: 春風掩冉拂陽和子去難辭煙水多我憶故園移錫
0495b07: 後無人賡唱紫芝歌
0495b08: 送月濤粲書記回淛東
0495b09: 一帆湘水路三千越嶺雲歸旦夕間我有一腔千里
0495b10: 意芝峰又得好音傳
0495b11: 贈覺印法侄繼住可菴
0495b12: 從來父業子相承繼述而今喜有人放出虎鬚親捋
0495b13: 手洪波鼓起洞庭春
0495b14: 題畫
0495b15: 萬山深處萬年松一座樓臺傍石叢欲問讀書人姓
0495b16: 氏子房一去漢庭空
0495b17: 寄漢波和尚繼席龍牙兼壽六旬初度
0495b18: 風生玉麈粲天花協贊天人雍肅遐白髮登壇須老
0495b19: 將佇看七尺起龍牙
0495b20: 贈湛修和尚中興泐潭
0495b21: 瓦礫翻成釋梵宮輝煌重喜繼高風非惟水到渠成
0495b22: 也濟北湘江一派通
0495b23: 寄贈劉子肇經元
0495b24: 力辭彭澤賦歸來味道居官二玅才何幸湘干蓮社
0495b25: 裏文林又報一花開
0495b26: 贈陳席待經元
0495b27: 佳名不欲上公車筆力爭開上苑花翻憶逝川增聖
0495b28: 慨千金難買樂煙霞
0495b29: 示易和生居士
0495b30: 白駒過隙影難停擾擾誰能惜寸陰一念回機超物
0495c01: 外曇花香透劫前春
0495c02: 示易瞻雲居士
0495c03: 讀罷焚香茗熟時忽逢佳客論新知西風陣陣驚搖
0495c04: 落一夜霜飛染鬢鬚
0495c05: 示文彪學侍者
0495c06: 巾瓶記取應三呼剖腹剜心敢負吾珍重跺跟恣爾
0495c07: 怠山藤劈脊莫嫌麤
0495c08: 示鑒融宗知藏
0495c09: 鑒徹根元電拂機吾宗殺活貴臨時直教良驥窺鞭
0495c10: 際棒下無生續祖禰
0495c11: 示道開蓮知藏
0495c12: 法戰場中展一回全鋒力敵刃無虧門庭建立須孤
0495c13: 峻從教優蓮遍地開
0495c14: 示素輝明知客
0495c15: 大法明明不覆藏陽春一曲別宮商胸襟流出無他
0495c16: 藉花自開時果自香
0495c17: 福田居士涂雲芳　門弟子成品
0495c18: 示麗天淨侍者
0495c19: 吳越依然鼓大風誓誠殊不浪施功祖禰不是閑殃
0495c20: 及要見花開果自隆終
