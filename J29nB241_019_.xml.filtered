0656b01: 慶忠鐵壁機禪師語錄卷之十九
0656b02: 嗣法門人幻敏重編
0656b03: 書問
0656b04: 復楚東安王附來書
0656b05: 久慕禪面幾欲圖晤未得其緣時時注切今奈世
0656b06: 亂國危苦心一片交於宗社究竟本性不知為何
0656b07: 物請我和尚指引迷途從來佛力廣無邊也適慈
0656b08: 祥禪者誠心參謁此僧頗像釋子若領會法言則
0656b09: 可以語上也便中草候不盡願言。
0656b10: 古來根莖大者氣概亦大氣概大者智量亦大智量
0656b11: 大者斡旋亦大幹旋大者究竟亦大究竟既大則普
0656b12: 天率土悉宥于大中無往而非大矣故我釋迦文佛
0656b13: 敝屣金輪大寶登雪山伏天魔制外道位即大雄豈
0656b14: 獨自雄已巳矣盡一世而大雄之豈獨一世雄矣盡千
0656b15: 萬世而大雄之有何安危苦樂得失之足云乎遠承
0656b16: 玉翰適恰野懷語及本來大哉斯問所謂先己巳後物
0656b17: 先急後緩即吾宗君臣奉向誕生末生向內紹則王
0656b18: 種也至若國步多艱世際式微凡在水土孰不奉重
0656b19: 奈何古今有定衡否泰有理數剝復有時勢莫為而
0656b20: 為莫致而致天也非人也誠能知命樂天宗社唯吾
0656b21: 存萬物唯吾備天上天下唯吾獨尊如是而已巳王其
0656b22: 念之。
0656b23: 復譚侯府養元
0656b24: 萍蹤野衲得荷垂青覿面歸來深為慶羨羡那畔又那
0656b25: 畔直至于今睹應現弘模知未嘗忘卻也狗子佛性
0656b26: 話古來名公大老從此悟入者多只是于無字上不
0656b27: 要商量忙裏閒裏行住坐臥亦不得放過久之純熟
0656b28: 自有好消息出來方見山野之言不欺耳遠煩差官
0656b29: 重承信貺總迴向于山海田中成不朽勝事未敢云
0656b30: 謝。
0656c01: 復瑞光海法孫
0656c02: 來書既曰不言老僧言箇甚麼何如隨時行化廣結
0656c03: 喜緣為人事辦己已事亦辦到者田地三世諸佛無奈
0656c04: 何爾不言最親切只怕不忌口。
0656c05: 復岫雲煦法孫
0656c06: 七參名宿毫無所得草堂座下得箇甚麼於斯擔荷
0656c07: 於斯保任於斯究竟將來報佛祖深恩師長厚德高
0656c08: 超父母解脫己巳身廣行化度莫不於斯矣珍重。
0656c09: 復夢符祖法孫
0656c10: 據來書本地風光到處同依稀面目難相識二語禪
0656c11: 者非萬邑人未到雲來已巳與老僧相見了也好好將
0656c12: 息拭目望之。
0656c13: 復破凡明法孫
0656c14: 赤肩漢子無用如何若何血性男兒謾言一得永得
0656c15: 隔江招手固是留連直趨而過猶為鈍置如是之人
0656c16: 頓令佛祖無容膝處有甚鼻孔而使毒氣出入耶今
0656c17: 也草堂既已巳賣俏涪明亦會買乖將來著本圖利未
0656c18: 為分外何以故有貨不愁貧。
0656c19: 復草堂眉上座
0656c20: 從來針芥投水乳合總屬昔緣非偶然也上座既以
0656c21: 苦志為人之久寧無赤肩以應者乎但得人之難先
0656c22: 聖所歎倘能恒久不變逆順不關含悲了願界海垂
0656c23: 綸斯人詎可與名是實非傳正行邪者同日語哉鄰
0656c24: 陽佛子岩中既多佛子想是斯地有緣上座宜高舉
0656c25: 鉗錘具煆煉英俊手眼縱有根信可嘉毋擅委託俾
0656c26: 深蓄厚養俟時行化庶不輕易法門也。
0656c27: 復佛幻一法孫
0656c28: 一年萬億年一月百千月唯有學道心不見有間歇
0656c29: 吾孫前來輔弼功深老成厚重曾以大器期之茲當
0656c30: 秉拂之任自是與前面不同其深造作略只須與時
0657a01: 俱見矣。
0657a02: 復五峰端法孫
0657a03: 閱賢孫來書至百無所能不覺大快何以無所能三
0657a04: 字是出家學道本領果能證此何幸如之無所能而
0657a05: 受囑無所能而擔荷無所能而體風規無所能而居
0657a06: 山自度乃至副師命報慈恩出世為人總只是箇無
0657a07: 所能也勉之。
0657a08: 復若木養法孫
0657a09: 佛亦不為始名佛子無道可學方稱道人鈴鐸絕響
0657a10: 故曰化主吾孫於法門勤苦多年如上三關經過久
0657a11: 矣來書既云承師命住山因何又有入關出關之語
0657a12: 聽吾偈性養若木倚寒岩切忌三春無暖氣不遭婆
0657a13: 子來燒庵纔是男兒真實具。
0657a14: 復五雲三山上座
0657a15: 既為佛子當報佛恩所謂報恩者不在法道盛行之
0657a16: 世而在法道衰危之時若於茲而能不隨邪見入魔
0657a17: 鉤是真擔荷如來真報恩者也上座領眾有年一旦
0657a18: 有所委託固當少息肩之時猶宜提持晚進精研磨
0657a19: 琢毋令離師太早俾深入淵微宗旨闊徹庶無類於
0657a20: 一橛一隅他時異日出世為人有超邁作略天下後
0657a21: 世知我聚雲爐韝鉗錘迥別矣。
0657a22: 復同宗羅抱玄抱化二孝廉諱心醇心淡
0657a23: 山野稚時矢心食素未期年母兄皆以書嗣念之先
0657a24: 慈歎曰若懷穎異吾門厚望應在爾躬是時朝暮惟
0657a25: 思身世浮沉終歸散滅奚有常住不壞以適吾志迺
0657a26: 迤邐四方登大蓬遇元白道翁值翁辟穀于山之石
0657a27: 扃遂戴髮徘徊俟之與元白約為終南之遊久之而
0657a28: 元白已巳先之矣由是束裝過竹如墊竟抵忠郡逅吹
0657a29: 萬先師睹師丰神磊落知有道氣遂爾傾誠座下北
0657a30: 面事焉數年方承祖印勉為螳三十餘年總為法
0657b01: 乳之深恩未報耳曩接瑤翰則見里中風化多逗漏
0657b02: 于穎楮間乃若大蓬名勝切仰止之緣錦江當事者
0657b03: 多方牽滯而于桑梓中未敘方外之雅也單傳一宗
0657b04: 妙在捷徑從上名公碩輔獲饒益者不少得便宜者
0657b05: 更多匪獨芳蔚一時兼爾光垂萬世不唯扶揚世教
0657b06: 且能灼映傳燈誠于此春秋鼎盛之時向動用中食
0657b07: 息處看不睹不聞者果何物大丈夫拾芥取名固是
0657b08: 家常事至於究竟根源亦家常應了底最上事也人
0657b09: 生世間圖為優譽令情蔓牽繞識網羅籠不能乘莽
0657b10: 眇之鳥翔六極復何為哉古來學道之士衡量億代
0657b11: 洞豁穹壤者莫不先明宗鏡藉其餘輝以陶夫日用
0657b12: 尋常者也然日用尋常豈外是哉肇法師曰上則為
0657b13: 君下則為臣父子親其居尊卑異其位國分其界人
0657b14: 部其家所謂塵勞中人為如來種如來種由塵勞而
0657b15: 出則清淨妙慧無量解脫門無盡功德藏亦由是而
0657b16: 出也是知上乘之法不在世與出世僧之與俗智之
0657b17: 與愚在乎言下一念相應而已巳一念相應則塵沙諸
0657b18: 佛所說法門一時現前不待修持不假造作風行空
0657b19: 而舟御水莫知其然而然也以此廣大之胸懷去遊
0657b20: 三聖行履處自是法法不昧記得宋朝有個大儒姓
0657b21: 周諱惇頤號濂溪初參黃龍南禪師問曰如何是道
0657b22: 南曰須向自家屋裏打點孔子謂朝聞道夕死可矣
0657b23: 畢竟以何為道夕死可耶顏子不改其樂所樂者何
0657b24: 事汝若於此參究久久自有契合處又參佛印元禪
0657b25: 師問曰畢竟以何為道元曰滿目青山亦任看周擬
0657b26: 議元呵呵大笑濂方徹悟復叩東林總乃蕩其餘
0657b27: 滯闊其幽微申其大易濂溪開學之後諭學者曰吾
0657b28: 此妙心實得啟迪于南老發明于佛印易道義理廓
0657b29: 達之說若不得東林開摭拂拭斷不能表裏洞然該
0657b30: 貫宏博矣前所謂一念相應者其濂溪之謂歟大都
0657c01: 此事貴真得受用非圖吟詠情性墨浪筆花正是要
0657c02: 當人了性了命之說話也諸公與蜀東相去不遠千
0657c03: 里其奈關山修阻未遑晉謁還鄉之曲姑賦之雲天
0657c04: 水瓶也耶不然山野只得詠一首漁歌調兒輕舟浪
0657c05: 漫去年踰耳順語多不倫筆墨草率幸宥不莊外奉
0657c06: 拙刻貳部乃三十年來方外之醜雖屬臨機應世粗
0657c07: 野之談無乃浪子憐客之意倘肯注存展轉流通抑
0657c08: 亦大德位祿名壽栽培之一助云爾梓間之園翁里
0657c09: 友未便具牘統希叱名致聲。
0657c10: 復瑞光海法孫
0657c11: 自到寶聖草木數易每遇僧來輒問賢孫動定今得
0657c12: 來書依稀又見也大約學道之門節要有四見地行
0657c13: 履恒久真實是已巳賢孫既素以老成厚重得名寧復
0657c14: 瑣瑣唯是隨緣行化保養聖胎是所矚望於賢孫者
0657c15: 還鄉曲子妙在自肯承當老僧若有一言半字非所
0657c16: 以待賢孫也石樓上座別去二十餘年不見傳個消
0657c17: 息來倘果西上代吾訪之所呈語句比前來不同先
0657c18: 聖云生而知之者善用學而知之者善守老僧固不
0657c19: 以生學二邊定賢孫然亦須善用善守可矣特囑。
0657c20: 復都中劉孝廉諱道開附來書
0657c21: 不肖開震禪師之名者三十年於茲矣從前無緣
0657c22: 禮足向後奔走他方雖多遇禪宿而語句不契遂
0657c23: 專修念佛三昧昨者牟定老親翁來都以吹萬老
0657c24: 人語錄見示恭讀之餘忽見朝陽和尚遇異僧訶
0657c25: 念佛為敲門瓦子一則語胸次豁然旋披閱老人
0657c26: 上堂句則則皆如家常話自讀諸方語錄以來未
0657c27: 嘗有此消息也開六十有四人矣將無末後機緣
0657c28: 乃在鐵師棒下耶敬五體投地望西遙謝來年准
0657c29: 擬還鄉先次南濱當與吾師搪突一上耳牟親翁
0657c30: 旋先守一問推倒鐵壁時如何速道速道即日天
0658a01: 氣漸寒伏惟和尚為法為人強飯自愛臨泚不任
0658a02: 翹勤企越之至重陽後三日開載頓首。
0658a03: 野衲林間日飽芻粟倦眠閒坐無益于時忽至瑤函
0658a04: 過情獎譽而知我識我又不在裴公坡老之下矣荷
0658a05: 荷聚雲先師昔曾瞻風撥草遍訪明宿無何祖庭秋
0658a06: 晚場社競浮宗旨淆訛硬節擔板未甚悅服最後得
0658a07: 遘朝陽老人欣欣然有扶危劻弱之行志不隨流唯
0658a08: 期好古明知目前現世之懷疑獨不疑于鐵牛大慧
0658a09: 不顧當來末後之不信實篤信于啟後承前一片苦
0658a10: 心竟三十餘年於諸著述見之也居恒有言縱舉世
0658a11: 障只在起居食息時。
0658a12: 示武隆唐善士
0658a13: 念佛持齋八字打開舌頭坐斷即見如來。
0658a14: 復化一禪人
0658a15: 鷓鴣只向野花啼一度聞來一度疑弩發千鈞非愛
0658a16: 惜真誠恐喪目前機。
0658a17: 示圖南譚居士
0658a18: 無心於世即擺脫若實無心亦無說無說說處說無
0658a19: 心此是吾宗真妙訣。
0658a20: 嶺表伯倫藤解元致書有漫擾香積未知口累師
0658a21: 眼累師腳累師之句師示以偈。
0658a22: 口累未為累主賓何忌諱茶斟三箇棗但請百咂碎
0658a23: 眼累累非眼平山道路坦客至有虎溪攢眉徒清返
0658a24: 腳累累還覺曼殊訪無著竹篦是真傳幾箇知摸索。
0658a25: 示敘府楊文學
0658a26: 守空念佛斷貪嗔渾如衣錦夜中行只謂平生多得
0658a27: 意怎知兩眼不分明。
0658a28: 示渝城張文學
0658a29: 無生歸一門莫教話頭墮子啐母啄時擬心即是錯。
0658a30: 寄石樓上座
0658b01: 橫遍十方盡法界中未有如芥子許不被包絡皆從
0658b02: 無作妙力陶然鑄焉故稱菩薩之圓遍無方也山野
0658b03: 叨居林下拙守泉煙只以偷閒度日以終餘年忽聆
0658b04: 翰札遙臨不無一番舉唱黃面瞿曇遷神之日先以
0658b05: 大法囑之王臣有力大士所以萬世之下往往名人
0658b06: 碩士護助教門弘宣聖化皆自金口所記而來非偶
0658b07: 然也要知大丈夫漢縱居聲色之中不為聲色所動
0658b08: 雖處富貴之地不被富貴所淫自然究竟解脫無相
0658b09: 牽累佛言於一切境無依無住無有分別明見法界
0658b10: 廣大安立了諸世間及一切法平等無二故遠行地
0658b11: 菩薩以自所行智慧力故出過一切二乘之上雖得
0658b12: 佛境界藏而示住魔境界雖超魔道而現行魔法雖
0658b13: 示同外道行而常行一切佛法雖示隨順一切世間
0658b14: 而常行一切出世間法此乃居塵勞中而得現一切
0658b15: 色身三昧之軌則也遙聞大居士自臨梁地政簡刑
0658b16: 清遐邇稱頌口碑載道俾蒼赤之民再逢有腳之春
0658b17: 非圓通之應而現宰官身者孰能有此須知此事最
0658b18: 簡最要在大丈夫分上猶為快便寧容少許擬議思
0658b19: 量耶姑拈兩則古人入道機緣以似趙宋朝有個名
0658b20: 儒貴省福州人與公同姓道號懶菴年方弱冠及進
0658b21: 士第因至鄰人宅中看遺教經俄歎曰幾被儒冠所
0658b22: 誤遂辭母母難之曰汝猶未配也欲去絕吾嗣乎菴
0658b23: 曰天桃紅杏一時分付春風翠竹黃花此去永為道
0658b24: 伴竟禮大慧禪師為一代之禪宗焉此是世間人能
0658b25: 出世間第一箇西禪懶菴也龐蘊居士字道元襄陽
0658b26: 人聞馬祖行化江西遂往謁之於是頓悟後盡將家
0658b27: 貲棄之湘水間終身賣笊籬以度日更不談及世諦
0658b28: 事但樂道而已巳及至將終門人請留一言龐公應之
0658b29: 曰但願空諸所有慎勿實諸所無此是世間人能出
0658b30: 世間第二箇龐公道元也是二者在大居士分上綽
0658c01: 綽有餘山野固不敢以西禪懶菴期居士然龐蘊公
0658c02: 案思之何如昔聚雲先師恒以此二段機緣請諸當
0658c03: 世名儒欲以是而為出世修行之典型也先師起於
0658c04: 神廟之世宗社初興遂爾撥草瞻風遍遊海內多是
0658c05: 搖塵析理弄鼻傾詞之客尟有符其意者幸大慧之
0658c06: 裔未墜月明老人居西蜀洞之朝陽由是傾誠座下
0658c07: 北西事焉暨戊午開法後鑪錘六處其精神血脈悲
0658c08: 願纍纍多逗露於著述間山野不忍先師繼絕之艱
0658c09: 勉為剞劂流通宇內一則少酬法乳一則開拓慧因
0658c10: 是以草率敢冒未同倘大居士不忘先聖遺囑攜之
0658c11: 貴地展轉導引重為剞刊廣布流傳以一燈而朗百
0658c12: 千萬億燈則三世佛祖一切神祗與聚雲先師於大
0658c13: 寂定中欣躍無量其子貴孫榮處又不在穎楮間瑣
0658c14: 瑣也荒函敬復不盡惓惓。
0658c15: 復養元譚侯府
0658c16: 世之最尊貴者福足慧足人之最超越者見性明心
0658c17: 明心見性須假參求慧足福足全憑修積試觀人有
0658c18: 富貴貧賤智愚賢不肖之分豈佛祖聖賢有意厚薄
0658c19: 於人特顧其參求修積何如耶即佛祖聖賢亦豈外
0658c20: 參求修積所致哉承重興柏木沱梵剎之諭山野昔
0658c21: 曾遊之真勝地也竊見藏典所載古今　帝王將相
0658c22: 功成名遂之餘多注意於梵闕琳宮或捨宅或豎草
0658c23: 堅一時之信心垂多生之眼目所謂忙裏閒稱泥水
0658c24: 即出世以綿世真大卓識大明理大覺照之所為也
0658c25: 高堂廣廈現世華屋也紺殿層臺世世華屋也果登
0658c26: 信位正是其時不妨留念如創世業然勢必仗威靈
0658c27: 藉人力捐巨海之餘波太倉之剩粒庶厥功易易僧
0658c28: 唯守成可耳。
0658c29: 復金仙壽法孫
0658c30: 從來道法公而不私普而無礙曰私曰礙匪道法過
0659a01: 也若非夙具金剛骨端正眼乘悲願來拯溺救焚者
0659a02: 未免隨群逐隊社火場中圖一時熱鬧打鬨去也老
0659a03: 僧三十年孳孳汲汲虛空可壞腳跟猶點總為雪憾
0659a04: 二字禪者以叫罵相期老僧幸矣側耳聽之。
0659a05: 復新寧縣尹沈克齋居士附來啟
0659a06: 恭惟師翁大和尚兩間浩氣七佛應生續慧命於
0659a07: 懸絲刃遊道妙匯五宗而一貫響答玄言由儒而
0659a08: 釋舉良知格物統歸不二門中自誠而明把西土
0659a09: 東天盡可一坑埋卻信吾道自有真也舍法席將
0659a10: 安歸歟廷勱半世豎儒一生學佛坐蒲團上歷有
0659a11: 年不知老之將至手大慧編無虛日徒歎瞻之在
0659a12: 前私計欲窺無上妙法應須就見直下兒孫昨歲
0659a13: 偶過磐山特伸晉謁蒙本師三山和尚深椎痛劄
0659a14: 頓明沒意智些些曲引傍通見得本來人楚楚者
0659a15: 箇有何奇特從前枉費尋思正恐一橛機關未是
0659a16: 徹底下落幸而本師不憚屐齒之勞快哉弟子獲
0659a17: 遂桶底之脫五家宗旨一串穿來三頓蒿枝當時
0659a18: 還卻其為慶事曷可名言雖此地亦有賢緇於頃
0659a19: 間曾蒙授拂然而悟不由渠心難自昧是以不敢
0659a20: 混足顯奕之流傳寧可赤肩孤危之真脈中懷曷
0659a21: 己巳義在於斯本應禮足蓮前具白如是如是無奈
0659a22: 繫身匏未另俟船來陸來臨啟可勝瞻切之至。
0659a23: 三十年輕舟浪漫撒網垂綸無非欲求稱意而今鉤
0659a24: 竿倦晚鼾憩治平佛法道妙不留胸中一橛五宗已巳
0659a25: 曾忘卻開來幾度看山懶去勤眠熟覺種瓜培蔬喫
0659a26: 飯穿衣鐵老漢之情形近狀大都若此外是更何長
0659a27: 哉忽閱來翰獎譽懷慚學佛豎儒行言質直投機印
0659a28: 可拈舉辨勘在吾徒三山手快舌輕而居士克齋肩
0659a29: 赤膽大兩硬同時冤冤頭撞深入骨髓至云不敢混
0659a30: 足顯奕之流傳寧可赤肩孤危之真脈然逆水之柁
0659b01: 人苦其難順流之舟多樂其易居士不承其易而荷
0659b02: 其難且曰悟不由渠心難自昧是誠信不欺直心道
0659b03: 場入道之有張本也與老僧之心志一般與先聚雲
0659b04: 之心志亦一般實我輩中人夫復何說如是如是居
0659b05: 士自肯承當船來陸來拄杖子未必放過呵呵。
0659b06: 復楚中夏文學諱仁淑
0659b07: 遙承華翰深契野懷金湯本色見之楮素間矣子韶
0659b08: 之在宋洞徹格物物格一貫之旨不道淹蹇慧祖多
0659b09: 年而且名藉公益重當時法道盛於一時自是模範
0659b10: 垂於萬世時時子韶在在無垢不亦宜乎竊以佛祖
0659b11: 道脈在人有得其用者有不得其用者得其用者公
0659b12: 而同不得其用者私而別是知私別同異在人而不
0659b13: 在佛祖道脈也山野把釣臨江垂鉤界海三十餘祀
0659b14: 勉承聚雲先師扶危劻弱之悲心於繼述之道未能
0659b15: 少呈萬一即有拙刻數卷不過一時臨機應世之俚
0659b16: 言但不見笑大方足也安望其流布海內垂範千古
0659b17: 哉茲當鉤竿倦晚之時何其得遇知我識我不在前
0659b18: 來諸名公之下雖未覿面已巳覺神馳自是祖室從新
0659b19: 燈圖借照正未可量耶肅此敬復臨穎翹切無罄遐
0659b20: 思。
0659b21: 附記請師住涪陵吟翁寺書文可後
0659b22: 讀老師語錄真如佛祖復見身說法即水石禽魚皆可以感格況眾生其心性耳目乎又況得遊其門經
0659b23: 爐錘點化乎後雖頑鈍未嘗不披卷欣動隨覺神依几席竊以不得追陪杖履為憾爾復讀師自傳迺識
0659b24: 出家始末根蒂既固參學更苦磨琢見地纔得證悟第未免道高召忌即潛龍亦有亢悔之時雖然珠在
0659b25: 澤而輝自媚玉在匱而價愈高東西南北隨錫所向譬如老鶴孤雲殆無大不可飛止耳幸宥未同用布
0659b26: 愚悃後長於科甲之門累世清白寒素如布衣復秉性淡約幼專舉業每中副車僅博　今上一邊明鐸
0659b27: 成都不踰年丁先君子憂今且十載年過半百無意索長安米近買城南一區溪清竹茂景邃地幽後將
0659b28: 娛老其中尚欲鼎創殿臺力有未擅舊僧焚獻貧面無為久擬延一法座為開山主而緣似有待也法錫
0659b29: 居忠南便欲躬迎但恐蹄涔之水未必住蛟虯枳棘之枝豈易來鸞鳳則又逡巡不敢驟進轉揣之百人
0659b30: 之場自無絕糧千人之場尚無廢功舉鼎以眾手聚裘以眾白從來矣日聞工部熊老先生現宰官作大
0659c01: 如此當必有聞風感動者公過涪適入村失迎候罄布曲衷想還朝
0659c02: 姑有待結三生緣尚有日耳茲具草牘著庵僧覺如師徒探問台旨涪居江以南從無兵警人情醇厚亦
0659c03: 多好善後頗諳音律可以陪唱和三者備庶幾當老師一盼乎心隨衣帶以俱往缽底龍音尚復噓癸未
0659c04: 中夏朔日可後再叩。迎師住吟翁啟文可後
0659c05: 後薄宦未成逃禪有約蓉溪卜屋自號吟翁髮僧蓮社登壇久推鐵壁和尚誦其詩讀其書復知其人三
0659c06: 生緣真不淺矣能立言又立功最上立德千秋業其在茲乎敬揀小春節候取陽生之日悠且長預訂十
0659c07: 五令辰乘既望之月圓而滿今日我為主師為賓長安未問且作林下散人他時我作賓師是主挂冠歸
0659c08: 來願侍座前弟子神交既久面炙彌特駕小舟破風浪而下敬依寶錫挾日月以飛龍象經行鵠鷗拱
0659c09: 俟。結制上堂啟文可後
0659c10: 伏以霜威動地如何芻草尚含青雪意橫窗纔見梅花初映白廣長舌試聽溪聲清淨身來看山色高山
0659c11: 可仰上座宜升恭惟大和尚蓮座下如來應身活佛出世傳燈的派發跡處開建聚雲山中卓錫新標拈
0659c12: 花來選勝芙蓉溪上進堂以後勿論顯者隱者老者少者盡願皈依揮麈之間任是語焉嘿焉喝焉棒焉
0659c13: 無非教化後等敬揀癸未仲冬之朔奉為祗園結制之期腹據三車手伸一指大叩大應小叩小應何殊
0659c14: 大呂黃鍾迷可使悟悟不復迷全仗金針鐵杵伏願我師度人度世成始成終慧鋒斬入萬魔軍日祝
0659c15: 聖朝長有道精舍偕百千佛子同歸覺海永無波吟翁寺護法弟子文可後謹啟。
0659c16: 請上堂啟陳周政伏以節屆屇黃鍾消息漏梅花之易風敲翠竹虛空翻
0659c17: 貝葉之經杖履登壇人天合掌恭惟鐵壁大和尚七佛應身群生司命世出世光攝琉人非人香熏薝
0659c18: 蔔地似赤烏來白馬法兼拍板與鉗錘迦羅越之饑渴方深和波陀之機鋒宜發敬涓月望祈降蓮臺三
0659c19: 日耳聾憑師吼喝一群賊獲起我贓私定有磨拳擦掌之夫來應攪海翻江之運下投五體仰候雙趺弟
0659c20: 子陳周政沐手膜拜謹啟。吟翁幕疏陳周玫
0659c21: 側想營魄既離之後此物何依因知父母未生以前其人定有文章事業我儂尚等孔雲柴米金錢若輩
0659c22: 實同肘柳伏惟鐵壁大師位即威音鼓鳴塗毒一手指天一手指地掌中之麟鳳縱橫或時講道或時講
0659c23: 儒舌底之龍魚變化笑揮拂子塵飛廣孝之毛吼震天關膽落雷公之屑奇表雖如滿月慈心不比死灰
0659c24: 故畢田上帝同陪遂涪郡吟翁至止吟翁寺者吾社友孺白文先生之所築也古號蓉溪今為鹿苑修篁
0659c25: 萬個戛鐘罄之清音流水一泓蒸雲霞之異氣故先生之言曰地真佛界兼仙界水不磻溪即虎溪又曰
0659c26: 初地纔開遊者指以為竺國大顛復出主人敢自謂昌黎又曰高堂大廈百年更替幾家達者捨宅為寺
0659c27: 豈無謂哉語燕啼鶯一枕喚回殘夢古人秉燭夜遊良有以也夫以先生之孝友端亮博淵玄筆下無
0659c28: 塵豈徒賈島詩中有畫宛是王維既捨宅以飯僧更擔簦而迎法破鯨濤而一往邀錫杖之高飛當仲冬
0659c29: 之朔也杲旭金鎔少長鱗集大師登座拈香上祝　當今長謂玉燭下臨群醜立放屠刀迦陵之唱甫宣
0659c30: 天女之花四散不獨慳貪驕吝之鬼欲念煙銷即金剛文字之禪熱腸水冷豈非盛世千載之一遇歟但
0660a01: 大師衣缽之托未逢故千木之場暫戲一則旁求迦葉一則默化波句吾人幸叨冠裳珂玉之班可少黃
0660a02: 軦青寧之慮法當留其住世永作導師獨觀香積蕭條未免主人拮据萬二千五百侍厥腹果然油鹽米
0660a03: 醬醋茶難滋心惄爾為此疏以廣檀波隨意布施無拘多寡有漏還同無漏一去即是一來莫姍我作乞
0660a04: 兒言正是踏他娘生鼻與其贈之盜賊水火何如來了大事因緣古人骨髓頭顱且能捨卻在我分釐升
0660a05: 斗何必藏諸此係微言非千戲論四方卍字願眾生各各作闌干一畫三爻向大師細細求矢橛謹疏。
0660a06: 請上堂啟馬萬年伏以至道忘言猶洪鐘之待扣妙心設喻切瀚海之
0660a07: 生潮自曠劫以希聞從無始而初遘恭惟大和尚座下大振禪模中興佛國在鑊湯爐炭出手眼鉗錘值
0660a08: 兵寇烽煙穩坐石峰寺裏控弦十萬夫咸欽折箭之鋒掃魔軍障霧逍遙青山頂上挂劍二三子皆濺梵
0660a09: 天之血倚歟三教荷在一肩信矣單傳高其獨步弟子叨承世土祖禰傷心愴三之易改軫念劫灰民
0660a10: 艱擊目屈群策而勉撐方外遊雖有志未逮箇中事豈無路相親敬掃公堂弘開法席畢率將士同禮象
0660a11: 比丘身將軍身是同是別過去因現在因或降或升仰青蓮花以折疑藉白毫光而破暗人非人等快
0660a12: 解脫於皈依世出世間欽作略之度越伏願如來應供古佛證盟冤親路兩腳踢開生死關一聲喝破挽
0660a13: 回天意再謨朝天之因恢拓　皇圖重尋覺皇之勝封疆奠鎮兆姓蒙庥臨啟無任皈依之至謹啟。
0660a14: 請上堂啟張朝祖伏以曇缽瑞應三千灼灼于今初綻摩尼光昭八極
0660a15: 炯炯自古不磨欣遘佛無二身快聆法惟一義敬敷師座潔布蟻悰恭惟大和尚蓮座下兩足之尊三教
0660a16: 之表振大慧洪綱斬新日月承聚雲密印特地乾坤功濟塵寰鑑窮沙界傳燈于劫火正烈之日三十七
0660a17: 品有樽俎之師說法于麼魔方逞之秋九十六種無藩籬之固水澄月朗渾身久識布毛輕玉潤珠圓滿
0660a18: 口盡稱梅子熟一日萬回山水煙雲隨布置三年百棒老少貴賤總皈依朝祖人則卑卑品斯下下愁火
0660a19: 燒心曲未悟大事因緣煩霜壓根莫通箇裏消息乞食衣珠盲昧不如狗子提燈借火救解難及貓兒
0660a20: 伏願普施鉗錘廣開棒喝金剛杵震散理欲光明拳打破癡愚火宅晨涼永蔭法雲真際重昏夜曉長曜
0660a21: 慧日康衢弟子張朝祖頓首謹啟。請法名上堂啟袁桂
0660a22: 伏以風日惠和正散花滿座之會江流浩蕩斯折蘆到岸之期既炙圓光願皈正法恭惟和尚人天山斗
0660a23: 佛祖金湯直紹威音果得禪宗真印中興大慧何止教外別傳乃者世漸凌夷貪瞋所造蜀猶塗炭業識
0660a24: 相纏若生死之事能明何兵荒之運不轉惟吾師悲憫庶天意挽回如桂雖知謀國愛民周旋碌碌終未
0660a25: 離名利之場亦能守正閑邪趨避皇皇原無關定慧之性幸而三生奇遇敢伸一念之誠聞名即應似嬰
0660a26: 兒投慈母之懷及門而登如亡子得還家之路恨回頭不早喜彈指非遙　伏願花雨流泉開雲見日鉗
0660a27: 錘不事金針迎血脈之間鼓笛無聞玉麈示形聲之表使桂于乾坤遞變之後得認父母未生以前大汗
0660a28: 通身靈光寸點宗門高遠不限自己巳兒孫塵界瀰漫已巳遍法王雨露弟子袁桂曷勝呼籲懽忭謹啟。
0660a29: 渝城太守啟吳中蕃恭惟老和尚蓮座名簽選佛派衍傳燈發跡聚雲羨羡
0660a30: 盧衣之夜授基開鐵壁識慧統之中興鳴扣大呂黃鍾固是五車隔擁朗卓清風明月須知萬法玲瓏嘆
0660b01: 世路干戈奚止魔軍之八萬賴道人拄杖孤存種智之三千志切披雲緣慳解帶挹曹溪之水何必入
0660b02: 谷聞香仰鷲嶺之峰時令依風投體豈期出世先爾惠音色線縫天巧謝括針之石女綸竿鉤海機求負
0660b03: 命之潭鱗自愧冥頑無當指點借君拍板聊作戲以逢場剔我眉毫試觀心于對境不能無議便可商量
0660b04: 巴錦既已巳蕭條此際憑何已巳起林泉原無禍亂于今作麼昇平倘肯棒底一椎不在晝日三接金湯豈敢
0660b05: 饑惄惟殷謹啟。為師慶誕請上堂啟袁　桂
0660b06: 伏以生天生地者何生早見無量壽佛覺己巳覺人為長覺尚超耆婆耶天此日誦九如曷似聽佛說真如
0660b07: 世人稱三祝莫若請師言普祝恭遇本師和尚應東土之恒星逢中年之誕日矩步作人天眼目機權豎
0660b08: 海宇津梁萬法全空五宗一貫有教無類任大乘小乘無處容盤珠歇腳接引隨方除滿字半字當前見
0660b09: 錐末處囊憩自江漘雖蟲魚亦化三毒曝衣石寶感兒童解持八關弟子學步門庭思窺堂奧喉下當機
0660b10: 半句竊獲驪龍頷珠腦後著眼一番未見泥牛啣月叨收爐韝敢憚鉗錘趁茲上壽之辰乞示無生之旨
0660b11: 痛棒熱喝不減香蜜沁脾擊磬鳴鐘卻如冷水澆背拈人正命直指端自西來住世永年壽星高拱南極
0660b12: 仰攀垂導俯就開迷弟子合十謹啟。師住梁邑誕期請上堂啟王之光
0660b13: 伏以星座輪文光映鳥曇世界紫芝香裊瑞參祗樹瑤臺欣逢妙應真如快領元常寶印六凡悉備四聖
0660b14: 齊彰恭惟老和尚蓮座下道邁千秋德隆億世棒頭落處德山臨濟潛蹤麈尾拈時神鼎韶陽退舍啟上
0660b15: 古未有之宗旨利鈍齊獲磨礱展末運難施之悲腸愚智俱蒙策勵機分大小教沒偏圓之光愆障何深
0660b16: 根莖且劣勞勞野馬華胥之幻恒驚碌碌狂猿蕉鹿之場自怖職司戎侶身繫凡流柏子樹高未悟庭前
0660b17: 妙義梅英香細問窺嶺畔玄言幸大師嶽降之辰靜夜長庚光爛爛值小陽復生之候毘天化日氣融融
0660b18: 慧炬恒舒石女溪邊吹曉月法源頻澍波斯夜半嚼寒水伏願席捲堂前拂袖開胸收電影弓援座上磨
0660b19: 牙切齒驟雲馳一喝神機碧眼黃頭曾卓越三拳戟刃彌盧舜若悉登超海嶽增輝火傳永熾弟子王之
0660b20: 光百拜謹啟。渝城太守書吳中蕃
0660b21: 憶廿年前從宜典郡相國座上請聚雲老人法錄時固髮未燥也朅來走九夷楫衡廬雲天謦咳柳栗震
0660b22: 威雖未必撞倒鐵牛擘心為然亦曾尋蛇茂草抰骨為宮其如一入芥城冤冤蓼集骨肉膏斧井香灰
0660b23: 泥即今桎梏一官拘牽萬里畜霄禽于籠竹縶野狙于冠裳神不善也幾欲薙此數莖逍遙鵬表而母老
0660b24: 單未能割絕是以徒倚於此再奉指點汗浹通身五更鐘未云多也何日拂衣自鐵壁山頭膜拜禮足
0660b25: 一沾法乳乎燈下揮言不審篇幅臨毫切切。營山紳士請住大蓬山書羅心澹
0660b26: 恭惟禪師明慧性生表儀天錫一朝得悟接鷲嶺之傳九載功深邁遍融之座法雨大沛於人天慈雲遙
0660b27: 覆於桑梓弟子生也無緣不獲親炙翹企有願僅得傳聞自癸未秋本邑蝶庵先生宦遊路經涪城得見
0660b28: 金容深領玄誨曾將長公子拜送座前命名燈普陳先生歸道其詳心悅誠服一時紳士稱慶幸本里之
0660b29: 出人於是究出處惟先君知之甚悉言令尊老叔受業於家祖之門禪師亦曾深通儒道但原具佛性凡
0660b30: 塵未染厥後不知去向及聞蝶庵之言始知禪師得道矣維時同鄉紳士料參謁有期豈知時勢變遷絕
0660c01: 音者竟十餘年厥後有本縣夏典史被執釋回時對家君云在石寶碁曾謁法座得蒙優恤兼詢及家君
0660c02: 當時家君即命弟子訪便人寄字通問亦曾修候未卜到否此在壬辰之冬也近聞禪駕遷居金城似有
0660c03: 歸意適逢貴門人紫芝等始得拜問端的便中具草奉聞今本縣堂尊趙公慈悲性成矢心佛事發願重
0660c04: 興大蓬家叔家兄曾將禪師功行道之縣主趙公深慕柰地屬嫌疑不得耑人候迎為恨以弟子寄寓渠
0660c05: 縣路屬通衢可以乘便音問倘還鄉志的即侍從眾多大蓬儘堪安頓得縣尊為大檀越弟子不才亦能
0660c06: 呼朋引類共襄盛事雖供奉之充裕自不及於他鄉而一茶一飯未必枵腹於故里況今清朝官府向善
0660c07: 者眾久坐之後聞風趨供者正未可量也書到日果故鄉有懷祈降一法音約定歸期弟子先達之趙公
0660c08: 遍諭同鄉凡事安置清楚庶禪駕至止真如歸矣便鴻草具數行且穎楮亦甚不莊統惟鑑宥臨池切切
0660c09: 不知所云同宗弟子心澹再九頓。涪陵鄉紳啟文可茹
0660c10: 伏以習舊成蹊時流但推金栗佛斬新特地俗士誰知鐵道人未法久湮真如難遘恭惟大和尚泗水同
0660c11: 源雪山正派生來名閥髫年已巳震雞壇籍兆營山家世原稱鳳穴羅錦江於筆底奚難看遍長安花吞玉
0660c12: 壘於胸中自是堪為捧日手乃浮雲世態叩智鑰於函關復慧日澄光現法身於鷲嶺從首楞嚴上撥開
0660c13: 雙眼無端礫石盡禪丹向太極圖中剖破三玄始信蒙耳是藥草方廣華嚴皆大意信手頻拈易簡書畫
0660c14: 有宗乘隨心領悟飛錫經涪地阿兄曾荷大顛恩敲床住虎溪闔郡皆蒙法水潤何意曹源一滴亂風飄
0660c15: 去幾回尚逢慧炬千枝烈焰重然未燼芙蓉溪上至今猶覺雨生香松柏林間此日但聞鶯喚佛掃開魔
0660c16: 業海邊鱷空吐餘涎護定真傳衡嶽雲自然曉散花飛舌底原從心地摘將來煙落毫端豈拾唾壺持作
0660c17: 供一條脊梁硬似鐵法不了之擔極力承肩半莖拄杖色如金人間未見之書無言默著棒打鍋頭佛
0660c18: 肉邊盧老應寒心喝破瓮中人樓上呂翁當斂歛衽峨眉欲笑灩澦誰頑茹疏懶無能癡愚莫砭萍飄宦海
0660c19: 空慚屋裏佛成塵跡浪窮途自惴客中身是業向東林社難禁靖節眉攢質非北溟魚自愧惠連心亂
0660c20: 叩金容於夢際恍若魂驚接玉屑於書中不覺手舞禪丹二字忽從天際郵傳得合四言疑是地中湧出
0660c21: 未同妄作語赧赧徒懷不惴參知音拳拳在念盈盈衣帶天花墜錫已巳聞聲寂寂葦葉無航未識面
0660c22: 景仰彌切親炙何時法弟子文可茹稽首謹啟。南城山記文可茹
0660c23: 忠南曹溪下十里許有南城山與石寶對蒼巖聳峙怪石崚層峰頭藏古剎夜半鐘聲出林麓間叩之乃
0660c24: 夙所慕禪丹鐵壁禪師挂錫說法處躍然問梁麗于津頭涉江衝炎暑攀蘿薜履虎豹陟巔詣寺鐵師出
0660c25: 十笏外攜入坐飲蜜雲龍畢夕陽登眺古樹樾蔭襟江若帶紺宇複閣廊廡過遭巍然盛矣數十年兵燹
0660c26: 村市無餘爐似孤存此寺以待鐵師法席鐵師為吹萬大師首座深得大師秘旨樹赤幟為後學彀率信
0660c27: 從者麻粟遠近善彙不間寒暑饌伊蒲持嚫稽首席前者相續徒從數百餘多文學名家除分化外入室
0660c28: 有十許容止莊肅笑語閒靜盛夏弗解洗饘粥布衲心律更烙于毘尼或隨意閱經或閉戶自若無怠容
0660c29: 無餘想其間少年子清姿映玉黃口始髡時出口成偈頌慧不下楊梅日對探內典燃麥以博群書
0660c30: 談道問答如衛玠儔剪燭夜話不倦瑕竊窺之垂簾趺坐迥出尋常少年輩令人遠家園想早起坐
0661a01: 空寮玩吹萬大師著作諸集透禪體處恍然六門十八界萬千毛孔皆大師現身說法信佛身不滅何
0661a02: 息不生至奇博慱洽覺酉山石渠曹倉柳篋之藏盡在大師一芥子內發無盡光明竊笑禪門魔豎謬輕詆
0661a03: 之何異操杓吸海水妄擬海之不足大耶門庭衛法者遂作不平想圭角露唇吻間欲與辯宗派及道法
0661a04: 邪正律行威儀余笑曰何背大師帶累鐵師耶或自救法自應如是奚背累為曰諸師不見大師洗耳篇
0661a05: 乎又不見大師從實說有衛馬祖青原者之鎗旗可哂乎鐵師為蠶叢禪門第一宗匠雖摩竭毘耶自然
0661a06: 干將觸腐此輩詆吹萬大師能詆太虛乎昔田巴毀五帝罪三王魯連一說而終身遂杜其口現前後世
0661a07: 豈遂乏魯連耶縱欲以北里非咸池師曠誰允以鄭璞譏結綠波師自在源流之說三尺童子靡不絕倒
0661a08: 吾儒五百年一聞知秦炕之後誰氏流而有仲舒歷唐宋諸君子崛出幾續幾斷即我朝薛胡自沙肝江
0661a09: 新建暨止齋十六人又誰氏流而挺然建道幢則不辯可知遞衍有據繼起誰欺海內自有知者何堅瑕
0661a10: 之足攻擊歟況鐵師以名偉貌弱冠辭霍等碧琳子水味子玉鯖如蔬參尋四十餘年非金剛定力
0661a11: 不能出語既遠陳唾走毫不墮壁籬久得羼提波羅蜜豈一座須彌八風吹動耶太虛之野早周沙界視
0661a12: 烏有先生吞青丘雲夢猶狹也尚微塵著乎諸師欲作鬥戰勝秪為諸方波旬開口業釁得毋墻高而
0661a13: 隙耶即對壘者亦般若場大雄帥效村媼叫罵乎奚信予曾聞其書料必沙門童行托辭出於偶激若具
0661a14: 大禪佛手眼必不敵同舟人殺青究楮買識者掩口諸師勿以眠雲僻守雌黑面擯之諸師然葑菲而笑
0661a15: 曰喏並記之。
0661a16: 
0661a17: 　　　　　　　　　嗣法門人幻敏重刊
0661a18: 
0661a19: 
0661a20: 慶忠鐵壁機禪師語錄卷之十九終
