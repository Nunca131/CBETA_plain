0170a01: 大乘中觀釋論卷第十八　　　
0170a02: 安慧菩薩造
0170a03: 西天譯經三藏朝散大夫試鴻臚卿傳梵大師賜紫沙門臣　法護等　奉　詔譯
0170a04: 觀諸見品第二十七
0170a05: 復有人言勝義諦中有眾生相續是
0170a06: 見處故此非不有相續所起是故今
0170a07: 此自體相續皆如夢等。
0170a08: 論者言如汝所說有其相續是見處
0170a09: 者此非道理如下頌言。
0170a10: 過去世有我或無我等四
0170a11: 是我等諸見依過去世起
0170a12: 釋曰今此如是即起世閒常等諸見
0170a13: 謂世閒常世閒無常亦常亦無常非
0170a14: 常非無常如是諸見因見世蘊依過
0170a15: 去起今此所說過去世者名為先際。
0170a16: 次下頌言。
0170a17: 又於未來世我不見有起
0170a18: 釋曰於未來世為有起邪為無起邪
0170a19: 亦有亦無非有非無邪如是即起邊
0170a20: 等諸見謂世閒有邊世閒無邊亦有
0170a21: 邊亦無邊非有邊非無邊如是諸見
0170a22: 因見世蘊依未來起此說未來名為
0170a23: 後際。
0170b01: 論者言此言有者非勝義諦謂勝義
0170b02: 諦中諸見皆空復云何有故下頌文
0170b03: 證成此義。
0170b04: 彼過去世我非今世可有
0170b05: 釋曰何所以邪此中所言謂過去世
0170b06: 即非今世以無勤力而可成故又時
0170b07: 世別故別業生故如數論師言彼過
0170b08: 去世即今世者此非道理汝宗大諦
0170b09: 神我過去世者非今世有何以故無
0170b10: 差別故若無差別即因果不異是義
0170b11: 不成一切因喻而悉無體諸所成法
0170b12: 時非時處因相不住亦非同時而有
0170b13: 所成是義顯明又復此中二法不和
0170b14: 合故若言因果無別異者即自體中
0170b15: 而有遮遣云何體中故遮異性而言
0170b16: 不異此復云何若自體中有所遮遣
0170b17: 如是應有樂苦癡性所成和合若尒
0170b18: 應汝最初本所成法即是樂苦癡性
0170b19: 無別何以故性無別故若樂苦癡無
0170b20: 別異者汝最初諦何故所成而各異
0170b21: 邪又復何故汝宗樂等及大諦等神
0170b22: 我等中諸根大種各有自體彼大諦
0170b23: 等各各有果既容別異如是即應果
0170c01: 起果成是義亦容互相長養故知樂
0170c02: 等及大諦等各有自體以彼樂等有
0170c03: 因和合故且非同時所成法中何等
0170c04: 有因何等無因如是知者所作如理
0170c05: 若汝意謂樂等法中諸樂等因此有
0170c06: 異者彼樂等果亦即有異故非因果
0170c07: 二法無別若無別者即彼如是所起
0170c08: 之果而無道理何以故因果無異故
0170c09: 又差別諸因自體若一即差別果自
0170c10: 體不成以果所成諸差別法有多種
0170c11: 體一果不生故云何汝宗彼薩埵等
0170c12: 自性互相於果法中能建立邪為離
0170c13: 互相長養性故何以故而彼互相長
0170c14: 養法中無所生故此中云何如前所
0170c15: 說大諦等法如是長養即有次第若
0170c16: 一種法一種功用離自力能而亦互
0170c17: 相不得成故以互長養彼無體故若
0170c18: 尒即應如是同生我及大等於是時
0170c19: 中生成果義諸長養等如前所說悉
0170c20: 無體故如是樂等及彼地等次第同
0170c21: 生俱無長養又復如前彼地等法及
0170c22: 薩埵等集諸體同一住持有所行
0170c23: 故同時成辦故若尒即是地等諸法
0171a01: 互相長養乃至決定所作事用於和
0171a02: 合中不有和合所成之義謂彼無體
0171a03: 故長養亦無體若離長養所成果法
0171a04: 不能建立由如是故若如所說悉不
0171a05: 能立如汝所說薩埵之言與彼囉闍
0171a06: 怛摩二法開示所行乃有相違何以
0171a07: 故謂薩埵功用不能長養彼二法故
0171a08: 決定所行皆不有故若囉闍摩開
0171a09: 示所行二法決定而不有者如是果
0171a10: 起果成於自體中皆悉遮遣異法和
0171a11: 合於自體中悉亦遮遣而不成故如
0171a12: 是即應樂苦癡果亦無別異何以故
0171a13: 樂苦癡果說有異故如是亦應大諦
0171a14: 神我果體有過謂以樂苦癡法因果
0171a15: 無異如是因果二法無體豈得和合
0171a16: 若法一處無別異者即如是處決定
0171a17: 所作而無因果不有異性故此乃因
0171a18: 義不成一切事用一切所成此有何
0171a19: 義是中云何薩埵自體有其事用及
0171a20: 一切果又復何名有一切事一切自
0171a21: 體如是有者即是有因及有果法若
0171a22: 謂因果是一體者諸有縛因即是解
0171a23: 因如是有智即是無智如是起相即
0171b01: 是坐相如是善趣因即是惡趣因由
0171b02: 如是故是即無彼因果可見又復亦
0171b03: 應無縛無解此等皆如諸處廣說即
0171b04: 於如來阿含等中一切無體又此色
0171b05: 依分位大無義利是故一切事用一
0171b06: 切所成悉不和合亦無一切事用一
0171b07: 切果體各別決定因果二法和合相
0171b08: 續於諸事用果體亦無所證由是因
0171b09: 故因果差別無異相續而可起故所
0171b10: 言一切者此說即是詮表之義於詮
0171b11: 表中亦非無異而有所成若或各別
0171b12: 決定境界諸根作用皆寂止者汝宗
0171b13: 大諦神我等法亦應不定無因果體
0171b14: 故時處因相皆無果利悉已遮故於
0171b15: 一切事一切所成一切處若或有
0171b16: 者此復何義亦非同時有法所成是
0171b17: 義顯明若復異體不有果者即一切
0171b18: 事用悉無所得此義既明前所遮遣
0171b19: 悉非道理。
0171b20: 或有人言身雖有異而我是一以有
0171b21: 我故過去世中有我可得此說畢竟
0171b22: 如是決定取差別故此說有取是故
0171b23: 有我別異所成。
0171c01: 論者言取有別者此無差別何以故
0171c02: 或謂決定異取有我者下頌遣言。
0171c03: 若或離於取復何有我邪
0171c04: 又復離於取無處有所作
0171c05: 釋曰亦非有蘊既變壞已巳我復有成
0171c06: 所言有者謂成就義由取故有我以
0171c07: 有我故即有我所此即二種分別建
0171c08: 立第三分別而復無體彼法體者取
0171c09: 不即我謂積集故如外物體亦非別
0171c10: 異諸有法體所作壞已巳而復有來何
0171c11: 以故若取有所得云何有其作者作
0171c12: 業二法差別是故無因有我可得此
0171c13: 中如是廣說證成亦非無我但為遮
0171c14: 遣我故乃說無我。
0171c15: 復次頌言。
0171c16: 取不即是我此義已巳證成
0171c17: 我謂自主宰他主宰何有
0171c18: 釋曰如佛所言我若無體即於苦樂
0171c19: 悉得捨離由是乃於善趣解脫今此
0171c20: 遮遣我語取故。
0171c21: 復次頌言。
0171c22: 若復異於取我亦不可得
0171c23: 能取所取取此皆無異取
0172a01: 釋曰何故不可得邪謂所取中無能
0172a02: 取義離差別相故若離能取亦無所
0172a03: 取謂以離取無異取故。
0172a04: 復次頌言。
0172a05: 如所說正理我不即是取
0172a06: 我不異於取亦不決定無
0172a07: 復次頌言。
0172a08: 過去世有我非今世可得
0172a09: 過去世無我亦非今可得
0172a10: 釋曰今此證成復何義邪。
0172a11: 次下頌言。
0172a12: 今世過去世無別異可得
0172a13: 若此有別異見世緣不成
0172a14: 釋曰若離於此有異可成即離於彼
0172a15: 亦異可成何以故若此世異彼有所
0172a16: 起者即彼如是有生無死謂前世有
0172a17: 死此世有生前若無死此亦無生以
0172a18: 前世死是此世生。
0172a19: 復有人言或別異法有別異性彼法
0172a20: 雖壞相續得成。
0172a21: 論者言先世我體若已巳斷者與此相
0172a22: 違何以故諸業壞故又此人造因彼
0172a23: 人受果造因者異受果者異此如是
0172b01: 等皆有過失。
0172b02: 復次頌言。
0172b03: 若先世造業後世當受果
0172b04: 此若無所生是中有過失
0172b05: 釋曰若異作異受此非道理何所以
0172b06: 邪下頌荅言。
0172b07: 我本造作成無體亦如瓶
0172b08: 煩惱業因空所生無因故
0172b09: 釋曰謂由先有所積集故。
0172b10: 復次頌言。
0172b11: 過去起是見我為有為無
0172b12: 此二俱不俱是皆無所有
0172b13: 釋曰如其所說審諦觀察乃以多種
0172b14: 開示其義今此遮遣依止未來而起
0172b15: 諸見未來有我或無我邪如是諸見
0172b16: 皆同過去然後一性異性俱不俱等
0172b17: 此中皆止此復云何故下頌言。
0172b18: 若天即是人天有乃為常
0172b19: 此有即不生天有是常故
0172b20: 釋曰如是有法此即不生以天有故
0172b21: 所以者何若法有生即無其常是故
0172b22: 未來世中不見有我亦不見無我此
0172b23: 俱有過。
0172c01: 復次頌言。
0172c02: 若天與人異異即成無常
0172c03: 天與人異故相續無所有
0172c04: 釋曰若人身生即天身壞此云何有
0172c05: 以異性故如提婆達多與演若達多
0172c06: 二蘊各異於異性中即不見有相續
0172c07: 可得。
0172c08: 復有人言亦有天身亦有人身。
0172c09: 故頌遣言。
0172c10: 若天是一分人亦是一分
0172c11: 即常無常二成一處不然
0172c12: 釋曰若如是有亦天亦人者彼有過
0172c13: 失是即半身有所成故。
0172c14: 復有人言此中非常非無常是可有邪。
0172c15: 故頌遣言。
0172c16: 若常與無常是二可成者
0172c17: 非常非無常隨所欲應成
0172c18: 釋曰今此遮遣所說成義此中意者
0172c19: 即彼如是轉復難解何以故若天界
0172c20: 人界何有所來若天若人亦復有其
0172c21: 何趣可去若或有其天等同分我即
0172c22: 無始而乃有常非有一法來去可成
0172c23: 所有眾生及補特伽羅如前所說悉
0173a01: 已巳遮止是故此中所說亦無常法可
0173a02: 得以非道理故無有常故又復常法
0173a03: 無對待因故是故無常不能有成又
0173a04: 復離彼常無常法復有何法而得起邪。
0173a05: 復次頌言。
0173a06: 依先際所起常等四見無
0173a07: 後邊等四見伺察亦皆無
0173a08: 復次頌言。
0173a09: 若世閒有邊云何有後世
0173a10: 若世閒無邊云何有後世
0173a11: 釋曰言有邊者譬如世閒焚燒種子
0173a12: 不復有其相續和合是故亦無後世
0173a13: 可有言無邊者亦無種類所作果故
0173a14: 是故邊無邊二而悉不有。
0173a15: 復次頌言。
0173a16: 此諸蘊相續如世然燈燄
0173a17: 以是故世閒邊無邊不然
0173a18: 釋曰此復云何若先蘊已巳壞不因是
0173a19: 蘊後蘊復生此即說為世閒有邊謂
0173a20: 諸蘊已巳滅無和合故若先蘊不壞亦
0173a21: 不因是蘊後蘊不生此即說為世閒
0173a22: 無邊謂以先蘊一切分位二俱不見
0173a23: 是故世閒有邊無邊此皆不有。
0173b01: 復次頌言。
0173b02: 若一分有邊若一分無邊
0173b03: 邊無邊共有世閒非道理
0173b04: 釋曰若我是一亦不可得此復云何。
0173b05: 故頌遣言。
0173b06: 云何一取者一分是有壞
0173b07: 云何一所取一分是不壞
0173b08: 釋曰壞及不壞各一分者皆非道理。
0173b09: 此中意者若言二分亦悉止遣。
0173b10: 復有人言非有邊非無邊應可有邪。
0173b11: 故頌荅言。
0173b12: 若有邊無邊是二可成者
0173b13: 非有非無邊隨所欲應成
0173b14: 釋曰此中何故止遣邪謂若有所
0173b15: 得即有過失其或無者又復云何如
0173b16: 是若有決定所得此即離於中論所
0173b17: 說若或無所得者云何於彼實不實
0173b18: 法中有遮遣邪若汝所樂乃至眾生
0173b19: 有所得者即非中論所說有相違故
0173b20: 由此應知世俗諦中即有所得勝義
0173b21: 諦中一切遮遣雖言無所得於佗所
0173b22: 得亦容有成非悉遮遣謂於和合有
0173b23: 相違故若尒即於比量而不相違但
0173c01: 於勝義諦分各別遮遣有所得故世
0173c02: 俗法中非離所作謂與世俗一向義
0173c03: 邊諸緣生法不相違故若謂定實有
0173c04: 所得者亦非道理何以故見量相違
0173c05: 故此中應問若尒於有分中豈不相
0173c06: 違荅見量無所得故此無過失是故
0173c07: 應知諸言自者皆見量攝此即是為
0173c08: 不顛倒說此復云何能了知邪謂於
0173c09: 二中若了不二即無虛誑若於見量
0173c10: 比量法中了達見量比量之義是為
0173c11: 正說於諸分位中若微細若廣多一
0173c12: 切義門得決定見量者彼見量智於
0173c13: 一切因及彼一切世俗法中無不了達
0173c14: 然於一切以見量所證皆如夢幻如
0173c15: 乾闥婆城等若於一切不如實義中
0173c16: 皆非見量此說正理若於形顯色等
0173c17: 所取相中先所慣習諸思念事於夢
0173c18: 所見此等皆如盲人觀色由此應知
0173c19: 世閒一切此彼所取皆如夢中昔慣
0173c20: 習事及睡眠人慣習思念有何差別
0173c21: 但從昔習念而有沉於夢寐覺已巳
0173c22: 即無世閒一切悉無所得於見生中
0173c23: 有所得相起分別者皆如夢等若於
0174a01: 夢中所見色像此亦非無又過去生
0174a02: 中已巳起別異一切色像與見生中夢
0174a03: 中起者而各有異不和合故如三摩
0174a04: 地所生大種所成三摩地境界此相
0174a05: 似者形顯色等所成亦然是故一切
0174a06: 境界無實皆是夢中意識所起此即
0174a07: 比量之名如比量義而不相違此如
0174a08: 是等廣說證成如來決定一切所說
0174a09: 無不和合是故世俗勝義一切所說
0174a10: 於彼世俗勝義諦中俱不相違今此
0174a11: 應知諸見不生下頌所說如是證成。
0174a12: 當知一切法常等皆空性
0174a13: 何人以何緣何處生是見
0174a14: 釋曰此中亦無諸見所起一切境界
0174a15: 作者作業此等諸法皆是無生如是
0174a16: 一切種種分別所生諸見起多種苦
0174a17: 及多種類若能了知無種類已巳普
0174a18: 世閒起大悲心皆如親友結頌曰。
0174a19: 佛為世閒斷諸見宣說一切微妙法
0174a20: 起悲愍心利眾生稽首瞿曇大聖主
0174a21: 大乘中觀釋論卷第十八
0174a22: 甲辰歲高麗國大藏都監奉
0174a23: 彫造
