0131b01: 石雨禪師法檀卷第十五
0131b02: 嗣法小師淨柱編
0131b03: 詩偈三
0131b04: 七言絕
0131b05: 白蓮
0131b06: 輕雲新夏葉初擎。嫩蕊俱含無染情。雨過明珠千萬
0131b07: 斛。臨風著意向人傾。
0131b08: 自笑
0131b09: 持梳不耐聊成禿。作佛無心偶出家。究竟不知因底
0131b10: 事。也來隨眾挂袈裟。
0131b11: 重登黃鶴樓有序
0131b12: 戊午秋同葉西一蕊入南嶽從此過洞庭登岳陽
0131b13: 險涉君山今葉西已作故人一蕊又棲遲舊里余
0131b14: 因參黃蘗將遊眉山阻風復登一望愁賒不勝腸
0131b15: 結。
0131b16: 轉蓬飄泊又經秋。情在那堪此再遊。明日洞庭風縱
0131b17: 便。拼教不上岳陽樓。
0131b18: 翻空惡浪想君山。涉險乘橈共往還。何事殊途今日
0131b19: 淚。當時談笑死生間。
0131b20: 死者難追生者疏。名山五岳更愁余。癡心終擬同禽
0131b21: 向。肯使山濤請代書。
0131b22: 九峰送士遜居士還蘄水
0131b23: 暫離不必重為約。相聚何曾夙有期。歸去致聲真好
0131b24: 友。九峰新得一相知。
0131b25: 送九峰三如行腳
0131b26: 多年浪子不還家。對此因憐客路賒。會得隔江招手
0131b27: 意。送行茶是罷參茶。
0131b28: 拾枯
0131b29: 學個樵夫打個歌。無腔無奈興來何。牧童笑倒黃牛
0131b30: 背。約我明朝早上坡。
0131c01: 同三宜法兄踏月過秦止于豹囊齋
0131c02: 鷂兒山下兩狂僧。卜夜登臨引瘦藤。犬吠豹囊齋上
0131c03: 月。敲門喚醒讀書燈。
0131c04: 住香柏峰六首
0131c05: 石梁三度半生餘。山鳥溪花也笑余。擲卻破瓢拗折
0131c06: 杖。吾心休矣卜吾廬。
0131c07: 斷橋殘雪猶迷路。幾片落花何處渡。溯流披雪得其
0131c08: 源。茆菴一箇無人住。
0131c09: 初居積雨憩勞肩。山境商量勘老禪。一喝籜龍齊豎
0131c10: 指。滿山雞蕨也擎拳。
0131c11: 打筍錯過羅漢菜。採茶開遍了松花。歸來撥火忙敲
0131c12: 石。煮得羹成日已巳斜。
0131c13: 無端妄想不能降。種芋便聞煨芋香。想到鼻邊流涕
0131c14: 處。更添三召也尋常。
0131c15: 休糧一味打黃精。無意飛昇腳已巳輕。五百頭陀邀趕
0131c16: 供。不分遠近好同行。
0131c17: 答汪天如居士
0131c18: 殷勤積取十分閒。買得天台半角山。君欲住時須借
0131c19: 看。清貧幾許在腰間。
0131c20: 贈南湖萬如禪師新築桐月菴
0131c21: 殘雨殘煙湖水隈。新桐為月遶籬栽。得閒舞棹乘橈
0131c22: 去。等個人來問渡來。
0131c23: 宿雲竇閱默先稿
0131c24: 微雲拂月不知春。露滴幽香冷徹神。夜半細敲天外
0131c25: 響。是鈴是塔是風筠。
0131c26: 負暄
0131c27: 抱衲重岩捫虱兒。不禁背癢喚沙彌。無端搔著虛空
0131c28: 脊。說與傍人但朵頤。
0131c29: 答石梁陶居士索竹栽
0131c30: 欲空諸有維摩室。一日不宜無此君。數縷秋雲掃花
0132a01: 去。閒庭月影任紛紛。
0132a02: 送正南監院乞糧
0132a03: 一缽千家自在身神通未及飽諸人應知牛首辭天
0132a04: 供背負腰肩肯厭頻
0132a05: 看嵌石此間二關主於小東山
0132a06: 山亦愛謙名自小人俱尚隱共為關隔江洗屐遊如
0132a07: 倦石指長伸羡此間
0132a08: 三十初度
0132a09: 偶來掘地覓青天地無聲三十年直卻鼻梁橫卻
0132a10: 眼幾回堪笑又堪憐
0132a11: 施茶菴
0132a12: 客到便請吃茶去趙州昔日嘴頭禪兒孫近代成狼
0132a13: 籍處處為人種福田
0132a14: 大佛頂
0132a15: 峨峨佛頂覯何難解者須從腳下看更請撲翻千古
0132a16: 鏡紅光覿露影團團
0132a17: 雲鏡行腳頌三轉語贈之
0132a18: 饒不出門亦是草遊情當下宜了了囊中惜取草鞋
0132a19: 錢路債須防人索討
0132a20: 出門便覺草萋萋良驥偏為鞭影欺何似牧童揚曲
0132a21: 去飽餐黃犢任東西
0132a22: 萬里無寸草處去死蛇滿路須迴避逢人急著早歸
0132a23: 鞭共我開田說大義
0132a24: 挂瓢堂
0132a25: 林深忽見許由情身外能將長物輕道似未同耽寂
0132a26: 寞尚餘風打挂瓢聲
0132a27: 和陳居士韻
0132a28: 當陽一曲落梅花冬暖三山草亦芽千古流傳無孔
0132a29: 笛不逢知己巳自須誇
0132a30: 示禪人
0132b01: 天地如舟一水浮從來船子善遨遊仝人也解垂絲
0132b02: 意誰是金鱗得上鉤一水
0132b03: 古寺雲橫徑不通鳥啼花落自從容僧心不是羚羊
0132b04: 角只為時流逐去蹤雲徑
0132b05: 石巖如鳳自棲遲豈不飛鳴為待時翼未凌雲空掠
0132b06: 掠銜魚白鷺上楊枝鳳岩
0132b07: 人人眉底眼橫空三際如何豎可窮獨許摩醯羅面
0132b08: 上如伊三點異還同豎目
0132b09: 敲空作響不須疑擊木無聲亦可思曾信祖師親口
0132b10: 說聞時用眼始方知聞空
0132b11: 悟得浮雲無去來道人於此眼初開幾時化作如膏
0132b12: 雨看取龍驚動地雷悟雲
0132b13: 數墨尋行讀梵文煙迷霧鎖正紛紜忽然月出開殘
0132b14: 卷彈舌橫眸舉向君古梵
0132b15: 日既歷天而不週葵心傾倒欲何求形端影向中庭
0132b16: 直你若無心我亦休葵心
0132b17: 山隈髮塔雨煙堆昔日從空震法雷我到湖光開曉
0132b18: 鏡宛如螺髻見如來法雷
0132b19: 有燈破室千年暗無法傳人半夜心若問度生誰易
0132b20: 度木毬輥出任他尋傳度
0132b21: 枯木逢春花未開花開要等箇人來望州亭外重為
0132b22: 望明月如珠出蚌胎珠胎
0132b23: 學道從來要素心軒窗無恙掩關深何時打破關來
0132b24: 看欲上峰頭尚隔津素軒
0132b25: 玄路須知到者稀碧雲如水露華微千秋錫杖泉邊
0132b26: 月肯與人間照是非玄微
0132b27: 非臺明鏡即無塵自古皆知面目新近代殊多抹胭
0132b28: 粉幾何昧卻祖師真非臺
0132b29: 僧心淨即現曇花不負安身佛祖家但有木毬皆會
0132b30: 輥悟迷何必隔天涯悟曇
0132c01: 寶筏何愁浪潑天為憐無主趁風船指開古岸無多
0132c02: 隔只在當人回首邊是岸
0132c03: 生即無生悟未曾謾誇博飯種田能詢參百丈當年
0132c04: 意大義分明上祖燈無生
0132c05: 孤情卓爾出雞群幽谷陰崖叩蘚紋風翮有時超物
0132c06: 表此行寧免累浮雲鶴凌
0132c07: 硯田何似慧田寬喚出溈山水牯看耕破石田知寶
0132c08: 壽祖師靈骨露巉岏慧田
0132c09: 摩尼至寶伴衣襟盡地人俱向外尋淨極瑞光遮不
0132c10: 住真堪耀古與輝今瑞真
0132c11: 雪峰泉水應潮生一滴能諳巨海情是法本無高下
0132c12: 路誰能自肯放心平應生
0132c13: 不鳴則已巳鳴則驚不修則已巳修則成會須啄破無明
0132c14: 殼瑞羽靈毛賀太平鳴岐
0132c15: 唯有塵中作主人能知化外自來賓儒冠釋履千江
0132c16: 月喝去浮雲只一輪爾賓
0132c17: 紅塵浩浩不勝情一念回光宇宙寧但得怨親平等
0132c18: 看團圞便好說無生寧宇
0132c19: 欲溯西溪覓本源群居七十二峰賢浴開萬古瞿曇
0132c20: 面石澗淙雲出細泉石淙
0132c21: 喜陳克一居士入山
0132c22: 躡屐呼筇挈伴遊雪峰堂上整三毬因而識得衣珠
0132c23: 在用處應如急水流
0132c24: 祁德公季超止祥世培冒雨入山
0132c25: 剔起燈花仔細看曲談名理總無干交馳棒喝空山
0132c26: 裏竹影敲窗月又殘
0132c27: 送敬愚法姪攜母歸江南
0132c28: 骨破皮穿事弁山天華叢裏每倫閒曾攜寶鏡堂前
0132c29: 月照過東關送爾還
0132c30: 話月軒
0133a01: 月當圓處難為話指向人添指上痕意在聖經賢傳
0133a02: 外一回親見始忘言
0133a03: 同浪首座應建州葛含初家信宿言及十年前
0133a04: 先師亦曾宿此屈指三代矣
0133a05: 遞代沿流過建川相逢懶話祖師禪爭看梅蕊含初
0133a06: 碧我愛千秋火裏蓮
0133a07: 飛來廨
0133a08: 誰為片石本無情飛去飛來主廢興憶昔梵卿隆宋
0133a09: 世此番不逐野雲輕
0133a10: 雪峰寄曹能始居士
0133a11: 登幾重雲天幾重長年無夏那知冬衲衣一種高寒
0133a12: 色山外憑人想雪峰
0133a13: 克壯方居士負高才秋試未遂欲棄去詩以慰
0133a14: 之
0133a15: 選官選佛較疏親肯賺丹霞見未真及至見真燒卻
0133a16: 佛不如留取舊頭巾
0133a17: 喝水巖
0133a18: 震威一喝響千秋何止泉從別處流多少游人猶不
0133a19: 信翻山爭禮石龍頭
0133a20: 獅子峰
0133a21: 石如獅子踞孤峰霧鎖煙籠幾萬重一日吼教群獸
0133a22: 恐爪牙摹捋弄晴空
0133a23: 如意贈考亭朱步紫使君
0133a24: 如意家傳上祖圖贈君老景扶高歌高歌切莫捶吐
0133a25: 壺吐壺捶缺將奈何
0133a26: 考亭書院看梨花
0133a27: 玉雨香飛趁霽遊高人自起理茶甌靈峰溪古連書
0133a28: 院千樹梨花千樹侯
0133a29: 遊武夷
0133a30: 虹橋斷板閣高巖非鬼非神可得參款乃一聲清夜
0133b01: 分半空明月挂仙帆仙船岩
0133b02: 巖巖虎踞水龍盤吟嘯風生百谷寒降伏不煩仙佛
0133b03: 力直教霞搏與雲搏虎嘯岩
0133b04: 十二樓頭第一宵城高不讓五城高相逢不復疑仙
0133b05: 跡節節梯雲犯九霄城高岩
0133b06: 盡詫神仙也愛錢我來探討豈徒然披雲一解山靈
0133b07: 愧散作苔文片片鮮鑄錢岩
0133b08: 石龍千古鎮長吟噴沫成溪八曲深中有老僧閒結
0133b09: 搆萬山春雨和鯨音龍吟菴
0133b10: 武夷歸道
0133b11: 九灣三十六峰頭應笑披圖學臥遊老病不煩登陟
0133b12: 力雨輕雲細一帆收
0133b13: 山居七首
0133b14: 採薇不足又採蕨山居那得貪嗔歇草鞋繩斷行復
0133b15: 行大嘯一聲探虎穴
0133b16: 飄花過眼白兼紅片片香隨何處風幸自夜來春夢
0133b17: 穩不從醒後更談空
0133b18: 當牖森森起籜龍未驚雷雨未成功一枝石裏夜斜
0133b19: 出便擬臨崖學釣翁
0133b20: 幽居初見樹驚秋山上登山當遠游一覽不知天下
0133b21: 小鏡湖隔岸曉雲流
0133b22: 夜詠秋空夢欲清西風故作短長聲寒塘曉起看搖
0133b23: 落自愛巖松老不驚
0133b24: 白雲片片欲飛秋橋斷天台不斷流好友有懷誰到
0133b25: 夢遠山何事獨登樓
0133b26: 身間橡栗滿秋林眼向人翻白轉深兩袖持歸珠欲
0133b27: 瀉溈山千古一知音
0133b28: 錢武山太守過皋亭相訪不值寄懷
0133b29: 皋亭山似武陵山種遍桃花戶不關為寄問津賢太
0133b30: 守再來應不怨空還
0133c01: 錢雍明居士以護法入皋亭因贈法號掌亭
0133c02: 談空亭裏莫談空八面春風入座中宿食事完何處
0133c03: 去不妨別別主人公
0133c04: 主人無客亦寥寥聽鳥觀花暮復朝聞道主中還有
0133c05: 主踏翻流水斷溪橋
0133c06: 贈楞嚴壇懺主十首
0133c07: 觀入微塵法界寬不勞心力得心安花香散滿全無
0133c08: 物少室天台總一般
0133c09: 不將心去復觀心諸佛全身何處尋一色一香一作
0133c10: 禮幾乎漏洩垢衣珍
0133c11: 解未圓通證未圓香臺遶遍話猶偏袈裟角上風輪
0133c12: 輻撲滅燈花月一天
0133c13: 大時梵響奏晴空諸佛何妨影現中一散煙雲遍花
0133c14: 雨抬頭子夜日輪紅
0133c15: 細和香土結壇儀不是其人不可依二十五尊同學
0133c16: 侶善觀音響即當機
0133c17: 結侶登壇不等閒況當劫濁亂離間誰云法地曾無
0133c18: 動呵護神工讓主山
0133c19: 春光周匝主山神繚繞風幡話不真一句伽陀無義
0133c20: 語若云心動賺當人
0133c21: 經行坐臥在其中海印光生觸處通舉意塵勞先起
0133c22: 客施為動轉未忘功
0133c23: 咒心熟處憑三昧三昧圓時賴咒心撮土作香香作
0133c24: 土會須彈動沒絃琴
0133c25: 咒力功深願力深共將大地變黃金更轉黃金作大
0133c26: 地了然無事昔時人
0133c27: 寄次升陳孝廉
0133c28: 桃綻天台劉阮心皋亭石鼓待知音神交不復論深
0133c29: 淺論到神交言也深
0133c30: 香上葉孝廉擬裂逢掖樂搭袈裟謀予以書詩
0134a01: 亦真切真慧業文人何遽輕天福耶因先以法
0134a02: 號大夢喻而止之孝廉尊慈霞舉然後抽身入
0134a03: 山飯牛上流風瓢挂樹非分外事也其他參究
0134a04: 上乘衲不能更添饒舌即請質之大夢禪士
0134a05: 蝴蝶莊周兩未真回看總屬故園春至人無夢堪游
0134a06: 夢哀樂難尋夢裏身
0134a07: 陳次升居士以桃花風雪孰寒孰暖為問因答
0134a08: 四偈
0134a09: 桃花日暖雪風寒道在平常日用看看到不分寒暖
0134a10: 處人生甘為眼睛瞞
0134a11: 桃花非暖雪非寒不涉春秋心已巳安燕去雁來緣底
0134a12: 事當陽一問海天寬
0134a13: 雪風撲面一何熱日晒桃花片片寒豈是陰陽故顛
0134a14: 倒不妨作句話頭看
0134a15: 沒風雪亦沒桃花寒暖教人何處誇撤斷溪橋復招
0134a16: 手隔江相見話偏賒
0134a17: 寄橫山江雲叟壽
0134a18: 蒼松氣結紫芝香石老雲凝碧蘚涼久嚮住山知此
0134a19: 意何妨更送引年方
0134a20: 示晴雲
0134a21: 青天喫棓亦奇哉多少禪人著意猜拂拂清風磨日
0134a22: 月晴光不礙白雲來
0134a23: 募三衣
0134a24: 何故僧衣似水田檀那種福要豐年耕鋤不費纖毫
0134a25: 力我搭袈娑汝出錢
0134a26: 募荳腐
0134a27: 供佛西天用乳糜此方唯腐更相宜秋收顆顆摩尼
0134a28: 重磨水成舟點得奇
0134a29: 下雪峰坐古泉精舍適何道人索書偶拈一偈
0134a30: 示之
0134b01: 閒居何事可思量思入無思道味長梅向寒岩將脫
0134b02: 凍春回難挽世情涼
0134b03: 示趙淨塵居士
0134b04: 下地修行早已遲團圞眷屬好尋思從今識取為人
0134b05: 本父母生前爾是誰
0134b06: 偶成
0134b07: 峰高佛日洞山宗成始因緣見本空明教重興支派
0134b08: 正難將斷拂又成終
0134b09: 秋雪灘
0134b10: 昨日山中始立秋如何積雪滿汀洲風翻日晒蘆花
0134b11: 白浪拍波飛趁小舟
0134b12: 七言律
0134b13: 答天目友人問行腳
0134b14: 別來君獨隱松關愧我瓢囊曾未閒先煮瀑花澆渴
0134b15: 想漫移殘月照頹顏棒頭幾度辭黃蘗屐底三翻破
0134b16: 博山語及雲門不欲語一溪風雨過潺湲
0134b17: 乞糧
0134b18: 靜侶星分已巳有年偶然雲聚柏峰前三間細雨斜風
0134b19: 屋數畝寒苔瘦石田拄杖埋頭應自遣缽盂開口畏
0134b20: 人嫌龐公倘未浮家去且結今生未了緣
0134b21: 訪盤銘弟掩關古廟適聞昨夜破關入小天荒
0134b22: 噉筍去矣
0134b23: 廟古爐寒澗草香有扉慵掩護雲光扣門殊愧言辭
0134b24: 拙飲水寧甘杓柄長髮不剪除真抖擻詩非摸擬舊
0134b25: 文章狂歌昨夜破關去筍欲參天上小荒
0134b26: 為得山林農部五十壽
0134b27: 機前殊不少知音把臂於君語更深忠膽暫從林下
0134b28: 碧香臺曾向夢中尋籌剛半貯滄桑室杖每雙懸緇
0134b29: 素心驗取若耶溪上記疏通洞水正如今
0134b30: 答昌基陳居士來韻
0134c01: 一曲春先已巳落梅為誰搽抹強登臺旗峰未展機如
0134c02: 電鼓石方撾吼似雷香啜數甌茶盡醉光吞萬井月
0134c03: 初開夢回卜夜成多事銕笛敲殘惹鳳來
0134c04: 游勺菴答雪澗禪士勺園居士原韻
0134c05: 三千里外是何人擬易疏渠擬易親妍醜許誰窺寶
0134c06: 鏡淺深容我探波臣澗猶凍鎖雪峰遠園已巳春回勺
0134c07: 土新看到落花思結子不須梅熟齒津津
0134c08: 靈峰見雪
0134c09: 酒斝茶卮較異同老梅吹瓣又春風犬聲似豹驚山
0134c10: 屐溪勢如雷驟玉驄蕭寺歲歸閒倚磬賢關讀罷冷
0134c11: 欹桐千秋自許尊凝靜對雪長懷到剡中
0134c12: 雪中補壽朱步紫使君七十
0134c13: 薄雪沾松鬢欲垂考亭文業信繇誰才推玉枕談名
0134c14: 理又索靈峰補壽詩上國懶呼鳩似杖沽村嬴得醉
0134c15: 如泥歲寒不倦尋遊履共攬煙霞接武夷
0134c16: 壽京臺王光祿六十
0134c17: 共乞新秋巧月涼朝餘瑞靄為稱觴呈將延引芝苓
0134c18: 術品入氤氳鼎鼎香言不慮深於耳順交非云淺則
0134c19: 情忘雪峰若是前身我檀越當年亦姓王
0134c20: 遊溪山寺
0134c21: 橫拖拄杖入溪山博得同遊半日閒話到中興黃菊
0134c22: 綻摹開斷碣碧苔斑機鋒欲解東坡帶公案須參佛
0134c23: 印關茶罷索書留偈別塵勞有路又思還
0134c24: 同公履次倫二居士遊龍潭
0134c25: 蛟戶風迴度石關此番恰值遠遊還搏珠反擲當兒
0134c26: 戲屑玉飛空似等閒不為詩人消渴想亦應於我破
0134c27: 頹顏情知世界紛無緒何事歸山又出山
0134c28: 守歲得歲
0134c29: 爐灰消盡不勝寒又向循環覓起端鄉國夢魂星散
0134c30: 散水雲骨肉日團團香憑梅蕊開詩眼法禁椒花入
0135a01: 頌盤彈指剔翻燈是火無邊憂喜不相干
0135a02: 祝香幢兄六十壽
0135a03: 一灣蘆荻一溪煙一箇菴頭一指禪春信鷓鴣傳語
0135a04: 外生涯黃葉止啼邊風高檇李心先醉聲遍胡笳耳
0135a05: 不宣試問阿兄多少壽趙州還有半生緣
0135a06: 登拱宸橋有感
0135a07: 為問甘泉學避兵鄉名調露正秋清人煙已巳逐浮雲
0135a08: 散烽火猶連野燒明身在茱萸囊且佩籬無黃菊把
0135a09: 難盈登臨雖有津梁在欲遠塵氛傍禁城
0135a10: 居山
0135a11: 雖則深山亦不寧草衣木食尚堪撐古人為道尊清
0135a12: 寂我獨偷安避戰征呼吸光陰真可惜死生大事豈
0135a13: 無驚曾聞有片閒田地得者方知不染情
0135a14: 七言古
0135a15: 寒食懷葉西眉子
0135a16: 寒食食寒食不得陰窗淒淒暗雲逼四野風號薤露
0135a17: 悲白楊酒空鬼雨泣千古如藤一握愁慧刀欲裁提
0135a18: 復休桃花峰頂在匡山葉西塔于此琴溪裏在古歙為眉子歸安處臥碣
0135a19: 沉碑未易求
0135a20: 答曹白僧居士索黃獨
0135a21: 住山人堪辟穀山尾山頭種黃獨日日時中煮一枚
0135a22: 額定一年三百六西風起一朝霜家家門口稻頭黃
0135a23: 山居我亦秋收足松鼠牽藤落子香北鄰老病初好
0135a24: 裁詩寄柬頻相討杖頭掘起雪絲根大者如瓜小如
0135a25: 棗呼童子聽吾訣莫著油鹽火須裂送與主人親口
0135a26: 嘗氣味相投再來說
0135a27: 再過江陵訪蘭友居士哭眉子葉西二法友將
0135a28: 辭遊峨眉二友是丙寅秋同作于此
0135a29: 君家黃山下別業楚江頭一帆縹緲三千里來往常
0135a30: 為雲水遊我亦生平耽此癖十載飄流再經歷徘徊
0135b01: 指屈社中賢此日惟君款瓢笠荒園流水便河橋要
0135b02: 離隔岸紙錢標淒淒風雨當寒食懶上幽魂似可招
0135b03: 多情有約追圓澤相逢那必三生石木供綿綿如有
0135b04: 神欲理愁腸向誰泣景物依依情總關無寥辭擬上
0135b05: 峨山峨山峨峨不忍攀三峽猿啼路幾盤
0135b06: 活埋社言志并序
0135b07: 往閱高峰錄至掩死關處畏其骨幾欲退還及遊
0135b08: 天目登千丈崖履酸不敢上謁中峰活埋菴讀紫
0135b09: 柏大師題像云自古名高累不輕飲牛終是上流
0135b10: 清吾師未死先埋卻更向巢由頂上行因愛二老
0135b11: 之風并愛其山得一絕嶮居之二易寒暑以侍師
0135b12: 歸江南初沾法乳即叱余遠遊復適楚久之忽聞
0135b13: 師訃奔喪歸與田園二兄言舊聚行腳事深慨道
0135b14: 法零落有意續活埋之燈見余同志即欲結影恐
0135b15: 香雪未深邃意得更入層巒共我一坑埋卻比余
0135b16: 有天台之興偶得香柏峰頗寂故駐錫遲之今處
0135b17: 已巳定志已巳決侶已巳集田兄囑余敘活埋之約余謂
0135b18: 活埋何約第苦久長難得人耳略請各言其志以
0135b19: 見終老之懷不同志者不得入社他時或有岐路
0135b20: 借意龍天忍俊不禁者不惟永絕交遊北山當更
0135b21: 有移文在也。
0135b22: 半生山水固耽神博得身貧道亦貧潦倒自甘成廢
0135b23: 棄骨頭那許埋紅塵中峰昔亦患此癖幾度欲埋埋
0135b24: 不得其父高峰抱枕眠撲然一笑成狼籍慚哉而我
0135b25: 何人斯敢以其名契所思所思未遂在佳侶頑鋤拙
0135b26: 斧今相知相知不必忘我你你去搬柴我擔水好在
0135b27: 無心唱一歌舉起钁頭齊和取翻出春雲鳥亂鳴飛
0135b28: 花不向水流輕本色自超諸隱逸肯使華歆笑管寧
0135b29: 靈雲悟桃香嚴竹遺臭累人空碌碌何似衡山芋子
0135b30: 香千秋糞火今猶熟但得團圞志不遷蒲團破爛補
0135c01: 教堅開轉杜園還杜田那管十年廿年三十年
0135c02: 同嵌石遊石梁下寺和壁間楊脩齡先生韻
0135c03: 瀑聲雜雨聲愈惡新霽攜筇攪雲腳雲飄微風吹瀑
0135c04: 花散入脩篁翠盈壑玄龍化石眠橫空欲跨擬心那
0135c05: 能著應供人歸瀉影輕巉錫響從空落三度何緣
0135c06: 我得遊結鄰更許甘貧薄有時耽懶依重岩不禁爽
0135c07: 朗憑寥廓寒拾風流不可忘挈侶登臨願如昨偶一
0135c08: 行吟句可書空山毫楮何從索清磬一聲分下方寒
0135c09: 濤面面迎松閣泉石何曾非舊時何似翻翻成旅泊
0135c10: 杯茗悠然客氣消主亦忘懷心自諾
0135c11: 再和前韻有序
0135c12: 辛酉春偕吳翰生曹一蕊遊有歸邀白僧同投閒
0135c13: 散之願余時已巳肯之今余與嵌石結居二載音問
0135c14: 絕聞亦可念也適有僧歸新安書此寄懷。
0135c15: 意趣不佳神亦惡三日芒鞋懶縈腳士夫胸貴五車
0135c16: 書山僧秪愧無丘壑隔院苔荒仙逕幽石枰花影空
0135c17: 相著徘徊可憶爛柯人悠悠何處星零落洞口殘紅
0135c18: 如餞春涼飆忽贈秋雲薄信是高巖暑不歸披襟一
0135c19: 嘯何清廓課程且喜定登臨明日斷橋華頂昨枕瀑
0135c20: 石梁今夕眠靈蹤五百堪須索都來不出魂夢中認
0135c21: 是曇花羅漢閣萬里郎當到水雲駭目那能暫棲泊
0135c22: 煩歸傳與有心人回首看看全舊諾
0135c23: 送即念西堂歸小天荒
0135c24: 送君歸住茆屋有好茶有好竹溪聲久不共人語拽
0135c25: 杖莫驚山宿鹿梅花開須早來天華隨意點蒼苔人
0135c26: 生韻事春風足放個小舟山陰溪上回樂已巳哉燒卻
0135c27: 茆菴請不猜
0135c28: 贈懶散蓮花菴掩關
0135c29: 大地一關房知音不少關房一大地識者偏多若論
0135c30: 懶散分中兩俱不涉雖然直得蓮開臘月滿湖香須
0136a01: 記天華舊風月
0136a02: 警侍者淨地
0136a03: 住山好住山好犁鋤放下三餐飽枕石高歌帶月眠
0136a04: 犢兒不喚歸來了我無端你何緣打起腰包出翠巖
0136a05: 又道不明生死事挈錫持瓶願頗堅瞞卻母辭卻父
0136a06: 父送子行三五步忍淚千行無可言子若修行來度
0136a07: 我破險浪驚長江眼眼紅塵非故鄉戒基不築隨流
0136a08: 去他日如何架棟梁起五更睡半夜吃飯穿衣是什
0136a09: 麼冷灰煨荳熱將來爆地一聲真痛快急收裝歸故
0136a10: 里雙親一見愁生喜不羡人間衣錦衣逍遙舊日閒
0136a11: 田地
0136a12: 示空諸
0136a13: 既空諸有復空諸無空諸又空雪點紅罏紅罏雪花
0136a14: 偏潔不逐春風輕漏洩掀起眉毛問是誰屈屈掉棒
0136a15: 打月
0136a16: 贈道興關主再住錢塘
0136a17: 錢塘江上結茆處先師親手栽楊樹一點千秋利濟
0136a18: 心幾度海風吹不去豈少天涯弟與兄惟君已巳去還
0136a19: 來住不負先師囑托因茶湯冷煖隨人意越水吳山
0136a20: 來問渡天華龍華兩條路雲門道法似中興憑君指
0136a21: 去無差誤
0136a22: 示謙光重住小天荒
0136a23: 天荒未破雲蒼蒼天荒已巳破水茫茫水冷雲寒人去
0136a24: 去蕭蕭瑟瑟仍荒荒汝其復住無多事離披草屋因
0136a25: 風拄東斜西傾沒可何添新換新隨他去不雕不琢
0136a26: 山之靈一丘一壑僧之精倚松倒影碧潭靜清宵要
0136a27: 使龍吟聲莫遣春雷知所止龍不隱鱗真可恥我亦
0136a28: 當年學住山住不慣時看樣子單丁結伴依穴巢草
0136a29: 衣木食耕火刀罵風搥雨暮與朝而今博得徒勞勞
0136a30: 汝其汝其無以我謙乎謙乎光乃超
0136b01: 題悟衡手書華嚴
0136b02: 佛豈不知不可說最初三七何饒舌小聖當場啞復
0136b03: 聾微塵偈秘蒼龍穴菩薩名龍亦可疑入宮探討知
0136b04: 時節從茲傳演紛紛然畢竟何者為華嚴走殺芒鞋
0136b05: 瞌睡禪問著葫蘆口向天何如深掩破蕉菴脅不沾
0136b06: 床信筆參十年銕坐只尺龕如無所獲寧自甘顧我
0136b07: 眉毛何足惜忖彼之心之所宅須彌可握海為墨贊
0136b08: 彼東南指西北以彼之心擬佛心佛心擬經亦如惑
0136b09: 我贊鼎立于其中任人千古空思測
0136b10: 祝吳真人靈峰伽藍
0136b11: 三月十五真君生九十六歲真君死若將生死見真
0136b12: 君靈峰未識伽藍主靈峰伽藍今若雲不護不法凡
0136b13: 愚群論其有禱必有應不擇良賤唯真君曾聞真君
0136b14: 寓此像潭陽敬之負之降兩地相爭莫可何聽之溪
0136b15: 流溯流上始知真君護靈峰隨緣赴感施神通我來
0136b16: 寄錫非無謂掃其塵坌修其宮為其辨出茶酒味悟
0136b17: 比純陽了無異世人只聞醉洞賓不聞曾受黃龍記
0136b18: 從今了此生無生覺得趙州茶有味緇素相將獻一
0136b19: 杯神通便與靈峰契
0136b20: 示省一
0136b21: 省得一萬事畢稍不然勤旦夕東若安西可必祖師
0136b22: 意最省力柏樹子莫忘憶信手拈當面擲
0136b23: 為靈韻禪士題不借居
0136b24: 說即不說借即不借打開袋盆傾瓶瀉結卻口木枯
0136b25: 花謝閒言散語盡期無至道于中討甚價有人來討
0136b26: 草鞋錢豎起拳曰借不借
0136b27: 訪雲屏兄於菩提山
0136b28: 絕頂結屋矮亦高海風吹老松枝驕養性不令雙眼
0136b29: 縱紫竹遮窗不剪梢每當靜夜枯定起愛聽松濤連
0136b30: 海濤客來躬自為桔槔汲泉煮茗翻山腰七間僧堂
0136c01: 不肯住孤峰獨宿何其勞我來話舊夜扣關開門一
0136c02: 笑掀眉毛
0136c03: 石雨禪師法檀卷第十五終
0136c04: 嘉興府萬壽菴智耕施貲一兩
0136c05: 淨行淨戒各五錢智古三錢
0136c06: 薛鳳岑成筏吳佳隹道顯道聞
0136c07: 淨雯潤凡心賢等上
0136c08: 比丘尼炤真慧光寂空內音
0136c09: 各二錢五分仝梓
