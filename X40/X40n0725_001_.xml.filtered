0778a01: 
0778a02: No. 725-A
0778a03:  式摩那尼戒本序
0778a04: 
0778a05: 惟夫世教。禮儀為先。出世洪規。戒律居首。非禮儀無
0778a06: 以成賢智。乘戒律所以趣菩提。故大經云。戒是一切
0778a07: 道果梯航。亦是一切善果根本若不護持禁戒。云何
0778a08: 當見佛性。一切眾生雖有佛性。要因持戒然後乃見。
0778a09: 因見佛性。得成無上菩提。是故大小兩乘。同稟尸羅。
0778a10: 出家五眾。共遵戒法。第以時當末法。人多喜受撥持。
0778a11: 霑戒品。反作苦海中敝囊。或以狂慧妄談般若。輕
0778a12: 毀毗尼。致使愚蒙隨習。後進無門。寧知如來備盡物
0778a13: 機。教闡三乘。戒立五眾。而女性闇鈍。煩惑偏厚。乃制
0778a14: 以六法。令其二年預學大尼一切諸戒威儀。戒體漸
0778a15: 成。方聽受具。然其所依。必以知律大尼為師。但大尼
0778a16: 不得向說五篇七聚之名。惟聽語令不婬不盜等諸
0778a17: 戒威儀。嗟夫末代大尼罕遘。知律者全稀。既不蒙於
0778a18: 親授。復不許閱篇聚之文。無由得知止持作犯。縱有
0778a19: 向上之志。而無措足之方。爰是稽諸律本。編集所應
0778a20: 學法。俾有慚有愧。樂學戒者。時而習之。
0778a21: 順治庚寅孟夏大菩提心沙門弘贊識
0778a22: 
0778a23: 
0778a24: 
0778b01: 
0778b02: 
0778b03: 
0778b04: 
0778b06: 
0778b07: 初學四根本
0778b08: 二學六法
0778b09: 三學二百九十二行法
0778b10: 
0778b11: 式叉摩那尼戒本目次終
0778b12: 
0778b13: 
0778b14: 
0778b15: No. 725
0778b16: 式叉摩那尼戒本出曇無德部
0778b17: 
0778b18: 廣州南海寶象林沙門　弘贊在　輯
0778b19: 梵語式叉摩那尼。此云學法女。謂於二年中具學三
0778b20: 法。一學根本。謂四重也。二學六法。謂羯磨所得者。三
0778b21: 學行法。謂大比丘尼一切諸戒威儀也。今依律本。詳
0778b22: 列三法。以便受戒者習學。
0778b23: ○初學根本共有四事
0778b24: 一不得作不淨行。行婬欲法。若式叉摩那。行婬欲法。
0778c01: 乃至共畜生。非式叉摩那。非釋種女。是犯重罪故。
0778c02: 二不得偷盜。乃至草葉。若式叉摩那。偷人五錢。若過
0778c03: 五錢。若自取。教人取。若自斷。教人斷。若自破。教人破。
0778c04: 若燒。若埋。若壞色者。非式叉摩那。非釋種女。是犯重
0778c05: 罪故斷謂斫作兩斷。破謂毀裂。燒埋壞。皆是使錢色相變壞也。五錢者。是五大錢。一大錢。直十六小
0778c06: 錢。若取五錢。直五錢物。悉犯重罪。
0778c07: 三不得故斷眾生命。乃至蟻子。若式叉摩那。故自手
0778c08: 斷人命。若持刀授與人。教死。讚死。若與人非藥。若墮
0778c09: 人胎。禱術。自作。教人作者。非式叉摩那。非釋種
0778c10: 女。是犯重罪故讚謂讚歎令死。非藥謂毒藥。或彼人病。與不相宜藥令死音掩。謂祈禱
0778c11: 鬼神也。咒謂用惡咒術也。
0778c12: 四不得妄語。乃至戲笑。若式叉摩那。不真實。非己巳有。
0778c13: 自稱言。得上人法。得禪。得解脫。三昧正受。得須陀洹
0778c14: 果。乃至阿羅漢果。天來龍來鬼神來。供養我。即非式
0778c15: 叉摩那。非釋種女。是犯重罪故解脫。謂八解脫。三昧。此云正定。正受。亦定
0778c16: 之異名。須陀洹此云入流。謂入聖人之流。阿羅漢。此云無著。亦云無生。謂解脫三界生死故也。
0778c17: 此四重戒。隨犯其一。即應滅擯。後不得受比丘尼
0778c18: 戒。亦不得還為式叉摩那。沙彌尼。優婆夷也。若更
0778c19: 從師強受。亦不得戒。仍獲重罪。受他信施。悉名犯
0778c20: 盜。
0778c21: ○二學六法正有六事
0778c22: 若式叉摩那。與染污心男子。共身相摩觸。犯戒。應更
0778c23: 受戒染污心者。婬欲意也。
0778c24: 若式叉摩那。盜心取減五錢。犯戒。應更受戒減五錢者。或一
0779a01: 錢二錢三錢四錢。
0779a02: 若式叉摩那。斷畜生不能變化者命。犯戒。應更受戒
0779a03: 不能變化者。謂畜生不能變作人。天。龍。鬼神。等形。畜生者。乃至微細昆蟲。盡名畜生。
0779a04: 若式叉摩那。於眾中故作妄語。犯戒。應更受戒此中妄語
0779a05: 謂小妄語也。
0779a06: 若式叉摩那非時食。犯戒。應更受戒日中後。至明旦天未明。即名為
0779a07: 非時。
0779a08: 若式叉摩那飲酒。犯戒應更受戒。
0779a09: 此之六法。若犯其一。即名缺戒。應更與二歲羯磨。
0779a10: 復從始學。若學不滿二歲。不得受大戒。
0779a11: ○三學行法共二百九十二法。佛言。式叉摩那。一切大尼戒應學。除自取食。授食與他。
0779a12: 準僧祇律制。自從沙彌尼受食
0779a13: 不得以染污心。受染污心男子捉手。捉衣。入屏處。共
0779a14: 立。共語。共行。身相倚。若共期屏處者。謂人所不見聞處。
0779a15: 不得覆藏他罪。若知他有罪。不自舉不白僧。不語眾
0779a16: 人。後於異時。彼人或命終。或滅擯。或罷道等。乃作是
0779a17: 言。我先知彼有如是如是事。是覆藏他重罪故。
0779a18: 若知比丘。乃至守園人。及沙彌。為僧所舉。如法。如律
0779a19: 如佛所教。不隨順。不懺悔。僧未與作法共住。而隨從
0779a20: 之。他比丘尼。式叉摩那。諫時。應捨。不得不捨隨順者。謂隨順
0779a21: 其言。或授經及與衣食。
0779a22: 不得作媒嫁。持男意語女。持女意語男。或為成婦事。
0779a23: 或為私通事。乃至須臾間。
0779a24: 不得瞋恚不喜。以無根重罪謗他。欲壞彼清淨行者
0779b01: 無根者。謂不見。不聞。不疑彼犯。而故作謗語。
0779b02: 不得瞋恚不喜。於異分事中取片。以無根法謗他。欲
0779b03: 壞彼人梵行異分者是重罪也。取片者。謂於重罪中取小罪。以謗他犯重也。
0779b04: 不得詣官。語居士。或居士兒。或奴。或客作人。乃至須
0779b05: 臾頃詣官者。謂以事而告知官也。若為人輕陵。應語其父母。或其親族。或。比丘比丘尼。近事男近事
0779b06: 女。而訶諫之。客作人者。謂受雇使作之人。
0779b07: 若先知是賊女。罪應死。人所知。不問王。若大臣。若種
0779b08: 性。不得便度出家學法女。雖無畜徒法。然應預學之。
0779b09: 不得獨渡水。獨入村。獨宿。獨在後行獨宿者。謂於村中俗家獨宿也。
0779b10: 若知男子有染污心。不得從彼受食。及餘物十一。
0779b11: 不得教他從染污心男子。受食及物。
0779b12: 不得破和合僧。諫而不捨。
0779b13: 不得作破僧伴黨。諫而不捨。
0779b14: 若依城邑村落住。污他家。行惡行。眾僧驅擯。不得不
0779b15: 服污他家者。謂以物贈遺白衣。行惡行者。謂種諸花果。溉灌採實。乃至與人。或與童子共坐。同器食。
0779b16: 歌舞。鼓吹。受雇。戲笑等。
0779b17: 若惡性。不受人語。他諫時。應捨。
0779b18: 不得彼此相親近住。共作惡行。惡聲流布展轉共相
0779b19: 覆藏過失。諫而不捨親近者。數共戲笑。數共相調。
0779b20: 若眾僧為他作別住。訶諫時。不得教彼言。汝等莫別
0779b21: 住。當共住。我亦見餘有不別住。共作惡行。惡聲流布。
0779b22: 共相覆罪。而僧以恚故。教汝別住。是謗僧故。諫時。應
0779b23: 捨。
0779b24: 不得以一小事。瞋恚不喜。便作是言。我捨佛。捨法。
0779c01: 捨僧。不獨有此沙門釋子。亦更有餘沙門。婆羅門。修
0779c02: 梵行者。我等亦可於彼修梵行。若僧諫時。應捨。
0779c03: 不得喜諍。不善憶持諍事。僧共評斷。便言僧有愛
0779c04: 恚怖癡。諫而不捨。
0779c05: 不得畜長衣。過十日。不淨施淨施有二。一真實淨施。謂真實施與他人。二展
0779c06: 轉施施。謂對他作法已巳。而自畜持○二十。
0779c07: 不得離衣異處宿。乃至經一夜。
0779c08: 不得從非親里居士。居士婦。乞衣。若奪衣。失衣。燒衣。
0779c09: 漂衣。時。聽乞。
0779c10: 若奪衣失衣燒衣漂衣。而居士居士婦。自恣請。多施
0779c11: 與衣。當知足受。不得過。
0779c12: 若居士居士婦。為辦衣價。欲買衣施。先未受自恣請。
0779c13: 不得為好故。便到其家。讚譽索衣。
0779c14: 若二居士居士婦。為辦衣價。欲買衣施與。先未受自
0779c15: 恣請。不得為好故。便到二居士家稱譽。勸令共作一
0779c16: 衣未受自恣請者。謂未任其往索也。
0779c17: 若檀越遣使送衣價。與式叉摩那。而式叉摩那。由不
0779c18: 得捉持是價。故不受。彼使便以衣價付執事人而去。
0779c19: 若式叉摩那須衣時。應二三反。往執事人所。語言。我
0779c20: 須衣。若不得衣者。四五六反。在彼執事人前。默然住。
0779c21: 得衣者善。不得過是更往求衣。當語檀越知。取還衣
0779c22: 價。莫使失。自不得受。
0779c23: 不得自手取金銀錢。若教人取。若口可受口可者。謂口應諾而
0779c24: 受也。
0780a01: 不得作種種販賣。
0780a02: 若畜減五綴不漏。不得為好故。更求新。
0780a03: 不得自求縷。使非親里織師。織作衣縷謂縷線○三十。
0780a04: 若檀越使織師。為式叉摩那織作衣。先未受請。不得
0780a05: 為好故。便往織師所。語令廣長堅緻齊整織。更增與
0780a06: 價。乃至一食直。
0780a07: 若施與他衣已巳。後不得瞋恚故。自奪取。教人奪取。
0780a08: 若為病故。畜酥油。生酥蜜石蜜。得齊七日內。殘宿而
0780a09: 食。不得過七日服酥謂牛羊等乳變成者。油謂蔓青芝麻等油蜜謂蜂蜜石蜜即蔗糖
0780a10: 煎煉成者。此等諸藥。從他人受得時。即為初日。齊七日內。應自取服。若有餘。當施與人。不得留至第八日
0780a11: 若十日未滿夏三月。有人為急因緣故。以衣施與。應
0780a12: 受。受已巳。乃至衣時應畜。不得過轉僧七日十六日受功德衣。至十二月十
0780a13: 五日捨。此五月中。名衣時。若不受功德衣。一月名時。謂七月十六日。至八月十五日也。式叉摩那。雖無功德衣。
0780a14: 以其坐夏有功故。準理亦應隨僧得兩時利益。畜長衣而不犯戒。若過兩時。不作淨施。即犯。凡一切衣物。要至
0780a15: 安居竟得畜。以此是急施衣故。乃開前十日也。急因緣者。或他為遠行。征伐。故施。或為病人故施。或為產難等
0780a16: 故施。
0780a17: 若知物施僧。不得迴以入己巳。
0780a18: 不得欲索是。更索彼者謂往施家求此物已巳。更求餘物也。
0780a19: 若知檀越所為僧施異。不得迴作餘用謂檀越與財物作堂。而迴
0780a20: 用作衣服。或與作衣服。而迴作堂。或與此處。乃迴與彼處用。若問主即隨主語用。若主與物時言。隨意用得用
0780a21: 若所為施物異。自求為僧。不得迴作餘用所為施異者。若為食
0780a22: 施。而用作衣。為衣施。而用作食。若為餘處。乃更為餘處用。自求者。處處求乞也。
0780a23: 若檀越所施物異。不得迴作餘用若他施物與作舍。而以此物貿作衣。
0780a24: 不犯如前。前為僧作堂。此為一二人作舍。或為自也。
0780b01: 若檀越所為施物異。自求為僧。不得迴作餘用眾為作房
0780b02: 舍故。處處求得財物。而以財物貿作衣共分○四十。
0780b03: 不得畜長即日得。即日應受持一有餘者。當淨施。若遣與人。
0780b04: 不得多畜好色器若即日得器。應即日受。可須用者十六枚。餘者當淨施。若遣與人。十
0780b05: 六枚者。謂大釜。釜大甕。及杓。小釜。釜。小甕。及杓。水瓶瓶。甕。及杓。洗瓶。瓶。壅及杓。
0780b06: 若許他病衣。後時應與病衣者。月水出時。遮內身上。及著裙也。若許他餘所須物。
0780b07: 亦應與之。
0780b08: 不得以非時衣。受作時衣時者。不受功德衣一月。受功德衣五月名時。非時者。
0780b09: 除此二時中。於餘時得長衣。是名非時衣也。時衣安居僧應分。非時衣現前僧應分。
0780b10: 若與他貿易衣已巳。後時不得瞋恚還奪取。或使人奪
0780b11: 取貿易衣者。或以衣貿衣。或以餘物貿衣。或以衣貿餘物。
0780b12: 若乞重衣。當齊價直四張。不得過重衣者。寒時衣也。
0780b13: 若乞輕衣。極至價直兩張半。不得過輕衣者。熱時衣。
0780b14: 不得故妄語六法中。謂於眾中故作妄語。此中乃至向一人說者。便犯。
0780b15: 不得毀呰語謂毀辱於他。令彼羞也。
0780b16: 不得兩舌語謂傳他彼此之言。令生亂也○五十。
0780b17: 不得與男子同室宿。
0780b18: 不得共未受戒女人同一室宿。過三夜僧祗律云。大尼得與式叉
0780b19: 摩那三宿。式叉摩那得與沙彌尼三宿。
0780b20: 不得與未受戒人共誦法準本律。不聽與未受大戒人共誦經法。餘律不聽向
0780b21: 未具人說大戒法。令此式叉戒。亦不聽向沙彌尼。及在家人說。
0780b22: 若知他有麤惡罪。不得向未受大戒人說若僧作羯磨。差使說
0780b23: 不犯。
0780b24: 不得向未受大戒人。說過人法謂實自證得禪定。解脫。三昧。初果。乃至四
0780c01: 果。不得向未受大戒人說也。
0780c02: 不得與男子說法。過五六語五謂五陰。六謂六根。六塵。或更有五六相應之
0780c03: 語。若有有智識女人在傍。過說不犯。
0780c04: 不得自手掘地。若教人掘。
0780c05: 不得壞鬼神村一切草木。是鬼神所依住。猶若人村。不得損壞也。乃至一切生種。亦不得
0780c06: 損壞。
0780c07: 不得妄作異語惱他謂他如法問時。情生不悅。即妄以餘事答之。令彼生惱也。
0780c08: 不得嫌罵他或面罵。或背罵○六十。
0780c09: 若取僧繩。木。臥具。坐褥。露地自敷。若教人敷。去
0780c10: 時。當自舉。若教人舉。
0780c11: 若於僧房中。取僧臥具。自敷。教人敷。去時當自舉。若
0780c12: 教人舉。
0780c13: 若知他先住處。後來不得於中間敷臥具止宿。欲令
0780c14: 彼嫌窄。自避去。
0780c15: 不得瞋他不喜。於僧房中。自牽出。教人牽出。
0780c16: 不得在重閣上。坐臥脫繩木脫。謂插。尖。閣不堅牢。墮
0780c17: 下傷人。
0780c18: 若知水有蟲。不得自用澆泥。若草。或教人澆餘一切洗濯等。
0780c19: 俱名為用。
0780c20: 若作大房。戶扉牖。及餘裝飾具。指授覆苫。應齊二
0780c21: 三節。不得過二三節者。謂二三重度也。
0780c22: 若施一食處。無病應受一食。不得過其施主為麤故。立舍施食。而不
0780c23: 能多施。或限施一食。或施一宿。
0780c24: 不得別眾食若病時。作衣時。施衣時。行路時。乘船時。大會時。沙門施食時。皆不犯。
0781a01: 若無病。至檀越家。請與食。不得過二三受持還寺
0781a02: 中。不分與餘尼食七十。
0781a03: 不得殘宿食謂今日受已巳。留至明日食。
0781a04: 不得不受食。及藥著口中除水及楊枝。不受無犯。若準本部。聽式叉摩那自手
0781a05: 取食。及授食與尼。按僧祇律。亦聽與大尼授食。除火淨。生種。取金銀錢。自從沙彌尼受食。
0781a06: 若先受請已巳。不得於前食後食。行詣餘家。而不囑餘
0781a07: 尼除病時。作衣時。施衣時。不囑無犯。
0781a08: 若食家中有寶。不得強安坐食家者。謂其家夫婦有欲意。欲為不淨事。不得
0781a09: 強坐妨彼也。
0781a10: 若食家中有寶。不得在屏處坐。
0781a11: 不得獨與男子露地。一處共坐。
0781a12: 若先許他共至聚落與食。而竟不教與食。便言。我與
0781a13: 汝一處共坐。共語。不樂。而方便遣他去者。得罪。
0781a14: 若檀越請與四月藥。無病亦應受。不得過受除常請。更請。分
0781a15: 請。盡壽請。不犯。若一月。二月。三月。隨請而受。不得過期限。復往取。
0781a16: 不得往觀軍陣除有請喚因緣。不犯。
0781a17: 若有因緣至軍中。二宿三宿。不得過若為三寶緣事。須往軍中宿。一
0781a18: 宿得了。即應還。乃至三宿。不得過○八十。
0781a19: 若軍中二宿三宿時。不得觀軍戰。或觀遊軍象馬
0781a20: 勢力。
0781a21: 不得水中戲。
0781a22: 不得以指擊他謂以指挃其肉。令酸癢難忍。而取笑也。
0781a23: 不得不受諫語。
0781a24: 不得恐怖他。
0781b01: 若半月洗浴。無病應受。不得過除熱時病時。作時。大風時。雨時。遠行來時。
0781b02: 不犯。
0781b03: 若無病。不得露地然火炙。或教人然除為病語者煮食。熏。染衣。然燈
0781b04: 燒香等。不犯。
0781b05: 不得藏他衣。坐具。針筒。或教人藏。下至戲笑餘一切物。
0781b06: 俱不得藏。除畏失壞故。暫舉。即須還。
0781b07: 若淨施與他衣。後不問主。不得取著淨施者。謂真實施與他也。若作
0781b08: 展轉淨施法。即隨意著。不須問主。
0781b09: 若得新衣。當作三種染壞色。若青。若黑。若木蘭。若不
0781b10: 作者。不得著用三種色中。隨意用一。若得如法色新衣。亦應點淨而著。乃至囊。帶。襪。巾
0781b11: 等。皆須點淨○九十。
0781b12: 若知水有蟲。不得飲須細濾。細觀。無蟲方用。
0781b13: 不得故惱他。乃至少時不樂。
0781b14: 若知他有罪。不得覆藏前戒。謂覆藏重罪。此戒。謂覆藏輕罪。
0781b15: 若知諍事。如法懺悔已巳。後不得更發舉。
0781b16: 若知是賊伴。不得共一路行。乃至聚落。
0781b17: 若生惡見。作是言。我知佛所法。行婬欲。非是障道法。
0781b18: 他諫時。即應捨。
0781b19: 若知是不捨惡邪見語人。僧未與作解法。不得畜同
0781b20: 止宿。
0781b21: 若知是惡見被擯沙彌尼。不得畜養。共同止宿。
0781b22: 若他如法諫時。不得便言。我今不學是戒。乃至有智
0781b23: 慧持律者。當難問之。
0781b24: 若聞說戒時。不得輕訶戒言。何用說是雜碎戒為。令
0781c01: 人惱愧懷疑一百。
0781c02: 若說戒法時。當一心攝耳諦聽。
0781c03: 若共眾同與他物已巳。後不得言。彼隨親厚。以僧物與
0781c04: 他。
0781c05: 若眾斷事時。不得不與欲而起去。
0781c06: 若與欲已巳。後不得更悔。
0781c07: 不得共諍後。聽此語。而向彼說。
0781c08: 不得瞋恚故不喜。而打他。
0781c09: 不得瞋恚故不喜。以手搏他搏謂長掌向他。
0781c10: 不得瞋恚故不喜。以無根罪謗他前戒以重罪謗。此戒以輕罪謗。
0781c11: 若王未出。未藏寶。不得入過宮門閾。
0781c12: 若寶及寶裝飾具。不得自捉。教人捉除在寺內。及寄宿處。畏失故。當
0781c13: 取藏舉之。仍須記識。以還主○一百一十。
0781c14: 不得非時入聚落。而不囑授當囑大尼。無尼。應囑同梵行者。乃至沙彌尼。
0781c15: 若作繩木。足應高如來八指。不得過如來一指。二寸。
0781c16: 不得以兜羅綿。貯作繩。木。臥具。坐具兜羅綿者。是白楊樹
0781c17: 花。楊柳花。蒲臺花。之總名也。
0781c18: 不得噉蒜。
0781c19: 不得剃三處毛謂大小便處及腋下。
0781c20: 若以水作淨。應齊兩指。各一節。不得過若內有蟲草。挽出不犯。
0781c21: 不得以胡膠等物。作男根。
0781c22: 不得共相拍以手若。或女根相拍。俱犯。
0781c23: 若比丘無病食時。不得供給水。在前立。以扇扇。
0781c24: 不得乞生穀麥乃至大小豆。胡麻。俱不聽乞。除從親里。及出家人乞。己巳為他乞。他為己巳乞。
0782a01: 不乞自得。不犯○一百二十。
0782a02: 不得在生草上。大小便涕唾若有病不犯。
0782a03: 若晨日。不看牆外。不得傾棄大小便當看牆外無人。方棄。凡棄諸物。
0782a04: 先應謦欬。或彈指。
0782a05: 不得往觀聽伎樂。
0782a06: 不得入村內。與男子在屏處共立語前戒。謂與有婬欲意男子屏處
0782a07: 立語。此之三戒。是與無婬意男子共立語。
0782a08: 不得與男子共入屏障處。
0782a09: 不得入村內巷中。遣伴遠去。在屏處。與男子共立耳
0782a10: 語。
0782a11: 若入白衣家內坐。不得不語主人。便捨去。
0782a12: 若入白衣家內。不得不語主人。便坐上除有常坐處。若
0782a13: 是親厚家。若石上。木上。埵上。草敷上。若病。不犯。
0782a14: 若入他家。不語主人。不得自敷坐止宿。
0782a15: 不得與男子共入闇室中一百三十。
0782a16: 不得不審諦受語。便向人說。
0782a17: 若有小因緣事。不得便咀言。墮三惡道。不生佛法
0782a18: 中謂不應咒誓。若有難忍事至。當云。若我有如是事。南無佛。若汝有如是事。亦南無佛。
0782a19: 不得共諍。不善憶持諍事。便椎胸啼哭。
0782a20: 若無病。不得二人共臥。
0782a21: 不得共一褥。同一被臥若各別敷臥褥。若寒時。止有一被。聽各內著襯身衣臥。
0782a22: 不得為惱故。而在彼前誦經。問義。教授。
0782a23: 若因活者病。不得不瞻視同活者。謂共同利養。
0782a24: 若安居初。聽他在房中安。後不得瞋恚故。驅他出
0782b01: 除彼破戒。及應滅擯者。不犯。
0782b02: 不得春夏冬一切時。人間遊行除為三寶事。瞞病事。聽受七日法出界去。
0782b03: 七日滿即當還。
0782b04: 若夏安居訖。不得不去謂檀越請安居供養。限至安居竟。應出行乃至一宿。若波
0782b05: 留。若病。若不限請。及非受請處安居。不去無犯○一百四十。
0782b06: 不得邊界有疑恐怖處。人間遊行邊界者。遠城邑處。若被喚請等。若先
0782b07: 至。彼有疑恐怖事起。不犯。
0782b08: 不得於界內有疑恐怖處。人間遊行界內者。遶城四面。
0782b09: 不得親近居士。居士兒。共住。作不隨順行。諫而不捨
0782b10: 親近者。數數共語。共笑。共調戲。
0782b11: 不得往觀王宮文飾。堂。園林。浴池。
0782b12: 不得露身。在河泉池水中浴。
0782b13: 若作浴衣。應長佛六磔手。廣二磔手半。不得過浴衣者。障
0782b14: 身洗浴之衣。佛一磔手。當常人三磔手。約周尺有一尺八寸。
0782b15: 不得縫衣過五日若無刀針線。及衣少不足。乃至難事者。不犯。
0782b16: 不得過五日。不看衣餘一切所須之物。亦應五日一看。無令失去。蟲爛色壞。若舉處
0782b17: 堅牢。若受寄人為看。俱不犯。
0782b18: 不得與眾僧衣。作留難謂檀越欲施僧衣。而勸令施食。不施衣也。亦不應與餘人。
0782b19: 及餘物作留難。
0782b20: 若不問主。不得便著他衣除是親厚者○一百五十。
0782b21: 不得持沙門衣。施與外道。白衣白衣者。在家人也。除與父母。及與償債。若
0782b22: 他人來索袈裟片。以禳災者。應使淨人與。
0782b23: 若眾僧如法分衣。不得遮令不分。恐弟子不得故式叉
0782b24: 摩那。無畜徒法。然亦不得為親厚知識遮也。
0782c01: 不得作是意。令眾僧今不得出功德衣。後當出。欲令
0782c02: 五事。久得放捨故僧尼二眾安居竟。十六日。俱受功德衣。受此衣已巳。於五月中。得五事
0782c03: 利益。一得畜長衣。二得離衣宿。三得別眾食。四得展轉食。五得食前食後。不囑授入聚落。式叉摩那。雖無功德
0782c04: 衣。以隨大尼安居故。亦應得其五利功德。此衣至十二月十五日。眾僧共羯磨捨。
0782c05: 不得作是意。遮比丘尼僧。不出功德衣。欲令久得五
0782c06: 事放捨故。
0782c07: 若餘尼語言。為我滅此諍事。即當與作方便令滅若病
0782c08: 若言他不信用。若彼破戒等。不犯。
0782c09: 不得自手持食。與白衣。及外道食當使人與。若置於物上與。
0782c10: 不得為白衣作使謂料理白衣家業。或舂磨煮食。敷坐。取水。掃地等。若為父母。及信心
0782c11: 優婆夷病。或被繫閉人。不犯。
0782c12: 不得自手紡縷若自索線。合接線。不犯。
0782c13: 若入白衣舍內。不得在小大上坐臥。
0782c14: 若至白衣舍宿。明日當辭主人而去若囑授親厚人知。若有賊人。毒
0782c15: 蛇。惡獸。出去皆不犯○一百六十。
0782c16: 不得誦習世俗術。或教人誦習。
0782c17: 若知如是人。不得度令出家如是人者。婬女也。若其有大信心。厭離惡法。應
0782c18: 將至五六由旬。付與大尼教授。深藏安處之。式叉摩那。雖無畜徒法。然須預學。
0782c19: 不得不二歲隨和尚尼受大戒已巳。仍須二歲隨師。若師破戒去。不犯。
0782c20: 若比丘尼僧夏安居竟。應往比丘僧中。說見聞疑三
0782c21: 事自恣。不得不往應預學之。按根本部。學法女。亦隨尼眾。往大僧處。自恣。
0782c22: 不得在無比丘處夏安居以不得教授。及有疑。無可諮問處。
0782c23: 若知有比丘僧伽藍。當白已巳。然後入梵語僧伽藍。此云眾園。謂眾僧
0782c24: 所住之處也。應先白已巳而入。
0783a01: 不得罵比丘。
0783a02: 不得喜諍。不善憶持諍事。後瞋恚不喜。便罵尼眾。
0783a03: 若身生癰。及種種瘡。不白眾。及餘人。不得使男子
0783a04: 破或裹欲使男子醫治者。應打健椎集尼眾。來在病人前。以衣裹身。惟留可應治處。令治之。
0783a05: 若先受請。足食已巳。後不得更食正食正食者。謂飯乾飯等。若受非
0783a06: 正食請。若不滿足食請。若先不被請。皆不犯○一百七十。
0783a07: 不得於家生嫉姤心謂知識檀越家。以物施與餘人。而自心不喜。便生嫉姤也。
0783a08: 不得以香塗摩身。
0783a09: 不得以胡麻滓。塗摩身胡麻。即芝麻。
0783a10: 不得使他塗摩身不得使式叉尼。沙彌尼。在家婦女。塗摩身。亦不得使比丘尼揩摩身。
0783a11: 不得著貯跨衣跨衣者。即褲類貯者或以綿。若毳。而絮也。
0783a12: 不得畜婦女莊嚴身具謂手足釧。指環。瓔珞等。
0783a13: 不得著革屣。持行革屣者。皮履也。。傘也。若天雨時。聽在寺內持。及聽在寺
0783a14: 內著屧。
0783a15: 若無病。不得乘乘行乘者。謂象馬。車。步乘也。若老。若病。聽乘步挽乘。及女乘。若有難
0783a16: 聽乘乘去。
0783a17: 若不著僧祇支。不得入村僧祇支者。掩腋衣也。不著。即露胸乳腰也。若無。若失。
0783a18: 若方欲作。不犯。
0783a19: 不得向暮至白衣家若為三寶事。瞻病事。若檀越喚。聽去○一百八十。
0783a20: 不得向暮開寺門。不囑授餘尼。而出。
0783a21: 若無事應前安居。有事應後安居。不得不安居四月十六
0783a22: 日。是前安居日。五月十六日。是後安居日。若有三寶事。若瞻病事。不及前安居。聽後安居。前安居。住至七月十
0783a23: 五日解。後安居。住至八月十五日解。
0783a24: 不得學世俗伎術。以自活命。
0783b01: 不得以世俗伎術。教授白衣謂不得教在家人。莫向日月神祀廟舍大小便。
0783b02: 莫向日月神祀除去糞掃。及蕩器諸不淨水。莫向日月神祀舒。又言今日某星宿日好。宜種作。造舍。納使。與
0783b03: 小兒剃頭。長髮。宜舉財物。宜遠行等。
0783b04: 若被。不得不去應隨順下意懺悔。求解擯。
0783b05: 若欲問比丘經義。應先求聽許已巳。而後問若先常聽問。若是二
0783b06: 師親厚知識。不求不犯。
0783b07: 若知先住後至。後至先住。不得欲惱彼故。在前經行。
0783b08: 若立。若坐。若臥。
0783b09: 若知有比丘寺院。不得於寺內起塔謂起尼塔也。若故壞寺。若先起
0783b10: 塔。後作寺。俱不犯。
0783b11: 若見新受戒比丘。應起迎逆。恭敬。禮拜。問訊。請與坐
0783b12: 若是一坐食。若有病。當言。大德。懺悔。我有如是因緣。不得起迎逆。
0783b13: 不得為好故。搖身趨行一百九十。
0783b14: 不得作婦女莊嚴香。塗摩身。
0783b15: 不得使外道女香塗摩身。
0783b16: 不得無病乞酥。油。蜜。石蜜。乳酪。魚肉。食已巳上一百九十三法屬戒。
0783b17: 向下九十九法。屬威儀。
0783b18: 當齊整著裙。
0783b19: 當齊整著衣。
0783b20: 不得反抄衣入俗舍。
0783b21: 不得反抄衣入俗舍坐。
0783b22: 不得衣纏頸入俗舍。
0783b23: 不得衣纏頸入俗舍坐。
0783b24: 不得覆頭入俗舍二百。
0783c01: 不得覆頭入俗舍坐。
0783c02: 不得跳行入俗舍。
0783c03: 不得跳行入俗舍坐。
0783c04: 不得俗舍內蹲坐。
0783c05: 不得叉腰行入俗舍。
0783c06: 不得手叉腰入俗舍坐。
0783c07: 不得搖身行入俗舍。
0783c08: 不得搖身行入俗舍坐。
0783c09: 不得掉臂行入俗舍。
0783c10: 不得掉臂行入俗舍坐二百一十。
0783c11: 當好覆身入俗舍。
0783c12: 當好覆身入俗舍坐。
0783c13: 不得左右顧視行入俗舍。
0783c14: 不得左右顧視入俗舍坐。
0783c15: 當靜默入俗舍。
0783c16: 當靜默入俗舍坐。
0783c17: 不得戲笑行入俗舍。
0783c18: 不得戲笑入俗舍坐。
0783c19: 當用意受食。
0783c20: 當平受食二百二十。
0783c21: 當平受。
0783c22: 當飯等食。
0783c23: 當以次食。
0783c24: 不得挑中央而食。
0784a01: 無病不得為己巳索飯。
0784a02: 不得以飯覆更望得。
0784a03: 不得視比座中。
0784a04: 當繫想食。
0784a05: 不得大摶飯食。
0784a06: 不得大張口待飯食二百三十。
0784a07: 不得含飯語餘物亦不聽。
0784a08: 不得摶飯遙擲口中。
0784a09: 不得遺落飯食。
0784a10: 不得頰食食。
0784a11: 不得嚼飯作聲食。
0784a12: 不得大飯食同吸。
0784a13: 不得舌食。
0784a14: 不得振手食謂舉手奮之也。若食中有蟲草等。振去不犯。
0784a15: 不得手把散飯食。
0784a16: 不得污手捉食器二百四十。
0784a17: 不得洗水棄俗舍當持出外棄之。
0784a18: 不得水中大小便涕唾除病不犯。
0784a19: 不得立大小便除病。
0784a20: 不得與反抄衣。不恭敬人說法除病。
0784a21: 不得為衣纏頸者說法除病。
0784a22: 不得為覆頭者說法除病。
0784a23: 不得為裹頭者說法除病。
0784a24: 不得為叉腰者說法除病。
0784b01: 不得為著革屣者說法除病。
0784b02: 不得為著木屐者說法除病○二百五十。
0784b03: 不得為騎乘者說法除病。
0784b04: 不得在佛塔中止宿。除為守護故。
0784b05: 不得藏財物置佛塔中。除為堅牢故。
0784b06: 不得著革屣入佛塔中。
0784b07: 不得手捉革屣入佛塔中。
0784b08: 不得著屣繞佛塔行。
0784b09: 不得著富羅入佛塔中富羅。是短脛靴。佛聽寒雪國著。之。
0784b10: 不得捉富羅入佛塔中。
0784b11: 不得塔下坐食。留草及食污地。
0784b12: 不得擔死屍從塔下過二百六十。
0784b13: 不得塔下埋死屍。
0784b14: 不得在塔下燒死屍。
0784b15: 不得向塔下燒死屍。
0784b16: 不得佛塔四邊燒死屍。使臭氣來入。
0784b17: 不得持死人衣及從塔下過。除浣染香熏已巳。
0784b18: 不得佛塔下大小便。
0784b19: 不得向佛塔大小便。
0784b20: 不得繞塔四邊大小便。使臭氣來入。
0784b21: 不得持佛像至大小便。處。
0784b22: 不得在佛塔下嚼楊枝二百七十。
0784b23: 不得向佛塔嚼楊枝。
0784b24: 不得佛塔四邊嚼楊枝。
0784c01: 不得在佛塔下涕唾。
0784c02: 不得向佛塔涕唾。
0784c03: 不得塔四邊涕唾。
0784c04: 不得向塔舒坐。
0784c05: 不得安佛塔在下房。己巳在上房住。
0784c06: 人坐。己巳立。不得為說法除病。
0784c07: 人臥。己巳坐。不得為說。
0784c08: 人在座。己巳在非座。不得為說法除病○二百八十。
0784c09: 人在高座。己巳在下座。不得為說法除病。
0784c10: 人在前行。己巳在後行。不得為說法除病。
0784c11: 人在高經行處。己巳在下經行處。不應為說法除病。
0784c12: 人在道。己巳在非道。不應為說法除病。
0784c13: 不得手在道行。
0784c14: 不得上樹過人高除難因緣。
0784c15: 不得絡囊盛貫杖頭。著肩上而行。
0784c16: 人持杖。不恭敬。不應為說法除病。
0784c17: 人持。不應為說法除病。
0784c18: 人持鉾。不應為說法除病。
0784c19: 人持刀。不應為說法除病。
0784c20: 人持。不應為說法除病○二百九十法竟。
0784c21: 僧祇律云。式叉摩那。在一切大尼下。在一切沙彌
0784c22: 尼上。至布薩。自恣日。入僧中胡跪合掌。作是言。阿
0784c23: 梨耶僧。我某甲清淨。願僧憶念持三說。而去○阿梨耶。此言聖者。
0784c24: ○懺二百九十二行法法
0785a01: 式叉摩那。若違行法。直犯佛教。即須懺悔。不壞本所
0785a02: 學六法。當於和尚尼此云親教師前。若阿闍梨此云軌範師前。
0785a03: 若餘比丘尼前。偏袒右肩。胡跪合掌。作如是言　親
0785a04: 教師一心念。我某甲式叉摩那。故以染污心。受染污
0785a05: 心男子捉手餘二百九十一法中有犯。隨所犯事稱之。犯行法。今向親教
0785a06: 師。發露懺悔。更不敢作。願師憶我三說。彼尼答言自責汝心。
0785a07: 應生厭離自答言。爾若非二師。應稱大姊。或。阿姨。
0785a08: 
0785a09: 式叉摩那尼戒本終
0785a10: 
0785a11: 音釋
0785a12: 溉音既。音牒。牖上音瘡下音有。苫閃字入聲。閾音域。磔音窄。屧音變。
0785b01: 
0785b02: 
0785b04: 
0785b05: 唐　道宣撰
0785b06: 會入于四分律刪補隨機羯磨疏濟緣記。
