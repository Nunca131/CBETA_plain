0631a08: 
0631a09: 毗尼關要卷第十六
0631a10: 
0631a11: 清金陵寶華山律學沙門　德基　輯
0631a12: ●八七滅諍法。分四。初總標。二別列戒相。三結
0631a13: 問。四勸持。
0631a14: 今初。
0631a15: 諸大德。是七滅諍法。半月半月說。戒經中來。若比丘
0631a16: 有諍事起。即應除滅。
0631a17: 釋　諍有四種。一言諍。二覓諍。三犯諍。四事諍。
0631a18: 言諍者。謂辯法相是非邪正。即引十八事。法非法。
0631a19: 乃至說不說。各執己巳見而生其諍。諍由言起。故曰
0631a20: 言諍。覓諍者。比丘犯過。理須為除。制有三根五
0631a21: 德。舉彼破戒破見破威儀。同來詣僧。伺覓前罪。令
0631a22: 其除殄。因彼舉覓前罪。遂生於諍。諍由覓生。故曰
0631a23: 覓諍。犯諍者。由犯七聚過慝在懷。宜須懺蕩。罪
0631a24: 相難識。詞各紛紜。遂生諍競。由犯生諍。故曰犯諍。
0631b01: 事諍者。由前三諍中事而生諍。名為事諍。是中
0631b02: 言諍。以二毗尼滅。謂現前多人語。或但一毗尼滅。
0631b03: 謂現前。覓諍共四毗尼滅。謂現前。憶念。或現前不
0631b04: 癡。或現前罪處所。犯諍共三毗尼滅。謂現前。自言
0631b05: 治。或現前草覆地。事諍以一切毗尼滅。隨所犯故。
0631b06: 律云。有犯毗尼。有諍毗尼。謂所滅之病是其四諍。
0631b07: 能滅之法是七毗尼。謂現前等七毗尼。能滅四諍。
0631b08: 故曰七滅諍也。律云。比丘有十法者。應差別平
0631b09: 斷事。一持戒具足。二多聞。三誦二部毗尼極利。四
0631b10: 廣解其義。五善巧言語。辭辯了了。堪任問答。令彼
0631b11: 歡喜。六諍事起能滅。七不愛。八不恚。九不怖。十不
0631b12: 癡。第四分云。佛告比丘。以二十二種行。知是平
0631b13: 斷事人。具持二百五十戒一。多聞善解阿毗曇毗
0631b14: 尼二三。不與人諍四。亦不堅住此事五。應呵者呵然
0631b15: 後住六。應教者教然後住七。應滅擯者滅擯然後
0631b16: 住八。不愛九。不恚十。不怖十一。不癡十二。不受此部飲
0631b17: 食十三。亦不受彼部飲食十四。不受此部衣坐具針
0631b18: 筒十五。亦不受彼部衣坐具針筒十六。不供給此部
0631b19: 十七。亦不供給彼部十八。不共此部入十九。亦不共彼
0631b20: 部入二十。不與作期要二十一。亦不至彼後來後坐
0631b21: 二十二。僧祇云。比丘成就五法。能滅諍事。知是實非
0631b22: 是不實。是利益非不利益。得伴非不得伴。得平等
0631b23: 伴非不得平等伴。得時非不得時。有二他邏他。
0631b24: 一者自護心。見他是非。作是念。業行作者自知。譬
0631c01: 如失火。但自救身。焉知他事。二者待時。見他諍訟
0631c02: 相言作是念。此諍訟相言。時到自當判斷。是名二
0631c03: 他邏他。共此眾法食味食。亦共彼眾法食味食。或
0631c04: 請斷當事。或不請而斷當事亦作闥賴吒。薩婆多云。闥賴名地。吒利名
0631c05: 住。智勝自在。於正法不動。如人住地。無傾覆也。十誦云。闥利吒比丘取諍
0631c06: 時。應以五事觀。此中誰先來持戒清淨。誰多聞智
0631c07: 慧善誦阿含。誰於師如法。誰信佛法僧。誰不輕佛
0631c08: 戒。烏迴鳩羅比丘有十事僧應差薩婆多云。烏迴名二。鳩羅
0631c09: 名平等心無二。其平加秤也。知諍來往處根本。善知諍。能分別
0631c10: 諍。知諍起因緣。知諍義。善滅諍。滅諍已巳更不令起。
0631c11: 持戒清淨。多聞。多智。闥利吒比丘行有二十二
0631c12: 法。當知是利根多聞。一善知事起根本。二善分別
0631c13: 事相。三善知事差別。四善知事本末。五善知事輕
0631c14: 重。六善知除滅事。七善知滅事更不起。八善知作
0631c15: 事人有事人。九有教力。十能使人受力。十一有
0631c16: 方便語力。十二亦能使人受。十三有自折伏力。
0631c17: 十四亦能使人受。十五知慚愧。十六心不憍慢。十
0631c18: 七無憍慢語。十八身口意無偏著。十九不隨愛行。
0631c19: 二十不隨瞋行。二十一不隨怖行。二十二不隨癡
0631c20: 行此謂能滅諍者是也。十誦云。有六諍本律云六諍為根也。一瞋恨
0631c21: 不語。二惡性欲害。三貪嫉。四諂曲。五無慚愧。六惡
0631c22: 欲邪見此之六事能生諍。故曰諍根本也。律攝云。若有諍事起。當
0631c23: 以七法順大師教。如法如律而除滅之是謂諍事起。即應除
0631c24: 滅也。
0632a01: 二別列戒相。分七。初現前毗尼至七草覆地法。
0632a02: ○第一現前滅諍
0632a03: 總釋。
0632a04: 此是共戒。尼犯亦同。大乘比丘同學。梵網經云。
0632a05: 應生慈心善和諍。律攝云。此等皆由他詰問
0632a06: 事不忍他詰譏嫌煩惱。制斯學處自下六戒咸同不復重出。
0632a07: 緣起處。
0632a08: 佛在舍衛國。
0632a09: 起緣人。
0632a10: 迦留陀夷與六群。往阿夷羅提河中浴。迦留陀
0632a11: 夷浴竟上岸。著六群衣。謂是己巳衣。不看而去。六
0632a12: 洗浴已巳上岸。不見己巳衣。正見迦留陀夷衣。即言。迦
0632a13: 留陀夷偷我衣。人不現前。便作滅擯羯磨。迦留陀
0632a14: 夷聞已巳。有疑。即往白佛。佛問言。汝以何心取。答言。
0632a15: 謂是我衣。不以賊心。佛言不犯。不應不看衣而著。
0632a16: 不應人不現前而作羯磨及訶責羯磨等。若作羯
0632a17: 磨不成。得突吉羅。自今已巳去。為諸比丘。結現前毗
0632a18: 尼滅諍。
0632a19: 所立戒相。
0632a20: 應與現前毗尼。當與現前毗尼。
0632a21: 釋義　現前者。法毗尼人僧界。云何法現前。所持
0632a22: 法滅諍者是持者受持也。謂持修多羅藏。云何毗尼現前。所持
0632a23: 毗尼滅諍者是謂受持毗尼藏。云何人現前。言義往返者
0632a24: 是謂起諍者二俱現前。云何僧現前。同羯磨和合集一處。不
0632b01: 來者囑授。在現前得訶而不訶者是和合同集。名之為僧。滅諍
0632b02: 須僧現前秉法。故云僧現前。云何界現前。在界內羯磨作制限
0632b03: 者是謂豎標唱相所結之界。凡欲秉法。盡齊限集僧。令無別眾之咎。今滅諍必須現前界內集
0632b04: 僧作法。故曰界現前也。言諍以二毗尼滅。謂現前多人語。或
0632b05: 但一毗尼滅。謂現前。若一比丘在一比丘前。好
0632b06: 言教語。如法如毗尼如佛所教。汝當受是忍可。若
0632b07: 作如是諍事得滅。是為言諍。以一滅滅。現前毗尼。
0632b08: 不用多人語也。若一比丘為二比丘三比丘為僧
0632b09: 亦如是。乃至僧為一比丘二比丘三比丘為僧亦
0632b10: 如是是中現前義。若能滅者。四人以上。其法毗尼人僧界五種。一不現前。則不名現前毗尼也。
0632b11: 若能滅者。或但二三比丘。一比丘唯以法毗尼人三種現前僧界二種不現前。亦名現前毗尼也。十
0632b12: 誦云。現前滅諍有二種非法。若非法者。約非法
0632b13: 者令折伏。與現前毗尼。若非法者。約如法者令
0632b14: 折伏。與現前毗尼。有二種如法。若如法者。約
0632b15: 如法者令折伏。與現前毗尼。若如法者。約非法
0632b16: 者令折伏。與現前毗尼。
0632b17: 定罪　若諍事如法滅已巳。後更發起。波逸提若應與不
0632b18: 與。不應與而與。突吉羅。
0632b19: 會詳　摩得勒伽云。十種不現前作羯磨。一覆。
0632b20: 二捨覆謂白衣罵謗比丘等。僧為作覆羯磨。不共往返受食。若自見過。須詣僧中。乞
0632b21: 求捨者。僧為解不現前羯磨。為治罰俗人。但遙作不令現前也。三學家。四捨學家
0632b22: 前第三悔過法。中所明。五作房謂以故房與居士修理。僧應作白二法與之。此亦不現前
0632b23: 作。六沙彌謂擯惡邪沙彌。令眼見耳不聞處立。亦不現前。七狂作癡狂羯磨。謂由彼
0632b24: 失本心故。無所識知。不須現前。八不禮拜。九不共語。十不供養此三
0632c01: 羯磨。謂比丘觸惱比丘尼。聽尼為比丘作此三種羯磨。亦聽遙作。勿得令比丘現前而治罰也。律中又有
0632c02: 四法不現前。剃髮。出家外道共住。授式叉尼戒。剃髮是最初入僧伽中。欲作單白。為彼剃髮。令彼至眼見
0632c03: 耳不聞處立之故。與出家作單白亦爾。與外道四月共住。亦遣至眼見耳不聞處與之故。與式叉摩那授
0632c04: 戒。亦應遣至眼見耳不聞處受之故。此法在尼部中作。合前論中。共有十四種不現前。餘一切羯磨並須
0632c05: 現前。現前毗尼竟此滅言諍。
0632c06: ○第二憶念滅諍法
0632c07: 緣起處。
0632c08: 佛在王舍城。
0632c09: 起緣人。
0632c10: 沓婆摩羅子不犯重罪波羅夷僧殘偷蘭遮。時諸
0632c11: 比丘皆言犯重罪。即問言。汝憶犯重罪不。彼不憶
0632c12: 犯重罪。答言。我不憶犯如是重罪。諸比丘故問不
0632c13: 止。彼作是念。我當云何。白佛。佛言。自今已巳去。聽為
0632c14: 沓婆摩羅子作憶念毗尼白四羯磨。
0632c15: 所立戒相。
0632c16: 應與憶念毗尼。當與憶念毗尼。
0632c17: 釋義　憶念毗尼者。彼比丘此罪更不應舉。不應
0632c18: 作憶念者是謂諸比丘數數詰問其罪。彼不憶犯。固問不止。佛令僧為作憶念毗尼。令
0632c19: 彼憶念。使諸比丘。更莫令憶念。故曰憶念毗尼。是為覓諍。以二毗尼滅。謂
0632c20: 現前憶念。或現前不癡。或現前罪處所。薩婆多
0632c21: 云。此是守護毗尼。五眾盡與憶念毗尼。五篇戒盡
0632c22: 與憶念毗尼。必白四羯磨與。比丘比丘尼現前。三
0632c23: 眾不現前。十誦云。有三非法。與憶念毗尼。有比
0632c24: 丘犯無殘罪。自言犯有殘罪。是比丘從僧乞憶念
0633a01: 毗尼。若僧與憶念毗尼。是名非法。何以故。是人應
0633a02: 與滅擯故。又如施越比丘。癡狂心故。多作不清
0633a03: 淨非法。還得本心。先所作罪。若僧等常說是事。是
0633a04: 人從僧乞憶念毗尼。若僧與憶念毗尼。是名非法。
0633a05: 何以故。是人應與不癡毗尼故。又如訶多比丘。
0633a06: 無慚無愧破戒。有見聞疑罪。是人自言我有是罪。
0633a07: 後言我無是罪。若僧與憶念毗尼。是名非法。何以
0633a08: 故。應與實覓毗尼故。是名三非法與憶念毗尼。
0633a09: 有三如法。與憶念毗尼。如陀驃比丘。為慈地比丘
0633a10: 尼。無根波羅夷謗故。若僧等常說是事。是比丘從
0633a11: 僧乞憶念毗尼。若僧與憶念毗尼。是名如法。何以
0633a12: 故。是人應與憶念毗尼故。又如一比丘犯罪發
0633a13: 露如法悔過。若僧等猶說是事。是比丘從僧乞憶
0633a14: 念毗尼。若僧與憶念毗尼。是名如法。何以故。應與
0633a15: 憶念毗尼故。又如比丘未犯。將必當犯。以是事
0633a16: 故若僧等說是犯罪。是比丘從僧乞憶念毗尼。若
0633a17: 僧與是人憶念毗尼。是名如法。何以故。是人應與
0633a18: 憶念毗尼故。是名三如法與憶念毗尼覓諍以二毗尼滅。現
0633a19: 前毗尼。憶念毗尼。不用不癡及罪處所。
0633a20: 定罪　薩婆多云。憶念毗尼行法者。餘比丘不應
0633a21: 出其罪過。不應令憶念。不應乞聽。亦不應受餘比
0633a22: 丘乞聽。若彼從乞聽。突吉羅。若受他乞聽。亦突吉
0633a23: 羅。若彼不聽。若出過罪。若令憶念。得波逸提此覓覓諍
0633a24: 為舉人過罪須令憶念。既為作憶念已巳。不復更令憶念也。若應與不與。不應與而與。法事乖違。施法不當。
0633b01: 得突吉羅。此滅覓諍。
0633b02: ○第三不癡滅諍法
0633b03: 緣起處。
0633b04: 佛在王舍城。
0633b05: 起緣人。
0633b06: 有比丘名難提。癲狂心亂。多犯眾罪。非沙門法。言
0633b07: 無齊限。行來出入不順威儀。後還得本心。諸比丘
0633b08: 問言。難提。汝憶犯重罪不。答言。我先癲狂心亂時。
0633b09: 多犯眾罪。非我故作。是癲狂故耳。諸長老不須數
0633b10: 見難詰。諸比丘故難詰不止。彼比丘作如是念。我
0633b11: 當云何。白佛。佛言。聽僧與難提不癡毗尼。白四羯
0633b12: 磨。結不癡毗尼滅諍法。
0633b13: 所立戒相。
0633b14: 應與不癡毗尼。當與不癡毗尼。
0633b15: 釋義　不癡毗尼者。彼比丘此罪更不應舉。不應
0633b16: 作憶念者是。僧祇云。佛言。云何名不癡毗尼。有
0633b17: 比丘本癡今不癡。諸梵行人說前癡行。爾時應疾
0633b18: 疾集僧。集僧已巳。如修多羅。如毗尼。隨此比丘事實。
0633b19: 與不癡毗尼。以不癡毗尼。滅誹謗事。薩婆多云。
0633b20: 此是守護毗尼。五眾盡與不癡毗尼。或現前或不
0633b21: 現前如前所明。十誦云。有四種非法與不癡毗尼。有比
0633b22: 丘不癡狂現癡狂相貌。諸比丘僧中問。汝狂癡時
0633b23: 有所作。今憶念不。答言。長老。我憶念癡故作。他人
0633b24: 教我使作一。憶夢中作二。憶裸形東西走三。立大
0633c01: 小便四。是人從僧乞不癡毗尼。若僧與是人不癡
0633c02: 毗尼。是名四非法。四如法者。有比丘實狂癡。心
0633c03: 顛倒。現狂癡相貌。諸比丘問。汝憶念狂癡時所作
0633c04: 不。答言。不憶念他不教我作一。不憶念夢中作二。
0633c05: 不憶裸形東西走三。不憶立大小便四。是人從僧
0633c06: 乞不癡毗尼。若僧與不癡毗尼。是名四如法行法同前。
0633c07: 律云。若如是諍事滅者。是為覓諍。以二滅滅。現前
0633c08: 毗尼不癡毗尼。不用憶念毗尼罪處所。阿難又問。
0633c09: 頗有覓諍。以二滅滅。現前毗尼罪處所。不用憶念
0633c10: 毗尼不癡毗尼耶。佛言有。若比丘好論議。與外道
0633c11: 論時。得一切難。便前後語言相違。若在眾僧中問
0633c12: 時。亦前後語言相違。眾中故妄語。僧應與此比丘
0633c13: 罪處所白四羯磨。若如是諍事滅。是為覓諍。以二
0633c14: 滅滅。現前罪處所。不用憶念毗尼不癡毗尼。云何
0633c15: 罪處所。彼比丘此罪與作舉作憶念者是施法不當者。突
0633c16: 吉羅。不癡毗尼竟此滅亦是覓諍。
0633c17: ○第四自言滅諍法
0633c18: 緣起處。
0633c19: 佛在瞻波城伽渠池邊時。世尊十五日布薩。白月
0633c20: 滿時。前後圍繞。在眾前於露地坐。阿難初夜過已巳。
0633c21: 白佛言。初夜已巳過。願世尊說戒。世尊默然。阿難即
0633c22: 還復坐。中夜亦如是。至後夜過。明相已巳出。眾僧坐
0633c23: 久。惟願說戒。佛告阿難。眾僧不清淨。欲令如來於
0633c24: 不清淨眾中羯磨說戒。無有是處。
0634a01: 起緣人。
0634a02: 長老目連觀察眾中。以天眼清淨。見彼比丘坐。去
0634a03: 佛不遠。往彼語言。汝今可起。世尊知汝見汝。出去
0634a04: 滅去。不應此住。目連捉彼比丘臂。牽著門外。還白
0634a05: 佛言。眾已巳清淨。願世尊說戒。佛告目連。不應如是。
0634a06: 若於異時。亦不應如是。目連令彼伏罪。然後與罪。
0634a07: 不應不自伏罪而與罪。自今已巳去。為諸比丘。結自
0634a08: 言治滅諍法。
0634a09: 所立戒相。
0634a10: 應與自言治。當與自言治。
0634a11: 釋義　云何自言。說罪名說罪種懺悔者是。云何
0634a12: 治。自責汝心。生厭離也。五分云。慈地比丘尼以
0634a13: 無根波羅夷法謗陀婆比丘。自言陀婆污我。即與
0634a14: 自言滅擯。律云。犯諍共三毗尼滅。謂現前自言
0634a15: 治或現前草覆地。若比丘犯罪。若欲在一比丘
0634a16: 前懺悔。應至一清淨比丘所。偏露右肩。若上座禮
0634a17: 足。右膝著地合掌說罪名罪種名者。篇聚差別。種者。戒相各異。隨機
0634a18: 羯磨云。畜長離衣三十事異也。作如是言。長老一心念。我某甲
0634a19: 比丘犯某罪。今從長老懺悔。不敢覆藏。懺悔則安
0634a20: 樂。不懺悔不安樂。憶念犯發露。知而不敢覆藏。長
0634a21: 老憶我。清淨戒身具足。清淨布薩。第二第三說。彼
0634a22: 應語言。自責汝心生厭離。答言爾。若作如是諍事
0634a23: 滅者。是為犯諍。以二滅滅。現前毗尼自言治。不用
0634a24: 草覆地。若二人三人僧中懺悔亦如是。薩婆
0634b01: 多云。自言滅諍法。五眾有事。及五篇戒有犯不犯
0634b02: 事。盡自言滅諍法滅也。有十種非法。若犯波羅夷
0634b03: 僧殘波逸提提舍尼突吉羅。自言不犯。又不犯五
0634b04: 篇。自言我犯。是名十非法。十如法者。有比丘犯
0634b05: 五篇。自言我犯。若不犯五篇。自言我不犯。是名十
0634b06: 如法此滅犯諍違越得罪如上。
0634b07: ○第五覓罪滅諍法
0634b08: 緣起處。
0634b09: 佛在釋翅瘦。
0634b10: 起緣人。
0634b11: 有比丘字象力。喜論議。共外道論。得切問時。前後
0634b12: 言語相違。於僧中問時。亦復如是。前後言語相違。
0634b13: 在眾中故作妄語。外道譏嫌。諸比丘聞白佛。佛呵
0634b14: 責已巳。告諸比丘。應與彼比丘罪處所白四羯磨。應
0634b15: 如是與。集僧。集僧已巳為作舉。作舉已巳為作憶念。作
0634b16: 憶念已巳與罪。應差堪能羯磨者作。自今已巳去。為諸
0634b17: 比丘。結罪處所滅諍法。
0634b18: 所立戒相。
0634b19: 應與覓罪相。當與覓罪相根本律作求罪自性。十誦律作實覓罪。五分律作本
0634b20: 言治。
0634b21: 釋義　云何罪處所。彼比丘此罪與作舉作憶念
0634b22: 者是。勒伽論云。實覓罪者。先犯罪已巳發露。後覆
0634b23: 藏。薩婆多云。此是折伏毗尼。一切五篇戒盡與
0634b24: 實覓毗尼。一切五眾盡與此毗尼。有五種非法。有
0634c01: 比丘犯波羅夷。先言不犯。後言犯。若僧與是人實
0634c02: 覓毗尼。是名非法。何以故。是人應與滅擯故。有比
0634c03: 丘犯僧殘波逸提提舍尼突吉羅。先言不犯。後言
0634c04: 犯。若僧與是人實覓毗尼。是名非法。何以故。是人
0634c05: 隨所犯應治故。有五種如法者。有比丘犯波羅
0634c06: 夷。先言犯。後言不犯。若僧與是人實覓毗尼。是名
0634c07: 如法。何以故。是人應與實覓故。若比丘犯僧殘乃
0634c08: 至突吉羅。先言犯。後言不犯。若僧與是人實覓毗
0634c09: 尼。是名如法。何以故。是人應與實覓毗尼故。實
0634c10: 覓毗尼行法者。是比丘不應與他受大戒。不得受
0634c11: 他依止。不應畜新舊沙彌。不得教比丘尼法。若僧
0634c12: 羯磨教化比丘尼。不應受。僧所與作實覓毗尼罪。
0634c13: 更不應犯。若似是罪。若過是罪。亦不應作。不應呵
0634c14: 僧羯磨。亦不應呵作羯磨人。不應從他乞聽。不應
0634c15: 遮說戒。不應遮受戒。不應遮自恣。不應出無罪。比
0634c16: 丘過罪。不應共同事。應調伏心行。隨順比丘僧意。
0634c17: 若不如是行者。盡形不得離是羯磨。僧祇云。此
0634c18: 人盡壽應行八事。不得度人。不得與人受具足。不
0634c19: 得與人依止。不得受比丘按摩供給。不得作比丘
0634c20: 使。不得受次第差會。不得為僧作說法人及說毗
0634c21: 尼人。盡壽不應與捨。五分云。本言有二種。一可
0634c22: 悔。二不可悔。若本言犯重。仍覆藏者。應作盡壽不
0634c23: 可悔白四羯磨此亦滅覓諍。以二滅滅。謂現前及覓罪相。乖違得罪如前。
0634c24: ○第六多人語滅諍法
0635a01: 緣起處。
0635a02: 佛在舍衛國。
0635a03: 起緣人。
0635a04: 時舍衛諸比丘諍。眾僧如法滅諍。彼諍比丘不忍
0635a05: 可僧滅諍事。佛種種呵責已巳。告諸比丘。應求多人
0635a06: 覓罪。用多人知法者語。為諸比丘。結多人語滅諍
0635a07: 法。
0635a08: 所立戒相。
0635a09: 應與多人覓罪。當與多人覓罪。
0635a10: 釋義　用多人知法者語。聽行籌。差行舍羅人白
0635a11: 二羯磨若諸比丘諍事現前。不能滅者。應多求知法比丘行籌滅。以籌多表語。云何多人語。
0635a12: 用多人持法持毗尼持摩夷者是　薩婆多云。多覓毗尼者。多求因緣斷。多處求斷。從多處斷。故云多覓
0635a13: 毗尼。有五法。不應差使行舍羅。有愛恚怖癡。不知已巳
0635a14: 行不行。反上五法應差。有三種行籌。一顯露。二
0635a15: 覆藏。三耳語。云何顯露。若眾中雖非法比丘多。然
0635a16: 彼二師或上座智人。皆如法語。應顯露行籌。作二
0635a17: 種籌。一破。二完。白言。作如是語者捉不破籌。作如
0635a18: 是語者捉破籌。行籌已巳應別處數。若如法語者多。
0635a19: 應作白。作如是語者諍事滅。若如法語者少。應作
0635a20: 禮便去。遣信往比丘住處。僧中白言。彼住處非法
0635a21: 比丘多。善哉長老能往至彼。若如法比丘多。諍事
0635a22: 滅功德多。此比丘聞應往。若不往。如法治。云何覆
0635a23: 藏行籌。若眾中雖如法者多。而彼二師及上座智
0635a24: 人不如法。恐顯露行籌。諸比丘隨順眾中上座標
0635b01: 首。應覆藏行籌薩婆多云。覆藏行籌者。行籌人心。為非法人故。望取非法者多。若在
0635b02: 明處。助非法者。羞取非法籌故也。云何耳語行籌。若眾中雖如法
0635b03: 者多。而彼二師上座智人非法說。應耳語行籌。行
0635b04: 籌時。應稀坐間容一人。身小障翳。彼比丘作耳語。
0635b05: 語言。汝二師親厚知識已巳捉籌。善哉汝亦當捉籌。
0635b06: 慈愍故。若如法比丘多。諍事得滅功德多。行捉已巳
0635b07: 在一面數之。薩婆多云。所以行籌者。事既難斷。
0635b08: 若說一是一非。必增其惡心。故行籌於眾人前。好
0635b09: 惡自伏。理亦無偏。僧祇云。行籌訖。若非法籌乃
0635b10: 至多一者。不應唱非法人多。如法人少。當作方便
0635b11: 解坐。或前食欲至者。應唱令前食。或後食時浴時
0635b12: 說法時說毗尼時。隨應唱之。若非法者覺。言我等
0635b13: 勝。為我故解坐。我等今不起。要即此坐決斷是事。
0635b14: 爾時精舍邊。若有小屋無蟲者。應使淨人放火已巳
0635b15: 唱言。火起火起。即便散起救火。乃往覓如法伴。
0635b16: 律云。行籌斷事時。一切僧集。不得取欲。何以故。或
0635b17: 多比丘說非法故。一切比丘不應取欲。如行法
0635b18: 也。若不能斷。乃至彼處僧坊中。若有三人二人一
0635b19: 比丘持三藏。四眾所重者。應到彼處。應語彼一比
0635b20: 丘。如前次第事。具足向說。是大德比丘應作是語。
0635b21: 不可二人相言俱得勝也。是中必一勝一負。如是
0635b22: 語者。是名如法說。若不如是語者。是名非法說。
0635b23: 定罪　是諸相言比丘。若如法滅已巳。還更發起。波
0635b24: 逸提。若但訶責言。是斷事不如法。犯突吉羅。
0635c01: 就有德人。眾所歸伏。無不用語。設有不隨者。羞亦
0635c02: 為諸人所笑。必受語。傳事人多說事不說人。大德
0635c03: 比丘亦直說事是非。不說人有事。二人各自內知
0635c04: 而伏。則勝負相現也。還發起波逸提者。以一一罪
0635c05: 印之。令彼此後更無言。故結罪也此一毗尼亦滅言諍也。
0635c06: ○第七草覆地滅諍法
0635c07: 緣起處。
0635c08: 佛在舍衛國。
0635c09: 起緣人。
0635c10: 時舍衛比丘共諍。諸比丘多犯眾戒。非沙門法亦
0635c11: 作亦說。出入無限。後諸比丘自作是念。我曹多犯
0635c12: 眾戒。非沙門法亦作亦說。出入無限。若我曹還自
0635c13: 共善問此事。或能令此諍事轉深重。經歷年月。不
0635c14: 得如法如毗尼如佛所教滅除諍事。令僧不得安
0635c15: 樂。時諸比丘白佛。佛言。應滅此諍事。如草覆地。為
0635c16: 諸比丘。結如草覆地滅諍法。
0635c17: 所立戒相。
0635c18: 應與如草覆地。當與如草覆地。
0635c19: 釋義　草覆地。若比丘諍事。是中比丘者多犯眾
0635c20: 罪。非沙門法。言無齊限。出入行來不順威儀。作如
0635c21: 是念。我等此諍事。多犯眾罪。非沙門法。言無齊限。
0635c22: 出入行來不順威儀。我等若自共尋究此事。恐令
0635c23: 罪深重。不得如法如毗尼如佛所教諍事滅。令諸
0635c24: 比丘住止不安樂。彼一眾中有智慧堪能比丘。從
0636a01: 座起。偏露右肩。右膝著地。合掌作如是言。諸長老。
0636a02: 我等此諍事。多犯眾罪非沙門法。言無齊限。出入
0636a03: 行來不順威儀。若我等尋究此事。恐令罪深重。不
0636a04: 得如法如毗尼如佛所教諍事滅。令諸比丘住止
0636a05: 不安樂。若長老忍者。我今為諸長老。作如草履地
0636a06: 懺悔此罪。第二眾中亦如是說。彼諸比丘應作白。
0636a07: 如草覆地懺。如是白。大德僧聽。若僧時到。僧忍
0636a08: 聽。此諍事作草覆地懺悔。白如是。白已巳作如草覆
0636a09: 地懺悔。是一眾中有智慧堪能者。從座起。偏露右
0636a10: 肩。右膝著地。合掌作如是白。諸長老。我今此諸諍
0636a11: 事己巳所犯罪。除重罪遮不至白衣家羯磨言除重罪者。謂
0636a12: 此草覆地法。一切波逸提突吉羅等輕罪。皆悉除滅。若犯波羅夷。仍須滅擯。僧殘還行別住等法。偷蘭亦
0636a13: 用作法方除。遮不至白衣家。亦非因此而解也。若諸長老聽者。為諸長老
0636a14: 及己巳作草覆地懺悔。第二眾亦應作如是說。云何
0636a15: 草覆地。不稱說罪名罪種懺悔者是。十誦云。草
0636a16: 布地有二義。一諍數起。諍人亦多。其事轉眾。推
0636a17: 其原本。難可知處。佛聽草布地除滅。如亂草難可
0636a18: 整理。亂來棄之。二者有德上座勸喻諍者。使向
0636a19: 兩眾羊皮四布悔過即五分云。皆舒手伏地。故如羊皮也。二眾者
0636a20: 各有所助。故令各在一處。五分云。若有比丘。
0636a21: 諍相罵。作身口意惡業。後欲於僧中除罪。作草覆
0636a22: 地悔過。應三乞已巳。皆舒手伏地。向羯磨師。一心
0636a23: 聽受羯磨。彼為白四羯磨。是名現前毗尼草布地
0636a24: 滅犯罪諍。何謂草布地。彼諸比丘不復說原。僧
0636b01: 亦不更問事根本此一毗尼滅。犯諍事諍通滅也。
0636b02: 會詳　目得迦云。有二苾芻。共生瑕隙。種種異言。
0636b03: 互相謗讟。於此二人。應信持戒者。若二俱持戒。應
0636b04: 信多聞者。若二俱多聞。應信少欲者。若二俱少欲。
0636b05: 應信極少欲者。若二俱極少欲。而生瑕隙。無有是
0636b06: 處。十誦云。用瞋恨者。不滅瞋恨。惟忍辱力乃能
0636b07: 滅之。有五事諍難滅。不求僧斷。不順佛語。不如法
0636b08: 白。二眾諍心不息。所犯不求清淨。反上五事者易
0636b09: 滅。
0636b10: 三結問。
0636b11: 諸大德。我已巳說七滅諍法。今問諸大德是中清淨不
0636b12: 三問。
0636b13: 四勸持。
0636b14: 諸大德。是中清淨默然故。是事如是持。
0636b15: ●次總結分二。初總結名目。二勸學餘法。
0636b16: 今初。
0636b17: 諸大德。我已巳說戒經序。已巳說四波羅夷法。已巳說十三
0636b18: 僧伽婆尸沙法。已巳說二不定法。已巳說三十尼薩耆波
0636b19: 逸提法。已巳說九十波逸提法。已巳說四波羅提提舍尼
0636b20: 法。已巳說眾學戒法。已巳說七滅諍法。此是佛所說。半月
0636b21: 半月說。戒經中來。
0636b22: 二勸學餘法。
0636b23: 若更有餘佛法。是中皆共和合。應當學。
0636b24: 釋　若更有餘佛法等者。此有二義。一者毗尼。雙
0636c01: 明止作及僧尼犍度等法。今此戒本惟明大僧二
0636c02: 百五十學處。更有餘法。皆應習學。根本戒經云。
0636c03: 若更有餘法及隨法。律攝釋云。若更有餘者。謂
0636c04: 是十七窣親等梵云跋窣。本律云犍度。正音婆犍圖。此云法聚。以氣類相從
0636c05: 之法。類眾一處也。所說學法咸應修習。法及隨法者。法
0636c06: 謂涅槃清淨無累正行之法。八聖道等能隨順彼
0636c07: 圓寂之處。故名隨法。佛告諸苾芻。或時有事。我
0636c08: 從先來。非遮非許者。然於此事。若違不清淨。順清
0636c09: 淨者。此即是淨。應可行之。若違清淨。順不清淨者。
0636c10: 此是不清淨。即不應行。與此相應者。皆當修學。仁
0636c11: 等共集。歡喜無諍。一心一說。如水乳合。應勤光顯
0636c12: 大師教法。令安樂住。勿為放逸。二者謂一切修
0636c13: 多羅及阿毗曇。謂諸佛慧命寄於三藏。學則令佛
0636c14: 法久住。道明德備。無濫僧寶。道由人弘。方可紹隆
0636c15: 佛種。不學則正法潛藏。世間眼滅。亦且招羺羊無
0636c16: 聞之過。不可不勉力勤學。法燈相續。正法久住不
0636c17: 滅矣。
0636c18: ●九述佛略教經。有七。初毗婆尸佛。至七本師
0636c19: 釋迦文。今初分二。初對機所說之法。二能說
0636c20: 之人。後並同此。
0636c21: 律攝云。初毗婆尸佛出現世間。諸聲聞眾多樂
0636c22: 苦身。以為正行。及諸邪師順其邪欲。為說邪法。
0636c23: 對治彼故。為說此頌。
0636c24: 忍辱第一道佛說無為最出家惱他人
0637a01: 不名為沙門
0637a02: 釋　忍辱第一道者。此頌偏讚忍辱者何也。以持
0637a03: 戒者未必能忍辱。而忍辱者決無不持戒故。遺教
0637a04: 經云。忍之為德。持戒苦行所不能及也。梵語羼提。
0637a05: 此云安忍。法界次第云。秦言忍辱。謂內心能安忍
0637a06: 外所辱之境。故曰忍辱。忍有二種。一者生忍。二者
0637a07: 法忍。云何名生忍。生忍亦有二種。一於恭敬供養
0637a08: 中。能忍不著。則不生憍逸。二於瞋罵打害中能忍。
0637a09: 則不生怨惱。是為生忍。云何名法忍。法忍亦有二
0637a10: 種。一者非心法。謂寒熱風雨饑渴病老死等。二者
0637a11: 心法。謂瞋恚憂愁疑婬欲憍慢諸邪見等。於此二
0637a12: 法能忍不動。是名法忍。若見有辱可忍。縱使身口
0637a13: 不行報復。心中決難脫然。只此未得脫然一念。便
0637a14: 與沙門勤息。名義不得相應。惟深觀無為法性。若
0637a15: 生若法俱不可得。尚無有辱。將誰名忍。故稱為忍
0637a16: 辱第一道也。佛說無為最者。云無為法中忍為最
0637a17: 故無為者即涅槃也。出家等二句乃反顯之辭。遮彼外道
0637a18: 邪見出家之類。妄說異法。教化他人。無益苦身。令
0637a19: 同己巳行。自他俱惱。終無果益。何以故。沙門之法。忍
0637a20: 辱無瞋。勤修定慧。了達無為。淨名云。出家者。為無
0637a21: 為法。名真出家。
0637a22: 此是毗婆尸如來無所著等正覺。說是戒經。
0637a23: 釋　梵語多陀阿伽度。亦云怛闥阿竭。後秦翻為
0637a24: 如來。謂凡夫不如而來。二乘如而不來。唯世尊亦
0637b01: 如亦來。若約三身釋。金剛經云。無所從來。亦無所
0637b02: 去。故名如來。此約法身而言也。轉法輪云。第一義
0637b03: 諦名如。正覺名來。此約報身釋。成實論云。乘如實
0637b04: 道。來成正覺。此約應身釋。有異凡夫二乘。故名如
0637b05: 來。梵語阿羅訶。此云無所著。亦言應供。大論云。應
0637b06: 受九界聖凡一切眾生供養故。梵語三藐三佛陀。
0637b07: 亦云三耶三菩。秦言等正覺。亦云正知。知法
0637b08: 界一切諸法故。什師言。正覺也。言法無差故言
0637b09: 正。智無不周故言。出生死夢故言覺。妙宗云。此
0637b10: 之三號即名三德。今就所觀。義當三諦。正知即
0637b11: 般若真諦也。應供即解脫俗諦也。如來即法身中
0637b12: 諦也。故維摩云。阿難若我廣說此三句義。汝以劫
0637b13: 壽不能盡受。此舉如來十號之三也下皆准此。
0637b14: 第二尸棄如來出現世間。諸聲聞眾多為生天
0637b15: 而修梵行。彼佛為對治故。而說斯頌。
0637b16: 譬如明眼人能避嶮惡道世有聰明人
0637b17: 能遠離諸惡
0637b18: 釋　首二句舉喻。如人有眼。能避嶮難。終獲安隱。
0637b19: 此中眼者。謂是慧眼。眼有明照。與慧相應。能見法
0637b20: 得法。明眼避嶮途。能至安隱處。三界之中。無非是
0637b21: 嶮是惡。愚人無智。不思出要之法。而天妙樂報盡。
0637b22: 還墮諸惡趣中。長受輪迴。無有解脫。故總名惡道
0637b23: 也。世有聰明人能遠離諸惡者。聰則能聞道。明
0637b24: 則能見道。信佛妙法。深識苦因。了達三界。宛若水
0637c01: 月空花。自性本空。猶如幻化。一切諸惡不求離而
0637c02: 自遠離。既離諸惡。苦果不招。永絕輪迴。至究竟地。
0637c03: 安隱常樂也。諸惡者。謂見思塵沙無明三惑。一切
0637c04: 現行及種子也。
0637c05: 此是尸棄如來無所著等正覺。說是戒經。
0637c06: 第三毗葉羅如來出現於世。諸聲聞眾多於持
0637c07: 戒生於喜足。不修餘法。又常見他人過失。惱害
0637c08: 於人。為對治彼。說斯略教。
0637c09: 不謗亦不嫉當奉行於戒飲食知止足
0637c10: 常樂在空閑心定樂精進是名諸佛教
0637c11: 釋　首二句。不謗謂此頌意明初遮口過不毀訾
0637c12: 他。不嫉防意業不欲害彼。謗者口出惡言。嫉者心
0637c13: 存惡念。無此二過。奉行於戒。乃三業皆淨。則名真
0637c14: 持淨戒者也。以下明對治之法。飲食知止足二句。
0637c15: 謂衣趣蔽形。食用充饑。謂離愛欲。息世馳求。不同
0637c16: 白衣外道。離二邊過故。常居蘭若。遠避囂塵。知足
0637c17: 遠離。皆是頭之勝法。心定樂精進二句。謂息世
0637c18: 馳求。所以心定。以心定。故於勝諸法常樂精進。以
0637c19: 精進故離諸懈怠。順教勤修。方契於道。三世諸佛
0637c20: 所有法要不出於斯。故曰是諸佛教也。
0637c21: 此是毗葉羅如來無所著等正覺。說是戒經。
0637c22: 第四拘留孫佛出現於世。諸聲聞眾多希利養。
0637c23: 慢修善品。為欲遮彼。說斯略教。
0637c24: 譬如蜂採花不壞色與香但取其味去
0638a01: 比丘入聚然不違戾他事不觀作不作
0638a02: 但自觀身行若正若不正
0638a03: 釋　譬如蜂採花乃至入聚然等者。聚謂聚落。彼
0638a04: 佛教諸比丘。入乞食之時。不應壞彼淨信敬心。
0638a05: 喻遊蜂在於花處。少持輕。無損色香。不應多有
0638a06: 求索。趨得充。勿生惱害也。又苾芻之行有二端
0638a07: 嚴。猶如妙華色香具足。持戒喻色。具定如香。乞食
0638a08: 資身。勿虧此二。不違戾他事。乃至若正若不正等。
0638a09: 不違他正。所謂不壞色香也。時彼苾芻由自持戒。
0638a10: 觀他破戒。自談己巳勝。毀訾於他。常多伺求他人過
0638a11: 失。是應作是不應作令心散亂。乖上人法。為對治
0638a12: 彼。說斯略教。不違戾他。不觀他人作善不作也。當
0638a13: 檢點自身所行之行是善不善。慎勿觀他是邪是
0638a14: 正也。
0638a15: 此是拘留孫如來無所著等正覺。說是戒經。
0638a16: 第五拘那含佛出現世間。諸聲聞眾多樂習定。
0638a17: 心生味著。為對治彼。說斯略教。
0638a18: 心莫作放逸聖法當勤學如是無憂愁
0638a19: 心定入涅槃
0638a20: 釋　不放逸者。攝心正念。勤修聖道。斷煩惱惑。了
0638a21: 無憂愁故。心定既修聖道為因。必會無生。證入涅
0638a22: 槃樂也。若約四諦配釋者。憂愁屬苦。放逸是集。聖
0638a23: 法是道。入涅槃是滅也。
0638a24: 此是拘那含牟尼如來無所著等正覺。說是戒經。
0638b01: 第六迦葉如來亦如第三佛。
0638b02: 一切惡莫作當奉行諸善自淨其志意
0638b03: 是則諸佛教
0638b04: 釋　一切惡莫作者。謂性業遮業五住等諸煩惱
0638b05: 見一切住地。欲愛住地。色愛住地。有愛住地。無明住地。四住煩惱如前釋　無明者。即根本無明惑也。謂
0638b06: 聲聞緣覺未了此惑。沉滯真空。即住方便土。大乘菩薩方能除斷。由餘惑未盡。住實報土。故名無明住地
0638b07: 無量不善之業。悉使斷除。勿令造作。故曰一切惡
0638b08: 莫作也。當奉行諸善者。謂諸善功德無量清淨法
0638b09: 門常勤修進。故云當奉行諸善。若終日止惡。而無
0638b10: 能止之相。終日行善。而無能行之相。是名自淨其
0638b11: 志意。不求淨而自淨。是則諸佛聖教不越於斯矣。
0638b12: 此是迦葉如來無所著等正覺。說是戒經。
0638b13: 第七釋迦如來出現於世。諸聲聞眾性多煩惱。
0638b14: 造諸惡業。多行放逸。不修善品。作少善事。便生
0638b15: 喜足。為三事故。說斯略教。
0638b16: 善護於口言自淨其志意身莫作諸惡
0638b17: 此三業道淨能得如是行是大仙人道
0638b18: 釋　善護口言者。謂三業之中。口業最重。抑且口
0638b19: 過易起難防。口有四過。妄言綺語兩舌惡罵。乃至
0638b20: 出言粗獷。所謂夫士處世。斧在口中。所以斬身。由
0638b21: 其惡言。必當善護如瓶也。自淨其志意身莫作諸
0638b22: 惡。謂身有殺盜婬。或眼觀色。耳聽聲。鼻嗅香。舌
0638b23: 味。有如是等過。莫令妄動。動則多不饒益。自他俱
0638b24: 損。故應檢束也。意家有貪瞋癡等三毒。乃至無邊
0638c01: 罪咎。莫不皆從意起。如君總其臣。造業招報。罪
0638c02: 固不小。反流歸源。功德難思。當善護心。莫令放逸。
0638c03: 意根若淨。三業齊淨。三業道淨。萬善全彰。若人若
0638c04: 天若聲聞若緣覺若菩薩若諸佛無不依之。若果
0638c05: 能如是行者。則大仙之道不出於斯矣。
0638c06: 此是釋迦牟尼如來無所著等正覺。於十二年中。為
0638c07: 無事僧。說是戒經。從是以後廣分別說。諸比丘自為
0638c08: 樂法樂沙門者。有慚有愧樂學戒者。當於中學。
0638c09: 釋　七佛戒經各逗時機而說。旨趣各有所重。應
0638c10: 病與藥。至於會歸涅槃。理本無二。十二年中稱無
0638c11: 事僧者。如五分中。佛言。我此眾淨。未有未曾有法。
0638c12: 最小者得須陀洹。諸佛如來不以未有漏法而為
0638c13: 弟子結戒。我此眾中未有持多聞人故。不生諸漏。
0638c14: 未有利養名稱故。未有多欲人故。未有現神足。為
0638c15: 天人所知識故。不生諸漏。從是以後廣分別說。謂
0638c16: 從十二年後。因有漏法生。隨宜所結。二百五十學
0638c17: 處。為斷彼有漏法故。一一戒中皆有根本。從生方
0638c18: 便等流。故云廣分別說。下結勸學。如上等法。為比
0638c19: 丘者皆應學之。除非不自樂為比丘者。不樂法者。
0638c20: 樂作非沙門非釋子者。無慚無愧者。不樂學戒者。
0638c21: 可不學之。若自為樂法者。樂作知慚愧者。樂作沙
0638c22: 門釋子者。應一一學之。集要問曰。十二年前學
0638c23: 箇甚麼。答曰。其無事者即是無學。其未登無學者
0638c24: 即學淨三業道。問曰。我今亦但淨三業道。何用學
0639a01: 此煩戒相為。答曰。汝今為在十二年後。為在十
0639a02: 二年前。又且不論時前時後。且問汝今三業。為同
0639a03: 無事僧。為不同無事僧。既不同無事僧。若不學此
0639a04: 戒。何由知持知犯。若謂戒不必學。即犯輕戒波逸
0639a05: 提。只此輕戒一念為是淨。為是不淨。若謂持犯俱
0639a06: 不可得。汝今何獨不得持戒。得犯戒。若謂犯即
0639a07: 無犯。則亦可持即無持。何乃捨持取犯。若謂情無
0639a08: 取捨。即不應取略捨廣。若謂淨穢平等。則地獄天
0639a09: 堂亦平等。惡罵美稱亦平等。檀麝糞穢亦平等。甘
0639a10: 露膿血亦平等。天衣刀杖亦平等。汝何不常處地
0639a11: 獄。汝何不名狗畜生禿奴禿賊。汝何不常嗅糞
0639a12: 穢。汝何不噉膿血。汝何不刀杖打割其身。若汝
0639a13: 實證平等法性。自然不壞俗諦。必將受現法樂。善
0639a15: 正道。若汝既未證平等法性。亦未能受如上等事。
0639a16: 而獨隨情逐意。懶惰懈怠。不肯學戒法。即是賊住。
0639a17: 即非沙門。即無慚愧。即獅子身中蟲。即最上大賊。
0639a18: 即惡魔眷屬。即地獄種子。汝何不觀如來證得色
0639a19: 平等故。能使地獄天宮皆為淨土。如來證得聲平
0639a20: 等故。能使天魔惡聲化為讚頌。如來證得香平等
0639a21: 故。能使幻士廁室化為香殿。如來證得味平等故。
0639a22: 能使食中毒藥化成甘露。如來證得觸平等故。能
0639a23: 使魔軍刃箭化成天華。如來證得法平等故。不為
0639a24: 物轉。恒為轉物。具足無量不可思議神通妙用。如
0639b01: 來證得持犯平等故。三業無不隨智慧行。能使破
0639b02: 戒眾生還得清淨。汝既妄稱持犯平等。何乃三業
0639b03: 仍多蕪穢。且於戒法作留難耶。如此欺心但為自
0639b04: 害。嗚呼痛哉。戒經已巳竟。
0639b05: 第三結勸迴向。分七。初讚持戒勝益。二諸佛明
0639b06: 證。三勸遵佛教。四顯戒利益。五顧命教誡。六勸
0639b07: 行布薩。七總結迴向。
0639b08: 今初。
0639b09: 明人能護戒能得三種樂名譽及利養
0639b10: 死得生天上當觀如是處有智勤護戒
0639b11: 戒淨有智慧便得第一道
0639b12: 釋　明人者。謂曉了開遮成壞兩緣。於毗尼藏通
0639b13: 達無滯。方能護戒。非謂愚癡之人。堪能護戒。故梵
0639b14: 網經云。明人忍慧強。能持如是法也。三種樂者此
0639b15: 總標一句。下別明。名譽及利養死得生天上。謂於
0639b16: 戒守護無缺者。現世即得戒香馥。見聞敬仰。無
0639b17: 不稱讚。衣食豐饒。報終生天。受勝妙樂。此以善道
0639b18: 勸誘。乃持戒之華報耳。下明究竟之果報。如是處
0639b19: 者。即指學處而言。有智勤護戒。戒淨有智慧。所謂
0639b20: 因智慧故而戒淨。因戒淨故而生定。因定故而發
0639b21: 慧。三學等持。更相由藉。以成福慧二嚴。便得出世
0639b22: 無上菩提第一之道故。經云。戒為無上菩提本。應
0639b23: 當一心持淨戒。乃護戒之實果也。
0639b24: 二諸佛明證。
0639c01: 如過去諸佛及以未來者現在諸世尊
0639c02: 能勝一切憂皆共尊敬戒此是諸佛法
0639c03: 釋　三世諸佛無不尊重於戒。勝一切憂者。謂煩
0639c04: 惱所知二障為因。分段變易二種生死為果煩惱障者。
0639c05: 謂昏煩之法。惱亂心神。不能願發妙明真性故。名煩惱障。所知障者。亦名智慧障。謂執所證之法。障蔽智
0639c06: 慧之性故。名所知障。六凡而有分段之苦。二乘未免變易
0639c07: 之憂六凡者。即六道也。分段生死者。分即分限。段即形段。謂三界四生果報。壽命有長短分限。
0639c08: 身有大小。皆不免於生死。時極必終。是名分段生死也。變易生死者。因移果易。名為變易。羅漢支佛菩薩
0639c09: 既離三界生死粗苦。有阿黎耶變易行苦。四相所遷轉易改變。出生方便等土。就其斷惑證果之時。因移
0639c10: 果易。論為生死。故名變易生死。惟有諸佛。五住究盡。二死永亡。餘
0639c11: 聖咸所不及。故稱能勝一切憂也。皆共尊敬戒者。
0639c12: 謂三世諸佛皆由尊敬於戒。依戒而修。斷諸煩惱。
0639c13: 證寂滅理。當知即是諸佛入道之法門也。
0639c14: 三勸遵佛教。
0639c15: 若有自為身欲求於佛道當尊重正法
0639c16: 此是諸佛教
0639c17: 釋　自為身者。揀非為求名聞利養。亦非為求人
0639c18: 天福報。亦不求權乘小果。本為自求無上菩提。當
0639c19: 尊重正法者。謂如來金口親宣波羅提木叉。惟佛
0639c20: 出世。方有不同。定共道共二戒。及治世五常十善
0639c21: 等法。故云正法也。又有此戒。乃有僧寶。有僧寶故
0639c22: 弘演毗尼。羯磨說戒。能令佛法久住不滅。故云正
0639c23: 法也。所謂道由信發。弘之在人。若自為身求佛道
0639c24: 者。必當尊重此法。如來五分法身以戒為初。諸佛
0640a01: 聖教以戒為首。諸佛教法不出於斯矣。
0640a02: 四顯戒利益。
0640a03: 七佛為世尊滅除諸結使說是七戒經
0640a04: 諸縛得解脫已巳入於涅槃諸戲永滅盡
0640a05: 尊行大仙說聖賢稱譽戒弟子之所行
0640a06: 入寂滅涅槃
0640a07: 釋　七佛世尊為欲滅除眾生諸結使。說是七戒
0640a08: 經。此乃顯戒之功能也。諸結者九結也。謂愛恚慢
0640a09: 無明見取疑嫉慳。一愛結者。為貪愛故。廣行不善。
0640a10: 由此遂招未來生死之苦。流轉三界。不能出離。是
0640a11: 名愛結廣行不善者。謂廣作殺盜婬妄等惡業也。二恚結者。謂諸眾生
0640a12: 為瞋恚故。廣行不善。由此遂招未來生死之苦。流
0640a13: 轉三界。不能出離。是名恚結。三慢結者。謂諸眾
0640a14: 生為慢過慢慢過慢我慢增上慢下劣慢邪慢故。
0640a15: 廣行不善。由此遂招未來生死之苦。流轉三界。不
0640a16: 能出離。是名慢結慢者。同類相傲也。過慢者。相似法中執己巳為勝也。慢過慢者。他
0640a17: 本勝己巳。強謂勝他也。我慢者。恃己巳凌他也。增上慢者。未得之法自謂己巳得也。下劣慢者。己巳本無能。反自矜
0640a18: 誇也。邪慢者。執著邪見凌慢他人也。四無明結者。謂諸眾生為無明
0640a19: 所覆。於苦法集法。不能解了。廣行不善。由此遂招
0640a20: 未來生死之苦。流轉三界。不能出離。是名無明結
0640a21: 苦法者。三界生死眾苦之法也。集法者。積集三界有為之法。即惑業也。五見結者。謂
0640a22: 諸眾生於身見邊見邪見。妄興執著。廣行不善。由
0640a23: 此遂招未來生死之苦。流轉三界。不能出離。是名
0640a24: 見結身見者。謂於五陰身中。強作主宰。計著有我也。邊見者。謂於身見中。計斷計常。各執一邊
0640b01: 也。邪見者。謂執有執無。及撥無因果也。六取結者。取即取著。謂諸眾
0640b02: 生於見取戒取。妄計執著。廣行不善。由此遂招未
0640b03: 來生死之苦。流轉三界。不能出離。是名取結見取者即
0640b04: 身見邊見邪見也。外道取著此等邪見。以為正見也。戒取者。謂外道妄計自身前世。從牛狗中來。即便食
0640b05: 草噉穢。取以進身。以為戒也。七疑結者。謂諸眾生於佛法僧寶。
0640b06: 妄生疑惑。不修正行。廣行不善。由此遂招未來生
0640b07: 死之苦。流轉三界。不能出離。是名疑結。八嫉結
0640b08: 者。謂諸眾生著利養。見他榮富。起心嫉。廣行
0640b09: 不善。由此遂招未來生死之苦。流轉三界。不能出
0640b10: 離。是名嫉結。九慳結者。謂諸眾生著利養。於
0640b11: 資生具。其心惜。不能捨施。廣行不善。由此能招
0640b12: 未來生死之苦。流轉三界。不能出離。是名慳結。而
0640b13: 言結者。即繫縛之義。謂一切眾生因此妄惑。造作
0640b14: 諸業。而為眾苦繫縛。流轉三界。不能出離。故云結
0640b15: 也。使者見思。皆名為使釋在前文。縛有四種。謂貪瞋戒
0640b16: 取見取。亦名四結。所以說是戒經。普令眾生解脫
0640b17: 諸縛。同入涅槃。滅諸三界種種戲論。尊行大仙說
0640b18: 下結勸也。謂此戒法是大仙之所說非餘下聖也。聖賢
0640b19: 之所讚歎。弟子之所行者。凡為佛弟子者。無不修
0640b20: 行此戒法。而入於涅槃者也。
0640b21: 五顧命教誡。
0640b22: 世尊涅槃時興起於大悲集諸比丘眾
0640b23: 與如是教誡莫謂我涅槃淨行者無護
0640b24: 我今說戒經亦善說毗尼我雖般涅槃
0640c01: 當視如世尊此經久住世佛法得熾盛
0640c02: 以是熾盛故得入於涅槃若不持此戒
0640c03: 如所應布薩喻如日沒時世界皆闇冥
0640c04: 釋　此復引世尊最後扶律。勸持此戒也。謂佛在
0640c05: 娑羅雙樹間。入涅槃時。而與教誡。正如父母。顧命
0640c06: 其子。較諸平日。慈心更切。與如是教誡。謂諸比丘
0640c07: 佛臨涅槃時。悲泣懊惱。世尊入滅後。我等無所依
0640c08: 怙故。佛言。莫謂我涅槃淨行者無護。我今說戒經。
0640c09: 亦善說毗尼。言戒經者。略則如前偈。廣即二百五
0640c10: 十學處。及比丘尼三百四十八戒。廣略教誡也。亦
0640c11: 善說毗尼者。通指律藏。及能生善滅惡之法也。言
0640c12: 善說者。佛為一切智。窮盡眾生根性。於二部戒中。
0640c13: 同制別制。事有輕重。制法多少。事法相當。無有乖
0640c14: 違。故曰善說也。我雖般涅槃。當視如世尊。此世尊
0640c15: 自言。我般涅槃有不涅槃者在。即是此戒。汝等當
0640c16: 視此戒。即是如來法身常住世間。故遺教經云。汝
0640c17: 等比丘於我滅後。當尊重珍敬波羅提木叉。如闇
0640c18: 遇明。如貧得寶。當知此戒則是汝等大師。若佛在
0640c19: 世無異此也。教令以戒為師。依戒而住。勿謂我滅
0640c20: 度後無所依也。故云當視如世尊。此經久住世。佛
0640c21: 法得熾盛。有秉羯磨者。有如說行者。因持律故正
0640c22: 法永昌。能使僧寶相繼。化化不絕。教理行果悉皆
0640c23: 具足。故云佛法得熾盛。以是熾盛故。得入於涅槃。
0640c24: 若不持此戒下反顯不持戒之過而誡之。若不持
0641a01: 此戒。如所應布薩。則正法疾滅。既無戒日舒光。法
0641a02: 輪墜地。修證無由。法性界中煩惱陰覆。悉皆闇冥。
0641a03: 喻如日沒時。世界皆闇冥不見道路歸趣無所矣。
0641a04: 六勸行布薩。
0641a05: 當護持是戒如牛愛尾和合一處坐
0641a06: 如佛之所說我已巳說戒經眾僧布薩竟
0641a07: 釋　此勸持戒。兼行布薩也。牛其狀如牛。尾有
0641a08: 五色而長。又曰長尾牛。人愛其尾而逐之。彼惜尾
0641a09: 故而亡其身。護戒是法。牛是喻。喻如持戒之人。
0641a10: 寧捨身命。護持禁戒。亦如牛忘身護尾也。和合
0641a11: 一處者。來者現前。或三寶事身囑授現前。故云
0641a12: 和合。如佛之所說者。謂如法如律如佛所教。法事
0641a13: 無違。人非別眾。故曰如佛之所說也。我已巳說下總
0641a14: 結一卷經文。謂二百五十戒相若廣若略。一一說
0641a15: 竟。故云布薩竟。
0641a16: 七總結迴向。
0641a17: 我今說戒經所說諸功德施一切眾生
0641a18: 皆共成佛道
0641a19: 釋　此一偈廣大迴向。謂我今說戒功德。不求人
0641a20: 天福報及權乘小果。普施法界眾生。同成佛道。
0641a21: 問曰。比丘律法本屬小教。今云共成佛道。其義何
0641a22: 從。答曰。圓人受法。無法不圓。既法華開顯之後。一
0641a23: 色一香無非中道。舉手低頭無不成佛。豈有戒法
0641a24: 而不圓頓。故法華玄義云。開粗者毗尼學即大乘
0641b01: 學。式叉式叉即大乘第一義。光非青黃赤白黑。三
0641b02: 歸五戒十善二百五十戒皆是摩訶衍。豈有粗戒
0641b03: 隔於妙戒。戒既即妙。人亦復然。汝實我子。即此義
0641b04: 也。豈有持戒不成佛道者乎。
0641b05: 
0641b06: 毗尼關要卷第十六終
