0607a08: 
0607a09: 
0607a10: 毗尼關要卷第十四
0607a11: 
0607a12: 清金陵寶華山律學沙門　德基　輯
0607a13: ○第七十八瞋打比丘戒
0607a14: 總釋。
0607a15: 此是共戒。尼犯亦同。大乘同制。若以怨報怨。以打
0607a16: 報打。罪結輕垢。若無端起瞋。及忿恨增上。不受懺
0607a17: 謝。犯重。律攝云。由伴屬事不忍煩惱。制斯學處。
0607a18: 緣起處。
0607a19: 佛在給孤獨園。
0607a20: 起緣人。
0607a21: 六一人瞋打十七比丘。其被打人高聲大喚。
0607a22: 比房比丘聞白佛。訶責結戒。
0607a23: 所立戒相。
0607a24: 若比丘瞋恚故不喜。打比丘者。波逸提。
0607b01: 釋義　瞋恚不喜者瞋名九惱及非處起瞋。恚者忿恨也。學人凡夫有。乃至阿
0607b02: 羅漢亦有。不喜心在。打者擊也。若身身分身方便。身者一切身是。身分者。若手若。若肘若膝。
0607b03: 若齒若爪甲。是名身分。身方便者。若捉杖瓦石等打。若遙擲。是名身方便。
0607b04: 犯緣　此戒具足三緣。方成本罪。一心生瞋恚。二
0607b05: 身器行打。三已巳著彼身。
0607b06: 定罪　此中犯者。以手石杖打比丘者。一切波逸
0607b07: 提。除杖手石。若以餘戶曲拂柄香爐柄桎
0607b08: 者。一切突吉羅。菩婆多云。若打三眾。突吉羅。
0607b09: 若打得戒沙彌盲瞎聾波利婆沙摩那埵比丘。
0607b10: 悉波逸提。若打他。或波羅夷。或僧殘。或偷蘭遮。
0607b11: 或波逸提。或突吉羅。若殺心打他。死者波羅夷。
0607b12: 不死。偷蘭遮。若婬亂心打比丘尼式叉摩那
0607b13: 沙彌尼白衣女人。悉僧殘。若無殺意。但瞋心打
0607b14: 比丘。波逸提。打不滿。突吉羅。摩得勒伽云。打
0607b15: 三種人。突吉羅。謂賊住本不和合本。犯戒。若以把
0607b16: 沙把豆等。擲眾比丘。隨所著得爾所。波逸提。不
0607b17: 著突吉羅。僧祇云。打比丘尼。偷蘭遮重於吉羅。輕於墮罪。
0607b18: 若惡象馬牛羊狗來。不得打。得捉。杖木瓦石等打
0607b19: 地。作恐怖相。若畜生來入塔寺中。觸突形像。壞
0607b20: 華果樹。亦得以杖木瓦石打地。恐怖令去。五分
0607b21: 云。打畜生。突吉羅。比丘尼波逸提。小三眾突吉
0607b22: 羅。是謂為犯。
0607b23: 開緣　不犯者。若有病須人椎打。若食噎須椎脊。
0607b24: 若共語不聞。而觸令聞。若睡時以轉側妥上。若往
0607c01: 來經行時共相觸。若掃地時。杖頭誤觸。一切無犯。
0607c02: 不犯者最初未制戒等。
0607c03: ○第七十九瞋搏戒
0607c04: 總釋。
0607c05: 此是共戒。尼犯亦同。大乘同制。煩惱緣起處起緣
0607c06: 人如前不異。但此戒以手搏十七。故制。
0607c07: 所立戒相。
0607c08: 若比丘瞋恚不喜。以手搏比丘者。波逸提。
0607c09: 釋義　搏者謂作打勢而擬其手。名之為搏。餘部名擬。擬者像也。為作打相　善見云。
0607c10: 手不著身。名手搏也　薩婆多云。此與前戒打擬為異。餘義盡同前戒。若打波逸提。舉擬欲打便止。突吉
0607c11: 羅。以打不滿故。此戒本意。不規打直欲掌擬令其惱怖。但擬波逸提。如本意欲女人身上出精。若遂意。僧
0607c12: 殘。若不出精。直摩捉便止。偷蘭遮。若本心直規摩捉樂意。僧殘。此二戒亦爾。
0607c13: 犯緣　此戒具足三緣。方成本罪。一心有瞋恚。二
0607c14: 所舉手足。三欲令惱怖。
0607c15: 定罪　此中犯者。瞋恚以手搏比丘。波逸提。除
0607c16: 手已巳。若戶拂柄香爐柄桎。一切突吉羅。十誦
0607c17: 云。以手掌掌向他。波逸提。舉餘身分向他。突
0607c18: 吉羅。五分云。手擬及。波逸提。不及。突吉羅。
0607c19: 律攝云。作打心而擬其手。初舉手時。便得本罪。
0607c20: 若一舉手向多苾芻。隨其多少。准人得罪。僧祇
0607c21: 云。擬比丘尼。偷蘭遮對首輕偷蘭也。擬式叉摩尼沙彌沙
0607c22: 彌尼。越毗尼。比丘尼波逸提。小三眾突吉羅。是
0607c23: 謂為犯。
0607c24: 開緣　不犯者。若他打舉手遮。若惡象來。若盜賊
0608a01: 來。若惡獸來。若持刺來。舉手遮。無犯。若渡水。若欲
0608a02: 從溝瀆泥水處過。相近舉手招喚餘比丘觸彼。若
0608a03: 彼不聞語。手挃令聞。若眠時。若行入出觸彼。若掃
0608a04: 地。若以杖誤觸。一切不故作。無犯。不犯者最初未
0608a05: 制戒等。
0608a06: ○第八十無根僧殘瞋謗戒
0608a07: 總釋。
0608a08: 此是共戒。尼犯亦同。大乘同制。即無事謗他良人
0608a09: 善人。向同法者說結輕垢。若向外人說犯重。律
0608a10: 攝云。由同梵行事不忍煩惱。制斯學處。
0608a11: 餘並同前。不出。
0608a12: 所立戒相。
0608a13: 若比丘瞋恚故。以無根僧伽婆尸沙謗者。波逸提。
0608a14: 釋義　根者。見根。聞根。疑根。見根者。實見弄墮精
0608a15: 見。與女身相觸。見粗惡語。見自歎身。或見媒嫁。若
0608a16: 餘人見從彼聞。是謂見根。聞疑准知。除此三根
0608a17: 已巳。以餘謗者。是為無根。
0608a18: 犯緣　此戒具足三緣。方成本罪。一心懷恚忿。二
0608a19: 實無三根。三言說了了。
0608a20: 定罪　此中犯者。瞋恚故以無根僧殘謗。說而了
0608a21: 了。波逸提。不了了。突吉羅。僧祇云。謗比丘尼。
0608a22: 偷蘭遮。謗式叉摩尼沙彌沙彌尼。越毗尼罪。
0608a23: 謗俗人。越毗尼心悔。律攝云。若窣吐羅罪謗。若
0608a24: 前人不領解語。咸得惡作。比丘尼波逸提。小三
0608b01: 眾突吉羅。是謂為犯。
0608b02: 開緣　不犯者。有見聞疑根。若說其實。欲令改悔。
0608b03: 而不誹謗。若戲笑語。疾疾語。獨語。夢中語。欲說此
0608b04: 錯說彼。無犯。不犯者最初未制戒等。
0608b05: 會詳　法苑云。瞋有二種報。一者常為他人求其
0608b06: 長短。謂因前世不能容物。稍不如意。即興嗔恨。故
0608b07: 感今生。被人伺求長短動輒得咎也。二者常為眾
0608b08: 人之所惱害。謂因前世瞋惱眾人。令不安隱。故感
0608b09: 今生。常被多人之所惱害也。
0608b10: ○第八十一輒入王宮閾戒
0608b11: 總釋。
0608b12: 此是共戒。尼亦同犯。大乘同制。末運尤所當慎。設
0608b13: 令喚請。亦不應輒入。若具大神力威德任從。不犯。
0608b14: 律攝云。由詣王宮事。并譏染煩惱。制斯學處。
0608b15: 緣起處。
0608b16: 佛在給孤獨園。末利夫人見佛聞法。得法眼淨。為
0608b17: 優婆私。還至宮中。勸波斯匿王。令得信樂。聽諸比
0608b18: 丘入出宮閤。無有障礙。
0608b19: 起緣人。
0608b20: 迦留陀夷往入王宮。時王與夫人晝日共眠。夫人
0608b21: 遙見尊者來。即起披衣。拂座令坐。夫人失衣墮地
0608b22: 形露。慚愧而蹲。尊者尋還。語諸比丘。波斯匿王第
0608b23: 一寶。我今悉見。諸比丘問知。白佛訶責結戒。
0608b24: 所立戒相。
0608c01: 若比丘剎利水澆頭王種。王未出。未藏寶而入。若過
0608c02: 宮門閾者。波逸提。
0608c03: 釋義　剎利水澆頭王種者。取四大海水。取白牛
0608c04: 右角。收拾一切種子。盛滿其中。置金輦上。使諸小
0608c05: 王輿王。與第一夫人共坐輦上。大婆羅門以水灌
0608c06: 王頂上。若是剎利種。水灌頂上。作如是立王。名為
0608c07: 剎利王。水澆頭種。若是婆羅門種。毗舍首陀羅種。
0608c08: 以水灌頂。作如是立王。亦名為剎利王。水澆頭種。
0608c09: 未出者。王未出婇女。未還本處。未藏寶者。金
0608c10: 銀真珠硨磲碼水精璃貝玉。一切眾寶瓔珞
0608c11: 而未藏舉薩婆多云。未藏寶者。王已巳出外。夫人未起。其進御時。所著寶衣。輕明照徹。內身
0608c12: 外現。以發欲意未藏。此衣名未藏寶　五分云。寶者所重之物。及諸女色。皆名為寶。若過宮
0608c13: 門閾者閾者門限也。門下橫木為內外之分限。
0608c14: 犯緣　此戒具足三緣。方成本罪。一是王宮。二無
0608c15: 緣入。三兩足過限。
0608c16: 定罪　此中犯者。若過宮門閾者。波逸提。若一
0608c17: 足在門外。一足在門內。發意欲去。若共期而不去。
0608c18: 一切突吉羅。除剎利種。若入餘粟散小王豪貴
0608c19: 長者家。入過門閾者。一切突吉羅。薩婆多云。王
0608c20: 及夫人大臣太子勢力強將入。不犯。入天龍鬼
0608c21: 神宮門。突吉羅。入空宮門。不犯。比丘尼波逸
0608c22: 提。三小眾突吉羅。是謂為犯。
0608c23: 開緣　不犯者。若王已巳出。若婇女還本處。所有金
0608c24: 寶瓔珞已巳藏舉。若有所奏白。若被請喚。或為力勢
0609a01: 所執持去。若命難。梵行難。一切無犯。不犯者最初
0609a02: 未制戒等。
0609a03: 會詳　律攝云。入王宮有十過失。一宮人有娠。便
0609a04: 疑苾芻行不淨行。二宮中失物。三密言出外。四王
0609a05: 子有損。五王身有損。六舉大臣。七黜國相。八國人
0609a06: 苦害。九往征餘國。十輒聚軍師。如是等事咸疑苾
0609a07: 芻。
0609a08: ○第八十二捉寶物戒
0609a09: 總釋。
0609a10: 此是共戒。尼犯亦同。大乘為眾生故。不問處所。但
0609a11: 酌機緣。此是制罪。律攝云。由珍寶事多貪煩惱。
0609a12: 制斯學處。此戒三緣合結。
0609a13: 緣起處。
0609a14: 佛在給孤獨園。有外道弟子道行止息。忘千兩金
0609a15: 囊而去。
0609a16: 起緣人。
0609a17: 眾多比丘從後來。見此金囊。自相謂言。且持去。若
0609a18: 有主識者當還。即持去。時彼居士前行數里。乃憶
0609a19: 疾還。諸比丘遙見。必是金主。即問言。欲何所至。報
0609a20: 言。我於某處止息。忘千兩金囊。今往取之。諸比丘
0609a21: 即出金囊示之言。是汝物非耶。報言是。但此中物
0609a22: 何故少。比丘言。正得爾許耳。居士即詣官了之王。
0609a23: 波斯匿問諸比丘。比丘言。我等所得止有此耳。居
0609a24: 士言。我所有物者乃至若干。王即人。如彼所說
0609b01: 斤兩。取庫中金來著囊中。其囊不受。王言。此非汝
0609b02: 物。汝更自求去。即治其罪。更稅家財物并此金。一
0609b03: 切入官。諸比丘聞白佛。呵責結戒。不得捉寶。舍衛
0609b04: 城中諸女人節會日。毗舍佉母。莊嚴瓔珞。從祇桓
0609b05: 邊過念言。不宜著瓔珞具見佛。脫身寶衣。積置樹
0609b06: 下見佛。佛為說法。甚大歡喜。心存於法。忘取還家。
0609b07: 比丘見不敢取白佛。佛言。聽在僧伽藍內。見有遺
0609b08: 物。為不失堅牢。故取舉之。更結除僧伽藍中。有眾
0609b09: 多比丘。從拘薩羅國。至一無住處村止宿。巧師家
0609b10: 巧師以金銀置舍內而去。比丘為守護。故竟夜不
0609b11: 眠。還以白佛。佛言。在他家止宿時。若屋中有物。為
0609b12: 堅牢不失。故應收舉。又開及寄宿處。當如是說戒。
0609b13: 所立戒相。
0609b14: 若比丘若寶及寶莊自捉。若教人捉。除僧伽藍中
0609b15: 及寄宿處。波逸提。若比丘在僧伽藍中若寄宿處捉
0609b16: 寶。若以寶莊飾自捉教人捉。當作是意。若有主識者
0609b17: 當取。作如是因緣。非餘。
0609b18: 釋義　寶者。金銀。真珠。琥珀。硨磲。碼。璃。貝玉。
0609b19: 生像金。寶莊者。銅鐵鉛鍚白鑞以諸寶莊
0609b20: 也。自捉教人捉。除僧伽藍中。及寄宿處謂開此二處自
0609b21: 捉教他。此為非犯。外捉不開故也　薩婆多云。若僧籬墻外。復非白衣住處不應取。　若比丘
0609b22: 在僧伽藍內若舍內。若寶若寶莊自捉若教人
0609b23: 捉。當識囊器相。識褁相。識繫相。應解囊器看知。幾
0609b24: 連綴。幾未連綴。幾方幾圓。幾故幾新。若有求索者。
0609c01: 應問言。汝物何似。若相應應還。若不相應語言。我
0609c02: 不見如是物。若有二人俱來索。應問言。汝物其形
0609c03: 何似。若言相應還。若不相應當語言。我不見如是
0609c04: 物。若二人語俱相應。應持物著前語言。是汝等物。
0609c05: 各取。若有主識者當取。作如是因緣非餘此謂雖開
0609c06: 聽自他舉捉未取之間。當作是念。此非我物。有主識者當還之。為彼藏舉堅牢。作如是因緣。非為餘事也。
0609c07: 犯緣　此戒具足三緣。方成本罪。一是寶物。二非
0609c08: 伽藍及舍內。三自捉教他。
0609c09: 定罪　此中犯者。在僧伽藍內若舍內。若寶若寶
0609c10: 莊若自捉若教人捉。若不識囊相褁相繫相。突
0609c11: 吉羅。若不解囊。不看幾連綴。幾未連綴。幾方幾
0609c12: 圓。幾新幾故。一切突吉羅。十誦云。捉偽珠。突吉
0609c13: 羅。人間金銀寶地器。比丘不應行坐。用天上
0609c14: 金銀寶地器。比丘應行坐用。根本雜事云。不
0609c15: 應於寶器中食。或往天上。或至龍宮。無餘雜器者。
0609c16: 設金寶器亦應取食。律攝云。若觸輪王七寶。隨
0609c17: 其所應。得輕重罪。一得眾教觸女寶得僧殘。二得墮罪觸珠
0609c18: 寶及輪寶也。餘四無犯謂主丘主藏馬象四寶是。比丘尼波逸提。小
0609c19: 三眾突吉羅。是謂為犯。
0609c20: 開緣　不犯者。若至僧伽藍內若寄宿處。若寶若
0609c21: 寶莊若自捉若教人捉。識囊相褁相繫相。解看
0609c22: 知幾連綴幾未連綴。及方圓故新。乃至來索。語相
0609c23: 應者令持去。若是供養塔寺莊嚴具為堅牢故收
0609c24: 舉。如是一切無犯。不犯者最初未制戒等。
0610a01: 會詳　根本云。時諸苾芻咸皆有疑。以何因緣毗
0610a02: 舍佉母不失錢財。佛告諸苾芻。乃往古昔迦葉波
0610a03: 佛涅槃之後。有一老母。奉持戒行時訖。栗王宮人
0610a04: 遊戲園中遺瓔珞具。時彼老母得此瓔珞。繫竹竿
0610a05: 頭上。欲求本主。時王遣人尋此瓔珞。於老母處得
0610a06: 已巳奉王。王見物喜。其奇異。嗟歎老母。問曰。既有
0610a07: 好心。理合嘉賞。今何所欲。老母白王。更無所欲。不
0610a08: 求現利。願以此緣。於未來世所生之處。得不失財
0610a09: 報。由昔淨心。今受斯果。往時老母者。即毗舍佉母
0610a10: 是。由於往時不藏他物發願力故。於生生中。雖失
0610a11: 珍寶。終還獲得。是故苾芻得他物時。勿盜藏舉。如
0610a12: 是應學。
0610a13: ○第八十三非時入聚落戒
0610a14: 總釋。
0610a15: 此是共戒。尼犯亦同。大乘同學。息世譏嫌故。律
0610a16: 攝云。由入村事招俗譏謗。制斯學處。此戒二緣合
0610a17: 結。
0610a18: 緣起處。
0610a19: 佛在給孤獨園。
0610a20: 起緣人。
0610a21: 難陀非時入村。與諸居士摴蒱。比丘勝。居士不
0610a22: 如。以慳嫉故便言。比丘晨朝入村為乞食故。非時
0610a23: 入村。為何事耶。諸比丘聞白佛。訶責結戒。比丘或
0610a24: 有僧事塔寺事瞻病人事。佛言。聽有因緣囑授已巳
0610b01: 入聚落。不知囑授何人。佛言。當還囑比丘。若獨處
0610b02: 一房。當囑授比房者。當如是說戒。
0610b03: 所立戒相。
0610b04: 若比丘非時入聚落。不囑比丘者。波逸提。
0610b05: 釋義　時者。從明相出至中。非時者。從中後至
0610b06: 明相未出廣釋如非時食戒。囑者薩婆多云。入聚落時。若總白入聚落。隨意所至
0610b07: 也。若別相白。若先不白隨見異寺。比丘白不犯應云。大德一心念。我某甲比
0610b08: 丘非時入聚落。至某城邑聚落。某甲舍前人答言。
0610b09: 可爾此別相白。僧祇云。應言長老我非時入聚落。前人
0610b10: 答言可爾此謂總白也。
0610b11: 犯緣　此戒具足三緣。方成本罪。一是非時。二有
0610b12: 緣不囑。三已巳入門。
0610b13: 定罪　此中犯者。非時不囑授。動足初入門波
0610b14: 逸提。一在門內。一在門外。方便欲去而不
0610b15: 去。一切突吉羅。十誦云。若白已巳入聚落。還所住
0610b16: 處。即以先白。復至聚落。波逸提。若不白入聚落。
0610b17: 隨經過大小巷。隨得爾所。突吉羅。隨入白衣家。一
0610b18: 一波逸提。若八難中一一難起。不犯。僧祇云。
0610b19: 二比丘在阿練若住。欲俱行。展轉相白。若一人說
0610b20: 已巳行。後人復欲行。應白餘比丘。若無餘比丘應作
0610b21: 是念。若道中門。若聚落邊見比丘當白。白已巳然
0610b22: 後入。摩得勒伽云。若無比丘。應白餘四眾。比
0610b23: 丘尼波逸提。小三眾突吉羅。是謂為犯。
0610b24: 開緣　不犯者。營僧事塔寺事瞻病人事。囑授比
0610c01: 丘道由村過。若有所啟白。若為請喚。或為力勢所
0610c02: 執。或被繫縛將去。或命難。梵行難。無犯。律攝云。
0610c03: 若阿蘭若苾芻須入中。或路在兩村中間。若乘
0610c04: 空入。若無苾芻囑餘俗人者。無犯。不犯者最初
0610c05: 未制戒等。
0610c06: ○第八十四作高戒
0610c07: 總釋。
0610c08: 此是共戒。尼犯亦同。大乘同學。律攝云。由臥具
0610c09: 事憍恣煩惱。制斯學處。
0610c10: 緣起處。
0610c11: 佛在給孤獨園。
0610c12: 起緣人。
0610c13: 迦留陀夷預知。世尊必從此道來。即於道中。敷高
0610c14: 好座。佛言。當知此癡人。內懷弊惡。訶責結戒。
0610c15: 所立戒相。
0610c16: 若比丘作繩木。足應高如來八指。除入陛孔上。
0610c17: 截竟若過者。波逸提。
0610c18: 釋義　足應高如來八指律攝云。謂中人一肘　薩婆多云。一指二寸也
0610c19: 　八指該有一尺六寸。不得過。除入陛孔上陛孔者。即卯眼。是謂除入卯孔準頭已巳還。
0610c20: 餘外有一尺六寸。為定量。截竟過者截竟即是作竟過量。犯墮。作而未竟。罪得方便
0610c21: 　薩婆多云。所以不入捨墮者。以截斷故。截使應量。入僧中悔。
0610c22: 犯緣　此戒具足三緣。方成本罪。一自為作。二
0610c23: 作不應量。三過作已巳成。
0610c24: 定罪　此中犯者。自作繩木。足應高八指。截
0611a01: 竟過者。波逸提。作而不成。突吉羅。若為他作
0611a02: 成不成。一切突吉羅。十誦云。應截己巳悔過。若未
0611a03: 截僧應令截。不不聽。盡突吉羅。五分云。得
0611a04: 高施。應作是念。此不如法。我更截。不作是念
0611a05: 受。波逸提。僧祇云。若自作終日坐上。一波夜提。
0611a06: 起已巳還坐。一一波夜提。他而坐上者。越毗
0611a07: 尼罪。支亦應量。當使堅牢。若客比丘來次
0611a08: 第付。得過量。應語知事者言。借我鋸來。問作
0611a09: 何等。答言。此過量。欲截令如法。若知事者言莫
0611a10: 截。檀越見者或能不喜。若不久住者。鑿地埋。齊
0611a11: 量止。若久住。應齊埋處。木筒盛勿使壞。若檀越
0611a12: 家坐高。不應懸坐。應索承机。或索摶木承
0611a13: 足。若福德舍中高坐者。無犯。薩婆多云。若下
0611a14: 濕處。聽八指支。過八指盡犯也。比丘尼波逸
0611a15: 提。小三眾突吉羅。是謂為犯。
0611a16: 開緣　不犯者。若作足高八指。若減八指。若他施
0611a17: 已巳成者。截而用之。若脫。無犯。不犯者最初未
0611a18: 制戒等。
0611a19: ○第八十五兜羅綿貯褥戒
0611a20: 總釋。
0611a21: 此是共戒。尼犯亦同。大乘同學。律攝云。由惱他
0611a22: 事。制斯學處。
0611a23: 緣起處。
0611a24: 佛在給孤獨園。
0611b01: 起緣人。
0611b02: 六作兜羅綿貯繩木大小褥。居士譏嫌。無
0611b03: 有慈心。斷眾生命。似王大臣。諸比丘聞。白佛訶責
0611b04: 結戒。
0611b05: 所立戒相。
0611b06: 若比丘作兜羅綿貯繩木大小褥成者。波逸提。
0611b07: 釋義　兜羅綿者。白楊樹華。楊柳華。蒲臺華名義集云。
0611b08: 兜羅綿或云羅綿。羅是樹名。綿從樹生。因而立名。即如柳絮蘆荻等花也　薩婆多云。兜羅者。草木
0611b09: 花綿之總稱也。貯者律攝云。謂於上散布其綿。便用布禪。隨時掩覆。大褥者為
0611b10: 坐臥故。小褥者為坐故大小雙遮。俱不聽也　薩婆多云。以世人所畜故。又
0611b11: 人所嫌故。喜生蟲故。又若臥煖上後得寒。及粗時。不堪忍故。成者。波逸提
0611b12: 犯緣。此戒具足三緣。方成本罪。一是兜羅綿。二
0611b13: 貯褥。三作已巳成。
0611b14: 定罪　此中犯者。若自作。教他作成者。波逸提。
0611b15: 不成。突吉羅。若為他作成不成。一切突吉羅。
0611b16: 五分云。若坐。坐坐波逸提。若臥。臥臥波逸提。
0611b17: 若他與受。波逸提。要先棄然後悔過。若不爾。罪
0611b18: 益深。僧祇云。若貯枕。枕頭支足。越毗尼罪。若
0611b19: 病枕頭支足。無罪。若兜羅貯皮枕得。二越毗尼
0611b20: 罪。若為律師法師敷尼師壇及坐具。散華著上。
0611b21: 不得坐拂而坐。無罪。根本云。絮應撤去。罪應
0611b22: 說悔。對說罪者。應問言。絮撤去未。若不問者。得惡
0611b23: 作罪。比丘尼波逸提。小三眾突吉羅。是謂為犯。
0611b24: 開緣　不犯者。若鳩羅草未見翻譯。文若草十誦文闍草。五分文
0611c01: 柔草。未見翻譯。娑婆草此草甚為柔翻云膩草。若以毳獸毛也劫貝木棉
0611c02: 花也碎弊物。若用作支肩物。作輿上枕。無犯。不犯者
0611c03: 最初未制戒等。
0611c04: ○第八十六作骨牙角針筒戒
0611c05: 總釋。
0611c06: 此是不共戒。尼不同犯。大乘同學。律攝云。由針
0611c07: 筒事譏嫌煩惱。制斯學處。
0611c08: 緣起處。
0611c09: 佛在耆闍崛山。
0611c10: 起緣人。
0611c11: 有信樂工師。為比丘作骨牙角針筒。廢其家業。財
0611c12: 物竭盡。無復衣食。世人譏嫌。求福得殃。諸比丘聞
0611c13: 白佛。呵責結戒。
0611c14: 所立戒相。
0611c15: 若比丘作骨牙角針筒刳刮。成者。波逸提。
0611c16: 釋義　骨者僧祇云。象馬牛駝龍等骨及餘骨等。牙者象牙魚牙摩伽羅牙牙
0611c17: 及餘牙等。角者牛角水牛角犀角鹿角羊角等。針筒者律攝云。有二種應畜。一葦。二鐵。
0611c18: 又有四種針筒。應畜銅鐵石及赤銅。不應用金銀璃等寶作。畜針筒者。應密藏舉。刳刮
0611c19: 者刳者剖盧其中。刮者刮削摩治。使令光澤　薩婆多云。針筒者。以是小物故。所以不入三十事
0611c20: 中。又應破故。若還主。主不受。若與他則生惱。施僧則非法。唯毀棄貪好故。不淨故犯也。
0611c21: 犯緣　此戒具足四緣。方成本罪。一心存貪好。二
0611c22: 用骨牙角。三是作針筒。四自作已巳成。
0611c23: 定罪　此中犯者。若作骨牙角針筒。自作教他刳
0611c24: 刮成者。波逸提。不成。突吉羅。若為他作成不
0612a01: 成。一切突吉羅。律攝云。若得先成者受用。無犯。
0612a02: 若對苾芻說悔罪時。彼應問曰。所作針筒已巳打碎
0612a03: 未。若不問。得惡作罪。僧祇云。不破悔過者。越毗
0612a04: 尼罪。尼等四眾突吉羅。是謂為犯。
0612a05: 開緣　不犯者。若鐵。若銅。若鉛錫。若白鑞。若竹。若
0612a06: 木。若葦。若舍羅草即是甘蔗草用作針筒。不犯。若作錫
0612a07: 杖頭鏢。若作傘子今時穿絨為嚴。作子連綴如瓔珞。及斗頭
0612a08: 鏢即傘頂也。如今時作銀頂。若作曲。若作刮污刀。若作如意。
0612a09: 若作玦。若作匙。若作杓。若作衣用刮衣令光直。或用
0612a10: 刻為痕。使針行之。以直也。若作眼藥篦。若作刮舌刀。若作擿齒
0612a11: 物。若作桃耳篦。若作禪鎮比丘坐禪。時聽作禪。鎮置額上。以自警覺　十
0612a12: 誦云。禪鎮作孔已巳。以繩貫孔中。繩頭施粈。挂耳上。去額前四指。著禪鎮。禪鎮一墮聽一舒。二墮二舒。
0612a13: 三墮應起行。若作熏鼻筒律攝云。吸鼻筒。此筒法長十二指。以鐵作。或一嘴雙嘴。
0612a14: 吸入鼻。可治諸疾。如是一切無犯。不犯者最初未制戒等。
0612a15: ○第八十七過量作具戒
0612a16: 總釋。
0612a17: 此是不共戒。尼制不同。大乘同學。律攝云。由不
0612a18: 依量。制斯學處。此戒二緣合結。
0612a19: 緣起處。
0612a20: 佛在給孤獨園。時世尊不受請檀越送食。諸佛常
0612a21: 法若不受請。行諸房舍。見眾僧臥具。敷在露地。
0612a22: 不淨所污。時天大暴雨。佛以神力。令臥具不為雨
0612a23: 漬。諸比丘還以此因緣告言。乃至不為雨漬。當知
0612a24: 此污。是有欲人非是無欲人。是有瞋恚人非是無
0612b01: 瞋恚人。是癡人非是無癡人也。若外道仙人離欲
0612b02: 者。無有此事。況阿羅漢。若比丘念不散亂而睡眠
0612b03: 者。無有此事。況阿羅漢。自今已巳去。聽比丘為障身
0612b04: 障衣障臥具故。作尼師壇事鈔云。為身者。恐坐地上。有所損故。為衣者。恐
0612b05: 無所替。三衣易壞故。為臥具者。恐身不淨污僧榻故。不將餘用。今時持用禮佛及僧。反為恭敬。此非聖
0612b06: 意。
0612b07: 起緣人。
0612b08: 六便多作廣長尼師壇。訶責結戒。迦留陀夷體
0612b09: 大。尼師壇小。不得坐。知佛從此道過。便在道邊。手
0612b10: 挽欲令廣大。世尊知而故問。答言。欲令廣大。是故
0612b11: 挽耳。佛告諸比丘。聽更益廣長各半磔手。當如是
0612b12: 說戒。
0612b13: 所立戒相。
0612b14: 若比丘作尼師壇。當應量作。是中量者。長佛二磔手。
0612b15: 廣一磔手半。更增廣長各半磔手。若過截竟。波逸提。
0612b16: 釋義　尼師壇者。敷下坐根本云。尼師但那。唐言敷具。謂敷僧臥具上隨
0612b17: 時坐臥也。長佛二磔手。廣一磔手半此明本制數量。更增廣長
0612b18: 各半磔手則橫量有三尺二寸。豎量該四尺也。義淨律師云。然其大量與自身等。頂上餘
0612b19: 有一磔手。在斯乃與臥具相當。若其量小不堪替臥。律攝云。尼師但那應量
0612b20: 重。作疊為三分。在下一分應截斷作葉。與三衣葉
0612b21: 同所以南山律祖錯裁坐具。天人指授。乃作如法。以垂後式。
0612b22: 犯緣　此戒具足三緣。方成本罪。一為己巳作。二違
0612b23: 教過量。三造作已巳成。
0612b24: 定罪　此中犯者。作尼師壇。若長過量。廣不過量。
0612c01: 廣過量。長不過量。廣長俱過量。若自作。若教他作。
0612c02: 成。波逸提。不成。突吉羅。若為他作成不成。突
0612c03: 吉羅。僧祇云。尼師壇是隨坐衣。不得作三衣。不
0612c04: 得淨施。及取薪草盛巨磨。唯得敷坐。若道路行得
0612c05: 長。疊著衣囊上肩上擔。十誦云。應截斷已巳悔過。
0612c06: 若未截。僧應令截。尼等四眾突吉羅。是謂為
0612c07: 犯。
0612c08: 開緣　不犯者。應量作。或減量作。若從他得。已巳成
0612c09: 者裁割如量。若疊作兩重。無犯。不犯者最初未制
0612c10: 戒等犯緣定罪開緣後三戒並同。
0612c11: 會詳　戒壇經云。尼師壇如塔之有基也。汝今受
0612c12: 戒。即五分法身基也。良以五分由戒而成。若無坐
0612c13: 具。以坐汝身。則五分定慧無所從生。
0612c14: ○第八十八過量作覆瘡衣戒
0612c15: 總釋。
0612c16: 此是不共戒。尼不同制。大乘同學。律攝云。由諸
0612c17: 苾芻過量而作。制斯學處。
0612c18: 緣起處。
0612c19: 佛在給孤獨園。諸比丘患瘡疥。膿血流出。污衣污
0612c20: 臥具。佛言。聽畜覆瘡衣。諸比丘覆瘡。衣粗。多毛著
0612c21: 瘡。舉衣患痛。佛言。聽大價細衣覆瘡上。著涅槃
0612c22: 僧。若至白衣家請坐時。應語言。我有患。若主人言。
0612c23: 但坐。當褰上涅槃僧。以此衣覆瘡而坐。
0612c24: 起緣人。
0613a01: 六便多作廣長覆瘡衣。諸比丘問。佛制三衣不
0613a02: 得過。此是何衣。六言。是覆瘡衣。諸比丘嫌責。白
0613a03: 佛呵責結戒。
0613a04: 所立戒相。
0613a05: 若比丘作覆瘡衣。當應量作。是中量者。長佛四磔手。
0613a06: 廣二磔手。裁竟過者。波逸提。
0613a07: 釋義　覆瘡衣者。有種種瘡病。持用覆身。長佛
0613a08: 四磔手。廣二磔手者長有六尺四寸。廣則三尺二寸。此為定量。裁竟過
0613a09: 者成犯。
0613a10: 犯緣　如上過量作具戒。
0613a11: 定罪　此中犯者如前不異。十誦云。乃至瘡瘥後十日
0613a12: 若過。是畜。波逸提應同長衣犯捨墮。僧祇云。若屈量縮量。
0613a13: 水洒量欲令乾已巳長大作成。波夜提。受用。越毗
0613a14: 尼罪。尼等四眾突吉羅。是謂為犯。
0613a15: 開緣　不犯者亦如前同。
0613a16: ○第八十九過量作雨衣戒
0613a17: 總釋。
0613a18: 此是不共戒。尼不同制。大乘同學。律攝云。由諸
0613a19: 苾芻過量而作。制斯學處。
0613a20: 緣起處。
0613a21: 佛在給孤獨園。毗舍佉母作雨浴衣。遣人持詣僧
0613a22: 伽藍中。與諸比丘。
0613a23: 起緣人。
0613a24: 六聞聽作雨浴衣。便多作廣大雨浴衣。諸比丘
0613b01: 白佛。訶責結戒。
0613b02: 所立戒相。
0613b03: 若比丘作雨浴衣。應量作。是中量者。長佛六磔手。廣
0613b04: 二磔手半。過者裁竟。波逸提。
0613b05: 釋義　雨浴衣者。諸比丘著在雨中洗浴。長佛六
0613b06: 磔手。廣二磔手半長有九尺六寸。廣有四尺。是為應量。若過量裁竟。悔罪。
0613b07: 犯緣定罪開緣並如前。
0613b08: 會詳　薩婆多云。凡比丘浴。若露覆室。要不共白
0613b09: 衣。及覆上身。要當著竭支即僧祇支是掩腋衣也。一當有羞
0613b10: 愧。二喜生他欲想故。昔有羅漢比丘洗浴。有一比
0613b11: 丘見其身體鮮淨細。便生欲心。後不久男根墮
0613b12: 落。即有女根。休道為俗生子。後遇見。便識知本所。
0613b13: 因羅漢教令悔過。用心純至。還得男根故。宜不露
0613b14: 形也。婬持戒大比丘及沙彌罪同破七寶塔。勸人
0613b15: 令出家精進。斯福同塔也。
0613b16: ○第九十與佛等量作衣戒
0613b17: 總釋。
0613b18: 此是不共戒。尼不同制。大乘同學。律攝云。由招
0613b19: 譏過。制斯學處。
0613b20: 緣起處。
0613b21: 佛在釋翅搜尼拘類園中。尊者難陀短佛四指此云
0613b22: 歡喜。是佛親弟。姨母大愛道生。與佛身相似。有三十相。唯少白毫相千輻輪相。身長一丈五尺四寸。四月
0613b23: 九日生。佛後度令出家。為說胎經。獲阿羅漢果。於佛聲聞弟子中。善護諸根。能防外境。最為第一。諸
0613b24: 比丘遙見彼來。謂是佛來。即起奉迎。至乃知是難
0613c01: 陀。彼此慚愧。諸比丘白佛。佛制難陀比丘著黑衣。
0613c02: 起緣人。
0613c03: 六與如來等量作衣。或過量作。諸比丘白佛。訶
0613c04: 責結戒。
0613c05: 所立戒相。
0613c06: 若比丘與如來等量作衣。或過量作者。波逸提。是中
0613c07: 如來衣量者。長佛十磔手。廣六磔手。是謂如來衣量。
0613c08: 釋義　等量過量下明制戒法。以下明定衣量。如來衣量者長
0613c09: 佛十磔手廣六磔手薩婆多云。佛身丈六。常人半之。衣量廣長皆應半也。佛弟
0613c10: 難陀短佛四指。衣應減長中一尺廣中四寸。難陀先著上衣。佛著中衣。今不聽過等。聽著下衣。常人則下
0613c11: 中下也。又佛衣如金詰。施加毛。色亦爾故。難陀衣宜當覆沙。令同比丘衣色。文覆沙者。此云壞色。准量
0613c12: 則佛衣長一丈六尺。廣有九尺六寸。謂以長短壞色。用別如來衣之色量也。
0613c13: 犯緣定罪開緣亦如前戒。
0613c14: 會詳　僧祇云。作時或減量。不得過量。當隨自身
0613c15: 量。是僧伽黎有三種。上者長五肘廣三肘。中者長
0613c16: 五肘一不舒手。廣三肘一不舒手。下者長四肘半
0613c17: 廣三舒一不舒手。多羅僧亦爾。安陀會上中二
0613c18: 種亦爾。下者長四肘半。廣二肘一不舒手。律攝
0613c19: 云。若減此量不得罪。若過五肘已巳上。皆得惡作。
0613c20: 五分云。肘量長短不定。佛令隨身分量。律云。度
0613c21: 身而衣故也。
0613c22: 三結問。
0613c23: 諸大德。我已巳說九十波逸提法。今問諸大德。是中清
0613c24: 淨不三問。
0614a01: 四勸持。
0614a02: 諸大德。是中清淨默然。故是事如是持。
0614a03: ●六四悔過法。分四。初總標。二別列戒相。三結
0614a04: 問。四勸持。
0614a05: 初總標。
0614a06: 諸大德。是四波羅提提舍尼法。半月半月說。戒經中
0614a07: 來。
0614a08: 釋　波羅提提舍尼者。此無正翻。事鈔准義翻。向
0614a09: 彼悔從對治境以立名。律攝問曰。自餘諸罪亦
0614a10: 聽對說。云何於此得對說名。答曰。謂於住處。現有
0614a11: 苾芻。皆須一一別對陳說。不同餘罪。故受別名。又
0614a12: 犯罪已巳。即須陳說。不得停息。亦異餘罪詳斯四法。事同貪惱。
0614a13: 由生二過故佛禁之。一以飲食長自煩惱。二由無厭退他信敬。今此悔篇雖次墮章。然其罪事逾於逸提。
0614a14: 二別列戒相。分四。初從非親尼受食。乃至第四
0614a15: 恐怖處取食也。
0614a16: ○第一受非親尼食戒
0614a17: 總釋。
0614a18: 此是不共戒。尼不同制。大乘但觀可受不可受。不
0614a19: 問親里非親里。然在末世。與尼絕為是。律攝
0614a20: 云。由苾芻尼事譏嫌煩惱。制斯學處。此戒四緣合
0614a21: 結。
0614a22: 緣起處。
0614a23: 佛在給孤獨園。時世穀貴。人民譏餓。乞求難得。
0614a24: 起緣人。
0614b01: 蓮華色比丘尼乞食。所得盡持與比丘。如是三日
0614b02: 不得食。有長者乘車覲王。驅人避道。尼因避道。墮
0614b03: 深泥中。面掩地而臥。長者慈愍。人扶起。問知其
0614b04: 故譏嫌。比丘不知義讓。諸比丘聞。白佛訶責結戒。
0614b05: 諸比丘不敢受親里尼食。佛言。聽受病比丘疑。不
0614b06: 敢受非親尼食。佛言聽受。非親尼持食。置地不敢
0614b07: 取。或使人授與。亦不敢取。佛言聽受。當如是說戒。
0614b08: 所立戒相。
0614b09: 若比丘入村中。從非親里比丘尼。若無病。自手取食
0614b10: 食者。是比丘應向餘比丘悔過言。大德。我犯可訶法
0614b11: 所。不應為我。今向大德悔過。是法名悔過法。
0614b12: 釋義　中者必以村中成犯　薩婆多云。若天祠中多人聚中與。若沙門住處與。
0614b13: 聚落外與。比丘尼坊舍中與。不犯　非親如前。病者僧祇云。不謂小小病。謂疥癩黃爛。瘡病癰
0614b14: 痤。人所惡賤。是名為病。自手取食食者自手取食者。顯非置地與。使人持與。謂手
0614b15: 從尼授受食者。必須入咽而得罪。故曰自手取食食也。是比丘應向餘比丘
0614b16: 悔過言此犯罪比丘應向餘清淨持戒者對說悔罪悔。過言者。即自陳首所犯事。下文乃是
0614b17: 悔詞。大德。我犯可訶法正陳罪體。所不應為世尊所遮。非比丘所應。為
0614b18: 事自責之詞也。我今向大德悔過不敢覆匿而陳露也。僧祇云。前人
0614b19: 應問汝見罪不。答云見罪。語言。慎莫更作。答言。頂
0614b20: 戴持是法。名悔過法總結上文。
0614b21: 犯緣　此戒具足四緣。方成本罪。一是村中。二身
0614b22: 無病。三非非親里。四自手取食食。
0614b23: 定罪　此中犯者。入村中從非親里比丘尼若不
0614b24: 病自手受食。食咽咽提舍尼。五分云。若比丘在
0614c01: 外。尼在內。比丘在村內。尼在村外。若比丘在
0614c02: 空。尼在地。若比丘在地。尼在空。如是受食。皆突吉
0614c03: 羅。僧祇云。非親里尼邊自手受飲食時。越毗尼
0614c04: 罪。食時。犯悔過法。非親里非親想。非親里
0614c05: 疑。皆犯悔過。非親里親里想。親里非親里想。
0614c06: 親里疑。皆越毗尼罪。親里親里想。無犯。為
0614c07: 餘人受。越毗尼罪。為病人受。無罪。尼等四眾
0614c08: 突吉羅。是謂為犯。
0614c09: 開緣　不犯者。受親里尼食。若病。若置地與。使人
0614c10: 與。若在僧伽藍中。若在村外與。若在比丘尼寺內
0614c11: 與。無犯。律攝云。若尼為施主施食。非乞得受取。
0614c12: 無犯。不犯者。最初未制戒等。
0614c13: ○第二不止尼指授食戒
0614c14: 總釋。
0614c15: 此是不共戒。尼不同制。大乘同學。律攝云。由飲
0614c16: 食事譏嫌煩惱。制斯學處。
0614c17: 緣起處。
0614c18: 佛在給孤獨園。
0614c19: 起緣人。
0614c20: 多比丘與六在白衣家內食。六尼為六索
0614c21: 飯。與此。與此飯。而捨中間不與。乃越次與。六
0614c22: 而食之。諸比丘嫌責。白佛訶責結戒。
0614c23: 所立戒相。
0614c24: 若比丘至白衣家內食。是中有比丘尼。指示與某甲
0615a01: 。與某甲飯。比丘應語彼比丘尼。如是言。大姊且止。
0615a02: 須比丘食竟。若無一比丘語彼比丘尼如是言。大姊
0615a03: 且止。須比丘食竟者。是比丘應悔過言。大德。我犯可
0615a04: 訶法所。不應為我。今向諸大德悔過。是法名悔過法。
0615a05: 釋義　白衣家內者。有男女者是。指示與某甲
0615a06: 與某甲飯指示者。即指教檀越。偏與其食大姊且止。須比丘食
0615a07: 竟大姊乃稱呼之詞。且止即遮止之語。須待比丘食竟。或言且止少時待諸比丘食竟。或言小住
0615a08: 待諸比丘食竟。或言小待諸比丘食竟。若止者善。不止者第二。第三語令止也。若無一
0615a09: 比丘下結成所犯。
0615a10: 犯緣　此戒具足四緣。方成本罪。一在白衣家。二
0615a11: 大尼偏指與食。三見聞不止。四受食入咽。
0615a12: 定罪　此中犯者。若無一比丘語言。大姊小止。須
0615a13: 比丘食竟。而食者。咽咽提舍尼。五分云。餘二女
0615a14: 眾教益食不語言小者。突吉羅。比丘教益食
0615a15: 不平等。突吉羅。僧祇云。若不語受者。越毗尼罪。
0615a16: 食者。犯悔過法。不滿三呵而食者。越毗尼罪。
0615a17: 滿三訶不止食者。無罪。一人訶已巳一切食。無
0615a18: 罪。不見不聞者食。無罪。律攝云。若在門外食。應
0615a19: 問門內無苾芻尼指授食不。若不問者。得惡作罪。
0615a20: 若見有尼出入。亦應問之。若不問者。亦得惡作
0615a21: 罪。尼等四眾突吉羅。是謂為犯。
0615a22: 開緣　不犯者。若語言。大姊且止。須比丘食竟。若
0615a23: 尼自為檀越。若檀越設食。令尼處分。若不故作
0615a24: 偏為。與此置彼。如是一切無犯。僧祇云。若檀越
0615b01: 未曾請僧。不知儀法。爾時尼得。教安置形像。教益
0615b02: 食法。然後應坐。不犯者最初未制戒等。
0615b03: ○第三學家受食戒
0615b04: 總釋。
0615b05: 此是不共戒。尼不同制。大乘同學。律攝云。由乞
0615b06: 食事譏嫌煩惱。制斯學處。此戒四緣合結。
0615b07: 緣起處。
0615b08: 佛在耆闍崛山中。
0615b09: 起緣人。
0615b10: 有居士家。夫婦俱得。信樂為佛弟子。諸佛見諦。弟
0615b11: 子常法。於諸比丘。無所愛惜。乃至身肉。若諸比丘
0615b12: 至家者。常與飯食。及諸供養。故令貧窮。比居譏嫌。
0615b13: 先大富饒。供養沙門釋子。反得貧弊。諸比丘聞白
0615b14: 佛。聽僧與居士作學家。羯磨結戒。有比丘先受學
0615b15: 家請。疑不敢往。佛言。聽先請者往。病比丘疑不敢
0615b16: 受學家食。佛言。聽受彼置地與。若使人與。疑不敢
0615b17: 取。佛言。聽受當如是說戒。
0615b18: 所立戒相。
0615b19: 若先作學家羯磨。若比丘於如是學家。先不請。無病
0615b20: 自手受食食。是比丘應向餘比丘悔過言。我犯可訶
0615b21: 法所。不應為我。今向大德悔過。是法名悔過法。
0615b22: 釋義　學家羯磨者謂夫婦俱登聖果。名為。學家。有一居凡。不名學家也。學者
0615b23: 對無學而言。若愛結斷盡。則果證無生。名曰無學。我生已巳盡。羅漢支佛已巳斷分段生死。故說我生已巳盡。梵
0615b24: 行已巳立。得有餘果證。故說梵行已巳立所作已巳辦。凡夫人天所不能辦。七種學人先所未作。偽煩惱斷。故
0615c01: 說所作已巳辦。不受後有。羅漢支佛所斷煩惱更不能受後有。故說不受後有。無法可學。故云無學。若初二
0615c02: 三果俱惑未盡。有法須學。有惑須斷。故曰學也。惟此學人處在居家。故曰學家。謂剎利婆羅毗舍首陀四
0615c03: 姓之家　羯磨者。謂佛聽僧與作遮護法。白二羯磨。一切比丘不聽至其家而受。飲食。護世譏嫌。增長道
0615c04: 意無病自手受食食者此有三開。若先受請。或病或置地與。使人與聖。咸開
0615c05: 聽外。則成犯。
0615c06: 犯緣　此戒具足三緣。方成本罪。一作學家羯磨。
0615c07: 二無緣受。三食已巳入咽。
0615c08: 定罪　此中犯者。先不請。又無病。於如是學家中。
0615c09: 自手受食食者。咽咽提舍尼。尼等四眾突吉羅。
0615c10: 是謂為犯。
0615c11: 開緣　不犯者。若先受請。若有病。若置地與。若從
0615c12: 人受取。若學家施與。後財物還多。無犯。彼學家財
0615c13: 物還多。從僧乞解學家羯磨。佛言。僧應與作白二
0615c14: 羯磨解。十誦云。若居士財物損減不增長。若乞
0615c15: 不乞不應捨學家羯磨。若財物增長。乞不乞皆應
0615c16: 與捨。若不增不減。乞應捨。不乞不應捨。律云。時
0615c17: 諸比丘皆疑不敢受。已巳解學家羯磨。居士食。佛言。
0615c18: 聽諸比丘受食。無犯。不犯者最初未制戒。
0615c19: 會詳　五分云。若婦是聖。夫是凡。或夫是聖。婦是
0615c20: 凡。皆不應與作學家羯磨。若夫婦俱是聖。無慳貪
0615c21: 心。財物竭盡。乃與作學家羯磨。僧祇云。若僧已巳
0615c22: 作學家羯磨者。不得如烏鳥遠避射。方絕不往。應
0615c23: 時時往看。為說法論法事。若學家欲布施者。應語。
0615c24: 且置汝邊。我自知時。若先請後作羯磨。不得取大
0616a01: 價重物。得取小小輕物。若學家言。尊者何故不受
0616a02: 是施。謂我貧耶。爾時應語。汝不貧。如世尊說。須陀
0616a03: 洹人成就四法。於聲聞中。為最大富。何等四。一者
0616a04: 於如來應正知。生堅固信根。沙門婆羅門諸天
0616a05: 世人所不能壞。二者於法生堅固信根。三者於僧
0616a06: 中生堅固信根。四者於戒生堅固信根。沙門婆羅
0616a07: 門諸天世人所不能壞。是為四法成就。如來聲聞
0616a08: 中不貧。最為大富。如是說令生歡喜。
0616a09: ○第四恐怖處受食戒
0616a10: 總釋。
0616a11: 此是不共戒。尼不同制。大乘同學。律攝云。因生
0616a12: 譏謗。由飲食事譏嫌煩惱。制斯學處。此戒四緣合
0616a13: 結。
0616a14: 緣起處。
0616a15: 佛在釋翅搜尼拘類園中。
0616a16: 起緣人。
0616a17: 舍夷城中諸婦女俱諸女人舍夷是彼姓氏。俱是其種姓。持
0616a18: 飲食。詣僧伽藍中供養。諸盜賊於道路嬈觸。諸比
0616a19: 丘聞白佛。佛言。諸比丘應語諸婦女莫出道路。有
0616a20: 賊恐怖。若已巳出城。應語言。莫至僧伽藍。有賊恐怖。
0616a21: 與比丘結戒。時諸檀越先知有疑恐怖。而故持食
0616a22: 來。比丘疑不敢受。佛言。先語檀越聽受。諸病比丘
0616a23: 亦疑不敢受。佛言聽受。時有施主。以食置地與。若
0616a24: 教人與。亦不敢受佛言聽受。當如是說戒。
0616b01: 所立戒相。
0616b02: 若比丘在阿蘭若遠有疑恐怖處。若比丘在如是
0616b03: 阿蘭若處住。先不語檀越。若僧伽藍外不受食。在僧
0616b04: 伽藍內。無病自手受食。食者應向餘比丘悔過言。大
0616b05: 德。我犯可訶法所。不應為我。今向大德悔過。是法名
0616b06: 悔過法。
0616b07: 釋義　在阿蘭若迴遠有疑恐怖處阿蘭若者。或名阿練若。大
0616b08: 論翻遠離處。薩婆多翻閒諍處。天台云。不作眾事。名之為閒。無憒故名之為諍。或翻無諍。謂所居不與世
0616b09: 諍。即去聚落。五里處也。肇法師云。忿兢生乎眾聚。無諍出乎空間。故佛讚住阿蘭若也　遠者。謂遠離
0616b10: 城邑寂寥處是。先不語檀越比丘請檀越言。汝莫出越。道路有賊恐怖。若已巳出城。應語
0616b11: 言。莫至僧伽藍中。道路有疑恐怖。是曰先語　檀越者。即施主也。常能捨施。自可越渡貧窮苦海也。若
0616b12: 無病自手取食食下結成所犯。律攝云。前三學處過
0616b13: 由村舍起。此一學處過在空林也。
0616b14: 犯緣　此戒具足四緣。方成本罪。一恐怖蘭若。二
0616b15: 不語檀越。三無緣開聽。四受食入咽。
0616b16: 定罪　此中犯者。在阿蘭若遠處住。若先不語
0616b17: 檀越。於僧伽藍外不受食。僧伽藍內無病自手取
0616b18: 食。食咽咽提舍尼。尼等四眾突吉羅。是謂為犯。
0616b19: 開緣　不犯者。若先語檀越。若有病。若置地與。若
0616b20: 教人與。若來受教聽法時。比丘自有私食令授
0616b21: 與。無犯。五分云。若軍行經過與食。若賊自持食
0616b22: 與。不犯。不犯者最初未制戒等。
0616b23: 三結問。
0616b24: 諸大德。我已巳說四波羅提提舍尼法。今問諸大德是
0616c01: 中清淨不三問。
0616c02: 四勸持。
0616c03: 諸大德。是中清淨默然。故是事如是持。
0616c04: 
0616c05: 毗尼關要卷第十四
