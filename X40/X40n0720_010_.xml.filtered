0563c13: 
0563c14: 
0563c15: 毗尼關要卷第十
0563c16: 
0563c17: 清金陵寶華山律學沙門　德基　輯
0563c18: ○第十三嫌罵戒
0563c19: 總釋。
0563c20: 此是共戒。尼犯亦同。大乘同學。此是性罪。律攝
0563c21: 云。由謗讟事瞋恨煩惱。制斯學處。此戒二緣合結。
0563c22: 緣起處。
0563c23: 佛在耆闍崛山。尊者沓婆摩羅子為眾僧所差。知
0563c24: 僧臥具及僧食。
0564a01: 起緣人。
0564a02: 慈地比丘相去眼見耳不聞處。自相謂言。此沓婆
0564a03: 摩羅子有愛恚怖癡。餘比丘語言。汝等莫說彼有
0564a04: 愛恚怖癡。報言。我等不面說。在屏處譏嫌耳。諸比
0564a05: 丘白佛。呵責結戒。譏嫌波逸提。慈地復齊沓婆摩
0564a06: 羅子聞而不見處言。有愛恚怖癡。諸比丘言佛。制
0564a07: 戒譏嫌波逸提。報言。我等不嫌。是罵耳。佛言。當如
0564a08: 是說戒。
0564a09: 所立戒相。
0564a10: 若比丘嫌罵。波逸提。
0564a11: 釋義　嫌罵者。若面見譏嫌。背面罵面見嫌者。齊
0564a12: 眼見耳不聞處言。有愛恚怖癡。背面罵者。齊耳聞
0564a13: 不見處言。有愛恚怖癡。
0564a14: 犯緣　此戒具足三緣。方成本罪。一有心嫌罵。二
0564a15: 前人羯磨所差。三言說了了。
0564a16: 定罪　此中犯者。嫌罵比丘。說而了了。波逸提。
0564a17: 不了了。突吉羅。若上座教汝嫌罵。若受教嫌罵。
0564a18: 突吉羅。薩婆多云。此戒體僧先差十四人。瞋譏
0564a19: 是人者。波逸提。若捨羯磨。瞋譏是人。突吉羅。
0564a20: 若遣使書信。突吉羅。善見云。譏嫌被僧差人。波
0564a21: 逸提。嫌餘人。突吉羅。比丘尼波逸提。小三眾
0564a22: 突吉羅。是謂為犯。
0564a23: 開緣　不犯者。其人實有愛恚怖癡。恐後有悔恨。
0564a24: 語令發露。若戲笑語。獨語。夢中語。欲說此錯說彼。
0564b01: 不犯。不犯者最初未制戒等。
0564b02: ○第十四敷僧臥具不舉戒
0564b03: 總釋。
0564b04: 此是共戒。尼犯亦同。大乘同學。此是制罪。律攝
0564b05: 云。因臥具事由輕慢煩惱。制斯學處。
0564b06: 緣起處。
0564b07: 佛在給孤獨園城中。有一長者。欲請眾僧飲食。
0564b08: 起緣人。
0564b09: 十七取僧坐具。在露地敷。經行望食。時到不收
0564b10: 攝。便赴彼食。僧坐具即為風塵土坌蟲鳥啄壞。污
0564b11: 穢不淨。諸比丘還白佛。呵責結戒。
0564b12: 所立戒相。
0564b13: 若比丘取僧繩木。若臥具坐褥露地敷。若教人
0564b14: 敷。捨去不自舉。不教人舉。波逸提。
0564b15: 釋義　僧者律攝云。有六種僧。一者四人僧。二者過四人僧。三者現前僧。四者四方僧
0564b16: 五者主僧。六者客僧。此中僧者。謂四方僧物也。繩有五種。旋繩。直
0564b17: 繩。曲繩。入陛繩。無繩　木亦
0564b18: 如是。臥具坐褥者。或用坐。或用臥。褥者用坐也
0564b19: 律攝云。臥褥長四肘。三肘。四邊縫合。貯以毛絮。毛謂羊毛。絮謂木棉。荻苕劫貝。蒲臺雜絮。并故破物。或
0564b20: 糞掃衣。以如是物。內在褥中。拍令平正。於中橫豎以線交絡。勿使棉絮聚在一邊。或扜毛為褥。復安表裏。
0564b21: 坐褥謂小方坐褥也。露地敷謂無蔭覆處也。若自敷。若教人敷敷者謂施
0564b22: 張安布也。去後若彼有舊住比丘。若摩摩帝。若經營人
0564b23: 當語言。我今付授汝。汝守護看此謂教人舉也。若都無人
0564b24: 者。當舉著屏處而去。若無屏處自知此處。必無有
0564c01: 破壞。當安隱持粗者。覆好者上而去即自舉也。若即時
0564c02: 得還。便應去。若疾雨疾還。若中雨中行得還。若少
0564c03: 雨少行及得還。不壞坐具者應往。比丘應次第作
0564c04: 如是方便去雖不自舉不教人舉。但觀時境。不壞具褥得去。
0564c05: 犯緣　此戒具足三緣。方成本罪。一是四方僧物。
0564c06: 二故心不舉。三兩過限。
0564c07: 定罪　此中犯者。若不作如是方便而行。初出門。
0564c08: 波逸提。若一足在門內。意欲去而不去。還悔。一
0564c09: 切突吉羅。若二人共一坐。下座應收而去。下
0564c10: 座作如是意。謂上座當收。而上座不收。下座犯波
0564c11: 逸提。復以非威儀故。突吉羅。上座意謂。下座
0564c12: 當收。而下座不收。上座犯波逸提。若二人不前
0564c13: 不後俱不收。二俱波逸提。及餘空繩木。若
0564c14: 凡浴臥具。表裏地敷。繩索毳紵。放在露地。不收
0564c15: 便去。突吉羅。若敷僧臥具。在露地不收。入房坐
0564c16: 思惟。突吉羅。薩婆多云。若露地敷僧臥具已巳。不
0564c17: 囑人遊行諸房。突吉羅。若自臥具不隨時舉。突
0564c18: 吉羅。所以時舉者。一畏雨濕。二畏日暴。三畏風吹。
0564c19: 若雖有覆障。而日雨所及處。皆墮罪。善見云。他
0564c20: 人私物不舉。突吉羅。比丘尼波逸提。小三眾突
0564c21: 吉羅。是謂為犯。
0564c22: 開緣　不犯者。若取僧繩木踞。若凡臥具
0564c23: 坐褥在露地自敷。若教人敷去時。應語舊住人。乃
0564c24: 至次第作方便去。無犯如文中說。二人共一坐。下座
0565a01: 應收。諸餘空繩木。若凡浴。若臥具表裏。若
0565a02: 地敷繩索毳紵。敷在露地。收取而去。若在露地。敷
0565a03: 僧坐具。收攝已巳入房。思惟無犯。不犯者最初未制
0565a04: 戒等。
0565a05: 會詳　律攝云。凡是僧伽所有衣服。不將餘物襯
0565a06: 替。不合受用其所替物。亦非破。若僧敷具有破
0565a07: 穿處。應須縫補。若斷壞者應為連接。若不堪脩補
0565a08: 者用充燈炷。或為拂。或斬和泥。用塗墻壁。填孔
0565a09: 隙。令施主增福。凡聽法時。不應與比丘尼及俗人
0565a10: 求寂。授學人相近而坐。有難緣者。非犯。無夏者
0565a11: 不應共三夏者同坐。一夏者不得與四夏者同坐。
0565a12: 二夏以去得共大三夏者同坐。若白衣舍處所迮
0565a13: 時。雖鄔波耶同坐。非犯。不應一二人同臥。
0565a14: 有慚愧者。無犯。若在行途。得大帔中間衣隔同
0565a15: 臥。無犯。薩婆多云。結戒者為行道安樂故。為長
0565a16: 養信敬故。為令檀越善根成就故。
0565a17: ○第十五僧房不舉臥具戒
0565a18: 總釋。
0565a19: 此是共戒。尼犯亦同。大乘同學。此是制罪。律攝
0565a20: 云。由敷具事不敬煩惱。制斯學處。
0565a21: 緣起處。
0565a22: 佛在給孤獨園。
0565a23: 起緣人。
0565a24: 有客比丘。語舊住比丘。我在邊房中。敷臥具宿。異
0565b01: 時不語。舊比丘便去。僧臥具爛壞。蟲嚙色變。時舊
0565b02: 住比丘不見客比丘。謂是命過遠行等。到房觀看。
0565b03: 乃見臥具爛壞。白佛呵責結戒。
0565b04: 所立戒相。
0565b05: 若比丘於僧房中。敷僧臥具。若自敷。若教人敷。若坐
0565b06: 若臥去時。不自舉。不教人舉。波逸提。
0565b07: 釋義　僧房者謂四方僧房。房者於四威儀。得為受用也。若僧房中敷
0565b08: 僧臥具。若坐若臥去時。若有舊住比丘經營人。若
0565b09: 摩摩帝當語言。與我掌護牢舉此謂教人舉也。於中若無
0565b10: 人付授。不失當移離壁高支。持枕褥臥具
0565b11: 置裏。以餘臥具覆上而去。若恐壞敗。當取臥具氈
0565b12: 褥枕置衣架上。豎而去此是自舉也。
0565b13: 犯緣　同上。
0565b14: 定罪　此中犯者。不作如是方便而去。出界外波
0565b15: 逸提。一出界外。還悔而不去。突吉羅。若期去
0565b16: 而不去。突吉羅。若即還不久。二宿在界外。至第
0565b17: 三宿明相未出。若自往。若遣使往。若語摩摩帝。若
0565b18: 知事人汝掌護此物。若不爾者。波逸提。比丘尼
0565b19: 波逸提。小三眾突吉羅。是謂為犯。
0565b20: 開緣　不犯者。敷僧臥具。若坐若臥去時。有舊住
0565b21: 人。若摩摩帝。若知事人語言。汝守護是物。若無知
0565b22: 事人。如上收舉而去。若房舍崩落。火燒毒蛇。在內
0565b23: 盜賊虎狼師子強力所執。若被繫。若命難。梵行難。
0565b24: 若時還不久。若二宿界外。第三宿明相未出自去。
0565c01: 若遣使語舊住人。汝掌此物。若水陸道斷。一切難
0565c02: 緣。第三宿不得遣使語。掌護此物者。無犯。不犯者
0565c03: 最初未制戒等。
0565c04: ○第十六強奪止宿戒
0565c05: 總釋。
0565c06: 此是共戒。尼犯亦同。大乘同學。此是性罪。律攝
0565c07: 云。自恃凌他因生觸惱。由臥具事情生不忍。制斯
0565c08: 學處。此戒二緣合結。
0565c09: 緣起處。
0565c10: 佛在給孤獨園。
0565c11: 起緣人。
0565c12: 六及十七在拘薩羅道路行。至無比丘住處
0565c13: 。十七語六言。汝等是我上座。應先求住處。
0565c14: 我等後當求。六報言。汝等去求我不求住處。十
0565c15: 七即往求。得宿止處。敷臥具竟。六知已巳。往語
0565c16: 言。汝等當起以大小次第止宿。十七不允。六
0565c17: 強在座間。敷坐具宿。十七高聲言。諸尊莫爾。諸
0565c18: 比丘聞白佛。呵責結戒戒文如後。唯無知字。時諸比丘不知
0565c19: 是先住處非先住處。後乃知是先住處。或有作波
0565c20: 逸提。懺悔者。或有畏慎者。佛言。不知不犯。當如是
0565c21: 說戒。
0565c22: 所立戒相。
0565c23: 若比丘知先比丘住處。後來強於中間敷臥具止宿。
0565c24: 念言。彼若嫌迮者。自當避我去。作如是因緣。非餘非
0566a01: 威儀。波逸提。
0566a02: 釋義　知先比丘住處者先比丘者。是最初敷具者。是住處者。是房舍於
0566a03: 四威儀。得受用者是。後來強於中間敷臥具止宿後來者。後至比丘也。
0566a04: 強者不從人意欺凌於他。中間者。若頭邊。若邊。若兩邊
0566a05: 臥具者。草敷。葉敷。下至地敷。念言意中作念非是口言。彼
0566a06: 若嫌迮者。自當避我去於其中間。縱肆坐臥。逼迮他人。令彼生惱。彼若嫌迮。
0566a07: 當自避去。不必言語相遣也。作如是因緣非餘者謂作強逼迮惱亂因緣。非
0566a08: 為餘事也。非威儀縱橫坐臥。惱亂於他。皆是非威儀中事。
0566a09: 犯緣　此戒具足三緣。方成本罪。一知他先住。二
0566a10: 有逼惱心。三強敷已巳竟。
0566a11: 定罪　此中犯者。知他先得住處後來強。於中間
0566a12: 敷臥具。止宿隨轉。側著。波逸提。僧祇云。後
0566a13: 來眠他。是上座者。應語長老。不知世尊制戒耶。
0566a14: 若眠比丘是下座者。應呵責。汝不善知戒相。云何
0566a15: 後來眠他上。若比丘在他處經行。見先比丘
0566a16: 來應避去。若夜眠時。雖振動寱語。不作擾亂意。
0566a17: 無罪。薩婆多云。若自敷。若使人敷。能敷者。波逸
0566a18: 提。不能敷者。突吉羅。此戒體。不得強違前人
0566a19: 意。有所為作。若為惱他故。閉戶開戶。閉向開向。然
0566a20: 火滅火。然燈滅燈。若唄願。讀經說法。問難隨他
0566a21: 所。不樂事作。一一波逸提。必以惱他心故。成罪。
0566a22: 比丘尼波逸提。小三眾突吉羅。是謂為犯。
0566a23: 開緣　不犯者。先不知。若語已巳住。若先與開門。若
0566a24: 門寬廣不相妨礙。若有親舊人言。但於中敷。我自
0566b01: 當為語其主。若倒地。若病轉側墮上。若為勢力所
0566b02: 持。若被繫閉。若命難。梵行難。無犯。不犯者最初未
0566b03: 制戒等。
0566b04: ○第十七牽他出房戒
0566b05: 總釋。
0566b06: 此是共戒。尼犯亦同。大乘同學。律攝云。由瞋忿
0566b07: 故。於四方僧住處。牽他令出。因臥具事及攝養煩
0566b08: 惱。制斯學處。
0566b09: 緣起處。
0566b10: 佛在給孤獨園。
0566b11: 起緣人。
0566b12: 六及十七在拘薩羅道中行。至小住處。十七
0566b13: 言長老。去敷臥具。六報言。汝自去我。何豫汝
0566b14: 事。十七自喜。淨潔入寺。掃酒房舍。令淨敷好臥
0566b15: 具止宿。六群知已巳。即入語言。長老。起隨次第坐。十
0566b16: 七群未允。六群瞋不喜。強牽驅出房。十七群高聲
0566b17: 言。莫爾莫爾。比房比丘問知其故。白佛訶責結戒。
0566b18: 所立戒相。
0566b19: 若比丘瞋他比丘不喜僧房舍中。若自牽出。教他牽
0566b20: 出。波逸提。
0566b21: 釋義　瞋他不喜者謂心懷忿恚不喜。前人同房止宿也。牽出者或以
0566b22: 口牽。或以手牽。或手口俱牽。自作教他是也。
0566b23: 犯緣　此戒具足四緣。方成本罪。一是守戒比丘。
0566b24: 二瞋恚牽出。三是僧房中。四前人出戶。
0566c01: 定罪　此中犯者。若自牽。若教人牽。隨所牽。多少
0566c02: 隨出戶多少。一一波逸提。若閉他著戶外。突吉
0566c03: 羅。若持物擲著戶外。突吉羅。若持他物出。突
0566c04: 吉羅。五分云。若將其所不喜人來共房住。欲令
0566c05: 自出。若出若不出。皆突吉羅。牽餘四眾出。突吉
0566c06: 羅。尼牽比丘比丘尼出。波逸提。牽餘三眾出。
0566c07: 突吉羅。若牽無慚愧人。若欲降伏弟子。而牽出
0566c08: 者。無犯。薩婆多云。若先作殺心。強牽出死者。波
0566c09: 羅夷。不死者。偷蘭遮。若牽比丘尼婬亂心。牽
0566c10: 摩捉者。僧殘。僧祇云。若牽比丘出時。彼比丘若
0566c11: 抱柱。若捉戶。若倚壁。如是牽離一一處。一一波夜
0566c12: 提。若口呵叱。遣彼比丘。隨語離一一處者。一一
0566c13: 波夜提。若方便驅直出門去。得一波夜提。律
0566c14: 攝云。舍欲崩倒。牽出病人。不犯。若有苾芻。是
0566c15: 諍者。戒見軌式。多有虧違。如此之人瞋而曳出。若
0566c16: 無善心。亦得惡作。若於非僧房處。曳出清淨苾
0566c17: 芻。得惡作罪。若破戒人眾共驅出。若倚門。若抱
0566c18: 柱。咸應斫去。并推出之。事殄息後。所斫截處。僧應
0566c19: 修補。或門徒等冀其懲惡。牽出房時。無犯。然
0566c20: 不應令出其住處。比丘尼波逸提。小三眾突吉
0566c21: 羅。是謂為犯。
0566c22: 開緣　不犯者。無恚恨心隨次第出。若共宿二夜
0566c23: 至三夜。遣未受戒人出。若破戒破見破威儀。若為
0566c24: 他所舉。若為他所擯。若應擯有命難梵行難。驅逐
0567a01: 如此等人。無犯。不犯者最初未制戒等。
0567a02: 會詳　律攝云。若於住處。龍蛇忽至。應彈指語曰。
0567a03: 賢首。汝應遠去。勿惱苾芻。若不去者。應持物而
0567a04: 去之。勿以毛繩等繫。勿令傷損。於草藂處。安詳
0567a05: 解放。待入穴已巳。然後捨去。若棄蚤虱等。應於故布
0567a06: 帛上。觀時冷熱而安置之。此若無者。應安壁隙柱
0567a07: 孔中。任其自活。薩婆多云。為不苦惱眾生故。為
0567a08: 滅諍故。而結此戒。
0567a09: ○第十八重閣坐脫床戒
0567a10: 總釋。
0567a11: 此是共戒。尼犯亦同。大乘同學。律攝云。由臥具
0567a12: 事瞋恚煩惱。制斯學處。
0567a13: 緣起處。
0567a14: 佛在給孤獨園。
0567a15: 起緣人。
0567a16: 諸比丘在重閣坐脫。上坐不安。庠閣下有比
0567a17: 丘止宿。閣薄脫。墮下比丘上。壞身血出。仰向
0567a18: 恚罵。諸比丘聞白佛。呵責結戒。
0567a19: 所立戒相。
0567a20: 若比丘若房若重閣上脫繩木。若坐若臥。波
0567a21: 逸提。
0567a22: 釋義　房者。若僧房。若私房。重閣上者。立頭不
0567a23: 至上者是。脫者。入陛者不堅牢也。謂尖如栓形。插入
0567a24: 陛中。即插。名脫也。若坐臥下結成所犯。
0567b01: 犯緣　此戒具足四緣。方成本罪。一是重閣。二
0567b02: 是脫。三閣下有人。四坐臥著。
0567b03: 定罪　此中犯者。在重閣上。坐脫。若坐若臥。
0567b04: 隨著隨轉側。波逸提。除脫已巳。若在獨
0567b05: 坐。或一板。或浴。一切突吉羅。僧祇云閣
0567b06: 下無人坐。無犯。薩婆多云。若不尖者。不犯。
0567b07: 設尖不用力坐臥。不犯。此戒體必是重閣尖。
0567b08: 坐安處。底薄用力坐臥。波逸提。凡比丘坐
0567b09: 法。一切審詳不審詳必有所傷。兼壞威儀。突吉羅。
0567b10: 比丘尼波逸提。三小眾突吉羅。是謂為犯。
0567b11: 開緣　不犯者。若坐旋繩。直繩。曲繩
0567b12: 。無繩。若支大。若脫安細腰即橫桄也。若
0567b13: 彼重閣上有板覆。若重厚覆。若反坐。若脫
0567b14: 坐。無犯。不犯者最初未制戒等。
0567b15: ○第十九蟲水澆泥草戒
0567b16: 總釋。
0567b17: 此是共戒。尼犯亦同。大乘同制。此是性罪。律攝
0567b18: 云。由用水事無慈悲煩惱。制斯學處。此戒二緣合
0567b19: 結。
0567b20: 緣起處。
0567b21: 佛在拘睒彌國。
0567b22: 起緣人。
0567b23: 尊者闡陀起大屋。以蟲水和泥。教人和。諸長者嫌
0567b24: 責。沙門釋子無有慈心。害眾生命。諸比丘聞白佛。
0567c01: 呵責結戒。諸比丘未知有蟲水無蟲水。後乃知有
0567c02: 蟲水或有。作波逸提懺者。或有畏慎者。佛言。不知
0567c03: 無犯。當如是說戒。
0567c04: 所立戒相。
0567c05: 若比丘知水有蟲。若自澆泥若草。若教人澆者。波逸
0567c06: 提。
0567c07: 釋義　水者謂池河井水。釋名云。水者準也。準平物也其德能潤萬物澄之則。清混之
0567c08: 則。濁堰之則。止決之則。流俱八種功德。有蟲律攝云。或自觀有蟲。或他觀有蟲。不觀有蟲。客
0567c09: 來蟲俱生。蟲總有二種蟲。一謂眼見。二是濾得。乃至微細有命者。言水亦收漿醋等物。有蟲俱不得用。
0567c10: 若自澆泥若草泥者。草泥。泥。象屎泥。牛屎泥等。草者。百卉之總名。即茆芒等草。澆
0567c11: 者沃也。即溉灌者。是自作教他。並皆成犯。
0567c12: 犯緣　此戒具足三緣。方成本罪。一水有蟲。二有
0567c13: 蟲想。三自教澆用。
0567c14: 定罪　此中犯者。若知水有蟲。以草若土擲中者。
0567c15: 波逸提。除水已巳。若有蟲酪漿若醋若漬麥漿以
0567c16: 澆泥若草。若教人。波逸提。若以土若草。著有蟲
0567c17: 清酪漿中醋中。若漬麥漿中。若教人。波逸提。有
0567c18: 蟲水有蟲想。波逸提。蟲水疑。突吉羅。無蟲水
0567c19: 有蟲想。突吉羅。無蟲水疑。突吉羅。善見云。自
0567c20: 澆者隨息。一一波逸提。若教他澆者隨語。語得
0567c21: 波逸提。十誦云。隨蟲死。一一波逸提。比丘尼
0567c22: 波逸提。小三眾突吉羅。是謂為犯。
0567c23: 開緣　不犯者。不知有蟲。作無蟲想。若蟲大以手
0567c24: 觸水令蟲去。若漉水洒地。一切無犯。不犯者最初
0568a01: 未制戒等。
0568a02: 會詳　僧祇云。若比丘營作房舍。須水。若池若河
0568a03: 若井。漉取滿器。看無蟲。然後用。若故有蟲。當重囊
0568a04: 漉。諦觀之。若故有蟲。至三重。若故有蟲。當更作井
0568a05: 如前諦觀。若故有蟲。當捨所營事。至餘處。去蟲生
0568a06: 無常。或先無今有。或今有後無。是故比丘日日諦
0568a07: 觀。無蟲便用。薩婆多云。若欲作住止處法。先應
0568a08: 看水。用上細。一肘作漉囊。令持戒審悉者。漉水
0568a09: 竟看。器中向日諦看。若故有蟲者。應三重作漉水
0568a10: 囊。若三重作漉水囊。故有蟲者。此處不應住。
0568a11: ○第二十覆房過三節戒
0568a12: 總釋。
0568a13: 此是共戒。尼犯亦同。大乘同學。此是制罪。律攝
0568a14: 云。由房舍事貪慢煩惱。制斯學處。
0568a15: 緣起處。
0568a16: 佛在拘睒毗國瞿師羅園中。
0568a17: 起緣人。
0568a18: 闡陀起大房。覆有餘草。更重覆。故有餘草。第三覆。
0568a19: 猶餘草在。念求索為難。更覆不止。屋便摧破。居士
0568a20: 譏嫌。諸比丘聞白佛。呵責結戒。
0568a21: 所立戒相。
0568a22: 若比丘作大房舍戶扉牖及餘莊飾具。指授覆苫。
0568a23: 齊二三節。若過。波逸提。
0568a24: 釋義　作大房舍者。多用物薩婆多云。用三十萬錢。功用甚大　律攝
0568b01: 云。大住處有二種大。一形量大。二施物大。此據形大。戶扉牖戶者通人出入處。一門曰
0568b02: 戶。又曰內門為戶。扉者戶扇也。牖者通光明處。在墻曰牖。在屋曰。及餘莊飾者。
0568b03: 刻鏤彩。指授覆苫者。覆有二種。縱覆橫覆苫者
0568b04: 也。編茅草覆物也。按西國所造屋宇臺觀。板屋平頭。壁泥石。覆以墼。或苫茅苫草。及以板木。戶牖
0568b05: 垣墻。圖雕鏤。種種奇製嚴飾非一。今云及餘莊飾具。乃總標一句也。齊二三節者
0568b06: 節者重也。但齊二三重覆則止。過即成犯。故曰二三節也。本律釋文稍有參差。恐譯文之誤也。五分義明。
0568b07: 五分云。若至第四重。若草若瓦。若板覆。一一波逸
0568b08: 提若觀斯義三節無違。至四成犯。
0568b09: 犯緣　此戒具足三緣。方成本罪。一作屋疾成。二
0568b10: 三覆不止。三指授覆竟。
0568b11: 定罪　此中犯者。二節覆已巳。第三節未竟。不去至
0568b12: 不見不聞處。第三節竟。波逸提。若捨聞處至見
0568b13: 處。捨見處至聞處。一切突吉羅。根本云。若是熟
0568b14: 及以木石。或可施主。欲得疾成。雖過重數。並皆
0568b15: 無犯。薩婆多云。凡作房法有三品。上中下。覆房
0568b16: 法各自有限。若下房以中上房覆法者。以鎮重故。
0568b17: 兼頓成故。若用草覆。草草波逸提。若中房以上
0568b18: 房覆法者。亦鎮重故。若用草覆。草草波逸提。若
0568b19: 隨上中下覆法者。以頓成故。一波逸提。若不頓
0568b20: 壘墻成。無犯。比丘尼波逸提。三小眾突吉羅。是
0568b21: 謂為犯。
0568b22: 開緣　不犯者。指授覆苫二節竟。至第三節覆未
0568b23: 竟。至不見不聞處。水陸道斷。及一切難緣等。不去
0568b24: 至不見不聞處。無犯。不犯者最初未制戒等。
0568c01: ○第二十一自往教尼戒
0568c02: 總釋。
0568c03: 此是不共戒。尼結不同。大乘比丘同學。必若觀機
0568c04: 知有大益。不犯。然在末運。尤宜慎重。清大師願
0568c05: 言。足不履尼寺之塵。必有切緣方許。無事不聽。此
0568c06: 是制罪。律攝云。此由尼事貪心希望。招世譏嫌。
0568c07: 待緣煩惱。制斯學處。
0568c08: 緣起處。
0568c09: 佛在給孤獨園。與大比丘眾五百人。夏安居盡。是
0568c10: 眾所知識。如舍利弗等五百比丘尼。大愛道為首。
0568c11: 於舍衛國王園中安居。時大愛道往世尊所。白言。
0568c12: 唯願聽。諸比丘與比丘尼教誡說法。世尊聽許隨
0568c13: 次差上座大比丘教誡尼。為說法時。般陀尊者當
0568c14: 往般陀或云莎伽陀。或云槃陀伽。此云小路邊生。又翻繼道。而所誦惟一偈
0568c15: 入寂者歡喜。見法得安樂。世無恚最樂。不
0568c16: 害於眾生。世間無欲樂。出離於愛欲。若調
0568c17: 伏我慢。是為第一樂。三說已巳。三入四禪。諸羅
0568c18: 漢比丘尼皆大歡喜。六群尼調戲譏嫌。於是尊者
0568c19: 現通而去。
0568c20: 起緣人。
0568c21: 時六群自往教誡。不說正法。惟說一切世俗論。乃
0568c22: 至笑舞跛行等。六群尼大歡喜。羅漢尼以恭敬心
0568c23: 故。默然無語。大愛道白佛乃制。僧中差教授尼人。
0568c24: 時六群作是言。僧不差我等。教授尼即出界外。更
0569a01: 互相差往教誡。諸比丘聞。嫌責白佛。佛乃制成就
0569a02: 十法者。然後得教授尼。戒律具足一。多聞二。誦二
0569a03: 部戒利三。決斷無疑四。善能說法五。族姓出家六。
0569a04: 顏貌端正。尼眾見便歡喜七。堪任與尼眾說法。勸
0569a05: 令歡喜八。不為佛出家。而被法服。犯重法九。滿二
0569a06: 十歲若過十。如是等可教戒尼。與比丘結戒。
0569a07: 所立戒相。
0569a08: 若比丘僧不差。教誡比丘尼者。波逸提。
0569a09: 釋義　僧者。一說戒。一羯磨。不差者僧祗云。僧不作羯磨
0569a10: 名不差。十法不成就不名為差眾。不成就白。不成就作羯磨。不成就亦不名為差　根本云。具七法者。眾
0569a11: 應差教授尼。一持戒。二多聞。三住耆宿位。四善都城語。五不曾以身污尼。六於八他勝法。善能分別。七於
0569a12: 八尊重法。能善解釋。教授者。八不可違法。何等八百臘比丘尼
0569a13: 見初受戒比丘。當起迎逆。問訊禮拜。請令坐一。比
0569a14: 丘尼不得罵比丘。不得誹謗言破戒破見破威儀
0569a15: 二。比丘尼不得舉比丘罪言汝所作爾汝所作不
0569a16: 爾。不得作自言不得遮他。罪不得遮他說戒自
0569a17: 恣。比丘尼不得說比丘過失。比丘得說比丘尼過
0569a18: 失三。已巳學於學式叉摩那。從眾僧求受大戒四。若
0569a19: 比丘尼犯重法。應半月在二部僧中行摩那埵五。
0569a20: 比丘尼於半月。當從眾僧中求索教授人六。比丘
0569a21: 尼不應無比丘處夏安居七。比丘尼夏安居訖。當
0569a22: 詣眾僧中求三事。見聞疑自恣八。如此八法應尊
0569a23: 重恭敬讚歎。盡形壽不應違教誡何故說此八不可違法。謂佛姨母及
0569a24: 五百舍夷女人從佛三請出家。佛未允。以疾滅正法故。後阿難啟請。再三方許。佛說八敬。阿難依制宣傳。
0569b01: 諸女奉行。名為八敬。比丘尼尊行八法。正法無減所以半月教誡。仍宣八敬。令正法久住故　薩婆多論
0569b02: 云。教誡教授有何差別。答曰。遮無利益。故名教誡。與有利益。故名教授。又教住正念。故名教誡。教住正知。
0569b03: 故名教授。乃至令修世間善法。故名教誡令修出世間善法。故名教授。此是差別耳。
0569b04: 犯緣　此戒具足三緣。方成本罪。一心有貪求。二
0569b05: 不差輒往。三教誡出語了了。
0569b06: 定罪　此中犯者。比丘應剋時到。尼亦剋時迎。若
0569b07: 此丘剋時不至。突吉羅。尼至時不迎。突吉羅。
0569b08: 若聞教授師來。比丘尼當出半由旬迎。供給所須。
0569b09: 辦洗浴具。為作粥種種飯食。不作如是供給者。突
0569b10: 吉羅。若僧不差。或非教授日而往。與說八不可
0569b11: 違法。突吉羅。若僧不差而往。與說法者。波逸提。
0569b12: 若比丘僧病。應遣人禮拜問訊。若比丘僧不和
0569b13: 合眾不滿足。應遣人禮拜問訊。若不。突吉羅。若
0569b14: 比丘尼僧病。及不和合眾不滿足者。亦當遣人禮
0569b15: 拜問訊。若不。突吉羅。五分云。若不差教誡尼。語
0569b16: 語波逸提。教誡餘二女眾。突吉羅。若比丘僧
0569b17: 不差。為教授故入尼住處。除因緣。波逸提。因緣
0569b18: 者。尼病是名因緣。若僧不差。為教授故入尼住
0569b19: 處。隨入多少步步。波逸提。若一入門。突吉羅。
0569b20: 善見云。若不說八敬。先說餘法。突吉羅。若先
0569b21: 說八敬。已巳後說餘法。不犯。十誦云。比丘應誦尼
0569b22: 戒。莫令忘失。何以故。諸女人喜忘。智慧散亂。我泥
0569b23: 洹後。諸尼當從大僧問戒法。四眾突吉羅。是謂
0569b24: 為犯。
0569c01: 開緣　不犯者。比丘剋時至。尼剋時迎。乃至辦種
0569c02: 種供具。若僧所差與說八不可違法。若眾僧病僧
0569c03: 眾不滿。別部不和合。遺信禮拜。若尼病眾不滿不
0569c04: 和合。亦遣信禮拜問訊眾僧。若水道留難。一切難
0569c05: 緣等。不遣人禮拜問訊。如是等無犯。不犯者最初
0569c06: 未制戒等。
0569c07: 會詳　僧祇云。教誡尼不得從日沒至明相出。不
0569c08: 得深猥處。不得露現處。當在不深不露處。若講堂。
0569c09: 若樹下。不得十四日十五日月一日二日三日。應
0569c10: 從四日至十三日往教誡。不得教誡不和合尼眾。
0569c11: 到已巳應問尼僧和合不。若言不和合。應遣使呼來。
0569c12: 若不得來者。應與教誡。欲不得偏教誡。不得長語
0569c13: 教誡。
0569c14: ○第二十二教尼至暮戒
0569c15: 總釋。
0569c16: 此是不共戒。尼不同制。大乘同學。息世譏嫌。律
0569c17: 攝云。因譏嫌事。制斯學處。
0569c18: 緣起處。
0569c19: 佛在給孤獨園。
0569c20: 起緣人。
0569c21: 尊者難陀增一阿含云。爾時牧牛難陀憑杖而立。遙聞佛所說法。即得解悟。求佛出家。受
0569c22: 具足戒。是時彼在閒靜處。而自修克。成阿羅漢果。此非佛弟難陀。為僧所差教授
0569c23: 比丘尼已巳。默然而住。大愛道言。我等欲得聞法。願
0569c24: 更與我等說。尊者與說法已巳。默然而住。復更重請
0570a01: 說法。難陀好音聲為說法。聽者樂聞。遂至日暮根本
0570a02: 云。難鐸迦尊者。佛遣彼為尼眾說法教誡。時五百苾芻尼聞法。得阿羅漢果　薩婆多云。維衛佛滅後有
0570a03: 王。起牛頭旃檀塔。種種莊嚴。此王有五百夫人。供養此塔。各發願言。我等將來從此王邊。而得解脫。爾時
0570a04: 王者。今難陀是。五百夫人者。今五百尼是。以本願因緣故。應從難陀。而得解脫。尼出祗桓
0570a05: 城。門已巳閉。即依城中宿。晨旦在前入城。諸長者
0570a06: 譏嫌。沙門釋子無清淨行。諸比丘聞白佛。呵責結
0570a07: 戒。
0570a08: 所立戒相。
0570a09: 若比丘為僧差教授比丘尼。乃至日暮者。波逸提。
0570a10: 釋義　為僧差者僧祗云。十法成就。眾成就。白成就。羯磨成就。故云為僧差　律
0570a11: 攝云。其教授尼人。一被差已巳。盡壽教授。更不須差。教授比丘尼者為說八不可違
0570a12: 法及餘法是也。乃至日暮者律攝云指其分齊。日既沒已巳。名非時。雖在時中。若諸尼眾
0570a13: 立而不坐。或復營務。紛擾未息。或身有拘礙。而為說法。亦曰非時也。
0570a14: 犯緣　此戒具足三緣。方成本罪。一是大尼。二教
0570a15: 說八敬。三日已巳暮。
0570a16: 定罪　此中犯者。若教授比丘尼。乃至日暮。波逸
0570a17: 提。除教授。若受經誦經問義。若以餘事。乃至日
0570a18: 暮。突吉羅。除比丘尼。若為餘婦女受誦經。若問
0570a19: 義。若以餘事至日暮。突吉羅。律攝云。日暮日暮
0570a20: 想等。二重二輕。二無犯。若通夜說法。或寺門相
0570a21: 近。或城門不閉。或同在城中。或尼眾在白衣舍。此
0570a22: 皆無犯。尼等四眾突吉羅。是謂為犯。
0570a23: 開緣　不犯者。教授尼日未暮便休。除婦女已巳。若
0570a24: 為餘人教誦受經問義。及以餘事。不犯。若船濟處
0570b01: 說法。尼聽與賈客共行夜說法。若至尼寺中說法。
0570b02: 若來寺中請教授人值說法聽。無犯。不犯者最初
0570b03: 未制戒等。
0570b04: ○第二十三譏謗教尼戒
0570b05: 總釋。
0570b06: 此是不共戒。尼制不同。大乘同學。律攝云。由懷
0570b07: 嫉心。制斯學處。
0570b08: 緣起處。
0570b09: 佛在給孤獨園。尼聞教授師來。半由旬迎。安處房
0570b10: 舍。飲食座。具洗浴處。
0570b11: 起經人。
0570b12: 六僧不差。故生嫉心言。諸比丘教授尼。無有
0570b13: 真實心。但為飲食故。諸比丘聞白佛。呵責結戒。
0570b14: 所立戒相。
0570b15: 若比丘語諸比丘。作如是語。比丘為飲食故。教授比
0570b16: 丘尼者。波逸提。
0570b17: 釋義　為飲食故僧祇云。食者。飯魚肉。復次有食。名色聲香味觸。教授者。若
0570b18: 阿毗曇。若毗尼。
0570b19: 犯緣　此戒具足三緣。方成本罪。一生嫉心。二
0570b20: 言為飲食教授。三說而了了。
0570b21: 定罪　此中犯者。作是言。諸比丘為飲食故教授
0570b22: 尼。乃至誦受經若問。說而了了。波逸提。不了了。
0570b23: 突吉羅。五分云。若言為供養故。教誡比丘及餘
0570b24: 三眾。突吉羅。若言比丘行十二頭陀行。坐禪誦
0570c01: 經作諸功德。皆為供養利故語語。突吉羅。僧祇
0570c02: 云。若言為醫藥者。得越毗尼罪。若語比丘尼。作
0570c03: 如是語。彼比丘為飲食故。教誡汝等。得越毗尼罪。
0570c04: 若語比丘尼。彼比丘為醫藥故教誡汝等。得越
0570c05: 毗尼心悔。尼等四眾突吉羅。是謂為犯。
0570c06: 開緣　不犯者。其事實爾為飲食。教授尼。為飲食
0570c07: 故。教誦經受經。若問。若戲笑語。獨語。夢中語。欲說
0570c08: 此錯說彼。無犯。不犯者最初未制戒等。
0570c09: 會詳　維摩詰經云。不嫉彼供。不高己巳利。而於其
0570c10: 中。調伏其心。常省己巳過。不訟彼短。什師曰。如一
0570c11: 比丘林中坐禪。時至須食。持出林。路逢惡賊。引
0570c12: 弓射之。比丘怒已巳。自責不生惡心。又指腹語賊。汝
0570c13: 應射此。我為彼出林。故致斯惱。此腹之罪耳。省己巳
0570c14: 恕物。類如此也。
0570c15: ○第二十四與非親里尼衣戒
0570c16: 總釋。
0570c17: 此是不共戒。尼不同結。大乘不同。學為利眾生故。
0570c18: 然在末法。應須審慎。律攝云。因致譏嫌。制斯學
0570c19: 處。此戒三緣合結。
0570c20: 緣起處。
0570c21: 佛在給孤獨園。
0570c22: 起緣人。
0570c23: 一乞食比丘威儀具足。有比丘尼。見便生善心。數
0570c24: 請彼比丘。比丘不受。異時眾僧分衣物。此比丘持
0571a01: 分出門。見此尼來。即以與之。意彼不收。尼受之。
0571a02: 比丘數數向人嫌責彼尼。諸比丘聞白佛。訶責結
0571a03: 戒。不聽與比丘尼衣。諸比丘皆畏慎不敢與親里
0571a04: 尼衣。佛言。聽與親里尼衣。更加非親里三字。祗桓
0571a05: 中二部僧共分衣物。二部錯得尼持衣相換。比丘
0571a06: 未允。佛言。若貿易聽。當如是說戒。
0571a07: 所立戒相。
0571a08: 若比丘與非親里比丘尼衣除貿易。波逸提。
0571a09: 釋義　如三十事中。
0571a10: 犯緣　此戒具足三緣。方成本罪。一尼非親里。二
0571a11: 與非貿易。三彼已巳取竟。
0571a12: 定罪　此中犯者。與非親里比丘尼衣除貿易。波
0571a13: 逸提。五分云。若與破戒邪見親里尼衣。突吉羅。
0571a14: 與非親里餘二女眾衣。突吉羅。薩婆多云。若
0571a15: 與應量衣。波逸提。與不應量衣物。突吉羅。律
0571a16: 攝云。若尼被賊現闕衣服。設使非親里與之。無犯。
0571a17: 尼等四眾突吉羅。是謂為犯。
0571a18: 開緣　不犯者。與親里衣共相貿易。與塔與佛與
0571a19: 僧。無犯。不犯者最初未制戒等。
0571a20: ○第二十五與非親里尼作衣戒
0571a21: 總釋。
0571a22: 此是不共戒。尼不同制。大乘同學。律攝云。因致
0571a23: 譏嫌。制斯學處。此戒二緣合結。
0571a24: 緣起處。
0571b01: 佛在給孤獨園。
0571b02: 起緣人。
0571b03: 有比丘尼。欲作僧伽黎。至僧伽藍中。語迦留陀夷。
0571b04: 願尊者與我作衣。報言。汝等喜來催促。故不能作。
0571b05: 尼言。我不相催。作竟與我。即與裁之。作男女行欲
0571b06: 像。尼來取衣。即襞與之。語言。不得妄解披著。亦莫
0571b07: 示人。時到當著。在尼僧後行。尼如其教。即著後行。
0571b08: 諸居士見高聲大笑。大愛道問知其故。白諸比丘。
0571b09: 比丘白佛。呵責結戒。不聽與比丘尼作衣。諸比丘
0571b10: 皆畏慎不敢與親里尼作衣。佛言。親里者不犯。當
0571b11: 如是說戒。
0571b12: 所立戒相。
0571b13: 若比丘與非親里比丘尼作衣者。波逸提。
0571b14: 釋義　作衣者作者謂割刺剌。浣染衣者。謂僧伽黎。鬱多羅僧。安陀會。
0571b15: 犯緣　此戒具足二緣。方成本罪。一尼非親里。二
0571b16: 自手裁縫。
0571b17: 定罪　此中犯者。若與非親里比丘尼作衣。隨刀
0571b18: 截多少。波逸提。隨縫一針。亦波逸提。若復披
0571b19: 看牽挽熨治。以手摩捫。若捉角頭挽。方正安帖。若
0571b20: 緣。若索線。若續線。一切突吉羅。五分云。取衣。突
0571b21: 吉羅。割截時染時。皆波逸提。縫時。針針波逸
0571b22: 提。尼等四眾突吉羅。是謂為犯。
0571b23: 開緣　不犯者。與親里尼作。若與僧與塔作。若借
0571b24: 他衣著浣染治還主。無犯。不犯者最初未制戒等。
0571c01: ○第二十六與尼屏坐戒
0571c02: 總釋。
0571c03: 此是不共戒。尼犯不同。大乘同學。護世譏嫌。律
0571c04: 攝云。因招譏謗。制斯學處。
0571c05: 緣起處。
0571c06: 佛在給孤獨園。
0571c07: 起緣人。
0571c08: 迦留陀夷與偷蘭難陀比丘尼。各有欲意。在門外
0571c09: 共一處坐。諸居士見。皆共嫌之。各相謂言。汝等觀
0571c10: 此二人共坐。猶如夫婦。亦如鴛鴦。諸比丘聞白佛。
0571c11: 呵責結戒。
0571c12: 所立戒相。
0571c13: 若比丘與比丘尼在屏處坐者。波逸提。
0571c14: 釋義　屏處坐者。一比丘。一比丘尼。屏處者。見屏
0571c15: 處。聞屏處。見屏處者。若塵若霧若若雲若黑闇
0571c16: 不見也。聞屏處者。乃至常語不聞聲處。
0571c17: 犯緣　此戒具足三緣。方成本罪。一是屏處。二無
0571c18: 智人。三身相近坐。
0571c19: 定罪　此中犯者。若獨與比丘尼屏處坐。波逸提。
0571c20: 若盲而不聾。聾而不盲。突吉羅。立住。突吉羅。
0571c21: 僧祗云。若尼請一比丘食。一尼共比丘坐。一比
0571c22: 丘尼來往益食。益食尼去時。比丘隨。一一時得波
0571c23: 夜提。五分云。與餘二女眾坐。亦波逸提。薩婆
0571c24: 多云。經行已巳還坐。波逸提。隨起還坐。隨得爾所。
0572a01: 波逸提。尼等四眾突吉羅。是謂為犯。
0572a02: 開緣　不犯者。若比丘有伴。若有智人。若行過卒
0572a03: 倒地。若病轉倒。或為力勢所持。若被繫閉。若命難。
0572a04: 梵行難。無犯。不犯者最初未制戒等。
0572a05: ○第二十七與尼同期行
0572a06: 總釋。
0572a07: 此是不共戒。尼不同犯。大乘同學。此是制罪。律
0572a08: 攝云。由譏嫌故。制斯學處。此戒三緣合結。
0572a09: 緣起處。
0572a10: 佛在給孤獨園。
0572a11: 起緣人。
0572a12: 六與六尼。在拘薩羅人間遊行。諸居士見。皆
0572a13: 共嫌之。諸比丘聞白佛。呵責結戒。不聽與比丘尼
0572a14: 共行。諸比丘不先與尼共期。道路相遇。畏慎不敢
0572a15: 共行。佛言。若不期。無犯。更加共期二字。後眾多比
0572a16: 丘從舍衛欲至毗舍離。時眾多尼亦往。欲得同行。
0572a17: 以佛結戒。故不敢共行。比丘前去。尼在後行。為賊
0572a18: 所劫。失衣。諸比丘白佛。佛言當如是說戒。
0572a19: 所立戒相。
0572a20: 若比丘與比丘尼同期一道行。從一村乃至一村。除
0572a21: 異時。波逸提。異時者。與估客行。若疑畏怖時。是謂異
0572a22: 時。
0572a23: 釋義　期者。言共去至某某城某國土僧祇云。共期者。
0572a24: 若今日。若明日。若半月。若一月。同期一道行總標乃至間別釋。道者。村間
0572b01: 有分齊行處是僧祇云。道行者。三由延。二由延。一由延。一拘盧舍。除異時
0572b02: 是遮制中之開聽。與估客行估客者。根本作商旅　律攝云。商旅者。若離此伴。無由進
0572b03: 路。為此聖開除餘緣。故此中行法者。苾芻尼食。苾芻應持。若至食時。更相授與。有病苾芻。應共舁去。若人
0572b04: 少者。尼亦助舁。應在頭邊。不應近足。若至落。隨病所須。為覓醫藥。若尼有病。准此應知。是謂
0572b05: 異時。
0572b06: 犯緣　此戒具足三緣。方成本罪。一有心共期。二
0572b07: 發足同行。三至村里分齊。
0572b08: 定罪　此中犯者。與比丘尼同一道行。乃至村間
0572b09: 分齊處。隨眾多少界多少。一一波逸提。非村空
0572b10: 處行。乃至十里。波逸提。若減一村。減十里。突吉
0572b11: 羅。若多村間同一界行。突吉羅。方便欲去。共
0572b12: 期莊嚴。一切突吉羅。僧祇云。若共車伴行。止息
0572b13: 發去時喚尼來。勿使不及伴。作是語者。波逸提。
0572b14: 若言去去。姊妹勿使失伴。無罪。比丘共商人隨
0572b15: 道行。商人先入聚落。比丘不知道行法。見尼問言。
0572b16: 姊妹示我道來。即名共期。若尼來舉一足。得越毗
0572b17: 尼罪。舉二足。波夜提。言去示我道路者。無罪。
0572b18: 若聚落中。請比丘食。不知檀越家處。見尼問言。
0572b19: 知某甲檀越家處。不示我處來。即名為期。若舉一
0572b20: 足。越毗尼罪。舉二足。得波夜提。律攝云。地行
0572b21: 為契。後遂乘空現身。共期隱形而去。皆得惡作。
0572b22: 薩婆多云。不期而偶共同道。當使相去。不聞聲處。
0572b23: 若相聞已巳還。突吉羅。與餘二女眾期行。同犯亦波
0572b24: 逸提。十誦云。若有王夫人共行。不犯。尼等四眾突
0572c01: 吉羅。是謂為犯。
0572c02: 開緣　不犯者。不共期大伴行。疑恐怖處。若為力
0572c03: 勢者所持。若被繫命難梵行難。無犯。不犯者最初
0572c04: 未制戒等。
0572c05: ○第二十八與尼期同船戒
0572c06: 總釋。
0572c07: 此是不共戒。尼犯不同。大乘同學。律攝云。由譏
0572c08: 嫌故。制斯學處。此戒三緣合結。
0572c09: 緣起處。
0572c10: 佛在給孤獨園。
0572c11: 起緣人。
0572c12: 六舉六尼共乘船。上水下水居士譏嫌。比丘
0572c13: 白佛。呵責結戒。不聽與尼共乘一船。諸比丘不期
0572c14: 而乘一船。皆畏慎。佛言。不期無犯。後眾多比丘欲
0572c15: 渡恒河。有眾多尼。亦欲渡恒河。以佛結戒。故不敢
0572c16: 與尼共渡。尼讓比丘先渡。船至彼岸。暴雨水漲。未
0572c17: 還之間。日時已巳暮。諸尼即在岸邊宿。夜偶賊劫奪。
0572c18: 佛言。直渡者無犯。當如是說戒。
0572c19: 所立戒相。
0572c20: 若比丘與比丘尼。共期同乘一船上水下水。除直渡
0572c21: 者。波逸提。
0572c22: 釋義　上水下水上者逆流而上。下者順流而下。除渡成犯。
0572c23: 犯緣　此戒具足二緣。成本罪。一有心共期。二兩
0572c24: 入船。
0573a01: 定罪　此中犯者。共期同乘一船上水下水。除直
0573a02: 渡。若入船裏。波逸提。若一在船。一在地。若
0573a03: 方便欲入而不入。若共期莊嚴。一切突吉羅。薩
0573a04: 婆多云。與尼議載船。突吉羅。若一比丘與一尼
0573a05: 共期載一船。一波逸提。乃至與四尼共載一船。
0573a06: 四波逸提。隨尼多少。隨得爾所。波逸提。若四
0573a07: 比丘與一尼共載一船。各得一波逸提。亦隨尼
0573a08: 多少得爾所。波逸提。與式叉摩那沙彌尼共期
0573a09: 同船。同犯亦波逸提。若尼與比丘各在異船。共期無白
0573a10: 衣伴。波逸提。若不期。必使語聲不相聞處。若相
0573a11: 聞。突吉羅。尼等四眾突吉羅。是謂為犯。
0573a12: 開緣　不犯者。不共期。若直渡彼岸。船師失濟上
0573a13: 水下水。或為力勢所持。或被繫命難。梵行難。無犯。
0573a14: 根本云。篙棹柁折。隨流而去。或避灘磧。或柁師
0573a15: 不用其語。此皆無犯。十誦云。欲直渡。為水所漂
0573a16: 去。無犯。不犯者最初未制戒等。
0573a17: 會詳　律攝云。若苾芻等將行之時。預先一日。應
0573a18: 白二師。我今有事。詣彼村坊。聽不隨師。不應違逆。
0573a19: 若無二師。應白上座。所有臥具。囑他守護。於同行
0573a20: 伴。普告令知。勿有病人捨棄而去。出門之時。應相
0573a21: 告曰。今日我等不有遺忘事。不應可斟量。所依商
0573a22: 旅善惡進。不無令廢闕。於自同伴。更相顧戀。有
0573a23: 隙者。不應共行。若有因緣。須共行者。應懺摩已巳。與
0573a24: 之同去。凡涉路時。應為法語。勿出惡言。或為聖默
0573b01: 然。勿令心散亂。若至天神祠廟之處。誦佛伽他。彈
0573b02: 指而進。苾芻不應供養天神。若於路次暫止息時。
0573b03: 或至泉池取水之時。皆誦伽他。其止宿處應誦三
0573b04: 啟。自整威儀。問停止處。
0573b05: ○第二十九尼讚得食戒
0573b06: 總釋。
0573b07: 此是不共戒。尼犯不同。大乘同制。是邪命自活故。
0573b08: 律攝云。因不敬事。制斯學處。此戒三緣合結。
0573b09: 緣起處。
0573b10: 佛在給孤獨園。有一居士。請舍利弗目連。於露地
0573b11: 敷好坐具。
0573b12: 起緣人。
0573b13: 偷蘭尼往居士家。見已巳即問。欲請比丘耶。報言。我
0573b14: 請舍利弗目連。尼言。居士所請。是下賤人。若先語
0573b15: 我。我當為請龍中之龍。問言。何者是龍中之龍。尼
0573b16: 言。尊者提婆達多等是。語頃二尊者至。尼語居士
0573b17: 言。龍中之龍已巳至。居士言。汝向者言是下賤人。今
0573b18: 云何言龍中之龍耶。自今以去。勿復來往我家。二
0573b19: 尊者食訖。還僧伽藍。佛知而故問。今日受請食。得
0573b20: 充足耶。答曰。食雖充足。我於居士家。亦是下賤人。
0573b21: 亦是龍中之龍。佛問知其故。呵責提婆達多部黨。
0573b22: 已巳結戒。遣比丘尼。勸化得食者。波逸提。時諸比丘
0573b23: 不知有勸化無勸化。後乃知有勸化。或有作波逸
0573b24: 提懺者。或有疑者。佛言。不知不犯。羅閱城中有大
0573c01: 長者。是黎師達親友。彼作是言。若黎師達來至羅
0573c02: 閱城者。我當為黎師達故。供養眾僧。有尼聞此語。
0573c03: 默然在懷。異時尊者入城。尼聞往語長者。即遣信
0573c04: 請尊者及眾僧食。黎師達問。云何知我來至此耶。
0573c05: 長者言。家所供養。尼見語尊者言。若爾我不應食。
0573c06: 長者言。我不從此尼語設食。我先有誓願。尊者言。
0573c07: 雖有此語。我亦不應食。即止不食。往白世尊。佛言。
0573c08: 若檀越先有意者。不犯。當如說戒。
0573c09: 所立戒相。
0573c10: 若比丘知比丘尼讚歎教化因緣得食食。除檀越先
0573c11: 有意者。波逸提。
0573c12: 釋義　讚歎教化者。阿練若乞食人著糞掃衣。作
0573c13: 餘食法。不食一坐食一摶食。塚間坐。露地坐。樹下
0573c14: 坐。常坐。隨坐。持三衣讚偈多聞法師。持律坐禪釋論
0573c15: 云。美其功德。名為讚讚之不足。又稱揚之名為歎也。得食食者上食字飲食也。下食字吞
0573c16: 咽也。從旦至中得食食有五正食。五不正食。釋於後文。除檀越先有
0573c17: 意者律攝云。謂彼施主先生此念。營辦飲食。擬施其人。設令讚歎具戒多聞。此亦非犯。由聞讚
0573c18: 歎。遂便不食。是故復言。除先有意者。
0573c19: 犯緣　此戒具足三緣。方成本罪。一大尼讚歎。二
0573c20: 有教化想。三食已巳入咽。
0573c21: 定罪　此中犯者。知比丘尼教化得食。食咽咽波
0573c22: 逸提。除此飲食已巳。教化得餘襯體衣燈油塗足
0573c23: 油正法念處經云。此足跟通於眼。以油灌鼻。以油塗足。能令眼明淨。一切突吉羅。
0573c24: 教化教化想。波逸提。教化疑。突吉羅。不教
0574a01: 化教化想。突吉羅。不教化疑。突吉羅。五分云。
0574a02: 以餘四眾讚歎因緣得食食。突吉羅。薩婆多云。
0574a03: 乃至教以少薑著食中比丘食者。突吉羅。此戒
0574a04: 體但偏讚其德。不問凡聖食者。盡波逸提。若不
0574a05: 曲讚功德。但說布施沙門。福德甚大。比丘食者。無
0574a06: 罪。尼等四眾突吉羅。是謂為犯。
0574a07: 開緣　不犯者。若不知。若檀越先有意。若教化無
0574a08: 教化想。若尼自作檀越。若檀越令尼經營。若不故
0574a09: 教化而乞食與。無犯。不犯者最初未制戒等。
0574a10: ○第三十與婦女同行戒
0574a11: 總釋。
0574a12: 此是不共戒。尼犯不同。大乘同學。律攝云。由道
0574a13: 行事譏謗煩惱。制斯學處。此戒二緣合結。
0574a14: 緣起處。
0574a15: 佛在給孤獨園。毗舍離女嫁舍衛人。與姑共諍。還
0574a16: 詣本國。
0574a17: 起緣人。
0574a18: 阿那律從舍衛往毗舍離。婦欲同行。答言可爾。即
0574a19: 與同行。時夫主不在。後日還家。即問母。婦何所在。
0574a20: 母言。與我競逃去。不知所在。夫主逐之。於道路
0574a21: 得婦。語尊者言。何故將我婦逃走耶。答言。止止。莫
0574a22: 作此語。我等不爾。長者言。云何言不爾。汝今現與
0574a23: 我婦同道行。其人即打阿那律。幾斷命根。尊者於
0574a24: 下道。在一靜處。結跏趺坐。入火光三昧。長者見即
0574b01: 懺悔謂四姓中。豪族望重。世禮自居。有德者自稱。淨名疏云。國內勝人稱為長者。原西國與此
0574b02: 方所稱不同。彼以貴姓豪族。富商大賈。積財鉅萬。咸稱長者。此方乃有德之稱。謂年耆德艾。事長於人。稱
0574b03: 為長者。法華文句云。具十德名長者。一姓貴。二位高。三大富。四威猛。五智深。六年耆。七行淨。八禮備。九上
0574b04: 歎。十下歸。尊者還僧伽藍。向諸比丘說。有少欲者白佛。
0574b05: 呵責結戒戒文如後唯無共期。時諸比丘不共期。道路相遇。
0574b06: 畏慎不敢共行。佛言。不共期不犯。當如是說戒。
0574b07: 所立戒相。
0574b08: 若比丘與婦女共期同一道行。乃至間波逸提。
0574b09: 釋義　並同前與尼期行。戒中無異。
0574b10: 犯緣　此戒具足三緣。方成本罪。一有心共期二
0574b11: 人女堪行欲境。三至齊限。
0574b12: 定罪　此中犯者。共尼斯行不異。律攝云。若化
0574b13: 女。天女。龍女。半釋迦女。二根。若未堪行婬女同路
0574b14: 行。咸得惡作。尼等四眾突吉羅。是謂為犯。
0574b15: 開緣　不犯者。亦同前戒。根本云。若他遣女人
0574b16: 引道。或迷於道路。女人指授。無犯。不犯者最初未
0574b17: 制戒等。
0574b18: 
0574b19: 毗尼關要卷第十
