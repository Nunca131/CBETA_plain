0932a02: 僧錄司右闡教兼鍾山靈谷禪寺住持　淨戒　重校
0932a03: 真淨禪師語
0932a04: 住報寧開堂日拈香云此一瓣香恭為
0932a05: 今上皇帝祝延聖壽萬萬萬伏願堯風
0932a06: 永扇同日月之盛明湯德新共乾坤而久
0932a07: 固此一瓣香恭為報寧大檀越主特進相公
0932a08: 判府左丞伏願舉族享於百祥小大增乎善
0932a09: 慶更異特進相公判府左丞兄兄弟弟長為
0932a10: 佛法之墻子子孫孫永作皇家之梁棟此
0932a11: 一瓣香奉為提刑大夫運判朝奉洎文武官
0932a12: 僚常居祿位然提刑眾官夙承佛記示作王
0932a13: 臣佛法長興外護斯在以因向果皆成佛道
0932a14: 於是趺坐白槌竟師乃垂一足云大眾為是
0932a15: 一耶是二耶良久云上士一訣一切了中下
0932a16: 多聞多不信有疑請問僧問昔日梵王請佛
0932a17: 為群迷今朝相公請師當為何事師云看
0932a18: 進云與麼則靈山一會今日親聞師云聞底
0932a19: 事作麼生進云大眾證明師云錯問遠離洞
0932a20: 山丈室已巳坐報寧道場如何是不動尊師云
0932a21: 東西南北進云一言已巳布王官耳吾道今朝
0932a22: 得再昌師云大家在者裏進云相公證明學
0932a23: 人禮謝問昔日李公登藥嶠雲在青天水在
0932a24: 瓶今日臣相請師未審有何言句師云金桃
0932b01: 帶葉摘綠李和衣嚼。進云與麼則法不
0932b02: 孤起仗境方生師云重疊山路進云洎乎
0932b03: 蹉過師云不少也僧問曹溪一路闔國人聞
0932b04: 報寧一路什麼人聞師云天下人聞進云莫
0932b05: 是和尚為人處也無師云且得承當進云
0932b06: 作家宗師師云一任闍小度。
0932b07: 復云欲識佛性義當觀時因緣時既至
0932b08: 因緣自會大眾今日一會要知麼是大眾成
0932b09: 佛時淨凈緣際會大丞相荊國公及判府左
0932b10: 丞施宅舍園林為佛剎禪門固請大善知識
0932b11: 開演西來祖道所以教外別傳直指大眾即
0932b12: 心見性成佛大眾信得及麼若自信得及即
0932b13: 知自性本來作佛縱有未信亦當成佛但為
0932b14: 迷來日久一乍聞說誠難取信以至古今天
0932b15: 下善知識一切禪道一切語言亦是善知識
0932b16: 自佛性中流出建立而流出者是末佛性是
0932b17: 本近代佛法可傷多棄本逐末背正投邪但
0932b18: 認古人一切言句為禪為道有甚平涉直是
0932b19: 達磨西來亦無禪可傳唯只要大眾自悟自
0932b20: 成佛自建立一切禪道神通變化眾生本
0932b21: 自具足不假外求如今人多是外求根本
0932b22: 自無所悟一向客作數他人珍寶都是虛妄
0932b23: 終不免生死流轉大眾今二相公特建此道
0932b24: 場作大佛事出大眾生死流轉復大眾本來
0932c01: 廣大寂滅妙心開發本來神通大光明正法
0932c02: 眼藏但迷則長居凡下悟則即今聖賢大眾
0932c03: 言多去道轉遠笑他明眼道人眾中莫有明
0932c04: 眼道人麼今時佛法渾濫要分邪正使大眾
0932c05: 不墮邪見作人天正眼有麼良久云我終不
0932c06: 敢輕於汝等汝等皆當作佛下座。上堂
0932c07: 淨法界身本無出沒大悲願力示現受生乃
0932c08: 拈拄杖云釋迦老子又來也只為子孫不了
0932c09: 大眾若喚作釋迦又是拄杖子若喚作拄杖
0932c10: 子又是釋迦於此莫有人得麼若無報寧
0932c11: 潑水去也良久云容顏甚奇妙光明照十
0932c12: 方我昔曾供養今復還親覲遂擲下下座。
0932c13: 因請主事上堂祖師門下燈燈相續心心相
0932c14: 印一燈滅而一燈然一心隱而一心照故萬
0932c15: 般之事須藉心明心若不明是事失諸禪
0932c16: 德要不失麼僧堂裏大家著力。上堂
0932c17: 日出心光曜天陰性地不知天地者剛道
0932c18: 有乾坤直饒識得心大地無寸土廓徹十方
0932c19: 自性境界觸事全真若透不過眼不開俱屬
0932c20: 勝量己見愚故菩薩遊戲神通淨佛國土成
0932c21: 就眾生心不喜樂所以若論此事實謂止止
0932c22: 不須說我法妙難思諸增上慢者聞必不敬
0932c23: 信乃喝云向下文長。上堂臘月二十八
0932c24: 一年將合煞孟春又到來萬事從頭活遂拈
0933a01: 拄杖擲下召大眾云拄杖子已巳活也見麼為
0933a02: 他無佛法禪道知見所以不被四時八聲
0933a03: 色所轉諸禪德莫也要活麼但是事一時放
0933a04: 下當人一大事全出現自然活著磕著
0933a05: 齖齖如虎戴角阿呵呵下座。上堂
0933a06: 好諸禪德若能離諸相定入法王家法王法
0933a07: 道恢廓無涯威德自在勝伏群邪一心空寂
0933a08: 妙用河沙。上堂七分八分百億妙門黃
0933a09: 龍老傑累及兒孫然則知恩方解報恩莫有
0933a10: 報恩底麼是箇漢纔聞報寧說汝只道
0933a11: 得七八分便好拽倒地上驀面唾槌煞擲與
0933a12: 狗喫豈不快哉亦未為分外阿呵呵空將未
0933a13: 意說向欲行人。上堂舉臨濟一日與
0933a14: 普化在施主家齋際云毛吞巨海芥納須彌
0933a15: 為復是神通妙用法爾如然化便踏倒卓子
0933a16: 際云得即得太生化云者裏是什麼所在
0933a17: 說說細至明日又去一家齋際又問昨日
0933a18: 供養何似今日化又踏倒卓子際云得即得
0933a19: 太生化云瞎漢佛法說甚細師云古人
0933a20: 一等參禪悟得脫洒見處明白得用便用不
0933a21: 在擬議之間何也為他無佛法知見為礙而
0933a22: 令莫有無佛法為礙者麼良久喝云設有又
0933a23: 打在無事甲裏。請首座上堂一番新一
0933a24: 番舊新舊相資要成就諸禪德且道成就箇
0933b01: 什麼為成就佛事耶成就道場耶成就叢林
0933b02: 耶若與麼成就豈有教外別傳乃拈拄杖云
0933b03: 此為復是教內教外是新是舊不得喚作
0933b04: 杖子便成就取好遂擲下下座。上堂好
0933b05: 大眾也無禪也無道也無玄也無妙快活當
0933b06: 明者一竅一竅不明愁煞人動即依他和屎
0933b07: 合尿參。上堂法無定旨深淺隨機通人
0933b08: 分上秪可自知莫有通人麼點則不到喝一
0933b09: 喝下座。上堂僧問學人一面琴不是凡
0933b10: 間木令朝捧上來請師彈一曲師云大眾側
0933b11: 耳進云得聞於未聞去也師云是何指法僧
0933b12: 提起坐具師云哀哉哀哉汝命何太短進云
0933b13: 且喜無交涉師云不是知音進云不如去
0933b14: 米嶺有人憶師云何得忘焦桐進云在
0933b15: 者裏師云放下著。復云適來一曲諸人
0933b16: 罔措再為一彈快須取驀拈拄杖橫按良
0933b17: 久云一曲兩曲聞不聞悲風流水何方去卓
0933b18: 拄杖下座。上堂長安甚我國晏然驀
0933b19: 拈拄杖云雲門大師來也劄久雨不晴以拄
0933b20: 杖敲香卓云新羅在海東臨際小廝兒秪具
0933b21: 一隻眼普化賊漢佯狂詐顛耐豐豊干饒舌
0933b22: 指出文殊普賢。上堂心隨萬境轉轉處
0933b23: 貫能幽隨流認得性無喜亦無憂好諸禪德
0933b24: 恁麼也得不恁麼也得恁麼不恁麼得如
0933c01: 來說一合相即非一合相須菩提好與三十
0933c02: 棒下座。上堂僧問聲前薦得未是作家
0933c03: 喝下承當猶為鈍漢學人上來請師相見師
0933c04: 云家富小兒嬌進云也是說道理師云與
0933c05: 一文錢進云今日不著便師云養子之緣僧
0933c06: 便喝師云不要哭不要哭問昔日相國之家
0933c07: 今朝佛僧之舍未審是同是別師云白鷺灘
0933c08: 頭月進云不曉師機願垂方便師云緊峭草
0933c09: 鞋僧擬議師云重疊山路。復云萬般
0933c10: 施設不如常又不驚人又久長好諸禪德古
0933c11: 人道處今人行處可謂似地擎山不知山之
0933c12: 孤峻如石含玉不知玉之無瑕良久云秖恐
0933c13: 不是玉是玉也大奇。上堂舉三聖問雪
0933c14: 透網金鱗以何為食云待爾出得網來
0933c15: 即向道三聖云一千五百人善知識話頭
0933c16: 也不識師云俊哉俊哉快活快活恰似一隻
0933c17: 鷂子莫驚著報寧即不然透網金鱗以何為
0933c18: 食待出得網來即向道待他道一千五
0933c19: 百人善知識話頭也不識但拽拄杖打出三
0933c20: 門外復云也好快活恰似一隻虎莫動著諸
0933c21: 禪德且道報寧快活何似三聖快活莫有快
0933c22: 活底漢麼出來定當看良久喝一喝云把手
0933c23: 拽不住。上堂僧問香煙上騰集四眾
0933c24: 座下為復是神通法爾為復是不與麼師
0934a01: 云一時被闍道了也進云有意氣時添意
0934a02: 氣不風流處也風流師云作麼生會僧便
0934a03: 喝師云儱侗禪和僧又喝師擲下拂子云何
0934a04: 不更打一棒僧擬議師云棒捧上不成龍問真
0934a05: 淨界中纔一念閻浮早是八千年還許學人
0934a06: 真淨之名也無師云許進云若然者永劫
0934a07: 飄流無時脫師云百草頭上薦取老僧進
0934a08: 云恁麼則小出大遇去也師云且莫錯認好
0934a09: 僧禮拜師云果然。復云佛法二字也大
0934a10: 難明三世諸佛向諸人跟下走過擬
0934a11: 要見他早是眼睛落地驀拈拄杖擲下云
0934a12: 且道三世諸佛與拄杖子相去幾何良久喝
0934a13: 一喝下座。上堂舉雪云南山有條
0934a14: 鼻蛇等諸人出入好看師云雪無大人
0934a15: 相然則蛇無頭不行長慶恰如箇新婦兒怕
0934a16: 阿家相似便道堂中今日大有人喪身失命
0934a17: 雲門拽拄杖攛向雪面前作怕勢師云為
0934a18: 蛇畫足玄沙云用南山作什麼師云道我見
0934a19: 處親切不免只在窠窟裏更無一人有些子
0934a20: 天然氣報寧門下莫有天然氣底麼不
0934a21: 敢望別懸惠日獨振玄風且向古人鶻臭
0934a22: 布衫上知些子氣息也難得。上堂舉起拄
0934a23: 杖云舉起也靈光洞耀脫根塵復斜亞云
0934a24: 放下也露真常不拘文字不舉不放復名
0934b01: 何物遂擲下云看良久喝一喝下座。
0934b02: 上堂云東家杓柄長西家杓柄短拈起黑漆
0934b03: 盆是白大唐天子笑不休火裏蝍蟟
0934b04: 三隻眼參。
0934b05: 住歸宗開堂日拈香乃趺坐棲賢長老白槌
0934b06: 了便有僧出問草庵孤坐誰知出格家風拄
0934b07: 杖橫空未審是何宗旨師云雲閑五老水滿
0934b08: 雙溪進云若然者為不平離寶匣藥救
0934b09: 病出金瓶師云一條界破青山色進云忽遇
0934b10: 五馬行春日萬家和氣生又且如何師云
0934b11: 被闍道著進云海神知貴不知價與人
0934b12: 問光照夜師云靈利衲僧問飛錫一聲天地
0934b13: 動煙起處遍乾坤為國開堂於此日師將
0934b14: 何法報　皇恩師云耶舍塔前消息在進云
0934b15: 皇恩荅處蒙師指朝宰臨筵事若何師云已巳
0934b16: 有隨車雨何須動地雷進云若然者虎出渡
0934b17: 河皆此日珠還合浦賀今朝師云知恩有幾
0934b18: 人。復云諸佛心印祖祖傳授所謂教外
0934b19: 別傳者蓋取其要妙也其要妙之道在人不
0934b20: 在教乘所以宗長老得之以明妙心印印
0934b21: 僧俗大眾彼我無差同成佛道還信得及麼
0934b22: 權郡大夫得之以妙明心印印一郡千里之
0934b23: 事則自然殊途同一毛頭一一明了一一
0934b24: 無差然後卷舒自在縱奪臨時皆吾心之常
0934c01: 分非假於他術提刑都官得之以妙明心印
0934c02: 印十方華藏世界海秪在一毛頭於中或行
0934c03: 或坐或去或來遊山翫水選勝尋巒法喜禪
0934c04: 皆吾心之常分非假於他術眾官得之各
0934c05: 以妙明心印印之則王事民事一一明了一
0934c06: 一無差然後可行則行可止則止皆吾心之
0934c07: 常分非假於他術諸山禪師得之三世諸佛
0934c08: 一切法門各以妙明心印印之則法法明了
0934c09: 一一無差然後應機接物通變臨時或日面
0934c10: 月面佛手或拂拈槌或呵佛罵祖作
0934c11: 大佛事皆吾心之常分也遂拈拂子劃云劃
0934c12: 葛藤便擲下云是什麼良久喝一喝下座。
0934c13: 師在筠州九眾晚參遂舉拂子云昔日
0934c14: 世尊拈花迦葉微笑今夜宗舉拂大眾寂
0934c15: 然為復寂然者是微笑者是又是箇什麼只
0934c16: 如宗舉拂與世尊拈花是同是別若言同
0934c17: 法無同相若言別豈有兩般久參先德聞舉
0934c18: 便了後進初機須子細良久云法法
0934c19: 宗臨機要變通靈源明妙處平等主人翁問
0934c20: 遠離九丈室已屆屇宗道場如何是不動
0934c21: 尊師云鷓鴣啼處百花香進云萎花風掃去
0934c22: 香水雨飄來師云今也如是古也如是進云
0934c23: 若然者將為少林消息如今蹤跡宛然存
0934c24: 師云如何是少林消息僧禮拜師云點即不
0935a01: 到師云佛法要妙但其宗苟宗也自然
0935a02: 無可不可一切成現海印發光今與大眾同
0935a03: 已巳宗住平等本際敢問何者是宗何者是
0935a04: 要妙良久云秪為分明極翻令所得遲。
0935a05: 上堂為新舊化主云舊者已巳還新者復作新
0935a06: 舊相資放過一著遂拈拂子云不可作新舊
0935a07: 會既不作新舊會又落在甚麼處若知落處
0935a08: 受用無窮若不知落處亦受用無窮知落處
0935a09: 受用無窮則可知不知落處因甚麼受用無
0935a10: 窮明眼衲僧試看。上堂舉赤眼因見
0935a11: 蛇便與斬傍僧曰久嚮宗元來只是箇
0935a12: 行沙門眼曰我師云大眾只如赤
0935a13: 眼斬蛇向其僧道我且古人見處作
0935a14: 麼生遂舉拂子云今日宗舉拂子與當時
0935a15: 宗斬蛇是同是別良久云人人有箇天真
0935a16: 佛妙用縱橫不知今日分明齊指出斬蛇
0935a17: 舉拂更由誰。上堂今日乃是第二箇四
0935a18: 月不見古人道放過一著落在第二雖然第
0935a19: 二未免秪是前來孟夏漸熱乃呵呵大笑云
0935a20: 有利無利不離行市西川成都府漏藍子一
0935a21: 文錢三箇五箇撒在諸人面前一一可以治
0935a22: 病又且不知陵米作麼價。上堂師乃
0935a23: 到法座前顧視大眾便方丈。上堂云
0935a24: 南泉斬兒與宗斬蛇叢林中量還有
0935b01: 優劣也無優劣且止只如趙州帶靸鞋出去
0935b02: 又作麼生若也於此明得德山呵佛罵祖有
0935b03: 什麼過於此不明霞燒木佛院主眉鬚落
0935b04: 所以禍福無門唯人自召喝一喝下座。
0935b05: 上堂有拄杖子我與拄杖子無拄杖
0935b06: 子奪拄杖子大眾見錢買賣莫受人謾
0935b07: 知麼有利無利不離行市阿呵呵憶趙州
0935b08: 勘婆子不風流處也風流喝一喝下座。
0935b09: 上堂舉僧問雲門如何是雲門一曲門云臘
0935b10: 月二十五忽有人問宗如何是宗一曲
0935b11: 但向伊道五月二十五且道宗與雲門意
0935b12: 作麼生今之與古相去幾何又云唱者如何
0935b13: 門云且緩緩忽有人問宗唱者如何向他
0935b14: 道莫錯莫錯且道宗是雲門非雲門是
0935b15: 宗非乃喝一喝云是非去是非裏薦取。
0935b16: 上堂擲下拂子云宗擲下拂子大眾一時
0935b17: 見任是鶻眼龍睛也須遭伊繫絆喝一喝
0935b18: 下座。上堂今朝七月二十秋風冷相
0935b19: 及一切佛法現前自是常情不入遂舉拂子
0935b20: 云拂子已巳入也為伊無佛法知見解會汝諸
0935b21: 人見道無佛法知見便道大盡三十日小盡
0935b22: 二十九作箇無事量喝一喝云瞎屢生。
0935b23: 上堂舉僧問悟本大師寒暑到來如何迴避
0935b24: 本云何不向無寒暑處去僧云什麼處是無
0935c01: 寒暑處本云寒時寒殺闍熱時熱煞闍
0935c02: 師云大眾若也會得不妨神通遊戲一切臨
0935c03: 時寒暑不相干若也不會且向寒暑裏經冬
0935c04: 過夏喝一喝下座。上堂八月中秋風
0935c05: 蕭索衲僧去來如雲似鶴山北山南有路通
0935c06: 一條拄杖橫擔是即是覺不覺切忌隨他
0935c07: 老盧喝一喝下座。上堂今日淵上座
0935c08: 設道吾饡飯點趙州茶拈出如來一大經卷
0935c09: 為諸人徹困驀拈拄杖擲下云道吾飯趙州
0935c10: 茶如來一大經卷此三種法門盡在拄杖頭
0935c11: 上撒開也東西南北四維上下一任變通目
0935c12: 在受用三十年後不得辜負淵上座若也不
0935c13: 知數日雨寒秋風漸冷喝一喝下座。
0935c14: 施主捨法衣上堂大眾諸佛法衣得之者出
0935c15: 三界離五欲成大道度眾生遂舉衣云舉起
0935c16: 也地獄停酸脩羅息戰放下也帝釋搖頭諸
0935c17: 天罷樂不舉不放十方法界情與無情同成
0935c18: 佛道未審捨法衣者成得箇甚麼良久云自
0935c19: 從盧老後須信人人有之。長安
0935c20: 化主上堂大眾一兩絲一疋一一盡從
0935c21: 蚕口現口中吐出濟人間衲僧如何不薦
0935c22: 若也薦家家門裏含元殿喝一喝下座。
0935c23: 開日上堂凡夫色礙二乘空菩薩色空
0935c24: 無礙目前萬象森羅理事融通自在僧堂又
0936a01: 添煖火十方高人共會不必更分彼此同是
0936a02: 一真法界喝一喝下座。上堂云今朝十
0936a03: 月二十五須知有法離言句本明本妙不假
0936a04: 脩一隊古佛參堂去。上堂冬後一陽生
0936a05: 乾坤解通變衲僧莫守株彼此丈夫漢日用
0936a06: 天真活人人自可見如何都不顧隨他物所
0936a07: 轉喝一喝下座。啟聖上堂舜日共佛
0936a08: 日長明堯風與祖風並扇所謂一人有慶兆
0936a09: 民之祝延　聖壽今正是時乃呼萬
0936a10: 萬萬下座。上堂僧問乾坤之內宇宙
0936a11: 之間中有一寶秘在形山山即不問如何是
0936a12: 寶師云闍終日騎牛不識牛進云恁麼則
0936a13: 從今日歸家去也師云如何是那一寶僧便
0936a14: 喝師云前三三後三三又作麼生進云謝師
0936a15: 指示師喝云不識雲門子等閑動著
0936a16: 眼。復云那一寶非今非古非僧非
0936a17: 俗非男非女十二時中光明炟赫還有人著
0936a18: 得價麼若有人著得價三十年後不得辜負
0936a19: 宗莫有人著價麼這一隊漢十二時中是
0936a20: 箇甚麼喝一喝下座。上堂今朝十月半
0936a21: 天上月初圓遂拈拂子云拂子豈不是圓又
0936a22: 敲禪床云何曾偏來大眾只這偏圓道聲色
0936a23: 浩浩眼耳但見聞莫問宗老。上堂
0936a24: 衲僧門下無非過量境界自在禪定乃喝一
0936b01: 喝云豈不是過量境界又謦咳一聲云豈不
0936b02: 是自在禪定阿呵呵將此深心奉塵剎是則
0936b03: 名為報佛恩。上堂好雪大眾米柴炭之
0936b04: 屬一切成現寒則圍向煖火困來拽被蓋
0936b05: 頭眠好大眾適從僧堂來向僧堂去喝一
0936b06: 喝下座。上堂大眾休得也無了期共來
0936b07: 林下學無為袈裟同肩一佛子相逢能得幾
0936b08: 多時喝一喝下座。化城大師來上堂三
0936b09: 界無安猶如火宅出得火宅未到寶所且在
0936b10: 化城今日相逢化城不見寶所何在元來只
0936b11: 是舊時源上座大眾元來一時是舊時人
0936b12: 伏惟珍重。上堂大眾古人道盡大地是
0936b13: 箇解脫法門枉作佛法會何不見山是山
0936b14: 見水是水宗則不然盡大地是箇解脫法
0936b15: 門不作知見解會有時見山不喚作山有時
0936b16: 見水不喚作水大眾彼此丈夫莫受人謾。
0936b17: 上堂大眾宗不是無禪可談無法可說正
0936b18: 值雪寒不久立乃喝一喝云堂向火。
0936b19: 上堂云今朝正月初五未免為君重舉斬新
0936b20: 日月分明禪家且莫鹵還有不鹵底麼
0936b21: 且道是甚麼喝一喝下座。上堂今朝正
0936b22: 月初十晴暖春風襲襲觸目無法門大家
0936b23: 一時證入喝一喝下座。上堂云大眾佛
0936b24: 法兩字彼此不著便眾中莫有師子兒麼不
0936c01: 敢望哮吼一聲使大眾一時頂門上眼開
0936c02: 且莫嚼他古人殘羹餿飯也難得宗今日
0936c03: 謾諸人去也驀拈拄杖擲下云南山鼻
0936c04: 蛇解弄者取喝一喝下座。上堂二月
0936c05: 仲春漸喧時來萬物爭妍莫待桃花悟道出
0936c06: 門芳草芊芊喝一喝下座。上堂舉教中
0936c07: 道不見一法是大過患乃喝一喝云有什麼
0936c08: 遇驀拈拄杖卓云有什麼患復橫桉云德山
0936c09: 棒臨濟喝舉世何人提掇天高地萬象
0936c10: 閑是僧家好時遂擲下云是什麼時
0936c11: 喝一喝下座。上堂世尊三昧迦葉不知
0936c12: 迦葉三昧阿難不知因甚不知只為淺深有
0936c13: 異三德六味施佛及僧法界有情普同供養
0936c14: 首座三昧大眾不知甚不知對面不相識
0936c15: 開單展缽拈放大眾三昧各不相知因
0936c16: 甚不知阿呵呵復拈拄杖橫按云我觀法王
0936c17: 法法王法如是卓拄杖下座。上堂拈拄
0936c18: 杖云涅槃心易曉差別智難明古人道有
0936c19: 拄杖子我與拄杖子無拄杖子我奪
0936c20: 拄杖子宗則不然有拄杖子我奪
0936c21: 拄杖子無拄杖子我與拄杖子大眾芭
0936c22: 蕉與麼宗不與麼且道與麼是不與麼是
0936c23: 擲下拄杖云是什麼良久云是即龍女頓成
0936c24: 佛非即善星生墜。上堂山門今日供
0937a01: 養羅漢為十方檀越酬還心願亡者生天見
0937a02: 存獲福召云大眾但秪隨例子莫問人
0937a03: 間短與長復拈起拄杖云我生已盡梵行已巳
0937a04: 立所作已巳辨不受後有三界不奈伊何堪受
0937a05: 人天供養這一隊少叢林漢好與二十拄
0937a06: 杖喝一喝下座。上堂大眾彼我雖殊根
0937a07: 塵有異然則性自平等無平等者平等尚無
0937a08: 有不平等者驀拈拄杖云情與無情共一
0937a09: 處處皆同真法界遂擲下云撲落非他物
0937a10: 且道是什麼物喝一喝下座。隆慶長老
0937a11: 來上堂大眾教中道佛滅度後為善知識者
0937a12: 是見佛來然則其為善知識者亦不可容
0937a13: 易善知識者亦不可輕慢隆慶禪師斯之
0937a14: 謂也老僧與知事首座大眾同增歡慶乃喝
0937a15: 一喝云虎溪宗龍山子孫吉州隆慶大啟
0937a16: 禪門古人所謂從門入者不是家驀拈起
0937a17: 拄杖云為是家為是外物大眾請隆慶
0937a18: 禪師擲下拄杖下座。因開福專使
0937a19: 至上堂近有人從成都來乃得潭州信說
0937a20: 陵米價高驀拈起拄杖云風行草偃擲下
0937a21: 云是什麼喝一喝下座。上堂日月來
0937a22: 大盡小盡光陰已巳去生死漸近大眾是祖
0937a23: 師門下客須知生死不相且道宗與麼
0937a24: 說話還有過也無良久云父母不不得出
0937b01: 家。上堂舉昔日臺山路上有一婆子凡
0937b02: 有僧問臺山路向什麼處去婆云驀直去僧
0937b03: 擬行婆云好箇阿師又恁麼去師云遊臺山
0937b04: 者憧憧來莫知其數未有一人不被伊謾
0937b05: 唯趙州一日謂眾曰臺山下婆子被老僧勘
0937b06: 破了也大眾雖然不受伊謾若點檢來也好
0937b07: 喫婆手中棒且道趙州過在什麼處若知趙
0937b08: 州過方解不受人謾宗門下莫有不受人
0937b09: 謾底麼喝一喝下座。上堂如來大師云
0937b10: 不能了自心如何知正道又寒山菩薩云一
0937b11: 念了自心開佛之知見大眾是什麼直下了
0937b12: 取拈拄杖云阿誰不見阿誰不知知見分明
0937b13: 又擊禪床云阿誰不聞阿誰不了了心平等
0937b14: 若此觀者名為正觀若他觀者名為邪觀卓
0937b15: 拄杖下座。上堂良久云子下楊州大
0937b16: 地無寸土蛇咬蝦聲更有眾生若驀拈拄
0937b17: 杖擲下云今朝二十五喝一喝下座。
0937b18: 上堂今朝六月旦萬物隨特變地肥茄子多
0937b19: 雨足甜賤紅桃大似拳綠李圓如彈誰識
0937b20: 宗大道心拈來一一人難辨驀拈拄杖云
0937b21: 有拄杖子我與拄杖子無拄杖子我
0937b22: 奪拄杖子又作麼生辨若辨得出不虛
0937b23: 在宗過夏若辨不出禪床且替他喫棒乃
0937b24: 擊禪床下座。上堂大道不假雕鐫人心
0937c01: 何須造作但知一切臨時拈來無非妙藥驀
0937c02: 拈拄杖云豈不是妙又擲下云拋來擲去有
0937c03: 什麼過乃喝云纔有是非紛然失心。
0937c04: 上堂古人有大智慧隨自在無可不可故
0937c05: 僧問古德如何是古佛心荅云墻壁瓦礫是
0937c06: 僧云墻壁瓦礫豈不是無情德云是僧云無
0937c07: 情還解說法否德云常說熾然說無間歇其
0937c08: 僧於言下大悟證無情說法師云古佛身心
0937c09: 如飲醍醐渴心永寂奇特甚奇特安樂則不
0937c10: 妨安樂若是德山臨濟炟兒孫他亦不喫
0937c11: 這般茶飯何也不是他所食之物且道德山
0937c12: 臨濟兒孫所食何物良久乃噓噓佛法門中
0937c13: 可謂刁刀莫辨魚魯難分下座。上堂今
0937c14: 朝六月二十五莫問超佛及越祖但秪粥飯
0937c15: 飽便休日月朝自回驀拈拄杖云回
0937c16: 不回佛殿走出三門僧堂趒過庫拄杖
0937c17: 子穿諸人鼻孔迴而更相涉乃擲下良久
0937c18: 云不依位住喝一喝下座。上堂一葉
0937c19: 落天下秋山山北到江州驀拈拄杖擲下
0937c20: 云若知撲落非他物須信縱橫得自由。
0937c21: 解夏日上堂四月十五結夏七月十五解夏
0937c22: 世俗諦中有秋有夏有解有結佛法門中無
0937c23: 是無非無得無失莫非妙用有時結也九十
0937c24: 日內水泄不通聖凡路絕誰敢咳嗽若咳嗽
0938a01: 也須是解咳嗽始得有時解也十方通徹
0938a02: 去來自在亦須知有路頭去處始得且道不
0938a03: 不結又作麼生良久喝一喝下座。
0938a04: 上堂欲識佛當觀時因緣昨日撞鍾
0938a05: 送法眼入塔今朝擊集禪眾陞堂千般時
0938a06: 萬種因緣不出這箇大眾且道這箇是
0938a07: 什麼乃喝云異生見解我執不同又爭得
0938a08: 老僧。上堂今朝八月中秋正是月圓當
0938a09: 戶所謂盲者不見非日月之咎故經云是法
0938a10: 平等無有高下迷者自迷悟者自悟大眾當
0938a11: 知不得鹵。上堂一切眾生一般妙
0938a12: 明日用更無偏等閑被邪師指剛道西來
0938a13: 別有禪驀拈拄杖云且道是西來是妙明心
0938a14: 地復擲下云試看喝一喝下座。上堂
0938a15: 云今朝九月一夜來霜氣寒當知門外路一
0938a16: 一透長安喝一喝下座。上堂諸州丐士
0938a17: 經年去次第來復納打普請共證明
0938a18: 今朝九月二十五大眾證明則不無須知
0938a19: 盂飯粒粒皆辛苦裏飯滋味大眾知
0938a20: 宗道今朝九月二十五又且如何良久乃呼
0938a21: 侍者參退請諸郡化主喫茶喝一喝下座。
0938a22: 上堂今朝十月一天下暖開衲僧頂門眼
0938a23: 依舊蒙塵埃月既已巳死生還到來床添
0938a24: 新薦一任雪成堆遂拈袈裟角云大眾人
0938b01: 人有分須是頂門眼開始得喝一喝下座。
0938b02: 上堂古人所謂終日忙忙那事無妨師云不
0938b03: 妨簡要只如開單展拈把揚眉瞬目
0938b04: 有什麼妨處行住坐臥動靜去來又有何異
0938b05: 驀拈拄杖敲香卓云妨箇什麼復擲下云不
0938b06: 可喚作忙也敢問大眾那事作麼生良久喝
0938b07: 一喝下座。上堂是日已巳過命亦隨減如
0938b08: 少水魚斯有何樂唯二乘禪定寂滅為樂是
0938b09: 為真樂學般若菩薩法喜禪為樂是為真
0938b10: 樂三世諸佛慈悲喜捨四無量心為樂是為
0938b11: 真樂石霜普會云休去歇去冷湫湫地去是
0938b12: 謂二乘寂滅之樂雲門云一切智通無障
0938b13: 拈起扇子云釋迦老子來也是謂法喜禪
0938b14: 之樂德山棒臨濟喝是三世諸佛慈悲喜捨
0938b15: 之樂除此三種樂不為樂也且道宗一眾
0938b16: 在三種內三種外良久云今日莊主設饡飯
0938b17: 俵錢參退僧堂內普請喫茶去喝一喝下
0938b18: 座。上堂萬法是心光諸緣唯性曉本無
0938b19: 迷悟人只要今日了好大眾修山主見處與
0938b20: 大眾見處日用無差大眾見處與宗長老
0938b21: 見處日用無差歸宗見處與雲山主日用
0938b22: 無差雲見處與深首座日用無差乃喝云
0938b23: 莫分彼我彼我無荖心光共曉日用堪驀
0938b24: 拈拄杖云阿誰不見阿誰不曉擊香卓云阿
0938c01: 誰不聞復擲下云是什麼喝一喝下座。
0938c02: 上堂舉龐居士云十方同聚會箇箇學無為
0938c03: 此是選佛場心空及第大眾是選佛之
0938c04: 人既到宗門下須是一箇箇心空及第
0938c05: 不可作長行粥飯僧彼此出家離世俗誰言
0938c06: 祖獨有南能。上堂今朝臘月初五有事
0938c07: 為君直舉靈湯禪師到來救濟大開府庫荖
0938c08: 異寶不慳所好臨時揀取雖然一一宗
0938c09: 不妨分主乃喝云且道是是主復喝
0938c10: 云主歷然久參到此也須鹵。上堂
0938c11: 獨樹不成林人人知有梵剎一纔興大家
0938c12: 出隻手驀拈拄杖云家家門前火把子復擲
0938c13: 下云各自看取喝一喝下座。上堂今朝
0938c14: 臘月二十五雲門一曲為重舉佛手總
0938c15: 現前明眼衲僧多鹵喝一喝下座。
0938c16: 上堂滿目文殊普賢境界直下分明道無不
0938c17: 在驀拈拄杖擲下云拋來擲去有什麼過喝
0938c18: 一喝下座。上堂二月仲春漸暄時來萬
0938c19: 化可憐到處桃紅柳綠石頭也生暖煙驀拈
0938c20: 拄杖擲下云有意氣時添意氣不風流處也
0938c21: 風流喝一喝下座。上堂靈光洞曜脫
0938c22: 根塵露真常不拘文字此是百丈大智禪
0938c23: 師舉揚大眾作麼生良久云在家疑是客別
0938c24: 國為親喝一喝下座。上堂南閻浮提眾
0939a01: 生以音聲為佛事所謂此方真教清淨在
0939a02: 音聞是以三乘十二分教五千四十八卷一
0939a03: 一從音聲演出乃至諸代祖師天下老和尚
0939a04: 種種禪道莫不皆從音聲演出前樹比
0939a05: 斗藏身德山呵佛罵祖臨濟喝豈不從音聲
0939a06: 演出何況世間所有一切事法不從音聲成
0939a07: 就者然後音聲無盡演說無盡見聞無盡利
0939a08: 樂無盡苟入此法門得旋陀羅三昧自在海
0939a09: 良久喝云十方羅漢喝一喝下座。上堂
0939a10: 今朝三月初五正是清明景序豈獨遊人
0939a11: 來更兼蜂狂蝶舞須信自在神通彼此性真
0939a12: 妙具萬物非滅衲僧別求禪悟本逐
0939a13: 末喝一喝云年下座。上堂今朝三月
0939a14: 初十久雨不晴子下楊州東海鯉魚打
0939a15: 一棒洞湖裏浪滔天須知大道本無偏喝
0939a16: 一喝下座。上堂今朝三月十五又是月
0939a17: 圓當戶祖意教意同別但看寒上樹驀拈
0939a18: 拄杖云春無三日晴夏無十日雨復擲下云
0939a19: 處處綠楊堪繫馬家家門底透長安喝一喝
0939a20: 下座。上堂如來世尊云菩薩覺成就故
0939a21: 不與法縛不求法脫不敬持戒不憎毀禁不
0939a22: 重久習不輕初學何以故一切究竟覺彼此
0939a23: 成佛故如是則僧也如是俗也如是凡也如
0939a24: 是聖也如是賢也如是愚也如是驀拈拄杖
0939b01: 云拄杖子亦如是擲下云如是如是。
0939b02: 上堂舉西天昔有七女遊屍林見一死屍
0939b03: 妹問曰屍在這裏人在什麼處曰妹妹
0939b04: 妹應喏曰在什麼處於是空中散花女曰
0939b05: 空中散花者誰應曰我是帝釋見聖者善說
0939b06: 般若感我天宮特來散花聖者欲何所須我
0939b07: 當供給女曰別無所須只要箇無根樹子帝
0939b08: 釋曰我天宮無種不有若要無根樹子即無
0939b09: 女曰帝釋帝釋應喏女曰這箇是什麼帝釋
0939b10: 遂隱去大眾且道帝釋是會了隱去不會了
0939b11: 隱去又道善說般若感我天宮又道無無根
0939b12: 樹子大眾且作麼生明得不辜負聖女若也
0939b13: 不會不得辜負帝釋宗亦有箇無位真人
0939b14: 憨憨癡癡跛跛挈挈且恁麼過時喝一喝下
0939b15: 座。王主簿到上堂僧問雲門大師欲一
0939b16: 棒打煞釋迦老子和尚又欲糞掃堆裏殺
0939b17: 雲門未審和尚罪過還許學人檢點也無師
0939b18: 云且莫造次學云和尚坐廬山為什麼不
0939b19: 識某甲這話師云三十棒學云關師云點學
0939b20: 云劄師云念汝做街坊。復云憶在報寧
0939b21: 日彼彼各年少而今住山來各各已老休
0939b22: 話人間短與長相逢把手呵呵笑呵呵笑逍
0939b23: 遙自合無為道驀拈拄杖敲香臺云不可不
0939b24: 自在復擲下云不可不逍遙喝一喝下座。
0939c01: 復云一切禪與道觸目無非妙貴賤但臨時
0939c02: 不要生機巧驀拈拄杖云三世諸佛說不到
0939c03: 諸代祖師傳不及遂擲下云是什麼喝一喝
0939c04: 下座。
0939c05: 師住寶開堂日接得左司手中乃示眾
0939c06: 云左司傳授炟現前泐潭把呈分明薦取
0939c07: 薦與不薦付與表白表白擬接復迴云
0939c08: 不見道權柄在手縱奪臨時非但泐潭如是
0939c09: 左司眾官神通變化各各具足度與表白
0939c10: 宣罷於是就座問話畢師乃云適來白槌云
0939c11: 法筵龍象眾當觀第一義且道何名第一義
0939c12: 如何所觀大眾當知欲得分明現前可以直
0939c13: 截自觀若能自觀名為正觀若他觀者名為
0939c14: 邪觀而令莫有能自觀者麼既能自觀即能
0939c15: 他觀且道即令左司眾官僧俗大眾一一是
0939c16: 箇什麼噫觀音妙智力能救世間苦可謂一
0939c17: 一圓妙一一本靈一一神通變化不欠少
0939c18: 了無生死可相若不能自觀者為迷真覺
0939c19: 性還受輪迴然洪州乃江西大都督府古
0939c20: 今已巳來人傑地靈佛事與盛昔有馬祖以禪
0939c21: 道化人亮座主乃教法救世亮一日來參馬
0939c22: 祖祖曰見說座主大講得經論是否亮云不
0939c23: 敢祖云將什麼講亮云捋心講祖曰心如工
0939c24: 伎兒意如和伎者又爭講得經亮乃抗聲云
0940a01: 心既講不得虛空莫講得麼祖曰是虛空
0940a02: 講得亮不肯便出去祖召云座主亮迴首豁
0940a03: 然大悟師云而今聞是虛空講得多便向
0940a04: 虛空裏釘橛殊不知馬大師神通光明黏
0940a05: 去縛又龐居士問馬祖云不與萬法為者
0940a06: 是什麼人祖曰待汝一口吸盡西江水即向
0940a07: 汝道師云禪門多作奇特量玄妙會又
0940a08: 不見馬大師威光自在裁長補短又大梅初
0940a09: 參馬祖問如何是佛祖曰即心是佛師云如
0940a10: 今向即心裏喪身失命須還他馬大師
0940a11: 觀機設法應病與藥一切臨時無可不可其
0940a12: 大據蒙馬師開示豁悟本心一得永得更不
0940a13: 他觀直入深山庵居岩後因有僧遊山見
0940a14: 之問曰庵主住此山多少時梅曰只見四山
0940a15: 青又黃僧又問出山路向甚麼處去梅曰隨
0940a16: 流去祖聞之令一僧去問云和尚見馬師得
0940a17: 箇什麼便住此山梅曰馬師向我道即心是
0940a18: 佛我便向這裏住僧云馬師近日佛法又別
0940a19: 梅云作麼生別僧曰又道非心非佛師云且
0940a20: 道馬大師還有為人底意也無梅云這老漢
0940a21: 惑人未有了日在任汝非心非佛我秪即
0940a22: 心是佛師云知恩方報恩僧迴舉似祖祖
0940a23: 召大眾云梅子熟也龐居士遂去問梅曰久
0940a24: 嚮梅子熟還許學人摘喫也無梅云向什
0940b01: 麼處下口士云百雜碎梅曰還我核子來師
0940b02: 云且道此二人相見還有優劣也無梅臨遷
0940b03: 化時聞鼯鼠聲乃曰即此物非他物汝等善
0940b04: 護持之吾今逝矣師云大眾既非他物是什
0940b05: 麼物復云近有無盡居士曰大都此物非他
0940b06: 物豈有南宗與北宗如今衲子多是爭南宗
0940b07: 北宗雲門臨濟被箇俗漢子點破雲門臨
0940b08: 濟兒孫不勝久立諸官伏惟重。
0940b09: 入院上堂馬祖傳心石門泐潭乾師師前
0940b10: 三後三老僧到來如何指南遂拈拄杖云
0940b11: 有拄杖子我與拄杖子無拄杖子我奪
0940b12: 拄杖子良久云我雖與同條生不與
0940b13: 同條死乃擲下拄杖喝一喝下座。
0940b14: 因雙林下生長老來上堂云寶山不易到既
0940b15: 到莫空迴莫有不空迴者麼遂擲下拄杖云
0940b16: 是什麼良久云不見雙林釋迦老又聞勒
0940b17: 下生來喝一喝下座。上堂今朝正月二
0940b18: 十五孟春猶寒人共舉分明佛法不二門甜
0940b19: 者自甜苦者苦喝一喝下座。開馬祖塔
0940b20: 日上堂放過一著落在第二有利無利不離
0940b21: 行市家家門外綠楊垂不獨春風折桃李馬
0940b22: 祖堂開二月初二觸目遇緣法門大啟不如
0940b23: 去來良久云向什麼處去馬祖堂中燒香
0940b24: 罷僧堂裏喫茶。施主看藏經請上堂云
0940c01: 毗盧藏中有大經卷含真空而體寂鏡妙色
0940c02: 以圓明驀拈拄杖云三世諸佛一大藏教盡
0940c03: 在裏許阿誰不見阿誰不聞聞見分明是箇
0940c04: 什麼喝一喝下座。出外上堂來閏
0940c05: 二月寂寶山中城隍耳目盡塵勞萬事空
0940c06: 春水綠野花紅須信禪家道莫窮信手拈來
0940c07: 一枝草臨機生煞任西東。上堂舉僧問
0940c08: 馬祖如何是佛祖曰即心是佛師云馬大師
0940c09: 也是看孔著楔然現前一眾雖不受馬駒所
0940c10: 踏是不可忌古人大慈悲故誰教從來今日
0940c11: 清明良久云與大眾同到塔上燒香。
0940c12: 上堂今朝二月二十五野草閑花相共舉信
0940c13: 手拈來一一玄癡人莫認前樹眾中莫有
0940c14: 不受水潑者麼遂拈拄杖擲下云秪這拄
0940c15: 杖子亦不辜負大眾喝一喝下座。上堂
0940c16: 時光迅速那事如何雖然如是我不敢輕於
0940c17: 汝等汝等皆當作佛故先覺云一切障即
0940c18: 究竟覺驀拈拄杖云不是究竟覺遂擲下拄
0940c19: 杖云拋來擲去有何障喝一喝下座。
0940c20: 上堂今朝三月初十知事首座大眾尊候萬
0940c21: 福良久云山前大小穗也未直照顧牛
0940c22: 馬莫教踐踏秧苗典座中調和眾口監院
0940c23: 庫下坐籌帷幄決勝千里諸寮舍各各照顧
0940c24: 火燭勝上座設饡飯供養馬祖大寂禪師大
0941a01: 眾飽老僧亦飽驀拈拄杖云拄杖子亦飽
0941a02: 山河大地亦飽遂卓云參退堂中喫茶。
0941a03: 上堂擲下拄杖云撲落非他物且道是什麼
0941a04: 物縱橫不是塵既不是塵是箇什麼山河及
0941a05: 大地全露法王身山河大地諸人見那箇
0941a06: 是法王身良久云只為分明極都緣日用親。
0941a07: 上堂一夏九十日看看捋欲畢為報求佛人
0941a08: 今朝七月一教中道佛身無為不墮諸數且
0941a09: 道如何是無為佛身於此薦得不逐四時之
0941a10: 所遷萬物之所變若也不薦人漸老又經秋
0941a11: 等閑白少年頭喝一喝下座。上堂今
0941a12: 朝八月初五禪家安閑國土甜則甘草元甜
0941a13: 苦則黃檗元苦若也得意忘言自然超今越
0941a14: 古。上堂古人道毫有差天地懸隔且
0941a15: 道毫不差又如何良久云僧堂裏喫茶。
0941a16: 上堂今朝八月十五又是月圓當戶月不照
0941a17: 人人不問月彼此不相干趙官家國土不如
0941a18: 去來田中晚稻近日好雨喝一喝下座。
0941a19: 化主上堂演上人今日作齋供養羅漢為
0941a20: 供養過去耶現在耶未來耶若供養過去已巳
0941a21: 過去未來未至見在無住三世既不有一心
0941a22: 何所依乃召云演上座正好供養過去亦如
0941a23: 是見在亦如是未來亦如是彼亦如是此亦
0941a24: 如是一切諸法亦如是復召云演上座正好
0941b01: 供養供養亦如是如是如是。上堂道德
0941b02: 經曰大巧若拙大辯若訥師云達人到此身
0941b03: 心一如身外無餘十方法界只在目前。
0941b04: 上堂一年十二月忽又臨頭人漸老水長
0941b05: 流世有何人便肯休休休不如去來自有
0941b06: 無繩水牯牛喝一喝下座。上堂方上人
0941b07: 今日為施主供養羅漢且道羅漢來也無若
0941b08: 來在什麼處若不來又供養他作什麼乃
0941b09: 謂大眾云要識真羅漢麼元來在這裏復
0941b10: 召云方上座還見麼正好供養來無所從去
0941b11: 無所至一一不生一一不滅性真妙明常住
0941b12: 世間清淨本然周法界若也如是萬兩黃
0941b13: 金亦消得若不如是滴水難消老僧隨例
0941b14: 子也得三文買草鞋。聖上堂率土
0941b15: 之土皆王土率土之民莫非王民今朝臘
0941b16: 月八日當釋迦如來成道之辰是
0941b17: 今上皇帝降誕之日所謂前聖後聖聖德共
0941b18: 明人王法王王道同久應千年之慶運萬
0941b19: 國之歡心伏惟皇帝陛下萬萬萬復召
0941b20: 眾云大殿上念佛祝延聖壽下座。上堂
0941b21: 舉佛在之日有一女人禮佛乃於座前入定
0941b22: 佛遂文殊出之文殊入百千金剛三昧出
0941b23: 女子定了不可得時有罔明亦入三昧唯彈
0941b24: 指三下女子從定便起師云且道文殊何故
0941c01: 出女子定不得只如今日擊動法大眾齊
0941c02: 到座前與罔明出女子定為是同是別不見
0941c03: 古人道欲識佛性義當觀時因緣大眾
0941c04: 是祖師門下參玄上士試觀看若見得出家
0941c05: 事畢解脫安樂世俗塵勞不用閑觀喝一喝
0941c06: 下座。上堂數日出入或風或雨或陰或
0941c07: 晴或聚或散或鄉或村或縣或邑及至來
0941c08: 三門依舊向南開復云大眾堂喫茶。
0941c09: 上堂出家沙門清淨佛子莫於袈裟下失
0941c10: 人身所以古人道了即業障本來空未了還
0941c11: 須償夙債且道袈裟下了箇什麼便業障本
0941c12: 來空未了箇什麼還須償夙債出家門中也
0941c13: 須子細不得鹵一等行離鄉別井出一
0941c14: 叢林入一叢林訪尋善知識擇生死直須
0941c15: 子細假饒了得我更問只如僧問雲門二
0941c16: 祖是了未了雲門云確眾中作麼生量時
0941c17: 中如何受用大眾要會麼良久云昨日化主
0941c18: 山一年在外化導不易有利無利不離行
0941c19: 市喝一喝下座。上堂西瞿耶尼北單
0941c20: 越家家門前長安道到處通徹驀拈拄杖云
0941c21: 拄杖頭上千荖萬別乃擲下拄杖喝一喝下
0941c22: 座。
0941c23: 
0941c24: 古尊宿語錄卷四十四　　　　　士八
