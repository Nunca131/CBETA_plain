0166a02: 嗣法門人通琇編
0166a03: 示眾
0166a04: 示眾舉張無垢居士楚明禪師問入道之
0166a05: 要明云此事惟念念不舍久久純熟時節到
0166a06: 來自然證入復舉趙州子話令時時提
0166a07: 撕士久之無省謁善權禪師問此事人人有
0166a08: 分個個圓成是否善云然士云為甚某無個
0166a09: 入處善於袖中出數珠示之云此是誰的士
0166a10: 俛仰無對善復袖之云是汝的則拈取去士
0166a11: 悚然未幾留蘇氏館一夕如廁以樹子話
0166a12: 究之聞蛙鳴釋然契入有偈云春天月夜一
0166a13: 聲蛙撞破乾坤共一家正恁麼時誰會得嶺
0166a14: 頭痛有玄沙師云古人為道不敢造次
0166a15: 須是真實悟方自信自入無垢後來復見
0166b01: 諸大老證至徑山與馮給事諸公議格物
0166b02: 慧云公祗知有格物而不知有物格士茫然
0166b03: 慧大笑士云師能開諭乎慧云不見小說載
0166b04: 唐人有與安祿山謀叛者其人先為閬守有
0166b05: 畫像在焉明皇幸蜀見之怒令侍臣以劍擊
0166b06: 其像首時閬守居陝陜西首忽墮地士聞頓領
0166b07: 旨題不動軒壁云子韶格物妙喜物格欲
0166b08: 識一貫兩箇五百慧始許可你看無垢當時
0166b09: 既悟得乾坤共一家因甚到者裏自家茶飯
0166b10: 又喫不下且道利害在什麼處者裏若會得
0166b11: 許你們得祖師禪若未會得切不可將之
0166b12: 乎者也以當平生自欺欺人先大儒投
0166b13: 誠入室不自埋沒今之衲子一百個倒有
0166b14: 九十九個略得些光影便斷送一生光陰易
0166b15: 過歲不久留汝等珍重。
0167a01: 示眾師云今朝臘月十五夜半椎鐘擂鼓觀
0167a02: 音入理之門到此休教鹵不鹵五九四
0167a03: 十五五九四十五窮漢街頭舞不要舞春寒
0167a04: 途中猶更苦顧左右云且道家堂坐的又作
0167a05: 麼生喝一喝云休瞌睡下座。
0167a06: 立春示眾師云拶破泥牛界春一回消息
0167a07: 一回新江山不改舊時色指點諸人賞寂音。
0167a08: 示眾舉乾峰云舉一不得舉二放過一著落
0167a09: 在第二雲門出眾云昨日有人從天台來卻
0167a10: 往徑山去乾峰召維那云來日不得請師
0167a11: 云乾峰當時卻似誘人犯法好與三十棒雲
0167a12: 門雖是見兔放鷹亦是忘前失後諸人到此
0167a13: 不得放過乾峰來日不得請句雖然也是
0167a14: 賊過後張弓頌云漁翁終日在灘頭釣得金
0167a15: 鱗即便休放去來風浪穩坐看明月下滄
0167b01: 洲。
0167b02: 示眾舉世尊九十日在忉利天為母說法及
0167b03: 辭天界下時四眾八部俱往虛空界迎有蓮
0167b04: 華色比丘尼作念云我是尼身必俱大僧後
0167b05: 見佛不如用神力變作轉輪聖王千子圍繞
0167b06: 最初見佛果滿其願世尊纔見訶云蓮華
0167b07: 色比丘尼何得越大僧見吾汝雖見吾色身
0167b08: 且不見吾法身須菩提巖中宴坐卻見吾法
0167b09: 身師云蓮華色比丘尼未解世尊太煞慈悲
0167b10: 若解當下脫然雖然世尊只說得如來禪若
0167b11: 山僧見他恁麼來攔頭便棒管教變去不得
0167b12: 諸人還知落處麼良久云天共白雲曉水和
0167b13: 明月流。
0167b14: 示眾舉夾山云我二十年住山未嘗舉著宗
0167b15: 門中事有僧問承和尚有言我二十年住山
0168a01: 未嘗舉著宗門中事是否山云是僧便掀倒
0168a02: 禪山休去師云報恩若作夾山但云今日
0168a03: 卻郤被闍啟請看他眼目定動劈脊便棒山
0168a04: 明日請掘一坑令侍者請昨日問話僧來
0168a05: 云老僧二十年只說無義語師云支離不少
0168a06: 山云請上座打殺老僧埋向坑中便請便請
0168a07: 上座若不打殺老僧自著打殺埋此坑中始
0168a08: 得師云雖用紅套子亦是令人不快山僧
0168a09: 若作者僧但進前云某甲罪過拂袖便行何
0168a10: 必潛去諸人委悉麼未會更為頌出主由
0168a11: 來未作家遞相鈍置莫矜誇個中若具拏龍
0168a12: 手任爾風濤眼豈賒。
0168a13: 示眾舉石樓和尚一日纔見龐居士來便掩
0168a14: 卻門云多知老翁莫與相見士云獨坐獨語
0168a15: 過在阿誰樓便開門纔出被居士把住云是
0168b01: 師多知是我多知樓云多知且置閉門開門
0168b02: 卷之與舒相較幾何士云秖此一問氣急殺
0168b03: 人樓不語師云二大老驀劄相逢如兩陣交
0168b04: 鋒不無勝負報恩若作石樓便道居士老老
0168b05: 大大作者個話會他若道弄巧成拙但云卻
0168b06: 是說頌云兩陣交鋒果是奇到頭贏得者
0168b07: 些兒當一著擬強弱不避鋩破禁圍閒
0168b08: 翫賞弄旌旗得頭來把尾歸咄。
0168b09: 示眾舉道吾因南泉云法身具四大否有人
0168b10: 道得與他一腰褌吾云性地非空空非性地
0168b11: 此是地大三大亦然泉不違前言與褌一
0168b12: 腰師云道吾與麼道報恩則不然性地本空
0168b13: 空非性地一大如故三大亦然且道與古人
0168b14: 是同是別若人撿點得出還我一腰褌有麼
0168b15: 有麼。
0169a01: 示眾舉歸宗禪師泥壁次白侍郎宗問汝
0169a02: 是君子儒小人儒白云君子儒宗打泥拓
0169a03: 一下白遂過泥宗接得便使良久云莫便是
0169a04: 快俊的白侍郎否白云不敢宗云秖有過泥
0169a05: 分師云侍郎將成萬仞之山未進一簣之土
0169a06: 山僧若作侍郎但云和尚莫壓良為賤雖然
0169a07: 今日要恁麼君子儒也難得諸人不得放過
0169a08: 莫將無事為無事往往事從無事生。
0169a09: 元宵示眾師云一燈續燄百千燈剔起眉毛
0169a10: 見未曾照徹心空及第處方堪遠繼嶺南人。
0169a11: 示眾師云今時人做工夫疑情不起為生
0169a12: 死心不切生死心若切疑情不得不起教你
0169a13: 放也放不下。
0169a14: 示眾師云今時禪門大變總是個弄虛頭漢
0169a15: 教壞人家男女不肯指點人做實地工夫剛
0169b01: 剛學些魔嘴說話不顧本分中黑漆漆地老
0169b02: 僧者裏不比諸方容人打口令謂之禪若
0169b03: 要在此住須將從前學得的盡情吐卻淨淨
0169b04: 地本分究一回討個分曉始得若不如斯
0169b05: 唐喪光陰有何利益。
0169b06: 示眾舉玉泉浩布褌因東坡相訪浩問云尊
0169b07: 官何姓坡云姓秤是秤天下長老的秤浩唾
0169b08: 地云者一唾重多少坡無對師云山僧若作
0169b09: 東坡便道未出定盤星在不使者老漢一唾
0169b10: 至今不得還有人得麼若得也許伊
0169b11: 識分兩顧視左右頌云識得眉毛眼上何須
0169b12: 特地戈矛氣吞宇宙無礙觸著風雷捲意
0169b13: 綢繆漫看天涯一色秋者裏若還親薦得道
0169b14: 人無事樂悠悠。
0169b15: 示眾舉善道禪師因杏山問承聞行者遊臺
0170a01: 山來還見文殊麼善云見杏云道什麼善云
0170a02: 道你生身父母在深草裏杏無對師云山僧
0170a03: 若作杏山便道恁麼說話未見文殊在拂袖
0170a04: 便行頌云羊蹤跡最難尋步步相隨意
0170a05: 轉新挨到一天星斗上陡然霹靂暗中行。
0170a06: 示眾舉藥山向手中書一佛字問道吾是什
0170a07: 麼吾云佛字山云者多口阿師師云藥山秖
0170a08: 知他人多口不知自己已多手呵呵大笑云
0170a09: 老僧恁麼批判秖見錐利不見鑿方諸人還
0170a10: 知落處麼若知落處他日不得錯舉不知落
0170a11: 處他日亦不得錯舉珍重。
0170a12: 示眾舉大慧禪師上堂舉須菩提巖中宴坐
0170a13: 諸天雨華讚歎尊者云空中雨華讚歎者是
0170a14: 何人天云我是梵天尊者云汝云何讚歎天
0170a15: 云我重尊者善說般若尊者云我於般若未
0170b01: 曾說一字云何言善說慧喝一喝云當時若
0170b02: 下得者一喝非但塞卻梵天口亦二千年
0170b03: 後免被徑山檢點天云尊者無說我無聞
0170b04: 無說無聞是真般若慧又喝一喝云當時若
0170b05: 下得者一喝非但塞卻須菩提口亦二千
0170b06: 年後免被徑山檢點且道徑山還有遭人檢
0170b07: 點處也無自云有什麼處是遭人檢點處不
0170b08: 合多口師云徑山老人築著空生梵天漏洞
0170b09: 自家漏洞還曾築著也未諸人若築得著道
0170b10: 將一句來良久云不合多口便下座。
0170b11: 示眾師云今朝七月一秋風漸漸急若是個
0170b12: 中人不用重重說他人難用力須教自打徹
0170b13: 大眾且道打徹個什麼驀拂子云八角磨
0170b14: 盤空裏走露柱懷胎笑點頭下座。
0170b15: 示眾舉翠巖真禪師因黃國博問百丈華長
0171a01: 老既是百丈為什麼卻短小華云今日好天
0171a02: 晴黃不契卻請真代語真云但問將來黃再
0171a03: 問真云須彌南畔把手同行黃佇思卻問意
0171a04: 旨如何真云蚊子上鐵牛黃又佇思云不會
0171a05: 請和尚為某甲說真云你離卻妻子來老僧
0171a06: 為你說黃云秖如和尚還行得麼真云上藍
0171a07: 寺裏送客一日行百千遭師云大小國博恁
0171a08: 麼見解欲勘諸方未到你在山僧今日也
0171a09: 是扶強不扶弱眾中有扶弱不扶強的出來
0171a10: 代他一轉語看若代不得切忌草草頌云三
0171a11: 擒三放不知歸陸地行舟未可為個裏要知
0171a12: 端的意還他真正作家兒。
0171a13: 辛未重陽眾請說始終悟示眾師云若論
0171a14: 此事本無言說叩己巳所聊通影響余生荊
0171a15: 谿閔門母潘氏不幸早歲失怙母老孀居時
0171b01: 值凶荒艱難困苦無從師範讀書幸植宿因
0171b02: 時中嘗念觀音名號憶得小時伯母攜出閒
0171b03: 望井邑忽一念返照見空豁豁地境界一回
0171b04: 至十餘歲賣菜養母漸涉世緣不覺隨聲逐
0171b05: 色轉轉迷重從此頓失前來赤子之心年二
0171b06: 十始發心茹齋報母劬勞之恩然不知三寶
0171b07: 歸向惟對神明立願二六時中邪念忽起默
0171b08: 誦小人閒居為不善章頓然念息一日偶經
0171b09: 講肆值講楞嚴一切眾生皆由不知常住真
0171b10: 心性淨明體用諸妄想此想不真故有輪轉
0171b11: 余時一聞惕然發起畏生死心自念既在世
0171b12: 間虛受輪遷變不常咸屬幻化何不急早
0171b13: 修行貴圖脫苦聞幻有和尚是大善知識自
0171b14: 清山來唐凝菴太常吳安節通政延居
0171b15: 龍池山道風遐播闡揚臨濟正宗單提向上
0172a01: 一著渴欲拜見聞出山過毗陵龍嘴菴即日
0172a02: 買舟至毗陵相見和尚顧余曰何弗出家余
0172a03: 曰有志未逮曰何故余曰老母在堂是未敢
0172a04: 也一見遂別明年又同密雲兄特造龍池時
0172a05: 遇風雪連住十餘日得盤桓請益自後但一
0172a06: 念怕生死心切單單體究本分一著雖處塵
0172a07: 寰之中實無有一毫留念世緣一日母命攜
0172a08: 籃買腐籃錢俱與店家空手而歸被母呵責
0172a09: 余時工夫愈覺痛切母見我道念堅固不悅
0172a10: 處世亦食長齋偶請瞽目星士使推余命士
0172a11: 曰此八字壽夭余適從外歸問曰出家可否
0172a12: 士曰出家甚好時母聞說方允出家余即禮
0172a13: 謝明年萬曆戊戌遂脫俗芟染初看趙州無
0172a14: 字話半載和尚問曰工夫邇來如何余曰話
0172a15: 頭雖切但無入處和尚示余更如何是父
0172b01: 母未生前本來面目余領受歸堂刻刻提撕
0172b02: 無論閒忙動靜處行住坐臥時死死挨拶不
0172b03: 敢少怠一日和尚同眾看出有覺所兄云
0172b04: 聞四大名山菩薩出現神通廣大和尚驀接
0172b05: 語云我者裏亦不少余進云如何是者裏神
0172b06: 通和尚曰快些度其時稍稍有入次後工
0172b07: 夫急切晝三夜三看來看去及百餘日偶展
0172b08: 楞嚴見佛咄阿難云此非汝心於時如善財
0172b09: 入彌勒樓閣忽憶昔年童稚境界與現前無
0172b10: 異無別頓覺從前疑情放下平貼貼地一日
0172b11: 室中和尚舉華嚴經佛身充滿於法界現
0172b12: 一切生前為什麼汝等張著兩眼不見時
0172b13: 邘州兄云據某見處是佛見無我是我見無
0172b14: 佛和尚云料掉沒交涉復顧余曰你如何會
0172b15: 余曰據某見處道得一字即不出和尚曰同
0173a01: 坑無異土明春侍和尚入城在顯親禪堂余
0173a02: 請問永嘉大師道忽然如拓空時如何和尚
0173a03: 一喝復顧余云我代你修行罷余時禮拜便
0173a04: 會得主照用之句復適石城寓天界寺謁
0173a05: 雲松老師貌古臘高精勤定課寒暑不移可
0173a06: 畏可敬親榻數日受益良多又訪文齋老師
0173a07: 於能仁寺此老敏而文出語新奇令人心暢
0173a08: 秋後還山至辛丑余遂掩關和尚囑云汝既
0173a09: 有入處此番當更精進他日利導有情勿令
0173a10: 斷絕吾北行矣余時不獲從侍巾如失慈
0173a11: 父懊恨無已然無可奈何只得關中依時消
0173a12: 遣雖閱古人因緣一一有透露處或拈或頌
0173a13: 隨問隨答至僧問乾峰十方薄伽梵一路涅
0173a14: 槃門未審路頭在什麼處乾峰拈拄杖畫一
0173a15: 畫云在者裏僧復問雲門門拈扇子云跳
0173b01: 上三十三天築著帝釋鼻孔東海鯉魚打一
0173b02: 棒雨似盆傾卻又去不得於是力兩載終
0173b03: 日蒲團正在忘絕境界之際忽聞驢鳴恍然
0173b04: 頓釋前疑如放下百千斤擔子有偈曰忽聞
0173b05: 驢子驚起當人笑萬別與千差非聲非色
0173b06: 自後看公案如劈竹相似了無滯礙偶聞
0173b07: 風拂松梢雨打紙隨口云風聲與水聲不
0173b08: 必論親一耳聞為決何曾有二音至甲辰
0173b09: 年四月八日解關與密雲兄三藐弟覲和尚
0173b10: 於燕都照寺時冬殘矣和尚見三人遠去
0173b11: 甚喜因余等曰汝離老僧三載各各呈
0173b12: 個見處看余禮拜便出復呈偈曰人說北地
0173b13: 寒我說南方暖寒暖不知人人知寒暖和
0173b14: 尚笑云汝是人次日復徵云汝既為我臨
0173b15: 濟門下兒孫當盡臨濟法要秖如四料簡汝
0174a01: 如何會余以四法界答之和尚首肯余復問
0174a02: 曰歷歷孤明時如何和尚曰待你到者田地
0174a03: 與你道余便喝和尚曰汝還起緣心麼余拂
0174a04: 袖便出一日因侍和尚穿褊衫舉椅子曰汝
0174a05: 上坐待我拜你為師余含笑而退呈偈曰木
0174a06: 人提唱笑呵呵更著衣衫誰識他昨日來
0174a07: 是男子今朝還作老婆婆和尚覽竟云此偈
0174a08: 甚愜老僧意只是不可得而名焉余故假傀
0174a09: 儡題之時古輝老師博通三藏講諸經於白
0174a10: 塔寺余思教乘不可不達古德云通宗不通
0174a11: 教開口便亂道通教不通宗如蛇入竹筒宗
0174a12: 教兩俱通如日處虛空宗教俱不通如犬吠
0174a13: 茅叢因同密雲兄遊歷教海明春蒙聖母慈
0174a14: 恩建無遮大會於臺山延靜淵老師主法余
0174a15: 時得從杖履領法華妙旨此老孤高標格操
0174b01: 履冰霜真乘法範萬指圍繞余受益甚多又
0174b02: 親近妙峰老師於塔院寺連居數月真誠苦
0174b03: 行因果明白德業浩然回京謁幻也老人於
0174b04: 天寧高風逸韻人所不及以上皆一時耆宿
0174b05: 為人師法者一日本師和尚得恙甚重余思
0174b06: 法門事大吾本分雖略露一斑曾未明證儻
0174b07: 和尚不起奈何時晨夕不離左右曾於中夜
0174b08: 拜跪曰某雖侍和尚十有餘載本分所得因
0174b09: 緣特未明今欲呈似不敢自欺一字望和
0174b10: 尚證明和尚矍然坐起余一一傾心披誠和
0174b11: 尚曰汝既如是吾亦如是余時便禮拜丁未
0174b12: 歲余與三藐弟懇和尚還龍池次年臘月就
0174b13: 龍池開堂命余為西堂余固辭是冬發大病
0174b14: 明春稍愈和尚復以秉拂事命余余復固辭
0174b15: 癸丑命理院事余因病又辭因假嶺南靜室
0175a01: 掩關時計隨侍和尚南北往還并初發心親
0175a02: 近共一十八載涉道途間關勞頓總為自
0175a03: 己已本分事冬底拜辭入關和尚復垂偈付密
0175a04: 雲兄齎來云老衲於今不坐關既無住也幸
0175a05: 無閒何曾進又何曾出只在尋常天地間余
0175a06: 拜讀訖隨韻呈數首不幸春來和尚順世余
0175a07: 破關匍匐而歸哀悼不已待抿龕安制調停
0175a08: 叢林事妥曳杖弗辭依舊入關承凝菴居士
0175a09: 及諸檀越貽書強余出關余力辭不返至
0175a10: 秋舊病復作幾番垂死延到冬底眾兄弟強
0175a11: 余還山余亦恐不能久住於世故順從歸龍
0175a12: 池沉之症夙業牽纏淹留至庚申年方得
0175a13: 病瘳意希歷諸方遇緣垂手偶識徒蹋此
0175a14: 山南幽處進二十餘里名磬山荊谿極
0175a15: 谷也余因是有終焉之思矣是年秋便誅茅
0175b01: 仲冬後蒙密雲兄等送余越嶺時祁寒中縛
0175b02: 茅未就尚無卓錐之地匆匆到來眾皆歎息
0175b03: 此冬洎春大雪積五十餘日人跡罕到
0175b04: 徘徊四顧惟饑禽野獸而已儲盡糧空
0175b05: 欲絕余自若也因卓杖語伴者曰若老僧數
0175b06: 盡即埋此山不必更送骸骨入龍池塔他日
0175b07: 自然成就伽藍地也迄今屈指已經一十二
0175b08: 寒暑藉眾檀那吳曹諸公協力護持卻成叢
0175b09: 席每每雲水高流沿溪尋入乞余開示備述
0175b10: 往行余素不從不期今日與諸人吐露浪布
0175b11: 一場敗闕正眼觀之如空花水月本無生滅
0175b12: 去來之相可不見笑大方諸人若要幹辦本
0175b13: 分大事豈在尋人蹤跡宜當自勉勿記吾言
0175b14: 大眾躍然禮謝。
0175b15: 小
0176a01: 住荊谿磬山華嚴禪期小師云要蹋毘盧
0176a02: 頂上行不須向外去追尋回光返照原初體
0176a03: 著著拈來不是塵豎起拂子云大眾還見麼
0176a04: 十方虛空無邊香水海一一世界中有千丈
0176a05: 盧舍那身在此一毛端上現寶王剎轉大法
0176a06: 輪打開華藏玄門演出不思議法所以道塵
0176a07: 說剎說眾生說熾然說無間歇於此會得
0176a08: 出三乘高超十地不勞覺城東畔始見文殊
0176a09: 樓閣門開方慈氏脫或未然再打之遶去
0176a10: 也若人欲識佛境界當淨其意如虛空遠離
0176a11: 妄想及諸取令心所向皆無礙汝等既到此
0176a12: 間妄想不得不離意根不得不淨意根既淨
0176a13: 妄想自離妄想既離令心所向自然無礙心
0176a14: 既無礙左打一拂云者邊也無礙右打一拂
0176a15: 云那邊亦無礙中間打一拂云者裏亦無礙
0176b01: 無礙無礙亦無礙今人聞此等說話便道貪
0176b02: 嗔癡亦無礙殺盜亦無礙妄言綺語亦無
0176b03: 礙惡口兩舌亦無礙如此見解撥無因果
0176b04: 蕩蕩他時後日閻羅老子打算喫鐵棒有
0176b05: 日在莫言不道不見南嶽讓和尚初曹谿
0176b06: 六祖祖云什麼物恁麼來只此一轉語承
0176b07: 八載方始瞥地云某甲有個會處祖云何不
0176b08: 道云說似一物即不中祖云還假修證否云
0176b09: 修證則不無染污即不得祖云即此不染污
0176b10: 諸佛之所護念汝既如是吾亦如是善自護
0176b11: 持者便是真實悟真修實踐的樣子汝等
0176b12: 既到者裏當磨褌擦褲堅豎脊梁打屏身心
0176b13: 體究一回始得古人云懸崖撒手自肯承當
0176b14: 絕後再甦欺君不得正恁麼時直截根源一
0176b15: 句作麼生道良久云木馬暗嘶雲影道泥牛
0177a01: 橫臥石巖前若能坐斷千差路頃刻歸家不
0177a02: 用鞭和聲擲下拂子喝一喝。
0177a03: 元宵小師云山中正月十五也無歌社
0177a04: 舞都盧本分禪和不打尋常笛鼓剔起無相
0177a05: 燈光照破人人鼻祖且道燈未明時光在什
0177a06: 麼處舉起拂子云明暗兩頭俱脫落一毛端
0177a07: 上現全身。
0177a08: 清明小師云今朝原來清明節河邊細柳
0177a09: 垂枝折捐舟登岸小阿娘跌捶胸訴冤屈
0177a10: 聲聲哭到松林間殺青天全不答誰知生
0177a11: 死路悠悠一去更無個消息何如脫俗出家
0177a12: 兒無憂無喜無交涉驀拈拄杖卓一下云惟
0177a13: 有者個不遷變今年去年曾無倦登山涉水
0177a14: 賴伊扶風前月下長相見見見見眼裏瞳神
0177a15: 耳裏現喝一喝良久云愁人莫向愁人說說
0177b01: 與愁人愁殺人。
0177b02: 小師拈拄杖云達磨一宗看看掃地矣賴
0177b03: 有志者盡力扶之何故今時大法未明而為
0177b04: 人師者觸著則任意揮張便道大機大用不
0177b05: 識是何宗旨學人問著蒲團即將蒲團打問
0177b06: 著禪板即將禪板打設若問著虛空你還將
0177b07: 虛空打得麼問著山河大地還將山河大地
0177b08: 打得麼若將不得可見大機大用不在蒲團
0177b09: 禪板上有等不識好惡者吞卻餌播弄一
0177b10: 生生死岸頭一毫用不著諸人也須撿點古
0177b11: 人謂此是風力所轉終歸敗壞不見趙州和
0177b12: 尚有個秀才來問佛不違眾生願是否州云
0177b13: 是才云弟子欲就和尚手中乞取拄杖得否
0177b14: 州云君子不奪人所好才云某甲非君子州
0177b15: 云老僧亦不是佛看他得的人大機大用活
0178a01: 鱍鱍地老僧晚年來有些性燥也要用些棒
0178a02: 行些喝遇其人則不得不行不得不用顧
0178a03: 左右云磬山非是貶駁諸方要且扶立宗旨
0178a04: 作麼生是宗旨喝一喝卓拄杖云男兒自有
0178a05: 衝天志不向古人行處行復云今晚就水和
0178a06: 泥趁爐打鐵也要打草驚蛇還委悉麼將拄
0178a07: 杖橫肩云楖栗橫擔不顧人直入千峰萬峰
0178a08: 去便歸方丈。
0178a09: 小師云今辰二月十九菩薩應身救人
0178a10: 人好證圓通打破無明窠臼舉拂子云觀音
0178a11: 妙智力能救世間苦打一下云大眾聞麼如
0178a12: 若不聞除是生來耳如若聞又聞個什麼來
0178a13: 雲門大師道觀音菩薩將錢買胡餅放下手
0178a14: 原來是饅頭山僧者裏也無胡餅也無饅頭
0178a15: 且道大眾喫個什麼今日周沙彌為伊師設
0178b01: 供補慶乞老僧說個小仰勞大眾誦無量
0178b02: 壽真言唵嘛呢叭吽復說偈云生來半百
0178b03: 知安分漫看山華爛熳紅且喜闍實頭處
0178b04: 長年相伴老龍鍾。
0178b05: 到陽山眾請小師云目瞪雲霄第一峰端
0178b06: 居無事萬緣空無生曲調從君和不落閒忙
0178b07: 動靜中既不落閒忙動靜且道在什麼處驀
0178b08: 卓拄杖召眾云莫不落在者裏還會得麼你
0178b09: 若會得即便言下知歸若未會得現前若僧
0178b10: 若俗若老若少波波挈挈登此陽山作麼好
0178b11: 生個古人的話頭昔我禹門堂上幻有老
0178b12: 人慣教人如何是我父母未生前本來面
0178b13: 目汝等須是行也坐也語默動靜迎
0178b14: 待客做買做賣穿衣喫飯屙矢放
0178b15: 溺莫管一年兩年十年二十年直須到
0179a01: 無處忽然地一聲親見本來面目所以
0179a02: 道須實悟須實悟閻羅老子不怕多語
0179a03: 復舉古德云十方世界是沙門一隻眼師云
0179a04: 且道眼在什麼處老僧今日為汝等諸人點
0179a05: 出將拄杖指燈云智燈常燄燄晝夜永光明
0179a06: 擲拄杖休去。
0179a07: 到烏瞻山眾請小師云摩竭令行傳千古
0179a08: 而今拈出又重新爍迦羅眼猶難試問當
0179a09: 機有幾人良久云南贍部洲打鼓北俱盧洲
0179a10: 陞座西牛賀洲說法東勝神洲堂且道說
0179a11: 什麼法諸人還聞麼若聞對眾證據未聞切
0179a12: 忌作驢前馬後漢認奴作郎古人道禪都
0179a13: 是病病在耳目者撐眉努目側耳點頭為禪
0179a14: 病在口舌者顛言倒語胡喝亂喝為禪病在
0179a15: 手足者進前退後指東畫西為禪病在心腹
0179b01: 者玄究妙超情離見為禪據彼所論無非
0179b02: 是病所以道涅槃心易曉差別智難明芭蕉
0179b03: 和尚云你有拄杖子我與你拄杖子你無拄
0179b04: 杖子我奪你拄杖子又有尊宿云你有拄杖
0179b05: 子我奪你拄杖子你無拄杖子我與你拄杖
0179b06: 子磬山則不然你有拄杖子我不奪你拄杖
0179b07: 子你無拄杖子我不與你拄杖子諸人還會
0179b08: 麼若會得從你高高峰頂盤結草菴把定牢
0179b09: 關不通凡聖又從你入草求人帶水拖泥現
0179b10: 佛現魔隨方應用你若未會切忌動著動著
0179b11: 則三十棒卓拄杖復示偈云問答須教識主
0179b12: 休迷事理亂君臣一言失照無憑據萬行
0179b13: 全乖喪本真舉起吹毛當面截高撾塗毒絕
0179b14: 根塵果然佛日重懸處相播玄風憶少林。
0179b15: 烏瞻山薦亡道場小師云百光陰瞬息
0180a01: 回幾人到此不曾欺貪名圖利心無厭逐色
0180a02: 隨聲意轉迷生死岸頭方有悔輪路上更
0180a03: 多疑如來金口分明諭地獄嶽天堂任爾之今
0180a04: 日溫氏薦夫愛谿吳居士道場完滿乞老
0180a05: 僧對眾舉無生之旨不免說幾句現成說話
0180a06: 妙性圓明離諸名相本來無有世界眾生因
0180a07: 妄有生因生有滅生滅名妄滅妄名真驀豎
0180a08: 拂子云咦還見麼若道見離諸名相又見個
0180a09: 什麼若道不見妙性圓明何處安著者裏會
0180a10: 得便識得愛谿居士安身立命處識得愛谿
0180a11: 安身立命處便識得自己已安身立命處識得
0180a12: 自己已安身立命處便識得從上諸佛諸祖安
0180a13: 身立命處所以生本無生滅本無滅中論云
0180a14: 已生無有生未生亦無生離已生未生生時
0180a15: 亦無生已死無有死未死亦無死離已巳死未
0180b01: 死死時亦無死諸人會麼有則對眾拈出老
0180b02: 僧與你證據若未會各各珍重取去。
0180b03: 解華嚴禪期小師云說甚長期與短期自
0180b04: 家面目自家知坐五十三員老樓閣門開
0180b05: 彈指時卓拄杖云吽大開了也諸人還覺毛
0180b06: 寒骨豎麼出亦得入亦得雖然如是且道門
0180b07: 在什麼處還見麼如此見得無論開卷便退
0180b08: 者終卷而退者一部而退者半部而退者一
0180b09: 年而退者年餘而退者二年餘而退者三年
0180b10: 滿而終者一任七縱八橫逍遙自在故經云
0180b11: 心同虛空界示等虛空法證得虛空時無是
0180b12: 無非法你若者裏未見得徹從你三年期滿
0180b13: 而終者兩年不足而退者半部一部至一
0180b14: 卷半卷而退者總皆當面蹉卻所以道如人
0180b15: 數他寶自無半錢分於法不修行多聞亦如
0181a01: 是白雲端祖云若得一回汗出一莖草現出
0181a02: 瓊樓玉殿未得一回汗出瓊樓玉殿卻被一
0181a03: 莖草覆切忌顢頇努力自辦卓拄杖云雪
0181a04: 後始知松操事難方見丈夫心。
0181a05: 小師云雲霞堆裏埋沒祖心人我無明山
0181a06: 高水華柳叢中闡揚佛道塵勞習氣風恬
0181a07: 浪靜所以道愚人除境不除心智者除心不
0181a08: 除境直饒心智兩忘根塵俱泯到衲僧分上
0181a09: 正好買草行腳臨濟大師道我有時先照
0181a10: 後用有時先用後照有時照用同時有時照
0181a11: 用不同時汝等若會得臨濟大師在汝等鼻
0181a12: 孔裏出氣若未會老僧借臨濟大師鼻孔為
0181a13: 汝等出氣汝等還知麼喝一喝云者是先照
0181a14: 而後用又喝一喝云汝等還聞麼者是先用
0181a15: 而後照且道如何是照用同時復喝一喝隨
0181b01: 聲以拄杖打云看棒照用不同時龍象蹴
0181b02: 蹋非驢所堪緩緩地與你們商量咄臨濟大
0181b03: 師來也便出堂。
0181b04: 
0181b05: 天隱禪師語錄卷第六
0181b06: 音釋
0181b07: 孀師莊切音霜嫠婦曰孀。鳥浩切音襖懊惱也。居閑切音艱視貌。
0181b08: 妥他果切音安也民去愁歎而就安妥。屏必郢切音丙除也。
