0853b07: 
0853b08: 
0853b09: 
0853b10: No. 548
0853b11: 【三】不戴此經【宋】【元】【明】不載戴此經佛說金光王童子經
0853b12: 
0853b13: 西天譯經三藏朝散大夫試鴻臚
0853b14: 少卿明教大師臣法賢奉　詔譯
0853b15: 如是我聞：一時，佛在迦毘羅城也二合嚕馱
0853b16: 林精舍。時釋族中有一童子名金光王，色相
0853b17: 端嚴身肢圓滿，光明晃耀由如日月，聰明殊
0853b18: 異俊利過人，尊重自然精勤匪勵，師友耆耄
0853b19: 用律其心，富有一切異寶珍玩；雖常受用而
0853b20: 不貪著，與自眷屬嬪嬙伎女千五百人，常處宮
0853b21: 中受其快樂。時彼童子，忽於一日聞人說言：
0853b22: 「世尊往昔為見三界輪迴苦惱，捨輪王位出
0853b23: 家苦行，佛道圓滿，坐於樹下降四種魔，證無
0853b24: 上覺。」童子聞已，心大歡喜，即將眷屬及與侍
0853b25: 從，前後圍繞往詣佛所。望精舍門除去憍慢，
0853b26: 與諸眷屬徒步趨進，既至佛所，合掌頂禮，而
0853b27: 歎佛曰：「如來之身由如金山，復如寶幢眾寶
0853b28: 嚴飾，面如秋月，圓滿清淨三十二相、八十種
0853b29: 好，光明遠照由如千日，尊貴吉祥大智精進，
0853c01: 具大功德福慧雙備。知一切法，斷一切疑，具
0853c02: 一切智為人天師，是三界父救諸有情，現於
0853c03: 世間見者歡喜。」是時，童子作此讚已，旋繞三
0853c04: 匝禮佛雙足，坐一面欲聞妙法，又復起心：
0853c05: 「我生王宮有斯福報？具大力勢因果云何？」爾
0853c06: 時，世尊知金光童子心中所念，及在會眾願
0853c07: 欲聞法，便為廣說十二因緣及四聖諦。初中
0853c08: 後善言辭巧妙，其義深遠純一無雜，具足清
0853c09: 白梵行之相。演是法已，復說金光童子本生
0853c10: 因果報應之事。謂童子曰：「往昔過去九十一
0853c11: 劫，有毘婆尸如來．應供．正遍知．明行足．善逝．世
0853c12: 間解．無上士．調御丈夫．天人師．佛．世尊，出於世
0853c13: 間，說法教化利樂眾生，作佛事已，即趣涅盤。
0853c14: 「時有一人種田為業，雖復勤苦而常不足，然
0853c15: 於眾善好樂修習，於身口分減積財賄，作毘
0853c16: 婆尸像以用供養，所獲果報我今說之。「諸苾
0853c17: 芻！彼田業人所獲之福，於百千生為轉輪聖
0853c18: 王王四天下，乘空飛行具足七寶，得大自在
0853c19: 身放光明，生生之中受最上樂。受此福已，又
0853c20: 生六欲天中為彼天主，經百千生受大快樂；
0853c21: 又百千生為梵天王，百千生為淨光天主；百
0853c22: 千生為四無色界主，於如是時受天妙樂，後
0853c23: 降人間生剎帝利、婆羅門、毘舍之族，常處王
0853c24: 位得大自在。「諸苾芻！今此童子從天界來，又
0853c25: 生王宮，先作福業無能侵損，亦無墮落，後獲
0853c26: 無漏證於寂滅。「諸苾芻！其造像人即金光童
0853c27: 子是，所有因果我已說之。又復有人，或以玻
0853c28: 胝迦寶或末尼寶，或金或銀或或銅，乃至
0853c29: 木石或象牙等，鑄寫雕鏤作佛形像；或有舍
0854a01: 利或無舍利，或短或長或大或小，乃至香泥
0854a02: 印作佛像，且致如是造像果報。「諸苾芻！若有
0854a03: 善男子、善女人，以所造像，隨得一種志心清
0854a04: 淨，以妙香水如法沐浴，所獲功德我今說之。
0854a05: 是善男子、善女人捨身受身，常帝於剎帝利、婆羅
0854a06: 門、毘舍、首陀上族中生，福德圓滿人相具足，
0854a07: 得宿命智獲善眷屬。至於奴婢、車馬、珍寶、財
0854a08: 物，一切受用無不具足。一切眾生為依為主，
0854a09: 見者歡喜言皆隨順，諸佛、菩薩、辟支佛、阿羅
0854a10: 漢恒常憶念，凡所願求一切皆得。「諸苾芻！是
0854a11: 人福蘊尚不能喻，何況造像。至於嫉憎愛
0854a12: 貪瞋癡等，一切煩惱速得解脫，漸漸修行證
0854a13: 無上覺。」爾時，世尊重說偈言：
0854a14: 「我於滅度後，若男若女等，
0854a15: 用眾寶造像，妙香水沐浴，
0854a16: 又以適悅華，志心而供養。
0854a17: 於後生生中，感得端嚴報，
0854a18: 一切諸眾生，瞻仰而無足，
0854a19: 獲種種果報，尊貴及快樂。
0854a20: 以此餘善業，遠離諸煩惱，
0854a21: 癡暗雲翳除，如月住虛空。
0854a22: 後復承勝力，往生於天界，
0854a23: 作天之主宰，百劫受快樂。
0854a24: 於彼壽命盡，下生為輪王，
0854a25: 色相如天身，福德而殊勝，
0854a26: 七寶恒隨逐，有神通自在，
0854a27: 巡遊四洲境，一切得隨心，
0854a28: 後入於聖道，乃至證涅盤。
0854a29: 又復有眾生，得遇於佛塔，
0854b01: 中有設利羅，細與微塵等，
0854b02: 是人心歡喜，作種種供養，
0854b03: 當獲大福聚，如前等無異。
0854b04: 如來變化身，普遍於三界，
0854b05: 是人供養福，所感諸果報，
0854b06: 乃至得名稱，亦遍於十方。
0854b07: 身色如真金，光明恒晃耀，
0854b08: 於天上人間，受無量快樂。」
0854b09: 爾時，金光童子聞佛廣說微妙法已，及聞往
0854b10: 昔因緣果報，乃於眷屬心無戀著，厭離富貴
0854b11: 棄捨快樂，於正法中求欲出家。佛即應時度
0854b12: 為沙門，尋便證得阿羅漢果，所將眷屬亦於
0854b13: 坐中皆證道果。
0854b14: 佛說是經已，金光童子并諸眷屬及在會眾，
0854b15: 歡喜信受，禮佛而退。
0854b16: 佛說金光王童子經
