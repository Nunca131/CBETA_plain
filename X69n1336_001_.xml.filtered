0131a01: 
0131a02: 
0131a03: 
0131a04: 
0131a05: No. 1336
0131a06: 龐居士語錄卷上
0131a07: 
0131a08: 節度使　于　編集
0131a09: 優婆塞　世燈　重梓
0131a10: 襄州居士龐蘊。字道玄。衡州衡陽縣人也。世本儒業。
0131a11: 少悟塵勞。志求真諦。唐貞元初。謁石頭禪師。乃問。不
0131a12: 與萬法為侶者是甚麼人。頭以手掩其口。豁然有省。
0131a13: 一日。石頭問曰。子見老僧以來。日用事作麼生。士曰。
0131a14: 若問日用事。即無開口處。頭曰。知子恁麼方始問子。
0131a15: 士乃呈偈曰。日用事無別。唯吾自偶諧。頭頭非取捨。
0131a16: 處處沒張乖。朱紫誰為號。丘山絕點埃。神通并妙用。
0131a17: 運水與搬柴。頭然之曰。子以緇耶。素耶。士曰。願從所
0131a18: 慕。遂不剃染。
0131a19: 居士後之江西參馬祖大師。問曰。不與萬法為侶者
0131a20: 是什麼人。祖曰。待汝一口吸盡西江水即向汝道。士
0131a21: 於言下頓領玄旨。遂呈偈。有心空及第之句。乃留駐。
0131a22: 參承二載。有偈曰。有男不婚。有女不嫁。大家團圞頭。
0131a23: 共說無生話。士一日又問祖曰。不昧本來人。請師高
0131a24: 著眼。祖直下。士曰。一等沒絃。惟師彈得妙。祖直
0131b01: 上。士禮拜。祖歸方丈。士隨後曰。適來弄巧成拙。士
0131b02: 一日又問祖曰。如水無筋骨。能勝萬斛舟。此理如何。
0131b03: 祖曰。這裏無水亦無舟。說什麼筋骨。
0131b04: 居士到藥山禪師。山問曰。一乘中還著得這箇事麼。
0131b05: 士曰。某甲祇管日求升合。不知還著得麼。山曰。道居
0131b06: 士不見石頭。得麼。士曰。拈一放一。未為好手。山曰。老
0131b07: 僧住持事繁。士珍重便出。山曰。拈一放一的是好手。
0131b08: 士曰。好箇一乘問宗。今日失也。山曰。是。是。居士因
0131b09: 辭藥山。山命十禪客相送。至門首。士乃指空中雪曰。
0131b10: 好雪片片。不落別處。有全禪客曰。落在甚處。士遂與
0131b11: 一掌。全曰。也不得草草。士曰。恁麼稱禪客。閻羅老子
0131b12: 未放你在。全曰。居士作麼生。士又掌曰。眼見如盲。口
0131b13: 說如。
0131b14: 居士到齊峰。纔入院。峰曰。箇俗人頻頻入院。討箇什
0131b15: 麼。士乃回顧兩邊曰。誰恁麼道。誰恁麼道。峰便喝。士
0131b16: 曰。在這裏。峰曰。莫是當陽道麼。士曰。背後底。峰回
0131b17: 首曰。看看。士曰。草賊大敗。草賊大敗。峰一日與居士
0131b18: 並行次。士乃前行一步曰。我強如師一步。峰曰。無背
0131b19: 向老翁。要爭先在。士曰。苦中苦。未是此一句。峰曰。怕
0131b20: 翁不甘。士曰。老翁若不堪。齊峰堪作箇什麼。峰曰。若
0131b21: 有棒在手。打不解倦。士便行一摑。曰。不多好。峰始拈
0131b22: 棒。被居士把住曰。這賊今日一場敗闕。峰笑曰。是我
0131b23: 拙。是公巧。士乃撫掌曰。平交。平交。居士一日又問峰
0131b24: 曰。此去峰頂有幾里。峰曰。是什麼處去來。士曰。可畏
0131c01: 峻硬。不得問著。峰曰。是多少。士曰。一二三。峰曰。四五
0131c02: 六。士曰。何不道七。峰曰。纔道七。便有八。士曰。住得也。
0131c03: 峰曰。一任添取。士喝便出。峰隨後亦喝。居士一日又
0131c04: 問。不得堂堂道。峰曰。還我恁麼時龐公主人翁來。士
0131c05: 曰。少神作麼。峰曰。好箇問訊。問不著人。士曰。好來。好
0131c06: 來。
0131c07: 丹霞天然禪師一日來訪居士。纔到門首。見女子靈
0131c08: 照一菜籃。霞問曰。居士在否。照放下菜籃。斂歛手而
0131c09: 立。霞又問。居士在否。照提籃便行。霞遂去。須臾。居士
0131c10: 歸。照乃舉前話。士曰。丹霞在麼。照曰。去也。士曰。赤土
0131c11: 塗牛。嬭霞隨後入見居士。士見來。不起亦不言。霞乃
0131c12: 起拂子。士起槌子。霞曰。只恁麼。更別有。士曰。這
0131c13: 回見師。不似於前。霞曰。不妨減人聲價。士曰。比來拆
0131c14: 你一下。霞曰。恁麼則天然口也。士曰。你繇本
0131c15: 分。累我亦。霞便擲下拂子而去。士召曰。然闍黎。然
0131c16: 闍黎。霞不顧。士曰。不惟患。更兼患聾。丹霞一日又
0131c17: 訪居士。至門首相見。霞乃問。居士在否。士曰。饑不擇
0131c18: 食。霞曰。龐老在否。士曰。蒼天。蒼天。便入宅去。霞曰。蒼
0131c19: 天。蒼天。便回。霞一日問居士。昨日相見何似今日。士
0131c20: 曰。如法舉昨日事來。作箇宗眼。霞曰。祇如宗眼還著
0131c21: 得龐公麼。士曰。我在你眼裏。霞曰。某甲眼窄。何處安
0131c22: 身。士曰。是眼何窄。是身何安。霞休去。士曰。更道取一
0131c23: 句。便得此語圓。霞亦不對。士曰。就中這一句。無人道
0131c24: 得。居士一日向丹霞前叉手立。少時出去。霞不顧。
0132a01: 士來坐。霞向士前叉手立。少時便入方丈。士曰。
0132a02: 汝入我出。未有事在。霞曰。這老翁出出入入。有甚了
0132a03: 期。士曰。無些子慈悲心。霞曰。引得這漢到這田地。
0132a04: 士曰。把什麼引。霞乃拈起士頭曰。似一箇老師
0132a05: 僧。士將頭安霞頭上曰。一似少年俗人。霞應喏
0132a06: 三聲。士曰。猶有昔時氣息在。霞乃拋下頭曰。大似
0132a07: 一箇烏紗巾。士乃應喏三聲。霞曰。昔時氣息爭忘得。
0132a08: 士彈指三下。曰。動天動地。丹霞一日見居士來。便作
0132a09: 走勢。士曰。猶是拋身勢。怎生是嚬呻勢。霞便坐。士乃
0132a10: 回前。以拄杖劃地作七字。霞於下面書箇一字。士曰。
0132a11: 因七見一。見一忘七。霞曰。這裏著語。士乃哭三聲而
0132a12: 去。居士一日與丹霞行次。見一泓水。士以手指曰。便
0132a13: 與麼也還辦不出。霞曰。灼然是辦不出。士乃戽水潑
0132a14: 霞二掬。霞曰。莫與麼。莫與麼。士曰。須與麼。須與麼。霞
0132a15: 戽水潑士三掬。曰。正與麼時。堪作什麼。士曰。無外
0132a16: 物。霞曰。得便宜者少。士曰。誰是落便宜者。
0132a17: 百靈和尚一日與居士路次相逢。靈問曰。昔日居士
0132a18: 南嶽得力句。還曾舉向人也無。士曰。曾舉來。靈曰。舉
0132a19: 向什麼人。士以手自指曰。龐公。靈曰。直是妙德空生
0132a20: 也讚嘆不及。士問。阿師得力句是誰得知。師戴笠
0132a21: 子便行。士曰。善為道路。靈更不回首。靈一日問居士。
0132a22: 道得道不得俱未免。汝且道未免箇什麼。士以目瞬
0132a23: 之。靈曰。奇特更無此也。士曰。師錯許人。靈曰。誰不恁
0132a24: 麼。誰不恁麼。士珍重而去。靈一日在方丈內坐。士入
0132b01: 來。靈把住曰。今人道。古人道。居士作麼生道。士打靈
0132b02: 一掌。靈曰。不得不道。士曰。道即有過。靈曰。還我一掌
0132b03: 來。士近前曰。試下手看。靈便珍重。居士一日問百靈
0132b04: 曰。是這箇眼目免得人口麼。靈曰。作麼免得。士曰。情
0132b05: 知。情知。靈曰。棒不打無事人。士轉身曰。打。打。靈方拈
0132b06: 棒起。士把住曰。與我免看。靈無對。
0132b07: 居士一日見大同普濟禪師。拈起手中笊籬曰。大同
0132b08: 師。大同師。濟不應。士曰。石頭一宗。到師處冰消瓦解。
0132b09: 濟曰。不得龐翁舉。灼然如此。士拋下笊籬曰。寧知不
0132b10: 直一文錢。濟曰。雖不直一文錢。欠他又爭得。士作舞
0132b11: 而去。濟提起笊籬曰。居士。士回首。濟作舞而去。士撫
0132b12: 掌曰。歸去來。歸去來。濟一日問居士。是箇言語。今古
0132b13: 少人避得唇舌。只如翁避得麼。士應喏。濟再舉前話。
0132b14: 士曰。什麼處去來。濟又舉前話。士曰。什麼處去來。濟
0132b15: 曰。非但如今。古人亦有此語句。士作舞而去。濟曰。這
0132b16: 風顛漢。自過教誰點檢。普濟一日訪居士。士曰。憶在
0132b17: 母胎時。有一則語。舉似阿師。切不得作道理主持。濟
0132b18: 曰。猶是隔生也。士曰。向道不得作道理。濟曰。驚人之
0132b19: 句。爭得不怕。士曰。如師見解。可謂驚人。濟曰。不作道
0132b20: 理。成作道理。士曰。不但隔一生兩生。濟曰。粥飯底
0132b21: 僧。一任點檢。士彈指三下。居士一日去看普濟。濟見
0132b22: 居士來。便掩門曰。多知老翁。莫與相見。士曰。獨坐
0132b23: 獨語。過在阿誰。濟便開門。纔出。被士把住曰。師多知。
0132b24: 我多知。濟曰。多知且置。閉門開門。卷之與舒。相較幾
0132c01: 許。士曰。祇此一問。氣急殺人。濟嘿然。士曰。弄巧成拙。
0132c02: 居士到長髭禪師。值上堂。大眾集定。士便出云。各請
0132c03: 自檢好。髭便示眾。士於禪床右立。時有僧問。不觸
0132c04: 主人公。請師答話。髭云。識龐公麼。僧云。不識。士便搊
0132c05: 住其僧云。苦哉。苦哉。僧無對。士托開。髭少間問士
0132c06: 云。適來這僧還喫棒否。士云。待伊甘始得。髭云。居士
0132c07: 只見錐頭利。不見鑿頭方。士云。恁麼說話。某甲即得。
0132c08: 外人聞之。要且不好。髭云。不好箇甚麼。士云。阿師只
0132c09: 見鑿頭方。不見錐頭利。
0132c10: 居士同松山和尚喫茶次。士舉子曰。人人盡有分。
0132c11: 為什麼道不得。山曰。祇為人人盡有。所以道不得。士
0132c12: 曰。阿兄為什麼道得。山曰。不可無言也。士曰。灼然。
0132c13: 灼然。山便喫茶。士曰。阿兄喫茶。為什麼不揖客。山曰。
0132c14: 誰。士曰。龐公。山曰。何須更揖。後丹霞聞。乃曰。若不是
0132c15: 松山。幾被箇老翁惑亂一生。士聞之。乃令人傳語霞
0132c16: 曰。何不會取未舉子時。居士一日與松山看耕牛
0132c17: 次。士指牛曰。是伊時中更安樂。只是未知有。山曰。若
0132c18: 非龐公。又爭識伊。士曰。阿師道渠未知有箇什麼。山
0132c19: 曰。未見石頭。不妨道不得。士曰。見後作麼生。山撫掌
0132c20: 三下。居士一日到松山。見山杖子。便曰。手中是箇
0132c21: 什麼。山曰。老僧年邁。闕伊一步不得。士曰。雖然如是。
0132c22: 壯力猶存。山便打。士曰。放手中杖子。致將一問來。
0132c23: 山拋下杖子。士曰。這老漢。前言不付後語。山便喝。士
0132c24: 曰。蒼天中更有怨苦。居士一日與松山行次。見僧擇
0133a01: 菜。山曰。黃葉即去。青葉即留。士曰。不落黃葉。又作麼
0133a02: 生。山曰。道取。士曰。不為賓主。大難。山曰。只為強作主
0133a03: 宰。士曰。誰不恁麼。山曰。不是。不是。士曰。青黃不留處。
0133a04: 就中難道。山曰。也解恁麼去。士珍重大眾。山曰。大眾
0133a05: 放你落機處。士便行。一日。松山與居士話次。山驀拈
0133a06: 起案上尺子云。還見這箇麼。士曰。見。山曰。見箇什麼。
0133a07: 士曰。松山。松山。山曰。不得不道。士曰。爭得。山乃拋下
0133a08: 尺子。士曰。有頭無尾得人憎。山曰。不是翁。今日還道
0133a09: 不及。士曰。不及箇什麼。山曰。有頭無尾。士曰。強中得
0133a10: 弱即有。弱中得強即無。山抱住居士曰。這個老子。就
0133a11: 中無話處。居士問本谿和尚。丹霞打侍者。意在何所。
0133a12: 谿曰。大老翁見人長短在。士曰。為我與師同參。方敢
0133a13: 借問。谿曰。若恁麼。從頭舉來。共你商量。士曰。大老翁
0133a14: 不可共你說人是非。谿曰。念翁年老。士曰。罪過。罪過。
0133a15: 本谿一日見居士來。乃目視多時。士乃將杖子畫一
0133a16: 圓相。谿便近前以踏。士曰。是什麼。是什麼。谿於
0133a17: 居士前畫一圓相。士亦以踏。谿曰。來時有。去時無。
0133a18: 士抱拄杖而立。谿曰。來時有。去時無。士曰。幸自圓成。
0133a19: 徒勞目視。谿拍手曰。奇特。一無所得。士拈杖子點點
0133a20: 而去。谿曰。看路。看路。士曰。是什麼。是什麼。
0133a21: 居士訪大梅禪師。纔相見。便問。久嚮大梅。未審梅子
0133a22: 熟也未。梅曰。熟也。你向什麼處下口。士曰。百雜碎。梅
0133a23: 伸子曰。還我核子來。士便去。
0133a24: 居士到芙蓉山大禪師處。行食與居士。士擬接。
0133b01: 毓縮手曰。生心受施。淨名早訶。去此一機。居士還甘
0133b02: 否。士曰。當時善現。豈不作家。毓曰。非關他事。士曰。食
0133b03: 到口邊。被他奪。毓乃下食。士曰。不消一句子。士又
0133b04: 問毓曰。馬大師著實為人處。還分付吾師否。毓曰。某
0133b05: 甲尚未見他。作麼生知他著實處。士曰。祇此見知也
0133b06: 無討處。毓曰。居士也不得一向言說。士曰。一向言說。
0133b07: 師又失宗。若作兩向三向。師還開得口否。毓曰。直是
0133b08: 開口不得。可謂實也。士撫掌而出。
0133b09: 居士相看則川和尚次。川曰。還記得見石頭時道理
0133b10: 否。士曰。猶得阿師重舉在。川曰。情知久參事慢。士曰。
0133b11: 阿師老耄不啻龐公。川曰。二彼同時。又爭幾許。士曰。
0133b12: 龐公鮮。且勝阿師。川曰。不是勝我。祇欠汝箇頭。
0133b13: 士拈下頭曰。恰與師相似。川大笑而已巳。一日。則川
0133b14: 摘茶次。士曰。法界不容身。師還見我否。川曰。不是老
0133b15: 僧。洎答公話。士曰。有問有答。是尋常。川乃摘茶不
0133b16: 聽。士曰。莫怪適來容易借問。川亦不顧。士喝曰。這無
0133b17: 禮儀老漢。待我一一舉向明眼人。川乃拋茶籃。便
0133b18: 歸方丈。川一日在方丈內坐。士見曰。只知端坐方丈。
0133b19: 不覺僧到參時。川垂下一足。士便出。三兩步回。川
0133b20: 收足。士曰。可謂自由自在。川曰。爭奈主人何。士曰。
0133b21: 阿師只知有主。不知有客。川喚侍者點茶。士乃作舞
0133b22: 而出。
0133b23: 居士到洛浦禪師。拜起。曰。仲夏毒熱。孟冬薄寒。浦曰。
0133b24: 莫錯。士曰。龐公年老。浦曰。何不寒時道寒。熱時道熱。
0133c01: 士曰。患聾作麼。浦曰。放汝二十棒。士曰。我口。塞
0133c02: 汝眼。
0133c03: 石林和尚見居士來。乃起拂子曰。不落丹霞機。試
0133c04: 道一句子。士奪拂子。自起拳。林曰。正是丹霞
0133c05: 機。士曰。與我不落看。林曰。丹霞患。龐公患聾。士曰。
0133c06: 恰是。林無語。士曰。向道偶爾。林一日問居士。某甲有
0133c07: 箇借問。居士莫惜言語。士曰。便請舉來。林曰。元來惜
0133c08: 言語。士曰。這箇問訊。不覺落他便宜。林乃掩耳。士曰。
0133c09: 作家。作家。林一日自下茶與居士。士纔接茶。林乃抽
0133c10: 身退後曰。何似生。士曰。有口道不得。林曰。須是恁麼
0133c11: 始得。士拂袖而去。曰。也太無端。林曰。識得龐翁也。士
0133c12: 回。林曰。也太無端。士無語。林曰。也解無語去。
0133c13: 居士訪仰山禪師。問。久響仰山。到來為甚麼覆。山
0133c14: 起拂子。士曰。恰是。山曰。是仰是覆。士乃打露柱曰。
0133c15: 雖然無人。也要露柱證明。山擲拂子曰。若到諸方。一
0133c16: 任舉似。
0133c17: 居士訪谷隱道者。隱問曰。誰。士起杖子。隱曰。莫是
0133c18: 上上機麼。士拋下杖子。隱無語。士曰。只知上上機。不
0133c19: 覺上上事。隱曰。作麼生是上上事。士拈起杖子。隱曰。
0133c20: 不得草草。士曰。可憐強作主宰。隱曰。有一機人。不要
0133c21: 拈槌拂。亦不用對答言辭。居士若逢。如何則是。士
0133c22: 曰。何處逢。隱把住。士乃曰。莫這便是否。驀面便唾。隱
0133c23: 無語。士與一頌曰。焰水無魚下底。覓魚無處笑君
0133c24: 愁。可憐谷隱孜禪伯。被唾如今見亦羞。
0134a01: 居士因在床上臥看經。有僧見曰。居士看經。須具威
0134a02: 儀。士翹起一足。僧無語。
0134a03: 居士一日在洪州市賣笊籬。見一僧化緣。乃將一文
0134a04: 錢問曰。不辜負信施道理。還道得麼。道得即捨。僧無
0134a05: 語。士曰。汝問我。與汝道。僧便問。不辜負信施道理。作
0134a06: 麼生。士曰。少人聽。又曰。會麼。僧曰。不會。士曰。是誰不
0134a07: 會。
0134a08: 居士一日見牧童。乃問。路從什麼處去。童曰。路也不
0134a09: 識。士曰。這看牛兒。童曰。這畜生。士曰。今日什麼時也。
0134a10: 童曰。插田時也。士大笑。
0134a11: 居士遊講肆。隨喜金剛經。至無我無人處。致問曰。
0134a12: 座主既無我無人。是誰講。誰聽。主無對。士曰。某甲雖
0134a13: 是俗人。粗知信向。主曰。祇如居士。意作麼生。士以偈
0134a14: 答曰。無我復無人。作麼有親。勸君休歷座。不似直
0134a15: 求真。金剛般若性。外絕一纖塵。我聞并信受。總是假
0134a16: 名陳。主聞偈。欣然仰嘆。居士所至之處。老宿多往復。
0134a17: 問皆隨機應響。非格量軌轍之可拘也。
0134a18: 居士一日在茅廬裡坐。驀忽云。難。難。難。十碩油麻樹
0134a19: 上攤。龐婆云。易。易。易。如下眠床踏地。靈照云。也不
0134a20: 難。也不易。百草頭上祖師意。
0134a21: 元和中。居士北遊襄漢。隨處而居。有女靈照。常鬻竹
0134a22: 漉籬。以供朝夕。士有偈曰。心如境亦如。無實亦無。
0134a23: 有亦不管。無亦不拘。不是賢聖。了事凡夫。易復易。即
0134a24: 此五蘊有真智。十方世界一乘同。無相法身豈有二。
0134b01: 若捨煩惱入菩提。不知何方有佛地。護生須是殺。殺
0134b02: 盡始安居。會得箇中意。船水上浮。
0134b03: 居士一日坐次。問靈照曰。古人道。明明百草頭。明明
0134b04: 祖師意。如何會。照曰。老老大大。作這箇語話。士曰。你
0134b05: 作麼生。照曰。明明百草頭。明明祖師意。士乃笑。
0134b06: 居士因賣漉籬。下橋喫撲。靈照見。亦去爺邊倒。士曰。
0134b07: 汝作什麼。照曰。見爺倒地。某甲相扶。
0134b08: 居士將入滅。謂靈照曰。視日早晚。及午以報。照遽報。
0134b09: 日已巳中矣。而有蝕也。士出戶觀次。照即登父座。合掌
0134b10: 坐亡。士笑曰。我女鋒捷矣。于是吏延七日。州牧于
0134b11: 問疾。士謂之曰。但願空諸所有。慎勿實諸所無。好住
0134b12: 世間皆如影響。言訖。枕于公膝而化。遺命焚棄江。緇
0134b13: 白傷悼。謂禪師龐居士即毗耶淨名矣。有詩偈三百
0134b14: 餘篇傳於世。
0134b15: 
0134b16: 龐居士語錄卷上
