0891b01: 青城山鳳林寺竹浪生禪師語錄卷第六
0891b02: 嗣法門人廣成等編
0891b03: 法語
0891b04: 示蒼石西堂
0891b05: 學道之士務要精勤如登萬仞山必須窮其巔方見
0891b06: 世界寬廣不負登山之志如渡大洋海必須達其岸
0891b07: 不負渡海之誠學道必須學其所學之道躬行實踐
0891b08: 一超直入扭轉鼻孔另一番行履佛祖位中難留魔
0891b09: 宮虎穴翻身懸岩撒手坐斷竿頭猶未是捨身命處
0891b10: 若見境了境不被境奪隨事了事不被事瞞寸絲不
0891b11: 挂千喚不迴徹法源底任運騰騰入廛垂手生
0891b12: 融方稱沒量大人也珍重。
0891b13: 示羲哲禪人
0891b14: 既為佛祖兒孫宜秉智慧利劍固守法城佛來也打
0891b15: 祖來也打不留情見觀乾坤大地日月星辰無有如
0891b16: 針鋒許總是一個希哲上座纔有少分相應昔日文
0891b17: 殊普賢起佛見法見被世尊各鞭二十拄杖眨在二
0891b18: 銕圍山間若是性燥丈夫漢隨處作主遇緣即宗他
0891b19: 時異日向孤峰頂上張個幔天網子打鳳羅龍不為
0891b20: 分外。
0891b21: 示文煒禪人
0891b22: 相隨老僧十有餘稔酸風苦雨無不經驗一日于拄
0891b23: 杖頭邊忽然觸碎鼻孔解道今日始知無情說法山
0891b24: 河大地艸木叢林溪聲鳥語皆是吾人放光動地處
0891b25: 早知者般事悔不當初元來老僧不曾負渠實渠負
0891b26: 我耳今見老僧有辭山之舉欲求臨行句子我亦無
0891b27: 說汝亦無聞珍重。
0891b28: 示六塵禪者
0891b29: 從上諸佛施設門庭為接引血氣男兒就路歸家擬
0891b30: 脫恨塵與佛無別時六塵禪者自夜郎不遠千里
0891c01: 來于藥石寮伺候老人非夙稟靈根焉得親炙吾師
0891c02: 一日造室求指示予何言哉汝宜二六時中灑掃應
0891c03: 對提缾把筋折旋俯仰舉足動步看是甚麼道理倘
0891c04: 驀拶逢渠元是自家之物不假外求到者般田地始
0891c05: 不負親到紹祖峰頭一回也珍重。
0891c06: 示慧心禪人
0891c07: 既有染衣之志當為染衣之事何為染衣之事宜四
0891c08: 威儀中迎賓待客處把著繩頭看我父母未生前是
0891c09: 何面目今日也如是明日也如是參到水窮山盡一
0891c10: 念不生前後際斷脫灑灑赤條條地纔有少分相應
0891c11: 如今日三明日四提起有放下無到何年月日得了
0891c12: 及至大限到來依舊可憐生也。
0891c13: 示從益禪人
0891c14: 學道人宜踐古人之跡方入古人之室出詞吐氣務
0891c15: 要真實無偽所以法華云此眾無枝葉惟有諸真實
0891c16: 又云惟此一事實餘二則非真且道是何事生不知
0891c17: 生前之事死不知死後之事故曰生死大事三世諸
0891c18: 佛明此一事若是個血氣男兒用咬豬狗手腳爆地
0891c19: 折碎地斷高超物表獨步大方不為分外勉旃。
0891c20: 示隱璞禪人
0891c21: 隱璞禪人辭老僧還楚省親盡窮日之力已抵芙蓉
0891c22: 忽自忖云在家依父母出家依師長何必近一親而
0891c23: 遠一親耶爰返青城求法語受持以了出家之志予
0891c24: 曰子錯也若論出家之志非望人處分為了事人要
0891c25: 痛念自家了你無量劫來靈明不昧之物是稱敏手
0891c26: 若身出家而心不出家饒你背得一大藏教亦了不
0891c27: 得你本分事所謂身雖出家心不染道終是門外漢
0891c28: 也勉旃。
0891c29: 示真明王居士
0891c30: 歸來有年于今方求法語老僧卓錫此山以來每于
0892a01: 稠人眾中剝碎枯腸都說了也即今一句也無教老
0892a02: 僧說個甚麼說世法汝近耋齡豐儉寒暑建功立業
0892a03: 送往迎來一思現前何必說耶說佛法溪聲鳥語翠
0892a04: 竹黃花土塊泥丸墻壁瓦礫形色分明總是吾人本
0892a05: 體又何辭焉茲欲語者我知之也要老僧與你指個
0892a06: 前途路徑每日端心正念持一卷金剛經一切閑事
0892a07: 莫管三年兩載可以作閻羅老子面前一道赦書必
0892a08: 生善處天上決不相賺如或今日三明日四逗到臨
0892a09: 時依舊是個王麻子怪得阿誰勉旃。
0892a10: 示真福蔡居士
0892a11: 學道人無論久參初進達者為先秖要信得及將生
0892a12: 死大事貼在眉尖上于四威儀中如是參究一覺惺
0892a13: 來審諦正睡著時主人公在甚麼處驀匝逢渠呀元
0892a14: 是無量劫來磨不磷涅不緇之物也所謂如貧得寶
0892a15: 汝于劫灰中奔出自覺前非雖向釋門惜乎遇老僧
0892a16: 遲了僅可誓于再來法門作棟梁是所望也。
0892a17: 示真瑞孫居士
0892a18: 在家修行須是決烈丈夫方可先要一志無殊勇敢
0892a19: 無畏千喚不迴萬折不退懸岩撒手不顧危亡坐斷
0892a20: 報化佛頭平沉宇宙一道坦途元無二徑所謂唯此
0892a21: 一事實餘二則非真如或未然不惟今生不了百劫
0892a22: 千生終無了日慎之。
0892a23: 示真參方居士
0892a24: 欲究妙道宜立堅固志參詢明眼宗師近惡辣鉗錘
0892a25: 一錘打就直捷到底昔善財始遇文殊俾參五十三
0892a26: 員知識末後歸來於別峰逢彌勒開樓閣門見無量
0892a27: 樓閣一一閣中有一彌勒一一彌勒有一善財若到
0892a28: 者裏與諸佛把手并行有何不可若是依俙過日說
0892a29: 得行不得及至臨時如落湯螃蟹七腳八手莫言不
0892a30: 道。
0892b01: 示真蓮婁居士
0892b02: 真蓮聞老僧有南方之行求法語作將來眼山夫曰
0892b03: 其眼有五汝欲明何眼耶驀豎指云以此法而應凡
0892b04: 夫謂之肉眼以此法而應諸天謂之天眼以此法而
0892b05: 應聲聞謂之慧眼以此法而應菩薩謂之法眼以此
0892b06: 法而應一切情與無情等謂之佛眼名雖有五實為
0892b07: 此一眼耳所以云法王唯一法一道出生死三世諸
0892b08: 如來唯此一法身一心一智慧力無畏亦然若要了
0892b09: 脫生死貴在志堅篤行一味望人處分如貧人數他
0892b10: 寶終無半錢分濟得甚麼邊事一日無常到來依舊
0892b11: 可憐生也。
0892b12: 示照燈任居士
0892b13: 燈道人持齋有年聞山埜有金陵之行詣鳳林求指
0892b14: 示山僧本來無說將何法啟口忽聽得鈴鳴汝聞鈴
0892b15: 聲否曰不惟弟子聞現前大眾俱聞曰此觀音悟門
0892b16: 諸佛慧命祖師本源眾生自性到者裏十個有五雙
0892b17: 當面錯過若向其中薦得人人本是如如之佛所以
0892b18: 道心佛及眾生是三無差別二六時中宜自問持經
0892b19: 禮拜者誰若會此人來與山埜別通消息。
0892b20: 示真法李居士
0892b21: 汝生于富貴之室厭棄塵寰甘心守寂不以兒女戢
0892b22: 其心不以家業介其意修持不輟望前所進只是於
0892b23: 色見聲求中膠著經中道若遇真人如毛端相觸針
0892b24: 芥相投聞正法似盲龜值浮木孔倘若錯過又要待
0892b25: 三千年雖然慕道心切秖是不肯放教平怗怗地此
0892b26: 段大事因緣在聖不增在凡不減元是自家閨閣中
0892b27: 物所謂從天降下即貧窮從地涌出即富貴疏田不
0892b28: 注水龍王沒柰何珍重。
0892b29: 示真鑄王居士
0892b30: 居士常覲法門稍見門庭孤峻不敢擅入偶于崇陽
0892c01: 之天目一見山埜便頫首摸拜其下曰弟子候師久
0892c02: 矣今日乃奇緣耳遂迎家筵齋後從斯傾心向道二
0892c03: 六時中以禮誦為日課己巳秋聞山埜有吳越之徂
0892c04: 頓圓大戒自誓生生世世與十方賢聖作不請友雖
0892c05: 然高志甚堅還要與汝說個捷徑從朝至暮送往迎
0892c06: 來知饑知寒者為誰爾可追究看猶恐三生有願驀
0892c07: 匝相逢識得渠時如披雲見日貧人得寶不枉來鳳
0892c08: 林作吾之弟子也勉旃。
0892c09: 示曇裔趙居士
0892c10: 跡示洪州食祿崇陽已耄齡矣自省前非就路歸來
0892c11: 寄名于綠雲圓具于鳳林乃大丈夫境界夙生有幸
0892c12: 發願當來在法門中而作近事秖恨遇人之遲倘若
0892c13: 早入爐韝經煉鉗錘不是者般行履老僧示汝個安
0892c14: 樂法門每日上來下去迎賓待客揀點看是甚麼道
0892c15: 理追到計窮力極猛然觸碎鼻頭識得自己已元辰與
0892c16: 佛有何殊耶方不負向空門走一遭如斯做去決不
0892c17: 相賺勉旃。
0892c18: 示常元徐居士
0892c19: 欲求無上妙道必須信根牢固確志為先如登萬仞
0892c20: 之山務要親到始得多見世間沒血氣男兒我欲修
0892c21: 行訪明師稍見門庭孤峻不假辭色不得其門而入
0892c22: 望岩而退將從前修行求師之志一旦冰消瓦解依
0892c23: 舊可憐生也。
0892c24: 示常利田居士
0892c25: 持齋念佛虛挂名頭者似粟如麻佛念齋持追究返
0892c26: 觀者若星中揀月總是願力不清行之不篤昔有婆
0892c27: 羅門姓龐諱蘊于馬祖會中摹得些子知解便道有
0892c28: 男不婚有女不嫁大家團圞頭共說無生話何常出
0892c29: 妻迸子所謂陸地不生蓮惟下隰淤泥中能生此華
0892c30: 正如在家二眾頻居火宅本來一段光明為人自昧
0893a01: 雖具向上心而無向上志皆為愛根牽纏蓋為不
0893a02: 遇著惡辣鉗錘從大爐韝裏煆煉一回終是鈍銕不
0893a03: 能濟用待汝將一切恩愛煩惱打疊明白親到昭覺
0893a04: 兩手吩咐何如。
0893a05: 示常德杜居士
0893a06: 吾佛世尊從久遠劫來漸修三慧皆為接引迷流末
0893a07: 後自兜率降神誕生王室其年十九子夜逾城捨命
0893a08: 輪位苦行六年于正覺山前睹星悟道四十九年談
0893a09: 經三百六十餘會說事說理開權顯實示悟多方見
0893a10: 中下二根不諳佛意弗能依教修行仍為非法所
0893a11: 法華會上首云止止不須說我法妙難思諸增上慢
0893a12: 者聞必不敬信即今居士既厭生死欲求解脫何不
0893a13: 親到一回托人求法似乎不可恐失汝望聊奇數語
0893a14: 啟汝信根也是憐兒不覺醜若向者裏薦得不妨再
0893a15: 與老僧帶個口信來。
0893a16: 示天全君聘劉居士
0893a17: 世出世間惟有修行乃大丈夫事諦觀世人說得相
0893a18: 似儀容可觀耑于相法邊作佛事古德云若求有相
0893a19: 佛與汝不相似若持經念佛當追究持念之主人公
0893a20: 若以持念當作了事人猶未夢見在何也經云若
0893a21: 以色見我以音聲求我是人行邪道不能見如來要
0893a22: 做個真正道人于行住坐臥中覺照看是何物向者
0893a23: 裏覷得透始不負入我空門來也。
0893a24: 示天全明寰高覺淋
0893a25: 修行無別法只要信根堅固智燄自然發輝佛功德
0893a26: 如海惟信能入惟智能渡經云信為道源功德母長
0893a27: 養一切諸善根居家修道更是奇才處于五欲煩惱
0893a28: 之中騰個身兒持經念佛只知念持不知經是何旨
0893a29: 佛是何物名形同道人若是氣性漢子將生死根株
0893a30: 一刀兩斷一切世緣付之膜外如斬一握絲一斷一
0893b01: 切斷做個當家種草方為法同道人也珍重。
0893b02: 示復初尼諱真仙
0893b03: 凡為一方化主要將正法提持喚醒一切愚迷就路
0893b04: 還家教中道若以佛形得度者即現佛形而為說法
0893b05: 若以菩薩形得度者現菩薩形而為說法若以比丘
0893b06: 比丘尼得度者即皆現之而為說法上座既與彼方
0893b07: 有緣現比丘尼身誘導一切善信上菩提路陞佛階
0893b08: 梯美則美已未盡善也何也聞你動舉皆是因果
0893b09: 門頭不能了明生死大事達磨大師入我真丹國來
0893b10: 不立文字直指人心見性成佛既有高志何不出山
0893b11: 遇幾個真正道人將生死大事了明然後入山而行
0893b12: 教化豈不妙哉承信遠寄聊書數語以酬勉旃。
0893b13: 示真素羅居士
0893b14: 世間有許多奇男子如藥山會中李和文識得自己已
0893b15: 根源解道有人問我西來意月在天邊水在瓶茲真
0893b16: 素羅居士親近老僧有年幸不識老僧僑寓道傍但
0893b17: 有問青城路向甚麼處去以肱麾云驀直去待行三
0893b18: 兩步撫掌笑云又錯過了也雖解用劍刃上事還較
0893b19: 古人半月程莫當作了事人若論了事一著且待別
0893b20: 時來。
0893b21: 示真忠楊居士
0893b22: 在家修行如火裏蓮華不妨奇特汝係名醫善治諸
0893b23: 苦是乃仁術也佛在世時有奇域者能治膏肓之病
0893b24: 不審居士亦能治得此病否倘能治得亦能治一切
0893b25: 眾生貪嗔癡顛狂等病與佛無二無別所謂世尊稱
0893b26: 三界醫王四生慈父如或未然再請上青城山來與
0893b27: 汝說個真方去可也。
0893b28: 示直懿陳居士
0893b29: 無上妙道豈非容易畢竟要躬行實踐望前所進行
0893b30: 到水窮山盡沒奈何處正好喫棒大經云觀大地無
0893c01: 有如芥子許猶未是菩薩捨身命處如此薦得釋迦
0893c02: 不先彌勒不後山河大地草木昆蟲頭頭法法總是
0893c03: 現成公案古今一輒生佛同源清淨本然觸目菩提
0893c04: 何嘗有間隔哉久立。
0893c05: 示常鳳吳居士
0893c06: 不遠千里而來入我門中以作少年近事元來夙秉
0893c07: 靈根不違本誓所以信心堅固有此今日倘異日將
0893c08: 世業丟得下擺得脫做個出格漢子上報四恩下資
0893c09: 三有與諸佛同一鼻孔把手并行不枉到青城山裏
0893c10: 親會老僧也勉旃。
0893c11: 示真瑽孫居士
0893c12: 汝歸來許久今欲法語以作津梁數年來會同之間
0893c13: 已曾道破了也爾等不覺放過自有生以來元是渾
0893c14: 金璞玉若遇良工方成美器二六時中鑒覺穿衣喫
0893c15: 飯禮拜持經者是誰如驀地撞著原來不費纖毫頭
0893c16: 力歸家穩坐佛來魔來都無干涉始稱了事道人珍
0893c17: 重。
0893c18: 佛事
0893c19: 為法兄弘山和尚入塔
0893c20: 身從無相中受生猶如幻出諸形相幻人心識本來
0893c21: 無罪福皆空無所住從上諸聖于無所住處降神處
0893c22: 胎示現受生于無所住處出家得道降魔轉法輪于
0893c23: 無所住處化緣已畢示般涅槃今我法兄弘山聞和
0893c24: 尚亦于無所住處誕生武夷出家行腳以無所住處
0893c25: 打脫廉纖受老人缽袋子高樹法幢羅籠十方龍象
0893c26: 以無所住處過閬苑畢依報解故衣示歸圓寂秖如
0893c27: 今日孤岩西林二法姪負骨櫬至昭覺紹祖峰傍建
0893c28: 立無縫塔子敦請生上座作入塔佛事到者裏是有
0893c29: 所住是無所住作麼生得恰好去良久云塵塵普現
0893c30: 真三昧剎剎圓融堅密身便入。
0894a01: 為法兄慎獨和尚入塔
0894a02: 來從門入去從戶出坐斷兩頭當陽顯露縣岩撒手
0894a03: 竿頭進步者箇是老法兄尋常用處若約有蹤跡處
0894a04: 沒藏身有藏身處沒蹤跡到者裏蒼悟月鎖丹鳳難
0894a05: 棲敢保老兄只得一橛弟徹生領眾送別不免與兄
0894a06: 註破以拄杖畫一畫云生死涅槃無二路縱橫何處
0894a07: 不家鄉便入。
0894a08: 為幻菴胡尚書墓前炷香
0894a09: 舉香作○相云法兄之來也恁麼來去也恁麼去坐
0894a10: 斷兩重關覷破人間世外現宰官身內秘菩薩志當
0894a11: 年此處露形蹤益州昭覺識本事大丈夫無拘繫佛
0894a12: 道王道沒兩端官幻佛幻俱了畢咦翻身跳上般若
0894a13: 舡香水海裏任游戲。
0894a14: 為碧雲禪人入塔
0894a15: 因妄有生因生有滅生滅雙泯復是何物咦雲禪德
0894a16: 會也麼六十餘年住世間秖遺一具金鎖骨前途密
0894a17: 竅為君通七寶塔中頻出入頻出入得自由好將銕
0894a18: 笛逆風吹一曲喚回山水淥。
0894a19: 為月現老衲起龕
0894a20: 以拄杖畫云一不成畫二絕中邊元無彼此執其兩
0894a21: 端者個是現翁尋嘗作用即今起龕一句作麼生道
0894a22: 空王殿裏難留客明月堂前宇宙寬。
0894a23: 入塔威遠降神灌陽示滅降神示滅是同是別別別
0894a24: 逗到今朝好時節子雞啼白一輪霜更有星河青皎
0894a25: 潔個時節正是現翁歸寶塔香雲古剎倍于常兒孫
0894a26: 自此綿瓜瓞。
0894a27: 為滄溟法姪起龕
0894a28: 生耶死耶本無得失道與不道理事雙彰于理事雙
0894a29: 彰處得入不免在教乘裏于本無得失處得入敢保
0894a30: 無安身立命處既無立命處有煩大眾請出山門外
0894b01: 少問盛熱婆羅門與伊註破。
0894b02: 下火北風颺霜花雱好鳥啼處道徂且長既然此道
0894b03: 幽深玄遠即今滄溟法姪向甚麼處著腳以火炬打
0894b04: ○云不即不離蓮世界縱橫自在火清涼。
0894b05: 入塔父母非我親誰是最親者諸佛非我道誰是最
0894b06: 道者者個是滄維那參究得底汝言與心親汝行與
0894b07: 道合者個是渠未徹頭底驀喝云會也麼言亦非親
0894b08: 行亦非道于中識得本無玄妙便入。
0894b09: 為達岸禪人入塔諱真方
0894b10: 者畔雖了那邊由欠不住中間三塗坐斷以拄杖打
0894b11: ○云于此薦得真方達岸還會麼兩手洞開無縫塔
0894b12: 觸處盡皆寶運苑。
0894b13: 為遠聲禪人起龕
0894b14: 來時空手去亦空身來去俱枉然孤負于此生作麼
0894b15: 生得不空去良久云有煩大眾送出山門外與你
0894b16: 餞行。
0894b17: 下火是聲非遠遠即非聲逗到今時能屈能信振火
0894b18: 炬云遠聲大德委悉麼于此薦得任運騰騰脫或未
0894b19: 然未免從頭煆過。
0894b20: 為建山法姪起龕
0894b21: 有意即身生意滅身本無兩頭關坐斷一物鎮常靈
0894b22: 且道是甚麼物良久云建山上座于斯薦得生本
0894b23: 不生滅元不滅生滅同源即如如佛其或未然請到
0894b24: 塔前為汝重下註腳。
0894b25: 為五人入塔
0894b26: 學道總無別惟求心眼瞥許多行腳人錯過好時節
0894b27: 卓拄杖云從上諸佛得此時節現神變相坐微塵裏
0894b28: 轉大法輪而般涅槃歷代祖師得此時節頭出頭沒
0894b29: 樹大法幢演大法義而歸圓寂山河大地依此時節
0894b30: 而建立日月星辰明此時節而照臨草木含靈負此
0894c01: 時節而各證性命昔日世尊于摩竭陀國夜睹明星
0894c02: 了此時節為憍陳如五入初轉四諦法輪山僧今日
0894c03: 用此時節與汝等五人入無罅寶塔既然無罅作麼
0894c04: 生入到者裏秖得隨條扳例東來者向東著南來者
0894c05: 向南著西來者向西著北來者向北著自餘中間一
0894c06: 位莫動著何故動著則頭角生也。
0894c07: 為不虛禪德起龕
0894c08: 兩不成雙單不成隻放過一著落在第二以拄杖打
0894c09: ○云且道是一是二如或未委請到塔前別作商量
0894c10: 入塔春晝長春風涼鶯啼綠柳蝶舞花香法法頭頭
0894c11: 乃大人境界塵塵剎剎是本地風光以手指塔云一
0894c12: 手洞開無縫塔光茫影裏照用齊彰。
0894c13: 為臧雅禪人起龕
0894c14: 來時歡喜去也無憂二邊坐斷不住中流且道還識
0894c15: 路頭麼咦長安雖樂不可久留請出門外盛熱婆羅
0894c16: 門與君道破。
0894c17: 下火明歷歷黑漆漆者個消息有誰識不即不離本
0894c18: 自然人間天上任遊戲休遊戲五十餘年不自由今
0894c19: 朝始信登寰極前途猶有一重關懸嵒撒手家鄉的
0894c20: 者個是汝數十年來親踐得底躬逢老社兄賓天諸
0894c21: 山尊宿及遠近檀那奉送山埜不期然而預數拈個
0894c22: 山偈以作祖餞炯炯霜花一色開十方法界境無乖
0894c23: 根塵擺脫離斯域颯颯香風遍九垓。
0894c24: 為懷璧禪人起龕
0894c25: 雨霽風清正可行人與麼與麼鴉鳴雀噪不與麼不
0894c26: 與麼霧捲雲奔與麼中不與麼松針穿夜月不與麼
0894c27: 中卻與麼柳線鎖寒煙會得途中受用如或未然少
0894c28: 間與汝重下註腳。
0894c29: 下火呈火炬云咦者個是大火聚近之則燎卻面門
0894c30: 觸著則通身紅爛既然如斯且道作麼生通信打○
0895a01: 云向者裏薦得草木叢林山河大地與汝同修同證
0895a02: 同悟同入盡大地是個解脫場可以與三世諸佛同
0895a03: 一鼻孔歷代祖師把手共遊璧闍黎牢把著二十八
0895a04: 年風過樹今朝擺手上長安。
0895a05: 為梵僧起龕
0895a06: 不計萬里長途嬴得風雲兩袖一旦打脫行囊赤手
0895a07: 空拳依舊咦早知今日事何必苦馳求。
0895a08: 下火性相無殊居方各異雖不識其名黃衣是汝字
0895a09: 老僧指汝還鄉曲子一一分明取記振火炬云唵嘛
0895a10: 呢叭囌嚧唎。
0895a11: 為破暗西堂起龕
0895a12: 依吾二十載今朝始別離腰無半文錢甕有三合米
0895a13: 窮須赤骨窮八風難拘繫暗闍黎牢記取密移一步
0895a14: 坦然平占斷群芳機第一。
0895a15: 下火坐斷生死關頭覷破威音消息有時劍刃上走
0895a16: 馬有時孤峰獨立擲火炬云咦火光三昧悟無生此
0895a17: 界他方任游戲。
0895a18: 為玄明耆舊起龕
0895a19: 秋陽閃灼秋露零零秋山碧秀秋水澄清瞻彼佳景
0895a20: 正可遊人是則也是第恐老宿作境會既不作境會
0895a21: 畢竟作麼生會震威一喝云一喝分賓主照用一時
0895a22: 行。
0895a23: 下火者個頭陀居仁由義不事浮華不干名利雖然
0895a24: 言端語端好作有為佛事亦嘗穿衣未曾挂著一縷
0895a25: 絲亦嘗喫飯未曾咬著一粒米住世七十八齡原來
0895a26: 約定今日咦是今日好消息火宅門外布三車自此
0895a27: 分身千百億。
0895a28: 為覺玉楊居士起龕
0895a29: 來時快活去亦風流來去兩重關識得始方休始方
0895a30: 休獲自由九蓮池畔好優游楊居士還知路頭麼良
0895b01: 久云起。
0895b02: 下火有僧諦有俗諦二諦融通三昧義歸去來兮歸
0895b03: 去來烈火燄中知端的明歷歷祗園會上添一人魔
0895b04: 與魔民下風立。
0895b05: 為真空者舊起龕
0895b06: 北風其涼雨雪其雱上下及四維何處不家鄉山僧
0895b07: 到來助汝箇還鄉曲子仰憑大眾同聲相和南無阿
0895b08: 彌陀佛。
0895b09: 下火昔年淨土院中失利今朝永義寺中拔本住世
0895b10: 八十五年衣線下事未穩烈火光中為汝轉大法輪
0895b11: 驚動勢至菩薩後隨觀音大士前領彌陀如來親垂
0895b12: 接引空闍黎速喏肯十萬八千路不遙九蓮池中華
0895b13: 似錦攛火炬。
0895b14: 為法語大德起龕
0895b15: 春山毓秀春鳥和鳴聞聲悟道見色明心者個消息
0895b16: 本自現成咦會麼脫或未然少間請問盛熱婆羅門
0895b17: 下火性空真火性火真空普天匝地無處潛蹤畢竟
0895b18: 意旨何如以火炬打○云到頭霜夜月任運落前溪。
0895b19: 為玉白和尚起龕
0895b20: 當陽一著萬古箴規末後一機今將布露明明本不
0895b21: 迷歷歷何須悟坐斷生死關任從君去住所以古德
0895b22: 云去是住時因住是去時果去住與果因無可無不
0895b23: 可者箇消息諒法兄薦得了也適丁行事之初去即
0895b24: 是住即是良久云鼓角頻催來上苑旛花繚繞自空
0895b25: 臨元來報化非真佛大白牛車已待門。
0895b26: 入塔秋風涼秋露雱秋光閃灼秋水汪洋商絃初扣
0895b27: 菊傍籬黃金星南轉火宿西煬時節若至其理自彰
0895b28: 斯值玉翁和尚歸窆之時作麼生說個自彰道理瞬
0895b29: 目尚嫌三界窄揚眉已諦實家鄉山僧到來未免贈
0895b30: 個還鄉曲子沒弦琴操秋聲急無孔簫吹碧落天拄
0895c01: 杖洞開無縫塔全身放下萬年歡。
0895c02: 為自悟尼起龕
0895c03: 生即滅理滅乃生機二邊坐斷脫體無依自上座知
0895c04: 不知以拄杖打○云于斯薦得凡聖同居設或未然
0895c05: 請出芙蓉城外為汝指迷。
0895c06: 下火彩雲片片秋水澄清金風颯颯玉露垂珠天樞
0895c07: 運轉地軸迴還正與麼時大好懸嵒撒手就路還家
0895c08: 且道記得路頭麼振火炬云原來去就憑渠力落落
0895c09: 逍遙到帝鄉。
0895c10: 為默語耆舊起龕
0895c11: 坐斷生死關頭放出本有風光不問者邊那畔于此
0895c12: 即是道場咦默道兄會也麼觸處逢渠開正眼到頭
0895c13: 何處不家鄉。
0895c14: 下火來到大唐國裏世胄有家住世六十九年覷破
0895c15: 浮華末後重整叢林擔子從今放下以火炬打○云
0895c16: 頻將者段風光灼然照破天下羊鹿之車且停懸請
0895c17: 君先上白牛車。
0895c18: 為燦髻老衲起龕
0895c19: 來時空手來去時空手去來去兩俱空罪福亦如是
0895c20: 燦闍黎牢記取百尺竿頭坐斷時魔宮佛界任游戲
0895c21: 下火云虛妄而生虛妄而滅生滅二途從虛妄有報
0895c22: 緣已巳畢懸岩撒手到者境界移星換斗脫或未然切
0895c23: 忌亂走振火炬云于斯薦得悟無生擺脫根塵真唧
0895c24: 溜。
0895c25: 為自覺起龕
0895c26: 六月十五日吾徒歸圓寂脫了者皮囊去志如箭急
0895c27: 一物證常存卻是好消息擊龕云還識此物麼能救
0895c28: 世間苦觀音妙智力。
0895c29: 下火因妄有生因生有滅滅妄名真乃是玅訣以火
0895c30: 炬打○云火光三昧縱橫游金星一點方堪瞥山河
0896a01: 大地坦然平是汝歸家好時節。
0896a02: 為雙顯起龕
0896a03: 依余十六載一切行兼備傋鳳林大梵剎期君再卓錫
0896a04: 咦歸去來兮歸去來莊嚴自有定慧力。
0896a05: 下火不貪不染讓汝唧溜就路還家是稱敏手振火
0896a06: 炬云顯闍黎于此究涅槃生死等空花始信山僧言
0896a07: 不謬。
0896a08: 
0896a09: 
0896a10: 青城山鳳林寺竹浪生禪師語錄卷第六終
