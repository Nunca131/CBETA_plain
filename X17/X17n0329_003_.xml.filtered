0551b12: 
0551b13: 
0551b14: 楞伽阿多羅寶經卷第三義疏上
0551b15: 天竺三藏求那陀羅　譯經
0551b16: 支那蕅益沙門釋智旭　疏義
0551b17: 一切佛語心品之三魏云。佛心品第四。○唐云。無常
0551b18: 品第三。
0551b19: ○第十八意生身門二。初許宣。二正說。△今初。
0551b20: 爾時世尊。告大慧菩薩摩訶薩言。意生身分別通相。
0551b21: 魏云。意生身修行差別。○唐云。意成身差別相我今當
0551b22: 說。諦聽諦聽。善思念之。大慧白佛言。善哉世尊。唯然
0551b23: 受教。
0551b24: ○二正說三。初列名。二釋相。三結頌。△今初。
0551c01: 佛告大慧。有三種意生身。云何為三。所謂三昧樂正
0551c02: 受意生身。魏云。得三昧樂三摩跋提意生身。○唐云。
0551c03: 入三昧樂意成身覺法自性性意生身。魏云。如實覺
0551c04: 知諸法相意生身種類俱生無行作意生身。二譯俱
0551c05: 云無作行修行者了知初地。上上增進相。得三種身
0551c06: 魏云。菩薩從於初地。如實修行。得上上地證智之相。○
0551c07: 唐云。諸修行者入初地已巳。漸次證得。
0551c08: 疏曰。三種意生身者。相似三觀之所成也。三昧。此
0551c09: 翻等持。亦翻正定。以五別境中之定心所為體。於
0551c10: 所觀境令心專注不散為性。智依為業。故大涅槃
0551c11: 云。一切眾生。具足三定。若專注佛性。則名上定。若
0551c12: 專注四禪。則名中定。若專注世間諸事。則名下定
0551c13: 也。樂者。出世寂滅樂也。正受者。不受世間諸受。即
0551c14: 魏譯三摩提。此翻為等至也。問。三摩提。即圓
0551c15: 覺所謂三摩提。以起幻為行。宜屬假觀。胡得以
0551c16: 正受釋之。答。唯其不受諸受。故能起種種幻如明
0551c17: 鏡不受諸像。故能現像。空谷不受諸響。故能答響。
0551c18: 不受言其當體。起幻言其功用也。此入三昧樂意
0551c19: 生身。藏四果。通見地以上。別十住。圓初信。皆能得
0551c20: 之。若在藏通。已巳是真空觀成。今約圓道言之。故云
0551c21: 相似空觀所成耳。覺法自性性者。知其種種差別
0551c22: 性相。通出假。別十行。圓八信。皆能得之。若在通別。
0551c23: 已巳是幻假觀成。今約圓道。故云相似假觀耳。種類
0551c24: 俱生無行作者。一時普現一切身相。而無作行。別
0552a01: 十迴向。圓十信。皆能得之。未證法身。猶名為意生
0552a02: 身。故云相似中觀耳。從初乾慧如實修行。上上增
0552a03: 進。乃能得之。所謂通入圓也。△二釋相。
0552a04: 大慧。云何三昧樂正受意生身。謂第三第四第五地。
0552a05: 三昧樂正受故。種種自心寂靜安住。心海起浪識相
0552a06: 不生。知自心現境界性非性。唐云。謂三四五地。入於
0552a07: 三昧。離種種心。寂然不動。心海不起轉識波浪。了境心
0552a08: 現。皆無所有是名三昧樂正受意生身。
0552a09: 疏曰。三八人地。入無間三昧。四見地。證出世智。五
0552a10: 薄地重慮緣真。斷俱生惑。令其漸薄。皆能體法即
0552a11: 空。故轉識波浪不起。安住出世正受樂也。
0552a12: 大慧。云何覺法自性性意生身。謂第八地。觀察覺了
0552a13: 如幻等法。悉無所有。身心轉變。得如幻三昧。及餘三
0552a14: 昧門。無量相力自在明。二云。神通如玅華莊嚴。迅疾
0552a15: 如意。猶如幻夢水月鏡像。非造。非所造。如造所造。魏
0552a16: 云。非四大生。似四大相一切色種種支分具足莊嚴。
0552a17: 隨入一切佛剎大眾。通達自性法故。唐云。了諸法性
0552a18: 是名覺法自性性意生身。
0552a19: 疏曰。八辟支地。正使斷盡。兼斷習氣。故能從空入
0552a20: 假。以如幻等諸三昧門。現無量化。普入佛剎也。此
0552a21: 約鈍根八地被接言之。若利根者。五六七地。亦當
0552a22: 可得。
0552a23: 大慧。云何種類俱生無行作意生身。所謂覺一切佛
0552a24: 法。緣自得樂相。唐云。謂了達諸佛自證法相是名種
0552b01: 類俱生無行作意生身。
0552b02: 疏曰。不言在何地者。意指從八地後。接入別向圓
0552b03: 信。修習中觀。雖未親證自覺聖智。已巳能覺諸佛法。
0552b04: 緣其所證自得樂相也。二釋相竟。△三結頌。
0552b05: 大慧。於彼三種身相。觀察覺了。應當修學。爾時世尊。
0552b06: 欲重宣此義而說偈言。非我乘大乘。魏云。我乘非大
0552b07: 乘。○唐云。我大乘非乘非說唐作聲亦非字。非諦非
0552b08: 解脫。非無有境界。唐云。亦非無相境然乘摩訶衍。三
0552b09: 摩提自在。種種意生身。自在華莊嚴。
0552b10: 疏曰。此頌意顯如來法身。本非三種意生身。而三
0552b11: 種意生身。皆是法身所流布也。初句應依二譯。具
0552b12: 足則云。我大乘即非大乘。亦非聲說。亦非文字。亦
0552b13: 非四諦三諦二諦一諦。亦非解脫。亦非無相無所
0552b14: 有境。故不可喚作三種意生身也。然行人若能乘
0552b15: 於大乘。入三摩提而得自在。則三種意生身。任運
0552b16: 先得成就。然後證大菩提。譬如樹之生果。先有華
0552b17: 莊嚴也。第十八意生身門竟。○第十九五無間業
0552b18: 門三。初請問。二許宣。三正說。△今初。
0552b19: 爾時大慧菩薩摩訶薩白佛言。世尊。如世尊說。若男
0552b20: 子女人行五無間業。不入無擇地獄。世尊。云何男子
0552b21: 女人行五無間業。不入無擇地獄魏云。入於無間。唐
0552b22: 云。墮阿鼻獄。
0552b23: 疏曰。約世事論五逆。定隨無間。故名五無間業。約
0552b24: 觀心論五逆。定能無間證入佛法。故亦名五無間
0552c01: 業。一則墮獄。一不墮獄。故大慧意欲雙問之也。△
0552c02: 二許宣。
0552c03: 佛告大慧。諦聽諦聽。善思念之。當為汝說。大慧白佛
0552c04: 言。善哉世尊。唯然受教。
0552c05: ○三正說二。初長文。二偈頌。初中三。初泛標五名。
0552c06: 二約觀心釋。三約世事釋。△今初。
0552c07: 佛告大慧。云何五無間業。所謂殺音父母。及害
0552c08: 羅漢。破壞眾僧。二云。破和合僧惡心出佛身血。
0552c09: △二約觀心釋。
0552c10: 大慧。云何眾生母。謂愛更受生貪喜俱。如緣母立。唐
0552c11: 云。謂引身愛與貪喜俱。如母養育無明為父。生入處
0552c12: 聚落。唐云。何者為父。所謂無明。令生六處聚落中故斷
0552c13: 二根本。名害父母。
0552c14: 疏曰。十二緣中之愛支。與貪喜俱。能潤生故。名之
0552c15: 為母。其無明支。能發業故。名之為父。斷此發業潤
0552c16: 生二惑。名害父母。則得無間證三乘果也。
0552c17: 彼諸使不現。如鼠毒發諸法。魏云。謂諸使如鼠毒發。
0552c18: ○唐云。謂隨眠為怨。如鼠毒發究竟斷彼。魏云。拔諸
0552c19: 怨使根本不生名害羅漢。
0552c20: 疏曰。下文既以心王諦佛。故今直以隨眠心所譬
0552c21: 羅漢也。不現。即隨眠也。無漏種子。不名粗重。不名
0552c22: 隨眠。有漏善及無覆無記種子。但名粗重。不名隨
0552c23: 眠。有覆無記及不善種子。亦名粗重。亦名隨眠。今
0552c24: 云諸使隨眠。即指不善有覆心所之種子也。鼠毒
0553a01: 發者。鼠之嚙人。瘡雖已巳愈其毒遇雷即發。眾生諸
0553a02: 使種子亦爾。未遇緣時。不可得見。遇緣即發。故斷
0553a03: 彼時。名為觀心害阿羅漢。
0553a04: 云何破僧。謂異相諸陰。魏云。五陰異相。○唐云。諸蘊
0553a05: 異相和合積聚。究竟斷彼。名為破僧。
0553a06: 疏曰。僧伽名和合眾。以其異姓同居。而無乖諍故
0553a07: 也。觀心五陰異相和合。成假名我。破此我執。故名
0553a08: 破和合僧。
0553a09: 大慧。不覺外自共相自心現量七識身。魏云。謂自相
0553a10: 同相見外自心相八種識身。○唐云。謂八識身妄生思
0553a11: 覺。見自心外自相共相以三解脫無漏惡想。唐云。惡
0553a12: 心究竟斷彼七種識佛。魏云。八種識佛。○唐云。八識
0553a13: 身佛名為惡心出佛身血。
0553a14: 疏曰。佛者。覺也。識者。了別也。八識皆以了別而為
0553a15: 行相。故名為佛。前七為能熏。第八為所熏。前七為
0553a16: 所持。第八為能持。前七為能依。第八為所依。前七
0553a17: 現行為所生。八中種子為能生。一切諸法自相共
0553a18: 相。本唯心現。心外無法。前七不覺。妄起我法二執。
0553a19: 二執所熏種子。藏在第八識中。復起二執現行。染
0553a20: 汙不淨。故名為血。前七血出。則第八之血亦出矣。
0553a21: 三解脫者。一空一切空。十界皆空。一無相一切無
0553a22: 相。十界皆無相。一無作一切無作。十界皆無作。性
0553a23: 絕二邊。故名無漏。無所不破。故名惡想。此是妙觀
0553a24: 察智相應心品。能令第七前五永斷現行。能令第
0553b01: 八永斷種子。故云斷彼七種識佛也。
0553b02: 若男子女人行此無間事者。名五無間。亦名無間等
0553b03: 魏云。是名內身五種無間。若善男子善女人行此無間。
0553b04: 得名無間者。無間者。名證如實法故。○唐云。是為內五
0553b05: 無間。若有作者。無間即得現證實法。
0553b06: 疏曰。約觀心釋。故名為內。非謂在身內也。入無間
0553b07: 三昧。不出觀而證真如。無有能為之間隔者。能證
0553b08: 所證平等平等。故亦名無間等也。二約觀心釋竟。
0553b09: △三約世事釋。
0553b10: 復次大慧。有外無間。今當演說。汝及餘菩薩摩訶薩
0553b11: 聞是義已巳。於未來世。不墮愚癡。云何五無間。謂先所
0553b12: 說無間。魏云。謂殺父母羅漢。破和合僧。出佛身血。○唐
0553b13: 云。謂餘教中所說無間若行此者。於三解脫。一一不
0553b14: 得無間等法唐云。若有作者。於三解脫。不能現證。
0553b15: 疏曰。約世事釋。故名為外。非謂在心外也。此五逆
0553b16: 罪諸罪中最。縱令取相無生懺悔。但可轉重令輕。
0553b17: 然於現世。決不能入無間三昧。證三解脫也。
0553b18: 除此已巳。餘化神力現無間等。謂聲聞化神力。菩薩化
0553b19: 神力。如來化神力。為餘作無間罪者除疑悔過。為勸
0553b20: 發故。神力變化現無間等唐云。惟除如來諸大菩薩
0553b21: 及大聲聞。見其有造無間業者。為欲勸發令其改過。以
0553b22: 神通力。示同其事。尋即悔除。證於解脫。此皆化現。非是
0553b23: 實造。
0553b24: 疏曰。此釋疑也。謂如佛在世時。文殊仗害佛。央
0553c01: 掘指作華冠。豈非亦是無間重罪。何以現證解脫。
0553c02: 故今釋云。此為勸發實造罪者。令其除疑悔過。化
0553c03: 現為之。非是實造逆罪。而得現身證解脫也。
0553c04: 無有一向作無間事。不得無間等。魏云。若犯五重無
0553c05: 間罪者。畢竟不得證入道分。○唐云。若有實造無間業
0553c06: 者。終無現身而得解脫除覺自心現量。離身財妄想。
0553c07: 離我我所攝受。唐云。唯除覺了自心所現身資所住。
0553c08: 離我我所分別執見或時遇善知識。解脫餘趣相續
0553c09: 妄想魏云。於無量無邊劫中。遇善知識。於異道身。離於
0553c10: 自心妄見過。○唐云。或於來世餘處受生。遇善知識。
0553c11: 離分別過。方證解脫。
0553c12: 疏曰。此明凡愚實造世間五逆。必當墮無間獄。終
0553c13: 不現身證無間三昧也。或其人。宿種大乘善根。今
0553c14: 雖迷惑。造五逆罪。尋即覺了依正皆唯心現。離我
0553c15: 我所執見。又得遇善知識。如阿闍世王見佛懺悔。
0553c16: 得無根信。乃能轉身即悟無生法忍耳。初長文竟。
0553c17: △二偈頌。
0553c18: 爾時世尊。欲重宣此義而說偈言。貪愛名為母。無明
0553c19: 則為父。覺境識為佛。諸使為羅漢。陰集名為僧。無間
0553c20: 次第斷。謂是五無間。不入無擇獄。
0553c21: 疏曰。此但重頌觀心釋也。第十九五無間業門竟。
0553c22: ○第二十佛知覺門二。初正明佛知覺。二兼釋密
0553c23: 意語。初中二。初問。二答。△今初。
0553c24: 爾時大慧菩薩復白佛言。世尊。唯願為說佛之知覺。
0554a01: 魏云。如來知覺之相。○唐云。諸佛體性世尊。何等是
0554a02: 佛之知覺。
0554a03: △二答。
0554a04: 佛告大慧。覺人法無我。了知二障。離二種死。斷二煩
0554a05: 惱。是名佛之知覺。聲聞緣覺得此法者。亦名為佛。以
0554a06: 是因緣故。我說一乘。爾時世尊。欲重宣此義而說偈
0554a07: 言。善知二無我。二障煩惱斷。永離二種死。是名佛知
0554a08: 覺。
0554a09: 疏曰。人我執。障大涅槃。法我執。障大菩提。故覺二
0554a10: 無我。則了知二障也。四住煩惱。感分段生死。無明
0554a11: 煩惱。感變易生死。故離二死。由斷二煩惱也。鈍根
0554a12: 之人。先觀人無我。了涅槃障。斷四住煩惱。離分段
0554a13: 生死。故名聲聞緣覺。若至三昧酒消。復入出世間
0554a14: 上上無漏界。滿足眾具。則亦名為佛矣。重頌可知。
0554a15: 初正明佛知覺竟。○二兼釋密意語二。初釋一佛
0554a16: 義。二釋不說義。初中二。初疑問。二答釋。△今初。
0554a17: 爾時大慧菩薩白佛言。世尊。何故世尊於大眾中唱
0554a18: 如是言。我是過去一切佛。及種種受生。我爾時作曼
0554a19: 陀轉輪聖王。二皆云。頂生王六牙大象。及鸚鵡鳥。釋
0554a20: 提桓因。唐云。帝釋善眼仙人。如是等百千生經說。
0554a21: 疏曰。此疑既是過去諸佛。不應復有種種受生。既
0554a22: 本生經所說受生百千差別。不應即是過去諸佛。
0554a23: 故問之也。○二答釋三。初標四平等。二釋四平等。
0554a24: 三結頌。△今初。
0554b01: 佛告大慧。以四等故。魏云。依四種平等。○唐云。依四
0554b02: 平等祕密意故如來應供等正覺。於大眾中唱如是
0554b03: 言。我爾時作拘留孫。拘那含牟尼。迦葉佛。云何四等。
0554b04: 謂字等。語等。法等。身等。依二譯及下釋。皆應先身後
0554b05: 法是名四等。以四種等。故如來應供等正覺。於大眾
0554b06: 中唱如是言。
0554b07: 疏曰。此但釋我是過去諸佛。乃密意語。則知百千
0554b08: 本生。皆由願力化現。非密意語也。拘留孫。此翻所
0554b09: 應斷。亦翻作用。賢劫最初佛也。拘那含牟尼。此翻
0554b10: 金寂。亦翻金仙。賢劫第二佛也。迦葉。此翻飲光。賢
0554b11: 劫第三佛也。△二釋四平等。
0554b12: 云何字等。若字稱我為佛。彼字亦稱一切諸佛。彼字
0554b13: 自性無有差別。唐云。謂我名佛。一切如來亦名為佛。
0554b14: 佛名無別是名字等。云何語等。謂我六十四種梵音
0554b15: 言語相生。彼諸如來應供等正覺。亦如是六十四種
0554b16: 梵音言語相生。無增無減。無有差別。迦陵頻伽梵音
0554b17: 聲性。唐云。謂我作六十四種梵音聲語。一切如來亦作
0554b18: 此語。迦陵頻伽梵音聲性不增不減。無有差別。是名語
0554b19: 等云何身等。謂我與諸佛法身及色身相好。無有差
0554b20: 別。除為調伏彼彼諸趣差別眾生故。示現種種差別
0554b21: 色身。是名身等。云何法等。謂我及彼佛。得三十七菩
0554b22: 提分法。略說佛法無障礙智。
0554b23: 疏曰。六十四種梵音聲者。西域聲有八轉。一體。二
0554b24: 業。三俱。四為。五從。六屬。七於。八呼。佛於此八轉聲。
0554c01: 各具八德。一調和。二柔軟。三諦了。四易解。五無錯
0554c02: 謬。六無雌小。七廣大。八深遠。故有八八六十四相
0554c03: 也。迦陵頻伽。此翻妙聲鳥。人天等聲無能及者。故
0554c04: 以譬佛音聲。餘可知。△三結頌。
0554c05: 是名四等。是故如來應供等正覺。於大眾中唱如是
0554c06: 言。爾時世尊。欲重宣此義而說偈言。迦葉拘留孫。拘
0554c07: 那含是我。以此四種等。我為佛子說。
0554c08: 初釋一佛義竟。○二釋不說義二。初疑問。二答釋。
0554c09: △今初。
0554c10: 大慧復白佛言。如世尊所說。我從某夜。得最正覺。乃
0554c11: 至某夜。入般涅槃。於其中間。乃至不說一字。亦不已巳
0554c12: 說當說。不說是佛說。世尊。如來應供等正覺。何因說
0554c13: 言。不說是佛說魏云。依何義說如是語。佛語非語。○
0554c14: 唐云。依何密意。作如是語。
0554c15: ○二答釋三。初標二法。二釋二法。三結頌。△今初。
0554c16: 佛告大慧。我因二法故。唐云。依二密法故作如是說。
0554c17: 云何二法。謂緣自得法。唐云。自證法及本住法。是名
0554c18: 二法。因此二法故。我如是說。
0554c19: △二釋二法。
0554c20: 云何緣自得法。若彼如來所得。我亦得之。無增無減。
0554c21: 緣自得法究竟境界。離言說妄想。離字二趣唐云。謂
0554c22: 諸佛所證。我亦同證。不增不減。證智所行。離言說相。離
0554c23: 分別相。離名字相。
0554c24: 疏曰。此明能證之智不可說也。字二趣者。能詮及
0555a01: 所詮。如前所明言說及所說。皆非第一義也。
0555a02: 云何本住法。謂古先聖道。如金銀等性。法界常住。若
0555a03: 如來出世。若不出世。法界常住。唐云。謂法本性。如金
0555a04: 等在。若佛出世。若不出世。法住法位法界法性皆悉
0555a05: 常住如趣彼城道。譬如士夫行曠野中。見向古城平
0555a06: 坦正道。即隨入城。受如意樂。唐云。譬如有人行曠野中。
0555a07: 見向古城平坦舊道。即便隨入。止息遊戲大慧。於意
0555a08: 云何。彼作是道及城中種種樂耶。答言。不也。佛告大
0555a09: 慧。我及過去一切諸佛法界常住。唐云。所證真如常
0555a10: 住法性亦復如是。是故說言我從某夜得最正覺。乃
0555a11: 至其夜入般涅槃。於其中間不說一字。亦不已巳說當
0555a12: 說。
0555a13: 疏曰。此明所證之理不可說也。然有四悉檀因緣
0555a14: 故。能證所證。亦皆可說。而說即無說。非以杜口結
0555a15: 舌為無說也。乘言滯句者。曷深思之。二釋二法竟。
0555a16: △三結頌。
0555a17: 爾時世尊。欲重宣此義而說偈言。我某夜成道。至某
0555a18: 夜涅槃。於此二中間。我都無所說。緣自得法住。故我
0555a19: 作是說。唐云。自證本住法。故作是密語彼佛及與我。
0555a20: 悉無有差別。
0555a21: 第二十佛知覺門竟。○第二十一離有無門三。初
0555a22: 請問。二許宣。三正說。△今初。
0555a23: 爾時大慧菩薩復請世尊。惟願為說一切法有無有
0555a24: 相。令我及餘菩薩摩訶薩離有無有相。疾得阿耨多
0555b01: 羅三藐三菩提。
0555b02: △二許宣。
0555b03: 佛告大慧。諦聽諦聽。善思念之。當為汝說。大慧白佛
0555b04: 言。善哉世尊。唯然受教。
0555b05: ○三正說二。初長文。二偈頌。初中二。初正明二見。
0555b06: 二更斥無見。△今初。
0555b07: 佛告大慧。此世間依有二種。謂依有及無。唐云。世間
0555b08: 眾生多墮二見。謂有見無見墮性非性欲見。不離離
0555b09: 相。魏云。以見有諸法見無諸法故。非究竟法。生究竟想
0555b10: 大慧。云何世間依有。謂有世間因緣生。非不有。從有
0555b11: 生。非無有生。唐云。謂實有因緣而生諸法。非不實有。
0555b12: 實有諸法從因緣生。非無法生大慧。彼如是說者。是
0555b13: 說世間無因。
0555b14: 疏曰。一切諸法。唯心所現。故非有無。離於邪見。世
0555b15: 間眾生。不達唯心。所以或墮有見。則計諸法有性。
0555b16: 或墮無見。則計諸法非性也。先釋墮有見者。謂實
0555b17: 有勝性自在四大極微時方神我等因。能生諸法。
0555b18: 非不有因。實有諸法。從彼因生。非不有法。夫勝性
0555b19: 等。本非諸法之因。而妄計為因。則昧唯心正因。世
0555b20: 間諸法。本非勝性等所生之果。而妄計從彼因生。
0555b21: 則昧唯心幻果。故總斷云。是說世間無因也。豈知
0555b22: 世間苦樂諸法。皆以自心善惡為因哉。
0555b23: 大慧。云何世間依無。謂受貪恚癡性已巳。然後妄想計
0555b24: 著。貪恚癡性非性。唐云。云何無見。謂知受貪瞋癡已巳。
0555c01: 而妄計言無大慧。若不取有性者。性相寂靜故。魏云。
0555c02: 若復有人作如是言。無有諸法。以不見諸物相故。○唐
0555c03: 云。及彼分別有相。而不受諸法有謂諸如來聲聞緣
0555c04: 覺。不取貪恚癡性為有為無魏云。若復有人。作如是
0555c05: 言。聲聞辟支佛無貪無瞋無癡。復言先有。○唐云。復有
0555c06: 知諸如來聲聞緣覺無貪瞋癡性而計為非有。
0555c07: 疏曰。墮無見者。不能永斷貪瞋癡等諸惑業根。但
0555c08: 以貪等現行無間即滅。妄計性即無性。又妄計雖
0555c09: 行貪等。若不取著有性。則性相便自寂靜。又妄謂
0555c10: 諸佛二乘。亦但不取貪恚癡性為有為無而已巳。有
0555c11: 何貪恚癡可斷哉。此正末世邪禪。錯解覓罪了不
0555c12: 可得之旨。故墮惡取空見。妄謂坐斷有無兩頭。不
0555c13: 知口便說空行在有中。必與善星同墮落也。初正
0555c14: 明二見竟。△二更斥無見。
0555c15: 大慧。此中何等為壞者。大慧白佛言。世尊。若彼取貪
0555c16: 恚癡性。後不復取。唐云。謂有貪瞋癡性。後取於無。名
0555c17: 為壞者佛告大慧。善哉善哉。汝如是解。大慧。非但貪
0555c18: 恚癡性非性為壞者。於聲聞緣覺及佛。亦是壞者。唐
0555c19: 云。亦壞如來聲聞緣覺所以者何。謂內外不可得故。
0555c20: 煩惱性異不異故。唐云。何以故。煩惱內外不可得故。
0555c21: 體性非異非不異故大慧。貪恚癡若內若外不可得。
0555c22: 貪恚癡性無身故。無取故。唐云。無體性故。無可取故
0555c23: 非佛聲聞緣覺是壞者。佛聲聞緣覺自性解脫故。縛
0555c24: 與縛因非性故。唐云。聲聞緣覺及以如來。本性解脫。
0556a01: 無有能縛及縛因故大慧。若有縛者。應有縛。是縛因
0556a02: 故。唐云。若有能縛及以縛因。則有所縛大慧。如是說
0556a03: 壞者。是名無有相。唐云。作如是說。名為壞者。是為無
0556a04: 有相大慧。因是故我說。唐云。我依此義。密意而說寧
0556a05: 取人見。唐云。寧起我見如須彌山。不起無所有增上
0556a06: 慢空見。唐云。不起空見。懷增上慢大慧。無所有增上
0556a07: 慢者。是名為壞。墮自共相見希望。唐云。墮自共見樂
0556a08: 欲之中不知自心現量。唐云。不了諸法唯心所現見
0556a09: 外性無常剎那展轉壞。唐云。以不了故。見有外法剎
0556a10: 那無常展轉差別陰界入相續流注變滅。唐云。蘊界
0556a11: 處相。相續流轉。起已巳還滅離文字相妄想。是名為壞
0556a12: 者唐云。妄分別離文字相。亦成壞者。
0556a13: 疏曰。前已巳具列有無二見。故問二見之中。何見能
0556a14: 壞一切善根。大慧深知無見過患。故決定答。佛亦
0556a15: 決定印成之也。謂彼現有貪恚癡過。妄云性即非
0556a16: 性。則非但謗貪恚癡無有作用。亦且謗佛聲聞緣
0556a17: 覺非自法解脫矣。所以者何。謂煩惱性。本不在內。
0556a18: 亦不在外。覓之原不可得故。且其體性如幻。非異
0556a19: 非不異故。若果了達內外皆不可得。無有體性。無
0556a20: 有可取。則證自性解脫。無有能縛。亦無縛因。乃名
0556a21: 佛聲聞緣覺。故非壞者。若彼現行起貪恚癡。則分
0556a22: 明有受縛者。若有受縛之人。則有能縛及縛因矣。
0556a23: 而又妄說為無。譬如掩耳盜鈴。亦如靈龜曳尾。豈
0556a24: 非壞者。是名世間所墮無有之相。反不如起我見
0556b01: 者。未至於撥因果斷善根也。初增上慢惡取空見。
0556b02: 仍墮自共相見希望之中。豈了諸法皆唯心現。以
0556b03: 不了故。妄見外性剎那無常。計以為空。計以為離
0556b04: 文字相。不知此所謂空。所謂離文字相。皆是妄想
0556b05: 分別而已巳。是故有無二見。雖皆是邪。而無所有空
0556b06: 見。其毒尤甚。是名為壞者也。初長文竟。△二偈頌。
0556b07: 爾時世尊。欲重宣此義而說偈言。有無是二邊。乃至
0556b08: 心境界。唐云。所行淨除彼境界。平等心寂滅。無取境
0556b09: 界性。滅非無所有。唐云。不取於境界。非滅非所有有
0556b10: 事悉如如。如賢聖境界。唐云。有真如妙物。如諸聖所
0556b11: 行無種而有生。生已巳而復滅。因緣有非有。不住我教
0556b12: 法。非外道非佛。非我亦非餘。因緣所集起。唐云。能以
0556b13: 緣成有云何而得無。誰集因緣有。唐云。誰以緣成有
0556b14: 而復說言無。邪見論生法。妄想計有無。若知無所生。
0556b15: 亦復無所滅。觀此唐作世悉空寂。有無二俱離。
0556b16: 疏曰。初二句。明有無二邊。皆心所行境界。心外無
0556b17: 境也。次二句。明不取境界。則本自寂滅也。次四句。
0556b18: 明若不取。則既非是滅。亦非所有。一切事物。當體
0556b19: 即是真如。如諸賢聖所證也。次四句。謂若妄計從
0556b20: 無而有。從有復滅。計有計無。皆非佛法也。次六句。
0556b21: 明緣起之法。皆是自心現量。法界常住。既非佛及
0556b22: 外道餘眾之所能作。云何而得妄撥為無。況諦觀
0556b23: 緣起無性。誰為集者。既無集者。云何復說為無。次
0556b24: 二句。總明若說有生。便是邪見。若計有無。便是妄
0556c01: 想。次四句。結明既知無生。則亦無滅。無生無滅。當
0556c02: 體空寂。以無生故離有。以無滅故離無也。第二十
0556c03: 一離有無門竟。○第二十二宗通門三。初請問。二
0556c04: 許宣。三正說。△今初。
0556c05: 爾時大慧菩薩復白佛言。世尊。惟願為我及諸菩薩
0556c06: 說宗通相。魏云。建立修行正法之相。○唐云。宗趣之
0556c07: 相若善分別宗通相者。我及諸菩薩通達是相。通達
0556c08: 是相已巳。速成阿耨多羅三藐三菩提。不隨覺想及眾
0556c09: 魔外道魏云。不墮一切妄覺觀魔事故。○唐云。不墮
0556c10: 一切眾邪妄想。
0556c11: 疏曰。宗者。修行之綱要也。通者。從因趣果之正轍
0556c12: 也。宗通約自行。說通約化他。故下文雙答之。△二
0556c13: 許宣。
0556c14: 佛告大慧。諦聽諦聽。善思念之。當為汝說。大慧白佛
0556c15: 言。唯然受教。
0556c16: ○三正說二。初長文。二偈頌。△今初。
0556c17: 佛告大慧。一切聲聞緣覺菩薩。有二種通相。謂宗通
0556c18: 及說通。魏云。一者建立正法相。二者說建立正法相。○
0556c19: 唐云。宗趣法相。言說法相大慧。宗通者。謂緣自得勝
0556c20: 進相。唐云。謂自所證殊勝之相遠離言說文字妄想。
0556c21: 趣無漏界自覺地自相。遠離一切妄覺想。降伏一
0556c22: 切外道眾魔。緣自覺趣光明輝發。唐云。離於文字語
0556c23: 言分別。入無漏界。成自地行。超過一切不正思覺。伏魔
0556c24: 外道。生智慧光是明宗通相。云何說通相。謂說九部
0557a01: 種種教法。離異不異有無等相。以巧方便。隨順眾生。
0557a02: 如應說法。令得度脫。是名說通相。大慧。汝及餘菩薩。
0557a03: 應當修學。
0557a04: 疏曰。自行為宗。故離言說文字及妄覺。降魔伏
0557a05: 外。發自覺光也。化他為說。故有大小九部教法。離
0557a06: 諸四句。巧便隨機。應病與藥。令得度脫也。二者缺
0557a07: 一不可。故誡令應當修學。△二偈頌。
0557a08: 爾時世尊。欲重宣此義而說偈言。宗及說通相。緣自
0557a09: 與教法。善見善分別。不隨諸覺想。非有真實性。如愚
0557a10: 夫妄想。唐云。如愚所分別。非是真實相云何起妄想。
0557a11: 非性為解脫。唐云。彼豈不求度無法而可得觀察諸
0557a12: 有為。生滅等相續。增長於二見。顛倒無所知。一是為
0557a13: 真諦。無罪為涅槃。唐云。涅槃離心意。唯此一法實觀
0557a14: 察世妄想。如幻夢芭蕉。雖唐作無有貪恚癡。而實無
0557a15: 有人。從愛生諸陰。有皆如幻夢。
0557a16: 疏曰。初一偈。正頌宗說二通。後四偈。皆明二通之
0557a17: 意也。蓋宗通者。秪是通達自心現量。說通者。秪是
0557a18: 開示令達自心現量。若夫愚夫妄想分別有無一
0557a19: 異俱不俱等。並無實義。縱求解脫。終非解脫法也。
0557a20: 苟不達唯心。但觀察有為生滅相續。則見生處。徒
0557a21: 增有見。逮見滅處。徒增無見。是以顛倒。終無所知。
0557a22: 而不知一是乃為真諦。無罪即為涅槃。是故一切
0557a23: 世法。悉屬妄想。似有貪恚癡及人。實無貪恚癡及
0557a24: 人。雖云從愛生陰。但如幻夢而已巳。悟此之謂宗通。
0557b01: 示此之謂說通也。第二十二宗通門竟。○第二十
0557b02: 三不實妄想相門三。初請問。二許宣。三正說。△今
0557b03: 初。
0557b04: 爾時大慧菩薩白佛言。世尊。惟願為說不實妄想相。
0557b05: 不實妄想。云何而生。說何等法名不實妄想。於何等
0557b06: 法中不實妄想唐云。願為我說妄分別相。此妄
0557b07: 分別。云何而生。是何而生。因何而生。誰之所生。何故名
0557b08: 為妄分別。
0557b09: 疏曰。不實妄想相。即妄分別相。此總問也。一問
0557b10: 云何而生。二問說何等法以為其體。即唐是何而
0557b11: 生句也。三問於何法中而生。即唐因何而生誰之
0557b12: 所生二句也。唐更加總結一句。△二許宣。
0557b13: 佛告大慧。善哉善哉。能問如來如是之義。多所饒益。
0557b14: 多所安樂。哀愍世間一切天人。諦聽諦聽。善思念之。
0557b15: 當為汝說。大慧白佛言。善哉世尊。唯然受教。
0557b16: ○三正說二。初長文。二偈頌。初中二。初正答所問。
0557b17: 二更釋所疑。△今初。
0557b18: 佛告大慧。種種義。種種不實妄想計著。妄想生魏云。
0557b19: 一切眾生。執著不實妄想者。從見種種妄法生。○
0557b20: 唐云。一切眾生於種種境。不能了達自心所現。
0557b21: 疏曰。此答云何而生。謂由不了唯心故生也。
0557b22: 大慧。攝所攝計著。不知自心現量。及墮有無見。增長
0557b23: 外道見妄想習氣魏云。以著妄能取可取諸境界
0557b24: 故。入自心見。生妄想故。墮於有無二見朋黨非法聚
0557c01: 中。增長成就外道妄異見熏習故。○唐云。計著能所
0557c02: 妄執著。起諸分別。墮有無見。增長外道妄見習氣。
0557c03: 疏曰。此答以何為體。謂以計著能所有無。增長外
0557c04: 道習氣為其體也。
0557c05: 計著外種種義。心心數妄想。計著我我所生魏云。以
0557c06: 取外諸戲論義故。起於妄心心數法。猶如草束。分別
0557c07: 我我所法。以是義故。生不實妄想。○唐云。心心所法相
0557c08: 應起時。執有外義種種可得。計著於我及以我所。是故
0557c09: 名為妄分別。
0557c10: 疏曰。此答於何等法中不實妄想。謂因執著外種
0557c11: 種義而生。即心心數之所生也。據唐譯。則以我我
0557c12: 所句。結答何故名為妄分別。初正答所問竟。○
0557c13: 二更釋所疑二。初疑問。二答釋。△今初。
0557c14: 大慧白佛言。世尊。若種種義。種種不實妄想計著妄
0557c15: 想生。攝所攝計著。不知自心現量。及墮有無見。增長
0557c16: 外道見妄想習氣。計著外種種義。心心數妄想。我我
0557c17: 所計著生。
0557c18: 疏曰。此牒佛答以啟難端也。唐譯略而不存。
0557c19: 世尊。若如是外種種義相。墮有無相。離性非性。離見
0557c20: 相。唐云。若如是者。外種種義。性離有無。起諸見相世尊。
0557c21: 第一義亦如是。離量根分譬因相。唐云。第一義諦。亦
0557c22: 復如是。離諸根量宗因譬喻世尊。何故一處妄想不
0557c23: 實義種種性計著。妄想生。非計著第一義處相。妄想
0557c24: 生。唐云。世尊。何故於種種義言起分別。第一義中不言
0558a01: 起耶將無世尊說邪因論耶。說一生一不生唐云。將
0558a02: 無世尊所言乖理。一處言起。一不言故。又云。世尊又言
0558a03: 妄分別。墮有無見。譬如幻事。種種非實。分別亦爾。有
0558a04: 無相離。云何而說墮二見耶。此說豈不墮於世見。○魏
0558a05: 譯亦有此一段。
0558a06: 疏曰。此以世諦例第一義。同皆離有無相。何故但
0558a07: 說於世諦中而生妄想。不說於第一義生妄想耶。
0558a08: 又世諦既如幻事。非有非無。則妄想分別。亦如幻
0558a09: 事。亦非有無。何言妄想墮有無見耶。初疑問竟。△
0558a10: 二答釋。
0558a11: 佛告大慧。非妄想一生一不生。唐云。分別不生不滅
0558a12: 所以者何。謂有無妄想不生故。外現性非性。覺自心
0558a13: 現量妄想不生。唐云。何以故。不起有無分別相故。所
0558a14: 見外法皆無有故。了惟自心之所現故大慧。我說餘
0558a15: 愚夫自心種種妄想相故。事業在前。種種妄想性相
0558a16: 計著生。唐云。但以愚夫分別自心種種諸法。著種種相
0558a17: 而作是說云何愚夫得離我我所計著見。離作所作
0558a18: 因緣過。唐云。令知所見皆是自心。斷我我所一切見著。
0558a19: 離作所作諸惡因緣覺自妄想心量。身心轉變。唐云。
0558a20: 覺唯心故。轉其意樂究竟明解一切地。如來自覺境
0558a21: 界。唐云。善明諸地。入佛境界離五法自性事見妄想。
0558a22: 唐云。捨五法自性諸分別見以是因緣故。我說妄想
0558a23: 從種種不實義計著生。知如實義。得解脫自心種種
0558a24: 妄想。
0558b01: 疏曰。此明若達唯心。則有無妄想不生。世諦本即
0558b02: 第一義諦。但由愚夫不了唯心。故於自心所現境
0558b03: 界妄計有無。則第一義便成世諦。非謂二諦各有
0558b04: 自體。而云一生妄想。一不生妄想也。是故為說種
0558b05: 種諸義皆唯心現。非有非無。莫墮有無見中。令其
0558b06: 得斷我我所見。離作所作諸惡因緣。乃至入如來
0558b07: 境也。由此言之。則妄分別。秪由執著自心所現
0558b08: 諸境界生。若能如實了知。即得解脫矣。初長文竟。
0558b09: △二偈頌。
0558b10: 爾時世尊。欲重宣此義而說偈言。諸因及與緣。從此
0558b11: 生世間。妄想著四句。不知我所通。世間非有生。亦復
0558b12: 非無生。不從有無生。亦非非有無。唐云。世非有無生。
0558b13: 亦非俱不俱諸因及與緣。云何愚妄想。唐云。云何諸
0558b14: 愚夫。分別因緣起非有亦非無。亦復非有無。如是觀
0558b15: 世間。心轉得無我。一切性不生。以從緣生故。一切緣
0558b16: 所作。所作非自有。唐云。諸緣之所作。所作法非生事
0558b17: 不自生事。有二事過故。唐云。果不自生果。有二果失
0558b18: 故無二事過故。非有性可得。唐云無有二果故。非有
0558b19: 性可得觀諸有為法。離攀緣唐作。能緣所緣。無心之
0558b20: 心量。我說為心量。唐云。決定是唯心。故我說心量量
0558b21: 者自性處。緣性二俱離。唐云。量之自性處。緣性二俱
0558b22: 離性究竟妙淨。我說名心量。施設世諦我。彼則無實
0558b23: 事。唐云。施設假名我。而實不可得諸陰陰施設。無事
0558b24: 亦復然。唐云。諸蘊蘊假名。亦皆無實事有四種平等。
0558c01: 相及因性生。唐云。相因及所生第三無我等。第四修
0558c02: 修者。唐云。無我為第四。修行者觀察。○魏云。有四種平
0558c03: 等。相因生無我。如是四平等。是修行者法妄想習氣
0558c04: 轉。有種種心生。境界於外現。是世俗心量。外現而非
0558c05: 有。心見彼種種。建立於身財。我說為心量。此二句。魏
0558c06: 唐俱在最後離一切諸見。及離想所想。唐云。及能所
0558c07: 分別無得亦無生。我說為心量。非性非非性。性非性
0558c08: 悉離。謂彼心解脫。唐云。非有亦非無。有無二俱離。如
0558c09: 是心亦離我說為心量。如如與空際。二云。真如空實
0558c10: 際涅槃及法界。種種意生身。魏云。意身身心等我說
0558c11: 為心量魏皆云。故我說唯心。
0558c12: 疏曰。初四句。直明世間因緣生法。本離四句。即是
0558c13: 如來所通達之第一義諦。但以妄想著四句故。不
0558c14: 知我所通也。次六句。重明世間非四句生。而愚夫
0558c15: 妄想分別諸因緣起。皆非理也。非有生者。非勝性
0558c16: 等邪因生也。非無生者。非自生也。不從有無生者。
0558c17: 不共生也。亦非非有無者。不無因生也。既非有無
0558c18: 四句所生。則凡世間所謂諸因與緣但是愚夫妄
0558c19: 想分別而已巳。次非有等四句。明離四句觀察。則可
0558c20: 悟二無我也。次一切性等四句。明從緣生法。即是
0558c21: 不生。以諸緣所作。非自有生故也。次四句。明因緣
0558c22: 既不生果。則果亦不自生果。果若生果。則有二果。
0558c23: 既無二果。則非有性明矣。次四句。明有為諸法。離
0558c24: 能所緣。故是唯心。次四句。明離緣離法。究竟妙淨。
0559a01: 亦是唯心。次四句。明假名我法。並無實事。次四句。
0559a02: 明相平等。因平等。生平等。無我平等。應修觀察。此
0559a03: 依魏唐二譯消釋次妄想習氣四句。明分別性惟
0559a04: 心。次外現等四句。明緣起性唯心。後三偈。皆明成
0559a05: 自性唯心也。於中離一切諸見四句。是明見道正
0559a06: 智唯心。非性非非性四句。是明修道正智唯心。如
0559a07: 如與空際四句。是明究竟所證真如亦唯心也。第
0559a08: 二十三不實妄想相門竟。○第二十四善語義門
0559a09: 三。初正明語義。二兼辨智識。三破外道轉變論。初
0559a10: 中三。初請問。二許宣。三正說。△今初。
0559a11: 爾時大慧菩薩白佛言。世尊。如世尊所說。菩薩摩訶
0559a12: 薩當善語義。云何為菩薩善語義。云何為語。云何為
0559a13: 義。
0559a14: △二許宣。
0559a15: 佛告大慧。諦聽諦聽。善思念之。當為汝說。大慧白佛
0559a16: 言。善哉世尊。唯然受教。
0559a17: ○三正說二。初正明語義。二破言說妄想。△今初。
0559a18: 佛告大慧。云何為語。謂言字妄想和合。依咽喉脣舌
0559a19: 齒齗頰輔。因彼我言說妄想習氣計著生。唐云。所謂
0559a20: 分別習氣而為其因。依於喉舌脣齶齒輔。而出種種音
0559a21: 聲文字。相對談說是名為語。大慧。云何為義。謂離一
0559a22: 切妄想相言說相。是名為義。大慧。菩薩摩訶薩於如
0559a23: 是義。獨一靜處。聞思修慧。緣自覺了。向涅槃城。習氣
0559a24: 身轉變已巳。自覺境界。觀地地中間勝進義相。是名菩
0559b01: 薩摩訶薩善義唐云。云何為義。菩薩住獨一靜處。以
0559b02: 聞思修慧。思惟觀察。向涅槃道。自智境界。轉諸習氣。行
0559b03: 於諸地種種行相。是名為義。
0559b04: 疏曰。語者。言語音聲。是能詮相。義者。如人飲水。冷
0559b05: 煖自知。非言音之可及也。
0559b06: 復次大慧。善語義菩薩摩訶薩。觀語與義。非異非不
0559b07: 異。觀義與語。亦復如是。若語異義者。則不因語辨義。
0559b08: 而以語入義。如燈照色唐更云。大慧。譬如有人。持燈
0559b09: 照物。知此物如是。在如是處。菩薩亦復如是。因語言燈。
0559b10: 入離言說自證境界。
0559b11: 疏曰。語如燈。義如色。譬如因燈照色。燈之與色非
0559b12: 異不異。故因語辨義。亦非異非不異也。前已巳分釋
0559b13: 語義。顯非不異。今意欲顯非異耳。初正明語義竟。
0559b14: ○二破言說妄想二。初長文。二偈頌。△今初。
0559b15: 復次大慧。不生不滅。自性涅槃。三乘一乘。心自性等。
0559b16: 如緣言說義計著。墮建立及誹謗見。異建立。異妄想。
0559b17: 如幻種種妄想現。唐云。若有於不生不滅自性涅槃
0559b18: 三乘一乘五法諸心自性等中。如言取義。則墮建立及
0559b19: 誹謗見。以異於彼起分別故譬如種種幻。凡愚眾生
0559b20: 作異妄想。非聖賢也唐云。如見幻事。計以為實。是愚
0559b21: 夫見。非賢聖也。
0559b22: 疏曰。前門已巳明如如空際。皆唯心量。今恐如言取
0559b23: 義之人。還於此等語言。計有計無。墮建立誹謗見
0559b24: 中。故譬以幻事。不應計其實有實無也。△二偈頌。
0559c01: 爾時世尊。欲重宣此義而說偈言。彼言說妄想。唐云。
0559c02: 若隨言取義建立於諸法。以彼建立故。死墮泥中。
0559c03: 陰中無有我。陰非即是我。不如彼妄想。亦復非無我。
0559c04: 唐云。不如彼分別。亦復非無有一切悉有性。如凡愚
0559c05: 妄想。唐云。如愚所分別。一切皆有性若如彼所見。一
0559c06: 切應見諦。一切法無性。淨穢悉無有。唐云。一切染淨
0559c07: 法。悉皆無體性不實如彼見。唐云。不如彼所見亦非
0559c08: 無所有。
0559c09: 疏曰。此重明隨言取義之過也。夫一切法性。本不
0559c10: 可說。以四悉檀因緣。作種種說。貴在因語辨義。若
0559c11: 隨言取義。妄計實有不生不滅等法。執性廢修。或
0559c12: 妄撥總無不生不滅等性。誹謗正法。此則於無可
0559c13: 建立中。建立有無二種邪見。安得不墮泥中耶。
0559c14: 然外道妄想分別。不出四句。或計陰中有我。或計
0559c15: 我中有陰。或計陰即是我。或計陰不即我。但是我
0559c16: 所。今以正觀推之。故云。陰中無有我。陰非即是我。
0559c17: 乃略破二句。例餘二句也。不如彼妄想者。結其四
0559c18: 句皆非也。亦復非無我者。破其轉計斷滅。撥無假
0559c19: 名我法也。次一偈縱破。謂若使一切悉有性如凡
0559c20: 愚所妄想者。則實有而見有。皆應名為見諦。不復
0559c21: 名顛倒矣。次一偈。正明無性。殊不知一切染淨諸
0559c22: 法。悉無所有。不同彼外道之見。而亦非斷滅無所
0559c23: 有也。初正明語義竟。○二兼辨智識二。初長文。二
0559c24: 偈頌。△今初。
0560a01: 復次大慧。智識相。今當說。若善分別智識相者。汝及
0560a02: 諸菩薩。則能通達智識之相。疾得阿耨多羅三藐三
0560a03: 菩提。
0560a04: 疏曰。智者。別境五心所之一。亦名為慧。或云。因中
0560a05: 名慧。果上名智。一往語耳。因亦可名智。果亦可名
0560a06: 慧也。識者。八心王之總稱。亦攝心所。定相應故。夫
0560a07: 智有邪正。識有染淨。非必智勝而識劣也。特以施
0560a08: 化門中。每作轉識成智等說。欲人因語辯義。故今
0560a09: 更分別之。雖分別而不隨言取義。故名為善也。
0560a10: 大慧。彼智有三種。謂世間。出世間。出世間上上。云何
0560a11: 世間智。謂一切外道凡夫。計著有無。云何出世間智。
0560a12: 謂一切聲聞緣覺。墮自共相希望計著。唐云。墮自共
0560a13: 相云何出世間上上智。謂諸佛菩薩。觀無所有法。見
0560a14: 不生不滅。離有無品。如來地人法無我。緣自得生。唐
0560a15: 云。觀一切法皆無有相。不生不滅。非有非無。證法無我。
0560a16: 入如來地大慧。彼生滅者是識。不生不滅者是智。復
0560a17: 次墮相無相及墮有無種種相因是識。超無有相是
0560a18: 智。復次長養相是識。非長養相是智。
0560a19: 疏曰。先明智有三種。智是心所。必與心王相應。此
0560a20: 顯智識皆通上中下也。次明生滅者是識等。此顯
0560a21: 施化門中。別以世智出世智皆名為識。出世上上
0560a22: 智乃名為智。令人轉識成智也。長養相。唐作有積
0560a23: 集相。非長養相。唐作無積集相。蓋有漏現種互為
0560a24: 因果。故有積集長養。無漏損生。故無積集長養相
0560b01: 也。
0560b02: 復次有三種智。謂知生滅。二譯皆列在第二知自共
0560b03: 相。二譯皆列在第一知不生不滅。
0560b04: 疏曰。此明諸佛菩薩。具此三種智也。知生滅者。凡
0560b05: 外妄計生滅有無。不知生滅之義。諸佛菩薩亦有
0560b06: 世智。能知彼生滅法。而不妄計為有無也。知自共
0560b07: 相者。二乘著自共相。不知自共相義。諸佛菩薩亦
0560b08: 有出世之智。能知自共相法。而無希望計著也。或
0560b09: 依二譯。則凡外執自共相為實為常。諸佛菩薩能
0560b10: 知自共相非實非常。二乘執自共相實有生滅。諸
0560b11: 佛菩薩能知生滅法。並皆無性也。此二皆是權智。
0560b12: 第三知不生不滅。即是實智。
0560b13: 復次無礙相是智。境界種種礙相是識。復次三事和
0560b14: 合生方便相是識。無事方便自性相是智。復次得相
0560b15: 是識。不得相是智。自得聖智境界。不出不入故。如水
0560b16: 中月。
0560b17: 疏曰。此重約施化門中。以辨智識差別相也。謂不
0560b18: 論知生滅知自共相知不生不滅。但令了達心外
0560b19: 無法。則無礙相。故名為智。若妄見有種種境界礙
0560b20: 相。所謂若生滅礙相。若自共相礙相。若不生不滅
0560b21: 礙相。即皆是識也。又若必藉根境作意三事方便
0560b22: 和合。方得生起。則名為識。若無事方便。性自神解。
0560b23: 乃名為智。又若不達唯心。妄見有相可得。則名為
0560b24: 識。了達唯心。能知相不可得。則名為智。以證自覺
0560c01: 聖智境界者。知一切法即心自性。不出不入。譬如
0560c02: 水中月故。如此分別。令人轉識成智。皆須因語辨
0560c03: 義。不可隨言取義也。初長文竟。△二偈頌。
0560c04: 爾時世尊。欲重宣此義而說偈言。採集業為識。不採
0560c05: 集為智。觀察一切法。通達無所有。逮得自在力。是則
0560c06: 名為慧。縛境界為心。覺想生為智。無所有及勝。慧則
0560c07: 從是生。唐云。無相及增勝。智慧於中起心意及與識。
0560c08: 遠離思惟想。得無思想法。唐云。離諸分別相。得無分
0560c09: 別法佛子非聲聞。寂靜勝進忍。如來清淨智。生於善
0560c10: 勝義。所行悉遠離。唐云。遠離諸所行我有三種智。聖
0560c11: 開發真實。於彼想思惟。悉攝受諸性。唐云。分別於諸
0560c12: 相。開示一切法二乘不相應。智離諸所有。唐云。我智
0560c13: 離諸相。超過於二乘計著於自性。從諸聲聞生。唐云。
0560c14: 以諸聲聞等。執著諸法有超度諸心量。如來智清淨
0560c15: 唐云。如來智無垢。了達唯心故。
0560c16: 疏曰。初十句。重頌智識之相。亦於施化門中。以心
0560c17: 識為所轉捨。智慧為所轉得也。次四句。明心意識
0560c18: 本離分別。但佛子知其平等無相。聲聞不能知也。
0560c19: 次四句。明佛子之能證所證。同於如來。能即非能。
0560c20: 所即非所。故云所行悉遠離也。次四句。重頌佛有
0560c21: 三智。既能照真。又能了俗也。次二句。明三智雙照
0560c22: 真俗。皆非二乘所能相應。後四句。結明聲聞智不
0560c23: 同如來智也。二兼辨智識竟。○三破外道轉變論
0560c24: 二。初長文。二偈頌。初中三。初總敘九種。二就一種
0561a01: 別破。三結破。△今初。
0561a02: 復次大慧。外道有九種轉變論。外道轉變見生。所謂
0561a03: 形處轉變。相轉變。因轉變。成轉變。二云。相應見轉變。
0561a04: 性轉變。二云生緣分明轉變。魏云。緣了別。○唐云。緣
0561a05: 明了所作分明轉變。魏云。作法了別。○唐云。所作明
0561a06: 了事轉變。二云物大慧。是名九種轉變見。一切外道。
0561a07: 因是起有無生轉變論。魏云。依九種轉變見故。一切
0561a08: 外道。說於轉變從有無生。
0561a09: 疏曰。此明外道不達唯心。故於九種妄轉變而
0561a10: 起見執。遂生九種轉變論也。形者。長短方圓大小
0561a11: 等形量也。相者。狀貌也。因者。種子也。成者。現行相
0561a12: 應法也。見者。能見也。性者。所見暫有名生之法也。
0561a13: 緣分明者。能作之眾緣也。所作分明者。眾緣之所
0561a14: 作也。事者。物之當體也。皆如幻夢。非有非無。外道
0561a15: 見其轉變。不達唯心。故或計轉變從有生。或計轉
0561a16: 變從無生也。△二就一種別破。
0561a17: 云何形處轉變。謂形處異見。譬如金變作諸器物。則
0561a18: 有種種形處顯現。非金性變。一切性變。亦復如是。
0561a19: 疏曰。心外無金。心外無器。以自心所現之金。作自
0561a20: 心所現之器。如夢中金。作夢中器。不可謂定無。不
0561a21: 可謂實有。不可謂定不轉變。不可謂定有轉變。又
0561a22: 金可譬藏性。器可譬十法界。藏性不變隨緣。譬如
0561a23: 金之舉體作器。藏性隨緣不變。譬如器形不同。金
0561b01: 或有外道。作如是妄想。乃至事變妄想。彼非如非異。
0561b02: 妄想故。如是一切性轉變當知唐云。諸餘外道種種
0561b03: 計著。皆非如是。亦非別異。但分別故。一切轉變。如是應
0561b04: 知。
0561b05: 疏曰。此正顯外道不知心外無法。故作形處轉變
0561b06: 妄想分別。乃至作事轉變妄想分別也。心外無實
0561b07: 轉變。故非如是。有此唯心轉變。故非別異。形處轉
0561b08: 變既爾。餘一切轉變。皆可例知也。
0561b09: 如乳酪酒果等熟。外道轉變妄想。彼亦無有轉變若
0561b10: 有若無。自心現外性非性。唐云。外道言。此皆有轉變。
0561b11: 而實無有若有若無。自心所見。無外物故。
0561b12: 疏曰。乳變為酪。酪變為生熟酥等。酒之與果。亦皆
0561b13: 從生至熟。當知並是自心所現相分。心外無法。不
0561b14: 可說定有轉變。不可說定無轉變也。而外道乃作
0561b15: 轉變妄想。何哉。二就一種別破竟。△三結破。
0561b16: 大慧。如是凡愚眾生。自妄想修習生。大慧。無有法若
0561b17: 生若滅。如見幻夢色生唐云。如此皆是愚迷凡夫。從
0561b18: 自分別習氣而起。實無一法若生若滅。如因幻夢所見
0561b19: 諸色。如石女兒說有生死。
0561b20: 疏曰。幻夢所見諸色。有而非有。故無生滅。一切諸
0561b21: 法。皆唯心現。亦無生滅。但由妄想分別習氣。妄計
0561b22: 有生滅耳。初長文竟。△二偈頌。
0561b23: 爾時世尊。欲重宣此義而說偈言。形處時轉變。四大
0561b24: 種諸根。中陰漸次生。妄想非明智。最勝於緣起。非如
0561c01: 彼妄想。唐云。諸佛不分別。緣起及世間然世間緣起。
0561c02: 如乾闥婆城。
0561c03: 疏曰。世間妄計轉變之相。莫甚於托胎受生一事。
0561c04: 故頌特明其為妄想分別。非明智也。佛於緣起。不
0561c05: 說實有。亦不說斷無。但如乾闥婆城。有即非有。非
0561c06: 有似有而已巳。第二十四善語義門竟。
0561c07: 
0561c08: 楞伽阿多羅寶經卷第三義疏上
0561c09: 
0561c10: 
0561c11: 楞伽阿多羅寶經卷第三義疏下
0561c12: ○第二十五相續解脫義門三。初請問。二許宣。三
0561c13: 正說。△今初。
0561c14: 爾時大慧菩薩復白佛言。世尊。惟願為說一切法相
0561c15: 續義解脫義。魏云。一切諸法相續不相續相。唐云。一
0561c16: 切法深密義。及解脫相若善分別一切法相續不相
0561c17: 續相。我及諸菩薩。善解一切相續巧方便。不墮如所
0561c18: 說義計著相續。唐云。不墮如言取義深密執著善於
0561c19: 一切諸法相續不相續相。及離言說文字妄想覺。唐
0561c20: 云。離文字語言妄分別遊行一切諸佛剎土無量
0561c21: 大眾。力自在通總持之印。種種變化。光明照曜。覺慧
0561c22: 善入十無盡句。無方便行。唐云。無功用猶如日月摩
0561c23: 尼四大。於一切地。離自妄想相見。唐云。住於諸地。離
0561c24: 分別見見一切法如幻夢等。入佛地身。唐云。入如來
0562a01: 位於一切眾生界。隨其所應而為說法而引導之。悉
0562a02: 令安住一切諸法如幻夢等。離有無品及生滅妄想
0562a03: 異言說義。唐云。斷生滅執。不著言說其身轉勝唐云。
0562a04: 令轉所依。
0562a05: 疏曰。此承上文善語義而起問也。隨言取義。則執
0562a06: 著轉深。名相續義。因語辨義。則如燈照色。名解脫
0562a07: 義。知此二義。則知病識藥。應病與藥。故能自利利
0562a08: 他。乃至證得轉依也。△二許宣。
0562a09: 佛告大慧。善哉善哉。諦聽諦聽。善思念之。當為汝說。
0562a10: 大慧白佛言。唯然受教。
0562a11: ○三正說二。初正答所問。二更釋疑妨。初中二。初
0562a12: 長文。二偈頌。△今初。
0562a13: 佛告大慧。無量一切諸法。如所說義。計著相續。唐。云
0562a14: 於一切法。如言取義。執著深密。其數無量所謂相計
0562a15: 著相續。緣計著相續。性非性計著相續。唐云。有非有
0562a16: 執著生不生妄想計著相續。滅不滅妄想計著相續。
0562a17: 乘非乘妄想計著相續。有為無為妄想計著相續。地
0562a18: 地自相妄想計著相續。自妄想無間妄想計著相續。
0562a19: 唐云。自分別現證執著有無品外道依妄想計著相
0562a20: 續。唐云。外道宗有無品執著三乘一乘無間妄想計
0562a21: 著相續。復次大慧。此及餘凡愚眾生自妄想相續。以
0562a22: 此相續故。凡愚妄想。如蠶作繭。以妄想絲。自纏纏他。
0562a23: 有無有相續相計著。唐云。此等密執。有無量種。皆是
0562a24: 凡愚自分別執而密執著。此諸分別。如蠶作繭。以妄想
0562b01: 絲。自纏纏他。執著有無。欲樂堅密。
0562b02: 疏曰。此先明相續義也。隨所說義而起計著。堅密
0562b03: 難斷。故名相續。其所執著。總不出有無二句也。
0562b04: 復次大慧。彼中亦無相續及不相續相。唐云。此中實
0562b05: 無密非密相見一切法寂靜妄想不生。故菩薩摩訶
0562b06: 薩見一切法寂靜。唐云。以菩薩見一切法住寂靜故。
0562b07: 無分別故復次大慧。覺外性非性。自心現相無所有。
0562b08: 隨順觀察自心現量。有無一切性無相。見相續寂靜
0562b09: 故。於一切法無相續不相續相。唐云。若了諸法唯心
0562b10: 所見無有外物。皆同無相。隨順觀察。於若有若無分別
0562b11: 密執。悉見寂靜。是故無有密非密相復次大慧。彼中
0562b12: 無有若縛若解。餘墮不如實覺知。有縛有解。唐云。此
0562b13: 中無縛。亦無有解。不了實者。見縛解耳所以者何。謂
0562b14: 於一切法有無有。無眾生可得故唐云。何以故。一切
0562b15: 諸法若有若無。求其體性。不可得故。
0562b16: 疏曰。此正明解脫義也。不相續。非對相續言也。解。
0562b17: 非對縛言也。了知本無相續及不相續。本無縛解。
0562b18: 乃名真解脫義耳。
0562b19: 復次大慧。愚夫有三相續。謂貪恚癡。及愛未來有。喜
0562b20: 愛俱。以此相續故。有趣相續。彼相續者。續五趣。唐云。
0562b21: 以此密縛。令諸眾生續生五趣大慧。相續斷者。無有
0562b22: 相續不相續相唐云。密縛若斷。是則無有密非密相。
0562b23: 疏曰。初番意明分別惑相續義。解脫義。此番意明
0562b24: 俱生惑相續義解脫義也。
0562c01: 復次大慧。三和合緣作方便計著。識相續無間生。方
0562c02: 便計著。則有相續。唐云。若有執著三和合緣。諸識密
0562c03: 縛次第而起。有執著故。則有密縛三和合緣識斷。見
0562c04: 三解脫。一切相續不生唐云。若見三解脫。離三和合
0562c05: 識。一切諸密皆悉不生。
0562c06: 疏曰。前二番。既明見思集諦相續及解脫義。此一
0562c07: 番。乃明諸識苦諦相續及解脫義也。初長文竟。△
0562c08: 二偈。
0562c09: 爾時世尊。欲重宣此義而說偈言。不真實妄想。是說
0562c10: 相續相。若知彼真實。相續網則斷。唐云。不實妄分別。
0562c11: 是名為密相。若能如實知。諸密綱皆斷於諸性無知。
0562c12: 隨言說攝受。譬如彼蠶蟲。結網而自纏。愚夫妄想縛。
0562c13: 相續不觀察唐云。凡愚不能了。隨言而取義。譬如蠶
0562c14: 處繭。妄想自纏縛。
0562c15: 初正答所問竟。○二更釋疑妨二。初釋疑。二釋妨。
0562c16: 初中四。初疑問。二答釋。三重難。四重答。△今初。
0562c17: 大慧復白佛言。如世尊所說。以彼彼妄想。妄想彼彼
0562c18: 性。非有彼自性。但妄想自性耳。唐云。由種種心分別
0562c19: 諸法。非諸法有自性。此但妄計耳世尊。若但妄想自
0562c20: 性。非性自性相待者。非為世尊如是說煩惱清淨無
0562c21: 性過耶。一切法妄想自性非性故唐云。若但妄計。無
0562c22: 諸法者。染淨諸法。將無悉壞。
0562c23: 疏曰。此牒世尊常所說義而疑難也。唐譯簡明。△
0562c24: 二答釋。
0563a01: 佛告大慧。如是如是。如汝所說。大慧非如愚夫性自
0563a02: 性妄想真實。此妄想自性。非有性自性相。唐云。一切
0563a03: 凡愚。分別諸法。而諸法性。非如是有。此但妄執。無有性
0563a04: 相然大慧。如聖智有性自性。聖知聖見聖慧眼如是
0563a05: 性自性知唐云。然諸聖者。以聖慧眼。如實知見有諸法
0563a06: 自性。
0563a07: 疏曰。凡愚妄想分別。譬如見繩為蛇。蛇非有也。聖
0563a08: 者慧眼知見譬如了繩即麻。麻非無也。△三重難。
0563a09: 大慧白佛言。若使如聖以聖知聖見聖慧眼。非天眼。
0563a10: 非肉眼。性自性如是知。非如愚夫妄想。唐云。若諸聖
0563a11: 人以聖慧眼。見有諸法性。非天眼肉眼。不同凡愚之所
0563a12: 分別世尊。云何愚夫離是妄想。不覺聖性事故唐云。
0563a13: 云何凡愚得離分別。不能覺了諸聖法故。
0563a14: 疏曰。此且以凡夫不能覺了聖法為難端也。謂凡
0563a15: 愚無聖慧眼。不見法性。云何能離妄分別耶。
0563a16: 世尊。彼亦非顛倒。非不顛倒。所以者何。謂不覺聖事
0563a17: 性自性故。唐云。不見聖人所見法故不見離有無相
0563a18: 故。
0563a19: 疏曰。此正興難辭也。如聖人不見凡愚所見諸法。
0563a20: 名非顛倒。今凡愚不見聖人所見法性。亦應名非
0563a21: 顛倒。不見離有無相。故云非不顛倒。此易可知。
0563a22: 世尊。聖亦不如是見。如事妄想。唐云。聖亦不如凡所
0563a23: 分別。如是得故不以自相境界為境界故。唐云。非自
0563a24: 所行境界相故世尊。彼亦性自性相。妄想自性如是
0563b01: 現。唐云。彼亦見有諸法性相。如妄執性而顯現故不
0563b02: 說因無因故。唐云。不說有因及無因故謂墮性相見
0563b03: 故。唐云。墮於諸法性相見故異境界非如彼等。如是
0563b04: 無窮過。唐云。其餘境界既不同此。如是則成無窮之失
0563b05: 世尊。不覺性自性相故唐云。孰能於法了知性相。
0563b06: 疏曰。此更難聖眼所見諸法自性。濫同凡愚妄分
0563b07: 別事也。故曰。聖亦不應如是見諸法性。猶如凡愚
0563b08: 之事妄想。既有諸法自性可得。則非自覺聖智所
0563b09: 行境界相故。彼亦見有諸法性自性相。還如妄想
0563b10: 自性而顯現故。夫妄想所見諸法。實非有因無因。
0563b11: 今聖眼所見法性。亦不說有因無因故。亦墮諸法
0563b12: 性相見故。其餘凡夫所見境界。既不同此。安知餘
0563b13: 皆顛倒。此不顛倒。儻更有人不如是見。則又以此
0563b14: 為顛倒矣。豈不成無窮之過失耶。然則聖不見有
0563b15: 凡境。則以凡為顛倒。凡不見有聖境。亦可以聖為
0563b16: 顛倒。譬如魚龍見水為窟宅。則以餓鬼為顛倒。餓
0563b17: 鬼見水為膿血猛等。亦可以魚龍為顛倒也。究
0563b18: 竟孰能了知諸法之性相耶。
0563b19: 世尊。亦非妄想自性因。性自性相。唐云。諸法性相。不
0563b20: 因分別彼云何妄想非妄想。如實知妄想。唐云。云何
0563b21: 而言以分別故而有諸法世尊妄想異。自性相異。唐
0563b22: 云。分別相異。諸法相異世尊。不相似因。妄想自性相。
0563b23: 唐云。因不相似。云何諸法而由分別彼云何各各不
0563b24: 妄想。而愚夫不如實知。唐云。復以何故。凡愚分別不
0563c01: 如是有然為眾生離妄想故。說如妄想相不如實有
0563c02: 唐云。而作是言。為令眾生捨分別故。說如分別所見法
0563c03: 相。無如是法。
0563c04: 疏曰。此更以凡聖所見不同。而展轉互難也。謂世
0563c05: 尊平日說諸法無性。皆因妄分別有。今說聖眼所
0563c06: 見諸法自性。則不因妄分別有。則平日所謂以分
0563c07: 別故而有諸法。其義墮矣。彼云何在凡則名妄想
0563c08: 分別。在聖則非妄想分別。而又能如實知妄想分
0563c09: 別耶。且夫妄想分別。與諸法自性。其相各異。其因
0563c10: 亦不相似。云何獨言凡夫之妄想分別。為諸法自
0563c11: 性相之因由耶。又若聖眼所見諸法自性。既非妄
0563c12: 想分別。則凡愚所見諸法性相。亦應非妄想分別
0563c13: 矣。彼云何各各不是妄想分別。而獨謂愚夫不如
0563c14: 實知耶。又何須作如是言。為令眾生離妄想故。說
0563c15: 如妄想分別所見法相。為不如實有耶。
0563c16: 世尊何故遮眾生有無見事自性計著。聖智所行境
0563c17: 界計著墮有見。說空法非性。而說聖智自性事唐云。
0563c18: 世尊何故令諸眾生離有無見所執著法。而復執著聖
0563c19: 智境界。墮於有見。何以故。不說寂靜空無之法。而說聖
0563c20: 智自性事故。
0563c21: 疏曰。此結難也。三重難竟。△四重答。
0563c22: 佛告大慧。非我說空法非性。亦不墮有見。說聖智自
0563c23: 性事。唐云。我非不說寂靜空法。墮於有見。何以故。已巳說
0563c24: 聖智自性事故然為令眾生離恐怖句故。眾生無始
0564a01: 以來。計著性自性相。聖智事自性計著相見。說空法
0564a02: 唐云。我為眾生無始時來。計著於有。於寂靜法。以聖事
0564a03: 說。令其聞已巳。不生恐怖。
0564a04: 疏曰。此明聖智自性事。非空非有。能破空有二執
0564a05: 也。眾生著有。為說寂靜空法。非斷空也。眾生怖空。
0564a06: 為說聖智性事。豈執有哉。
0564a07: 大慧。我不說性自性相。大慧。但我住自得如實空法。
0564a08: 離惑亂相見。離自心現性非性見。得三解脫。如實印
0564a09: 所印。於性自性。得緣自覺觀察住。離有無事見相唐
0564a10: 云。能如實證寂靜空法。離惑亂相。入唯識理。知其所見。
0564a11: 無有外法。悟三脫門。獲如實印。見法自性。了聖境界。遠
0564a12: 離有無一切諸著。
0564a13: 疏曰。此明說聖智自性事之利益也。果能依此遠
0564a14: 離有無之說。唯心直進。不墮凡愚妄想分別。則能
0564a15: 如實證得寂靜空法。離惑亂相。乃至永離有無諸
0564a16: 著。豈同凡愚之所見哉。初釋疑竟。○二釋妨二。初
0564a17: 長文。二偈頌。△今初。
0564a18: 復次大慧。一切法不生者。菩薩摩訶薩不應立是宗。
0564a19: 唐云。菩薩不應成立一切諸法皆悉不生所以者何。
0564a20: 謂宗一切性非性故。及彼因生相故唐云。何以故。一
0564a21: 切法本無有故。及彼宗因生相故。
0564a22: 疏曰。上明離有無事見相。則知一切諸法。本無有
0564a23: 生。亦無可滅矣。夫無生無滅者。言語道斷。心行處
0564a24: 滅。既無有生。豈有不生。若復於此立不生宗。則犯
0564b01: 多過。謂若立一切法以為前陳有法。則一切性本
0564b02: 非性故。不可立為有法。此一過也。若立不生為後
0564b03: 陳宗。則必立因以成此宗。既宗必藉立因以生其
0564b04: 相。如何可名為不生耶。此二過也。
0564b05: 說一切法不生宗。彼宗則壞。唐云。復次大慧。一切法
0564b06: 不生。此言自壞彼宗一切法不生。彼宗壞者。以宗有
0564b07: 待而生故。唐云。何以故。彼宗有待而生故又破宗不
0564b08: 生入一切法故。不壞相不生故。立一切法不生宗者。
0564b09: 彼說則壞唐云。又彼宗即入一切法中。不生相亦不
0564b10: 生故。又彼宗諸分而成故。
0564b11: 疏曰。既立不生宗。則必與生相待。待生說不生。則
0564b12: 不生二字待生而生。何名不生。又既云一切法不
0564b13: 生。則不生宗入於一切法中。而欲立此宗。仍藉因
0564b14: 喻等多分共成。不得廢壞其相。若不壞因喻等多
0564b15: 分之相總不生者。如何能成不生之宗。是故若欲
0564b16: 立不生宗。便為自壞也。
0564b17: 大慧。有無不生宗。彼宗入一切性。有無相不可得。唐
0564b18: 云。又彼宗有無法皆不生。此宗即入一切法中。有無相
0564b19: 亦不生故大慧。若使彼宗不生。一切性不生而立宗。
0564b20: 如是彼宗壞。以有無性相不生故。不應立宗。五分論
0564b21: 多過故。展轉異因相故。及為作故。不應立宗分。謂一
0564b22: 切法不生唐云。是故一切法不生。此宗自壞。不應如
0564b23: 是立。諸分多過故。展轉因異相故。
0564b24: 疏曰。若彼避有待過。更立宗云。有亦不生。無亦不
0564c01: 生者。是不生宗。入有無法矣。有既不生。則有相
0564c02: 不可得。無既不生。則無相不可得。有無性相既不
0564c03: 可得。何必立宗。設欲立宗。以何為因。以何為喻。以
0564c04: 何為同品。以何為異品。以何而合。以何而離。設仍
0564c05: 有因喻同異合離展轉相作。又何名有無一切法
0564c06: 皆不生耶。故多過而自壞也。
0564c07: 如是一切法空。如是一切法無自性。不應立宗唐云。
0564c08: 如不生一切法空。無自性。亦如是。
0564c09: 疏曰。說無生者。為破執有生也。非立不生宗也。說
0564c10: 法空者。為破執實有也。非立空宗也。說無自性者。
0564c11: 為破執有定性也。非立無自性宗也。
0564c12: 大慧。然菩薩摩訶薩。說一切法如幻夢。現不現相故。
0564c13: 及見覺過故。唐云。見不見故。一切皆是惑亂相故當
0564c14: 說一切法如幻夢性。
0564c15: 疏曰。一切諸法。皆如幻夢。非生非不生。有時現見。
0564c16: 則非生似生。有時不現。則非不生而似不生。生與
0564c17: 不生。皆是見覺惑亂過故。若知幻夢之性。則知一
0564c18: 切法性。不變隨緣。有生不生。隨緣不變。非生不生。
0564c19: 是故但云因緣所生即空假中。終不妄立不生宗
0564c20: 也。
0564c22: 恐怖。遠離摩訶衍魏云。以凡夫聞如幻如夢。生驚怖
0564c23: 故。遠離大乘。
0564c24: 疏曰。菩薩亦有時不說諸法皆如幻夢。別說善惡
0565a01: 因果皆不忒者。乃為愚夫離恐怖句。應病與藥。未
0565a02: 執定一說也。若必為說如幻如夢。則彼便驚怖。
0565a03: 遠離大乘矣。說法不當機。於彼為非說。為實施權。
0565a04: 循循善誘。行菩薩道者。不可不知也。初長文竟。△
0565a05: 二偈頌。
0565a06: 爾時世尊。欲重宣此義而說偈言。無自性無說。無事
0565a07: 無相續。唐云。無依處彼愚夫妄想。如死屍惡覺。唐云。
0565a08: 凡愚妄分別。惡覺如死屍一切法不生。非彼外道宗。
0565a09: 魏云。餘見悉不成。唐云。外道所成立至竟無所生。性
0565a10: 緣所成就。魏云。諸法畢不生。因緣不能成。○唐云。以
0565a11: 彼所有生。非緣所成故一切法不生。慧者不作想。魏
0565a12: 云。莫建如是法。唐云。智者不分別彼宗因生故。覺者
0565a13: 悉除滅魏云。因不同不成。是故建立壞。○唐云。彼宗因
0565a14: 生故。此覺則便壞。
0565a15: 疏曰。初一偈。總明一切諸法。本無自性。亦無言說。
0565a16: 亦無事體。亦無相續。而愚夫於中妄想分別。計有
0565a17: 自性言說事體相續。此其惡覺如死屍也。次一偈。
0565a18: 明一切法本自不生。不待成立。若更欲成立之。則
0565a19: 反成外道宗。以諸法畢竟無所生者。因緣所生即
0565a20: 無生故。若彼外道既不達正因緣生法。如何能成
0565a21: 不生宗耶。次一偈。明一切法不生。有智慧者不應
0565a22: 分別。若立宗。必待因生。若待因生。則不生宗便
0565a23: 壞。是故覺者自除滅此戲論也。
0565a24: 譬如目視。妄見垂髮相。計著性亦然。愚夫邪妄想。
0565b01: 唐云。諸法亦如是。凡愚妄分別施設於三有。無有事
0565b02: 自性。施設事自性。思惟起妄想。唐云。三有唯假名。無
0565b03: 有實法體。由此假施設。分別妄計度相事設言教。意
0565b04: 亂極震掉。唐云。假名諸事相。動亂於心意佛子能超
0565b05: 出。遠離諸妄想。唐云。佛子悉超過。遊行無分別非水
0565b06: 水想受。唐云。無水取水相斯從渴愛生。愚夫如是惑。
0565b07: 聖見則不然。聖人見清淨。三脫三昧生。遠離於生滅。
0565b08: 遊行無所有。唐云。常行無相境修行無所有。亦無性
0565b09: 非性。唐云。修行無相境。亦復無有無性非性平等。從
0565b10: 是生聖果。唐云。有無悉平等。是故生聖果云何性非
0565b11: 性。云何為平等。唐云。云何法有無。云何成平等謂彼
0565b12: 心不知。內外極漂動。若能壞彼者。心則平等見唐云。
0565b13: 若心不了法。內外斯動亂。了已巳則平等。亂相爾時滅。
0565b14: 疏曰。初二句。舉譬。次八句。法合。皆明迷之失也。佛
0565b15: 子二句。明悟之得也。次三句。重譬迷者之失。次聖
0565b16: 見等九句。重明悟者之得。悟平等故而生聖果。聖
0565b17: 果不墮有無。明矣。次二句。重雙徵迷悟。後四句。乃
0565b18: 雙釋迷悟也。第二十五相續解脫義門竟。○第二
0565b19: 十六智不得境門二。初正明智體。二兼明二通。初
0565b20: 中二。初難問。二答釋。△今初。
0565b21: 爾時大慧菩薩復白佛言。世尊。如世尊說。如攀緣事。
0565b22: 智慧不得。是施設量建立施設。所攝受非性。唐云。若
0565b23: 知境界。但是假名。都不可得。則無所取攝受亦非性。
0565b24: 唐云。無所取故。亦無能取以無攝故。智則不生。唯施
0565c01: 設名耳唐云。能取所取二俱無故。不起分別。說名為智。
0565c02: 疏曰。此述世尊常所說法。以起難端也。一切境
0565c03: 界本唯心現。心外無法。凡愚不了。起我法執。似有
0565c04: 我法種種相現。此所現相。皆假施設。都不可得。若
0565c05: 能唯心直進了知境界但是假名不可得者。則無
0565c06: 所取。既無所取。則能取亦無。能所既無。不起分別
0565c07: 親證真如。說名為根本正智。此根本正智。體是無
0565c08: 漏乃轉識所成。譬如轉冰成水。但轉其名。而無實
0565c09: 性。非別有智相生也。
0565c10: 云何世尊。為不覺性自相共相異不異故。智不得耶。
0565c11: 為自相共相種種性自性相隱蔽故。智不得耶。為山
0565c12: 巖石壁地水火風障故。智不得耶。為極遠極近故。智
0565c13: 不得耶。為老小盲冥諸根不具故。智不得耶魏云。若
0565c14: 言智慧不能取者。為見諸法自相同相。異異法相。種種
0565c15: 異法。體不同故。智不能知云云。○唐云。世尊。何故彼智
0565c16: 不得於境。為不能了一切諸法自相共相一異義故。言
0565c17: 不得耶云云。
0565c18: 疏曰。六祖有云。法法皆通。法法皆備。而無一法可
0565c19: 得。名最上乘。由洞了諸法性相。無非即心自性。
0565c20: 所以真俗並照。空有俱明。如明淨眼。見空見色。非
0565c21: 以拍盲無所分別。名為根本智也。末世義學。才欲
0565c22: 通一切法。備一切法。則必心外取法。不知本無一
0565c23: 法可得。固為大惑。而末世邪禪。但高談無法可得。
0565c24: 實未嘗法法皆通。法法皆備。豈非不了自相共相
0566a01: 異不異故。而言不得。何異山巖等所覆障。極遠極
0566a02: 近。老小盲冥。諸根不具故。而言不得耶。大慧懸知
0566a03: 末世禪病。故特發此難端也。
0566a04: 世尊。若不覺自共相異不異。智不得者。不應說智。應
0566a05: 說無智。以有事不得故。唐云。以有境界而不知故若
0566a06: 復種種自共相性自性相隱蔽故。智不得者。彼亦無
0566a07: 智。非是智。世尊。有爾故智生。非無性會爾。故名
0566a08: 為智。唐云。此亦非智。以知於境。說名為智。非不知故
0566a09: 若山巖石壁地水火風極遠極近老小盲冥諸根不
0566a10: 具。智不得者。此亦非智。應是無智。以有事不可得故
0566a11: 唐云。以有境界。智不具足而不知故。
0566a12: 疏曰。此正成難意也。爾燄。謂所知境界。餘並可知。
0566a13: 初難問竟。○二答釋二。初長文。二偈頌。△今初。
0566a14: 佛告大慧。不如是無智。應是智。非非智。我不如是隱
0566a15: 覆說。魏云。如汝所說言無智者。是義不然。何以故。有實
0566a16: 智故。大慧。我不依汝如是之說。○唐云。此實是智。非如
0566a17: 汝說。我之所說。非隱覆說攀緣事智慧不得。是施設
0566a18: 量建立。唐云。我言境界惟是假名不可得者覺自心
0566a19: 現量。唐云。以了但是自心所現有無有外性非性。知
0566a20: 而事不得唐云。外法有無。智慧於中畢竟無得不得
0566a21: 故。智於爾不生。唐云。以無得故。爾燄不起順三解
0566a22: 脫。智亦不得。唐云。入三脫門。智體亦忘非妄想者無
0566a23: 始性非性偽習智作如是知。唐云。非如一切覺想
0566a24: 凡夫。無始以來計著外法若有若無種種形相是知
0566b01: 彼不知。唐云。如是而知。名為不知故於外事處所相
0566b02: 性無性。妄想不斷。自心現量建立。說我我所相攝受
0566b03: 計著。不覺自心現量。於智爾而起妄想。妄想故。外
0566b04: 性非性觀察不得。依於斷見唐云。不了諸法唯心所
0566b05: 現。著我我所。分別境智。不知外法是有是無。其心住於
0566b06: 斷見中故。為令捨離如是分別。說一切法唯心建立。
0566b07: 疏曰。此明了境唯心。故無境可得。智體亦忘。乃是
0566b08: 真智。非同大慧所問實有外境而不能知之無智
0566b09: 也。若不了唯心。計著外法有性無性。如是之知。即
0566b10: 是不知。若不了外法體非有無。則智及境界。分別
0566b11: 宛然。而又柏盲言不可得。是即依於斷見。其實何
0566b12: 能斷哉。欲離有無斷常妄想分別。必須了境唯心。
0566b13: 所以唯心直進。為此經之宗要也。△二偈頌。
0566b14: 爾時世尊。欲重宣此義而說偈言。有諸攀緣事。智慧
0566b15: 不覺察。唐云。若有於所緣。智慧不觀見此無智非智。
0566b16: 是妄想者說。於不異相性。智慧不觀察。障礙及遠近。
0566b17: 是名為邪智。唐云。無邊相互隱。障礙及遠近。智慧不
0566b18: 能見。是名為邪智老小諸盲冥。而智慧不生。而實有
0566b19: 爾。唐云。而實有境界。不能生智慧是亦說邪智。
0566b20: 疏曰。此頌但斥所問之非。所以深警末世邪禪也。
0566b21: 初正明智體竟。○二兼明二通三。初承前訶責不
0566b22: 了自宗。二因問許宣。三正明二種法通。△今初。
0566b23: 復次大慧。愚癡凡夫。無始偽惡邪妄想之所迴轉。
0566b24: 迴轉時。自宗通及說通。不善了知。著自心現外性相
0566c01: 故。著方便說。於自宗四句清淨通相。不善分別唐云。
0566c02: 無始偽惡邪分別之所幻惑。不了如實及言說法。計
0566c03: 著外相。著方便說。不能修習清淨真實離四句法。
0566c04: 疏曰。前明宗通說通二相。總約三乘自行化他言
0566c05: 之。今明自宗通及說通。惟約圓頓自行化他言之。
0566c06: 故自宗通。唐譯名如實也。自宗四句清淨通相者。
0566c07: 如實圓理。本離四句。故名清淨。如實修習。名自宗
0566c08: 通。以四悉檀因緣。方便為人分別演說。為實施權。
0566c09: 開權顯實。皆名為說通也。△二因問許宣。
0566c10: 大慧白佛言。誠如尊教。唯願世尊為我分別說通及
0566c11: 宗通。我及餘菩薩摩訶薩。善於二通。來世凡夫聲聞
0566c12: 緣覺。不得其短。佛告大慧。善哉善哉。諦聽諦聽。善思
0566c13: 念之。當為汝說。大慧白佛言。唯然受教。
0566c14: ○三正明二種法通二。初長文。二偈頌。△今初。
0566c15: 佛告大慧。三世如來有二種法通。謂說通。及自宗通。
0566c16: 唐云。謂如實法。及言說法說通者。謂隨眾生心之所
0566c17: 應。為說種種眾具契經。唐云。諸方便教是名說通。自
0566c18: 宗通者。謂修行者。離自心現種種妄想。唐云。於心所
0566c19: 現。離諸分別謂不墮一異俱不俱品。超度一切心意
0566c20: 意識。自覺聖境界。離因成見相。唐云。於自覺聖智所
0566c21: 行境界。離諸因緣相應見相一切外道聲聞緣覺墮
0566c22: 二邊者所不能知。我說是名自宗通法。大慧。是名自
0566c23: 宗通及說通相。汝及餘菩薩摩訶薩應當修學。
0566c24: 疏曰。宗通而說不通。何以化他。說通而宗不通。何
0567a01: 以自行。又宗既不通。則說何能通。如未飲食。何能
0567a02: 辨味。說苟不通。則何名宗通。如不見色。豈名見空。
0567a03: 是知宗說本自不二。特約自行化他。說有二耳。菩
0567a04: 薩應當修學此權實不二法門也。△二偈頌。
0567a05: 爾時世尊。欲重宣此義而說偈言。我謂二種通。唐云。
0567a06: 我說二種法宗通及言說。說者授童蒙。宗為修行者。
0567a07: 疏曰。既授童蒙。理須權實並用。四悉隨機。既為修
0567a08: 行。則唯有自覺聖智境界而已巳。第二十六智不得
0567a09: 境門竟。○第二十七勿習近世論門。魏云。盧伽耶
0567a10: 陀品第五文分為二。初長文。二偈頌。初中二。初正
0567a11: 斥世論。二轉釋疑問。初中二。初請問。二示答。△今
0567a12: 初。
0567a13: 爾時大慧菩薩白佛言。世尊。如世尊一時說言。世間
0567a14: 諸論種種辯說。慎勿習近。若習近者。攝受貪欲。不攝
0567a15: 受法。世尊何故作如是說。
0567a16: 疏曰。盧伽耶陀。亦云路伽耶陀。此翻世間論也。△
0567a17: 二示答。
0567a18: 佛告大慧。世間言論。種種句味。因緣譬喻。採集莊嚴。
0567a19: 誘引誑惑愚癡凡夫。不入真實自通。不覺一切法。妄
0567a20: 想顛倒。墮於二邊。凡愚癡惑。而自破壞。諸趣相續。不
0567a21: 得解脫。不能覺知自心現量。不離外性自心妄想計
0567a22: 著。是故世間言論種種辯說。不脫生老病死憂悲苦
0567a23: 惱。誑惑迷亂。
0567a24: 疏曰。此總斥世論無益有損也。文並易知。
0567b01: 大慧。釋提桓因。廣解眾論。自造聲論。彼世論者有一
0567b02: 弟子。持龍形像。唐云。現作龍身詣釋天宮。建立論宗。
0567b03: 要壞帝釋千輻之輪。隨我不如。斷一一頭以謝所屈。
0567b04: 唐云。作是要言。憍尸迦。我共汝論。汝若不如。我當破汝
0567b05: 千輻之輪。我若不如。斷一一頭以謝所屈作是要已巳。
0567b06: 即以釋法。唐云。論法摧伏帝釋。釋墮負處。即壞其車。
0567b07: 還來人間。如是大慧。世間言論因譬莊嚴。乃至畜生。
0567b08: 亦能以種種句味。惑彼諸天及阿修羅。著生滅見。唐
0567b09: 云。乃至能現畜生之形。以妙文詞。迷惑諸天及阿修羅。
0567b10: 令其執著生滅等見而況於人。是故大慧。世間言論。
0567b11: 應當遠離。以能招致苦生因故。唐云以彼能作生苦
0567b12: 因故慎勿習近。
0567b13: 疏曰。此引事以顯世論之過也。由帝釋自習世論。
0567b14: 故彼世論弟子。還以世論摧之。夫龍形尚可誑惑
0567b15: 諸天。況人形乎。天阿修羅尚受其惑。又況人乎。從
0567b16: 招現在未來苦因。是故誡勿習近也。
0567b17: 大慧。世論者。惟說身覺境界而已巳。魏云。但見現前身
0567b18: 智境界。依世名字。說諸邪法大慧。彼世論者。乃有百
0567b20: 惡弟子受。魏云。盧伽耶陀婆羅門所造之論。有百千
0567b21: 偈。後世末世。分為多部。各各異名。依自心見因所造故
0567b22: 如是大慧。世論破壞結集。種種句味因譬莊嚴。魏云
0567b23: 盧伽耶陀婆羅門。無有弟子能受其論。是故後世。分為
0567b24: 多部種種異名說外道事。著自因緣。無有自通。魏云。
0567c01: 諸外道等。內心無有如實解故。依種種因。種種異解。隨
0567c02: 自心造而為人說。執著自在因等故大慧。彼諸外道。
0567c03: 無自通論。於餘世論。廣說無量百千事門。無有自通。
0567c04: 亦不自知愚癡世論。
0567c05: 疏曰。此結斥世論唯依愛見。無一可取也。身覺身
0567c06: 智。即是五陰。身。即色陰。覺智。即餘四陰也。初正斥
0567c07: 世論竟。○二轉釋疑問二。初釋佛說濫同世論疑。
0567c08: 二答攝受貪欲及法義。初中二。初疑問。二答釋。△
0567c09: 今初。
0567c10: 爾時大慧白佛言。世尊。若外道世論。種種句味因譬
0567c11: 莊嚴。無有自通。自事計著者。世尊亦說世論。唐云。世
0567c12: 間之事為種種異方諸來會眾天人阿修羅。廣說無
0567c13: 量種種句味。亦非自通耶。亦入一切外道智慧言說
0567c14: 數耶。魏云。如來亦以世間種種名字章句譬喻說法。不
0567c15: 說自身內智證法。若爾。亦同一切外道所說不異。
0567c16: 疏曰。此因十二分教之中。亦有因緣譬喻本事本
0567c17: 生等說。故疑其濫同世論。以不純說自覺法故。○
0567c18: 二答釋二。初正明不說世論。二重述廣破世論。△
0567c19: 今初。
0567c20: 佛告大慧。我不說世論。亦無來去。唯說不來不去。大
0567c21: 慧。來者。趣聚會生。去者。散壞。不來不去者。是不生不
0567c22: 滅。我所說義。不墮世論妄想數中。唐云。不同外道墮
0567c23: 分別中所以者何。謂不計著外性非性。唐云。外法有
0567c24: 無無所著故自心現處。二邊妄想所不能轉。唐云。了
0568a01: 唯自心。不見二取相境非性。覺自心現。別自心現妄
0568a02: 想不生。唐云。不行根境。不生分別妄想不生者。空無
0568a03: 相無作。入三脫門。名為解脫。唐云。入空無相無願之
0568a04: 門而解脫故。
0568a05: 疏曰。若計心外有生有滅有來有去。名為世論。佛
0568a06: 雖有時假說趣會集生。名之為來。緣散壞滅。名之
0568a07: 為去。而生實無所從來。滅亦無所至去。則是當處
0568a08: 出生。隨處滅盡。故唯說不來不去。若知不來不去。
0568a09: 即是不生不滅。以其不計外性為有為無。了知皆
0568a10: 是唯心所現。而能取所取二邊妄想所不能轉故
0568a11: 也。是故覺自心現。則妄想不生。妄想不生。則入三
0568a12: 解脫門矣。安得名之為世論耶。○二重述廣破世
0568a13: 論二。初正述答外道問。二結斥習近之失。△今初。
0568a14: 大慧。我念一時。於一處住。有世論婆羅門。來詣我所。
0568a15: 不請空閑。便問我言唐云。遽問我言。
0568a16: 疏曰。西土禮節。凡欲問時。先須白言。欲有所問。願
0568a17: 垂聽許。名請空閑。今粗率遽問。故云。不請空閑也。
0568a18: 瞿曇。一切所作耶。我時答言。婆羅門。一切所作。是初
0568a19: 世論。彼復問言。一切非所作耶。我復報言。一切非所
0568a20: 作。是第二世論。彼復問言。一切常耶。一切無常耶。一
0568a21: 切生耶。一切不生耶。我時報言。是六世論。大慧。彼復
0568a22: 問我言。一切一耶。一切異耶。一切俱耶。一切不俱耶。
0568a23: 一切因種種受生現耶。唐云。一切皆由種種因緣而
0568a24: 受生耶我時報言。是十一世論。大慧。彼復問言。一切
0568b01: 無記耶。一切記耶。唐云。一切有記耶有我耶。無我耶。
0568b02: 有此世耶。無此世耶。有他世耶。無他世耶。有解脫耶。
0568b03: 無解脫耶。一切剎那耶。一切不剎那耶。唐云。是剎那
0568b04: 耶非剎那耶空耶。非數滅耶。涅槃耶。瞿曇。作耶。非
0568b05: 作耶。唐云。空涅槃及非擇滅。是所作耶。非所作耶
0568b06: 有中陰耶。無中陰耶。大慧。我時報言。婆羅門。如是說
0568b07: 者。悉是世論。非我所說。是汝世論。
0568b08: 疏曰。不了諸法唯心所現。乃有此等戲論。故皆以
0568b09: 世論斥之。
0568b10: 我唯說無始偽妄想習氣種種諸惡。三有之因。唐
0568b11: 云。婆羅門。我說因於無始戲論諸惡習氣。而生三有不
0568b12: 能覺知自心現量而生妄想。攀緣外性。唐云。不了唯
0568b13: 是自心所見。而取外法。實無可得如外道法。我諸根
0568b14: 義。三合知生。魏云。我根意義三種和合。能生於智。○
0568b15: 唐云。我及根境三和合生我不如是。婆羅門。我不說
0568b16: 因。不說無因。唯說妄想攝所攝性施設緣起。唐云。唯
0568b17: 依妄心。以能所取而說緣起非汝及餘墮受我相續
0568b18: 者所能覺知唐云。非汝及餘取著我者之所能測。
0568b19: 疏曰。此正為說非世論也。三界唯心。和盤托出。外
0568b20: 道不知。所以下文復問耳。
0568b21: 大慧。涅槃。空。滅。非有三種。但數有三耳。唐云。空
0568b22: 涅槃及非擇滅。但有三數。本無體性。何況而說作與非
0568b23: 作。
0568b24: 疏曰。小乘法數。明三無為。愚法聲聞。計有實法。不
0568c01: 知皆非心外實有也。是故若三若六若八。平等平
0568c02: 等。
0568c03: 復次大慧。爾時世論婆羅門復問我言。癡愛業因故。
0568c04: 唐云。無明愛業為因緣故有三有耶。為無因耶。我時
0568c05: 報言。此二者亦是世論耳。彼復問言。一切性皆入自
0568c06: 共相耶。唐云。一切諸法。皆入自相及共相耶我復報
0568c07: 言。此亦世論。婆羅門。乃至意流妄計外塵。唐云。乃至
0568c08: 少有心識流動分別外境皆是世論。
0568c09: 疏曰。此外道依附佛法而問。然既不達唯心。是故
0568c10: 亦為世論。以妄計有外境故。
0568c11: 復次大慧。爾時世論婆羅門復問我言。頗有非世論
0568c12: 者不。我是一切外道之宗。說種種句味。因緣譬喻莊
0568c13: 嚴。唐云。一切外道所有詞論種種文句因緣莊嚴。莫不
0568c14: 皆從我法中出我復報言。婆羅門。有。非汝有者。非為
0568c15: 非宗非說。魏云。有法。非汝法。非不建立。○唐云。有。非
0568c16: 汝所許。非世不許非不說種種句味。非不因譬莊嚴
0568c17: 魏云。亦非不說種種名字章句。亦非不依義。依義說。○
0568c18: 唐云。非不說種種文句。義理相應。非不相應。
0568c19: 疏曰。非為非宗非說。即魏所云非不建立。唐所云
0568c20: 非世不許也。餘可知。
0568c21: 婆羅門言。何等為非世論。非非宗。非非說。唐云。彼復
0568c22: 問言。豈有世許。非世論耶我時報言。婆羅門。有非世
0568c23: 論。汝諸外道所不能知。以於外性不實妄想偽計
0568c24: 著故。唐云。以於外法妄分別。生執著故謂妄想不
0569a01: 生。覺了有無自心現量。妄想不生。不受外塵。妄想永
0569a02: 息。唐云。若能了達有無等法。一切皆是自心所見。不生
0569a03: 分別。不取外境。於自處住。自處住者。是不起義。不起於
0569a04: 何。不起分別是名非世論。此是我法。非汝有也。婆羅
0569a05: 門。略說彼識若來若去。若死若生。若樂若苦。若溺若
0569a06: 見。若觸若著。種種相。若和合相續。若愛。若因計著。唐
0569a07: 云。略而言之。隨何處中。心識往來。死生求戀。若受若見。
0569a08: 若觸若住。取種種相。和合相續。於愛於因而生計著婆
0569a09: 羅門。如是比者。是汝等世論。非是我有。
0569a10: 疏曰。先為說非世論。次為略舉一切世論。一則妄
0569a11: 想永息。一則種種計著。可謂皎然明白矣。而外道
0569a12: 猶然未悟。可奈何哉。初正述答外道問竟。△二結
0569a13: 斥習近之失。
0569a14: 大慧。世論婆羅門作如是問。我如是答。彼即默然。不
0569a15: 辭而退。唐云。不問於我自宗實法。默然而去思自通
0569a16: 處。作是念言。沙門釋子。出於通外。魏云。此沙門釋子。
0569a17: 外於我法。是可憐愍。○唐云。沙門瞿曇。無可尊重說無
0569a18: 生無相無因。覺自妄想現相。妄想不生。唐云。說一切
0569a19: 法無生無相。無因無緣。唯是自心分別所見。若能了此。
0569a20: 分別不生大慧。此即是汝向所問我何故說習近世
0569a21: 論種種辯說。攝受貪欲不攝受法。
0569a22: 疏曰。世論婆羅門如是問佛。佛如是答。而彼執著
0569a23: 自見。反謂瞿曇外於我法。豈非攝受貪欲。不攝受
0569a24: 法之明證耶。初釋佛說濫同世論疑竟。○二答攝
0569b01: 受貪欲及法義三。初請問。二許宣。三正說。△今初。
0569b02: 大慧白佛言。世尊。攝受貪欲及法。有何句義魏云。何
0569b03: 者名食句義。何者名法句義。○唐云。所言財法。是何等
0569b04: 義。
0569b05: 疏曰。食之與財。皆人情所貪欲也。如何攝貪而不
0569b06: 攝法。如何攝法而不攝貪。此所謂危微之辨。舜跖
0569b07: 之關。故不可不審也。△二許宣。
0569b08: 佛告大慧。善哉善哉。汝乃能為未來眾生。思惟諮問
0569b09: 如是句義。諦聽諦聽。善思念之。當為汝說。大慧白佛
0569b10: 言。唯然受教。
0569b11: ○三正說三。初釋貪句義。二釋法句義。三結勸修
0569b12: 學。△今初。
0569b13: 佛告大慧。所謂貪者。若取。若捨。若觸。若味。繫著外塵。
0569b14: 墮二邊見。唐云。所言財者。可觸。可受。可味。令著外境。
0569b15: 墮在二邊復生苦陰。生老病死憂悲苦惱。如是諸患。
0569b16: 皆從愛起。斯由習近世論及世論者。我及諸佛說名
0569b17: 為貪。是名攝受貪欲。不攝受法。
0569b18: 疏曰。習近世論及世論者。唯與愛見相應。心外取
0569b19: 法。安得不增長生死。違遠涅槃耶。△二釋法句義。
0569b20: 大慧。云何攝受法。謂善覺知自心現量。見人無我及
0569b21: 法無我相。妄想不生。唐云。云何法利。謂了法是心。見
0569b22: 二無我。不取於相。無有分別善知上上地。離心意
0569b23: 意識。一切諸佛智慧灌頂。具足攝受十無盡句。唐云。
0569b24: 具足受行十無盡願於一切法無開發自在。是名為
0569c01: 法。所謂不墮一切見一切偽一切妄想一切性一
0569c02: 切二邊。唐云。以是不墮一切諸見戲論分別常斷二邊
0569c03: 大慧。多有外道癡人。墮於二邊若斷若常。非黠慧者。
0569c04: 受無因論。則起常見。外因壞因緣非性。魏云。見因滅
0569c05: 故。唐云以因壞滅則起斷見。大慧。我不見生住滅故。
0569c06: 說名為法唐云。我說不見生住滅者。名得法利。
0569c07: 疏曰。既了唯心。則我法本空。依於所顯真如。方便
0569c08: 建立上上諸地。轉八識成四智。諸佛灌頂。行無盡
0569c09: 願。由其不墮斷常二邊故也。若無黠慧。不達心外
0569c10: 無法。受無因論。則以法皆本有為常。見外因滅。則
0569c11: 以不可復得為斷。豈知生住滅相。皆由自心妄想
0569c12: 分別所現。心外何有生住滅可見哉。△三結勸修
0569c13: 學。
0569c14: 大慧。是名貪欲及法。汝及餘菩薩摩訶薩應當修學。
0569c15: 初長文竟。△二偈頌唐云。調伏攝眾生。以戒降諸
0569c16: 惡。智慧滅諸見。解脫得增長。○魏亦先有此偈。
0569c17: 爾時世尊。欲重宣此義而說偈言。一切世間論。外道
0569c18: 妄說。妄見作所作。彼則無自宗。唐云。外道妄說。
0569c19: 皆是世俗論。橫計作所作。不能自成立惟我一自宗。
0569c20: 離於作所作。唐云。不著於能所為諸弟子說。遠離諸
0569c21: 世論。心量不可見。不觀察二心。唐云。能取所取法。唯
0569c22: 心無所有攝所攝非性。斷常二俱離。唐云。二種皆心
0569c23: 現。斷常不可得乃至心流轉。是則為世論。妄想不轉
0570a01: 來。妄想不復生。有常及無常。所作無所作。此世他世
0570a02: 等。斯皆世論通。
0570a03: 疏曰。應用魏唐初一偈義。以顯佛說十二分教。本
0570a04: 不與世論同也。一切世間等四句。重頌世論之失。
0570a05: 惟我等八句。重頌非世論之得。次乃至一偈。總顯
0570a06: 世論與非世論不同之由。來者二句。重頌來去義。
0570a07: 明了二句。重頌不來不去義。後四句。總結斥一切
0570a08: 世論也。第二十七勿習近世論門竟。○第二十八
0570a09: 重辨涅槃門。魏云。涅槃品第六文分為三。初請問。
0570a10: 二許宣。三正說。△今初。
0570a11: 爾時大慧菩薩復白佛言。世尊。所言涅槃者。說何等
0570a12: 法名為涅槃。而諸外道各起妄想唐云。而諸外道種
0570a13: 種分別。
0570a14: 疏曰。第二卷中。已巳明般涅槃義。今因一切世論。亦
0570a15: 各妄計涅槃。故問之也。△二許宣。
0570a16: 佛告大慧。諦聽諦聽。善思念之。當為汝說。如諸外道
0570a17: 妄想涅槃。非彼妄想隨順涅槃。唐云。如諸外道分別
0570a18: 涅槃。皆不隨順涅槃之相大慧白佛言。唯然受教。
0570a19: ○三正說二。初長文。二偈頌。初中四。初廣敘外計。
0570a20: 二總申破斥。三明涅槃義。四結成勸誡。△今初。
0570a21: 佛告大慧。或有外道。陰界入滅。境界離欲。見法無常。
0570a22: 心心法品不生。不念去來現在境界。諸受陰盡。如燈
0570a23: 火滅。如種子壞。妄想不生。斯等於此作涅槃想。唐云。
0570a24: 或有外道言。見法無常。不貪境界。蘊界處滅。心心所法
0570b01: 不現在前。不念過現未來境界。如燈盡。如種敗。如火滅。
0570b02: 諸取不起。分別不生。起涅槃想大慧。非以見壞名為
0570b03: 涅槃魏云。而彼外道見如是法。生涅槃心。非見滅故。名
0570b04: 為涅槃。
0570b05: 疏曰。諸法從本來。常自寂滅相。譬如晴空。本無狂
0570b06: 華於中起滅。由目故。妄見空華。但除其。無華
0570b07: 可除。而彼妄於如燈盡種敗火滅境界。起涅槃想。
0570b08: 則仍有法當情。見未壞滅也。
0570b09: 大慧。或以從方至方。名為解脫。魏云。或有外道。從方
0570b10: 至方。名為涅槃境界想滅。猶如風止魏云。復有外道。
0570b11: 分別諸境如風。是故分別名為涅槃。○唐云。或謂至方。
0570b12: 名得涅槃。境界想離。猶如風止。
0570b13: 疏曰。若依魏譯。則是二義。一計涅槃有所至方。一
0570b14: 計分別觸境便起。此分別性有常性故。名涅槃也。
0570b15: 若依宋唐二譯。則是一義。謂此方有境界故。生分
0570b16: 別風。名為生死。彼方離境界故。分別風止。名為涅
0570b17: 槃也。
0570b18: 或復以覺所覺見壞。名為解脫魏云。不見能見所見
0570b19: 境界生滅。名為涅槃。○唐云。或謂不見能覺所覺。名為
0570b20: 涅槃。
0570b21: 疏曰。不達本無能所。但以不見名為涅槃。此所謂
0570b22: 拍盲邪禪。大乘止觀喻以閉眼入闇者也。
0570b23: 或見常無常。作解脫想唐云。或謂不起分別。常無常
0570b24: 見。名得涅槃。
0570c01: 疏曰。不知諸法非常無常。但以見常無常不起分
0570c02: 別。名為涅槃。亦是拍盲禪也。
0570c03: 或見種種相想。招致苦生因。唐云。或有說言。分別諸
0570c04: 相。發生於苦思惟是已巳。不善覺知自心現量。怖畏於
0570c05: 相。而見無相。深生愛樂。作涅槃想唐云。而不能知自
0570c06: 心所現。以不知故。畏怖於相。以求無相。深生愛樂。執為
0570c07: 涅槃。
0570c08: 疏曰。相即無相。故名無相解脫。若怖相而求無相。
0570c09: 則無相反成所愛樂相矣。豈真得涅槃耶。
0570c10: 或有覺知內外諸法自相共相去來現在有性不壞。
0570c11: 作涅槃想魏云。見一切法自相同相不生滅想。分別
0570c12: 過去未來現在諸法是有。名為涅槃。
0570c13: 疏曰。不達唯心。妄見三世內外諸法。各有自相共
0570c14: 相。則謂自相共相常住不壞。即涅槃也。
0570c15: 或謂我人眾生壽命一切法壞。作涅槃想魏云。見我
0570c16: 人眾生壽命壽者諸法不滅。妄分別。名為涅槃。○唐
0570c17: 云。或計我人眾生壽命及一切法無有壞滅。作涅槃想。
0570c18: 疏曰。若據宋譯。則以形死神滅名為涅槃。乃斷見
0570c19: 也。據魏唐譯。則以若我若法終不壞滅名為涅槃。
0570c20: 乃常見也。
0570c21: 或以外道惡燒智慧。見自性及士夫。彼二有間。士夫
0570c22: 所出。名為自性。如冥初比。求那轉變。求那是作者。作
0570c23: 涅槃想魏云。有餘外道無智慧故。分別所見自性人命
0570c24: 轉變。分別轉變。名為涅槃。○唐云。復有外道無有智慧。
0571a01: 計有自性及以士夫。求那轉變作一切物。以為涅槃。
0571a02: 疏曰。此即數論師邪計也。所計冥諦。名為自性。所
0571a03: 計神我。名為士夫。冥諦為能作。中間二十三法為
0571a04: 所作。神我為能受用。二十三法為所受用。二十三
0571a05: 法。皆以冥諦為其所依。依之轉成二十三法。故指
0571a06: 冥初自性為涅槃也冥初生覺。覺生我慢。慢生五
0571a07: 微。微生五大。大生十一根。共有二十三法。略如唯識
0571a08: 心要所明。
0571a09: 或謂福非福盡。魏云。罪盡故福德亦盡。名為涅槃或
0571a10: 謂諸煩惱盡。或謂智慧魏云。煩惱盡依智故。名為涅
0571a11: 槃。唐云。或計不由智慧。諸煩惱盡。
0571a12: 疏曰。非福。即罪也。罪福性空。非果有盡不盡也。彼
0571a13: 計罪盡則福亦盡。不復受生。名為涅槃。豈知妄
0571a14: 受生。不唯在於罪福。而在於癡愛耶。且癡愛亦是
0571a15: 自心妄起。非心外有癡愛也。煩惱智慧。如冰與水。
0571a16: 若妄計以為二法。則或計盡煩惱以依智慧。或計
0571a17: 不由智慧諸煩惱盡。皆非隨順涅槃者矣。
0571a18: 或見自在是真實作生死者。作涅槃想魏云。見自在
0571a19: 天造作眾生。妄分別。名為涅槃。○唐云。或計自在是
0571a20: 實作者。以為涅槃。
0571a21: 疏曰。妄計天生萬物。皆此見之流類也。
0571a22: 或謂展轉相生。生死更無餘因。如是即是計著因。而
0571a23: 彼愚癡不能覺知。以不知故。作涅槃想魏云。諸眾生
0571a24: 迭共因生。非餘因作。如彼外道執著於因。不知不覺。愚
0571b01: 癡闇鈍。妄分別。名為如槃。○唐云。或謂眾生展轉相
0571b02: 生。以此為因。更無異因。彼無智故。不能了知。以不了故。
0571b03: 執為涅槃。
0571b04: 疏曰。若約權說。則中陰與父母有緣。方乃受生。若
0571b05: 約實義。則唯心所現。如夢如幻。而彼直計父母生
0571b06: 子。子又生孫。相生不斷。即名涅槃。尚未知權說之
0571b07: 義。況實義耶。
0571b08: 或有外道言得真諦道。作涅槃想魏云。有餘外道說
0571b09: 證諦道。妄分別。名為涅槃。○唐云。或計證於諦道。
0571b10: 妄分別以為涅槃。
0571b11: 疏曰。此指外道所立邪諦。自以為真。非出世四聖
0571b12: 諦也。
0571b13: 或見功德。功德所起和合。一異俱不俱。作涅槃想魏
0571b14: 云。有作所作而共和合。見一異俱不俱。妄分別。名為
0571b15: 涅槃。○唐云。或計求那與求那者而共和合。一性異性。
0571b16: 俱及不俱。執為涅槃。
0571b17: 疏曰。求那或譯為依諦。今宋譯為功德。魏譯為作
0571b18: 也。計此能作所作和合。或云能所定一。名為涅槃。
0571b19: 或云能所定異。名為涅槃。或云能所亦一亦異。名
0571b20: 為涅槃。或云能所非一非異。名涅槃。
0571b21: 或見自性所起孔文彩。種種雜寶。及利刺等性。見
0571b22: 已巳。作涅槃想唐云。或計諸物從自然生。孔雀文彩。棘
0571b23: 鍼銛利。生寶之處。出種種寶。如此等事。是誰能作。即執
0571b24: 自然以為涅槃。
0571c01: 疏曰。此與大佛頂經行陰魔中二無因論相同。
0571c02: 大慧。或有覺二十五真實。唐云。或謂能解二十五諦。
0571c03: 即得涅槃或王守護國。受六德論。作涅槃想唐云。或
0571c04: 有說言。能受六分守護眾生。斯得涅槃。
0571c05: 疏曰。前以冥諦為涅槃。此以覺二十五諦乃得涅
0571c06: 槃。故不同也。六德六分。如優婆塞戒經。善生所述
0571c07: 外道禮六方者是魏譯缺此二種。
0571c08: 或見時是作者。時節世間。如是覺者。作涅槃想。唐云。
0571c09: 或有說言。時生世間。時即涅槃或謂性。唐云。或執有
0571c10: 物以為涅槃或謂非性。唐云。或計無物以為涅槃或
0571c11: 謂知性非性。唐云。或有計著有物無物為涅槃者或
0571c12: 見有覺與涅槃差別。作涅槃想唐云。或計諸物與涅
0571c13: 槃無別。作涅槃想。
0571c14: 初廣敘外計竟。△二總申破斥。
0571c15: 有如是比種種妄想。外道所說。不成所成。智者所棄。
0571c16: 大慧。如是一切。悉墮二邊。作涅槃想。如是等外道涅
0571c17: 槃妄想。彼中都無若生若滅。魏云。如是妄分別涅
0571c18: 槃。無人住世間。無人入涅槃。○唐云。於此無有若住若
0571c19: 出大慧。彼一一外道涅槃。彼等自論魏云。依自心論
0571c20: 妄分別。唐云。皆依自宗而生妄覺智慧觀察。都無
0571c21: 所立。唐云。違背於理。無所成就如彼妄想心意來去
0571c22: 漂馳流動。唐云。唯令心意馳散往來一切無有得涅
0571c23: 槃者。
0571c24: 疏曰。外道計若我若法以為涅槃。唯屬妄想。從
0572a01: 來無性。故無若生若滅。所謂計本空。無可生滅
0572a02: 也。餘可知。△三明涅槃義。
0572a03: 大慧。如我所說涅槃者。謂善覺知自心現量。不著外
0572a04: 性。唐云。不取外境離於四句。見如實處。唐云。住如實
0572a05: 見不墮自心現妄想二邊。攝所攝不可得。唐云。不墮
0572a06: 二邊。離能所取一切度量不見所成。唐云。不入諸量
0572a07: 愚於真實不應攝受。唐云。不著真實棄捨彼已巳。得自
0572a08: 覺聖法。唐云。住於聖智所現證法知二無我。離二煩
0572a09: 惱。淨除二障。永離二死。上上地如來地。唐云。轉修諸
0572a10: 地。入於佛地如影幻等諸深三昧。唐云。得如幻等諸
0572a11: 大三昧離心意意識。說名涅槃。
0572a12: 疏曰。轉八識成四智。故云離心意識也。餘可知。△
0572a13: 四結成勸誡。
0572a14: 大慧。汝等及餘菩薩摩訶薩。應當修學。當疾遠離一
0572a15: 切外道諸涅槃見。
0572a16: 初長文竟。△二偈頌。
0572a17: 爾時世尊。欲重宣此義而說偈言。外道涅槃見。各各
0572a18: 起妄想。斯從心想生。無解脫方便。愚於縛縛者。魏云。
0572a19: 不離縛所縛。○唐云。不至無縛處遠離善方便。外道
0572a20: 解脫想。解脫終不生。唐云。妄生解脫想。而實無解脫
0572a21: 眾智各異趣。二作取外道所見通。魏云。外道建立法。
0572a22: ○唐云。外道所成立彼悉無解脫。愚癡妄想故。一切
0572a23: 癡外道。妄見作所作。有無有品論。唐云。悉著有無論
0572a24: 彼悉無解脫。凡愚樂妄想。不聞真實慧。言語三苦本。
0572b01: 二皆作三界本真實滅苦因。譬如鏡中像。雖現而非
0572b02: 有。於妄想心鏡。愚夫見有二。唐云。習氣心鏡中。凡愚
0572b03: 見有二不識心及緣。則起二妄想。唐云。不了唯心現。
0572b04: 故起二分別了心及境界。妄想則不生。唐云。若知但
0572b05: 是心。分別則不生心者即種種。遠離相所相。事現而
0572b06: 無現。如彼愚妄想。唐云。如愚所分別。雖見而無見三
0572b07: 有唯妄想。外義悉無有。妄想種種現。凡愚不能了。經
0572b08: 經說妄想。終不出於名魏云。種種異名字。○唐云。但
0572b09: 是異名字若離於言說。亦無有所說唐云。其義不可
0572b10: 得。
0572b11: 疏曰。末偈申明妄想分別。但有名字。本無實體也。
0572b12: 餘並可知。第二十八重辨涅槃門竟。
0572b13: 
0572b14: 楞伽阿多羅寶經卷第三義疏下
