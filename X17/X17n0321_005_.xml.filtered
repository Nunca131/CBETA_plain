0104b07: 
0104b08: 楞伽阿多羅寶經　一切佛語心品　卷第五
0104b09: 大敬愛寺沙門　智嚴　註
0104b11: 說宗通相。
0104b12: 此初標請宗通之相。
0104b13: 若善分別宗通相者。我及諸菩薩。通達是相。
0104b14: 次舉通法之益。
0104b15: 通是相已巳。速成阿耨多羅三藐三菩提。
0104b17: 不隨覺想。及眾魔外道。
0104b18: 以了宗通。不隨妄想及邪魔等見。
0104b19: 佛告大慧。諦聽諦聽。善思念之。當為汝說。
0104b20: 飭聽許說。
0104b21: 大慧白佛言。唯然受教。
0104b22: 敬而受飭。
0104b23: 佛告大慧。一切聲聞緣覺菩薩。有二種通相。
0104b24: 將明廣答。此約人標數。
0104c01: 謂宗通及說通。
0104c02: 次列宗。謂聖趣說明權濟。
0104c03: 大慧。宗通者。
0104c04: 先初牒宗。
0104c05: 謂緣自得勝進相。
0104c07: 遠離言說文字妄想。
0104c09: 處滅。
0104c10: 趣無漏界自覺地。
0104c13: 自相遠離一切妄覺想。
0104c15: 降伏一切外道眾魔。
0104c16: 以此一實之道。超過諸見故。能降眾魔伏外道。
0104c17: 緣自覺趣。光明輝發。
0104c19: 是名宗通相。
0104c20: 總結。如實融。廓然無擁。可謂宗矣。
0104c21: 云何說通相。
0104c22: 徵說之相。
0104c23: 謂說九部種種教法。離異不異有無等相。
0104c24: 次釋說通。謂大小二乘。九部教典。其中名數。如餘
0105a01: 經所明。然聖教至趣。體離一異有無四句之相。
0105a02: 以巧方便。隨順眾生。如應說法。令得度脫。
0105a03: 然聖人以無住巧便。應機開演。各令獲益。亡乎我
0105a04: 所。而利物靡窮。即說通之義。
0105a05: 是名說通相。
0105a06: 三明結示。
0105a07: 大慧。汝及餘菩薩。應當脩學。
0105a08: 此結勸修學。
0105a09: 爾時世尊。欲重宣此義。而說偈言。
0105a10: 宗及說通相緣自與教法
0105a11: 此標宗說名義。
0105a12: 若見善分別不隨諸覺想
0105a13: 了達宗說。即不隨妄覺。此之一偈。總頌二通。
0105a14: 非有真實性如愚夫妄想
0105a15: 明有無非實。如愚之妄計。頌上謂有世間。
0105a16: 云何起欲想非性為解脫
0105a17: 此訶。何故於有起欲。又取彼非性。為解脫哉。
0105a18: 觀察諸有為生滅等相續增長於二見
0105a19: 顛倒無所知
0105a20: 凡觀有為。起生滅二見者。斯由無知所起。
0105a21: 一是為真諦無罪為涅槃觀察世妄想
0105a22: 如幻夢芭蕉
0105a23: 了一諦涅槃。則觀世如幻。本來不實。頌上性相寂
0105a24: 靜。
0105b01: 雖有貪恚癡而實無有人從愛生諸陰
0105b02: 有皆如幻夢
0105b03: 明貪恚妄有。實無有人。假使從愛起陰。皆如幻夢。
0105b04: 爾時大慧菩薩白佛言。世尊。唯願為說不實妄想相。
0105b05: 自下約二諦平等。顯上宗義。此先請不實妄想之
0105b06: 相。
0105b07: 不實妄想。云何而生。
0105b08: 次問不實妄想之所生。
0105b09: 說何等法。名不實妄想。
0105b10: 三問不實妄想之體。
0105b11: 於何等法中。不實妄想。
0105b12: 四。問不實妄想之所起。
0105b13: 佛告大慧。善哉善哉。能問如來如是之義。多所饒益。
0105b14: 多所安樂。哀愍世間一切天人。
0105b16: 諦聽諦聽。善思念之。當為汝說。
0105b17: 次明飭許。
0105b18: 大慧白佛言。善哉世尊。唯然受教。
0105b19: 敬讚受飭。
0105b20: 佛告大慧。種種義。種種不實妄想。
0105b21: 自下佛答。明外五塵義體無實事。此詶初問妄想
0105b22: 之相。
0105b23: 計著妄想生。
0105b24: 由計外境。即妄想隨生。答上第二問妄之所生。
0105c02: 外道見。
0105c03: 以能所計故。不知心量。墮於有無。增長外見。答
0105c04: 上第三問妄想之體。
0105c05: 妄想習氣。計著外種種義。心心數妄想。計著我我所生。
0105c06: 夫妄想所起。因於習氣計諸塵義。復由心數計我
0105c07: 所而生。此答上第四問妄想所起。
0105c08: 大慧白佛言。世尊。若種種義。種種不實妄想。
0105c09: 自下。大慧將欲興難。牒前所答。今即牒佛之初答
0105c10: 不實之相。
0105c11: 計著妄想生。
0105c12: 此牒第二不實所生。
0105c13: 攝所攝計著。不知自心現量。及墮有無見。增長外道
0105c14: 見。
0105c15: 此牒第三妄想之體。
0105c16: 妄想習氣。計著外種種義。心心數妄想。我我所計著
0105c17: 生。
0105c18: 此牒第四妄之所起。
0105c19: 世尊。若如是外種種義相。墮有無相。離性非性離見
0105c20: 相。
0105c21: 今第二。述大慧舉真俗二諦。明其設並。此標世諦
0105c22: 性非有無。
0105c23: 世尊。第一義亦如是。離量根分譬因相。
0105c24: 今述第一義真。亦非根量譬因之相。
0106a01: 世尊。何故一處妄想不實義。種種性計著妄想生。非
0106a02: 計著第一義處相妄想生。
0106a03: 此第三。明大慧徵詰真俗二諦義稍不齊。
0106a04: 將無世尊說邪因論耶。
0106a06: 尊說邪因論耶。
0106a07: 說一生一不生。
0106a08: 此第五釋難。以佛說真俗兩諦。一有妄生。一即非
0106a09: 生。故墮邪論。上明大慧難辭。
0106a10: 佛告大慧。非妄想一生一不生。
0106a11: 次明佛答。此即總非前難。謂。佛之自覺。尚不存於
0106a12: 真俗。豈有生不生耶。
0106a13: 所以者何。
0106a14: 次徵。非一生一不生者何。
0106a15: 謂有無妄想不生故。
0106a16: 三釋。聖智所照。尚不見真俗可得。豈有生不生耶。
0106a17: 外現性非性。
0106a18: 以妄不生故。了知外性本來非生。
0106a19: 覺自心現量。妄想不生。
0106a20: 此明滅妄所由。以覺心現故。即有無二妄。無所從
0106a21: 生。上總明。以實相遣難。
0106a22: 大慧。我說餘愚夫自心種種妄想相故。事業在前種
0106a23: 種妄想性相計著生。
0106a24: 自下方便會通。謂佛前所說妄想生者。但說彼愚
0106b01: 夫自妄而起。非是如來而有斯過。
0106b02: 云何愚夫得離我我所計著見。離作所作因緣過。
0106b03: 此假以徵起。若不說不實妄想者。云何令愚。離我
0106b04: 我所等因緣之過。
0106b05: 覺自妄想心量。身心轉變。
0106b06: 又云何令愚。覺於心量。而身心轉變耶。
0106b07: 究竟明解一切地如來自覺境界。
0106b08: 復云何令彼明解諸地。入於如來自覺之境耶。
0106b09: 離五法自性事見妄想。
0106b10: 復云何令彼。離五法三性對治等見。由佛上說不
0106b11: 實妄故。令於愚夫。離妄自覺。明解諸地。入佛境界。
0106b12: 離對治門。獲如斯益。其云何愚夫四字。該下諸句。
0106b13: 文理斯顯。
0106b14: 以是因緣故。我說妄想從種種不實義計著生。
0106b15: 今總結前說妄之意。
0106b16: 知如實義。得解脫自種種妄想。
0106b17: 若眾生知實即能脫妄。茲為利物。豈佛有斯患。
0106b18: 爾時世尊欲重宣此義。而說偈言。
0106b19: 諸因及與緣從此生世間
0106b20: 下偈總十四行半。此舉世間從因緣生。
0106b21: 妄想著四句不知我所通
0106b22: 此明片也。謂由妄想。不了因緣空故。著於四句。不
0106b23: 知如來離句自通。
0106b24: 世間非有生亦復非無生不從有無生
0106c01: 亦非非有無
0106c02: 此舉世間離茲四句。
0106c03: 諸因及與緣云何愚妄想
0106c04: 此訶彼見。若因緣既爾。云何愚夫強生妄想。
0106c05: 非有亦非無亦復非有無如是觀世間
0106c06: 心轉得無我
0106c07: 今明觀益。謂如是觀世離句者。即執法心轉。得法
0106c08: 無我。上總明緣非四句。
0106c09: 一切性不生以從緣生故
0106c10: 明一切果性。本自不生。以從因緣之所生故。
0106c11: 一切緣所作所作非自有
0106c12: 明一切果性。既從緣所作。故知非自有也。
0106c13: 事不自生事有二事過故
0106c14: 夫二事之過。如瓶上生瓶。此明略牒。
0106c15: 無二事過故非有性可得
0106c16: 既無二過。即自性非有。上之兩行。破所生之果。
0106c17: 觀諸有為法離攀緣所緣無心之心量
0106c18: 我說為心量
0106c19: 自下總片上見。若言觀諸有為。離於能所。復言無
0106c20: 心可得。此亦未離心量。
0106c21: 量者自性處緣性二俱離性究竟妙淨
0106c22: 我說為心量
0106c23: 夫量者。能緣心。自性即所緣境。若言緣性雙離。謂
0106c24: 會真淨。斯亦心量。
0107a01: 施說世諦我彼則無實事諸陰陰施設
0107a02: 無事亦復然
0107a03: 若謂我法二空。而為究竟。斯亦心量。
0107a04: 有四種平等相及因性生第三無我等
0107a05: 第四修修者
0107a06: 此舉四等齊真俗不二。此中相者。謂相無相等。二
0107a08: 修脩。能所平等。兼該一切。
0107a09: 妄想習氣轉有種種心生境界於外現
0107a10: 是世俗心量
0107a11: 由習轉心生。境便外現。此之心境。是世俗心量。
0107a13: 我說為心量
0107a14: 此明外現非有。由心故生。立彼依正。亦為心量。
0107a15: 離一切諸見及離想所想無得亦無生
0107a16: 我說為心量
0107a17: 上破世諦心量。自下明真諦亦為心量。若謂離能
0107a18: 所。又復言無得無生者。斯亦未超心量。
0107a19: 非性非非性性非性悉離謂彼心解脫
0107a20: 我說為心量
0107a21: 此行。若言有無雙離。謂心無縛者。此亦心量。
0107a22: 如如與空際涅槃及法界種種意生身
0107a23: 我說為心量
0107a24: 夫如與空際。涅槃法界。及意生身者。並約法身。一
0107b01: 相應物。而施異名。若尋言取著有所得者。亦心量
0107b02: 耳。上偈及長行。文雖異說。大意破真俗二見。令物
0107b03: 會於中道。
0107b04: 爾時大慧菩薩白佛言。世尊。如世尊所說。菩薩摩訶
0107b05: 薩。當善語義。
0107b06: 今明語義。欲令依義不依於語。此大慧初問。引於
0107b07: 昔說。
0107b08: 云何為菩薩善語義。
0107b09: 次請善語義之方便。
0107b10: 云何為語。云何為義。
0107b11: 三徵語義之相。
0107b12: 佛告大慧。諦聽諦聽。善思念之。當為汝說。
0107b13: 次佛答中。此先飭許。
0107b14: 大慧白佛言。善哉世尊。唯然受教。
0107b15: 次敬受所飭。
0107b16: 佛告大慧。云何為語。
0107b17: 三明廣答。先釋語中。此明初徵。
0107b18: 謂言字妄想和合。
0107b19: 今釋語中。謂言字及妄。三事和合。為其語相。
0107b20: 依咽喉脣舌齒齗頰輔。
0107b21: 次依咽喉等八。發生言說。明其語緣。
0107b23: 三以彼我相對。及久遠言習。此並發語之因。
0107b24: 是名為語。
0107c01: 三總結示。
0107c02: 大慧。云何為義。
0107c03: 第三釋義。此亦初徵。
0107c04: 謂離一切妄想相言說相。
0107c05: 次正釋義。謂離妄及言者。明言語道斷。心行處滅
0107c06: 此不思議第一之義。
0107c07: 是名為義。
0107c08: 三明結示。
0107c09: 大慧。菩薩摩訶薩。於如是義。獨一靜處。聞思脩慧。緣
0107c10: 自覺了。向涅槃城。
0107c11: 此明脩義方便。
0107c12: 習氣身轉變已巳。自覺境界觀地地中間勝進義相。
0107c13: 謂修義獲益。
0107c14: 是名菩薩摩訶薩善義。
0107c15: 三總結示。
0107c16: 復次大慧。善語義菩薩摩訶薩。觀語與義。非異非不
0107c17: 異。觀義與語。亦復如是。
0107c18: 今明妙達語義之相。此總初標。
0107c19: 若語異義者。
0107c20: 今牒異計。
0107c21: 則不因語辯義。
0107c22: 夫異則天乖。義豈因語而辯。此即反釋異義不成。
0107c23: 而以語入義。
0107c24: 現見世間。由語入義。既語義相因。不可言異。斯即
0108a01: 順釋。
0108a02: 如燈照色。
0108a03: 然以語入義者。如因燈而見色。不可稱其異也。若
0108a04: 破不異。一准於前。但轉勢而已巳。梵文之妙。其在茲
0108a05: 乎。
0108a06: 復次大慧。不生不滅自性涅槃。三乘一乘心自性等。
0108a07: 今舉不生滅法。及三乘一乘。心性平等者。有其二
0108a08: 意。一明上語義不異。二則片不二見斯過。義該上
0108a09: 下。
0108a10: 如緣言說義計著。墮建立及誹謗。
0108a11: 此明二見。謂如世凡夫。緣言計義。必墮立謗二邊。
0108a12: 若計言義是有者。即建立所收。復謂言義俱無。還
0108a13: 同誹謗。此明略標。
0108a14: 見異建立異妄想。
0108a15: 此即釋也。若情見言義是異。即立之為異。斯則妄
0108a16: 想一。亦准此可知。
0108a17: 如幻種種妄想現。
0108a18: 自下舉喻。此略標。譬如幻術之法。及所幻人。或言
0108a19: 一異者。斯則愚夫妄想所現。
0108a20: 譬如種種幻。凡愚眾生。作異妄想。非聖賢也。
0108a21: 此廣喻也。若見幻與幻事。作一異見者。是凡愚所
0108a22: 知。非諸賢聖。譬計言義。亦復如之。然聖賢之人。本
0108a23: 不住於言義。豈有一異同於幻耶。
0108a24: 爾時世尊欲重宣此義。而說偈言。
0108b01: 彼言說妄想建立於諸法以彼建立故
0108b02: 死墮泥犁中
0108b03: 此明死。愚妄情立法。業報隨生。誹謗亦爾。文略不
0108b04: 具。泥犁。正梵云捺落迦。謂眾苦逼切。此云地獄。
0108b05: 陰中無有我陰非即是我不如彼妄想
0108b06: 亦復非無我
0108b07: 以士計言義一異故。借外計陰我。例而破之。
0108b08: 一切悉有性如凡愚妄想
0108b09: 此明縱也。若一切言義。悉皆有性。如凡陰我者。
0108b10: 若如彼所見一切應見諦
0108b11: 此舉相望破。謂若計言義。如陰我者。一切外道。皆
0108b12: 應見諦。然諸外道。既非見諦。故知執言義者。亦復
0108b13: 如之。
0108b14: 一切法無性淨穢悉無有不實如彼見
0108b15: 亦非無所有
0108b16: 此總順釋。上二句片有。下句遣無。合明中道。
0108b17: 復次大慧。智識相今當說。
0108b18: 下廣明知識者。為令依智不依於識。答上問中諸
0108b19: 智有幾種。此初標計。
0108b20: 若善分別智識相者。
0108b21: 自牒所許。
0108b22: 汝及諸菩薩。則能通達智識之相。
0108b23: 舉通法益。
0108b24: 疾成阿耨多羅三藐三菩提。
0108c01: 明得果益。
0108c02: 大慧。彼智有三種。
0108c03: 廣釋相中。此初標數。
0108c05: 次列其數。
0108c06: 云何世間智。
0108c07: 三明徵釋。此初徵世智。
0108c08: 謂一切外道凡夫。計著有無。
0108c09: 次釋。但愚計有無。悉為世智。
0108c10: 云何出世間智。
0108c11: 次辯出世。此亦先徵。
0108c12: 謂一切聲聞緣覺。墮自共相。希望計著。
0108c13: 次二乘之人。計陰等為有。
0108c14: 云何出世間上上智。
0108c15: 將明上上。此亦初徵。
0108c16: 謂諸佛菩薩。觀無所有法。見不生不滅。離有無品。
0108c17: 明諸佛菩薩。照於如實。見一切法。本無生滅。不住
0108c18: 有無。此即上上之智。汎明三種者。為顯勝令脩。
0108c19: 入如來地。人法無我。緣自得生。
0108c20: 獲佛地證二空者。斯由勤脩自覺之所成就。
0108c21: 大慧。彼生滅者是識。不生不滅者是智。
0108c22: 上明智之差別。今辯智識優劣。此初對可知。
0108c24: 次約墮二邊相。悉名妄識。超為正智。
0109a01: 復次長養相是識。非長養相是智。
0109a02: 三明增長相見。名之為識。離相為智。
0109a03: 復次有三種智。謂知生滅。知自共相。知不生不滅。
0109a04: 四明應物有異。謂應凡夫故。知於生滅。化二乘故。
0109a05: 知自共相。同菩薩故。知不生滅。然智唯是一。而應
0109a06: 物斯殊。
0109a07: 復次無礙相是智。境界種種礙相是識。
0109a08: 五明心無障礙。目之為智。為境所礙。此則為識。中
0109a09: 間境界二字。該通上下。
0109a10: 復次三事和合生方便相是識。無事方便自性相是
0109a11: 智。
0109a12: 六明以根塵識三事和合。為生識方便。名之為識。
0109a13: 無三方便。乃名為智。
0109a14: 復次得相是識。不得相是智。
0109a15: 七明但心有所得。名之為識。若無所得。即名為智。
0109a16: 自得聖智境界。不出不入故。如水中月。
0109a17: 此明智體。謂自得之智。本自有之。性非生滅。但以
0109a18: 離妄言生。妄覆謂滅。如水淨月現。水濁影沉。而月
0109a19: 性常爾。本非出入。
0109a20: 爾時世尊欲重宣此義。而說偈言。
0109a21: 採集業為識不採集為智觀察一切法
0109a22: 通達無所有
0109a23: 下偈有七。今雙標識智。兼明觀益。
0109a24: 逮得自在力是即名為慧
0109b01: 謂心無所礙。故生三界。作大饒益。得力自在。故名
0109b02: 為慧。
0109b03: 縛境界為心覺想生為智
0109b04: 此標真妄。謂纏縛外境。此即妄心。若覺念不生。乃
0109b05: 名真智。
0109b06: 無所有及勝慧則從是生
0109b07: 此明觀益。謂第八佛地。無功勝慧。並由覺想而生。
0109b08: 心意及與識遠離思惟想
0109b09: 此明八地已巳上。無生勝慧。離八識思想。即真實無
0109b10: 生。
0109b11: 得無思想法佛子非聲聞
0109b12: 又明顯勝。若得無慮無察無思無想者。斯則菩薩。
0109b13: 非謂二乘。
0109b14: 寂靜勝進忍如來清淨智
0109b15: 夫言忍者。通三賢十聖。總分有五。謂信伏順無生
0109b16: 忍等。並菩薩所行。然寂靜勝進忍者。即佛智清淨。
0109b17: 生於善勝義所行悉遠離
0109b18: 明佛忍淨智。從勝義諦生。心想所行。悉皆遠離。故
0109b19: 解深密偈云。內證無相之所行。不可言說絕表示。
0109b20: 息諸諍論勝義諦。超過一切尋思想。
0109b21: 我有三種智聖開發真實於彼想思惟
0109b22: 悉攝受諸性
0109b23: 明如來。為開發凡聖。令悟真實。示有三智。其實一
0109b24: 道。若於彼正覺所思。物無不攝。此即如來寂靜之
0109c01: 智。
0109c02: 二乘不相應智離諸所有
0109c03: 明彼二乘。不與佛智相應。以此妙智。離諸所有。
0109c04: 計著於自性從諸聲聞生
0109c05: 然二乘所見。以計著為心。由此義故。不應佛智。
0109c06: 超度諸心量如來智清淨
0109c07: 超度諸心。斯為佛智。成上智離諸所有。
0109c08: 復次大慧。外道有九種轉變論。外道轉變見生。
0109c09: 今明轉變。顯前識義。轉變。即心境二邊因緣都稱。
0109c10: 或境轉心變。或心轉境變。此總初標。
0109c11: 所謂形處轉變。
0109c12: 形即正報。處則依報。
0109c13: 相轉變。
0109c14: 謂青黃等異。及男女差別。
0109c15: 因轉變。
0109c16: 計一切法從因而生。
0109c17: 成轉變。
0109c18: 計於我所決定不壞。
0109c19: 見轉變。
0109c20: 計四句見。外道所知。
0109c21: 性轉變。
0109c22: 執真妄善惡。及以四大。各有體性。
0109c23: 緣分明轉變。
0109c24: 計緣能顯果。故曰分明。
0110a01: 所作分明轉變。
0110a02: 執果從緣生。事相非謬。
0110a03: 事轉變。
0110a04: 計於一切有為之事。
0110a05: 大慧。是名九種轉變見。一切外道。因是起有無。生轉
0110a06: 變論。
0110a07: 初標因論超見。今結依見興論。故見論相依。俱名
0110a08: 轉變。
0110a09: 云何形處轉變。
0110a10: 自下明釋。初以例後。今徵牒初變。
0110a11: 謂形處異見。
0110a12: 謂計形處各有差別。此明法說。
0110a13: 譬如金變作諸器物。則有種種形處顯現。非金性變。
0110a14: 次舉外喻。然外道計造色有變。非謂性大。如金造
0110a15: 器服。但所造有變。而金性不易。
0110a16: 一切性變。亦復如是。
0110a17: 明一切形處等變。亦復如之。此釋初訖。
0110a18: 或有外道。作如是妄想。乃至事變妄想。
0110a19: 今舉初該八者。總明敘計。
0110a20: 彼非如非異。
0110a21: 自下釋破。此即初標。然聖人非如。彼見亦復非異。
0110a22: 以即妄即真。即事即理。故順而不同矣。
0110a23: 妄想故。
0110a24: 然凡夫妄故。不同聖人。
0110b01: 如是一切性變。當知。
0110b02: 舉上九種。以例諸見。當知凡聖道別。而真妄殊途。
0110b03: 此句該通上下。
0110b04: 如乳酪酒果等熟。外道轉變妄想。
0110b05: 此舉世間妄見轉變之相。以例前見。謂轉乳成酪。
0110b06: 生酒為熟。生果亦爾。其類寔多。
0110b07: 彼亦無有轉變。若有若無自心現。外性非性。
0110b08: 此破凡夫妄見之相。
0110b10: 明彼凡愚。以妄熏習故。作如是見。上總片凡愚妄
0110b11: 患。
0110b12: 大慧。無有法若生若滅。如見幻夢色生。
0110b13: 此釋上非如非異。謂聖了諸法性非生滅。如見幻
0110b14: 色。本無轉變。
0110b15: 爾時世尊欲重宣此義。而說偈言。
0110b16: 形處時轉變四大種諸根中陰漸次生
0110b17: 妄想非明智
0110b18: 偈文有二。此破外道小乘等見。謂外計形處時節。
0110b19: 及以諸根。悉皆轉變。復計諸趣捨前身已巳。中陰續
0110b20: 生者。則二乘所見。
0110b21: 最勝於緣起非如彼妄想然世間緣起
0110b22: 如乾闥婆城
0110b23: 此頌聖見。謂佛於緣起。不同凡妄了從緣法。如彼
0110b24: 乾城。今舉聖見者。為令悟佛知見。
0110c01: 爾時大慧菩薩。復白佛言。世尊。唯願為說一切法相
0110c02: 續義解脫義。
0110c04: 欲令眾生。超二見。入於中道。遠詶上問誰縛誰
0110c05: 脫。
0110c06: 若善分別一切法相續不相續相。
0110c07: 將明舉益。此即重牒前宗。
0110c08: 我及諸菩薩。善解一切相續巧方便。不墮如所說義
0110c09: 計著相續。
0110c10: 初明通權益。謂了佛方便說於相續者。令離續故。
0110c11: 即內自無繫。不著名言。說不相續。亦復如是。今舉
0110c12: 一邊者。准而可知。
0110c13: 善於一切諸法相續不相續相。及離言說文字妄想
0110c14: 覺。
0110c15: 次明捨詮益。既了縛解。則不滯文言。及以妄覺。
0110c17: 種種變化。光明照曜。
0110c19: 十力自在。獲於神通文義二持三空之印。現諸變
0110c20: 化。放大光明。
0110c21: 覺慧善入十無盡句。無方便行。
0110c22: 四明無功益也。謂得佛慧。妙悟十願。不假方便。任
0110c23: 運而化。此明法說。
0110c24: 猶如日月摩尼四大。
0111a01: 次舉七喻。顯彼無功。如彼日月不思而照。又類如
0111a02: 意滿願無心。復地載水潤。火熟風持。功成不念。菩
0111a03: 薩利物。亦復如是。
0111a04: 於一切地。離自妄想相見。見一切法。如幻夢等。入佛
0111a05: 地身。
0111a06: 五明獲果益。謂諸地離妄。了一切法。如幻夢等。悟
0111a07: 於地證彼法身。
0111a08: 於一切眾生界。隨其所應而為說法。而引導之。
0111a09: 上並自利。今舉利他。謂於眾生。隨其所應。說法開
0111a10: 導。
0111a11: 悉令安住一切諸法如幻夢等。離有無品及生滅妄
0111a12: 想異言說義。其身轉勝。
0111a13: 復令彼安住如幻夢等。及離有無生滅妄想。又令
0111a14: 不著言義。證會法身。轉加殊勝。
0111a15: 佛告大慧。善哉善哉。諦聽諦聽。善思念之。當為汝說。
0111a16: 下明佛答。先讚飭許說。
0111a17: 大慧白佛言。唯然受教。
0111a18: 大慧敬飭。
0111a19: 佛告大慧。無量一切諸法。如所說義計著相續。
0111a20: 自下廣答。明諸眾生於一切法。隨說而計。起相續
0111a21: 見。此即總標。
0111a22: 所謂相計著相續。
0111a23: 次明列也。謂見聞於相。而起相續。
0111a24: 緣計著相續。
0111b01: 謂於緣念著。
0111b02: 性非性計著相續。
0111b03: 聞於有無。而生計著。
0111b04: 生不生妄想計著相續。
0111b05: 聞世諦有生。真諦不生。起相續見。
0111b06: 滅不滅妄想計著相續。
0111b07: 又聞不善有滅。善法不滅。隨說而計。起相續見。
0111b08: 乘非乘妄想計著相續。
0111b09: 又聞乘及非乘。而生計著。
0111b10: 有為無為妄想計著相續。
0111b11: 又聞凡境有為。聖境無為。而生計著。
0111b12: 地地自相妄想計著相續。
0111b13: 又聞諸地執有體相。
0111b15: 又以久遠妄習。計著見故。
0111b16: 有無品外道依妄想計著相續。
0111b17: 又計有無等見。為外道依起於相續。
0111b18: 三乘一乘無聞妄想計著相續。
0111b19: 又聞說三乘一乘。起推實見。
0111b21: 三明總結。此者即前文所列。餘乃汎該。並是凡愚
0111b22: 自心妄見。
0111b23: 以此相續故。凡愚妄想。
0111b24: 以斯相續。愚妄因此而生。上總法說。
0111c01: 如蠶作。
0111c02: 次明舉喻。
0111c03: 以妄想絲。自纏纏他。有無有相續相計著。
0111c04: 今明法說。謂三界凡愚。更相纏縛。以二見絲。甚於
0111c05: 彼蠶。
0111c06: 大慧。彼中亦無相續。及不相續相。
0111c07: 上並牒計。今明正解。此則初文。一謂彼前所計。本
0111c08: 無縛解。二者於第一義。亦無二相可存。義勢兩兼。
0111c09: 括囊矣。
0111c10: 見一切法寂靜。妄想不生故。
0111c11: 此明釋也。由見寂無妄故。縛解非有。
0111c12: 菩薩摩訶薩。見一切法寂靜。
0111c13: 此舉見寂之人。謂諸菩薩。此句義該上下。
0111c14: 復次大慧。覺外性非性。自心現相無所有。
0111c15: 明前菩薩。覺外無性故。心現本無。
0111c16: 隨順觀察自心現量。有無一切性無相。
0111c17: 今明了性所由。以此菩薩。隨順證入。本心現前。即
0111c18: 知有無二邊。一切諸性。悉皆無相。
0111c19: 見相續寂靜故。
0111c20: 外無性者。由見相續悉皆寂靜故。此句。該通上下。
0111c21: 於一切法。無相續不相續相。
0111c22: 此明總結。
0111c24: 此第二雙標凡聖二見。以彼聖人。悟如實故。本無
0112a01: 縛解。諸餘凡夫。墮不如實。見有縛解。
0112a02: 所以者何。
0112a03: 此句所徵。義通凡聖。
0112a04: 謂於一切法有無有。無眾生可得故。
0112a05: 此雙釋二見。若釋聖見者。即言謂於一切法有及
0112a06: 無有。皆悉是無。又無眾生可得。以無一字。該括上
0112a07: 下。明人法俱非。此明聖見。又釋凡見者。即言謂於
0112a08: 一切法有無。此之有無是眾生可得。以有無二字。
0112a09: 該於上下。此釋凡夫墮不如實。兩釋同用一文。斯
0112a10: 亦梵言之妙。
0112a11: 復次大慧。愚夫有三相續。
0112a12: 第三。約就三毒。明續即不續。此初。約人標數。
0112a13: 謂貪恚癡及愛。未來有喜愛俱。
0112a14: 次釋。謂愚夫。以三毒愛故。必獲來報。亦報亦有喜
0112a15: 愛。與身俱起。
0112a16: 以此相續故有趣相續。
0112a17: 以三毒不斷故。三有五趣。相續受生。
0112a18: 彼相續者續五趣。
0112a19: 此重釋也。以彼三毒相續故。續於五趣。上總敘見。
0112a20: 大慧。相續斷者。無有相續不相續相。
0112a21: 次即破也。謂了於如實。三毒相續既亡。則縛解俱
0112a22: 淨。
0112a23: 復次大慧。三和合緣作方便計著。識相續無間生。
0112a24: 四約三緣。以明三脫。謂根塵識等三緣方便。令業
0112b01: 識續生。
0112b02: 方便計著。則有相續。
0112b03: 次明招果。謂以三緣方便計著故。則有趣續生。上
0112b04: 總敘計。
0112b05: 三和合緣識斷。見三解脫。一切相續不生。
0112b06: 此亦破也。謂了塵無相。根性自空。識無所願。斯即
0112b07: 三脫。相續從何而起。
0112b08: 爾時世尊欲重宣此義。而說偈言。
0112b09: 不真實妄想是說相續相
0112b10: 此明不真故妄。說為相續。
0112b11: 若知彼真實相續網則斷
0112b12: 若知真實。相續不生。
0112b13: 於諸性無知隨言說攝受
0112b14: 若於法無知。隨言而攝。
0112b15: 譬如彼蠶蟲結網而自纏
0112b16: 頌上喻文。
0112b17: 愚夫妄想縛相續不觀察
0112b18: 明愚為妄縛。由不觀察。
0112b19: 大慧復白佛言。如世尊所說。以彼彼妄想。妄想彼彼
0112b20: 性。
0112b21: 自下斷。由前佛說縛解俱妄。今將設難。故此牒
0112b22: 之。謂上十一種縛解。更迭相望。故云彼彼。以不實
0112b23: 故。稱為妄想。又妄想。即計有彼縛解等性。
0112b24: 非有彼自性。但妄想自性耳。
0112c01: 又世尊所說。非有彼縛解之自性。但妄執有自性
0112c02: 耳。上並大慧牒佛所說。
0112c04: 次明定宗。若言縛解但唯妄想。非有自性。可相待
0112c05: 者。
0112c06: 非為世尊如是說煩惱清淨無性過耶。
0112c07: 三正難也。豈非佛說生死涅槃。二俱無體。墮空見
0112c08: 過耶。
0112c09: 一切法妄想自性非性故。
0112c10: 四釋成難意。以佛上說縛解等性。一切諸法。由妄
0112c11: 計有。本無性故。
0112c12: 佛告大慧。如是如是。如汝所說。
0112c13: 今明佛答。但以印述前難。便為答文。謂我實言生
0112c14: 死涅槃縛解等性。一切皆空。空即是理。理又非無。
0112c15: 何斷之有。
0112c16: 大慧。非如愚夫性自性妄想真實。
0112c18: 言空。若心無結滯。則無可空矣。
0112c19: 此妄想自性。非有性自性相。
0112c20: 今重非情見。謂此縛解。但由凡夫妄想自性。其實
0112c21: 非有。
0112c22: 然大慧。如聖智有性自性。聖知。聖見。聖慧眼。如是性
0112c23: 自性知。
0112c24: 上遣有言空。今說真片斷。既離情執。而真照自明。
0113a01: 不同凡惑。故云聖智有性。慧眼所知。
0113a02: 大慧白佛言。若使如聖。以聖知聖見聖慧眼。非天眼。
0113a03: 非肉眼。性自性如是知。
0113a04: 以佛上明遣斷言真。恐聞斯說。便生有見。所以大
0113a05: 慧。取物情疑。將欲託佛興難。故斯牒也。
0113a06: 非如愚夫妄想。
0113a07: 以佛說真是聖知。似存於物。故大慧下申五難。並
0113a08: 依前而起。今即是初凡聖各別難中。此即定辭。謂
0113a09: 若真是聖知。非如愚夫天肉眼等所知見者。
0113a10: 世尊。云何愚夫離是妄想。
0113a11: 次正明徵難。謂若如上說。真但聖知者。而諸愚夫。
0113a12: 云何依真捨妄。
0113a13: 不覺聖性事故。
0113a14: 第三結難。亦名釋也。以聖性之事非愚覺故。
0113a15: 世尊。彼亦非顛倒。非不顛倒。
0113a16: 第二明凡境非倒難。既真若非凡。即彼凡夫。非倒
0113a17: 不倒之二見。以凡不入聖。即不翻真。故此雙非。又
0113a18: 明標述。
0113a19: 所以者何。
0113a20: 次徵凡夫非倒不倒者何。
0113a21: 謂不覺聖事性自性故。
0113a22: 三釋所以。謂聖境非凡所覺故。亦不翻真起妄。此
0113a23: 釋彼凡非是顛倒。
0113a24: 不見離有無相故。
0113b01: 二明聖智離有無相。既非凡夫所知見者。此成上
0113b02: 非見不倒。
0113b03: 世尊。聖亦不如是見如事妄想。不以自相境界為境
0113b04: 界故。
0113b05: 第三。明聖同凡倒難中。此初雙標。亦是縱辭。謂聖
0113b06: 既有真。豈不如凡夫計事執境存乎物耶。
0113b07: 世尊。彼亦性自性相。妄想自性如是現。不說因。
0113b08: 次縱牒也。謂聖若如凡妄執而現。又不說真之所
0113b09: 以者。
0113b10: 無因故。
0113b11: 第三一句總難。明聖人真境。墮於無因之患。
0113b12: 謂墮性相見故。
0113b13: 四釋無因所由。謂外道計微塵等性。不從因生。世
0113b14: 尊若爾。即墮斯見。
0113b15: 異境界非如彼等。如是無窮過。
0113b16: 五正釋。聖同凡倒。謂凡乖聖道。過乃無窮。若聖異
0113b17: 於凡。亦應如是。
0113b18: 世尊。不覺性自性相故。
0113b19: 六總結也。以佛說聖境。非凡夫所覺故。
0113b20: 世尊亦非妄想自性因。性自性相。彼云何妄想。
0113b21: 此第四。凡境非妄難也。既聖境非凡。即不因聖何
0113b22: 得稱。彼凡夫獨為妄想耶。此即初標。
0113b23: 非妄想。如實知妄想。
0113b24: 次釋凡夫非妄。但聖悟如實知。我凡夫以為妄故。
0113c01: 世尊。妄想異。自性相異。
0113c02: 三舉二事設並。謂妄異於真。真異於妄。此約真俗
0113c03: 有殊。明凡夫非妄。
0113c04: 世尊。不相似因。妄想自性相。
0113c05: 次舉二因各別。復明凡境非妄。謂凡以妄想為因。
0113c06: 聖以真實自性相為因。兩因既殊。故凡非妄。
0113c08: 四明訶詰。若二諦既殊。何故聖人各各不妄。愚不
0113c09: 如實。此責倒不齊。
0113c10: 然為眾生離妄想故。說如妄想相。不如實有。
0113c11: 五明結也。由聖人欲令凡離於妄。遂言凡夫之妄。
0113c12: 非是實有。然我凡夫實非妄也。
0113c13: 世尊何故遮眾生有無有見。事自性計著。
0113c14: 此第五。聖墮有無難。此即初標責聖遮凡。謂佛以
0113c15: 何故。遮彼凡夫起有無二見。
0113c16: 聖智所行境界計著。墮有見。說空法非性。
0113c17: 次明舉聖同凡。謂上文。說有聖智可計。此即墮有。
0113c18: 復說縛解非性。斯亦墮空。
0113c19: 而說聖智自性事。
0113c20: 三明結也。又佛自兩說不同。皆言是我聖智利益
0113c21: 法門。上來雖明五難。大意只在空有二邊。
0113c22: 佛告大慧。非我說空法非性。亦不墮有見。
0113c23: 第二明如來廣答。明佛之所說。不墮空有二邊。此
0113c24: 總非前難。
0114a01: 說聖智自性事。然為令眾生離恐怖句故。
0114a02: 自下會釋。明佛雖說有。不乖於空。然恐怖空。斷不
0114a03: 能起脩。為說聖智。此約理而談。豈存於有。
0114a04: 眾生無始已巳來。計著性自性相。聖智事自性計著相。
0114a05: 見說空法。
0114a06: 次明說空。未乖於有。以眾生久習力故。聞說縛解。
0114a07: 不了聖智權巧。便生計著。故說於空。斯乃遣有。何
0114a08: 空之有。
0114a10: 此明總結佛不說空有之自性。然上總明方便會
0114a11: 通。
0114a12: 大慧。但我住自得如實空法。離或。亂相見。
0114a13: 此約實開釋。明證如實空。離彼有無惑亂相見。今
0114a14: 舉佛之知見者。欲令一切眾生。踐如來跡故。
0114a15: 離自心現性非性見。
0114a16: 性與非性。即成前所離惑亂相見。
0114a17: 得三解脫如實印所印。
0114a18: 謂佛之所得離妄如實。一心三空祕密之印。執改
0114a19: 持信。無罣故。
0114a20: 於性自性。得緣自覺觀察住。離有無事見相。
0114a21: 獲實印故。於法界自性。緣內心觀察而住。有無事
0114a23: 　　　　　　　　　　　　　　　　　　　
0114a24: 圓滿。復悟眾生。此舉前佛陀之義。此乃梵漢互明。
0114b02: 佛將開演。先恣許也。
0114b03: 大慧白佛言。世尊如來應供等正覺。為作邪。為不作邪。
0114b04: 自下大慧再請。今初問也。謂牒上佛陀之義法身
0114b05: 異名十號之三數。所謂乘一如道。來到大智。破於
0114b06: 結賊齊正覺者。為從造作。為非作邪。此初對問。
0114b08: 佛告大慧。如來應供等正覺。於如是等辭句。非事非
0114b09: 因。
0114b10: 自下佛答。對問總非。既非事因。例餘可見。
0114b11: 所以者何。
0114b12: 次明徵也。
0114b13: 俱有過故。
0114b14: 三總斥上問非獨事因。欲明餘句斯過。
0114b15: 大慧。若如來是事者。
0114b16: 四廣釋破中。此初牒事。
0114b17: 或作或無常。
0114b18: 次正明釋。若佛是事者。或同作法。或墮無常。此即
0114b19: 順釋。
0114b20: 無常故。一切事。應是如來。
0114b21: 此縱詞。既同造作。一切世間果事。應是如來。
0114b22: 我及諸佛。皆所不欲。
0114b23: 此訶質也。自我釋迦。及以諸佛。皆不欲以無常之
0114b24: 事。而為如來。
0114c01: 若非所作者。
0114c02: 次破因非所作。此亦初牒。
0114c03: 無所得故。方便則空。
0114c04: 夫不作之法。皆無所得。若爾者。佛之妙用。斯則徒
0114c05: 施。次明釋也。
0114c06: 同於兔角槃大之子。
0114c07: 三明舉斯二喻。顯有名無實。
0114c08: 以無所有故。
0114c09: 四結也。以同無所有故。
0114c10: 大慧。若無事無因者。則非有非無。
0114c11: 上明別破。今則雙非。既非事因。豈滯有無之境。
0114c12: 若非有非無。則出於四句。
0114c13: 既非有無。則超於四句。
0114c14: 四句者。是世間言說。若出四句者。則不墮四句。
0114c15: 夫墮句者。名曰世間。若不墮四句。乃名為出。
0114c16: 不墮四句故。智者所取。
0114c17: 離句之法。智人所證。
0114c18: 一切如來句義。亦如是。慧者當知。
0114c19: 明諸佛三身性非四句。有智慧者。當如是知。上明
0114c20: 諸佛三身離句之義。勸令證知。
0114c21: 如我所說一切法無我。當知。此義無我性。
0114c22: 此引昔以證今。如佛昔說諸法無我。當知。即是法
0114c23: 身離句之義。
0114c24: 是無我一切法。有自性無他性。
0115a01: 自下釋其無我。以顯法身。言無我者。但有空之自
0115a02: 性。無妄見有無之他性。
0115a03: 如牛馬。
0115a04: 此略標喻。
0115a05: 大慧。譬如非牛馬性。馬牛性。其實非有非無。
0115a06: 此正喻也。譬如一馬。本非是牛。以目□遠望。謂之
0115a07: 為牛。近即非。而此牛相。實非有無。
0115a08: 彼非無自相。
0115a09: 謂彼非無馬之自體。上並喻說。
0115a10: 如是。大慧。一切諸法。非無自相有自相。
0115a11: 自下法合。謂一切諸法性。非有無中間。非之一字。
0115a12: 雙貫二自。合上牛非有無。
0115a13: 但非無我愚夫之所能知。
0115a14: 明離有無法。非是無我二乘愚夫外道之所能知。
0115a15: 以妄想故。
0115a16: 明此二人俱未離妄故。
0115a17: 如是一切法空。無生無自性。當如是知。
0115a18: 此勸了諸法空。無生無自性者。合前馬也。此法空
0115a19: 之理。超過有無。即法身之性。
0115a20: 如是如來與陰。非異非不異。
0115a21: 自下歷別破見。重明三身性非一異。今約陰以明。
0115a22: 此即初標。
0115a23: 若不異陰者。應是無常。
0115a24: 次別牒破也。謂人見陰是無常。若如來同陰。亦應
0115b01: 無常。此縱破也。
0115b02: 若異者。方便則空。
0115b03: 世人見異陰之外。則無所有。今言如來異陰者。何
0115b04: 有悲智自他兼利方便之用。故言空也。
0115b05: 若二者應有異。
0115b06: 今第三牒二見而破。若謂如來與陰是二法者。應
0115b07: 有於異及不異也。今但舉一邊觀。下文可見。
0115b09: 此文。
0115b10: 觀察有為法非無因有因彼生滅論者
0115b11: 所見從是滅
0115b12: 上既破有無二因。故此雙非顯益。
0115b13: 云何為無生為是無性邪
0115b14: 上總破外見。自下明真實無生。即頌上長行。謂何
0115b15: 者無生。為無性邪。
0115b16: 為顧視諸緣有法名無上
0115b17: 頌上為待緣故。有此無生邪。
0115b18: 名不應無義唯為分別說
0115b19: 此。頌上若名字有法。唯願為說。
0115b21: 備。
0115b22: 相者不實相。妄想故我我所。
0115b23: 然二我之相。即體斯妄。五法之中。名相妄想攝也。
0115b24: 二攝受滅。二無我生。
0115c01: 以其智如。攝二無我。
0115c02: 是故。大慧。此五法者。聲聞緣覺菩薩如來自覺聖智。
0115c03: 諸地相續次第。一切佛法。悉入其中。
0115c04: 非但五法。攝三及佛。三乘所脩聖智。諸地行位。乃
0115c05: 至。三世佛法。括在其中。
0115c06: 復次大慧。五法者。
0115c07: 自下再明五法。此總標牒。
0115c08: 相名妄想如如正智。
0115c09: 次列名中。稍似非次。前舉未顯本。今舉本攝末。示
0115c10: 五法之功。又破物情所執故。
0115c11: 大慧。相者。
0115c12: 三明廣釋。此先辨相。
0115c13: 若處所形相色像等現。是名為相。
0115c15: 
0115c16: No. 321-A
0115c17: 
0115c19: 經史之中。釋教最上。由是仰憑三寶歸一乘。敬寫
0115c20: 一切經卷軸已巳訖。讀之者。以至誠心。上為國家。下
0115c21: 及生類。乞索百年。祈禱萬福。聞之者。無量劫間。不
0115c22: 墮惡趣。遠離此網。俱登彼岸。
0115c23: 右
0115c24: 聖武帝願文也可觀為國家祈福之盛意矣。又按
0115c25: 慶安手鑑。暨耳比磨利帖。共載　聖武天皇宸翰。
0116a01: 世謂之　大聖武。以字體　大於常也。此註楞
0116a02: 伽經。筆力遒勁。鳳翥龍躍。自有天人步虛之勢。所
0116a03: 謂
0116a04: 大聖武者也。不勝激賞。裝潢以十襲寶重焉
0116a05: 明治十年十月念五日
0116a06: 大教正華頂山第七十五世順徹定識
