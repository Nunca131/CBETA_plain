0478b17: 
0478b18: 
0478b19: 天聖廣燈錄卷第十三　　　〔宋勒〕
0478b20: 
0478b21: 雲山禪師開堂。升座。有僧問。師唱誰家曲。宗風嗣阿
0478b22: 誰　師云。乾山來不絕。坎水出坤流　進云。恁麼即
0478b23: 赤披衣去也　師云。三夜月。獨照一輪燈。
0478b24: 師見僧來。便作起勢　僧便出去　師云。得恁麼伶
0478c01: 利　僧便喝云。作者箇眼目。承嗣臨濟也大屈哉
0478c02: 　師云。且望闍梨善傳　僧迴首　師喝云。作者箇眼
0478c03: 目。錯判諸方名言。隨後便打　問。不在內。不在外。不
0478c04: 在中間。未審在什麼處　師云。北邙山下　進云。未
0478c05: 審如何辨白　師云。千丘萬丘　學云。恁麼即辨得
0478c06: 也　師云。辨得底事作麼生　僧便喝　師云。瞎。
0478c07: 襄州歷村禪師因一日煎茶次。有僧問。如何是祖師
0478c08: 西來意　師舉起茶匙　僧云。莫秖秪者箇便是否。
0478c09: 　師擲向火中。問。如何是觀其音聲而得解脫　師
0478c10: 將火敲柴。云。汝還聞麼　僧云。聞　師云。誰不解
0478c11: 脫。問。如何是襄陽境　師云。漢高廟在主山頭
0478c12: 　進云。如何是境中人　師云。口飲漢江水。踏鳳林
0478c13: 關　問。句絕百非時如何　師云。開口合不得　進
0478c14: 云。者箇還當得也無　師云。合口開不得。
0478c15: 金沙禪師開堂日。州主并在城。官僚集。時有僧問。昔
0478c16: 日梵王親請佛。迦葉白槌事若何　師云。從古至今
0478c17: 　進云。恁麼即天地也　師云。收。問。斬釘截
0478c18: 鐵時如何　師云。猶是鈍漢　學人禮拜　師便打。
0478c19: 問。如何是祖師西來意　師云聽　進云。恁麼即大
0478c20: 眾側聆　師云。十萬八千。問。如何是無縫塔　師
0478c21: 云。來者皆瞻敬　進云。瞻敬後如何　師云。山不
0478c22: 露頂。問。久思示誨。明暗難分。得妙稱揚。乞師一接
0478c23: 　師云。得妙稱揚事作麼生　僧便喝　師云。有
0478c24: 些氣息　僧云。再犯不容。問。蓮華未出水時如何
0479a01: 　師云。探頭不見　進云。出水後如何　師云。長
0479a02: 三尺餘。問。久負不逢時如何　師云。舁到北林東
0479a03: 　進云。逢後如何　師云。胡僧笑點頭。師俗壽八
0479a04: 十二。夏臘七十五。於七月十六日解夏。至脕上堂。眾
0479a05: 集。拈起柱杖云。大眾看看。眾皆競視。師擲下拄杖。於
0479a06: 法座上端然而化矣。
0479a07: 鄂州灌谿志閑禪師魏府陶人。俗姓史氏。弱冠依
0479a08: 臨濟出家。受具畢。一日。臨濟見來。遂掫住　師云。領
0479a09: 也　濟便拓開云。且放汝一頓。師離臨濟至末山
0479a10: 　末山見來。便問。近離什麼處　師云。近離路口
0479a11: 　山云。何不蓋了來　師無語。師問云。如何是
0479a12: 末山　山云。不露頂　師云。如何是山中人　山云。
0479a13: 非男女等相　師云。何不變去　山云。不是野狐精。
0479a14: 變箇什麼　師禮拜。
0479a15: 師住後。上堂。示眾云。我在臨濟爺爺處得半杓。末山
0479a16: 孃孃處得半杓。共成一杓喫了。直至如今飽餉餉。
0479a17: 僧問。請師不借借　師云。滿口道不得。問。如何是
0479a18: 祖師西來旨　師云。裡盛飯。鐼裡盛羹　進云。學
0479a19: 人不會　師云。飢即喫。飽即休。
0479a20: 師上堂。示眾云。十方無壁落。四畔亦無門。露裸裸。赤
0479a21: 。無可把。便下座。師會下有僧去參石霜。石霜
0479a22: 問。從什麼處來　僧云。灌谿來　霜云。我南山不如
0479a23: 佗北山　僧無語。僧迴。舉似師。師云。何不道。灌谿
0479a24: 修涅槃堂了也。僧問。久響灌谿。到來秖秪見一箇漚
0479b01: 麻池　師云。汝秖秪見漚麻池。且不見灌谿　進云。如
0479b02: 何是灌谿　師云。激箭急。
0479b03: 師上堂云。不生想念。本來無體。大用現前。不說時節。
0479b04: 無事。珍重。師於唐乾寧二年乙卯歲五月二十九
0479b05: 日問侍者云。坐去是誰。侍者云。僧伽　師云。立去是
0479b06: 誰。侍者云。僧會。師乃行七步。垂手而逝。
0479b07: 滄州米倉禪師因州牧請師與寶壽二人長老入衙
0479b08: 供養。牧主令人傳語。請長老談論佛法　寶壽乃云。
0479b09: 請長老師兄答話　師便喝　壽云。某甲話也未曾
0479b10: 問。喝作麼　師云。猶嫌少在　壽喝。問。如何是
0479b11: 米倉境　師云。千秋倉在北門西　進云。如何是境
0479b12: 中人　師云。州主近來令稍難　進云。恁麼即權握
0479b13: 在手　師云。七棒對十三。問。如何是道　師云。夏
0479b14: 天多雨水。秋後滿田黃　學云。不問者箇道　師云。
0479b15: 汝問什麼道　學云。問大道　師云。大道縱橫笑點
0479b16: 頭。僧問。承古有言。閉門造車。出門合轍。如何是末
0479b17: 後一楔　師云。寸釘纔入木。萬代秖秪傳名。問。如何
0479b18: 是祖師西來意　師云。兩手扶　進云。未審此
0479b19: 理云何　師云。寒天懶舉頭。
0479b20: 新羅國智異山禪師僧問。師唱誰家曲。宗風嗣阿誰
0479b22: 恁麼即鎮陽格調。今日全施也　師云。盲龜值木且
0479b23: 藏身。問。欲掏真性去。未免業纏牽。未審如何免得
0479b24: 　師云。放下著　進云。放後如何　師云。臨崖看虎
0479c01: 眼。特地一場愁。問。如何是和尚家風　師云。璃
0479c02: 內水。符刀喝起行　進云。忽遇客來。將何祇待
0479c03: 　師云。三巡茶後室中煙。問。如何是鎮國寶　師云。
0479c04: 華表柱頭。思天念地　進云。既是鎮國寶。為什麼
0479c05: 如此　師云。非公境界。問。如何是菩提路　師云。
0479c06: 三門前　進云。便恁麼去時如何　師云。看。師上
0479c07: 堂云。冬不寒。臘後看。便下座。
0479c08: 允誠禪師僧問。承教有言。大通智勝佛。十劫坐道場。
0479c09: 佛法不現前。不得成佛道。既是十劫坐道場。為什麼
0479c10: 不得成佛道　師云。門前鍾擊響。側耳誦經聲　進
0479c11: 云。未審向上還更有事也無　師云。有　進云。如何
0479c12: 是向上事　師云。地踊巒轉更多　學人禮拜
0479c13: 　師云。噓。噓。問。達磨未來時如何　師云。風停浪息
0479c14: 　進云。來後如何　師云。撞頭搕額。問。如何是佛
0479c15: 　師云。人人盡瞻禮　進云。瞻禮後如何　師云。天
0479c16: 下獨稱尊。問。一無所有時如何　師云。三冬瑞雪
0479c17: 滿乾坤　進云。正當恁麼時。還可迴避也無　師云。
0479c18: 錯　進云。不迴避時又如何　師云。錯。師問新到。
0479c19: 近離什麼處　僧云。允誠　師云。允誠事作麼生。
0479c20: 　僧便喝　師云。好好借問。亂喝作什麼　僧又喝。
0479c21: 　師拈棒　僧近前約住云。作什麼　師云。明眼人難
0479c22: 瞞。便托開　僧云。者賊。
0479c23: 州剋符道者僧問。如何是賓中賓　師云。倚門傍
0479c24: 戶猶如醉。出言吐氣不慚惶　學云。如何是賓中主
0480a01: 　師云。口念彌陀雙柱杖。目瞽瞳人不出頭　學云。
0480a02: 如何是主中賓　師云。高提祖印當機用。利物須知
0480a03: 語帶悲　學云。如何是主中主　師云。橫按鏌全
0480a04: 正令。太平寰宇斬癡頑　學云。既是太平寰宇。為什
0480a05: 麼斬癡頑　師云。不許夜行剛把火。須當道與
0480a06: 人看。
0480a07: 臨濟上堂。垂示四種料揀語。云。有時奪人不奪境。有
0480a08: 時奪境不奪人。有時人境俱奪。有時人境俱不奪。師
0480a09: 便出　問。如何是奪人不奪境　濟云。煦日發生鋪
0480a10: 地錦。嬰兒垂髮白如　進云。如何是奪境不奪人
0480a11: 　濟云。王令已巳行天下。將軍塞外絕煙塵　進云。
0480a12: 如何是人境俱奪　濟云。并汾絕信。獨處一方　進
0480a13: 云。如何是人境俱不奪　濟云。王登寶殿。野老謳
0480a14: 　師乃有頌。
0480a15: 奪人不奪境緣自帶譊訛擬欲求玄旨
0480a17: 覿體無差互還應滯網羅
0480a18: 奪境不奪人尋言何處真問禪禪是妄
0480a19: 究理理非親日照寒光澹山搖翠色新
0480a20: 直饒玄會得恬似眼中塵
0480a21: 人境兩俱奪從來正令行不論佛與祖
0480a22: 那說聖凡情擬犯吹毛退傷值木盲
0480a23: 進前求妙會特地打精靈
0480a24: 人境俱不奪思量意不偏主賓言不異
0480b01: 問答理俱全踏破澄潭月穿開碧落天
0480b02: 不能明妙用淪溺在無緣
0480b03: 師頌三十八首
0480b04: 初祖熊耳峰
0480b05: 閑佩毗盧印人天末位尊寶航橫鳳浦
0480b06: 金錫挂龍門去後梁王感來光魏主恩
0480b07: 山隻履半偈動乾坤
0480b08: 二祖漳川鳳
0480b09: 別嗣神州祖聯燈又一迴密傳三祖印
0480b10: 還夢五侯街玄字乾坤太慈天日月開
0480b11: 逆流漳浦上天感泣雲雷
0480b12: 三祖山谷麟
0480b13: 北齊傳得印獨步出人間祖地江河闊
0480b14: 隨天日月閑妙音流四海瑞氣溢三山
0480b15: 一句南來信清風撼雪關
0480b16: 四祖雙松
0480b17: 翠合雞山樹祖岫松凝霜分五葉
0480b18: 含雪振雙月金河內珠添玉鏡中
0480b19: 颼傳細離天下播真宗
0480b20: 五祖東山月
0480b21: 東山分祖印空際月成輪碧眼風光翠
0480b22: 黃梅樹色春九枝添瑞一葉拂祥麟
0480b23: 別得金僊記曹谿豁第五人
0480b24: 六祖曹谿寶
0480c01: 南得黃梅意曹谿記法泉三衣兼祖印
0480c02: 一盡師傳慈月光千海玄河注百川
0480c03: 神洲十二代法眼繼相傳
0480c04: 毗盧印
0480c05: 天中慈月三指外懸河萬派深
0480c06: 仙舸獨遊華藏海無邊川澤喜歸心
0480c07: 熊耳巖
0480c08: 熊耳宗師葬洛陽龍城天子位千行
0480c09: 迴擔隻履山上驚殺梁王與魏王
0480c10: 馬祖麟
0480c11: 麟眠法苑分千葉馬踏曹谿迸萬泉
0480c12: 古佛傳中親授記月轉碾破海中天
0480c13: 百丈松
0480c14: 百丈和霜嶺上松蛇盤性瘦如龍
0480c15: 下堂索著稱名字不會師心一萬重
0480c16: 臨濟龍
0480c17: 龍控懸河海月秋煙霞風雨一時
0480c18: 波濤急急人難會截斷千江水不流
0480c19: 龍潭月
0480c20: 祖派波瀾半偈玄曹谿舟棹接風煙
0480c21: 一轉海底龍潭月碾破雞山雪嶺前
0480c22: 雙林桂
0480c23: 身受龍華三會主搥開鳳閣九重城
0481a01: 藥山刀
0481a02: 藥岫龍泉照瞻清乾坤宗匠盡流行
0481a03: 格高一句難分出驀就雲巖谷口明
0481a04: 丹霞日
0481a05: 一片丹霞見石頭麒麟雙鳳況難傳
0481a06: 鋒欲說宗門印哽得師心掩耳休
0481a07: 鳥窠柏樹居
0481a08: 白鳳霞控鳥窠驪龍珠耀祖山河
0481a09: 當初捻起布毛意體用毗盧些子多
0481a10: 石鞏弓
0481a11: 龍雕弓祖佛威霜鋒雷電急難追
0481a12: 當初金鏃前過由未重玄多許為
0481a13: 歸宗石
0481a14: 雪彩霜威馬祖風虎降高格氣如龍
0481a15: 誰人會得歸宗路一鏃三關海內通
0481a16: 大梅霜
0481a17: 虎見蘿透洞門心中古佛震乾坤
0481a18: 龍泉截斷麒麟角撼得毗盧海月昏
0481a19: 灌谿水
0481a20: 一派曹源與灌谿龍行風雨動雲霓
0481a21: 後機箭筈波瀾急撼得毗盧海岳低
0481a22: 天皇竹
0481a23: 龍吟鳳彩震乾坤熊耳雞山海內聞
0481a24: 一片雪霜三島外虎心半偈灑風雲
0481b01: 牛頭雪
0481b02: 六葉牛頭別栽五天熊耳縱雲雷
0481b03: 須知四祖垂機接百鳥銜華更不來
0481b04: 五泄泉
0481b05: 發意當初問石頭江河心濆渺分流
0481b06: 喚迴指出毗盧印便得如山萬事休
0481b07: 魯祖巖
0481b08: 虎徑龍泉遶行巖鳳棲霜倚和杉
0481b10: 汾州玉
0481b11: 龍宮鹿苑百川通八藏三乘在掌中
0481b12: 是江西逢馬祖迴頭踏轉大空
0481b13: 山松
0481b14: 嶺松蘿五葉雲毗盧天外別為秦
0481b15: 驪龍踏落空月木馬重嘶雨露新
0481b16: 關南
0481b17: 錫撼風霜虎豹愁楚王城裡倒騎牛
0481b18: 騰騰盡喝關南聲壓雲雷動九疇
0481b19: 韻山壁
0481b20: 熊耳雞山五印玄蛇盤鳳口九瓟泉
0481b21: 紫霄上一輪月照破曹谿半夜圓
0481b22: 南嶽讓禪師鳳
0481b23: 別沐曹谿水棲衡嶽萬重有心傳五葉
0481b24: 無意據千洞爭藏翼巖雞息瘦容
0481c01: 一聲乾象外海內繼真風
0481c02: 吉州鯉
0481c03: 五天慈雨細師得潤禪林碧眼千燈印
0481c04: 清源一派心有涯來敻遠無底更深沉
0481c05: 別嗣曹谿後眾人仰德音
0481c06: 南泉竹
0481c07: 根蔕欲何尋孤奇眾林鳳來敲節目
0481c08: 龍去曉知音撼雪精神別吟風體物深
0481c09: 平常靄裡動轉振心
0481c10: 石頭松
0481c11: 出石雄委樛林況莫同翠含靄外
0481c12: 閏布雪霜中影撼千谿月聲聯五葉風
0481c13: 妙音傳藥嶠天下定真宗
0481c14: 夾山雷
0481c15: 澧水風濤急參差海嶽摧浪中澄得月
0481c16: 天外振驚雷龍領珠難取谿巖寶易栽
0481c17: 接人機路險寰海更誰偕
0481c18: 洞山泉
0481c19: 深沉分派異方外一輪孤海底清天鏡
0481c20: 潭中碧眼珠千重排雪岸半偈徹壺
0481c21: 遞印宗門後人天作楷模
0481c22: 趙州關
0481c23: 孤峻南泉派師機已巳得閑三衣傳祖域
0481c24: 一句動人眾幽谷珠光異藍田玉彩班
0482a01: 未明根下蔕難過趙州關
0482a02: 雲居月
0482a03: 素容空界外廓落無邊玉鏡同千域
0482a04: 金輪五天霜凝熊耳印冰浩鷲玄
0482a05: 不是龍居月難光洞上泉
0482a06: 都頌
0482a07: 儂家住處實堪隈吞炭藏身幾萬迴
0482a08: 不觸波瀾招慶月動人雲雨山雷
0482a09: 桐庵主師在庵中坐。僧到庵前便去　師云。闍梨
0482a10: 　僧迴首便喝　師良久　僧云。死者漢也　師
0482a11: 便打　僧無語　師呵呵大笑。僧見師。問。桐庵
0482a12: 主在什麼處　師便打　僧云。者箇師僧得恁麼造
0482a13: 次　師云。適問箇什麼　僧垂手立　師云。者箇
0482a14: 是闍梨造次　僧喝。便出去　師云。汝恁麼。迷一
0482a15: 切人在。僧問庵主。在者裡忽遇大蟲來時作麼生
0482a16: 　師便作大蟲吼　僧作怕勢　師呵呵大笑　僧
0482a17: 云。者賊　師云。爭奈我何。僧上山參師　師見云。
0482a18: 作箇什麼　僧云。特來相訪　師便打　僧把住云。
0482a19: 且莫行麤　師拓開。便歸庵　僧云。者山鬼　師云。
0482a20: 什麼處得者師僧　僧云。爭奈公案何　師便打。
0482a21: 　僧大笑而去。僧上來。被庵主捉住云。殺人。殺人
0482a22: 　僧拓開云。作什麼　師云。誰　僧便喝　師便打
0482a23: 　僧云。且待。且待　師大笑。
0482a24: 師作草鞋次。僧後面來。作大蟲吼　師便喝　僧云。
0482b01: 且不妨作草鞋　師云。闍梨　僧喝　師云。山僧
0482b02: 招得。
0482b03: 有一老人入山參師　師云。住在什麼處　老人不
0482b04: 語　師云。善能對機　老人地上拈一枝草示師。
0482b05: 　師便喝　老人禮拜　師便歸庵　老人云。與麼疑
0482b06: 殺一切人在。
0482b07: 僧看庵主。元是同參問師。還記得昔時行事麼　師云。
0482b08: 不記得　僧云。自從分襟後。住來多少時也　師云。
0482b09: 也是昔時事　僧云。何不道。住持事煩　師云。昔時
0482b10: 猶在　僧云。比來相訪。珍重便去　師云。從來疑著。
0482b11: 僧見庵主便喝　師云。驚殺人　僧云。大蟲耶　師
0482b12: 便喝　僧便走　師將棒趁　僧作亞槍勢　師拄
0482b13: 棒而立　僧云。敗也　師云。放二十。
0482b14: 僧見庵主。云。特來相訪　師不顧　僧近前相看。
0482b15: 　師便打　僧云。大陣當前。乞師善巧　師又打　僧
0482b16: 云。罕逢作者　師云。汝從什麼處來　僧云。特來相
0482b17: 訪　師云。罕遇知音。
0482b18: 杉洋庵主師在庵內坐。有僧到庵前。叉手而立　師
0482b19: 云。阿誰　僧云。杉洋庵主　師云。我是　僧便喝
0482b20: 　師云。噓。噓　僧云。猶要棒喫在　師便打。有僧問
0482b21: 云。久響杉洋。到來為什麼不見　師云。黑似漆　僧
0482b22: 以手指　師云。親到杉洋。有僧來庵前共師坐
0482b23: 　僧云。庵主得箇什麼道理。便住此山　師云。也欲
0482b24: 通消息。恐遭人撿點　僧大笑而出　師云。今日大
0482c01: 賺。
0482c02: 師在庵前坐禪。有僧近前。便打師一掌　師便歸庵
0482c03: 　其僧坐　師出來　僧云。猛虎當前。誰人敢
0482c04: 敵　師便打　僧云。苦。苦。僧問庵主。境界當前。如
0482c05: 何支遣　師喝云。者妖怪　僧云。今日被迷一上。不
0482c06: 同小小　師云。賴是深山無人見　僧云。知即得。
0482c07: 　師呵呵大笑。
0482c08: 虎谿庵主師見僧入門。師便喝　僧默然　師便打
0482c09: 　僧又喝　師云。好箇草賊。僧問。庵主在者裏多
0482c10: 少年也　師云。秖秪見冬凋夏長。年代總不記得　僧
0482c11: 云。大妙記不得　師云。汝道我在者裏得多少年也
0482c12: 　僧云。冬凋夏長　師云。市裏虎。僧問。莫是虎
0482c13: 谿庵主麼　師云。不是　僧云。為什麼不是　師云。
0482c14: 對面不相識　僧云。聯殺人　師云。適來問箇什麼
0482c15: 　僧喝。有僧來相看　師見總不顧　僧云。知道
0482c16: 庵主有此機鋒　師彈指一下　僧云。是何宗旨。
0482c17: 　師便打　僧云。知道今日落他便宜　師云。猶要棒
0482c18: 喫在。僧問。庵主是什麼處人　師云。隴西人　僧
0482c19: 云。承聞隴西出鸚鵡。是否　師作鸚聲　僧云。好箇
0482c20: 鸚鵡　師便打。僧來訪師　師見云。何處來　僧
0482c21: 便喝　師云。作家　僧良久　師云。死者漢也。
0482c22: 　僧便出去　師云。猶動在。僧見師坐　僧近前云。
0482c23: 不審庵主　師云。是誰　僧便喝　師云。得恁麼無
0482c24: 賓主　僧云。猶要第二喝在　師便喝。
0483a01: 覆盆庵主師在庵內坐。有僧從山下哭上來。師閑
0483a02: 門　僧於壁上畫一圓相了。門外而立　師從後門
0483a03: 出。從山下哭上來　僧喝云。猶作者箇去就在
0483a04: 　師搥云。可惜先師一場埋沒　僧云。苦。苦　師云。
0483a05: 庵主被謾。師問僧。什麼處來　僧云。覆盆山下來
0483a06: 　師云。還見庵主麼　僧喝　師便打　僧云。作什
0483a07: 麼　師住棒　僧擬議　師又打。僧問。久響覆盆。
0483a08: 山阿那箇是　師便指　僧隨手看　師打一掌
0483a09: 　僧云。作家　師良久　僧打師一掌　師近前捉。
0483a10: 　僧便走　師拍手大笑。
0483a11: 定上座師到臨濟。問。如何是祖師西來意　濟下禪
0483a12: 掫住　師擬議　濟便掌。師因此大悟。師離臨
0483a13: 濟。向南行。路上逢著巖頭．雪．欽山三人。巖頭便
0483a14: 問。上座什麼處來　師云。臨濟來　巖云。和尚萬福
0483a15: 　師云。和尚順世也　巖云。某甲三人特去禮拜。自
0483a16: 恨福薄不見得他。望上座慈悲。和尚因緣舉一兩則
0483a17: 　師舉。臨濟上堂垂示。赤肉團上有無位真人。常從
0483a18: 汝等諸人面門出入。未證據者看　時有僧問。如何
0483a19: 是無位真人　濟下禪把住　僧擬議　濟云。無
0483a20: 位真人是什麼乾屎橛。拓開。便歸方丈。欽山云。何
0483a21: 不道。赤肉團上非無位真人　師便摛住云。無位真
0483a22: 人與非無住真人。相去多少。速道。速道　欽山被摛。
0483a23: 面青面黃。語之不得　巖頭．雪云。者箇新戒不識
0483a24: 好惡。觸上座。且望慈悲　師云。不是者兩箇老凍
0483b01: 齈。殺者尿子。師在鎮府齋。迴到橋上。逢三人
0483b02: 座主。一人問。如何是禪河深處須窮底　師摛住。擬
0483b03: 拋向橋下　二座主近前云。莫怪觸上座。且望慈
0483b04: 悲　師云。不是看者兩箇座主。從教窮底。
0483b05: 上座師離臨濟。南行參見德山　德山纔見。作
0483b06: 抽坐具勢　師云。者箇即且置。心境一如底人來。共
0483b07: 他說箇什麼即得免被諸方撿責　德云。猶教昔日
0483b08: 三步。別作箇主人翁來　師便喝　德山不語　師
0483b09: 云。塞者老野狐咽喉。鴻山聞舉。云。上座雖得
0483b10: 便宜。爭奈掩耳偷鈴。師到百丈。百丈云。有事相借
0483b11: 問。得麼　師云。幸自非言。何須　百丈云。收得
0483b12: 安南。又憂塞北　師擘開云。與麼不與麼　丈云。
0483b13: 要且難構。要且難構　師云。知即得。知即得。仰山
0483b14: 聞舉。云。若有人知得此二人落處。不好奇特。若辨不
0483b15: 得。大似日中迷路。
0483b16: 
0483b17: 天聖廣燈錄卷第十三
