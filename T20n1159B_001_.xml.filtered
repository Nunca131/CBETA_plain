0655b01: 
0655b02: No. 1159B
0655b03: 【原】東寺三密藏古寫本佛說地藏菩薩陀羅尼經
0655b04: 
0655b05: 如是我聞。一時佛在佉羅提耶山牟尼仙所
0655b06: 住之處。與大比丘眾俱無量無數聲聞大眾。
0655b07: 菩薩摩訶薩無量無邊不可稱計。說月藏訖。
0655b08: 爾時南方有大香雲雨。大香雨。大華雲雨。大
0655b09: 華雨。無量瓔珞雲雨。種種瓔珞雨。大衣雲
0655b10: 雨。大衣雨。於佉羅提耶山牟尼仙所住之處。
0655b11: 是諸大雨皆悉遍滿。大陰雲雨而香華衣服
0655b12: 瓔珞亦說種種無量法音。如是次第乃至廣
0655b13: 說。三歸聲。持戒聲。忍辱聲。精進聲。禪定聲。
0655b14: 具足智慧降伏四魔聲。名稱普聞遍滿三界
0655b15: 聲。念定總持聲。空無相無願聲。離欲聲。色如
0655b16: 聚沫聲。受如水泡聲。想如熱炎聲。行如
0655b17: 芭蕉聲。識如幻聲。無常苦空無我之聲。慚愧
0655b18: 聲。念處聲。慈悲喜捨聲。證諸法聲。涅槃無窟
0655b19: 宅聲。三乘聲。轉法輪聲。成就眾生聲。度三惡
0655b20: 道聲。六波羅蜜聲。善巧方便乃至具足十地
0655b21: 聲。遊戲神通聲。遊戲無上大乘聲。阿鞞跋致
0655b22: 聲。無生法忍聲。入佛海聲。諸來眾悉見種種
0655b23: 雨。亦聞無量諸法音聲。隨意衣服嚴飾之聲。
0655b24: 又復皆悉見其兩手有如意珠雨如意寶。其
0655b25: 如意寶各出光明。如是光中皆見十方恒沙
0655b26: 世界一切諸佛。是諸佛所各有菩薩而自圍
0655b27: 遶。其光明中盡見十方諸佛世界。若有病者。
0655b28: 蒙光觸身眾病除愈。一切繫縛及應死者。光
0655b29: 觸身故皆得解脫。若身行惡口行惡意行惡。
0655c01: 光觸身時悉除三惡。若諸飢渴眾生蒙光觸
0655c02: 身亦皆飽滿。種種擿罰身受苦切。乏少衣服
0655c03: 嚴飾瓔珞種種之物。蒙光觸身隨所憶念悉
0655c04: 得滿足。若有殺生偷盜邪婬妄言綺語兩舌
0655c05: 惡口罵詈蒙光觸身。如是等惡皆悉得除。
0655c06: 諸眾生有求不得苦。蒙光觸身皆悉受樂。
0655c07: 光明清淨悉無翳障。風雲塵霧及諸穢苦惱
0655c08: 辛酸。不善音聲乃至怖畏惡觸皆得除滅。遠
0655c09: 離諸惡。一切邪偽諂曲亦皆無餘。一切惡欲
0655c10: 悉得棄捨。諸妙勝樂一切皆集。爾時眾會皆
0655c11: 悉堅固難動。不動如地。心無去來不可毀壞。
0655c12: 如是大眾得未曾有。以何因緣我等身體今
0655c13: 皆大重不能自勝。當於爾時有一帝釋。名
0655c14: 曰淨有。於大眾中不遠而坐。於是淨有即從
0655c15: 座起。而整衣服右膝著地。合掌向佛以偈聞
0655c16: 曰。
0655c17: 實語實見者實住牟尼尊
0655c18: 久住於法行唯願演說法
0655c19: 佛為實因緣能滅眾生苦
0655c20: 何故於此處而雨種種雨
0655c21: 大眾皆喜悅心生信安樂
0655c22: 開示諸疑惑令住於大乘
0655c23: 身難動如地及一切人天
0655c24: 皆見如是相大眾悉有疑
0655c25: 兩手各皆出摩尼寶光明
0655c26: 一切諸衣鬘雜飾嚴身具
0655c27: 十方之福田離一切過惡
0655c28: 眾苦得休息皆因緣救世
0655c29: 一切諸天人無能說因緣
0656a01: 是誰神通力而來至此處
0656a02: 為佛諸菩薩梵摩帝釋等
0656a03: 唯願救世說神通之因緣
0656a04: 爾時世尊告淨有帝釋言。如是如是。汝今諦
0656a05: 聽。吾當說之。是地藏菩薩摩訶薩於無量阿
0656a06: 僧祇劫。為五濁惡世成就眾生故而來至此。
0656a07: 與八十頻婆那由他百千億等大菩薩俱。悉
0656a08: 為禮拜供養恭敬故。欲見大眾集會故。欲聽
0656a09: 大眾起隨喜故。是地藏菩薩作沙門像。現神
0656a10: 通力之所變化。有如是等大莊嚴事。亦是如
0656a11: 來不可思議無量功德。亦名聲聞辟支佛正
0656a12: 法伏藏。亦名解脫智寶之大寶。亦名菩薩
0656a13: 救世之法。亦名涅槃導師商主。猶若如意寶
0656a14: 珠所求滿足。亦如寶一切商人。亦如大地
0656a15: 能生善根。亦是涅槃求法神器。亦是功德清
0656a16: 淨之瓶。亦是日月照明行處。亦是黑闇幽冥
0656a17: 大炬。如月清涼煩惱熱。如無足者得如意乘。
0656a18: 如亂心者得甘露味。如羸老者遇其机杖。是
0656a19: 大福田之根本也。捨心無凝。如彼後流救苦
0656a20: 難。如起親友除結使炎之雲蓋。如淨水珠除
0656a21: 穢濁。若起嶮迴示正路。是疲極者安隱林坐。
0656a22: 是四駃流生死橋梁。亦度彼岸無上大船。是
0656a23: 三善根勝妙果報。是諸施者最上大乘。持戒
0656a24: 不動如須彌山。精進難壞猶如金剛。忍辱堅
0656a25: 固亦如大地。總持正法心無三相。禪定莊嚴
0656a26: 如妙華鬘。智慧深廣猶如大海。心無所依猶
0656a27: 如虛空。方便無染如眾華聚。處於外道如師
0656a28: 子王。遠離煩惱如犀一角。滅諸結使如洗塵
0656a29: 垢。能除臭穢如疾飄風。將護有疾如彼良醫。
0656b01: 消除眾病如妙藥王。斷除煩惱如持利劍。為
0656b02: 怖畏者作大親友。防諸怨敵如堅城塹。能除
0656b03: 其濁如清淨水。濟諸飢乏猶如茸果。亦是裸
0656b04: 者最勝衣服。與盛熱者為密雲蓋。具足如是
0656b05: 善根果報。清淨第一堅固不壞。妙色處能生
0656b06: 受樂。於大會處而生慚愧。除諸結使。禪定
0656b07: 行處乘四正懃。四攝決流忍辱大地亦如須
0656b08: 彌。總持深廣如彼大海。神足無礙自在如虛
0656b09: 空。降伏諸魔一切結習。修行正道無量禪定。
0656b10: 亦為一切種種智之洲渚。能轉無上清淨法
0656b11: 輪。地藏菩薩摩訶薩為欲來故先現此瑞。亦
0656b12: 為供養恭敬我故來至於此。佛復讚嘆地藏
0656b13: 菩薩言。汝從南方來。八十頻婆百千那由他
0656b14: 菩薩以神通力俱來至此。悉作聲聞像在如
0656b15: 來前。頂禮佛足右遶三匝。即為合掌而說偈
0656b16: 言。
0656b17: 兩足最勝大導師恒修於慈發善心
0656b18: 能生忍辱如大地解脫眾生除瞋恚
0656b19: 是足最大諸相好而能嚴飾一切界
0656b20: 能滿一切諸福田常修實語及大慈
0656b21: 能悉斷除諸受網皆能如實善安住
0656b22: 捨餘清淨諸佛國其中眾生具善根
0656b23: 本願欲度濁惡世成就一切諸眾生
0656b24: 能生堅固懃精進超過無量諸苦行
0656b25: 常修難行恐怖處超過無量諸苦行
0656b26: 布施持戒忍精進修習禪定與智慧
0656b27: 無數諸佛菩薩等聲聞大眾皆供養
0656b28: 充給飢渴病湯藥救度一切諸繫縛
0656b29: 我從本來捨身命為利眾生無貪惜
0656c01: 常為法故而捨身皮骨肉血施眾生
0656c02: 已所得樂皆悉捨有大慈悲為一切
0656c03: 於諸眾生煩惱網修行寂滅悉超度
0656c04: 開閉一切六情根常能遠離於諸欲
0656c05: 修苦無常空無我亦善觀察於世諦
0656c06: 諸苦所因愛欲本悉能乾竭諸煩惱
0656c07: 以是義故攝六情能善斷除一切愛
0656c08: 能修無量大悲門普給一切諸群生
0656c09: 我要不捨大誓願而亦不住勝菩提
0656c10: 一切眾生如如相亦見群盲受苦切
0656c11: 如是思惟為眾生便能懃修大精進
0656c12: 發超精進施戒忍修諸禪定及智惠
0656c13: 猶如其母唯一子而以慈心育養之
0656c14: 汝於眾生亦如是常能賑給於一切
0656c15: 是故汝速得菩提度脫一切無量眾
0656c16: 汝本修習菩提時誓願不捨一眾生
0656c17: 無不便住施戒忍精進禪定修智惠
0656c18: 常能於彼末世中求於無上勝菩提
0656c19: 是故救世於未劫速得無上最勝道
0656c20: 調伏惡魔夜叉等諸惡龍神及與人
0656c21: 猶如金剛斷諸結悉能安住諸聖道
0656c22: 為無量眾而授記當成菩提無上道
0656c23: 功德最勝明智者是真福田之大將
0656c24: 於無量界為救世皆覆一切諸群生
0656c25: 於十方界作福田名聲遠聞遍一切
0656c26: 是故一切諸菩薩皆悉能捨於己事
0656c27: 是汝神足而來集俱詣世尊大牟尼
0656c28: 願令如來特演說若得聞者皆歡喜
0657a01: 既聞法已懃精進常得修學菩提道
0657a02: 皆猶於海大將力當得疾近於菩提
0657a03: 未曾聞見令大集是故汝等俱來會
0657a04: 有十三億諸夜叉其為殘害食肉血
0657a05: 疾捨諸惡到於此安住最勝無上道
0657a06: 有得忍辱陀羅尼有得最妙諸禪定
0657a07: 有已獲證諸漏盡無著羅漢人中尊
0657a08: 有能善修四無量有能住於四攝法
0657a09: 有得最勝四辯辨才復有得修諸忍法
0657a10: 有得三昧首楞嚴有得虛空智惠眼
0657a11: 有得無生諸法忍皆因世尊所說法
0657a12: 悉制一切諸異學九十六種外道等
0657a13: 摧伏一切魔怨已皆是救世大將力
0657a14: 開閉地獄鬼畜生利益一切天人眾
0657a15: 是故真實諸眾生而皆來集佛神力
0657a16: 飢飾疾疫刀兵劫悉於今日而消滅
0657a17: 若自盲冥失正道此諸眾生令解脫
0657a18: 無量煩惱狂亂者皆悉安置寂滅道
0657a19: 令眾悉能捨已業為禮如來故至此
0657a20: 無量世界億佛土皆是救世之所住
0657a21: 名聞十方稱無量我等聞已故至此
0657a22: 一切種智功德海得聞如是真實相
0657a23: 度脫一切諸眾生我令歡喜故敬禮
0657a24: 而於百千億萬劫常懃修習種種施
0657a25: 我今當學發弘誓我今來此佛神足
0657a26: 我當修學處濁世能到第一勝菩提
0657a27: 爾時地藏菩薩摩訶薩以若于種天華香華瓔
0657a28: 珞而散佛上。所散之華變成寶蓋。是時地藏
0657a29: 菩薩在佛前坐。諦聽受經。諸來會眾見地藏
0657b01: 菩薩生希有想。以種種香華瓔珞繒蓋幢幡
0657b02: 及諸衣服。以散地藏菩薩上。作如是言。我
0657b03: 等快得善利。佛神力故得見如是諸大丈夫。
0657b04: 禮敬問訊。
0657b05: 爾時復有渴仰菩薩摩訶薩。從座而起。整其
0657b06: 衣服右膝著地。合掌向佛白佛言。世尊此善
0657b07: 男子從何佛國而來至此。修何善根能作如
0657b08: 是種種讚嘆說佛功德。我從昔來未曾聞見。
0657b09: 爾時世尊告渴仰菩薩。止止大士。不須是
0657b10: 聞一切大眾及諸天人。除佛如來無有能知。
0657b11: 此善男子功德數量。如來今日必當顯說。
0657b12: 但諸天人愚闇自弊。是族性子成就不可思
0657b13: 議功德首楞嚴三昧。入如來行處得無生法
0657b14: 忍。於諸佛法而得自在。入深法忍已度一
0657b15: 切智海。此善男子遊戲。以師子光三昧登一
0657b16: 切智山須彌之頂。摧伏異學成就眾生。在所
0657b17: 佛國悉皆止住。隨諸佛國入智三昧。以是三
0657b18: 昧力故。令一切國土眾生見諸菩薩。隨諸佛
0657b19: 國入智樂三昧。於彼國土所有供養佛。隨諸
0657b20: 佛國入清淨樂三昧。入是三昧悉見諸欲一
0657b21: 切過悉。而於心相清淨無染。隨諸佛土入慚
0657b22: 愧三昧。而於彼國令諸眾生悉得慚愧遠離
0657b23: 諸惡無有愚闇。隨諸佛國入水三昧。亦能
0657b24: 令彼一切眾生悉入是定。令諸眾生得宿命
0657b25: 智。能先世死此生彼。善於禪定。隨諸國土
0657b26: 入無憂明三昧。亦能令彼一切眾生悉離憂
0657b27: 愁。於諸佛國入神通三昧。亦能令彼一切
0657b28: 眾生皆入神通三昧。隨佛國土入智明三昧。
0657b29: 亦能令彼一切眾生悉離愚癡。便見十方一
0657c01: 切佛國。隨諸佛國入佛炬三昧。亦能令彼
0657c02: 一切眾生皆歸依三寶。隨諸佛國入金剛光
0657c03: 三昧。入是三昧已。亦能令彼一切諸佛國
0657c04: 土。鐵圍山鐵國圍。乃至須彌山王。一切
0657c05: 澗溝壑皆悉盡現。地平如掌。能令一切
0657c06: 諸惡毒蛇及以蠱道皆悉消滅。隨諸佛國入
0657c07: 智力降伏三昧。亦能令彼魔及魔眷屬皆悉
0657c08: 驚怖歸依三寶。隨諸佛國入電光三昧。亦
0657c09: 能令彼一切眾生離後世怖得法安慰。隨諸
0657c10: 佛國入昧樂三昧。亦能令彼一切眾生隨其
0657c11: 所念飲食悉得充足。隨諸佛國入精氣悅樂
0657c12: 三昧。亦能令彼一切眾生得堅牢身離諸病
0657c13: 苦。隨諸佛國入樂具三昧。亦能令彼一切眾
0657c14: 生。悉得狀敷臥具衣服瓔珞無所乏少。病醫
0657c15: 藥身皆端正。隨諸佛國入無諍智三昧。亦
0657c16: 能令彼一切眾生身皆長莊端嚴殊大。遠離
0657c17: 一切怨憎繫縛。皆悉受樂。皆如布施持戒
0657c18: 忍辱精進禪定。心無散亂具足智惠深入法
0657c19: 相。隨諸佛國入無憂怖三昧。而能於彼一切
0657c20: 眾生皆得歡樂心離憂怖。隨諸佛國入光樂
0657c21: 三昧。於彼佛國一切眾生得無礙智離於事
0657c22: 務。隨諸佛國入善住金剛三昧。亦能令彼
0657c23: 一切眾生得諸根具足悉不缺壞。隨諸佛國
0657c24: 入觀幢三昧。亦能令彼一切眾生皆悉厭離
0657c25: 棄捨諸惡護持十善上生天道。隨諸佛國深
0657c26: 入大慈音聲三昧。亦能令彼一切眾生各相
0657c27: 哀愍皆起慈心。得無畏心得無惱心等心更
0657c28: 相悲念。隨諸佛國入集福處三昧。亦能令彼
0657c29: 一切眾生得離諍。疾病飢饉非時風雨飲
0657c30: 食苦惱辛酸等味皆悉消滅。是地藏菩薩所
0658a01: 至佛土入海電三昧。隨所至國一切皆悉變
0658a02: 成寶地。離諸穢惡衣樹。瓔珞樹華樹嚴飾
0658a03: 佛界。於晨朝時入恒河沙世界三昧。為成就
0658a04: 眾生故從禪定起。令無量無邊諸佛世界。於
0658a05: 五濁惡世成就眾生。悉無餘有佛世界刀兵
0658a06: 起時。此族姓子以晨朝時入三昧力故。刀兵
0658a07: 鉀杖悉皆消滅。隨諸佛土有疾疫劫起害諸
0658a08: 眾生。亦令疾疫自然消滅。隨諸佛土若有飢
0658a09: 饉起。令彼飢饉亦盡消滅悉得充滿。此族姓
0658a10: 子以是三昧威神力故。能令成就一切眾生。
0658a11: 地藏菩薩以不思議功德成就眾生。於過去
0658a12: 無量恒河沙諸佛所。發大悲堅固誓願。皆悉
0658a13: 成就一切眾生。莊嚴勢力猶如電震。於一食
0658a14: 頃而能成就無量億等那由他人具足善根。
0658a15: 若有眾生為無量種種諸苦所惱飢渴切逼。
0658a16: 有稱地藏菩薩名者。悉能令彼飲食充足滅
0658a17: 諸苦惱。置涅槃道皆得快樂。若有眾生乏
0658a18: 少衣服寶冠瓔珞病瘦醫藥種種眾具。若稱
0658a19: 地藏菩薩名者。隨其所欲皆令充具足。安
0658a20: 住涅槃道得第一樂。若有眾生離喜樂心而
0658a21: 與不喜樂集會者。若稱地藏菩薩名者。一
0658a22: 切樂具盡皆歸之。所不者亦悉遠離。是
0658a23: 意所樂者能令皆得安住涅槃得第一樂。若
0658a24: 有眾生身心受苦眾病所持。能稱地藏菩薩
0658a25: 名號。身心苦惱皆悉除愈。安置涅槃得第一
0658a26: 樂。若諸眾生惡心相向。能稱地藏菩薩名號
0658a27: 一心歸依者。令彼眾生柔和忍辱更相慚愧。
0658a28: 慈心懺悔安住涅槃。若諸眾生繫閉牢獄枷
0658a29: 鎖其身具受眾苦。能稱地藏菩薩名號一心
0658b01: 歸依者。令諸眾生皆得解脫自在無礙乃至
0658b02: 應被繫縛因執鞭杖。能稱地藏菩薩名號一
0658b03: 心歸依者。亦復如是皆得解脫。安住涅槃得
0658b04: 第一樂。若有眾生諸根不具。疲極懈怠顛狂
0658b05: 放逸忘失本心。貪欲瞋恚愚癡嫉慳怖邪
0658b06: 疑憍慢眠睡等惡皆悉熾盛。能稱地藏菩薩
0658b07: 名號一心歸依者。如是眾苦皆令解脫。安
0658b08: 住涅槃得第一樂。若有眾生為大水濁流猛
0658b09: 火所所焚。或隧高巖投身山嶮。或墮樹木及
0658b10: 諸屋舍而身巔覆。有如是等無量怖畏。稱地
0658b11: 藏菩薩名號一心歸依者。有如是等怖畏之
0658b12: 事悉令解脫。安住涅槃得第一樂。若有眾生
0658b13: 為諸毒蛇種種禽獸之所螫者。或被種種毒
0658b14: 藥所中。能稱地藏菩薩名號一心歸依者。是
0658b15: 諸怖畏悉得解脫。若有眾生為阿波魔羅奄
0658b16: 弊傷害。若一日二日三日乃至七日。能令心
0658b17: 狂心亂心戰心調心顛倒乃至失心。能稱地
0658b18: 藏菩薩名號一心歸依者。如是族姓男女於
0658b19: 諸怖畏悉皆得解脫。安住涅槃得第一樂。
0658b20: 若有眾生為諸羅剎惡鬼所捉。鳩槃荼所捉。
0658b21: 富單那所捉。迦吒富單所捉。師子虎狼惡毒
0658b22: 蠱道。或為軍陣戰怨賊圍遶。臨敵懼無貪
0658b23: 生求樂。能稱地藏菩薩名號一心歸依者。如
0658b24: 是族姓子男女速離眾苦悉除患難。安住涅
0658b25: 槃得第一樂。若有眾生。為多聞為信為戒為
0658b26: 施為禪定。為神通為解脫。為色聲香味觸。為
0658b27: 諸功德。為工巧華樹木敷具。為增益財利。
0658b28: 為諸醫藥房舍屋宅。為使水雨順時。為得涼
0658b29: 風。為求男女妻子方便修福。為除寒熱。令得
0658c01: 正念。求如是等種種因緣。能稱地藏菩薩名
0658c02: 號一心歸依者。此善男子威德力故。悉能稱
0658c03: 彼無量眾生功德所願。譬如下種於彼荒田。
0658c04: 能稱地藏菩薩名號一心歸依者。皆悉變成
0658c05: 微妙勝。何以故。此善男子以過去無量阿
0658c06: 僧祇不可數劫。如來之前發堅誓願猶如大
0658c07: 地。令一切眾生皆悉受用。是善男子功德力
0658c08: 故。能令善根莖枝葉乃至華皆悉潤澤增
0658c09: 長成就。若有眾生造作諸惡十不善業。能
0658c10: 稱地藏菩薩名號一心歸依者。一切結使煩
0658c11: 惱消滅。遠離十惡成就十善。於諸眾生起慈
0658c12: 悲心與利益心。是善男子以精進力。於一食
0658c13: 頃。無量阿僧祇諸佛世界。於一一佛國。以一
0658c14: 食頃。度脫無量恒河沙阿僧祇眾生。以是相
0658c15: 貌令脫諸惡。皆悉成就不思議功德。此善男
0658c16: 子以是堅固誓力。能令成就一切眾生。如是
0658c17: 族姓子或作梵天身成就眾生。或作自在天
0658c18: 大自在天摩醯首羅天。或作欲界他化自在
0658c19: 天。化樂天兜率陀天炎摩天。帝釋身四天王
0658c20: 天身。或作菩薩身。或作辟支佛身作聲聞身。
0658c21: 或作轉輪聖王婆羅門剎利毘舍首陀等身。
0658c22: 或作男身女身。或作童男童女身。或作乾闥
0658c23: 婆緊那羅摩羅伽天龍夜叉身。或作羅剎
0658c24: 身。或作鳩槃荼身。或作毘舍闍身。或作富
0658c25: 單那身。或作師子身。或作虎狼身。或作鳩身
0658c26: 馬身。或作水牛身。或作種種鳥身。或作閻羅
0658c27: 王身。或作地獄卒身。或作地獄身。為諸眾
0658c28: 生種種說法。隨眾生顯示三乘。皆悉令作不
0658c29: 退轉地。此善男子成就如是不思議功德伏
0659a01: 藏。以解脫寶而自莊嚴。亦是菩薩諸法之母。
0659a02: 向大涅槃無上商主。善男子彌勒文殊觀世
0659a03: 音普賢等而為上首。如是等恒河沙諸大菩
0659a04: 薩。若人於百劫中禮敬供養欲求所願。不如
0659a05: 於一食頃禮拜供養地藏菩薩。功德甚多所
0659a06: 願速得悉皆滿足。何以故。此地藏菩薩於一
0659a07: 切眾生能大饒益為如意寶故。此族姓子若
0659a08: 欲成就眾生故能發堅固大悲伏藏。令滿一
0659a09: 切眾生心願。是故善男子善女人。應當供養
0659a10: 地藏菩薩。時會大眾十方來者。菩薩摩訶薩
0659a11: 及諸聲聞。一切天人夜叉乾闥婆等。從座而
0659a12: 起隨力供養。或以金銀等。以敬彼地藏菩薩
0659a13: 上。或以種種寶華衣服摩尼寶珠及華鬘珠
0659a14: 瓔珞金縷幡蓋。以散地藏菩薩上。復以無量
0659a15: 音樂種種讚頌供養地藏菩薩。爾時地藏菩
0659a16: 薩摩訶薩復以此供施修伽陀即說偈言。
0659a17: 天人龍神所供養十方菩薩皆來集
0659a18: 聞有救世大功德願佛受我最勝供
0659a19: 爾時地藏菩薩摩訶薩說是偈已頂禮佛足。
0659a20: 於是世尊復說偈言。
0659a21: 欲起堅固淨智者能滅眾生諸煩惱
0659a22: 令眾得樂如寶手能斷結納如金剛
0659a23: 汝起大悲諸精進以是供養最勝尊
0659a24: 其心如海救一切度諸眾生苦彼岸
0659a25: 爾時地藏菩薩摩訶薩作禮而起白佛言。世
0659a26: 尊我當濟度此四天下。增長比丘比丘尼優
0659a27: 婆塞優波夷。增長壽命。護念增長壽命。身
0659a28: 無病疾。增長色力。增長名稱。增長資業。增長
0659a29: 親友。增長眷屬。增長信戒。增長多聞。增長於
0659b01: 施。增長忍辱。增長方便。增長學意及諸聖諦。
0659b02: 增長人於大乘一切延道。增長照明真實法
0659b03: 相。增長成就一切眾生。增長發大慈悲喜捨。
0659b04: 增長無量一切淨法。增長妙稱名聞三界。增
0659b05: 長法雨潤三有流。增長大地一切物味。增長
0659b06: 眾生所有善業。增長法氣無數福行。增長智
0659b07: 惠皆悉照明。增長六波羅蜜所行之道。增長
0659b08: 五眼通達無礙。增長灌頂。增長涅槃。增長威
0659b09: 德照明一切未曾有法。眾德究竟記術
0659b10: 陀羅尼章句。我於過去恒河沙佛所。皆悉受
0659b11: 持如是等。增長白淨具足之法。增長種子
0659b12: 根莖華一切藥穀。增長雲雨地水火風。增
0659b13: 長福樂。增長財物。增長無量最勝果報。增
0659b14: 長基業。此利益能除一切苦惱繫縛。即說
0659b15: 曰。
0659b16: 閻浮一閻閻浮二阿舍閻浮三婆迦囉閻浮四菴
0659b17: 婆閻浮五毘羅閻浮六婆闍羅閻浮七阿盧伽
0659b18: 閻浮八達摩閻浮九婆吒摩閻浮十婆帝耶尼
0659b19: 梨阿羅閻浮十一鞞婆婆盧伽反摩閻浮十二憂
0659b20: 婆舍摩閻浮十三憂波舍摩閻浮十四那那那閻
0659b21: 浮十五闍那婆牟致囉那閻浮十六毘尸梨夜那
0659b22: 閻浮十七奢多婆閻浮十八婆遮修摩醯利
0659b23: 十九陀彌二十縣彌二十一遮迦囉斯二十二遮迦摩
0659b24: 私梨二十三差利二十四奚疑二十五迦囉婆婆婆啼二十六
0659b25: 阿梨波囉鞞二十七婆遮囉婆陀彌二十八囉遮陀彌
0659b26: 二十九波囉遮遮遮醯梨三十摩梨三十一伊迦他他
0659b27: 企三十二他丘樓三十三闥梨三十四舍梨三十五彌梨三十
0659b28: 六摩板三十七多板三十八鳩梨三十九彌梨四十鴦久
0659c01: 之多毘四十一頞梨四十二柢梨四十三波囉柢梨四十四
0659c02: 叉吒苦婆梨四十五真祇真四十六真求梨四十七休樓
0659c03: 休樓休樓四十八鳩流兜彌梨四十九彌梨板五十婆
0659c04: 荼婆可羅五十一梨五十二嚧嚧樓五十三婆
0659c05: 婆闍毘五十四輪檀彌五十五私婆呵五十六摩訶復陀
0659c06: 迦樓沙毘輪檀彌彌私婆呵五十七迦樓沙羅波
0659c07: 毘輪檀彌私婆呵五十八迦樓沙烏闍毘揄檀彌
0659c08: 私婆呵五十九薩婆呵奢婆利富羅檀彌私婆呵
0659c09: 六十薩婆婆斯耶三波陀彌彌私波呵六十一薩
0659c10: 婆多他多阿底私婆呵六十二薩婆菩提薩埵
0659c11: 阿底阿元地底私婆呵六十三
0659c12: 世尊今所說是未曾有威德照明。是眾德
0659c13: 本。記章句陀羅尼神。我於過去恒河沙
0659c14: 諸佛所受持是。增長一切白淨之法。增長
0659c15: 諸善根莖枝葉華藥雨澤地水火風。增
0659c16: 長喜樂。增長財物。增長勝妙。增長產業。此
0659c17: 威力善能繫縛亦名善解。世尊說此陀羅尼
0659c18: 。與四天下聲聞弟子比丘比丘尼優婆塞
0659c19: 優婆夷皆悉護念。增長財物一切產業。增長
0659c20: 佛法能令流布。廣大無量三界受樂。
0659c21: 爾時地藏菩薩廣說如是大記經。時佉羅
0659c22: 提耶山六種震動。一切音聲樂不鼓自鳴。雨
0659c23: 眾寶華。一切大眾皆悉戰慓生希有想。
0659c24: 爾時阿難從座而起。偏袒右肩叉手合掌。而
0659c25: 白佛言。世尊此法之惡當名何經。云何受持。
0659c26: 云何修行。佛告阿難。此經名為地藏菩薩誓
0659c27: 願度諸眾生。如是受持。復名大方廣。如是受
0659c28: 持。亦名師子光三昧。亦名隨諸佛土入慚愧
0660a01: 三昧。如是受持。亦名陀羅尼神。如是受持。
0660a02: 修行法用汝今復聽。佛告阿難。若有眾生臨
0660a03: 當形戮杻械枷鎖疾病困苦鬼魅所著者。一
0660a04: 心敬禮地藏菩薩稱名。至心誦持此。懺悔
0660a05: 根本重罪發菩提心。從今始以盡未來際。不
0660a06: 殺不盜不淫不妄語不飲酒。不食肉不食五
0660a07: 辛。受三聚戒。何等為三。攝善法戒。攝眾生
0660a08: 戒。攝律儀戒。乃至菩提歸命三寶眾。不歸
0660a09: 依九十六種外道邪法。佛復告阿難。若比丘
0660a10: 比丘尼優婆塞優婆夷受持此。淨持房舍
0660a11: 安建道場。懸繒幡蓋香泥塗地燒香散華。稱
0660a12: 地藏菩薩至心敬禮。誦念此。五逆十惡四
0660a13: 重八禁。若不除滅無有是處。除不至心等方
0660a14: 經偷僧祇物乃至一比丘物此經不攝。若有
0660a15: 受持讀誦此經陀羅尼。有飛尸伏注鳥鳴
0660a16: 百怪一切諸惡悉皆消滅。
0660a17: 爾時毘沙門天王頂禮佛足白佛言。世尊若
0660a18: 有受持讀誦此經陀羅尼者。我當擁護蓋
0660a19: 其勢力。若有眾生信邪倒見。或事北神九子
0660a20: 母神阿魔神君社地社神詐稱先人。如是
0660a21: 邪見。我使此人行住不安。惡夢縱橫。唯願世
0660a22: 尊聽我受持。佛告善哉善哉。汝大慈無量饒
0660a23: 益眾生。我助汝喜。佛說經已。梵天帝釋四天
0660a24: 王菩薩摩訶薩一切大集阿難等。聞佛所說
0660a25: 歡喜奉行。
0660a26: 地藏菩薩陀羅尼經
