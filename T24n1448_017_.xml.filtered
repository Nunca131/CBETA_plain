0082c01: 
0082c02: 根本說一切有部毘奈耶藥事
0082c03: 卷第十七
0082c04: 
0082c05: 大唐三藏義淨奉　制譯
0082c06: 諸大弟子說業報緣
0082c07: 爾時諸大聲聞耆宿苾芻。告具壽薄俱羅曰。
0082c08: 具壽財益。已說本業。次至仁說本業因緣。爾
0082c09: 時薄俱羅苾芻以頌說曰。
0082c10: 昔於親惠城而為賣藥人
0082c11: 毘尸住世諸佛及僧伽
0082c12: 施諸療病藥來者求皆與
0082c13: 根莖葉花藥合以施眾僧
0082c14: 三月夏安居隨食而供給
0082c15: 於諸苾芻眾人施一訶梨
0082c16: 九十一劫中不墮三惡趣
0082c17: 由其施藥報獲斯殊大果
0082c18: 雖施少分藥受樂轉無窮
0082c19: 施一訶梨勒生天受天樂
0082c20: 有殘餘業報復得生人中
0082c21: 生在有學家不受信心食
0082c22: 於三日夜中解了三藏教
0082c23: 服著垢弊衣但唯求糞掃
0082c24: 常樂居閑靜不愛俗喧林
0082c25: 我年百六十不曾身有病
0082c26: 我憶施少分多受天人樂
0082c27: 薄俱羅眾前自說昔業報
0082c28: 安坐蓮花內無熱大池中
0082c29: 爾時諸大聲聞耆宿苾芻告具壽尊者苾芻
0083a01: 曰。具壽薄俱羅。已說昔業報。次至仁說。爾時
0083a02: 具壽尊者。即以伽他。而說頌曰。
0083a03: 昔作治皮人憶念前生事
0083a04: 當時逢儉歲煮皮而用食
0083a05: 以此為存命後有一沙門
0083a06: 從遠來求食我當發清信
0083a07: 皮食施沙門獨覺尊食已
0083a08: 對面昇虛空我發清淨心
0083a09: 合掌申供敬見斯神變已
0083a10: 更起慇重心願我當生處
0083a11: 常遇如是聖所獲殊勝果
0083a12: 一如今聖者所施體無色
0083a13: 亦無香美味見者心清淨
0083a14: 當施如是食因雖施少分
0083a15: 獲果乃無量多引生天樂
0083a16: 復得勝人身此是最後身
0083a17: 得生於人趣親侍大導師
0083a18: 無上等正覺我先所發願
0083a19: 願證無上果已獲阿羅漢
0083a20: 除熱得清涼我名大尊者
0083a21: 今對斯聖眾自說昔業報
0083a22: 無熱大池中
0083a23: 爾時諸大聲聞耆宿苾芻。告具壽優樓頻螺
0083a24: 迦葉。那提迦葉。伽耶迦葉。等作如是言。具壽
0083a25: 尊者。已說昔業報。次至仁等當說。爾時三人。
0083a26: 共以伽他。而說頌曰。
0083a27: 我等昔為三商主與諸兄弟同遊戲
0083a28: 遇見迦葉佛滅塔破壞摧落無多在
0083a29: 我等共勸商人眾營造此塔復令新
0083b01: 三人於此佛塔上各懸寶蓋同崇建
0083b02: 由斯殊勝善業故得生天上受歡娛
0083b03: 天上福盡生人趣獲得富貴常安樂
0083b04: 今逢世尊等正覺於佛教中而出家
0083b05: 世尊在彼尼連側現大神變運神通
0083b06: 我等皆蒙示正法得入無上涅槃宮
0083b07: 斯由敬重大師教又於佛塔懸妙傘
0083b08: 由斯差別種善根能除熱惱清涼樂
0083b09: 優樓頻螺迦葉等於諸耆宿尊者前
0083b10: 自說往昔業因緣無熱池中處蓮坐
0083b11: 爾時諸大聲聞耆宿苾芻。告具壽名稱。作如
0083b12: 是言。優樓頻螺迦葉。那提迦葉。伽耶迦葉等。
0083b13: 各說本業。次至仁說。爾時具壽名稱。即以伽
0083b14: 他。而說頌曰。
0083b15: 我昔曾作賣香人於諸藥性善分別
0083b16: 時有婦人將女來買香及藥至我所
0083b17: 彼之少女美顏容見者皆令貪欲染
0083b18: 我見是女容儀已不覺起心生愛著
0083b19: 即執女手同遊戲由斯惡業生惡趣
0083b20: 後得人身常手枯經於五百生受苦
0083b21: 我今親事佛世尊隨佛出家而學道
0083b22: 今已證獲阿羅漢能除熱惱得清涼
0083b23: 大德我思先惡業已經百劫業不亡
0083b24: 今已得神通由有餘殘報
0083b25: 我之左臂手不如右手臂
0083b26: 若男若女人侵妻及奪夫
0083b27: 常墮地獄中恒受斯劇苦
0083b28: 樂遠離他妻猶如踊火炎
0083b29: 猶斯諸智者與自妻歡娛
0083c01: 汝等當審觀貪染他妻妾
0083c02: 恒於地獄受長夜無休息
0083c03: 我由作是罪隨所在生身
0083c04: 已受如斯報捺落迦中生
0083c05: 今此最後身得入無上位
0083c06: 解脫一切苦去熱得清涼
0083c07: 欲求安樂處不得婬他婦
0083c08: 解脫諸煩惱受於妙喜樂
0083c09: 我名稱苾芻今於尊宿前
0083c10: 說自昔業報無熱大池中
0083c11: 爾時諸大聲聞耆宿苾芻。告具壽火生曰。具
0083c12: 壽名稱。已說昔業。次至仁說。爾時具壽火生
0083c13: 以頌答曰。
0083c14: 我昔曾於親惠城有佛正覺號毘
0083c15: 我時名為無所著於眾人中最尊貴
0083c16: 佛有六十二萬眾聲聞弟子共圍繞
0083c17: 我屈毘尸世尊并諸弟子三月請
0083c18: 于時親惠城國王亦請世尊并弟子
0083c19: 是時我與彼城王隔日設食呈微供
0083c20: 至時我倍加供養佛及苾芻聲聞眾
0083c21: 三月供養事已畢我更共王同供養
0083c22: 當時最後設會日親惠城王宮自辦
0083c23: 廣設百味妙飲食衣服臥具及諸珍
0083c24: 既辦如斯上妙物復於王苑敷高座
0083c25: 其座價直百千金飲食衣服同斯量
0083c26: 一一苾芻所施物算數計分不能知
0083c27: 所有象馬皆嚴飾縷金線網莊嚴身
0083c28: 各各僧前持傘蓋依座次第布周圓
0083c29: 宮內婇女莊嚴身以次旃檀塗瑩體
0084a01: 各執金瓶盛德水苾芻僧處遣祇承
0084a02: 於是最後興斯供王自供養佛僧伽
0084a03: 我當見是王供養一心正念作思惟
0084a04: 上妙飲食皆能辦寶座嚴飾實難為
0084a05: 乍可辦餘上妙具如王象馬無由得
0084a06: 既作如斯言念已帝釋天主應時來
0084a07: 于時天帝報我言善哉助汝興供養
0084a08: 天帝既述斯言已便化最勝大園林
0084a09: 其園芳麗甚超絕諸天妙座遍莊嚴
0084a10: 并持上妙天衣服奉施佛及苾芻僧
0084a11: 先請毘尸世尊并諸弟子聲聞眾
0084a12: 于時天帝及諸天第一寶象而來應
0084a13: 各各執持天寶蓋於僧頂上在空中
0084a14: 齎持天飲食供養真聖眾
0084a15: 復以天衣覆得受人天樂
0084a16: 九十一劫中不墮三惡趣
0084a17: 由斯先世善感得柔軟身
0084a18: 為大仙興供大德毘尸
0084a19: 今此最後身生於王舍城
0084a20: 影勝王宮內最尊豪族家
0084a21: 王及大夫人敬戀恩養育
0084a22: 諸臣咸愛我及所有國人
0084a23: 常受於天上諸天五欲樂
0084a24: 既得是人身反受諸天樂
0084a25: 無上大導師正覺牟尼主
0084a26: 調伏人天故而來王舍城
0084a27: 我當聞佛來大師微妙覺
0084a28: 聞已生歡喜即詣如來所
0084a29: 既見世間燈能持流炬者
0084b01: 從輅投身下足步至尊前
0084b02: 頂禮佛雙足深心極喜悅
0084b03: 退坐於一面瞻仰大慈尊
0084b04: 無量人天類恭敬而圍遶
0084b05: 世尊如是告汝斷諸纏縛
0084b06: 無上天尊師慈悲故來此
0084b07: 為說四諦法聞者能開悟
0084b08: 我聞如是請唯正覺世尊
0084b09: 願許我出家近住成圓具
0084b10: 無上大慈父無有等等者
0084b11: 哀愍命善來言下成圓具
0084b12: 精進不放逸苦行而修習
0084b13: 即證無生位得入涅槃宮
0084b14: 親侍大導師無上等正覺
0084b15: 證得阿羅漢除熱得清涼
0084b16: 能脫三有海漂流生死河
0084b17: 一切憂悲苦由斯永得除
0084b18: 火生之苾芻對斯真聖眾
0084b19: 說自昔作業無熱大池中
0084b20: 安坐蓮花臺
0084b21: 爾時諸大聲聞耆宿苾芻。告具壽護國曰。具
0084b22: 壽火生。已說本業。次至仁說。爾時護國苾芻
0084b23: 即說頌言。
0084b24: 昔有王名吉基利迦尸國主饒益人
0084b25: 我身是王最小子為佛造大窣波
0084b26: 父王令其最小子躬持傘蓋奉如來
0084b27: 我聞王心歡喜安置寶蓋窣波
0084b28: 既安蓋已便發願由斯善業因緣故
0084b29: 天上人間招快樂常有最勝大光明
0084c01: 今生最後於人趣降誕倉庫大城中
0084c02: 既生最勝豪族舍世間尊貴而第一
0084c03: 見者歡喜常恭敬一切國人皆慶悅
0084c04: 殊勝果報隨身現色相端嚴心安靜
0084c05: 人間受用悉充足一切所須無乏少
0084c06: 護國苾芻對尊宿說自昔報業因緣
0084c07: 爾時諸大聲聞耆宿苾芻。告具壽娑底曰。具
0084c08: 壽護國。已說業報。次至仁說。爾時具壽娑底
0084c09: 即說頌曰。
0084c10: 昔於王舍城王臣大富貴
0084c11: 五百仙人至皆令共供養
0084c12: 當時我宣教普令先造食
0084c13: 家中種種飯給五百仙人
0084c14: 次第分與我我既為尊首
0084c15: 最初仙供養我家恒營辦
0084c16: 作飯百杓餘於彼出家人
0084c17: 將此飯供給既施飯食已
0084c18: 生貪作是念我姊妹兄弟
0084c19: 妻男女親族尚不施飯食
0084c20: 此仙三月坐當有用度多
0084c21: 況於五百數我須彼沙門
0084c22: 令其得命終若得彼身死
0084c23: 我即無用度無過殺於彼
0084c24: 及生罪心已煎煮其馬尿
0084c25: 和食與彼當喫此食已
0084c26: 乃即有病患便即腸肚出
0084c27: 其時知死已彼仙得道人
0084c28: 于時龍神等皆共大聲語
0084c29: 大罪是商人無過枉殺仙
0085a01: 得自在獨覺寂靜無漏者
0085a02: 諸親皆瞋我皆於當觀察
0085a03: 能生多罪業為殺彼仙故
0085a04: 聞親說語已我即起愁悲
0085a05: 請餘諸仙人極生悔其過
0085a06: 對諸佛懺悔現過心悔已
0085a07: 飯供五百仙珍重令充足
0085a08: 懺其彼罪業懺過於諸仙
0085a09: 以食供養已即當發誓願
0085a10: 當來願如是供養此大德
0085a11: 如所得解脫願我亦離縛
0085a12: 生生離貧家莫在貧窮處
0085a13: 忽常起慳貪令心發其惡
0085a14: 捐彼獨覺人作業即愁悲
0085a15: 死後墮地獄久住千年歲
0085a16: 常受其苦痛後得生人身
0085a17: 還受短命報當有多財物
0085a18: 供養於諸人常患腸肚出
0085a19: 因此即命終即生遇大聖
0085a20: 乃獲出家體依教而成住
0085a21: 一切貪悉捨無熱蓮花座
0085a22: 說本業因緣
0085a23: 爾時具壽耆宿苾芻。告具壽膝多迦攝波曰。
0085a24: 具壽娑底。已說業報。次至具壽說。于時膝多
0085a25: 迦攝波即說頌曰。
0085a26: 往請苾芻眾不闕於七年
0085a27: 於其聚落內時世為饑饉
0085a28: 我所得分者心調意寂靜
0085a29: 是獨覺所尊無惱甚清涼
0085b01: 我先有要誓乞者而不與
0085b02: 縱是子及親非營作不濟
0085b03: 如是發此意遂為罪惡業
0085b04: 苾芻既不作何故而與食
0085b05: 即將此苾芻經行於田處
0085b06: 然始至家中方與其飲食
0085b07: 由斯惡業熟遂墮於地獄
0085b08: 眾活炎熱中而受諸楚苦
0085b09: 地獄業報盡所生流轉趣
0085b10: 鄙賤常憂苦糧甚難得
0085b11: 此是我最後而獲於人身
0085b12: 不虧調御士正覺無上尊
0085b13: 淨信而出家蠲除諸有漏
0085b14: 證得六神通至於羅漢果
0085b15: 諸德當知我雖證大神通
0085b16: 經行甚難苦方獲而飲食
0085b17: 遊歷極遠處遂有而少獲
0085b18: 命將欲斷絕時可得其食
0085b19: 我姓膝迦攝名為耳大威
0085b20: 無熱蓮花坐言斯先業緣
0085b21: 爾時諸耆宿苾芻。告具壽周離槃陀迦曰。具
0085b22: 壽膝迦攝波。已說業報。次至具壽說。于時
0085b23: 槃陀迦即說頌曰。
0085b24: 我於前生中而為養者
0085b25: 繫其口已將渡至河邊
0085b26: 既到河中心欲至於彼岸
0085b27: 諸氣不通因此皆命過
0085b28: 我隨水漂沒荒迷無所為
0085b29: 河邊有仙住哀愍所救濟
0085c01: 出我溺憂苦而為與出家
0085c02: 以無相三昧教化令調順
0085c03: 既於此滅已得生於天上
0085c04: 天上纔捨命下生於人趣
0085c05: 虔恭等正覺捨俗為出家
0085c06: 頑愚極暗鈍示敬不能持
0085c07: 於其三月內方能誦一偈
0085c08: 既明一句義煩惱欲悉除
0085c09: 我先所造業如是思憶念
0085c10: 經於無量時輪迴生死海
0085c11: 對於世間父於此無熱池
0085c12: 我周利槃馱說斯黑白業
0085c13: 爾時諸耆宿苾芻。告具壽蛇僕。具壽周利槃
0085c14: 陀迦。已說業報。次至具壽說。于時蛇僕即說
0085c15: 頌曰。
0085c16: 迦攝佛滅度最後為聲聞
0085c17: 多聞備三藏於法甚慳
0085c18: 不為諸苾芻諷誦而解說
0085c19: 恐餘諸苾芻而有勝於我
0085c20: 苾芻詣我所欲求問少義
0085c21: 我為懷惡色訶詰而不理
0085c22: 時諸苾芻來諫責我斯見
0085c23: 何不治法化作斯非理事
0085c24: 我於臨終時情生極追悔
0085c25: 所閑真妙法不為他顯示
0085c26: 命唯有七日時轉不久停
0085c27: 宜集出家士悔謝諸過咎
0085c28: 我既悔罪已息其慳法心
0085c29: 即於大眾中七日常說法
0086a01: 既聞善說法隨我皆聽受
0086a02: 互相為解釋咸共而談論
0086a03: 我緣臨終時七日說妙法
0086a04: 而得生天上諸欲悉具足
0086a05: 天上捨報盡下生於人趣
0086a06: 而生劫比羅釋迦王族中
0086a07: 資財大富貴容儀甚可樂
0086a08: 人眾皆敬愛資產無有乏
0086a09: 種族諸男女捨俗而出家
0086a10: 我為惱欲纏而無欣樂意
0086a11: 無比大丈夫為欲哀愍故
0086a12: 頻至於我所誨勸令出家
0086a13: 我即稽調御無上等正覺
0086a14: 唯願七年中哀愍受壇施
0086a15: 若見受其施七年將過已
0086a16: 即隨大慧所方可為出家
0086a17: 告我命危脆不暫豈七年
0086a18: 宜當急捨施出入息難保
0086a19: 佛語深尊重豈敢而棄捨
0086a20: 白言七日內哀愍與出家
0086a21: 即於七日中隨意皆資給
0086a22: 於其城內外諸親咸守擁
0086a23: 最上大光明遍耀於城墎
0086a24: 不思議人眾得出於城外
0086a25: 於佛法教中淨信為出家
0086a26: 於二十五年心無有正悟
0086a27: 遂即罪心起不欲依此住
0086a28: 莫能至甘露宜退且還家
0086a29: 既生此怯懼深懷大羞恥
0086b01: 諸親及家眷定為譏誚我
0086b02: 所念非相類審知不善事
0086b03: 我宜以刀害何用此殘活
0086b04: 即持極利刀跏趺而端坐
0086b05: 安刀於頭上心即得解脫
0086b06: 心既得蠲除口口而稱讚
0086b07: 奇哉佛法僧有斯勝善法
0086b08: 我先有思想凡夫便捨壽
0086b09: 不顧其性命證得無上寂
0086b10: 我於先有中惰極慳法
0086b11: 由斯果報故艱難得解脫
0086b12: 又我於臨終為說淨妙法
0086b13: 由斯業成熟超除諸財欲
0086b14: 法根釋迦子蛇奴大威德
0086b15: 於其無熱池說斯先業報
0086b16: 爾時諸耆宿苾芻。又告具壽阿泥盧馱曰。具
0086b17: 壽蛇奴。已說業報。次至具壽。于時阿泥盧馱
0086b18: 即說頌曰。
0086b19: 我先無攝錄貧窮負草活
0086b20: 歸投備名稱奉覲大沙門
0086b21: 今生釋迦種名阿泥嚧馱
0086b22: 善閑歌舞伎能於諸妙曲
0086b23: 希逢大導師無畏等正覺
0086b24: 見已心清淨捨俗而出家
0086b25: 得聞所說教樂住大師處
0086b26: 情無暫放逸常自勤策勇
0086b27: 三明具獲已大師教已作
0086b28: 觀知於宿命所曾之事業
0086b29: 於三十三天七返而受生
0086c01: 七返生人趣亦為作人主
0086c02: 灌頂剎帝利獨化於贍部
0086c03: 彼七此亦七輪迴十四返
0086c04: 曾住受用處咸皆知其所
0086c05: 此類諸果報無有而不悉
0086c06: 我於所生處情極甚歡喜
0086c07: 觀知諸有情生死輪迴趣
0086c08: 此變於餘現一心繫思念
0086c09: 五趣輪迴事天眼皆明了
0086c10: 已獲安詳道天眼甚明淨
0086c11: 世間無上師知我念所念
0086c12: 佛身意神通而來於我所
0086c13: 我所有思念而能增上說
0086c14: 大師無過咎所說亦無非
0086c15: 我聞彼所說依教而淨住
0086c16: 心生極精勤常修不放逸
0086c17: 三明已通達所應作已作
0086c18: 於生無有喜於死亦無憂
0086c19: 唯知待時至正念住威儀
0086c20: 廣嚴竹林村命當於彼過
0086c21: 於其竹林下而欲取歸化
0086c22: 我先施食故獲此殊妙果
0086c23: 虔恭大導師無比等正覺
0086c24: 證得阿羅漢清涼寂靜處
0086c25: 諸見者記我大福中為最
0086c26: 此阿泥盧馱對佛苾芻僧
0086c27: 於無熱河中說斯先業報
0086c28: 爾時諸耆宿苾芻。又告具壽師子王迦羅苾
0086c29: 芻。具壽阿泥盧馱。已說業報。次至具壽說。于
0087a01: 時迦羅即說頌曰。
0087a02: 我先押甘蔗至於煎糖室
0087a03: 時有病獨覺徐行來我所
0087a04: 於其七日內糖油常奉侍
0087a05: 於其七日後獨覺昇空去
0087a06: 我緣出不在奴便啟我言
0087a07: 有斯勝福田比受家中供
0087a08: 我既聞斯說情生極淨信
0087a09: 速往昇空處深為欽敬仰
0087a10: 往因發淨心又緣施油糖
0087a11: 天上人間趣具福心明朗
0087a12: 此為最後生亦得作人身
0087a13: 虔恭大導師無比等正覺
0087a14: 於大釋師教希得為出家
0087a15: 證獲阿羅漢清涼寂靜處
0087a16: 我今極獲安利養甚豐多
0087a17: 衣食及臥具湯藥無所乏
0087a18: 我以少緣事要須四團糖
0087a19: 欲施縫衣者糖將興供養
0087a20: 諸天知我念即告影勝王
0087a21: 宜速施迦羅沙糖清涼漿
0087a22: 由斯施漿故王獲大勝利
0087a23: 宜使侍縛迦齎菴羅及糖
0087a24: 即遣四大象馱齎真美味
0087a25: 影勝大福王令送於我所
0087a26: 王既令使送我得此甘糖
0087a27: 供給千二百五十苾芻僧
0087a28: 迦羅阿羅漢具六大神通
0087a29: 於無熱河中說斯先業報
0087b01: 爾時諸耆宿苾芻。又告具壽羅怙羅曰。具壽
0087b02: 迦羅。已說業報。次至具壽。于時羅怙羅即說
0087b03: 頌曰。
0087b04: 我作先國王在於廣嚴都
0087b05: 發朝依正化令眾皆安益
0087b06: 時有一仙來威德甚雄猛
0087b07: 詣至於我所便發如是言
0087b08: 我今是盜賊不與水而飲
0087b09: 請王准賊法依教科罰我
0087b10: 我即報彼言仙若法德備
0087b11: 泉井河江水許隨意而飲
0087b12: 我所懷疑惑不能悉蠲除
0087b13: 願見王罰罪我即無思慮
0087b14: 即告彼仙曰宜入芳園中
0087b15: 六日不應食已後任隨去
0087b16: 我所作此業實無有惡意
0087b17: 黑繩炎熱中六十年受苦
0087b18: 業報盡後身六年在母胎
0087b19: 此實無心造亦無身口業
0087b20: 由此因緣故而受諸苦果
0087b21: 耆宿眾前說當知業不亡
0087b22: 此是羅怙羅對於諸尊者
0087b23: 於無熱惱池說斯先惡業
0087b24: 爾時諸耆宿苾芻。又告具壽難陀曰。具壽羅
0087b25: 怙羅。已說業報。次至具壽。于時難陀即說頌
0087b26: 曰。
0087b27: 毘尸佛教時我設香湯
0087b28: 洗浴苾芻僧便發如是語
0087b29: 願我當來世及諸如是眾
0087c01: 清淨無瑕垢煩惱漏皆除
0087c02: 容儀得端正顏色過蓮花
0087c03: 其時命既過得生於天上
0087c04: 天上甚超絕人趣亦殊妙
0087c05: 隨所生流處恒安常富貴
0087c06: 後持獨覺身起塔鮮白淨
0087c07: 嚴飾塗香已黃色而覆上
0087c08: 合掌言當願諸根具
0087c09: 身相如金色善持而不變
0087c10: 由此善根故生波羅斯
0087c11: 與迦陀國王而為第二子
0087c12: 又見迦攝塔虔恭生淨意
0087c13: 於其此塔中而懸一傘蓋
0087c14: 由先浴眾僧塗塔黃色因
0087c15: 施塔傘蓋故多獲諸安樂
0087c16: 由斯餘福業於其最後身
0087c17: 生釋迦王族與如來為弟
0087c18: 我今於此身具備大丈夫
0087c19: 三十殊妙相而無欠闕者
0087c20: 釋迦師子教而我得出家
0087c21: 證極阿羅漢除熱獲清涼
0087c22: 蒙佛記於我端嚴甚可樂
0087c23: 我生皆已盡至於無上處
0087c24: 此善者難陀對佛苾芻眾
0087c25: 於無熱惱池說斯先業報
0087c26: 爾時諸耆宿苾芻。具壽實力子曰。具壽難陀。
0087c27: 已說業報。次至具壽。于時實力子即說頌曰。
0087c28: 我於前身時名捕魚商旅
0087c29: 因興易進發有仙來伴去
0088a01: 是真大獨覺漏盡心無礙
0088a02: 我相見中間常請受微供
0088a03: 隨其至宿處為敷諸臥具
0088a04: 洗足奉油塗及與為然燈
0088a05: 同比共為伴虔心常供侍
0088a06: 徐徐既前進得至於海際
0088a07: 既至於海際我即前跪曰
0088a08: 大德有何緣故來於此處
0088a09: 我等皆欲纏不辭諸苦惱
0088a10: 入於險難處無涯大海聚
0088a11: 彼言我除惱願汝常安樂
0088a12: 生生備大福多財無所乏
0088a13: 我即以上衣齎持而奉施
0088a14: 頭面禮敬足虔心而右繞
0088a15: 彼哀愍我故受我所奉衣
0088a16: 諸旅咸瞻仰便昇於虛空
0088a17: 諸旅神通我即懷悲惱
0088a18: 虔躬遙合掌作如是發願
0088a19: 如是大尊德願我常相遇
0088a20: 其所得妙法願我亦證悟
0088a21: 當來得值佛而得為出家
0088a22: 供養僧伽眾發起大神通
0088a23: 由此善根故天上常歡樂
0088a24: 亦生於人趣多受諸安泰
0088a25: 凡是諸生處多財大富貴
0088a26: 天上及人間福德恒明朗
0088a27: 從初受果報此為最後身
0088a28: 於拘尸那城得為壯士子
0088a29: 端正極可樂顏容無有比
0088b01: 人眾皆敬愛得超大富際
0088b02: 希遇釋師子無上等正覺
0088b03: 見已心清淨捨俗而出家
0088b04: 依於竹林內及處於山間
0088b05: 聲聞眾來集而惱苾芻僧
0088b06: 敷設臥具故與苾芻說過
0088b07: 或惱或譏誚頻頻相呵責
0088b08: 具此諸梵行我即起悲心
0088b09: 時有我生盡當為供侍者
0088b10: 而自常勤策於教恒修習
0088b11: 證得阿羅漢具備六神通
0088b12: 詣於大師所曲躬頭面禮
0088b13: 合掌前恭敬從無上乞願
0088b14: 願見聽於我供給苾芻僧
0088b15: 不隨愛瞋癡慈心皆平等
0088b16: 大師知我意默然受我請
0088b17: 即令住寺內對諸苾芻僧
0088b18: 身為慈悲業口意亦復然
0088b19: 供給苾芻眾低心常敬重
0088b20: 來去諸苾芻及諸道行者
0088b21: 我見甚歡喜安慰而問訊
0088b22: 五指放光明如然大明炬
0088b23: 敷設諸臥具顯現大神通
0088b24: 我所有神變苾芻欲見故
0088b25: 時極將幽暗方來於我所
0088b26: 次復續後來慈心悉敬重
0088b27: 為敷其臥具不生恚念心
0088b28: 我先有思慮我所有誓願
0088b29: 清淨悉成辦今皆得圓備
0088c01: 此實力聖子漏盡心自在
0088c02: 於無熱惱池說斯先業報
0088c03: 爾時諸耆宿苾芻。告具壽近將曰。具壽實力
0088c04: 子。說業報已。次至具壽說。于時近將即說頌
0088c05: 曰。
0088c06: 我於往昔時為獵者遊藪
0088c07: 為求害鹿持弓及毒箭
0088c08: 尋山登峻險夙夜常無倦
0088c09: 若逢禽獸時情起殺害心
0088c10: 彎弓放毒箭射斷其命根
0088c11: 時我持弓箭遊行於林藪
0088c12: 見一大獨覺住在於樹下
0088c13: 我彼沙門情生大忿恚
0088c14: 彼無犯調寂我以毒箭射
0088c15: 既遭毒箭苦甚受諸楚痛
0088c16: 即於其樹下捨有歸寂滅
0088c17: 我由斯惡業命終墮地獄
0088c18: 經無量千歲具受諸楚痛
0088c19: 地獄命既終復受傍生趣
0088c20: 山中遭害死還墮於地獄
0088c21: 生生恒怖畏步步皆驚恐
0088c22: 夙夜飢困苦羸瘦甚憔悴
0088c23: 而常逢獵師懷害雄猛者
0088c24: 即以利毒箭射我應時倒
0088c25: 彼見我墮地命在身搖動
0088c26: 後以利刀截分割肉將去
0088c27: 如是五百生多受諸苦惱
0088c28: 又於某方處為求諸食故
0088c29: 乃於其山下見多大仙眾
0089a01: 具修諸苦行有大神威德
0089a02: 我既仙眾情便生慈念
0089a03: 漸漸心以慶觀其大仙眾
0089a04: 由此發清淨得生於人趣
0089a05: 遂見大獨覺而來乞求食
0089a06: 我即常奉請就家受微供
0089a07: 供養彼德已合掌而發願
0089a08: 願我當來當世常逢此尊師
0089a09: 見佛生恭敬而為作出家
0089a10: 得生無所畏斷除諸有漏
0089a11: 由此善根故得生於天上
0089a12: 又生於人趣大富具多財
0089a13: 虔奉此大師無比等正覺
0089a14: 既見大牟尼捨俗歸出家
0089a15: 淨心既出家深樂大師教
0089a16: 我證阿羅漢具六大神通
0089a17: 大德而我今斷除諸結縛
0089a18: 當入於山窟方欲而受終
0089a19: 當有磣毒蛇來墮我身上
0089a20: 此時我歸寂是為證涅槃
0089a21: 諸德我思惟先身所造業
0089a22: 受無量果報所作業不亡
0089a23: 此近將苾芻對大僧伽眾
0089a24: 於無熱惱池說斯先業報
0089a25: 爾時諸耆宿苾芻。告具壽賢子曰。具壽近將。
0089a26: 已說業報。次至具壽說。于時賢子即說頌曰。
0089a27: 昔時極飢儉大怖皆幽闇
0089a28: 時有五百人求乞而濟活
0089a29: 我為眾中首而與作導師
0089b01: 彼乞得食已咸來奉於我
0089b02: 或精或食常濟供承我
0089b03: 不懷諸惡意依我教而住
0089b04: 時有人在市持煎餅而賣
0089b05: 我即強奪取走出於市外
0089b06: 衝突向前走餅主隨後逐
0089b07: 我便迅疾去莫能擒得我
0089b08: 急渡於大河一邊而安住
0089b09: 四面遙顧望不見有人來
0089b10: 欲其煎餅多膩甚精味
0089b11: 我作如是念今日應飽滿
0089b12: 時有大威仙急來於我所
0089b13: 是大獨覺尊諸根甚寂靜
0089b14: 我便作是念貧苦最為楚
0089b15: 由先不修福今獲飢窮報
0089b16: 今宜精味餅奉施此沙門
0089b17: 寧可受飢死不用貧苦活
0089b18: 便發志誠心深生清淨意
0089b19: 即持其煎餅奉上勝福田
0089b20: 大師受我施對我前而食
0089b21: 欲哀愍我故便昇於虛空
0089b22: 我即合掌禮願我無窮報
0089b23: 當生大豪族顏色得端嚴
0089b24: 如是大德類願常得相遇
0089b25: 彼所證獲法我亦當開悟
0089b26: 由此善根故多受諸快樂
0089b27: 天上及人趣端嚴甚光悅
0089b28: 天上及人間受勝大王報
0089b29: 由斯施業故不曾生惡趣
0089c01: 復由殘業報今於最後有
0089c02: 得生大豪族釋迦種望城
0089c03: 於此後生中而處於人身
0089c04: 虔奉釋師子無上等正覺
0089c05: 大德佛世尊來過親族時
0089c06: 我與諸親眷捨俗而出家
0089c07: 我先所有願今皆已圓滿
0089c08: 證獲阿羅漢寂靜清涼處
0089c09: 王種而出家是其佛種族
0089c10: 於無熱惱池說斯先業報
0089c11: 爾時諸耆宿苾芻。告具壽賢鹽曰。具壽賢子。
0089c12: 已說業報。次至具壽說。于時賢鹽即說頌曰。
0089c13: 拘留孫佛時有造彼佛塔
0089c14: 時我為傭力常與他雇作
0089c15: 作此塔之時我頻出惡語
0089c16: 何用斯大塔豈有得成期
0089c17: 塔宜微小作不應廣費損
0089c18: 省功無憂惱而得速成就
0089c19: 由斯口業故說此惡言
0089c20: 臨終既命過墮於地獄中
0089c21: 地獄業報盡於其所生處
0089c22: 顏色極醜陋人眾皆棄賤
0089c23: 迦攝波佛時為雄拘羅鳥
0089c24: 依波羅斯半道大林中
0089c25: 其世大明燈苾芻眾圍遶
0089c26: 我出和雅音於上右飛遶
0089c27: 我凡見佛眾而行乞食時
0089c28: 出時及入時常與右飛遶
0089c29: 由斯善根故得生於人趣
0090a01: 虔奉調御士無上等正覺
0090a02: 釋迦師子法而得為出家
0090a03: 證悟阿羅漢至寂清涼處
0090a04: 於諸妙教中佛記我為最
0090a05: 多聞持法則善音常演暢
0090a06: 四眾來我所聽聞我說法
0090a07: 天及諸有情無不皆欽仰
0090a08: 先作善業少為惡業極甚
0090a09: 今獲其果報當知業不亡
0090a10: 此賢鹽苾芻對大僧伽眾
0090a11: 於無熱惱池說斯先業報
0090a12: 爾時諸耆宿苾芻。告具壽蜜性曰。具壽賢鹽。
0090a13: 已說業報。次至具壽說。于時蜜性即說頌曰。
0090a14: 昔於廣嚴側我為猴中主
0090a15: 見多在彼我便持佛
0090a16: 諸苾芻見唱世尊即告曰
0090a17: 汝等諸苾芻勿暍不損
0090a18: 即持大師將昇於大樹
0090a19: 滿盛白淨蜜徐徐從樹下
0090a20: 捧持淨蜜奉獻大導師
0090a21: 其中有虫故大師不為受
0090a22: 我即詣一邊觀見而有虫
0090a23: 揀擇其虫已還持奉大師
0090a24: 雖至如來所世尊亦不受
0090a25: 由未作淨故善逝不納持
0090a26: 我即以清水點淨其蜜上
0090a27: 以大至誠心奉施等正覺
0090a28: 佛舒百福臂無比無等手
0090a29: 持我獻蜜與聲聞眾飲
0090b01: 情懷大欣慶虔躬而合掌
0090b02: 對此法王前舞蹈禮已去
0090b03: 我願捨命後得生於人趣
0090b04: 常遇大導師恒持真妙法
0090b05: 由此善根故遂獲得人身
0090b06: 敬奉事調御無上等正覺
0090b07: 於釋師子教得為作出家
0090b08: 證獲阿羅漢至寂清涼處
0090b09: 備六大神通而此諸苾芻
0090b10: 猶呼我蜜性名稱福遠聞
0090b11: 常受尊敬重恒來供養我
0090b12: 與諸苾芻眾遊行於人間
0090b13: 至於曠野處大眾咸遭渴
0090b14: 我便心起念願令獲淨蜜
0090b15: 四方非人類知我心所願
0090b16: 各持大蜜器咸來施與我
0090b17: 我見即便受乃至隨意足
0090b18: 充滿苾芻眾皆發勝上心
0090b19: 我於猴生中為王供養故
0090b20: 纔捨傍生趣得踐甘露地
0090b21: 我先所有念及曾發深願
0090b22: 虔心奉大師所作皆成辦
0090b23: 此是我所念先為善業因
0090b24: 今受其果報微妙極受樂
0090b25: 此蜜性苾芻對大僧伽眾
0090b26: 於無熱惱池說斯先業報
0090b27: 根本說一切有部毘奈耶藥事卷第十七
