0616b01: 妙法蓮華經句解卷第八
0616b02: 錢塘廣照沙門　釋　聞達
0616b03: 妙法蓮華經觀世音菩薩普門品第二十五
0616b04: 世尊大慈依如實慧演說上乘圓融妙法清淨質
0616b05: 直如蓮華王以教末世一切菩薩是故名曰妙法
0616b06: 蓮華文詮此義名為經也觀音本是正法明王為
0616b07: 度眾生依方便門隱實揚權現菩薩相無盡意者
0616b08: 非不知之欲顯觀音普門示現大慈大悲不思議
0616b09: 力故為眾生合掌請問。
0616b10: 爾時無盡意菩薩。菩薩善能入佛知見通達無盡
0616b11: 深妙之意。
0616b12: 即從座起。心欲請法故從座起。
0616b13: 偏袒右肩。表事師時便於執作。
0616b14: 合掌向佛而作是言。合掌致敬向佛陳情。
0616b15: 世尊觀世音菩薩。今此會中觀世音者。
0616b16: 以何因緣名觀世音。名不得必有所由。
0616b17: 佛告無盡意菩薩。因菩薩問故佛答之。
0616b18: 善男子若有無量百千萬億眾生受諸苦惱。有諸
0616b19: 眾生受苦惱時。
0616b20: 聞是觀世音菩薩一心稱名。聞觀音名一心稱念。
0616b21: 觀世音菩薩即時觀其音聲皆得解脫。聲屬耳聞
0616b22: 今云觀者此是心聞菩薩慈悲以心觀聞而拔其苦。
0616b23: 若有持是觀世音菩薩名者。若人持此菩薩名號。
0616b24: 設入大火火不能燒。嗔火起時焚燒三界一念轉
0616c01: 善火作池涼。
0616c02: 由是菩薩威神力故。此由菩薩威神之力。
0616c03: 若為大水所漂。貪水漲時沒溺世界一念知足業
0616c04: 海乾枯。
0616c05: 稱其名號即得淺處。聞聲察理漸際邊涯。
0616c06: 若有百千萬億眾生為求金銀琉璃硨磲碼珊瑚
0616c07: 琥珀真珠等寶。琉璃石中之寶出波羅柰國此方
0616c08: 有者以藥燒成像彼寶耳硨磲海中螺貝如車之渠
0616c09: 碼生於石中其色紅潤如馬之腦珊瑚生於海中
0616c10: 狀如小樹琥珀千年茯苓之所變作真珠即蚌珠也。
0616c11: 入於大海。為財販海。
0616c12: 假使黑風吹其船舫飄墮羅剎鬼國。鬼國近於須
0616c13: 彌山下人若入彼即為所害在事易明若表法者為
0616c14: 貪財故入於欲海被無明風吹漏般飄墮三毒羅
0616c15: 剎鬼國流而莫返溺苦海中。
0616c16: 其中若有乃至一人稱觀世音菩薩名者。船中若
0616c17: 有下至一人能稱觀世音菩薩名號。
0616c18: 是諸人等皆得解脫羅剎之難。一人持名眾皆脫
0616c19: 苦所謂一善能消百惡。
0616c20: 以是因緣名觀世音。以能聞聲觀時救難故名觀
0616c21: 音。
0616c22: 若復有人臨當被害。謂當受戮臨命終時。
0616c23: 稱觀世音菩薩名者。為苦所逼稱菩薩名。
0616c24: 彼所執刀杖尋段段壞而得解脫。如孫敬德在獄
0617a01: 持名臨刑刀壞事驗尤多若表法者惡念起處臨當
0617a02: 喪身一念回光能行忍辱中戟無有不壞。
0617a03: 若三千大千國土滿中夜叉羅剎欲來惱人。若諸
0617a04: 國土所有惡鬼夜叉羅剎萌於惡意欲來相惱若表
0617a05: 法者三千即是妄念之心惡毒如彼夜叉羅剎毒由
0617a06: 心起反自惱身。
0617a07: 聞其稱觀世音菩薩名者是諸惡鬼尚不能以惡眼
0617a08: 視之況復加害。鬼雖獰惡聞菩薩名惡眼即閉不
0617a09: 敢懷嗔況加殺害若表法者毒雖熾盛思菩薩時惡
0617a10: 見即息況復興害。
0617a11: 設復有人若有罪若無罪杻械枷檢繫其身。若
0617a12: 果有罪囚於囹圄若或無罪橫羅其殃。
0617a13: 稱觀世音菩薩名者。若能稱念菩薩名者。
0617a14: 皆悉斷壞即得解脫。杻即木杻械即匣床枷項鑽
0617a15: 足以念菩薩威神之力皆悉脫壞若表法者惡念起
0617a16: 時拘繫其身不得自在思惟菩薩惡念自遠離煩
0617a17: 惱如脫杻械。
0617a18: 若三千大千國土滿中怨賊。內則六賊外則冤盜。
0617a19: 有一商主將諸商人持重寶經過險路。商主喻
0617a21: 涉生死約事相說謂賊處主伴同行財度險。
0617a22: 其中一人作是唱言。於其眾中一人作唱。
0617a23: 諸善男子勿得恐怖。慰眾勿怖有方便門。
0617a24: 汝等應當一心稱觀世音菩薩名號。勸眾一心同
0617b01: 稱聖號。
0617b02: 是菩薩能以無畏施於眾生。是觀世音能以安樂
0617b03: 自在無畏施與一切。
0617b04: 汝等若稱名者。汝等若能稱菩薩號。
0617b05: 於此怨賊當得解脫。藉菩薩力可以脫災。
0617b06: 眾商人聞俱發聲言南無觀世音菩薩。眾聞是語
0617b07: 悉皆稱念。
0617b08: 稱其名故即得解脫。三千界內六賊充滿但得一
0617b09: 善以為主宰牽引餘心皆成善念則可保全如來重
0617b10: 擔諸善法財智慧珍寶。
0617b11: 無盡意觀世音菩薩摩訶薩威神之力巍巍如是。
0617b12: 敵曰威感應曰神解苦是力巍巍即是顯赫之狀
0617b13: 上文歷舉能救諸難令得解脫故云如是。
0617b14: 若有眾生多於婬欲常念恭敬觀世音菩薩便得離
0617b15: 欲。多欲之時常能思念恭敬觀音修不淨觀是人
0617b16: 則能離於婬欲。
0617b17: 若多瞋恚常念恭敬觀世音菩薩便得離瞋。多嗔
0617b18: 之時常行恭敬念觀音名修慈悲觀止於毒害則能
0617b19: 離嗔。
0617b20: 若多愚癡常念恭敬觀世音菩薩便得離癡。不識
0617b21: 好惡多愚昧時常念觀音修因緣觀善知通塞則能
0617b22: 離癡。
0617b23: 無盡意觀世音菩薩有如是等大威神力多所饒益。
0617b24: 能滅三毒獲清淨智名大威神饒益一切。
0617c01: 是故眾生常應心念。以有益故眾生常當一心繫
0617c02: 念。
0617c03: 若有女人設欲求男。女人或願求生男子。
0617c04: 禮拜供養觀世音菩薩。禮拜滅罪供養生福是得
0617c05: 子因。
0617c06: 便生福德智慧之男。禮供之故感生福德志誠之
0617c07: 故感生智慧功由母德應在子身。
0617c08: 設欲求女便生端正有相之女。由母心正女亦端
0617c09: 正由母心慈女足相好。
0617c10: 宿植德本眾人愛敬。感得宿生曾種福業人愛敬
0617c11: 者以為其女。
0617c12: 無盡意觀世音菩薩有如是力。隨人意願有求皆
0617c13: 得。
0617c14: 若有眾生恭敬禮拜觀世音菩薩福不唐捐。若能
0617c15: 禮敬必得其福無有棄。
0617c16: 是故眾生皆應受持觀世音菩薩名號。以福多故
0617c17: 皆當受持。
0617c18: 無盡意若有人受持六十二億恒河沙菩薩名字。
0617c19: 若人持念諸菩薩名。
0617c20: 復盡形供養飲食衣服臥具醫藥。復能終身四事
0617c21: 供養。
0617c22: 於汝意云何是善男子善女人功德多不。汝意如
0617c23: 何是善男女持名供養眾多菩薩功德多不。
0617c24: 無盡意言甚多世尊。答佛所問功德甚多。
0618a01: 佛言若復有人受持觀世音菩薩名號乃至一時禮
0618a02: 拜供養。若人受持觀音名號乃至少時禮敬奉供。
0618a03: 是二人福正等無異。一人受持六十二億恒沙名
0618a04: 號終身供養一人受持觀音名號一時供養如是二
0618a05: 人所獲福德正好相等更無有異何故如是楞嚴云
0618a06: 世尊我一名號與彼眾多名號無異由我修習得真
0618a07: 圓通。
0618a08: 於百千萬億劫不可窮盡。一時之福受用無窮。
0618a09: 無盡意受持觀世音菩薩名號得如是無量無邊福
0618a10: 德之利。顯示受持功德無量勸令歸散念觀世音。
0618a11: 無盡意菩薩白佛言。前文是問菩薩云何名為觀
0618a12: 音今此乃問緣何遊此云何度生欲顯菩薩普門示
0618a13: 現大自在力故問起也。
0618a14: 世尊觀世音菩薩云何遊此娑婆世界。問以何緣
0618a15: 遊娑婆界。
0618a16: 云何而為眾生說法。問以何法為眾生說。
0618a17: 方便之力其事云何。遊行說法是其方便革凡成
0618a18: 聖名方便力是二種事其相如何。
0618a19: 佛告無盡意菩薩善男子若有國土眾生應以佛身
0618a20: 得度者。若國土中有其眾生當以佛形得度脫者。
0618a21: 觀世音菩薩即現佛身而為說法。現如來相引之
0618a22: 入道。
0618a23: 應以辟支佛身得度者。若有樂修緣覺獨覺。
0618a24: 即現辟支佛身而為說法。隨類應現以順前機。
0618b01: 應以聲聞身得度者。若有樂修四諦之道。
0618b02: 即現聲聞身而為說法。現羅漢相以逗其機。
0618b03: 應以梵王身得度者。若有離欲樂清淨者。
0618b04: 即現梵王身而為說法。現梵天身說離欲法。
0618b05: 應以帝釋身得度者。若有欲生忉利天者。
0618b06: 即現帝釋身而為說法。現欲界身說十善法。
0618b07: 應以自在天身得度者。欲身自在遊十方者。
0618b08: 即現自在天身而為說法。現化樂天身說自在樂
0618b09: 法。
0618b10: 應以大自在天身得度者。欲身自在飛行空。
0618b11: 即現大自在天身而為說法。現色究竟天身說諸
0618b12: 禪三昧法。
0618b13: 應以天大將軍身得度者。欲統鬼神護國土者。
0618b14: 即現天大將軍身而為說法。現天大猛將身如散
0618b15: 脂大將等為說救護眾生之法。
0618b16: 應以毗沙門身得度者。欲統世界護眾生者。
0618b17: 即現毗沙門身而為說法。為說治世護生之法。
0618b18: 應以小王身得度者。欲為人王治國邑者。
0618b19: 即現小王身而為說法。為說安國治民之法。
0618b20: 應以長者身得度者。欲為重厚世所尊敬。
0618b21: 即現長者身而為說法。為說重厚尊敬之法。
0618b22: 應以居士身得度者。愛談名理語清淨自居者。
0618b23: 即現居士身而為說法。為說清淨攝修之法。
0618b24: 應以宰官身得度者。有愛治民剖判曲直。
0618c01: 即現宰官身而為說法。為說公正清明之法。
0618c02: 應以婆羅門身得度者。有愛數術攝衛自安。
0618c03: 即現婆羅門身而為說法。為說養生息命之法。
0618c04: 應以比丘比丘尼優婆塞優婆夷身得度者。有出
0618c05: 家者樂持具戒有在家者樂五八戒。
0618c06: 即現比丘比丘尼優婆塞優婆夷身而為說法。為
0618c07: 說具戒五八戒法。
0618c08: 應以長者居士宰官婆羅門婦女身得度者。有如
0618c09: 上等四種婦人內政立身以修家國。
0618c10: 即現婦女身而為說法。為說內助修身之法。
0618c11: 應以童男童女身得度者。若有男子不壞男根若
0618c12: 有女子愛樂處室。
0618c13: 即現童男童女身而為說法。為說清淨童真之法。
0618c14: 應以天龍夜叉乾闥婆阿脩羅迦樓羅緊那羅摩
0618c15: 羅伽人非人等身得度者。天即諸天天王及諸天
0618c16: 子龍即諸大龍王及龍眷屬夜叉此云捷疾鬼乾闥
0618c17: 婆此云樂神阿修羅此云無端正形狀醜故迦樓羅
0618c18: 此云金翅鳥緊那羅此云歌神摩羅伽此云大莽
0618c19: 蛇人即世人非人即是諸天修羅地獄餓鬼非同人
0618c20: 類故曰非人是等八部樂脫其倫求入道者。
0618c21: 即皆現之而為說法。各隨其類而說諸法。
0618c22: 應以執金剛神得度者。即執寶杵以護法者。
0618c23: 即現執金剛神而為說法。為說勇銳護持之法。
0618c24: 無盡意是觀世音菩薩成就如是功德。如是二字
0619a01: 即指上文成就諸事功能德善。
0619a02: 以種種形遊諸國土。即三十二應入國土身。
0619a03: 度脫眾生。十方界尋聲赴感前文之中無盡意
0619a04: 問觀音菩薩云何遊方為眾說法方便之力其義云
0619a05: 何故以此答。
0619a06: 是故汝等應當一心供養觀世音菩薩。由是菩薩
0619a07: 德重慈深故勸一心修法供養。
0619a08: 是觀世音菩薩摩訶薩於怖畏急難之中能施無畏。
0619a09: 能於眾生怖畏急難施於無畏得大安樂。
0619a10: 是故此娑婆世界皆號之為施無畏者。心險惡者
0619a11: 眾生畏之菩薩慈忍見者獲安。
0619a12: 無盡意菩薩白佛言。蒙如來勸令修供養故白世
0619a13: 尊。
0619a14: 世尊我今當供養觀世音菩薩。白佛知者擬欲行
0619a15: 施。
0619a16: 即解頸眾寶珠瓔珞價直百千兩金而以與之。解
0619a17: 頸所嚴瓔珞之具極貴價者以奉觀音。
0619a18: 作是言仁者受此法施珍寶瓔珞。事相布施有與
0619a19: 者有受者有所施物內外中間三處皆實執相布施
0619a20: 其福有限是有漏業報在人天法布施者見法空故
0619a21: 無與者無受者無所施物三輪空寂離一切相施一
0619a22: 人時如施一切施一切人與一人等以法供養心無
0619a23: 所擇名為平等清淨法施。
0619a24: 時觀世音菩薩不肯受之。觀音力辭不受所施。
0619b01: 無盡意復白觀世音菩薩言。由不納故所以重白。
0619b02: 仁者愍我等故受此瓔珞。行施之法為表捨心施
0619b03: 而不受則不生福勸愍我等而為受之。
0619b04: 爾時佛告觀世音菩薩。佛見施者辭意甚濃觀音
0619b05: 辭讓而不領納所以告之。
0619b06: 當愍此無盡意菩薩及四眾。僧尼士女。
0619b07: 天龍夜叉乾闥婆阿脩羅迦樓羅緊那羅摩羅伽
0619b08: 人非人等故受是瓔珞。佛勸觀音愍眾納受。
0619b09: 即時觀世音菩薩愍諸四眾及於天龍人非人等受
0619b10: 其瓔珞。敬順佛意愍念眾生受無盡意所施瓔珞。
0619b11: 分作二分一分奉釋迦牟尼佛一分奉多寶佛塔。
0619b12: 施而不取表於知足不妄受也受已巳轉施奉佛表於
0619b13: 世財無所吝也分二分者表平等施無所偏也施與
0619b14: 佛者表無上施回因向果成佛道也。
0619b15: 無盡意觀世音菩薩有如是自在神力。如前所舉
0619b16: 總是菩薩自在無礙神通之力。
0619b17: 遊於娑婆世界。前文之中無盡意問觀世音菩薩
0619b18: 云何遊此娑婆世界故此結示以答來機。
0619b19: 爾時無盡意菩薩以偈問曰。什師譯本即無重頌
0619b20: 今此偈文是後來人以笈多本經中之偈入此本中
0619b21: 相承傳誦。
0619b22: 世尊妙相具我今重問彼。初句歎佛次句重問。
0619b23: 佛子何因緣名為觀世音。問觀音名從何而得。
0619b24: 具足妙相尊偈答無盡意。因菩薩問佛以偈答。
0619c01: 汝聽觀音行善應諸方所。三十二應善化諸方。
0619c02: 弘誓深如海歷劫不思議。廣大誓願深如巨海歷
0619c03: 塵點劫莫能思議。
0619c04: 侍多千億佛發大清淨願。侍奉無數千萬億佛發
0619c05: 於廣大清淨誓願。
0619c06: 我為汝略說。許為無盡說觀音行。
0619c07: 聞名及見身。若聞彼名及見身相。
0619c08: 心念不空過。一心繫念未空過。
0619c09: 能滅諸有苦。能滅三有一切苦惱此句總標下文
0619c10: 別顯。
0619c11: 假使興害意推落大火坑。假使有人興毒害意卒
0619c12: 然推入大猛火坑。
0619c13: 念彼觀音力火坑變成池。化諸熱惱為清涼池。
0619c14: 或漂流巨海龍魚諸鬼難。黑風所吹大水所漂毒
0619c15: 龍惡魚夜叉羅剎巨海諸難。
0619c16: 念彼觀音力波浪不能沒。菩薩力故臨危得免。
0619c17: 或在須彌為人所推墮。高頂上被人推墮。
0619c18: 念彼觀音力如日空住。如日處空不致有損。
0619c19: 或被惡人逐墮落金剛山。被惡人逐失足墮山。
0619c20: 念彼觀音力不能損一毛。以念力故不損一毛。
0619c22: 念彼觀音力咸即起慈心。念菩薩力怨賊興慈免
0619c23: 加殺害。
0619c24: 或遭王難苦臨刑欲壽終。犯罪至死。
0620a01: 念彼觀音力刀尋段段壞。刀即段段自然損壞。
0620a02: 或囚禁枷手足被杻械。囹圄之難。
0620a03: 念彼觀音力釋然得解脫。遇赦寬宥而得釋免。
0620a04: 詛諸毒藥所欲害身者。口舌詛毒藥加臨。
0620a05: 念彼觀音力還著於本人。譬如有人仰面唾天天
0620a06: 既不受還墮面中。
0620a07: 或遇惡羅剎毒龍諸鬼等。遇諸惡類欲害身者。
0620a08: 念彼觀音力時悉不敢害。一時回心不敢加害。
0620a09: 若惡獸圍繞利牙爪可怖。若虎狼等可怖畏者。
0620a10: 念彼觀音力疾走無邊方。念菩薩力疾自走去。
0620a11: 蚖蛇及蝮蠍氣毒煙火然。毒虫之氣如煙火然。
0620a12: 念彼觀音力尋聲自回去。念觀音力隨聲自去。
0620a13: 雲雷掣電降雹澍大雨。雲興雷震電光迸掣降
0620a14: 雹澍雨損物之時。
0620a15: 念彼觀音力應時得消散。即時晴霽免其惱。
0620a16: 眾生被困厄無量苦逼身。眾生被於窮困厄難無
0620a17: 量眾苦逼切其身。
0620a18: 觀音妙智力能救世間苦。世間厄難非智莫脫唯
0620a19: 智乃能避凶趍吉故云智力能救諸苦。
0620a20: 具足神通力廣修智方便。神通智慧皆悉具足廣
0620a21: 修方便利益眾生。
0620a22: 十方諸國土無剎不現身。十方剎海無不應。
0620a23: 種種諸惡趣地獄鬼畜生。諸惡趣者即是三塗。
0620a24: 生老病死苦以漸悉令滅。生老病死不能頓除故
0620b01: 云以漸悉令除滅。
0620b02: 真觀清淨觀。以真實智照真實理名為真觀了法
0620b03: 空寂如太空名清淨觀。
0620b04: 廣大智慧觀。以廣大智觀一切無不了了名智
0620b05: 慧觀。
0620b06: 悲觀及慈觀。以大悲心觀眾生苦拔其患難名曰
0620b07: 悲觀以大慈心與眾生樂隨時制義名曰慈觀。
0620b08: 常願常瞻仰。常常發願得獲瞻仰此勸修也。
0620b09: 無垢清淨光慧日破諸闇。以無障垢清淨光耀智
0620b10: 慧日輪破諸幽暗。
0620b11: 能伏災風火普明照世間。善能降伏癡風嗔火以
0620b12: 普明慧照諸世間。
0620b13: 悲體戒雷震。菩薩之戒不殺生初悲則護生戒體
0620b14: 淨故名聲遠聞如雷之震。
0620b15: 慈意妙大雲。慈心與樂濟慧眾生妙如大雲覆
0620b16: 一切。
0620b17: 澍甘露法雨。口輪說法教化眾生如澍甘雨普潤
0620b18: 一切。
0620b19: 滅除煩惱。慈悲法味如雲雷雨滅煩惱燄與清
0620b20: 涼樂。
0620b21: 諍訟經官處怖畏軍陣中。有訟經官軍前怖畏。
0620b22: 念彼觀音力眾怨悉退散。念觀音力眾怨自然悉
0620b23: 皆退散。
0620b24: 妙音觀世音。開悟一切微妙之音觀察世間赴感
0620c01: 之音。
0620c02: 梵音海潮音。清淨美妙如梵天音如大海潮普震
0620c03: 之音。
0620c04: 勝彼世間音。遠勝一切世間之音。
0620c05: 是故須常念。以是之故常當稱念。
0620c06: 念念勿生疑。一念疑心能為道障應當深信勿生
0620c07: 疑惑。
0620c08: 觀世音淨聖。觀音大士清淨至聖。
0620c09: 於苦惱死厄能為作依怙。於諸眾生苦惱死厄能
0620c10: 為救護作大依怙。
0620c11: 具一切功德慈眼視眾生。具足神通智慧方便以
0620c12: 慈悲眼等視眾生。
0620c13: 福聚海無量是故應頂禮。菩薩之身即是智慧福
0620c14: 德之聚深廣無量猶如大海是故應當恭敬頂禮。
0620c15: 爾時持地菩薩。楞嚴云毗舍佛時曾為比丘平地
0620c16: 待佛得蒙印證塵消智圓登無上覺名為持地。
0620c17: 即從座起前白佛言。此品請主本無盡意今說經
0620c18: 竟持地起身而白佛者蓋因在會聞說菩薩普門示
0620c19: 現而讚善耳。
0620c20: 世尊若有眾生聞是觀世音菩薩品自在之業。三
0620c21: 業運用無往不通名為自在。
0620c22: 普門示現神通力者。開方便門普現一切所喜見
0620c23: 身神通妙用廣大力者。
0620c24: 當知是人功德不少。若聞此品依而行之則發觀
0621a01: 音普門智慧故云是人功德不少。
0621a02: 佛說是普門品時眾中八萬四千眾生。于時在會
0621a03: 聞法之者八萬四千眾生之性。
0621a04: 皆發無等等阿耨多羅三藐三菩提心。無等等者
0621a05: 佛之智慧最上最尊超過一切故無與等非不與諸
0621a06: 究竟果佛悉皆平等此乃最妙無等之等故云無等
0621a07: 等即無上道心也。
0621a08: 妙法蓮華經陀羅尼品第二十六
0621a09: 普門品竟藥王請問若持是經得幾所福佛為發
0621a10: 明藥王歡喜說陀羅尼以護持者勇施及以諸天
0621a11: 天女亦皆說願欲護持故曰陀羅尼品然陀羅
0621a12: 尼而有顯密顯即經文如圓覺云有陀羅尼名為
0621a13: 圓覺密即語如今當品與說法者陀羅尼以
0621a14: 守護之又陀羅尼翻為總持總攝二邊遮惡護善
0621a15: 任持中道佛之正理於一法中具含多義能總能
0621a16: 持名總持也。
0621a17: 爾時藥王菩薩即從座起偏袒右肩合掌向佛而白
0621a18: 佛言。避席起身偏袒合掌皎向於佛然後白言。
0621a19: 世尊若善男子善女人有能受持法華經者。若善
0621a20: 男女聞法信受憶持之者。
0621a21: 若讀誦通利。對本曰讀背念曰誦無有忘失名為
0621a22: 通利。
0621a23: 若書寫經卷。若自書寫若教人書。
0621a24: 得幾所福。如上之人得多少福。
0621b01: 佛告藥王若有善男子善女人供養八百萬億那由
0621b02: 他恒河沙等諸佛。舉供佛福比校持經。
0621b03: 於汝意云何其所得福寧為多不。此人供養眾多
0621b04: 諸佛所獲福德是為多不。
0621b05: 甚多世尊。藥王答佛功德甚多。
0621b06: 佛言若善男子善女人能於是經乃至受持一四句
0621b07: 偈。持經四句言極少者。
0621b08: 讀誦解義。讀誦偈句解其義理。
0621b09: 如說修行。如偈所說依之修行文雖不多解行功
0621b10: 德勝彼前人供佛之者。
0621b11: 功德甚多。供養生福持經發慧以慧比福功德甚
0621b12: 多。
0621b13: 爾時藥王菩薩白佛言。聞經福勝所以白佛。
0621b14: 世尊我今當與說法者陀羅尼以守護之。欲以
0621b15: 妙護說法者。
0621b16: 即說曰。安爾　曼爾　摩禰　摩摩禰　旨隸
0621b17: 遮第　咩　履多瑋　羶帝　目帝　目多
0621b18: 履　娑履　阿瑋娑履　桑履　娑履　叉裔　阿
0621b19: 叉裔　阿耆膩　羶帝　履　陀羅尼　阿盧伽
0621b20: 婆娑簸蔗毗叉膩　禰毗剃　阿便哆邏禰履剃
0621b21: 　阿亶哆波輸地　歐究　牟究　阿羅
0621b22: 　波羅　首迦差　阿三磨三履　佛陀毗吉利
0621b23: 帝　達磨波利差帝　僧伽涅瞿沙禰　婆舍婆舍
0621b24: 輸地　曼多邏　曼哆邏叉夜多　郵樓哆　郵樓
0621c01: 哆憍舍略　惡叉邏　惡叉冶多冶　阿婆盧　阿
0621c02: 摩若那多夜是諸佛密語密默治惡惡自消散
0621c03: 不可解釋。
0621c04: 世尊是陀羅尼神六十二億恒河沙等諸佛所說。
0621c05: 能持此則能轉彼六十二種我人知見成六十
0621c06: 二佛之功德從諸佛之所傳來故云佛說。
0621c07: 若有侵毀此法師者。若有侵犯毀訾受持法師之
0621c08: 者。
0621c09: 則為侵毀是諸佛已巳。則是已巳損此諸世尊。
0621c10: 時釋迦牟尼佛讚藥王菩薩言。因說護所以讚
0621c11: 之。
0621c12: 善哉善哉。稱美之辭。
0621c13: 藥王汝愍念擁護此法師故。此說蓮經法師之故。
0621c14: 說是陀羅尼。即上語。
0621c15: 於諸眾生多所饒益。以之故法師安樂善說諸
0621c16: 法導利一切末世眾生饒益多矣。
0621c17: 爾時勇施菩薩白佛言。勇說見佛讚美藥王故亦
0621c18: 白佛願護持經。
0621c19: 世尊我亦為擁護讀誦受持法華經者說陀羅尼。
0621c20: 為護法師說於秘。
0621c21: 若此法師得是陀羅尼。若持經者得此神。
0621c22: 若夜叉。此云勇健。
0621c23: 若羅剎。此云速疾鬼。
0621c24: 若富單那。此云臭餓鬼即主熱病者。
0622a01: 若吉蔗。此云所作即起尸鬼。
0622a02: 若鳩槃荼。此云甕形即厭魅鬼。
0622a03: 若餓鬼等。無飲食者。
0622a04: 伺求其短無能得便。鬼祟崇害人隨短處入稍有所
0622a05: 長不能為害。
0622a06: 即於佛前而說曰。座　摩訶座　郁枳
0622a07: 　目枳　阿　阿羅婆第　涅第　涅多婆第
0622a08: 　伊緻抳　韋緻抳　旨緻抳　涅墀抳　涅梨
0622a09: 墀婆底
0622a10: 世尊是陀羅尼神恒河沙等諸佛所說亦皆隨喜。
0622a11: 如是神恒沙佛說傳之有自說此時諸佛亦
0622a12: 皆為之隨喜。
0622a13: 若有侵毀此法師者。若有侵害毀損法師。
0622a14: 則為侵毀是諸佛已巳。則是已巳損恒沙諸佛。
0622a15: 爾時毗沙門天王護世者白佛言。即是北方多聞
0622a16: 天王。
0622a17: 世尊我亦為愍念眾生擁護此法師故。天王護世
0622a18: 愍念眾生若護法師經得流布則眾生類得大饒益。
0622a19: 說是陀羅尼。以護之。
0622a20: 即說曰。阿梨　那梨　那梨　阿那盧　那
0622a21: 履　拘那履
0622a22: 世尊以是神擁護法師。說此者為護法師。
0622a23: 我亦自當擁護持是經者。上以護今自身護。
0622a24: 令百由旬內無諸衰患。令諸邪魅皆悉遠去百由
0622b01: 旬外離諸衰惱。
0622b02: 爾時持國天王在此會中。東方護世持國天王亦
0622b03: 在此會。
0622b04: 與千萬億那由他乾闥婆眾。此云樂神。
0622b05: 恭敬圍繞前詣佛所合掌白佛言世尊我亦以陀羅
0622b06: 尼神擁護持法華經者。天王白佛與所部眾亦
0622b07: 願以護於法師。
0622b08: 即說曰。阿伽禰　伽禰　瞿利　乾陀利　旃
0622b09: 陀利　摩蹬耆　常求利　浮樓莎抳　頞底
0622b10: 世尊是陀羅尼神四十二億諸佛所說。四十即
0622b11: 表住行向地二即等覺及以妙覺。
0622b12: 若有侵毀此法師者則為侵毀是諸佛已巳。毀持經
0622b13: 者則法不行法不流世誰知有佛若毀法師則已巳毀
0622b14: 佛。
0622b15: 爾時有羅剎女等一名藍婆二名毗藍婆三名曲齒
0622b16: 四名華齒五名黑齒六名多髮七名無厭足八名持
0622b17: 瓔珞九名帝十名奪一切眾生精氣。羅剎者噉
0622b18: 人惡鬼也羅剎女者即是女鬼也十種名義或從相
0622b19: 或從所為未見所出不可解也。
0622b20: 是十羅剎女與鬼子母。鬼子母神。
0622b21: 并其子及眷屬。五百鬼子及鬼屬也。
0622b22: 俱詣佛所同聲白佛言。願欲擁護持法華者。
0622b23: 世尊我等亦欲擁護讀誦受持法華經者除其衰患。
0622b24: 欲以護令除衰惱。
0622c01: 若有伺求法師短者令不得便。若有欲求法師短
0622c02: 處而加害者令不得便。
0622c03: 即於佛前而說曰。伊提履　伊提泯　伊提履
0622c04: 　阿提履　伊提履　泥履　泥履　泥履　泥履
0622c05: 　泥履　樓醯　樓醯　樓醯　樓醯　多醯　多
0622c06: 醯　多醯　兜醯　醯
0622c07: 寧上我頭上莫惱於法師。寧可上於我頭之上不
0622c08: 可惱害說法之師。
0622c09: 若夜叉若羅剎若餓鬼若富單那若吉蔗。已巳上名
0622c10: 義如前已巳解。
0622c11: 若毗陀羅。此云赤色鬼。
0622c12: 若犍。此云黃色鬼。
0622c13: 若烏摩勒伽。此云黑色鬼。
0622c14: 若阿摩羅。此云青色鬼。
0622c15: 若夜叉吉蔗若人吉蔗。此云起屍鬼人及夜叉皆
0622c16: 此鬼相。
0622c17: 若熱病若一日若二日若三日若四日若至七日。
0622c18: 謂前諸鬼興害人。
0622c19: 若常熱病。常興熱病以損於人。
0622c20: 若男形。鬼現男形。
0622c21: 若女形。鬼現女形。
0622c22: 若童男形若童女形。種種變現惑於人。
0622c23: 乃至夢中亦復莫惱。有托夢中惱害人者亦復不許。
0622c24: 即於佛前而說偈言若不順我惱亂說法者。若
0623a01: 不隨順我之禁而惱害說法之者。
0623a02: 頭破作七分如阿梨樹枝。令其頭破而作七分如
0623a03: 彼七阿梨樹枝。
0623a04: 如殺父母罪。罪過深重與五逆等。
0623a05: 亦如壓油殃。外國作油先擣麻碎令其生虫然後
0623a06: 並虫一時壓之務得多油及以肥美以損命故罪業
0623a07: 尤重謗法殃禍亦如彼人。
0623a08: 斗秤欺誑人。亦如市肆輕秤小斗欺瞞誑惑他人
0623a09: 之罪。
0623a10: 調達破僧罪。調達破僧生身陷入阿鼻地獄此罪
0623a11: 亦爾。
0623a12: 犯此法師者當獲如是殃。若有侵犯此法師者當
0623a13: 獲如上深重之殃。
0623a14: 諸羅剎女說此偈已巳白佛言。前以咒護其次白佛
0623a15: 當身護持。
0623a16: 世尊我等亦當身自擁護受持讀誦修行是經者。
0623a17: 受持讀誦即是學法如經履鍊名曰修行。
0623a18: 令得安穩離諸衰患消眾毒藥。令持經者心得安
0623a19: 隱遠離一切衰惱憂患一切毒藥入此人口皆成甘露。
0623a20: 佛告諸羅剎女善哉善哉。鬼女噉人及食精氣今
0623a21: 乃發心擁護大教及持法人大似火中生出蓮華故
0623a22: 佛讚曰善哉善哉。
0623a23: 汝等但能擁護受持法華名者福不可量。汝但能
0623a24: 護持經名者所得福德已巳不可量。
0623b01: 何況擁護具足受持。況能擁護持全部者。
0623b02: 供養經卷。及護供養經卷之人。
0623b03: 華香瓔珞。若華若香及以瓔珞。
0623b04: 抹香塗香燒香。細末之香及塗身香。
0623b05: 幡蓋伎樂。或施幡蓋及獻伎樂。
0623b06: 燃種種燈。即下所列。
0623b07: 蘇燈油燈諸香油燈。以諸香油然燈供養。
0623b08: 蘇摩羅華油燈。此云善攝意華。
0623b09: 瞻蔔華油燈。此云金色華智論翻黃華樹形高大。
0623b10: 婆師迦華油燈。此云夏生華色黃白而香。
0623b11: 優羅華油燈。此云青蓮華蓮本無油以蓮薰之。
0623b12: 如是等百千種供養者。有如是等供養經者。
0623b13: 帝汝等及眷屬。汝等即十羅剎女眷屬即鬼子
0623b14: 母等。
0623b15: 應當擁護如是法師。有能持經及修供養汝等應
0623b16: 當擁護是人。
0623b17: 說此陀羅尼品時。佛說是時。
0623b18: 六萬八千人得無生法忍。若表法者六根八識咸
0623b19: 得清淨了知眾生及無情法畢竟本空入無生忍。
0623b20: 妙法蓮華經妙莊嚴王本事品第二十七
0623b21: 玅莊嚴王本事品者說妙莊嚴往昔世中曾為國
0623b22: 王本所作事此品之來無人請問佛自為說意顯
0623b23: 弘經供養持者二種功德不可思議以勸流通其
0623b24: 王有妻名曰淨德復有二子淨藏淨眼此四人者
0623c01: 宿因本是同修道侶為辦衣食道業難成一人發
0623c02: 心為求供給三人勤修得成聖果其一營事福報
0623c03: 為王此三人者追念其恩意欲誘引令得出離復
0623c04: 相謂言是王著欲而又信邪自非妻子何由感動
0623c05: 遂即托緣隨意化現一人為妻二人為子方便誘
0623c06: 之回邪入正下文會通昔妙莊嚴王今華德是淨
0623c07: 德夫人今莊嚴相是淨藏淨眼即此會中藥王藥
0623c08: 上菩薩是。
0623c09: 爾時佛告諸大眾乃往古世過無量無邊不可思議
0623c10: 阿僧祇劫。佛告眾言過去久遠不可思議阿僧祇
0623c11: 劫。
0623c12: 有佛名雲雷音宿王華智。義約佛身如雲普覆一
0623c13: 切佛之妙音如雷普震相好具足面貌端嚴如月天
0623c14: 子星宿中王眾善莊嚴如華布惑盡解滿智慧無
0623c15: 邊。
0623c16: 多陀阿伽度。此云如來即佛法身。
0623c17: 阿羅訶。此云應供應受世供。
0623c18: 三藐三佛陀。此云正等正覺。
0623c19: 國名光明莊嚴。以佛光明而自莊嚴。
0623c20: 劫名喜見。時世昇平人所喜見。
0623c21: 彼佛法中。宿王華智正法之中。
0623c22: 有王名妙莊嚴。以眾妙善而共莊嚴。
0623c23: 其王夫人名曰淨德。其德真淨故曰淨德。
0623c24: 有二子一名淨藏。能解無邊清潔法藏。
0624a01: 二名淨眼。善能徹見大智慧海。
0624a02: 是二子有大神力福德智慧。本是菩薩有大神通
0624a03: 福德智慧皆悉具足方便化現示為王子。
0624a04: 久修菩薩所行之道。久劫精修菩薩所行清淨之
0624a05: 道。
0624a06: 所謂檀波羅蜜。此云布施為破慳貪。
0624a07: 尸羅波羅蜜。此云持戒為止諸惡。
0624a08: 羼提波羅蜜。此云忍辱為治凶暴。
0624a09: 毗離耶波羅蜜。此云精進為除怠墮。
0624a10: 禪波羅蜜。此云寂定無攝散亂。
0624a11: 般若波羅蜜。此云智慧為斷愚癡。
0624a12: 方便波羅蜜。隨機善巧修己巳利他名為方便以善
0624a13: 修故得度生死到於彼岸名波羅蜜。
0624a14: 慈悲喜捨。即四無量心以慈心故與一切樂以悲
0624a15: 心故拔一切苦以喜心故見人歡喜以捨心故隨求
0624a16: 與之。
0624a17: 乃至三十七品助道法。三十七品在小乘中名為
0624a18: 正道在大乘中名為助道良由道性本具匪由造作
0624a19: 修諸道行但是助成所謂四念處四正勤四如意足
0624a20: 五根五力七菩提八正道總三十七名為道品避繁
0624a21: 不解。
0624a22: 皆悉明了通達。悉能明了通達無礙。
0624a23: 又得菩薩淨三昧。內外無垢淨如琉璃即清淨定。
0624a24: 日星宿三昧。大解如日細智如星照了無遺名為
0624b01: 三昧。
0624b02: 淨光三昧。清淨慧光寂而常照。
0624b03: 淨色三昧。了色性空不住於相。
0624b04: 淨照明三昧。淨是定體照明是用。
0624b05: 長莊嚴三昧。常修正定以為莊嚴無有間斷。
0624b06: 大威德藏三昧。大威服眾大德利生名大寶藏從
0624b07: 禪定生。
0624b08: 於此三昧亦悉通達。凡諸正定悉能通達。
0624b09: 爾時彼佛欲引導妙莊嚴王。佛愍嚴王信邪之故
0624b10: 欲導以正。
0624b11: 及愍念眾生故。又為愍念一切眾生在迷之故。
0624b12: 說是法華經。於大眾中演說是經。
0624b13: 時淨藏眼二子到其母所。淨德之前。
0624b14: 合十指爪掌白言。十指兩掌一時俱合。
0624b15: 願母往詣雲雷音宿王華智佛所。勸母見佛。
0624b16: 我等亦當侍從親近供養禮拜。我當侍母親近供
0624b17: 養禮拜於佛。
0624b18: 所以者何。出勸往意。
0624b19: 此佛於一切天人眾中說法華經宜應聽受。以是
0624b20: 之故勸母往也。
0624b21: 母告子言汝父信受外道。信受外道邪師之教。
0624b22: 深著婆羅門法。於婆羅門所行之法深生樂著。
0624b23: 汝等應往白父與去俱去。父既不信云何容去汝
0624b24: 往白父化令同往。
0624c01: 淨藏淨眼合十指爪掌白母。母令勸父故再白之。
0624c02: 我等是法王子而生此邪見家。我等本是法王之
0624c03: 子不幸而生此邪見家。
0624c04: 母告子言汝等當憂念汝父為現神變。母知二子
0624c05: 有大神力令現神變以感動之。
0624c06: 若得見者心必清淨。善法難入若見神通乃可受
0624c07: 化。
0624c08: 或聽我等往至佛所。或可聽許我與汝等往詣佛
0624c09: 所。
0624c10: 於是二子念其父故。母令憂念所以念之。
0624c11: 踊在空高七多羅樹。一多羅樹高於七尺踊身
0624c12: 空高五丈計。
0624c13: 現種種神變。示現種種神通變化。
0624c14: 於空中行住坐臥。現四威儀依空之相。
0624c15: 身上出水身下出火。水上火下。
0624c16: 身下出水身上出火。水下火上。
0624c17: 或現大身滿空中而復現小小復現大。菩薩所
0624c18: 證自在神通大包空細入無間。
0624c19: 於空中滅忽然在地。空中隱去地上現身。
0624c20: 入地如水履水如地。入地如水不見有礙履水如
0624c21: 地不見浮。
0624c22: 現如是等種種神變。即十八變。
0624c23: 令其父王心淨信解。所以現相意令父王心得清
0624c24: 淨生正信解。
0625a01: 時父見子神力如是心大歡喜得未曾有。有生以
0625a02: 來所未見者。
0625a03: 合掌向子言汝等師為是誰誰之弟子。見其神異
0625a04: 知必有師問誰弟子皆欲知之。
0625a05: 二子白言大王彼雲雷音宿王華智佛。指所事師。
0625a06: 今在七寶菩提樹下法座上坐。指所住處。
0625a07: 於一切世間天人眾中。指所有眾。
0625a08: 廣說法華經。指所說法。
0625a09: 是我等師我是弟子。答父所問。
0625a10: 父語子言我今亦欲見汝等師可共俱往。因神
0625a11: 異知德尊嚴故欲與子俱往見之。
0625a12: 於是二子從空中下。收攝神變還復本形。
0625a13: 到其母所合掌白母。化父從己巳往白母知。
0625a14: 父王今已巳信解堪任發阿耨多羅三藐三菩提心。
0625a15: 言父已巳解堪發道心。
0625a16: 我等為父已巳作佛事。如上現通名作佛事。
0625a17: 願母見聽於彼佛所出家修道。願母見許往彼修
0625a18: 道。
0625a19: 爾時二子欲重宣其意以偈白母。再以意白。
0625a20: 願母放我等出家作沙門。求母放捨出俗為僧。
0625a21: 諸佛甚難值我等隨佛學。諸佛出世值遇甚難我
0625a22: 等願得隨佛學道。
0625a23: 如優曇波羅值佛復難是。優曇華此云瑞應般
0625a24: 泥洹經云閻浮提內有大樹王名優曇羅有實無
0625b01: 華優曇樹有金華時世乃有佛言佛難值亦如曇
0625b02: 華。
0625b03: 脫諸難亦難願聽我出家。脫離世間一切患難亦
0625b04: 復是難願聽我等出家行道。
0625b05: 母即告言聽汝出家。許從汝意。
0625b06: 所以者何佛難值故。所以聽許為佛難逢。
0625b07: 於是二子白父母言。父母既聽勸同見佛。
0625b08: 善哉父母願時往詣雲雷音宿王華智佛所親覲供
0625b09: 養。恭敬親近修法供養。
0625b10: 所以者何佛難得值如優曇羅華。言難得見。
0625b11: 又如一眼之龜值浮木孔。龜只一目漂大海中欲
0625b12: 值浮木得孔安身甚難可得人懷偏見溺生死海欲
0625b13: 值應身得法解脫此亦甚難。
0625b14: 而我等宿福深厚生值佛法。我等福厚幸遇世尊。
0625b15: 是故父母當聽我等令得出家。志在於道。
0625b16: 所以者何諸佛難值時亦難遇。一為佛難逢二為
0625b17: 時難遇。
0625b18: 彼時妙莊嚴王後宮八萬四千人皆悉堪任受持是
0625b19: 法華經。由王著欲八萬四千迷惑之人同在後宮
0625b20: 善心一生無惡不轉故諸宮女皆願持經。
0625b21: 淨眼菩薩於法華三昧久已巳通達。經云不染世間
0625b22: 法如蓮華在水多聞總持善解佛語此即法華正定。
0625b23: 淨藏菩薩已巳於無量百千萬億劫通達離諸惡趣三
0625b24: 昧。經云又見佛子心無所著以此妙慧求無上道
0625c01: 此即離諸惡趣正定。
0625c02: 欲令一切眾生離諸惡趣故。菩薩之心先人後己巳
0625c03: 修此正定欲諸眾生離惡趣故此定成時法界有情
0625c04: 同時解脫。
0625c05: 其王夫人得諸佛集三昧。住正定時十方諸佛集
0625c06: 在目前。
0625c07: 能知諸佛秘密之藏。性雖本空不妨常用用而常
0625c08: 空而不住相視之不見聽之不聞在動用中而收不
0625c09: 得名為諸佛秘密之藏。
0625c10: 二子如是。謂得三昧。
0625c11: 以方便力善化其父。現通等事無非方便善能如
0625c12: 是化誘父王。
0625c13: 令心信解好樂佛法。令父心信解了佛法而生愛
0625c14: 樂。
0625c15: 於是妙莊嚴王與群臣眷屬俱。王及群臣與夫宗
0625c16: 族一切眷屬。
0625c17: 淨德夫人與後宮采釆女眷屬俱。夫人同諸采釆女眷
0625c18: 屬。
0625c19: 其王二子與四萬二千人俱。王子從母求欲出家
0625c20: 受持戒行四萬二千福河同注表戒學也。
0625c21: 一時共詣佛所。同往見佛。
0625c22: 到已巳頭面禮足繞佛三匝住一面。到佛所已巳加
0625c23: 敬作禮繞三匝者表心戀慕住一面者欲聞法故。
0625c24: 爾時彼佛為王說法。佛為嚴王應機說法。
0626a01: 示教利喜。開示教道利益令喜。
0626a02: 王大歡悅。王聞法音深心信解生大喜悅。
0626a03: 爾時妙莊嚴王及其夫人解頸真珠瓔珞價直百千
0626a04: 以散佛上。敬佛之故捨嚴身具貴價之物而行布
0626a05: 施。
0626a06: 於空中化成四柱寶臺。達法空故住於空中由
0626a07: 四弘誓化成四柱處法空座名為寶臺。
0626a08: 臺中有大寶敷百千萬天衣。於空寂理安處法
0626a09: 座名為寶床無邊忍辱慚愧之服以為莊嚴名曰天
0626a10: 衣。
0626a11: 其上有佛結加趺坐。座上之佛即正因性加趺坐
0626a12: 者示無動搖。
0626a13: 放大光明。慧光發明即了因性現斯瑞相即緣因
0626a14: 性。
0626a15: 爾時妙莊嚴王作是念佛身希有端嚴殊特。王見
0626a16: 瑞相作是念言佛身罕有端正殊妙。
0626a17: 成就第一微妙之色。如來成就微妙色身最為第
0626a18: 一自餘眾生無與等者。
0626a19: 時雲雷音宿王華智佛告四眾言。四眾受法皆佛
0626a20: 弟子所以告之。
0626a21: 汝等見是妙莊嚴王於我前合掌立不。佛問四眾
0626a22: 王立我前還知意不。
0626a23: 此王於我法中作比丘。言當出家。
0626a24: 精勤修習助佛道法。無上大覺名為正道習諸道
0626b01: 品名為助道。
0626b02: 當得作佛號娑羅樹王。娑羅樹者其性堅實冬夏
0626b03: 不彫為木中王王心堅固精勤行道是故作佛號娑
0626b04: 羅王。
0626b05: 國名大光。從解入道所依之國故名大光。
0626b06: 劫名大高王。時節最好比之餘劫皆所不及名大
0626b07: 高王。
0626b08: 其娑羅樹王佛有無量菩薩眾及無量聲聞。言所
0626b09: 化眾其數甚多。
0626b10: 其國平正功德如是。因心平易正直無私所應化
0626b11: 方坦然平正。
0626b12: 其王即時以國付弟。捨人王住。
0626b13: 與夫人二子并諸眷屬。所從之眾。
0626b14: 於佛法中出家修道。於彼佛會正法之中清淨出
0626b15: 家修菩薩道。
0626b16: 王出家已巳於八萬四千歲。出家之後終身在道。
0626b17: 常勤精進修行妙法華經。謂常修習法華三昧。
0626b18: 過是已巳後得一切淨功德莊嚴三昧。前與授記是
0626b19: 未來事此證三昧是現世修以淨信心修諸功德故
0626b20: 於定中獲此三昧。
0626b21: 即昇空高七多羅樹而白佛言。舉身騰空離地
0626b22: 五丈。
0626b23: 世尊此我二子已巳作佛事。謂二聖子所現佛事。
0626b24: 以神通變化轉我邪心。王本信邪見子現通知佛
0626c01: 殊勝即轉邪心。
0626c02: 令得安住於佛法中得見世尊。令我得於佛法之
0626c03: 中安住其心得見我佛。
0626c04: 此二子者是我善知識。二子實是我善知識。
0626c05: 為欲發起宿世善根。如前所舉同修之[01]終。
0626c06: 饒益我故來生我家。王勤修進得宿命通知其妻
0626c07: 子是昔善友為欲饒益方便受生。
0626c08: 爾時雲雷音宿王華智佛告妙莊嚴王言如是如是
0626c09: 如汝所言。佛告嚴王如汝所言其事實爾。
0626c10: 若善男子善女人種善根故。若善男子能種善根
0626c11: 以是之故。
0626c12: 世世得善知識。世世得遇諸善知識。
0626c13: 其善知識能作佛事。知識善能作諸佛事。
0626c14: 示教利喜令入阿耨多羅三藐三菩提。開示教導
0626c15: 令入正覺。
0626c16: 大王當知善知識者是大因緣。內有宿因外感善
0626c17: 緣因緣之義通包大小善知識者非小因緣。
0626c18: 所謂化導令得見佛發阿耨多羅三藐三菩提心。
0626c19: 化令見佛發大道心所以名為大事因緣。
0626c20: 大王汝見此二子不。汝還見子宿因緣不。
0626c21: 此二子已巳曾供養六十五百千萬億那由他恒河沙
0626c22: 諸佛親近恭敬。六十者表六波羅蜜五者表五位
0626c23: 善因一外凡二內凡三見道四修道五無學道百千
0626c24: 萬億者一一行中具無邊行善修其心住於正法名
0627a01: 為親近恭敬供養無量無數百千諸佛。
0627a02: 於諸佛所受持法華經。以如實心修如實慧名於
0627a03: 佛所持法華經。
0627a04: 愍念邪見眾生令住正見。愍念眾生著於邪見所
0627a05: 以化之令歸正道。
0627a06: 妙莊嚴王即從空中下而白佛言。收攝神通復
0627a07: 還地上啟白世尊。
0627a08: 世尊如來甚希有。言希有者一則難遇時乃一出
0627a09: 二則端嚴相好無比。
0627a10: 以功德智慧故。以二種故所以如此一則具修五
0627a11: 度成就福德二則行深般若成就智德。
0627a12: 頂上肉髻光明顯照。一歎肉髻無與等倫二歎光
0627a13: 明從肉髻出顯照一切。
0627a14: 其眼長廣而紺青色。眼生長廣是智慧相紺琉璃
0627a15: 色是慈悲相。
0627a16: 眉間毫相白如珂月。兩眉中間白毫之相色如珂
0627a17: 貝淨如滿月。
0627a18: 齒白齊密常有光明。齒不黃黑亦不參差鮮白淨
0627a19: 潔密而齊整常有光明。
0627a20: 唇色赤好如頻婆果。此云相思果色丹紅潤可喻
0627a21: 口唇。
0627a22: 爾時妙莊嚴王讚歎佛如是等。如上所說希有之
0627a23: 事。
0627a24: 無量百千萬億功德已巳。所修之功所成之德。
0627b01: 於如來前一心合掌復白佛言。先歎佛已巳復述其
0627b02: 意。
0627b03: 世尊未曾有也。歎所未有。
0627b04: 如來之法。如來所證真淨大法。
0627b05: 具足成就不可思議微妙功德。無法不具不可思
0627b06: 議微妙功德悉皆成就。
0627b07: 教戒所行安穩快善。教導戒約菩薩所行安隱受
0627b08: 樂快得善利。
0627b09: 我從今日不復自隨心行。不復隨順自心所行。
0627b10: 不生邪見憍慢嗔恚諸惡之心。邪見不生則入正
0627b11: 道憍慢不生則能恭敬嗔恚不生則慈悲起對佛立
0627b12: 誓除諸惡心。
0627b13: 說是語已巳禮佛而出。聞法得記讚佛發願能事已巳
0627b14: 畢禮辭而退。
0627b15: 佛告大眾於意云何妙莊嚴王豈異人乎今華德菩
0627b16: 薩是其淨德夫人今佛前光照莊嚴相菩薩是。今
0627b17: 法華會光照莊嚴即是昔世淨德夫人。
0627b18: 哀愍妙莊嚴王及諸眷屬故於彼中生。為愍嚴王
0627b19: 及王眷屬示現受生。
0627b20: 其二子者。淨藏淨眼。
0627b21: 今藥王菩薩藥上菩薩是。即此二子。
0627b22: 是藥王藥上菩薩成就如此諸大功德已巳。歷劫之
0627b23: 前已巳能成就眾多無量諸大功德。
0627b24: 於無量百千萬億諸佛所。又於無量百千佛所。
0627c01: 植眾德本。大菩提心四弘六度是諸菩薩植德之
0627c02: 本。
0627c03: 成就不可思議諸善功德。由植善故成就眾德。
0627c04: 若有人識是二菩薩名字者。若人識此二菩薩名
0627c05: 亦於佛門可以趣入。
0627c06: 一切世間諸天人民亦應禮拜。能敬持名而行禮
0627c07: 拜則是入道最初方便。
0627c08: 佛說是妙莊嚴王本事品時八萬四千人遠塵離垢。
0627c09: 八萬四千塵勞煩惱悉得斷除離諸障垢。
0627c10: 於諸法中得法眼淨。楞嚴云想相為塵識情為垢
0627c11: 二俱遠離則汝法眼應時精明。
0627c12: 妙法蓮華經普賢菩薩勸發品第二十八
0627c13: 普賢菩薩本生東方寶威德佛淨妙國土遙聞靈
0627c14: 鷲說法華經與諸大眾俱時至此為欲聽法勸發
0627c15: 道心。
0627c16: 爾時普賢菩薩。化被眾生慈臨一切德極聖故
0627c17: 曰普賢。
0627c18: 以自在神通力。善功發用自在無礙神通之力。
0627c19: 威德名聞。以威力故能伏魔怨以德善故普化一
0627c20: 切名聲遠布聞於十方。
0627c21: 與大菩薩無量無邊不可稱數。同眾多故無有邊
0627c22: 量稱量莫盡非數可知。
0627c23: 從東方來。從彼東土來至此方。
0627c24: 所經諸國。所經由處。
0628a01: 普皆震動。大地震動表破無明。
0628a02: 雨寶蓮華。從真空性起一念善如空雨華。
0628a03: 作無量百千萬億種種伎樂。意如伎兒和氣名樂。
0628a04: 又與無數諸天龍夜。此云捷疾鬼。
0628a05: 乾闥婆。天帝樂神。
0628a06: 阿脩羅。此云無端正即好諍者。
0628a07: 迦樓羅。此云金翅鳥。
0628a08: 緊那羅。此云歌神天帝作樂即用此部。
0628a09: 摩羅伽。此云大蟒蛇。
0628a10: 人。世間之人。
0628a11: 非人等。天脩鬼獄總名非人。
0628a12: 大眾圍繞。眾擁普賢。
0628a13: 各現威德神通之力。各各自現威神德用。
0628a14: 到娑婆世界。娑婆此云堪忍眾生堪能忍眾苦故。
0628a15: 耆闍崛山中。此云靈鷲。
0628a16: 頭面禮釋迦牟尼佛。頭面接足頂禮世尊。
0628a17: 右繞七匝。旋繞表敬。
0628a18: 白佛言。先禮次言。
0628a19: 世尊我於寶威德上王佛國。言其來處佛性尊貴
0628a20: 名之為寶威德中勝名曰上王。
0628a21: 遙聞此娑婆世界說法華經。天耳遠聞。
0628a22: 與無量無邊百千萬億諸菩薩眾共來聽受。言所
0628a23: 以來為欲聽法。
0628a24: 唯願世尊當為說之。願佛為說。
0628b01: 若善男子善女人於如來滅後。佛滅後者普賢之
0628b02: 意正為末法善男信女求聞法要。
0628b03: 云何能得是法華經。有何方便能得是經。
0628b04: 佛告普賢菩薩若善男子善女人成就四法。四方
0628b05: 便法如下自明。
0628b06: 於如來滅後當得是法華經。有方便慧可得是經。
0628b07: 一者為諸佛護念。心歸於佛則為諸佛之所護念。
0628b08: 二者植眾德本。諸修行人以德為本種諸善根名
0628b09: 植德本。
0628b10: 三者入正定聚。正以簡邪聚包諸定心散佛隱入
0628b11: 定佛現。
0628b12: 四者發救一切眾生之心。前三種法悉是自利今
0628b13: 此第四正是利他。
0628b14: 善男子善女人如是成就四法。如經而修。
0628b15: 於如來滅後必得是經。此結答也。
0628b16: 爾時普賢菩薩白佛言。普賢白佛願欲守護。
0628b17: 世尊於後五百歲。經明五五百歲第一五百解脫
0628b18: 堅固第二五百禪定堅固第三五百持戒堅固第四
0628b19: 五百多聞堅固第五五百諍堅固今景定辛酉於
0628b20: 後五百已巳過二百一十一載即斯時也。
0628b21: 濁惡世中。即劫濁見濁煩惱濁眾生濁命濁五濁
0628b22: 惡世也。
0628b23: 其有受持是經典者。有人如上能持是經。
0628b24: 我當守護除其衰患令得安穩。普賢願欲為之守
0628c01: 護除其衰惱令其得獲身心安隱。
0628c02: 使無伺求得其便者。鬼常伺候求欲害人菩薩護
0628c03: 故令不得便。
0628c04: 若魔。即魔王居欲界頂者。
0628c05: 若魔子。魔王之子。
0628c06: 若魔女。魔王之女。
0628c07: 若魔民。魔所有眾。
0628c08: 若為魔所著者。人被魔著復來魅人。
0628c09: 若夜叉。此云捷疾鬼也。
0628c10: 若羅剎。此云暴尸鬼。
0628c11: 若鳩槃茶。此云厭魅鬼。
0628c12: 若毗舍闍。此云噉精氣鬼。
0628c13: 若吉蔗。此云起尸鬼。
0628c14: 若富單那。此云臭餓鬼即行熱病者。
0628c15: 若韋陀羅等。此云妙善即厭禱鬼。
0628c16: 諸惱人者皆不得便。使一切鬼皆不能害。
0628c17: 是人若行若立讀誦此經。隨意讀誦不拘行立。
0628c18: 我爾時乘六牙白象王。普賢乘象以表大行牙喻
0628c19: 六根白表純淨。
0628c20: 與大菩薩眾俱詣其所。舉眾皆至誦經人所。
0628c21: 而自現身供養守護。不求而應名為自現三業加
0628c22: 敬名為供養閑邪存善名為守護。
0628c23: 安慰其心。軟語慰喻以安其心。
0628c24: 亦為供養法華經故。亦是為供法華之故。
0629a01: 是人若坐思惟此經。端坐諦審名曰思惟。
0629a02: 爾時我復乘白象王現其人前。前護行立即散心
0629a03: 人今護端坐即定心人。
0629a04: 其人若於法華經有所忘失一句一偈。其持經人
0629a05: 若有脫忘。
0629a06: 我當教之與共讀誦還令通利。慈力所加令無忘
0629a07: 失。
0629a08: 爾時受持讀誦法華經者得見我身。得見菩薩為
0629a09: 現色身。
0629a10: 甚大歡喜轉復精進。其心喜故倍加精進。
0629a11: 以見我故即得三昧。此云正定。
0629a12: 及陀羅尼。此云總持總攝空有遮惡護善。
0629a13: 名為旋陀羅尼。周旋解了無所不通。
0629a14: 百千萬億旋陀羅尼。從於一法演出無數百千萬
0629a15: 億陀羅尼門。
0629a16: 法音方便陀羅尼。於法音中善解方便。
0629a17: 得如是等陀羅尼。諸總持門其數無量略舉二種
0629a18: 故云等也。
0629a19: 世尊若後世後五百歲濁惡世中。言後世者即佛
0629a20: 滅後後五百者即今之世言濁惡者如前已巳解。
0629a21: 比丘比丘尼優婆塞優婆夷。僧尼士女四眾弟子。
0629a22: 求索者。求覓經者。
0629a23: 受持者。以心領受憶持之者。
0629a24: 讀誦者。對本明讀及背誦者。
0629b01: 書寫者。若自書寫若倩人書。
0629b02: 欲修習是法華經。欲依此經修習行法。
0629b03: 於三七日中應一心精進。要期三七攝淨一心。
0629b04: 滿三七日已巳。修期滿日。
0629b05: 我當乘六牙白象與無量菩薩而自圍繞。與眾圍
0629b06: 繞至行人所。
0629b07: 以一切眾生所見身。眾生喜見上妙色身。
0629b08: 現其人前而為說法示教利喜。現身開示教訓利
0629b09: 益令生歡喜。
0629b10: 亦復與其陀羅尼。亦復與說陀羅尼以守護
0629b11: 之。
0629b12: 得是陀羅尼故無有非人能破壞者。神力故魔
0629b13: 不能壞。
0629b14: 亦不為女人之所惑亂。身得法持色所不劫。
0629b15: 我身亦自常護是人。我亦以身常護其人。
0629b16: 唯願世尊聽我說此陀羅尼。示不專擅求佛聽
0629b17: 許。
0629b18: 即於佛前而說曰。阿檀地一檀陀婆地二檀陀
0629b19: 婆帝三檀陀鳩隸四檀陀脩陀隸五修陀隸六脩
0629b20: 陀羅婆底七佛婆羶禰八薩婆陀羅尼阿婆多尼
0629b21: 九薩婆婆沙阿婆多尼十脩阿婆多尼十一僧伽婆履
0629b22: 叉尼十二僧伽涅伽陀尼十三阿僧祇十四僧伽波伽地十五
0629b23: 帝隸阿惰僧伽兜略阿羅帝波羅帝十六薩婆僧伽地
0629b24: 三摩地伽藍地十七薩婆達磨脩波利剎帝十八薩婆薩
0629c01: 埵樓憍舍略阿伽地十九辛阿毗吉利地帝二十
0629c02: 一切神是佛密語密默治惡自消散不可解說所
0629c03: 以不翻。
0629c04: 世尊若有菩薩得聞是陀羅尼者。以難聞若有
0629c05: 聞者。
0629c06: 當知普賢神通之力。皆菩薩力之所加被。
0629c07: 若法華經行閻浮提。閻浮樹名此云勝金樹近河
0629c08: 邊果熟落水染沙成金為紫磨色提字翻洲即是南
0629c09: 方贍部洲也。
0629c10: 有受持者應作此念皆是普賢威神之力。令思所
0629c11: 自。
0629c12: 若有受持讀誦正憶念。即正思惟。
0629c13: 解其義趣。善解經義趣佛之道。
0629c14: 如說修行。如經所說修心行之。
0629c15: 當知是人行普賢行。是人所行即普賢行。
0629c16: 於無量無邊諸佛所深種善根。已巳於無邊諸佛之
0629c17: 所深種菩提善根種子。
0629c18: 為諸如來手摩其頭。得諸如來權智之手摩於菩
0629c19: 薩實智之頂。
0629c20: 若但書寫。但是書寫未能憶持讀誦解義。
0629c21: 是人命終當生忉利天上。忉利此云三十三天散
0629c22: 心修善得生欲界。
0629c23: 是時八萬四千天女作眾伎樂而來迎之。以書經
0629c24: 福得生天上感諸天子伎樂來迎。
0630a01: 其人即著七寶冠於采釆女中娛樂快樂。采釆女娛樂
0630a02: 暢快其心。
0630a03: 何況受持讀誦正憶念解其義趣如說修行若有人
0630a04: 受持讀誦解其義趣。其功尤勝。
0630a05: 是人命終為千佛授手。命終得佛授手提。
0630a06: 令不恐怖。使得心安。
0630a07: 不墮惡趣。離四惡趣。
0630a08: 即往兜率天上。兜率此云知足天。
0630a09: 彌勒菩薩所。此云慈氏菩薩。
0630a10: 彌勒菩薩有三十二相大菩薩眾所共圍繞。勝友
0630a11: 會同。
0630a12: 有百千萬億天女眷屬而於中生。此乃兜率外院
0630a13: 凡夫天也若是內院則無女人。
0630a14: 有如是等功德利益。明功益多。
0630a15: 是故智者應當一心自書若使人書。倩人為書。
0630a16: 受持讀誦正憶念如說修行。書寫受持讀誦解說
0630a17: 是開解也如說修行即起行。
0630a18: 世尊我今以神通力故守護是經。願以通力而守
0630a19: 護之。
0630a20: 於如來滅後。末法之世。
0630a21: 閻浮提內。所流行處。
0630a22: 廣令流布使不斷絕。令經廣布解行不絕則得佛
0630a23: 種相續不斷。
0630a24: 爾時釋迦牟尼佛讚言。美其願力所以稱讚。
0630b01: 善哉善哉普賢汝能護助是經。除魔惱名之為
0630b02: 護勸進修善名之為助。
0630b03: 令多所眾生安樂利益。一人持經不惱一切令多
0630b04: 所眾皆得安樂。
0630b05: 汝已巳成就不可思議功德。汝久已巳成不思議力。
0630b06: 深大慈悲。慈能與樂悲能拔苦拔二死苦與三德
0630b07: 樂名為深大。
0630b08: 從久遠來發阿耨多羅三耨三菩提意。久已巳發起
0630b09: 無上道意。
0630b10: 而能作是神通之願守護是經。作神通願護法受
0630b11: 生。
0630b12: 我當以神通力守護能受持普賢菩薩名者。我亦
0630b13: 當護有能受持汝之名者。
0630b14: 普賢若有受持讀誦正憶念修習書寫是法華經者。
0630b15: 能行是者。
0630b16: 當知是人則見釋迦牟尼佛。經文即是如來法身
0630b17: 其見法者則是見佛。
0630b18: 如從佛口聞此經典。雖生末世信得經文則與親
0630b19: 聞等無有異。
0630b20: 當知是人供養釋迦牟尼佛。隨順佛語名供養佛。
0630b21: 當知是人佛讚善哉。所行如法為佛稱讚。
0630b22: 當知是人為釋迦牟尼佛手摩其頭。得佛權智摩
0630b23: 實智頂如手摩頭。
0630b24: 當知是人為釋迦牟尼佛衣之所覆。忍辱名衣力
0630c01: 能忍受遮惡不生名佛衣覆。
0630c02: 如是之人。如上行人。
0630c03: 不復貪著世樂。以法自娛不貪世味。
0630c04: 不好外道經書手筆。心不好樂外道經書亦不好
0630c05: 其製作手筆。
0630c06: 亦復不喜親近其人。狎邪長惡故不喜近。
0630c07: 及諸惡者。一切為惡不善之者。
0630c08: 若屠兒。殺生之者。
0630c09: 若畜羊雞狗。為利養生初非善類。
0630c10: 若獵師。捕生之人。
0630c11: 若衒賣女色。以色衒賣非良人也。
0630c12: 是人心意質直。是持經人心誠意正質朴端直。
0630c13: 有正憶念。恭默思道心無妄念。
0630c14: 有福德力。以福力故遠離障惡。
0630c15: 是人不為三毒所惱。心常有道三毒不生。
0630c16: 亦不為嫉。害賢曰嫉忌色曰。
0630c17: 我慢邪慢。持己巳陵他名為我慢著邪侮正名為邪
0630c18: 慢。
0630c19: 增上慢所惱。持己巳增勝下視他人名增上慢以福
0630c20: 德故如上諸過所不能惱。
0630c21: 是人少欲知足。於未得者不生希望名為少欲於
0630c22: 現在者隨分省儉名為知足。
0630c23: 能修普賢之行。能忍逆順能離過惡以此修心名
0630c24: 普賢行。
0631a01: 普賢若如來滅後後五百歲。如前已巳解。
0631a02: 若有人見受持讀誦法華經者。見持經人。
0631a03: 應作是念此人不久當詣道場。得入佛道名詣道
0631a04: 場。
0631a05: 破諸魔眾。破不善境諸魔怨眾。
0631a06: 得阿耨多羅三藐三菩提。得成無上正等正覺。
0631a07: 轉法輪。以佛之法展轉度化名轉法輪。
0631a08: 擊法。以大音聲演說諸法名擊法。
0631a09: 吹法螺。樂中吹螺即是改號隨機改轉名吹法螺。
0631a10: 雨法雨。說法利生令成善種如澍甘雨增長芽莖。
0631a11: 當坐天人大眾中師子法座上。師子座者以表威
0631a12: 德獸王一吼百獸皆怖法音一震萬類共聞。
0631a13: 普賢若於後世受持讀誦是經典者。末世持經行
0631a14: 道之人。
0631a15: 是人不復貪著衣服臥具飲食資生之物。前文所
0631a16: 明於外境上不生貪著今此所明於受用上不起貪
0631a17: 心。
0631a18: 所願不。隨有所願實稱其心。
0631a19: 亦於現世得其福報。上明來生此說現報。
0631a20: 若有人輕毀之言汝狂人耳。毀持經人名為狂者。
0631a21: 空作是行終無所獲。空作無獲謗無因果。
0631a22: 如是罪報當世世無眼。輕人毀法壞他正見故感
0631a23: 無目彰罪深也非止一生故云世世。
0631a24: 若有供養讚歎之者。若見持經供養讚歎。
0631b01: 當於今世得現果報。現世即報感應速也。
0631b02: 若復見受持是經者。見有持者。
0631b03: 出其過惡。揚其短處。
0631b04: 若實若不實。實猶得罪況復謗他。
0631b05: 此人現世得白癩病。以惡加人令他遭玷身病白
0631b06: 癩罪是自貽。
0631b07: 若有輕笑之者。輕陵取笑持經之者。
0631b08: 當世世牙齒缺。輕毀牙戲笑齒缺。
0631b09: 醜脣平鼻。唇如吹火下垂上縮鼻梁不起即匾
0631b10: 也。
0631b11: 手繚戾。行用非正病見手足。
0631b12: 眼目角。眼生三角或復轉晴。
0631b13: 身體臭穢。毒氣傷人感身臭穢。
0631b14: 惡瘡膿血。心毒惡瘡語毒膿血。
0631b15: 水腹短氣。因時氣怒果時水腹因時短倩果時氣
0631b16: 促。
0631b17: 諸惡重病。謗法謗人造諸重過故感如是諸惡病
0631b18: 緣非從天降非從地涌亦非人與業使然也。
0631b19: 是故普賢若見受持是經典者。毀既罪深敬則福
0631b20: 厚。
0631b21: 當起遠迎。見當起身遠去迎接。
0631b22: 當如敬佛。以無佛時此人弘經替佛補處當如敬
0631b23: 佛。
0631b24: 說是普賢勸發品時。佛說是時。
0631c01: 恒河沙等無量無邊菩薩。恒河之沙其細如麵舉
0631c02: 河沙數喻菩薩者言其多也。
0631c03: 得百千萬億旋陀羅尼。此云旋總持由敬信心發
0631c04: 生智慧於一法中解無量義曰旋總持。
0631c05: 三千大千世界微塵等諸菩薩。如以三千大千世
0631c06: 界抹為微塵以喻得道菩薩之數。
0631c07: 具普賢道。因聞妙法是諸菩薩皆得具足普賢之
0631c08: 道。
0631c09: 佛說是經時普賢等諸菩薩。大菩薩眾。
0631c10: 舍利弗等諸聲聞。大聲聞眾。
0631c11: 及諸天龍人非人等。八部之眾。
0631c12: 一切大會皆大歡喜。聞法得益心大喜悅。
0631c13: 受持佛語。語即此經信力故受念力故持。
0631c14: 作禮而去。聞法既周合掌敬禮行而退。
0631c15: 
0631c16: 妙法蓮華經句解卷第八終
