0455a01: 
0455a02: 
0455a03: 涅槃經疏三德指歸卷第九
0455a04: 
0455a05: 錢塘沙門釋　智圓　述
0455a06: 文字品
0455a07: 上性至之字者如來性是所詮常住之理文字是能
0455a08: 詮常住之教理教相顯二品互明文中凡有四十七
0455a09: 字十四字是音三十三字是字夫言字者文字之
0455a10: 總名梵語惡剎羅譯言無異流轉或言無盡無盡是
0455a11: 字字在紙墨可得不滅借此不滅以譬常住故字之
0455a12: 為義可以譬道此案西域悉曇章本是婆羅賀磨天
0455a13: 所作自古迄今更無異書但點畫之間微有不同耳。
0455a14: 悉曇此云成就婆羅賀磨天者此云淨天舊言梵天
0455a15: 訛略也。
0455a16: 此是足滿者添足成滿非本來圓滿也。
0455a17: 常無常具足者體雖雙遮即遮而照故具二用。
0455a18: 四片合為一雙非雙照兩雙成四以此為滿如四
0455a19: 片合。
0455a20: 開一切字者謂即字無字無字即字非字非無字三
0455a21: 諦互融名開一切如斯融攝方名滿字豈同興皇遮
0455a22: 照不融名滿字耶。
0455a23: 文云下正釋三諦自為三文各先引經次結義初真
0455a24: 諦中先引經。
0455b01: 離半字逐滿字者世法名半字佛性名滿字又九部
0455b02: 為半字大乘名滿字。
0455b03: 次本對半下結義也。
0455b04: 亦復無滿者所對既絕能對亦亡如對五寸之短談
0455b05: 一尺之長五寸既滅長名何施故經云於一切法無
0455b06: 礙無著即絕待意半滿俱無是真諦義也。
0455b07: 當知字非字者字即半滿相待非字即半滿俱絕。
0455b08: 以無下以絕待為滿字故知此滿非對半得名。
0455b09: 次俗諦中先引經。
0455b10: 悉是佛說者下釋二義如下疏文。
0455b11: 次當知下結義即空而有半滿相待其義宛然。
0455b12: 以正法為滿字者半滿俱名正法半不知滿滿必收
0455b13: 半故使滿字統於半字也。
0455b14: 佛性自淨者眾生佛性本自無染不假修成。
0455b15: 次當知下結義諸字即前空假二種字也。
0455b16: 故稱滿字者此以佛性中道即遮即照得滿字名。
0455b17: 雖有下明互融舉一即三舉三即一故云具足無缺
0455b18: 同前伊字故不縱橫會歸此理方稱開密次譬可見
0455b19: 開一下合法性法界亦復如是者以此二是佛性異
0455b20: 名故若解佛性餘二亦然。
0455b21: 豈隔下結斥古解。
0455b22: 開祕說滿者開前偏權之祕說今三德之滿也。
0455b23: 偷安已巳典者即外道書中亦有三寶等名此方道教
0455b24: 其例亦然嘗覽其經往往有梵行魔王眾生等語豈
0455c01: 非偷佛名教安已巳典耶。
0455c02: 引清淨法行經者准輔行所引與今小異未知孰是
0455c03: 彼引經云月光菩薩彼稱顏回故知孔老二教雖曰
0455c04: 外法悉是大權垂意在漸引物機所以二教皆師
0455c05: 於佛故老子西昇經云乾竺有古皇先生者是吾師
0455c06: 也綿綿常存吾今逝矣又云吾師化遊天竺善入泥
0455c07: 洹又符子曰老氏之師號釋迦文尹喜內傳曰老子
0455c08: 曰王欲出家吾師號佛覺一切人也今受天帝請食
0455c09: 還當為王及臣等一時受戒列子云昔商太宰
0455c10: 問孔子曰夫子為聖人歟孔子曰丘博識強記非聖
0455c11: 人也又問三王聖人歟對曰三王善用智勇聖則非
0455c12: 丘所知又問五帝聖人歟對曰五帝善用仁信聖亦
0455c13: 非丘所知又問三皇聖人歟對曰三皇善用因時聖
0455c14: 亦非丘所知太宰大駭曰然則孰為聖人乎夫子動
0455c15: 容有言曰聞西方有大聖人焉不治而不亂不言而
0455c16: 自信不化而自行蕩蕩乎民無能名焉據此諸文則
0455c17: 孔老之於釋迦師資驗矣張湛注釋列子而曲解西
0455c18: 方聖人之語不云是佛雖欲崇道其如侮人之言何
0455c19: 問疏引清淨法行經者為正翻耶為疑偽乎答天台
0455c20: 智者證居五品位在初依而於止觀及淨名玄悉皆
0455c21: 引用厥或訛謬不應引之故四依品云如是四人若
0455c22: 以佛說言非佛說無有是處是故我說如是四人為
0455c23: 世間依故荊溪云准諸目錄皆推此經以為疑偽文
0455c24: 義既正或是失譯乃至今家所引像法決疑妙勝定
0456a01: 等意亦如是如涅槃後分本在偽目至大唐刊定始
0456a02: 入正經豈以時人未決便推入偽大師親證位在初
0456a03: 依不應錯用。
0456a04: 若如下會通也。
0456a05: 佛則認歸者外道名言既是偷竊先佛遺教故今釋
0456a06: 迦認歸乃云皆是佛說非外道說。
0456a07: 方便施與者即法身大士隱實施權現外道身說彼
0456a08: 教法漸漸誘進故云施與佛今顯本故云皆是佛說
0456a09: 等。
0456a10: 若開下則約會事歸理云是佛說是知大小言教內
0456a11: 外經書悉由心變當體即心心即三諦所變皆然楊
0456a12: 子尚知言者心之聲書者心之畫彼語雖近可以例
0456a13: 遠當知觀心僻越則有邪外教起稟教則成六趣因
0456a14: 果觀心真正則有大小教起觀心即空則藏通教起
0456a15: 稟教則成二乘因果觀心即假則有歷別教起稟教
0456a16: 則成菩薩因果觀心即中則有圓頓教起稟教則成
0456a17: 佛界因果又是折空觀心即空觀心次第觀心不次
0456a18: 第觀心而大小教起只由理具諸教故隨觀心之緣
0456a19: 而得發起故觀所起唯見理具經云皆是佛說義在
0456a21: 者非約如來認歸亦非方便施與直指理體云是佛
0456a22: 說故注云云。
0456a23: 文理之本者謂小乘半字文理為大乘滿字文理之
0456a24: 本也以因小入大故即同上文先教半字後教毗伽
0456b01: 羅論也。
0456b02: 別明字本者彼悉曇章是生字根本說之為半所生
0456b03: 餘章文字具足說名為滿又十二章悉名為半自餘
0456b04: 經書記論為滿類如此方由三十六字母而生諸字
0456b05: 遂有經書經中既云持諸記論等即是明半字為記
0456b06: 論等本故云別明字本即下經云是故半字於諸經
0456b07: 書記論文章而為根本。
0456b08: 得悟滿法者即經云然後能知是法非法是法即滿
0456b09: 非法即半故下經云半字皆是煩惱言說之本滿字
0456b10: 乃是一切善法言語之根本也此如來以世間半
0456b11: 滿以顯出世之法由小入大也。
0456b12: 以音隨字者謂十二音入於迦佉已巳下三十四字。
0456b13: 以字隨音者以迦佉已巳下三十四字隨阿等十二音
0456b14: 澤州云梵章中有十二音其悉曇章以為第一於中
0456b15: 合五十二字悉曇兩字是題章總名餘是章體所謂
0456b16: 惡阿乃至魯留盧樓外國正音名億力伊離標離此
0456b17: 是初章就此章中迦佉已巳去三十四字是其字體初
0456b18: 十二字是生字章末後四字是呼字音將初十二呼
0456b19: 後迦等生字之時有單有複其單呼者依後四中標
0456b20: 離二音其複呼者用後億力伊離二音單複呼中
0456b21: 有長短聲別故有四音前後合說有十六音而經說
0456b22: 十四音者前十二中後二助音非是正音故除此二
0456b23: 疏文單或禪俱音丹禮記禪衣字從衣初文下敘諸
0456b24: 師異解此既梵章此方人師不諳彼語遂使隨情紛
0456c01: 紜諸說又義淨寄歸傳中廣明音字今不煩引恐惑
0456c02: 後學止可略知大況用識所詮應知佛引梵章字本
0456c03: 意在況顯佛性周若了此旨經義冷然若昏其宗
0456c04: 徒分音字寄語講者止可約略消文無宜穿鑒。
0456c05: 是十四音等者經標十四至于歷名解釋但有十二
0456c06: 故使諸師取義不同。
0456c07: 四解單者但足前十二成十四故。
0456c08: 二解複者兼取後三十四字重合其字共成十四故
0456c09: 云複也。
0456c10: 書缺二字等者此據瑞應明太子乘羊車入學堂學
0456c11: 書而古書本缺二字其師不解反問太子也。
0456c12: 是餘聲者非正音也應法師云此二字是前惡阿兩
0456c13: 字之餘音若不餘音則不盡一切字故複取二字以
0456c14: 窮文字。
0456c15: 故經下開善據文為證炮音正當第十既便結十四
0456c16: 則知不取後二餘聲。
0456c17: 更取下明足前十為十四也。
0456c18: 插著中心者謂以後四音插在十音中間著之也謂
0456c19: 阿下正示插著之處即前六後四之間也。
0456c20: 阿阿者謂短阿長阿伊憂皆然此前六音也野等
0456c21: 即後四音也等即等取烏炮二音。
0456c22: 前十二為六音者謂短阿長阿為一音乃至菴痾為
0456c23: 一音。
0456c24: 後五五者即以後三十四字中取二十五字以五字
0457a01: 為一音則有五音足前六上成十一音。
0457a02: 三三相對者餘乘九字故云三三但取四字為一音
0457a03: 以足前數其餘五字乃屬遲音。
0457a04: 書缺下還引瑞應彈之。悉曇至總名者如前解。
0457a05: 冶城亦壞者亦以字足音故。
0457a06: 取後四字者即魯留盧樓以魯盧為一音留樓為一
0457a07: 音故云合為二音復引六卷四字但是二音故知梨
0457a08: 梨只是魯盧樓樓只是留樓亦梵音奢切耳。
0457a09: 足前為十四者暹記云以魯留盧樓四字是呼字之
0457a10: 音亦名潤聲即是發音之始故得足前十二為十四
0457a11: 音。
0457a12: 又梵下謂梵本不言音字之異通云四十七字耳故
0457a13: 但以十二字為能生或取下四字足十六字為能生
0457a14: 皆隨便也。
0457a15: 又一解下音是能生字是所生。
0457a16: 二語者暹記云夫云語者多字方成二字為語故未
0457a17: 可用問疏引諸釋的從於誰答且據河西以消音字
0457a18: 初半下釋前經云初說半字以為根本義也前因敘
0457a19: 古未暇釋之半為滿字根本故今疏中半滿對明三
0457a20: 番釋義前二約所表後一解能表。
0457a21: 事未成為半者暹記云謂將上韻來配但是半字故
0457a22: 云未成以得阿等十二字入諸字一字皆具十二
0457a23: 字方得滿名。
0457a24: 無牽申等滿者彼所立義但如四片為無引小入
0457b01: 大之義故非率申。
0457b02: 經重音者上聲呼下去重字皆隨音勢上聲呼之。
0457b03: 經則能攝大涅槃者以四王對四德護雙樹不令外
0457b04: 道取其枝葉也。
0457b05: 明諸字所因中經長短超聲者初十二字是長短聲
0457b06: 前之六字初短後長後之六字前長後短其迦佉等
0457b07: 二十五是其毗聲隨其流類毗比夫必反一處故曰毗
0457b08: 聲後耶囉等九字是其超聲不同毗聲故云超也。
0457b09: 疏迦佉等下正示二十五字是毗聲也謂迦佉伽重
0457b10: 音伽俄魚賀反是舌根聲多他陀重音陀那是舌上聲
0457b11: 北遠及應法師云是舌頭聲吒佗荼重音茶挐是舌
0457b12: 頭聲遠應云是上咢聲波頗婆重音婆摩是唇間聲
0457b13: 遮車闍重音闍若耳者反是齒間聲應法師云舌齒聲
0457b14: 凡五字中第四與第三同而輕重微異故皆重音也
0457b15: 重上聲餘九字是超聲謂耶羅輕音羅和沙婆呵
0457b16: 羅來家反也應法師云八是超聲恐不取後羅字以與
0457b17: 第二字同故。
0457b18: 所言超聲者暹記云謂滿口五音具足羯調之聲名
0457b19: 曰超聲。
0457b20: 所以諸師所說不同者只由西方五印音殊所傳各
0457b21: 別故使爾耳且此土方言尚難區別況東西遼敻未
0457b22: 易知也今為消文故此略解意在佛性餘何所云。
0457b23: 經雖處陰界不同陰界者不即不離如冰如水。
0457b24: 經悉應歸依者歸依在悟位通五即。
0457c01: 經是故半字至而為根本者既以半字喻小滿字喻
0457c02: 大若從本體流出以釋則平等法性為滿字本滿為
0457c03: 半字本半字復為世間本若從末為本則世間文記
0457c04: 等為半字本半字為滿字本滿字為法性本雖展轉
0457c05: 相依其體無二。
0457c06: 經又半至煩惱者半字雖證真空全是無明別惑善
0457c07: 法即指佛性。
0457c08: 更明無字義者即一向就失以立科名以文中明失
0457c09: 語多故經中二意一約外道無半字義故經云親近
0457c10: 修習不善法也二約小乘無滿字義故經云不知如
0457c11: 來常等經。
0457c12: 今應離等結勸迦葉捨小悟圓。
0457c13: 鳥喻品
0457c14: 河西先明三品義同真應者滿常顯約真身半無常
0457c15: 隱約應身若欲分別則半滿是真應教常無常是真
0457c16: 應行隱顯是真應用教行在因用必在果。
0457c17: 因字下正生起三品也因字識理是依教開解故有
0457c18: 前品達常無常是依解立行故有此品能隱能顯是
0457c19: 行成證果有斯二用故有後品。
0457c20: 今更下今師生起河西所釋既不顯云教行故使今
0457c21: 師助成彼義而且對前生起此品月喻在果其義易
0457c22: 知故文從略。
0457c23: 二諦三諦者不思議諦二即三故。
0457c24: 一教一切教者即一說三即三說一故。
0458a01: 依教立行者依三諦教立三觀行中邊俱照故曰雙
0458a02: 流。
0458a03: 二行並觀者中邊不二故曰並觀中即是常邊即無
0458a04: 常二法互融如鳥遊息三觀圓修名如來行由境發
0458a05: 智即因教開解義備前品由智立行即以解導行旨
0458a06: 在今文。
0458a07: 教轉成境者只由生智故轉成境即向云即文字達
0458a08: 三諦也。
0458a09: 知轉成行者前品之智轉成今行崔豹古今注云鴛
0458a10: 鴦鳧類也雌雄不相離人得其一其一則死故謂之
0458a11: 匹鳥。
0458a12: 娑羅翻鴛鴦者此釋非也梵語斫迦羅此云鴛鴦非
0458a13: 娑羅也。
0458a14: 鴈舍利者舍利此云春鶯亦云鶖鷺。
0458a15: 漢不善梵語者以東漢佛法始通故使後代以漢為
0458a16: 稱不忘本也。
0458a17: 以況下示雙流行相況比也一即是中道之真無量
0458a18: 是二邊之俗二諦互融故云一中等。
0458a19: 非一下遮則非真非俗照則而真而俗即照而遮名
0458a20: 雙息即遮而照名雙遊雙流共行義在斯也。
0458a21: 問為下意云一言共行約何名共故歷三句問以辨
0458a22: 之苟立第四還同第三故但三句研窮已巳足。
0458a23: 他解下敘古初師約生死無常涅槃常以明共義先
0458a24: 斥非次若精識下顯是。
0458b01: 二物者識如觀無常識金如觀常故云乃是雙觀
0458b02: 聖如是下正酬前問聖指登地凡指地前。
0458b03: 皆云亦如是者意顯聖與凡共。
0458b04: 一鳥下生死如地故云窮下此但在凡涅槃如天故
0458b05: 云窮高此但在聖他以生死但是無常涅槃唯常故
0458b06: 遭此責。
0458b07: 假令二鳥者縱破縱彼計云我說凡聖各能精識二
0458b08: 物故向云聖如是行凡亦如是豈非雙遊。
0458b09: 但雙下破也縱於凡心能雙觀者只是二鳥雙遊地
0458b10: 上則雙遊空中其義不成故云不雙遊高也。
0458b11: 遊高不遊下者若於聖心具二行者又不涉凡則是
0458b12: 二鳥但能飛空不能遊地也只由他人不了凡聖無
0458b13: 差彼彼互遍故受此難。
0458b14: 又一下次師約生死涅槃各具二法以釋雙遊初立
0458b15: 宗比斥次正出己已義初文先立半滿以為宗本。
0458b16: 約一法者謂半但無常滿唯常住各據一法故也。
0458b17: 雙遊約二法者名既云雙法必具二意取半滿各具
0458b18: 雙遊半中則兩無常為雙滿中則兩常為雙將出己巳
0458b19: 義先斥前師以常無常為雙遊義既釋今品義必在
0458b20: 滿何殊梨奈兩片共成一。
0458b21: 夫雙下正出己巳義則以生死涅槃各具二法對取同
0458b22: 類以為雙遊二常為滿其體既同豈如梨奈此乃古
0458b23: 師自謂得意及為今破義甚無歸。
0458b24: 今明下今師斥經喻雙遊正取雌雄匹偶故以二雄
0458c01: 二雌責彼違經。
0458c02: 今言下明今釋先橫約理事解義。
0458c03: 生死至亦爾者生死是無常涅槃是常住生死即涅
0458c04: 槃無常即常故云生死具常無常也故下經云未聞
0458c05: 是經皆言無常聞是經已巳皆言是常豈非生死具常
0458c06: 無常涅槃即生死常即無常則涅槃亦具常無常也
0458c07: 故云亦爾是知生死涅槃二法相即如云波具動靜
0458c08: 水具亦爾只由波動水靜波即水故波則具二水即
0458c09: 波故水具亦然而此事理始自凡心理具終至妙覺
0458c10: 究竟一切皆然故使下文結成六即問極果豈有生
0458c11: 死耶答性惡不除應同九界故得極果涅槃亦即生
0458c12: 死具常無常同上說故下疏云若應物云如來有
0458c13: 憂實理則無也。
0458c14: 在下至雙息提喻合法也。下即生死高即涅槃生死
0458c16: 常即雌常即無常則雄息無常即常是雌息二法體
0458c17: 同既無前後得名息其猶波即水故名波息水即
0458c18: 波故名水息波水同時得云息經云遊止共俱遊
0458c19: 即飛止即息也。
0458c20: 即事下生死即事故無常涅槃即理故是常事理相
0458c21: 即則共行義成此則正以事理釋成上義也。
0458c22: 二諦下前之事理即是二諦故今更對中道以明三
0458c23: 諦重釋雙遊以圓教二三開合成異故於二後更約
0458c24: 三論前云事理只是真俗真已巳是中俗即二邊今明
0459a01: 三諦則以二邊自為真俗以前真理別受中名二諦
0459a02: 無常中即是常義同前釋。
0459a03: 非二下覆上義恐計中邊故茲更述謂約理實無
0459a04: 中邊之異故云非二中約事即中邊宛然故云而二
0459a05: 中即是非常非無常而常而無常講者無以二諦為
0459a06: 雙遊中道為並息大有所妨云云。
0459a07: 是則下但云雙遊不云息者遊息體同故得存略後
0459a08: 諸學者若昧一家理造事造性惡修惡理事不二心
0459a09: 色一如欲消此文誠為不易。
0459a10: 事理下豎約六即結成前釋雙遊未分凡聖故屬橫
0459a11: 辨今攝前橫以歸六位一一位內各具前橫故今名
0459a12: 豎。
0459a13: 言事理至既成者向釋約二諦三諦及以覆括其
0459a14: 大義只是事理如向已巳明故使今文但云事理也。
0459a15: 名字下正示高下。
0459a16: 不言理即者向約事理正談理具若曉解此義即名
0459a17: 字人五品觀成六根似證分真開發妙覺究竟豈有
0459a18: 餘途唯此事理故雙遊皆成。
0459a19: 橫豎下事理是橫六位是豎橫入於豎豎各具橫故
0459a20: 云具足等。
0459a21: 此中下結詶前問以前約三句徵其共義他人答釋
0459a22: 其旨全非若依今師備有三共。
0459a23: 凡凡共行者謂彼彼眾生各具事理一一互遍雙遊
0459a24: 並同此即答前第一為凡與凡共問也應云聖聖共
0459b01: 行答前第二為聖與聖共問但是文略若釋義者則
0459b02: 是分果極果所證事理一一互遍此二且約凡聖各
0459b03: 自論共問理可容遍約事如何答事即理故理遍即
0459b04: 事也。
0459b05: 凡聖共行者此答前第三聖與凡共問也謂凡聖雖
0459b06: 異事理體一清水濁水波濕無殊以二波理通舉體
0459b07: 是用是則凡心聖聖心凡一室千燈喻意可見
0459b08: 若了心佛眾生三無差別此文三共豈在再思。
0459b09: 非凡下一句若對前問則是長有謂約事則凡聖且
0459b10: 分約理則誰云迷悟故云非凡非聖如斯之理一切
0459b11: 俱有故名共行。
0459b12: 約人約法者事理是約法六即是約人。
0459b13: 但是略者具足應云是苦樂常無常我無我故此三
0459b14: 雙並喻二鳥經但舉三故知是略。
0459b15: 又顯義同者謂苦無我與無常義同故。
0459b16: 是故互出者喻中喻二今但合雌喻中之雄已巳是常
0459b17: 等故云互出今謂經云無我等法則是等取常樂我
0459b18: 也。
0459b19: 論議中迦葉問者以由佛舉二鳥而但合無常未達
0459b20: 其旨所以請答故下佛答具出二用以合喻也。
0459b21: 舊云下一向約異不明橫具故未盡善得觀師意方
0459b22: 合經旨。
0459b23: 前多下即指哀嘆等文皆以如來所證真常以斥二
0459b24: 乘無常之倒故云約豎論常前非無橫但多明豎故
0459c01: 云多斥。
0459c02: 今品至無常者此約橫論以謂生死涅槃各具二法
0459c03: 故云一時。
0459c04: 只生死下且示生死具二之相涅槃具二義可例知
0459c05: 以生死涅槃體無二故即理而事事異於理故云異
0459c06: 法說苦即事而理理異於事故云異法說樂此亦不
0459c07: 異而異故云異法。
0459c08: 五穀者即經云稻米麻麥豆粟也。
0459c09: 下別下亦是觀師預引下譬釋成此文。
0459c10: 借此以顯等者即是借此世間華果以喻出世二法
0459c11: 也。
0459c12: 一就生死應云無常常涅槃下應云無我我或闕或
0459c13: 略應知生死具二是約住前四即故迦葉徵喻為問
0459c14: 佛答五譬皆云雖有煩惱如無煩惱住前未證且云
0459c15: 生死就涅槃具二則約分果極果經文煥然下文更
0459c16: 釋前兩是橫者以二法各論一行故。
0459c17: 後一是豎者以生死苦對涅槃樂故此亦非橫非豎
0459c18: 而論橫豎橫必入豎豎不離橫。
0459c19: 理應備論者約其義理橫豎三文各應備論六義而
0459c20: 今三文各明二義者俱是互現義必具也。
0459c21: 答中明生死常等者此指能喻事常故經舉須彌即
0459c22: 世間久住之事名常事必磨滅故異佛常若生死中
0459c23: 常理與如來同。
0459c24: 經唯除涅槃者此乃即生死之涅槃正是明生死中
0460a01: 常理也。
0460a02: 經直以世諦等者以世間謂實已巳定故且云常故
0460a03: 借此事以喻常理。
0460a04: 經領解中二善哉者雙讚如來善說生死具常無常
0460a05: 述成中兩如是者雙述迦葉能領二義故疏注云云。
0460a06: 未聞至無常者以偏小教事外談理不云生死即涅
0460a07: 槃故是故皆云生死是無常法。
0460a08: 聞是至是常者今經圓說生死即是涅槃圓信成就
0460a09: 故皆是常。
0460a10: 經雖有煩惱者煩惱是生死因也。
0460a11: 如無煩惱者以煩惱即菩提故具足應云三障即三
0460a12: 德。
0460a13: 經即能利益者謂能為他說也此指假名等人故云
0460a14: 雖有煩惱。
0460a15: 修多羅翻契經者意顯契經是小乘故如下經云從
0460a16: 十二部出修多羅在小明矣又是定藏以三藏詮三
0460a17: 學則經藏詮定學也。
0460a18: 金下以經文字二家用音不同招提作普角反
0460a19: 觀師作孤猛反故文中先出二義初是招提義次金
0460a20: 未理亦名礦等是觀師義。
0460a21: 典金名者典守金玉之人曰人周禮云人掌金
0460a22: 玉之地注云人言礦金玉未成器曰而字通三
0460a23: 體古文作字書作礦說文作磺銅鐵璞也同孤猛
0460a24: 反故觀師依之以音礦。
0460b01: 注云云者如向說。
0460b02: 然下今師雙取二音以音召體俱是金玉未理之
0460b03: 名不須各執用者隨便故注云云。
0460b04: 就涅槃至二行者此約分真究竟已巳證此理具足二
0460b05: 行也是故迦葉約如來果人離憂悲為問。
0460b06: 無憂悲下憂悲是妄事我即是真理無妄則有真故
0460b07: 無憂悲則有我有妄則無真故云有憂即無我。
0460b08: 謂是無端之問者一往觀文謂迦葉忽問如來憂悲
0460b09: 有無語無承躡故曰無端二往尋文義不孤起故云
0460b10: 然佛說涅槃等無常之善昔教備說故使迦葉躡前
0460b11: 問之非無端倪也。
0460b12: 佛法亦爾至合譬者文應云無想天下即經云無
0460b13: 想天壽亦復如是一句是以前譬合樹神譬也。
0460b14: 佛法亦爾下是大分二段後合文耳。
0460b15: 經如來實無憂悲是明涅槃具常。
0460b16: 而於眾生下是明涅槃具無常豈非分證究竟皆以
0460b17: 應用為無常耶二鳥在高雙飛雙息義斯見矣下經
0460b18: 例然。
0460b19: 但於無中說有者法體湛然實無憂喜從體起用則
0460b20: 有憂喜。
0460b21: 眾生有苦明有憂之由只由機感故佛垂應既有八
0460b22: 苦未脫八難以苦為機感佛大悲勤勞救拔故云見
0460b23: 佛有苦也。
0460b24: 今問下釋疑文有三意初問難二反質三示義初意
0460c01: 者約應用雙問悲喜初問應有悲苦既示內心有憂
0460c02: 則應外形有苦以世人心憂必形苦故如來下此問
0460c03: 應有喜樂不念眾生是無憂無憂必有喜內設有喜
0460c04: 外應受樂故云應是無苦此皆執凡以難聖也次問
0460c05: 者先牒理體法身無憂喜何以下正難以向疏云應
0460c06: 物云如來有憂實理則無既云實理無憂則是法身
0460c07: 有喜與無憂無喜義成乖各故問云汝何以云如來
0460c08: 實喜也。
0460c09: 今亦下反質則是答次難彼既立法身無憂無喜故
0460c10: 今牒彼名反問之令墮負處汝既云無喜又云無憂
0460c11: 無憂則應有喜還成我義故云何以定云等以法無
0460c12: 定性定則是執故以定字責之。
0460c13: 我說下示義則是酬初問也法身實無憂喜苦樂但
0460c14: 隨順機緣應用拔與示憂示喜不同凡夫故云義說
0460c15: 上句云非憂喜而下句但云義說憂悲者且順經文
0460c16: 一邊結示。
0460c17: 此是不定之言者或云憂或云喜而當體即非憂喜
0460c18: 不可定執以此經下文偏破定性故經云如來有憂
0460c19: 及以無憂是佛境界也。
0460c20: 經舍宅微塵不得住立者舍宅至麤微塵至細皆於
0460c21: 空中不得住立。
0460c22: 經若言下且約麤說亦應云若言微塵等。
0460c23: 經心亦如是者此舉慮知妄心為譬重顯前空中舍
0460c24: 宅之譬故疏云為譬作譬也心無質礙喻前空陰
0461a01: 入界喻舍宅。
0461a02: 經若謂如來入於涅槃等者此指事中滅為涅槃
0461a03: 也。
0461a04: 經如來不入者對小斷故云不入其實入大涅槃
0461a05: 即事而理故名入也。
0461a06: 人度者證果在人故地度者禪是所依故。
0461a07: 獼猴見佛心者賢愚經云安羅樹林有獼猴行見一
0461a08: 樹無蜂而有熟蜜來就阿難求阿難不與佛言但
0461a09: 與獼猴得盛滿蜜以奉世尊世尊不受令其水淨
0461a10: 獼猴不解謂呼有虫將至水邊洗水漾蜜中捧還
0461a11: 上佛佛分布眾僧皆悉周獼猴歡喜今且以獼猴
0461a12: 測量佛意謂佛嫌有虫故云尚見佛心耳。
0461a13: 今亦下今師明義微許成論故云有少分知如獼猴
0461a14: 知佛有嫌心而不知欲水淨是不能具知今經約下
0461a15: 中不知上法者正是不能具足知也。
0461a16: 即是豎論者化住前生死凡夫令入分證究竟涅槃
0461a17: 之理凡聖對辨即是豎論初文但約住前凡夫具二
0461a18: 次文但約證得聖人具二故前二是橫盛夏極熱以
0461a19: 喻迷深迷深則倒重如盛夏水長倒謂八倒也。
0461a20: 譬令解常等者即是安置諸子祕密藏中我亦自住
0461a21: 其中也順鴛鴦喻故云遊諸覺華以此鳥好在華池
0461a22: 故七覺如華故曰覺華。
0461a23: 此中又兼等者此預示答文以此段正明苦樂故問
0461a24: 但云名第一樂而答中有常等四行者旁兼而明非
0461b01: 文正義然旁正合明則具六行向云具簡六行也。
0461b02: 經謹慎者約果則三德圓證約因則三觀圓修名為
0461b03: 謹慎三教九界悉名放逸因果例知。
0461b04: 言死句死路者六道有分段死三聖有變易死。
0461b05: 下不知上者以理即為下證聖為上且略名等。
0461b06: 經無天眼者此真天眼即佛眼也。
0461b07: 經無我密教者偏小之教隱覆佛性名為密教又顯
0461b08: 雖施小而密意在大。
0461b09: 初偈明人者經云勇健者諸凡夫俱是約人明法者
0461b10: 經云智慧憂患悉是法故。
0461b11: 通釋二偈者經如來二字釋初偈初句斷煩惱釋後
0461b12: 偈第三句住智慧山釋初偈次句及後偈上半見諸
0461b13: 眾生釋初偈末句及後偈末句中亦見眾生四字常
0461b14: 在煩惱中釋初偈第三句及後偈末句中憂字無量
0461b15: 煩惱如地如野。
0461b16: 經云何得昇智慧臺者即問後偈前三句既云昇殿
0461b17: 乃至除憂患則是有喜。
0461b18: 經住山頂見眾者即問初偈及後偈末句也既見眾
0461b19: 生在生死中則是有憂豈是涅槃無憂乎。
0461b21: 前鳥至一時者亦旁有豎義多分在橫如別說中初
0461b22: 就生死二就涅槃此二是橫三就生死涅槃是豎從
0461b23: 多從正故云橫論一時。
0461b24: 豎論前後者既喻初生後滅故知是豎若據果用亦
0461c01: 可云橫且約一途故云豎也自他旁正例同前橫。
0461c02: 隱顯是適宜者示生示滅稱適他機。
0461c03: 河西至真應者謂文字半滿只是鳥喻常無常常無
0461c04: 常只是月喻隱顯故云皆是真應。
0461c05: 此乃下今師斥也但得義同不知文異故曰一途。
0461c06: 問答既三者上文初問云何解滿字次問云何共聖
0461c07: 行後問云何如日月豈非問別為三故今如來以文
0461c08: 字等三品次第答之豈得是一真應意也。
0461c09: 兩問一答者如上問云何得廣大為眾作依止語似
0461c10: 兩問而佛但以四依一義答之。
0461c11: 一問兩答者如上問云何得長壽語似一問而佛作
0461c12: 因果兩番答之則以因答得字以果答長壽也。
0461c13: 一問一答者如今品舉月舉日舉星次第答前三光
0461c14: 三問餘皆倣此。
0461c15: 只是一句者河西意謂三品只是答如日月等一句
0461c16: 義耳故前文云文字半滿只是鳥喻常無常常無常
0461c17: 只是月喻隱顯隱顯即正喻真應故知問雖有三正
0461c18: 在日月一句而已巳。
0461c19: 推文可解者謂若解隱顯則前常無常及半滿皆可
0461c20: 解也以只是共成隱顯一意故。
0461c21: 今云下正明問答文義俱異不同河西云義是一也
0461c22: 應知半滿是約教為問共行是約行為問三光是約
0461c23: 用為問故今三品次第答之非謂但明真應而已巳。
0461c24: 前問共行等者應先云前問半滿等疏文從省。
0462a01: 備問三光者纂要云日月星謂三辰亦曰三光說文
0462a02: 云日者實也太陽之精字從一○象形字也釋名云
0462a03: 月闕也言滿而復缺也星散也言列位布散也。
0462a04: 日用長短者夏日長冬日短夏日宿在東井出寅入
0462a05: 戌故長冬至宿在牽牛出辰入申故短。
0462a06: 星以吉凶者上問歲星則吉今答彗星則凶互現其
0462a07: 義也。
0462a08: 同況隱顯者隱即無常如虧短凶顯即常住如盈長
0462a09: 吉。
0462a10: 在先下應問云品中備舉三光何以題稱月喻故今
0462a11: 答云在先答等。
0462a12: 月攝日星者攝有二義一中攝前後日月星三月居
0462a13: 其中故以題品二以廣攝略品內所談月喻文廣日
0462a14: 星事略故以題品。
0462a15: 名異下能喻則三光名異所喻則隱顯義同而月有
0462a17: 共成三義以釋品題一在先答月二月攝日星三月
0462a18: 喻法義便也。
0462a19: 宣夜等者蔡邑天文志言天體者三一曰周髀二曰
0462a20: 宣夜三曰渾天髀音毗。
0462a21: 天如圓傘者也。
0462a22: 為天儀者劉氏正歷問曰顓頊造渾天儀黃帝為
0462a23: 天蓋天者以天象。
0462a24: 日月橫行者謂天左旋日月星右行也以佛法中唯
0462b01: 說日月橫繞須彌有同此說故云同於佛法。
0462b02: 渾天儀者或以玉為之或鑄銅為之尚書考靈耀曰
0462b03: 觀玉儀之旋昏明主時鄭注曰以玉為渾儀漢名臣
0462b04: 奏曰今史官所用候臺銅儀則渾天法也唐玄宗
0462b05: 詔沙門一行與率府兵曹參軍梁令瓚及諸術士更
0462b06: 造渾天儀鑄銅為日圓天之象上具列宿赤道及周
0462b07: 天度數注水激輪令其自轉一日一夜轉一周又別
0462b08: 立二輪絡在天外綴以日月令得運行每天四轉一
0462b09: 匝日東行一度月行十三度十九分度之七凡二十
0462b10: 九轉有餘而日月會三面六十五轉而日行匝仍置
0462b11: 木櫃以為地平令儀半在地上半在地下晦明朔望
0462b12: 遲速有準又立二木人於地平之上前置鐘以候
0462b13: 辰刻每一刻則自然擊每一辰則自然撞鐘皆於
0462b14: 櫃中各旋軸交錯關相持既與天道合同當時
0462b15: 甚稱其玅鑄成命之曰水運渾天俯視圖置於武成
0462b16: 殿前以示百寮。
0462b17: 張衡下彼說日月豎轉與佛法不同。
0462b18: 日出扶桑者東方之野淮南子云日出於湯谷浴於
0462b19: 咸池拂於扶桑是謂晨明登於扶桑之上爰始將行
0462b20: 是謂朏明朏音斐將明也至于曲阿山名是謂朝明臨于曾泉
0462b21: 曾重也早食時在東方名水之地故曰曾泉是謂早食次于桑野是謂晏
0462b22: 食臻于衡陽是謂禺中對于昆吾昆吾丘在南方是謂正中
0462b23: 靡于鳥次鳥次南方山名是謂小遷至于悲谷悲谷西南方之大壑是
0462b24: 謂晡時回于女紀女紀西方陰地是謂大遷經于泉隅是謂
0462c01: 高舂言尚未冥上蒙先舂曰高舂頓于連爛音石是謂下舂連石西北山名
0462c02: 言將欲冥下蒙悉舂故曰下舂爰止義和爰息六螭是謂懸車曰乘車駕
0462c03: 以六龍義和御之日至此而薄於虞泉義至此而回六螭即六龍也薄於虞泉是謂黃
0462c04: 昏淪于蒙谷是謂定昏日入音潦嵫茲音亦曰落堂山經細
0462c05: 柳細柳西方之野入虞泉之池曝於蒙谷之浦蒙谷濛記之水日西
0462c06: 垂景在樹端謂之桑榆言其光在桑榆樹上。
0462c07: 長阿下引佛經凡有六段一壽命二形量三所成四
0462c08: 行照五本起六虧盈而於本起中復明所成及形量
0462c09: 行照等次第如文初壽命中云五百歲者俱舍云人
0462c10: 間五十年下天一晝夜乘斯壽五百前明形量云日
0462c11: 形縱廣五十由旬而本起中云二千里者然由旬三
0462c12: 等謂十六里四十里八十里向據四十里由旬則五
0462c13: 十由旬當二千里月形前減一由旬故今減四十里
0462c14: 角行者斜行也。
0462c15: 六十光照之故減者此同俱舍近日自影覆故說月
0462c16: 輪缺也。
0462c17: 月悉不受者與日相遠故不受問三事釋增減的從
0462c18: 何說答三義相須故致增減何者角行時侍從居前
0462c19: 而度與日近正行時則處正殿而度與日遠既漸角
0462c20: 漸正故漸虧漸盈世傳日中有桂及老人與兔者佛
0462c21: 教亦有此說或云閻浮樹影或云大地影其猶懸鏡
0462c22: 現像也老人即帝釋化身於恒河邊以試三獸而兔
0462c23: 能捨身充老人食感其德故寄影月中令萬世仰
0462c24: 止兔即釋迦往因也事載西域記。
0463a01: 既具下再顯立題。
0463a02: 如向分別者即前云同況隱顯在先答月等也。
0463a03: 又月在中下重出三義前荊溪私釋但合此三以為
0463a04: 二耳前云月攝日星者即今在中文多二義前云名
0463a05: 異義同故月親便者即今隱顯易見義若取疏主現
0463a06: 文對前一釋則成四義故題月喻。
0463a07: 或屬後品者謂合在菩薩品也中以後品之初重牒
0463a08: 日月光喻故。
0463a09: 今分為二者蓋依觀師也。
0463a10: 經以須彌山障故不見者日月皆然長阿含二十二
0463a11: 云閻浮日中弗婆提日沒瞿耶尼日出丹越夜半
0463a12: 經文次第四方說例前可見彼經又云閻浮為東
0463a13: 于逮為西閻浮為西瞿耶為東瞿耶為西單越為東
0463a14: 單越為西于逮為東以由日月轉故皆謂日出之處
0463a15: 為東。
0463a16: 出白銀面等者以劫初風吹二寶所成故應知正行
0463a17: 處正殿時而白銀面向下故世見月盈也月虧可知
0463a18: 是則虧盈具多因緣各說則似相違會通共成一意
0463a19: 耳今經乃云因須彌山而有增減應是正行則遠山
0463a20: 角行則近山故云因山也。
0463a21: 世云六月下因便釋後經文。
0463a22: 運行相遇者應云相過謂夏至冬至長短極故相過
0463a23: 以夏至去冬至則六月也故左傳昭二十年秋七月
0463a24: 朔日有食之公問於梓慎曰是何物也禍福何為對
0463b01: 曰二至二分二至夏至冬至二分春分秋分日有食之不為災日月
0463b02: 之行也分同道也至相過也其他則為災今云陰陽
0463b03: 相御則是二分同道也疏順經文則以夏至望冬至
0463b04: 春分望秋分皆相去六月也又杜預準歷家之說謂
0463b05: 日光以望時遙奪月光故月食日月同會月奄日故
0463b06: 日食食有上下者行有高下日光輪存而中食者相
0463b07: 奄密故日光溢出皆既者正相當而相奄間疏也。
0463b08: 鍑音福又音富。
0463b09: 經修羅遮月者陰陽推步又云羅計都二星犯於
0463b10: 日月故有蝕之是知羅計都二俱梵語悉名修羅
0463b11: 名也自西土聿斯經來方有二星之號問既是修羅
0463b12: 合居海底為何在天為星耶答雖居海底而氣應於
0463b13: 天何妨是星也故漢書云凡萬物之精上為列星也
0463b14: 是知修羅亦萬物之一類耳若准楞嚴胎生修羅其
0463b16: 矣。
0463b17: 制止者即如來示有調達出佛身血而致墮獄正為
0463b18: 制止未來眾生令不造逆故。
0463b19: 經人間短者日短故見月久反喻圓機見佛常住。
0463b20: 蝕者春秋曰日有食之字皆單作釋名曰日月虧曰
0463b21: 蝕稍侵如虫食草木葉也漢書云日月蝕韋昭曰
0463b22: 氣往迫之曰虧毀曰蝕也。
0463b23: 如作盜人者阿含經云有偷云咄咄月莫出待我
0463b24: 倫了任汝出不出名不樂見也。
0463c01: 釋三時文有二段初敘異解二云下次師凡引四文
0463c02: 證佛法明秋是知佛法二意隨俗有四制內唯三。
0463c03: 光明下本攝者正月是春分本月攝後兩月悉屬春
0463c04: 分乃至十月為冬本月攝後兩月悉屬冬分三三本
0463c05: 攝也。
0463c06: 律明下正出制內眾立三時之意。
0463c07: 簡賊住者謂外道俗人削髮染衣妄稱比丘名為賊
0463c08: 住若欲簡別應問佛法幾時安居何時受戒等若說
0463c09: 四時便知賊住以西國俗有四時佛制三時不令外
0463c10: 道俗人聞故故彼不知。
0463c11: 今言下今師正釋今言三時意不同律為秋日處中
0463c12: 與春日同故不言秋。
0463c13: 經日光映故者應以日光喻無明惑二乘無明全在
0463c14: 不見真常如由日光不見晝星。
0463c15: 支斗者六卷云只如斗星今云支斗恐字誤或是經
0463c16: 本不同。
0463c17: 或作歲音等者謂彗本蘇醉囚芮二反而又通歲戍
0463c18: 二音故云或作。
0463c19: 形如下釋名云言其孛孛然似掃彗也彗即也爾
0463c20: 雅彗星謂之攙搶孫炎曰妖星也攙叉衡反搶叉衡
0463c21: 反。
0463c22: 呼為刁者刁都聊反。
0463c23: 麻者以其光似散麻故曰麻彗。
0463c24: 除故布新者此星現則國易舊主如支佛出則佛已巳
0464a01: 滅度左傳申須曰彗所以除舊布新也。
0464a02: 用此三文者即嘆勸結三文也。
0464a03: 結日嘆教者經云譬如日出又云微妙經典及善說
0464a04: 如來等故知結日嘆教也。
0464a05: 結月嘆理者經云正法不斷僧寶不易即同月性無
0464a06: 出沒等。
0464a07: 結星嘆行者即勸學盡結文也修方便是行此行既
0464a08: 常如星實不沒。
0464a09: 菩薩品
0464a10: 上有十三者此就合論則是合長壽因果為一問金
0464a11: 剛堅固為一問。
0464a12: 或十五問者即各開成四故有十五故長壽品疏云
0464a13: 如初一偈合成兩問開成四問也。
0464a14: 是問佛事者始問如來久遠因果終問三光真應隱
0464a15: 顯中問四依雖是因人正為宣揚佛法故知諸品並
0464a16: 是佛事。
0464a17: 問菩薩事者始問而名菩薩終問近無上道其間諸
0464a18: 問悉約因中故云問菩薩事是則開成三十四問合
0464a19: 為三十二問而不出因果機應之義佛隨彼問悉為
0464a20: 答之問前分諸問以為過現未三今何故分為因果
0464a21: 二意耶答聖語多含重分何咎。
0464a22: 釋菩薩下約四教釋菩薩者欲明品題正從圓教理
0464a23: 即立稱故須簡去前三及圓後位所以四重釋義。
0464a24: 從見釋迦佛者即如來往因為陶師見古釋迦而發
0464b01: 心也願成佛時同彼佛號故今亦名釋迦。
0464b02: 三事供養者謂佛於舍宿藉草為座燃燈照佛獻石
0464b03: 蜜漿。
0464b04: 信者即初心仰信空理未獲實證故云信猶在
0464b05: 生死渴乏中故。
0464b06: 理水沾神者性地似沾八人已巳上真沾。
0464b07: 伏斷見思者性地伏見八人見地斷見九無礙伏思
0464b08: 九解脫斷思即薄地已巳上至支佛地悉曰中心遊戲
0464b09: 神通至後心即第九菩薩地然據初學遊戲則在薄
0464b10: 地故法華玄義云從薄地學遊戲神通多修從空入
0464b11: 假觀也今據已巳成故在後心大論九十三問云神通
0464b12: 所作何名遊戲答猶如幻師種種變現菩薩亦爾故
0464b13: 名為戲復次三三昧中空名為上諸餘行法皆名為
0464b14: 下下如兒戲故名為戲論第七又問云菩薩但當出
0464b15: 生三昧何須遊戲答菩薩心已巳出生三昧忻樂出入
0464b16: 亦名遊戲。
0464b17: 餘有殘習者大品云留餘殘習以誓願力及扶餘習
0464b18: 而生三界利樂有情。
0464b19: 攝法不盡者以三教唯約發心方名菩薩退不攝二
0464b20: 乘六道進不攝圓教五即。
0464b21: 四圓下正明圓教菩薩若名若義退該九界悉名理
0464b22: 即菩薩進攝佛根故稱名字菩薩乃至妙覺菩薩豈
0464b23: 同前三攝法不盡問菩薩因號妙覺極果何稱菩薩
0464b24: 答智論云眾生無上者佛是菩薩梵語眾生華言疏
0464c01: 主釋義全同龍樹故知圓義始末該通五即因人既
0464c02: 稱即佛佛稱菩薩復何疑哉。
0464c03: 理性為因等者性雖本具藉教外熏依教生解轉迷
0464c04: 成悟。
0464c05: 安作餘解者問答二文俱在理即安可作前三菩薩
0464c06: 及圓教發心以解品題耶。
0464c07: 答四問者一未發心問二得無畏問三處濁世問四
0464c08: 處煩惱問。
0464c09: 乃至者略第三應云由見佛性如華不染靡無也。
0464c10: 而少於眉目者但得通意如存身體不知文別如少
0464c11: 眉目今師答文對問各自甄分而佛性之旨統括無
0464c12: 二斯則身體既具眉目又存法身理教彌見姝好。
0464c13: 牒譬嘆經傍答者如日月光是牒前品喻如日出譬
0464c14: 也重牒此譬以嘆今經既云雖無菩提之心而能作
0464c15: 菩提因者豈非由理具故能為因耶此則傍答未發
0464c16: 心名菩薩義。
0464c17: 涅槃光下今師正解。佛即涅槃者應即法故。
0464c18: 契經者下兩釋初以契經為小故劣今經是大故勝
0464c19: 又今下則以已巳前大教悉名契經既不契末後常機
0464c20: 故劣今教。
0464c21: 等異下云云者若無異者何故佛云持戒修善生天
0464c22: 毀戒作惡墮獄耶。
0464c23: 何用賞者既因光皆自發心何用滅後四依賞持
0464c24: 罰毀令發心耶。
0465a01: 持犯昇沈者即初難持則上昇人天犯則下沈四
0465a02: 趣。
0465a03: 賞罰自異者即次難持之則四依賞善犯之則七種
0465a04: 罰惡。
0465a05: 積善方解者地前修行動經塵劫至于登地方有真
0465a06: 解故生解難。
0465a07: 即理為解者三德涅槃即理而具雖有煩惱如無煩
0465a08: 惱生解則易。
0465a09: 經除一闡提者佛性大海以信得入闡提無信所以
0465a10: 除之。
0465a11: 經法聲光明者聲謂聲教即前次釋以涅槃教詮理
0465a12: 分明喻之若光。
0465a13: 經入毛孔者除闡提外其餘重逆微有信心喻以毛
0465a14: 孔。
0465a15: 二釋答者經從何等為大去也。
0465a16: 欲明名字下對前段示意故。
0465a17: 簡闡提者即是以修簡性是前正答。
0465a18: 意通取其餘者即經云其餘眾生也。
0465a19: 欲明理性下欲顯理等不隔闡提是今釋答意。
0465a20: 若無下是知迦葉執別為難如來以圓為答又正答
0465a21: 據別故簡闡提釋答約圓故皆祕藏有此二意故注
0465a22: 云云。
0465a23: 初偈十二問者即長壽品問云何未發心而名為菩
0465a24: 薩等十二問也。
0465b01: 品初之說者即前云眾生雖無菩提之心而能為作
0465b02: 菩提因緣也。
0465b03: 四位菩薩者名觀似真也除前理即置後究竟。
0465b04: 何者下釋所以由問發心故以修位為答住前名緣
0465b05: 修登住名真修四即俱有發心義。
0465b06: 不墮三惡等者據經正明在惡趣及在人天何云不
0465b07: 墮答者應云相似菩薩願生惡道利樂有情故經云
0465b08: 若在三趣論其自行則麤垢已巳落長別苦輪故疏云
0465b09: 不墮經中略舉化他疏主兼申自行以墮釋在意甚
0465b10: 分明。
0465b11: 陂池者書傳云澤障曰陂。
0465b12: 堆阜者堆高土也阜山庳而大者庳脾弭友。
0465b13: 別簡中謂闡提燋種等敦逼令發故此斥之現是闡
0465b14: 提必無發理若能改往復非闡提故下經云若發心
0465b15: 時復不名一闡提也此經前後多明闡提有性有成
0465b16: 之義不可執此以害前後故知五性宗家云闡提無
0465b17: 是據現在一性云有則約未來由現性具未來必發
0465b18: 然此諍論是佛境界且此和會庶免專執。
0465b19: 乳酪六物者即經云若密若酥若水若漿并乳酪為
0465b20: 六物也。
0465b21: 文言下云云者因法立譬如因根生葉又取根取葉
0465b22: 各令病差如依法依喻悉得開悟法行觀理信行尋
0465b23: 文以喻取身取皮各隨所用。
0465b24: 經密緻馳致反緻亦密也。
0465c01: 開善不取最後金剛謂與第六譬同故今師取者以
0465c02: 前約金剛能破一切以喻此經後明金剛不容外物
0465c03: 以喻闡提金剛語同喻意各別故為十譬。
0465c04: 云云者釋論云著金剛於龜甲上以山羊角打之即
0465c05: 碎。
0465c06: 但前答至生善者佛性是理善又羅剎逼令發心俱
0465c07: 生善義次答三問則滅三障惡也由發心達三障事
0465c08: 即三德理入名字等位去果非遠名佛近因是則理
0465c09: 具為遠因也故知生滅猶如要路。
0465c10: 逆順各十者順謂順生死流逆謂逆生死流順生死
0465c11: 十則從細至麤如著衣之法一無始無明二外值惡
0465c12: 友三內外滅善四無惡不為五惡心布六惡心相
0465c13: 續七覆諱過失八不畏惡道九無慚無愧十作一闡
0465c14: 提逆生死十則從麤至細如脫衣之法一正信因果
0465c15: 二自愧剋責三怖畏惡道四發露瑕疵五斷相續心
0465c16: 六發菩提心七修功補過八守護正法九念十方佛
0465c17: 十觀罪性空故云逆順各十也廣如止觀方便懺淨
0465c18: 及百錄方等懺法中明故云如別記。
0465c19: 懺護是其二也者懺悔當其第四護法當其第八二
0465c20: 也或作二世文誤。
0465c21: 生死際即過去者謂窮無始罪原由無明有即是無
0465c22: 際之際。
0465c23: 至無至處者窮未來罪境訖至無生忍位方名至處
0465c24: 罪性本空故云無至證此空理名至無至。
0466a01: 經獼猴捉月者僧祇律云佛告比丘過去世時有城
0466a02: 名波羅奈於空閑處有五百獼猴遊行林中到一尼
0466a03: 俱律樹下樹下有井井中有月影現時獼猴主見是
0466a04: 月影語諸伴言月今日死落在井中當共出之莫令
0466a05: 世間長夜闇冥共作議言云何能出獼猴主言我知
0466a06: 出法我捉樹枝汝捉我尾展轉相連乃可出之時諸
0466a07: 獼猴即如主言展轉相捉未至水猴重枝折墮井而
0466a08: 死爾時猴主調達是伴者六是今經但喻闡提不
0466a09: 至涅槃如猴無得月之理。
0466a10: 經不見阿羅漢道者羅漢斷惑不行生死闡提謗法
0466a11: 正是起惑必墮險惡之道故云不見等。
0466a12: 經投之濁水者以圓常教觀珠投五陰濁水即陰顯
0466a13: 性如水為清。
0466a14: 相緣由等者緣於淤泥生彼華故問經以四華不為
0466a15: 泥汙以喻涅槃不為惑汙何故疏云滅報障耶答即
0466a16: 陰顯性名破報障故知四華喻陰喻性不即不離思
0466a17: 之可知。
0466a18: 經烝者爾雅氣也說文烝大氣上行也。
0466a19: 又云無常至為八種者第二解也無常苦不淨無我
0466a20: 寂滅為五門加因緣慈悲不淨三種為八種術四倒
0466a21: 三毒及等分是八種病問五中不淨與三中不淨何
0466a22: 別答五中不淨是實觀如觀三十六物等三中不淨
0466a23: 是假想如九想實未青淤作青淤想等又五中不淨
0466a24: 即是空也。
0466b01: 經過八種術者小乘八正唯在真空大教三諦超過
0466b02: 其上。
0466b03: 經吐下者下即潟藥。常德譬熏者藥氣常在故。
0466b04: 樂德譬丸者丸既吞服無苦味故。
0466b05: 我德譬散者散末相和得自在故。
0466b06: 是罪栖處者謂三途是作罪者栖身受報之地也法
0466b07: 華常處地獄如己巳舍宅。
0466b08: 雙合二譬者合還其舍宅及與藥令服譬也。
0466b09: 經夢墮地獄至知正法者自非宿種安有此夢。
0466b10: 即重舉譬者謂前亦令嬰兒安樂無患譬也。
0466b11: 還歎於教者解由聞教而生故還歎教十使即五利
0466b12: 五鈍慢為乾下慢高愛下故喻乾濕。
0466b13: 經乳哺者謂口中嚼食也。
0466b14: 經色養者養去聲隨順顏色而供養也。
0466b15: 譬著教者中恕反謂以今教常義著立文言如以毒
0466b16: 塗依理說教文言詮辨即擊發聲。
0466b17: 經云新毒者新毒力強如此經用勝。
0466b18: 經八種熱病者二乘八正棄事觀理不知即事是理
0466b19: 猶如熱病故止觀喻二乘如熱病見自財寶為鬼虎
0466b20: 龍也。
0466b21: 一云下即持品云復有學無學八千人得受記者也
0466b22: 二云下謂法華梵本中有八十人受記之文但不來
0466b23: 此土。
0466b24: 三云下此據信解品初聲聞自敘云我等年朽邁
0466c01: 遂以八十作年壽解也。
0466c02: 後之下今師破故知初解為正。
0466c03: 不該諸得記人者佛意所指凡在法華得記咸稱
0466c04: 實豈可唯八十人耶云梵文不來全成臆度。
0466c05: 非正譬教者乃以行理圓極名曰收藏故非譬教而
0466c06: 行由教顯故使此譬亦屬教也據疏釋義乃躡上聲
0466c07: 聞成大實之文而經又約闡提不能營作圓因以
0466c08: 釋收藏。
0466c09: 使譬下兩義釋使初以使喻人。
0466c10: 又言下欲以使喻教准此則應以醫喻佛佛說言教
0466c11: 滅罪生福如醫遺使令眾苦除得安隱樂。
0466c12: 往是佛子者往昔曾稟常義故是佛界自子後起四
0466c13: 重五逆故成三惡他子。
0466c14: 譬被外誘者為魔外所引也。
0466c15: 若遲晚下兩番釋遲晚自義初是約應。
0466c16: 又遲下約機可解。
0466c17: 經而不得聞者聞而不信同於不聞。
0466c18: 經下者字林竹世反亦利也關中多音滯。
0466c19: 地獄下云云者夢墮生悔義現前文。
0466c20: 以是得知至教主者以佛菩薩是能說人故屬教主
0466c21: 次段合文云如來亦復如是如來即佛故。
0466c22: 前答除障至應來力者對前自行三番生起謂自他
0466c23: 因果法應因果只是釋成自他法應乃是明其果因
0466c24: 此既答菩薩事何以明果以菩薩未來必得果故又
0467a01: 分證果屬菩薩故故得約其果用生起二文經中合
0467a02: 譬皆云如來即是此意。解縛者縛即三障。
0467a03: 法身善逝力等者自行則法身破障而去故云善逝
0467a04: 化他則應身應物而來故云應來。
0467a05: 經周旋往反者法身善逝則往於彼岸應身應來則
0467a06: 反於此岸處處示現番番不息故曰周旋。
0467a07: 處處應去者即經云雖復示現種種諸身亦名常住
0467a08: 無有變易。
0467a09: 一體多約果人者夫一體三寶雖該理具而約聖果
0467a10: 開顯釋義便故故使諸文多約果明。
0467a11: 佛是下正示別體也。
0467a12: 四非常從大乘出者從大施小故。
0467a13: 各有其意者於一無常開苦等四意為破凡夫四倒
0467a14: 也。
0467a15: 大乘至其意者於一常住而開常樂等四意為破二
0467a16: 乘四倒也。
0467a17: 注云云者經文且示無常開四以倒常住亦爾。
0467a18: 今寄一事者今師且約有句具四以申密義故云今
0467a19: 寄一事是知有句既然餘三亦各具四文中三番初
0467a20: 約句總立此與四教下兩番釋成初顯前四句是四
0467a21: 教義次顯前四句是四門義教寬門狹以四教各有
0467a22: 四門故。
0467a23: 佛說生滅等者若藏教機但作生滅而解通機謂此
0467a24: 生滅即不生滅別機謂即生滅是無生滅故入空即
0467b01: 無生滅是生滅故出假故屬兩亦圓機達生滅即中
0467b02: 故屬雙非乃至聞非生非滅一句亦四解不同具如
0467b03: 止觀十種發心聞法中明。
0467b04: 但作三藏等者略舉初教應知作通別解亦非智臣
0467b05: 若了生滅即三諦即一具三圓融無礙方是智臣解
0467b06: 王密語。
0467b07: 又與下約四門此有二意若約攝屬則此四門即是
0467b08: 四教謂三藏屬有乃至圓屬雙非則還取圓機為智
0467b09: 臣也若約四教各有四門者則於當教各以於門起
0467b10: 諍為愚於門達理為智起諍則四門永異達理則四
0467b11: 門互通故功德鎧云諸論各異端修行理無二執者
0467b12: 有是非達者無違諍小教既然餘三亦爾故約四門
0467b13: 通斯二義又約四門則四教各有愚智直約四教則
0467b14: 前三皆愚唯圓為智向下合譬先約無常次約常住
0467b15: 義在斯也。
0467b16: 注云云者有此諸意。四澡槃者音早。
0467b17: 注云云者六卷云先陀婆一名四實一名鹽二名澡
0467b18: 槃三者馬四者經自釋云若王食已巳索先陀婆諸
0467b19: 臣應知必索澡槃臨陣時應知必索利劍。
0467b20: 不與前相對者但名字不同云不相對義則無乖以
0467b21: 不動故樂無相故淨明常如文佛性即我名異義同
0467b22: 也。
0467b23: 雙明二寶者能弘是僧所弘是法故深誡弘經具於
0467b24: 二寶。
0467c01: 經僧衰中心遊理外咸名行惡不達三諦悉是懶墮
0467c02: 捨圓頓法如捨真寶執偏小教如負草木。
0467c03: 唯諸菩薩者即名字已巳上達三諦理名取實義文字
0467c04: 解脫故云不著寄語來者敬讀此文深宜自勵故荊
0467c05: 溪云嗟乎像末情澆信心寡薄圓頓教法溢藏盈函
0467c06: 不暫思惟便至冥目如斯之輩一何苦哉。
0467c07: 譬於添譯者謂於佛滅後流布餘方翻譯之人添糅
0467c08: 文句如唐三藏譯大毗婆沙論其間說非想定處為
0467c09: 寶法師所難既不能通遂於論中加一十六字以為
0467c10: 遮難之詞此亦添譯之過也。
0467c11: 後正譬於弘法之人者即經詣市賣之已巳去也謂四
0467c13: 牧女下明番番加水至于詣市悉稱女人之義也而
0467c14: 經有牧守近城城中詣市之別者以展轉增加漸至
0467c15: 傳授故城市是機緣之處故。
0467c16: 譬弘經者者應云添譯弘經者文省添譯二字應以
0467c17: 譯者弘者皆諂求利故云女。
0467c18: 初加下徵下合文於此對喻文中凡二師釋義初師
0467c19: 但取中著前後為四加次師復取開遮經文為四加
0467c20: 二分為多分者上分字平聲。
0467c21: 抄前著後者抄通平去二音著應法師云中恕反著
0467c22: 之言處也廣雅著補也亦立也。
0467c23: 有人解下次師分文也。
0467c24: 所遮則開者即經云受畜不淨而言如來悉聽我畜
0468a01: 八不淨物是佛所遮而妄云開許。
0468a02: 所開則遮者即經云為利養故不能廣宣流布也佛
0468a03: 開廣宣而彼為利故遮此師既以開遮為第四加應
0468a04: 以初師三四二義合為第三加也初二兩番則同舊
0468a05: 解故。
0468a06: 是時下指經文分定初二兩番既同初師則知初師
0468a07: 三四合為第三也而疏云合第三加二分者應云合
0468a08: 第一即一抄略此經二分為多分。
0468a09: 合第四加二分者應云合第二即一除深玅語二安
0468a10: 世俗言而云第三第四者文應是後人見下疏文
0468a11: 云第五譬受學因茲妄改一二而為三四謂成次第
0468a12: 而不知此是第二師分文也。
0468a13: 第五下對前第四加故此文當第五也問前云後正
0468a14: 譬弘法今何故云譬受學耶答後之三句文具師資
0468a15: 前且從師故云弘法故知後三中五七譬資。
0468a16: 第六譬師餘知見者即二邊無常知見以邊望中則
0468a17: 中道如主二邊如客顯彼中常必假助道如主納婦
0468a18: 必須會賓。
0468a19: 備合上七意者經從善男子至展轉賣乳合前四句
0468a20: 及第五弘經如向疏文。
0468a21: 經乃至作糜下合後二意中中略聽法善別故云乃
0468a22: 至講者細尋經文對釋譬意。
0468a23: 優婆提舍此云論議亦名摩怛理迦此云本母謂以
0468a24: 教以義為本為母亦名摩夷此云行母依藏成行故
0468b01: 行之母故亦名阿毗達磨此云對法謂對向涅槃勝
0468b02: 義之法對觀四諦法相之法故云對法。
0468b03: 經文下章安釋妨初文至為緣說法立妨緣樂下釋
0468b04: 通佛以下結會所被即惡世比丘能被緣即佛說二
0468b05: 諦也。
0468b06: 亦不違經者所必對能故。
0468b07: 隱深密語等者以造論解釋經中深密之語令淺易
0468b08: 故智論云派深令淺此意也故知大師以造論喻
0468b09: 第二如水者符此合文。
0468b10: 經判出兩句者即男不見性名丈夫女人女人見性
0468b11: 名女人丈夫。
0468b12: 應有四句者謂女不見性名女人女人男若見性名
0468b13: 丈夫丈夫。
0468b14: 注云云者經云若能自知有佛性等即是丈夫丈夫
0468b15: 句前毀呰文即是女人女人句餘二句如文。
0468b16: 經為彼南方者即興盛之處以此經偏盛在南天竺
0468b17: 國故。
0468b18: 當至罽賓者即滅沒之處罽賓有王名彌羅拙殺付
0468b19: 法中師子比丘傳法人喪故令法滅此小滅處大滅
0468b21: 此國未建之時其地有龍池人莫敢近後羅漢以神
0468b22: 力乾竭其水令百姓於中建立屋宅眾人咸言我等
0468b23: 不因聖師阿誰得入此處故從此語即立其名其國
0468b24: 即北印度境乾陀羅國次北也。
0468c01: 經是經沒已巳至皆悉滅沒者以此經中具辨邪正彰
0468c02: 其佛說魔說之別有此經時邪不濫正故令諸經得
0468c03: 住此經滅後邪說濫真故令餘經悉滅。
0468c04: 兼遣上問者即正釋純陀之疑兼遣迦葉難問。
0468c05: 前設五難者一者有智斷無智斷難二有尊號無尊
0468c06: 號難三四身五身難四六度五眼難五有五果無五
0468c07: 果難五難及佛答具如純陀品。
0468c08: 如此下正指生疑之處即是因佛答難純陀生疑也
0468c09: 懸與理同者懸與本無今有等理同也。
0468c10: 經以是義故至無有差別者此結以顯過同皆無常
0468c11: 故與聲聞緣覺無別。
0468c12: 亦為下品三根者第一出已巳令上品下根開悟餘之
0468c13: 三出即對下品三根成論師將釋偈義先定其位金
0468c14: 剛心即等覺也尚有細惑故未是常後心即入玅覺
0468c15: 無明已巳破涅槃究顯故得是常無常在因常唯在果
0468c16: 此定位也。
0468c17: 無常下正約極果以消偈文無常則等覺本有妙覺
0468c18: 今無常住則等覺本無妙覺今有此師以妙覺為今
0468c19: 對等覺為本。
0468c20: 此釋下今師破以純陀正疑佛答消已巳見性是本無
0468c21: 今有只此常住還屬無常故知論師解義翻成純陀
0468c22: 之疑豈關如來答釋之意。
0468c23: 又解下又敘三家初師釋上半皆約金剛前心後半
0468c24: 約金剛後心故今本之言悉據昔日昔即妙覺極果
0469a01: 指等覺因為昔日也然文中但釋本有今無一句者
0469a02: 以本無今有可例知故應云本無般若今有煩惱以
0469a03: 等覺人無究竟種智有微細無明故。
0469a04: 復云下第二師釋偈上半同第一師故云不異前。
0469a05: 而言下釋下半意云同入無餘非三世攝則兼除迦
0469a06: 葉之難。
0469a07: 復一下第三師義還以金剛前後以分今本則與成
0469a08: 論師同煩惱即無常涅槃即常但以下半結成上半
0469a09: 少異論師以論師不釋下半故今云非三世攝即釋
0469a10: 下半義也。
0469a11: 諸師下今師斥也諸師即上四家地人下地論師釋
0469a12: 偈意云一切眾生本具常法但為惑覆即是本有今
0469a13: 無果地顯常望昔因迷即是本無今有後時即果上
0469a14: 也。
0469a15: 若爾下今破文有兩重難初重者既先隱作凡夫
0469a16: 後顯為果佛者則如世間物先無後有有已巳必無是
0469a17: 無常法是則既許先凡後聖亦應聖重作凡。既顯已巳
0469a18: 下次重也若云聖不作凡顯已巳不隱亦應凡不作聖
0469a19: 永在生死故云隱而不顯此由不達生死即涅槃煩
0469a20: 惱即菩提而言理為惑覆故招此難。
0469a21: 三藏師者即真諦三藏也以生死無始有終解本無
0469a22: 今有以涅槃有始無終解本有今無。
0469a23: 今時下但解次句義若釋初句者應云眾生本迷故
0469a24: 無始佛果出離故有終。
0469b01: 作此下今破文有二重一義同地師二濫小乘。
0469b02: 還同地師者三藏釋義生死涅槃二法體異還同地
0469b03: 師理為惑覆又應難云涅槃既有始亦應有終生死
0469b04: 既有終亦應有始。
0469b05: 小乘下次重也見思惑滅亦是無始有終真空道存
0469b06: 即是無終有始。
0469b07: 前來未悟至今無者本一佛性故云本有迷故說三
0469b08: 故曰今無此亦昔日之今也。
0469b09: 今時至今有者昔迷佛性故云本無今經開悟故曰
0469b10: 今有此只約因中迷悟以說。
0469b11: 例如下恐人不解故類例喻之以燈王多寶過去則
0469b12: 有於今已巳滅故云今無未來彌勒成時反望今日未
0469b13: 成則云本無今有此則未來為今今日為昔也。
0469b14: 亦是下更以現在釋迦例之現在釋迦出世望過去
0469b15: 則本無今有故云現在過去未來釋迦法滅望現在
0469b16: 則是本有今無故云現在未來即以未來指今現在
0469b17: 為本昔也。
0469b18: 何關有無者謂人自迷悟佛性一如。
0469b19: 今明下興皇己巳義也意顯三一體同如波與水指水
0469b20: 不失波指波不失水波以喻三水以喻一。
0469b21: 例言至斯有是處以有法無法其體一故言無則即
0469b22: 有而無故無三世言有則即無而有故有三世。
0469b23: 無常常下更舉三義結例無常則有三世常住則無
0469b24: 境智因果則有非之則無體不二故云例皆如是
0469c01: 又云下初以初句屬有無故云本有只是有等次以
0469c02: 次句屬雙非故云又本不有等不有即無不無即有
0469c03: 意云本無今有句是非上有無也本無則非上本有
0469c04: 故云不有今有則非上今無故云不無。
0469c05: 上半等者應云上半句下半句即本有二字是有今
0469c06: 無二字是無第四句只是非初句之有無故云是非
0469c07: 有非無。
0469c08: 例本無今有等者則例知次句上半是無下半是有
0469c09: 第四句還只雙非第二句耳故云亦復如是。
0469c10: 今則下明今義初約教義釋。
0469c11: 只約一句者只釋本有今無一句則義貫下之三句
0469c12: 豈同興皇分文兩派謂上半差別下半無差耶。
0469c13: 差即無差者差故成三無差唯一。
0469c14: 一諦下正消初句又三即一故本無一即三故今有
0469c15: 即此初句具次句義。
0469c16: 即三一下明初句具下半偈義。
0469c17: 如是展轉者初句既具下三句義則下一一句中悉
0469c18: 具餘之三句以此一偈只是統明三諦互融故使義
0469c19: 趣不得相離。
0469c20: 差即無差者三乘差別即一佛性故云本有今無。
0469c21: 無差即差者而一佛性即是三乘故云本無今有三
0469c22: 乘是俗諦佛性是真諦非差非無差乃是非真非俗
0469c23: 故屬中道然佛性是三諦理今對三乘事及以雙非
0469c24: 展轉互明還成三諦此則已巳破迦葉乘三性一之難
0470a01: 也。
0470a02: 亦是下無常是十界事常住是三諦理事即理故本
0470a03: 有今無理即事故本無今有事理體一不當有無故
0470a04: 云即非常非無常無有是處義在此也故除純陀執
0470a05: 昔無常以難今常之疑也疑執頓除實義圓顯如雲
0470a06: 消散而見青天冰融冶以成大水。
0470a07: 智悟下約觀解釋也。
0470a08: 如是下結前教觀以成四悉。
0470a09: 一有一切有者三諦俱有名一切有此則無差即差
0470a10: 何妨三乘有異以三乘但俗諦所收故常知說彼差
0470a11: 別令生歡喜故屬世界三諦俱空以空破有無差破
0470a12: 差故屬對治。
0470a13: 合此有無者即合取本有今無也亦有則生事善故
0470a14: 有三乘無常之法亦無則生理善三諦尚無三乘安
0470a15: 有同一佛性何須致疑既生二善故屬為人非有非
0470a16: 無三世不攝入中道理即第一義。
0470a17: 今此一悉等者即指初本有今無句本有二字只是
0470a18: 世界一悉既云今無又屬對治合取則為人雙非即
0470a19: 第一義故云即具四悉此句既爾下之三句一一皆
0470a20: 然如此解義方乃遣迦葉之難釋純陀之疑也。
0470a21: 私謂下迦葉純陀發起上首既遣難釋疑是則所引
0470a22: 物機得四悉益常與無常咸融三乘一性悉契會。
0470a23: 本有下結前教觀以成四門。
0470a24: 聲聞下此取長行釋偈之文以為兩亦以文有兩亦
0470b01: 之言故。
0470b02: 三句出所非者則第四句是能非也又前三句中自
0470b03: 有能所初句云本有今無則本有是所非今無是能
0470b04: 非除性有之執也次句云本無今有則本無是所非
0470b05: 今有是能非除性無之執也第三句顯上互非只是
0470b06: 本今三世之法故三句悉成所破第四句顯非世攝
0470b07: 則屬能非故云結無有是處也。
0470b08: 此有可令無者以本有煩惱今斷令無則知此有不
0470b09: 有故云本有今無。
0470b10: 此無可令有者以本迷故昔云無性今至果上能令
0470b11: 顯發則知此無不無故云本無今有下之二句只是
0470b12: 顯上二句非三世攝此有不有結初句此無不無結
0470b13: 次句。
0470b14: 上半無差別而差別者即本有半句謂昔三乘差別
0470b15: 是即法身無差而論差別故云本有下半即今無半
0470b16: 句謂今一性無差是即三乘差別而論無差故云今
0470b17: 無次本無今有例前可見但今有之語是昔日之今
0470b18: 與初為異。
0470b19: 釋此下釋出差無差義也。
0470b20: 又釋下初以有本無今釋本有今無義即是無今之
0470b21: 本者謂法身之本無今三乘之。
0470b22: 此本非今等者意亦同上次以無本有今釋本無今
0470b23: 有義。
0470b24: 即是無本之今者謂今三乘之無昔法身之本此
0470c01: 今非本等意亦同上但以本同異二法相違云非
0470c02: 云無若論體性本元一故俱非世攝聞經信見此
0470c03: 語住前分明證見此語初住。
0470c04: 經同盡漏故者雖三乘相異而實相無漏之理本無
0470c05: 差別。
0470c06: 經除煩惱故者即今經三乘同破無明入初住也。
0470c07: 何曾證入者非斷故。
0470c08: 為懈怠者即經云非諸聲聞緣覺所知見也。
0470c09: 假設之言者世雖無佛或有涅槃教在無容二乘取
0470c10: 小故云而實不爾。
0470c11: 經阿羅漢無有善有者小乘涅槃不名善有故四相
0470c12: 品中明羅漢涅槃猶如燈滅大般涅槃具足三千方
0470c13: 名善有。
0470c14: 經何以故下以小非實故廢小歸大。
0470c15: 經聲聞如乳等者但破正使故如乳兼侵習氣故如
0470c16: 酪破塵沙故如生酥伏無明故如熟酥破無明故如
0470c17: 醍醐。
0470c18: 而言諸佛世尊者即分果極果名諸佛也此即四聖
0470c19: 法界矣。
0470c20: 次問答中凡夫即是六凡法界此明十法界雖一性
0470c21: 無差而高下位別故疏云無差別中作差別答也。
0470c22: 既言至勝者前佛答聲聞如乳即是淨乳故勝於凡
0470c23: 夫雜血乳也。
0470c24: 經欲護正法者內護常住不壞之法眾生稟受復為
0471a01: 不壞眷屬。
0471a02: 口爽者爽敗也楚人名敗曰爽老子曰五味令人
0471a03: 口爽。
0471a04: 爽即是生盲者口爽則不別味如生盲不見色也。
0471a05: 若計至則無者即釋經不識三寶是長存法也疏主
0471a06: 恐於長存之言起定有之計故須四句撿使有不
0471a07: 定有無不定無若作有無定計俱名不識三寶長存
0471a08: 也以四句妄執是可破壞非長存法故未治本云若
0471a09: 作定有之計就其撿即不能得即不識已巳上彼文。
0471a10: 不識身內佛性者以陰色即佛性故所以不識佛性
0471a11: 名不識手足等。
0471a13: 即為大眾所問之境者以毛孔化佛受供事既希有
0471a14: 可興疑問雖無問者而有可問之境。
0471a15: 二云下先引經文乃是結顯以經明大眾慰問從此
0471a16: 題品觀師意謂元為大眾騰疑發三十六問以問於
0471a17: 佛故大眾是能問佛是所問能所合標從此題品今
0471a18: 謂觀師所釋疏雖無破義實未當若以迦葉發問元
0471a19: 為大眾等者且三十四問悉為大眾則長壽金剛已巳
0471a20: 下諸品悉應題為大眾所問何獨今品。
0471a21: 今明下今家示義。
0471a22: 不載問辭者或梵本未足或經家省之或大眾伏疑
0471a23: 故無顯問據佛說偈既是答意知必有問故云據答
0471a24: 顯問既答語分明是知古人二解云無大眾所問之
0471b01: 事等其義全非。
0471b02: 上明下示有問所以。
0471b03: 涅槃相者放光受供是滅度相故。
0471b04: 相與說反者今現將滅之相乃是無常故與前諸品
0471b05: 文說常其義違反既言行相違大眾理合疑問。
0471b06: 兼答遠離病問者即是追答以迦葉問離病在演祕
0471b07: 前故無上道問即是超答以迦葉問無上道在問畢
0471b08: 竟後故。
0471b09: 經放種種光明照純陀身者以古佛道法過中不食
0471b10: 其時既至不容發言又示將滅故放光以顯意。
0471b11: 經肴饌者凡非穀而食曰肴說文云饌具飲食也。
0471b12: 經比丘執持衣者此是無供之眾。
0471b13: 經悵快於亮反說文快心不服也。經唐捐徒棄也。
0471b14: 經受供中化佛受大眾供自受純陀供者僧宗云法
0471b15: 身無像應化何殊自受純陀者示請主有人顯彼無
0471b16: 宿願之異耳。
0471b17: 經摩伽陀此云不害以國無刑殺因立嘉名。
0471b18: 大眾悲嘆中經云我等永離無上調御盲無眼目於
0471b19: 此文下合有大眾疑問之詞而今無者意如向說或
0471b20: 可大眾彰言悲嘆而伏疑在懷疑云佛向言常住今
0471b21: 放光告滅云何調御言行相違即此伏疑是大眾問
0471b22: 故使如來鑒機以偈釋疑明常住不滅即是答問如
0471b23: 此釋義亦不違背。
0471b24: 疏文兼答天人魔道問者謂天道人道魔道也此三
0471c01: 即時會之眾以此勇猛大事顯示時會令皆見故。
0471c02: 經諸佛法應爾者機興見生機盡見滅而於佛身實
0471c03: 無生滅譬如水清見月水濁不見豈天月圓明有生
0471c04: 滅哉故云法應爾也。
0471c05: 經已巳經無量劫者如法華久遠已巳成佛也所謂證得
0471c06: 不生不滅常住之果其實久遠非始今日。
0471c07: 經汝聞應修行者當觀涅槃行道也。
0471c08: 初行中下以經本或云烏與鴟或作烏鵅鴟故疏主
0471c09: 研詳取其後義以經文正喻不可共處故今世行經
0471c10: 本皆作烏角鴟者此乃展轉之訛或與角二字形相
0471c11: 亂或角鵅二字聲相亂又準合部光明壽量品中亦
0471c12: 有此偈彼云烏與鴟耳鴝鵒音格爾雅釋鳥曰鵅
0471c13: 鵋郭璞云今江東呼鵂鶹為鵋亦謂之鴝鵒。
0471c14: 經爾乃永涅槃者佛意云如上諸鳥得如兄弟恭順
0471c15: 同居我方入滅如其不爾我豈滅耶下偈例爾。
0471c16: 經當觀如是法等者即反觀自心三無差別隱顯三
0471c17: 寶體性無二常住不遷同體三寶覆護法界故云大
0471c18: 護三觀如五陰如枯佛性如觀陰即性無常即
0471c19: 常如枯樹而生實。
0471c20: 佛果冥真者佛果即佛寶。
0471c21: 真既下釋同真義佛寶既同法僧例爾。
0471c22: 與真同故者莊嚴以同訓似謂佛果與真諦妙絕義
0471c23: 同故經云同真諦其實佛果出真諦外則其體永異。
0471c24: 二師下今破今經明常住三寶與中道真諦體同而
0472a01: 二師所解雖有出不出之異而但是偏真真理既偏
0472a02: 寶豈常住。
0472a03: 言果下且難莊嚴向言猶作偏真釋則已巳雙破二師
0472a04: 其如莊嚴謂佛果出真諦外其義相乖故今更破。
0472a05: 既同寧出者既云常果妙絕與真同者此則果與真
0472a06: 齊不應云果出真外既出則不同也亦應難言既出
0472a07: 真外未審斷何惑照何理若以今家四教望之則開
0472a08: 善得通教當教義莊嚴云出得別接通義而以此義
0472a09: 欲釋圓經其猶蹙靈鳳於鳩巢回神龍於兔窟也委
0472a10: 明二師立義如法華玄及止觀。
0472a11: 佛僧是人者佛是果人僧是因人因果所證不逾中
0472a12: 道中道實相即法寶也人法不二故曰同真如斯釋
0472a13: 義方契圓經比前二師塗漢相萬。
0472a14: 經最上之誓願者即法華云我本立誓願欲令一切
0472a15: 眾亦同得此道也。
0472a16: 褒貶得失不取莊嚴釋義前文已巳依河西用受供文
0472a17: 兼答人天魔道也。
0472a18: 經無有愚癡者即名字等人雖有煩惱如無煩惱也
0472a19: 經是旃陀羅者不了常住卑鄙下劣譬以賤姓。
0472a20: 經心無高下者了生滅不二達凡聖一如。
0472a21: 又見大眾屬上句者即經云復見大眾悉發誓願謂
0472a22: 大眾但發誓願也故北遠云其文顛倒正應言復見
0472a23: 大眾聞佛說十三偈法悉發誓願。
0472a24: 十三偈者即前答知法性二十一行偈中間十三行
0472b01: 也以前四是止悲誡聽後四是結勸修習非正辨法
0472b02: 性故不取之僧宗所釋大意同此。
0472b03: 三推功在佛者經從假使純陀去也。
0472b04: 經譬如藥樹者眾生見者滅煩惱惡如藥除病。
0472b05: 如來隱覆者以有餘覆無餘也。
0472b06: 雖非即是者口雖誹謗心或有信今據惡說漸近闡
0472b07: 提故云趣向。
0472b08: 後別明誹謗因緣者無此經文或是科或是經本
0472b09: 闕落。
0472b10: 此亦六緣者次第分經對此六意。
0472b11: 大同小異者一五二名不同故。
0472b12: 亦可會此者河西初云發心者蓋取經文猶未捨遠
0472b13: 其心為句即是未捨道心故云發心今云被法服者
0472b14: 即以其心為下句之首則屬第二慚愧改悔也然外
0472b15: 既未捨法服必知內有道心又下句既云慚愧例知
0472b16: 上必發心河西第五達罪相今云自受持讀誦由持
0472b17: 誦大乘方達罪相空寂故知河西約內今師據外故
0472b18: 云亦可會此若順現文須依今義以經顯云披法服
0472b19: 及受持讀誦故。
0472b20: 應具如前者如前滅惡法中六意也。
0472b21: 舉是舉非者經從能改悔至應受供養即舉是也若
0472b22: 犯至甚少即舉非也五逆中二段經文可見而經中
0472b23: 但明謗法及五逆是非不明四重者佛語存略。
0472b24: 既得滅罪等者其罪既滅還歸正法則是圓修即得
0472c01: 近於分真無上之道。
0472c02: 譬淺行菩薩者即偏教初心通名淺行圓機將發故
0472c03: 云有生解義。
0472c04: 持犯路絕者持毀相反如路絕不通故以他土為喻
0472c05: 忉諂上音刀心憂也。
0472c06: 得果生天者得分真果生第一義天。
0472c07: 經本性憋惡等者昔犯重禁如本惡今不捨圓解如
0472c08: 愛子得入初住如生天。
0472c09: 經生護法心者以常住解自正正他為護法心。
0472c10: 經灌溉歌賚反說文溉灌也。
0472c11: 經王舍等者王舍城中有優婆塞先事尼乾問施福
0472c12: 尼乾答施我得福施佛無報優婆塞嫌不平等遂來
0472c13: 問佛佛知其意即答言一切布施唯可讚嘆彼聞歡
0472c14: 喜生信敬心是故如來而說此偈。
0472c15: 經密藏義者即無餘義也。
0472c16: 經少分一切者但是一切持人既簡破人故云少分
0472c17: 經雖得自在悉是無常者以無常故非受安樂。
0472c18: 經匿王王子后妃者王憍慢后妃諂曲兩偈中初譬
0472c19: 後合皆上半誡后妃下半誡王子。
0472c20: 江河者誡后妃不應諂曲向王。
0472c21: 必名樹木者喻王自在必受安樂王子未同不應憍
0472c22: 慢。
0472c23: 華嚴指實行者以大斥小故皆是邪今云聲聞為正
0472c24: 即是大乘權行故得是正故知聲聞語同而大小權
0473a01: 實有異故使華嚴與此經去就兩說又復應知小乘
0473a02: 經中云九十五邪者乃是以實行小乘斥彼邪外復
0473a03: 與今經義別百論疏明順化者順小乘化即實行也。
0473a04: 經恕己巳聲類以心度物曰恕。
0473a05: 經則應擁護者以有我命想故不令他人打罵也。
0473a06: 經凡夫亦應下使凡夫謂羅漢同己巳也。
0473a07: 經行人者凡夫造作生死諸行故名行人故上經云
0473a08: 嶮惡道者謂諸行也若謂聖同凡即是邪見。
0473a09: 佛答中二偈初是願獵師令同佛壽亦是願彼
0473a10: 鹿後偈訶誡獵師令捨殺業。
0473a11: 無明是受身之本者即十二支初無明也。
0473a12: 第六番偈昔為女人說之彼女猒離屬夫之苦故佛
0473a13: 為說一切屬他則名為苦令猒女身一切由己巳自在
0473a14: 安樂令求男子。
0473a15: 憍慢暴惡誡諸男子令捨高慢。
0473a16: 賢善愛念令諸男子修賢善行。
0473a17: 經若屬師等者徵前半偈明安樂者由己巳不成此人
0473a18: 所有知見之樂從師學得則非不屬不屬之義既不
0473a19: 成就如來昔言由己巳安樂明是有餘。
0473a20: 經若得自在亦不成既明安樂者自在不成此人所
0473a21: 有知見之樂從師學得則非自在自在之義既不成
0473a22: 就如來昔言自在安樂明是有餘。
0473a23: 經綜習子宋反三蒼綜理也經也謂機縷持絲交者
0473b01: 將無如來有恐怖者若言因食得存者佛今受食應
0473b02: 是怖畏命終若言因食得病者佛今受食應合怖畏
0473b03: 病苦。
0473b04: 經汝若得病等者既汝得病時而我不得世人因食
0473b05: 得病云何令我同之。
0473b06: 經諸阿羅漢至無所食者應化二乘則不須食若實
0473b07: 行者苦依身在尚假摶食。
0473b08: 經羸瘠才亦反說文瘠瘦也。
0473b09: 經羖羝德等者彼習自餓佛教修八齋故說此偈。
0473b10: 經第四八戒齋法者北遠云有言於彼月六齋中受
0473b11: 第四齋亦可於彼小乘法中有二種戒一者盡形戒
0473b12: 二者日夜戒盡形戒中有五戒十戒具戒約對彼故
0473b13: 宣說八戒以為第四。
0473b14: 唯除助道是無餘義者若依河西則因名助道果屬
0473b15: 正道若依興皇因果俱助唯理名正。
0473b16: 此則無餘者河西意云常果正道方是無餘故知經
0473b17: 云惟除助道是簡去其因以因尚有餘故常樂善法
0473b18: 正取其果。
0473b19: 為利根下消經亦名一切義也。
0473b20: 常果攝故云無法不盡。
0473b21: 故云下牒經雙結應云亦名無餘。言亦皆者字
0473b22: 其餘下謂大乘之因二乘因果悉名諸法此皆河西
0473b23: 義也。
0473b24: 非因非果者興皇謂因果屬事但是助道理非因果
0473c01: 方名正道故知興皇以助道二字為標名常樂善法
0473c02: 四字是示義謂常樂是果善法是因此之因果皆是
0473c03: 所除故云唯除助道等。
0473c04: 經云亦名一切下乃明非因非果之理屬無餘義。
0473c05: 經云其餘諸法即上所除助道也此興皇義也二家
0473c06: 釋義有同蘭菊故疏雙列而無去取。
0473c07: 經小停住者大眾既知如來隨機非滅示滅故不勸
0473c08: 久住但願小停待三人至。
0473c09: 一供養者由迦葉為眾騰疑發三十四問如來大悲
0473c10: 隨問而答其義已巳周故使大眾報恩供養。
0473c11: 二發心者即在住前。
0473c12: 三進位者即初住分證別地圓住證道同故故經云
0473c13: 初地。
0473c14: 二付囑者圓常大法首付文殊一性宗義祖承由此
0473c15: 出大智論者釋論第二十六釋精進無滅中云乃往
0473c16: 過去無量阿僧祗劫有大樹林多有禽獸野火來燒
0473c17: 三邊俱起唯有一邊而隔一水眾獸窮逼逃命無地
0473c18: 我爾時為大身多力鹿以前跨一岸以後距一
0473c19: 岸令眾獸蹈背而度皮肉盡壞以慈悲力忍之至死
0473c21: 折墮水而死前得度者今諸弟子是最後一兔須
0473c22: 陀是西域記亦同此說彼云蹇兔。
0473c23: 
0473c24: 涅槃經疏三德指歸卷第九
