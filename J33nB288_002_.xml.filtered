0567c01: 憨予暹禪師語錄卷第二
0567c02: 
0567c03: 嗣法門人　法雲　廣學　等編
0567c04: 住山西平陽府臨汾縣姑射山乾明禪寺語錄
0567c05: 順治辛丑季秋望日就本寺受請孟冬望日眾請。
0567c06: 上堂拈香祝聖畢次拈香云此瓣香諸人已巳知不必
0567c07: 更舉不圖報德酬恩只要熏他鼻孔斂歛衣就座問古
0567c08: 剎重開即不問今朝結制意如何師云凡聖盡陶鎔
0567c09: 進云曲含千古調幾個是知音師云堯眉八彩舜目
0567c10: 重瞳進云擊開金殿鎖撞起玉樓鐘師云動絃別調
0567c11: 乃云全機大用通變無方覿體全提殺活有在所以
0567c12: 道法無定相遇緣即宗法隨法行法幢隨處建立有
0567c13: 時拈一莖艸作丈六金身用車不橫推有時將丈六
0567c14: 金身作一莖艸用理無曲斷橫抽寶劍剪除知見稠
0567c15: 林倒佩靈符掀翻野狐窠窟直得村歌社舞咸轉玅
0567c16: 輪水鳥樹林皆至宣化玄風與堯風共扇佛日與舜
0567c17: 日同明且道安家樂業一句作麼生道揮拂子云但
0567c18: 願東風齊著力一時吹入我門來卓拄杖下座。
0567c19: 上堂問達磨不來東土二祖不往西天正恁麼時和
0567c20: 尚如何為人師云點水滴凍進云向上一路又作麼
0567c21: 生師便打僧喝師又打乃云玄機獨唱體用全彰神
0567c22: 劍一揮乾坤失色頭頭明格外物物顯家風有時恁
0567c23: 麼柳藏金谷暖有時不恁麼花放玉樓春恁麼不恁
0567c24: 麼兩頭坐斷管取逍遙自在任運騰騰把住放行隨
0567c25: 方應用著衣持缽總皆彌勒道場舉箸拈匙不越毘
0567c26: 盧境界所以道終朝喫飯不曾咬著一粒米逐日穿
0567c27: 衣未嘗掛著一縷絲且道此人畢竟承誰恩力隨流
0567c28: 認得性無喜亦無憂下座。
0567c29: 授戒上堂問昨日夜叉頭今朝菩薩面菩薩與夜叉
0567c30: 不隔一條線正恁麼時還有受戒分也無師云霍峰
0568a01: 遙招手姑射笑點頭進云處處綠楊堪繫馬家家有
0568a02: 路透長安師云手執夜明符幾個知天曉進云風來
0568a03: 水面月到天心師云看腳下僧喝師便打乃云紅塵
0568a04: 鬧市全彰古佛心宗聲色堆頭獨露祖師巴鼻平泉
0568a05: 兩岸煙籠水月光新姑射峰頭彩散白雲影秀所以
0568a06: 道處處真處處真塵塵盡是本來人真實說時聲不
0568a07: 現正體堂堂沒卻身既是堂堂正體為甚麼沒卻身
0568a08: 良久云一把柳絲收不得和煙搭在玉欄杆。
0568a09: 上堂問重新法窟再吼西河去卻藥忌意作麼生師
0568a10: 云識病源也未進云日午不停機夜月千江印師云
0568a11: 轉見病深進云和尚也不得無過師云罪不重科舉。
0568a12: 僧問石頭如何是禪頭云木頭又問如何是道頭云
0568a13: 碌磚師云今日若有問汾陽如何是禪即向道搬磚
0568a14: 運瓦如何是道云合水和泥且道與古人是同是別
0568a15: 若能緇素分明許伊具一隻眼苟或未然切忌鑽龜
0568a16: 打瓦。
0568a17: 上堂問如何是大用現前師云一棒一條痕進云人
0568a18: 法雙忘又如何師云桶底脫落進云虛空粉碎師云
0568a19: 頂門具眼進云佛魔坐斷無蹤跡徹體風光不夜春
0568a20: 師云切忌鑽龜打瓦乃云即心即佛頭上安頭非心
0568a21: 非佛水中捉月更若道個不是心不是佛不是物依
0568a22: 然腦後重添楔如有伶俐衲僧纔聞恁麼道便乃撒
0568a23: 手那邊掉頭弗顧腳跟下好與三十拄杖何故當臺
0568a24: 一鑑明如日萬古晴空絕是非。
0568a25: 元旦上堂拈香祝聖畢問西來大意則且置新年佛
0568a26: 法意如何師云爆竹聲傳新歲令殘燈續焰舊年光
0568a27: 進云雷聲大震乾坤朗萬象枝頭獨露春師云嶺外
0568a28: 寒梅枝吐玉堤邊疏柳眼舒金問生從何來師云木
0568a29: 人夜半穿靴去進云死從何去師云石女天明戴帽
0568a30: 歸乃云今日新年頭昨夜舊年尾時節不相饒春風
0568b01: 匝地起森羅萬象咸發向上玄機社舞村歌皆明第
0568b02: 一義諦所以新年人是舊年人不改舊時行履處衲
0568b03: 僧巴鼻甚分明向上家風全體露諸人識取莫蹉跎
0568b04: 轉眼光陰似轆轤秖如不涉新舊一句作麼生道四
0568b05: 海浪平龍睡穩九天雲淨鶴飛高。
0568b06: 上堂問抱璞投師乞垂慈鑑師云腦門豁開進云海
0568b07: 底泥牛吞卻月十方世界總全身師云白雲萬里乃
0568b08: 云舉揚箇事未免支離向上全提了無一法所以云
0568b09: 一法若有毘盧墮在凡夫萬法若無普賢失其境界
0568b10: 驀示拄杖云大眾這箇作麼生會如堂主擲具於地
0568b11: 師云卻被堂主撲碎於諸人面前了也不可向有無
0568b12: 處作計較須具超格眼始有領荷分你稍涉遲回早
0568b13: 已巳鷂子過新羅去也畢竟如何垂鉤千尺浪直釣
0568b14: 金鱗回。
0568b15: 上堂問心月孤圓光吞萬象且道光光未發時如何
0568b16: 師云南山虎咬大蟲進云三春果滿菩提樹一夜花
0568b17: 開世界香師云腦後見腮乃云心月孤圓光吞萬象
0568b18: 明諱虛空無端立狀光非照境境亦非存眼中著楔
0568b19: 腦後抽釘光境俱忘復是何物耳見始真眼聞方確
0568b20: 古德曲不藏直乾明直不藏曲且道還有傍不肯者
0568b21: 麼試道看若也道得分明許你具一隻眼。
0568b22: 因觀戲上堂云聲色堆頭全彰本地風光眼見耳聞
0568b23: 獨露當人玅用秖為情生智隔想變體殊有大威光
0568b24: 不能發現秪如道聞聲悟道見色明心且問諸人今
0568b25: 朝村歌社舞鑼鼓喧天那箇是見底心那箇是悟底
0568b26: 道若也會得管取途中受用任運逍遙苟或不然總
0568b27: 成逐色隨聲去也必定見聞不昧聲色超然一句作
0568b28: 麼生良久云塵塵遍現毘盧境物物全彰華藏天。
0568b29: 立秋上堂云一葉落天下秋一塵起大地收金風體
0568b30: 露秋色盈眸驀擲拂子云一葉落也諸人還見秋麼
0568c01: 復舉拂子云一塵起也還知大地收麼若也於斯透
0568c02: 脫管取越塵越格任運風流苟或未然未免世諦流
0568c03: 布去也且道必定意作麼生雁行南浦浮空碧截斷
0568c04: 西江翠疊雲。
0568c05: 佛殿功完上堂問佛宇功完人天慶集且道與插標
0568c06: 建梵剎是同是別師云雲在嶺頭閒不徹進云秖如
0568c07: 帝釋散花又作麼生師云水流澗下太忙生進云須
0568c08: 彌千尺浪大海悉平波師云腦後見腮乃云古法堂
0568c09: 輝天鑑地新佛殿啟後光前人天以之聚會凡聖由
0568c10: 是雲臻輪奐爭輝金壁交映直得祥雲生四座瑞氣
0568c11: 靄三門誠希有之良緣成難思之勝事然則收因結
0568c12: 果一句又作麼生道優曇花綻千春樹般若香飄萬
0568c13: 國中。
0568c14: 春日上堂在天成象在地成形日月為照臨四時作
0568c15: 寒暑在谷盈谷處坑滿坑有情則運動施為無情則
0568c16: 森羅顯煥如今在山僧拄杖頭上顯大威光攪長河
0568c17: 為酥酪變大地作黃金見諸人不會卻向十方世界
0568c18: 隱現去也還見麼今日東風傳正令乾坤總是太平
0568c19: 春。
0568c20: 芙蓉先老和尚訃音至上堂云天童分座六建法幢
0568c21: 打鳳羅龍漫天布網常將黑荳子換卻衲僧眼睛慣
0568c22: 以龜毛繩穿透龍象鼻孔湖海英靈多懷畏愛今日
0568c23: 忽聞退影南辰藏身北斗人天失所依賴山岳為之
0568c24: 震驚然則法海既枯法梁既折還有知其去向者麼
0568c25: 乃舉哀云蒼天蒼天復顧左右云珊瑚枕上兩行淚
0568c26: 半是思君半恨君。
0568c27: 靈光和尚請上堂問凡聖交參則且止三世諸佛在
0568c28: 甚麼處師云高著眼進云山川及草木一法之所印
0568c29: 如何是一法師云如天普蓋進云古人道說即無說
0568c30: 今日和尚還說也未師云諦聽諦聽乃云法無定相
0569a01: 遇緣即宗法本無形隨方應現示一機人天普震舉
0569a02: 一令法界全彰直使凡聖同源有無不立乾明今日
0569a03: 秖得竿木隨身逢場作戲去也把釣襄江月作鉤移
0569a04: 綸擲向西河頭金鱗透網重貪餌龍象奔騰一杖收
0569a05: 幸忝同條重註腳法源共派續長流西河正令斬新
0569a06: 豎扶起沙盆振晚秋卓拄杖下座。
0569a07: 結制上堂問結制開爐即且置正法眼藏意如何師
0569a08: 云鐵蛇橫古路進云臨濟道向瞎驢邊滅卻又作麼
0569a09: 生師云一馬生三寅問古剎重開三要印乾明正令
0569a10: 意如何師云一棒一條痕進云恁麼則眼藏法界眉
0569a11: 繫大千師云腦後著楔進云杲日當空照清風滿座
0569a12: 生師云波斯入大唐僧喝師便打乃云塵塵剎剎同
0569a13: 居華藏海中蜜蜜綿綿渾是生無法忍拈一莖艸作
0569a14: 丈六金身吹一布毛傳正法眼藏坐微塵裏轉大法
0569a15: 輪於一毫端現寶王剎以十方世界為圓覺伽藍直
0569a16: 得八字打開當陽顯露去也驀拈拄杖示眾云東方
0569a17: 妙喜世界不離個裏西方極樂世界不離個裏上方
0569a18: 兜率世界不離個裏於斯諦當管取個個頂門具眼
0569a19: 人人腳下通津雖然如是未免一場狼籍且道證盟
0569a20: 一句意作麼生萬國醉心嘗大鼎相逢攜手上高臺
0569a21: 下座。
0569a22: 上堂云舉不顧即差誤擬思量何劫悟古人恁麼說
0569a23: 話未免將直作曲鈍滯諸人了也今日汾陽又且不
0569a24: 然舉即顧無回互沒思量何迷悟如是提持將他古
0569a25: 德剜心裂膽和盤頃向諸人面前若是通方作者別
0569a26: 有格外生涯苟或著意躊躇即便天地懸隔何故差
0569a27: 之毫釐失之千里。
0569a28: 出隊歸上堂舉五祖示眾云祖師西來意庭前柏樹
0569a29: 子恁麼會即得祖師西來意庭前柏樹子恁麼會即
0569a30: 不得師云五祖恁麼示眾未免將直作曲以重賠輕
0569b01: 今日乾明又且不然祖師西來意黃楊如意子恁麼
0569b02: 會即不得祖師西來意黃楊如意子恁麼會即得且
0569b03: 道與古人是同是別良久云春暖鳥聲碎日高花影
0569b04: 重。
0569b05: 毘盧大佛開光上堂師拈拄杖打○相云會麼毘盧
0569b06: 遮那如來向拄杖頭上放大寶光光中出現重重華
0569b07: 藏世界百億須彌山百億香水海百億日月光照曜
0569b08: 十方世界四生九有一切群靈現前人天一會總在
0569b09: 光中了無彼此毘盧性海不必重遊華藏玄門那堪
0569b10: 復入眾中還有共相證據者麼苟或未然覿面重為
0569b11: 點出去也以拄杖卓一卓云當陽點出毗盧眼剎剎
0569b12: 塵塵華藏天。
0569b13: 汾陽西城菴法嗣佛生長老請上堂問教外別傳兔
0569b14: 角杖請師直指祖師心師云一堂風冷淡千古意分
0569b15: 明進云高掛玉簾輝古鏡赤條條地祖家風師云腦
0569b16: 後見腮乃拈拂子云遞代傳持古到今拈花一脈續
0569b17: 芳芬西河異日輝天地返躑金毛孰敢親且道是甚
0569b18: 麼人方能如是事超群須是英靈漢敵勝須還獅子
0569b19: 兒卓拄杖下座。
0569b20: 龍華會眾請上堂師云山僧昨因道場初起人事勞
0569b21: 頓竟歸臥室一覺夢升大樓閣中正值彌勒世尊與
0569b22: 三十二大菩薩論說離四句絕百非摩訶衍法被山
0569b23: 僧震威一喝直得一時瓦解冰消山僧與時亦寤來
0569b24: 只見侍者領雪洲禪德偕眾請山僧上堂一時無措
0569b25: 未免將夢說夢舉似諸人良久云忘卻了也敢煩木
0569b26: 上座代為舉揚驀拈起云大眾看看木上座變作無
0569b27: 邊身菩薩攝受不可說不可說無邊香水海為一國
0569b28: 土先將東弗臾逮作一法座西瞿耶尼燒香南贍部
0569b29: 洲撾鼓北鬱單越稽首然後卻向蟭螟眼界裏升堂
0569b30: 說法且道說個甚麼法遂擲下拄杖云土曠人稀
0569c01: 相逢者少。
0569c02: 上堂僧問如何是動容揚古路師云石虎當途踞進
0569c03: 云如何是不墮悄然機師云拈得鼻孔失卻口僧禮
0569c04: 拜師云羅公照鏡乃云事因理顯理因事彰事理相
0569c05: 融全體大用權衡在手收放自由殺活臨機縱橫互
0569c06: 奪有時放開則風行草偃電掣星馳有時把住則乾
0569c07: 坤失色日月無光伶俐衲僧向箇裏拶開一竅管取
0569c08: 途中受用任運逍遙設若認境隨情盡成世諦流布
0569c09: 且道獨脫自由一句又作麼生良久云舉頭天外看
0569c10: 誰是箇般人。
0569c11: 龍華會上堂問昔日世尊今朝和尚是同是別師云
0569c12: 一任鑽龜打瓦進云四十九年未曾說著一字和尚
0569c13: 今日示何法要師云罕逢穿耳客多遇刻舟人進云
0569c14: 步步踏長安師云作麼是長安進云是處是彌勒無
0569c15: 門無善財師云看腳下乃云人天普會凡聖雲臻大
0569c16: 寶樓臺了無向背龍華教主直下分身百億善財參
0569c17: 叩無門乾明今日普為傍通一線驀拈拄杖子打
0569c18: ○相云還會麼若於斯領略得去管教彌勒樓開咸
0569c19: 登寶所超過善財一頭地便向一毛端上現寶王剎
0569c20: 坐微塵裏轉大法輪變大地作黃金攪長河為酥酪
0569c21: 致令人天一會若緇若素若男若女若老若幼總向
0569c22: 樓閣中共證真如齊登華藏然雖如是良久云且道
0569c23: 慈氏如來又在甚麼處復卓一卓云時時示時人
0569c24: 世人自不識。
0569c25: 春日芙蓉先和尚忌辰上堂問山河大地某甲一口
0569c26: 吞卻且道先老和尚還有受供處也無師云橫按莫
0569c27: 邪全正令太平寰宇斬痴頑進云千江有水千江月
0569c28: 萬里無雲萬里天師云好音到耳人皆聳一句無私
0569c29: 耀古今問粉骨粹身未足酬一句了然超百億且道
0569c30: 為甚又恁麼特地師云鐵馬躍天階僧喝師便打乃
0570a01: 云石筍條抽格外春頭頭獨露祖師心東君正令初
0570a02: 傳後大地山河現法身既然如是還見先和尚面目
0570a03: 宛然麼復舉僧問巴陵云如何是提婆宗陵云銀碗
0570a04: 裏盛雪僧云如何是吹毛劍陵云珊珊枝枝撐著月
0570a05: 僧云祖意教意是同是別陵云雞寒上樹鴨寒下水
0570a06: 更不作法嗣書秪將三轉語上雲門門見曰他後老
0570a07: 僧忌辰秖消舉此三轉語足以報恩師云巴陵和尚
0570a08: 雖則言超意外句絕古今未為盡善若是知恩報恩
0570a09: 不消一句今日乾明恁麼判斷意在于何下座同到
0570a10: 影堂分明舉似。
0570a11: 上堂云大道明明無向背見聞知覺了無疑若將耳
0570a12: 聽終難會眼處聞聲方始知所以云至道無難唯嫌
0570a13: 揀擇驀拈拂子云且道是揀擇不揀擇良久云但莫
0570a14: 憎愛自然明白。
0570a15: 上堂云虛空為口大地為舌自古至今恒說熾說佛
0570a16: 未出世都盧漏泄佛出世後又作麼生寒山逢拾得
0570a17: 拊掌笑呵呵。
0570a18: 冬至上堂問冬至一陽初復始祖師心印請師提師
0570a19: 云銀臺元不變白鼠自推遷進云玉樓凍合和光彩
0570a20: 金闕冰新匝地輝師云旭日新添一線長乃云群陰
0570a21: 剝盡一陽初萬象森羅氣轉舒旭日新添長一線乾
0570a22: 坤佳氣滿皇都是則固是驀拈拄杖云爭奈這木上
0570a23: 座猶未相許在何故不見道有物先天地無形本寂
0570a24: 寥能為萬象主不逐四時凋卓一卓下座。
0570a25: 上堂天寒人寒點水滴凍世法佛法即體即用威音
0570a26: 消息已全彰格外風規常顯露所以云頭頭明祖意
0570a27: 物物顯西來若是本色道人聊聞舉著瞥爾知歸倘
0570a28: 或濫泛禪流未免輕心錯過且道為法亡身不錯過
0570a29: 底又作麼生良久云雪後始知松柏操事難方見丈
0570a30: 夫心卓拄杖下座。
0570b01: 上堂云今朝三月五春光如畫譜萬象盡舒眉拈出
0570b02: 雲門普江南三月鷓鴣啼塞北風光猶未舉伶俐衲
0570b03: 僧著眼看直下分明莫莽鹵。
0570b04: 上堂云一問一答已巳涉支離機校相投猶為汗漫所
0570b05: 以直饒向言前薦得已巳是滯殼迷封句下承當未免
0570b06: 觸途狂見一椎便當底放起便行三搭不回底那堪
0570b07: 話會還有向空虛背上拶出骨髓者麼良久云動容
0570b08: 揚古路不墮俏然機。
0570b09: 住臨汾縣大悲山普濟禪院
0570b10: 康熙六年冬月二十日於乾明受姑射請開大悲山
0570b11: 普濟禪院師拈書示眾云者箇從諸人信源上持來
0570b12: 輝天鑑地落在山僧手裏耀古騰今且還會麼良久
0570b13: 云待到大悲山中重為剖露。
0570b14: 入山上堂云昨日玄機獨唱于鬧市叢中寂寞而有
0570b15: 餘今朝全提向上于深山林裏熱鬧無不足若也把
0570b16: 住直教乾坤失色若也放行管取日月重光或時高
0570b17: 高峰頂立或時深深海底行且道正恁麼時如何良
0570b18: 久云有意氣時添意氣不風流處也風流下座。
0570b19: 元旦上堂復舉鏡清云新年佛法有師云矢上加尖
0570b20: 明教云新年佛法無師云虛空露骨石室云道有未
0570b21: 必有道無未必無師云三大老名揚宇宙道震山河
0570b22: 佛法主持俱落有無論量未免遭人檢點今日大悲
0570b23: 又且不然若問佛法二字直下便棒免教向有無裏
0570b24: 鈍滯且道山僧意在於何拈拄杖云橫按莫邪全正
0570b25: 令太平寰宇斬痴頑卓拄杖下座。
0570b26: 元霄解制上堂問解制十五敲鍾擂鼓師登寶座龍
0570b27: 象起舞且道起舞龍象意如何師云江南江北悉同
0570b28: 風進云信步踏開天地闊轉身攪動海龍宮師云風
0570b29: 行草偃問結制解制祖師巴鼻把住放行請師露布
0570b30: 師云頂門著楔進云當臺一鑑明如日萬古晴空絕
0570c01: 是非師云腦後見腮乃云昨日東風消息露今朝解
0570c02: 制普天春衲僧巴鼻風雲起潦倒然燈契夙因驀拈
0570c03: 拄杖打○相云會麼然燈古佛向山僧拄杖頭放大
0570c04: 寶光照徹三千大千世界情與無情法界眾生一時
0570c05: 干此光明裏轉大法輪俱蒙受記且道還有共相證
0570c06: 據者麼良久云我見燈明佛本光瑞如此卓拄杖下
0570c07: 座。
0570c08: 天童林祖忌日上堂云昔日天童相逢不覿面今朝
0570c09: 姑射覿面不相逢吾祖忌日逢春節兒孫無物供堪
0570c10: 呈良久云拈起波心平水月採將姑射嶺頭雲寒梅
0570c11: 枝上開顏笑奉獻江南太白春下座。
0570c12: 芙蓉先老和尚四週忌辰上堂橫身宇宙是聖是凡
0570c13: 皆合殺獨步寰中乃佛乃祖盡銷鎔坐斷鴛湖干頃
0570c14: 月踏翻銅嶺萬重雲四海禪流聞之腦裂五湖龍象
0570c15: 近之頭崩瞥爾轉身無縫恍然週忌四春兒孫忤逆
0570c16: 無可供一瓣栴檀表寸心。
0570c17: 元旦上堂問大用全彰春色外元正祝聖意如何師
0570c18: 云但見皇風增瑞彩不知何處是封疆進云雲月往
0570c19: 來天地靜水流風動演真詮師云人天共瞻仰乃云
0570c20: 舊歲新年元不二新年人是舊年人箇中識得無生
0570c21: 旨徹體風光獨露真碌碌迎新迷本隊忙忙辭舊汩
0570c22: 塵群堪嗟幻世催人老眨眼浮華又一生珍重光陰
0570c23: 休擬議娘生鐵面薦分明然雖如是且應時祝聖一
0570c24: 句意作麼生惟憑一句無私旨仰祝吾皇億萬春卓
0570c25: 柱杖下座。
0570c26: 元宵解制上堂乃云春光散彩匝地和風正宜四海
0570c27: 禪流橫擔拄杖獨步大方五湖衲子緊俏草鞋雲遊
0570c28: 天下祇饒彈指頃遍歷三千界總來不出渠儂布袋
0570c29: 中還有出格不受羅絡者麼苟不如是直須高挂缽
0570c30: 囊壁立萬仞懸崖撒手自肯承當管取布袋口一時
0571a01: 撒手直下許爾喝佛罵祖然後羅籠不住呼喚不回
0571a02: 且道自肯承當一句意作麼生參到常如痴兀人
0571a03: 他家自有通人愛卓拄杖下座。
0571a04: 端陽上堂云佛祖正令人天軌則凡聖兩忘群魔勦
0571a05: 絕驀拈拄杖云這裏了徹無疑管取頂門上輝天鑑
0571a06: 地腳跟下耀古騰今處處隨緣放曠頭頭任運縱橫
0571a07: 所以竿木隨身逢場作戲大悲今日不妨因行掉臂
0571a08: 應個時節去也以拄杖作搖船勢曰鬥舞龍舟陸地
0571a09: 行煙波浪裏釣金鱗又以拄杖作垂鉤勢云鉤頭香
0571a10: 餌重重示釣獲金鱗始稱情有麼有麼良久云水淺
0571a11: 無魚空下釣滿船唯載月明歸下座。
0571a12: 平涼府華亭縣佛崖寺法嗣徹空長老請上堂問明
0571a13: 鏡當臺含萬象赤條空劫露全提且道全提箇甚麼
0571a14: 師卓拄杖進云大悲山月朗姑射地風清師云已巳在
0571a15: 言前進云明月堂前露爪牙師便打問法幢高豎人
0571a16: 天眼向上宗乘請舉揚師便打進云等閒識得東風
0571a17: 面萬紫千紅總是春師云慶快衲僧進云莫怪渠儂
0571a18: 多意氣他家曾踏上頭關師云風行草偃乃云提持
0571a19: 佛祖正令闡揚向上宗乘報不報之恩能難能之事
0571a20: 運臨濟金剛王寶劍喝下全彰用德山山行拄杖覿
0571a21: 面分付是則全是見則全見不落凡聖階梯直下徹
0571a22: 空已巳見致使佛魔勦絕凡聖兩忘且道正眼流通如
0571a23: 何展演良久云九萬里鵬纔展翅一千年鶴便翱翔
0571a24: 卓拄杖下座。
0571a25: 上堂為一如維那付衣拂云昔日大庾提不起大悲
0571a26: 拈出又重新人天授囑克家種好掇沙盆震祖燈復
0571a27: 舉衣示眾云這段光彩自威音那畔佛佛授受祖祖
0571a28: 相傳今至山僧無敢妄授須是久經煆煉鐵額銅頭
0571a29: 不顧危亡頂門眼正方許擔當且道即今誰是其人
0571a30: 良久云廣勝乾明重煆煉一如直下足承當遂授衣
0571b01: 拂下座。
