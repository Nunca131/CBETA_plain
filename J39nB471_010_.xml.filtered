0966c01: 空谷道澄禪師語錄卷十
0966c02: 嗣法門人德儒編
0966c03: 康熙二十六年丁卯九月十二日郫崇縣主丘闔縣
0966c04: 紳衿居士功德主葉張永并及善姓等請開建古道
0966c05: 場蓮品山法忍寺至山門荒基眾善左右禮拜胡跪
0966c06: 合掌云願聞法音師以杖指云門庭高聳通天地道
0966c07: 場闊大納乾坤恒沙諸佛一齊到棒喝如雷接梵音
0966c08: 是則雖是未入門瓦子敲打門以開直入無把賓主
0966c09: 和打成一片千手眼難辨真假通方士稱佛稱祖難
0966c10: 索摸呼牛呼馬那管他稱孤道寡只要我得意脫灑
0966c11: 得意且置如何是入門一句荊棘闢開張大道杲日
0966c12: 當空獨照明拄杖頭邊懸秦鏡微塵剎土盡通靈至
0966c13: 正殿基仍禮跪云願聞法音師云唐宋元明古道場
0966c14: 幾經興盛幾經荒朝綱紀正官民善國泰時豐佛法
0966c15: 彰山僧到此百物呈祥龍吟虎嘯獅吼象狂四時有
0966c16: 序八節鏗鏘土地伽藍各安方位天王四聖勢復軒
0966c17: 昂監齋護法晝夜巡察法忍佛法從此興揚若論佛
0966c18: 過現未來十方一切諸佛盡在人眉睫上運用神通
0966c19: 放光動地無一時無一刻不是佛之興處也切忌當
0966c20: 面錯過若論法三藏十二部一切修多羅海藏靈文
0966c21: 盡在諸人八識田中隨心所轉隨口所宣無不是法
0966c22: 揚處也只須返聽自聞且道法忍佛法興揚一句作
0966c23: 麼生道乍觀鵬飛如雲集忽聞松聲似海潮至靜室
0966c24: 佛前以杖指云惟有者箇古老一生行事顛倒皇宮
0966c25: 不會享福靈山受盡苦惱夜睹明星悟道就向十方
0966c26: 打之繞四十九年說夢末後拈花弄草惹得五千退
0966c27: 席彌勒迦葉笑倒一箇斂衣雞足走一箇收囊兜率
0966c28: 跑喜得西天四七有六宗東土二三出五老到如今
0966c29: 普天之下豎剎竿高山平地長香草唯西蜀遭劫殺
0966c30: 處處荒殘者老漢好造化通身光皎非是有作有為
0967a01: 蓋因無機無巧為人只要箇心好劫火到來全身得
0967a02: 保十方到此禮也是好不禮亦好以拄杖云只好
0967a03: 向者裏大大畫個圈兒勝如泗洲三島獻珠進寶據
0967a04: 丈云盡大地融通個方丈一架蒲團恰好儘擠搆放
0967a05: 晝憑白雲垂幔挂簾夜有明星代燭照亮睡來時高
0967a06: 枕眠醒起時撫蓆歌唱有問祖師大意覿面便喝
0967a07: 驀頭便棒因甚如此只為當初說禪說道受盡多少
0967a08: 憎嫉訕謗到如今那管他是他非但覺自收自放住
0967a09: 山林豎甚麼門庭求甚麼名望落個安閒自在隨心
0967a10: 樂曠老運亨通玄鳥代唱即日蓍老葉施主辦齋請
0967a11: 上堂師至法座前云法忍千年旺檀那萬輩榮道場
0967a12: 行正令古剎住原人僧仗十方集佛從本地興遼天
0967a13: 拄杖從今豎直指門庭不順情未入門時三十棒但
0967a14: 能擬議隔千程若問山僧親切句法王座上聽分明
0967a15: 陞座拈香云此瓣香天降明淨真種地長玉葉金枝
0967a16: 玉葉中藏法界金枝上挂玄機拈爇爐中祝延
0967a17: 當今萬歲萬歲萬萬歲皇后齊年太子千秋滿朝文武
0967a18: 添壽闔國公卿增籌伏願國泰時豐仰德化海晏河
0967a19: 清四野謳次拈香云此瓣香長短不樣大小各般堆
0967a20: 積滿爐不然再添奉為西蜀文武大小尊官併及本
0967a21: 縣仁慈萬民真父母大海波濤星月亂郫崇慧日獨
0967a22: 高明復拈香云此瓣香生長盛茂於娑婆根種源頭
0967a23: 在那畔只因葉盛枝鬚廣東西南北發藤蔓山僧信
0967a24: 手頻拈起放在爐中金光燦奉為崇郫紳衿當機請
0967a25: 主遠近檀那諸山耆宿法筵宰官居士等伏願同登
0967a26: 覺地共證菩提再拈云此瓣香不從皇天后土而生
0967a27: 豈受雨露滋長驪龍腦上拈得獅子項下獲來爇向
0967a28: 爐中供養先師敏樹大和尚用酬法乳之恩只為當
0967a29: 初驀頭一棒命根斷覿面喝雷翻轉來道行七十報
0967a30: 恩盡宜當恬靜學癡獃斂衣敷坐上首白椎竟師云
0967b01: 若觀山僧第一義今歲是丁卯後年乃己已巳前日初
0967b02: 九今朝十二僧俗共同期凡聖本不二不二之法門
0967b03: 切勿妄輕視世尊一生說未曾道半字祖師立棒喝
0967b04: 無非方便示舉杖示眾云山僧者是倚天劍八面玲
0967b05: 瓏有不懼鋒鋩者出班問答機緣繁未錄師乃云一
0967b06: 生行道為人忙忘卻劫前古道場現現蓮山元日所
0967b07: 明明法忍舊時方葉公本是布金士丘檀祗陀護法
0967b08: 王眾善雲來重聚首眉間同放白毫光舉杖示眾云
0967b09: 會麼者段光明人人本具箇箇不無自從靈山同一
0967b10: 受記生生不昧劫劫難忘見此法忍古佛道場荒蕪
0967b11: 多年躬請山僧住此証盟修建者麼既請作証誠意
0967b12: 諦聽帝釋插草梵宮已巳竟凡夫愚鹵逐句訊問栽梧
0967b13: 鳳棲開池月映人傑地靈風恬浪靜百靈相助群識
0967b14: 幫襯四海歸宗八荒聽信天降飛符帝傳敕印那箇
0967b15: 時節還須隱遯三宣四詔只得從命從前不敢輕妄
0967b16: 舉謙下堅持守本分且道本分一句如何道豎指揮
0967b17: 拳俱造次饑餐渴飲聽時音以拄杖一卓下座。
0967b18: 師誕日上堂至座云宇宙之內三寶為尊佛法之中
0967b19: 聖諦第一喝一喝卓一卓云且道者一喝者一卓是
0967b20: 為尊耶第一耶呵呵是法住法立世問相常住便陞
0967b21: 拈香白椎竟問答未錄乃云者段光明無減增隨機
0967b22: 應世恒沙春百家名姓重重數內有如如不動尊舉
0967b23: 杖示眾云會麼者裏會得鍾離仙乃漢時大將孔聖
0967b24: 賢周末明人釋迦不受皇宮福願向十方度眾生者
0967b25: 裏不會山僧只得指點分明蘋果香圓樹上結五金
0967b26: 八石土中生耕地犁頭生鐵瀉兩箇八兩是一斤山
0967b27: 高大能藏金獅玉象水深闊可住驪龍神鯤人上人
0967b28: 有佛心天子賢中賢有出劫之尊天崩時女媧鍊石
0967b29: 能補地動時未必鰲魚轉身若論天地出處青氣上
0967b30: 陞為天宮濁氣下降作地府三界原來不久長毘嵐
0967c01: 風起無寸土三災劫火一齊到有情無情俱受苦。
0967c02: 玉皇本是萬仙主飛去西天求佛祖眾生貪戀網羅
0967c03: 中如魚湯鍋任燒煮只教法筵善姓念佛參禪見性
0967c04: 超三界明心離八苦眼前不受閻君氣自有光明一
0967c05: 段普甘草和根甜黃連帶葉苦。
0967c06: 上堂師云德發出家不用修一句彌陀百事周而今
0967c07: 覺得尋蹤跡四生六道一齊休若不尋條出身路水
0967c08: 底游魚終落鉤去去來來無了日鑽胎入腹幾驚憂
0967c09: 舉拂示眾云惟有者箇道理無來無去不古不今出
0967c10: 自威音虛空共體日月同明月有缺圓日有降昇唯
0967c11: 此者箇無減無增包羅天地載覆乾坤若向者裏會
0967c12: 得三途六趣化作極樂世界十方剎土盡是蓮花化
0967c13: 生者裏不會便把黑臉的呼成夫子白髮的喚作老
0967c14: 君常聞世俗語遍地有黃金成仙成佛人修去只要
0967c15: 凡人肯用心。
0967c16: 上堂問天垂寶蓋祥光遶地湧金蓮猊座新林德覺
0967c17: 薦父母請師上堂轉身踏著無生地其意如何師云
0967c18: 最尊貴進云泥牛啣月沉海底木馬常嘶午夜風師
0967c19: 云休造次進云某甲不然師云汝另開鼻孔進云有
0967c20: 水皆含月無山不帶雲師云誰家簾外無青天問八
0967c21: 面玲瓏事如何師云顛倒騎牛看威風問踢起無油
0967c22: 燈照透石人心師云鬼火草不驚乃云平日世尊無
0967c23: 卜度雲從忽湧在兜率大乘般若利諸天涅槃報恩
0967c24: 為母說大孝目連願海深度盡眾生成正覺雖然如
0967c25: 是父母深恩尚能報六道眾生亦可化自性眾生欲
0967c26: 度難何也多劫染習深厚者點業心如輥槃珠何時
0967c27: 停佇亦如灘下漚泡速滅速起無有了期不遇明人
0967c28: 點化風捲波濤無日休欲報父母恩者莊經造像燒
0967c29: 香燃燈為父母出家參禪學道佛言一子出家九族
0967c30: 生天為父母修齋辦供敬佛法僧舉地藏菩薩前身
0968a01: 為婆羅門女時憶念生母誠詣覺華定自在王如來
0968a02: 塔前修齋上供哀白世尊作何方便令得見母悲泣
0968a03: 倒地如來引其神識到阿羅賴只見洪水滔天汪洋
0968a04: 大海海邊鐵圍城高大無門見無數鬼問此是何所
0968a05: 我云何到此獄主曰非佛力業力不能到此是冥府
0968a06: 第一層地獄女自思惟若要不經無間獄不謗如來
0968a07: 正法輪我母生前謗毀三寶是必在此獄中遂問無
0968a08: 毒鬼王我母在此欲得見麼王曰汝母生前作何事
0968a09: 是何名姓女曰我父婆羅門尸羅善見我母生前行
0968a10: 惡譏毀三寶名悅諦利鬼王聽罷合掌贊聖女曰因
0968a11: 汝向覺華定自在王塔前修齋上供仰瞻佛力生天
0968a12: 三日也女合掌曰佛語不虛假饒造罪過山嶽只須
0968a13: 妙法兩三行試問大眾如何是妙法以杖一卓云無
0968a14: 心衲子閒談語禪定現前文義深。
0968a15: 上堂師云今朝臘八佛成道十方國土開宗教四十
0968a16: 九年無一字落得頭陀悄地笑百萬眾前那一笑四
0968a17: 七西天東二三狂徒一夥諠譁譟達磨至此指安心
0968a18: 得皮肉骨不成套三禮無言得正傳風恙縛身藥不
0968a19: 效無纏無縛欲何求前言老也後言少米熟候時用
0968a20: 節簸三振錫鳴述讓號西川走出馬駒來耳聾吐舌
0968a21: 一齊到脅下三拳北闡宗名垂千古三玄要正傳三
0968a22: 十二歸儂隱入蓮山因耋耄堂中個個要參禪參禪
0968a23: 須把話頭抱抱話頭萬緣斷工夫定要打成片趙州
0968a24: 四十心無雜勇猛精進如交戰抱話頭莫放鬆一日
0968a25: 精勤一日工兩手撥開牢關鎖一腳踏乾水晶宮抱
0968a26: 話頭要斟酌斷妄除貪掃雜學但起纖毫乖巧心鉤
0968a27: 引群魔難擺脫抱話頭如聖旨日時限定全終始倘
0968a28: 若遲延事未完苦惱逼身怨自己巳抱話頭看端的拑
0968a29: 柴擔水承誰力一時不在如同死撚指光陰休可惜
0968a30: 抱話頭直如鐵幻世情緣盡勦絕千金難動道者心
0968b01: 直證菩提方可歇抱話頭站鐵石莫被虛名浮利歙
0968b02: 自有隨身無價寶磊山金換不能易抱話頭要細心
0968b03: 坐臥尋常辨假真忽現佛魔心不動穩若泰山誰敢
0968b04: 侵抱話頭少輕狂伶俐十分莊老郎疑團不破休開
0968b05: 口問千答萬不為長抱話頭如錠釘錠釘入木不移
0968b06: 分工夫稍得輕安處先報國王水土恩抱話頭如走
0968b07: 路百尺竿頭更進步剝盡芭蕉再下手自度度人人
0968b08: 自度抱話頭萬事灰四大幻身假臭軀借假修真得
0968b09: 妙悟法身處處放光輝抱話頭如護珠切忌尋常有
0968b10: 玷污心淨即同佛土淨半點瑕疵不丈夫抱話頭似
0968b11: 秋水滿月當空照徹底分明好顆夜明珠水深手短
0968b12: 難拈起抱話頭真佛子要將十二時辰使喝轉黃河
0968b13: 水倒流崑崙嚇退三千里抱話頭如猛將單刀匹馬
0968b14: 翀前向快駿加鞭得勝歸進爵陞官欣快暢抱話頭
0968b15: 凡轉聖成佛成仙自己巳蹭輥芥投針毫不差頭頭拈
0968b16: 起頭頭應抱話頭決證果工夫融化無人我忽然拶
0968b17: 碎鐵鏝首方信燈光原是火呵呵一生勤苦從今妥
0968b18: 偈曰因緣時至悟門開萬丈火坑跳出來從此不疑
0968b19: 心佛物孤光獨照物情諧物情諧慢受王公虔禮請
0968b20: 先入深山保聖胎貴賤智愚皆有分除聾瘖啞與癡
0968b21: 呆縱然不及佛神用悟明心地躲三災珍重。
0968b22: 上堂出家人好似冰凌高上行荊棘叢中過萬仞崖
0968b23: 邊立鑊湯爐內坐眉毛剔起觀橫身不搖簸性命呼
0968b24: 吸間懸絲頃刻蹉千日一齊明放下塚頭臥任憑天
0968b25: 地老那管乾元破消磨塵劫非蕩盡恒沙錯古云不
0968b26: 是一番寒徹骨怎得梅花撲鼻香分明一箇凡夫俗
0968b27: 子若不百折千磨安得成佛作祖豈非容易小可譬
0968b28: 如礦石入於高廣大爐韝煉成生鐵復入紅火地爐
0968b29: 炒成熟仍過鉗錘敲打九煉成鋼方纔造成器皿還
0968b30: 要更加切磋琢磨細細刨刮無斑痕疤缺內外光亮
0968c01: 美玉無瑕時人一見便生歡喜愛慕之心方可中用
0968c02: 器也是寶劍賣與烈士農器賣與耕夫刀斧賣與樵
0968c03: 子鉤釵賣與漁人獵戶喜的利器武將愛的鎧甲一
0968c04: 物必有一主舉起拄杖示眾唯有山僧者件寶貨不
0968c05: 遇知音誰能酬價不如拋入長江大海免遺形蹤惹
0968c06: 後昆論是道非擲下拄杖下座。
0968c07: 上堂師云拄杖近來不值錢盲龜跛鱉紊同然蹉跎
0968c08: 蹶躓皆如此耄耋扶行童作頑除惡除兇方士柄打
0968c09: 牛打馬牧童權如今棒喝終何用高枕無憂樂歲年
0968c10: 返觀自性佛腳下有燈傳拽杖下座。
0968c11: 上堂云不是世人不善修蓋緣近惡以成流住居邊
0968c12: 地性情野生在中華仁義周所以人心如同輥盤珠
0968c13: 活潑潑動玄玄東蕩西蕩無暫停止又如高山池水
0968c14: 決東從東流決西從西流即此謂也向下流者易昇
0968c15: 上一步難隨流造業易群惡獨善難修行念佛易割
0968c16: 愛除貪難跳出火坑易真參實悟難剃髮染衣易得
0968c17: 遇明師難站定腳跟易錯行一步難包含萬象易開
0968c18: 口說法難若將十難易頭頭拈起步步著那怕不與
0968c19: 三世諸佛同一鼻孔出氣如或未然業海無邊肯求
0968c20: 渡火坑萬丈跳出頭醉夢不醒吾何奈南北東西任
0968c21: 遂流世常云醫藥從來不告門茅廬三赴制乾坤世
0968c22: 間之事尚如此出格威風豈讓人一卓下座。
0968c23: 上堂云利生設盡多方權鐵壁銀墻誰去鑽獨喜高
0968c24: 強貪富貴教分三路任君攀所以藥師經云求壽男
0968c25: 女富饒官位種種可得除魑魅夢魍魎件件可消若
0968c26: 要打兇霸惡欺良壓善殺牲害命不向外未乃是自
0968c27: 作受豈不恐懼乎驚怖乎善哉善哉螻蟻尚且貪生
0968c28: 畏死人乃萬靈豈不慚惶聽頌不貪世樂不求榮地
0968c29: 獄天堂一坦平十惡門關行十善思惟一切自圓成
0968c30: 舉杖示云唯山僧者箇道理不假思惟何也但能纔
0969a01: 擬議甚隔千重山呵呵下座。
0969a02: 上堂師云昔日老胡語絕文梁皇聽得返沉吟藏形
0969a03: 隱跡九年後直指安心返故循米熟三更傳缽去滿
0969a04: 堂撩亂四方巡追巡庾嶺鹵將舉物認主人方可擎
0969a05: 自愧無容為乞法一言提惺復回程曹源分派五家
0969a06: 師雙桂濟宗第一人逆順化方難摸測到頭一著甚
0969a07: 分明吾擔敏祖千斤擔十省兩都歷化行身住寶光
0969a08: 心未了不知何地展經綸願分肢節供諸佛頗恨一
0969a09: 身徹骨貧舉杖云幸得還有者個在一卓下座。
