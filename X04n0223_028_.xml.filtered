0187c05: 
0187c06: 
0187c07: 
0187c08: 大方廣佛新華嚴經合論卷第二十八
0187c09: 唐于闐國三藏沙門實叉難陀譯經
0187c10: 唐太原方山長者李通玄造論
0187c11: 唐福州開元寺沙門志寧釐經合論
0187c12: 光明覺品第九之餘
0187c13: 【經】爾時光明過百萬世界照東方一億世界南西
0187c14: 北方四維上下亦復如是彼一一世界中皆有百億
0187c15: 閻浮提乃至百億色究竟天其中所有悉皆明現彼
0187c16: 一一閻浮提中各見如來坐蓮華藏師子之座十佛
0187c17: 剎微塵數菩薩所共圍遶悉以佛神力故十方各有
0187c18: 一大菩薩一一各與十佛剎微塵數諸菩薩俱來詣
0187c19: 佛所其大菩薩謂文殊師利等所從來國謂金色世
0187c20: 界等本所事佛謂不動智如來等爾時一切處文殊
0187c21: 師利菩薩各於佛所同時發聲說此頌言。
0187c22: 智慧無等法無邊超諸有海到彼岸
0187c23: 壽量光明悉無比此功德者方便力
0187c24: 所有佛法皆明了常觀三世無厭倦
0188a01: 雖緣境界不分別此難思者方便力
0188a02: 樂觀眾生無生想普見諸趣無趣想
0188a04: 善巧通達一切法正念勤修涅槃道
0188a05: 樂於解脫離不平此寂滅人方便力
0188a06: 有能勸向佛菩提趣如法界一切智
0188a07: 善化眾生入於諦此住佛心方便力
0188a08: 佛所說法皆隨入廣大智慧無所礙
0188a09: 一切處行悉已巳臻此自在修方便力
0188a10: 恒住涅槃如空隨心化現靡不周
0188a11: 此依無相而為相到難到者方便力
0188a12: 晝夜日月及年劫世界始終成壞相
0188a13: 如是憶念悉了知此時數智方便力
0188a14: 一切眾生有生滅色與非色想非想
0188a15: 所有名字悉了知此住難思方便力
0188a16: 過去現在未來世所有言說皆能了
0188a17: 而知三世悉平等此無比解方便力
0188a18: 【論】八二十行頌歎如來智慧方便德令信心者樂
0188a19: 學修行故。
0188a20: 【經】爾時光明過一億世界照東方十億世界南西
0188a21: 北方四維上下亦復如是彼一一世界中皆有百億
0188a22: 閻浮提乃至百億色究竟天其中所有悉皆明現彼
0188a23: 一一閻浮提中悉見如來坐蓮華藏師子之座十佛
0188a24: 剎微塵數菩薩所共圍遶悉以佛神力故十方各有
0188b01: 一大菩薩一一各與十佛剎微塵數諸菩薩俱來詣
0188b02: 佛所其大菩薩謂文殊師利等所從來國謂金色世
0188b03: 界等本所事佛謂不動智如來等爾時一切處文殊
0188b04: 師利菩薩各於佛所同時發聲說此頌言。
0188b05: 廣大苦行皆修習日夜精勤無厭怠
0188b06: 已巳度難度師子吼普化眾生是其行
0188b07: 眾生流轉愛欲海無明網覆大憂迫
0188b08: 至仁勇猛悉斷除誓亦當然是其行
0188b09: 世間放逸著五欲不實分別受眾苦
0188b10: 奉行佛教常攝心誓度於斯是其行
0188b11: 眾生著我入生死求其邊際不可得
0188b12: 普事如來獲妙法為彼宣說是其行
0188b13: 眾生無怙病所纏常淪惡趣起三毒
0188b14: 大火猛恒燒熱淨心度彼是其行
0188b15: 眾生迷惑失正道常行邪徑入闇宅
0188b16: 為彼大然正法燈永作照明是其行
0188b17: 眾生漂溺諸有海憂難無涯不可處
0188b18: 為彼興造大法船皆令得度是其行
0188b19: 眾生無知不見本迷惑癡狂險難中
0188b20: 佛哀愍彼建法橋正念令昇是其行
0188b21: 見諸眾生在險道老病死苦常逼迫
0188b22: 修諸方便無限量誓當悉度是其行
0188b23: 聞法信解無疑惑了性空寂不驚怖
0188b24: 隨形六道十方普教迷是其行
0188c01: 【論】九二十行頌歎如來廣大苦行精進德令信心
0188c02: 者修行故。
0188c03: 【經】爾時光明過十億世界照東方百億世界千億
0188c04: 世界百千億世界那由他億世界百那由他億世界
0188c05: 千那由他億世界百千那由他億世界如是無數無
0188c06: 量無邊無等不可數不可稱不可思不可量不可說
0188c07: 盡法界空界所有世界南西北方四維上下亦復
0188c08: 如是彼一一世界中皆有百億閻浮提乃至百億色
0188c09: 究竟天其中所有悉皆明現彼一一閻浮提中悉見
0188c10: 如來坐蓮華藏師子之座十佛剎微塵數菩薩所共
0188c11: 圍遶悉以佛神力故十方各有一大菩薩一一各與
0188c12: 十佛剎微塵數諸菩薩俱來詣佛所其大菩薩謂文
0188c13: 殊師利等所從來國謂金色世界等本所事佛謂不
0188c14: 動智如來等爾時一切處文殊師利菩薩各於佛所
0188c15: 同時發聲說此頌言。
0188c16: 一念普觀無量劫無去無來亦無住
0188c17: 如是了知三世事超諸方便成十力
0188c18: 十方無比善名稱永離諸難常歡喜
0188c19: 普詣一切國土中廣為宣揚如是法
0188c20: 為利眾生供養佛如其意獲相似果
0188c21: 於一切法悉順知十方中現神力
0188c22: 從初供佛意柔忍入深禪定觀法性
0188c23: 普勸眾生發道心以此速成無上果
0188c24: 十方求法情無異為修功德令滿足
0189a01: 有無二相悉滅除此人於佛為真見
0189a02: 普往十方諸國土廣說妙法興義利
0189a03: 住於實際不動搖此人功德同於佛
0189a04: 如來所轉妙法輪一切皆是菩提分
0189a05: 若能聞已巳悟法性如是之人常見佛
0189a06: 不見十力空如幻雖見非見如盲
0189a07: 分別取相不見佛畢竟離著乃能見
0189a08: 眾生隨業種種別十方內外難盡見
0189a09: 佛身無礙十方不可盡見亦如是
0189a10: 譬如空中無量剎無來無去十方
0189a11: 生成滅壞無所依佛空亦如是
0189a12: 【論】十二十行頌歎如來實性無三世德無二相
0189a13: 周一切令信心者修學故已巳上文殊師利說此十
0189a14: 頌歎佛十德令起信心者發信進修行故此光明
0189a15: 覺品舉佛果法令信心者正自入信信同諸佛果
0189a16: 法不移法身不動智菩薩行周一體自古及今
0189a17: 更無他法凡聖一性同無性味同大願大慈大悲
0189a18: 大智文殊妙慧普賢萬行之味總為動寂一體用
0189a19: 故如是信修從初發心一時進以此十信位內
0189a20: 置一百四十大願成大悲行法身慧身智身一時
0189a21: 俱進故法身者即十色世界是智身者即十智佛
0189a22: 是慧身者即文殊師利是大悲者即一百四十大
0189a23: 願成之是如是已巳上諸法皆是此光明覺品悉皆
0189a24: 信入如問明品即是已巳入信中問答法則成其信
0189b01: 力修行故問曰何故成十信門皆文殊師利說法
0189b02: 答曰為明文殊是十方諸佛妙慧善簡擇正邪正
0189b03: 邪既定方以行修行即名普賢行也次第合然故
0189b04: 明文殊師利是童子菩薩以因創發啟蒙入信之
0189b05: 首故因行成名也問曰五位法中菩薩入定方說
0189b06: 何故信位不入定說答信是凡夫生滅心信未入
0189b07: 證故無定也以五位是入體應真無作之理智非
0189b08: 無思而顯不可以有情求之故須入定。
0189b09: 菩薩問明品第十
0189b10: 【論】將釋此品約分三門一釋品名目二釋品來意
0189b11: 三隨文釋義一釋品名目者為成十種信根長十
0189b12: 種信力文殊師利覺首等互為主伴問十種法明
0189b13: 故故為問明品二釋品來意者前品如來足下輪
0189b14: 中放光開覺所照佛境遠近令信心者一一觀之
0189b15: 無礙令心行廣大稱法界故又文殊師利菩薩以
0189b16: 十偈頌歎佛十德勸令信心者修行故此問明品
0189b17: 即是明十信心者正修行之行及斷疑故有此品
0189b18: 來也三隨文釋義者於此品一段文中有十一段
0189b19: 經明文殊覺首十菩薩等互為主伴問十種法明
0189b20: 各以菩薩之名即表十信所行之行文殊還以名
0189b21: 下之行以相諮問十菩薩等各以自行之法以頌
0189b22: 答之令信心者依而倣學其十問十頌其文如下
0189b23: 最下一段都結十方同此。
0189b24: 【經】爾時文殊師利菩薩問覺首菩薩言佛子心性是
0189c01: 一云何見有種種差別所謂往善趣惡趣諸根滿缺
0189c02: 受生同異端正醜陋苦樂不同業不知心心不知業
0189c03: 受不知報報不知受心不知受受不知心因不知緣
0189c04: 緣不知因智不知境境不知智時覺首菩薩以頌答
0189c05: 曰。
0189c06: 仁今問是義為曉悟蒙我如其性答
0189c07: 唯仁應諦聽諸法無作用亦無有體性
0189c08: 是故彼一切各各不相知譬如河中水
0189c09: 湍流競奔逝各各不相知諸法亦如是
0189c10: 亦如大火聚猛同時發各各不相知
0189c11: 諸法亦如是又如長風起遇物咸鼓扇
0189c12: 各各不相知諸法亦如是又如眾地界
0189c13: 展轉因依住各各不相知諸法亦如是
0189c14: 眼耳鼻舌身心意諸情根以此常流轉
0189c15: 而無能轉者法性本無生示現而有生
0189c16: 是中無能現亦無所現物眼耳鼻舌身
0189c17: 心意諸情根一切空無性妄心分別有
0189c18: 如理而觀察一切皆無性法眼不思議
0189c19: 此見非顛倒若實若不實若妄若非妄
0189c20: 世間出世間但有假言說
0189c21: 【論】第一爾時文殊師利菩薩已巳下六行經是文殊
0189c22: 菩薩起二十問善惡因果或一字一問或一句一
0189c23: 問總有二十問向下十一行頌是覺首菩薩答初
0189c24: 一行頌是歎能問之人及勸聽後十行頌是答所
0190a01: 問之法文殊善問世間善惡因果不相知業能成
0190a02: 就善惡因果覺首菩薩便以法不相知以真理答
0190a03: 但為迷真自作業爾知真者但以全業是真末後
0190a04: 一行頌明真妄總亡舉喻及法說故如文自具思
0190a05: 之可見文順理顯不煩更釋於此十一行頌中義
0190a06: 分為三一科頌意二釋菩薩名三配隨位因果一
0190a07: 科頌意者此十一行一行是一頌初行歎能問及
0190a08: 勸聽次下十行文各自具明初一行頌頌法無作
0190a09: 無性次一行舉喻水流不相知准意知之不煩更
0190a10: 科二釋菩薩名者為明覺此隨流生死業體本性
0190a11: 恒真而無流轉眼耳鼻舌身意恒如法知非流轉
0190a12: 生死性故亦無妄亦無真實但為無貪瞋癡愛
0190a13: 真智慧法名之為真故說如斯法利眾生故名為
0190a14: 自覺覺他大道心眾生者故為以此當體無明諸
0190a15: 業因果上自覺覺他令知法界自性真理真妄兩
0190a16: 亡名為覺首以信此法初名之為首此明十信初
0190a17: 心全信自身眼耳鼻舌身意及以一切眾生全體
0190a18: 真妄兩亡唯佛智海故故以不動智佛十智如來
0190a19: 為十信位中自己巳果故金色世界妙色世界蓮華
0190a20: 色世界等十色世界是十信之中所信之理文殊
0190a21: 師利覺首財首等十菩薩眾是十信之行以行立
0190a22: 名得名知行一一菩薩倣行解上而立名故已巳下
0190a23: 菩薩例然世界名妙色即是覺首菩薩所覺之理
0190a24: 無礙智佛即是覺首當位所修佛果以此信心明
0190b01: 諸業因果真妄兩亡即智用無礙故三配隨位因
0190b02: 果者常以自心本不動智佛為本信心之因以進
0190b03: 修得此無礙智佛是隨位佛果此乃但依問答及
0190b04: 菩薩名號佛名號世界形色取其意趣理自分明
0190b05: 勿須疑也。
0190b06: 【經】爾時文殊師利菩薩問財首菩薩言佛子一切眾
0190b07: 生非眾生云何如來隨其時隨其命隨其身隨其行
0190b08: 隨其解隨其言論隨其心樂隨其方便隨其思惟隨
0190b09: 其觀察於如是諸眾生中為現其身教化調伏時財
0190b10: 首菩薩以頌答曰。
0190b11: 此是樂寂滅多聞者境界我為仁宣說
0190b12: 仁今應聽受分別觀內身此中誰是我
0190b13: 若能如是解彼達我有無此身假安立
0190b14: 住處無方所諦了是身者於中無所著
0190b15: 於身善觀察一切皆明見知法皆妄
0190b16: 不起心分別壽命因誰起復因誰退滅
0190b17: 猶如旋火輪初後不可知智者能觀察
0190b18: 一切有無常諸法空無我永離一切相
0190b19: 眾報隨業生如夢不真實念念常滅壞
0190b20: 如前後亦爾世間所見法但以心為主
0190b21: 隨解取眾相顛倒不如實世間所言論
0190b22: 一切是分別未曾有一法得入於法性
0190b23: 能緣所緣力種種法出生速滅不暫停
0190b24: 念念悉如是
0190c01: 【論】第二爾時文殊師利菩薩已巳下五行經是文殊
0190c02: 師利問財首菩薩言如來十種方便隨時之法初
0190c03: 舉非眾生即約覺首所答業體純真後問如來十
0190c04: 種隨時之化何緣而有財首為成信心約實而答
0190c05: 隨時是假如下十行頌中具明於此十行頌中義
0190c06: 分為三一科其頌意二釋菩薩名三配隨位因果
0190c07: 一科頌意者此十行頌中一行一頌初一行頌中
0190c08: 初兩句歎所問法非小器所堪是多聞者之境界
0190c09: 次兩句今如問當說及勸聽已巳下九行頌是財首
0190c10: 以實而答如文具明二釋菩薩名者為將如下頌
0190c11: 中善達真假法財而惠施眾生故名為財首以十
0190c12: 信心中法財初始益生之行名之為首世界名蓮
0190c13: 華色者明此信中以法聖財饒益眾生令其自他
0190c14: 性無染著號曰世界名為蓮華色以法施人破迷
0190c15: 成智名為滅暗智佛明當位信中自具法門理行
0190c16: 智之因果故財首是當位之行已巳下例然三配隨
0190c17: 位因果者常以自心根本不動智佛文殊師利為
0190c18: 信心之因進修得解脫智佛財首菩薩是隨位之
0190c19: 行果故佛是智果餘者例然倣此。
0190c20: 【經】爾時文殊師利菩薩問寶首菩薩言佛子一切眾
0190c21: 生等有四大無我無我所云何而有受苦受樂端正
0190c22: 醜陋內好外好少受多受或受現報或受後報然法
0190c23: 界中無美無惡時寶首菩薩以頌答曰。
0190c24: 隨其所行業如是果報生作者無所有
0191a01: 諸佛之所說譬如淨明鏡隨其所對質
0191a02: 現像各不同業性亦如是亦如田種子
0191a03: 各各不相知自然能出生業性亦如是
0191a04: 又如巧幻師在彼四衢道示現眾色相
0191a05: 業性亦如是如機關木人能出種種聲
0191a06: 彼無我非我業性亦如是亦如眾鳥類
0191a07: 從而得出音聲各不同業性亦如是
0191a08: 譬如胎藏中諸根悉成就體相無來處
0191a09: 業性亦如是又如在地獄種種諸苦事
0191a10: 彼悉無所從業性亦如是譬如轉輪王
0191a11: 成就勝七寶來處不可得業性亦如是
0191a12: 又如諸世界大火所燒然此火無來處
0191a13: 業性亦如是
0191a14: 【論】第三爾時已巳下四行半經是文殊師利問寶首
0191a15: 菩薩先總舉眾生同有四大無我無我所云何已巳
0191a16: 下有十問業因果法已巳下有十行頌是寶首菩薩
0191a17: 答前十問故初明舉體無分別二明受業之好醜
0191a18: 由行所生具如經說大意達體業亡迷真業起故
0191a19: 於此十行頌中義分為三一科頌意二釋菩薩名
0191a20: 三配隨位因果一科頌意者初兩句是歎果報由
0191a21: 行生次兩句歎業體本真本無所有是諸佛所說
0191a22: 已巳下九行一行一頌舉喻顯法達法無業法業無
0191a23: 二由行不同如文可知二釋菩薩名者明此信位
0191a24: 達業即法體不復有業名之法寶以此法寶益生
0191b01: 為信首故故名寶首明此是北方是師位以威儀
0191b02: 軌則以利眾生故佛號威儀智佛世界名薝蔔華
0191b03: 者此華黃色明是利眾生之福德色也黃者福慶
0191b04: 之氣內應白淨外現黃相故如來為人天之師衣
0191b05: 緇衣像北方坎故內應白淨無染之理外現黃相
0191b06: 即明以利生白淨無染之福相以為世界之名以
0191b07: 利眾生德行庠序佛號威儀智佛常以法寶利生
0191b08: 達業性真名為寶首菩薩總是第四信心自所得
0191b09: 法因果理智之號問曰何故北方為師為君答曰
0191b10: 像水利潤萬物又水流慕下像為君為師者就愚
0191b11: 濟迷使令發明又明北方坎為下位像為君為師
0191b12: 者常以謙下之行令眾生所歸益之以道潤之故
0191b13: 君子常謙處下位而濟物發明故故以北方坎為
0191b14: 君為師夫大方無隅但取其義表德故餘位如名
0191b15: 號品已巳釋一佛號十方故此以隨方表法故如
0191b16: 周易泰卦乾下坤上初九拔茅連茹為茅潔白柔
0191b17: 弱其根甘甜像君子有德如茅柔弱潔白甘和可
0191b18: 以引而接之與仕也然茅非君子以物喻之然此
0191b19: 方隅非佛也以法喻之令知法也佛智無依依物
0191b20: 名智其方無方以法成方也非東西南北如情所
0191b21: 見方故三配隨位因果者常以自心本不動智佛
0191b22: 為始信心之因進修得威儀智佛為第四精進波
0191b23: 羅蜜中之果也。
0191b24: 【經】爾時文殊師利菩薩問德首菩薩言佛子如來所
0191c01: 悟唯是一法云何乃說無量諸法現無量剎化無量
0191c02: 眾演無量音示無量身知無量心現無量神通普能
0191c03: 震動無量世界示現無量殊勝莊嚴顯示無邊種種
0191c04: 境界而法性中此差別相皆不可得時德首菩薩以
0191c05: 頌答曰。
0191c06: 佛子所問義甚深難可了智者能知此
0191c07: 常樂佛功德譬如地性一眾生各別住
0191c08: 地無一異念諸佛法如是亦如火性一
0191c09: 能燒一切物火無分別諸佛法如是
0191c10: 亦如大海一波濤千萬異水無種種殊
0191c12: 風無一異念諸佛法如是亦如大雲雷
0191c13: 普雨一切地雨滴無差別諸佛法如是
0191c14: 亦如地界一能生種種芽非地有殊異
0191c15: 諸佛法如是如日無雲曀普照於十方
0191c16: 光明無異性諸佛法如是亦如空中月
0191c17: 世間靡不見非月往其處諸佛法如是
0191c18: 譬如大梵王應現滿三千其身無別異
0191c19: 諸佛法如是
0191c20: 【論】第四爾時已巳下六行經是文殊問德首菩薩如
0191c21: 來所悟是一法云何已巳下有十問如文具明已巳下
0191c22: 有十行頌是德首菩薩答於此說頌中義分為三
0191c23: 一科頌之意二釋菩薩名三配隨位因果一科頌
0191c24: 意者此十行頌中初一行歎所問之義甚深唯智
0192a01: 所知次下九行頌一行一頌如文具明大意明不
0192a02: 異一法界修行無量法門無量法門秪是一法界
0192a03: 性不可滯一不作多不可滯多不是一如十玄義
0192a04: 思之以無依住智照之可見二釋菩薩名者名德
0192a05: 首者為明此位不離一法界性以消癡愛及一切
0192a06: 煩惱而常修習一切諸功德以名為德首世界名
0192a07: 青蓮華者明此第五信心是禪波羅蜜故心淨無
0192a08: 染無貪愛癡故此是東北方佛號明相智明此位
0192a09: 進修之果得法心淨故如艮位寅丑兩間明相現
0192a10: 故故佛號明相智用此方隅以表禪定法故以東
0192a11: 北方是艮艮為山山表安靜不動義是禪定義故
0192a12: 三配隨位因果者常以自心根本不動智佛為所
0192a13: 信之因進修得明相智佛為果也。
0192a14: 【經】爾時文殊師利菩薩問目首菩薩言佛子如來福
0192a15: 田等一無異云何而見眾生布施果報不同所謂種
0192a16: 種色種種形種種家種種根種種財種種主種種眷
0192a17: 屬種種官位種種功德種種智慧而佛於彼其心平
0192a18: 等無異思惟時目首菩薩以頌答曰。
0192a19: 譬如大地一隨種各生芽於彼無怨親
0192a21: 佛福田亦然眾生心故異亦如巧幻師
0192a22: 能令眾歡喜佛福田如是令眾生敬悅
0192a23: 如有才智王能令大眾喜佛福田如是
0192a24: 令眾悉安樂譬如淨明鏡隨色而現像
0192b01: 佛福田如是隨心獲眾報如何揭陀藥
0192b02: 能療一切毒佛福田如是滅諸煩惱患
0192b03: 亦如日出時照耀於世間佛福田如是
0192b04: 滅除諸黑闇亦如淨滿月普照於大地
0192b05: 佛福田亦然一切處平等譬如毗藍風
0192b06: 普震於大地佛福田如是動三有眾生
0192b07: 譬如大火起能燒一切物佛福田如是
0192b08: 燒一切有為
0192b09: 【論】第五爾時已巳下五行半經是文殊問目首菩薩
0192b10: 如來福田等一無異所謂已巳下有十問具如經說
0192b11: 已巳下有十行頌是目首所答三門如前一科頌意
0192b12: 者此十行頌一行一頌其頌意答前所問佛福田
0192b13: 是一云何布施果報不同其義有二不同一明佛
0192b14: 自福田不同二明眾生所施福田不同一明佛自
0192b15: 福田不同者明如來身目髮紺青身金色丹脣素
0192b16: 齒一身之上色各不同華藏世界莊嚴萬異者總
0192b17: 明法性理智中具有以法性理智中本具無量功
0192b18: 德故有隨行報得莊嚴者如如來身有九十七種
0192b19: 大人之相者是法身智體自具故如來有無量隨
0192b20: 好功德莊嚴是隨行報得故如外邊依正報中金
0192b21: 剛地是法性身報得是正報寶樹莊嚴世界是法
0192b22: 性隨行報得是依報宮殿樓閣是法性大智隨大
0192b23: 慈悲含育眾生業上報得師子座是法性隨智轉
0192b24: 法輪報得蓮華藏世界是法性隨行教化眾生無
0192c01: 染性報得香水海是法性隨大悲心謙下饒益行
0192c02: 報得香河右漩是隨順法性進修教化眾生報得
0192c03: 總不離法性大智隨行報殊一一行中皆有無量
0192c04: 行門互為主伴以此莊嚴依報正報一一境界中
0192c05: 有無量同異此是觀因知果以此准知總是一性
0192c06: 中隨用不同故二眾生布施福田果報不同者此
0192c07: 乃由心輕重有智無智謙下高心所求有異總是
0192c08: 一心中隨用不同二釋菩薩名者名為目首明此
0192c09: 位是東南方辰巳之間像此信心進修智目漸高
0192c10: 善知福田因果等報名為目首是故如來常取辰
0192c11: 巳以為齋戒之則如前名號品已巳釋准彼知之三
0192c12: 配因果者還以自心本不動智佛為因此位究竟
0192c13: 智佛為進修之果。
0192c14: 【經】爾時文殊師利菩薩問勤首菩薩言佛子佛教是
0192c15: 一眾生得見云何不即悉斷一切諸煩惱縛而得出
0192c16: 離然其色蘊受蘊想蘊行蘊識蘊欲界色界無色界
0192c17: 無明貪愛無有差別是則佛教於諸眾生或有利益
0192c18: 或無利益時勤首菩薩以頌答曰。
0192c19: 佛子善諦聽我今如實答或有速解脫
0192c20: 或有難出離若欲求除滅無量諸過惡
0192c21: 當於佛法中勇猛常精進譬如微少火
0192c22: 樵濕速令滅於佛教法中懈怠者亦然
0192c23: 如鑽燧求火未出而數息火勢隨止滅
0192c24: 懈怠者亦然如人持日珠不以物承影
0193a01: 火終不可得懈怠者亦然譬如赫日照
0193a02: 孩稚閉其目怪言何不懈怠者亦然
0193a03: 如人無手足欲以芒艸箭射破大地
0193a04: 懈怠者亦然如以一毛端而取大海水
0193a05: 欲令盡乾竭懈怠者亦然又如劫火起
0193a06: 欲以少水滅於佛教法中懈怠者亦然
0193a07: 如有見空端居不搖動而言普騰躍
0193a08: 懈怠者亦然
0193a09: 【論】第六爾時文殊師利已巳下五行半經是文殊問
0193a10: 勤首佛教是一云何得見者有斷煩惱不斷煩惱
0193a11: 不同等然其已巳下十問已巳下有十行頌是勤首菩
0193a12: 薩所答於中三門如前一科頌意者此十行頌初
0193a13: 一行勸聽次一行頌勸聞法勤修已巳下八行責其
0193a14: 懈怠如文具明二釋菩薩名者名為勤首為明前
0193a15: 目首善示福田因果佛號究竟智此位當須勤而
0193a16: 行之故名勤首佛號最勝智為明勤修勝進即得
0193a17: 最勝智為果故三配隨位因果者還以本不動智
0193a18: 佛為因最勝智佛為進修之果。
0193a19: 【經】爾時文殊師利菩薩問法首菩薩言佛子如佛所
0193a20: 說若有眾生受持正法悉能除斷一切煩惱何故復
0193a21: 有受持正法而不斷者隨貪瞋癡隨慢隨覆隨忿隨
0193a22: 恨隨嫉隨慳隨誑隨諂勢力所轉無有離心能受持
0193a23: 法何故復於心行之內起諸煩惱時法首菩薩以頌
0193a24: 答曰。
0193b01: 佛子善諦聽所問如實義非但以多聞
0193b02: 能入如來法如人水所漂懼溺而渴死
0193b03: 於法不修行多聞亦如是如人設美
0193b04: 自餓而不食於法不修行多聞亦如是
0193b05: 如人善方藥自疾不能救於法不修行
0193b06: 多聞亦如是如人數他寶自無半錢分
0193b07: 於法不修行多聞亦如是如有生王宮
0193b08: 而受餒與寒於法不修行多聞亦如是
0193b09: 如聾奏音樂悅彼不自聞於法不修行
0193b10: 多聞亦如是如盲繢眾像示彼不自見
0193b11: 於法不修行多聞亦如是譬如海船師
0193b12: 而於海中死於法不修行多聞亦如是
0193b13: 如在四衢道廣說眾好事內自無實德
0193b14: 不行亦如是
0193b15: 【論】第七爾時已巳下六行經是文殊問法首如佛所
0193b16: 說若有眾生受持正法悉能除斷一切煩惱何故
0193b17: 有受持正法而不斷者於中有十一問如文具明
0193b18: 於中有十行頌是法首所答三門義如前一科頌
0193b19: 意者此十行頌中初一句勸聽次一句歎能問次
0193b20: 兩句責多聞者不修行已巳下九行頌一行一頌責
0193b21: 多聞而心不精專不能斷煩惱如文具明二釋菩
0193b22: 薩名者名為法首為明此是西北方戌亥兩間明
0193b23: 愚迷長夜中能以正法自利利他專求無懈名為
0193b24: 法首世界名金剛者以堅精無怠是自世界託西
0193c01: 北方乾卦乾為堅剛佛號自在智者以自精勤觀
0193c02: 照達理業亡名為自在智佛三配隨位因果者還
0193c03: 以自心本不動智佛為因進修得自在智佛為果。
0193c04: 【經】爾時文殊師利菩薩問智首菩薩言佛子於佛法
0193c05: 中智為上首如來何故或為眾生讚歎布施或讚持
0193c06: 戒或讚堪忍或讚精進或讚禪定或讚智慧或復讚
0193c07: 歎慈悲喜捨而終無有唯以一法而得出離成阿耨
0193c08: 多羅三藐三菩提者時智首菩薩以頌答曰。
0193c09: 佛子甚希有能知眾生心如仁所問義
0193c10: 諦聽我今說過去未來世現在諸導師
0193c11: 無有說一法而得於道者佛知眾生心
0193c12: 性分各不同隨其所應度如是而說法
0193c13: 慳者為讚施毀禁者讚戒多瞋為讚忍
0193c14: 好懈讚精進亂意讚禪定愚癡讚智慧
0193c15: 不仁讚慈愍怒害讚大悲憂慼為讚喜
0193c16: 曲心讚歎捨如是次第修漸具諸佛法
0193c17: 如先立基堵而後造宮室施戒亦復然
0193c18: 菩薩眾行本譬如建城郭為護諸人眾
0193c19: 忍進亦如是防護諸菩薩譬如大力王
0193c20: 率土咸戴仰定慧亦如是菩薩所依賴
0193c22: 與諸菩薩樂
0193c23: 【論】第八爾時已巳下有五行經是文殊問智首如來
0193c24: 唯一法而得出離又於佛法中以智為首何故讚
0194a01: 歎布施等總有十問大意明十波羅蜜四無量心
0194a02: 畢竟無體何須用為已巳下有十行頌是智首菩薩
0194a03: 答如文具明於中三門如前一科頌意者此十行
0194a04: 頌中初一行頌歎能問及勸聽已巳下九行一行一
0194a05: 頌如文具明智首答意明諸助道法隨根遣病若
0194a06: 不修學無性菩提不成如頌中分明舉喻況說可
0194a07: 知但須依法有病即治之如除堆阜道自無礙自
0194a08: 病已巳除還與人服故藥藥之與方終無捨離二釋
0194a09: 菩薩名者名為智首以明智能知根權施法藥四
0194a10: 攝四無量十波羅蜜三十七助菩提分隨病生起
0194a11: 增多之處而令服之顯發菩提無作之性漸令依
0194a12: 本名為智首此是下方世界明以布施戒忍進定
0194a13: 等十波羅蜜門如地能生發一切白淨之法故世
0194a14: 界名頗此是白色如水精寶色佛號梵智者明
0194a15: 心如大地荷負萬有常安淨故梵者淨也三配隨
0194a16: 位因果者還以自心本不動智佛為因進修得心
0194a17: 智寂靜為果表地體安靜故。
0194a18: 【經】爾時文殊師利菩薩問賢首菩薩言佛子諸佛世
0194a19: 尊唯以一道而得出離云何今見一切佛土所有眾
0194a20: 事種種不同所謂世界眾生界說法調伏壽量光明
0194a21: 神通眾會教儀法住各有差別無有不具一切佛法
0194a22: 而成阿耨多羅三藐三菩提者時賢首菩薩以頌答
0194a23: 曰。
0194a24: 文殊法常爾法王唯一法一切無礙人
0194b01: 一道出生死一切諸佛身唯是一法身
0194b02: 一心一智慧力無畏亦然如本趣菩提
0194b03: 所有迴向心得如是剎土眾會反說法
0194b04: 一切諸佛剎莊嚴悉圓滿隨眾生行異
0194b05: 如是見不同佛剎與佛身眾會及言說
0194b06: 如是諸佛法眾生莫能見其心已巳清淨
0194b07: 諸願皆具足如是明達人於此乃能
0194b08: 隨眾生心樂及以業果力如是見差別
0194b09: 此佛威神故佛剎無分別無憎無有愛
0194b10: 但隨眾生心如是見有殊以是於世界
0194b11: 所見各差別非一切如來大仙之過咎
0194b12: 一切諸世界所應受化者常見人中雄
0194b13: 諸佛法如是
0194b14: 【論】第九爾時已巳下是文殊問賢首一切諸佛一道
0194b15: 而得出離云何今見種種不同所謂已巳下有十問
0194b16: 下有十行頌是賢首答於中三門如前一科頌意
0194b17: 者此十行頌中初兩行歎法王唯一法一身一智
0194b18: 已巳下八行頌於中大意有四一歎差別佛土因本
0194b19: 迴向心所成為明迴向之就根益物身土教儀悉
0194b20: 皆就根二明諸佛自報之境非是行因方見三明
0194b21: 眾差別之事皆由眾生之心行異故隨自心見別
0194b22: 非佛之異四明佛神力能就根現法二釋菩薩名
0194b23: 者名為賢首為明得此十種信心信佛果德與自
0194b24: 心體一善諳疑滯通塞入其賢位故名賢首此是
0194c01: 上方位也意明此信位心智及境悉如空無所
0194c02: 不含皆無妨礙是賢仁之德故名賢首又世界名
0194c03: 平等色為明既是上方明身心與空合故世界名
0194c04: 平等色佛號觀察智明以其自心空智慧門善能
0194c05: 觀察諸法皆空無所染著是故名觀察智佛三配
0194c06: 隨位因果者還以自心根本性空無分別不動智
0194c07: 佛為因以進修至此法空觀察智佛為果明不動
0194c08: 智是體觀察智佛是用至此明體用圓滿因果一
0194c09: 性以是義故還說如來一身一心一智慧法門明
0194c10: 契果會因始末無二總以一為根本故問曰何故
0194c11: 頌初云文殊法常爾答曰為文殊是諸佛之慧不
0194c12: 動智是體文殊是用以將此一切諸佛一切眾生
0194c13: 根本智之體用門與一切信心者作因果體用故
0194c14: 使依本故迄至究竟果滿與因不異無二性故方
0194c15: 名初發心畢竟心二種不別明此十信心難發難
0194c16: 信難入聞之者皆云我是凡夫何猶可得是佛故
0194c18: 正信方始以正信正見法力加行如法進修分分
0194c19: 無明薄解脫智慧明依自得法淺深漸當神通德
0194c20: 用隨自己巳得信猶未得何索神通說言漸漸者不
0194c21: 移一時一法性一智慧無依住無所得中漸漸故
0194c22: 以十玄六相義圓之法性理中無有漸頓但為無
0194c23: 始無明慣習習熟卒令契理純熟難故而有漸漸
0194c24: 其漸漸者畢竟無始終延促長短等量故名為漸
0195a01: 漸。
0195a02: 
0195a03: 大方廣佛新華嚴經合論卷第二十八
0195a04: 
0195a05: 音切
0195a06: 逸弋質切。當古切。湍他喘切。奔博昆切。機飢音。衢仇于切。苦角
0195a07: 切。濤徒刀切。滴都力切。曀於計切。揭九謁切。療力照切。藍落咸切。
0195a08: 闇暗音。髮發音。樵昨焦切。濕詩入切。鑽作丸切。燧徐醉切。孩戶來切。
0195a09: 稚直利切。閉博計切。射神夜切。箭作殿切。騰徒登切。躡尼業切。嫉
0195a10: 疾音。瞋昌真切。忿撫吻切。渴苦葛切。善音。餓五箇切。餒奴罪切。聾
0195a11: 盧紅切。慼倉亦切。舡火江切。讚作斡切。基居之切。堵當古切。礙艾音。
0195a12: 戴帶音。咎臼音。毀許委切。緇側其切。茹人恕切。甜徒兼切。
