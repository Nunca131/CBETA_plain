0278a08: 
0278a09: 
0278a10: 
0278a11: 古林和尚拾遺偈頌卷下
0278a12: 
0278a13: 繡法被
0278a14: 一方方是一佛剎。一片片是一如來。少林面壁看不
0278a15: 破。五葉一花從此開。
0278a16: 天源
0278a17: 一條寒瀑界青霄。聲落滄溟萬派消。向上有人窮到
0278a18: 底。始知來處十分高。
0278a19: 毒川
0278a20: 一滴沾唇便滅門。滔滔東去更難論。百千諸佛同生
0278a21: 殺。攪得滄溟徹底渾。
0278a22: 峻宗
0278a23: 祖佛門庭著難。萬重崖壁萬重關。果然挨得渾身
0278a24: 入。振領提綱總是閑。
0278b01: 此宗
0278b02: 只者便是為人句。百匝千重總莫論。歷劫傳來到今
0278b03: 日。單單留得破沙盆。
0278b04: 石崖
0278b05: 一片巉岩萬仞高。孰云無路透青霄。有時拶著通身
0278b06: 句。撒手全憑者一遭。
0278b07: 中山
0278b08: 四面孤危不同。巉然一簇插晴空。德雲只在高高
0278b09: 處。童子徒勞過別。
0278b10: 無己已
0278b11: 四大何曾解累人。不妨剎剎與塵塵。直饒轉得山河
0278b12: 去。也是從前認識神。
0278b13: 同
0278b14: 無相無名等太清。目前萬象自分明。箇中若也論緇
0278b15: 素。又是多添眼上星。
0278b16: 一菴
0278b17: 獨坐寥寥絕四鄰。白雲流水冷相親。渾無百鳥花
0278b18: 獻。門掩晴輝幾度春。
0278b19: 竹所
0278b20: 森森寒玉遶。多福曾將作對談。曲曲斜斜誰會
0278b21: 得。前三三與後三三。
0278b22: 蕙
0278b23: 澤國風光久不聞。眼頭蕭艾正紛紛。誰知九畹春歸
0278b24: 後。又向荒畦誄楚魂。
0278c01: 立岩
0278c02: 一片嶄然聳碧空。孰云無路與人通。曉來一陣花狼
0278c03: 籍。添得崖前蘚暈重。
0278c04: 無學
0278c05: 中不留元字。祖師心印從誰傳。拭瘡疣紙五千
0278c06: 卷。別有正眼開人天。
0278c07: 竹坡
0278c08: 渭川千即平原。曲曲斜斜在眼前。擺雨搖風提祖
0278c09: 令。是真如境復何言。
0278c10: 月樓
0278c11: 萬里無雲轉玉盤。幾多人在上頭看。古今只有寒山
0278c12: 子。若不將心比亦難。
0278c13: 次韻夜坐無燈
0278c14: 祖師肝膽昔曾傾。解道無油不燈。暗暗昏昏莫相
0278c15: 笑。對人挑剔我無能。
0278c16: 次韻碧山祝總管訪予懷祖菴五首
0278c17: 道韻如山不可攀。禪心似井更無瀾。不因月下舒長
0278c18: 笑。何事乘驂到此間。
0278c19: 道韻如山不可移。頂門一著亦曾知。鐘聲畢竟先來
0278c20: 耳。靖節何因皺眉。
0278c21: 道韻如山不可搖。間情猶復訪吾曹。松頭落日荒村
0278c22: 遠。破戒何妨送過橋。
0278c23: 道韻如山不可登。未應無髮便言僧。銀魚紫綬真如
0278c24: 識。堪作人間照世燈。
0279a01: 道韻如山不可躋。此身端與白雲齊。不緣金粟稱居
0279a02: 士。爭見蓮華出游泥。
0279a03: 謝淨提寄秋扇二首
0279a04: 形跡來越兩霜。寄將秋扇意何長。老懷只怕西風
0279a05: 至。莫怪逢人少舉揚。
0279a06: 細骨纖藤巧樣圓。腕頭力弱覺輕便。看它無意人
0279a07: 處。不屬炎炎造化權。
0279a08: 題墨蒲萄二首
0279a09: 翠藤斜落影團團。曾向晴簷月下看。不是和棚秋雨
0279a10: 夜。黑風作老龍蟠。
0279a11: 一枝高又一枝低。風蔓牽長苦不齊。喚取金僊來下
0279a12: 降。盡情收拾過西。
0279a13: 求燈籠頌次韻示之
0279a14: 一段光明聚作身。不勞挑剔自生春。有時壁天台
0279a15: 去。笑倒石橋南北人。
0279a16: 淨髮待詔求
0279a17: 拈起霜刀盡除。不留些子做根株。曉來再把青銅
0279a18: 看。只見橫分眼上眉。
0279a19: 示鏡藏主
0279a20: 平如鏡面嶮如崖。一點僧話未諧。演出更須重演
0279a21: 入。大千渾不費安排。
0279a22: 次陸教授韻
0279a23: 大教污隆不易評。偶因池畔得懽迎。重看一幅伽陀
0279a24: 上。盡是塵沙古佛情。
0279b01: 遠公結社逢脩靜。道在何妨送又迎。千古虎溪流不
0279b02: 竭。累人特犯欠忘情。
0279b03: 去去來來總強名。有何相送與相迎。纔存一法難忘
0279b04: 我。蕩盡絲毫亦是情。
0279b05: 贈相士月岩
0279b06: 識得人多相便高。中元沒一絲毫。夜來一片岩前
0279b07: 月。無限清光在碧霄。
0279b08: 次東禪韻送孚侍者歸鄉
0279b09: 東禪一曲還鄉調。音韻傳來世所稀。賴有東嘉孚侍
0279b10: 者。等閑拈起向人吹。
0279b11: 示鑄知客
0279b12: 拈起茶甌驗作家。主賓分處定龍蛇。誰云獵犬無靈
0279b13: 性。曾對韓公露齒牙。
0279b14: 送竹與鄭郎中壽二首
0279b15: 竹有高枝有齡。堂宜並老人星。錦衣不用朝金
0279b16: 闕。自有芝書出鳳城。
0279b17: 春風桃李正斯時。誰敢違條把壽。只合指它千載
0279b18: 柏。與公同作歲寒期。
0279b19: 次韻答陳治中二首
0279b20: 鄉曲難忘是道情。中涇渭自天真。也知一見龍潭
0279b21: 後。不怕橫岡白嗔。
0279b22: 湖海聞名已巳十霜。小舟何日到吳江。寄來佳偈清人
0279b23: 骨。一夜燈岡憶老龐。
0279b24: 次楓橋韻送僧二首
0279c01: 得寒山偈一張。入門便覺菜柦香。不煩拾得重分
0279c02: 付。自有豐干為舉揚。
0279c03: 霜濕輕色露濕衣。白雲深處怪來遲。破沙盆是閑家
0279c04: 具。正是商量菜時。
0279c05: 寄無外僧判壽
0279c06: 秋時節近重陽。喜見優曇一朵香。手把茱萸語龜
0279c07: 。此生同生樂年長。
0279c08: 送全上人之東州
0279c09: 全放全收正此時。目前生殺看臨機。明朝青海頭邊
0279c10: 去。萬里秋空一鶚飛。
0279c11: 送僧之南屏
0279c12: 句要新鮮說要長。不知無法可商量。南山白額令人
0279c13: 怕。切忌遭它一口傷。
0279c14: 送僧歸金陵
0279c15: 六朝煙艸正萋萋。喜見家林路不迷。潮滿石城船到
0279c16: 岸。山形丈子手親。
0279c17: 華維那求
0279c18: 洞裏桃花處處開。阿誰不折一枝來。年年江上青山
0279c19: 好。莫道春光尚未回。
0279c20: 送規藏主
0279c21: 大藏小藏八羅娘。舉得完全尚欠長。浮佛盡情都說
0279c22: 了。秋時節是重陽。
0279c23: 祝總管號碧山。又稱栖碧山人。三十年前夢。
0279c24: 一童行持金剛杵。令洗腸肚。言畢引至一池
0280a01: 所。金蓮萬柄。樓閣穹崇。樂喧闐。友人徐居
0280a02: 士以偈贊之。出以語予。遂成十偈贈之
0280a03: 皇慶咸淳五十年。故交情重在書編。一時拈出人前
0280a04: 看。鐵畫銀尚宛然。
0280a05: 栖碧山人長者身。昔年曾夢見童真。倒持七尺金剛
0280a06: 杵。信手拈來沒半斤。
0280a07: 皂絛氈帽白衣衫。夢裏相逢為指南。清淨池邊樓閣
0280a08: 裏。春風啼鳥語喃喃。
0280a09: 三十年前洗肚腸。到今猶帶藕花香。定知八德池中
0280a10: 水。沃盡眾生熱惱。
0280a11: 衣冠盛集殿堂深。樂喧闐發妙音。人近華臺童子
0280a12: 笑。夢中慚愧遠相尋。
0280a13: 沈醉春風復是誰。夢中消息我先知。茫茫三界皆非
0280a14: 實。空裏無花不用疑。
0280a15: 佛無誑語示眾生。自是迷徒異路行。一箇葫蘆尖屋
0280a16: 下。五湖煙景有誰爭。
0280a17: 怡齋居士沒來由。夢事將來作話頭。賴是碧山元未
0280a18: 覺。竹林斜月正深秋。
0280a19: 瓶內荷花遍界香。夜深鐘作梵音長。不知童子何方
0280a20: 去。留得春風夢一場。
0280a21: 大法何曾不顯然。三千剎海廣無邊。當陽坐斷毗盧
0280a22: 頂。水自寒潭月在天。
0280a23: 寄子元先奉御
0280a24: 華騎親從日下來。好山行盡到天台。雲中五百閑尊
0280b01: 者。喜見曇花一朵開。
0280b02: 歷盡風波白盡頭。閑情還憶舊交游。西風寂寞錢塘
0280b03: 寺。多謝停驂為我留。
0280b04: 釋烏回別流寄希白偈四首
0280b05: 人來一一扣行道。是聖是凡俱靠倒。萬里雲關灝氣
0280b06: 收。澄潭月落霜天曉。
0280b07: 半幅霜藤莫問安。弟兄情重話應難。自從迦葉傳衣
0280b08: 後。誰向門前倒剎竿。
0280b09: 白鴈乍聞秋日薄。上下四維空索索。何人更把笛橫
0280b10: 吹。一聲驚起遼天鶚。
0280b11: 仰看雲影度天邊。鐵馬追風著快鞭。安貼家是今
0280b12: 日。好兒終不使爺錢。
0280b13: 佛成道
0280b14: 眾生易度還難度。麻麥難吞復易吞。惠日有光舒不
0280b15: 夜。覺華無蔕綻乾坤。
0280b16: 留故人
0280b17: 白雲紅樹正清秋。蹤跡胡為不我留。坐對天寒燒木
0280b18: 葉。火爐頭話互相酬。
0280b19: 送願禪人
0280b20: 有願從來不撒沙。古人此話休輕忽。若向諸方探水
0280b21: 時。莫教踏碎蒼龍窟。
0280b22: 送廣南尚禪人
0280b23: 前三三與後三三。鎮海明珠出廣南。知識門頭呈似
0280b24: 看。一輪霜月照寒潭。
0280c01: 次上藍竹田韻二首
0280c02: 聲價喧傳已巳熟聞。洪州城裏大開門。看它結角羅紋
0280c03: 處。百匝千重自解紛。
0280c04: 慚愧生緣共淅東。腕頭隨力闡真空。西山老亮能知
0280c05: 不。春盡飛花處處紅。
0280c06: 送僧禮祖
0280c07: 祖師門戶盡蒿萊。徑路何人為剪開。見說手平了
0280c08: 也。不知何日是重來。
0280c09: 示壽上人
0280c10: 是身壽命無多日。古德曾言過隙駒。行又尋山水
0280c11: 去。自家田地竟何如。
0280c12: 送僧山禮祖
0280c13: 問人聲色矮闍梨。長處驚幾箇知。見說木蛇今又
0280c14: 活。入門須看令行時。
0280c15: 題挹翠軒
0280c16: 四面軒盡豁開。遠山重疊送青來。白雲也解知人
0280c17: 意。為雨為霖去不回。
0280c18: 頭聽溪寮
0280c19: 返聞聞盡至聞心。杓柄拈來探淺深。終始不教聲入
0280c20: 耳。淡煙籠岸碧沈沈。
0280c21: 次雪岩和尚韻
0280c22: 佳偈來至澹津。定知寂子是前身。貝多葉上香風
0280c23: 起。散作人間一樣春。
0280c24: 次孤雲和尚韻
0281a01: 見得分明又不真。祖師巴鼻沒親。曉來駐日寒江
0281a02: 上。天外出頭能幾人。
0281a03: 送楚上人
0281a04: 楚江城畔水東流。慎勿茫茫向外求。昨夜一輪波底
0281a05: 月。澄澄無滓冷光浮。
0281a06: 送星上人
0281a07: 天上星辰端歷歷。人間萬事競紛紛。衲僧有眼不
0281a08: 見。認作如來萬行門。
0281a09: 送禪人上徑山
0281a10: 憧憧都在半途間。慚愧禪人上徑山。抉得龍王珠一
0281a11: 顆。來呈似老僧看。
0281a12: 袁叔英號靜處求
0281a13: 處工夫靜處看。世間聲利不相干。未明萬法皆如
0281a14: 幻。欲出塵勞也大難。
0281a15: 徹維那求
0281a16: 古佛垂慈直至今。徹頭徹尾老婆心。澹湖終不隨它
0281a17: 後。熱喝嗔拳要汝禁。
0281a18: 送壽上人省師
0281a19: 去去參方復省師。昔人標格亦如斯。古靈豈特能揩
0281a20: 背。一摑分明將虎須。
0281a21: 峻藏主之徑山
0281a22: 知識門庭俱歷過。澹湖水淺難泊船。凌霄頭看日
0281a23: 出。下有萬丈蛟龍淵。
0281a24: 送惠禪人行化
0281b01: 大事圓成在咄嗟。莫愁途路苦波吒。三千里外逢知
0281b02: 己已。筆下能開五葉花。
0281b03: 示元新戒參仰山
0281b04: 中果不留元字。只合教參小釋迦。若比大禪無伎
0281b05: 倆。藤條雖折莫饒它。
0281b06: 寄頂山靜長老二首
0281b07: 途路三千到澹津。故交情重別無人。快須張起漫天
0281b08: 網。著意羅籠白鳳麟。
0281b09: 一夜思量到頂山。便尋杯渡去何難。不如且用玄沙
0281b10: 底。白封來也一般。
0281b11: 蒲萄無架
0281b12: 說與州使者知。屋頭新蔓手親移。臨不欲高
0281b13: 架。會見秋風著子時。
0281b14: 簷前插架枉施功。況有生殿角風。昨夜墻西看新
0281b15: 葉。珠斜絡草窠中。
0281b16: 送敬上人
0281b17: 參方須具參方眼。法戰須諳法戰機。探水烏藤好牢
0281b18: 把。莫同趙老到茱萸。
0281b19: 送源藏主江西禮祖
0281b20: 佛佛授手無言說。祖祖相傳錯指蹤。八十四人阿轆
0281b21: 轆。至今狼藉草窠中。
0281b22: 送僧上徑山
0281b23: 一句分明直似。曾拋香餌觸鰲頭。何如拋下長竿
0281b24: 去。坐看凌霄一網收。
0281c01: 送心源上人入浙
0281c02: 一筇煙雨出西川。正念圓成道力堅。佛祖門庭深似
0281c03: 海。不妨重買浙江船。
0281c04: 聞杜偶成
0281c05: 山頭蜀魄暗消魂。古木陰陰郭外村。隔岸一聲啼更
0281c06: 切。去年吳地曾不聞。
0281c07: 悼橫溪和尚五首
0281c08: 此日胡為獨慘魂。故人千里死生分。不知黑漆柴龕
0281c09: 外。誰伴茶毗出寺門。
0281c10: 吳江塔下三更別。巾子前一日亡。自是情深重悽
0281c11: 愴。看來於道亦何妨。
0281c12: 幻滅幻生漚一點。真如真異路千差。髑髏前面菩提
0281c13: 草。火後還應長舊芽。
0281c14: 重看昔日寄來書。盡是提持向上機。讀罷不愁應不
0281c15: 得。故人如此見還稀。
0281c16: 泣向風前茗甌。死生端不與君愁。都緣祇樹無多
0281c17: 葉。一度飄來一度秋。
0281c18: 送滿禪人之金陵
0281c19: 禪人別我上金陵。月棹風帆理去程。見說近來春水
0281c20: 滿。夜潮猶打石頭城。
0281c21: 送僧
0281c22: 花偈聯聯說向誰。此心唯有老胡知。秋深時節重來
0281c23: 也。與汝深加腦後錐。
0281c24: 送李郎中求藥方
0282a01: 三方來處極艱辛。此日如何可授人。賴是世間醫國
0282a02: 手。不妨傳去活疲民。
0282a03: 雙頭蓮
0282a04: 並聯莖出水來。一權一實一華臺。憶曾八德池中
0282a05: 見。特為金仙兩足開。
0282a06: 次韻示小師虎維那
0282a07: 老我情懷歲月過。眼頭諸子苦無多。破沙盆話千鈞
0282a08: 重。提掇其如腕力何。
0282a09: 田中十首并序今收九首
0282a10: 友人斷江首座。留山中。會予田間歸。方出迎。即曰。
0282a11: 僕來吳數年矣。以靈岩虎丘二詩未就為欠。比來
0282a12: 白雲山深水寒。冥會二境之妙。易搜索。今成矣。
0282a13: 冀剪裁之。予曰。詩非吾所長。方將以佛祖之道為
0282a14: 己已任。痛法社之衰微。惜後學之不振。行其所未到。
0282a15: 其所不能。使其各各契證本地風光。開鑿人天
0282a16: 眼目。相與紹續。尚未有毫髮之利。何暇事聲律哉。
0282a17: 比來小院。無可任之力。事無大小。必躬為之。洎往
0282a18: 田間索租。而民姦佃猾。租瘠田肥。觸境遇緣。皆貪
0282a19: 瞋癡三業之事。以無上妙道。誘控之罔如也。然蘆
0282a20: 邊柳下。鷺冷鷗寒。水肅霜清。風休月白。亦足資吾
0282a21: 法喜禪悅之樂。不覺形之於言。唱而為偈。遂成十
0282a22: 首。目之曰田中謳。實非詩可比也。試以錄呈。
0282a23: 度日生涯苦不多。住山情緒合消磨。無端又向林中
0282a24: 去。草舍茅簷特地過。
0282b01: 風急霜寒雨乍晴。數聲柔櫓出孤城。夕陽西外無人
0282b02: 處。依約林梢月又明。
0282b03: 洋城湖裏北風吹。擬欲停舟問阿誰。蘆葦岸邊枯樹
0282b04: 下。倚危檣坐過齊時。
0282b05: 水風宿到村家。相見無言一盞茶。說法利生誠有
0282b06: 恨。道根何日見生芽。
0282b07: 禾已巳登場未變。田家那識住山翁。一杯村酒聊相
0282b08: 勸。慚愧相忘禮貌中。
0282b09: 寄語山中道伴知。山翁江上事鋤犁。村南村北愁人
0282b10: 處。正是西風做雨時。
0282b11: 菜麥青青稻已巳無。田家猶自未還租。試將升斗論高
0282b12: 下。便覺人前語話麤。
0282b13: 溫良禮數金輸我。機巧言辭不及佗。贏得眼前升斗
0282b14: 利。不知身後事如何。
0282b15: 萬浪堆中曾鼓棹。一蹄涔裏亦揚波。黃童白叟休驚
0282b16: 訝。柰此全機出沒何。
0282b17: 古林先師。與斷江和尚。共嗣橫川。而所業縣殊。田
0282b18: 中謳序。其箴之歟。今此所收。然亦政不欲收其謳。
0282b19: 以三復其序。可為學佛祖者之鑒。不能捨去耳。然
0282b20: 若夫以斷江之天資。與其制作之妙。膾炙人口。為
0282b21: 當世之名人。亦希及也。若乃其能。以彼而寓於此。
0282b22: 以發揚之。則又何有哉。而其否之。不知何也。
0282b23: 雜言六首
0282b24: 靈鋒寶劍提歸手。栗棘金圈束在腰。三箇孩兒抱花
0282c01: 。莫來攔我面前跳。
0282c02: 佛祖機緣成話墮。眾生業海苦炎。一塵不立重拈
0282c03: 掇。大地山河自舉揚。
0282c04: 既作如來大法梁。話頭才舉力須爭。狗無佛性猶還
0282c05: 有。車若行時牛自行。
0282c06: 般若靈光處處通。百千三昧笑談中。德山不會末後
0282c07: 句。白棒揮來伎已巳窮。
0282c08: 荊棘林中才著。旃檀林裏未聞香。馬駒踏殺四天
0282c09: 下。八十四人無路行。
0282c10: 沒絃琴上聲猶在。無影枝頭葉更鮮。不二法門都啟
0282c11: 了。維摩病也只如然。
0282c12: 山居
0282c13: 老去居山自有情。屋頭泉石四時清。卓錐豈怕貧無
0282c14: 地。鑑物唯嫌鏡不明。滿貯玉壺片片。高堆銀雪
0282c15: 盈盈。烏藤不動禪床角。時有風生萬壑聲。
0282c16: 寄賈經歷
0282c17: 院幕聲名獨讓雄。教門扶植見全功。道將行處形名
0282c18: 滅。僧可尊時禮樂崇。瑩潔一泓泉徹底。高名千古月
0282c19: 當空。坐令寒谷回春意。盡在無私橐籥中。
0282c20: 湖邊即事
0282c21: 三冬時節極荒寒。況在湖邊水石間。合斷橋留宿
0282c22: 棹。柳枯危岸見它山。回途駿馬來何速。過眼靈禽去
0282c23: 不還。最是黃昏好風景。老梅枝上月團團。
0282c24: 次韻贈初心林學正
0283a01: 萬事紛紜理可憑。山何能嶮水何平。閑消白日情偏
0283a02: 好。夢入青雲念愈輕。洙泗立言誠足慕。鷲峰垂訓亦
0283a03: 分明。休將得失論高下。一榻湖山儘自清。
0283a04: 菴居自述
0283a05: 老去投間正合宜。蒲團枯坐只如愚。纔關世念兼身
0283a06: 念。便有名拘與位拘。門徑艸深人罕到。地爐春早炭
0283a07: 先除。明年五十重添一。不用頻看過隙駒。
0283a08: 次韻寄東嶼和尚
0283a09: 東嶼師兄格調深。灼然超出世間音。直教落盡天魔
0283a10: 膽。不獨能傾學者心。執箇平常休卜度。擬它機用莫
0283a11: 擔任。七穿八穴縱橫處。鶻眼銅睛不易尋。
0283a12: 寄大梅東湫和尚
0283a13: 洞上宗師數莫多。獨遺梅嶺老禪和。拈來便用竿頭
0283a14: 線。落處不停機上梭。嫌佛不為應在我。借功明位合
0283a15: 還它。當頭一諱誰能觸。自向風前唱哩囉。
0283a16: 妙禪人求
0283a17: 妙圓超悟正斯時。況是吾家跨兒。東土西乾無佛
0283a18: 祖。南來北往更由誰。鷹摶俊翮離霄漢。龍翫神珠躍
0283a19: 海湄。昨夜春風撼庭樹。少林花綻兩三枝。
0283a20: 益維那化香燭
0283a21: 祇夜伽陀發妙音。九旬修證見功深。十方諸佛同宣
0283a22: 唱。百萬人天共儼臨。不獨審除微細惑。直教徵究本
0283a23: 來心。香花燈燭莊嚴具。自有檀那為辨金。
0283a24: 次竹莊首座韻
0283b01: 力探滄海遍神州。萍梗孤蹤任性浮。累見炎方覺
0283b02: 曉。豈知蒲柳又驚秋。一身退縮皆方便。萬事隨緣得
0283b03: 自由。幸有歸宗钁頭在。斬蛇機用對誰酬。
0283b04: 會了書記
0283b05: 焦公山中逢故人。喜將蹤跡寄江。半生已巳透浮華
0283b06: 盡。三際不來煩惱因。門外清波無透路。頭碧井自
0283b07: 生塵。此行豈在提綱要。郢匠徒誇鼻斤。
0283b08: 送僧
0283b09: 夾嶠當年曾出浙。空禪今日又思歸。吳中行經三
0283b10: 載。橈下身少一機。船過洞庭青草宿。鳥重障落
0283b11: 花飛。溪山雲月皆相似。作境商量久入微。
0283b12: 真覺溥首座相訪
0283b13: 真覺堂中第一人。遠來松下語慇懃。因思老懶成無
0283b14: 用。愛子機鋒妙入神。血濺梵天眉上劍。箭穿紅日眼
0283b15: 中筋。蒿枝大棒唆人喫。尊宿于今說老陳。
0283b16: 易上人禮祖
0283b17: 老矣無心繼此宗。去尋諸祖禮慈容。從教下泥三
0283b18: 尺。誰管人間路幾重。鐵石身心終不易。山林氣象本
0283b19: 來同。臨行豈在頻饒舌。自己已光明處處通。
0283b20: 送僧下浙
0283b21: 試問行藏有甚忙。鄱湖住了又錢塘。定尋知識凌霄
0283b22: 去。未必將身北斗藏。井底蓬塵才。山頭雲樹正
0283b23: 蒼蒼。頂門眼活分緇素。不比尋常孟八郎。
0283b24: 陳宋二居士造黃連橋求
0283c01: 橫空截壑架飛虹。一片精誠鐵石同。不特為蘇民病
0283c02: 涉。直須要顯自家風。三生願力因緣在。千里江山活
0283c03: 路通。從此黃連成偉觀。試看人躡曉霜中。
0283c04: 送間藏主之靈隱
0283c05: 大用還它作者知。頂門廓徹露巍巍。橫行豈憚三千
0283c06: 里。覿面難謾第一機。探水不愁猿臂短。論交多怕
0283c07: 飛。鷲一柄生苕。驀地拈來定是非。
0283c08: 會徐總管
0283c09: 詩禮傳家古到今。此心端可合天心。洋洋浙右嘉聲
0283c10: 著。藉藉江東氣象深。佛法金湯誠有賴。功名廊廟實
0283c11: 堪任。定知不忘三生約。湖寺相看坐綠陰。
0283c12: 寄溈山長老
0283c13: 大坐當軒古佛場。空無口自傳揚。橫拈倒用分途
0283c14: 轍。線去絲來較短長。展托不成須展托。商量未就更
0283c15: 商量。相逢若只呵呵笑。罪過難教矮子當。
0283c16: 次韻送立知客
0283c17: 相逢何必舉茶甌。已巳見叢林禮數周。況是情塵都掃
0283c18: 盡。有何心緒問端由。江邊落日人投宿。門外西風葉
0283c19: 墮秋。轉得山河歸自己已。不妨頭上更安頭。
0283c20: 次韻送忠侍者
0283c21: 才得無心便合休。言多與道轉難投。萬年一念澄潭
0283c22: 月。歷劫無明背鏡猴。鴈過長空猶滯影。龍吟枯木正
0283c23: 逢秋。師資會遇明斯旨。坐斷乾坤最上頭。
0283c24: 次徐總管韻生日
0284a01: 天上佳期兩日前。人間分端毓英賢。芰荷香裏來車
0284a02: 馬。牛女聲中奏管絃。老傲霜方蓊。蟠桃著子正
0284a03: 團圓。三千年事渾相似。會見芝書下日邊。
0284a04: 次韻徐總管
0284a05: 軒昂聲價藹儒林。千載難磨孔聖心。天稟情懷能拔
0284a06: 俗。家傳忠孝振遺音。堂前佳木留清坐。洞下流泉伴
0284a07: 瘦吟。明日山川正分瑞。彩衣應豁北堂襟。
0284a08: 次韻送宜藏主省親
0284a09: 少室門庭冷似。語言三昧豈能該。直饒坐得禪床
0284a10: 折。不若參教己已眼開。慈母北堂當衣彩。法王宮殿合
0284a11: 生苔。二途不涉曾知不。斷際禪師再世來。
0284a12: 寄天長立雪岑
0284a13: 衲子爭趨道德香。不辭途路天長。只求一語離窠
0284a14: 臼。免得多生落斷常。片滿街當酷熱。鐵牛出領待
0284a15: 新。相逢一笑千上。藥嶠門風久益昌。
0284a16: 次韻送金侍者省師二首
0284a17: 令行吳越已巳經年。此日看來恐未然。不涉程途猶作
0284a18: 解。欲分泥水合加鞭。布單賣元無價。紙襖抄來不
0284a19: 是禪。見說阿師無箇事。廣開陸地植金蓮。
0284a20: 身世無拘任往還。半生行為名山。一拳肋下才知
0284a21: 痛。三應聲中已巳透關。要要玄玄并了了。勞勞役役與
0284a22: 閒閒。師資會遇都休問。只合相看展笑顏。
0284a23: 送陳艸廬
0284a24: 奪得先天數幾分。敢將窮達對人論。且非嫵媚沽時
0284b01: 譽。只擅聲名駭眾聞。魚躍禹門雷自震。日臨滄海水
0284b02: 無痕。老僧拄杖拈來也。懸向床頭自有根。
0284b03: 寄舟居士禮佛
0284b04: 龐老當年師馬祖。舟今日禮瞿曇。未容寒拾來饒
0284b05: 舌。且與豐干作對談。分別不曾生一念。聖凡時復許
0284b06: 同參。七顛八倒陶彭澤。便是攢眉也未諳。
0284b07: 送達藏主遊京
0284b08: 掀藏海出番湖。正值西風葉隕初。穩泛鐵船遊巨
0284b09: 浸。橫肩藜杖上皇都。夜床啼得蛩聲切。銀漢飛來鴈
0284b10: 影孤。徹底不留形與跡。趙州東壁掛葫蘆。
0284b11: 送華首座遊吳
0284b12: 話頭徵詰洞無垠。湖寺堂中第一人。列豈容蚊蚋
0284b13: 泊。截流須是象王親。因思少室空庭晚。來看人間上
0284b14: 苑春。圓祖機千七百。杖挑廬嶽入吳雲。
0284b15: 送僧之天目
0284b16: 澹湖水淺船難泊。天目山高不易登。轉得棹時移得
0284b17: 步。佛何曾覺祖何能。頂門合具摩醯眼。暗室宜燃照
0284b18: 世燈。過得西尖鐵門限。來騎馬驟稜。
0284b19: 送海東胤首座
0284b20: 滅宗滅滅翁門。吾祖家風蕩不存。慣涉海涯輕雪
0284b21: 浪。曾登仙嶠眇崑崙。遠來湖寺情尤重。夢入天宮道
0284b22: 益尊。一句不辭如鐵橛。要人擔荷到兒孫。
0284b23: 此即前住淨智別傳胤公也。昔滅宗。洎回朝即
0284b24: 自改之。與余亦相友善。觀其為人之禮。亦甚似淳
0284c01: 篤信實者。今乃不知何處。其亦君子之好遯歟。
0284c02: 贈大都水月寺化藏經
0284c03: 水月光中建道場。大千經卷合敷揚。一塵未剖須成
0284c04: 就。三藏圖新賴主張。筆下未書文彩露。軸中先注姓
0284c05: 名香。不惟廣植檀那福。更祝堯天日月長。
0284c06: 送林藏主入虎丘蒙堂
0284c07: 一氣轉得大藏教。衲僧著眼睛枯。中故是口門
0284c08: 窄。虎阜不妨牙齒。放去乾坤千句有。收來佛祖一
0284c09: 毫無。身百草頭邊看。大地從教似爐。
0284c10: 示禪人八首
0284c11: 話頭深億老韶陽。解道法身二種光。須彌山頂日卓
0284c12: 午。透過一一還尋常。
0284c13: 一句曾聞振祖風。南山燒炭北山紅。箇中若也分去
0284c14: 妙。金屑拈來著眼中。
0284c15: 大道何曾有正邪。眼生三角辨龍蛇。家家門前火把
0284c16: 子。問佛解答三斤麻。
0284c17: 前佳致頗幽哉。碧沼紅蓮帶露開。直下便明心地
0284c18: 印。廓周沙界絕纖埃。
0284c19: 擘開滄海跨鯨魚。抉得驪龍頷下珠。落落神光含寶
0284c20: 月。拈來端可嚇癡愚。
0284c21: 睦州昨昔參黃檗。臨濟當年訪大龍。一等共攀仙桂
0284c22: 樹。孰云千里不同風。
0284c23: 平生糲食與麤衣。語不驚人自入微。向下文長待來
0284c24: 日。無毛子貼天飛。
0285a01: 拋來擲去不徒然。我佛初生手指天。將謂岩頭空授
0285a02: 記。果然德嶠只三年。
0285a03: 寄萬壽無授和尚
0285a04: 罪業如山當下空。擬尋來處亦無。翳花不復重生
0285a05: 蒂。鐵樹枝頭海日紅。
0285a06: 辭天平檀越
0285a07: 一方香火白雲深。崖屋重重蘚暈侵。十載登臨同一
0285a08: 日。不勝依荷眾檀心。
0285a09: 送悟侍者之浙
0285a10: 悟了還同未悟時。衲僧三昧要深知。今朝喫飯今朝
0285a11: 飽。未到天明肚又飢。
0285a12: 三應聲中事已巳差。不知明月落誰家。老僧豈是婆心
0285a13: 切。門外春風處處花。
0285a14: 浙右門庭似海深。未明心地合參尋。歸來大棒應須
0285a15: 喫。六十蒿枝不易禁。
0285a16: 錭欒吳元輔求
0285a17: 錭鎪花朵藝精通。萬柄優曇出水紅。縱使法空為佛
0285a18: 座。也須端坐寶臺中。
0285a19: 送興禪人
0285a20: 正興一念即圓成。不用區區更問程。十字街頭三世
0285a21: 佛。本來心地極分明。
0285a22: 送義禪人
0285a23: 識得長汀契此翁。不妨行扣宗風。休居老矣無分
0285a24: 付。門外秋光在菊叢。
0285b01: 毛德庸求
0285b02: 道在中庸莫妄求。直教心地一休。百千諸佛同深
0285b03: 證。不用多生著意修。
0285b04: 拙禪者省師
0285b05: 汝拙何如我拙多。老來無德竟蹉跎。九旬期滿須歸
0285b06: 去。叉手師前會也麼。
0285b07: 用材
0285b08: 大彰家世起吾宗。臨濟曾栽檗嶠松。不特陰覆天
0285b09: 下。棟梁千尺要施功。
0285b10: 贈璧禪人血書蓮經
0285b11: 壁禪十指頭尖血。撒出摩尼六萬餘。好是眾生無盡
0285b12: 藏。坐看香露滴芙蕖。
0285b13: 送雅侍者省親
0285b14: 父母恩深不可忘。秋節去錢塘。書來紙襖休嫌
0285b15: 黑。留在床頭解放光。
0285b16: 送西蕃大師
0285b17: 下雲山幾萬重。遊南北與西東。祖師門戶深如
0285b18: 海。盡在紅塵市中。
0285b19: 本來無我亦無人。何事區區苦問津。白紙寫來成第
0285b20: 二。出門花柳又重新。
0285b21: 送梵僧禮補陀
0285b22: 流砂過了過黃河。又向南方禮補陀。下波濤千萬
0285b23: 丈。觀音見了竟如何。
0285b24: 連山
0285c01: 一重重又一重重。夜半金烏一照中。幾度白雲飛不
0285c02: 過。留玄路與人通。
0285c03: 古
0285c04: 源流端自劫初來。注作狂瀾障不回。瞪目若教窮到
0285c05: 底。雪有口亦難開。
0285c06: 別源二首
0285c07: 涓涓不與眾流同。逐浪隨波渺莫窮。必竟滄溟無一
0285c08: 滴。大千何處不朝宗。
0285c09: 不知一滴自何來。流入滄溟白浪堆。道是曹溪猶未
0285c10: 是。且將深淺與人猜。
0285c11: 無我
0285c12: 己已靈不重復何言。莫是威音曠劫前。到底不教千聖
0285c13: 食。方知蜜意在渠邊。
0285c14: 無方
0285c15: 廓周沙界是全身。百億彌盧眇一塵。東看是西南是
0285c16: 北赤烏頭上轉金輪。
0285c17: 禪人書金字蓮經化靈山接待求
0285c18: 七軸蓮經六萬言。靈山一會尚依然。黃金自有黃金
0285c19: 價。寶所分明在目前。
0285c20: 送萍維那
0285c21: 萍梗相逢盡半途。到家一句莫言無。百千諸佛閑名
0285c22: 字。正好人前下一鎚。
0285c23: 送僧遊天台補陀鴈宕
0285c24: 見盡天台五百牛。詎那猶在大龍湫。更將大士神通
0286a01: 力。楖橫肩海上遊。
0286a02: 聽泉
0286a03: 夜禪枯坐到更深。繞屋流泉發妙音。八萬四千非是
0286a04: 偈。直教明取本來心。
0286a05: 懷宣莒二藏主
0286a06: 雲返故山應有約。離松頂竟無聲。不知海上橫行
0286a07: 後。較得暹公幾日程。
0286a08: 離無聲。與較得暹公之句。其偶成懸讖歟。誠師
0286a09: 之玄鑒歟。何故暹公即久參雪竇。暹道者。後出世。
0286a10: 承嗣它人。被雪竇山前山婆子詬罵曰。雪竇抖擻
0286a11: 屎說禪為你。你得恁麼辜恩負德。即此是也。宣
0286a12: 公似之。宣泉州人。名承宣。號無言。師居虎丘隆
0286a13: 祖塔院時。與莒公服勤左右。咨扣法道。洎請益雪
0286a14: 竇舉古。師為重拈一百則者。後宣集之。行于世。且
0286a15: 自為集序曰。予得左右侍。夤夕咨扣。誠有啟於心
0286a16: 者。而宣後出世。亦嗣它人。然於宣公。雖無山前詬
0286a17: 罵之可畏。乃致湖海清譏之猶甚。先住楊墳資福。
0286a18: 後住江心及鴈宕能仁。法道不振。非常轗軻。然乃
0286a19: 固其命也。豈有它哉。
0286a20: 念佛圖
0286a21: 一圈一點一彌陀。那箇圈中佛最多。清曉藕花池上
0286a22: 看。露珠無數綴新荷。
0286a23: 送虎丘約首座
0286a24: 首人說法來天宮。夢中宛與尋常同。舌端滾滾萬竅
0286b01: 吼。四座凜凜生寒風。四句本非有。百非何用空。羊
0286b02: 未掛角。大地無行蹤。寶劍正出匣。誰敢當其鋒。玲瓏
0286b03: 八面正如此。赫日照耀須彌。
0286b04: 寄仙藏主
0286b05: 提綱語句未曾聞。一面相招氣義敦。得一牛還一
0286b06: 馬。不妨扶起破沙盆。
0286b07: 此正寄梵僊者。於清秉拂。保寧法侶悉至。既
0286b08: 回。悉舉提綱問答等事於師。明日蒙作麵供。欲邀
0286b09: 師。然度其必不至。謀於堂頭東陵禪師謂。若得尊
0286b10: 從一往。但謂和尚請必至也。陵諾之。然直露所謀
0286b11: 之意。師曰。正其欲問提綱耳。而反先招我耶。乃
0286b12: 以楮弊十兩。并作此偈。專燒香。淵侍者持至。於偈
0286b13: 之後。復題曰。面壹石折鈔拾兩。寄上薄助。某拜上。
0286b14: 竺仙藏主老友。　面即麵字。以略去邊傍麥字。但
0286b15: 取其音聲耳。又一面相招之面。乃含二意。一謂一
0286b16: 麵供以相招。一謂一向以相招也。
0286b17: 來來禪子歌
0286b18: 來來。石田茅屋門常開。神光不昧萬古意。機鋒未觸
0286b19: 三玄摧。來來。聲前浩浩轟春雷。何人掩耳聽不及。為
0286b20: 我喚醒金牛回。菩薩子菩薩子。人人喫飯皆相似。嘔
0286b21: 出肝幾知。利物利人誠有旨。來來來也更須來。
0286b22: 古佛廟前休議擬。金解粟。玉馬登崑崙。善財南
0286b23: 詢百城窅。樓閣重重雲路渺。
0286b24: 此亦正為梵僊作者。
0286c01: 釋迦
0286c02: 棄金輪位入塵勞。三界茫茫路轉遙。四十九年行不
0286c03: 盡。鷲峰依舊插天高。
0286c04: 觀音
0286c05: 坐盤陀石示慈悲。楊柳枝頭玉露垂。多少眾生沉苦
0286c06: 海。聲塵消盡是何。
0286c07: 送通禪人之永嘉
0286c08: 佛不遠人。即心而證。萬里望崖州。箭穿紅日影。夜光
0286c09: 舒光照有無。獼猴觸碎軒轅鏡。永嘉到曹溪。一宿傳
0286c10: 心印。幾多入海筭沙人。不分鞭影分邪正。我聞古東
0286c11: 甌。人物亦興盛。嶄然住山者。名實俱相稱。不愛楊岐
0286c12: 白雲。痛罵雲門真淨。是非既不辨。得失由真性。江月
0286c13: 松風入坐寒。為吾喚起那伽定。
0286c15: 黃檗打臨濟六十拄杖蒿枝輕。揭示佛祖奧旨。皎如
0286c16: 赫日懸青冥。波騰海涌太華裂。迅機雄辯轟雷霆。我
0286c17: 亦何為苦尋討。外道學佛惟聰明。請君從頭放下看。
0286c18: 自性一一皆天真。
0286c19: 送禪者再參徑山
0286c20: 一見更不再見。一聞更不再聞。此是衲僧行履。金剛
0286c21: 下崑崙。正體堂堂顯露。等閑坐斷乾坤。永嘉到曹
0286c22: 溪。一宿真鈍根。雪上洞山。九度何足論。百匝千重
0286c23: 只者是。不妨扶起破沙盆。
0286c24: 塤侍者再參徑山
0287a01: 百丈再參馬祖。塤禪重上徑山。既到含元殿裏。何須
0287a02: 更長安。謂是無禪可說。此話已巳播人間。少室單傳
0287a03: 直指。何曾毫髮相瞞。岩畔香飄丹桂。前風動琅玕。
0287a04: 井底紅塵遮白日。黑花子面門斑。
0287a05: 送滋藏主之江西禮祖
0287a06: 九夏未曾圓。早辨遊山計。我亦何著忙。先書送行偈。
0287a07: 祖師不西來。靈跡遍人世。頂門眼未開。何由見真諦。
0287a08: 人人跟下。各有衝天勢。一念豁然空。明如杲日麗。
0287a09: 圓融貴入微。活脫在猛厲。星飛鏡上塵。電卷眼中翳。
0287a10: 行棒侮德山。下喝慢臨濟。機前應用時。何曾立限劑。
0287a11: 放去與收來。著著自超詣。所以日用中。不將實法綴。
0287a12: 一口吸西江。未舉即先契。
0287a13: 送明藏主之江西
0287a14: 江西湖南便與麼去。拶著不來通身泥水。日月天人
0287a15: 面前立。妙聳峻頭上住。此是西河獅子兒。吒吵出
0287a16: 窟身句。拈雲門六不收。突出拄杖頭邊獨露乾
0287a17: 坤底。
0287a18: 送勝維那遊金陵
0287a19: 凌晨話別遊鍾阜。欲贈一言何處有。好是明明百草
0287a20: 頭。爛然光彩輝星斗。古人有言非干舌。相逢正好頻
0287a21: 頻說。脫籠頭卸角。豈墮聖凡途路轍。古也今也
0287a22: 須自看。青山屈曲龍蛇蟠。布單賣尋常事。不怕霜
0287a23: 風徹骨寒。
0287a24: 送照藏主
0287b01: 道得不得。萬法根蔕。照用同。太生翳。八萬四千
0287b02: 毗尼。三百六十法會。重重帝網交羅。一一融通自在。
0287b03: 理柱箭鋒。事存函蓋。從教玉轉珠回。不與諸塵作對。
0287b04: 金剛寶劍正好傍提。黑漆竹篦橫分向背。天之高地
0287b05: 之厚。茫茫天地誰知。有湘之南潭之北。南地竹兮北
0287b06: 地木。此行端可繼綱宗。五葉聯芳看高躅。
0287b07: 送約首座
0287b08: 西風昨夜生林樾。朝來便與高人別。但囑途中好善
0287b09: 為。相逢會有知音瞥。況是天宮說法來。頂一機如
0287b10: 電掣。四句離百非絕。二三四七俱超越。管甚江西馬
0287b11: 簸箕。也教喫水咽喉噎。
0287b12: 送定首座歸西川
0287b13: 蜀山深浙水苦。去住本無心。看取下路。玲瓏八面
0287b14: 氣如虹。壁立萬仞吞佛祖。普賢不在峨眉。文殊豈來
0287b15: 東土。象駕崢嶸進途。獅子嚬呻回顧。
0287b16: 承天重蓋佛殿施主域都寺感舍利現瑞
0287b17: 峨石前空王殿上。日炙風吹。泥龕塑像。空突兀
0287b18: 兮百福莊嚴。萬象崢嶸兮三十二相。德山折無留。
0287b19: 丹霞燒作火向。既然精進全無。說甚真法供養。從頭
0287b20: 蓋覆將來。到底還它過量。擎拳底擎拳。合掌底合掌。
0287b21: 歡喜底歡喜。讚歎底讚歎。一會靈山。儼然未散。楊岐
0287b22: 金剛圈。石漏燈盞。爍破如來藏裏珠。開發人天有
0287b23: 何限。
0287b24: 次虎丘東州和尚韻送僧歸蜀
0287c01: 大力量人。不起。舉步涉程途。回頭迷自己已。妙轉
0287c02: 機輪一著先。星流目瞬三千里。謾說追風天馬奔。徒
0287c03: 誇出海獰龍戲。矢在絃而一鏃三關。芥投針而千差
0287c04: 齊舉。抹過瞿塘澦堆。金圈栗棘閑家具。
0287c05: 送虎丘閏藏主
0287c06: 摩尼珠人不識。得之受用真奇特。我道如來藏裏無。
0287c07: 有還向衣中。閏禪得一栲栳。盡情撒向雲岩
0287c08: 老。鑠破空作兩邊。四七二三俱靠倒。沒價數有商
0287c09: 量。拈須彌無處討。撥草瞻風驗作家。江南江北如
0287c10: 稻麻。
0287c11: 與霖首座
0287c12: 道人來琴川。琴水清可掬。行將一勺清。沃彼煩惱毒。
0287c13: 肘後懸雙符。頂門亞一目。分座惠日堂。魔外不敢觸。
0287c14: 我有焦桐音。絃斷久不續。馬師曾與彈。龐老聽不足。
0287c15: 吁哉八十人。阿轆轆。若不較些些。何由聞此曲。
0287c16: 送久侍者再參天童和尚
0287c17: 優曇花正開。著無香氣。若是真道人。端的知來處。
0287c18: 動靜即乖差。思量成巧偽。坐斷上頭關。著著超言義。
0287c19: 鄞江久侍者。出處有高致。祖道曾遍參。風骨頗靈異。
0287c20: 有如八駿駒。一躍三萬里。因思老隰州。光明照天地。
0287c21: 荷負洞上宗。傳持西祖意。回互立正。不犯分五位。
0287c22: 昔日登其堂。此行復歸去。擊碎珊瑚明月珠。鳳栖不
0287c23: 在梧桐樹。
0287c24: 次韻贈廉御史二首
0288a01: 家傳忠義久。清譽薄天都。民物期攸濟。綱宗賴力扶。
0288a02: 繡衣光燦爛。甘澤潤焦枯。踐履侔先哲。經綸乃遠圖。
0288a03: 芝輕野叟。柯爛鄙樵夫。佛記誠難忘。皇恩豈可孤。
0288a04: 丹心終不老。華祝與嵩呼。
0288a05: 曾持玉斧走天涯。剔除奸不少差。臺閣清風凜朝
0288a06: 野。笑談時許衲僧家。
0288a07: 次韻送高麗真長老回京
0288a08: 道人來高麗。訪我山水中。銳志不少少。教法期流通。
0288a09: 母當二遠。要須追璉嵩。他年萬指遶。盡力鞭象龍。
0288a10: 神機妙出沒。佛祖難其蹤。天都萬國會。豈復分西東。
0288a11: 有如百谷王。江漢俱朝宗。吾道亦復然。演說何由窮。
0288a12: 澄渟白玉池。突兀青蓮宮。坐此百寶臺。挺特如孔。
0288a13: 天顏仰咫尺。音吐如洪鐘。端拱北極辰。高祝南山松。
0288a14: 昏衢輝佛日。覺苑回春風。功成即歸去。錯落禪袍紅。
0288a15: 送玉柱不花舍人
0288a16: 玉柱不花真佛子。捨身求偈渾相似。磕頭禮拜比丘
0288a17: 僧。至理一言忘彼此。三界無家誰是親。大千捏聚唯
0288a18: 一塵。一塵之中證法界。善財童子來南詢。彌勒門前
0288a19: 一彈指。樓閣崢嶸剎塵裏。玉柱不花立其傍。同證如
0288a20: 來第一義。我觀此義亦不實。此是不花精進力。從前
0288a21: 伎倆盡消忘。一時輸與維摩詰。大哉佛法須審詳。捨
0288a22: 其所短從其長。神通妙用乃餘事。萬機罷盡菩提場。
0288a23: 送初維那歸鄉
0288a24: 參禪須識最初機。此言今古無人知。金烏但覺頂上
0288b01: 過。擾擾豈解忘其疲。丈夫先天是心祖。濟北真風宜
0288b02: 荷負。興化當年打克賓。棒頭豈是無分付。高秋木落
0288b03: 一寒。肩橫鐵錫辭長干。詎羅尊者面瀑布。與爾相
0288b04: 見開歡顏。
0288b05: 送藏主
0288b06: 五千餘卷何人說。黃面老人猶未徹。止啼之葉要重
0288b07: 拈。除兒流眼中屑。道人自是千里駒。行行豈忘
0288b08: 馳驅。眾流截斷止一句。百斛燦爛摩尼珠。休居老矣
0288b09: 但辟易。問子重來是何日。屋角松聲為舉揚。床頭拄
0288b10: 杖休拈出咄。
0288b11: 擬新豐吟送輔禪者
0288b12: 秋初夏末東西去。三界茫茫何處住。道伴交肩即便
0288b13: 過。肩頭拄杖通身句。長天月落千江水。萬木驚風葉
0288b14: 初墜。覿面相呈墮嶮。拋將背後當頭諱。愬金毛
0288b15: 何所畏。一聲哮吼驚天地。蹤跡教他沒處尋。顯出西
0288b16: 來祖師意。布單賣三千里。勤苦當年為何事。別我
0288b17: 明朝下鳳臺。莫忘參方最初志。
0288b18: 送江西相士鄒天然兼看地理
0288b19: 相人須相心。觀地合觀理。當知理與心。非一亦非二。
0288b20: 萬法究其源。歸根乃得旨。非惟知他人。抑且識自己已。
0288b21: 富貴何足榮。貧賤不為。所以山林人。其樂勝朝市。
0288b22: 天然合知言。知言即知止。
0288b23: 送旨藏主東歸
0288b24: 手中玉鑰千鈞重。腦後圓光萬丈長。轉向如來藏中
0288c01: 看。到家須合為敷揚。
0288c02: 金陵鳳臺春已巳老。萬里南歸宜及早。大唐國裏無禪
0288c03: 師。問答縱橫休草草。若言是有還是迷。此宗豈可論
0288c04: 東西。當機出沒走迅電。大用縱奪轟奔雷。我今無言
0288c05: 汝休領。念汝慇懃再三請。晴掇筆寫長歌。外梅
0288c06: 花弄清影。
0288c08: 臺之處所。欲書名字。止之而已巳。旨乃以手遮之曰。
0288c09: 乞長歌耳。於是老人遂書春已巳老三字。續上金陵
0288c10: 鳳臺四字為句。成長歌也。又保寧錄中。示旨侍者。
0288c11: 有一片真心如鐵石并它年堪作吾家兒之句者。
0288c12: 亦此公也。昔號別源。今不知如何。
0288c13: 送藏主
0288c14: 道人扶桑來日輪正當午。下無波濤。眼頭空佛祖。
0288c15: 五千四十八卷藏裏神珠。八萬四千法門葛藤路布。
0288c16: 捎金雞拂玉兔凜吹毛咄抽顧。嚇得老韶陽。通身沒
0288c17: 回互陳睦州一生擔板。老雪失隻眼。門風委地。
0288c18: 亦手難扶。枯木寒巖。陽春可挽。出林虎怒。橫岡嗔。
0288c19: 全機殺活。妙在當人。大唐國土無邊表。南北東西只
0288c20: 一身。
0288c21: 東州和尚因落齒有偈見寄。次韻用酬四首
0288c22: 齒牙落盡意尤深。併咽喉發妙音。徹底不干唇舌
0288c23: 事。到頭渾是祖師心。且無密語通傳授。止有真規可
0288c24: 力任。草滿法堂高一丈。果然無路與人尋。
0289a01: 當陽提起意何深。盡是黃鍾大呂音。敲磕齒牙真有
0289a02: 自。爭鋒唇吻本無心。虎肩插翅人偏懼。龍頷抉珠誰
0289a03: 可任。睡虎門風正如此。免教禪衲強追尋。
0289a04: 竹屋茅堂住最深。頻驚禪侶報來音。不將嫵媚沽時
0289a05: 譽只把提持服眾心。伏櫪且安駑鈍質。截流還是象
0289a06: 王任。門前百鳥間來往。切莫遭他弋者尋。
0289a07: 得處精通用處深。當陽大坐顯玄音。青天白日綱宗
0289a08: 句露柱燈籠古佛心。駕苦海船終有濟。起膏肓病寔
0289a09: 堪任。頂門一隻摩醯眼。瞎教人不可尋。
0289a10: 贈川藏主次韻
0289a11: 湖外高人道韻奇。夜床相對共怡怡。吟成玉轉珠回
0289a12: 旬。慰我天荒地老時。索性不留間影。大家剖破舊
0289a13: 蕃籬。因思普化垂慈切。臨濟曾呼小廝兒。
0289a14: 陳居士諸山偈化遊主建接得和虎丘東州和尚韻
0289a15: 五鄉橋北水雲家。凡聖憧憧似稻麻。平等既炊無米
0289a16: 飯。殷勤須點驗人茶。宗師指示宜經始。長者圓成在
0289a17: 咄嗟。彈指便登香積界。大施甘雨沃焦芽。
0289a18: 寄南屏道友
0289a19: 聲價傳來足數車。瓶盂深寄法王家。竭乾西子湖邊
0289a20: 水。渴殺南山鱉鼻蛇。非鎮海珠終有纇。是連城璧定
0289a21: 無瑕。笑它多少爭鋒者。腐熟機關儘自誇。
0289a22: 送禪人歸四明
0289a23: 師子窟中師子兒。爪牙渾已巳利如錐。三江九堰從茲
0289a24: 去。百怪千妖盡屏除。喝下白雲捎玉兔。擘開滄海跨
0289b01: 鯨魚。阿爺兩眼懸紅日。望爾重來捋虎鬚。
0289b02: 寄友
0289b03: 事到關心易得愁。曉星殘月見交遊。論情且作投籠
0289b04: 鳥。做夢甘同在檻猴。百丈再曾參馬祖。雙何意接
0289b05: 牛頭。大家催起三臺舞。只要教人笑便休。
0289b06: 會雍長老
0289b07: 聞說江濤解覆舟。此行猶喜是安流。相逢且慰十年
0289b08: 夢。傾何妨三日留。渾無包笠為身累。祇有雲山作
0289b09: 勝遊。慚愧不隨孚上座。任它寒角起城樓。
0289b10: 送超藏主之江西禮祖
0289b11: 船已巳買來多日了。偈猶未寫竟如何。超宗異目誰家
0289b12: 事。撥草瞻風豈屬他。萬里南遊鯨浪險。一筇西上楚
0289b13: 山多。祖師靈骨俱塵土。百草頭邊蟻作窠。
0289b14: 和中和尚題布衲山居韻
0289b15: 道人生計在山窩。誰謂山窩事更多。撥萬象開窮碧
0289b16: 落。嚼空碎竭黃河。吟邊不要神來助。頂上從教鵲
0289b17: 作窠。佛祖玄關俱裂破。客來入室莫操戈。
0289b18: 送栖賢靖藏主
0289b19: 擎頭戴角下龍。五老雲邊萬壑中。寶藏掣開珠宛
0289b20: 轉。瀑泉飛出石玲瓏。未忘法執休云是。消盡情塵始
0289b21: 見功。洛浦不曾參夾嶠。一家虀甕百家同。
0289b22: 送月書記東歸
0289b23: 水在深溪月在天。祖師拈出句中玄。明朝萬里長江
0289b24: 外。抹過扶桑更那邊。
0289c01: 題松壑御史所題思退所山水壁
0289c02: 御史中在丘壑。思退筆端風雨作。老僧坐此雪
0289c03: 堂。樹頭颯颯天花落。
0289c04: 薦福請定山和尚江湖頌軸
0289c05: 道德行義。有以感人。猶磁石之遇針。非有待而然也。
0289c06: 定山和尚。深隱西山。孤風亮節。如星光月華。無不共
0289c07: 仰。東湖席江湖友干。同音共韻。說伽陀以來之。所
0289c08: 謂。感干中而形於言者。而此老果有待而然乎。昔汾
0289c09: 陽不出為人。而聰禪師排闥起之。臨濟宗風賴其扶
0289c10: 植。再斯軸。亦由今之視昔。豈安眠為得計者哉。
0289c11: 無準和尚偈語
0289c12: 荷擔佛祖之道。至徹法源底。辯說無礙。如珠走盤。然
0289c13: 後可謂。能起人必死之疾。今觀此軸。當鋪紙運筆之
0289c14: 際。如風行水面目然成紋。豈有意於措置者耶。東山
0289c15: 法門開發正見光明顯露。如青天白日。予謂老圓照
0289c16: 得之。
0289c17: 皎首座語錄後
0289c18: 三日不相見。不作舊時看。皎藏主。今年三月過訪速
0289c19: 去。不半載。其所得大過前矣。此錄乃真正道流深證
0289c20: 實悟者之。能事也。異時流通祖道。而能起學者之疾
0289c21: 于膏肓。不復疑矣。
0289c22: 圓通竺田和尚語錄
0289c23: 老東山。謂南堂曰。吾雖承嗣白雲端和尚。尋常只用
0289c24: 遠錄公手段接人。白雲語拙不可法。予謂白雲拙
0290a01: 處。在老東山尚不可及。況南堂乎。圓通竺田和尚。得
0290a02: 法於先南山佛心惠照禪師。觀佛心機緣妙用。肆
0290a03: 口而說。肆心而通。至嚴峻縝密處。有古宗匠之風。豈
0290a04: 亦拙於竺田者耶。四會語錄如通途快馬。奔逸絕塵
0290a05: 躡日追風。瞬息千里。雖老東山復生。亦當斂歛衽。所謂
0290a06: 佛祖無上妙道。智過於師。方堪傳授旨哉。
0290a07: 晦機和尚語錄
0290a08: 老晦翁。自百丈而遷南屏。由南屏而居雙徑。起雙徑
0290a09: 來大仰。雖無此錄。亦知其為有道師也。大音砰谹簧
0290a10: 佛祖。臨濟之道。何其盛歟。已巳侍者宜牢蓄之。
0290a11: 
0290a12: 古林和尚拾遺偈頌卷下終
0290a13: 
0290a14: No. 1413-B
0290a15:  古林和尚行實
0290a16: 
0290a17: 師諱清茂。字古林。號金剛幢。晚稱休居叟。溫州樂清
0290a18: 林氏子。祖父世業儒。母薛氏。事佛唯謹。產三子。師其
0290a19: 季也。方妊之夕。夢僧伽大士。將青蓮花以授之曰。慶
0290a20: 汝得子。為世間眼。復以雜花散之。既覺清快異常。以
0290a21: 宋景定壬戌。八月一日而誕。未睟見人輒合爪微笑。
0290a22: 年十歲。從社友誦法華。至妙莊嚴王品感悟流涕。白
0290a23: 父母求出家。不聽。遂廢寢食。明年適僧舅自杭歸師。
0290a24: 默計。此天相我也。伏訴於母愈切。憫之白父。父曰。出
0290b01: 家非細事。吾慮無成其志者。舅氏之來。維其時矣。族
0290b02: 人皆抑之不可。於是從舅而西。又明年回天台依國
0290b03: 清孤巖啟禪師。又明年得度。一日啟禪師陞堂舉。高
0290b04: 菴悟和尚。凡為僧入室。稍不契。即診其臂云。父母生
0290b05: 汝身。友成汝志。無飢寒之迫。無征役之勞。於此不堅
0290b06: 確精進。成辦道業。它日何面目。見父母師友乎。師聞
0290b07: 之泫然淚下。故後常曰。我於此時。便知有出生死。報
0290b08: 佛祖深恩底事。未幾皇元革命。大兵壓境。有士卒以
0290b09: 刃加師項者。師無變色。事定即參。首謁簡翁敬禪
0290b10: 師於雪竇。敬歸寂。繼席者欲致師。即逸去。眾皆高之。
0290b11: 一時傳譽。尋往南屏石林鞏禪師。一見乃曰。此子雖
0290b12: 後生。堪琢削。遂問。甚處人。曰溫州。林云。永嘉到曹
0290b13: 溪。因甚打失鼻孔。師無語。少頃呈偈云。永嘉到曹溪。
0290b14: 鼻孔何曾失。振錫遶禪床。九九八十一。林云。善則甚
0290b15: 善。只恐錯會。試與我說看。師擬開口。林喝云。果然錯
0290b16: 會。翌日林上堂舉以示眾。且峻勵之。師憤憤不平。既
0290b17: 歸堂。不出門。誓期徹證。經兩月入室。聞舉南山筀
0290b18: 。東海烏蠈話。微有省。林遷化。師往蘇之承天見覺
0290b19: 菴真禪師與語。稱於人曰。再來人也。由是流輩交名
0290b20: 為小達磨。時橫川珙禪師謝事鴈宕能仁居放牧寮。
0290b21: 痛斥諸方提唱。皆藻繪入時之談。坐使真宗。流為戲
0290b22: 論。川雖謝事而不倦為人提激。師聞其風。兼程進謁。
0290b23: 川亦預知師名。既至三日後。始容相看。未交一語。
0290b24: 中所重。十去八九。遂依止。及出平日製作一巨編。川
0290c01: 竟火之曰。佛祖之道。豈才辯之事。要須不落情識。直
0290c02: 究根元。絕後再蘇。方堪煆煉。異日把人杓柄。庶不錯
0290c03: 人家男女。不然非吾輩種草。師不覺面熱汗下。自
0290c04: 是頓息身心如枯若槁。一日川顧師云。僧問雲門。不
0290c05: 起一念還有過也無。門云。須彌山。聲未絕師豁然大
0290c06: 悟。厲聲云。和尚教壞人家男女。川把住云。你向甚處
0290c07: 見雲門。師拓開云。張公喫酒李公醉便禮拜。川與一
0290c08: 蹋。自此機感相投。造詣日深。時十九歲。明年復回國
0290c09: 清擬寒山詩三百首。故後有送僧歸天台有休居平
0290c10: 生懶開口。咄咄擬題三百首。正音決定有誰知。古也
0290c11: 不先今不後之句。逮橫川赴詔住育王即專永藏主
0290c12: 速師至。未幾歸擇木寮。久參碩德。已巳立下風。時川會
0290c13: 下有寶其名者。尤為出。故川每曰。唯寶茂二師。能
0290c14: 知老僧舌頭落處。依育王六載。再往姑蘇省啟禪師。
0290c15: 道由錢塘。徑山雲峰高禪師延之度夏。所有名衲悉
0290c16: 浞之遊且求師判雲門室中垂示。及諸因緣。隨扣隨
0290c17: 應。座客愕然。秋至平江靈巖。啟禪師留掌藏鑰。續於
0290c18: 承天歸蒙堂。尤為虎嚴伏和尚推重畏敬。力輓分座。
0290c19: 後出世天平白雲禪寺。為此菴之嗣。居九載遷開元。
0290c20: 叢席尤盛。或云。自古才高謗起。法盛魔生未可為福
0290c21: 幾半載果有不意之橈謝去。虎丘東洲永禪師闢室
0290c22: 於隆祖塔院以延之。互為主伴。應接無方。故有休居
0290c23: 來雲巖偈債有千萬年頭至年尾迅筆寧不辦之句。
0290c24: 時有宣莒二藏主服勤左右。洎請益雪竇拈古。每舉
0291a01: 次必著語于后。宣集之行于世。未幾奉旨重鎮開元。
0291a02: 道光益熾。明年冬楊國公俺普。以師道聞于朝。仁廟
0291a03: 賜號扶宗普覺佛性禪師。特加護持。內參伯長袁公
0291a04: 居翰林。以偈寄師云。玉几峰頭第一枝。老禪吃吃我
0291a05: 深知。曾將鐵杵敲骨。自鈆刀割蜜脾。法外無心
0291a06: 猶涉解。句中有眼即成疑。袈裟不展蒲團穩。此是開
0291a07: 元妙總持。又明年退居天平松下。後遷饒之永福。道
0291a08: 風大振。時師以宗門壽世之書。傳燈之下統要最為
0291a09: 綸貫。永公所編止於元符已巳前。厥後命世宗師。機緣
0291a10: 拈提。歲久淪墜。未有繼永公之志。纘而續之。永嘉江
0291a11: 心席。院官欲師為錦旋之榮。力請之。使三返弗起。
0291a12: 乃遺之以偈曰。老我已無鄉土念。未應真覺是同條。
0291a13: 云云。不日建康保寧命至。不得不起也。臺省諸官慮
0291a14: 師弗起。特差宣使僧家奴。馳檄以聘。且道所以必來
0291a15: 之意。故饒之眾願留不可。泣涕以錢。官舟解。祖餞
0291a16: 綵帳。掩蔽雲日。道經南康。廬山諸禪。迎於水次。歷池
0291a17: 陽安慶諸處。所至求法語者。迅筆示之。毋慮千有餘
0291a18: 紙。入寺開堂。大音一振。玄保景從。雖諸方大龍象。莫
0291a19: 不願為洒掃給侍。希聞至賾。公卿道俗。耳目為之一
0291a20: 新。未幾百廢具舉。先是總統妙公問道於師。時留
0291a21: 禁庭。尤加慰問。明年冬掃祖塔於蘇臺。緇白請說法
0291a22: 于萬壽。近遠幼艾畢集觀聽。懽聲雷動。又明年英廟
0291a23: 詔師問道。省劄下建康津發者再。師稱疾弗起。未幾
0291a24: 朝廷建大會于金山。命浙右三宗師德。互宣法要。僉
0291b01: 謂保寧雖非浙右。然此當時禪伯如其不在何以仰
0291b02: 副宸衷。於是省院大臣差官絡繹。遠拜床下。禮以敦
0291b03: 請。洎師舉唱。猶獅絃。萬眾驚伏。師於保寧八載。
0291b04: 閔學者崇事口體之患。乃揭水雪相看四字於方丈
0291b05: 以砭之。伯生學士虞公。嘉師之風。為之劈窠大篆。素
0291b06: 負其疾者。莫不凜然自省。迨己巳歲秋。每謂學者曰。
0291b07: 吾不久矣。汝等勉旃。八月發監收者。囑以早歸。尚可
0291b08: 相見。眾皆愕然。至十一月十一日。俄索衣單目。
0291b09: 封題之。十三日數僧求法語真贊。樂為之書。且曰。吾
0291b10: 絕筆於此十五日。徑山意首座求偈。師云。老僧收拾
0291b11: 行止。何暇事筆硯。首座藂林飽參。安用此。竟不允。十
0291b12: 六日與端講主同赴謝誠之家齋。歸謂端曰。汝能送
0291b13: 我否。端云。和尚何往。師云。後五日看。至晚呼知事誡
0291b14: 云。汝等各宜守職。毋常住。老僧倦甚。明日弗出。是
0291b15: 夕微疾。十八日兩序耆宿問訊起居如常。十九日諸
0291b16: 山問疾退。海東皎首座侍次師問云。你得得杭海而
0291b17: 來。覓箇甚麼。皎云。開口見膽。師云。與麼祗對滴水難
0291b18: 消。皎便喝。師云。老僧病。不能打得你云云。二十日平
0291b19: 江慧日雪長老見師若無恙言別。師乃留之曰。送
0291b20: 我了去。二十一日蔣山曇芳忠禪師龍翔笑隱忻禪
0291b21: 師再至。繾綣不忍去。臨別蔣山云。和尚。道契王臣。名
0291b22: 喧宇宙。去來之際。須與教門作主。師笑曰。非公不聞
0291b23: 此語。二十二日疾病。寺眾禱於觀音大士殿。師聞而
0291b24: 斥之曰。生可戀乎。死可避乎。吾素惡諸方道眼不明。
0291c01: 臨終之際。祈禳卜問。錯亂顛倒。甚於無知。俗子汝等。
0291c02: 置我於是輩耶。至晚眾環視不散。有信女稱拗牛者
0291c03: 問病。乃云。和尚到者裏。常住事務。悉須放下。師展手
0291c04: 云。更有甚事。少頃左右請遺偈。師云。未在。又頃之既
0291c05: 進紙筆。即引聲吟云。昨夜問龜哥。報道今朝吉。今朝
0291c06: 吉。遂書偈乃問。何時耶。曰戌時。即點首云。時亦至矣。
0291c07: 即挺身斂歛手。瞑目而化。停龕十餘日。次月二日。奉全
0291c08: 身窆于勇禪師塔之北原。喪輀既舉。雲慘風悲。俄天
0291c09: 禧寺塔。遙舒五色光。曲灌龕頂。時前松江達魯花亦
0291c10: 宋忽都海牙首奇瑞。失聲驚呼。士俗萬象。共相瞻
0291c11: 仰。悲喜交作。忻踊感悼。聲震遐邇。臨壙瑞雪繽紛。如
0291c12: 天花密雨。萬像衣白。葬畢即霽焉。時聖上宣賜白金
0291c13: 以問師耗。先是上居潛邸時。留神內典。時數枉駕詣
0291c14: 師問道。薄莫方歸。每印施般若心經并高王觀世音
0291c15: 經。必命師章顯佛心冠乎經首至是即即位之明年
0291c16: 也。使者既至。而師已巳化。師世壽六十八。僧臘五十五。
0291c17: 師之平生。為人提激機緣語句。不可舉。既載語錄。
0291c18: 花不重著。洎與夫士大夫等參請既多。及事無大關
0291c19: 係者。并昭昭在人耳目。人所共知者。亦復不書。唯是
0291c20: 撮其梗。聊為私記之耳。是得金陵開福法兄了
0291c21: 菴清欲禪師所撰行狀。以傳寫本魚魯滋多。遂芟潤
0291c22: 以重修云爾。若夫其大全事跡。必具元本。想已巳刊行。
0291c23: 惜未至此也。
0291c24: 時壬午十月海東南禪嗣法比丘四明　梵僊拜手
0292a01: 
0292a02: No. 1413-C
0292a03:  古林和尚
0292a04: 
0292a05: 嗣法比丘　梵僊　撰
0292a06: 禪師於景定壬戌八月一日。唱生于溫州樂清林氏
0292a07: 宅。天曆己已巳十一月二十二日。唱滅於金陵鳳臺山
0292a08: 保寧禪寺。其所來也。有所為焉。其所去也。有所由乎。
0292a09: 自達磨傳迦葉之道。為二十八葉。以行赤縣神州。師
0292a10: 傳於達磨。復二十八葉也。然自達磨以來。將及千載。
0292a11: 中間大機大用。至於縱橫變態。以強厥緒。莫知其幾。
0292a12: 洎乎末裔枝出。細瑣巧競。幾於不振。乃有橫川。鄙斥
0292a13: 藻繪。示古淡。學者稍知歸焉。然逆風孤騫。獨奮絕
0292a14: 侶。大音希聲。難為和者。洎得禪師。而水藍青。所作
0292a15: 天出。所從風靡。反彫咸敦朴。化臭腐為神奇。剖大
0292a16: 方之藩。發千古之覆。於是天下英俊之士。徹見從上
0292a17: 來事。灼乎霍然。若披雲霧而青天白日也。其來所
0292a18: 為。在於斯矣。能事既畢。於是乎以去也。師自居眾。及
0292a19: 坐道場。一言脫口。四海詠歌。未及刊行其語。而爭相
0292a20: 繕錄。戶有而家藏。至於所在。負之而遊。不啻如寶左
0292a21: 券。是故到今天涯地角。靡不有師之言也。師化之日。
0292a22: 遐邇相吊。如失至親。面無人色。講道者為之輟席。聲
0292a23: 梵者不為諷唄。其況歌謠相舂者乎。故有千眾同志。
0292a24: 於冷泉亭。羅拜泣祭。於千里之外。可見也。將赴難
0292b01: 提。而長竿之塔。與靈龕交光。五彩錯發。萬人驚呼。僉
0292b02: 謂。如佛所說。唯除命終陰有遺付。茲其表示。有自來
0292b03: 矣。況乃茲塔。先佛應化。以康僧會。後佛千載。精禱致
0292b04: 祥。厥初而有。迨今又逾千二百餘歲矣。邂逅於斯。奇
0292b05: 瑞自發。希異若是。吁人之第見師之唱生。復唱滅耳。
0292b06: 莫之識師果為誰哉。師之既化有年。日本扶桑之域。
0292b07: 求師語錄。刊以播其國。又後有欲南詢者。舶被風。至
0292b08: 高麗。彼人問故。乃出巨編。皆師偈頌。二百餘首。如獲
0292b09: 至寶以歸。復於國之它處。得若干。幾三百首。皆師已巳
0292b10: 刊錄中所無有者。國之君臣俊乂。及眾玄侶。樂相揮
0292b11: 金入梓。目曰古林和尚偈頌拾遺。而遐方異域所尊
0292b12: 慕者又如此。初是師之將誕也。母氏夢。僧迦大士曰。
0292b13: 慶汝得子。為世間眼。洎長參方。人則交稱為小達磨。
0292b14: 是豈彼是二十八葉之讖。在於斯哉。逮出世。宗之為
0292b15: 天下百世之師。萬代之心目。仰之如北斗泰山。景而
0292b16: 從焉。且論之。凡古與今。宗通德備。有諸己已者。信矣。
0292b17: 能使天下無賢不肖。悅而誠服者。不亦非易。而亦幾
0292b18: 稀乎。是天亦莫能為也。人其如之何哉。若夫聖君
0292b19: 賢臣長者。歸心眷顧。賜賚褒寵之優。此乃一時之遇。
0292b20: 古今多矣。不足為師之榮。茲得以概言耳。師諱清茂。
0292b21: 字古林。號金剛幢。又自稱休居叟。再住開元時。賜號
0292b22: 扶宗普覺佛性禪師。餘則具於行狀塔銘。茲亦概不
0292b23: 復書。而師開發人之既多。故為師之嗣者。實于寰中。
0292b24: 溢于海外。以唱師之道。所謂日本扶桑。遐方異域。猶
0292c01: 為夥盛。如梵僊之不肖。逾越數萬里之鯨濤。而至於
0292c02: 斯。以承師之記也。乙酉歲。因商舶獲師後錄。明年
0292c03: 丙戌。眾請師之德。昭示後來。因以述之。乃為頌曰。
0292c04: 泰山北斗金剛幢剖藩發覆持天杠
0292c05: 蒿箭離絃鐵鼓透推蕩瑣碎施洪厖
0292c06: 披雲撒霧青天開白日下照臨高臺
0292c07: 鳳皇一去不復返長江滾滾空悠哉
0292c08: 日高若木清風生江流入海聲匉訇
0292c09: 昭回祖道運無疆衣被萬像超八紘
0292c10: No. 1413-D
0292c11:  刊古林和尚拾遺偈頌募緣疏
0292c12: 
0292c13: 建仁雪村　友梅　撰
0292c14: 古林和尚平生語要。奚翅充棟汗牛。而世得傳
0292c15: 者如海一滴耳。其殘膏剩馥。人得味之。如甘露
0292c16: 之灌沃胃。不知厭也。璵侍者昔遊海外。傳之
0292c17: 而歸。意欲鏤板與諸好事者共之。其功既繁。其
0292c18: 費不少。持短疏。遍扣英檀。慨然樂施。則與夫
0292c19: 佛性禪師同一勞侶也。
0292c20: 龍象眾集。結龍藏於畢巖中。鳳凰臺空。傳鳳鳴於
0292c21: 扶桑國裏。是宜佛祖芳猷之不墜。豈非古今作者之
0292c22: 同途。遺簪墮珥印中提。揳抽釘機盡妙。片言行四
0292c23: 海。跳出尋常葛藤窠。一字直千金。喚回多少擔板漢。
0292c24: 只憑毛錐子。扶起金剛幢。
