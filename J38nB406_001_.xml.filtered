0125a01: 天然和尚像
0125a02: 
0125a03: 
0125a04: 
0125a05: 
0125a06: 
0125a07: 
0125a08: 五老峰頭。白雲萬頃。淨成樓閣。歸
0125a09: 霞倒影。坐斷密移。振衣挈領。齊古德
0125a10: 之獅紶。軼時賢之麈柄。誰堪智通。嗤減
0125a11: 德而弗彰。獨抱閒情。擁孤光而自遠。砥
0125a12: 柱洞流。楷模後學。此吾老人。南極一星。
0125a13: 使人景仰而不可即者也。
0125a14: 嗣法門人今無敬題
0125a15: 天然是禪師語錄序
0125a16: 諸佛為一大事因緣出現於世。匪直自了。有大悲大
0125a17: 願焉。悲大故其憂之也深。願大故其任之也重。昔風
0125a18: 穴垂涕告首山曰。不幸臨濟之道至吾而將墜矣。誠
0125a19: 憂之也。其後再傳而有汾陽。既放身命。閉關堅臥。郡
0125a20: 守以名剎力致八請。不答僧契。聰者排闥讓之曰。佛
0125a21: 法大事。靖退小節。風穴常憂。遇風則止。幸而有先師。
0125a22: 今汝有力擔荷如來。此何時而欲高眠耶。汾陽瞿然
0125a23: 起曰。非公不聞此言趣辦嚴吾行矣。誠任之也。函修
0125a24: 因是而深嘆古今人之不相及也。道人撒手臥長空。
0125b01: 菩提真如猶為垢膩。況復世間名聞利養。豈似今時
0125b02: 把箇死蛇頭逢人便賣。痾漉漉地但知與兒乳酥。不
0125b03: 問消與不消。此不過欲得門庭熱鬧耳。善知識以本
0125b04: 分接人。其謂之何。我大師以大悲願力復來閻浮。橫
0125b05: 挑楖栗。直入千峰。豈肯打入時流隊伍。去春攜修出
0125b06: 匡廬。歷江南北。拄杖邊不曾撩著半箇。幾欲焚茅屋。
0125b07: 入深山。偶以省覲歸僊城。一時道俗迎主訶林。乃翻
0125b08: 然抱深憂而肩重任。師冷硬之性。壁立萬仞。莫可仰
0125b09: 扳。百千妙義。到他跟前一棒粉碎。其所開示大要。貴
0125b10: 人不著法報化。立處皆真。如擊塗毒鼓。聞者皆死。大
0125b11: 矣哉無為寂滅之幢也。古人於此三二十年猶不奈
0125b12: 何。而我師纔搭緇衣。便登祖位。人將謂此道直易易
0125b13: 耳。亦知師之真參實證乎。師嘗究理而坐。十七晝夜
0125b14: 不合眼。以為必識盡功忘。自然合他古轍。始得任心
0125b15: 自在。後參黃巖。因閱華嚴。所得都亡。其絕情過量之
0125b16: 智已巳於無量佛所培養。豈特三二十年而已巳。今法語
0125b17: 具在。使天下後世知此百犬吠聲。群盲相引時。猶有
0125b18: 人提唱斯事。佛祖慧命庶幾不斷。而後乃相安於無
0125b19: 言。此師之志也。函修初曾認著露裸裸底。幾恁禍事。
0125b20: 幸取決於師。得箇轉身。雖修與師皆從今華首和尚
0125b21: 剃度。於法門為弟昆。然實受師資之益。知師者宜莫
0125b22: 若修。故敢揭其大端如此。
0125b23: 崇禎壬午冬日同門弟子函修和南譔
0125b24: 
0125b25: 
0125b26: 
0125b27: 
0125b28: 
0125b29: 
0125b30: 
0125c01: 天然是禪師語錄序
0125c02: 天然和尚以居士身夙慧頓發。了悟上乘。後從空隱
0125c03: 老和尚剃度於廬山。證明大法。杖錫所經。悲愍之懷
0125c04: 溢於言際。職書記者輯而成編。付諸剞劂。屬今轉恭
0125c05: 為之序。夫轉固無能序而亦無可序也。憶丁亥秋。轉
0125c06: 與龐子若雲迎和尚結期弼唐。將謂有言可循也。有
0125c07: 法可得也。及參隨數月。始知日星雲漢。山嶽江河。以
0125c08: 至竹影松聲。蟲鳴鳥語。盡為和尚筆舌。舍此而欲向
0125c09: 一言一句之下承當箇事。何異撥波求水。然則是錄
0125c10: 也又胡為乎來哉。夫大聖人出現於世。其中皆大有
0125c11: 不獲已巳者。眾生日見道而不見。日聞道而不聞。是不
0125c12: 有見。孰為不見。是不有聞。孰為不聞。而要所見何見。
0125c13: 所聞何聞。應必悄然自得。亦復啞然自失。靈山會上
0125c14: 拈花微笑。我佛世尊打頭一步蚤已巳逗漏不少。然畢
0125c15: 竟何如心行。何如旨趣。必使千百世而下猶有跛腳
0125c16: 翁堪解報恩。此世尊之為甘心。即我和尚之為甘心
0125c17: 也。願天下後世得意忘言。見聞都盡。自度度他。共臻
0125c18: 無上云爾。尚區區語句中求其罪過。且與謗法等。是
0125c19: 則今轉所大懼也夫。是則閱斯錄者所大懼也夫。
0125c20: 順治戊子孟春門弟子今轉梁殿華稽首恭序
0125c21: 天然是禪師語錄序
0125c22: 昔者宣聖振鐸于東方。釋尊授衣于西土。一則意盡
0125c23: 象中。一則心傳教外。其皇皇焉牖世覺民之心固異
0125c24: 致而同歸也。自儒術既衰。微言遂絕。縉紳縫掖之輩
0125c25: 高者攻于經學。卑者溺于文詞。而聖賢盡性知命之
0125c26: 旨無復為之殫心矣。釋尊諸祖乃以單提直指之說
0125c27: 示彼正覺。救此迷情。于是聰明奇特之士厭迂儒之
0125c28: 拘牽。樂禪宗之超脫。一言契旨。片偈投機。而所謂儒
0125c29: 門澹泊。收拾不住者。張無盡以為達人之論。深有以
0125c30: 哉。始壇經刱著文字踵增。臨濟開玄要之宗。洞山立
0126a01: 君臣之義。溈仰發體用之論。雲門捷示三關。法眼分
0126a02: 呈六相。究其捨妄歸真。不離自性。夫是以從事誠明
0126a03: 之學者如濂溪。嘗師鶴林姚江。借塗蔥嶺。不啻冥心
0126a04: 而求之也。本師天然和尚夙領儒宗。久膺祖席。身乘
0126a05: 五衍。心入三摩。譬如洪鐘萬石。有叩輒鳴。遙源千頃。
0126a06: 無挹不注。向在雷峰棲賢華首訶林諸山皆有語錄
0126a07: 行世。學人奉為津筏。寶若琬琰矣。迺者山靈初啟。叢
0126a08: 席旋興。西堂澹公因南陽之舊基。開東林之新剎。秖
0126a09: 園翬建。緇侶雲臻爰從。丙午冬仲奉本師以居焉。師
0126a10: 則性樂巖阿。心悲塵剎。既得棲真之境。益弘樂育之
0126a11: 懷。或策杖而陵峰。或披襟而笑月。蒼松白雪。歲見新
0126a12: 篇。紫玉青螺。時聞佳隹什。蓋已巳目擊道存無行不與矣。
0126a13: 然而钁頭斧子不廢鉗錘。擊碓敲床更勤提命。山中
0126a14: 高弟以師法語彙錄成編。命小子楷敘而梓之。余惟
0126a15: 儒門淆雜。特闢禪關。若悟本來。同歸覺路。而師先得
0126a16: 淵源于孔孟。繼聞秘密于迦文。固知六通八正不同
0126a17: 幻妄之談。窗影風幡無取尖新之解也。余嘗再訪檀
0126a18: 林。一瞻猊座。見其登堂之彥。濟濟趨蹌。入室之英。雍
0126a19: 雍問辯。雖杏壇講習遜此威嚴。沂水詠歌同斯怡悅
0126a20: 矣。是錄也推原心性。利濟人天。有以佐吾儒道德齊
0126a21: 禮之所不及。公之諸方垂之奕葉。將使慧日同光。名
0126a22: 山並壽。海螺巖下永振威音。錦石溪邊長流法乳。豈
0126a23: 徒拾拄杖之陳言。資曲床之談柄已巳耶。若夫佛法深
0126a24: 微。不從解入。自非立雪數年未易領會。又何敢于威
0126a25: 儀談說之間管窺而蠡測也。
0126a26: 康熙庚戌上元當湖弟子陸世楷今亙和南謹撰
0126a27: 
0126a28: 
0126a29: 
0126a30: 
0126b01: 天然是禪師語錄總目
0126b02: 卷第一序三首　塔銘　行狀
0126b03: 上堂
0126b04: 卷第二
0126b05: 小參
0126b06: 卷第三
0126b07: 小參
0126b08: 卷第四
0126b09: 普說
0126b10: 卷第五
0126b11: 普說茶話
0126b12: 卷第六
0126b13: 室中垂示
0126b14: 卷第七
0126b15: 舉古問荅頌
0126b16: 卷第八
0126b17: 問荅頌古
0126b18: 卷第九
0126b19: 讚偈銘
0126b20: 卷第十
0126b21: 書問
0126b22: 卷第十一
0126b23: 雜著
0126b24: 卷第十二
0126b25: 雜著佛事
0126b26: 梅雪詩附
0126b27: 
0126b28: 
0126b29: 
0126b30: 
0126c01: 天然是禪師語錄卷第一
0126c02: 嗣法門人今辯重編
0126c03: 上堂
0126c04: 崇禎壬午住廣州訶林。上堂。師拈香祝聖畢。復拈香
0126c05: 云。此一瓣香天日覆而不知高。地日載而不知厚。舉
0126c06: 起則耀古騰今。放下則傾湫倒嶽。在山僧手裏以無
0126c07: 名示人天目前而爍破。爇向爐中耑申供養見住羅
0126c08: 浮華首臺堂上空隱獨和尚用酬法乳之恩。遂就座。
0126c09: 問荅別錄。乃云。盡大地是我人安居之場。盡日月歲
0126c10: 時是我人安居之候。從朝至暮。穿衣喫飯。掃地燒香。
0126c11: 搬柴運水。迎賓待客。乃至普天之下。四民作息。百務
0126c12: 繁興。盡是我人安居之事。方寸之內。是非生滅。昏沈
0126c13: 掉舉。散亂禪寂。盡是我人安居之心。然既如此。還有
0126c14: 甚麼制可結。諸兄弟。事不得一向在佛法上。須有箇
0126c15: 宣揚底時節。在諸人本分事上也有箇緣起底時節。
0126c16: 山僧承諸大居士大耆德請住此院。今日為諸兄弟
0126c17: 結制。事不獲已巳。聊赴箇時節。願諸兄弟慎勿錯過。驀
0126c18: 豎拂子云。大眾。還會麼。若在者裏得箇入路。不妨慚
0126c19: 愧。昔日六祖大師受黃梅衣缽。隱獵人隊中十六年。
0126c20: 念時節將至。纔至此地。一日行兩廡間。見兩僧爭論。
0126c21: 一曰風動。一曰旛動。諸兄弟。爾看者兩箇僧。何等天
0126c22: 然。何等妙用。正恁麼時。爾要增減他一毫得麼。爾要
0126c23: 疑擬他一毫得麼。叵耐他自己不知不覺。所以六祖
0126c24: 大師事不獲已巳。纔向他道。不是風動。不是旛動。雖則
0126c25: 把住去路。硬按牛頭。其實也是平地起波濤。若是皮
0126c26: 下有血。一聞便醒。正好慚愧從前。何須更待六祖大
0126c27: 師云仁者心動。雖是和盤托出。點簡將來。猶是缽盂
0126c28: 安柄。爾若於此窺得破。不但歷代祖師瞞爾不得。即
0126c29: 黃面老子也要瞞爾不得。當時四十九年橫說豎說。
0126c30: 猶沒者箇消息。事不獲已巳。纔向百萬人天中拈青蓮
0127a01: 花。已巳是逗漏不少。何況又道。吾有正法眼藏。涅槃妙
0127a02: 心。付與摩訶迦葉。爭怪後代兒孫認指為月。若是大
0127a03: 聰慧人。決不入他群隊。為甚麼如此。祇為向上原沒
0127a04: 恁麼事。亦沒有恁麼說。今日山僧與爾諸人說破。事
0127a05: 不獲已巳。隨邪打正。若有伶俐衲僧攔胸把住。問教口
0127a06: 啞。亦是山僧招得。有麼。有麼。如無。山僧自起還合自
0127a07: 倒去也。喝一喝云。今日結制。大眾珍重。下座。
0127a08: 解制。上堂。九十日以前諸人從甚麼處來。九十日以
0127a09: 後諸人向甚麼處去。正當九十日。前後來去俱成戲
0127a10: 論。且問諸人。即今在甚麼處安身立命。時有僧出問
0127a11: 云。日落西山事若何。師卓拄杖一卓。進云。四大分張
0127a12: 時。在何處安身立命。師以拄杖橫一橫。進云。某甲不
0127a13: 識。師云。大好箇不識。僧禮拜歸眾。師乃云。要知者僧
0127a14: 不識處。正是諸人安身立命處。汝若會得。前此無結
0127a15: 制者。後此無解制者。目前無聽法者。此間無說法者。
0127a16: 若能如是。山僧不妨與汝諸人結制。不妨與汝諸人
0127a17: 解制。於本無生死中說有生死。於現有生死中說無
0127a18: 生死。主賓互換。棒喝交馳。豈更有第二箇時節。驀豎
0127a19: 拂子云。舉一不得舉二。放過一著。落在第二。諸兄弟。
0127a20: 爾若喚作第一。蚤已巳落第二了也。爾若喚作第二。不
0127a21: 可更有第一。汝若總不與麼。猶是顢頇佛性。儱侗真
0127a22: 如。畢竟作麼生。擲下拂子云。蘇嚕蘇嚕哩哩。
0127a23: 上堂。山僧昨夜偶得一夢。夢見一夥賊。彼時慌忙得
0127a24: 狠。忽然醒來。元是老鼠咬樓板。今日普告大眾通知。
0127a25: 便歸方丈。
0127a26: 上堂。圓明了徹。猶落今時。聞見俱捐。且居意地。隨流
0127a27: 得妙。勉強主張。總不與麼。頭角生也。大眾。須有脫身
0127a28: 法始得。
0127a29: 上堂。心不憶玄旨。口不經玄談。行不入凡聖之稠。情
0127a30: 不附生死之業。如斯造詣已巳難其人。何況拋磚打瓦。
0127b01: 作浪興波。撥亂乾坤。掀翻黑白。汝若從之。得毋累乎。
0127b02: 儻其疑焉。祇成自錯。山僧到此啞而不言。時節若來。
0127b03: 諸人自委。何以故難言。紅爐一點容易銷鎔。須信百
0127b04: 煉精金始無變色。理解之與證悟。似同不同。見到之
0127b05: 與行到。一徹永徹。稍存等待。便非此宗。立地圓成。猶
0127b06: 為鈍漢。豈將魚目遂作明珠。若是真人。自知決擇。
0127b07: 上堂。我有一句子。久未向人道。今日厚顏。耑為大眾。
0127b08: 良久云。三千里外。逢人不得錯舉。
0127b09: 上堂。分明萬事雪填井。又且婆和祇恁行。不是眼開
0127b10: 同作夢。都緣露柱證無生。露柱既證無生。山僧及大
0127b11: 眾合作麼生。參。參。
0127b12: 上堂。心不自心。因契道以名心。道不自道。因無心以
0127b13: 名道。所以道絕玄微。心無體量。若言有道有心。猶是
0127b14: 把箸拈匙見識。若言無心無道。依然靈龜曳尾之機。
0127b15: 明暗掀翻。非其境界。同時殺活。豈是全提。纔到龍門。
0127b16: 已巳遭點額。汝等諸人幸自好看。
0127b17: 上堂。世尊拈花是一出好戲。列代祖師拈椎豎拂。橫
0127b18: 說直說。是一幅古畫。幸自我者裏總無如是窠臼。便
0127b19: 歸方丈。
0127b20: 上堂。舉古德問僧云。何不看經。僧云。不識字。德云。何
0127b21: 不問人。僧展兩手云。是甚麼字。德無對。師曰。你看者
0127b22: 箇古德。到處勸人看經。到處勸人問字。分明一箇八
0127b23: 字他也不識。山僧亦有一箇字要問諸人。遂豎起拳
0127b24: 云。諸人還識麼。會書不擇筆。點點是黃庭。
0127b25: 戊子九月再住訶林。上堂。驀豎拂子。召大眾云。還會
0127b26: 麼。放下拂子云。真心無揀。大道非遮。體絕見聞而不
0127b27: 離見聞之緣。用同聲色而不是聲色之事。如虫禦木。
0127b28: 文彩偶彰。對鏡看花。心口俱喪。所以掩室摩竭。杜口
0127b29: 毘耶。固非玄妙之機。豈墮功勳之位。山僧六年以前
0127b30: 一場敗闕。已巳甘荒山匿影。破衲蒙頭。乃承諸當道。諸
0127c01: 鄉紳。護法檀越。長者居士。寺中禪衲。方外高流。迫索
0127c02: 再三。苦辭不可。只得俯順時機。復陞此座。若論向上
0127c03: 一門。不可畫蛇添足。須知千差無別。何妨作浪興波。
0127c04: 一塵立而國家鼎盛。萬機休而千聖不攜。放開捏聚。
0127c05: 惟我能知。殺活縱橫。非凡可測。一切處變易不得。何
0127c06: 勞掘地出空。未生前面目儼然。不用續鳧截鶴。理貴
0127c07: 從來。事由今日。未明八法。枉自楷模。已巳協宮商。別諧
0127c08: 音律。喝一喝。卓拄杖下座。
0127c09: 結制。上堂。年年三百六十日不曾動著毫釐。今日無
0127c10: 端截取九十日為汝諸人開爐結制。承郝范兩大護
0127c11: 法設供。請山僧登座說法。貴圖汝諸人直下明取者
0127c12: 九十日底道理。爾若明得九十日底道理。從無始來
0127c13: 至于今日。總是者箇道理。又從今日盡未來際也是
0127c14: 者箇道理。明得也是者箇道理。明不得也是者箇道
0127c15: 理。既明得明不得總是者箇道理。山僧今日又作麼
0127c16: 生。良久云。不因紫陌花開蚤。爭得黃鶯下柳條。卓拄
0127c17: 杖一下。復舉陸亙大夫向南泉云。肇法師也大奇特。
0127c18: 解道天地同根。萬物一體。南泉指庭前牡丹花云。大
0127c19: 夫。時人見此一株花。如夢相似。若是訶林則不然。儻
0127c20: 有人問。肇法師也大奇特。解道天地同根。萬物一體。
0127c21: 為向伊道。白雲常在戶。青靄數當峰。且道與南泉相
0127c22: 去多少。
0127c23: 上堂。今日長至在處叢林熱鬧。打普齋。散嚫施。吹法
0127c24: 螺。擊法鼓。請堂頭老漢說箇應時及節底佛法。惟我
0127c25: 者裏冷啾啾地。只有一箇栗棘蓬拋向諸人面前。一
0127c26: 任諸人吞吐。山僧且問諸人。吞底是。吐底是。不吞不
0127c27: 吐底是。若道吞底是。還我栗棘蓬來。若道吐底是。爭
0127c28: 奈目前何。不吞不吐。咽殺闍黎。總不與麼。辜負佳隹節。
0127c29: 作麼生。速道。速道。
0127c30: 上堂。戊子臘月八日。寺中耆舊設供。請山僧上堂。要
0128a01: 為大眾舉揚世尊睹明星那一則陳腐公案。大眾。如
0128a02: 今那一箇不夜夜睹。何曾少箇什麼。為甚總在迷裏。
0128a03: 就如世尊當日。何曾多箇什麼。為甚卻悟。故知此事
0128a04: 大有因緣時節。時節若至。其理自彰。在世尊分上。雖
0128a05: 是自彰底時節。其如祖宗門下。正好喫棒。且道差別
0128a06: 在甚麼處。驀豎拄杖云。只為拄杖子不甘。所以三千
0128a07: 年後帶累山僧。人天眾前不免說破。喝一喝云。向下
0128a08: 文長。付在來日。下座。
0128a09: 解制。上堂。一期之內。諸人還構得也無。構得也三十
0128a10: 棒。構不得也三十棒。諸人作麼生。你若腦後無眼。直
0128a11: 饒喝乾滄海。棒倒須彌。猶是硬作主張。茫茫業識。所
0128a12: 以道末後一句。始透牢關。把住要津。不通凡聖。若到
0128a13: 此間。山僧也須喫棒。只是無人下手。眾中還有下手
0128a14: 底麼。有僧出。纔禮拜。師云。伏惟珍重。下座。
0128a15: 浴佛。上堂。驀豎拄杖云。釋迦老子生也。生也。諸人在
0128a16: 甚麼處見得。汝若見得也好三十棒。汝若不見得也
0128a17: 好三十棒。且作麼生。昔雲門大師雖則擒賊先擒王。
0128a18: 殊不知消息一漏。遍地荊棘。帶累山僧一條熱棒橫
0128a19: 搠豎搠。左搠右搠。搠到天明。依舊可憐生。擲下拄杖
0128a20: 云。維那。今日不得普請。
0128a21: 住雷峰。上堂。境不可離。心不可見。照不及地。寂不通
0128a22: 方。凡外二乘。迷外覓悟。三賢十地。悟了還迷。體妙難
0128a23: 思。情忘自合。諸有智者。咸推此宗。初入門來。須知藥
0128a24: 忌。
0128a25: 上堂。舉僧問投子。如何是十身調御。投子下繩床立。
0128a26: 又問。凡聖相去多少。投子亦下繩床立。雲門有偈曰。
0128a27: 投子下繩床。今朝為舉揚。驢前馬後漢。切忌錯承當。
0128a28: 師云。雷峰亦有一偈。驢前馬後今皆是。縱不承當也
0128a29: 枉然。祇為雲門曾道破。雷峰不免費重拈。且道雷峰
0128a30: 意旨與雲門有優劣也無。良久云。祇因為客久。回首
0128b01: 話偏長。
0128b02: 上堂。喚作拂子則孤負山僧。不喚作拂子則孤負大
0128b03: 眾。孤負山僧即今向大眾說過。孤負大眾山僧祇得
0128b04: 噤口。早晚隨大眾拖出拖入。咦。露柱不解鐙籠意。一
0128b05: 夜癡呆立到明。
0128b06: 上堂。徹底凡夫日用中。河沙諸佛共無窮。剎那欻爾
0128b07: 千差起。夢裏徒勞說異同。大眾且道。即今是夢不是
0128b08: 夢。祇知貪程。不覺蹉路。不蹉路。不許夜行。投明須到。
0128b09: 驀豎拂子云。投子大師來也。多少人在者裏死活不
0128b10: 得。喝一喝。
0128b11: 上堂。不是麻三觔。分明乾矢橛。打殺鱉鼻蛇。放出摩
0128b12: 天鶻。趙州勘破婆子。威獰如虎。為什麼被劉鐵磨一
0128b13: 錐便倒。何似我老博山密移一步。祇如雷峰又作麼
0128b14: 生。鴨腳木不鴨腳木。遂鼓掌云。料掉沒交涉。
0128b15: 上堂。中秋又到。皓魄重輝。雲散長空。影同滄海。山河
0128b16: 景仰。童叟懽呼。以兩手作圓相云。祇各人分上。者一
0128b17: 箇為什麼略不著眼。復以手拋向後云。一回心目分
0128b18: 明極。萬古清光錯過多。為什麼分明又道錯過。莫將
0128b19: 水中便當天上。遂高聲喚大眾云。可惜許。
0128b20: 上堂。豎拂子云。盡大地四聖六凡總要出者箇不得。
0128b21: 祇是不許覷著。覷著即禍事生。不覷著跛鱉盲龜一
0128b22: 時拽脫。十字街頭逢觀音。三家村裏趁彌勒。一聲社
0128b23: 鼓喧天。卻原來白廟前大王慶節。遂拍手云。呵呵呵。
0128b24: 沒交涉。
0128b25: 上堂。豎拂子云。人人盡有者箇消息。為什麼不會。雖
0128b26: 然不會。三世諸佛亦祇得噤口縮項。讓他出一頭地。
0128b27: 祇是他奈何不得。及乎奈何得。又不相似。汝諸人作
0128b28: 麼生折合。以拂子書空作旵字云。若無增上慢。人方
0128b29: 便有分。
0128b30: 上堂。一從攪動干戈後。戡定中原匪太平。回憶桑麻
0128c01: 雞犬日。十分難復舊時情。大眾。舊時情作麼生。以拂
0128c02: 子拂一拂。復左右顧云。若將容易得。定作現成看。
0128c03: 上堂。古人道。在眼曰見。在耳曰聞。在鼻嗅香。在口談
0128c04: 論。在手執持。在足運奔。識者知是佛性。不識喚作精
0128c05: 魂。華首云。識者喚作精魂。不識卻是佛性。若雷峰則
0128c06: 不然。識與不識。總是精魂。為什麼如此。我王庫內。無
0128c07: 如是刀。
0128c08: 上堂。舉法眼捲簾話。乃云。法眼指簾。逐鹿不見山。全
0128c09: 身入荒草。二僧捲簾。雖則不奈何。佛眼也難睹。法眼
0128c10: 云。一得一失。便是老婆心切。要且眉毛安在。若在雷
0128c11: 峰門下。總用不著。喝一喝云。多少人要定當者一喝
0128c12: 不得。
0128c13: 自恣。上堂。道無所得。惟有寡過。我世尊在然燈佛所
0128c14: 無有少法可得。故號大覺能仁。六祖大師云。但能見
0128c15: 已巳過。即與道相當。後代善知識亦云。兄弟東去西去。
0128c16: 直須向萬里無寸草處去。驀豎拂子云。識得拂子。三
0128c17: 大老性命在者裏橫拖直拽。放下拂子云。更有一般
0128c18: 奇特事。梧桐一葉下秋庭。
0128c19: 長至。上堂。豎拂子云。是陰是陽。作麼說箇來復底道
0128c20: 理。放下拂子云。一回夢覺渾忘卻。始解今年是去年。
0128c21: 臘八。上堂。睹星始覺從來舊。萬里雲霄信步歸。難忘
0128c22: 熟處成孤負。爭怪雷峰別有機。驀豎拂子云。安得不
0128c23: 孤負。
0128c24: 上堂。世尊拈青蓮花。歷代祖師。天下老和尚豎拂子。
0128c25: 喚作拈花豎拂入地獄如箭射。不喚作拈花豎拂入
0128c26: 地獄如箭射。驀豎拂子云。多少人在者裏放過不得。
0128c27: 上堂。山僧平常東邊上。西邊下。與諸人道什麼。如今
0128c28: 到者裏又作麼生。雖然。已巳被人點簡不少。
0128c29: 上堂。明明開眼見著。側耳聽著。滿口道著。為什麼不
0128c30: 會。汝若會。勘破天下老古錐。汝若不會。天下老古錐
0129a01: 猶較一籌在。且道那一籌。參。
0129a02: 上堂。大道不曾離。寒山霜滿枝。特地尋言語。回頭錯
0129a03: 過伊。既已巳錯過。又道不離。謂是究竟。卻成解嘲。簡點
0129a04: 將來。放過不可。諸人且作麼生。復左右顧視良久。
0129a05: 住廬山棲賢。上堂。師云。上下和平。古今一致。是非共
0129a06: 轍。生死同條。正是白雲萬里。豈況更多行腳。上士貴
0129a07: 在明宗。汗馬功高。終非王種。
0129a08: 上堂。左右顧云。便與麼去。過在諸人。不與麼去。過在
0129a09: 山僧。過在諸人是山僧境界。山僧不知。過在山僧是
0129a10: 諸人境界。諸人不覺。山僧境界即在諸人面前。諸人
0129a11: 境界卻在山僧背後。恁麼會去。許汝具超方眼。若論
0129a12: 向上。猶較一線道在。
0129a13: 元旦。上堂。昨夜三更。獅子點頭驚起。袈裟嶺一腳踢
0129a14: 翻。震動山谷。哮吼林木。各與三十棒。發還本處。不許
0129a15: 動著。普告大眾。今日元旦。且當蓋覆著。勿使外人聞
0129a16: 此怪事。
0129a17: 上堂。囫圇一句。非智所知。知亦不得。得亦不真。不到
0129a18: 情盡理窮。安知休咎。所以從上諸祖唯有默契。三腳
0129a19: 驢子自解弄蹄。六耳獼猴非人能辨。直得木馬追風。
0129a20: 千里匪疾。泥牛飲海。全渤須乾。無量義海。百千妙門。
0129a21: 現前具足。眨眼錯過。曠劫難逢。
0129a22: 上堂。在處現前。不能安住。常隨背後。必欲追尋。即使
0129a23: 信手拈來。何似埋頭向去。命根不斷。差別難蠲。儻遇
0129a24: 其人。不消一拶。
0129a25: 上堂。文殊競發千波。普賢晴空一亙。晴空之競發而
0129a26: 不紛。千波之一亙而匪寂。始信二人同心。其利斷金。
0129a27: 同心之言。其臭如蘭。且道是甚麼人境界。
0129a28: 上堂。斷惑證真。水中撈月。安禪入定。空裏栽花。忘見
0129a29: 守知。曹谿斥為不解方便。夜鐘潭月。玄沙謂之生死
0129a30: 岸頭。過此以往。不許汝知。動靜顯藏。當名何等。
0129b01: 上堂。窮諸玄辯。若一毫置於太虛。竭世樞機。似一滴
0129b02: 投於巨壑。諸人還知周金剛當時安身立命處麼。不
0129b03: 可總在黑地裏坐。紅日下山燒海底。白猿歸洞嘯峰
0129b04: 深。
0129b05: 臘八。上堂。能睹是人。所睹是境。若說因睹會心。附物
0129b06: 顯理。黃面老子煞要買草鞋行腳始得。既不如是。當
0129b07: 年睹明星悟箇甚麼。霜白滿天清較雪。日黃鋪地晃
0129b08: 如金。蓬頭抱膝何曾徹。一碗香麋飽到今。你看數百
0129b09: 千祀俗氣猶未除在。
0129b10: 繼住羅浮華首。上堂。先師開法此地二十餘年。幢旛
0129b11: 指處。龍象駢臻。所蒙椎拂記。祇是山僧與千山。去
0129b12: 年千山報寂。今年先師又見背。藐爾一身。肩此重擔。
0129b13: 茲承護法宰官。暨各山耆年大衲屬山僧繼主此山。
0129b14: 念先師根本重地。遞代相承。不可無統。今日陞座。普
0129b15: 告大眾。且道合談何事。豎拂子云。是博山底。是先師
0129b16: 底。是山僧底。若道三祇是箇拂子。若道一分明博山
0129b17: 傳先師。先師傳山僧。大眾。是三非三。是一非一。把定
0129b18: 乾坤一句作麼生道。以拂子作〦相云。曹溪一滴無
0129b19: 今古。華首長空自暗明。喝一喝。卓拄杖下座。
0129b20: 上堂。悟到十分。行到十分。始知不曾動著祖翁田地。
0129b21: 雖然如是。猶是田庫翁見識。何以故。不見道。千年田。
0129b22: 八百主。
0129b23: 上堂。舉六祖大師偈云。本從化身生淨性。淨性常在
0129b24: 化身中。性使化身行正道。當來圓滿真無窮。師云。大
0129b25: 眾。即今語底默底是化身。動底靜底是化身。那箇是
0129b26: 淨性。又作麼行正道。良久云。適來是什麼乾矢橛。切
0129b27: 忌作語默動靜商量。不商量。金井潭邊古石梁。
0129b28: 上堂。舉僧問趙州。學人乍入叢林。乞師指示。州云。食
0129b29: 粥了也未。僧云。食粥了。州云。洗缽盂去。其僧大悟。師
0129b30: 雷者也是平常人事。我問你荅。悟在那裏。尋常佛殿
0129c01: 裏。僧堂前。廚庫三門。汝諸人茫然處。即諸佛悄然處。
0129c02: 且道茫然底受錐劄。悄然底受錐劄。待汝緇素得出。
0129c03: 鷂子過新羅。
0129c04: 繼住海幢。上堂。海幢剎竿。先師豎未久。忽爾倒卻。今
0129c05: 日承諸護法暨各山諸上座請山僧繼主此席。山僧
0129c06: 特來了先師未了公案。且道先師有什麼未了公案。
0129c07: 目前殿宇待新。堂寮待備。百廢待舉。豈不是先師未
0129c08: 了底事。緇白諸公。深淺大小。機感隨時。豈不是先師
0129c09: 未了底人。驀豎拄杖云。祇如者箇有什麼不了。大眾。
0129c10: 乾坤上下。山川流峙。世運興衰。人事得失。從上來有
0129c11: 什麼道處。無端指註。全是全不是。全提半提。還當得
0129c12: 宗乘事麼。今日不免為先師當眾說過。卓拄杖。
0129c13: 上堂。豎竹篦子云。與麼自救有分。若論宗門下事未
0129c14: 夢見在。然古人往往以此示人。教你與麼悟。不是便
0129c15: 與麼去。到者裏伶俐始得。今時具者箇眼。不道全無。
0129c16: 祇是少。汝諸人參學一番。大須皂白。毫釐有差。過重
0129c17: 山嶽。
0129c18: 上堂。臨濟下克符道者嘗有偈云。儂家住處豈堪隈。
0129c19: 炭裏藏身幾萬回。不觸波瀾招慶月。動人雲雨鼓山
0129c20: 雷。甘露滅謂與价祖五位君臣折合。還歸炭裏坐同
0129c21: 一旨趣。非苟然者。後代兒孫競以臨濟洞上互相低
0129c22: 昂。真可一笑。海幢也有一偈。與諸人助參。一句當塗
0129c23: 絕古今。門門有路莫沈吟。烏雞久在煤山裏。祇要渠
0129c24: 儂鐵石心。
0129c25: 上堂。此事如夢得覺。如久病得良醫。如重霧日初出。
0129c26: 如在巨浸中得筏。如夜行中塗獲炬。如叢人中認得
0129c27: 所生父母。實實有與麼事。不是道理思量所詣。到得
0129c28: 與麼猶是一期之說。須知更有亙古亙今一句。良久。
0129c29: 大眾禮拜起。首座出眾云。者一句不是亙古亙今。師
0129c30: 以竹篦子擲案座。便退。
0130a01: 上堂。祇麼是法身邊。與麼是法身向上。者箇是雲門
0130a02: 三句。臨濟三玄。那箇是洞上五位。溈仰三生。法眼根
0130a03: 境。一一打合得圓滿無滲漏。正是病深。不可救藥。大
0130a04: 死一回。卻活轉來。始知三頭八臂。神出鬼沒。是什麼
0130a05: 閒事。驀豎竹篦子云。病也。病也。還掙扎得出麼。就者
0130a06: 裏大有奮迅三昧。祇是不許人知。以竹篦子擊案。
0130a07: 上堂。豎竹篦子云。有什麼指示。祇是你不肯承當。大
0130a08: 須知有從上立地處。莫祇向迦葉門下淹沒。咦。者箇
0130a09: 眼如優缽曇華。此宗安得不濫。
0130a10: 浴佛。上堂。未離兜率。已巳降王宮。未出母胎。度人已巳畢。
0130a11: 且道淨飯王宮中果有悉達太子麼。當時睹史多天
0130a12: 又什麼人說法。作麼生說箇未離已巳降底道理。卓拄
0130a13: 杖一下云。此非你諸人明得底。不如禮拜了退。
0130a14: 繼住芥菴。結夏。上堂。九十日待汝構取。且構取箇什
0130a15: 麼。古人云。護生須用殺。殺盡始安居。豎竹篦子云。者
0130a16: 箇作麼生殺。以竹篦擊案云。若不揮劍。漁父棲巢。
0130a17: 上堂。無身有事超岐路。無事無身落始終。大眾。作麼
0130a18: 生是無身。豎竹篦子云。莫向者箇會。作麼生是有事。
0130a19: 不可總無者箇。然雖如是。是什麼熱碗鳴聲。便擲下
0130a20: 竹篦子。
0130a21: 上堂。一拳拳倒黃鶴樓。一等拳頭。祗是勞而無功。一
0130a22: 踢踢翻鸚鵡洲。大好腳尖。不知退步。有意氣時添意
0130a23: 氣。也是虛張。不風流處也風流。面毛長三尺。大眾。批
0130a24: 判便批判了也。若是芥菴又作麼生。良久云。四卷楞
0130a25: 伽遮老眼。一聲彌勒到新秋。
0130a26: 上堂。南泉斬貓。歸宗斬蛇。喚作斬貓斬蛇。入地獄如
0130a27: 箭射。不喚作斬貓斬蛇。入地獄如箭射。畢竟合作麼
0130a28: 生。豎竹篦子云。竹篦子還入地獄也無。險。
0130a29: 師誕日。上堂。任性出興非一異。但隨方便說緣生。饒
0130a30: 君高具摩醯眼。不許當途涉謂情。大眾。既不許涉謂
0130b01: 情。即今事作麼生。
0130b02: 上堂。盡大地在烜赫虛空裏。總無一箇知恩。設有知
0130b03: 恩。不免旁觀竊笑。且道解笑者是什麼人。以竹篦子
0130b04: 指露柱云。大眾。莫輕覷他。
0130b05: 上堂。一四七。臘月梅花寒徹骨。七四一。海底燈籠光
0130b06: 蔽日。一種風流兩處看。閒殺東村王二十。呵呵呵。有
0130b07: 利無利。不離行市。
0130b08: 除夕。上堂。世間做年。多用水牯牛。芥菴亦有一頭。要
0130b09: 與諸人度歲。祇是老漢不解宰割。且請大眾著力。豎
0130b10: 竹篦子云。宰割一任宰割。但不許傷他皮骨。汝作麼
0130b11: 生下手。若下手不得。莫道芥菴澹薄。
0130b12: 上堂。豎竹篦子云。者箇決定不從蔥嶺將來。為什麼
0130b13: 達磨祖師未航海以前并無人道著。既航海後還有
0130b14: 助揚底道理麼。放下竹篦子云。啞子喫黃蓮。又云。三
0130b15: 觔麻。一疋布。良久云。咦。有什麼交涉。
0130b16: 住丹霞。上堂。天然自是住丹霞。今古殊同驗作家。遠
0130b17: 岫千層朝座直。平江百里繞門斜。大眾。還鑑賞麼。若
0130b18: 乃鑑賞。不妨入得丹霞門。升得丹霞堂。大眾即是山
0130b19: 僧。山僧卻不是大眾。其或未然。日日丹霞同門出入。
0130b20: 同堂上下。山僧即是大眾。大眾且不是山僧。與麼舉
0130b21: 揚。猶是門庭施設。山僧三十年笑具且從今日止。須
0130b22: 知深山裏更有好商量麼。帶霧鋤雲去。穿蘿擔月回。
0130b23: 卓拄杖一下。
0130b24: 元旦。上堂。元正啟祚。萬象咸新。山川新。草木新。氣運
0130b25: 新。人事新。且道拄杖子還有新舊也無。若無舊。安得
0130b26: 有今日。若無新。今日相見底豈不是。大眾。祇如新舊
0130b27: 不到一句又作麼生。豎拄杖云。山僧年邁。離伊一步
0130b28: 不得。
0130b29: 浴佛。上堂。一切法不生。一切法不滅。隨緣現世間。如
0130b30: 鏡花水月。當生實不生。當滅何曾滅。靈山尚儼然。丹
0130c01: 霞如是說。驀豎拄杖云。大眾還見麼。如來世尊在汝
0130c02: 諸人面門出入。為什麼如聾似盲。今日復在丹霞拄
0130c03: 杖頭與汝諸人相見。未證據者請看。復卓拄杖云。大
0130c04: 眾還聞麼。既聞矣。更不聞。既見矣。更不見。見聞如空
0130c05: 華。萬法了一電。突出大好山。滿目難分辨。更擬問如
0130c06: 何。惡水當頭濺。喝一喝。
0130c07: 上堂。去年雷峰夏九十。今夏丹霞一百二。一任諸人
0130c08: 顛倒顛。跳不出雲門乾矢橛。乾矢橛。棒頭有眼明如
0130c09: 日。打得著驪龍拗角折。打不著木馬追風疾。
0130c10: 上堂。一二三。四五六。水邊林下。千足萬足。一回喫撲。
0130c11: 青黃赤綠。切忌撞著孟八郎。打你驢頭嚗嚗。何以故。
0130c12: 黑漆盤裏。不分麥菽。
0130c13: 長至。上堂。內含陽曜。外積陰霾。仁智見同。百姓日用。
0130c14: 天地蔽塞。元氣潛藏。人事希夷。萬機休謝。大眾安住。
0130c15: 正在此時。一念瞥興。轉見淆亂。
0130c16: 上堂。卓拄杖。左右顧云。元是舊年人。卻看新曆日。曆
0130c17: 日年年新。儂渠刻刻故。既刻刻故。為什麼總向新年
0130c18: 新月新日裏相見。一輪紅曜安知歲。鏡裏森羅不是
0130c19: 空。
0130c20: 上堂。維摩居士入不二法門。東坡嘗有頌云。譬之蠟
0130c21: 炬作鐙燭。不以火點終不明。迺至維摩嘿然處。三十
0130c22: 二說皆光燄。妙喜老人謂其筆端有口。善說法要。老
0130c23: 僧看將起來。也只是隨邪。東坡祇肯維摩嘿然處。殊
0130c24: 不知三十二說總是火。各各光燄不相假借。丹霞今
0130c25: 日亦有一頌。譬之丹霞竹坡竹。千竿萬竿高凌虛。昨
0130c26: 夜一竿風吹折。以尺量來五丈餘。且道與古人相去
0130c27: 多少。
0130c28: 師誕日。上堂。一切人有二種想。一世諦流布想。二倒
0130c29: 想。一切聖人有世諦流布想而無倒想。我丹霞老僧
0130c30: 隨世諦流布。說今年六十有一。說今日十月十四。內
0131a01: 外諸公隨世諦流布。都來與老僧慶生。老僧亦隨世
0131a02: 諦流布受於供養禮拜。是老僧與諸公總在世諦中。
0131a03: 還有第一義諦麼。若有世諦而無第一義諦。是凡夫
0131a04: 法。若舍世諦別有第一義諦。是聲聞法。若即世諦即
0131a05: 第一義諦。是菩薩法。若就目前不是世諦。亦非第一
0131a06: 義諦。任心所擬。隨緣即宗。無有是非。亦無無是非之
0131a07: 量。是如來法。我衲僧家又作麼生。卓拄杖一下云。大
0131a08: 眾。會麼。老僧六十一年前祇與麼來。即今亦祇與麼。
0131a09: 盡未來際亦祇與麼。若在者裏構得。不妨與四聖六
0131a10: 凡同入老僧無量壽海。目前無有諸人。此間亦無老
0131a11: 僧。縱目所視。縱耳所聽。縱口所說。不知誰之所為。而
0131a12: 佛事周圓。法音普遍。且道是甚麼人境界。歲歲高山
0131a13: 青突兀。年年流水綠潺湲。
0131a14: 浴佛日。上堂。好好箇太平世界。無端撞入淨飯王宮。
0131a15: 大怪小驚。當時建立。且道建立得箇什麼。後來韶陽
0131a16: 老子極力推倒。且道推倒得箇什麼。都來丹霞手裏
0131a17: 一捏粉碎。會麼。不識赤鬚鬍。依然鬍鬚赤。卓拄杖。
0131a18: 住歸宗。上堂。剎竿依舊。毒鼓從新。祖令親行。魔外潛
0131a19: 息。然燈身前。不容擬議。迦葉門下。許有激揚。一句根
0131a20: 由。當眾決擇。問荅畢。云。天清地寧。江深嶽峙。風動雲
0131a21: 起。晝朗夜昏。聖主垂衣。良臣補袞。四民浩浩。百氏騰
0131a22: 騰。現成公案。還有指示也無。若無指示。老僧堪作甚
0131a23: 麼。若有指示。大眾何曾具足。所以遇賤即貴。寶几珍
0131a24: 御。豈是元無。遇貴即賤。白牯狸奴。應非別有。揖搦並
0131a25: 用。貴在當機。從上真宗。祇言仍舊。恁麼也不得。不恁
0131a26: 麼也不得。恁麼不恁麼總不得。石頭極口在仍舊上
0131a27: 猶為指蹤極則之談。我有時教伊揚眉瞬目。有時不
0131a28: 教伊揚眉瞬目。有時道揚眉瞬目者是。揚眉瞬目者
0131a29: 不是。馬祖用盡氣力亦不過在仍舊上虛縱虛奪。臨
0131a30: 濟得大愚點破。始解未到黃檗時消息。俱胝得天龍
0131b01: 一指。受用平生。末後在童子指頭上施全殺手段。顯
0131b02: 全活風猷。亦不過在仍舊上善為去就。始知直下承
0131b03: 當。錯過不少。翻身跳出。轉見無端。直饒三頭八臂。鼻
0131b04: 直眉橫。到者裏總要喫歸宗痛棒始得。且道歸宗又
0131b05: 作麼生。卓拄杖云。將此身心奉塵剎。是則名為報佛
0131b06: 恩。下座。
0131b07: 上堂。正月已巳過。二月初來。諸人箇箇委悉。惟有拄杖
0131b08: 子總沒分曉。且道委悉底是。沒分曉底是。全是全不
0131b09: 是。卓拄杖云。道士帔白襴。知非真措大。
0131b10: 上堂。舉破灶墮云。鏡凹照人瘦。鏡凸照人肥。不如打
0131b11: 破鏡。還我舊面皮。師云。大眾。如何是鏡現山河大地
0131b12: 者。如何是人山河大地。且道鏡作麼生打破。面皮作
0131b13: 麼生還舊。卓拄杖一下云。會麼。霜天月落夜將半。誰
0131b14: 共澄潭照影寒。
0131b15: 上堂。歸宗斬蛇。若作舉鋤下鋤會。大似釘樁搖櫓。若
0131b16: 作一斬兩斷會。大似劈破虛空。不可但道箇南斗七。
0131b17: 北斗八。便當得。既當不得。合作麼生。
0131b18: 上堂。文殊三處過夏。有一句子要人信。迦葉欲行正
0131b19: 令。有一句子要人疑。疑句即信句。信句即疑句。疑信
0131b20: 裏錯過。疑信裏薦取。呵呵呵。日出眾峰青。雲深不知
0131b21: 處。
0131b22: 上堂。端陽到來了。文殊普賢觀音在拄杖頭諍論佛
0131b23: 法。各持一說。如鬥快龍舟相似。汝諸人為老僧捉下。
0131b24: 有功者賞。有過者誅。咦。總是有過。且作麼生誅。喝一
0131b25: 喝云。狗銜赦書。諸侯避路。
0131b26: 上堂。譬如明鏡現眾色。像像不入鏡裏。鏡不到像邊
0131b27: 而森羅宛然。空明自爾。到者裏須知數點平田白。千
0131b28: 株東嶺青。豈不是諸人分上。黃鶴樓詩猶未輪到你
0131b29: 題在。
0131b30: 上堂。舉百丈野狐因緣。師云。不落天上月。不昧庭前
0131c01: 花。花月不相到。分明在目前。在目前。移床就月共花
0131c02: 眠。還會麼。不會明日普請。與大眾再說一過。
0131c03: 上堂。盡十方三世都來是箇無孔鐵鎚。用得便用。沒
0131c04: 更絲毫頭與你為緣為對。若要覓箇縫兒有所牽挽。
0131c05: 大似日下孤燈。添得多少光燄。不如當下撲滅。豈不
0131c06: 痛快。卓拄杖一下云。快。快。
0131c07: 上堂。龍女成佛。善星生墮。箇裏不曾間隔毫釐。又宛
0131c08: 爾一起一倒。為是道眼明昧。為是業果懸殊。良久云。
0131c09: 幸自無人祇對。喝一喝。
0131c10: 至棲賢。上堂。赤眼常因刺剌史李渤初住棲賢。後居歸
0131c11: 宗。傳燈載歸宗智常禪師。老僧二十年前亦因燈巖
0131c12: 文公曾住棲賢。後付法子覞。長老繼席。今來歸宗。重
0131c13: 得相過。承覞長老啟請陞座。置得一語。要問大眾。祇
0131c14: 如智常禪師住棲賢時。住歸宗時。所有舉揚。與老僧
0131c15: 前住棲賢。今住歸宗。正當過此。為大眾鼓兩片皮。且
0131c16: 道是同是異。若道是異。人隔數世。地距數十里。而道
0131c17: 無古今。道無遠近。若道是同。同在甚麼處。卓拄杖一
0131c18: 下云。會麼。東海龍王打鼓。西海龍王撞鐘。金輪峰頂
0131c19: 霹靂一聲。玉淵潭裏淙淙。晝夜兩山衲子你來我往。
0131c20: 摩肩接踵。聚頭付耳。畢竟明得箇甚麼邊事。于此折
0131c21: 合。歸宗即是棲賢。棲賢即是歸宗。主即是伴。伴即是
0131c22: 主。主伴即是拄杖子。拄杖子即是箇甚麼。五老峰高
0131c23: 猶在後。七賢聯峙且居傍。卓拄杖一下。
0131c24: 結制。上堂。從上來事諸佛無開口處。豈更有指示于
0131c25: 人。歷代祖師。天下善知識橫說豎說。祇是發揮者箇
0131c26: 道理。大眾。既開口不得。指示人不得。又發揮箇甚麼。
0131c27: 卓拄杖云。會麼。昨日有人從嶺上來。不得五羊信。江
0131c28: 淮一帶四五十文一斗粟。飯袋子。還有向廬山死灰
0131c29: 裏爆出麼。現前一眾幸無枝葉。九十日內老僧不教
0131c30: 你參禪。不教你學道。祇要你二時粥飯不咬破一粒
0132a01: 米。堂裏堂外。往來出入。不蹋著一寸土。張眼不見色。
0132a02: 人不喚你作瞎漢。側耳不聞聲。人不喚你作聾漢。已巳
0132a03: 後天下無奈你何。還肯麼。肯則歸宗今日失利。擲下
0132a04: 拄杖云。賺殺廣南蠻。
0132a05: 長至。上堂。一陽來復。萬象從新。一陽即是萬象。此日
0132a06: 全彰。萬象不是一陽。本際無二。從此日去為聖為賢
0132a07: 即易。從本際來為愚為凡即難。何以故。日有投江影。
0132a08: 水無留月心。
