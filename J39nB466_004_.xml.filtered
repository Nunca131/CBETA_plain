0849b01: 柏山楷禪師語錄卷之四
0849b02: 繼住龍山華嚴院嗣法門人行悟等編次
0849b03: 普說
0849b04: 因事普說。人身難得，此生莫要空回。果能制心一處，
0849b05: 則無事不辦矣。若論此事極是現成。所以踏破鐵鞋
0849b06: 無覓處，得來全不費工夫。古人恁麼說話，所以棒打
0849b07: 石人頭，嚗嚗論實事。諸兄弟若向此等說話裏留心，
0849b08: 將去多少省力。何勞晝三夜三，費許多老力。諸兄你
0849b09: 自己巳狂心不歇，屢求山僧普說開示。且道教山僧說
0849b10: 個甚麼？我又不會禪道佛法，我又不會文字經史，是
0849b11: 個乾巴巴長老。近來善知識如麻似粟，何不參去求
0849b12: 去學去問去。苦哉苦哉。休說北方宗風不振，南方佛
0849b13: 法亦掃地矣。非是宗風不振，近日遍地多是野狐精
0849b14: 魅。龍山在南方親近十數員善知識，內有多少同參，
0849b15: 工夫也曉不得做，今被諸方瞎禿奴盡情付了也。何
0849b16: 以故？瞎長老見個學者生得幾分人品，寫得幾個文
0849b17: 字，說得幾句話兒。也不管他悟不悟，就與他一柄如
0849b18: 意，寫與他一首偈子，付了他。他時後日，少不得是我
0849b19: 家兒孫。蒼天蒼天。正是甜瓜徹蒂甜，苦瓜連根苦。又
0849b20: 有一般沒因緣底長老，前生不曾修下福報，今生又
0849b21: 受不得淡薄。遇著個不識羞的學者，或拏三十兩五
0849b22: 十兩，設齋辦供，求和尚付了我罷。瞎長老也不管他
0849b23: 腳跟下了不了，即便將錯就錯。只圖眼前富貴，不顧
0849b24: 萬世罵名。真地獄種造地獄因，萬劫千生無有出期。
0849b25: 又有一般長老，不善守祖庭，不肯住茅蓬。拖一條棒，
0849b26: 東走西遊。遇著個有緣底住持，見他住底好蘭若，家
0849b27: 裏好器皿。結交幾個好施主，你來我往，烘烘烈烈。就
0849b28: 起謀心，口稱上座。滿面春風，便言，山僧付了你罷。貪
0849b29: 也洪養，坑陷高人。若是有筋骨底漢子，終不上此等
0849b30: 野狐精底圈套。若是無主宰底，聽得付法，滿口承當。
0849c01: 心生踴躍，便言，謝和尚慈悲。苦哉苦哉。且道喚甚麼
0849c02: 作佛法？付又付個甚麼？與者受者同造無間地獄。又
0849c03: 有一等有因緣底長老，集得一千五百眾，內有不辭
0849c04: 勞苦，深為叢林十年二十年，百兩千兩化得來供養
0849c05: 十方龍象，大有功於常住。長老見他一片好心，便言，
0849c06: 山僧不孤負你，與你一首偈子，住山去，好受人天供
0849c07: 養。學人得了偈子，如得虎頭金牌一面。不識羞醜，便
0849c08: 言，我是付法。上座自去稱揚稱鄭，面南背北。口稱老
0849c09: 僧，受人天禮拜。向古人冊子上念一肚皮機鋒，心意
0849c10: 識邊想幾句轉語，明窗造幾句法語。說得攢花簇錦，
0849c11: 四六成文。集一群瞎漢，見施主來設齋辦供，便去擂
0849c12: 鼓敲鐘，上堂陞座，打一場葛藤。學者出眾問幾句閒
0849c13: 話，法座上答幾句機鋒。哄騙在家檀越，秖圖熱鬧門
0849c14: 庭。正是一盲引眾盲，相牽入火坑。未得言得，未證言
0849c15: 證，妄談般若，敗壞宗風。此等稱善知識，喫他施主一
0849c16: 粒米，穿他施主一縷紗。他時後日，眼光落地，四大分
0849c17: 張，定要為牛作馬，拽耙牽犁。償他宿債，千佛出世也
0849c18: 救他不得。以上恁麼付法，盡成魔家眷屬。更有一等
0849c19: 不可說不可說如恒河沙數魔種，自稱其德，說有談
0849c20: 空。故此龍蛇混雜，玉石難分。糊昧學者，欺瞞後昆。古
0849c21: 人傳衣付法，以心印心，單傳直指。不立語言文字，秖
0849c22: 論明心見性，方可傳持大教，續佛心燈。昔日如來住
0849c23: 世說法四十九年，末後鷲嶺拈花，迦葉微笑。佛云，我
0849c24: 有正法眼藏，涅槃玅心，付囑摩訶迦葉。並不曾說付
0849c25: 語言文字智慧聰明，並不說付功勞財帛轉語機鋒。
0849c26: 故古德曰，見與師齊，減師半德。智過於師，方堪傳授。
0849c27: 今人付法，單以功勞文字財帛入情，貴圖牢籠學者
0849c28: 撐持他底門庭。所以宗風不振者，皆因以上一夥野
0849c29: 狐精。出頭來，稱善知識，各霸一方，興妖捏怪，坑陷人
0849c30: 家男女，退了無限高人信心。諸昆仲若要親近師家，
0850a01: 必須要具擇法眼。若不具擇法眼，孤負一生參學，虛
0850a02: 喪百歲光陰。不如向深山窮窟裏，饑挑野菜連根煮，
0850a03: 渴飲清泉水幾鍾。早晚念句彌陀佛，不枉空門活一
0850a04: 生。今時又有一般禪和子，未行腳時，未入叢林時，未
0850a05: 參禪學道時，只知饑來喫飯，倦來打眠，到是一個好
0850a06: 人。及至出門參方，出一叢林，入一保社，親近幾個知
0850a07: 識，學幾句機鋒，念幾篇法語，想幾個問頭，作幾聯詩
0850a08: 句。逢人便胡說道，我是禪師。輕慢聖賢，空腹高心，攪
0850a09: 群亂眾，敗壞叢林。若人肯伊，便歡喜。若不肯伊，便起
0850a10: 嗔心。嗟乎！此等喚作參學造下無邊業因，千佛出世
0850a11: 也懺悔不得。又有一般瞎長老，見一個好學者，不教
0850a12: 他下死心做工夫，求個真正悟處。終日與他商量公
0850a13: 案，卜度機鋒，描畫樣，妄解先宗。者一語是，那一語
0850a14: 非。向明窗下學做法語，拈弄古今，終日在心意識邊
0850a15: 作活計。正是眼中重著楔，腦後更添釘。豈不見古人
0850a16: 道，此事決定不在言句上。又道，離心意識參，絕凡聖
0850a17: 路學。若不求個真正悟門，臨命終時，眼光落地，四大
0850a18: 分張，生前狂心未歇，死後泉路茫茫。轉驢胎，闖馬竅。
0850a19: 莫言龍山不道，山僧今日苦勸。諸兄今後休學此等
0850a20: 焦芽敗種，孤負先宗。爾等既到龍山這裏，必須放下
0850a21: 身心。也不要你會禪會道，也不要你說古談今，也不
0850a22: 要你精通三教，也不要你廣博經文。直饒你將三藏
0850a23: 十二部一切修多羅，念在肚皮裏，如瓶瀉水。古人道，
0850a24: 秖名運糞入，不名運糞出。只要你將無始以來全心
0850a25: 盡情死盡，無名除盡，煩惱斷盡，是非掃盡，名利忘盡。
0850a26: 一切妄想攀緣，盡情捨盡，捨到無可捨處。心如太虛，
0850a27: 空無一法可當情。向這裏正好看個話頭，如何是佛？
0850a28: 乾矢橛。大慧杲曰，喚作竹篦則觸，不喚作竹篦則背。
0850a29: 不得有語，不得無語。速道速道。纔開口便打。若將此
0850a30: 等公案，晝三夜三。在茲念茲，行住坐臥，喫飯穿衣，念
0850b01: 念不捨。疑將去，參將去。參到不參而自參，不疑而自
0850b02: 疑。將三百六十骨節，八萬四千毛竅，併做一個疑團。
0850b03: 喫茶不知茶味，喫飯不知飯味。參得沒撈摸，沒滋味，
0850b04: 心死路絕，無處下手。正是好底消息，切忌不可放過。
0850b05: 工夫若到這裏，譬如萬仞崖前，捨得身，拚得命。一撲
0850b06: 撲到底，撲得通身粉碎。可謂絕後再甦，欺君不得。自
0850b07: 然歸家穩坐。方可說行亦禪，坐亦禪，動靜語默體安
0850b08: 然。若到這個境界，一任你攪長河為酥酪，變大地作
0850b09: 黃金。自是權衡佛祖，號令人天。諸兄若到與麼田地，
0850b10: 真乃名為出家兒。若也未到如此，且就三條椽下，七
0850b11: 尺單前，高掛缽囊，緊峭草鞋。朝參暮請。何故？直向今
0850b12: 生須了卻，莫待累劫受餘殃。久立。珍重。
0850b13: 普說。山僧今日落堂，諸兄請山僧普說。且道教山僧
0850b14: 開示個甚麼？若說禪道佛法，山僧不知。若要拈古提
0850b15: 今，山僧不會。彼既丈夫我亦爾，求人作麼？求人不如
0850b16: 求己巳，求己巳不如求心。若要成佛作祖，須是佛祖心腸
0850b17: 始得。要作大聖大賢，須是聖賢心腸始得。豈有眾生
0850b18: 心而作佛祖者哉。豈有凡夫心而作聖賢者哉。諸兄
0850b19: 既來親近山僧，龍山也不要你拈今弄古，也不要你
0850b20: 答對吟詩，也不要你機鋒轉語，也不要你多知多解。
0850b21: 只要你將無始以來底偷心盡情死盡，無明習氣妄
0850b22: 想攀緣盡情放下。放到無可放處，死到無可死處。心
0850b23: 若大虛空不作虛空之量，自然虛而靈空而玅。若三
0850b24: 二十年把得定，做得主，行得去，祖師門下自有少分
0850b25: 相應。若是汎汎之流，這裏經冬，那邊過夏。柴不搬一
0850b26: 束，菜不擇一莖。穿長裙子，戴高帽子。大搖大擺，無慚
0850b27: 無愧。不下死心做工夫，只圖向善知識，口裏學幾句，
0850b28: 文書上看幾句，心意識邊想幾句。逢人便亂說道，我
0850b29: 是禪師。輕慢聖賢，空腹高心。真地獄種造地獄因，千
0850b30: 生萬劫無有出期。蒼天蒼天！正是業識茫茫，無本可
0850c01: 據。禪和子莫莽鹵，割愛辭親，拋父離母，剃髮染衣。東
0850c02: 走西走，出一叢林，入一寶所，親近知識。圖個甚麼？莫
0850c03: 不是為喫為穿麼？莫不是為名為利麼？既不為喫為
0850c04: 穿，又不為名為利，終朝走作甚麼？莫不是為禪為道
0850c05: 麼？莫不是為玄為玅麼？若道你會禪，被禪障。會道，被
0850c06: 道障。說玄被玄障說玅被玅障通宗被宗障通教被
0850c07: 教障知今被今障，識古被古障。頗通三教九流，會盡
0850c08: 諸子百家，卻被三教九流諸子百家障。直饒你向祖
0850c09: 師門下，三十年五十年，造得事事無礙，法法皆真。拈
0850c10: 來便用，處處無心。超出三界，做個物外閒人。便言，我
0850c11: 是無心道人，物外閒人。早已巳障卻道眼了也。何故？不
0850c12: 見古人道，知之一字，眾禍之門。又古人道，無為無事
0850c13: 人，猶是金鎖難。又古人道，毫釐繫念，三途業因，瞥爾
0850c14: 情生，萬劫羈鎖。諸仁者還會麼？咄！五湖四海浪滔滔，
0850c15: 萬嶺千山雲朵朵。
0850c16: 酬示法語
0850c17: 繞空禪人請示。參禪是世間第一件大事因緣，不得
0850c18: 草草參，須真參，悟須實悟。不得向心意識邊作活計，
0850c19: 將無始以來底偷心盡情死盡。卻不可認作昭昭靈
0850c20: 靈，動轉施為便是我自家活計。臨命終時一些也用
0850c21: 不著。古人尚幾十年打成一片，始肯點胸自許。直至
0850c22: 末後被明眼人點破，去其閨閣中物。然悟之一字豈
0850c23: 易言哉。上座既為生死出家，來這裏親近山僧。將你
0850c24: 向來學得底，文書上看得底，心意識邊想得底，盡情
0850c25: 拋向東洋大海裏，拋到無可拋處。心如虛空，無一法
0850c26: 可當情。方可提個話頭，晝三夜三。茶裏飯裏，發大勇
0850c27: 猛，起大疑情。做將去，休管悟不悟。直做到水窮山盡，
0850c28: 虛空粉碎，大地平沉，無下手處，沒滋味處。切忌不可
0850c29: 放過，正是好底消息。工夫做到這裏，忽然地一聲，
0850c30: 呀，佛法原來不用問人。則撫掌一笑。
0851a01: 宋居士請示。若論此事，不可以有心求，不可以無心
0851a02: 會，不可以寂默通，不可以言語道。若以有心求，則頭
0851a03: 上安頭。若以無心會，則斬頭覓活。若以寂默通，則擔
0851a04: 雪填井。若以語言道，則證龜成鱉。正恁麼時，畢竟作
0851a05: 麼生？山僧不惜眉毛，為你下個註腳。昔僧問趙州，狗
0851a06: 子還有佛性也無？州曰，無。若於無字會得，許你開一
0851a07: 隻眼。若要雙眼圓明，待案山點頭，卻向你道。
0851a08: 玉泉居士看楞嚴經，身心不安，請示。人生百歲七十
0851a09: 稀，況老居士已巳近八旬。早晚看經持咒或看話頭，不
0851a10: 得十分太過。若用心太過，心反不安。從今以後，放下
0851a11: 萬緣，一味做個無心道人。只知饑來喫飯，倦來打眠，
0851a12: 行住坐臥，一味平常。所以古人道，平常心是道。老居
0851a13: 士若會得平常心是道，盡大地是個極樂世界。則身
0851a14: 心晏然，法法寧怗，更有何物與汝為冤為對者也。
0851a15: 印月書記請示。兩口無一舌，此是我宗旨。又曰，我宗
0851a16: 無語句，實無一法與人。又曰，大統剛宗先須識句。若
0851a17: 不識句，難作個話會。言句不透，事理不通，喚作無孔
0851a18: 鐵鎚，流俗阿師。古人恁麼徹困，為人後學不能向此
0851a19: 等言句裏，直下便了。終日秖向心意識邊，起模畫樣，
0851a20: 求玄覓玅。殊不知愈求愈遠，轉覓轉疏。恁麼也不得，
0851a21: 不恁麼也不得，恁麼不恁麼總不得。向這裏直下，知
0851a22: 歸從上。此等說話是甚麼破草鞋？皆是方便語。耳且
0851a23: 盡情拈向一邊，將自己巳胸襟中一段蓋天蓋地底光
0851a24: 明用出來，方可轉三世諸佛。向背後雙手叉乂立，歷代
0851a25: 祖師喚來洗腳，有甚罪過。若也未得與麼地，且將無
0851a26: 量劫來底偷心盡情死盡，有生以來學問盡情去盡。
0851a27: 去到無可去處，捨到無可捨處。正好看個話頭。如何
0851a28: 是佛？乾矢橛。將此話頭頓在面前，如貓捕鼠，一時不
0851a29: 可放過。疑將去，參將來。參得沒滋味，沒撈摸，無處下
0851a30: 手，通身是個疑團，切切不可放過。忽然洗臉摸著鼻
0851b01: 孔。呀！原來舌頭不出口，腳腳地上走。直饒恁麼悟去。
0851b02: 龍山拄杖子未肯點頭在。何故？不見道，太平本是將
0851b03: 軍定，不許將軍見太平。
0851b04: 機緣
0851b05: 問，如何是龍山家風？師曰，當面鑼，對面鼓。曰，師唱誰
0851b06: 家曲，宗風嗣阿誰？師曰，逢橋須下馬，有路莫登舟。曰，
0851b07: 謝師答話。師便打。
0851b08: 問，如何是函蓋乾坤句？師曰，天清地濁。如何是截斷
0851b09: 眾流句？師曰，禹力不到。如何是隨波逐浪句？師曰，日
0851b10: 往月來。
0851b11: 問，牛頭未見四祖時如何？師曰，家貧未是貧。曰，見後
0851b12: 如何？師曰，路貧愁殺人。曰，見與不見時如何？師曰，五
0851b13: 里一墩，十里一鋪。
0851b14: 問，如何是法身邊事？師曰，念珠一百八。曰，如何是法
0851b15: 身向上事？師曰，晝夜轉千回。
0851b16: 僧參。師曰，那里來？曰，五臺來。師曰，今年文殊在那一
0851b17: 臺受供？曰，臺臺俱有文殊。師曰，不因上座，怎見文殊？
0851b18: 曰，某甲不省和尚說話。師曰，不因文殊，怎見上座？僧
0851b19: 禮拜，師曰，文殊文殊。曰，切忌眼花。師曰，可惜錯過文
0851b20: 殊。
0851b21: 一僧入室請益，值師寫字，便作禮，師曰，何為曰請益。
0851b22: 師舉筆示之，僧禮拜。師曰，不妨。伶俐僧擬議，師喝出。
0851b23: 又一僧入，師亦舉筆示之曰，會麼？僧喝。師曰，不妨。伶
0851b24: 俐僧亦擬議，師亦喝出。師顧侍僧曰，這兩個師僧，一
0851b25: 人解放不解收，一人解收不解放，你還知麼？侍無語。
0851b26: 師曰，山僧今日失利。
0851b27: 一日師進堂曰，凡參禪須離心意識參，絕凡聖路學。
0851b28: 一僧出問，秖如離了心意識，向那裏下手參？師以竹
0851b29: 篦地上畫一○相曰，揀來呈似山僧看。僧擬議，師打
0851b30: 曰，這個尚且不能下手，說什離心意識參。
0851c01: 一僧才禮拜，師下禪床，向僧背後立。僧才起，師喚闍
0851c02: 黎。僧便轉身，師以竹篦指禪床曰，何不向這裏會？僧
0851c03: 擬開口，師急以手掩其口曰，住住，切忌向這邊著倒。
0851c04: 問，如何是未生底消息？師曰，破草鞋。曰，不會。師曰，寧
0851c05: 可赤腳，不著最好。
0851c06: 問，乾矢橛意旨如何？師曰，昨夜三更失卻舌，天明起
0851c07: 來失卻口。其僧有省。
0851c08: 問，如何是父母未生時本來面目？師曰，待山僧死了，
0851c09: 燒了即向你道。曰，既死了燒了，還道個甚麼？師曰，山
0851c10: 僧住院二十年來不合錯，為人下個註腳。便打。
0851c11: 問，如何是佛師曰不在東土即居西天曰畢竟在甚
0851c12: 麼處師曰明明向你道尚且不會何況蓋覆將來便
0851c13: 打。
0851c14: 問不思善，不思惡，如何是學人本來面目？師曰，龜毛
0851c15: 索子繫清風。
0851c16: 問，不思善，不思惡，正恁麼時，語未竟，師急以手掩僧
0851c17: 口曰，住住，只消念到這裏。曰，畢竟如何是學人本來
0851c18: 面目？師曰，劍去久矣，徒勞刻舟。
0851c19: 問，如何是未生前底消息？師展兩手示之。旁有居士
0851c20: 聞舉有省，士曰，我會也。師曰，向父母未生前道將一
0851c21: 句來。士曰，腦後眉毛拖著地。師曰，乾矢橛又作麼生
0851c22: 會？士曰，我到這裏只得口啞。師舉起竹篦曰，你還識
0851c23: 得這個麼？士擬議，師打曰，非惟口啞，亦在半途。
0851c24: 問，乾矢橛意旨如何？師連頓足大叫曰，氣急煞我。便
0851c25: 掀倒禪床，其僧有省。
0851c26: 居士問，弟子要塑一尊無相佛，乞師下手。師喚居士，
0851c27: 士應諾。師曰，塑佛已巳竟。
0851c28: 問，古鏡未磨時如何？師曰，古鏡。曰，磨後如何？師曰，古
0851c29: 鏡。曰，磨與未磨相去多少？師曰，磨與未磨即且置，你
0851c30: 喚甚麼作古鏡？僧無語。師打曰，瑕生也。
0852a01: 問，獅子哮吼時如何？師曰，不哮吼。曰，為甚麼不哮吼？
0852a02: 師曰，獅若哮吼，喪你命根。僧無語。師喚行者拖出這
0852a03: 死屍去。
0852a04: 問，麻三觔意旨如何？師曰，石女駕鐵船，浪裏使風帆。
0852a05: 旁僧聞舉大悟，乃笑曰，我會也。師曰，來來。僧近前，師
0852a06: 曰，喚著竹篦則觸，不喚著竹篦則背。你作麼生會？曰，
0852a07: 帶角猛虎出荒草。師曰，不得有語，不得無語。速道速
0852a08: 道。僧奪竹篦拋向地上，拂袖便行。師曰，直饒恁麼，更
0852a09: 喫三十竹篦。
0852a10: 問，如何是父母未生時底意旨？師曰，露柱輪拳歌雪
0852a11: 曲。僧有省，拂袖便行，曰，這回瞞我不得。師曰，你作麼
0852a12: 生會？曰，父母未生更少甚麼？師曰，露柱輪拳歌雪曲
0852a13: 。僧掀倒禪床，師曰，山僧招得。
0852a14: 問，文殊是七佛之師，因甚出女子定不得。師曰，桑樹
0852a15: 豬擦背。曰，罔明乃下方菩薩，為甚麼出得女子定。師
0852a16: 曰，池塘鴨洗頭。
0852a17: 問，如何是禪？師曰，合取狗口。曰，如何是道？師曰，一去
0852a18: 二三里。曰，如何是向上事？師曰，向上問將來。僧擬開
0852a19: 口，師曰，錯。曰，語也未曾。問，錯個甚麼？師曰，你適來問
0852a20: 向上事那？曰，是。師便打趁去。
0852a21: 問，你也死，我也死，燒做一堆灰，向甚處相見？師曰，趙
0852a22: 州東壁掛葫蘆。
0852a23: 問，如何是道？師曰，驀直去。曰，如何是道中人？師曰，切
0852a24: 忌回頭轉腦。
0852a25: 一日師與慈光論最初末後句，慈曰，如何是最初句？
0852a26: 師曰，開門先要七件事。慈曰，如何是末後句？師曰，福
0852a27: 建荔枝青州餅。
0852a28: 問，貓兒為甚愛捉老鼠？師曰，芭蕉聞雷開。曰，板鳴因
0852a29: 甚犬吠？師曰，葵花向日轉。曰，蚯蚓為甚化為百合？師
0852a30: 曰，尺長寸短。
0852b01: 一僧參拜。師曰，開口即錯，動念即乖。去此二途，速道
0852b02: 速道。曰，錯。師曰，將謂鬍鬚赤，更有赤鬚鬍。僧作禮，師
0852b03: 曰，放過即不可。便打。
0852b04: 師在臺山萬緣庵度夏，殿上經行。僧問，即今殿倒也，
0852b05: 和尚向甚處經行？師曰，嚇煞我。曰，和尚還有怖畏心
0852b06: 麼？師曰，有。曰，如何得無去？師就地拈一木片，示之僧。
0852b07: 曰，和尚在此過冬麼？師曰，不過冬。曰，那裏去？師曰，我
0852b08: 要朝峨嵋去。曰，朝峨嵋圖甚麼？師曰，不圖甚麼。曰，不
0852b09: 圖甚麼何用去朝。師曰，秖要踏破草鞋。
0852b10: 一日有兵馬過關次，一僧向師曰，有八萬四千兵馬
0852b11: 來拏和尚，作麼生躲避？師曰，不躲避。曰，還怕麼？師曰，
0852b12: 不怕。曰，恁麼被他拏去。師引頸向前曰，請請。僧擬議。
0852b13: 師呵呵大笑曰，直須我拏你始得。便掌。
0852b14: 問僧那裏來，曰，六安來。師曰，六安出好茶，是否？曰，是。
0852b15: 師曰，何不將出供養老僧？僧喝，師曰，捨不得便休，亂
0852b16: 叫作麼？曰，錯會不少。師曰，途中達摩大師向你道甚
0852b17: 麼？僧擬議，師曰，果然錯會不少。
0852b18: 問，如何是接初機底句？師曰，徒勞跋涉山川，須識舊
0852b19: 時這個。如何是辨衲僧底句？師曰，木馬嘶風去不向，
0852b20: 鐵牛吸盡西江水。如何是行正令底句？師曰，八替對
0852b21: 十三，髑髏血淋淋。如何是立乾坤底句？師曰，王言如
0852b22: 絲，其出如綸。
0852b23: 問，如何是佛？師曰，淚出痛腸。
0852b24: 五臺山有一尊宿，設十二問，請師著語。龍泉把斷牢
0852b25: 關，不通凡聖，為甚公然出入？師曰，官不容針，私通車
0852b26: 馬。
0852b27: 清涼山一草一木，無非文殊大智境界，為甚此中人，
0852b28: 愚者多，智者少？師曰，爐之所多鈍鐵。
0852b29: 插箭嶺事傳千古，嶺即不問箭在甚麼處？師曰，蒼天，
0852b30: 蒼天。
0852c01: 清涼石神用難測，為甚麼不包羅五頂，反居五頂之
0852c02: 內？師曰，多少人向者裏著倒。
0852c03: 獅子窩不容異獸，為甚此問虎豹成群？師曰，可惜許
0852c04: 澡浴池。凡夫塵垢理宜洗滌，彼聖童子本無淨垢，為
0852c05: 甚隨例入浴？師曰，快贈他一匣肥皂。
0852c06: 獅子返躑奮迅絕塵，為何遺跡於石？師曰，與天下做
0852c07: 榜樣。
0852c08: 龍蟠樹既是龍蟠，風雨雷電時，為甚不脫然飛去？師
0852c09: 曰，飛去即禍生。
0852c10: 金剛窟凡聖交參，為甚石門常閉？師曰，理合如是。
0852c11: 既是清涼聖境，心淨即土淨，為甚容宰殺溝？師曰，明
0852c12: 眼人難瞞。
0852c13: 菩薩每念眾生等心濟運，喇嘛具何地修行而為菩
0852c14: 薩頂戴？師曰，將謂鬍鬚赤，更有赤鬚鬍。
0852c15: 不成佛，不化石，許說牛心，今牛成佛而心化石。何謂
0852c16: 牛心？師曰，甕裏何曾走卻鱉。
0852c17: 一日師與丘居士論道，次士曰，大道本無言，無言不
0852c18: 顯道。師曰，如何是道？士便喝。師曰，這是喝如何是道？
0852c19: 士默然，師曰，何不問老僧？士曰，如何是道？師曰，家家
0852c20: 有路透長安。士又問，萬法歸一，一歸何處？師曰，鐵蛇
0852c21: 鑽入金剛眼。士復求頌，師述曰，萬法歸一，二五成十。
0852c22: 更問如何西方日出？士又問，青州布衫重七觔意旨
0852c23: 如何？師曰，陀耶娑訶。士曰，請和尚再示一遍。師曰，
0852c24: 忘卻了也。
0852c25: 居士問，如何是弟子本分事？師曰，穿衣喫飯。士曰，不
0852c26: 穿衣不喫飯時如何？師曰，白凍自餓誰憐你？
0852c27: 一日二居士齊出問話，師便打。士無語，師曰，一箭落
0852c28: 雙鵰。
0852c29: 問，喚作竹篦則觸，不喚作竹篦則背。畢竟喚作甚麼？
0852c30: 師曰，山僧不辭向你道，秖恐你錯會。曰，不得有語，不
0853a01: 得無語又作麼生師曰今日被你問得口啞曰速道
0853a02: 速道師和聲便打。
0853a03: 梁居士問紅爐飛片雪意旨如何師曰有眼者見士
0853a04: 請師示偈乃述偈曰紅爐片雪要見便見擬議思量
0853a05: 墮坑落塹又曰紅爐片雪飛午夜木雞啼會得個中
0853a06: 意眼上兩朵眉。
0853a07: 印月書記十問請師著語貴莫貴乎輪王髻中珠除
0853a08: 卻此珠還有高過者麼師曰一有多種二無兩般。
0853a09: 皇天無二道聖人無兩心因甚如來會底迦葉會不
0853a10: 得師曰若不同床睡焉知被底穿。
0853a11: 東土宗旨建自達磨達磨未來東土以前還有成佛
0853a12: 人也無師曰破驢脊上足蒼蠅。
0853a13: 常啼菩薩呼賣心肝設若無心肝又賣個甚麼師曰
0853a14: 河裏無魚市上有。
0853a15: 大鑑一字不識因甚大庾嶺親書老盧到此師曰耑
0853a16: 為流通。
0853a17: 溈山撥火悟道今人全身在火裏因甚不悟師曰秖
0853a18: 為全身在火裏。
0853a19: 有人有影人行影隨既然相隨因甚踏不著師曰踏
0853a20: 著禍生。
0853a21: 我宗無語句諸上公案是有語是無語師曰野狐見
0853a22: 解。
0853a23: 鑿破心中心生滅兩俱亡不知此外還有進步也無
0853a24: 師曰死水不藏龍。
0853a25: 這一著子三世諸佛歷代祖師滿口道不出既道不
0853a26: 出將甚麼喚作這一著子師曰老僧卻疑曰學人疑
0853a27: 此事未明和尚乃了事之人還疑個甚麼師曰老僧
0853a28: 不疑端的向你道了也。
0853a29: 師一日下堂值止靜次乃巡香一匝有燈九盞一齊
0853a30: 吹滅八盞至佛前高聲叫曰大眾連這一盞也不消
0853b01: 得便吹滅歸方丈。
0853b02: 師下堂乃喝一喝顧左右曰山僧這一喝落在甚麼
0853b03: 處一眾無語師才坐一僧出師便展兩手曰咦僧無
0853b04: 語師便打退又一僧出師曰如何是你本分事曰腳
0853b05: 底兩莖眉師曰杜撰禪和如麻似粟曰老老大大話
0853b06: 頭也不識師曰老僧不如你。
0853b07: 問喚作拳頭則觸不喚作拳頭則背喚作甚麼師曰
0853b08: 盞子撲落地碟子成七片僧禮拜師曰盞子撲落地
0853b09: 為甚碟子成七片曰不會師曰可惜許。
0853b10: 一僧參南泉斬貓公案上方丈呈見解語未竟被師
0853b11: 痛罵僧出復入作禮曰南泉斬貓意旨如何師曰王
0853b12: 令已巳行天下遍將軍塞外絕煙塵僧便出師隨下堂
0853b13: 喚適上方丈問話僧來僧出師曰道得即放過你道
0853b14: 不得痛與一頓僧擬進語師便打僧無語師亂棒打
0853b15: 退僧樁立復示頌曰南泉斬貓朝打三千趙州救貓
0853b16: 暮打八百東西兩堂首座可為人天眼目此語有負
0853b17: 門具眼者一笑一哭又曰把定乾坤皆失色放開瓦
0853b18: 礫也生輝直饒救得貓兒活平地無端起骨堆。
0853b19: 一日有醫士跪師前涕泣師曰何為士曰求道師曰
0853b20: 諸佛無上妙道愈求愈遠轉覓轉疏士曰若不苦求
0853b21: 弟子不知師曰道不屬知不屬不知士曰畢竟如何
0853b22: 是道師曰道無畢竟道無如何士曰如師之指示越
0853b23: 發摸索不著師曰你是大醫麼士曰不敢師曰甘草
0853b24: 甜黃連苦士曰這個弟子豈有不知師曰你特煞伶
0853b25: 俐道自遠矣。
0853b26: 一居士問如何是佛法大意師曰石頭土塊士曰此
0853b27: 意如何師曰長江水上波士曰如何是長江水上波
0853b28: 師曰險士無語師曰者俗漢沒頭浸煞了也。
0853b29: 一居士問倩女離魂那個是真師曰河裏失錢河裏
0853b30: 摝。
0853c01: 一日師下堂曰參禪須要大死一番始得若要大死
0853c02: 捏起拳頭挺起脊梁看個話頭看到沒滋味沒撈摸
0853c03: 無天無地無人無我虛空粉碎大地平沉無一法可
0853c04: 當情語未竟一居士出拈起苕帚曰和尚怎奈這個
0853c05: 何師曰這個是甚麼士便放下苕帚師曰拈起放下
0853c06: 則且置秖如念佛底是誰士以手作摩頂勢師曰死
0853c07: 了燒了向甚處安身立命士便遶一匝歸位師笑曰
0853c08: 情知你弄精魂。
0853c09: 雷居士問金剛科儀曰世尊未舉以前薦得猶且不
0853c10: 堪開口以後承當自救不了請問和尚此意如何師
0853c11: 曰待綿山點頭即向你道曰工夫如何做師曰但饑
0853c12: 來喫飯困來打眠曰如何是見性明心之旨師曰快
0853c13: 煎茶來與雷居士喫曰這莫便是麼師曰冷水要人
0853c14: 挑熱水要人燒。
0853c15: 一日眾居士送亡歸禮謝師曰正恁麼時且道亡靈
0853c16: 向甚麼處去也士便喝師曰快點茶來士無語師曰
0853c17: 伏惟尚饗師別問一居士你試道看士曰不向和尚
0853c18: 道師曰為甚麼不向山僧道士曰弟子喫茶忙師曰
0853c19: 何得向茶盞裏躲跟。
0853c20: 一日師與客僧喫茶次曰某甲住底是個小道場莫
0853c21: 好供養送和尚反來叨擾李居士曰道場無小大須
0853c22: 要識得真道場始得僧無語師問李居士曰如何是
0853c23: 你底真道場士便拈箸豎起師曰這個猶是假道場
0853c24: 如何是真道場士曰弟子到這裏不敢妄通消息師
0853c25: 曰大似持缽不得詐道不饑。
0853c26: 梁中斗居士問雲門三句還許弟子請益也無師曰
0853c27: 一任一任曰如何是隨波逐浪句師曰金烏趕玉兔
0853c28: 如何是截斷眾流句師曰下卻斗門通底閘更無一
0853c29: 滴到黃河如何是函蓋乾坤句師曰頭頂天腳踏地
0853c30: 士曰作家宗師天然猶在師曰是何言歟士曰世人
0854a01: 有病向醫王求醫醫王有病向甚麼人求醫師曰確
0854a02: 士曰未在更道師笑曰你不肯老僧那士亦笑。
0854a03: 有一居士參三不是久未契偶於五月望日有省衝
0854a04: 口作偈呈師求證昨日十四今朝十五雲散水流石
0854a05: 女起舞師閱竟隨示一偈曰昨日十四今朝十五露
0854a06: 柱懷胎燈籠起舞天明生個白頭翁地一聲喪卻
0854a07: 母咦甜瓜徹蒂甜苦瓜連根苦。
0854a08: 一僧參問那裏來曰這裏來師打僧便喝師曰這裏
0854a09: 是甚麼所在容你撒潑僧又喝師復打曰知而故犯
0854a10: 情理難容。
0854a11: 問離卻見聞覺知請師道師下禪床把住曰離卻見
0854a12: 聞覺知速道速道僧擬議師托開曰雲有出山勢水
0854a13: 無投澗聲。
0854a14: 問僧甚處來曰五臺來師曰曾見文殊麼曰曾見文
0854a15: 殊師曰文殊向你道甚麼曰教某甲向和尚說逢人
0854a16: 不得亂統師低頭歸方丈詰旦師喚侍者請昨日問
0854a17: 話僧來僧到禮拜師曰昨日公案未圓山僧休去今
0854a18: 日又作麼生僧無語師直打出方丈。
0854a19: 問大道本無二又道念佛底是誰且道是一是二師
0854a20: 曰橫拖鐵牛耕石地曰趙州狗子因甚無佛性師曰
0854a21: 倒騎水馬下汾陽。
0854a22: 問如何是父母未生前本來面目師曰繡花針削鐵
0854a23: 十兩曰意旨如何師曰鷺鷥腿割肉三觔。
0854a24: 問偷心死盡時如何師曰大地草漫漫曰偷心不死
0854a25: 時如何師曰大地草漫漫曰和尚者兩語有階級無
0854a26: 階級師曰有階級無階級。
0854a27: 問天不能蓋地不能載且道是個甚麼師曰是個孟
0854a28: 八郎漢曰和尚也只如此師曰莫將閒學解埋沒祖
0854a29: 師心。
0854a30: 問心如木石時與道相去幾何師曰湖之南潭之北
0854b01: 曰畢竟喚甚麼作禪道佛法師曰爛木頭曰一切總
0854b02: 不得請和尚直指師以手搔頭曰髮長雖省帽風屑
0854b03: 癢難熬僧禮拜師曰會麼曰不會師曰不會更親切
0854b04: 問如何是父母未生前意旨師曰石女拭琴月下彈
0854b05: 問粗言及細語皆歸第一義如何是第一義師曰粗
0854b06: 鹽顆顆大細雨點點微曰學人問第一義師曰彭祖
0854b07: 年高八百歲。
0854b08: 師下堂值眾經行次以竹篦約曰住住眾乃住師曰
0854b09: 為甚達磨入你眼睛釋迦鑽你鼻孔你知麼一眾無
0854b10: 語師曰若到諸方不得道龍山拖泥帶水為人好拽
0854b11: 竹篦歸方丈。
0854b12: 問心生則種種法生且道心從何處生師曰魚行水
0854b13: 濁曰心滅則種種法滅且道此心滅向何處去師曰
0854b14: 鳥飛毛落曰秖如心未生時是何境界師曰馬蹄囫
0854b15: 圇牛蹄破曰畢竟喚甚麼作心師曰終不敢頭上安
0854b16: 頭。
0854b17: 問如何是陰陽主師曰管筆能書片舌能語。
0854b18: 問南泉斬貓意旨如何師曰風行草偃曰既為大善
0854b19: 知識因何殺心不除師曰非公境界。
0854b20: 一日祥瑞禪人舉憨山大師住獅子庵時因送朱太
0854b21: 史至三門見犬繩繫踞地太史指犬謂大師曰為甚
0854b22: 金毛獅子變作狗大師曰秖為多開口師曰我當時
0854b23: 若在不恁麼道梁居士曰請和尚道看師曰雖然是
0854b24: 狗善能咬人梁拊掌稱善。
0854b25: 問如何是本來面目師曰土塊好打刀曰念佛底是
0854b26: 誰師曰一雙不是兩個。
0854b27: 一日師聞爆竹聲曰好個西來意可惜無人會一僧
0854b28: 曰少賣弄師曰蒼天中更加冤苦。
0854b29: 問如何是句師曰風吹雨灑曰如何是意師曰日曬
0854b30: 火燒曰如何是句到意不到師曰水淹螃蟹曰如何
0854c01: 是意句俱到師曰日出家家曉曰如何是意句俱不
0854c02: 到師曰朽木蓋華堂。
0854c03: 問無夢無想正睡著時主人公在甚麼處師震威一
0854c04: 喝僧罔措師打曰開眼說夢漢。
0854c05: 問如何是佛師曰西風過耳如刀割曰不會師曰來
0854c06: 朝定有霜如雪。
0854c07: 問文殊是七佛之師為甚出女子定不得師曰窮不
0854c08: 捨命曰罔明菩薩為甚出得師曰富不捨財。
0854c09: 一日師下堂值眾經行次乃以竹篦約曰住住眾齊
0854c10: 住師曰山僧欲與諸人道一句子又恐畫蛇添足遂
0854c11: 擲下竹篦便出堂。
0854c12: 師過汾陽遊甘露泉問住持乞水嘗住持曰此水苦
0854c13: 喫不得師曰既是甘露泉為甚反苦住持無語。
0854c14: 問百尺竿頭如何進步師曰剎竿頭上煎子曰進
0854c15: 後如何師擒住曰道道僧擬議師托開曰原來賺我
0854c16: 問離心意識作麼生參師曰蘇嚧蘇嚧唎唎曰
0854c17: 不會師曰大悲咒也不會便打。
0854c18: 問如何是父母未生前本來面目師曰不萌枝結無
0854c19: 花果次日僧問曰昨蒙和尚答某甲語曰不萌枝結
0854c20: 無花果此意如何師曰昨日無此語莫謗山僧好。
0854c21: 一僧呈麻三觔頌師不肯僧請師頌乃曰問在答處
0854c22: 答在問處并產完公大憑大據且道喚甚麼作大憑
0854c23: 據恐後無憑以此存照。
0854c24: 中斗梁居士屢至山問道師特過榆楊奉謁士因呈
0854c25: 數十年用心之苦方有所得師曰且將居士從前所
0854c26: 見所得盡情拈向一邊秖如睡醒還得一如否士愕
0854c27: 然曰和尚正爬著我底癢處到這裏卻去不得師曰
0854c28: 睡醒既不得一如生死又焉得一如生死既不得一
0854c29: 如至如逆順境緣到來自然被他轉換不得自由自
0854c30: 在也向來於心意識邊暫時所得底於生死頭邊還
0855a01: 用得著麼士曰自今而後為門下弟子終不敢自欺
0855a02: 自瞞也。
0855a03: 梁居士臨辭相約師回南之楚士固留山庵過夏每
0855a04: 日與師論從上公案師曰未在士曰我所見者於本
0855a05: 分中並沒有甚麼奇特秖是一味平常為甚和尚不
0855a06: 肯我者何也師曰汝但無事紛擾心中甚平怗纔有
0855a07: 事來便不平怗也凡有一則淆訛公案到汝面前使
0855a08: 去不得也有說得著底也有說不著底安得謂之無
0855a09: 事謂之平怗者乎乃以無夢無想話深錐痛拶士說
0855a10: 道理師曰秖如牛過窗櫺貓兒捉老鼠試下語看皆
0855a11: 不契士從此大起疑情念念不去寢食俱忘一日與
0855a12: 師言及大隨以履覆龜話大段大隨作怪換人眼珠
0855a13: 乞師頌師隨述曰天下眾生皮包骨此個烏龜骨裹
0855a14: 皮老婆原是女人做說與禪人更莫疑士恍然謂師
0855a15: 曰無夢無想無見無聞正睡著時原來是這個道理
0855a16: 至於正睡著時主人公在甚麼處安身立命弟子到
0855a17: 這裏卻過去不得無處下手師曰汝到這裏過去不
0855a18: 得無下手時是何道理士擬議師震威一喝便歸方
0855a19: 丈士當下有省即呈偈曰一喝分明拂袖歸無心用
0855a20: 處早成非欲知個裏真消息石女生兒木馬嘶師閱
0855a21: 偈笑曰山僧今日為汝助喜乃設六問驗之士曰面
0855a22: 目雖殊其旨則一從今更不疑天下老和尚舌頭也
0855a23: 師述偈贊曰善哉梁公離情絕見三十年來打成一
0855a24: 片絕後再甦冷灰發焰一念萬年萬年一念咦橄欖
0855a25: 葉放夜叉頭芍藥花開菩薩面。
0855a26: 問文殊七佛之師為甚出女子定不得師曰東瓜直
0855a27: 儱侗曰罔明菩薩因甚出得師曰瓠子曲彎彎。
0855a28: 問喚作竹篦則觸時如何師曰左眼八兩曰不喚作
0855a29: 竹篦則背時如何師曰右眼半觔曰不得有語時如
0855a30: 何師曰三觔四十八兩曰不得無語時如何師曰九
0855b01: 九八十一僧擬進語師直打退。
0855b02: 問麻三觔意旨如何師曰八角磨盤空裏走僧作禮
0855b03: 師曰會得禮拜不會禮拜僧擬議師曰將謂我孤負
0855b04: 汝卻是汝孤負我便打。
0855b05: 問承師有言離心意識參絕凡聖路學秖如心意識
0855b06: 凡聖二路作麼生離師曰金香爐下鐵崑崙。
0855b07: 問不是心不是佛不是物語未竟師曰住住秖消念
0855b08: 到這裏僧擬議師打曰拋卻甜桃子沿山摘醋梨。
0855b09: 師隨眾喫放參竟師喚僧來僧出侍立師即吹滅一
0855b10: 燈僧曰此意如何師曰莫向那邊會僧曰欲向那邊
0855b11: 會時如何師打曰不快漆桶。
0855b12: 問澄潭月朗為甚麼不徹底掀翻師曰你試掀翻看
0855b13: 僧便喝師作此相僧擬議師曰莫妄想。
0855b14: 一僧才出師進前曰三個孩兒打花鼓好大哥休來
0855b15: 攔我毬門路僧擬議師便打。
0855b16: 一僧字如蘭問如何是學人本來面目師曰荊棘遠
0855b17: 無刺剌芝蘭近有香。
0855b18: 問無夢無想無見無聞主人公在甚麼處師曰枕子
0855b19: 撲落地打破常住磚僧作禮起曰某甲不會師打曰
0855b20: 瞌睡猶未醒在。
0855b21: 師下堂茶罷乃喚行茶僧僧近前師覆卻茶鐘僧禮
0855b22: 拜師曰不得作佛法會你作麼生會僧忙然師曰卻
0855b23: 是山僧罪過。
0855b24: 師因病次偶出方丈遇一老宿宿曰和尚安否師曰
0855b25: 安宿曰和尚不要動煩惱常要歡喜貴恙就好了師
0855b26: 曰我也不歡喜也不煩惱宿曰這是大和尚底境界
0855b27: 師厲色曰你來為甚偷常住果子喫老宿踧踖而退
0855b28: 師大笑歸方丈。
0855b29: 新到僧參問文殊為甚出女子定不得師曰兵來將
0855b30: 攩曰罔明因甚出得師曰水來土掩曰某甲不會師
0855c01: 示一頌曰兵來將攩水來土掩羅剎夜叉神頭鬼臉
0855c02: 問如何是海底泥牛銜月走師曰石壓筍斜出如何
0855c03: 是崖前石虎抱兒眠師曰懸崖花倒生如何是鐵蛇
0855c04: 鑽入金剛眼師曰雲開日出如何是崑崙騎象鷺鷥
0855c05: 牽師曰雨過苔青曰一切眾生皆有佛性為甚狗子
0855c06: 無師曰石人撫掌笑呵呵。
0855c07: 本空問去卻即今言句乞指本來性空師曰你迷源
0855c08: 來得多少時曰即今蒙和尚指示師曰若指示你我
0855c09: 即迷源曰如何是空師曰你問我覓曰乞師垂示師
0855c10: 示偈曰心是性體性是心用心性一如誰別誰其妄
0855c11: 外迷源秖者難洞古今凡聖如幻如夢又曰心不自
0855c12: 心性不自性心性齊彰誰體誰用是源源迷非源誰
0855c13: 洞老倒本空夢中說夢。
0855c14: 問文殊為甚出女子定不得師曰巢知風師曰罔明
0855c15: 因甚出得師曰穴知雨乃示頌曰巢知風穴知雨直
0855c16: 下薦得未可相許既然薦得為甚麼不相許咄若到
0855c17: 諸方但恁麼舉。
0855c18: 
0855c19: 
0855c20: 柏山楷禪師語錄卷之四終
