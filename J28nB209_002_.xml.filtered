0414b01: 永濟融禪師住遼陽永安寺語錄卷下
0414b02: 
0414b03: 書記　師印　照德　錄
0414b04: 普說
0414b05: 師云。堂堂意氣走雷霆。凜凜威嚴掃邪宗。巨靈抬手
0414b06: 無多子。劈破華山千萬重。還會麼。若還會得。山僧便
0414b07: 下座。其或未然。更為饒舌。參須真參。悟須寔悟。汝等
0414b08: 切莫學邪徒。而隨下流。永安寺裡論實不論虛。人皆
0414b09: 謂永安執古。非永安專意好執古。觀今人不及古之
0414b10: 人。遠矣。豈不思古人為萬世之標榜也。昔汾陽禪師。
0414b11: 歷參七十餘員知識。後到首山。因問百丈捲席。方大
0414b12: 悟。而遊衡湘。每為郡守。以名剎致請。乃曰。吾傳佛心
0414b13: 印。非細事也。前後八請。堅臥不答。洎首山歿後。西河
0414b14: 道俗。遣僧契聰迎請。住持師閉關高枕。聰排闥而入。
0414b15: 讓之曰。佛法大事。靖退小節。風穴懼應。讖憂宗旨墜
0414b16: 滅。幸而有先師。先師已巳棄世。汝有力擔荷如來大法
0414b17: 者。今何時也。而欲安眠哉。汾矍起。握聰手曰。非公不
0414b18: 聞此語。趣辦嚴吾行矣。遂出世住持。時慈明在眾參
0414b19: 禪。但有昏沉。引錐自刺。云。古人為法忘軀。我何人也。
0414b20: 焉敢放意。汾州在河東地。苦寒冷立者。往往足指凍
0414b21: 裂。師因罷夜參。一日宴坐。有異僧仗錫乘雲而至。問
0414b22: 曰。和尚何故罷夜參。師答。以苦寒之故。僧云。和尚會
0414b23: 下。有六人成大器。願勿惜法施也。言訖乘雲而去。師
0414b24: 明日陞座。云。胡僧金錫光。為法到汾陽。六人成大器。
0414b25: 勸請為宣揚。自此夜參。你看他父子。是千古之榜樣
0414b26: 也。今人去聖時遙。一代不如一代。吾崇禎九年。到南
0414b27: 方。見曾祖密老和尚。白棒掀天。中興臨濟之道。參玄
0414b28: 之士。望風而至。自密祖棄世。又遇時荒。人窮智短。而
0414b29: 被利名心牽動。深可嘆也。自從鼎革以來。法門大變。
0414b30: 往往見住大院子老凍農。不以法門為重。耑喜白臉
0414c01: 書生。遇便東瓜印子亂搭。教他拈古頌古。又教讀儒
0414c02: 書。好相與士大夫。圖門庭熱勝。又不識廉恥。而返誇
0414c03: 我有好門徒。令無知晚進。空腹高心。起大我慢。未證
0414c04: 謂證。未得謂得。認著驢鞍橋。當阿爺下頷。指鹿為馬。
0414c05: 喚鐘作甕。卻將世間閑學解等閒埋沒。祖師心正。所
0414c06: 謂。一盲引眾盲。相牽入火坑者是也。若以聰明為是。
0414c07: 而世上科甲舉貢。喚作悟道人得麼。若以聰明當是
0414c08: 者。昔五祖會下七百高僧。神秀大師是七百人教授
0414c09: 師。又是舊家。更兼廣學。為甚不傳衣缽。續祖位也。盧
0414c10: 行者是個戴髮俗人。又目不識丁。而得衣缽。須知古
0414c11: 人耑以續佛慧命為切要。貴圖佛種不斷。豈同凡夫
0414c12: 業識。心動而塵勞先起。造三途因。結無間果。融道人
0414c13: 這等說話。如有旁不肯的。出來。道你有甚長處。便恁
0414c14: 麼道。融固無長處。少福闕學。惟有一味真寔。余十九
0414c15: 出家。二十行腳至愍忠寺受戒。後親覲蓮宗靜主學
0414c16: 參禪。領個念佛是誰的話頭。往房山縣。上方山。龍虎
0414c17: 嵎住靜。將此話頭晝參夜參。直得東西不辨。南北不
0414c18: 分。一日睹水溝蠓虫。有個入處。後往南方。參眾知識。
0414c19: 多蒙印証者。奈自不肯撣人天重擔。更到叢林中作
0414c20: 務。近見無知之徒。道尚未曾夢著。狂稱其悟。而詐現
0414c21: 知識之相。憍倨自若。魔氣所中。生壞法之端。此不肖
0414c22: 之輩。痛可惜焉。余思欲退隱。故轉都門。息普濟菴。復
0414c23: 值本師介老和尚至京。普濟請開堂。正所謂。不是冤
0414c24: 家不聚頭。固爾受其付囑。往京東。欲圖接得一個半
0414c25: 個。他日將報佛祖深恩。亦報本師和尚之恩。不想所
0414c26: 到之處。鬼魅為林。狐精遍地。愚癡僧俗。皂白不分。真
0414c27: 假未辨。但見粧模作樣。便稱和尚。不知是人是鬼。豈
0414c28: 曉佛耶魔耶。而無尊無卑。無父無子。混成一團。此邪
0414c29: 見橫行於世。正法輪摧毀謗。隨和力欲擯逐。不幸
0414c30: 先聖晏駕。而山僧心念休戚。情隱山谷。甘作一病叟
0415a01: 耳。忽浙中天目山來一禪師。數千里相訪。諫曰。遼陽
0415a02: 僧俗請和尚。所為何事。永安現有百五十大眾。未見
0415a03: 請益做工夫者。是大眾懶耶。是和尚法吝也。余曰。滿
0415a04: 河堅冰。一杓之沸。焉能化乎。禪師云。雖是這等。和尚
0415a05: 還要慈悲為眾。余然此事無一向固思。古有一尊。宿
0415a06: 住於空寺。向無學徒。宿設方便。至開堂日。為泥羅漢
0415a07: 說法。所以。道出常情非同比類。汝等若木石乎。眾聞
0415a08: 此。個個喜勇精進。立志參禪。賴此禪師。一往大眾。且
0415a09: 道。喜伊是。惱伊是。良久。云。珊瑚枕上兩行淚。半是思
0415a10: 君半恨君。卓拄杖下座。
0415a11: 為狂生普說師云。要識真金。須入火再三煆煉。見精
0415a12: 麤上行買賣。不饒讓。好物從來價自殊。眾位且道山
0415a13: 僧作的是甚買賣。蕭蕭蘆葦映江流。獨棹孤蓬漾小
0415a14: 舟。細雨斜風渾不顧。一心只在釣竿頭。垂絲千尺。意
0415a15: 在得魚。所貴者適意之錦鱗。所重者鯨鯤之魚王。若
0415a16: 是蝦蟹蝦蟆。只一跳而已巳矣。豈能興波作浪。震雷行
0415a17: 雨。三草二木。難望潤澤。有甚用處。所以我此門中難
0415a18: 得者。千個萬個難得一個。昔日靈山會上。四十九年
0415a19: 說不盡。末後付飲光。鞠多度人。籌盈滿室。惟許童子。
0415a20: 悟道少林。面壁九年。獨允慧可。黃梅七百高僧。單付
0415a21: 搗碓行者。山僧歸遼東以來。十有餘載。未曾得半個
0415a22: 英靈衲子。近日遇一可笑之事。有一書生自稱鐵頑。
0415a23: 欲將斗杓以量東海。擬扶杖而度須彌。山僧一見愚
0415a24: 狂。固不理。爾生隨處誇口。謂山僧無言可對。今向人
0415a25: 天眾前。判此愚昧之徒。山僧不採爾者。誠惜千斤之
0415a26: 弩。不為鼷鼠發機。連城之璧焉與瓦礫相觸。余固知
0415a27: 爾乃折錐探地。漏屋窺天。折錐探地。焉知地之淺深。
0415a28: 爾謂淺地。地豈淺哉。漏屋窺天。焉知天之大小。爾謂
0415a29: 小天。天豈小哉。爾鐵頑不過井底之蛙。管中見豹耳。
0415a30: 然又似螳螂怒其臂以當其轍。吾乃七寶大車。豈因
0415b01: 螳螂之臂而不運進耶。是不可也。故就爾號鐵頑論
0415b02: 之。鐵也者。即頑鈍之物也。頑也者。乃無知愚癡之輩
0415b03: 也。余固知爾不勝矣。又焉知吾宗教外別傳。不立文
0415b04: 字之旨。所以道吾宗無語句。亦無一法與人。縱有一
0415b05: 言半句。義在言外。須向言外會取。名為。格外提持。爾
0415b06: 鐵頑韓盧逐塊。何曾會意。吾乃問堂眾。既是永安常
0415b07: 住。為甚終日鬧轟轟地。汝言。有人語。不是永安常住。
0415b08: 問爾鐵頑。不喚作永安常住。汝喚作什麼。爾便意謂
0415b09: 是店房。爾還知店房中事麼。若不知是妄言。爾言向
0415b10: 鬧裡求靜。亦是妄言。吾道。那伽常在定。無有不定時。
0415b11: 山僧又常說。金波匝匝。動寂常禪。吾問眾道。永安門
0415b12: 前路。往復行大步。中間一塊磚。諸仁者為甚蹋不著。
0415b13: 頑言。眼前就是。可惜無人拈來打破。據汝亂道妄言。
0415b14: 豈曉旨趣。吾示意。言外非是窯燒之磚。汝錯解。妄謂
0415b15: 拈來打破。吾又示眾問。雪覆千山。為甚孤峰不一色。
0415b16: 頑又謂。牧童本是放牛子。怎奈面目不相同。吾謂。汝
0415b17: 何曾識得牛來。牛尚不識。焉曉牧童。且為汝說明牧
0415b18: 牛之義。昨夜三更前。鐵牛耕遍田。喫盡三春草。吐氣
0415b19: 在青天。也無攔。也無圈。前山後山任方便。牧牛童正
0415b20: 憨眠。坐斷毘盧世界寬。自是牧童眼皮重。汝又言。若
0415b21: 有好漢。知道這永安常住。是借歇店房。我道這店房
0415b22: 也開得起。何故。草足料足。槽道方便。事奉者慇勤。只
0415b23: 奈汝愚徒。不知我者商賈所販何物。我若不說。汝卻
0415b24: 不知。吾祖。白玉琢成泥彈子。黃金鑄就鐵崑崙。千年
0415b25: 滯貨無人買。未免如今累兒孫。汝又言。從熱鬧場中
0415b26: 獨自冷冷清清。這個磚頭也踢得著。問汝鐵頑。你畢
0415b27: 竟將甚麼喚作磚。我若不說。你驢年未夢見。在我所
0415b28: 謂。盡十方世界。是個永安常住。一切有情心地。是一
0415b29: 塊磚。若人悟得。行也在上行。立也在上立。坐也在上
0415b30: 坐。臥也在上臥。步步不離從上。諸聖得此事者。莫不
0415c01: 統三界而攝四生。號令人天。扶顛極濟。亦非分外。頑
0415c02: 又言。這個孤峰也學得來。山僧道。設使言前薦得。猶
0415c03: 是滯殼。迷封縱饒。句下精通。未免觸途狂見。不墮二
0415c04: 種。離四句。絕百非。試問汝鐵頑作麼生學。汝又言。有
0415c05: 聲有色還易得。無色無聲始為難。山僧道。有色有聲
0415c06: 是增添謗。乃是常見之邪徒。無色無聲是減滅謗。亦
0415c07: 是斷見之邪徒。汝鐵頑敢言是麼。是麼。山僧道。未在
0415c08: 未在。未在有。可汝實不知謗法之愆。懺中有一比丘。
0415c09: 雖持禁戒。一言謗法。八十一劫墮阿鼻地獄。李鐵頑
0415c10: 是何人。焉敢謗法乎。若要不招無間業。莫謗如來正
0415c11: 法輪。大眾久立。伏惟珍重。
0415c12: 茶話
0415c13: 除歲。云。歲去換愁年。春來物色鮮。山花夾綠水。巖樹
0415c14: 舞青煙。個個不可惱。大家須喜歡。喜歡則不無茶果。
0415c15: 價且止。倘有人問汝等要飯錢時。又作麼生。遂云。歸
0415c16: 堂去。
0415c17: 曹溪水。趙州茶。金牛飯。雲門餅。永安寺裡鐵饅頭。咬
0415c18: 得永安寺裡鐵饅頭。方解吞得雲門餅。吞得雲門餅。
0415c19: 方曉喫金牛飯。飲趙州茶。沾曹溪水。且道永安寺裡
0415c20: 鐵饅頭作麼生。下口縱然咬得著。更問汝等是什滋
0415c21: 味。若不知滋味。也須細嚼嚼始得。
0415c22: 拈古
0415c23: 文殊請佛再轉法輪。佛言。吾住世四十九年。未曾
0415c24: 說一字。拈云。
0415c25: 且道世尊意作麼生。復云。鐵牛耕破潭底月。
0415c26: 宋太宗皇帝問僧。看甚麼經。僧云。仁王經。帝云。既
0415c27: 是寡人經。為甚麼在卿手裏。僧無對。拈云。
0415c28: 一人有慶。闔國賴之。
0415c29: 昔有道士在殿前背佛而坐。僧云。道流莫背佛坐。
0415c30: 士云。大德本教云。佛身充滿於法界。教我向甚麼
0416a01: 處坐即得。拈云。
0416a02: 者僧若是個伶俐漢。當時待他恁麼道。便坐在道士
0416a03: 頭上。士若言坐。但向伊道。佛身充滿於法界。教我向
0416a04: 甚處坐。即得。
0416a05: 南泉問座主。講得甚麼經。主云。彌勒經。泉云。彌勒
0416a06: 什麼時下生。主云。現在天宮未來。泉云。天上無彌
0416a07: 勒。地下無彌勒。拈云。
0416a08: 融道人即不然。天上也是彌勒。地下也是彌勒。到處
0416a09: 總是彌勒。不知時人作麼生會。
0416a10: 初祖至梁國。武帝問。朕造寺度僧有何功德。祖云。
0416a11: 實無功德。帝曰。如何是第一義諦。祖云。廓然無聖。
0416a12: 帝曰。對朕者誰。祖云。不識。帝不領悟。祖遂渡江至
0416a13: 魏。拈云。
0416a14: 一箇懷藏至寶。罕遇識者。一箇是說藥人。真藥現前
0416a15: 尤不能識。噫。
0416a16: 文喜禪師問文殊。此間佛法如何住持。殊曰。龍蛇
0416a17: 混雜。凡聖同居。喜曰。多少眾。殊云。前三三。後三三。
0416a18: 拈云。
0416a19: 者箇公案。商量者既多。錯會者不少。融道人今日與
0416a20: 迷人下箇註腳。三箇三三。一擔擔。逢人不得錯舉。
0416a21: 湖南秪林。每叱文殊。普賢。皆為精魅。手持木劍。自
0416a22: 謂降魔。纔有僧參。便云魔來也。魔來也。以劍亂揮。
0416a23: 潛入方丈。如是十二年。後置劍無言。有僧問。十二
0416a24: 年前為甚麼降魔。林云。賊不打貧兒家。僧曰。十二
0416a25: 年後為甚不降魔。林云。賊不打貧兒家。拈云。
0416a26: 好一箇難得的秪林。只謂用盡自己巳心。不知笑破他
0416a27: 人口。
0416a28: 溈山祐禪師問雲巖。承聞汝在藥山是否。巖云。是。
0416a29: 祐云。藥山大人相作麼生。巖云。涅槃後有。祐云。如
0416a30: 何是涅槃後有。巖云。水灑不著。巖卻問溈山。未審
0416b01: 百丈大人相如何。山云。巍巍堂堂煒煒煌煌。聲前
0416b02: 非聲。色後非色。蚊子上鐵牛。無你下口處。拈云。
0416b03: 養子不若父。家門一世衰。雲巖當時待溈山道。蚊子
0416b04: 上鐵牛無你下口處。便與他一喝。若下得者一喝。溈
0416b05: 山只得瓦解冰消。
0416b06: 槃山示眾云。向上一路。千聖不傳。學者勞形。如猿
0416b07: 捉影。慈明云。向上一路。千聖不然。天童傑云。向上
0416b08: 一路。掘地覓天。拈云。
0416b09: 師畫○。若向者裡會得。方可持論。其或未
0416b10: 然。不堪共語。雖然如是。融道人不妨另開方便。旁通
0416b11: 一線。山云。向上一路。千聖不傳。師云。向上一路。千聖
0416b12: 的傳。明云。向上一路。千聖不然。師云。向上一路。千聖
0416b13: 皆然。傑云。向上一路。掘地覓天。師云。向上一路。普遍
0416b14: 大千。且道與古人相去多少。
0416b15: 殃崛摩羅值婦產難。拈云。
0416b16: 世尊如善射之人。無法不中。殃崛摩羅傳言送語。有
0416b17: 甚了期。長者大似買石得雲饒。
0416b18: 頌古
0416b19: 值婦產難。頌云。
0416b20: 莫測風雲起老龍。世界到處承霑蒙。忽逢木馬潭中
0416b21: 過。蹋出金烏半夜紅。
0416b22: 乾闥婆王奏樂。迦葉起舞。頌云。
0416b23: 雲出岫兮。無心。月印江兮。非意。直饒雲月如然。也是
0416b24: 一場特地。
0416b25: 女子出定。頌云。
0416b26: 清風吹動釣魚船。鼓起澄江浪潑天。蒼龍出水翻觔
0416b27: 斗。驚的漁人命不全。
0416b28: 七賢聖女。頌云。
0416b29: 無根樹子枝頭動。山谷無聲人住安。陰陽難到奇特
0416b30: 地。開花結子任君觀。
0416c01: 布袋和尚。頌云。
0416c02: 分身百億老長汀。入廛垂手接知音。高著眼。莫粗心。
0416c03: 此回錯過實難尋。
0416c04: 南嶽思大師。頌云。
0416c05: 坐斬千差不露痕。傳言送語不堪論。無端惹得山蠻
0416c06: 令。佛與眾生一口吞。
0416c07: 七處徵心。頌云。
0416c08: 信手拈來用最親。一回拈出一回新。會後不必頻頻
0416c09: 舉。八兩分明是半觔。
0416c10: 八還辨見。頌云。
0416c11: 八還辨見意最親。計窮忘盡始歸真。不因西嶠殘水
0416c12: 盡。怎得東山一帶春。
0416c13: 阿難問迦葉。頌云。
0416c14: 莫謂迦葉太瞞頇。月照千山夜色寒。倒卻門前剎竿
0416c15: 著。世上迷徒仔細看。
0416c16: 達磨至梁國。頌云。
0416c17: 竺乾美翠一枝花。見者愛要人盡誇。猛風吹到支那
0416c18: 地。打頭遇著刻舟家。
0416c19: 二祖求法。頌云。
0416c20: 尋常惜子恨不來。及至子來懶話陪。不是可師為法
0416c21: 切。管取渠儂空往回。
0416c22: 六祖得法。頌云。
0416c23: 會遇師資元有由。語中玄妙暗相投。衲僧七百皆英
0416c24: 俊。獨許盧能出一頭。
0416c25: 風旛非動。頌云。
0416c26: 片雲為雨下山頭。潤濕群萌遍九州。從此於中消息
0416c27: 露。松風江月正悠悠。
0416c28: 六祖不會佛法。頌云。
0416c29: 圓明覺照絕念時。更無一物可堪為。不知不會超岐
0416c30: 路。妙體深玄不在斯。
0417a01: 六祖云。吾有一物。非青黃赤白。汝等喚作甚麼。頌
0417a02: 云。
0417a03: 怪哉怪哉真怪哉。飄飄仙子下瑤階。直為渠儂遭跨
0417a04: 下。引得玉女笑滿腮。
0417a05: 不落階級。頌云。
0417a06: 迥超今古類難齊。佛祖無因識得伊。無影樹下休要
0417a07: 坐。摩訶般若波羅蜜。
0417a08: 離四句絕百非。頌云。
0417a09: 四句離。未為奇。百非絕。較些些。者僧元無收燕手。來
0417a10: 往奔波空自嗟。
0417a11: 密庵傑破沙盆。頌云。
0417a12: 者箇破沙盆。多劫用不盡。智者難酬價。愚流焉有分。
0417a13: 首山竹篦。頌云。
0417a14: 首山竹篦太無端。引得盲者落二三。伶俐衲僧卻奪
0417a15: 過。劈面相呈會也麼。
0417a16: 忠國師無縫塔。頌云。
0417a17: 巍巍峭峻迥雲霄。卓破虛空勢轉遙。坐斷千差沒朕
0417a18: 跡。幾多描邈不能超。
0417a19: 百丈三日耳聾。頌云。
0417a20: 石牛吐出三春霧。靈雀不棲無影樹。空中一聲霹靂
0417a21: 響。洪雨盆傾遍地注。
0417a22: 百丈野狐。頌云。
0417a23: 攜手相將過海東。使船全在把稍翁。無端觸碎珊瑚
0417a24: 樹。獨露清光宇宙中。
0417a25: 一物即不中。頌云。
0417a26: 說似一物即不中。八年方契賣柴翁。全體大用頭頭
0417a27: 顯。潛修密證祖佛同。
0417a28: 鶴林無棲泊處。頌云。
0417a29: 玉磚高舉扣金門。引出珊瑚價難論。莫謂僧來渠不
0417a30: 著。佛祖猶是眼中塵。
0417b01: 破灶墮為灶神說法。頌云。
0417b02: 聖從何來靈何起。認著泥瓦當自己巳。棒下機關透脫
0417b03: 時。瞥然頓證無生理。
0417b04: 即心即佛。非心非佛。頌云。
0417b05: 跳出離微是非關。橫身物外任安閑。莫將是非來辨
0417b06: 我。一任黃河九曲灣。
0417b07: 虛空為鼓須彌為槌。頌云。
0417b08: 虛空為鼓須彌槌。要打便打休問誰。我不說。人不曉。
0417b09: 卓爾難將正眼窺。
0417b10: 向上一路。千聖不傳。頌云。
0417b11: 千聖不傳本非慳。恐隨流水到人間。無端石人得共
0417b12: 意。一拳擊碎祖師關。
0417b13: 烏臼禪師被僧奪棒打。頌云。
0417b14: 大鵬無伴過天池。獅子將兒絕後隨。紫氣夜隨丹鳳
0417b15: 轉。金龍纏倒月中枝。
0417b16: 亮座主隱跡西山。頌云。
0417b17: 多年錯認心講論。馬祖指點悟真空。自從松聲來有
0417b18: 韻。長憶溪水去無蹤。
0417b19: 泥牛鬥入海。頌云。
0417b20: 泥牛入海絕消息。眾人爭勝賽擒騎。欲窮滄浪深深
0417b21: 處。聽取漁家輒莫迷。
0417b22: 溈山踢倒淨瓶。頌云。
0417b23: 善用機要是大溈。元老非比類難齊。如今不紹家私
0417b24: 者。休向瓶邊覓是非。
0417b25: 大唐國裏無禪師。頌云。
0417b26: 滿目觀來無知已巳。摩尼如意誰辨真。少遇作家穿耳
0417b27: 客。多逢頑愚刻舟人。
0417b28: 普化明頭來明頭打。頌云。
0417b29: 門頭戶尾事千差。箭鋒相拄豈歪斜。撒手到家何所
0417b30: 有。琉璃寶殿鎖蟾華。
0417c01: 庭前柏樹子。頌云。
0417c02: 波原水也水原波。人問西來柏指他。自從舞得三臺
0417c03: 後。拍拍元來總是歌。
0417c04: 雜錄
0417c05: 康熙壬寅年。過都京掃。月心笑祖塔。
0417c06: 師拈拄杖。指塔。云。大眾還知笑祖端的麼。曾言。本來
0417c07: 真父母。佛眼覷不見。今遠孫又不恁麼。若人問融。本
0417c08: 來真父母。見不見。直向伊道。九九八十一。大眾且道。
0417c09: 是同。是異。若人苟能甄別。管取平步丹霄。遂上香。
0417c10: 戊申冬。過嘉興府如如菴埽
0417c11: 萬如法祖齒髮塔。上供拈香。云。
0417c12: 法祖法祖。法裔廣盛。惟融嫡孫。不在其數。為甚不在
0417c13: 其數。若在其數。堪作什麼別外分枝橫列派。普天涯
0417c14: 遍潤枯槁。遂上香。
0417c15: 和密雲悟祖。題京口金山寺詩韻。
0417c16: 萬里江心獨出頭。撐天一柱砥中流。名雄千古遊無
0417c17: 倦。斜日高歌駕客舟。
0417c18: 附原韻
0417c19: 波中卓出始昂頭。裂破長江兩道流。隔岸紅塵飛
0417c20: 不到。三三兩兩度人舟。
0417c21: 辛丑年。師在廣寧普慈寺。出示邪教檄文。
0417c22: 夫東土從古已巳來。儒釋道三教為正。除三之外悉是
0417c23: 邪人。不依正理。自作幾篇俗話。造些妖言異句。惑亂
0417c24: 癡騃。無智又盜。竊佛門經偈語錄。採集成章。一人傳
0417c25: 虛。萬人傳實。騙哄愚迷。墮險落難。只圖一時龜毛之
0417c26: 小利。豈顧萬劫地獄之深坑。此貪竄之流。識者旁觀。
0417c27: 真可憐愍。真可憐愍。
0417c28: 又出經首八字。以難魔徒。而魔眾默不能對。師
0417c29: 復頌云。
0417c30: 以字不是八不成。雄才世智那能評。聰明波旬尤未
0418a01: 曉。造次魔子豈知名。
0418a02: 答徐可勗見寄佳什兼次風字韻
0418a03: 拶破太虛空方顯。丈夫雄時人知恩。少斷臂。雪尚紅。
0418a04: 憶昔東海上。遙望蓬萊宮。獨誇獅子步。八面不通風。
0418a05: 示捷貫書記
0418a06: 竿頭絲線汝須收。遇海逢江漫下鉤。直到毘盧峰頂
0418a07: 上。解開纜放濟人舟。
0418a08: 行實
0418a09: 順治戊戌。師住廣寧閭山大觀音院。一日。兩序領眾。
0418a10: 啟請敘說行實。師云。所謂行實者。古人年尊德邁。履
0418a11: 踐幽微。或自說以警後裔。或記錄以垂龜鑑。融乃臘
0418a12: 輕德薄。操守荒疏。況恃怙早亡。未攻文墨。奚以當言
0418a13: 行實哉。眾曰。和尚過遜也。古既如是。今乃亦然。如不
0418a14: 親聞。焉知往事。師含笑曰。是汝等好事。非我過也。遂
0418a15: 云。某非異鄉人也。即此遼左蓋州王氏子。父諱有賢。
0418a16: 母蘇氏。昆季二人。獨某幼。時見僧而喜。母常嘆曰。吾
0418a17: 家有一善根也。丱歲時。遊戲山前。忽然心中生疑意。
0418a18: 謂此山依地而有。地依虛空。虛空以何為依耶。比時
0418a19: 雖頑稚。遂動出家之想。不期十一歲時。先君早逝。十
0418a20: 五又母亡。一時家產蕩盡。得依外祖恩撫。至十九。屢
0418a21: 遭離亂。決意出家。投寧遠西關白衣菴。正印老宿薙
0418a22: 髮。明年遂行腳。二十二至京師。授愍忠寺太虛和尚
0418a23: 戒。後禮蓮華菴教宗禪師。請問本分事。宗曰。汝且去
0418a24: 參。念佛的是誰。當時領此話頭。尋止京西。龍虎嵎。住
0418a25: 靜。將此話頭橫在胸中。晝參夜參。如癡若騃。直得忘
0418a26: 餐廢寢。東西莫辨。一日小解。忽睹溝中蠓虫。倍起疑
0418a27: 情。念曰。此等眾生。形質雖微。佛性若何。沉吟既久。豁
0418a28: 然有省。便述偈曰。剖破微塵得大經。渠儂提起越功
0418a29: 勳。吾今打開分明說。世上迷流那曉聞。二十四歲至
0418a30: 金陵古林菴。發心作務。擔柴運水。勞力身染重疾。後
0418b01: 病愈。又往姑蘇堯峰山。參林皋和尚。問。燈燈相續。意
0418b02: 旨如何。皋云。你參去。某云。者老漢。話頭也不識。便出
0418b03: 方丈。皋次日入堂。問曰。世尊拈花。迦葉微笑。其意如
0418b04: 何。某云。買金遇著賣金人。皋云。不是者個道理。某云。
0418b05: 和尚也不得壓良為賤。皋休去後。參顯聖爾密和尚。
0418b06: 問。根本即不問差別。請師明。密云。既會根本差別。不
0418b07: 消說得。某云。實不明。望師指示。密云。千江有水千江
0418b08: 月。千江之月一月攝。某云。覓一月尚不可得。說甚千
0418b09: 江之月。密笑云。向你道不須說。密一日陞座。某問。眾
0418b10: 手淘金誰是得者。密云。罕遇其人。某舉坐具。云。者個
0418b11: 。密云。你道看。云。某甲不道。且要和尚疑著。密云。靠
0418b12: 老僧作麼。又參廣孝具德和尚。問。近離甚處。某云。顯
0418b13: 聖。德云。去年那邊住。曰。徑山。德云。徑山顯聖俱落死
0418b14: 水。何不到天童去。曰。天童與廣孝有何差別。德云。徑
0418b15: 山顯聖甚靜。天童太鬧。我者裡總不恁麼。某云。若然。
0418b16: 也不得放過。德云。你一向作麼工夫。曰。騎牛不覓牛。
0418b17: 德云。汝被理所縛也。某云。和尚又如何。德云。豈不聞
0418b18: 德山入門便棒。臨濟入門便喝。汝為甚坐在此。某云。
0418b19: 德山臨濟意旨如何。德便喝。某遂禮謝。又參金明若
0418b20: 水禪師。問。向在那邊住過。曰。去冬顯聖。今春廣孝。水
0418b21: 舉如意云。顯聖。廣孝。還有者個麼。曰。盡法界一個不
0418b22: 無。水云。喚著則觸。不喚著則背。汝作麼生。某一喝。便
0418b23: 出。隨令侍者留住。水一日講金剛經。令眾逐節作頌。
0418b24: 有同參請某頌。某辭不已巳。為眾頌世尊敷座。云。世尊
0418b25: 敷座。空生看破。個事若何。飯是米做。水見甚喜。判云。
0418b26: 句意俱妥。又問。空生看破的眼。在甚麼處。某云。盡法
0418b27: 界是空生一隻眼。又令頌所謂佛法即非佛法。頌云。
0418b28: 嗅著則觸。不嗅則背。觸背俱離。非貴非賤。又令下五
0418b29: 位君臣頌語。頌云。學道先須識自宗。某云。向外馳求
0418b30: 了也。頌云。莫將真際雜頑空。某云。我執不除。頌云。妙
0418c01: 明體盡知傷觸。某云。賊人心虛。頌云。力在逢緣不借
0418c02: 中。著云。本無內外說甚麼中。頌云。出語直教燒不著。
0418c03: 某云。也須仔細眉毛。頌云。潛行須與古人同。著云是
0418c04: 甚所在。說古道今。頌云。無身有事超岐路。著云。咄又
0418c05: 恁麼去也。頌云。無事無身落始終。某云。情知你放不
0418c06: 下。又參報恩玉林和尚。問。迸碎虛空時如何。林云。你
0418c07: 在那裡站立。某拂坐具歸眾。林便喝。林一日上堂。某
0418c08: 問。臨濟道第一句。薦得堪與佛祖為師。即今國裡還
0418c09: 有個巴也無。林云。有。某云。即今在甚麼處。林云。舉眼
0418c10: 便見。某云。馬將軍旗前撫掌。林一日掛牌。令眾作本
0418c11: 來面目頌。某頌云。填溝塞壑滿虛空。無限群靈在此
0418c12: 中。自從金鎖玄關碎。寶藏元來用無窮。林印可之。金
0418c13: 粟參費隱和尚。遂問和尚。以何法為人。費云。山僧只
0418c14: 有一條拄杖子。某云。看破者老漢了也。費捉住云。你
0418c15: 見個甚麼道理。便恁麼道。某云。不妨疑著。費打。某便
0418c16: 喝。費云。念汝遠來。且坐喫茶。某云。是何言語。又一日
0418c17: 問某。堂前露柱懷胎。是男是女。某云。也不是男也不
0418c18: 是女。費打。云。是甚麼。某云。描也描不就。畫也畫不成。
0418c19: 費云。亂道。某喝。云。者老漢是何心行。費喝。某亦喝。遂
0418c20: 拂袖而出。至遯村參浮石和尚。問。石而能浮。承誰恩
0418c21: 力。石云。進前來。向汝道。某進前便喝。石云。再喝一喝
0418c22: 看。曰。和尚喚作喝那。石云。汝又作麼生。某一喝。遂拂
0418c23: 袖出。又。端午日上堂。某問。端午陞座。即不問二人相
0418c24: 戰。必定是那一個得勝。石震威一喝。某遂作禮。石云
0418c25: 放汝三十棒。某起。以坐具向座上作劈勢。石便休。自
0418c26: 是歷遍諸方。參尋知識。後轉都門普濟菴。遇本師和
0418c27: 尚開堂命典。知藏師上堂日。某出。問。濟宗爐都京
0418c28: 重開。四海英靈。咸集此會。和尚如何煆煉。師打。云。一
0418c29: 棒一條痕。融云。莫便是和尚為人處麼。師云。闍黎還
0418c30: 薦取麼。融云。頂門具眼方堪曉。耀古騰今達者知。師
0419a01: 便喝。融云。萬煆爐中鐵蒺藜。佛祖當塗不讓伊。師云。
0419a02: 好個消息。某禮謝。歸眾。其後將古機緣謷訛公案。一
0419a03: 一舉出。命眾拈頌。某便拈頌。甚愜本師之意。遂將源
0419a04: 流衣拂。拄杖。一并付囑。可為祖禰不了。殃及兒孫。這
0419a05: 便是融上座半生行腳。今被諸公苦逼。不覺失口道
0419a06: 出。倘有個漢。也似山僧這般鈍置。正好三十拄杖。趁
0419a07: 出久立。珍重。
