0551c06: 
0551c07: 
0551c08: 佛日普照慧辯楚石禪師語錄卷第二
0551c09: 
0551c10: 住海鹽州天寧永祚禪寺語錄上
0551c11: 參學比丘　文玹等　編
0551c12: 師於天曆元年。二月初三日入寺。
0551c13: 山門。市門頭。來千去萬。入寺看額。能有幾人。復云。
0551c14: 是什麼。便入。
0551c15: 佛殿。是你是我。撒土撒沙。同門出入。生死冤家。
0551c16: 據室。這裏無密室傳授底法。痛棒熱喝。白日青天。儻
0551c17: 或躊躇。君往西秦。我之東魯。
0551c18: 拈宣政院疏。昔日靈山親付囑。今朝付囑與靈山。以
0551c19: 何為驗。度疏云。以此為驗。
0551c20: 法座。靈山堂已巳為諸人說法了也。還聞麼。若不聞。未
0551c21: 免為蛇足。遂陞座。
0551c22: 拈香云。此一瓣香。端為祝延今上皇帝聖躬。萬歲萬
0551c23: 歲萬萬歲。
0551c24: 此一瓣香。奉為宣政院官。嘉興路官。海鹽州官。同增
0552a01: 祿筭。
0552a02: 此一瓣香。奉為見住徑山興聖萬壽禪寺。妙喜第四
0552a03: 世。天下老和尚。元叟端禪師。以酬法乳。仍就座。
0552a04: 師云。把定乾坤。不通水泄。放開線道。許你商量。有麼
0552a05: 有麼。僧問。山青水綠。李白桃紅。南北東西。總是國王
0552a06: 水土。四維上下。無非佛祖門庭。正與麼時。請師祝贊。
0552a07: 師云。五日風十日雨。進云。與麼則築著磕著去也。師
0552a08: 云間。進云。春色無高下。花枝自短長。師云。只恐不是
0552a09: 玉。進云。院堂宰相。公選住持。合郡尊官。同臨法席。未
0552a10: 審發明什麼事。師云。驗在目前。進云。五祖演和尚道。
0552a11: 山前一片閒田地。叉手丁寧問祖翁。幾度賣來還自
0552a12: 買。為憐松竹引清風。且如何是祖翁田地。師云。看
0552a13: 下。進云。賣與阿誰。師云。聽事不真。進云。不作貴不作
0552a14: 賤。作麼生買。師云。三生六十劫。進云。爭柰被和尚坐
0552a15: 斷了也。師云。墻壁有耳。進云。只如上手契書。是什麼
0552a16: 人寫。師云。今日東風起。進云。謝師指示。師云。三十棒
0552a17: 且待別時。乃云。山僧昔在此山得度。是個脫白沙彌。
0552a18: 無端被人推出。人天眾前。稱為長老。泥疥狗。還避
0552a19: 得麼。今日掇向曲彔木。指東畫西。是最初入門。第
0552a20: 一杓惡水。到這裏。事不獲已巳。只得擘破面皮。將些葛
0552a21: 藤。東葛西葛。是以釋迦老子。於正覺山前。明星出時。
0552a22: 忽然大悟。且道悟個什麼。山僧今日。開堂說法。又說
0552a23: 個什麼。不免將第二杓惡水。澆潑諸人去也。拈拄杖
0552a24: 卓一下。喝一喝。
0552b01: 復舉六祖至廣州法性寺。寓止廊廡間。暮夜。風颺剎
0552b02: 幡。聞二僧對論。一云幡動。一云風動。往復酬答。曾未
0552b03: 契理。祖云。可容俗流與高論否。直以非風幡動。仁
0552b04: 者心動耳。師云。諸禪德。風動幡動心動。為你拈了也。
0552b05: 向什麼處見祖師。
0552b06: 當晚小參。舉同安丕和尚。因僧問。如何是和尚家風。
0552b07: 安云。金雞抱子離霄漢。玉兔懷胎入紫微。僧云。忽遇
0552b08: 客來。將何祗待。安云。金果早朝猿摘去。玉華晚後鳳
0552b09: 來。師云。正偏回互。不犯鋒鋩。問答縱橫。惟明尊貴。
0552b10: 同安老人。慣得其便。或有人。問天寧如何是和尚家
0552b11: 風。向道盂饙子。忽遇客來。將何秪待。飯後一杯茶。
0552b12: 且道與古人。是同是別。
0552b13: 上堂。金刀剪不破。彩筆難成。千里莫持來。萬般俱
0552b14: 。釋迦老子道。應如是知如是見。如是信解。不生
0552b15: 法相。正是推波助瀾。未得脫洒在。如何是脫洒一句。
0552b16: 芍藥花開菩薩面。櫚葉散夜叉頭。
0552b17: 上堂。米裏有蟲。麥裏有麵。庫僧堂。山門佛殿。盞子
0552b18: 撲落地。楪子成七片。
0552b19: 淨慈雪光書記至上堂。上大人。丘乙己巳。化三千。七
0552b20: 十士。爾小生。八九子。佳作仁。可知禮也。召眾云。是什
0552b21: 麼語話。孔門弟子無人識。碧眼胡僧笑點頭。
0552b22: 上堂。鴉啼古木。犬吠深林。雲橫不斷青山。潮落無邊
0552b23: 滄海。漁歌出浦。行行宿鷺飛。日影穿林。處處炊煙
0552b24: 競出。田家麥熟。即便禾。婦蠶眠。相將剝繭。沽鹽
0552c01: 買醋。運木搬柴。解張帆。垂鞭嚲袖。燒香掃地。合掌
0552c02: 搖頭。文殊普賢。無端起佛見法見。貶向二鐵圍山了
0552c03: 也。還有人救得麼。若有。不妨起死回生。如無。且聽填
0552c04: 溝塞壑。
0552c05: 施主入山上堂。南泉道。盡大地是王老師檀越。施者
0552c06: 作施想。不作施想。受者作受想。不作受想。若施者作
0552c07: 施想。入地獄如箭射。若受者作受想。亦須鐵負鞍。
0552c08: 莫教蹉過南泉。
0552c09: 上堂。天上無彌勒。地下無彌勒。白月印千江。清風生
0552c10: 八極。豎拂子云。是什麼。復云。麈尾拂子也不識。
0552c11: 上堂。舉僧問夾山。如何是相似句。山云。荷葉團團團
0552c12: 似鏡。菱角尖尖尖似錐。復云會麼。僧云不會。山云。風
0552c13: 吹柳絮毛毬走。雨打花蛺蝶飛。師云。夾山老漢。與
0552c14: 麼答話。恰似夾竹桃花。錦上鋪華。只是未曾點著本
0552c15: 分事在。若有人。問天寧如何是相似句。向他道。莫將
0552c16: 支遁。喚作右軍鵝。
0552c17: 施主請上堂。僧問。混沌未分時。何如露柱懷胎。請師
0552c18: 指示。師云。諸方舊話子。進云。教學人如何趨向。師云。
0552c19: 棒上不成龍。進云。分後如何。如片雲點太清裏。諦當
0552c20: 不諦當。師云。一言既出。駟馬難追。進云。未審太清還
0552c21: 受點也無。當時靈雲不對。意在什麼處。師云。無朕跡。
0552c22: 進云。恁麼則含生不來。也亦不對。且道對即是。不對
0552c23: 即是。師云。半夜放烏雞。進云。直得純清絕點時如何。
0552c24: 猶是真常流注。與者僧問處。是同是別。師云。據款結
0553a01: 案。進云。如何是真常流注。似鏡常明。為什麼呼他作
0553a02: 鏡。師云。可惜許。進云。向上更有事也無。云打破鏡來。
0553a03: 與汝相見。古人意作麼生。師云。也是徐六擔板。進云。
0553a04: 萬古碧潭空界月。再三撈漉始應知。師云。墮坑落塹。
0553a05: 僧禮拜。師乃云。若論生佛未具以前。一段大事。只在
0553a06: 諸人跟下。動便踏著。只是不知起處。你道從甚處
0553a07: 起。掀翻四大海。踢倒五須彌。正起處不得。豈不見。
0553a08: 東山演祖云。山僧昨日入城。見一棚傀儡。不免近前
0553a09: 看。或見端嚴奇特。或見醜陋。不堪。動轉行坐。青黃赤
0553a10: 白。一一見了。子細看來。元來青布幕裏有人。山僧忍
0553a11: 俊不禁。乃問長史高姓。他道老和尚看便了。問什麼
0553a12: 姓。師云。誰家別館池塘裏。一對鴛鴦不成。
0553a13: 上堂。千人排門。不如一人拔關。若一人拔關。千人萬
0553a14: 人。得到無為安樂之地。山僧與你諸人著力看。以手
0553a15: 招云。歸去來歸去來。
0553a16: 上堂。寒食前清明後。雨打桃花。風吹石臼。近來百物
0553a17: 價平。白米三錢一斗。好大哥。參堂去。
0553a18: 上堂。舉僧問乾。十方薄伽梵。一路涅槃門。未審路
0553a19: 頭。在什麼處。以拄杖。畫一畫云。在這裏。師云。白雲
0553a20: 萬里。僧舉前話問雲門。門云。扇子跳。上三十三天。
0553a21: 築著帝釋鼻孔。把東海鯉魚打一棒。雨似盆傾。師云。
0553a22: 白雲萬里。忽有人出來問天寧。與麼批判。還愜得二
0553a23: 大老意麼。向他道白雲萬里。呵呵呵。囉囉哩囉囉哩。
0553a24: 剎剎塵塵知幾幾。十字街頭石敢當。忽然吸竭滄溟
0553b01: 水。你輩茄子瓠子。那裏知得。拍禪便起。
0553b02: 聖節上堂。僧問。佛祖因緣即不問。君臣慶會事如何。
0553b03: 師云。瑞草生嘉運。林花結早春。進云。如何是君。師云。
0553b04: 莫觸龍顏。進云。如何是臣。師云。量材補職。進云。如何
0553b05: 是臣向君。師云。赤心片片。進云。如何是君視臣。師云。
0553b06: 如月入水。進云。如何是君臣道合。師云俱。乃舉無著
0553b07: 與外道論義。著云。天下太平。國王長壽。外道杜口不
0553b08: 能破。師頌云。義有河沙數。不出這一句。蚊子上鐵牛。
0553b09: 無你下觜處。
0553b10: 上堂。眉毛雖長不礙眼。鼻孔雖高不礙面。諸佛雖悟
0553b11: 無二心。眾生雖迷無二見。見不見。倒騎牛兮入佛殿。
0553b12: 佛涅槃上堂。披示眾云。要見釋迦老子。向這裏識
0553b13: 取。汝等善觀吾紫磨金色之身。今日則有。明日則無。
0553b14: 咄。這野狐精縮頭去。過去諸佛亦如是。現在諸佛亦
0553b15: 如是。未來諸佛亦如是。卓拄杖云。如是如是。又卓一
0553b16: 下云。不是不是。
0553b17: 進退兩序上堂。東邊的東邊去。西邊的西邊去。去去
0553b18: 實不去。生鐵稱錘被蟲蛀。來來實不來。燈籠沿壁上
0553b19: 天台。且道不動尊。居何國土。一鏃破三關。分明箭後
0553b20: 路。
0553b21: 上堂。心本是佛。造作還非。道不用修。染污不得。只此
0553b22: 不染污。是諸佛之所護念。與麼道。早是染污了也。絲
0553b23: 毫繫念。三塗業因。瞥爾情生。萬劫。所以經云。若
0553b24: 以色見我。以音聲求我。是人行邪道。不能見如來。你
0553c01: 道那個是如來。銅頭鐵額。鳥嘴魚腮。
0553c02: 上堂。見色便見心。大地山河是心。作麼生見。又云。心
0553c03: 不見心。無相可得。拈拄杖云。觀世音菩薩。變作一條
0553c04: 墨漆拄杖子。繞四天下走一遭。回到山僧手裏。是
0553c05: 芭蕉和尚。你有拄杖子。我與你拄杖子。你無拄杖子。
0553c06: 我奪你拄杖子。若作佛法商量。生身陷地獄。靠拄
0553c07: 杖。
0553c08: 結夏小參。僧問。大通智勝佛。十劫坐道場。佛法不現
0553c09: 前。不得成佛道。此意如何。師云。也無此意。也無如何。
0553c10: 進云。未審何時得成佛道。師云。也無佛也無道。進云。
0553c11: 莫落空否。師云。空亦空。進云。即今道空的。是什麼人。
0553c12: 師云。這漆桶。進云。本來無罣礙。隨處任方圓。師云。玄
0553c13: 沙道底。乃云。以大圓覺。為我伽藍。身心安居。平等性
0553c14: 智。召眾云。性智既然平等。說什麼聖。說什麼凡。說什
0553c15: 麼迷。說什麼悟。古也如是。今也如是。僧也如是。俗也
0553c16: 如是。出出入入。何礙安居。往往來來。是真禁足。譬如
0553c17: 蟭螟蟲。在蚊子眼睫上作窠。向十字街頭叫云。土曠
0553c18: 人稀。相逢者少。復有頌云。金毛獅子喋屎狗。雪白象
0553c19: 王推磨驢。直下不生顛倒見。九旬無欠亦無餘。
0553c20: 靈隱古鼎銘書記至上堂。世尊三昧。迦葉不知。迦葉
0553c21: 三昧。阿難不知。阿難三昧。商那和修不知。商那和修
0553c22: 三昧。優波多不知。諸祖三昧。各各不知且置。喚什
0553c23: 麼作三昧。良久云。除黃龍頭角外。其餘盡是赤斑
0553c24: 蛇。
0554a01: 上堂。拈拂子敲禪云。觀音妙智力。能救世間苦。還
0554a02: 聞麼。復敲一下云。我為什麼不聞。召眾云。莫道我謾
0554a03: 你。你更謾我太煞也。
0554a04: 上堂。兔角不用無。牛角不用有。兩兩不成雙。三三亦
0554a05: 非九。夜來空手把鉏頭。天曉面南看北斗。
0554a06: 上堂。或時語須辨取。或時默誰委悉。久參上士。不要
0554a07: 丁寧。晚學初機。卒難話會。只如道近上人問道則失
0554a08: 道。近下人問道則得道。不上不下。不得不失。道在阿
0554a09: 那頭。有時乘好月。特地過滄洲。
0554a10: 上堂。若能轉物。即同如來。你道物作麼生轉。僧堂入
0554a11: 佛殿裏行。佛殿入僧堂裏過。須彌山騎牛說話。木人
0554a12: 打鼓唱歌。露柱每日搊箏。楗椎拍手笑他。且道笑個
0554a13: 什麼。呵呵。便下座。
0554a14: 解夏小參。僧問。如何是學人自己已。師云。你問我。乃
0554a15: 云。諸仁者。百了千當。名為無事道人。若到諸方。管取
0554a16: 明下安排。永祚這裏。放過即不可。何謂如此。百了
0554a17: 千當底。猶在半途。豈不見。圓悟和尚道。以世諦法接
0554a18: 人去。落在世諦法中。以祖佛機接人去。落在祖佛機
0554a19: 中。以向上拈提接人去。落在向上拈提中。以恁麼恁
0554a20: 麼接人去。落在恁麼恁麼中。以不恁麼不恁麼接人
0554a21: 去。落在不恁麼不恁麼中。以總不恁麼總不恁麼接
0554a22: 人去。落在總不恁麼總不恁麼中。直饒萬里無片雲。
0554a23: 青天也須喫棒。當知此事不從他處得來。我王庫內
0554a24: 無此刀。此刀不離王庫內。末後一句。始到牢關。把斷
0554b01: 要津。不通凡聖。九十日。末後句作麼生道。朱夏火雲
0554b02: 燒碧洞。清秋危露滴金盤。復舉僧問雲門。樹凋葉落
0554b03: 時如何。門云。體露金風。師云。這僧若道個謝師答話。
0554b04: 雲門大師。管取有理難伸。山僧即不然。樹凋葉落時
0554b05: 如何。拈起拄杖。纔佇思。打下法堂。免致諸方檢點。
0554b06: 中秋上堂。貴買朱砂畫月。筭來枉用工夫。純將白粉
0554b07: 塗成。要且未是真月。文殊道。但一月真。中間自無是
0554b08: 月非月。豎拂子云。本無偏照處。剛有不明時。
0554b09: 靈隱竹泉和尚至上堂。舉廣慧璉和尚道。我在先師
0554b10: 會中。見舉竹篦。問省驢漢云。喚作竹篦則觸。不喚作
0554b11: 竹篦則背。作麼生。省近前。奪得拋向地上云。是什麼。
0554b12: 先師云瞎。省從此悟入。我道省驢漢悟則太煞悟。要
0554b13: 且未盡先師意旨。師云。大小廣慧恁麼道。先師實有
0554b14: 意旨那。將一把火照看。面皮厚多少。下坡不走。快便
0554b15: 難逢。若是向上提持。還我竹泉師兄始得。
0554b16: 建寶塔上堂。僧問。昔日南泉和尚。因趙州問云。如何
0554b17: 是道。泉云。平常心是道。如何是平常心。師云。敲取
0554b18: 火。掘地天。進云。大好平常心。師云。我不如你。你自
0554b19: 會得好。乃云。問既不弱。答得又奇。你道契二大老。不
0554b20: 契二大老。還有人道得麼。試出來道看。如無人道得。
0554b21: 自道去也。一分奉釋迦牟尼佛。一分奉多寶佛塔。
0554b22: 上堂。汝等諸人。見我開口。便作說法會。見我無言。便
0554b23: 作默然會。總向兩頭我。爭知不在兩頭。你道尋常
0554b24: 在什麼處。莫是高高頂立。不露頂麼。深深海底行。
0554c01: 不濕麼。若恁麼。早被伊尋著也。還知山僧有隱身
0554c02: 訣麼。終朝不見長相見。盡日相逢不逢。有念盡為
0554c03: 煩惱。無心端是水晶宮。喝一喝。
0554c04: 上堂。古人真實相為。放下便穩。我不恁麼。撩起便
0554c05: 行。一等是踏破草鞋。何故隨人後跟轉。拈拄杖云。
0554c06: 拄杖子騎佛殿。出山門去也。
0554c07: 上堂。大樹大皮褁。小樹小皮纏。若不同睡。焉知被
0554c08: 底穿。
0554c09: 冬夜小參。僧問。萬丈寒潭徹底冰時如何。師云。陽氣
0554c10: 發時無硬地。乃云。欲得恁麼事。須是恁麼人。若是恁
0554c11: 麼人。何愁恁麼事。喚作恁麼事。早是無事生事。何況
0554c12: 聚頭話。讚過時。今日三明日四。肚裏黑漫漫地。
0554c13: 下浮逼逼地。拈槌豎拂。他又不見。彈指謦咳。他又
0554c14: 不聞。開口動舌。他又不會。如無孔鐵槌相似。養得一
0554c15: 萬個。有什麼用處。龍象蹴踏。非驢所堪。鵝王擇乳。素
0554c16: 非鴨類。只貴直下便領。更不回頭轉腦。不立毫末。盡
0554c17: 無邊香水海。剎剎全收。說一句子。滿龍宮溢海藏。無
0554c18: 法不具。行一步。踏折釋迦老子脊梁骨。唾一唾。粉碎
0554c19: 百千萬億須彌盧。猶是奴兒婢子邊事。衲僧門下。還
0554c20: 作麼生。五九盡日又逢春。上元定是正月半。
0554c21: 復舉僧問投子。大死的人。活時如何。子云。不許夜
0554c22: 行。投明須到。師云。鐵輪天子寰中。帝釋宮中放赦
0554c23: 書。
0554c24: 上堂。一塵纔起。大地全收。羅阿修羅王。本身長七
0555a01: 百由旬。化身長十六萬八千由旬。將四種兵。與天帝
0555a02: 釋戰。修羅不勝。走入藕絲竅中。仰面看天。低頭看
0555a03: 地。呵呵大笑云。到處去來。不如這裏。修羅修羅。今後
0555a04: 更敢也無。
0555a05: 上堂。極小同大。忘絕境界。極大同小。不見邊表。昨夜
0555a06: 濃霜似雪。今朝暖日如春。父母未生已巳前。何似這個
0555a07: 時節。無事晚來江上望。數株寒倚斜陽。
0555a08: 上堂。釋迦老子道。若有一人。發真歸源。十方空。悉
0555a09: 皆消殞。鄧師翁道。若有一人。發真歸源。十方空。築
0555a10: 著磕著。圓悟和尚道。若有一人。發真歸源。十方空。
0555a11: 錦上鋪花。天寧道。若有一人。發真歸源。十方空。針
0555a12: 劄不入。
0555a13: 進退兩序上堂。千尺絲綸。意在錦鱗紅尾。一聲霹。
0555a14: 要看攫霧拏雲。隨時有卷有舒。覿體無新無舊。光揚
0555a15: 法社。輔弼宗門。高蹈世表。下視塵窟。總是當人受用
0555a16: 處。還委悉麼。龍袖拂開全體現。象王行處絕狐蹤。
0555a17: 上堂。驢事未去。馬事到來。兒上露柱。鐵鋸舞三臺。
0555a18: 大唐天子呵呵笑。移取眉毛眼下栽。
0555a19: 上堂。目前無法。毛毿毿地。意在目前。風颯颯地。不是
0555a20: 目前法。平坦坦地。非耳目之所到。黑漆漆地。上是天
0555a21: 下是地。靈利衲僧不瞥地。既是靈利衲僧。因什麼不
0555a22: 瞥地。只為分明極。翻令所得遲。
0555a23: 施主入山上堂。僧問。具足凡夫法。凡夫不知時如何。
0555a24: 師云。純鋼打就。進云。具足聖人法。為什麼聖人不會。
0555b01: 師云。生鐵鑄成。進云。聖人若會。即是凡夫。且道會個
0555b02: 什麼。師云。寸釘入木。進云。凡夫若知。即是聖人。未審
0555b03: 知個什麼。師云。一筆勾下。進云。只如今日施主入山。
0555b04: 請和尚說法。為說凡夫法。為說聖人法。師云。吹毛寶
0555b05: 劍逼人寒。進云。與麼則大眾獲聞於未聞也。師云。有
0555b06: 什麼了期。乃云。十方剎土一毫端。總是諸人眼自瞞。
0555b07: 一一三千大千界。拋來擲去又何難。豎拂子云。三世
0555b08: 諸佛。盡向這拂子頭上。成等正覺。轉大法輪。歷代祖
0555b09: 師。盡向這拂子頭上。興慈運悲。解粘去縳。山僧即今。
0555b10: 與你諸人。向這拂子頭上。一剎那間。入華藏世界海。
0555b11: 入毗盧樓閣。入淨入穢。入凡入聖。入修羅地獄。畜生
0555b12: 餓鬼。現種種形。作種種神通變化。承事諸佛。教化眾
0555b13: 生。還信得及麼。你信也好。不信也好。擲拂子云。拋來
0555b14: 擲去。有什麼過。
0555b15: 度僧上堂。未出家時。父母兄弟。障你光明不得。既出
0555b16: 家了。師僧道伴。障你光明不得。觀山翫水處。拈香撥
0555b17: 火處。著衣喫飯處。屙屎送尿處。總是你光明發現處。
0555b18: 且如父母未生已巳前。這一段光明。在什麼處。寶月當
0555b19: 空圓聖智。何山松檜不青青。
0555b20: 結夏上堂。今日結也。憍陳如尊者。領眾歸堂。盂口
0555b21: 向天。露柱踏地。一要掃刮帳。防備蚊蟲。二要晒
0555b22: 蒲團。免教搭濕。三要熱時揮扇。困時打眠。切不得
0555b23: 將禪道佛法。貼在額尖上。靈龜負圖。自取喪身之兆。
0555b24: 九十日內作麼生。薰風自南來。殿閣生微涼。復舉雲
0555c01: 安和尚問石霜。萬戶俱閉即不問。萬戶俱開時如
0555c02: 何。霜云。堂中事作麼生。安云。無人接得渠。霜云。道也
0555c03: 太煞道。只道得八成。安云。請和尚道。霜云。無人識
0555c04: 得渠。師云。或有人問永祚。萬戶俱開時如何。向他道。
0555c05: 且喜到來。你道。與古人。是同是別。
0555c06: 中夏上堂。前四十五日已巳過去。後四十五日尚未來。
0555c07: 正當四十五日之中。現在相不可得。所以道。過去
0555c08: 心不可得。現在心不可得。未來心不可得。此不可得
0555c09: 亦不可得。平生肝膽向人傾。相識猶如不相識。
0555c10: 教授俞觀光入山上堂。舉雲巖示眾。有個人家兒子。
0555c11: 問著無有答不得者。洞山問云。他屋裏。有多少典籍。
0555c12: 巖云。一字也無。山云。爭得恁麼多知。巖云。日夜不曾
0555c13: 眠。山云。問一段事得否。巖云。道得即不道。師云。道得
0555c14: 即不道。作麼生會。長恨春歸無處。不知流入此中
0555c15: 來。
0555c16: 上堂。山是山水是水。僧是僧俗是俗。恁麼會又爭得。
0555c17: 山是山水是水。僧是僧俗是俗。恁麼會較些子。
0555c18: 解夏上堂。今日解也。南天台北五臺。一任七縱八橫。
0555c19: 前程忽有人。問永祚近日如何。作麼生祗對。但道來
0555c20: 時不教某甲傳語。管取坐斷天下人舌頭。雖然。這個
0555c21: 是永祚的。那個是上座的。
0555c22: 上堂。舉祖師道。在胎名身。處世名人。在眼曰見。在耳
0555c23: 曰聞。在鼻嗅香。在舌談論。在手執捉。在足運奔。現
0555c24: 俱該法界。收攝在一微塵。識者知是佛性。不識喚作
0556a01: 精魂。師云。書頭教娘勤作息。書尾教娘莫磕睡。還識
0556a02: 娘面觜麼。玉容寂寞淚闌干。花一枝春帶雨。喝一
0556a03: 喝。
0556a04: 上堂。若據一大藏教。說少一字。若據祖師門下。說多
0556a05: 一字。不多不少。恰好處。道將一句來。僧擬進語。師便
0556a06: 打出。
0556a07: 上堂眾方集。師喝一喝。便下座。
0556a08: 上堂。是什麼聲。雨滴芭蕉聲。又道是打板聲。觀世音
0556a09: 菩薩。將錢買胡餅。放下手。元來是生鐵。且道為你
0556a10: 說。不為你說。
0556a11: 謝眾施主上堂。舉黃龍南和尚。因化主歸。示眾。有五
0556a12: 種不易。一施主不易。二化者不易。三變生為熟不易。
0556a13: 四端坐食者不易。且道第五不易。是什麼人。良久云。
0556a14: 。便下座。時翠巖真為首座。藏主問真。第五不易是
0556a15: 誰。真云。腦後見腮。莫與往來。師云。山僧即不然。第五
0556a16: 不易是誰。莫怪坐來頻勸酒。自從別後見君稀。
0556a17: 冬至小參。僧問。運推移。日南長至。阿那個是常住
0556a18: 法。師云。冬不寒臘後看。進云。教學人如何履踐。師云。
0556a19: 獨木橋子。乃云。無陰陽地。含受四時。大寂滅場。發生
0556a20: 萬物。旋嵐偃岳而常靜。江河競注而不流。野馬飄鼓
0556a21: 而不動。日月歷天而不周。千言萬言。但識取一言。自
0556a22: 然言言見諦。千句萬句。但識取一句。管取句句朝宗。
0556a23: 直下脫根塵透聲色。泯今古離去來。水潦和尚。被馬
0556a24: 祖一踏踏到。起來呵呵大笑云。百千法門。無量妙義。
0556b01: 只向一毫頭上。識得根源去。豈不是了事衲僧。趙州
0556b02: 道。諸人被十二時辰使。老僧使得十二時辰。你且思
0556b03: 量看。行住坐臥。語默動靜。更有什麼物。為緣為對。盡
0556b04: 乾坤大地。何曾有一法繫綴於人。若有針鋒許與我
0556b05: 拈將來。我與麼道。已巳是不著便。更說什麼陰剝盡。
0556b06: 一陽復生。大似藞苴。與空安耳穴。雖然如是。豈敢
0556b07: 違背於他。且道他是阿誰。咄。縮頭去。復舉僧問清平
0556b08: 遵和尚。如何是小乘。平云錢貫。僧云。如何是大乘。平
0556b09: 云井索。僧問。如何是有漏。平云篱。僧云。如何是無
0556b10: 漏。平云木杓。僧云。覿面相呈時如何。平云。分付與典
0556b11: 座。師云。永祚不避諸方檢責。也要矢上加尖。打破大
0556b12: 唐國。一個會佛法的。不可得。
0556b14: 云。一花開也。是桃是李。今日新年頭。昨日舊年尾。識
0556b15: 得本來人。無憂亦無喜。卓一下云。處處綠楊堪繫馬。
0556b16: 家家門底透長安。
0556b17: 上堂萬法歸真。真歸何所。白鷺下田千點雪。黃鸝上
0556b18: 樹一枝花。
0556b19: 州中謝雨歸上堂。正說知見時。知見即是心。當心即
0556b20: 知見。知見即如今。娑竭羅龍王出海。繞須彌山三。
0556b21: 一頭直至梵天。口吐黑雲。遮大千世界。然後降雨。
0556b22: 於是梵王問云。雨從何來。龍王答云。從問處來。又問
0556b23: 云。問從何來。龍王而退。起一陣猛風。吹散黑雲。
0556b24: 依舊天晴日頭出。顧視大眾云。我適來道個什麼。眾
0556c01: 無語。師乃呵呵大笑。
0556c02: 經會上堂。僧問。一切諸佛。及諸佛阿耨多羅三藐三
0556c03: 菩提法。皆從此經出。如何是此經。師云。更要注解那。
0556c04: 乃舉洞山問講維摩詰經僧云。不可以智知。不可以
0556c05: 識識。喚作什麼語。僧云。贊法身語。洞山云。喚作法身。
0556c06: 早是贊也。僧無語。師云。這裏下得什麼語。塞洞山
0556c07: 口。乃云千。
0556c08: 
0556c09: 佛日普照慧辯楚石禪師語錄卷第二
0556c10: 
0556c11: 音切
0556c12: 饙甫云切　楚簡切　嚲丁可切　愜起頰切　蟭螟上子饒切下亡丁切　睫
0556c13: 式涉切　喋丈甲切　毬巨六切　搊楚尤切　丑刃切　古困切　咳苦代
0556c14: 切　攫居縛切　挈尼牙切　毿先含切　颯思合切　屙烏何切　力黨切
0556c15: 　尼止切　居美切　藞苴上力瓦切下七閭切　上亡果切下來可切
