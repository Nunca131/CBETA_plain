0793a01: 
0793a02: No. 1136
0793a03: 經律戒相布薩軌儀
0793a04: 
0793a05: 弘演毗尼沙門　如馨　纂要
0793a06: 聞夫大覺初成。始結菩薩波羅提木叉。終至雙林入
0793a07: 滅。亦教諸比丘。當珍敬尊重波羅提木叉。始終如是。
0793a08: 佛在世時。以佛為師。去聖逾遠。以何為師。諸聖所說。
0793a09: 以戒為師。奇哉。戒乃登聖之梯行。越苦海之慈舟。緇
0793a10: 素等流。凡登戒品。四儀嚴護。三業恒清。習馬勝之威
0793a11: 儀。效波離之軌範。動靜禪思。心恒在道。常樂獨間居。
0793a12: 不近白衣貴士。衣食隨緣。多得供物。有二棄一。三衣
0793a13: 法器。常知止足。分外無求。晝夜專修淨業。一行三昧。
0793a14: 終身無怠。惡業消。佛境現前。百年報盡。無諸病苦。
0793a15: 端坐而逝。
0793a16: 彌陀接引生方。親蒙授記。得授記已巳。乘昔願輪。回入
0793a17: 塵勞。四恩總報。拔濟三有。佛恩可酬。是真出家。持戒
0793a18: 第一。何不慶哉。末法轉變正季法門興也。奇哉。令正
0793a19: 法久住世間。眾生正信不斷。勘為後範。作大弘規爾。
0793a20: 頌曰。
0793a21: 三衣掛體越塵寰恒沙諸佛也皆然
0793a22: 迦葉持衣待慈氏歷代高僧祖祖傳
0793a23: 末法垂秋衣變白正法不久住人間
0793a24: 孰能如法行將去未得道果也超凡
0793b01: 經律戒相布薩軌儀羅列于後。
0793b02: 受優婆塞優婆夷五戒相
0793b03: 一曰不殺生戒二曰不偷盜戒
0793b04: 三曰不邪婬戒四曰不妄語戒
0793b05: 五曰不飲酒食肉戒
0793b06: 和尚或阿闍黎。審在家男女所犯之事。不得細審中
0793b07: 間所犯戒相。略問殺盜婬妄。令其懺悔爾。五百問云。
0793b08: 優婆塞八關齋者。所謂防非止惡曰關。過午不食曰
0793b09: 齋。若在家男女盡形受持。必獲菩提。乃至一晝夜受
0793b10: 持八齋戒者。超一生五戒。何故頓超。以戒多故。勸持
0793b11: 半日。微齋力報。感六十萬年糧。而世人謬行擇良晨。
0793b12: 晝夜不飲漿者。訛也。
0793b13: 受優婆塞優婆夷八戒相
0793b14: 一不殺生二不偷盜三不邪婬
0793b15: 四不妄語五不飲酒食肉
0793b16: 六不著華縵瓔珞及香油塗身
0793b17: 七不歌舞作唱妓樂故往觀聽
0793b18: 八不坐高廣大床九不非時食
0793b19: 沙彌十戒相
0793b20: 一不殺生二不偷盜三不破梵行人
0793b21: 四不妄語五不飲酒食肉
0793b22: 六不著華縵瓔珞香油塗身
0793b23: 七不歌舞作倡伎樂故往觀聽
0793b24: 八不坐高廣大床九不非時食
0793c01: 十不捉生像金銀錢寶
0793c02: 比丘二百五十戒相
0793c03: 四波羅夷法十三僧伽婆尸沙法
0793c04: 二不定法三十尼薩耆波逸提
0793c05: 九十波逸提四波羅提提舍尼法
0793c06: 一百應當學七滅諍法
0793c07: 比丘尼三百四十八戒相
0793c08: 八波羅夷法十七僧伽婆尸沙法
0793c09: 三十尼薩耆波逸提
0793c10: 一百七十八波逸提八波羅提提舍尼
0793c11: 一百應當學法七滅諍法
0793c12: 諸部俱無二不定法。止三百四十八戒。此出四部。廣
0793c13: 律僧祇律。止有二百七十七戒。
0793c14: 審比丘尼戒之時。亦不得細問中間所犯之事。略問
0793c15: 四棄八棄。令其懺悔也。
0793c16: 審戒儀式。凡受戒者。請師對三寶前。披陳發露。知事
0793c17: 人敷設座席。羅列香花。維那領眾。請審戒阿闍黎。執
0793c18: 香迎至法堂。如法舉香讚畢。諸佛子等拈香各禮三
0793c19: 拜。一心胡跪合掌。
0793c20: 眾誦大悲一遍竟。舉甘露王菩薩三聲畢。
0793c21: 和尚差我。為汝等請某甲阿闍黎。為汝等作審戒阿
0793c22: 闍黎。今對此師座前。胡跪合掌。所有言教須當諦聽。
0793c23: 從生以來。所犯戒相。對三寶前。一一披陳。發露懺悔。
0793c24: 不得覆藏。洗滌淨器。方盛甘露。
0794a01: 諸佛子等。請師之語。汝合自陳。恐汝未能。皆隨我道。
0794a03: 阿闍黎。我依大德故。得如實懺悔法。慈愍故。慈愍故。
0794a04: 大慈愍故。
0794a05: 諸佛子等。汝既慇懃伸請。我為汝等。作審戒阿闍黎。
0794a06: 所有言教。一心諦聽。撫尺。
0794a07: 諸佛子等。從無始已巳來。至於今日。未識佛時。未聞法
0794a08: 時。未遇僧時。未知善惡。造無間業。身三不善。殺盜婬。
0794a09: 非。口四不善。妄言綺語惡口兩舌。意三不善。貪嗔邪
0794a10: 見。父害母。阿羅漢。破和合僧。出佛身血。壞僧伽
0794a11: 藍。焚燒經像。毀謗正法。作一闡提。一切罪惡無量無
0794a12: 邊。今對十方佛前。發露求哀。願乞消滅。如是名為總
0794a13: 相懺者。善男子。別相懺者。我今逐一問汝。汝等逐一
0794a14: 實答。若不實答。得故妄語罪。
0794a15: 善男子等。若在家時。至出家時。過去現前所犯四根
0794a16: 本罪中。有應懺悔者。有不應懺悔者。善男子。不應懺
0794a17: 悔者。若奪人命。盜三寶財物。婬其所尊父母姑姊伯
0794a18: 叔。污淨行比丘尼。不應懺悔也。大妄語者。未得謂得。
0794a19: 未證謂證。天來龍來。鬼來神來。旋風土鬼。皆至我所。
0794a20: 顯異惑眾。貪他供養。己巳自活命。若如是犯者。不應懺
0794a21: 悔也。善男子。我今問汝。應懺悔者。若殺牲者。許懺
0794a22: 悔也。盜他財物。一鍼一艸。不與取者。皆名偷盜。婬其
0794a23: 等輩。應其懺悔也。妄言綺語。指有言空。指空言有。及
0794a24: 方便妄語。乞應消滅。善男子。我今又問。汝等從生至
0794b01: 生。噉飲酒肉。迷真失性。亂兩家。不識尊卑。如斯等
0794b02: 罪。一一披陳。發露懺悔。洗滌器皿。甘露方貯。若不如
0794b03: 此。並名非法。准律不容進受各各逐一發露畢。
0794b04: 審戒師應令苦禱。禮千佛。消滌愆尤。戒可得受。
0794b05: 往昔所造諸惡業皆由無始貪嗔癡
0794b07: 審沙彌戒。同前請詞。若僧尼受沙彌十戒。若久若近。
0794b08: 五戒無犯。方受十戒。若有犯者。教令如法懺悔。堪受
0794b09: 戒法。倘若會中有沙彌尼。另審。毋得同眾。若審不必
0794b10: 細問中間所犯之事。略審四棄八棄發露。令他如法
0794b11: 懺悔。可受十戒爾。
0794b12: 審沙彌戒儀式沙彌受比丘戒。亦同前五戒儀式。懺法請詞同前。引請云
0794b13: 諸沙彌等聞磬聲。各禮三拜。一齊胡跪。合掌稱名。
0794b14: 闍黎撫尺。
0794b15: 重樓四級。次第而登。爾能欲登三級之重樓。秉受具
0794b16: 圓。必須從前所受十戒之相。一一陳白。若有犯者。如
0794b17: 實發露懺悔。不得覆藏瑕疵。隱覆在心。可舉向人悔
0794b18: 過。若不如斯發露。罪乃日增。不堪受汝戒法。諸沙彌
0794b19: 等。我今如實問。汝一一實答。諸沙彌等。從受十戒。若
0794b20: 久若近所犯其戒。從實發露。令汝如法懺悔。淨其器
0794b21: 皿。諸師坐前。白四羯磨。方受大比丘戒。若不如實懺
0794b22: 悔。不容進受。並名非法。不得戒也。審戒師亦令禮懺
0794b23: 雪罪也眾舉往昔所造諸惡業云。
0794b24: 審沙彌戒竟
0794c01: 審比丘戒儀式引請同前
0794c02: 令五戒八戒十戒者出去。方審比丘戒。
0794c03: 諸大比丘等。今欲求菩薩戒者。各各一心拈香。胡跪
0794c04: 合掌。
0794c05: 壇上宗師差我等。敷設席座。請某甲
0794c06: 阿闍黎。為汝等作審戒阿闍黎。汝比丘等。各各慇懃
0794c07: 伸請。汝合自陳。恐汝未能。皆隨我道。
0794c08: 大德一心念。我某甲眾等。求諸佛菩薩。欲受菩薩戒。
0794c09: 今請大德。為我作審戒阿闍黎。願大德為我作審戒
0794c10: 阿闍黎。我依大德故。得受三聚十無盡清淨戒。慈愍
0794c11: 故。慈愍故。大慈愍故。闍黎撫尺。
0794c12: 諸大比丘等。汝既慇懃伸請。我為汝等。作審戒阿闍
0794c13: 黎。所有言教。一心諦聽。今某
0794c14: 壇上宗師差我。為汝等作審戒阿闍黎。我今問汝。如
0794c15: 實而答。不得妄識。有所犯則言犯。無犯者則言無。不
0794c16: 得妄答。我今問汝。所受具圓。若久若近。戒相二百五
0794c17: 十條。所謂。
0794c18: 四波羅夷法有犯否。答有無。
0794c19: 十三僧伽婆尸沙法有所犯否。答有無。
0794c20: 二不定法有所犯否。答無。
0794c21: 三十尼薩耆波逸提法有所犯否。答無。
0794c22: 九十波逸提法有所犯否。答無。
0794c23: 四波羅提提舍尼法有所犯否。答無。
0794c24: 一百應當學法有所犯否。答無。
0795a01: 七滅諍法有所犯否。答無。
0795a02: 我今問汝等。若受三聚十無盡大戒。若犯七遮罪者。
0795a03: 不應進受。我今重問。汝等實答。若不實答。並不得戒。
0795a04: 謂諸比丘。汝等曾出佛身血否。答無汝等父否。答
0795a05: 無汝等母否。答無汝業和尚否。答無汝等阿
0795a06: 闍黎否。答無汝等破羯磨轉法輪僧否。答無汝等
0795a07: 聖人否。答無若無七遮罪者。甚是淨器。引白和尚求
0795a08: 諸佛菩薩賜與菩薩戒。前無重罪。後無七遮。戒可得
0795a09: 受。眾和昔所造諸惡業審戒功德殊勝行云云。
0795a10: 經律云。半月半月布薩誦戒儀式　前戒者。布薩之
0795a11: 法有三十六種。所謂阿難布薩。賊布薩。舟中布薩。林
0795a12: 間布薩。日暮布薩。晨朝布薩等。世尊俱不聽。或太晚。
0795a13: 或太早。諸方比丘來遲會中。諸比丘作布薩已巳竟。此
0795a14: 來比丘不喜。往白世尊。告諸比丘言。晨朝太早。待諸
0795a15: 比丘來。半月半月巳時布薩。敷設高座。香華供養。聽
0795a16: 者下坐。各披五條七條九條袈裟。各持經律卷。至法
0795a18: 重四十八輕戒。四眾人等俱詣其所。一心攝耳諦聽。
0795a19: 故名布薩。比丘和合共住。亦名布薩等。非是發露罪
0795a20: 相。名為布薩者訛也。或無眾中乃至一人。亦可虔對
0795a21: 佛前。自誦一卷。乃名一人布薩也。每於半月半月。舊
0795a22: 受菩薩戒者。布薩審戒之日。亦依前儀式。引請闍黎。
0795a23: 能作審戒。羯磨之人亦可在屏處。無得無戒俗人前
0795a24: 審之。若大會中四眾大戒人所敷設高座。香華羅列。
0795b01: 如法安座引請出班。
0795b02: 大德一心念。某甲堂上宗師差我等。伸請大德為眾
0795b03: 等作審戒阿闍黎。我依大德故。令得懺悔法。慈愍故。
0795b04: 慈愍故。大慈愍故。撫尺。
0795b05: 諸佛子等。汝既慇懃伸請。我為汝等。作審戒阿闍黎。
0795b06: 所有言教。一心諦聽。諸佛子等。半月已巳過。應作布薩
0795b07: 法。梵語布薩。此云我對說。彼此相向。自陳己巳過所犯
0795b08: 罪相。不得覆藏。如法懺悔。懺悔則安樂。不懺悔。罪亦
0795b09: 深。
0795b10: 先喚五戒八戒出班。發露懺悔竟。令出。
0795b11: 次喚十戒沙彌出班。發露懺悔竟。令出。
0795b12: 再喚比丘戒出班。發露。審其二百五十戒有所犯否。
0795b13: 若無。默然。清淨故。是事如是持。令出。然後方審菩薩
0795b14: 戒十重四十八輕戒相。隨其輕重。毋得重罪作輕。輕
0795b15: 罪作重。非制而制。是制便違。若不如斯審戒者。獲其
0795b16: 罪也。
0795b17: 審波羅夷罪十條
0795b18: 大德若有犯者。一一發露。不得覆藏。
0795b19: 第一殺戒有所犯否答無第二盜戒有所犯否答無
0795b20: 第三婬戒有則言有無則言無第四妄語戒犯否答無
0795b21: 第五酤酒戒已巳下同前第六說四眾過戒
0795b22: 第七自讚毀他戒第八慳惜加毀戒
0795b23: 第九瞋心不受悔戒第十謗三寶戒
0795b24: 若犯重者。令懺悔。見好相。若無犯者。眾清淨故。是事
0795c01: 如是持。
0795c02: 輕垢罪四十八條
0795c03: 諸大德。若有犯輕垢罪者。對三寶前大眾前。一一發
0795c04: 露。彼此相向說罪。即得消滅。不同十重求見好相也。
0795c05: 第一不敬師友戒犯否答無第二飲酒戒已巳下同前
0795c06: 第三食肉戒第四食五辛戒
0795c07: 第五不教悔罪戒第六不供給請法戒
0795c08: 第七懈怠不聽法戒第八背大向小戒
0795c09: 第九不看病戒第十畜殺具戒
0795c10: 第十一國使戒第十二販賣戒
0795c11: 第十三謗毀戒第十四放火焚燒戒
0795c12: 第十五僻教戒第十六為利倒說戒
0795c13: 第十七恃勢乞求戒第十八無解作師戒
0795c14: 第十九兩舌戒第二十不行放救戒
0795c15: 二十一瞋打報仇戒二十二憍慢不請法戒
0795c16: 二十三憍慢僻說戒二十四不習學佛戒
0795c17: 二十五不善知眾戒二十六獨受利養戒
0795c18: 二十七受別請戒二十八別請僧戒
0795c19: 二十九邪命自活戒三十不敬好時戒
0795c20: 三十一不行救贖戒三十二損害眾生戒
0795c21: 三十三邪業覺觀戒三十四暫念小乘戒
0795c22: 三十五不發願戒三十六不發誓戒
0795c23: 三十七難遊行戒三十八乖尊卑次序戒
0795c24: 三十九不修福慧戒四十揀擇受戒戒
0796a01: 四十一為利作師戒四十二為惡人說戒戒
0796a02: 四十三無受施戒四十四不供養經典戒
0796a03: 四十五不化眾生戒四十六說法不如法戒
0796a04: 四十七非法制限戒四十八破法戒
0796a05: 諸大德。若有犯者。出班發露。無犯者。是中清淨默然
0796a06: 故是事如是持。
0796a07: 佛在世時。常隨眾千二百五十人。居山各修異道。奉
0796a08: 持邪見禁戒苦形。非究竟法。謂耶舍長者子朋黨五
0796a09: 十人。優樓頻螺迦葉師徒五百人。那提迦葉師徒二
0796a10: 百五十人。伽耶迦葉師徒二百五十人。舍利弗師徒
0796a11: 一百人。大目犍連師徒一百人。此千二百五十人。並
0796a12: 先事外道。勤苦累劫。而無所證。承佛化導。各受具圓。
0796a13: 即得證果。於是感佛之恩。遠近遊行。一一法席。常隨
0796a14: 佛不捨。故諸經之首。列眾所知識千二百五十人俱
0796a15: 者。此之謂也。
0796a16: 清涼國師緣起
0796a17: 華嚴六祖澄觀。字大休。會稽人。姓百候氏。廣造疏鈔。
0796a18: 生於開元戊寅。身長九尺四寸。垂手過膝。口四十齒。
0796a19: 目光夜發。晝乃不眴。目顧十行。文供四筆。天寶七年
0796a20: 出家。至肅宗二年。受具足戒。是年奉詔入內。譯華
0796a21: 嚴。初至德中。即以十事。自勵曰。
0796a22: 體不捐沙門之表心不違如來之制
0796a23: 坐不背法界之經性不染情礙之境
0796a24: 足不履尼寺之塵不觸居士之榻
0796b01: 目不視非儀之綵舌不味過午之餚
0796b02: 手不釋圓明之珠宿不離衣之側
0796b03: 六祖大師緣起外紀
0796b04: 大師名慧能。父盧氏。諱行。唐武德三年九月。左官
0796b05: 新州。母李氏先夢。庭前白華競發。白雙飛。異香滿
0796b06: 室。覺而懷娠。遂潔誠齋戒。懷六年。師乃生焉。唐貞
0796b07: 觀十二年。戊戌歲。二月八日。子時生產。時毫光騰空。
0796b08: 香氣芬馥。黎明有二僧。造謁。謂祖師父曰。夜來生兒。
0796b09: 專為安名。可上慧下能也。父曰。何名慧能。僧曰。慧者。
0796b10: 以法慧濟眾生。能者。能作佛事。言畢而出。不知所之。
0796b11: 師不飲母乳。遇夜神人。灌以甘露。三歲父喪。葬於宅
0796b12: 畔。母守制鞠養。既長鬻薪供母。年二十有四。聞經有
0796b13: 省。往黃梅參禮。五祖器之付衣法。令嗣祖位。時龍朔
0796b14: 元年。辛酉歲也。南歸隱遯。至儀鳳元年。以子正月八
0796b15: 日。會印宗法師。詰論玄奧風幡之動。印宗悟契師旨。
0796b16: 是月十五日。普會四眾。為師薙髮。二月八日。集諸明
0796b17: 德。授具足戒。西京智光律師為授戒師。蘇州慧靜律
0796b18: 師為羯磨師。荊州通應律師為教授師。中天耆多羅
0796b19: 律師為說戒師。西國蜜多三藏為證戒。其戒壇。乃宋
0796b20: 朝求那跋陀羅三藏建。立曰。後當有肉身菩薩。
0796b21: 於此受戒。又梁天監元年。智藥三藏。自西竺國航海
0796b22: 而來。將彼土菩提樹一株。植此壇畔。亦預誌曰。後一
0796b23: 百七十年。有肉身菩薩。於此樹下。開演上乘。度無量
0796b24: 眾。真傳佛心印之法主也。師至是祝髮受戒。及與四
0796c01: 眾開示單傳之旨。亦如昔讖。
0796c02: 梵網經云。佛子諦聽。若受佛戒者。國王王子。百官宰
0796c03: 相。比丘比丘尼。十八梵天。六欲天子。庶民黃門。婬男
0796c04: 婬女。奴婢。八部。鬼神。金剛神。畜生。乃至變化人。但解
0796c05: 法師語。盡受得戒。皆名第一清淨者。
0796c06: 律至日本國。開元十四年。融法師從日本國來。至我
0796c07: 大明國。日本國王。命融法師。持袈裟十領。上綴山河。
0796c08: 至楊州。奉與鑒真律師。師歎曰。外國君王。亦有佛性。
0796c09: 融乃請律師。迫舟航海。至日本國。領群臣。迎一驛。請
0796c10: 入內庭。築壇秉受菩薩戒。夫人亦爾。乃至臣。咸登
0796c11: 戒品。況我中國王臣耶。一切諸鬼神。乃至東嶽大帝。
0796c12: 受戒于思大禪師。中嶽帝君。受戒于元珪禪師。乃至
0796c13: 廬山神關將等。亦受尸羅戒法。既受戒已巳。向下更服。
0796c14: 應著袈裟。永不墮惡道。佛預授記。成就菩提。佛藏經
0796c15: 云。寧噉燒石。吞飲羊銅。不以無戒。食人信施。
0796c16: 沙彌十戒。手不得捉生像金銀錢寶。
0796c17: 比丘二百五十戒。亦勿手捉寶及寶莊飾具。出家人
0796c18: 法。三衣知足。分外無畜。何況生相金銀。云何生像。所
0796c19: 謂金花銀花。釵釧耳鐺等。金銀錢者。金錢銀錢等類。
0796c20: 寶者。珠冠瓔珞。玲琅玉珮等。以上生像寶物等。非等
0796c21: 閒人之所有。俱屬王臣富饒之家男女莊飾之具也。
0796c22: 如來制戒。不得捉用。非比銀錢。其物非善賊人。得之
0796c23: 易犯。何況出家人手捉也。
0796c24: 菩薩戒。不擇無根二根黃門等。俱已巳受戒。四分律云。
0797a01: 二根。有三種者。人二根。非人二根。畜生二根。黃門者。
0797a02: 有三種也。人黃門。非人黃門。畜生黃門。若言內者。
0797a03: 訛也。
0797a04: 梵網經云。不受佛戒者。名為畜生。生生不見三寶。如
0797a05: 木石無心。名為外道袤見人輩。犯輕垢罪也。
0797a06: 五種色衣著
0797a07: 
0797a08: 
0797a09: 
0797a10: 
0797a11: 又百緣經云。佛在世時。波斯匿王夫人生一男兒。端
0797a12: 正殊妙。世所希有。身披袈裟生。已巳能語。問父王曰。如
0797a13: 來世尊。今者在不。大德迦葉在不。舍利弗大目犍連
0797a14: 在不。如是問。悉為在不。父王答曰。皆悉都在。惟願
0797a15: 大王。為我設供。請佛及僧。王為請佛入宮。已巳見其
0797a16: 太子。而問之曰。汝自憶念迦葉佛時。是三藏比丘不。
0797a17: 答言。實是。處此胞胎。為安隱不。蒙佛道恩。得存性命。
0797a18: 得過日耳。時王夫人。見此太子與佛世尊。共相問答。
0797a19: 喜不自勝。而白佛言。今此太子。宿植何福。生便能語。
0797a20: 乃至與佛咸有問答。惟願世尊敷演解說。爾時世尊
0797a21: 即便為王而說偈言。
0797a22: 宿造諸善緣百劫而不朽善業因緣故
0797a23: 今獲如是報
0797a24: 依律造衣法
0797b01: 大衣僧伽黎衣。限五日造。過限成者。突吉羅罪。僧尼
0797b02: 同。七衣鬱多羅僧。限四日成。過者犯墮。五衣安陀會。
0797b03: 限二日成。過者突吉羅。尼些那。又云泥伐散那。舊
0797b04: 云涅槃僧。訛也。此云短裙也。無帶襻。連接裙幅。束帶
0797b05: 絛條也。僧祇支。此云覆腋衣。用覆左肩。右開右合。魏王
0797b06: 請僧。入內宮自恣。宮人見僧偏袒。不以為善。遂作此
0797b07: 衣施僧。因而受稱褊衫。右邊。今作兩袖。須開後縫截
0797b08: 領。以存元式故也。
0797b09: 大迦葉修頭陀行法。四種糞掃衣應畜。一者塚間衣。
0797b10: 二者往還衣。三者無主衣。四者弊垢衣。如是四種衣
0797b11: 應畜將來。洗七次染皂色。補作僧伽黎。大衣四層著。
0797b12: 非破衲頭。名外道衣。准律不聽用。迦葉尊者。樹下一
0797b13: 宿。日中一食。佛稱阿練兒也。五種糞掃衣不應畜。一
0797b14: 者火焚衣。二者牛嚼衣。三者鼠咬衣。四者嫁女不淨
0797b15: 衣。五者產衣。如是五種。不淨衣不應畜　雨浴衣覆
0797b16: 瘡衣應畜。
0797b17: 世尊聽畜三囊。囊藥囊鞋囊應畜。若有眾生。於我
0797b18: 法中。為我出家。剃除鬚髮。披著袈裟。雖不受戒。及受
0797b20: 戒者。若未來世國王大臣。及斷事者。於我弟子。及著
0797b21: 袈裟。罵辱打縛。或驅使。及奪財物。資生之具。是人則
0797b22: 壞三世諸佛真正報身。則挑一切天人眼目。則隱一
0797b23: 切諸佛正法。令諸天人墮於地獄。
0797b24: 藏義經云。袈裟有十種利益。一者菩提上首。二者眾
0797c01: 處人天。三者父母反拜。四者龍子捨身。五者龍披免
0797c02: 難。六者國王敬信。七者眾生禮拜。八者羅剎恭敬。九
0797c03: 者天龍護祐。十者得成佛道。永明壽禪師戒序儀文
0797c04: 云。昔蓮華色比丘尼。曾為戲人。以披袈裟作戲。承此
0797c05: 功德。無有誠心。而受衣法。尚能值釋迦牟尼佛所。出
0797c06: 家證阿羅漢果。
0797c07: 比丘每日三時課誦儀
0797c08: 晨朝每用楊枝澡荳。三業清淨。著七條衣。或誦經持
0797c09: 。三時念佛回向西方。虔脩香燈奉。稽首頂禮。右
0797c10: 手捻無名指。念普供養真言。
0797c11: 唵日囉斛七遍若見佛時。當願眾生。得無礙眼。見一切佛讚云。
0797c12: 法王無上尊三界無倫匹天人之導師
0797c13: 四生之慈父我今暫歸依能滅三秪業
0797c14: 稱揚若讚嘆億劫莫能盡三讚三禮已巳
0797c15: 然後持誦。切須發願回向西方。不生中下品。決生上
0797c16: 上品也。
0797c17: 比丘不得通肩著袈裟禮佛。死墮鐵甲地獄。除坐禪
0797c18: 受食通肩不犯。
0797c19: 比丘不得披禪衣禮佛及禮尊宿。或經行塔。殿前人
0797c20: 前。死變團魚龜黿之類。切須戒之。慎之。
0797c21: 比丘凡入空門。當准律儀。若老若少。若貴若賤。五夏
0797c22: 依止。精通戒律。入闍黎位。十夏依止。一切經律盡解。
0797c23: 入和尚位。當與四眾傳衣受戒。不依止者。獲罪甚重。
0797c24: 速求懺悔可爾。
0798a01: 比丘六事隨身。若離衣。界外一宿。犯捨墮。
0798a02: 比丘受食。不著法衣。犯墮罪。除重病。無所覺知不犯。
0798a03: 凡律中一切水俱用漉水囊。或細熟絹。或細綿布可
0798a04: 爾。若熟絹更好。生絹小直過。餘則不堪。若無囊者。
0798a05: 當用一塊木牌。寫此四句。及牌上。放入水中。或井
0798a06: 中。若汲水之時。依法持。
0798a07: 若見流水當願眾生得善意欲洗滌滅垢
0798a08: 南無歡喜莊嚴王佛南無寶髻如來
0798a09: 南無無量勝王佛
0798a10: 唵悉波囉摩尼莎婆訶二十一遍
0798a11: 優婆塞戒經云。在家菩薩。若不儲畜錫杖盂僧伽
0798a12: 黎供養者。犯失意罪。
0798a13: 昔羅漢比丘。於山巖入定時。有獼猴。將坐具。偏袒右
0798a14: 肩合掌。右遶三匝。跪地。比丘出定嘆曰。畜生尚有佛
0798a15: 性。比丘即與受三歸五戒。獼猴歡喜舞跳。失足墜岩
0798a16: 而死。即生兜率天宮。隋文帝請經法師。受菩薩戒。而
0798a17: 仁慈恭儉。號稱平治。終始如初。梁武帝築壇禁中。延
0798a18: 請釋慧約師。發弘誓願。受菩薩戒。暫屏袞服。著福田
0798a19: 衣。當受戒時。有一二孔。立階不昇。驅馳不去。至
0798a20: 受戒已巳畢。然後飛騰。此帝王得戒之禎祥也。
0798a21: 四分律云。昔有在家首羅居士。財施已巳盡。佛諸比
0798a22: 丘作學家羯磨。其家財寶更增三倍。于時首羅居士
0798a23: 偏袒右肩。展尼師壇。脫革屣禮諸比丘足。蒙佛與我
0798a24: 作學家羯磨。財寶更勝。諸大德與我解學家羯磨。仍
0798b01: 舊至我舍。四事供養。如是三白云云。
0798b02: 又大緣經云。以一日一夜出家。二十劫不墮三惡道。
0798b03: 又出家功德經云。為出家作留礙。破壞抑制。此人即
0798b04: 斷佛種故。諸病集身。猶如大海。現得癩病。死入黑闇
0798b05: 地獄。無有出期。爾時大王太子。聞出家功德甚深。普
0798b06: 皆發心出家已巳。弟子問世尊四天下中。無一眾生在
0798b07: 家者。俱出家已巳。衣食從何而得。佛言。不須種植。其地
0798b08: 自然。生諸米。諸樹自然生諸衣服。三品□衣袈裟
0798b09: 具。一切諸天人。供侍給使。若勸一人持律。勝造八
0798b10: 萬四千浮圖寶塔。何以故。當得阿耨多羅三藐三菩
0798b11: 提故。
0798b12: 齊鄴東大覺寺釋僧範。姓李。平鄉人也。戒德清高。守
0798b13: 禁無虧。常宿他寺。意欲聞戒。至於十五日。說戒之夜。
0798b14: 眾議共亭。說戒。乃為法集。有陞座將欲義。敘云。
0798b15: 論法相。深會聖言。布薩聞擊椎。為勝忽見一神。形
0798b16: 高丈餘。貌甚雄俊。涌聳驚人。來到座前。問義者。是
0798b17: 何日。答曰。是布薩日。神即以手搨之。拽下座來。委頓
0798b18: 垂死。次問上座。問答同前。拽下座死。陵害二三上座
0798b19: 已巳。神還掉臂而出。當時道俗共非一。範師既見斯
0798b20: 異。乃自勤力。兼大眾。至於一生無敢說欲。縱有病
0798b21: 重。不堪勝轝。請僧就病。人所恭敬。說戒闔境僧尼。承
0798b22: 斯徵誡。至布薩。亦無虧缺。
0798b23: 普曜經云。若賢人聞是經典。叉手自歸。捨八事懈怠
0798b24: 之本。成八功德明勳。何謂為八。一端正好色。二力勢
0798c01: 強盛。三眷屬滋茂。四辯才無礙。五即得出家之奧妙。
0798c02: 六所行清淨。七得三昧定。八得智慧明無所不照。又
0798c03: 阿輸迦王為小兒。以土施佛。得轉輪王。王閻浮提起
0798c04: 八萬塔。最後得道。施物至賤。小兒心薄。但佛田妙故。
0798c05: 得大果報。當知大福。從良田生。
0798c06: 又福田經云。有比丘。名阿難。白世尊曰。我宿命生羅
0798c07: 閱。祗國為庶民子。身生惡瘡。治之不瘥。有親友道人。
0798c08: 來語我言。當浴眾僧。取其浴水。以用洗瘡。便可得愈。
0798c09: 又可得福田。我即歡喜。往到寺中。加敬至心。更作新
0798c10: 井。香油塗浴具。洗浴眾僧。以汁洗瘡。尋蒙除愈。從此
0798c11: 因緣。所生端正。金色晃昱。不受塵垢。九十一劫。常得
0798c12: 清淨。福佑廣遠。今復值佛。心垢消滅。逮得應真。
0798c13: 比丘沐浴。當擇其日。所忌者。六齋日。斯日諸神下降。
0798c14: 察人善惡。宜修善作好事。所謂六齋日者初一　初
0798c15: 八　十四　十五　二十三　二十九　三十。
0798c16: 比丘入浴室。著五條衣。將淨衣。掛淨竿上。觸衣掛觸
0798c17: 竿上。入池默念。
0798c18: 沐浴偈
0798c19: 若洗足時當願眾生具神足力所行無礙
0798c20: 洗浴身體當願眾生身心無垢內外光潔
0798c21: 唵折囉惱迦吒莎訶七遍
0798c22: 五百問云。凡本界內。若大若小。所有亡僧。衣物等件。
0798c23: 屬四方僧。或師亡物。或弟子亡物。小界內五眾已巳上。
0798c24: 應作羯磨分。若師弟子不作羯磨分。五錢已巳上犯棄
0799a01: 罪若大眾中。亡僧物查批估直已巳竟。眾中鳴搥佑唱
0799a02: 羯磨衣物等件。給散四方僧。或辨食。或分物。維那作
0799a03: 白云。大德僧聽。某甲比丘。患病身亡。所有衣物等件。
0799a04: 應作食請四方僧。大德忍聽。願亡僧早生淨土。居不
0799a05: 退地也。如是三唱。是事如是持。若不爾食者。犯捨墮
0799a06: 罪。慎之慎之。
0799a07: 傳授錫杖偈儀
0799a08: 梵語棄棄羅。此云錫杖。亦名智杖。亦名德杖。三世諸
0799a09: 佛皆已巳持錫。得阿耨菩提。斯杖上用錫。中用木。下用
0799a10: 牛牙角。為鑽不許。銅鐵並名非法。行人如法受持。六
0799a11: 道眾生俱離苦。得解脫樂經云。
0799a12: 執持錫杖當願眾生設大施會示如實道
0799a13: 若為慈悲覆護。一切眾生。當於此手。
0799a14: 唵那那那吒底那帝娜夜儜吽
0799a15: 發吒三遍
0799a16: 永嘉云。降龍。解虎錫。兩鈷金環。鳴嚦嚦。不是標形
0799a17: 。事持如來寶杖親跡。比丘受食。跏趺而坐。展巾
0799a18: 單於膝上。捧念供養。左手捧默念。
0799a20: 以右手大拇指捻無名指念。普供養真言。
0799a21: 唵日囉斛七遍
0799a22: 又念淨法界真言。
0799a23: 唵二十一遍莎訶
0799a24: 結印同前。侍者送食時。十指相叉。舉於頂上。默念唵
0799b01: 字。二十一遍。然後捧舉匙。三匙有節。五觀無違。三
0799b02: 匙者。一匙願斷一切惡。二匙願脩一切善。三匙誓度
0799b03: 一切眾生。如是行者。承此力。勝以河沙七寶。百味
0799b04: 飲食。供養十方諸佛。河沙菩薩。及諸賢聖僧。普能週
0799b05: 遍也。
0799b06: 佛制比丘食存五觀散心雜話信施難消
0799b07: 受供養時當存五觀
0799b08: 受食五觀法
0799b09: 一者計功多少。量彼來處。一之飯。作夫汗流。
0799b10: 二者忖己巳德行。全缺應供。缺則不宜。可乃受。
0799b11: 三者防心離過。貪等為宗。離此三過。貪嗔癡也。
0799b12: 四者正事良藥。為療形枯。飢渴病故。須食為藥。
0799b13: 五者為成道業故應受食。不食成病。道業何從。
0799b14: 若見空當願眾生究竟清淨空無煩惱
0799b15: 若見滿當願眾生具足盛滿一切善法
0799b16: 唵部一氣七遍
0799b17: 三德六味供佛及僧法界有情普同供養
0799b18: 若飯食時當願眾生禪悅為食法喜充滿
0799b19: 三德者一輕軟。二淨潔。三如法德。六味者一甘。二辛。三鹹。四苦。五酸。六淡。
0799b20: 粥有十利饒益行人果報無邊究竟常樂
0799b21: 粥十利者。僧祇律因難陀母施眾僧粥。佛說偈云。
0799b22: 持戒清淨人所奉恭敬隨時以粥施
0799b23: 十利饒益於行者色力壽樂辭清辯
0799b24: 宿食風除飢渴消是名良藥佛所說
0799c01: 欲得人天長受樂應當以粥施眾僧
0799c02: 一色。二力。三壽。四樂。五辭清辭謂訓釋言詞。六辯展轉言無滯礙。七
0799c03: 宿食消。八風除。九消飢。十消渴也。
0799c04: 隨眾念中出生偈
0799c05: 法力不思議慈悲無障礙七粒遍十方
0799c06: 普施周沙界
0799c07: 唵度利益莎訶七遍
0799c08: 午齋出生
0799c09: 大鵬金翅鳥曠野鬼神眾羅剎鬼子母
0799c10: 甘露悉充滿
0799c11: 唵穆帝莎訶七遍
0799c12: 侍者送食偈
0799c13: 汝等鬼神眾我今施汝供此食十方
0799c14: 一切鬼神共
0799c15: 唵穆力陵莎訶七遍
0799c16: 執偈
0799c17: 執持應量當願眾生成就法器受天人供
0799c18: 唵枳哩枳哩日囉吽發吒七結齋念準提遍畢後誦偈
0799c19: 所謂布施者必獲其利益若為樂故施
0799c20: 後必得安樂
0799c21: 飯食已巳訖當願眾生所作皆辯具諸佛法
0799c22: ○受襯偈
0799c23: 財法二施等無差別檀波羅蜜具足圓滿
0799c24: 比丘洗。或陸地。或江潮海中。將洗水。飯送江湖
0800a01: 淨地。齋諸天仙。受此法食。俱獲證果利益無涯。
0800a02: 洗偈誦曰
0800a03: 以此洗水如天甘露味施與諸鬼神
0800a04: 悉皆獲飽滿
0800a05: 唵摩休囉悉莎訶七遍
0800a06: 展偈
0800a07: 如來應量器我今得敷展願供一切眾
0800a08: 等三輪空寂
0800a09: 唵斯麻摩尼莎訶七遍
0800a10: 比丘取楊枝。或淨人取者。須問主化。若無主者。則與
0800a11: 樹神問記而化不得取中枝傍枝可耳。嚼楊枝名齒
0800a12: 木嚼。一頭碎用剔刷牙齒中。滯食。有五利。一口不苦。
0800a13: 二口不臭。三除風。四除熱。五除痰。嚼楊枝須在屏
0800a14: 處。不得顯露。及往還潔淨處。或齒木。先以水洗。乃
0800a15: 謦欬。或彈指警覺方可於屏處。若其異者。得越法
0800a16: 罪也。
0800a17: 執楊枝偈
0800a18: 手執楊枝當願眾生皆得妙法究竟清淨
0800a19: 唵薩吧述答薩哩吧答哩麻薩吧述恒唵
0800a20: 二十一遍莎訶
0800a21: 嚼楊枝偈
0800a22: 嚼楊枝時當願眾生其心調淨噬諸煩惱
0800a23: 唵阿暮伽彌摩爾囀迦囉僧輸禰。頭摩。俱麼
0800a24: 囉爾僧輸陀耶。陀囉陀囉。素彌麼娑訶七遍
0800b01: 口連心淨吻水百花香三業恒清淨
0800b02: 同佛往西方
0800b03: 唵憨唵罕莎訶七遍
0800b04: 剃頭擇日　出藏內寶積經文殊菩薩集
0800b05: 初四初六初七初八初九
0800b06: 初十十一十四十五十六
0800b07: 十九二十二二十三二十四二十五
0800b08: 二十六二十九
0800b09: 剃頭偈
0800b10: 剃除鬚髮當願眾生遠離煩惱究竟寂滅
0800b11: 唵悉殿都漫多羅。陀耶。娑婆訶七遍
0800b12: 展單敷具坐禪偈曰
0800b13: 若敷床座當願眾生開敷善法見真實相
0800b14: 正身端坐當願眾生坐菩提座心無所著
0800b15: 唵則囉阿尼囉。尼邑多耶。莎訶七遍
0800b16: 結加趺坐當願眾生善根堅固得不動地
0800b17: 修行於定當願眾生以定伏心究竟無餘
0800b18: 若修於觀當願眾生見如實理永無乖諍
0800b19: 出捨加趺坐當願眾生觀諸行法悉歸散滅
0800b20: 臨睡眠時。當合掌觀想念佛十聲。即誦此偈。
0800b21: 以息時當願眾生身得安隱心無動亂
0800b22: ○阿觀想阿字輪一氣持三十一遍　右而臥。
0800b23: 睡眠覺悟當願眾生一切知覺周顧十方
0800b24: 唵地利日哩莎訶七遍
0800c01: 聞鍾聲煩惱輕智慧長菩提生
0800c02: 出地獄離火坑願成佛度眾生
0800c03: 破地獄真言曰
0800c04: 唵伽羅帝耶莎訶七遍
0800c05: 聞鍾臥不起護法善神嗔現前減福慧
0800c06: 後世墮蛇身
0800c07: 著衣偈
0800c08: 若著上衣當願眾生獲勝善根至法彼岸
0800c09: 著下裙時當願眾生服諸善根具足慚愧
0800c10: 整衣束帶當願眾生檢束善根不令散失
0800c11: 下足住時當願眾生心得解脫安住不動
0800c12: 從朝寅且直至暮。一切眾生。自迴迥護。若於足下喪其
0800c13: 形。願汝即時生淨土凡下單時。鳴指三下。
0800c14: 唵逸地律尼莎訶七遍
0800c15: 舉足行步不傷
0800c16: 若舉於足當願眾生出生死海具眾善法
0800c17: 唵地利日利娑婆訶七遍
0800c18: 比丘登廁。先彈指三下。有二義。一者恐有人。二者恐
0800c19: 噉穢之鬼。令他避之。不得吐唾。在板上。
0800c20: 大小便時當願眾生棄貪瞋痴蠲除罪法
0800c21: 唵狠魯陀耶莎訶默念七遍
0800c22: 藏經云。蜀僧智超誦華嚴經三十餘載。因洗手不如
0800c23: 法淨。坐時偶見一童子。風貌清爽。手高揖超。曰何來。
0800c24: 曰五台來。超曰。何遠至此。曰少事欲相道故。超曰願
0801a01: 聞。吾師誦經。三衣齊整。固可喜矣。當登廁洗淨時。觸
0801a02: 水淋其手背。而缺泥皂角。律制七度洗淨。今但二
0801a03: 三。緣此觸尚存。禮佛誦經。悉皆得罪。言訖不見。超
0801a04: 面改過。文殊化現警於超也。經中入廁洗淨。各有神
0801a05: 倘不默持此者。縱用七恒河水洗之不清淨。何
0801a06: 以故。種子不淨也。
0801a07: 出廁洗淨偈
0801a08: 事訖就水當願眾生出世法中速疾而往
0801a09: 唵室利曳婆醯莎訶七遍
0801a10: 左手後二指洗去穢偈
0801a11: 洗滌形穢當願眾生清淨調柔畢竟無垢
0801a12: 唵賀囊蜜栗帝莎訶七遍
0801a13: 洗手偈
0801a14: 以水盥掌當願眾生得清淨手受持佛法
0801a15: 唵主迦囉耶莎訶七遍
0801a16: 洗面偈
0801a17: 以水洗面當願眾生得淨法門永無垢染
0801a18: 唵二十一遍莎訶
0801a20: 佛觀一水八萬四千蟲若不誦此
0801a21: 如食眾生肉
0801a22: 唵悉波羅摩尼莎訶七遍
0801a23: 若見眾會當願眾生說甚深法一切和合
0801a24: 唵阿蜜栗吽發吒七遍
0801b01: 登道場遶塔偈
0801b02: 遶塔三匝當願眾生勤求佛道心無懈歇
0801b03: 南無三滿多沒喃唵杜波杜波娑婆訶七遍
0801b04: 搭衣展具偈五衣云。
0801b05: 若著袈裟當願眾生心無所染具大仙道
0801b06: 善哉解脫服無相福田衣欽奉如來命
0801b07: 世世不捨離
0801b08: 唵悉陀耶莎訶三遍七衣云。
0801b09: 善哉解脫服無相福田衣我今頂戴受
0801b10: 世世常得披
0801b11: 唵度婆度婆莎訶三遍大衣云。
0801b12: 著僧伽梨當願眾生入第一位得不退法
0801b13: 善哉解脫服無相福田衣奉行如來命
0801b14: 廣度諸眾生
0801b15: 唵摩訶迦婆波吒悉帝莎訶三遍
0801b16: 臥具尼師壇長養心苗性展開登聖地
0801b17: 奉持如來行
0801b18: 唵檀波檀波莎訶三遍
0801b19: 上來偈。週而復始。若能加工用行。與戒相應。則
0801b20: 法財充足。善果可期矣。
0801b21: 
0801b22: 
0801b23: 
0801b24: 
0801c01: 律部中持戒略意錄明于後。
0801c02: 三聚淨戒
0801c03: 
0801c04: 
0801c05: 
0801c06: 
0801c07: 
0801c08: 三種羯磨對首心念眾法發心會境。口自傳情。非謂不言而辨前事。各共面對。
0801c09: 同秉法也。四人已巳上。秉於羯磨
0801c10: 十誦律云。若比丘別眾食。除餘時。波逸提。餘時者。病
0801c11: 時。施衣時。作衣時。行道時。許二十里。外船行時。大會
0801c12: 時。沙門施食時。作務時。
0801c13: 佛在舍衛國。爾時諸比丘入舍衛城。乞食時。得有衣
0801c14: 請食。請主言。受我食者。當以衣施。諸比丘言。佛未聽
0801c15: 我等為衣故數數食。諸比丘不知云何是事。白佛。佛
0801c16: 以是事。集比丘僧。種種因緣。讚戒讚持戒。讚持戒已巳。
0801c17: 語諸比丘。從今衣因緣故。聽諸比丘數數食。從今是
0801c18: 戒。應如是說。若比丘數數食。波逸提。除餘時。餘時者。
0801c19: 病時。施衣時。是名時。是中犯者。
0801c20: 若比丘有衣。請彼有衣食來。受請不犯。食者亦不犯。
0801c21: 又比丘有衣食。請彼無衣食來。受請不犯。食者波逸
0801c22: 提。
0801c23: 又比丘有衣食。請彼有衣食無衣來。受請不犯。食者
0801c24: 波逸提。
0802a01: 若比丘無衣食。請彼無衣食來。受請突吉羅。食者波
0802a02: 逸提。
0802a03: 又比丘無衣食。請彼有衣食來。受請突吉羅。食者不
0802a04: 犯。
0802a05: 又比丘無衣食。請彼有衣食無衣食來。受請突吉羅。
0802a06: 食者波逸提。
0802a07: 若比丘有衣食無衣食。請彼有衣食無衣食來。受請
0802a08: 突吉羅。食者波逸提。
0802a09: 又比丘有衣食無衣食。請彼有衣食來。受請突吉羅。
0802a10: 食者不犯。
0802a11: 又比丘有衣食無衣食。請彼無衣食來。受請突吉羅。
0802a12: 食者波逸提。不犯者。得多有衣食。請一一有衣食
0802a13: 來不犯。
0802a14: 菩薩三義大道心眾生。大道成眾生。覺眾生。
0802a15: 菩薩三名大士。大道心眾生。開土。開眾生信心。高
0802a16: 士。昇出凡夫小乘。
0802a17: 菩薩三大願。行。利生。
0802a18: 大比丘三義破惡。修戒定慧。破見思惡惑。怖魔。魔
0802a19: 王懼出三界。生怖懼。乞士。養色身。資慧命。利檀那。
0802a20: 律有三名毗尼律善制。波羅提木叉。尸羅戒。亦云
0802a21: 滅保解脫。
0802a22: 持戒三心厭有為。求趣菩提。悲愍有情。
0802a23: 持戒三樂名譽。利養。死生天。明人能護戒。能得三
0802a24: 種樂。名譽及利養。死得生天上。
0802b01: 衣制三限大衣五日。七條四日。五條二日。造衣如
0802b02: 法制。違者不得衣。獲其罪也。
0802b03: 錫杖三分上分錫。中分木。下分牙角。
0802b04: 應器三法體。大要有二。謂泥及鐵。色。熏黑赤。或孔
0802b05: 咽色。鴿色。量。大受三斗。小斗半。中可知。
0802b06: 諸佛菩薩以三輪示現度眾生三輪者。計心。說法。
0802b07: 神通。
0802b08: 三衣斷三毒五條斷貪身。七條斷嗔口。大衣斷痴
0802b09: 意。
0802b10: 大比丘三義大。天主大人所敬故。多。解內外經
0802b12: 四食時早起。諸天。日中。三世佛。日西。畜生。日暮。鬼
0802b13: 神。
0802b14: 四利須食資身為道。養身中虫。生施者福。破餓外
0802b15: 道。
0802b16: 四分律初分說比丘戒。二分說比丘尼并受戒。犍
0802b17: 度三分說安居犍度。四分說房舍犍度等。
0802b18: 菩薩四心廣大心。所有一切眾生之類。勝即第一
0802b19: 心。我皆令入無餘涅槃。常心。實無眾生得度了生
0802b20: 傷如也。不顛倒心。無我人眾生等者四相。
0802b21: 比丘四義淨乞食。破煩惱。淨持戒。能破魔。
0802b22: 比丘四法晝夜六時說罪懺悔。常憶念佛不誑眾
0802b23: 生。修六和敬心不恚慢。具修六念如救頭然。
0802b24: 比丘四法常念如來立佛形像。聞經深義即信奉
0802c01: 行。雖不見佛曉了本元。知十方佛則一法身。
0802c02: 羯磨四法一法。二事。三人。四界。
0802c03: 頭陀四食乞食。不作餘食。一坐食。摶搏食一器盛。
0802c04: 頭陀四位衣。衲衣三衣二種。食。乞食一座等。處。蘭
0802c05: 若塚間樹下。常。座此無次第。
0802c06: 乞食四意福利生。折伏憍慢。知身有著。除去滯
0802c07: 著。
0802c08: 四根本煩惱貪。瞋。痴。我慢。
0802c09: 毗尼四義一是佛法中平地。萬善由之而生。二一
0802c10: 初佛子皆依戒住。一切眾依戒而有。三是趣涅槃
0802c11: 之初門。四乃佛法瓔珞。能莊嚴佛法故。
0802c13: 善根受惡戒邪見。捨眾同分身死。
0802c14: 尸羅四義清涼義。離心熱惱故。安隱義。能為他世
0802c15: 樂因故。安靜義。能建立止觀故。寂滅義。得涅槃因
0802c16: 故。
0802c17: 攝心四戒先斷心婬。心有少愛。即為欲本。次斷心
0802c18: 殺。心瞋為殺。故入神道。三斷心偷。詐匿邪為貪而
0802c19: 不捨。四斷妄語。自言得聖人法。名妄。
0802c20: 成就威儀四法不染三有知之為苦。我與彼人苦
0802c21: 樂俱然。常行忍辱。在上不慢。在下不。
0802c22: 謙下獲四種功德遠離惡趣不受旁生。不被輕毀。
0802c23: 常為人天恭敬。惡友怨敵不能陵突。
0802c24: 菩薩修行四法善分別自心現。觀外性非性。離生
0803a01: 住滅見。得自覺聖智善樂。
0803a02: 比丘具戒四分義攝一受具足。謂白四羯磨。二隨
0803a03: 具足。謂從此向後隨二。戒常持覆證。三護他心具
0803a04: 足。謂比丘一分威儀具足。名護他心。四具足守戒。
0803a05: 謂於小罪見畏。不犯。若有犯。當發露。
0803a06: 菩薩四輪欲權八難當習四輪生中國。輪摧三途北洲長壽
0803a07: 天難。修正願輪。摧世智辨難。植善輪。摧盲聾瘖
0803a08: 難。近善人輪。摧佛前佛後難。
0803a09: 乞食四分一奉同梵行者。一與窮乞人。一與諸鬼
0803a10: 神。一分自食。
0803a11: 修行四法寧失身命不捨菩提心。親近善友。不捨
0803a12: 忍辱。依寂靜處。
0803a13: 持戒有四怖畏戒。不浩惡名洽罰。希望戒。貪財名
0803a14: 譽等。順覺戒。求解脫果等。清淨戒。無漏離惑等。
0803a15: 四分優婆塞無分但受三歸。少分或受一戒。多分
0803a16: 受二三四。滿分具受五戒。
0803a17: 四種沙門
0803a18: 
0803a19: 
0803a20: 
0803a21: 菩薩四自在法一戒。二神通。三智。四慧。
0803a22: 弟子四心看和尚一親愛師。二敬順師。三畏難師。
0803a23: 四尊師。
0803a24: 戒品四等生處不同破戒三。畜生。餓鬼。地獄。下持
0803b01: 戒一。人道。中持戒一。六欲天。又能兼行四禪四空
0803b02: 定。生色無色界。上持戒三。下羅漢。中支佛。上佛道。
0803b03: 四種重恩父母生身故須報。如來大師。說法師。
0803b04: 四種比丘畢竟到道比丘。阿羅漢。又云無學果。示
0803b05: 道比丘。三果聖人。又云初二三果。受道比丘。初果
0803b06: 向。又云通內外凡。污道比丘。凡夫破戒。又云犯四
0803b07: 重者。
0803b08: 佛應四處降生迦維衛。成道摩竭提。說法波羅柰。
0803b09: 入滅拘尸那。
0803b10: 四根本煩惱貪煩惱。瞋煩惱。痴煩惱。我慢煩惱。
0803b11: 五種三皈翻邪。五戒。八戒。十戒。具戒。
0803b12: 袈裟五色赤色。青色銅青。黑色雜泥。木蘭樹皮。紫色。
0803b13: 五種懺悔不必禮拜。應常想念第一義空。孝養父
0803b14: 母。恭敬師長。正法治國。不人民。於六齋日。諸
0803b15: 境內。令行不殺。深信因果。知佛不滅。
0803b16: 五不赴請晏然而居。諸天說法。觀察病人。守護臥
0803b17: 具。戒制學處。
0803b18: 五法助戒信。慚。愧。善知識。宗敬戒。受世間戒奉佛
0803b19: 戒。
0803b20: 五戒生天不殺生四王天。不盜生忉利天。不婬生
0803b21: 夜摩天。不妄語生兜率天。不飲酒肉生化樂他化
0803b22: 天。
0803b23: 五種闍黎出家師所依得出家。羯磨師授戒作羯
0803b24: 磨。教授師教以威儀。受經師受經四句等。依止和
0803c01: 尚學戒十夏與人為師。
0803c02: 五種水羅方羅。用絹三尺成一尺隨時作大小。法
0803c03: 瓶。陰陽瓶也。軍遲。以絹繫口。繩懸水中。待滿引出。
0803c04: 酌水羅。但取密絹方一搭手。或繫瓶口。衣角羅。或
0803c05: 中濾水。
0803c06: 五不應答試故問。無疑故問。不為悔所犯故問。不
0803c08: 出家五法發心出家懷佩聖道。毀其形好應被法
0803c09: 服。委棄身命尊崇法道。永割親愛毋適毋莫。志求
0803c10: 大乘為度眾生。
0803c11: 比丘五法怖魔。乞士。淨戒。淨命。破惡。
0803c12: 破戒五衰求財不得。設得耗散。眾不愛敬。惡名流
0803c13: 布。死入地獄。
0803c14: 破戒五過自害。為智所訶。惡名流布。臨終方悔。死
0803c15: 入惡道。
0803c16: 跏趺五利最安隱。心不散。魔王佈。畏外道。心易止。
0803c17: 苾五德體性柔軟。喻出家人能折伏身語粗獷。
0803c18: 引蔓旁布。喻出家人傳法度人連綿不絕。馨香遠
0803c19: 聞。喻出家人戒德芬馥為應所聞。能療疼痛。喻出
0803c20: 家人能斷煩惱毒害。不背日光。喻出家人常向佛
0803c21: 日。
0803c22: 睡眠五過惡夢。諸天不護。心不入法。不思明相。喜
0803c23: 出精。
0803c24: 楊枝五利口不臭。又口滋味。口不苦。又除熱。能除
0804a01: 風。又祛風。亦除執。又消食。除痰。又明目。
0804a02: 不嚼五過口氣臭。不別味。不消。不引食。眼不明。
0804a03: 旋繞有五事比丘禮佛已巳右繞。不得左轉。如日月星繞須彌山也低頭視地。
0804a04: 不得踏虫。不得左右視。不得唾地。不與人語。
0804a05: 旋繞得五福後世得端正好色。得好音聲。得生天
0804a06: 上。生王侯家。得泥洹道。
0804a07: 乞食遮五處唱令家。旃陀羅。沽酒家。官家。婬女家。
0804a08: 入俗舍五法入門小語。攝身口意。卑躬。善護諸根。
0804a09: 威儀庠序令人生善。
0804a11: 五分戒律一波羅夷法。二尼波羅夷法。三受戒衣
0804a12: 藥食法等。四滅諍法。五破僧法雜法等。
0804a13: 五篇
0804a14: 
0804a15: 
0804a16: 
0804a17: 
0804a18: 比丘二百五十條。尼三百四十八條。今止四十一
0804a19: 條者。更加二不定七滅諍。俱至五十條。又見七數
0804a20: 中七聚六聚也。
0804a21: 懺悔五法偏袒右肩。右膝著地。至心合掌。頭向禮
0804a22: 足。說罪名。
0804a23: 持律得五功德戒品牢固。善勝諸怨。於眾中決斷
0804a24: 無畏。疑悔者能開解。善持戒令正法久住。
0804b01: 安居須離五過太遠聚落求須難得。大近城布妨
0804b02: 修道業。多蚊螘嚙踐傷彼命。無可依人。其人具
0804b03: 五德。乃可依之。無施主施飲食湯藥。
0804b04: 菩薩施具四心知施實相三輪皆空。起慈悲心拔
0804b05: 苦與樂。發願得無上果。回向回施法界。具足方便
0804b06: 偏脩諸行。
0804b07: 五戒屬對五陰不殺對色陰。不盜對受陰。不婬對
0804b08: 想陰。不妄語對行陰。不飲酒肉對識陰。
0804b09: 犯五戒被五星陵逼殺戒。今被木星陵逼。夭傷身
0804b10: 命。盜戒今被金星陵逼。貧窮下賤。婬戒今被火星
0804b11: 陵逼。王法加刑。妄語今被土星陵逼。出語不信。飲
0804b12: 酒今被水星陵逼。愚痴聾塞。
0804b13: 袈裟五種功德入我法中犯重邪見等。於一念中。
0804b14: 敬心尊重。必於三乘受記。天龍鬼神若能敬此袈
0804b15: 裟少分。即得三乘不退。若有鬼神諸人。得袈裟乃
0804b16: 至四寸。飲食充足。若有眾生。共相違背。念袈裟力。
0804b17: 尋生慈心。若持此少分。恭敬尊重。常得勝他。乃至
0804b18: 龍披一縷。皆免金翅鳥難。
0804b19: 五夏依止法過五歲。知五事。知犯輕重。知羯磨。名
0804b20: 闍黎。
0804b21: 十夏依止和尚位不知律儀。盡形依止。精通戒藏。
0804b22: 與人為師。授人戒法。若不然者。獲罪無量。無解作
0804b23: 師。五百問云。應求懺悔。若不悔者。罪日加增。受戒
0804b24: 之人不得戒也。
0804c01: 受菩薩戒獲五種利一者十方佛愍念常守護。二
0804c02: 者命終時正見心歡喜。三者生生處為諸菩薩友。
0804c03: 四者功德聚戒度悉成就。五者今後世性戒福慧
0804c04: 滿。
0804c05: 五篇罪配五刑五行一波羅夷。死。土。二僧殘。流。水。
0804c06: 三波逸捉。徒。金。四提舍尼。杖。火。五突吉羅。笞。木。
0804c07: 舊五刑墨。劓。剕。宮。大辟。
0804c08: 午後不食得五種利少婬。少睡。得一心。無下風。身
0804c09: 安無病。若過午。一切有形之類。片鹽片醋入口中
0804c10: 者。墮焦腸地獄。除病時。施衣時。造衣時。遠行時。行
0804c11: 舡時。大會時。施食時。作務時。八條許食。不犯。
0804c12: 大比丘五事故經營報佛恩故。律中比丘自營精
0804c13: 舍故。長養佛法故。滅凡劣眾。自貢高故。將來弟子
0804c14: 折伏憍豪故。發起將來福業故。
0804c15: 五戒對攝十善
0804c16: 
0804c17: 
0804c18: 
0804c19: 
0804c20: 
0804c21: 僧伽六和戒和同修。見和同解。身和同住。利和同
0804c22: 均。口和無諍。意和同悅。
0804c23: 
0804c24: 
0805a01: 
0805a02: 沙彌比丘六物六物不具乃名禿人
0805a03: 
0805a04: 
0805a05: 
0805a06: 
0805a07: 
0805a08: 六聚華梵波羅夷。此云棄。小乘云不可懺。大乘云。
0805a09: 他勝處。僧伽婆尸婆。此云眾殘。如斷人頭。氣喉在
0805a10: 故。偷蘭遮。此云醜惡。波逸提。此云墮。因治財。犯捨
0805a11: 墮。未懺故。波羅提提舍尼。此云可呵。突吉羅。此云
0805a12: 惡作惡說。六聚加惡說。為七聚。
0805a13: 六度華梵
0805a14: 
0805a15: 
0805a16: 
0805a17: 
0805a18: 
0805a19: 七眾比丘。清淨活命云乞士。又名能破煩惱故。又
0805a20: 名能怖魔故。比丘尼。尼者女也。佛以儀法不便故。
0805a21: 在沙門後。姨母求出家不許。令行八敬乃許。式叉摩
0805a22: 那。此名學戒尼。十八童女應二歲學戒練身。知有
0805a23: 胎無胎。即三法根本六法行法。沙彌。此云息慈。謂
0805a24: 息惡行慈也。又翻勤男。沙彌尼。此云勤女。優
0805b01: 婆塞。義翻信士男。亦名善宿男。又名清淨士。又名
0805b02: 近事男。優婆夷。義云信士女。亦名善宿女。二雖在
0805b03: 家。能持。五戒。男女各處。
0805b04: 七支戒殺。盜。婬身三。妄語。綺語。兩舌。惡口口四。身口造
0805b05: 作名業。各加不字名戒。
0805b06: 持律獲七功德能持佛內藏。能善斷諍。持戒。外道
0805b07: 頂住以律故。不咨他於眾說戒無畏故。能斷有疑
0805b08: 故。能令正法久住故。
0805b09: 法苑七事受胎相觸。男以身觸女身分。即生貪著
0805b10: 而成胎。取衣優陀夷共婦出家。欲不止。精污衣。尼
0805b11: 衣成胎。下精。鹿母嗅道士精。欲心而飲。因而有
0805b12: 胎。手摩。菩薩父母俱盲。出家為道。不合陰陽。手
0805b13: 摩故。唯視男子而懷胎。聞聲。白鷺鳥悉雌無雄。春
0805b14: 至聞雷聲有胎。嗅香。母牛但嗅犢氣。即便懷胎。
0805b15: 七遮罪殺父。殺母。殺和尚。殺阿闍黎。破羯磨轉法
0805b16: 輪增。殺十地聖人。出佛身血。
0805b17: 七滅諍法應與現前毗尼。當與現前毗尼。應與憶
0805b18: 念毗尼。當與憶念毗尼。應與不痴毗尼。當與不痴
0805b19: 毗尼。應與自言治。當與自言治。應與多罪相。當
0805b20: 與多罪相。應與罪相。當與罪相。應與如艸
0805b21: 覆地。當與如艸覆地。諸大德。是七滅諍法。半月半
0805b22: 月說。戒經中來。若比丘有首事起。即應除滅。
0805b23: 優婆塞具八支信。戒。施。聽法。受持。解義。如說。修行。
0805b24: 八大人覺少欲。知足。寂靜。精進。正念。正定。正慧。無
0805c01: 戲論。
0805c02: 菩薩八法一乃至失命不說他過。二化人令皈依
0805c03: 三寶。三安置一切於菩提心。四梵行不染。五造佛
0805c04: 像安花座上。六能除眾生憂惱。七於貢高人常自
0805c05: 謙下。八不惱他人。大寶積云。菩薩成就八法。於諸
0805c06: 佛前。蓮華化生。
0805c07: 八法信重袈裟應起塔想。應起寂滅想。應起慈想。
0805c08: 應起悲想。應起如佛想。應起慚想。應起愧想。應起
0805c09: 令我來世離三毒具沙門。經云。袈裟聖人表幟。隨
0805c10: 順寂滅。行慈悲心。未得沙門。行此八法。
0805c11: 尼戒八棄殺。波羅夷此云棄。若犯此戒。永棄佛法
0805c12: 邊外。猶如大海不受死屍。盜。婬。大妄語。與男身觸。
0805c13: 與比丘四棄戒同。於染心男捉手。捉衣。屏處共立。
0805c15: 衣食。
0805c16: 尼行八敬不得罵謗比丘。不得舉比丘過比丘得
0805c17: 說尼過失。應從僧中受具戒。犯僧殘半月在二部
0805c18: 僧中行摩那埵。當於僧中求教授人。不應在無比
0805c19: 丘處結夏安居。夏訖詣僧中求自恣。百歲尼禮初
0805c21: 九等大衣下三品。九條。十一條。十三條。中三品十
0805c22: 五條。十七條。十九條。上三品。二十一條。二十三條。
0805c23: 二十五條。
0805c24: 制戒十益一攝僧故。二極攝僧故。三令僧安樂故。
0806a01: 四折伏無人故。五有慚愧者得住持故。六不信
0806a02: 者令得信故。七正信者增益故。八於現法中得漏
0806a03: 盡故。九未生諸漏令不生故。十正法久住為諸天
0806a04: 人開甘露門故。
0806a06: 住三寶然後當食。三長生悲心。四隨順佛教。五易
0806a07: 滿易養。六破憍慢法。七無見頂善根。八見我乞食
0806a08: 餘者效我。九不與男女大小有諸事故。十次第乞
0806a09: 生平等心。
0806a10: 受戒發十大願
0806a11: 
0806a12: 
0806a13: 
0806a14: 
0806a15: 
0806a16: 
0806a17: 
0806a18: 
0806a19: 
0806a20: 乞食十法一為攝受諸有情。二為次第。三為不疲
0806a21: 厭。四知足。五為分布。六為不嗜。七為知量。八為
0806a22: 善品現前。九為善根圓滿。十為離我執。
0806a23: 涅槃十戒一禁戒。二清淨戒。三善戒。四不缺戒。五
0806a24: 不折戒。六大乘戒。七不退戒。八隨順戒。九畢竟戒。
0806b01: 十具足戒。
0806b02: 沙彌十二有犯一不分別衣。二離衣宿。三觸火。四
0806b03: 足食。五害生種。六青艸上棄不淨。七上高樹。八
0806b04: 觸寶。九食殘宿食。十壞地。十一不受食。十二損生
0806b05: 苗。
0806b06: 十二種惡律儀屠兒。魁膾。養。捕魚。獵師。網鳥。捕
0806b07: 蛇。養。龍。作賊。捕賊。獄吏。婬女家。酤酒家。洗染
0806b08: 家。壓油家。加上四種。即名十六種惡律儀。智者勿犯。
0806c01: 
0806c02: 
0806c03: 授戒法十二科
0806c04: 
0806c05: 
0806c06: 
0806c07: 
0806c08: 
0806c09: 
0806c10: 
0806c11: 
0806c12: 
0806c13: 
0806c14: 
0806c15: 
0806c16: 
0806d01: 　犯
0806d02: 菩薩隨身十八種物楊枝。澡豆。三衣。瓶。。坐具。錫
0806d03: 杖。香爐奩。漉水囊。手巾。刀子。火燧。鑷子。繩床。經。律。
0806d04: 佛像。菩薩像。
0806d05: 
0806d06: 
0806d07: 
0806d08: 
0807a01: 二十五護戒神
0807a02: 不殺生
0807a03: 茶芻毗愈陀泥輸陀利輸陀尼
0807a04: 毗樓遮那波阿陀龍摩坻
0807a05: 娑羅桓尼和婆
0807a06: 不偷盜
0807a07: 抵摩阿毗婆阿須輸婆羅陀
0807a08: 婆羅摩亶雄雌婆羅門地哆
0807a09: 那摩呼多耶舍
0807a10: 不邪婬
0807a11: 佛陀仙陀樓哆闍耶藪多婆
0807a12: 涅坻醯陀多耶阿羅多賴都耶
0807a13: 波羅那佛曇
0807a14: 不妄語
0807a15: 阿提梵者珊耶因臺羅因臺羅
0807a16: 阿伽風施婆多佛曇彌摩多哆
0807a17: 多賴叉三蜜陀
0807a18: 不飲酒
0807a19: 阿摩羅斯兜嘻那羅門闍兜帝
0807a20: 薩尼乾那波闍毗舍羅
0807a21: 迦摩毗那闍尼佉
0807a22: 犯五戒所招過咎。具於前章。行者勿令有損也。
0807a23: 佛住世八十年頌曰
0807a24: 十九逾城六苦行五歲遊歷三十成
0807b01: 說法度生五十年是則共當八十壽
0807b02: 迦絺那。明了論云。為存略故。但言迦提。此翻功德。以
0807b03: 坐夏有功。五利賞德也。西域記。以迦提翻云昴星。昴
0807b06: 財入此衣。功德勝。如以須彌大衣聚施也。或云堅固。
0807b07: 又云陰覆。古翻為賞善惡衣。賞前安居人後安信人不得
0807b08: 也。亦翻功德衣。以僧眾同受此衣。招五利功德。律中
0807b10: 他家。四分云。安居竟。應受功德衣。則前安居人七月
0807b11: 十六日受。至十二月十五日捨。四分云。若得新衣。若
0807b12: 檀越施衣。若糞掃衣。四分云。糞掃則非死人衣。新物
0807b14: 命得。應法。四周有緣。五條作十隔。用袈裟色。受捨應
0807b15: 鳴鍾。集僧羯磨。具出自恣篇。
0807b16: 大明會典一
0807b17: 太祖洪武永樂高皇。三次頒行天下
0807b18: 大乘菩薩戒經。永為定例。
0807b20: 關津把隘之處。寔放行。
0807b21: 洪武舊製
0807b22: 聖旨　洪武十年三月十三日。禮部尚書張呂本孫
0807b23: 　敏李江懽監承林英奉
0807b24: 天門奏准。欽奉
0807c01: 聖旨　就批本。著落禮部知道一切南北僧道。不論
0807c02: 頭陀人等。有道善人。許令浙江廣東廣西湖廣等
0807c03: 處。但有行僧道。白衣人等。情愿歸依
0807c04: 三寶。或受五戒。或受十戒。持齋戒酒。習學經典。明心
0807c05: 見性。理義圓明。僧俗善人。許令齋持戒牒
0807c06: 大乘菩薩隨身執照。不論山林城郭鄉落村中。恁他
0807c07: 結壇上座。拘集百千善男信女僧俗人等。日則講經。
0807c08: 教化一方善人。夜則取靜修心。在家脩道者。孝順父
0807c09: 母。尊敬長上。和睦鄉里。早辨稅糧。生不遭王法。死不
0807c10: 墮地獄。出家修道者。日則他飯充飢。夜則念佛看經。
0807c11: 為善勝至。為國家保祐長生。祝延
0807c12: 聖壽。理合自然。又於謹身殿奉
0807c13: 洪武二十年四月十一日。禮部尚書崔趙郎中御臺
0807c14: 史劉經歷。依
0807c15: 聖旨覆奉。頒行天下。重出曉諭。知道於
0807c16: 永樂五年二月初六日。文武官等。奉天門早朝奏准。
0807c17: 聖旨。著落禮部知道。重新出榜曉諭。該行僧道。持
0807c18: 齋受戒。大功大行善知識。恁住他處。結壇說法。度
0807c19: 人生死。救人苦厄。須用香燭茶甘甜飲食。供養
0807c20: 善知識。每日喫人間黃金千兩。也消得施主的。受
0807c21: 人禮拜。受人供養。一日八萬四千餘糧。功德無量
0807c22: 無邊不可思議。但到寺觀庵堂。用心供養。不可呵
0807c23: 詈。但上座說法之時。若遇關津把隘。稅課司巡檢
0807c24: 司等衙門公人不得阻。當許被害人告官發邊遠
0808a01: 充軍。或里長老人阻。當俱發口外為民。恁他集眾。
0808a02: 教化善法。如
0808a03: 朕親臨。教訓圓明。無如佛上法寶。上祝
0808a04: 皇國永固。風調雨順。萬民同樂。共享太平
0808a05: 吾朱門皇子皇孫。永為定例。
0808a06: 善見毗婆沙律卷第十八後半卷出同字函
0808a07: 　小乘律中
0808a08: 　大德舍利弗問優波離律行出品
0808a09: 舍利弗問優波離偈　幾罪以身得。幾罪以口得。覆
0808a10: 藏得幾罪。相觸復有幾。優波離以偈答舍利弗。以身
0808a11: 得六罪。口業復有六。覆藏得三罪。相觸得五罪。答曰。
0808a12: 一者身得。二者口得。三者身口得。四者身心得。五者
0808a13: 心口得。六者身口心得。身業得六罪者。婬怒為初。口
0808a14: 業得六罪者。誑妄語為初。覆藏得三罪者。一者比
0808a15: 丘尼覆藏重罪得波羅夷。二者比丘覆藏他重罪得
0808a16: 波夜提。三者比丘自覆藏重罪得突吉羅。是名覆藏
0808a17: 得三罪。相觸得五罪者。一者比丘尼摩觸。波羅夷。二
0808a18: 者比丘摩觸。僧伽婆尸沙。三者比丘以身觸女人衣。
0808a19: 得偷蘭遮。四者比丘以衣觸女人衣。得突吉羅。五者
0808a20: 比丘指桎他比丘。波夜提。是名五罪。
0808a21: 第二問答明相出幾罪。三唱復有幾。於此幾八事。一
0808a22: 切聚有幾。明相出三罪。三唱有二種。於此一八事。一
0808a23: 切聚有一。答曰。明相出得三罪者。一夜六夜七夜十
0808a24: 夜過一月明相出。尼薩耆波夜提。比丘尼獨宿明相
0808b01: 出。僧伽婆尸沙。比丘自覆罪。明相出。突吉羅。是名明
0808b02: 相出得三罪。三唱二種。一者比丘。二者比丘尼。當說
0808b03: 戒時。三唱有罪。不發露得突吉羅。是名三唱二罪。於
0808b04: 律中具八事成罪者。比丘尼波羅夷。是一一聚有一
0808b05: 者。戒序中說。憶有罪。應發露。發露者。分別戒相輕重。
0808b06: 毗尼有二相者。身口是毗尼。重有二者。波羅夷。僧伽
0808b07: 婆尸沙。是也。覆麤亦有二者。一波羅夷。一僧伽婆尸
0808b08: 沙。
0808b09: 第三問答解答于左如來分別結。毗尼有幾相。毗尼重有
0808b10: 幾。復有幾覆麤。如來分別說。毗尼有二相。毗尼重有
0808b11: 二。覆麤亦有二。
0808b12: 第四問答聚落間幾罪。度江復有幾。噉肉幾偷蘭。噉
0808b13: 肉幾突吉。聚落間有四。度江亦有四。一肉偷蘭遮。九
0808b14: 肉突吉羅。聚落間有四者。一比丘與比丘尼共期行。
0808b15: 比丘初去時。得突吉羅。至聚落境界。比丘得波夜提
0808b17: 僧伽婆尸沙。是名聚落間四罪。渡江有四罪者。比丘
0808b18: 與比丘尼共期船行。初去時。比丘得突吉羅。上船。比
0808b19: 丘得波夜提。比丘尼一上岸。得偷蘭遮。二俱上。
0808b20: 得僧伽婆尸沙。是名渡江四罪。一肉偷蘭遮者。即是
0808b21: 人肉。九肉突吉羅。象馬狗等肉。
0808b22: 第五問答夜語幾得罪。晝日復有幾。布施得幾罪。受
0808b23: 施復幾罪。夜語有二罪。晝日復有二。布施得三罪。受
0808b24: 施得四罪。答曰。夜語有二罪者。若比丘尼共男子入
0808c01: 闇室屏處耳語。得波夜提。若比丘尼共男子一處去
0808c02: 二肘外。得突吉羅。是名夜語二罪。晝日亦有二者。比
0808c03: 丘尼共男子屏處若二肘半內。得波夜提。二肘半外。
0808c04: 得突吉羅。是名晝日二罪。布施得三罪者。比丘有殺
0808c05: 心布施毒藥殺人。得波羅夷罪。非人得偷蘭遮罪。殺
0808c06: 畜生得波夜提罪。是名布施三罪。受施四罪者。女人
0808c07: 以手施與比丘捉。得僧伽婆尸沙。女人以婬慾施比
0808c08: 丘。得波羅夷罪。非親里比丘尼施衣。得尼薩耆波夜
0808c09: 提。若比丘尼染汙心知染男子受食。得偷蘭遮。是名
0808c11: 第六問答幾罪對首悔。幾罪須羯磨。作已巳不可悔。如
0808c12: 來分別結。五罪可懺悔。第六須羯磨。一罪不可懺。如
0808c13: 來分別結。答曰。可懺悔者。偷蘭遮。波夜提。波羅提提
0808c14: 舍尼。突吉羅。惡說。是名五罪可懺悔。第六須羯磨者。
0808c15: 僧伽婆尸沙一罪。不可懺者。波羅夷是也。毗尼有二
0808c16: 重者。一波羅夷。二僧伽婆尸沙。身口亦如是者。結戒
0808c17: 不過身口。非時。
0808c18: 第七問答毗尼二重先解于左毗尼重有幾。佛說身口業。非時
0808c19: 幾穀味。幾白四羯磨。毗尼有二重。身口亦如是。非時
0808c20: 穀榖一味。一白四羯磨。答曰。非時一味者。蘇毗鹽以
0808c21: 作。得非時服。是名一味。一白四羯磨者。差教戒
0808c22: 比丘尼是。波羅夷有二者。一比丘。二比丘尼。是也。和
0808c23: 合地有二者。一身和合。二法和合。
0808c24: 第八問答波羅夷二條和合地二條。先于解左波羅夷有幾。幾曰和合
0809a01: 地。復有幾失夜。結二指有幾。波羅夷有二。和合地有
0809a02: 二。失夜亦有二。結二指有二。答曰。失夜亦有二者。一
0809a03: 行波梨婆沙。二行摩那埵。是也。結二指有二者。一比
0809a04: 丘尼洒淨。二頭髮長不得過二指。
0809a05: 第九問答打身有幾種。幾種眾僧破。作初罪有幾。作
0809a06: 白復有幾。打身有二種。因二破眾僧。初作有二罪。作
0809a07: 白亦有二。答曰。打身得二罪者。比丘尼打身得突吉
0809a09: 是。作初有二罪者。一比丘九初罪。二比丘尼九初罪
0809a10: 是。作白亦有二者。一白羯磨。二單白。
0809a11: 第十問答殺生有幾罪。重語有幾種。罵詈有幾種。行
0809a12: 媒有幾種。殺生有三罪。語重有三罪。罵詈亦有三。行
0809a13: 媒事三罪。答曰。殺生有三罪者。人得波羅夷。非人偷
0809a14: 蘭遮。畜生波夜提。語重有三罪者。教偷。教死。向人說
0809a15: 得聖利法。是名語有三重。罵詈亦有三者。若欲心罵
0809a16: 女根道。二僧伽婆尸沙。罵餘身分。得突吉羅。是名
0809a17: 三罪。行媒有三罪者。受語時。得突吉羅。往說偷蘭遮。
0809a18: 還報得僧伽婆尸沙。是名三罪。
0809a19: 第十一問答幾人受具戒。聚作有幾罪。滅擯復有幾。
0809a20: 一語復有幾。三人不得受。聚作復有三。滅擯亦有三。
0809a21: 一語亦亦三。答曰。三人不得受者。一遠不聞。二身分
0809a22: 不具足。三根不具足。衣不具足身分所攝。十三難
0809a23: 人是根不具足所攝。聚作復有三者。一別眾。二白不
0809a24: 成就。三羯磨不成就。是名三。滅擯亦有三者。一比丘
0809b01: 尼以身謗人。如慈地比丘尼滅擯法略開于末。二沙彌壞沙
0809b02: 彌。就他道行婬。三者行婬欲法不障道者。是名滅
0809b03: 擯三罪。一語亦有三者。一羯磨。三人一時得戒。是名
0809b04: 三。
0809b05: 第十二問答盜戒有幾罪。婬戒復有幾。正斷復有幾。
0809b06: 因棄擲有幾。盜戒有三罪。婬戒有四罪。正斷亦有三。
0809b07: 因棄擲有三。答曰。盜戒有三罪者。五錢波羅夷。四錢
0809b08: 偷蘭遮。三錢乃至一錢突吉羅。是名盜三罪。婬戒有
0809b09: 四罪者。一女相波羅夷。死女半壞偷蘭遮。不觸四邊
0809b10: 突吉羅。比丘尼以物作根自入內根中。得波夜提。是
0809b11: 名四罪。正斷亦有三者。一斷人命波羅夷。二斷艸木
0809b12: 波夜提。三自截男根偷蘭遮。是名三。因棄擲有三者。
0809b13: 有殺心棄擲毒藥。若人得死。波羅夷。非人死偷蘭遮。
0809b14: 畜生死。得波夜提。是名三。棄擲復有三。比丘棄擲精
0809b15: 僧伽波尸沙。棄擲大小便生艸上。得波夜提。水中淨
0809b17: 第十三問答教比丘尼戒。幾波逸突吉。於中幾有新。
0809b18: 衣有幾種衣。教尼戒品中。波夜突吉羅。有四信佛說。
0809b19: 與衣二種罪。答曰。教誡比丘尼至日沒。得波夜提。先
0809b20: 說法。後說八敬法。得突吉羅。有四信佛說者。一房舍。
0809b21: 二戒。三如法作。四不如法作。是名四。與衣二種罪者。
0809b22: 與非親里具足比丘尼衣。得波夜提。與不具足戒比
0809b23: 丘尼衣。得突吉羅。不具足戒者。從比丘尼白四羯磨。
0809b24: 未從大僧白四羯磨。是名與衣二。
0809c01: 第十四問答佛說尼有幾。波羅提有幾。食生有幾。
0809c02: 波夜突吉羅。佛說比丘尼。波羅提有八。波夜得突吉。
0809c03: 因乞生故。答曰。波羅提有八者。比丘尼波羅提提
0809c04: 舍尼是。波夜提突吉羅者。比丘尼乞生。得波夜提。
0809c05: 食時突吉羅。
0809c06: 第十五問答行時有幾罪。立時有幾罪。坐時有幾罪。
0809c07: 眠時有幾罪。行時有四罪。立時有四罪。坐時有四罪。
0809c08: 眠時有四罪。答曰。行時有四罪者。比丘與女人共期。
0809c09: 初去時。得突吉羅。至村。得波夜提。比丘尼獨行去。得
0809c10: 偷蘭遮。至村。得僧伽婆尸沙。立時有四罪者。比丘尼
0809c11: 共男子立在屏處。得波夜提。申手外。得突吉羅。若比
0809c12: 丘尼明相欲出。不隨伴去。住離申手內。偷蘭遮。申手
0809c13: 外。得僧伽婆尸沙。坐眠亦如是。
0809c14: 第十六問答波夜提有幾。一切非一種。非前亦非後。
0809c15: 同一時而得。波夜提有五。其類非一種。非前亦非後。
0809c16: 一時俱得罪。答曰。波夜提有五者。酥油蜜石蜜脂五
0809c17: 器。各受。過七日服。得五波夜提罪。其類非一種者。酥
0809c18: 蜜等也。非前亦非後者。取聚置一處。并服一時。俱得
0809c19: 罪。
0809c20: 第十七問答有幾波夜提。一切非一種。非前亦非後。
0809c21: 同一時而得。有九波夜提。其類非一種。非前亦非後。
0809c22: 一時俱得罪。答曰。有九波夜提者。乞九種美食。一乳。
0809c23: 二酪。三酥。四熟酥。五油。六蜜。七石蜜。八肉。九魚。是名
0809c24: 九種。其數非一種。各異也。非前亦非後者。因食時俱
0810a01: 得罪。一時食也。
0810a02: 第十八問答有幾波夜提。其類非一種。以身口懺悔。
0810a03: 如來分別說。有五波夜提。其類非一種。以口業懺悔。
0810a04: 如來分別說。答曰。有五波夜提者。其五波夜提。其數
0810a05: 非一種。以口業懺悔。一時懺悔得滅。
0810a06: 第十九問答有幾波夜提。其類非一種。幾以口業懺。
0810a07: 如來分別說。有九波夜提。其類非一種。一以口業懺。
0810a08: 如來分別說。答曰。有九波夜提者。乞九種美食。得九
0810a09: 波夜提罪。其類非一種者。酥油魚肉相異。以口業懺
0810a10: 者。九波夜提罪。一語懺。便得滅也。
0810a11: 第二十問答有幾波夜提。其類非一種。口語成懺悔。
0810a12: 如來分別說。有五波夜提。其類非一種。發語名字悔。
0810a13: 如來分別說。答曰。有五波夜提者。發語名字懺。列罪
0810a14: 名而懺悔。
0810a15: 第二十一問答有幾波夜提。其類非一種。聚性成懺
0810a16: 悔。如來分別說。有九波夜提。其類非一種。聚性成懺
0810a17: 悔。如來分別說。答曰。有九波夜提者。取性成懺悔者。
0810a18: 列罪名而懺悔。
0810a19: 第二十二問答第三罪有幾。因食復有幾。食時得幾
0810a20: 罪。因食得幾罪。第三得三罪。因食有六罪。食時得三
0810a21: 罪。因五食得罪。答曰。第三得三罪者。隨舉比丘尼三
0810a22: 諫不捨。波羅夷。比丘被僧三諫不捨。僧伽婆尸沙。比
0810a23: 丘比丘尼惡見三諫不捨。波夜提。因食得六罪者。云
0810a24: 何得六罪。一為飲食故。自稱得過人法。二為飲食故
0810b01: 行媒。三為飲食故。言若人住此寺者。得道果。不自道
0810b02: 名字故。得偷蘭遮。四為飲食故。無病乞食。五為飲食
0810b03: 故。比丘尼無病乞食。犯波羅提提舍尼。六為飲食故。
0810b04: 比丘無病乞飯。得突吉羅罪。是名因食得六罪。食時
0810b05: 得三罪者。比丘食人肉偷蘭遮。象馬龍狗等肉突吉
0810b06: 羅罪。比丘尼食蒜。得波夜提罪。是名食時三罪。因五
0810b07: 食得罪者。比丘尼知男子染污心。從乞得人肉。得蒜。
0810b08: 得美食象馬肉。受染污心男子食。僧伽婆尸沙。噉人
0810b09: 肉偷蘭遮。噉蒜波夜提。乞美食波羅提提舍尼。象馬
0810b10: 等肉突吉羅。是名因五食得罪。
0810b11: 第二十三問答一切第三過。至處復有幾。復問罪有
0810b12: 幾。諍事復有幾。一切第三過。罪至有五處。善答罪有
0810b13: 五。諍事亦有五。答曰。一切第三過者。比丘尼隨舉初
0810b14: 諫不捨突吉羅。一羯磨不捨偷蘭遮。二羯磨不捨波
0810b15: 羅夷。是名三諫三罪。罪至有五處者。比丘尼。隨舉白
0810b16: 不捨突吉羅。一羯磨不捨偷蘭遮。二羯磨不捨波羅
0810b17: 夷。若欲破僧。三諫不捨。僧伽婆尸沙。惡見三諫不捨
0810b18: 波夜提。是名五罪。善答罪有五者。比丘比丘尼式叉
0810b19: 摩尼沙彌沙彌尼五眾。具有三諫不捨罪。諍事亦有
0810b20: 五者。五眾俱有四諍。
0810b21: 第二十四問答論事復有幾。以幾法用滅。有幾不得
0810b22: 罪。有幾處成善。論事復有五。以五法用滅。清淨有五
0810b23: 種。三處中成善。答曰。論事復有五者。論五眾諍事。以
0810b24: 五法用滅者。五眾滅五眾諍事。清淨有五種者。五眾
0810c01: 犯罪懺悔得清淨。三處中成善者。僧處眾處白衣三
0810c02: 處無諍。是名善也。
0810c04: 罪。身業夜二罪。身業晝二罪。見時得一罪。乞食得一
0810c05: 罪。答曰。身業夜二罪者。比丘尼與男子共夜入屋申
0810c06: 手內波夜提。申手外突吉羅。身業晝二罪者。比丘尼
0810c07: 晝日與男子共屏處申手內波夜提。申手外突吉羅。
0810c08: 見時得一罪者。比丘故看女根。得突吉羅。乞食得一
0810c09: 罪者。比丘無病不得為身乞食。得突吉羅。
0810c10: 第二十六問答見恩有幾種。依人成懺悔。驅出復有
0810c11: 幾。善行復有幾。見恩有八種。依人成懺悔。驅出說有
0810c12: 三。善行四十三。答曰。見恩有八種者。於拘睒彌揵度
0810c13: 已巳說。依人成懺悔者。五眾懺悔罪。要因依人得悔。驅
0810c14: 出說有三者。一覆藏。二未懺悔。三惡見。善行四十三
0810c15: 者。擯人行四十三法。得入眾。不行此法。不得入眾。
0810c16: 第二十七問答妄語有幾種。七日復有幾。波羅提舍
0810c17: 幾。發懺悔有幾。妄語有五處。七日法有二。十二提舍
0810c18: 尼。懺悔復有四。答曰。妄語有五處者。波羅夷。僧伽婆
0810c19: 尸沙。偷蘭遮。波夜提。突吉羅。七日法有二者。七日藥。
0810c20: 受七日法出界外。是名二十二。提舍尼者。比丘尼八
0810c22: 復有四者。提婆達多遣人害佛。供養阿留陀優婆
0810c23: 夷離車子。眾僧為作覆羯磨。娑婆伽比丘。此四種
0810c24: 人就佛懺悔。
0811a01: 第二十八問答妄語有幾觀。布薩有幾觀。使者有幾
0811a02: 觀。外道有幾法。妄語有八觀。布薩復有八。使者亦有
0811a03: 八。外道有八法。答曰。妄語有八觀者。發心欲妄。發口
0811a04: 成妄語。妄語竟。知是妄語。隱藏所知。妄道餘事。前人
0811a05: 知解。邪心。是名觀也。布薩復有八者。八戒也。使者亦
0811a06: 有八者。調達以非法欲破僧。僧差具八德人往說。調
0811a07: 達所作。非佛法僧。是調達所作也。外道有八法者。外
0811a08: 道欲出家行波利婆沙八法者。不往五不應行處。聞
0811a09: 讚佛法僧歡喜。
0811a10: 第二十九問答受戒有幾語。復有幾起敬。幾人應預
0811a11: 座。教誡尼有幾。八語受具戒。起敬亦有八。預座復有
0811a12: 八。八法教誡尼。答曰。八語受具戒者。比丘尼白四羯
0811a13: 磨。比丘白四羯磨。起敬亦有八者。比丘尼八敬法也。
0811a14: 預座復有八者。大眾集時。上座八人次第坐。餘者隨
0811a15: 坐。八法教誡尼者。比丘有八德。堪教誡比丘尼。
0811a16: 第三十問答幾人不應禮。不為作叉手。有幾突吉羅。
0811a17: 用衣復有幾。十人不應禮。不為作叉手。有十突吉羅。
0811a18: 用衣復有十。答曰。十人不應禮。比丘尼。式叉摩那尼。
0811a19: 沙彌尼。優婆塞。優婆夷。犯戒人。眠人。食人。大小便嚼
0811a20: 楊枝人。十人不為作者。如前十種人。不得作叉手。有
0811a21: 十突吉羅者。若為上十種人作禮及叉手。得突吉羅
0811a22: 罪。用衣復十者。十種衣聽著。
0811a23: 第三十一問答有幾作不善。如來分別說。於瞻部律
0811a24: 中。一切不善作。十二作不善。如來分別說。於瞻部律
0811b01: 中。一切不善作。答曰。十二作不善者。白不善。非法別
0811b02: 眾。非法和合眾。法別眾。白羯磨中。有四非法。白二羯
0811b03: 磨中有四非法。白四羯磨中有四非法。三四合十二
0811b04: 非法。
0811b05: 第三十二總問答隨大德所問。我亦隨意答。問問中
0811b06: 即答。無有一狐疑。
0811b07: 善見毗婆沙律卷十八。大德舍利弗問優波離律行。
0811b08: 出品。終同字函。第八南藏號。
0811b09: 解明慈地比丘尼擯法。出本函第十三卷中
0811b10: 滅擯比丘尼者。滅擯有三。一者滅身。二者滅不同住。
0811b11: 三者滅罰。是名三滅擯。云何滅身。答曰。滅作者是滅
0811b12: 身也。云何滅不同住。若犯罪不出。復不捨邪見。名滅
0811b13: 不同住。云何滅罰。汝但作罪。自然滅。此是滅罰也。此
0811b14: 慈地比丘尼。於三滅中。自得滅身也。佛語諸比丘。汝
0811b15: 等滅擯慈地比丘尼。法師曰。此慈地比丘尼。身清淨。
0811b16: 為人所教。作如此謗。教者應滅擯。何以世尊教滅擯
0811b17: 慈地比丘尼。為以其謗故擯。為以其犯罪故擯。若以
0811b18: 其有罪擯者。沓婆摩羅子亦應有罪。以其謗故擯者。
0811b19: 沓婆無罪。於律本中說。若比丘以無根波羅夷法。謗
0811b20: 比丘。得僧伽婆尸沙。若比丘以無根波羅夷。謗比丘
0811b21: 尼。突吉羅。比丘尼謗比丘。亦如是。若爾慈地比丘尼
0811b22: 得突吉羅。妄語故波夜提。法師曰。以無根波羅夷。謗
0811b23: 比丘。得僧伽婆尸沙。無波夜提罪。慈地比丘尼犯突
0811b24: 吉羅罪。亦無波夜提罪。所以擯慈地比丘尼。以其自
0811c01: 言犯罪故。於是世尊從座起入房。諸比丘即教慈地
0811c02: 比丘尼。脫法服。覓白衣服與著。驅其令出。慈地比丘。
0811c04: 此是我罪。莫擯慈地比丘尼。瞋者轉善心也。不喜者。
0811c05: 因瞋故失喜心。是不喜亦言心垢。無根波羅夷法者。
0811c07: 法律三昧經云。一切賢聖及外道五通仙人。俱各修
0811c08: 禪。云何得道各異。頌曰。
0811c09: 如來禪三祗果滿行周圓菩薩禪眾生
0811c10: 度盡趣涅槃緣覺禪棄有著無病亦然
0811c11: 仙人禪存想飛昇憶長年
0811c12: 又永明壽禪師四料揀云。
0811c13: 有禪無淨土十人九錯路陰境變現前
0811c14: 敞爾隨他去無禪有淨土萬修萬歸去
0811c15: 但得見彌陀何愁不開悟有禪有淨土
0811c16: 猶如戴角虎現世為人師過去作佛祖
0811c17: 無禪無淨土戴床並銅鉒萬劫與千生
0811c18: 無個人依估
0811c19: 或難曰。云何兼修。
0811c20: 有人來問老僧禪呼汲彌陀直指傳
0811c21: 行住坐臥皆如此吃飯穿衣得自然
0811c22: 苦海之中無把捉且將繫心猿
0811c23: 到家不用關捩子即入無餘大涅槃
0811c24: 又曰。
0812a01: 學道莫學口頭禪妄談般若自招愆
0812a02: 踏實地行將去兼修淨土妙中玄
0812a03: 
0812a04: 經律戒相布薩軌儀終
0812a05: 
0812a06: 
0812a07: 
0812a08: 律學沙門如馨。捐衣之資。鋟梓流行。庶即過去
0812a09: 師僧父母。歷劫親冤。法界有情。咸悟金剛寶戒。共
0812a10: 造如來定慧之域。
0812a11: 伏願盡此報身。速生安養。面禮
0812a12: 彌陀親授記。
