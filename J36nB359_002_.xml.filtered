0623b01: 百愚斯禪師語錄卷第二
0623b02: 住國山善權寺嗣法門人智操
0623b03: 住青龍隆福寺嗣法門人智湛　編次
0623b04: 住雲間青龍隆福寺語錄
0623b05: 順治戊子春在古昭慶寺受請入院。
0623b06: 上堂拈疏云大眾見麼字字達磨眼珠言言孔聖心
0623b07: 髓一時抖擻了也其或未見更須諦聽指法座云者
0623b08: 箇所在高而無上廣而無際且道如何攀躋卓拄杖
0623b09: 云等閒蹋著無回互鐵額聞風也皺眉登座拈香祝
0623b10: 聖畢此一瓣香一味毒氣薰成鉗錘煆就次第二回
0623b11: 供養浙江紹興延慶堂上傳曹洞正宗第二十八世
0623b12: 瑞白雪大和尚用酬法乳之恩就座白椎竟師云潑
0623b13: 天門戶迥絕遮攔箇段風光阿誰不具縱饒通身是
0623b14: 眼覷之不見渾身是口說之不及到此須是有力大
0623b15: 人一肩擔荷所以現前檀護夙植德本久種善根嚴
0623b16: 飾浮屠恢復梵宇更請山僧舉揚箇事開鑿人天眼
0623b17: 目闡揚佛祖門庭若非乘大願力現身再來決不能
0623b18: 也山僧不敢瞞盰只得兩手分付且道分付箇甚麼
0623b19: 普願大家齊著力闢開古路任縱橫問青龍古剎中
0623b20: 興洞上宗風廣播如何是向師云海潮涌百川如何
0623b21: 是奉師云殷勤千里來如何是功師云杏芳紅不豔
0623b22: 如何是共功師云玉花金蝶兩翻飛如何是功功師
0623b23: 云泥牛石虎同相吼進云五位功勳蒙指示利生一
0623b24: 句又如何師云一片菜花黃似金進云杲日當空照
0623b25: 恩光何處無師云切莫亂卜度居士問昔日性空今
0623b26: 朝和尚是一是二師云仙人臺畔水長流如何是祖
0623b27: 師關師云眉毛上薦取如何是透關底事師云待你
0623b28: 到者箇時節著。
0623b29: 誕日上堂靠拄杖良久云者裏會得可煞現成儻或
0623b30: 踟躕勿怪青龍指鹿為馬卓拄杖云還知者木上座
0623c01: 落處麼直饒玅德空生不敢談著黃頭碧眼不敢覷
0623c02: 著覷著眼睛瞎談著口皮穿何故數量拘他不得春
0623c03: 秋攝他不得因果收他不得生死迷他不得是非聖
0623c04: 凡名他不得青黃赤白描邈他不得不可以智知不
0623c05: 可以識識三際平等一道清虛本自不生亦無寂滅
0623c06: 若承當理會得始知天地與我同根萬物與我一體
0623c07: 長於上古而不為老在於九困而不為下彭祖非壽
0623c08: 殤子非夭法界非大微塵非小且道他有甚長處便
0623c09: 能如是莫怪從前多意氣他家曾蹋上頭關問法王
0623c10: 出世天花應瑞大聖示現麟鳳降生如何是誕生王
0623c11: 子師云禁苑無相識如何是朝生王子師云從容步
0623c12: 玉堂如何是末生王子師云舌上起風雷如何是化
0623c13: 生王子師云一箭破天山如何是內生王子師云金
0623c14: 殿不知尊進云王子已己蒙師指示今逢誕日事如何
0623c15: 師云南山竹北地木進云恁麼則不同於諸聖師云
0623c16: 青者青兮綠者綠進云恩從上古法演彌綸師云認
0623c17: 著依然還不是僧喝師打云休要弄虛頭。
0623c18: 上堂昨夜青龍塔怒發與昇仙臺廝撲不覺撞破東
0623c19: 海娑伽老龍腦殼忍痛不禁只得揚聲大叫山僧喚
0623c20: 來各與六十拄杖於是天明各各住於本位儻或不
0623c21: 見不聞莫怪搕堆頭更添搕召眾云青龍家法
0623c22: 異諸方到者方知別有長折腳繩床麻布帳短簷茅
0623c23: 屋土垣牆霜花滿地如銀砌丹葉盈溪似錦裝一一
0623c24: 為君頻舉似逢人切忌亂商量。
0623c25: 結制上堂青龍今日以天地為爐韝須彌作鉗錘扇
0623c26: 三昧火燒二乘炭不論是佛是祖是凡是聖森羅萬
0623c27: 象螻蟻蠛蠓人我是非貪嗔癡愛無始住地無明一
0623c28: 并拈向大爐韝中只教內不放出外不放入東西不
0623c29: 辨南北不分識不能識智不能知鍊成一塊打作一
0623c30: 團直待虛空粉碎大地平沉冰河發燄枯木糝花方
0624a01: 是箇好消息雖然猶未是到家時節如何是到家曉
0624a02: 節鯨吞海水盡露出珊瑚枝。
0624a03: 求嗣請上堂一陽初動萬物含萌岸柳依依漸放黃
0624a04: 金之幹汀梅郁郁久懷白玉之胎者裏會得頭頭獨
0624a05: 露法法圓成覿體無私無勞別覓可以撫育群生提
0624a06: 攜萬有紹隆佛祖弘基克振人天勝業雖然人天勝
0624a07: 業如何承當舉如意云堂前露柱夜懷胎生下孩兒
0624a08: 頗俊哉未解語言先作賦一超直取狀元來。
0624a09: 上堂見色明心聞聲悟道觀音菩薩將錢買餬餅放
0624a10: 下手元來卻是饅頭縱饒雲門與麼道未免打作兩
0624a11: 橛青龍者裏心不用明道不須悟饅頭亦不用買今
0624a12: 日居士設齋現成油煎荳腐白麵點心只要諸人喫
0624a13: 得飽齁齁地挑水底挑水淨菜底淨菜運土掘地底
0624a14: 運土掘地搬磚弄瓦底搬磚弄瓦一動一靜一欠一
0624a15: 伸折旋俯仰任意施為不敢與諸人添箇元字腳何
0624a16: 故本自無瘡勿傷之也。
0624a17: 上堂霜花散彩煦日舒光萬木影寒千山體露佛祖
0624a18: 真機覿面衲僧巴鼻儼然本無蓋覆奚有囊藏到此
0624a19: 須是過量大人出格漢子始得信心堅若須彌行願
0624a20: 深如滄海八風撼之不動群魔攪之不渾猶如寶劍
0624a21: 精金愈淬愈銳愈煉愈新如來禪祖師禪隨處圓成
0624a22: 今時事那畔事當時了辦且如何是山格事雪後始
0624a23: 知松柏操事難方見丈夫心。
0624a24: 上堂仲尼曰吾道一以貫之老聃云抱一而為天下
0624a25: 式瞿曇道唯此一事實餘二則非真大眾者三箇老
0624a26: 漢與麼道且道是三耶是一耶若道是一卻又分門
0624a27: 列戶若謂是三奈何同道是一到者裏作麼生會拈
0624a28: 拄杖云仲尼老聃瞿曇總被山僧拄杖子穿卻鼻孔
0624a29: 了也且道拄杖子憑何節目卻能如是卓一卓云磊
0624a30: 磊落落煒煒煌煌豎窮三際橫遍十方神通叵測玅
0624b01: 用難量纔涉擬議打出腦漿僧纔出師云獅子咬人
0624b02: 韓盧逐塊便下座。
0624b03: 上堂陣陣朔風揭戶開紛紛凍雨打窗破滿堂禪客
0624b04: 暗嗟吁衲破蒙頭床上坐床上坐休錯過金毛獅子
0624b05: 解翻身癩狗泥豬草裏臥莫有金毛獅子出來抖擻
0624b06: 爪牙看問牛頭未見四祖為甚百鳥銜花師云時來
0624b07: 易借金千兩見後因甚不銜花師云運退難賒酒半
0624b08: 壺進云千峰勢到嶽邊止萬派聲歸海上消師云切
0624b09: 忌隨語生解。
0624b10: 上堂本無奇特亦無巧玅古之乾坤即今之乾坤古
0624b11: 之日月即今之日月古之山河即今之山河古之人
0624b12: 物即今之人物乃至松直棘曲鶴白鴉烏風動塵起
0624b13: 雲騰鳥飛塵塵爾剎剎爾莫不全彰者箇消息所謂
0624b14: 道遠乎哉觸事而真聖遠乎哉體之即神舉拂子云
0624b15: 縱饒會處分明見處清楚猶是如來禪若是祖師禪
0624b16: 未夢見在且道祖師禪又作麼生江上泥牛頻鼓舞
0624b17: 雲間石虎正咆哮問如何是正位一色師云午夜黑
0624b18: 漫漫如何是大功一色師云白牛露地眠如何是今
0624b19: 時一色師云眉毛八字分。
0624b20: 元旦上堂天大地大道大王亦大年新月新日新時
0624b21: 亦新如是可作三十六旬之始七十二候之初拈拄
0624b22: 杖云者箇無大無小無新無舊無始無終歷萬古而
0624b23: 不磨超百劫而怕新放之則彌六合卷之則退藏於
0624b24: 密三世諸佛得之說法利生歷代祖師得之傳佛心
0624b25: 印天下老和尚得之全提正令今日正在山僧手裏
0624b26: 堪作何用點開日月為天眼指出須彌作壽山。
0624b27: 上堂雷鼓初鳴徹群生之矇聵珠璣遍撒催萬卉之
0624b28: 萌芽柳垂綠野橋邊風鼓通波塘上祖師意處處全
0624b29: 彰古佛機塵塵獨露大眾正恁麼時如何承當青龍
0624b30: 塔畔泥牛舞白鶴江中木馬嘶。
0624c01: 解制上堂舉拂云只者箇無塵不具無剎不彰巍巍
0624c02: 乎總法界以為體蕩蕩乎等太虛而為量本無生佛
0624c03: 之名豈有自他之相無修無證絕是絕非者裏會得
0624c04: 說甚長期短期結制解制一任諸人緊捎草鞋橫擔
0624c05: 楖栗或向孤峰頂上嘯月眠雲或向十字街頭呵佛
0624c06: 罵祖有時恁麼電捲星馳山崩海竭有時不恁麼龍
0624c07: 吟虎嘯玉轉珠回卻恁麼中不恁麼拈頭作尾拏兩
0624c08: 道三不恁麼中卻恁麼冰河發燄枯木生花恁麼不
0624c09: 恁麼且置祇如夜明簾外轉身一句作麼生道有道
0624c10: 得相應者出來道看一僧纔出師便下座。
0624c11: 上堂乍雨乍晴三二月桃花欲放柳含煙現前佛法
0624c12: 如能委始信壺中別有天揮拂云若也會得不求神
0624c13: 通而神通自至不求玅用而玅用現前可以酬罔極
0624c14: 之深恩可以增無邊之壽考百千三昧恒沙解脫無
0624c15: 量玅義總在裏許自利利他無不具足復舉拂云大
0624c16: 眾還見麼雲外九峰青更青。
0624c17: 誕前一日請上堂舉拂子云虛空包不住大地載不
0624c18: 起直透威音那畔橫超象帝之先迥絕言論不拘數
0624c19: 量大眾明日是者龜毛拂子四袟初度眾請山僧為
0624c20: 他祝壽到者裏將過去壽現前壽未來壽拈向一邊
0624c21: 畢竟與他祝箇甚麼壽若能道得不妨延一剎那為
0624c22: 無量阿僧祇劫促無量阿僧祇劫為一剎那乃至無
0624c23: 量為一一為無量小中現大大中現小含容國土吐
0624c24: 納十虛雖然且道鴻濛未判世界未成者一著子落
0624c25: 在甚麼處水晶簾動微風起滿架薔薇一院香。
0624c26: 吳淞總戎沈清介請上堂橫拄杖云若要承當此事
0624c27: 須是殺人不眨眼底漢子始得威威凜凜卓卓犖犖
0624c28: 向劍刃上走馬虛空裏行船拏雲攫霧挾山蹈海逢
0624c29: 佛殺佛逢祖殺祖兩頭把斷不通凡聖正恁麼時風
0624c30: 行草偃海晏河清釋迦不前彌勒不後便好同生同
0625a01: 殺同放同收可謂不犯鋒鋩坐致太平卓拄杖云還
0625a02: 有其人麼當年嘗憶李將軍萬里天邊射一鶚。
0625a03: 上堂一番起一番倒休怪重重打之遶現前公案有
0625a04: 誰知祇要諸人當下了且道作麼生了喝一喝云也
0625a05: 是按牛頭喫草。
0625a06: 結制上堂震法雷擊法鼓牢關把定誰能睹撮來大
0625a07: 地作紅爐直要活烹佛與祖卓拄杖云還有臨危不
0625a08: 變者麼僧纔出師打云速道速道僧喝師又打進云
0625a09: 粉骨碎身實難酬師云拖出去乃云山僧適來明明
0625a10: 向汝道尚且不會那堪蓋覆將來若是箇漢纔見青
0625a11: 龍塔尖掉臂而去猶較些子何必蹋步向前刺腦人
0625a12: 膠盆又有般漢聞山僧恁麼道便向白鶴江頭死堆
0625a13: 堆的坐著那見青龍者裏浮圖錯落紺宇玲瓏九峰
0625a14: 拱翠三泖環碧綠野橋畔常露格外風光杏花村中
0625a15: 別有一般春色雕欄璇璣堂奧之事大眾要會堂奧
0625a16: 中事麼梅花雖有先春意且待寒崖臘後看。
0625a17: 雲板至上堂若論此事如半臞禪德募鑄雲板相似
0625a18: 務要匠手精敏模範端正向大冶爐中化其渣滓鎔
0625a19: 其鈍頑煆煉得乾乾淨淨一點夾雜也無一火鑄成
0625a20: 方為大器懸於青龍香積梁上使見者聳觀聞者駭
0625a21: 異大地俱震二聽莫分直教人人證耳根圓通箇箇
0625a22: 獲現前三昧且如何是現前三昧作擊板勢云善哉
0625a23: 三下板知識盡來參既善知時節何勞我再三。
0625a24: 上堂心外無法而法可明法外無心而心可通可通
0625a25: 可明心法全宗全其宗而法法皆宗全其心而心心
0625a26: 無心心既無心直造其源喝一喝云古人者般見解
0625a27: 正是夜半放烏雞有甚交涉青龍者裏無心教你明
0625a28: 無法教你通有箇沒皮惡辣拄杖子大有逕庭不近
0625a29: 人情你欲行奇體玅即截斷行奇體玅的腳跟你欲
0625a30: 逐氣尋香即穿卻逐氣尋香的鼻孔更與一切人解
0625b01: 其黏去其縛直教各各做箇灑灑落落的閒道人去
0625b02: 且道拄杖子有何長處撐門拄戶全憑渠力。
0625b03: 上堂山僧連日疲憊非但佛法氣力也無一星雖然
0625b04: 猶記得馬大師一日不安院主問和尚尊候如何曰
0625b05: 日面佛月面佛師云馬師病裏竭力提持全身為人
0625b06: 叵耐不遇知音當時待他與麼道但云也知大師善
0625b07: 病管教那賣簸箕漢滿面慚惶無地容身儻有僧曰
0625b08: 青龍者般說話也是同病相憐祇向他道金烏急玉
0625b09: 兔速擬思一箭過天竺咄咄咄三十年來弄馬騎等
0625b10: 閒那怕驢兒撲。
0625b11: 愛愚宗居士八旬請上堂有物先天地是箇甚麼物
0625b12: 無形本寂寥畫○云者箇能為萬象主溢目昭然
0625b13: 那箇是主不逐四時凋因甚春至花開秋回葉落古
0625b14: 人者樣說話好似杭州人撐船卓拄杖云青龍只有
0625b15: 者箇攀躋莫及鑽仰彌堅放之周遍法界斂歛之在一
0625b16: 毫端夫子不識達磨茫然說甚鍾離洞賓鬼谷神仙
0625b17: 畢竟如何從來不假壺公術袖裏乾坤別有天。
0625b18: 上堂潺潺流水時奏素琴於耳根矗矗青螺常懸古
0625b19: 畫於天際片雲共野鶴以投巢明月隨輕舟而到岸
0625b20: 離披竹影頻篩十畝之金燦爛霜花遍布千林之彩
0625b21: 正恁麼時若作佛法商量卻是山僧孤負闍黎若作
0625b22: 尋常境會則是闍黎孤負山僧一總不與麼又如何
0625b23: 委悉良久云禮云禮云玉帛云乎哉樂云樂云鐘鼓
0625b24: 云乎哉問世尊拈花飲光微笑未審笑箇甚麼師云
0625b25: 青酒紅人面進云和尚不惜慈悲還許轉一語麼師
0625b26: 云有甚長處進云犬吠三更枝上月烏啼夜半嶺頭
0625b27: 春師云不是者箇消息。
0625b28: 至日上堂以拄杖畫陰退陽生◎否極泰現○窮
0625b29: 則通通則變聊為諸人通一線且道是那一線
0625b30: 擲拄杖云薦便下座。
0625c01: 上堂今朝十五日有箇好消息覿面為宣揚大家共
0625c02: 委悉卓拄杖云適來蝦蟆背大象蚯蚓拽須彌從諸
0625c03: 人鼻孔裏過因甚不知喝一喝云若知打破你頭。
0625c04: 飯僧請上堂經中道供養百千諸佛不如供養一箇
0625c05: 無心道人青龍者裏供養百千無心道人不如供養
0625c06: 一箇了事衲僧且道無心道人與了事衲僧優劣在
0625c07: 甚麼處檢點得出任你一時應盡四天下供養不為
0625c08: 分外其或未委勿怪饒舌三冬天氣暖如春溢目風
0625c09: 光越樣新寄語遊人休外覓隴頭梅月正精神。
0625c10: 上堂卓拄杖云拄杖子化作轉輪聖王七寶隨身千
0625c11: 子圍繞一時遊遍三千大千世界然後還復本形依
0625c12: 舊是箇拄杖子若喚他作拄杖子又是轉輪聖王若
0625c13: 喚他作轉輪聖王卻又是拄杖子諸禪德果然分析
0625c14: 得出許你變大地作黃金攪長河為酥酪移古易今
0625c15: 轉凡成聖有甚麼難如無大家喫箇飽鼓腹樂其中
0625c16: 搬磚與弄瓦各自顯神通。
0625c17: 上堂萬法是心光諸緣惟性曉本無迷悟人祇要今
0625c18: 日了了不了直須識取衣中寶畢竟將甚麼喚作衣
0625c19: 中寶昨日蟭螟蟲在蚊子眼睫上作窠然後向十字
0625c20: 街頭揚聲大叫云土廣人稀相逢者少。
0625c21: 報本請上堂神光不昧亙古微猷蕩蕩乎為萬物之
0625c22: 帡幪巍巍乎作群生之怙恃不落三賢階級豈容諸
0625c23: 聖安排豎拂子云以此龜毛拂恒轉無上輪普遍微
0625c24: 塵剎一一剎亦然能以一音說隨類各得俱無
0625c25: 上覺迥超三乘法昊天罔極恩是恩無不報冤親悉
0625c26: 平等存亡蒙利益同遊華藏界共入薩婆若。
0625c27: 上堂今有三件奇特事第一昨夜泥牛產犢木馬生
0625c28: 駒第二青龍塔善談實相昇仙臺親為證明第三堂
0625c29: 前露柱不覺手舞足蹈云也大奇也大奇財法二施
0625c30: 不思議是男是女盡成佛大地山河笑展眉大眾還
0626a01: 信者三件奇特事麼若信不及且待當來問彌勒。
0626a02: 上堂舉洞山云近時人多乾慧若要明辨真偽有三
0626a03: 種滲漏一曰見滲漏二曰情滲漏三曰語滲漏喝一
0626a04: 喝云大眾若喚作一喝正是機不離位墮在毒海即
0626a05: 見滲漏也若不喚作一喝正是智常向背見處偏枯
0626a06: 即情滲漏也若總不恁麼正是體玅失宗機昧始終
0626a07: 即語滲漏也復喝一喝云且道者一喝還是見滲漏
0626a08: 耶情滲漏耶語滲漏耶若明辨得出洞山只在闍黎
0626a09: 腳跟下若明辨不出闍黎卻在洞山腳跟下舉手云
0626a10: 洞山與闍黎總在山僧者裏不消一捏直得粉碎問
0626a11: 當陽一喝即且止三種滲漏請師宣師云逐一問將
0626a12: 來如何是見滲漏師云去時不蹋來時路滿目青山
0626a13: 絕點埃如何是情滲漏師云千年松下無人到挂角
0626a14: 羺羊不可尋如何是語滲漏師云夜半石人無影像
0626a15: 縱橫那辨往來機進云手執夜明符幾箇知天曉師
0626a16: 云如何是不涉滲漏一句進云滿目青山絕點埃師
0626a17: 打云也是旋蒸熱賣漢。
0626a18: 薦親請上堂盡大地是箇解脫門盡大地是箇光明
0626a19: 藏盡大地是箇莊嚴海盡大地是箇蓮花國於此會
0626a20: 得非但今生父母縱是多生父母累劫冤親以及草
0626a21: 木叢林情與無情都在其中可謂四恩總報三有均
0626a22: 資雖然更有不涉迷悟迥超凡聖又作麼生泥牛耕
0626a23: 破無生國木馬衝開劫外天。
0626a24: 圓滿華嚴經請上堂若人欲識佛境界當淨其意如
0626a25: 虛空遠離妄想及諸取令心所向皆無礙拈拄杖云
0626a26: 適來拄杖子於阿蘭若法菩提場成最正覺現千丈
0626a27: 盧舍那佛放阿僧祇佛剎微塵數光明具阿僧祇佛
0626a28: 剎微塵數莊嚴出阿僧祇佛剎微塵數樓閣統阿僧
0626a29: 祇佛剎微塵數菩薩說阿僧祇佛剎微塵數教海有
0626a30: 阿僧祇佛剎微塵數眾生皆入毘盧境界大眾若見
0626b01: 得聞得始知咳唾掉臂折旋俯仰時時與盧舍那如
0626b02: 來磕頭撞額步步不離華藏莊嚴世界海可謂世界
0626b03: 無盡主伴重重圓融行布因果交徹乃至成相壞相
0626b04: 同相異相總相別相理法界事法界理事無礙法界
0626b05: 事事無礙法界都在者拄杖頭上所以道剎塵心念
0626b06: 可數知大海中水可飲盡虛空可量風可繫無能盡
0626b07: 說佛功德復卓拄杖云大眾者是拄杖子且道盧舍
0626b08: 那如來即今在甚麼處抴杖下座。
0626b09: 上堂月皎霜清鶴夢癡一溪寒碧鎖煙絲分明都是
0626b10: 拈花旨兩手而今付阿誰須領略莫狐疑朔風劈面
0626b11: 急如箭喝一喝云穿過髑髏幾箇知。
0626b12: 臘八解制上堂黃龍有三關青龍只一關拈拂子畫
0626b13: 一於此透得許諸人與釋迦老子同行同坐同修同
0626b14: 證同成正覺任你烈烈轟轟吒吒沙沙鍼鋒上走馬
0626b15: 芥子內藏山然者些伎倆到衲僧門下大似糞艸堆
0626b16: 頭一敝屣耳須知更有向上一著子在且道是那一
0626b17: 著揮拂云殷勤為解丁香結放出枝頭自在春。
0626b18: 誕日請上堂慚愧今朝母難日多年祖道無成立街
0626b19: 頭拾得一明珠接物利生用不訖無隱匿天上人間
0626b20: 稱第一。
0626b21: 上堂雨過垂楊淡鎖煙流水夕陽邊生涯豐儉且隨
0626b22: 緣饑餐與倦眠佛懶做說甚仙風光滿目前鐵笛橫
0626b23: 吹雲外天明月下晴川。
0626b24: 上堂俯仰折旋不離菩提覺場語默施為總是般若
0626b25: 玅用翠竹恒露法身黃花全彰祖意絡緯籬邊夜織
0626b26: 無絲之絹蟾蜍天際常轉不退之輪石女挑蜀錦不
0626b27: 藉功勳木童唱吳歌渾超音律非見聞之可到豈意
0626b28: 解之能通天然尊貴迥出常情大眾還會麼禮之用
0626b29: 和為貴先王之道斯為美。
0626b30: 至獅子林請上堂目前無法意在目前不是目前法
0626c01: 非耳目之所到夾山大似拈一放一怎如青龍渡練
0626c02: 州涉羅溪昨在臥石菴中今到獅子林裏沿途而來
0626c03: 只見白雲澹泞秋水澂渟蘆花與明月交輝丹楓共
0626c04: 落霞爭錦木樨香透山谷鼻孔芙蓉笑破迦葉容顏
0626c05: 若是箇漢正好騎聲蓋色罩古籠今傾湫倒嶽雨施
0626c06: 雲興直下似箇獅子兒吒沙哮吼一聲野獸潛跡飛
0626c07: 禽亂墜正恁麼時直饒佛祖不敢近傍更有何物而
0626c08: 能當情且道誰是其人畫○昨夜三更月到窗。
0626c09: 至萬善菴請上堂向上一著千聖茫然貴乎當人眼
0626c10: 疾手快掠得便行乃可斥雷逐電撼蕩乾坤驅耕夫
0626c11: 之牛奪饑人之食始稱丈夫意氣若是畏刀避箭之
0626c12: 流成得箇甚麼事遂召眾云還會麼只要人人腳跟
0626c13: 點地箇箇鼻孔撩天壁立萬仞氣宇如王孰不丈夫
0626c14: 何必自生退屈若論山僧者般說話也好與三十棒
0626c15: 何故大似與蛇添足。
0626c16: 至月浦淨信寺請上堂明明百艸頭明明祖師意豎
0626c17: 拂子云於此見得無邊華藏世界無邊浮幢王剎無
0626c18: 邊莊嚴無邊佛土總向拂子頭上一時顯現不勞旋
0626c19: 踵而遍歷無量世界不須彈指而圓成無量法門不
0626c20: 拈一花而莊嚴無量佛土不動一塵而教化無量眾
0626c21: 生是以終日行而無所行終朝作而無所作到者般
0626c22: 田地方知淨信寺始也殿閣玲瓏金碧燦爛如是觀
0626c23: 之未足為盛今也瓦礫盈虛荒榛觸目如是觀之未
0626c24: 足為衰何故良由者片田地無始以來無盛無衰無
0626c25: 增無減一切人於其中間行住坐臥折旋俯仰咳唾
0626c26: 屈伸只是未曾有人蹋著在大眾畢竟將甚麼喚作
0626c27: 者片田地雨過城山色瞑潮回月浦浪花新。
0626c28: 上堂古人道一切聲是佛聲一切形是佛形適來驢
0626c29: 鳴馬嘶水流風動且道是佛聲形耶非佛聲形耶縱
0626c30: 饒見得聞得則不免隨境飄流若也不見不聞亦不
0627a01: 免被形聲埋卻若是箇丈夫兒直下透過正好竿木
0627a02: 隨身逢場作戲紛紜萬象磐礡大千將彼玅喜世界
0627a03: 掇置於此娑婆世界其玅喜世界中一切眾生不覺
0627a04: 不知不驚不怖將此娑婆世界掇置於彼玅喜世界
0627a05: 其娑婆世界中一切眾生亦不覺不知不驚不怖不
0627a06: 是神通所使豈因法爾如然正眼觀來此猶是塵垢
0627a07: 秕糠雕蟲末技須知更有迥超功勳一著子在顧左
0627a08: 右云駕鐵船泛峻嶺倒騎佛殿穿市井波中玉兔嚼
0627a09: 寒冰舜若多神毛骨冷。
0627a10: 上堂佛身充滿於法界笑煞明州憨布袋普現一切
0627a11: 群生前張顛騎馬似乘船隨緣赴感靡不周夕陽西
0627a12: 去水東流而恒處此菩提座南海波斯鼻孔大若到
0627a13: 者箇境界自然七通八達千了百當藏身炭裏混跡
0627a14: 塵中或於佛國魔宮撒沙播土或於市井巷陌打鳳
0627a15: 羅龍大眾且道此人具何手眼翻著袈裟離寶所倒
0627a16: 攜拄杖出長安。
0627a17: 觀察趙公請上堂空澂水碧淡函煙風捲蘆花眼雪
0627a18: 天露滴芙蓉秋夢醒數聲漁笛過長川山僧自來衝
0627a19: 風冒雨擲釣拋鉤欲圖幾箇赤尾曝腮以了不了之
0627a20: 舊案奈何蝦蟹也無一箇只得收絲罷釣別行一路
0627a21: 拈拄杖云大眾看看適來者水上座化作無邊身菩
0627a22: 薩於一無邊身復化百千萬億無邊身一一無邊身
0627a23: 各有無量無邊眷屬圍繞放無量光明現無邊神通
0627a24: 呈無邊玅用深入無邊三昧成就無邊解脫復令無
0627a25: 量無邊國土眾生乃至山河大地艸木叢林有情無
0627a26: 情各各獲無生法忍證金剛不壞之身且道即今無
0627a27: 邊身菩薩在甚麼處卓拄杖云在天非高在地非厚
0627a28: 居目前而非今處塵劫而非舊迥超威音之前那落
0627a29: 釋迦之後離形離相無聲無臭惱煞那顧虎頭李龍
0627a30: 眠王摩詰吳道子直至而今畫不就。
0627b01: 趙夫人請上堂經中云開方便門示真實相方便門
0627b02: 開也作麼生說箇真實相底道理畫○於斯會得無
0627b03: 三界可出無群生可度無涅槃可證無解脫可悟人
0627b04: 與非人性相平等然猶是二乘之見羊鹿等機頂門
0627b05: 具眼者直須掀翻化城踢倒寶所截斷威音古佛腳
0627b06: 脛拈卻釋迦老子舌頭入廛垂手隨類現身隨類現
0627b07: 身即不問汝且如何是轉功就位底事揮拂云畫堂
0627b08: 翠竹搖風處鳳產麒麟天外來。
0627b09: 薦亡請上堂曉雨飄飄鶯囀乍開千樹錦和風拂拂
0627b10: 漁歌遠徹五湖煙無一物不闡遮那之相無一名不
0627b11: 布如來之號會得者通身受用不會者覿體全真舉
0627b12: 拂云會麼蹋翻九品無高下盡是蓮花國裏人。
0627b13: 上堂若論此事譬如杲日當空有眼皆見亦如轟雷
0627b14: 震地有耳悉聞而盲者不見非日光之愆聾者不聞
0627b15: 非雷聲之咎見與不見難逃日光之外聞與不聞都
0627b16: 在雷聲之中所謂百姓日用而不知者此也儻有箇
0627b17: 漢出來道今日開導緇素普利人天恁麼說話達磨
0627b18: 一宗掃地而盡山僧向他道闍黎若信得及撒手便
0627b19: 行歸家穩坐如信不及更有一偈應須諦聽憶得三
0627b20: 月三又逢九月九籬邊黃菊兮半合半開隴頭白雲
0627b21: 兮乍無乍有雨過九峰兮山色如藍風生三泖兮濤
0627b22: 聲如吼良久云翻憶陶淵明攢眉便回首。
0627b23: 上堂上無佛道可成下無眾生可度在天堂不為樂
0627b24: 在地獄不為苦日月不能譬其明江海無以喻其深
0627b25: 輝天鑑地耀古騰今本自圓成不假造作者裏會去
0627b26: 無聖無凡無僧無俗無貴無賤人與非人同入平等
0627b27: 無礙法門只如無礙法門作麼生入自是不歸歸便
0627b28: 得五湖煙景有誰爭復舉張拙秀才參石霜霜問何
0627b29: 姓曰姓張名拙霜云覓巧尚不可得拙自何來才豁
0627b30: 然大悟述偈曰光明寂照遍河沙凡聖含靈共我家
0627c01: 一念不生全體現六根纔動被雲遮斷除妄想重增
0627c02: 病趨向真如亦是邪隨順世緣無罣礙涅槃生死等
0627c03: 空花乃云此偈可謂調高和寡千載無人酬唱山僧
0627c04: 不與他鬥富要與他鬥貧也有一偈舉似大眾有願
0627c05: 逢人不撒沙隨緣到處是吾家饑來托缽入廛市寒
0627c06: 去裁雲補衲遮截斷玄途無異轍擊空寶鑑隱群邪
0627c07: 聖凡總是沒交涉石上閒栽菡萏花。
0627c08: 　　　德賢法孫恭備資敬刻
0627c09: 　　百老和尚語錄第二卷
0627c10: 百愚斯禪師語錄卷第二
