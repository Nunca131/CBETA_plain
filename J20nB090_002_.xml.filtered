0323a01: 續原教論卷下
0323a02: 翰林院待詔建安沈士榮著
0323a03: 名儒好佛解
0323a04: 程子曰學者於釋氏之說當如淫聲美色以
0323a05: 遠之不然則駸駸然入其中矣○或問朱子
0323a06: 曰今士大夫晚年都被禪家引去者何故答
0323a07: 曰是他高似你你平生讀許多書記誦文章
0323a08: 所藉以取功名利祿之計者到這裏都靠不
0323a09: 得所以被他降下他底且省力人誰不悅而
0323a10: 趨之王介甫平生學力說許多道理臨了捨
0323a11: 宅為寺○又云只緣他打併得心下清潔所
0323a12: 以本朝李文靖公王文正公楊文公劉元城
0323a13: 呂申公都是甚麼人也都去學他○道夫問
0323a14: 龜山答陳了翁書論華嚴大旨不知諸人何
0323a15: 為好之之篤曰只是見不透故覺他那個好
0323a16: 以今觀之也是好也是動得人○問龜山言
0323a17: 道非禮則蕩而無止禮非道則梏於器數儀
0323a18: 章之未則道乃是一虛無恍忽無所準則之
0323a19: 物此類甚多如此類則似禪曰固是其徒蕩
0323a20: 子莊李西山陳默堂皆說禪龜山沒西山嘗
0323a21: 有佛經疏追薦之此等皆不可曉○又云游
0323a22: 定夫晚年亦學禪○又云此個道理纔理會
0323a23: 到湥處又易得似禪須是理會到湥處又卻
0323a24: 與禪不相似學者只是不曾到湥處纔到湥
0323a25: 處定走入禪去譬如人在淮河上立不知不
0323a26: 覺走入番界去如程門高第游氏分明是投
0323a27: 番了雖上蔡龜山也只在淮河立游游漾漾
0323a28: 終是看他未破時時去他那下頭也須疑
0323a29: 著他有個好處○尹和靖日課金剛經拜觀
0323a30: 音菩薩。
0323b01: 解曰夫理學君子既造聖賢之域得盡心養性之道
0323b02: 豈詖辭淫說邪見僻行之所能惑所能動哉然為所
0323b03: 動者必非詖淫邪僻之謂也且聰明才智出倫之士
0323b04: 早讀聖賢書積德立身功名節義昭昭出人之表綱
0323b05: 常之道弗虧但嫌其有學佛之差是果悖道如是耶
0323b06: 非也乃惑者之妄議耳如李沆王旦楊億呂公著德
0323b07: 義行業為盛宋名臣彼固不恥於學佛亦未嘗得罪
0323b08: 於名教顧可輕議其非歟劉安世陳了翁文章節義
0323b09: 冠世豈不悅周程之道然好佛之篤未有以加之也
0323b10: 其處患難臨死生不測之禍恬然莫能動其心而害
0323b11: 之者或嘔血而亡豈非學佛之驗歟此數君子未嘗
0323b12: 因好佛而虧行業傷彝倫也何謂佛氏為害之尤甚
0323b13: 哉至若程門高第未有過於游楊尹謝而皆有學佛
0323b14: 之癖豈信道不篤晚年遂改節如是耶二程道南之
0323b15: 語亦誤許之耶不然則其父師拳拳之心唯恐學者
0323b16: 流入其中如四子者肯遽忘之耶鳴呼是湥有得於
0323b17: 周程之意燭理之精遂知禪學之玅不覺趨入其中
0323b18: 矣朱子論佛氏由義學變入於禪即解終趨行之道
0323b19: 也程門高第造理之湥固不能遏其入禪矣然考之
0323b20: 五燈未有湥許之者蓋信解而未契悟耳其所著述
0323b21: 未出儒氏之說謂之曰類禪則禪學直如是乎禪固
0323b22: 非彼所及然因其有得於此遂於儒書之理益加詳
0323b23: 焉後學恥其歸佛故矯揉其說凡聖人之書有近於
0323b24: 佛者皆故違經旨別立異說惟恐其類禪理學之差
0323b25: 皆由於此其誤世豈淺淺哉。
0323b26: 自私辯
0323b27: 晦翁曰近理亂真處程子自私二字得其要
0323b28: 領明道答橫渠書云人患在自私用智此大
0323b29: 凡人之任私意耳下文云豁然而大公物來
0323b30: 而順應便是不自私不用智也○又云佛氏
0323c01: 自私昧道今以惡外物之心求照無物之地
0323c02: 猶反鑑索照也亦是絕外物而求定之意自
0323c03: 私而用智如世人一等嗜欲是不能以有為
0323c04: 為應跡若廓然大公物來順應便都不如此
0323c05: 上不淪於空寂下不累於物欲○問明德而
0323c06: 不能推之以新民可謂是自私有學佛者王
0323c07: 天順與陸子靜辯論云我這佛法和耳目鼻
0323c08: 舌皆不愛要天下人各成佛豈得是自私先
0323c09: 生笑云待度天下人各成佛法卻是教是他
0323c10: 各各自私陸子靜從初亦學佛嘗言佛差處
0323c11: 是義利之間某應云此猶是第二著只他根
0323c12: 本處便不是當初釋迦為太子時出游見生
0323c13: 老病死苦遂猒惡之入雪山修行從上一念
0323c14: 便一切作空看惟恐割棄之不猛屏除之不
0323c15: 盡吾儒卻不然蓋見得無一物不是此理無
0323c16: 一理可違於物佛說萬理俱空吾儒說萬理
0323c17: 俱實從此一差方有公私義利之不同今學
0323c18: 佛者云識心見性不知識是何心見是何性。
0323c19: 辯曰私莫私於物欲公莫公於至理私欲勝則其見
0323c20: 昧至理徹則其見明況所謂道乎道者古今賢聖之
0323c21: 所其由非自私求利之地也若謂佛以自私求利為
0323c22: 道不可也謂佛用智尤不可也人之所愛莫甚於利
0323c23: 佛則捨愛矣所利莫甚於生佛則捨生矣自私為利
0323c24: 必歸於巳佛無我相利將誰歸今以佛猒生老病死
0323c25: 而修出苦之道謂之自私為利則儒者不猒苦而自
0323c26: 甘沈溺乃謂之大公合義乎夫用智必陷人於險佛
0323c27: 以方便之智濟度一切眾生反以為陷之歟吾佛之
0323c28: 道周遍十方於一切法平等無二自不以為公普濟
0323c29: 六道眾生猶如一子自不以為利智入三世十方遍
0323c30: 知一切眾生若干種心隨根與法增長愛護而無失
0324a01: 時雖知眾生界不可盡而不暫起一念捨眾生意此
0324a02: 名佛智豈世間智術之事乎彼所謂以惡外物之心
0324a03: 求照無物之地者如猒動求靜避諠趨寂諸經屢有
0324a04: 彈斥之文不待辯也然有形之物可以鑑喻反鑑則
0324a05: 不能照物心無形相無有背面反求則息妄歸真內
0324a06: 外洞徹非反鑑之比也若謂自私用智如世人一等
0324a07: 嗜欲者吾佛以慈悲喜捨勇於向道尚有過於世人
0324a08: 嗜欲也孔子亦曰吾未見好德如好色者是也古德
0324a09: 云道念若同情念成佛多時如來若不勇猛求道安
0324a10: 能普濟群生哉今儒氏以有為為應跡又能廓然大
0324a11: 公物來順應斷無是理設以周遍計度之心志在有
0324a12: 為必先有我相我相既立自私則甚焉於是塵勞紛
0324a13: 動惡覺競起至於應跡豈能廓然利害關心有如重
0324a14: 翳何謂大公事物之來機如逐電造次顛沛反覆多
0324a15: 矣安能順應此由自私之為患也故私莫私於有我
0324a16: 我相執著則不能虛心以容物豈能公於天下乎若
0324a17: 喜怒哀樂未發之時有戒懼慎獨之功不為私欲所
0324a18: 蔽則天理昭明雖倉卒發動之際無能惑亂之者故
0324a19: 發必中節而和矣又言吾儒見得無一物不是此理
0324a20: 無一理可違於物不知本末之論也理尊無對一而
0324a21: 不二者也隨物之差殊不同而各當其可如衡之秤
0324a22: 物物有輕重不同而衡之錙銖不異故能為天下之
0324a23: 平其言無一物不是此理者是也其言無一理可違
0324a24: 於物非也理本無名隨事立名故理之當長者必違
0324a25: 於短當短者必違於長當厚必違薄當薄必違厚又
0324a26: 如理不當用此物則違物以從理豈可謂無一理不
0324a27: 違於物乎理本也物末也但聞末根於本未聞本根
0324a28: 於末言理因事而有萬名則可言有萬理則不可事
0324a29: 可分而理不可分也理無名相徹底唯空故能遍萬
0324a30: 物而各得其宜若有實體即有名相不可與物作則
0324b01: 可謂理乎言識心見性者可識者是塵可見者是境
0324b02: 非心性也如眼能見物不能自見若有可見決定非
0324b03: 眼雖不自見非是無眼心性亦然先儒盡心養性只
0324b04: 在巳發處存養但見得心性發用之處其於思慮未
0324b05: 起聖人允執之中則昧然而莫識其去孔子子思為
0324b06: 有間矣指佛氏為自私豈知佛理者哉吾佛以染淨
0324b07: 和合為心純淨無染為性非真悟者莫知心性之體
0324b08: 可輕議歟至若公私義利之分非識心見性者固莫
0324b09: 及也。
0324b10: 莊老異同辯
0324b11: 或問晦翁曰佛與莊老不同乎曰老莊滅義
0324b12: 理人倫未盡至佛則人倫絕盡至禪則義理
0324b13: 滅盡○又云至如佛徒其初亦只是以老莊
0324b14: 之言駕說耳如遠法師文與肇論之類皆成
0324b15: 片用老莊之意然他只是說都不行至達磨
0324b16: 方始教人自去做後來禪學其傳亦如是○
0324b17: 達磨初至見梁武不契去面壁九年只說人
0324b18: 心至善即此便是不用辛苦修行又有人取
0324b19: 老莊之說而附益之其說愈精玅然只是不
0324b20: 是○庚桑子一篇都是禪其他篇亦有禪語
0324b21: 但此篇首尾都是○又云佛氏將老莊文飾
0324b22: 其教○儒者要得順性命之理佛老也只理
0324b23: 會這物事老氏便要把住這氣不要散便會
0324b24: 長生佛氏只見個物事便放得下所以生死
0324b25: 禍福都不動只是他去作弄了。
0324b26: 辯曰儒者謂老莊絕滅義理人倫者老子憤當時文
0324b27: 過其質將漸入於浮偽乃著書述上古治民之道贊
0324b28: 無為之化反淳朴之風莊子雖推本其意而矯激過
0324b29: 之其欲去毀譽則以堯桀同倫欲泯善惡則以曾跖
0324b30: 並稱乃至齊彭殤一生死等說皆祖述老子之意老
0324c01: 子曰智慧出生大偽莊子曰聖人生而大盜起謂世
0324c02: 之尊賢尚智必有假仁義以為盜賊者人不之覺故
0324c03: 謂之大盜言雖過而意有在也老莊之說其要歸於
0324c04: 無心無為安於自然以為極致其道足以救飾詐作
0324c05: 為之弊抑狡計奔兢之風亦未可遽以絕滅義理人
0324c06: 倫而加之也昔夫子問禮老子邊而贊重之則夫子
0324c07: 之所尊亦巳存其教矣後學未識夫子之意豈宜遽
0324c08: 非之歟若謂佛棄父母出家為絕滅人倫非是實事
0324c09: 乃應化之跡實未嘗離親側也至如隨類化身普度
0324c10: 萬品非但出家一事而巳華嚴經云孝養父母當願
0324c11: 眾生善事於佛愛護一切豈滅人倫者哉又謂禪則
0324c12: 義理滅盡非也禪悟門也人由六塵而迷必捨六塵
0324c13: 而悟義理窠臼者法塵也以生心動念即乖法體故
0324c14: 絕解以趨行行起之時無量玅義亙古今以常說且
0324c15: 不窮也況絕滅乎儒門明理如執火照物照一處止
0324c16: 見一處又且不能了了禪門明理如雲散日出大地
0324c17: 山河無不遍照又且了然謂迷解為雲散頓悟為日
0324c18: 出也又言佛氏成片用老莊意文飾而附益之亦非
0324c19: 也佛說諸經理湥事廣文博義繁此土諸師極口贊
0324c20: 述未能盡其旨趣何用假老莊之說耶蓋傳譯解說
0324c21: 必用此方經書之文以釋之使讀者易曉故或取老
0324c22: 莊文句用之其意未嘗同也夫禪非言語文字思量
0324c23: 分別所及故說禪者機鋒相接而巳意不在言也彼
0324c24: 所謂庚桑子一篇是禪不知禪者也莊子之言可以
0324c25: 義解豈與禪同日語哉又莊子以無心為道未免灰
0324c26: 滅之病與見性成佛之旨懸隔遠矣晦翁如此論禪
0324c27: 則是少年初見之僧誤之也孔子不毀老子知其言
0324c28: 有補於世矣若生今之時必不毀佛也又言老氏為
0324c29: 長生之術固非老氏本意言佛放得下生死禍福事
0324c30: 不動其所以然者非彼之所能知也。
0325a01: 錯說諸經解
0325a02: 程子曰看一部華嚴經不如看個艮卦○朱
0325a03: 子曰圓覺經云四大分散今者妄身當在何
0325a04: 處是竊列子骨骸反其根精神入其門我尚
0325a05: 何存語楞嚴前面咒是他經後會說道理是
0325a06: 附會圓覺前數疊稍可看後面一段淡如一
0325a07: 段末後二十五輪與夫誓語可笑○楞嚴經
0325a08: 是房融說得如此巧佛當初也不如此說如
0325a09: 四十二章經最初傳來中國的文字其說卻
0325a10: 自平實○有學者讀法華經晦翁問曰此經
0325a11: 要在何處答曰在是法非思量分別之所能
0325a12: 及一句晦翁曰吾儒正要思量分別所以不
0325a13: 同也○晦翁看金剛經曰釋迦快說走輥語。
0325a14: 解曰或者未識經之宗趣以生滅垢心妄議如來境
0325a15: 界而生毀譽如取螢火燒金剛山一何損耶昔如來
0325a16: 稱法界性說華嚴經極諸佛神妙智用徹諸法性相
0325a17: 理事盡修行心數門戶窮理盡性者也曰不如看個
0325a18: 艮卦是何言歟蓋曰艮其背不獲其身止之止也行
0325a19: 其庭不見其人動之止也不過十波羅蜜門禪定一
0325a20: 門而已巳豈能該一部之義乎若以佛理觀之背者居
0325a21: 心之頂表無思之地止於無思則無我相是不獲其
0325a22: 身也庭者應事接物之處行者舉動應用之時謂動
0325a23: 而常寂起於法起則無人相眾生相壽者相是不見
0325a24: 其人也若如此解說與般若經意有少分相似亦未
0325a25: 見本心之理也必曰但止心不動如山則心境自然
0325a26: 明現由定可以發慧也列子所謂精神入其門骨骸
0325a27: 反其根我尚何存者即原始反終之義明生死之說
0325a28: 而已巳若圓覺經言四大各有所歸即今妄身了不可
0325a29: 得乃即色明空不待滅也與列子人死即滅是滅色
0325a30: 方空理正相反鬳齊林氏曰天地間自有一種議論
0325b01: 如此佛生西方豈來剽竊其說文公詆之太過是不
0325b02: 公也又圓覺十二菩薩欲明圓覺之旨故展轉設疑
0325b03: 與佛論辯皆相因互見該攝上中下三根因其惑有
0325b04: 輕重故其言有淺深適當其機而已巳豈可以淡言哉
0325b05: 二十五輪單複圓脩隨其根習順利故有道場修證
0325b06: 儀式至弘誓流通諸經法則如是何必見笑若楞嚴
0325b07: 經則徵心辯性顯密雙融選擇圓通應根立教略陳
0325b08: 階地廣說禪那明諸陰銷條分異見與圓頓諸經互
0325b09: 有顯發豈房融能巧說乎其結集之人以灌頂密因
0325b10: 集為一部說有前後不在一時非附會也四十二章
0325b11: 乃佛法初來未宜深旨譯者姑從平淺之文使易曉
0325b12: 耳豈佛語但如是乎如法華舊譯有瞪目視世尊之
0325b13: 句甚為麤鄙後譯云瞻仰尊顏目不暫捨比舊文藻
0325b14: 多矣房融之譯楞嚴亦不過潤釋其文安敢巧說佛
0325b15: 意哉法華歎佛智甚深非言思所及其為宗要但顯
0325b16: 佛乘而世人欲以思量分別求道文辭知解而已巳非
0325b17: 心學也心學則誠而已巳至誠則無思而得純一不雜
0325b18: 是也金剛經乃破相離塵心無所住而佛語略無留
0325b19: 滯圓變無窮豈走輥之言乎蓋佛語如王寶印非有
0325b20: 異文若潛心讀之必有得焉切勿輕議也。
0325b21: 較是非得失辯
0325b22: 橫渠張先生曰佛氏妄意天性而不知範圍
0325b23: 天用反以六根之微用緣天地明不能盡則
0325b24: 誣天地日月為幻妄蔽其用於一身之小溺
0325b25: 其志於虛空之大此所以語大語小流遁失
0325b26: 中其過於大也塵芥六合其蔽於小也夢幻
0325b27: 人世謂之窮理可乎不知窮理而謂之盡性
0325b28: 可乎塵芥六合謂天地為有窮也夢幻人世
0325b29: 明其不能究所從也○又曰浮圖明鬼謂有
0325b30: 識之死受生循環遂猒苦求免以人生為妄
0325c01: 見可謂知人乎天人一物輒生取舍孔孟所
0325c02: 謂天彼所謂道或者指遊魂為變為輪迴未
0325c03: 之思也大學當先知天德知天德則知聖人
0325c04: 知鬼神今浮圖劇談要歸必謂生死流轉非
0325c05: 得道者不免謂之悟道可乎自其說熾傳中
0325c06: 國儒者未窺聖學門墻已巳為引取淪胥其間
0325c07: 指為大道乃其俗達之天下致善惡愚智男
0325c08: 女贓獲人人著信使英才間氣生則溺耳目
0325c09: 恬習之事長則師世儒崇尚之言遂冥然被
0325c10: 驅因謂聖人可不修而至大道可不學而知
0325c11: 故未識聖心已巳謂不必求其跡未見君子志
0325c12: 已巳謂不必事其文此人倫所以不察庶物所
0325c13: 以不明治所以忽德所以亂異言滿耳上無
0325c14: 禮以防其偽下無學以稽其弊自古詖淫邪
0325c15: 遁之辭翕然並興一出於佛氏之門者千二
0325c16: 百年向非獨立不懼精一自信有大過人之
0325c17: 才何以正立其間與之較是非計得失哉○
0325c18: 晦翁曰詖者是他只見得一邊於那邊都蔽
0325c19: 塞了是詖辭知其所蔽淫者說得周遮浩瀚
0325c20: 其書動數百卷是皆陷於偏而不能返是淫
0325c21: 辭知其所陷邪者他見得偏了於道不相貫
0325c22: 屬是邪辭知其所離遁者他已巳離於道而不
0325c23: 通君臣父子都已巳棄絕見去不得卻言道之
0325c24: 精玅不在乎此是遁辭知其所窮初只是詖
0325c25: 詖而後淫淫而後邪邪而後離離而後遁要
0325c26: 之偏處只是虛其理理是實理他卻虛了故
0325c27: 於大本不立。
0325c28: 辯曰天性者吾佛謂之本覺即一念未起寂而常照
0325c29: 之心也儒門乃喜怒哀樂未發之中無一毫私欲之
0325c30: 累純乎天理者也二教之跡雖異本性之理則同也
0326a01: 佛由此本覺發為六度萬行乃至圓滿佛果儒亦從
0326a02: 此天性發為仁義禮智以成聖人之道佛則兼四聖
0326a03: 六凡而治之儒者但治人道而已巳豈佛妄意天性不
0326a04: 知範圍天用歟若人六根塵念不生則理自遍周明
0326a05: 照法界非六根能緣天地也孔子亦曰人生而靜天
0326a06: 之性也感物而動性之欲也則亦以七情未發者為
0326a07: 性感物而動者為情欲也以迷者言之則自身與天
0326a08: 地萬物皆無常幻妄也以悟者言之則是法住法位
0326a09: 世間相常住皆一真之境也豈蔽其用於一身之小
0326a10: 溺其志於虛空之大乎語大語小乃依正二報情器
0326a11: 二界體自含容固世智所不能知非佛言流遁失中
0326a12: 也知大小無體則攝入互容而塵含六合芥納須彌
0326a13: 矣知延促無時三世不遷則世界成壞有如空花矣
0326a14: 此一心之體相也以相即體則古今萬劫不出剎那
0326a15: 以體即相則一毛孔中現十方界皆性分之常也所
0326a16: 謂窮理者舉一即明多理舉多不出一理非若今日
0326a17: 格一物明日格一物以為窮理也所謂盡性者自十
0326a18: 住初心歷五位而入佛位乃無明盡而智慧圓也天
0326a19: 地世界成住壞空循環無已巳以成壞言之則有窮以
0326a20: 循環言之則無窮非明心性之源孰能究其所從哉
0326a21: 言人死為鬼古有其說非佛始為此言也孔子曰祭
0326a22: 則鬼饗之古之祭宗廟皆是饗已巳死之鬼也受生循
0326a23: 環者聖人雖未顯言其事以理則可見矣人性雖曰
0326a24: 明覺因染六塵而起妄見豈可謂人而無妄乎然三
0326a25: 界唯是一心萬法隨識所變豈分天人是一是二而
0326a26: 生取舍乎佛亦未嘗指天曰道此皆張子駕說也精
0326a27: 氣為物游魂為變故知鬼神之情狀豈非人死為鬼
0326a28: 乎聖人繫易以生死鬼神對說正輪迴之義也易言
0326a29: 知幽明之故幽則鬼神之道明則天人之理皆一而
0326a30: 不異者也論語夫子答子路之問言事人所以明事
0326b01: 鬼言知生所以明知死死生人鬼亦一而不異者也
0326b02: 張子不循聖經之旨別為無稽之言欲破佛說反自
0326b03: 昧焉又引天德破輪迴之說尤為迂遠聖人與天合
0326b04: 德者至誠而已巳言知聖人可也言知鬼神則惑矣鬼
0326b05: 神乃幽靈之動物有吉凶邪正之殊非純一至誠者
0326b06: 也聖人但言至誠可以感神至誠可以前知至誠如
0326b07: 神者言至誠能前知吉凶如神靈也佛氏言悟道者
0326b08: 明本心也本心乃一念未起無生死可得知此則曰
0326b09: 了生死非言得道免生死也了生死者不沒於生死
0326b10: 亦不出於生死不沒不出故能化身萬類說法度人
0326b11: 治世出世之道矣儒門聖人窮理盡性原始反終故
0326b12: 知生死知生死則樂天知命而生順死安成治世之
0326b13: 道矣且人鬼二物皆有形氣以幽明異途各不相見
0326b14: 若反常為怪則人亦見鬼鬼亦見人三尺之童亦能
0326b15: 備曉此事豈謂明理君子惑反甚焉謂佛法熾傳中
0326b16: 國而儒者之英才間氣皆爭先崇尚至於愚賤莫不
0326b17: 尊奉者蓋佛與眾生本同一體但因迷悟乃異其名
0326b18: 今聞佛說以心照心信而行之即時明了其趨之也
0326b19: 何足怪歟若明五位階漸圓極佛果皆多劫積修非
0326b20: 但儒者一生之修豈不修而至乎六度萬行止觀熏
0326b21: 習佛佛道同豈不求其跡乎三乘四教問答論議祇
0326b22: 阤讚誦盈卷累牘豈不求其文乎在家出家戒儀不
0326b23: 等治世典章生產作業皆是實相豈人倫不察庶物
0326b24: 不明乎尊卑品類人物鳥獸華夷異俗語言異教佛
0326b25: 皆遍周隨機普應不壞彼相入我正法何謂治忽德
0326b26: 亂異言滿耳乎是不知佛理之玅遂疑為異言也然
0326b27: 直指人心在其自證自肯非誘之使入何論偽與弊
0326b28: 哉又以佛言為詖淫邪遁者豈有是歟佛離斷常顛
0326b29: 倒異見具正遍知豈有邊見及蔽塞之處是未嘗詖
0326b30: 也其經書則文富義博而宗旨了然使人雖終身讀
0326c01: 誦而繹之無猒雖一句染神而千劫不朽終為解脫
0326c02: 之因未嘗淫而陷也諸經宗趣性相互融行解兼備
0326c03: 如王寶印無有異文豈有不相貫屬者乎不可謂邪
0326c04: 辭知其所離也教有權實不同故有三車之喻而出
0326c05: 家之跡事屬權門圓滿報身始明實理其言先淺後
0326c06: 湥如世間訓蒙之法豈可謂遁辭有所窮哉言道之
0326c07: 精玅不在君臣父子者非佛氏之言也如來具足萬
0326c08: 善豈忠孝之有缺耶理之虛實已巳見前篇今或者執
0326c09: 有為之常見耳目所不及者不信別有境界地理可
0326c10: 考者自流沙以東九千里南北萬餘里古今可考者
0326c11: 自堯舜至今三千七百餘年自此之外東海至西海
0326c12: 數十萬里金輪王至淨飯王數萬億年更有遠游之
0326c13: 士邁古之書其所言者便指為異說況佛說微塵數
0326c14: 世界微塵數劫乎如人居環堵之內不信天地之大
0326c15: 豈非蔽乎本心之理不明向外著物窮理困於見聞
0326c16: 之阱而終身莫出豈非陷乎聞佛道而不信駕浮言
0326c17: 以謗之豈非邪乎既不能議其本求其跡以排之豈
0326c18: 非遁乎一言論佛即具四者之差又能獨立不懼精
0326c19: 一自信以較是非計得失歟。
0326c20: 三教論
0326c21: 明道先生曰楊墨之害甚於申韓佛老之害
0326c22: 甚於楊墨○佛老言甚近理又非楊墨之比
0326c23: 所以為害尤甚○晦庵先生曰佛氏乘虛入
0326c24: 中國廣大自勝之說幻妄寂滅之論自齋戒
0326c25: 變為義學然只是盜襲莊子之說今肇論有
0326c26: 四不遷之說乃動中有靜即東坡逝者如斯
0326c27: 而未嘗往也之意此齋戒之學一變遂說出
0326c28: 這一般道理及達磨入來又翻了許多窠臼
0326c29: 說出禪又高妙於義學以為可以直超徑悟
0326c30: 其言禍福報應足以鉗制愚俗為資足衣食
0327a01: 之計遂使有國有家者割田以贍之擇地以
0327a02: 居之以相從陷於無父無君之域而不自覺
0327a03: 蓋釋道之教皆一再傳而侵其本真有國家
0327a04: 者雖隆重儒學而選舉之制學校之法施設
0327a05: 舉措之方既不出於言語文字之工而又以
0327a06: 道之要玅無越於釋老之中而崇重隆奉反
0327a07: 在于彼至于二帝三王述天理順人心治世
0327a08: 教民厚典庸禮之大法一切不復有行之者。
0327a09: 論曰三教聖人其言雖不同然皆足以開人心之天
0327a10: 理救世俗之澆漓成帝王之治功也昔孔子禮述堯
0327a11: 舜之道故能究心學之源推性德之用刪詩定書繫
0327a12: 周易作春秋以垂後世曾子著大學子思作中庸而
0327a13: 其言詳矣自漢以來法而宗之雖未能盡行其說而
0327a14: 所以致治效也亦不少矣漢明帝崇儒敬老風俗為
0327a15: 之一變當時名節相尚非後代所及唐太宗用河汾
0327a16: 之學而致太平繼以狄仁傑姚崇宋璟張九齡李泌
0327a17: 陸贄裴度皆用儒術稱為名相宋初四朝專用儒者
0327a18: 而天下治雖未有三代之盛而其效亦可見矣其弊
0327a19: 也漢末諸儒嫉惡太甚而有黨錮之禍唐末諸儒結
0327a20: 交權勢而有朋黨之災宋元豐諸儒作為生事乃成
0327a21: 新法之患亦莫不因之以亡國然後世史臣論之不
0327a22: 過成是敗非而已巳孰能究其源哉使王介甫不為亢
0327a23: 豐之政則學者尊之必不在周程之下矣若揣其源
0327a24: 實心學不明之罪也心學不明以有為為盡性不能
0327a25: 養中以誠明之道當時大儒不能斥其學術之差但
0327a26: 以執拗目之執拗者謂之我相故有為之心莫不自
0327a27: 我相起至今儒者雖學程朱之道我相甚焉以周遍
0327a28: 計度之私臨事物紛動之際堅存己巳見莫肯信人各
0327a29: 以分別之心橫起是非之論上不懼神明之照察下
0327a30: 不畏民物之相違著書則妄解聖經處事則失機背
0327b01: 理良由不知堯舜之道精一執中正已巳而百姓自化
0327b02: 垂衣拱手無為而天下自平又不知古者帝王皆稟
0327b03: 天為教國有政令先告於天故有肆類上帝之文三
0327b04: 代之書動輒稱天則王者事天此臣事君不敢專也
0327b05: 先儒釋天曰理釋鬼神曰氣則是無所主者矣雖釋
0327b06: 帝曰主宰又不言實有神聖之靈則祭天即是祭理
0327b07: 饗鬼神即是饗氣如此見解豈能真起至敬耶又議
0327b08: 佛氏不應以禍福戒人則小人為非謂無禍福可降
0327b09: 無所不至是教之為亂也又議楊墨之害甚於申韓
0327b10: 何不公之甚耶楊墨學術雖偏尚不失為善人申韓
0327b11: 之術刻湥殘忍商鞅李斯行之壞先王之法制焚先
0327b12: 聖之詩書反乎周孔之教莫斯為甚至今猾吏效之
0327b13: 流毒未已巳未聞楊墨如是之甚也又以佛老言近理
0327b14: 而害尤甚則悖理者其害小近理者其害大更不知
0327b15: 何說也往往儒術乃以申韓輔之亦不自覺其非矣
0327b16: 良由心覺不明故名世之士文章記誦而已巳淳謹者
0327b17: 執古非今昧適時通變之道狂肆者有為任術或生
0327b18: 事為亂之階所以不能述天理順人心為治世教民
0327b19: 之本使二帝三王之道於是乎不行矣若此其弊也
0327b20: 豈佛老之說能害之哉昔老子述上古為治之道列
0327b21: 子稱黃帝之政由是世尊黃老者其道尚清淨無為
0327b22: 以慈儉不爭為行寬廉不擾為治故為華胥國之說
0327b23: 佛經言上古之時三界相通天人相接故治人與治
0327b24: 天之道相若則老子所述乃治天之教也是以兼有
0327b25: 養生之言使有國者依而行之足以反古還淳漸革
0327b26: 華偽者也且伯陽仕周而仲尼在魯則聲聞相接亦
0327b27: 已巳久矣至於問禮又親炙焉伯陽著書雖為關尹而
0327b28: 發而其放言豈專為尹喜者哉使其非理則夫子退
0327b29: 而贊之必不若是其重矣歷子思孟子又未嘗非之
0327b30: 由是有專門之學曰道家者流至潢有蓋公河上公
0327c01: 表章其說曹參用之齊國大治起為漢相漢民安之
0327c02: 文帝景帝躬行其意而天下大安矣但未有深造之
0327c03: 者昔盡其道其治效豈若是而已巳哉唐韓昌黎不解
0327c04: 其旨始非毀其說宋儒又甚焉蓋不知孔子子思之
0327c05: 所存則其理也深非淺識之所知矣其弊也或為長
0327c06: 生詭異之說或行符藥咒禳之方故漢武帝遭方士
0327c07: 之誣唐憲宗中金丹之毒宋道君有失國之憂此非
0327c08: 老氏之過乃怪誕之士託其名耳至若三武滅僧聽
0327c09: 其邪說此等未嘗知黃老之學但習妖異之術而已巳
0327c10: 故不旋踵而敗佛道由是愈盛此其流之為弊也又
0327c11: 何待儒者之議佛氏之辯哉釋迦出現西乾舉古佛
0327c12: 度人之教與無量劫諸佛同因及無量剎諸佛同說
0327c13: 兼世出世間之法窮心性之源者也故能遍法界而
0327c14: 咸被亙古今而常存佛未滅時五印度國無量億眾
0327c15: 咸得三乘聖果至今未絕東流此土又化無數億人
0327c16: 上士聞之則明心見性入聖超凡下士聞之則亦識
0327c17: 果知因改過遷善輔翊王政使不煩刑罰而治矣故
0327c18: 世之名儒英才間氣無不尊奉道門高士亦或兼通
0327c19: 至唐而禪學大行教理亦著宗通講貫心要粲然不
0327c20: 亦盛乎其弊也或偏行枯寂之宗或作有為之福則
0327c21: 有獨善而不能及人乃至貪著而為供養若左谿有
0327c22: 居山之癖梁武有捨身之愚觀達磨聖諦之言永嘉
0327c23: 勸友之書有以規之深矣然法流已巳久其弊必臻世
0327c24: 道污隆此亦常理自五代至宋而禪分五燈各立宗
0327c25: 旨解悟異途心學微矣而諸方大匠力拯頹風傑出
0327c26: 叢林人亦不少至四燈與宋運俱終獨臨濟一宗尚
0327c27: 流今日然自中峰撤席未知道隱何方尚賴教有明
0327c28: 文與心為證慧命未絕有若懸絲作者弗起予將何
0327c29: 述其衰也亦非儒者毀之也嗚呼三教之弊由人致
0327c30: 之三教之興由人作之不有明哲何以繼其緒餘且
0328a01: 世人之習性不同好尚不一故教分三等各有專門
0328a02: 使並行於世而不相悖則人不歸儒必歸於老不歸
0328a03: 於老必歸於佛各隨機以率之則世無不化之民而
0328a04: 為惡者鮮矣為惡者少為善者多則天下大治心學
0328a05: 於是乎明矣奈何自相排斥必欲獨立而全化豈有
0328a06: 是理哉且教門如網漉眾生魚雖於一目而得魚必
0328a07: 以萬目而成網固不可以一門而為教也蓋萬法惟
0328a08: 本一心推原此心三教一理而已巳曷相妨礙哉必欲
0328a09: 毀二教而獨行正所以自滅也幸隱君子知時而興
0328a10: 作而起之必有盛於古矣蓋三教之書備而是非可
0328a11: 辯大言者無驗則狂肆之諍息諍息理明故學者不
0328a12: 尚言而敦乎行矣三教聖人在天之靈豈不為之裕
0328a13: 然哉。
0328a14: 諸師人物雄偉論
0328a15: 晦翁曰梁會通間達磨入來一切掃蕩不立
0328a16: 文字直指人心當時儒學廢弛佛老之流又
0328a17: 淺陋所以橫說豎說沒人奈何人纔聰明便
0328a18: 被他引誘去嘗見畫底諸師人物皆雄偉宜
0328a19: 其傑然有立如此玅喜贊臨濟云當初若非
0328a20: 這個定是做個渠魁觀之信然氣貌如此則
0328a21: 富貴利達聲色貨利如何籠絡得他住他視
0328a22: 之無足動其心者。
0328a23: 論曰達磨之來正佛法盛行之時也譯經自漢至姚
0328a24: 奉鳩摩羅什教文麤備而疏義始行固非淺陋老氏
0328a25: 之流亦不乏人達磨雖是單提直指未有根堪之士
0328a26: 所傳不過數人唯粲可得其要領五傳至黃梅曹谿
0328a27: 始大行於唐乃遍於天下講經莫盛於陳隋天台之
0328a28: 教既興而佛道備矣至唐又益之賢首慈恩二宗則
0328a29: 講與禪並盛著當代今但言禪門之盛蓋未考爾然
0328a30: 佛之為教義理深玄造詣殊特非上智之資不能入
0328b01: 其閫奧故諸師氣貌出群則才智可知矣至如富貴
0328b02: 利達聲色貨利雖古今豪傑功業蓋世者莫不被其
0328b03: 籠絡至死不悟唯佛門諸師其中有英雄之略具上
0328b04: 智之資者多矣其心豈不知事業可以昭當時德澤
0328b05: 可以被四海聲名可以垂後世富貴可以及子孫而
0328b06: 棄之有若弊屣略不少顧其介如此奈何信詖淫邪
0328b07: 遁之辭而引惹之深繫縛之固反有過於富貴利達
0328b08: 哉吾知其必不然矣有生於數百年之下見其氣貌
0328b09: 如此不覺歎服則亦當知其心必非自私為利之徒
0328b10: 何故毀之若是其深也聞其言既知其意也微見其
0328b11: 貌又知其志也大然終卻行而莫入邊則與諸後學
0328b12: 深閉固拒若將滅之豈非惑歟或曰先儒真信聖人
0328b13: 之學躬踐而篤行之欲比德於周公孔子未必惑吾
0328b14: 佛之甚也亦不過欲立其教恐中衰而不吾若又慮
0328b15: 其徒或趨入佛門而弗返姑為障蔽而已巳非實不知
0328b16: 也愚曰不然若禪講諸門而學者各有所尚其行既
0328b17: 專遂不相下故諍論亦多矣然皆足以利世化民而
0328b18: 不妨礙使儒釋道亦並行而不戾雖各以其道自尊
0328b19: 終不為排毀之言或兼學而互通之則心學豈不益
0328b20: 明歟必諍論而優劣之非世教之福也孟子曰予豈
0328b21: 好辯哉不得已巳也不得已巳者恐性理不明而無以為
0328b22: 教也故曰道不虛行存乎其人今
0328b23: 聖朝興隆三教必有其人出焉故於終篇之論乃拳
0328b24: 拳而望之也。
0328b25: 續原教論卷下
0328b26: 音切
0328b27: 駸七林切。靠口告切。梏古篤切。詖彼寄切。沆何黨切。癖匹辟切。揉
0328b28: 女九切。秤昌孕切。錙仄飢切。銖市朱切。跖之石切。殤詩羊切。狡古卯
0328b29: 切。輥古混切。剽孚玅切。瞪直開切。瀚汗音。堵都魯切。阱慈井切。澆
0328b30: 公堯切。漓呂支切。璟於景切。泌步必切。贄脂利切。錮古路切。揣初麥
0328c01: 切。拗烏狡切。鞅於兩切。猾刮切。禳而羊切。
0328c02: 　禮部主事安成曾鳳儀施貲刻此
0328c03: 　績原敘論下卷　吳江比丘明覺對　長洲徐普
0328c04: 　書　進賢洪以忠刻
0328c05: 　萬曆辛卯春清涼山玅德庵識
