0014a01: 學佛考訓卷六
0014a02: 錢唐俍亭和尚淨挺緝
0014a03: 秀州息波道人成源訂
0014a04: 世辟
0014a05: 軒轅訪道漢武求僊苟知崔浩之非自鮮阿闍之
0014a06: 難故登列辟致儆將來。
0014a07: 黃帝訪道崆峒得天真皇人之書其言與佛乘合。
0014a08: 漢明帝夢金人長大項有日光飛至殿庭詔問群臣
0014a09: 無知者傅毅王遵等推周書異記謂西域有佛身黃
0014a10: 金色是其祥也帝遣博士中郎一十八人入西域求
0014a11: 佛法至月氏國遇梵僧攝摩騰竺法蘭奉佛經像來
0014a12: 京師詔于西雍門外立寺因白馬馱經遂名白馬寺
0014a13: 永平十四年詔道士費叔牙等與沙門辯法時正月
0014a14: 十五日火大作佛經像不燬方士稽首欽服。
0014a15: 摩騰法蘭言如來入滅遺舍利育王設塔在支那者
0014a16: 共十九處雒陽城東其一也夜有光怪民呼聖塚即
0014a17: 日駕幸其處見三身現圓光中侍衛呼萬歲因為建
0014a18: 塔凡九層高二百尺明年有金色手現塔頂。
0014a19: 永平中楚王英喜為浮圖每齋戒奉縑贖譴帝還之
0014a20: 以助伊蒲塞桑門之饌。
0014a21: 簡文帝時沙門竺法義講經殿中王導孔敷承風敬
0014a22: 友武帝亦預席。
0014a23: 簡文帝嘗作十空詩有云空持生識縳徒用長心災
0014a24: 六塵俱不實三界信悠哉又云息形影方止逐物慮
0014a25: 恒侵若悟假名淺方知實相深。
0014a26: 晉武帝太元六年立精舍殿內延諸沙門講道。
0014a27: 晉哀帝興寧中沙門竺法潛講般若於禁中著屐上
0014a28: 殿都人聚觀帝強以衣冠不允及寧康中入寂帝錫
0014a29: 詔曰法師理悟虛遠風鑑清高棄宰輔之榮襲染衣
0014a30: 之素山居世外篤勤匪懈賜緡錢十萬助建塋塔敕
0014b01: 葬沙門自潛始。
0014b02: 宋文帝謂丹陽尹何尚之曰適見顏延之宗炳著論
0014b03: 發明佛法甚為名理並是開獎人意若使率土之濱
0014b04: 皆感此化朕則垂拱致太平矣。
0014b05: 西域獻火浣布袈裟宋文帝嘗自服之。
0014b06: 宋文帝欲持齋不殺那跋摩尊者謂之曰帝王所修
0014b07: 與匹夫異安在輟半日之餐全一物之命然後為弘
0014b08: 濟耶須貽勤儉綏邦國耳帝撫几嘆曰俗迷遠理僧
0014b09: 滯近教如師之言可謂天人之際矣。
0014b10: 宋明帝旦食常齋日誦般若經感舍利自空而下造
0014b11: 湘宮寺又造弘普寺設丈六金像奉之。
0014b12: 竟陵文宣王齊之諸公子也篤意清尚雅好賓客每
0014b13: 招致僧侶講論佛法弘支許之風親為眾僧行水賦
0014b14: 食。
0014b15: 北齊文宣帝詔僧稠至京師受菩薩戒因建雲門寺
0014b16: 於鄴以居之。
0014b17: 北齊成帝受菩薩戒於法上沙門修布髮掩泥故事
0014b18: 梁武帝作金剛懺文有云無言童子妙得不言之妙
0014b19: 不說菩薩深見無說之深武帝足行離地頂有祥光日中無影。
0014b20: 梁天監中賜法師慧超為壽光學士。
0014b21: 梁武帝自披袈裟講放光般若經感天雨花地變金
0014b22: 色時謂之佛心天子。
0014b23: 武帝於華林園重雲殿集四部眾自講三慧般若經
0014b24: 時傅大士在會王太子問法又劉中丞亦問法士曰
0014b25: 日月停景四時和適云。
0014b26: 武帝嘗於含光殿焚疏默請雲光法師及誌公齋翌
0014b27: 日誌公果至。
0014b28: 誌公年九十三入滅梁武帝以金二十萬易建康鍾
0014b29: 山葬之建浮圖五級敕玉筠勒碑其上。
0014b30: 昭明太子刱惠義殿於東宮招天下名僧居之。
0014c01: 北魏獻文帝雅好浮圖禪位太子自稱太上徙居崇
0014c02: 光宮宮在北苑建鹿野浮圖於苑中招致僧徒與譚
0014c03: 禪理。
0014c04: 獻文帝嘗造天宮寺作佛像四十三尺又於長安北
0014c05: 臺起永寧寺塔七級高三十丈又雲中造建明寺四
0014c06: 方諸寺一千餘所度僧尼七萬七千人時頗稱治。
0014c07: 魏孝文帝令六宮侍女持六齋慕道者放之出家度
0014c08: 僧尼萬四千人齋一切僧京城七日行道。
0014c09: 孝文帝詔就少室山立少林寺命佛陀禪師居之同時
0014c10: 選孔氏宗子一人封崇聖侯奉祠祭。
0014c11: 魏宣武帝自講維摩經於式乾殿令沙門流支譯論
0014c12: 於紫極殿又別立永明寺瑤光寺凡寺一萬三千僧
0014c13: 二百萬。
0014c14: 北魏胡太后造石窟寺於伊闕設金玉像為浮圖九
0014c15: 層高九十丈又造永寧寺於宮側頗極華侈。
0014c16: 陳文帝天嘉四年設無遮大會於太極殿僧徒十萬
0014c17: 人。
0014c18: 陳太建二年建靈剎高十有五丈下安佛爪長二寸
0014c19: 闊一寸藏諸寶篋光飛五色焰起一尋傳以為異。
0014c20: 陳文帝嘗作法華懺文有云理無二極趣必同歸但
0014c21: 因業因心稟萬類之識隨見隨著異群生之相。
0014c22: 隋文帝微時嘗遇梵僧授舍利一褁及即位奉佛甚
0014c23: 謹詔泰華嵩衡等州三十處各建舍利塔復分舍利
0014c24: 於岐陝陜等五十三州同時建塔期用四月八日。
0014c25: 隋文帝嘗云朕興崇佛法好食麻豆前身是從道人
0014c26: 中來少時在寺至今樂聞鐘鼓之聲史曰帝故同州
0014c27: 般若寺尼所抱子那羅延也。
0014c28: 隋文帝嘗與后食從齒下得舍利以銀碗水浮其一
0014c29: 示百官須臾忽化二粒先後得舍利十九粒盡放光
0014c30: 明。
0015a01: 隋煬帝初封晉王任總江淮因從智者受菩薩戒既
0015a02: 而淫侈毀戒每出入以女冠道士自隨又傍龍山作
0015a03: 彌陀坐像高百三十尺及難作為近臣所弒蕭后與
0015a04: 宮人撤漆版為小棺殯於西苑學佛不終可鑒也。
0015a05: 唐高祖捨晉陽舊第為興聖寺齋供千僧建道場於
0015a06: 朱雀門南又於太極殿前七日行道。
0015a07: 唐太宗捨終南舊宮為龍田寺更名翠微寺又以太
0015a08: 原舊第為天宮寺。
0015a09: 唐文皇以七寶箱奉舍利三十自內而出置金琉璃
0015a10: 瓶分道往送三十州幢蓋伎樂種種供養。
0015a11: 唐文皇行方等懺悔法每空中放大光明七佛現相
0015a12: 唐文皇寫經四十六藏十三萬卷修治故經四百部
0015a13: 造金銅檀像六千餘萬區修治故像一百五十萬九
0015a14: 千宮內造刺繡織成像及畫像五彩珠幡以億計崇
0015a15: 緝寺宇五十餘所隋智高等齎梵經自西域還帝親
0015a16: 為撰序又敕文臣虞世南李伯藥褚遂良顏師古岑
0015a17: 文本許敬宗等分撰新寺碑誌。
0015a18: 貞觀五年立瑤臺寺顯慶四年以玉華宮為寺又以
0015a19: 御服施諸寺僧禮薦所誅戮者。
0015a20: 太宗敕法師玄琬入宮為妃嬪及皇太子諸王受菩
0015a21: 薩戒。
0015a22: 貞觀十九年召見三藏法師於鸞儀殿從平章房玄
0015a23: 齡之請也又賜法師百金磨衲并寶剃刀尊重無比
0015a24: 玄宗開元中嘗御華萼樓召法師道氤與道士尹謙
0015a25: 論辯氤雄論奮發海注河傾謙對荅失次理屈辭殫
0015a26: 帝嘆羨羡氤賜絹五百充法施另集佛道論衡一本庭
0015a27: 議咸服。
0015a28: 唐肅宗志慕禪宗禮南陽為國師晨夕問道。
0015a29: 肅宗乾元中詔不空三藏入內廷為帝受轉輪王位
0015a30: 七寶灌頂。
0015b01: 乾元中詔僧無漏入禁中立化足去地尺許。
0015b02: 代宗大曆中詔不空三藏為內侍大臣及諸將帥悉
0015b03: 授灌頂加號大廣智三藏法師。
0015b04: 大曆中沙門崇慧與道士史華角法華履刃招慧慧
0015b05: 躡而昇往返無害慧薪烈火於庭自入呼華華慚汗
0015b06: 不敢視時代宗帥百僚臨觀之賜慧號護國三藏慧
0015b07: 嘗持首楞嚴咒論者謂為咒力也後不知所終。
0015b08: 大曆中命作盂蘭盆會於禁中建巨幡自太廟迎入
0015b09: 翌日太廟三室生靈芝帝賦詩稱美貞元間復建會
0015b10: 尋故事云。
0015b11: 貞元四年詔迎岐州無憂王寺佛指骨入禁中供養
0015b12: 貞元二年詔律師道澄入宮為妃嬪內侍授戒。
0015b13: 唐德宗嘗云萬有之法本原於心心生法生心滅法
0015b14: 滅故以心觀心心外無法心惟常住道其遠乎。
0015b15: 唐憲宗元和中詔鵝湖大義禪師於麟德殿問道又
0015b16: 詔重雲暉禪師住章敬召問便殿輒契玄旨。
0015b17: 唐宣宗大中間興崇禪學五宗始盛宣宗初依鹽官
0015b18: 為沙彌避宮掖之厄也住水西更名資聖嘗作口號
0015b19: 有云樓閣凌雲接爽溪鐘聲遙與櫓聲齊長安若問
0015b20: 江南事報道風光在水西爽溪即月河也今秀州北
0015b21: 城外三四里地近月河有古資聖寺存焉一名萬壽
0015b22: 唐宣宗太子慕道嘗自霍至衡西望峰頂見文殊出
0015b23: 現因以其山為太室號玉鏡峰至今常現瑞光晶彩
0015b24: 如玉。
0015b25: 後唐莊宗見興化以手摸襆頭角又禮華嚴和尚奉
0015b26: 為國師燕王奉趙州閩王奉雪峰江南李主奉法眼吳越武肅王奉韶國師奉永明壽不可殫述。
0015b27: 宋太祖屢造佛寺每歲度僧八千人修京師封禪寺
0015b28: 為開寶寺北鎮五丈河極其巨。
0015b29: 建隆三年詔僧明童行試經得度通法華者乃准披
0015b30: 剃。
0015c01: 開寶元年敕侍郎劉熙古監造金字銀字佛經各一
0015c02: 藏四年再造金字佛經一藏五年敕雕佛經板一藏
0015c03: 宋太祖嘗詔僧贊寧進阿育王塔舍利入禁中供奉
0015c04: 因以開寶寺西北造浮圖十一級下作天宮以納之
0015c05: 宋太祖嘗奉佛牙於東京大相國寺太宗因為之讚
0015c06: 讚曰數重金色潤一片玉光寒廷臣一時稱善佛牙
0015c07: 者唐高宗顯慶間得自宣律師世傳不絕者也真宗
0015c08: 仁宗亦為製讚。
0015c09: 乾德二年詔沙門繼業等三百人往天竺求舍利及
0015c10: 貝多葉至開寶九年始歸得涅槃經一函四十二卷
0015c11: 乾德三年滄洲僧道圓自西域還得佛舍利及貝葉
0015c12: 經四十夾。
0015c13: 宋太祖每長春節召三學僧入殿試義是日仍請大
0015c14: 僧陞座說法著為令。
0015c15: 宋太宗每設問端考驗禪者時駙馬李遵勗頗擅玄
0015c16: 學帝加寵眷。
0015c17: 大平興國中普度天下童行為僧自元年至八年度
0015c18: 僧一十七萬。
0015c19: 宋真宗咸平中新譯經成御製序又御製法音集入
0015c20: 藏。
0015c21: 慶曆三年詔迎佛牙於禁中禱雨以海上薔薇水灌
0015c22: 之得舍利一顆貯琉璃瓶中七寶嚴飾藉以白疊覆
0015c23: 以瓔珞龍鳳衣供奉踰月。
0015c24: 宋仁宗雅好禪學嘗閱投子語至僧問如何是露地
0015c25: 白牛投子連叱遂有省因作釋典頌十四篇其首章
0015c26: 曰若問主人公真寂合太空三頭并六臂臘月正春
0015c27: 風後以賜大覺璉璉因屬和。
0015c28: 哲宗元符三年治少室更名面壁庵時出芝一十二
0015c29: 本華各異色甘露雨於池夜有光四起燭天人以為
0015c30: 異。
0016a01: 元祐癸酉九月一日夜開寶塔表裏通明徹旦宮中
0016a02: 降御香祀之。
0016a03: 天聖九年詔迎曹溪衣缽入禁中清淨堂供養尋遣
0016a04: 使送還高宗奉德朋禪師作詩為贈有草深炯景重林茂夕陽微之句德朋住崇先即真歇嗣也。
0016a05: 徽宗崇寧中禮佛牙入大內御製讚展敬次舍利隔
0016a06: 水晶躍出如雨點。
0016a07: 政和三年詔尼慧光入內庭對御陞座說法賜號淨
0016a08: 智大師尼說法且對御非制矣。
0016a09: 宋孝宗與僧問荅有空手鐵牛之句叢林傳之。
0016a10: 宋少帝度宗長子即德祐皇帝也宋亡纔七歲元世
0016a11: 祖攜之北去降封瀛國公後習梵字為僧母金太后
0016a12: 為尼宮人皆祝髮供送衣糧賜地頃畝初妻公主後居沙漠為僧。
0016a13: 金章宗嘗請報恩秀禪師宮掖說法妃主以下並拜
0016a14: 感祥雲甘露之應。
0016a15: 元世祖嘗問僧元一曰孔老徒眾何以至少如來徒
0016a16: 眾何以至多元一曰富嫌千口少貧恨一身多。
0016a17: 元世祖嘗問眾臣僚云每日還不放閒也無群臣無
0016a18: 以對世祖乃於袖中出數珠示之。
0016a19: 元世祖嘗於宮中設齋齋畢天雨金花繽紛而下詔
0016a20: 中林禪師焚道藏偽經。
0016a21: 世祖嘗賜大藏經三十六藏於歸化諸國寫泥金藏
0016a22: 經一部貯以七寶琅函度僧尼無算詔免僧寺租稅
0016a23: 洪武初為鍾山之會三學名僧一時並集帝親臨睹
0016a24: 之頗極禪講之盛。
0016a25: 洪武四年詔江南高僧十人於蔣山大建法會駕親
0016a26: 臨幸天花墜地竣事還宮佛光五道貫月燭天良久
0016a27: 乃已巳。
0016a28: 永樂中文皇帝自製聖教序如唐貞觀故事於是南
0016a29: 北兩藏極籤軸之勝。
0016a30: 永樂初仁孝皇后夢感佛說大希有功德經仁宗及
0016b01: 漢王趙王皆為之序。
0016b02: 永樂十七年頒賜佛經於大報恩寺及淮安等處時
0016b03: 彩雲滿天雲中現菩薩羅漢龍鳳獅象及七寶浮屠
0016b04: 等天雨金花祥光大集有紅鳥白鶴飛繞盤旋移時
0016b05: 不去。
0016b06: 建文帝以靖難兵至去為僧初太祖遺帝一小篋云
0016b07: 有急視此及啟視但度牒而已巳帝遂披剃由湘湖入
0016b08: 蜀至雲南去閩又遊廣西居壽佛寺十五年陞座說
0016b09: 法歸者甚眾正統中思恩知州岑瑛聞於御史奏之
0016b10: 驛送入京號為老佛有詩云流落江湖四十秋歸來
0016b11: 不覺雪盈頭乾坤有恨家何在江漢無情水自流長
0016b12: 樂宮中雲影暗昭陽殿裡雨聲愁新蒲細柳年年綠
0016b13: 野老吞聲哭未休後終於大內弘光時加封讓皇帝。
