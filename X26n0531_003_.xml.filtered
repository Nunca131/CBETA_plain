0757a01: 
0757a02: 
0757a03: 
0757a04: 般若波羅蜜多心經略疏顯正記卷下
0757a05: 
0757a06: 三就觀行釋者謂依於三性立三無性觀。
0757a07: 三中三初總標謂於三性立三無性者唯識頌云
0757a08: 即依此三性立彼三無性等斯則依計執性立
0757a09: 相無性情有理無故依依他起性立無自然性既
0757a10: 依緣起非自然故依圓成實性立無前二性前二
0757a11: 空處即真如義見次記引唯識頌。
0757a12: 一於計所執性作無相觀謂彼即空無可生滅二
0757a13: 於依他起性作無生觀謂依他染淨從緣無性三於
0757a14: 圓成實性作無性觀謂前二不有而非減觀智照現
0757a15: 而不增又在纏出障性無增減。
0757a16: 一於下二別釋二初以三性別釋此以計等三
0757a17: 性如次別釋不生不滅等三對經文也一於計
0757a18: 等者謂六七二識於染淨一切法上計實我法
0757a19: 名計所執能計是有依他起攝所計我法情有
0757a20: 理無如繩上蛇觀此相無名無相觀謂彼下結意
0757a21: 歸經彼即所計我法所計既空生滅何有故經云
0757a22: 不生不滅也二於依他等者染淨諸法依他眾緣
0757a23: 而得生起故云依他起也生即無生皆同幻化如
0757a24: 麻上繩能如此觀名無生觀謂依等者既依緣起
0757b01: 染淨即空故云無性染即是垢故經云不垢不淨
0757b02: 也三於圓成等者以前依計無相無生唯一真空
0757b03: 圓滿成實名圓成實前二性無真空理顯其猶繩
0757b04: 蛇既泯唯麻獨存若此觀者名無性觀謂前下前
0757b05: 二即是依計此二雖無真空非損智冥理顯真空
0757b06: 非益故云非減及不增也又在纏等者纏即是障
0757b07: 謂煩惱所知也在纏名凡凡則德泯出障名聖聖
0757b08: 則德增空非凡聖故經云不增不減也唯識頌云
0757b09: 初即相無性次無自然性後由遠離前所執我法
0757b10: 性此諸法勝義亦即是真如彼云真如即今真空
0757b11: 也。
0757b12: 又妄法無生滅緣起非染淨真空無增減。
0757b13: 又妄下二以三性通釋妄法即計緣起即依他
0757b14: 真空即圓成本唯圓成由隨緣故成依他由執實
0757b15: 故名計若了所執非有隨緣性空則依計廓然
0757b16: 圓成體現如是觀者方見唯心何生滅垢淨增減
0757b17: 之有哉是故經云不生不滅等也。
0757b18: 以此三無性顯彼真空相。
0757b19: 以此下三總結前通別兩釋皆約此三義雖有殊
0757b20: 性空無異故前經云是諸法空相故總結云以三
0757b21: 無性顯真空相也。
0757b22: 【經】是故空中無色無受想行識無眼耳鼻舌身意無
0757b23: 色聲香味觸法無眼界乃至無意識界。
0757b24: 第三明所離然真空所離歷法多門統略有四一法
0757c01: 相開合門二緣起逆順門三染淨因果門四境智能
0757c02: 所門初是故空中者是前不生不滅等真空中故。
0757c03: 牒前經疏可見正明經疏二初敘意分科歷法多
0757c04: 門者大部八十餘科法門皆是所離然彼之廣不
0757c05: 逾此四題云心經其實有旨。
0757c06: 無色等者彼真空中無五蘊等法此就相違門故云
0757c07: 無也理實皆悉不壞色等以自性空不待壞故下
0757c08: 準知。
0757c09: 二隨科正釋四初法相門然此三科釋名辨相具
0757c10: 如圓覺詒謀等鈔避繁不引須者往檢五蘊經色
0757c11: 等質閡名色領納名受取像名想遷流名行了別
0757c12: 名識疏二初通示下文隱顯此就相違門者經云
0757c13: 無色當知真空違於色等理實下遮疑也空既無
0757c14: 色恐疑色滅故云理實不壞以自下釋不壞所以
0757c15: 也下準知者從十二處乃至境智亦雖無而不壞
0757c16: 故。
0757c17: 此中五蘊即合色為一開心為四。
0757c18: 二正明開合楞嚴疏云梵語塞健陀此云蘊古云
0757c19: 陰蘊是積聚陰是蓋覆積聚有為蓋覆真性也五
0757c20: 根六塵皆是色法今束為一故云合色心但是一
0757c21: 約用分四即受想行識故云開心也。
0757c22: 二無眼等者空無十二處十二處即合心為一半謂
0757c23: 意處全及法處一分開色為十半謂五根五境為十
0757c24: 及法處一分。
0758a01: 二十二處經眼耳等即六根也以能見色故名眼
0758a02: 能聞聲故名耳乃至能緣法故名意皆名根者識
0758a03: 所依故能發識故前五即以能造四大謂地水火
0758a04: 風所造四塵謂色香味觸一一具八法而為其體
0758a05: 第六意根即第七識以第六意識緣外塵時必內
0758a06: 依第七為染汙根也經色聲等即六塵也以眼所
0758a07: 取者曰色耳所取者曰聲乃至意所取者曰法皆
0758a08: 名塵者以坌汙心識故約凡夫說也亦名為境此
0758a09: 通凡聖疏十二處者根境各六故言處者楞嚴
0758a10: 疏云梵語羅吠奢此云入亦云處境入之處故
0758a11: 亦是識生處故合心者對蘊開四故今云合此標
0758a12: 也謂意下釋也意處唯心故云全法處一分者詒
0758a13: 謀鈔云法處有二一者心法是中除心王但取相
0758a14: 應諸心數法二者非心法即過未色法及心不相
0758a15: 應諸行及三無為法今取彼云一者心法是也開
0758a16: 色等者根境多種通是色法故云開色為十半此
0758a17: 標也謂五下釋也五根五境可見及法界一分者
0758a18: 亦詒謀云二者非心法是也。
0758a19: 三無眼界等者空無十八界十八界中即色心俱開
0758a20: 準上可知。
0758a21: 三十八界經但舉初後既略中間故云乃至十八
0758a22: 界者根境識三各有六故然六根六境已巳如向辨
0758a23: 今正明空無六識也夫言識者了別為義能了色
0758a24: 塵名為眼識能了聲塵名為耳識乃至能了法塵
0758b01: 名為意識通明界者楞嚴疏云梵語都此云界
0758b02: 界是因義根境識三互為因故又種族義此三各
0758b03: 一種族故又眼等六種族別故疏準上者開色為
0758b04: 十半則準上十二處開心為七半則不準上以前
0758b05: 未開六識故今以六識及意處全并法處一分心
0758b06: 法共為七半兼色十半故成十八界也問此上三科
0758b07: 既唯色心何須開合成蘊等三答俱舍頌云愚根
0758b08: 樂有三故說蘊處界斯則愚根樂等各有三也且
0758b09: 愚三者愚迷也為迷心者開四故有五蘊為迷色
0758b10: 者開十半故有十二處為俱迷者色心俱開故有
0758b11: 十八界也根有上中下樂有略中廣故佛亦為各
0758b12: 說三也。
0758b13: 釋此三科具如對法等論說。
0758b14: 釋此下二通指廣瑜伽顯揚俱舍等論皆廣明此
0758b15: 義故云等也。
0758b16: 【經】無無明亦無無明盡乃至無老死亦無老死盡。
0758b17: 二緣起逆順門無無明者順觀無明流轉門以真空
0758b18: 故云無無明也亦無無明盡者逆觀無明還滅門以
0758b19: 真空故無可盡也此舉初支中間十支皆應準此故
0758b20: 云乃至末後一支謂老死亦流轉還滅皆空也。
0758b21: 二緣起門經無明者無真智之明故曰無明體即
0758b22: 是惑此十二支初二是過去因次五是現在果次
0758b23: 三是現在因後二是未來果又無明愛取屬煩惱
0758b24: 道行及有支即業道餘皆苦道疏順觀者先觀由
0758c01: 無明故有行由行故有識乃至由生故有老死如
0758c02: 是順觀後十一支生死之法皆由無明有也流轉
0758c03: 門者觀因支名流果支名轉或云觀無明行愛取
0758c04: 有名流為此五支體是業煩惱能漂溺諸有情故
0758c05: 餘七支名轉以是三界苦果有輪轉義故以真下
0758c06: 釋無此無明之所以也由此無明迷真妄有其體
0758c07: 本空是故無也經無明盡者盡滅也疏逆觀者觀
0758c08: 老死支滅因生支滅生支滅因有支滅乃至行支
0758c09: 滅因無明支滅如是逆觀後十一支滅皆因無明
0758c10: 滅也還滅門者觀能斷十二支無漏智名還棄生
0758c11: 死還歸涅槃故觀十二支盡處無為名滅是寂滅
0758c12: 法故以真空下亦是釋無此無明盡之所以也如
0758c13: 前可見舉初支者此無明是十二支之始故中間
0758c14: 十支者謂行識名色六入觸受愛取有生也應云
0758c15: 無行亦無行盡等略此十支故經云乃至流轉還
0758c16: 滅皆同上釋故疏云皆應準此也疏末後一支者
0758c17: 此老死是十二支之最後故流轉及還滅義釋亦
0758c18: 同前今真空中十二因緣生死之法自性尚無流
0758c19: 轉還滅二種觀行從何而立故經皆云無疏云皆
0758c20: 空也。
0758c21: 【經】無苦集滅道。
0758c22: 三染淨因果門苦集是世間因果謂苦是生死報先
0758c23: 舉令生厭集是彼因謂是煩惱業厭苦斷集先果後
0758c24: 因故也滅道是出世間因果滅是涅槃果先舉令欣
0759a01: 道是彼因謂八正道修之於後皆空無有也。
0759a02: 三染淨門經苦集滅道即是四諦苦即三苦八苦
0759a03: 集即惑業滅即有餘無餘二種涅槃道即八正道
0759a04: 等審實故名諦遺教經云月可令熱日可令冷佛
0759a05: 說苦諦不可令樂等廣釋此四具在別卷疏世間
0759a06: 因果者此之二諦既是有漏故屬世間苦諦是果
0759a07: 集諦是因此標也謂苦下指苦諦體正是有情生
0759a08: 死果報也先舉等者經先舉苦意令生厭離故集
0759a09: 是等者指此集諦是彼苦因彼即苦諦也謂是下
0759a10: 明集諦體是苦因之所以也集諦之體唯惑及業
0759a11: 由此為因所以能感苦諦果也或曰據法次第先
0759a12: 因後果何故經中先苦後集故疏釋云厭苦等也
0759a13: 若先厭苦必能斷集經意在此故先舉苦果後舉
0759a14: 集因也疏出世間因果者此二諦體既是無漏故
0759a15: 屬出世滅諦是果道諦是因此標也滅是下指此
0759a16: 滅諦體即涅槃涅槃是果法故然滅有二義一滅
0759a17: 前苦集得證涅槃故二滅即寂滅體即涅槃故疏
0759a18: 先舉下亦是釋經果先因後義也先舉滅諦之果
0759a19: 者意令生欣慕故道是等者指此道諦是彼滅因
0759a20: 彼即滅諦也道諦之體唯戒定慧由此為因得證
0759a21: 滅諦果也既欣滅果方修道因故疏云修之於後
0759a22: 也皆空無有者苦集是染道滅是淨染淨相待真
0759a23: 空絕待故苦集等皆無也。
0759a24: 【經】無智亦無得。
0759b01: 四境智能所門非但空中無前諸法彼知空智亦不
0759b02: 可得故云無智也即此所知空理亦不可得故云無
0759b03: 得也。
0759b04: 四境智門經疏二初正釋此文非但猶不獨也空
0759b05: 中者指上不生不滅等之真空也諸法者即前三
0759b06: 科諦緣等法也真空不獨無此諸法令知無之智
0759b07: 亦復不有故云亦不可得等經無得者得即證得
0759b08: 疏此即等者能知既泯所知亦亡能所俱亡真空
0759b09: 方顯若存一法去道甚遙大品云不信一切法是
0759b10: 名信般若。
0759b11: 問前云空即是色等明色等不亡何以此文一切皆
0759b12: 無豈非此空是滅色耶。
0759b13: 問前下二通前問答二初前後相違問前云空即
0759b14: 是色今云空中無色前後相違故成此問。
0759b15: 答前雖不閡存而未嘗不盡今此都亡未嘗不立。
0759b16: 答前下二存亡互現答三初正答前文云空即是
0759b17: 色是不閡色存存而即亡故疏云未嘗不盡今文
0759b18: 云空中無色是色都亡亡而即存故疏云未嘗不
0759b19: 立存亡互現不須致疑。
0759b20: 故大品云諸法無所有如是有此無。
0759b21: 故大下二引證即存而亡故云無所有即亡而存
0759b22: 故云如是有有此所無諸法故云有此無也。
0759b23: 此就無所有前據如是有也又前就相作門此據相
0759b24: 害門一法二義隨說無違。
0759c01: 此就下三會同彼經無所有即同今文空中無色
0759c02: 故疏云此就等也彼經如是有同今文空即是色
0759c03: 也故疏云前據等也又前等者前云空即是色是
0759c04: 空作色今云空中無色是空害色疏一法下顯體
0759c05: 無別唯一法性本具隨緣不變二義由不變即隨
0759c06: 緣故前云空即是色由隨緣即不變故此云空中
0759c07: 無色經文綺互義乃同時此意若明言則無失故
0759c08: 云隨說無違也。
0759c09: 【經】以無所得故。
0759c10: 第四辯其所得有二初牒前起後二正明所得今初
0759c11: 也言以無所得故者牒前起後也以者由也故者因
0759c12: 也由前無所得為因令後有所得也大品云無所得
0759c13: 故而得。
0759c14: 牒起經疏由前等者由前所說三科因緣四諦境
0759c15: 智等諸法俱無實體唯一真空故云由前無所得
0759c16: 也依此為因念念熏習觀行成時得證下文菩提
0759c17: 涅槃二轉依果故云令後有所得也大品下引證
0759c18: 可知。
0759c19: 【經】菩提薩埵依般若波羅蜜多故。
0759c20: 二正明所得有二先明菩薩得涅槃斷果後明諸佛
0759c21: 得菩提智果前中亦二先舉人依法後斷障得果今
0759c22: 初也言菩提薩埵者舉人也義如前解依般若波羅
0759c23: 蜜多者明依此法行也故者起後也。
0759c24: 舉人經疏如前解者前能觀人中已巳明此義也疏
0760a01: 依此法行者法即般若妙慧依此慧行達無所得
0760a02: 所以證後涅槃果也經中故字是所以義由是疏
0760a03: 釋云起後也。
0760a04: 【經】心無罣閡。
0760a05: 二斷障得果中有三初行成二斷障三得果今初也
0760a06: 言心無罣閡者行成也謂惑不閡心故境不閡智故。
0760a07: 行成經心即真心義兼理智疏惑不閡心者惑即
0760a08: 煩惱心即理也心體寂靜惑相喧動動寂相違故
0760a09: 名為閡金剛疏云煩惱障障心心不解脫今由妙
0760a10: 慧照惑體空唯心理存故云不閡也境不閡智者
0760a11: 此明心字義通於智智即慧也境即染淨是所知
0760a12: 境故金剛疏又云所知障障慧慧不解脫今由此
0760a13: 慧了境本無唯一實相故亦不閡也。
0760a14: 【經】無罣閡故無有恐怖遠離一切顛倒夢想。
0760a15: 二斷障也言無罣閡故者牒前起後也無有恐怖者
0760a16: 外無魔冤之怖即惡緣息也遠離顛倒夢想者內無
0760a17: 惑障之倒即惡因盡也。
0760a18: 斷障經疏魔冤者梵語魔羅此云殺者以能斷人
0760a19: 法身慧命故然有四種一天魔即生死緣二煩惱
0760a20: 魔即生死因三陰魔四死魔即生死果疏云外魔
0760a21: 者即天魔也能惑行人令其退墮故貶之為冤今
0760a22: 由妙慧照魔界空即是佛界生死惡緣從此永滅
0760a23: 故云惡緣息也以天魔樂生死故經遠離是智即
0760a24: 能離也顛倒夢想皆喻於惑即所離也疏惑障者
0760b01: 惑即是障謂煩惱所知也由此惑故迷真執妄如
0760b02: 頂向下故經云顛倒顛頂也既真妄不辨如人夢
0760b03: 中認為實故云夢想生死過惡以惑為因今慧
0760b04: 照惑空故云惡因盡也。
0760b05: 【經】究竟涅槃。
0760b06: 三得果也涅槃此云圓寂謂德無不備稱圓障無不
0760b07: 盡名寂簡異小乘化城權立今則一得永常故云究
0760b08: 竟又釋智能究竟盡涅槃之際故云究竟也。
0760b09: 得果經涅槃者即斷果也以斷障而證得故疏謂
0760b10: 德等者萬德名德三障名障圓覺疏云覺性既圓
0760b11: 無法不寂故亦翻涅槃云圓寂也揀異等者法華
0760b12: 經斥小乘所證偏真涅槃喻若化城令暫止息非
0760b13: 是究竟故云權立今則下顯今實教所證涅槃體
0760b14: 即實相一證永證方名究竟無住涅槃也此乃唯
0760b15: 約所證理釋又釋下兼能證智釋究竟屬智涅槃
0760b16: 屬理智能證理故云盡涅槃際。
0760b17: 【經】三世諸佛依般若波羅蜜多故。
0760b18: 第二明諸佛得菩提智果於中有二初舉人依法二
0760b19: 正明得果今初也謂三世諸佛更無異路唯此一門
0760b20: 故云依般若波羅蜜多故也。
0760b21: 舉人經三世諸佛即是果人因中亦依此慧行故
0760b22: 得證智果也疏無異路者無有一佛不依此慧而
0760b23: 證菩提慧能通果喻路與門楞嚴云十方薄伽梵
0760b24: 一路涅槃門彼喻即慧之定此喻即定之慧定慧
0760c01: 雖別俱是能通。
0760c02: 【經】得阿耨多羅三藐三菩提。
0760c03: 二正明得果也阿耨多羅此云無上也三藐者此云
0760c04: 正也次三者此云等也菩提此云覺也即無上正等
0760c05: 覺也覺有二義一正覺即如理智正觀真諦二等覺
0760c06: 即如量智觀俗諦皆至極無邊故云無上也上來
0760c07: 所得竟。
0760c08: 得果經得亦證得菩提即智果也疏二初翻文總
0760c09: 指覺有下二正釋本義正覺者以三藐二字對菩
0760c10: 提釋也如理等者如理而知名如理智即實智也
0760c11: 真理唯一無有妄故名真諦此智正能觀真諦
0760c12: 境故云正觀等也等覺者以次三之一字對菩提
0760c13: 釋也如量智者如其事相數量而知名如量智即
0760c14: 權智也俗境差殊名體審實故名俗諦此智能
0760c15: 觀俗諦境故云觀等也疏皆至下顯上二智更
0760c16: 無能過故云至極俱周法界故曰無邊由斯義故
0760c17: 故云無上此釋經中阿耨等翻無上也然諸佛菩
0760c18: 薩智斷俱證但分滿異義不可分經文互言影
0760c19: 略也上來下通前總結可知。
0760c20: 【經】故知般若波羅蜜多是大神是大明是無上
0760c21: 是無等等。
0760c22: 第五結歎勝能於中有二先別歎後總結今初也言
0760c23: 故知者牒前起後也由佛菩薩依般若得菩提涅槃
0760c24: 果故知般若是大神等。
0761a01: 別歎經疏二初釋故知等由佛下是出牒前文意
0761a02: 故知下正釋起後也文皆易曉。
0761a03: 歎其勝能略歎四德然有三釋。
0761a04: 二正釋別歎經云者孤山疏云者願也佛說
0761a05: 法時願眾生如佛乃至云則顯說密說咸是義
0761a06: 彼鈔釋云豈唯此經遂知一代大小據佛本懷為
0761a07: 令如佛悉可名從強從正且指密語疏二歎其
0761a08: 下初總標歎勝能者前說般若妙慧能了法空能
0761a09: 得二果故今歎也有三釋者欲歎其慧故先歎慧
0761a10: 體體必有用故次約功能妙用既彰必有果證故
0761a11: 後就位也。
0761a12: 一就法釋一除障不名為神二智鑑無昧名為
0761a13: 明三更無加過名無上四獨絕無倫名無等等
0761a14: 。
0761a15: 一就下二別釋三一中除障名神者神名不測
0761a16: 得除二障由不測慧故智鑑無昧者靈明鑑照無
0761a17: 昏昧故更無加過者此慧難思超權小故獨絕無
0761a18: 倫者唯茲妙慧更無倫等故。
0761a19: 二就功能釋一能破煩惱二能破無明三令因行滿
0761a20: 四令果德圓。
0761a21: 二中破煩惱者以不測慧破煩惱障故名神破
0761a22: 無明者能了無明即智慧明破所知障故名明
0761a23: 令因行滿者始從發心終至等覺皆由此慧因位
0761a24: 既極故名無上令果德圓者妙覺極果眾德具
0761b01: 顯是此慧功更無有等故名無等等。
0761b02: 三就位釋一過凡二越小三超因四齊果。
0761b03: 三中疏二初正釋經文凡夫之人無不測慧唯佛
0761b04: 有之故曰過凡小乘不達無明即明既名明故
0761b05: 曰越小等覺因位有妙覺上既名無上故曰超因
0761b06: 佛佛證齊餘無等者既名無等故曰齊果上皆唯
0761b07: 就妙覺極果方名大神等。
0761b08: 謂無等之位互相齊等故云無等等。
0761b09: 謂無下二別釋無等等然前釋上一等字於下等
0761b10: 字其義未且明故今重解疏二初正釋無等位者
0761b11: 即妙覺也此釋上等字互相等者妙覺果人自相
0761b12: 齊等此釋下等字。
0761b13: 十地論云無等者謂佛比餘眾生彼非等故重言等
0761b14: 者此彼法身等故何故不但說無等耶示現等正覺
0761b15: 故。
0761b16: 十地下二引證初三字標上等字謂佛下釋也顯
0761b17: 彼眾生不能等佛故云無等無不也重言下釋次
0761b18: 等字唯佛與佛所證齊等故重言也何故下難云
0761b19: 但說無等其義已巳周何故重言等耶故通云意欲
0761b20: 指示顯現佛與佛齊等證菩提是故重言也梵語
0761b21: 三菩提此云正覺。
0761b22: 【經】能除一切苦真實不。
0761b23: 二總結勝能謂三苦八苦一切苦也分段變易亦云
0761b24: 一切苦也除苦決定故云真實不也。
0761c01: 總結經疏二謂三下初別釋此文三苦者一苦苦
0761c02: 苦依身上更加眾苦故二壞苦樂壞時苦故三行
0761c03: 苦生滅遷流故八苦者即生老病死愛別離怨憎
0761c04: 會求不得五盛陰也分段變易略如前記疏除苦
0761c05: 等者由決能除苦故經云真實不也總結勝能
0761c06: 者的指此二句經正是通結前文所說妙慧功能
0761c07: 定能除苦更無謬也。
0761c08: 上來廣略不同總明顯了般若竟。
0761c09: 上來下二通結廣略前略標綱要分云行深般若
0761c10: 是行度一切若是證即是略標行證二法也次廣
0761c11: 陳實義分云色不異空等又云諸法空相不生滅
0761c12: 等是解因人果人依般若故是行心無罣閡等是
0761c13: 斷得智斷果是證即是廣說解行斷證四法也廣
0761c14: 略雖殊皆是顯了說此真空般若妙慧故今結云
0761c15: 總名顯了等也。
0761c16: 【經】故說般若波羅蜜多即說曰。
0761c17: 自下二明祕密般若於中有二初牒前起後二正說
0761c18: 詞今初也前云是大神未顯詞故今說之。
0761c19: 牒起經故字是牒前餘皆起後也疏文可見又前
0761c20: 別歎般若妙慧是神等但名顯了般若祕密般
0761c21: 若其義未彰所以今說也。
0761c22: 【經】羯諦羯諦波羅羯諦波羅僧羯諦菩提薩婆訶。
0761c23: 二正說詞此有二義一不可釋以是諸佛祕密語
0761c24: 非因位所解但當誦持除障增福亦不須強釋也。
0762a01: 正說經疏二此有下初不可釋以是等者唯佛與
0762a02: 佛及能知之非等覺已巳還。
0762a03: 二若欲強釋者羯諦者此云去也度也即深慧功德
0762a04: 重言羯諦者自度度他波羅羯諦者波羅此云彼岸
0762a05: 即度所到處也波羅僧翔諦者僧者此云總也普也
0762a06: 謂自他普度總到彼岸也言菩提者到何等彼岸謂
0762a07: 大菩提也言薩婆訶者此云速疾也令前所作速疾
0762a08: 成就故。
0762a09: 略釋絕筆述懷頌曰。
0762a10: 般若深邃累劫難逢隨分讚釋
0762a12: 修行至極果滿方終
0762a13: 
0762a14: 般若波羅蜜多心經略疏。
0762a16: 檢校雍州長史榮陽鄭公清簡成性忠孝因心金柯
0762a17: 玉葉之芳葩九列三士之重寄羽儀朝序城塹法門
0762a18: 始自青衿迄于白首持此心經數千萬心游妙義
0762a19: 口誦靈文再三殷勤令出略疏以蠡管詎測高深
0762a20: 云爾。
0762a21: 
0762a22: 般若波羅蜜多心經略疏顯正記終
