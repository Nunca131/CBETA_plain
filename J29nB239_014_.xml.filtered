0525b01: 吹萬禪師語錄卷之十四
0525b02: 嗣法孫燈來重編
0525b03: 賦
0525b04: 風聲賦
0525b05: 恣夏之月余以抖擻行腳自忠南來乃受請于祗園
0525b06: 主人焉策履三日陟若山之巔巍處是舊遊矚瑞處
0525b07: 也梵宮如故鈴韻依然松條增翠石榻塗錢且問驅
0525b08: 烏沙彌曰某卓錫于何地還如曩昔面薩埵耶于是
0525b09: 鐵脊胡床斂歛目希夷若恍若惚如醉如癡俄爾朱明
0525b10: 之隅濤音汐音激音潑音欻欻然虩虩然浮空而來
0525b11: 是張騫是宗愨彼且無載葉之水孰為泛槎彼且無
0525b12: 繫纜之檣孰為破浪隔垣聞聲莫知其形一人之聽
0525b13: 潔人之心隨展其扉爰揭其襟嘻噫哉風也遂覿面
0525b14: 當之而歌曰虎未嘯兮道章何自而御御兮揮未走
0525b15: 兮舜若奚從而蓬蓬兮果玄德之薰溫兮解慍可常
0525b16: 抑禦寇之騎馭兮旬五其方吁嗟大塊之噫氣也塵
0525b17: 埃先動飛鳶其喧金翅乃舉羊角其搏卉為竊馥樹
0525b18: 為徹顛唯蹈唯指莫可迴旋觀彼綦遊之辨謞謞其
0525b19: 吟調調其情蚿蛇之問大用其精南北其神今余之
0525b20: 詢若咸怒之者其誰之生若肯醉寂寥于天一暫捲
0525b21: 長舌于冥冥風伯聞之眾竅禁止更轉他山而巨發。
0525b22: 破雲賦
0525b23: 春窗樹影緣岸煙籠余偕二三子于小蓬萊野砌之
0525b24: 下商子出春游賦輝子論之余曰苾芻清也奚用春
0525b25: 遊為試觀春山之氣也彩以浮雲白以浮練青以浮
0525b26: 嵐光以浮燄燄為之水渴鹿奔兮嵐為之霞孤鶩栖
0525b27: 兮練為之鋪虹蜺附兮惟彩為雲富與貴兮子胡不
0525b28: 傚蔬水之翁以破其蘊得不為樂中之士耶商子曰
0525b29: 先生其來也雲破久矣請先生唱之續貂是從予遂
0525b30: 莞爾而歌之曰瞻彼八紘之天仗兮吾見其野馬而
0525c01: 煌煌方且陟陛而之九重之霄兮霾雺蒼蒼復靉靆
0525c02: 而之翠微之巔兮又見其漏影而煦芳更委蛇穿硤
0525c03: 而飄飄颻颻兮鬱鬱其暘此特無心出岫之雲也則
0525c04: 不用破矣若夫醉楚襄于十二巫峰兮非宋玉之輕
0525c05: 才現東方于粵地之慶兮實韓愈之幸哉入棘圍而
0525c06: 與之敝睛兮文斯幽乖降帝席而映飛龍之瑞兮隨
0525c07: 樂隨哀之數雲者朝如功德暮如黑暗轉欣而轉戚
0525c08: 也予又觀之香海之上排萬陣而謳歌靈鷲之陰灑
0525c09: 膏油而澤荷函谷之關駕白畚而蹉跎茅廬之墟一
0525c10: 栖遲而為窩予但欲破莫可誰何所可破者蓋有覆
0525c11: 之迷蒙貫燈影之圓重遮蟾兔之深厚罩十地之紗
0525c12: 籠予只以長沙之進步兮朗州澧州南泉之異類兮
0525c13: 把針埋頭便可剪片段而補衲亦可潛神龍于邃幽
0525c14: 並夫象帝之先者駛四時而優遊。
0525c15: 秋梧賦
0525c16: 毛毨之喉居諸流火予泛舴艋出庵羅園涉秋水于
0525c17: 浯江望南濱而之菊隱之峰月挂蘭槳風隨巴字非
0525c18: 若山陰之半興華亭之空載也既將泊艇捨沙岸而
0525c19: 緣竹沖之溪用達其所蒼綠錯雜紅紫參差是昕曦
0525c20: 之朝霞也于是置降龍卓解虎與之躊躇與之四顧
0525c21: 瞻彼梧桐而羨之曰淑氣光華質若眾人之蓄凄風
0525c22: 憔悴才同國士之憂吞三庚而掩伏落一葉以明秋
0525c23: 忘鵷鸑之昔署渾絃莞之將儔堯夫之皓月恒抱惠
0525c24: 子之堅石竟休孰視上林悃欸乃尤彼何所因而知
0525c25: 其然也當舉趾孳尾之際林木繁蔭花卉芬榮受欽
0525c26: 錫之三接樂經首之九成鳥嚶嚶而適友風飂飂而
0525c27: 盪情將謂久處于春臺更不旋踵于希聲孰肯滿而
0525c28: 知盈寵而知驚安知有傷心易柳之號輕薄諱桃之
0525c29: 名予又因是以喻諸偽也遺真逐贗徒闡蚋睫唐聞
0525c30: 認影迷頭竟作豨蹄殷厚睹異人而就附見奇貨以
0526a01: 爭居海氣湧蜃樓登臨曼衍蚍蜉客鵝籠吐華屋出
0526a02: 入歡遊蕉鹿夫罄費千金于支離靡歸四子于汾水
0526a03: 藐姑恒在淖約何存值爾高秋淡我黃塵乃揚乃抑
0526a04: 愈舉愈新復揭其辭而歌曰秋風兮蜀梧既凋葉落
0526a05: 兮細雨維飄斗浸銀河兮玉樹痕消月映巉巖兮金
0526a06: 枝影搖壯枯樹兮肌瘦寫箜篌兮格標胡不潛伏于
0526a07: 坤震之陽躡天根而亦孔之昭。
0526a08: 阿堵賦
0526a09: 笑李核之空出兮並胡椒以何芳歎錦帳之由句兮
0526a10: 紫絲同而有傷變駱駝而啟白兮宜見火枷以悽愴
0526a11: 何如叱飛錢而自返兮披裘可與齊揚直揮鋤而不
0526a12: 顧兮溝壑以之相當寧分法苑以供桑門兮豈不煒
0526a13: 煒而煌煌吁嗟此物兮可關彼我之行藏。
0526a14: 記
0526a15: 山谷亭記
0526a16: 瓊華仙者自敘為國初進士張伯雍也官居鼇禁玉
0526a17: 堂中值燕王恃道衍和尚之靈南面帝業雍遂舉家
0526a18: 離散矣後三年迤邐姑蘇見母為苾芻尼爾乃剃除
0526a19: 近事自修長生法忠孝聞天沒後神為受鍊氏號曰
0526a20: 瓊華老仙也余里陳子青衿在泮雅好紫姑箕筆虔
0526a21: 禱數年感是仙遊戲于篆籀之圖然欽愛奚獨蠶叢
0526a22: 地即三吳楚越之王侯士夫莫不與與依依焉天啟
0526a23: 四年陳子歸蜀以生父乃古戎樊氏之族即中憲吏
0526a24: 部一家也與忠南田侍御先生有年譜之愛留邀蘇
0526a25: 莊而迓厥仙仙降則品題如瀉侍御先生長公田明
0526a26: 經與余三人恒三和之華仙評詩時每帶山谷集中
0526a27: 語以似余眾莫之測次二日長至見訪遺筆卷首則
0526a28: 曰山谷前身詢其意謂余前身乃黃山谷也復以吹
0526a29: 苑號之謂取山谷悟道于木稚花之義贈其三絕大
0526a30: 露山野之醜矣坐中有歎其異者余曰非也若獨不
0526b01: 見夫天臺之二子乎明州之布袋乎唐之風穴宋之
0526b02: 東坡乎天臺即文殊普賢也明州即彌勒慈氏也風
0526b03: 穴即仰山東坡即戒師也出有入無應來化去莫不
0526b04: 以這箇東西為藥為病即縛即脫總教堪忍中族姓
0526b05: 子識得煩惱性中有無邊華藏世界也一山谷居士
0526b06: 于我何輕重哉第又不容不說焉何耶山谷得法于
0526b07: 黃龍南之後晦堂心禪師也濟上之宗時亦盛之至
0526b08: 于我朝續如懸線且徑山慧祖則無大顯之裔矣山
0526b09: 野幸接慧祖未斬之脈實欲鼎沸濟宗也又安知山
0526b10: 谷之願不如仰山之願乎宋則山谷隱矣明則吹萬
0526b11: 顯矣厥隱厥顯何通何塞厥俗厥真何增何減余但
0526b12: 願濟宗之長謂我為山谷可謂我為吹萬亦可故山
0526b13: 谷蘭若不可不刱而吹萬亦不可不居夫何以異為。
0526b14: 治平寺佛燈常住記
0526b15: 荷衣松食樹草然臂此顧挺特之標題終非平常之
0526b16: 遺範是必鷲嶺有廊光像有燈僧伽耶有食則招提
0526b17: 自獲壯麗矣所以。
0526b18: 高皇帝驅逐定鼎之後首刱靈谷寺繼而諸事具備
0526b19: 製云始足朕心亦此之謂也治平古剎廊廡雖完殿
0526b20: 燈香積二粢盛猶成缺典既得檀信捐而倡義之
0526b21: 住持勤而相續之庶幾有其體耳于時見而成功者
0526b22: 廣文丘公暨令尹公賢橋梓橋梓常為本剎金湯緇
0526b23: 眾多賴並記之為後職事者鑑便乃知其初刱之難
0526b24: 也田畝數目價值記次于左。
0526b25: 乎都山燈田記
0526b26: 無厭足王于佛華世界現獄訟執政相只令善財童
0526b27: 子得無礙解脫門稱大善知識即此難勝地菩薩以
0526b28: 無畏力轉大法輪于波吒無間中攝諸有情總教人
0526b29: 體會三天使法急早回頭轉腦致爾諸方士庶不待
0526b30: 捨生而快然歸禮于當下是何異佛華五十三員哉
0526c01: 乃茲供金粟者南濱皈依之族姓子也各揣其謁覲
0526c02: 匪常孰若以恒心存之又揆其存心恐欠孰若以燈
0526c03: 明寄之然雖寄之以物實則根于心也捐有分金若
0526c04: 干兩充其粢盛續其明月無乃願借斯光以證夫解
0526c05: 脫者也勒石為志以會諸同類。
0526c06: 牛首山雲巖寺燈田記
0526c07: 山有崇有伏有列有兼若有崇而無伏是有主而無
0526c08: 弼也若有列而無兼是有民而無物也閱斯牛首山
0526c09: 面岡則崇而窩則伏巒則列而岫則兼其主弼民物
0526c10: 無不備矣成化間有牧子亡牛來人林藪望大樹下
0526c11: 薪煙熠熠跡而探之則見老僧如法常老子狀青篛
0526c12: 綠簑乃以草木一易為歲時者牧子還而告諸家人
0526c13: 家人會諸陵翁里友同登斯山各願為布金主遂刱
0526c14: 結其梵剎焉蓋雲巖招提自茲始也而開山者即樹
0526c15: 下老僧也老僧諱明喜號松山而衣缽貽今九代矣
0526c16: 崇禎二年有衲子金先乃明喜第五世孫也自驅烏
0526c17: 沙彌時晉具尸羅戒德鄉思七處有徵而妙覺悉融
0526c18: 于大頂八還有見而圓通更發乎知根諸維摩王捐
0526c19: 其所資共作二諦之緣起振鐸山鄰中淨信長者各
0526c20: 法無起施美厥寶蓮華王座主座者大休師也當其
0526c21: 時曇花復拈于指上滿林秋月齊輝嚴路重闢于言
0526c22: 中遍地香風並響為善男為善女莫不典解珞燃臂
0526c23: 之想故監寺有會後所餘之朱提也副寺有會後所
0526c24: 餘之白粲也此亦衲子之至誠而必動云爾有智者
0526c25: 曰檀信之脂膏法門錢糧是已既不足則取諸四方
0526c26: 有餘則置諸常住且相好若是其古也宜以閻浮檀
0526c27: 箔之焉夜光若是其欠也宜倣粢盛田賦之焉于是
0526c28: 鳩諸善士再捐以金其功則三十二相重新夜光之
0526c29: 燄無盡矣袁司馬曰人傑還能使地靈其明喜金先
0526c30: 之謂乎喜則開斯山也先則續斯燈也然則山有崇
0527a01: 伏峙有列兼正與人而合諸也當勒其石以記後來
0527a02: 作記者先之參學師也即聚雲吹萬子也。
0527a03: 治平寺燈田記
0527a04: 或曰記者紀其事也既紀其事則諱其心而飾其辭
0527a05: 孰若以心記心即心記事曷不亦大揚榷乎昔宋太
0527a06: 保樂全張公知滁州時至僧舍而見其楞嚴經四卷
0527a07: 如獲舊物筆畫宛然知是先世所書此見真諦之學
0527a08: 有妙矣亦惡用記哉余曰不然是說但可與葵花向
0527a09: 日者道若遇柳絮隨風者來殆將面牆而吷舌矣不
0527a10: 見周武王啟師尚父而發丹書于是堂奧楹楝劍杖
0527a11: 几屏無不銘其句而刻其語使處處驚心在在擊目
0527a12: 豈徒設為耶夫所謂記云者挈往事以招來也旌其
0527a13: 善以勸不善也又惡知千古之下不有旦暮之遇哉
0527a14: 故治平粢盛之燈繇是而興也伊蒲之助繇是而舉
0527a15: 也勒石之記繇是而作也始刱義者舊知郡事烏撒
0527a16: 司馬公也補其義者仙陟郡侯李公也振鐸者正一
0527a17: 僧也并記之為常寂光之會。
0527a18: 重修飛虹橋記
0527a19: 持地薩埵以自力平其窪突夷其艱險厥濟並于乘
0527a20: 服後得毘舍老子記入寶華王座是亦圓通之聖人
0527a21: 也其功德豈可思議哉茲者善男子等睹斯橋之艱
0527a22: 險又不翅窪突矣揣自力之衰微又不若薩埵矣乃
0527a23: 乞先郡侯馬公緣其引遍募縉紳士庶長者居士各
0527a24: 捐化蝶飛蚨物聚砌成梁廓而坦之鳩柱為限堅而
0527a25: 永之雖未敢縱紲持地之功能然則平心受記當自
0527a26: 有日矣福德詎無所歸耶是為記。
0527a27: 引
0527a28: 誦藥師經引
0527a29: 藥師經卷誠救世良方即飲上池見革囊中物者來
0527a30: 亦莫如是效何以故彼能治四蛇而不能銷雙鼠彼
0527b01: 能理三焦而不能絕二豎若我瞿曇老子為大醫王
0527b02: 能令有情輩可中別有清涼箇裏更無熱惱其銷雙
0527b03: 鼠絕二豎運諸掌也故斯經一出在善信男女不可
0527b04: 不敬禮而亦不可不諷誦也他日鼓缶而歌何嗟之
0527b05: 有哉所以禪人某乞引以是勸。
0527b06: 朝峨眉引
0527b07: 經云飯百千三世諸佛不如飯一無心道人蓋人至
0527b08: 無心則道場現座可以豎草作金身達床翻寶藏矣
0527b09: 然則峨眉古岫不以蘭若支提為奇絕而以芒鞋為
0527b10: 俊傑者抑亦聖其無心也耶今有僧某欲禮斯山而
0527b11: 接諸道人之足第過門問訊艱其頸下瓔珞敢乞諸
0527b12: 檀越給以些須共成六味之獻庶幾法華三聖一一
0527b13: 可得而見矣瑤臺幔閣福德何足以盡諸。
0527b14: 培修石龍寺引
0527b15: 莊嚴佛土一法怛闥老子有云即非莊嚴是名莊嚴
0527b16: 若然者則族姓輩詎能捨標指而得真月者耶詎能
0527b17: 越蘭若而識豎草者耶第三月聚糧之程非果腹遊
0527b18: 莽蒼者能趣之必不違腳跟下一步方千里亦如是
0527b19: 也今之石龍禪剎大範雖成而完備尚缺欲培建一
0527b20: 樓以壯偉觀似不可不振鐸于舍衛諸長者想檀波
0527b21: 羅蜜要以莊嚴為莊嚴弗肯捨標指而越蘭若亦弗
0527b22: 肯泯聚糧而蹈千里者也倘斯方之善士概作無相
0527b23: 之施則此一樓閣復現為慈氏樓閣于茅棘坑坎又
0527b24: 何外乎佛土也余敢以是勸。
0527b25: 盂蘭會引
0527b26: 余自逃禪後翻諸貝葉見有盂蘭盆經者釋曰倒懸
0527b27: 乃羅漢大目犍連之母以七遮罪而入那落無間中
0527b28: 其倒懸之苦亦極矣及白黃面老子則以七月佛喜
0527b29: 日饌營百味之盆延集三衣之眾演伽陀而饒益焉
0527b30: 嗚呼彼土古老宿身侍猊臺而心澄無漏蓋亦四聖
0527c01: 中流矣且彼超越親恩尚亦營盆而飯眾豈今之善
0527c02: 男子者不思長慶之舉以代刺剌目刳身哉故斯會之
0527c03: 所作深有報于本也倘諸檀越視忠城為王舍觀圓
0527c04: 頂為賓頭共結虔心以建斯會想怛闥阿竭概自現
0527c05: 夫堪忍而垂手若犍連白也然非芻狗有已未之陳
0527c06: 論。
0527c07: 帝君寶座引
0527c08: 菩薩之易文星而扶持世教者特住意石渠來也況
0527c09: 復闍黎尚掬水拈花以侍座而紫垣隋隋者獨不返
0527c10: 菩薩住意耶幸茲漠田外有斯菩薩只猊臺華蓋若
0527c11: 頹冠焉惟諸振羽修鱗之士相與培補觀瞻便得依
0527c12: 依可也。
0527c13: 景德寺燈田引
0527c14: 景德乃忠城古剎其來建有代矣前後多頹圯而院
0527c15: 內釋子募補修焉第殿下明燈豈以雲門一轉語喻
0527c16: 得過耶是則導諸檀越其成瓔珞之獻歡梧之舉也
0527c17: 可如論厥永必若粢盛之田為最義。
0527c18: 重修茶庵引
0527c19: 昔人設漿而感雙璧坑錢況復散不平清風生者是
0527c20: 又出設漿竿頭矣樂善鄉道傍茶庵晝則為趙州關
0527c21: 暮則為止旅亭真俗兩諦往往大有厥益焉先是華
0527c22: 宇善長刱就今則年久圮圯損且布金既鮮七家非共
0527c23: 舉之儔捨宅還興四眾得同緣之化惟諸檀越法無
0527c24: 相施胥成厥美庶支提重新茗煙鼎沸其功德不啻
0527c25: 雙璧坑錢矣請以三空為望。
0527c26: 補修巴臺前殿引
0527c27: 郡外有巴臺寺寒兔臨之古號為巴臺夜月蓋忠南
0527c28: 八景此其一也舊有住持行者募刱蘭若一楹于江
0527c29: 面內列胡床于左右便往來衲子挂錫焉但初築時
0527c30: 乃依巉峙之額而殿址若硿硿然恐年來歲久不無
0528a01: 頹圮圯之患茲欲培其實以補其虛不然則他日有九
0528a02: 仞一簣之歎也所以行者之徒追昔建之始謀運斤
0528a03: 效于輸子計遠成之古跡持刃代于庖丁惟冀檀越
0528a04: 長者概捐朱提白粲共為無住相之施以壯勝境其
0528a05: 功德何啻一笠七文也是募。
0528a06: 箔閻羅金像引
0528a07: 難勝地菩薩應森羅王位常以三天使諭人此乞兒
0528a08: 頑夫亦知悚然敬畏也若夫自性難勝自性森羅是
0528a09: 又不可同日而語矣平都舊有殿而鼎新者儼若象
0528a10: 魏阿闍之嚴舊有像而更造者欲效玉霄彌羅之座
0528a11: 所以行人斯舉乃齊百善為閻浮檀之箔以步金色
0528a12: 頭陀于當世也若然者則菩薩在斯森羅在斯豈彼
0528a13: 檀波羅抗焉而不歸乎自性之登哉難勝爭以是為
0528a14: 勸。
0528a15: 修觀音閣引
0528a16: 昔人樹社以枌榆培里以桑梓無乃為續世雲仍輩
0528a17: 得以追夫恩澤而孝義垂錦于社里中也故今之井
0528a18: 牧間多建堂榭于村陵之境似亦稍稍肖古矣一日
0528a19: 會湯氏居士過聚雲手持楮冊謂余曰漢田郭外家
0528a20: 族之巷里也先世祖初刱觀音大上閣于水口以歇
0528a21: 土龍勢逮乎歲久頹夷而莫修缺洩于斯矣茲欲鳩
0528a22: 眾族縱紲先人之志願丐一言為我引余曰精衛苦
0528a23: 而海不填者細不能大也使義門協舉什伯之
0528a24: 器以灌一盂良亦易矣第無論嗣業之丁出閨之子
0528a25: 各捐阿堵物以助厥美庶幾枌榆桑梓復重光于大
0528a26: 士之閣而孝義豈淺淺哉即以是為勸。
0528a27: 修庵引
0528a28: 孰謂抖擻者以祗林為纏繳之法也與哉又孰謂禪
0528a29: 那者以緣起為柴柵之道也與哉蓋悉檀有內施外
0528a30: 施之門故薩埵有自利利他之楷無論聚沙豎草低
0528b01: 頭捧足皆是最上發機況復開建精藍從心毘紐不
0528b02: 為智用德性耶第以無住心為心則與者受者歸乎
0528b03: 三輪之空矣般若當以是勸諸。
0528b04: 請藏經引
0528b05: 如來經藏計六千七百二十四卷真苦海舳爐德林
0528b06: 獅乳乃爾法界安磐眾生擊壤皆賴斯三寶威神之
0528b07: 力況復摟出衣下明珠打破鏡中狂象直令緇素兩
0528b08: 諦徬徨乎菩提之樹逍遙乎涅槃之鄉耶故我輩願
0528b09: 諸檀越量力致誠顓請庶不負黃面瞿曇一片慈悲
0528b10: 心也哉。
0528b11: 晏公祠燈田引
0528b12: 夫割土分茅春礿秋嘗蓋為善建善抱者設然則勛
0528b13: 于世而潤于民獨不礿而嘗之乎稽古晏公平浪候
0528b14: 秉任河伯之職調六氣以時行帷幄江公之權澤四
0528b15: 面而無盡雖祠之郭外庭燎不每獻蘇燈不常舉乃
0528b16: 無粲盛之賦故也矧是境有東嶽協天七聖等諸廟
0528b17: 業既雄象魏而麗路寢矣豐簠簋而殷香積矣詎斯
0528b18: 晏公維化以均維治以一諸檀越肯以鶴鳧臧穀為
0528b19: 諭耶惟冀長者居士勿惑缶鐘之惑概施無相之施
0528b20: 庶幾庭有燎而廟有燈抑亦礿嘗之不乏也餘慶奚
0528b21: 足以報諸。
0528b22: 修觀音閣引
0528b23: 蘇長公撰大悲閣記不知大悲之撰長公乎長公之
0528b24: 撰大悲乎一句一字皆見八萬四千首臂寶目何多
0528b25: 而不煩簡而不略也今某禪人欲刱斯閣于寶聖剎
0528b26: 掖余願諸檀越長者法大菩薩施各捨一臂一目共
0528b27: 成大悲之全身庶幾肖東坡居士之萬一乎不然則
0528b28: 擲孔方朱提以代之其功德又不減一笠七文矣敢
0528b29: 以是為勸。
0528b30: 福慧庵燈田引
0528c01: 山野在聚雲方丈每俟坐參後迤邐嶺頭松下半響
0528c02: 始歸一日偶赤首僧瞻禮于石榻邊詢之傍人皆曰
0528c03: 此僧乃蘇子瞻之異人也鄉老皆信慕善行振鐸之
0528c04: 功語未絕彼果啟山野為引福慧庵續燈之粢盛矣
0528c05: 因思吾宗有無手人行拳無舌人解語彼雖耳根無
0528c06: 用或者必有用者也諸檀越以無住相施之福德自
0528c07: 有所證。
0528c08: 七支庵引
0528c09: 明施論以力修之僧為受施者第恐千里馬常有伯
0528c10: 樂不常有也不然但以三衣有儀彷彿高上之客七
0528c11: 支無缺依稀行履之真若曰布之種之亦不荒唐矣
0528c12: 斯庵之舉在諸檀越自取焉余有偈曰八萬四千隨
0528c13: 形好不離八萬四千塵門門覿面無遮障此是金剛
0528c14: 無住心。
0528c15: 聚峰庵引
0528c16: 九仞不湧泉一簣可完岫此世諦法也古人猶歎之
0528c17: 況復寶筏慈航涉人天而達岸者詎肯因循自輟哉
0528c18: 聚峰庵有佛像能事佛像者有毘尼僧第鳥影弱溟
0528c19: 可羨羡無霪之畫蟾輝細柳不遑黑月之天倘非玉蟲
0528c20: 金粟惡能續慧燄于庭燎耶前此檀越已巳具粢盛之
0528c21: 值矣但工荒簣仞恐功德為之虧棄敢募成就庶幾
0528c22: 轉歎為贊而福遠慶餘爾諸檀越宜敏以事然。
0528c23: 接引殿引
0528c24: 布施到彼岸此固釋氏語若曰務施而不腐餘財者
0528c25: 聖人也此又是仲尼氏之語也第渴鹿陽燄操猿飛
0528c26: 蠅四者如紅爐何物不在裏許銷鑠就其間穎脫卓
0528c27: 越出頭外望者有幾人哉所以第一波羅蜜上古聖
0528c28: 人不可不設而又不得不設也否則面牆而立七文
0528c29: 生象魏一飯誕瑤池又成虛語矣故我。
0528c30: 太祖高皇帝有明施論之說南濱之佛剎曰華嚴庵
0529a01: 雲峰大德居焉虧一簣而未成掘九仞而不得者接
0529a02: 引殿也山野過之丐一言以告諸檀越倘概為福德
0529a03: 中人當以無住相之物體無住相之施如影隨形善
0529a04: 慶自有所歸。
0529a05: 接引佛像引
0529a06: 佛身充滿于法界普現一切群生前相亦得非相亦
0529a07: 得隨緣赴感靡不周而恒處此菩提座信亦如非信
0529a08: 亦如第今之巴臺接引功德必須立信立相又不可
0529a09: 恁麼去也山野有一偈子執心是佛執心淪妙相還
0529a10: 從心上尋會得相時都是性拾金原是窖金人請以
0529a11: 是為檀度。
0529a12: 頌傳燈居士因緣引
0529a13: 昔毘紐氏未駕日輪時早有箇囫囫圇圇的東西大
0529a14: 面看不見小而無邊際忽喇的一聲自那沒來由處
0529a15: 輥將下來眴則有三稜掇則無摸索少焉晦昧氏出
0529a16: 合湛氏出互為變弄而後有裸蟲毛蟲羽蟲甲蟲而
0529a17: 後有成性之斧攻心之鼓燻喉之煙召蹶之機如幻
0529a18: 化神咒機發像起千醜百怪無不播種于其間幸毘
0529a19: 盧頂上有一老古錐湧現千丈堅溼煖動相而諸
0529a20: 蟲竟莫能睹次復逢賤即賤現作甘蔗種子混入裸
0529a21: 蟲中造一座七寶窣堵波豎一莖烏曇缽羅華快教
0529a22: 大家來鑽不覺招引些龍虎風雲會上的醒匠拋卻
0529a23: 了許多尖頂老蒼頭會稽楮先生即墨侯黑松使者
0529a24: 扯碎白帽大王封皮不戴玄端不履赤舄齊入毘耶
0529a25: 城方丈裏一場打鬨冤遭三五十沒巴鼻的光邋遢
0529a26: 造業無端平地起土堆罵的罵打的打拽的拽推的
0529a27: 推扭落雙垂瓜捏斷初偃月墮失新卷葉挑破葡萄
0529a28: 朵一箇箇使得粧風賣顛驀入光明藏忍氣吞聲去
0529a29: 也良久又被那許人是非的忌人長短的哄上五燈
0529a30: 圖前猜拳打馬呼盧喚白豈料囊家錢鈔落在吹萬
0529b01: 野人手中好與一棒打殺扛在無陰陽地上一齊埋
0529b02: 卻姑念眼內有睛皮下有血不免取箇和同鬥些閒
0529b03: 花野草留與末後貪愛死貓兒頭的粲然一笑咦。
0529b04: 
0529b05: 
0529b06: 
0529b07: 
0529b08: 
0529b09: 
0529b10: 吹萬禪師語錄卷之十四終
