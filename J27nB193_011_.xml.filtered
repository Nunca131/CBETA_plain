0275c01: 隱元禪師語錄卷第十一
0275c02: 嗣法門人真橋編
0275c03: 入室
0275c04: 僧進師云正法眼藏瞎驢邊滅卻且道祖祖相傳傳
0275c05: 個甚麼僧豎拳師云還有者個在僧喝師打出石解
0275c06: 進師云石女解巴歌是何曲調僧云和尚拄杖子師
0275c07: 云我拄杖子干汝什麼事僧豎拳師云不是知音莫
0275c08: 與彈僧進師豎拳云者個是主是賓僧喝師云那裏
0275c09: 得者消息來僧無語師打出蘊良進師云蘊即不良
0275c10: 良即不蘊離卻二途道一句來僧擬議師便打云漆
0275c11: 桶不快西印進師云祖師心印狀似鐵牛之機去即
0275c12: 印住住即印破不去不住汝作麼生印僧云本來面
0275c13: 目師便打出僧進師伸左腳僧就師腳一踢師復伸
0275c14: 右腳僧云兩重公案師連打兩棒趁出良鏡進師云
0275c15: 打破鏡來與汝相見僧擬議師云汝不會打破我與
0275c16: 汝打破連棒打退良炤進師云無頭無尾無背無面
0275c17: 汝作麼生炤僧豎拳師云豎拳即不無意旨如何僧
0275c18: 又豎拳師便打天木進師卓拄杖云者個木上座撐
0275c19: 天拄地如龍若虎觸著喪身失命不觸著也喪身失
0275c20: 命如何躲避得過僧云擉破眼睛師打云躲避不過
0275c21: 那僧云轉見不堪師云汝不堪我不堪僧云一狀領
0275c22: 過師連棒打出僧進師云離鉤三寸道一句來僧擬
0275c23: 議師云死蝦蟆打出白生居士進師云父母未生黑
0275c24: 白未分汝向甚麼處安身立命士云大地作蒲團師
0275c25: 打云打破了也汝又作麼生僧進師喝云是賓是主
0275c26: 僧擬議師打僧喝師云汝再喝看僧又喝師復打云
0275c27: 落人圈繢裏僧出心盤進師云日出心光耀盤在什
0275c28: 麼處僧豎拳云和盤托出師云恁麼則兩樣僧一喝
0275c29: 師便打出僧進師云臨濟入門便喝德山入門便棒
0275c30: 是什麼意旨僧拂坐具師打云未夢見在僧喝師云
0276a01: 喝後又作麼生僧無語師便打出僧進師云鑊湯爐
0276a02: 炭汝作麼翻身僧豎拳云向者裏翻身師云者裏什
0276a03: 麼所在僧一喝師便打僧云翻身去也師云喪身失
0276a04: 命也不知雪樵進師云大地山河一片雪汝向什麼
0276a05: 處樵僧喝師云好一喝僧又喝師連棒打出觀明進
0276a06: 師云明暗不到處汝作麼生觀僧豎拳師云死了燒
0276a07: 了又作麼生豎僧無語師打云死也死也僧進師云
0276a08: 那個拖死屍這裏來僧云無話說師打云拖出死漢
0276a09: 去僧進師搊住云道道僧喝師推開僧又喝師云汝
0276a10: 再喝看僧又喝師打云叫汝喝一千喝汝也喝一千
0276a11: 喝僧又喝師又打云布袋裏老鴉慧文進師云一字
0276a12: 不著畫文從什麼處來僧無語師打云元字腳也不
0276a13: 識侍者進師云終日侍奉山僧且道山僧腳跟在什
0276a14: 麼處者豎拳師云錯認定盤星者一喝師便打者連
0276a15: 喝兩喝師云我直下疑汝這兩喝者云和尚猶嫌少
0276a16: 在師打云未是我侍者僧進師云死了燒了在什麼
0276a17: 處安身立命僧云死了燒了纔向和尚道師打云即
0276a18: 今作麼生僧禮拜師云試道看僧擬進前師直打出
0276a19: 僧進師云我也不得用棒汝也不得下喝應時應節
0276a20: 道一句來僧云與和尚三十棒師云過在什麼處僧
0276a21: 云落處也不知師打云上來與汝道僧云好馬不食
0276a22: 回頭草師趁出云不知時節漢道炤進師云路逢道
0276a23: 伴交肩過一生參學事畢汝作麼生僧云月在上方
0276a24: 諸品靜師云月未上時如何僧喝師打云不是我同
0276a25: 倫源生進師云曹溪一滴也無源從什麼處生僧云
0276a26: 眉毛在眼上師打云亂湧作麼了悟進師云悟則不
0276a27: 無爭奈落第二門頭第一門頭道一句來僧云知本
0276a28: 無生師打云落七落八了也俊初居士進師云一喝
0276a29: 分賓主炤用一時行汝試分看士一喝師打云秪得
0276a30: 一橛士擬議師連棒打出。
0276b01: 有僧告假師云告假作麼僧云聽經去師云不濟事
0276b02: 我前說汝是門外漢座主奴見解果然果然真正衲
0276b03: 僧氣宇如王不與萬法為侶不與諸緣作對純剛打
0276b04: 就生鐵鑄成方堪入作向葛藤窩裏之遶敢保驢年
0276b05: 出頭來昔周金剛挑一擔青龍鈔到龍潭門下一字
0276b06: 也用不著遂置法堂前以火焚之云窮諸玄辯若一
0276b07: 毫置于太虛竭世機樞似一滴投于巨壑汝今又鑽
0276b08: 葛藤窩裏去顛倒之甚汝真要聽經我亦會說幾句
0276b09: 經云但有言說都無實義且道如何是實義僧禮拜
0276b10: 云請和尚說師云前是山門後是法堂東是官廳西
0276b11: 是廚房會麼僧禮拜師云且去我倦要睡少間僧復
0276b12: 進云某甲不去了便問有問有答賓主歷然無問無
0276b13: 答請和尚道師云歸堂去僧便行師云但解恁麼去
0276b14: 不解恁麼來。
0276b15: 問答機緣
0276b16: 僧問某甲十二時中業識茫茫無本可據教學人如
0276b17: 何作主師豎拳云會麼僧云不會師便打進云打後
0276b18: 如何師又打云速退速退僧擬議師復打出。
0276b19: 僧問某甲初進堂不會作工夫求和尚開示師豎拳
0276b20: 僧罔措師云笨漢出去次早呈頌云赤精精光禿禿
0276b21: 擬將一物便成絡索師目訖擲下云者個不是絡索
0276b22: 僧禮拜師云還我光禿禿來僧擬對師便打趁。
0276b23: 僧求開示師豎拳云會麼僧云不會師便掌僧禮拜
0276b24: 師云下坡不走快便難逢。
0276b25: 僧問九旬禁足三月護生如何是護生底意師翹足
0276b26: 僧罔措師便掌僧禮拜師即推倒。
0276b27: 僧問禾山打鼓即不問聲未絕師云合取兩片皮進
0276b28: 云趙州茶盞意如何師云猶有許多絡索僧擬議師
0276b29: 拈棒進云除卻棒喝還有為人處也無師云速退速
0276b30: 退進云退在什麼處師打云話頭也不識。
0276c01: 師浴畢圊頭獻湯竟豎拳云喚作拳則觸不喚作拳
0276c02: 則背正當與麼時如何摸索師云漱漱口了向汝道
0276c03: 僧禮拜師便踏倒。
0276c04: 師仝侍者無念非日坐次念舉寶覺向夏倚判官情
0276c05: 與無情共一體話師提起念珠云者個是一體不是
0276c06: 一體念云和尚何不向未舉手時會取師便掌念禮
0276c07: 拜歸位復問非日汝道是一體兩體日云和尚自道
0276c08: 取師亦打日云謾某甲不得師云一體兩體日擬議
0276c09: 師便啐良久云總道不得山僧自道去也便轉身。
0276c10: 庫頭問諸佛未轉法輪佛法那裏住持師云護惜庫
0276c11: 中寶僧頓足師云未在進云顯出天然師云還未在
0276c12: 如何是庫中寶僧豎拳云會麼師云我王庫內無如
0276c13: 是刀。
0276c14: 師問僧甚處來僧云鼓山來師云不見響僧無語師
0276c15: 云不是鼓山來。
0276c16: 僧問如何是山中語師云野鳥傳古韻進云如何是
0276c17: 山中人師卓然而立進云恁麼則壁立千仞去也師
0276c18: 便打。
0276c19: 齋後居士問和尚山中濟饑民弟子特來求食師云
0276c20: 汝還不知飽那士禮謝師打云還要與汝一頓。
0276c21: 一僧求做草鞋師云盡大地是沙門一隻腳汝作麼
0276c22: 生做僧無語師便打。
0276c23: 惠安僧送布師舉布云這個那裏得來僧云惠安師
0276c24: 云為甚麼在我手裏僧罔措師擲下云要這個作甚
0276c25: 麼。
0276c26: 僧參師問甚處來云漳州南山來師云南山有一條
0276c27: 鱉鼻蛇汝摸得著麼僧無語師云汝不是南山來。
0276c28: 僧參師問那裏來僧云泉州來師云泉州近日公令
0276c29: 已巳嚴汝作麼生跳得出僧云一拳打出師云作麼生
0276c30: 打僧頓足師便啐。
0277a01: 師問僧甚處來云金粟來師云金粟快活為甚麼不
0277a02: 住卻來黃檗討苦喫云特特來見和尚師云者裏有
0277a03: 甚麼見處僧無語少頃問如何是學人本分事師打
0277a04: 云是本分不是本分僧擬議師便轉身。
0277a05: 縣主凌公問與萬法為侶政自難如何得不與萬法
0277a06: 為侶師震聲一喝云會麼進云未了師云還要第二
0277a07: 杓惡水麼公無語少頃問云畢竟如何是不與萬法
0277a08: 為侶師云百花叢裏過一葉不沾身次夜茶次問昨
0277a09: 日請教大師自見慚愧師云慚愧者誰進云親到黃
0277a10: 檗來師云明日向甚麼處去公擬議師云來得去不
0277a11: 得進云話頭明明為甚鉤不起師云放下來公應喏
0277a12: 喏又問百丈野狐話不落是不昧是師云山僧不打
0277a13: 者兩片皮進云不會師云江南江北問王老一狐疑
0277a14: 了一狐疑進云為甚麼又墮野狐身師云汝即今是
0277a15: 什麼身公無語師云山僧今夜亦墮異類中去也便
0277a16: 作虎聲轉身歸方丈。
0277a17: 衡廷林居士同諸善友參捧新紫菜云此菜久藏在
0277a18: 家今奉和尚嘗新師云從那裏得來士云自己巳得來
0277a19: 師云山僧亦不受士云不受時如何師云誰家屋裏
0277a20: 無一兩莖。
0277a21: 僧問如何是步步入深村師云通身無影象進云如
0277a22: 何是行行歸草裏師云遍界不曾藏復示頌云通身
0277a23: 無影象遍界不曾藏全提殺活句今古利鋒鋩。
0277a24: 堯峰僧參問弟子隨聞師父十五年秪念阿彌陀佛
0277a25: 實不知此事乞師方便師云念佛者是誰不念佛者
0277a26: 亦是誰速道速道僧擬議師連棒打出僧復進佇立
0277a27: 師云山僧今日失利便歸方丈掩卻門。
0277a28: 雲門僧同居士參見師云從雲門來的麼僧云是師
0277a29: 云雷轟電掣一句作麼生道僧無語師搖拂子云不
0277a30: 是雲門來的次日居士禮謝云弟子今日回雲門去
0277b01: 師云雷轟電掣句道得也未士云不會師云不是雲
0277b02: 門客徒勞弄爪牙。
0277b03: 有護乩居士謝雨入山見師云嘗聞仙人會作詩仙
0277b04: 書云佛何用詩師云天上無空腹神仙山僧今日與
0277b05: 仙聯一首遊戲異日載志亦是勝事仙云請和尚先
0277b06: 師云仙翁冒雨入山家士囑仙云和尚機速請答仙
0277b07: 停乩罔措師震聲一喝云擬議停機白雲萬里本是
0277b08: 木作成靈從何來聖從何起莫瞞山僧好乃自聯云
0277b09: 仙翁冒雨入山家何事當機縮爪牙不獨渾身泥水
0277b10: 濕片心攪擾亂如麻令侍者度與仙仙齋後和云仙
0277b11: 翁冒雨入山家為喫趙州一碗茶莫怪無言為擬議
0277b12: 春霖洗落滿山花師云好個春霖洗落滿山花秪是
0277b13: 遲了些復次韻云浮囊擊碎了無家竟日貪杯酒當
0277b14: 茶出賣風雲誇好手爭如舌上吐蓮花。
0277b15: 僧冒雨參師云青天白日不來拖泥帶水來作麼僧
0277b16: 禮拜云領教師云是甚麼道理僧無語師喝云腳跟
0277b17: 未穩在。
0277b18: 僧送糕問某甲生死不明求師開示師拋糕云會麼
0277b19: 僧擬議師便打僧拾起糕師云逐塊不少。
0277b20: 僧問和尚道生從這裏來死從這裏去未審死了燒
0277b21: 了向甚麼處去師云死了燒了向汝道進云即今作
0277b22: 麼生師云歸堂去僧禮拜便行師云隨語生解漢。
0277b23: 師問僧從那裏來僧云支提靜室中來師豎拂云靜
0277b24: 室中還有這個也無僧云無師云人人本具為甚麼
0277b25: 道無僧云特來這裏求師云從人求者不是家珍。
0277b26: 僧問某甲無始來習氣重求和尚除師云拈習氣來
0277b27: 與汝除僧佇立師云跂死禪和便打。
0277b28: 師問僧甚處來僧云天湖來師云天湖水滿也未進
0277b29: 云未師云許多時滂沱為甚麼不滿僧罔措師打云
0277b30: 與汝一勺。
0277c01: 僧問狗子還有佛性也無師云不得亂吠。
0277c02: 僧呈讚佛偈師云佛要汝讚作麼僧無語師云美玉
0277c03: 無瑕雕文喪德。
0277c04: 僧問法華經云惟此一事實餘二則非真如何是一
0277c05: 師豎拳云是一是二進云一二蒙師指向上還有事
0277c06: 也無師云進前來向汝道僧擬議師云立地死漢。
0277c07: 僧參師問白雲橫谷口遊人何處來僧無語師云將
0277c08: 謂是個鷂子元來卻是斑鳩。
0277c09: 僧問無星稱稱諸方師上鉤麼師云放下著進云上
0277c10: 鉤來也師連棒打出。
0277c11: 僧問金不博金意旨如何師云那個男兒不丈夫僧
0277c12: 禮拜云謝師答話師一踏僧起云兩重公案師云闍
0277c13: 黎還有事在。
0277c14: 東湖僧參師云東湖乾也未僧云湖乾師云湖乾龍
0277c15: 在甚麼處僧無語師云不會興雲布雨出去。
0277c16: 師問大眾云打破虛空大地平沉向何處安身立命
0277c17: 西堂云和尚試道看師云莫扳撦山僧好堂打師一
0277c18: 下云這裏也不可放過師亦打之。
0277c19: 二僧參師一僧問云頓入無為海已巳登般若舟時如
0277c20: 何師云截斷兩頭進云誰知遠煙浪別有好商量師
0277c21: 云浪裏浸殺進云不入洪波裏爭見弄潮人師拈如
0277c22: 意便打僧喝師云再喝看僧又喝師云叫汝喝一百
0277c23: 喝你也喝一百喝僧云一毫吞巨海露出珊瑚枝師
0277c24: 云拄杖子不在笤帚柄自領三十僧復喝師云熱碗
0277c25: 鳴聲遂顧傍僧云你又作麼生僧無語師云一得一
0277c26: 失僧問一拳打破虛空時如何師云待汝打破來向
0277c27: 你道僧云打破了也師云還我虛空碎來僧一啐師
0277c28: 云未夢見在次日又問大地全彰是甚麼人受用師
0277c29: 云自來還自去進云去後如何師云磕破全彰。
0277c30: 僧問一念未生前如何指示師云挑欄去進云此又
0278a01: 是今時事師云你作今時會那僧無語師打云這裏
0278a02: 甚麼所在許汝說古說今僧罔措師又打。
0278a03: 居士問二六時中如何行持師云向外求者不是家
0278a04: 寶士擬議師云動轉施為者誰不動轉施為者誰士
0278a05: 禮拜師云苟能看破兩重關沙界橫行無不可。
0278a06: 僧參師云那裏來僧云曹山來師云貴處那裏僧云
0278a07: 浙江舊歲同萬如和尚來師云為甚麼同來不同往
0278a08: 僧云吳家留供養師云貪他一粒米失卻半年糧僧
0278a09: 擬議師云萬如和尚即今在甚麼處僧云龍池師云
0278a10: 蹉過也不知。
0278a11: 三僧參師云甚處人僧云沙縣師云銀浦城金沙縣
0278a12: 還將得金來麼僧擬議師便踏云與汝一塊僧云呈
0278a13: 了也望和尚收師云這個當不得僧禮退次日呈頌
0278a14: 師目竟云者個看過汝兩位作麼生僧云某甲初進
0278a15: 步特來求和尚開示師云禮拜著二僧便作禮師云
0278a16: 隨人起倒不為好漢傍僧云不隨起倒時如何師云
0278a17: 不值半文錢又問黃檗有十二峰是否師云老僧眼
0278a18: 不花進云如何是紫微峰師便掌僧無語師顧傍僧
0278a19: 云紫微峰推倒了也羅漢峰立兩傍作麼僧無語傍
0278a20: 僧云如何是羅漢峰師云不露頂僧云看破老禿奴
0278a21: 師掌顧傍僧云這一掌應當汝喫僧無語又云求和
0278a22: 尚示個端的師云待老僧端的了向汝道。
0278a23: 二僧參師問住何處一僧云彌陀巖師云彌陀不禮
0278a24: 禮我何為僧無語旁僧向前禮問云某甲初登黃檗
0278a25: 山未識黃檗面請和尚正體相見師云未到黃檗山
0278a26: 好與三十棒進云恁麼則擒下了也師云未是作者
0278a27: 僧一喝師云那裏學得來。
0278a28: 僧問生死不明求和尚指示師云待我明來向汝道
0278a29: 僧禮拜師云明了禮拜不明禮拜僧又禮拜師云明
0278a30: 者是誰不明者又是誰僧無語師云且去明了來。
0278b01: 僧問如何是佛師云屎坑蟲子僧云如何是法師云
0278b02: 莫亂沸僧云如何是僧師便掌僧喝師云那裏得這
0278b03: 消息來僧無語師便打。
0278b04: 師與甫宇洪居士談論次士云六雪和尚乃文字禪
0278b05: 打發人不得某豎拳云三千諸佛向某甲這裏乞命
0278b06: 彼無答向後云汝膽向大師云汝的性命還在山僧
0278b07: 手裏士豎拳師云果然果然士禮謝師云汝只吞得
0278b08: 三千諸佛不能吐得三千諸佛士復說偈求證偈曰
0278b09: 空手把空拳黑白分不分丈夫具隻眼東海一口吞
0278b10: 師云吞得吐不得師復為著語空手把空拳師云放
0278b11: 下著黑白分不分師云一點從甚麼處得來丈夫具
0278b12: 隻眼師云切忌開眼作夢東海一口吞師云炤顧舌
0278b13: 頭好。
0278b14: 僧問兩龍爭珠誰是得者師云不得不得僧禮拜便
0278b15: 行師云得得僧擬議師云且道得者是不得者是僧
0278b16: 無語師便打。
0278b17: 僧問法筵之中人人頭頂天個個腳踏地是阿誰境
0278b18: 界師云進前來進云獅子窟中無異獸象王行處絕
0278b19: 狐蹤遂一喝師云野干鳴進云不改舊時行履處故
0278b20: 人千里也同風師云放汝三十棒進云有意氣時添
0278b21: 意氣不風流處也風流師云不知痛癢漢僧禮拜云
0278b22: 謝和尚答話師云莫謗山僧好。
0278b23: 問昔日趙州逢人都叫喫茶去某甲今日逢人都叫
0278b24: 喫飯去和尚還肯他麼師打云更添一杯僧禮拜云
0278b25: 謝和尚答話師云相知不用多杯酒一盞清茶也醉
0278b26: 人。
0278b27: 僧問如何是奪人不奪境師云眼底無人一色新如
0278b28: 何是奪境不奪人師云家無四壁不知貧如何是人
0278b29: 境兩俱奪師云踏翻世界無蹤跡如何是人境俱不
0278b30: 奪師云出門俱是看花人進云今朝值遇揮斤手游
0278c01: 刃忘牛世所希師云未知人境在。
0278c02: 海壇林道婆問求和尚開示生死路頭師豎拂云生
0278c03: 亦如是死亦如是生死去來如是如是婆禮謝師復
0278c04: 以偈示之八十婆婆問路頭真誠不是等閒流點開
0278c05: 一隻金剛眼爍破東西百萬洲。
0278c06: 信女蘇氏受戒呈偈云戒法深持意最長鋪雲裁錦
0278c07: 散天香象王頂上全威振獅子林中獨顯揚茂盛五
0278c08: 宗光宇宙圓通一脈繼真常脫流震旦輝日月普利
0278c09: 人天作道場師云此偈從甚麼處流出答云從心中
0278c10: 流出師云心在甚麼處答云方寸裏師便喝答云謝
0278c11: 師棒喝師云莫作棒喝會復呈偈云自從門裏出身
0278c12: 觀那管前三與後三今乞明師施棒喝疑團擊碎出
0278c13: 重關師云出得出不得答云出得師云直饒出得也
0278c14: 好與三十棒且道過在甚麼處女無語。
0278c15: 僧求開示師豎拳云喚作拳則觸不喚作拳則背汝
0278c16: 畢竟喚作什麼僧無語師便掌僧又云求和尚個話
0278c17: 頭師又掌云不許汝頭上安頭。
0278c18: 法語
0278c19: 專使送法衣至師舉示眾云大庾嶺頭提不起為甚。
0278c20: 麼在山僧手裏大眾會麼秪這些兒非長非短無欠
0278c21: 無餘如天普蓋似地普擎不從蔥嶺傳來亦非無因
0278c22: 突出正當與麼時如何頂戴奉持脫體承當無向背
0278c23: 通身紅爛血淋淋遂披。
0278c24: 為守勤龔居士薦嚴
0278c25: 余不會禪亦不識字豎拂子云唯這一著撐天拄地
0278c26: 且道這一著甚麼處得來若知來處當下直截生死
0278c27: 根源永證金剛固體於固體上覓其生死去來了不
0278c28: 可得所謂生也這個未曾生滅也這個未曾滅既無
0278c29: 生滅去來一道清淨浩然大均祖佛所證證此菩薩
0278c30: 所修修此眾生所迷迷此吾人所悟悟此以此修福
0279a01: 何福不臻以此懺罪何罪不滅且獨拔薦嚴一句作
0279a02: 麼生道復豎拂云不須他處覓祗此是蓮胎。
0279a03: 示三尼
0279a04: 三人同道直截淆訛到即不點點即不到徐行踏斷
0279a05: 水流聲大地山河渾是我去來不挂一絲毫也須黃
0279a06: 檗門下親勘過勘過底意作麼生師姑元是女人
0279a07: 做復云來從舊路來去從舊路去步步絕行蹤歷歷
0279a08: 有本據更擬問如何秤鎚上著鋸三千里外逢人但
0279a09: 與麼舉。
0279a10: 清漳淨塵上人求薦乃師樵雲公
0279a11: 余初出家時便聞公名欲渴見而未能一日公過碧
0279a12: 芝巖道經黃檗觀公德澤潤如春膏誠不虛平昔所
0279a13: 慕也別後余行腳遍參經歷二十餘年及庚午回閩
0279a14: 復面公於芝山精舍然間有議公未具佛祖爪牙豈
0279a15: 堪為人師範殊不知有一行過人一德可嘉者亦足
0279a16: 為濁世之標準近聞歸寂石室令人嗟嘆不已巳遂寄
0279a17: 瓣香以表昔年之好其徒淨塵令台則上人不遠五
0279a18: 百里而來乞求法語為助薦愧余學淺心粗寧敢放
0279a19: 言污瀆先輩面門耶因見上人虔虔懇懇似不得免
0279a20: 聊敘數言以塞來命夫薦師之道不須別求別求終
0279a21: 不得力直須向自己巳腳跟下一刀兩段百了千當不
0279a22: 獨上人師祖已巳薦乃至盡恒沙際一切師僧父母有
0279a23: 情無情俱已巳薦矣何故悟則事同一家不悟則萬別
0279a24: 千差上人果不外余言異日得到與麼時始信吾不
0279a25: 汝欺也。
0279a26: 後堂默公入室禮拜起號泣漣然余曰奚為也公云
0279a27: 父母欲進葬乞和尚法語為薦拔余曰生事死葬人
0279a28: 子之道畢矣何乃號泣若是然我教貴乎心喪略其
0279a29: 哭泣欲泯愛惡而直趨清淨之域以此顯親報德不
0279a30: 亦大且至乎公曰先母啟手足時未及一面偶思至
0279b01: 此不覺而慟伏惟和尚慈悲體悉余曰誠哉孝之不
0279b02: 可掩也如此遂援筆為助形生大本重丘山未報劬
0279b03: 勞暗淚潸忽悟萬靈共一體雙親頓證剎那間。
0279b04: 西堂恒公求法語為薦令先考季熙居士母林氏余
0279b05: 乃粗行沙門尋嘗乾爆爆地過日曷有片言隻字塗
0279b06: 污於人也遂力辭而不能已巳搜盡枯腸仍無可說偶
0279b07: 記童蒙時數句援引為助或當否冀公裁之立身行
0279b08: 道揚名於後世以顯父母孝之終也然公立身有年
0279b09: 中外頗聞而父母寧不超拔曷用余之贅言而後為
0279b10: 薦耶既拔又薦大似賊過後張弓縱有飛騎之捷金
0279b11: 牙之作徒費其力詎補於事乎公益請不退復占一
0279b12: 偈孜孜乞法薦宗親當得閻浮半個人擉破娘生雙
0279b13: 鼻孔大千沙界露全身。
0279b14: 良守禪人搆精舍於資福舊址接待方來二十餘年
0279b15: 其心不倦誠不昧疇昔之本願也余辛巳春南遊道
0279b16: 經於此請余齋仍索法語為徵然路途中豈可與人
0279b17: 說佛法但敘其平生為人之梗概與夫往來者共識
0279b18: 之大言弗華至樸無文頭頭可據事事有君導人之
0279b19: 善兮多生資福固守良心兮永劫不渾。
0279b20: 顯密禪人求偈壽母七旬余念其孝行可嘉遂占數
0279b21: 言為助乞法壽其親其親等法相法存親亦存其壽
0279b22: 莫能量我法如春霖資生物物長大哉余道婆聞法
0279b23: 預皈向教子謁泉石泉石聲愈響推兒禮檗山檗山
0279b24: 清且亮七寶滿虛空不如法供養子孝母更賢無物
0279b25: 堪比況真個古來稀法門之榜樣。
0279b26: 維那學公父龍泉母嚴氏同余母龔氏共葬於熨斗
0279b27: 山臥雲菴之傍其塔曰報恩時皇明歲在辛巳庚申
0279b28: 日也復捐衣資計田粒以為春秋掃塔之需仍備香
0279b29: 信乞法音用作追薦之功余謂父母既得其所人子
0279b30: 之念已巳息念既頓息十方坐斷恩波坦平我人一致
0279c01: 都盧是個清淨大解脫場于中求其能薦所薦之者
0279c02: 了不可得況筆舌文言而能情狀其萬一者乎所謂
0279c03: 忘機則佛道隆分別則魔軍熾願公一息永息更不
0279c04: 再息一證永證更不再證苟能如是不惟當人父母
0279c05: 已巳薦至于無量劫來尊尊親親莫不俱已巳薦矣偈曰
0279c06: 捧母金軀入翠微紅爐煆過愈光輝百千龍象咸瞻
0279c07: 仰星月依依常遶圍。
0279c08: 示公奎丘居士
0279c09: 修齋祈嗣直接來源乞法至誠以壽後世可為奕葉
0279c10: 相承源源無間者矣然則嫡嗣弗從他得真法豈可
0279c11: 外求當求諸己巳靡所不備是以聖賢正脈以法嗣法
0279c12: 法法奚窮以心傳心心心不昧不昧故光前耀後奚
0279c13: 窮故貫古通今悟之者成賢成聖迷之者為凡為愚
0279c14: 吾人豈可捨此嫡嗣真法而不求向外馳逐虛幻變
0279c15: 滅之法非端人正士之所願也偈曰善人重法嗣爺
0279c16: 娘一念反求處處彰偶值九秋空外響正傳岩桂一
0279c17: 天香。
0279c18: 信童國錡乞壽乃尊甫宇洪居士七袟
0279c19: 兒孫縱橫天下非吾所願也玉帛塞滿虛空非吾所
0279c20: 寶也福壽盈齊海嶽非吾所祝也然吾所願所祝及
0279c21: 寶者惟善與道而已巳茲有萬安甫宇洪居士八歲長
0279c22: 素飯僧五十餘年行之益恭其善可知今值古稀之
0279c23: 誕奉道愈篤長而且久寧不超于天下虛空海嶽者
0279c24: 歟吾人豈可咸默於巖谷不述人之善與道耶偈曰
0279c25: 瑤池臘月正開蓮奕葉芬芳遍大千一榻風光殊勝
0279c26: 處滿堂圍繞盡金仙。
0279c27: 示九龍寺良箴諸禪人
0279c28: 世間一切事物無一真實惟有當人腳跟下一著子
0279c29: 明如杲日闊若虛空不屬成壞了無真假不增不減
0279c30: 無去無來明之者喚作本源佛性炤世明珠暗之者
0280a01: 返為業識茫茫未免物欲所累從生至死從死至生
0280a02: 無繇得脫誠可憫也有志衲僧正好在此茫茫之中
0280a03: 著得隻眼且看忙者是誰略有少閒又看閒者是誰
0280a04: 無分晝夜匪間閒忙轉追轉究忽於不知不覺處迸
0280a05: 出星兒不妨輝天鑑地則腳跟下大事已巳竟非惟但
0280a06: 能轉物即同如來亦乃事事法法轉歸自己巳矣而後
0280a07: 忙時也得閒時也得不忙不閒也得亦忙亦閒也得
0280a08: 呵佛罵祖也得喚佛祖來洗腳也得為伊踏著佛祖
0280a09: 上頭關捩千聖萬賢盡在下風所謂終日忙忙那事
0280a10: 無妨豈昧我耶否則日久月深便打在流俗阿師隊
0280a11: 中去吾末如之何也已巳矣。
0280a12: 示陳道人
0280a13: 念不淨不往極樂心不染不來娑婆娑婆極樂只在
0280a14: 當人心念淨染之間矣是以其心淨故法界清淨水
0280a15: 鳥雲林共演摩訶之音其心染故世間混濁彼此山
0280a16: 高舉措無非生死之路愚人不醒從迷至迷萬劫千
0280a17: 生無繇脫離智者返炤一切世間五欲猶如夢幻念
0280a18: 念圓明即時解脫於圓明解脫之中求其染淨之相
0280a19: 了不可得豈有娑婆極樂彼此往來之隔乎所謂不
0280a20: 見一法即如來是則名為觀自在苟能覷破盡無餘
0280a21: 日用應緣胡罣礙以此資無漏之福田事事如意以
0280a22: 此淨金剛之固體生生不壞以此為般若之種智念
0280a23: 念圓明以此證菩提之妙果時時現前法王大寶不
0280a24: 期自至極樂一會當念儼然所求皆遂無願不從豈
0280a25: 惟轉女成男而已巳哉勉之勉之。
0280a26: 信士儒萃儒薦拔乃尊公進丘居士
0280a27: 日常圓覺大伽藍動靜於中莫放憨忽悟惺惺寂寂
0280a28: 者人間天上總司南吾人於此信得及一念圓明亙
0280a29: 赫千古於中覓一點罪性如芥子許了不可得亦覓
0280a30: 福性如芥子許了不可得所謂清淨圓滿中不容他
0280b01: 雖然如是謾他一點不得誠為寶鏡當臺物來斯鑑
0280b02: 吾佛證此名為圓覺正覺大覺菩薩為等覺二乘人
0280b03: 為覺者凡夫不覺便為塵勞所汩百千萬劫不得自
0280b04: 繇誠可憫也善人苟奉余言念念覺炤覿體圓明便
0280b05: 與諸佛菩薩有何異乎以此薦宗親即超蓮界以此
0280b06: 福子孫必也綿綿書不云乎反求多福豈外斯語偈
0280b07: 曰山色陰晴日正長蓮池花敷卻芬芳等閒殿角微
0280b08: 風起一段馨名播四方。
0280b09: 答高峰垂語
0280b10: 大徹底人本脫生死因甚命根不斷。
0280b11: 答青山依舊白雲中
0280b12: 佛祖公案秪是一個道理因甚有明與不明。
0280b13: 答分身兩處看
0280b14: 大修行人當遵佛行因甚不守毘尼。
0280b15: 答惟吾獨尊
0280b16: 杲日當空無所不炤因甚被片雲遮卻。
0280b17: 答拈得鼻孔失卻眼睛
0280b18: 人人有個影子寸步不離因甚踏不著。
0280b19: 答騎牛覓牛
0280b20: 盡大地是個火坑得何三昧不被燒卻。
0280b21: 答高峰出來也未
0280b22: 
0280b23: 
0280b24: 
0280b25: 
0280b26: 
0280b27: 
0280b28: 
0280b29: 
0280b30: 隱元禪師語錄卷第十一終
