0254a01: 
0254a02: 
0254a03: 
0254a04: 宗統編年卷之二十六
0254a05: 
0254a06: 臨濟第十七世祖
0254a07: 諱祖欽。嗣徑山。
0254a08: 理宗庚戌嘉熙十年。
0254a09: 臨濟第十七世仰山祖嗣宗統二十九年。
0254a10: 辛亥十一年元憲宗立。
0254a11: 佛滅後二千二百年。
0254a12: 金陵詔移徑山。
0254a13: 隱金陵。育王席。朝論以大覺故家。不輕付。
0254a14: 特召於隱所。三返卒不奉詔。徑山席。復詔起
0254a15: 之。先是京兆尹趙公將逝來吳之法華。而徑山
0254a16: 之命繼至。謂不赴法華則不信。重違君命則不
0254a17: 恭。失恭與信。何以為後學法。乃幡然而起。留法華
0254a18: 踰月。即登徑山。
0254a19: 壬子十二年閩浙大水。
0254a20: 原妙出家。
0254a21: 妙年十五。懇請父母出家嘉禾密印寺。名原妙。
0254a22: 癸丑寶祐元年。
0254a23: 祖住潭州龍興。
0254a24: 上堂曰。純清絕點。正是真常流注。打破鏡來。未免
0254b01: 一場狼籍。不若遇飯喫飯。遇茶喫茶。曉來獨立空
0254b02: 庭外。閑對寒梅幾樹花。
0254b03: 甲寅二年。
0254b04: 原妙圓具戒。
0254b05: 乙卯三年。
0254b06: 丙辰四年。
0254b07: 祖遷湘西道林。
0254b08: 丁巳五年。
0254b09: 禪師慶壽下海雲印簡寂。
0254b10: 簡甯遠宋氏子。生而神悟。七歲父授孝經開宗明
0254b11: 義章。遽問父曰。開者何宗。明者何義。父異之。俾侍
0254b12: 中觀沼出家學佛。一日侍沼行。沼舉看他家事忙。
0254b13: 且道承誰力。汝作麼生會。簡將沼手一掣。沼曰。這
0254b14: 野狐精。簡諾諾。沼曰。更須別參始得。元兵破甯遠。
0254b15: 四眾逃散。簡侍沼如故。沼曰。吾迫桑榆。汝方富有
0254b16: 春秋。何當玉石俱焚。宜自遠遁。簡泣曰。因果無差。
0254b17: 死生有命。安可離師苟免乎。沼察其誠。囑曰。子向
0254b18: 去朔漠有大因緣。吾將與子北渡。經年至赤城。書
0254b19: 偈曰。七十三年如掣電。臨行為君通一。泥牛飛
0254b20: 過海東來。天上人間尋不見。偈畢忽無疾而逝。闍
0254b21: 維收頂骨舍利。簡為乞緣造塔供養。一夕聞空中
0254b22: 呼簡名。簡瞥然有省。復聞人告曰。大事將成。毋滯
0254b23: 於此。黎明遂策杖之燕。過松舖。值雨宿崖下。因擊
0254b24: 火乃悟。曰今日始知眉橫鼻直。信道天下老和尚
0254c01: 不寐語。明日至景州。見本無玄。玄問從何所來。簡
0254c02: 曰雲收幽谷。玄曰何處去。簡曰月照長松。玄曰孟
0254c03: 八郎漢。便恁麼去也。簡諾諾趨出。初沼臨終。簡問
0254c04: 某甲當依何人了此大事。沼曰賀八十去。迨入燕。
0254c05: 至大慶壽寺。乃省前讖。於是謁璋。嗣其法。兩主慶
0254c06: 壽。王臣尊信。啟導接引。衛法護世之功不淺。有孔
0254c07: 子之後元措者。渡河謁簡請復曲阜廟祀。簡微言
0254c08: 之。乃復襲封。閏四月說偈畢。泊然而逝。茶毗獲舍
0254c09: 利無算。諡佛日圓明大師。
0254c10: 戊午六年。
0254c11: 元廷詔辨正焚燒道藏偽經加雪庭祖師號。
0254c12: 時有道流。出一書曰老君化胡成佛經。及八十一
0254c13: 化圖。鏤板傳布。其言鄙陋誕妄。意在輕蔑釋門而
0254c14: 自重其教。少林祖以其事奏聞憲宗。有旨令僧道
0254c15: 二家。同詣上所辯析。二家自約。道勝。則僧冠首而
0254c16: 為道。僧勝。則道削髮而為僧。僧問道曰。汝書為諭
0254c17: 化胡成佛。且佛是何義。道對曰。佛者。覺也。覺天覺
0254c18: 地。覺陰覺陽。覺仁覺義之謂也。僧曰。是殆不然。所
0254c19: 謂覺者。自覺覺他。覺行圓滿。三覺圓明。故號佛陀。
0254c20: 豈特覺天地陰陽仁義而已巳耶。憲宗特語近侍曰。
0254c21: 吾亦先知仁義是孔子之語。謂佛為覺仁覺義。其
0254c22: 說非也。道士又持史記諸書以進。欲出多說。僥倖
0254c23: 取勝。僧曰。此是何書。道曰。前代帝王之書。上曰。汝
0254c24: 今持論教法。何用攀援前代帝王。僧曰。我天竺亦
0255a01: 有此書。汝聞之乎。對曰。未也。僧曰。我為汝說。天竺
0255a02: 頻婆羅王贊佛偈曰。天上天下無如佛。十方世界
0255a03: 亦無比。世間所有我盡見。一切無有如佛者。當其
0255a04: 說是語時。老子安在。道者不能對。僧又問汝史記
0255a05: 有化胡之說否。曰無。又問老子所傳何經。曰道德
0255a06: 經。曰此外更有何經。曰無。道德經中有化胡事否。
0255a07: 曰無。僧曰史記中既無。道德經中又無。其為偽妄
0255a08: 明矣。道者辭屈。尚書姚樞曰。道者負矣。上命如約
0255a09: 行罰。遣近臣脫歡。將道者樊志應等十有七人。詣
0255a10: 龍光寺削髮為僧。焚偽經四十餘部。天下佛寺為
0255a11: 道流所據者。悉命歸之。祖加號光宗正法大師。
0255a12: 祥符蔭曰。化胡經。妄撰於晉王浮。當時已巳明其謬。
0255a13: 今復昭雪於祖龍一炬。良由五濁惡世。人多邪倒。
0255a14: 堂堂大路不肯行。偏向荊棘林中。別生枝蔓。自取
0255a15: 泥犁。良可悲也。老子清淨守玄。修之原不失為善
0255a16: 法。乃不善遵其教者。謬妄取戾。一至於此。佛慈廣
0255a17: 大如太空。亦何所損失。而又何所不攝受之。但
0255a18: 引人墮邪見坑中。失正知見。為可懼耳。憲宗此舉
0255a19: 可謂崇正驅邪。而雪庭祖辯正之功亦不少也。
0255a20: 原妙入淨慈立三年死關學禪。
0255a21: 己未開慶元年。
0255a22: 禪師原妙謁斷橋。
0255a23: 妙請益斷橋倫。倫令參生從何來。死從何去話。於
0255a24: 是不至席。口體俱忘。或如廁惟中單而出。或發
0255b01: 函忘扃鐍而去。時同參僧顯慨然曰。吾己已事弗克
0255b02: 辦。曷若輔之有成。朝夕護侍惟謹。
0255b03: 庚申景定元年。
0255b04: 祖寓北原妙來參。
0255b05: 妙來北參祖。方問訊插香。祖便打出。閉門。一
0255b06: 再往。始得親近。乃問已巳前做處。妙一一供吐。祖當
0255b07: 下悉與勦除。令看無字。自此日日參叩。祖忽問阿
0255b08: 誰與你拖箇死屍來。聲未絕。即打。如是者不知其
0255b09: 幾。妙扣愈。
0255b10: 辛酉二年。
0255b11: 祖住處州南明原妙省悟。
0255b12: 祖住南明。上堂曰。有句無句。如藤倚樹。白鷺下田
0255b13: 千點雪。黃鸝上樹一枝花。三千里外賣布單。不
0255b14: 遠而來。因甚放下泥盤。呵呵大笑。毗婆尸佛蚤留
0255b15: 心。直至如今不得妙。原妙從徑山歸堂。夢中忽憶
0255b16: 斷橋所舉萬法歸一一歸何處話。疑情頓發。三晝
0255b17: 夜目不交睫。至第六日。隨眾詣三塔諷經。頭忽
0255b18: 五祖演和尚真贊。末兩句云。百年三萬六千朝。
0255b19: 反覆元來是這漢。驀然打破拖死屍之疑。解夏至
0255b20: 南明。祖問阿誰與你拖箇死屍到這裏。妙便喝。祖
0255b21: 拈棒。妙把住云。今日打原妙不得。曰為甚打不得。
0255b22: 妙拂袖便出。翼日。祖問萬法歸一一歸何處。曰狗
0255b23: 熱油鐺。曰你那裏學這頭來。曰正要和尚疑
0255b24: 著。祖休去。
0255c01: 壬戌三年。
0255c02: 妙度夏江心過雪竇見希叟曇。
0255c03: 曇問那裏來。妙拖下蒲團。曇曰。狗子無佛性。上座
0255c04: 作麼生。妙曰。拋出大家看。曇乃自送入堂。
0255c05: 禪師徑山支下天童西巖了慧寂。
0255c06: 慧參徑山祖。居第二座。蘇州守趙節齋請開法定
0255c07: 慧寺。遷東嘉能仁。江州東林。及明州天童。咸有聲
0255c08: 績。佛涅槃日上堂。拈拄杖召大眾云。黃面瞿曇乃
0255c09: 竺乾猛將。以慈悲為弓矢。以智慧為戈矛。統百萬
0255c10: 雄兵。勇不可當。布三百餘陣。勢不可敵。如是四十
0255c11: 九年。演出五千餘卷兵書。雖流落人間。而未有
0255c12: 一字漏泄。因與生死魔軍為冤為對。遂於提河
0255c13: 邊。築一巨城。名為涅槃。於其城中。先以紫磨金軀
0255c14: 犒賞諸兵。令其瞻仰取足。再三撫諭。而又散以八
0255c15: 斛四斗珍珠。其謀意無他。必欲打破生死牢關。普
0255c16: 與盡大地眾生。共行通天活路。得到大安隱大解
0255c17: 脫之場而後已巳。豈謂二千餘載。猶未遂其志。而未
0255c18: 奏其功。山僧既知其力盡計窮。不免劍相助去
0255c19: 也。以拄杖畫一畫云。四海浪平龍睡穩。九天雲淨
0255c20: 飛高。晚居幻智菴。無疾而化。
0255c21: 癸亥四年。
0255c22: 禪師文泰參雪庭祖受囑。
0255c23: 泰汾州陽城魏氏子。禮本鄉智禪師薙染受業。精
0255c24: 修僧事。服勤有年。辭智遊學。獨邁太行。經入東魯。
0256a01: 初習教乘於演三藏德律師法席。麤領大義。次扣
0256a02: 禪關。廣參知識。始參濟下宗師。依雲恒。參請累
0256a03: 年。親蒙授記。仍付衣頌。次參曹洞宗師。後造太原
0256a04: 深丈室。復蒙印證。後詣燕京大萬壽寺。參雪庭祖。
0256a05: 祖問當機一句。試拈出看。泰擬開口。祖曰。家產被
0256a06: 人籍沒了也。還在這裏屈。泰撫掌曰。誰奈我何。
0256a07: 祖曰。這風顛漢。曰仁義道中。且與一拜。於是侍錫
0256a08: 十載。受囑。
0256a09: 祖遷台州護聖。
0256a10: 甲子五年。
0256a11: 祖住湖州光孝。
0256a12: 度宗。
0256a13: 度宗乙丑咸元年。
0256a14: 祖掛牌道場開法天甯原妙侍。
0256a15: 丙寅二年。
0256a16: 妙侍者入龍鬚山。
0256a17: 祖一日問妙曰。日間浩浩時。還作得主麼。妙曰。作
0256a18: 得主。又問睡夢中作得主麼。妙曰。作得主。復問正
0256a19: 睡著時。無夢無想。無見無聞。主在甚處。妙無語。祖
0256a20: 囑曰。從今日去。也不要你學佛學法。也不要你窮
0256a21: 古窮今。但只饑來喫飯。困來打眠。纔眠覺來。抖
0256a22: 擻精神。我者一覺主人公。畢竟在甚麼處安身立
0256a23: 命。妙遂奮志入臨安龍鬚。自誓曰。一生做箇癡
0256a24: 獃漢。決要者一著子明白。
0256b01: 丁卯三年。
0256b02: 祖住袁州仰山。
0256b03: 法席為天下第一。僧問如何是五家宗旨。祖曰。有
0256b04: 口祇堪喫飯。曰若不借問。爭達本源。祖曰。未敢相
0256b05: 許。曰如何是溈仰宗。祖曰。父慈子孝。曰如何是臨
0256b06: 濟宗。祖曰。迅雷不及掩耳。曰如何是曹洞宗。祖曰。
0256b07: 三更不借夜明簾。曰如何是雲門宗。祖曰。體露金
0256b08: 風。曰如何是法眼宗。祖曰。山自青水自綠。曰五家
0256b09: 宗乘蒙師指。向上宗乘事若何。祖曰。頭頂天踏
0256b10: 地。
0256b11: 賾藏主集古尊宿語錄成。
0256b12: 唐宋傳燈。賜入藏。諸師之語。傳燈不能備載者。
0256b13: 別集自大鑑一世而下。南泉趙州以及真淨佛
0256b14: 照二十餘家。計四十八卷。名之曰古尊宿語錄。育
0256b15: 王大觀序之。
0256b16: 祥符蔭曰。古尊宿錄。敘述真奧。博而不華。實有
0256b17: 於宗傳。開後學之心眼。傳燈之外。必不可少者也。
0256b18: 微言不墜。大意昭然。藏主之功為不淺矣。
0256b19: 禪師萬松支下上都華藏普安至溫寂溫堅持雅操。不為好爵所
0256b20: 縻。勝於秉忠一籌。故書。
0256b21: 太保劉秉忠薦溫有經世才。世祖召見。與語大悅。
0256b22: 留內庭三載。多有贊益。將授以官。堅辭還山。錫號
0256b23: 佛國普安大禪師。五月示疾右而逝。異香三日。
0256b24: 茶毗舍利無數。
0256c01: 戊辰四年。
0256c02: 己巳五年。
0256c03: 元世祖供仰山致尊敬之禮。
0256c04: 庚午六年大旱。
0256c05: 原妙聞墮枕徹悟。
0256c06: 妙居龍鬚經五載。因同宿道友推枕墮地作聲。廓
0256c07: 然大徹。自謂如往泗州見大聖。遠客還故鄉。元來
0256c08: 只是舊時人。不改舊時行履處。
0256c09: 辛未七年大饑。壬申八年。
0256c10: 癸酉九年。
0256c11: 禪師從倫應元詔入對內殿。
0256c12: 倫參萬松祖。見阿那律得聞天眼因緣。忽有省。曰
0256c13: 設使五眼俱瞎。又能開我向上眼矣。因舉似祖。祖
0256c14: 問如何是向上眼。倫曰瞎。祖曰真箇瞎。倫復曰瞎
0256c15: 瞎。祖頷之。九月詔入內殿。從容問辯。薄暮將退。帝
0256c16: 曰。在先有問。皆言無說。今何有說耶。倫曰。理本
0256c17: 無說。今且約事而言。帝曰。何故理無言說。倫曰。理
0256c18: 與神會。如人食密。中邊皆甜。若問密之色相。紫白
0256c19: 可言。若論味之形容。實難訴說。
0256c20: 禪師持定力疾參悟　發明定忘身苦參得悟。書之以為顧戀形骸者鑑。
0256c21: 定清苦剛介。來仰山參祖。為眾持淨。六月日。眾患
0256c22: 痢委身事之。未幾定亦疾。疾革。醫謂不可。乃取一
0256c23: 觸桶就屏處危坐其上。漿飲禁絕。單持正念。目不
0256c24: 交睫者七日。第七日夜將半。忽覺山河大地草木
0257a01: 叢林。界如雪。於明月下。堂堂一身。乾坤包不得。
0257a02: 久之如聞擊木聲驚醒。體汗流。疾亦愈。踴躍自
0257a03: 慶。旦詣方丈舉似祖。祖舉公案詰之。酬答無滯。示
0257a04: 偈曰。昭昭靈靈是什麼。眨得眼來已巳蹉過。廁邊籌
0257a05: 子放光明。直下元來只是我。
0257a06: 甲戌十年。
0257a07: 妙遷雙髻。
0257a08: 妙隱龍鬚九載。縛柴為龕。風穿日炙。冬夏一衲。不
0257a09: 扇不爐。日搗松和糜。延息而已巳。積雪沒龕。旬餘
0257a10: 路梗。絕火。咸謂死矣。雪霽宴坐如初。有僧名若
0257a11: 瓊。焚祠牒從妙於龍鬚。忽染病。妙曰。病中絕緣。正
0257a12: 好做工夫。汝臭皮袋。悉委之於我。但和病捱去。決
0257a14: 沉。信宿書曰。三十六年顛倒。今日一場好笑。娘
0257a15: 生鼻孔豁開。放出無毛鐵。妙問如何是娘生鼻
0257a16: 孔。瓊起筆。妙曰。又喚甚麼作無毛鐵。瓊擲筆
0257a17: 而逝。妙遷武康雙髻。
0257a18: 禪師如珙被旨住育王。
0257a19: 珙初參石田癡絕於靈隱。疑礙無所入。聞天目禮
0257a20: 居太白。往投以疑。禮舉南山筀。東海烏蠈。珙擬
0257a21: 對。禮打之。忽有省。遂留侍。斷橋倫住國清。延之典
0257a22: 藏。倫遷淨慈。居第二座。尋陞第一座。丞相以鴈蕩
0257a23: 靈巖。表請出世。遷能仁。退歸放牧菴。不應外緣。有
0257a24: 旨授育王。不得已巳應之。
0257b01: 恭宗。
0257b02: 恭宗乙亥德祐元元至元十二年。
0257b03: 曹洞第二十世雪庭光宗正辨祖示寂。
0257b04: 祖歸故里。創建精舍曰報恩。祖姿悟。三閱藏教
0257b05: 而成誦。誘掖後學無倦色。通書。善翰墨吟詠。其
0257b06: 上堂普說幾十萬言。播在叢林。門人請梓之。祖聞
0257b07: 而叱之曰。此吾一時遊戲所發。安可以形為哉。
0257b08: 既老倦於接納。歸棲嵩陽。是年秋示微疾。書偈告
0257b09: 終。塔於寺之西隅。
0257b10: 祥符蔭曰。雪庭博洽融通。大展新豐之令於大河
0257b11: 以北。為王臣尊禮。而辨正摧邪。功在法苑不小。與
0257b12: 仰山祖。同時南北輝映。甘露雙垂者也。
0257b13: 曹洞第二十一世祖
0257b14: 諱文泰嗣雪庭法雪庭之門時稱二泰。謂中林智泰。祖乃首推也。
0257b15: 丙子德祐二五月以後端宗景炎元年。
0257b16: 曹洞第二十一世少室祖嗣宗統一十四年。
0257b17: 開堂少林祖剎。上堂曰。塵劫來事。只在於今。河沙
0257b18: 妙德。總在心源。試教伊覿面相呈。便不解當風拈
0257b19: 出。且道過在甚麼處。卓拄杖曰。祇為分明極。翻令
0257b20: 所得遲。
0257b21: 禪師中竺雪屋珂辭靈隱。
0257b22: 珂靈隱薰嗣。住中竺。上堂。枯桑知天風。海水知天
0257b23: 寒。且道衲僧知箇甚麼。知道飯是米做。直饒恁麼。
0257b24: 閻羅老子索飯錢有日在。珂以宋鼎既遷。即謝寺
0257c01: 事。時金山默菴雅禪師。尊師道行。時元兵下江南。
0257c02: 默菴被總兵伯顏置幕中。從至武林。默菴言於
0257c03: 伯顏。請珂住靈隱。親持請疏扣門。珂抽關露半面
0257c04: 問曰。汝為誰。默菴曰。故人某甲也。珂落關曰。我不
0257c05: 識你。珂雖處世外。而以忠自持。故不屑靈隱之
0257c06: 命。斷江恩有詩曰。雪屋今亡四十年。高風凜凜尚
0257c07: 依然。伯顏丞相拜下。不肯為渠來冷泉。
0257c08: 祥符蔭曰。當宋鼎革遷。元兵南下之時。臨安羹沸。
0257c09: 雪屋乃以世外緇衣。折伯顏下之拜而不起。其
0257c10: 高風清韻。有足多者。充其意。亦世外之文山疊山
0257c11: 也。時珂座下有首座某。年八十餘。歎曰。我生於宋。
0257c12: 老於宋。乃不得死於宋。遂絕粒而死。噫。栴檀林中
0257c13: 果無異嗅哉。
0257c14: 丁丑二年。
0257c15: 禪師妙下徑山藏叟善珍寂。
0257c16: 禪師普度住徑山。
0257c17: 度字舟。江都史氏子。初見鐵牛印於靈隱。歷
0257c18: 諸方。若天童晦巖光。大慈石巖璉。虎邱石室迪。皆
0257c19: 一見器異之。參無得通於饒州薦福。決志親依。嗣
0257c20: 之。祐初。出世金陵半山。繼潤之金山。潭之鹿苑。
0257c21: 撫之山。蘇之承天。補中竺。復詔陞靈隱。被命住
0257c22: 徑山。值火餘。志圖興復。將有緒而遽寂。
0257c23: 禪師雲壑　瑞集心燈錄成。
0257c24: 瑞續五燈會元。集臥龍先祖以後。宋季元初諸宗
0258a01: 語。曰心燈錄　發明心燈錄以援邱玄素塔銘。證德山出馬祖下。致阻抑不行。
0258a02: 然邱銘竟傳矣。書成。以見此書有係法門。私掩公者之失自見也。
0258a03: 戊寅三五月帝昺祥興元年。己卯祥興二年　宋亡。
0258a04: 元姓奇渥溫氏。太祖鐵木真。于宋開禧二年。自號可汗。傳太宗窩闊台。睿宗雷。定宗貴田。憲宗
0258a05: 蒙哥。至世祖諱忽必烈。國語曰薛禪。即位開平。於宋景定元年庚申。建元中統。至宋景定五年甲子。
0258a06: 改至元。改開平為上都。己卯宋亡。混一天下。世祖在位凡三十五年。元制。凡皇帝即位之始。必先受
0258a07: 佛戒。方登大寶。布告天下。
0258a08: 世祖庚辰至元十七年。
0258a09: 禪師妙高自蔣山遷徑山。
0258a10: 高字雲。長谿人。家世業儒。母夢池上嬰兒合爪
0258a11: 坐蓮華心。手捧得之。覺而生高。因名夢池。自幼嗜
0258a12: 書史。尤釋典。固請學出世法。父母以夢故不忍
0258a13: 奪。出家受具。首參道沖。曰。此兒語纚纚有序。吾
0258a14: 宗瑚璉也。又參範祖。祖尤器重。擬充侍職。高歎曰。
0258a15: 懷安敗名。吾不參諸方。不止也。遂之育王見廣
0258a16: 聞。入室掌藏鑰。一日聞舉譬如牛過窗櫺。頭角四
0258a17: 蹄都過了。因甚尾巴過不得。高劃然有省。答曰。鯨
0258a18: 吞海水盡。露出珊瑚枝。聞曰。也只道得一半。後出
0258a19: 世南興大蘆。屢遷至蔣山。歷十有三載。乙亥寺被
0258a20: 兵革。軍士有迫高求金者。以刃擬高。高延頸曰。欲
0258a21: 殺即殺。我頭非汝礪刃石。辭色雍容。了無怖畏。軍
0258a22: 士感動。擲刃而去。是年詔住徑山。徑山燬。高殫心
0258a23: 興建。
0258a24: 帝師癹思八此云聖壽寂　發明元列朝皆有帝師。書思八以其餘。凡天下
0258b01: 高僧師號。皆錫自帝師。
0258b02: 辛巳十八年。
0258b03: 禪師原妙鍵死關西天目。
0258b04: 妙住雙髻。丙子。學徒避兵四去。妙獨掩關危坐。及
0258b05: 安堵。啟戶視之。則那伽如故。於是戶屨彌夥。應接
0258b06: 不暇。乃以拄杖橫肩顧左右云。大眾會麼。楖橫
0258b07: 肩不顧人。直入千萬去。己卯春。腰包宵遁。直
0258b08: 造天目西。有獅子巖。拔地千仞。崖石林立。妙樂
0258b09: 之。有終焉之意。未幾慕羶之蟻復集。是年復造巖
0258b10: 西石洞。營小室如舟。扁曰死關。上溜下淖。風雨飄
0258b11: 搖。絕給侍。屏服用。不澡身。不薙髮。截甕為鐺。併日
0258b12: 一食。晏如也。洞非梯莫登。撤梯斷緣。雖弟子罕得
0258b13: 瞻視。設三關語以驗學者云。大徹底人。本脫生死。
0258b14: 因甚命根不斷。佛祖公案。只是一箇道理。因甚有
0258b15: 明與不明。大修行人當遵佛行。因甚不守毗尼。下
0258b16: 語不契。閉門弗接。
0258b17: 禪師報恩從倫奉詔再焚道藏偽經。
0258b18: 道藏偽經。前已巳燒禁。是年復有道流搆難。十月二
0258b19: 十日。有旨就大都憫忠寺。再勘焚燒道藏偽經。除
0258b20: 道德經外。盡行燒燬。命倫舉火。倫陞座。以火炬打
0258b21: 一圓相曰。諸仁者。祇如三洞靈文。還能證此火光
0258b22: 三昧也無。若也於斯會得。家有北斗經。人口保安
0258b23: 甯。其或未然。從此飛滅盡。任伊到處覓天尊。
0258b24: 中書丞相耶律鑄。翰林院唐方等。奉撰紀其
0258c01: 事。
0258c02: 壬午十九年。癸未二十年。
0258c03: 甲申二十一年。
0258c04: 禪師行端來參。
0258c05: 端臨海何氏子。世業儒。一切文字。不由師授。自然
0258c06: 通達。初參藏叟珍於徑山。珍問汝是甚處人。端曰。
0258c07: 台州。珍便喝。端展坐具。又喝。端收坐具。珍曰。放汝
0258c08: 三十棒。參堂去。端於言下豁然頓悟。珍寂。端以淨
0258c09: 慈靈隱。山水清勝。往挂錫焉。自稱寒拾里人。橫川
0258c10: 珙在育王以偈拈曰。寥寥天地間。獨有寒山子。端
0258c11: 竟不渡江。而謁覺菴真於承天。遂參祖於仰山。祖
0258c12: 問何處來。端曰兩浙。祖曰。因甚語音不同。端曰。合
0258c13: 取臭口。祖曰。獺徑橋高。集雲峰峻。未識書記在。端
0258c14: 拍手曰。鴨吞螺螄。眼睛突出。祖顧笑謂侍者。點好
0258c15: 茶來。
0258c16: 乙酉二十二年。丙戌二十三年。
0258c17: 丁亥二十四年　徑山還舊觀。
0258c19: 妙在天目死關中。祖寄竹篦麈拂。及綠水青山。一
0258c20: 同授記與高原妙。以讚示曰。上大今已巳無人。雪
0258c21: 巖可知禮也。名塞破乾坤。分付原妙侍者。
0258c22: 臨濟第十七世仰山雪巖祖示寂。
0258c23: 臨濟第十八世祖
0258c24: 諱原妙。嗣仰山。
0259a01: 戊子二十五年。
0259a02: 臨濟第十八世高祖嗣宗統八年。
0259a03: 祖開法天目明本侍。
0259a04: 緇素共築師子院。請祖開堂。適大仰寄到竹篦頂
0259a05: 相。遂拈香上堂示眾曰。海底泥牛銜月走。巖前石
0259a06: 虎抱兒眠。鐵蛇鑽入金剛眼。崑崙騎象鷺鷥牽。此
0259a07: 四句內。有一句能縱能奪。能殺能活。若人檢辨得
0259a08: 出。一生參學事畢。明本號中。錢塘孫氏子。母夢
0259a09: 無門開道者。持燈籠至其家。翼日遂生本。本神儀
0259a10: 挺異。具大人相。纔離襁褓。便跏趺坐。能言便歌讚
0259a11: 梵唄。凡嬉遊必為佛事。年十五決志出家。禮佛然
0259a12: 指。誓持五戒。日課法華圓覺金剛諸經。晝夜彌勵。
0259a13: 困則首觸柱以自警。期必得乃已巳。閱傳燈至菴摩
0259a14: 羅女問文殊生不生公案有疑。遂志在參決。往天
0259a15: 目參祖。祖孤峭嚴冷。未一啟齒而笑。獨見本歡
0259a16: 然欲為祝髮。本以父命未許。祖曰。可舉闍夜多尊
0259a17: 者出家因緣喻汝父。勿自沉溺。未幾誦金剛經至
0259a18: 荷擔如來處。恍若開解。本自謂識量依通。非悟也。
0259a19: 丁亥年二十五。遂剃染侍祖開法天目。
0259a20: 詔集諸宗徒廷辯禪師徑山妙高詣闕奏對詳明上
0259a21: 大悅。
0259a22: 時詔立御講三十六所於江淮諸路。有譖毀禪宗
0259a23: 者。有旨集諸宗徒廷辯。住徑山雲妙高歎曰。此
0259a24: 宗門大事。吾當不惜詣闕爭之。上問禪以何為宗。
0259b01: 高奏淨智妙圓。體本空寂。非見聞覺知思慮分別
0259b02: 所能到。宣問再三。高歷舉西天東土諸祖。以至德
0259b03: 山臨濟棒喝因緣。大抵禪是正法眼藏。涅槃妙心。
0259b04: 趨最上乘。孰有過於禪。詞旨明顯。餘二千言。又宣
0259b05: 進榻前。與譖者再復論難。譖者辭屈。上大悅。禪宗
0259b06: 安堵如初。
0259b07: 徑山復災。
0259b08: 住持高謂眾曰。吾宿負此山債耳。遂再營建。殿
0259b09: 坡為池。他屋以次落成。
0259b10: 禪師平江承天夢真陞座說法寢陞教班居禪上之
0259b11: 旨。
0259b12: 真字覺菴。嗣雪寶謙。住承天。時有華嚴宗講主某。
0259b13: 奏請江南兩浙名剎。易為華嚴教寺。陞教班資居
0259b14: 禪之上。奉旨南來。抵承天。次日覺菴陞堂。就為說
0259b15: 法。博引華嚴一經宗旨。縱橫放肆。剖析諸師論解
0259b16: 是非。若指諸掌。其時華嚴講主者。聞所未聞。大霑
0259b17: 法益。且謂承天小寺長老。尚如是。矧杭之鉅剎大
0259b18: 宗師耶。因回奏。遂寢前旨。
0259b19: 本侍者具戒。
0259b20: 己丑二十六年。
0259b21: 祖付侍者明本法印。
0259b22: 本一日觀流泉有省。即詣祖求證。祖打趁出。既而
0259b23: 民間訛傳官選童男女。本因問曰。忽有人來問和
0259b24: 尚討童男女時如何。祖曰。我但度竹篦子與他。本
0259c01: 即言下洞然。徹法源底。陸沉眾中。人無知者。於是
0259c02: 祖書真讚付曰。我相不思議。佛祖莫能視。獨許不
0259c03: 肖兒。見得半邊鼻。且俾參徒。詣本請益。
0259c04: 曹洞第二十一世少室祖示寂。
0259c05: 祖於正月示微疾。謂門人曰。古人坐脫立化即不
0259c06: 無。於衲僧分上皆餘事也。言畢。掩息右而寂。
0259c07: 禪師天目下育王橫川如珙寂。
0259c08: 曹洞第二十二世祖
0259c09: 諱福遇。氏族闕。
0259c10: 庚寅二十七年。
0259c11: 曹洞第二十二世寶印祖嗣宗統八年。
0259c12: 祖住寶印。上堂曰。機先一句。越韻超聲。句後一機。
0259c13: 彌乾宇。衲僧家隨緣開拓。妙惠人天。祇如不落
0259c14: 前後一句。作麼生道。昨夜西風惡。吹折案山松。
0259c15: 辛卯二十八年。
0259c16: 禪師雲寺如意撰至元辨偽錄。
0259c17: 先是有道士邱處機李志常等。毀西京孔子廟為
0259c18: 文城觀。謀占梵剎四百八十二所。傳襲王浮化胡
0259c19: 偽經。惑亂臣民。時少林裕祖詣闕陳奏對辯。處機
0259c20: 等辭屈。奉旨焚偽經。罷道為僧者十七人。還佛寺
0259c21: 三十七所。辛巳冬。復奉旨除道德經外。其餘說謊
0259c22: 經文。盡行燒毀。乃詔大都雲寺住持如意。撰至
0259c23: 元辨偽錄。上喻曰。譬如五指。皆從掌出。佛門如掌。
0259c24: 餘皆如指。偽宜辨也。辨凡五卷。窮釋老之淵源。分
0260a01: 邪正之真偽。復翰林學士知制誥臣張伯。序
0260a02: 而行之。
0260a03: 壬辰二十九年。
0260a04: 癸巳三十年。
0260a05: 禪師淨慈下徑山雪峰妙高寂。
0260a06: 甲午三十一年。
0260a07: 成宗。
0260a08: 成宗乙未元貞元年四月蘭州河清三日上下三百里。
0260a09: 禪師東林悅堂誾應詔入對　發明成宗踐祚之初。召問大法。誾能
0260a10: 以道引導之。故書。
0260a11: 誾嗣雙林朋。九江守錢真孫請出世西林。遷開先
0260a12: 又遷東林。召對稱旨。賜璽書號通慧禪師。并金襴
0260a13: 法衣。
0260a14: 禪師牧潛圓至住建昌能仁。
0260a15: 至高安姚氏子。父兄皆名進士。至參仰山祖受記
0260a17: 臨濟第十八世高祖示寂。
0260a18: 祖上堂。拈拄杖召大眾云。還見麼。人人眼裏有睛。
0260a19: 不是瞎漢。決定是見。以拄杖卓一下云。還聞麼。箇
0260a20: 箇耳裏有竅。不是死漢。決定是聞。既見既聞是箇
0260a21: 甚麼。以拄杖○。見聞即且止。只是六根未具之前。
0260a22: 聲色未彰之際。未聞之聞。未見之見。正恁麼時。畢
0260a23: 竟以何為驗。以拄杖。吾今與汝保任斯事。終不
0260a24: 也。以拄杖。三十年後。切忘妄通消息。靠拄杖
0260b01: 下座。冬十一月。大覺寺祖雍。師子院院主明初來
0260b02: 省。祖竟以後事付囑。十二月一日黎明。辭眾曰。西
0260b03: 三十年。妄談般若。罪犯彌天。末後有一句子。敢
0260b04: 累及平人。自領去也。大眾還有知落處者麼。良久
0260b05: 云。毫釐有差。天地懸隔。復說偈曰。來不入死關。去
0260b06: 不出死關。鐵蛇鑽入海。撞倒須彌山。泊然而寂。啟
0260b07: 龕七日。端然如生。塔全身於死關。祖為人至慈勤
0260b08: 懇。誨人善語和易。或繼以泣。及至室中行祖令。鞭
0260b09: 龍象。盡情勘覈。絲粟無貸。戒學者。今人負一
0260b10: 知半解。不能了徹。參徒一詰。茫然莫辨邪正。句來
0260b11: 句去。如手搏兒。得處鹵故也。直須大徹。親見
0260b12: 親證。明得差別智。方解勘辨殺活。其機用險峻。不
0260b13: 可湊泊如此。尤矜細行。崇戒律。雖創兩剎。目未
0260b14: 。信士全從進得所剪髮。朝夕供禮。舍利累累如
0260b15: 貫珠。天下識與不識。皆讚歎曰。高峰古佛。
0260b16: 安隱忍曰。金剛王劍。佛祖不留。至虎邱應菴十有
0260b17: 二傳。如器注器。當時有與臨濟先後出世者。如石
0260b18: 霜多枯木。眾以勝妙境界作究竟。至首座化去不
0260b19: 會宗旨。微九孰能反正之。厥後流為默照邪禪。
0260b20: 而真淨五祖妙喜諸老宿。痛斥其非。迨勝朝此病
0260b21: 熾作。雖沒量大漢。不免從狐鼠蹊徑中來。賴是二
0260b22: 老生鐵鑄成。終得正悟。雖悟後痛訴昔時之謬。往
0260b23: 路之非。而學者著恬寂。卒不能捨。甚哉邪法入
0260b24: 人之深也。繇是國初至今。多坐不語禪。南北甚行
0260c01: 牢不可破。天童三相並而出。十餘年中。摟盡黑。
0260c02: 暗魔軍窠臼。然而狂打潑罵。記名泥跡之弊。不旋
0260c03: 踵而生。末世說法。其難如此。要當扇以風。感以
0260c04: 至誠。驗以宗旨。擇以人類。復還馬祖百丈臨濟興
0260c05: 化以來之元氣根本。全機大用。非徒囂囂然口舌
0260c06: 爭也。若夫雪巖父子。拈提濟上綱領。下刀發藥。去
0260c07: 古人實有間。設使施之今日。獨不可以稱良劑乎。
0260c08: 故曰。道歲也。聖人時也。
0260c09: 祥符蔭曰。弘教集載元世祖實錄百餘篇。字字句
0260c10: 句。以宏法為己已任。菩薩住初地。作大功德主。以
0260c11: 法化眾生者也。其時綠綈丹詔。絡繹雲林。金剎香
0260c12: 幢。輝煌道路。而祖一關壁立於千仞雲霄之上。真
0260c13: 風界。攀仰無從。此所以能支滹沱欲倒之瀾。續
0260c14: 少林面壁之旨。迄今三百年來。衰靡之極。猶有一
0260c15: 線真機。存而未艾者。不可謂非祖持之之力也。
0260c16: 
0260c17: 宗統編年卷之二十六
