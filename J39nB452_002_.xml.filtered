0535c01: 侶巖荷禪師語錄卷之二
0535c02: 侍者成浩記錄
0535c03: 住安吉州龍山東禪寺
0535c04: 三門。「堂堂大道，千聖共行。入此門來，莫存知解。」
0535c05: 佛殿。「趙州不喜聞，老姥不欲見。試看新長老，為君通
0535c06: 一線。」展具便拜。
0535c07: 據室。橫按拄杖云：「你有一尺去你一尺，你有一丈去
0535c08: 你一丈。直饒格外承當，腳跟下好與三十拄杖。何也？
0535c09: 要與衲子結冤讎，留待人天作榜樣。」
0535c10: 護法疏。「釋迦老子二千年前於靈山會上，以佛正法
0535c11: 付囑國王、大臣、有力檀那，令其廣宣流布。」拈疏云：「只
0535c12: 此便是原本契書。」
0535c13: 法座。「盡大地是箇寶華王座，行住坐臥總在裏許，因
0535c14: 甚又要起模作樣？還委悉麼？雖然舊閣閒田地，一度
0535c15: 行來一度新。」遂。
0535c16: 陞座拈香云：「此一瓣香，天上天下，世出世間，並屬照
0535c17: 臨，咸承恩澤，爇向爐中，端為祝嚴：
0535c18: 今上皇帝萬歲、萬歲、萬萬歲！恭願皇圖齊北極，睿算
0535c19: 尋南山。八荒咸歌有道，四海盡樂無為。」次拈香云：「此
0535c20: 一瓣香，金剛心中流出，般若種智栽培，花開覺苑，記
0535c21: 靈山，奉為滿朝文武、闔國勳貴、現前請主、護法尊
0535c22: 官、闔郡、闔州縉紳、文學、居士，伏願共作皇家柱石，同
0535c23: 為法社金湯，祿位高增，福基永固。」復拈香云：「此一瓣
0535c24: 香，本無隱晦，曠劫彌新，無端東擲西拋，以致日昏月
0535c25: 昧，昔年撞著箇沒意智老漢，被伊當頭指出，直得耀
0535c26: 古騰今，光輝溢目，人天眾前不敢囊藏被蓋，供養金
0535c27: 粟堂上傳臨濟正宗三十二世上天下岸老和尚，不
0535c28: 圖報德酬恩，只要遞相鈍置。」斂歛衣就座。東昇大師白
0535c29: 椎云：「法筵龍象眾，當觀第一義。」師云：「第一、第二已巳落
0535c30: 言詮，莫有言外知歸者麼？不妨出眾相見。」問答畢乃
0536a01: 云：「正體本無向背，大道迥絕方隅。寬廓非外，十方剎
0536a02: 海目前觀；寂寥非內，大千同一真如境。有時孤峰頂
0536a03: 上垂手，有時十字街頭晏坐。既無城市山林之異，豈
0536a04: 有世間出世之殊？如是則法隨法行，法幢隨處建立；
0536a05: 以一統萬，列眾象於臺前；舍短從長，截群機於句下；
0536a06: 拈一莖草作丈六金身，體無不備；將丈六金身作一
0536a07: 莖草，用無不彰；長河為酥酪，大地作黃金；不是神通
0536a08: 妙用，亦非法爾如然；皆吾心之常分，豈有假於他哉？
0536a09: 秪如法幢建立、正脈流通一句又作麼生道？」喝一喝
0536a10: 云：「一句迥超今古意，百千萬派盡朝宗。」復結椎云：「諦
0536a11: 觀法王法，法王法如是。」下座。
0536a12: 郡中眾護法請上堂：「全機大用，觸處現成。溢目清光，
0536a13: 貫通今古。直下無一絲毫頭，遍界全彰奇特事。露柱
0536a14: 腳跟穩密，燈籠眼目精明。蒲團坐斷千差，拄杖傍通
0536a15: 一線。高低嶽瀆共轉根本法輪，小大鱗毛普現色身
0536a16: 三昧。使處處齊知覺悟，教人人盡證真常。直得皇風
0536a17: 蕩蕩，帝道平平，四海晏清，兆民樂業。且道憑箇甚麼
0536a18: 得與麼奇特、與麼殊勝？」豎拂子云：「天上有星皆拱北，
0536a19: 人間無水不朝東。」
0536a20: 請兩序。上堂舉鶴林玄素禪師住菴時有僧敲門，素
0536a21: 云：「誰？」僧云：「是僧。」素云：「莫道是僧，佛來亦不著。」僧曰：「因
0536a22: 甚不著？」素云：「無他棲泊處。」師云：「鶴林老人可謂門庭
0536a23: 壁立，清振一時。然檢點將來，猶未盡善。夫善知識者，
0536a24: 權衡在握，縱奪臨期。有時纖塵不立，有時遍界齊彰。
0536a25: 纖塵不立處海納山容，遍界齊彰時針劄不入。然後
0536a26: 可以建法幢，立宗旨，綱維佛祖，開鑿人天，發大機，顯
0536a27: 大用，交為肘臂，互作主賓。所以道，你若立時我須坐，
0536a28: 你若坐時我須立。拈起也珠迴玉轉，放下也草偃風
0536a29: 行。秪如不拈不放一句作麼生道？妙舞只須誇遍拍，
0536a30: 三臺元是大家催。」擊拂子下座。
0536b01: 至節上堂：「群陰剝盡，一陽來復。君子道長，小人道縮。
0536b02: 所以道，時節若至，其理自彰。作麼生是自彰之理？梅
0536b03: 花不被雪霜侵，爭得馨香滿巖谷？」
0536b04: 監院介衡圓戒請上堂：「釋迦成道日，諸人納戒時。聖
0536b05: 凡無異路，達者自同途。汝等若能歇卻馳求，識取自
0536b06: 己已，則悟道持戒大似病眼見空花。其或未然，腳下泥
0536b07: 深忙進步，縱行平處索隄防。」
0536b08: 除夕示眾：「一年將盡夜，萬里未歸人。若是到家者，拈
0536b09: 來著著親。作麼生是到家底句？若也道得，大家團圞
0536b10: 頭，共說無生話。其或未然，富貴故鄉歸未得，夜行衣
0536b11: 錦待何如？」
0536b12: 元旦上堂：「佛法新年頭，有無俱莫筭。鑑徹在機先，吾
0536b13: 道一以貫。作麼生是機先底句？今年且喜歲朝春，上
0536b14: 元又是正月半。」
0536b15: 示眾：「今朝正月半，打鼓普請看。花燈處處燃，月色渾
0536b16: 如練。燈月兩交輝，箇裏誠難辨。還辨得麼？直饒辨得
0536b17: 分明，也是認光影底漢。」
0536b18: 示眾：「趺坐挺起脊梁，經行照顧腳下。恁般苦口叮嚀，
0536b19: 只要諸人領話。還會麼？大蟲被虎傷，可煞令人怕。」
0536b20: 示眾舉南石琇禪師云：「情塵昜遣，理障難除。盡十方
0536b21: 世界空索索地，欲求一法了不可得。有什麼情塵可
0536b22: 遣？有什麼理障可除？」師云：「南石和尚猶欠悟在。只如
0536b23: 『盡十方世界空索索地，欲求一法了不可得』，此正是
0536b24: 情塵理障。若是地一聲，方知盡十方世界是當人
0536b25: 自己巳，盡十方世界是自己巳光明，盡十方世界在自己巳
0536b26: 光明裏。雖然如是，也須實到者箇田地始得。」
0536b27: 示眾：「如來禪，祖師意，一箇鼻頭，兩處出氣。會得者似
0536b28: 井覷驢，不會者如牛拽磨。」
0536b29: 示眾：「清明節屆，祭掃墳堂。隴頭陌上，士女奔忙。呼兄
0536b30: 喚弟，拾翠尋芳。東野絃歌酒讌，西郊接盃舉觴。盡是
0536c01: 胸襟流出，發揮本地風光。一一天真明妙，迥絕囊藏。
0536c02: 若是克家種草，不向者裏承當。何故？須知別有好商
0536c03: 量。」
0536c04: 示眾舉應菴和尚云：「三十三州七十僧，驢腮馬頷得
0536c05: 人僧。諸方若具羅籠手，今日無因到淨明。」師云：「應菴
0536c06: 遠祖恁麼說話，未免揚己巳抑人。龍山不然，三十三州
0536c07: 七十僧，祥麟瑞鳳競頭爭。諸方盡是羅籠手，脫略還
0536c08: 他過量人。如何是過量人？」顧左右云：「參退喫茶。」
0536c09: 示眾：「晨朝有粥，齋時有飯。一念相應，所作皆辦。作麼
0536c10: 生是相應底念？石壓筍邪出，崖懸花倒生。」
0536c11: 示眾舉天目體禪師云：「久雨不晴睛，雲霧遮障。帶累衲
0536c12: 僧，無處晒。」師云：「大小滅翁恁麼語話，未免屈抑多
0536c13: 人。龍山不然，久雨忽晴，雲開日現。俊哉衲僧，打成一
0536c14: 片。正體堂堂絕覆藏，輝天鑑地真堪羨羡。」
0536c15: 示眾喝一喝云：「端陽佳隹節忽聞雷，百怪千妖化作灰。
0536c16: 雖則本來田地淨，何如奪得錦標回？奪得後如何？不
0536c17: 惟慶快平生事，正是男兒得意時。」
0536c18: 示眾：「九年面壁，不逢作者不開拳；三遭痛棒，一遇知
0536c19: 音便分付。坐禪成佛，何異蒸砂而作飯？磨磚作鏡，慣
0536c20: 將直釣釣獰龍。所以道，事存函蓋合，理應箭鋒拄。若
0536c21: 是針芥相投，自然水乳契合。格外承當一句又作麼
0536c22: 生道？幾回斫額頻相望，誰是庭前立雪人？」
0536c23: 示眾舉洞山云：「初秋夏末，諸兄弟東去西去，只須向
0536c24: 萬里無寸草處去。」又云：「萬里無寸草處作麼生去？」石
0536c25: 霜云：「出門便是草。」太陽云：「不出門亦是草漫漫地。」師
0536c26: 云：「『萬里無寸草』，只道得一半。出門不出門，總是草裡
0536c27: 漢。作麼生是轉身底句？但識目前無異路，何必行從
0536c28: 鳥道歸？」
0536c29: 師誕上堂：「在家三十年，騰騰不造惡。出家三十年，兀
0536c30: 兀不修善。正當六十時，不起聖凡見。等閒拈一機，佛
0537a01: 祖猶難辨。故爾按下雲端，直得施權設變。假饒鐵額
0537a02: 銅頭，換骨洗腸重煉。不是盡法無民，只要自開生面。
0537a03: 剃起列祖心燈，與伊聯輝續燄。」喝一喝。
0537a04: 上堂問：「辨魔揀異，必資先聖綱宗；開鑿人天，須會祖
0537a05: 宗的旨。如何是三玄三要？」師云：「何必重拈舊葛藤？」進
0537a06: 云：「如何是第一玄？」師云：「扇子跳上三十三天。」進云：
0537a07: 「如何是第二玄？」師云：「築著帝釋鼻孔。」進云：「如何是第
0537a08: 三玄？」師云：「東海鯉魚打一棒，雨似盆傾。」進云：「如何是
0537a09: 第一要？」師云：「有佛處不得住。」進云：「如何是第二要？」師
0537a10: 云：「無佛處急走過。」進云：「如何是第三要？」師云：「三千里
0537a11: 外，逢人不得錯舉。」乃云：「秋高氣爽，大地清涼。梧葉飄
0537a12: 金井，巖桂競芬芳。破砂盆全體獨露，乾矢橛遍界馨
0537a13: 香。山蒼蒼，水茫茫，一一現成受用，頭頭本地風光。但
0537a14: 見皇風成一片，不知何處有封疆？」
0537a15: 中秋示眾：「心月孤圓，性天朗耀。無黨無偏，虛明自照。
0537a16: 供養修行拂袖行，總是門外打之遶。」
0537a17: 示眾：「花謝花開，自有春風管待；雲來雲去，逢迎一任
0537a18: 青山。又何必缽盂安柄，土上加泥？管什麼松直棘曲，
0537a19: 鳧短鶴長？」擲拄杖云：「兩眼閒閒天地外，笑看日月為
0537a20: 誰忙？」
0537a21: 師在道場山首座寮。
0537a22: 結制。秉拂上堂，方丈和尚引座，云：「今朝十月二十，四
0537a23: 眾年年雲集。盡道老僧母毋難，實為結制起七。若道結
0537a24: 制起七，又是老僧母毋難。到者裏畢竟如何即得？不是
0537a25: 真師子，兒果難分晰。大眾，要識真師子麼？」遂喝一喝
0537a26: 云：「問取堂中第一座。」
0537a27: 師陞座云：「有問有答，賓主歷然。無問無答，玄微莫辨。
0537a28: 還有識機宜、別休咎者麼？出眾相見。」問答畢乃云：「行
0537a29: 腳高人結制，堂頭和尚慶生。不惟兩彩一賽，實乃好
0537a30: 事多同。一一稽首問訊，各各人事匆匆。獨有堂中憍
0537b01: 陳如尊者，自把暖簾放下，與十方衲子眉毛廝結，和
0537b02: 氣氤氳，鉗鎚密運，爐通紅，深錐痛劄，截鐵斬釘。秉
0537b03: 拂上座，未免讚歎有分。且道讚歎箇甚麼？煆教表裏
0537b04: 明如鏡，證取金剛不壞身。」卓拄杖下座。
0537b05: 秉拂：「夜見星，晝見日。鴨吞螺螄，眼睛突出。祖師心印
0537b06: 鐵牛機，拈向當陽誰辨的？難辨的，真堪惜。須知彼此
0537b07: 出家兒，切莫自輕而退屈。」復舉「石頭和尚云：『從來共
0537b08: 住不知名』，恰似兩箇，『任運相將秪麼行』，也須照顧腳
0537b09: 下，『自古上賢猶不識』，莫謗他好，『造次凡流豈可明』，不
0537b10: 得以己妨人。秉拂上座則不然，聖凡名號閒言語，大
0537b11: 地何曾有二人？月白風清山突兀，頭頭總是自家珍。」
0537b12: 喝一喝。
0537b13: 秉拂：「一念不生，前後際斷。絕點純清，一條白練。美則
0537b14: 美矣，善亦未善。去卻眼中釘，拔卻腦後箭。棒下解翻
0537b15: 身，不住空王殿。拶透鐵壁銀山，方知本來成現。」喝一
0537b16: 喝。復舉：「那吒太子析骨還父、析肉還母，復現本身，運
0537b17: 大神力，為父母說法。佛眼和尚云：『肉既還母，骨既還
0537b18: 父，以何為本身？』學人到者裏見得徹去，廓清五蘊，吞
0537b19: 盡十方。苟或未然，秉拂上座更為頌出，白雲散盡露
0537b20: 青山，只有金風不改顏。歲歲枝頭吹敗葉，歸根見蒂
0537b21: 逼人塞。」
0537b22: 至節秉拂：「群陰剝盡復回陽，箇事何曾有覆藏？除卻
0537b23: 目前諸障礙，本來正體露堂堂。且作麼生是本來正
0537b24: 體？凍雲開豁山眉展，愛日新添一線長。」復舉疏山因
0537b25: 僧問：「如何是冬來意？」山云：「京師出大黃。」師云：「者僧外
0537b26: 感業惑塵勞，內傷禪道佛法。暑往寒來，眾苦縈纏，逼
0537b27: 迫疏山用此一味藥頭，凡情聖解，蕩盡無遺，絕後再
0537b28: 甦，更非他物。」復頌云：「直指冬來意，京師出大黃。病多
0537b29: 諳藥性，經效始傳方。」
0537b30: 除夕秉拂：「古人以臘月三十日譬喻眼光落地之時，
0537c01: 謂是年終歲盡之一大關頭也。如彼農業之家，為人
0537c02: 忠厚，不惜勞苦，及時趕趁，預納租賦，當此之際，門無
0537c03: 索債，倉有餘糧，燒榾柮火，煮野菜羹，團圞聚首，樂何
0537c04: 如也。或有不守本分，好喫懶做，田地荒蕪，收成減少，
0537c05: 在今之日單衣，腹饑凍難禁，私債官銀，互相逼迫，
0537c06: 舉家愁嘆，無地藏身，只管怨天尤人，不知自作自受。
0537c07: 我輩沙門釋子，遠離俗累，發足參方，當以己事不明
0537c08: 為急務，親近明師，正真決擇，發勇猛心，立堅固願，母
0537c09: 論忙閒動靜，不拘春夏秋冬，心心不昜，念念無差，必
0537c10: 至大悟大徹而後已。更要行解相應，方乃所作皆辦，
0537c11: 此則自利而利他也。倘或心高氣傲，作事猖狂，志力
0537c12: 衰微，偷安濫食，競爭人我，恣逞無明，戒律乖違，因果
0537c13: 錯謬，愚癡邪見，造作無端，一朝病苦縈纏，方覺此身
0537c14: 危脆，追思往事，怕怖慞惶，正所謂業識茫茫，無本可
0537c15: 據者，此也。更或發心，精嚴戒律，誦持禮拜，作諸福業，
0537c16: 修諸苦行，不遇明師，不聞正法，成有漏因，他生後世
0537c17: 博得一場富貴而已巳。往往見富貴之人昧卻前因，不
0537c18: 自忖量，將謂住世百千萬年，縱情恣意，妄作妄為，起
0537c19: 無量貪瞋，造無邊惡業。殊不知一息不來，依舊隨業
0537c20: 受報，輪轉三塗苦海之中，要如今日居名山大川、清
0537c21: 淨伽藍、祖師法窟者豈可得乎？所以道，此事今生須
0537c22: 了卻，免教累劫受餘殃。久立眾慈，伏惟珍重。」
0537c23: 秉拂：「喪卻目前機，去卻胸中物。深深海底行，高高山
0537c24: 頂立。撥轉上頭關，踏翻知見窟。人言俊衲僧，我道成
0537c25: 狼藉。不是盡法無民，只要共相委悉。」復舉丹霞天然
0537c26: 禪師過慧林寺，值天寒，取木佛向火，院主呵曰：「何得
0537c27: 燒我木佛？」霞以杖撥灰云：「我欲取舍利耳。」主曰：「木佛
0537c28: 豈有舍利？」霞云：「既無舍利，更燒兩尊。」自後院主眉鬚
0537c29: 墮落。師云：「看他古人得意之後，等閒拈出些子，不妨
0537c30: 奇特。非但院主眉鬚墮落，直使盡大地人喪身失命。
0538a01: 更聽一頌：為人徹底世間稀，忍凍丹霞不自欺。木佛
0538a02: 更教重鍛煆過，令他院主落眉鬚。」
0538a03: 解制秉拂：「天寒人寒，瞞你諸人不得；滴水滴凍，且莫
0538a04: 草草承當。所以道，見聞覺知是法，法離見聞覺知。直
0538a05: 下如王秉劍，殺活齊彰，似鏡臨臺，妍媸立辨。一處透
0538a06: 脫，千處百處光輝；一機洞明，千機萬機圓轉。不從菩
0538a07: 薩覓神通，不向諸聖求解脫。人人常光現前，箇箇壁
0538a08: 立萬仞。其或未然，莫道此間山勢險，前途更有最高
0538a09: 峰。」
