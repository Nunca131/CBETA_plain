0893a01: 
0893a02: 大方廣總持寶光明經卷第三
0893a03: 
0893a04: 西天中印度摩伽陀國那爛陀寺
0893a05: 傳教大師三藏賜紫沙門臣法天
0893a06: 奉　詔譯
0893a07: 是時，尊者舍利弗白妙吉祥童子言：「善男子！
0893a08: 如此妙法住世幾何？」妙吉祥言：「舍利弗！如此
0893a09: 三毒貪、瞋、癡故。」舍利弗言：「善男子！此貪、瞋、癡
0893a10: 住當幾何？」妙吉祥言：「舍利弗！此三毒住，由如
0893a11: 地界故。」舍利弗言：「善男子！此地界復住幾何？」
0893a12: 妙吉祥言：「舍利弗！此三毒、地界，如無明界故。」
0893a13: 舍利弗言：「善男子！此無明、三毒，住當幾何？」妙
0893a14: 吉祥言：「舍利弗！如虛空界故。」舍利弗言：「善男
0893a15: 子！此三毒、虛空界住當幾何？」妙吉祥言：「舍利
0893a16: 弗！如無性自性法故。」是時，尊者舍利弗白妙
0893a17: 吉祥，作如是言：「善男子！汝等智辯若此，云何
0893a18: 我有如是智力，與汝詶對？復次，善男子！譬如
0893a19: 一切狸踐須彌山，終不能盡。如是，如是！善
0893a20: 男子！我等亦復如是，如彼狸。何以故？如一
0893a21: 切聲聞與一菩薩共同論義＝議【宮】義議，畢竟不能屈彼
0893a22: 菩薩，況復此妙吉祥童子故。」是時，普賢菩薩
0893a23: 摩訶薩告妙吉祥童子言：「善男子！汝於今者，
0893a24: 請問如來，白言世尊，於當來世後五百歲，彼
0893a25: 寶光總持法王云何護持？持經法師云何憐
0893a26: 愍，令得堅固？」于時，妙吉祥童子從自法座安
0893a27: 祥＝詳【宮】祥詳而起，即白佛言：「世尊！若有法師受持讀
0893a28: 誦為他解說此正法者，得何功德？」佛言：「妙吉
0893a29: 祥！若有比丘，持此法王者，當得生於清淨法
0893b01: 身故，當得究竟佛菩提故，如是中間，常得住
0893b02: 於諸佛法中，心不退轉，一切天魔及諸眷屬，不
0893b03: 能嬈惱。若有善男子於彼法師，暫起慈心一
0893b04: 彈指頃，是人即得遠離輪迴，究竟亦得佛菩
0893b05: 提故。復次妙吉祥！持此寶光法王者，若起輕
0893b06: 慢誣謗之心，是人世世得牙齒缺，平鼻無
0893b07: 舌，手攣躄，身常重病，癡騃盲聾，生於下賤，
0893b08: 懈怠懶惰。」佛告妙吉祥：「如是愚迷眾生，我今
0893b09: 略說。善男子！彼諸眾生命終之後，受無數地
0893b10: 獄，如一一孔毛，種種苦惱。從地獄出，若生人
0893b11: 中，常得生盲瘖。復次妙吉祥！若有見此正
0893b12: 法眾經之王，輕毀之者，是人當得身穿為竅，
0893b13: 醜脣褰縮，身皆破裂，裸形黑瘦，皮膚，由如
0893b14: 餓鬼。」妙吉祥重白佛言：「我知如來智慧無量，
0893b15: 不可思議。世尊！彼如是等愚迷眾生，得生何
0893b16: 處？」妙吉祥言：「唯願說之！唯願說之！」佛言：「妙吉
0893b17: 祥！止，汝不應問。我若說彼愚迷眾生謗法之
0893b18: 者所生之處，天上人間若聞是說，皆悉恐怖，
0893b19: 皆悉悶絕，宛轉躄地。」妙吉祥言：「唯願世尊，大
0893b20: 慈大悲，廣演分別。彼諸眾生，若聞是說，於此
0893b21: 不生、不滅微妙正法，不起慢心。」佛告妙吉祥：
0893b22: 「於此地下，有諸地獄名號不同，所謂炎熱地
0893b23: 獄、極炎熱地獄、黑繩地獄、熾然地獄、極熾然
0893b24: 地獄、極惡地獄、鉗口地獄、鐵丸地獄、鐵棒地
0893b25: 獄、崩埋地獄、懸頭地獄、倒懸地獄、猴面地
0893b26: 獄、焰恒熾地獄、膿血地獄、常臭地獄、＝拖【宮】拖撲
0893b27: 地獄、常殺地獄、生極大疼痛地獄。」佛告妙吉
0893b28: 祥：「彼如是等地獄，即彼謗法眾生所生之
0893b29: 處。」
0893c01: 是時，普賢菩薩摩訶薩白佛言：「世尊！彼持經
0893c02: 法師命終之後，生何國土？」「復次普賢菩薩！若
0893c03: 有善男子、善女人及諸法師，持此經者，於此
0893c04: 命終，即得往生寶莊嚴世界。」「世尊！彼世界中
0893c05: 有佛剎不可思議樂大辯說如來，復有無數
0893c06: 諸菩薩眾，身色巍巍，殊特妙好。」「善男子！是諸
0893c07: 眾生臨命終時，彼世界中有六十二俱胝佛，
0893c08: 同時現前。善男子！我今略說，若廣說者，功德
0893c09: 無量無數，經百千劫不能窮盡。」普賢菩薩重
0893c10: 白佛言：「世尊！云何於未來世時，若諸眾生聞
0893c11: 此正法，不生誹謗？」佛告普賢菩薩：「若四輩弟
0893c12: 子得聞是經，言非正法，作如是說：『是邪說，非
0893c13: 如來說，應自說故，非真經典。』或言：『我先已聞，
0893c14: 此非正法。』作是輕慢誹謗之者，永不聞法，遠
0893c15: 離三寶名字。彼如是等愚癡眾生，命終之後，
0893c16: 當墮黑暗地獄，其獄之中，有大鐵輪，刃如鋒
0893c17: 鋩，常拂其頭，拂已還生，如是經無量百千劫。
0893c18: 從此獄出，設得人身，復經無量百千萬劫，常
0893c19: 無兩目。是時復經過百千劫，不復人身。縱生
0893c20: 人中，於一切處，亦復生盲，又無舌根，頭面顛
0893c21: 倒，腰脊傴僂，狗聲，常困饑渴，羸瘦憔悴，面
0893c22: 色乾枯，口氣常臭，人皆惡賤，一切眾生見者
0893c23: 生瞋，人皆棄捨。」是時彼一切眾會，異口同音，
0893c24: 作是唱言：「如來今者，為我等故，已說是法，如
0893c25: 是正法，我等已聞。快＝使【宋】【元】快使說世尊！快說善逝！我等
0893c26: 於未＝末【宮】未末來世，見有受持是經典者，不生誹謗輕
0893c27: 慢之心，我等愚迷，由如稚子，不覺不知，無有
0893c28: 智慧。」世尊佛說是時，彼大聲聞及天帝釋、大
0893c29: 梵天王、護世諸天、比丘、比丘尼、優婆塞、優婆
0894a01: 夷，各作是言：「世尊！我等聞說謗此法者，有如
0894a02: 是罪，身皆悚慄，恐怖無量。」佛言：「如是，如是！如
0894a03: 汝所說，非但汝等，吾今已得一切聖智上由
0894a04: 恐怖，況復汝等我諸弟子。時諸善男子於彼
0894a05: 法師深生敬仰，不能自勝。若諸天、龍、藥叉、乾
0894a06: 達等，人及非人，無能破壞。善男子！若沙
0894a07: 門、婆羅門見此法王，如佛塔廟，此經亦爾，天上
0894a08: 人間，如敬寶篋。」是時妙吉祥童子，重白佛言：
0894a09: 「世尊！若諸四輩弟子，於此經王深信受持者，
0894a10: 得幾所福？」佛告妙吉祥：「若人於此妙法及彼
0894a11: 法師受持之者，乃至名字，或於一日、一彈指
0894a12: 頃發起慈心，我悉知之。或時發心，飲食供給；
0894a13: 或施園林，淨地用作，僧房種種供養。」是時尊
0894a14: 者舍利弗，白世尊言：「如是等人，於五無間罪，
0894a15: 為滅、為不滅？」佛告長老舍利弗：「止！勿作是說。
0894a16: 所以者何？若諸眾生受持正法者，即得消除
0894a17: 五無間業。」佛言：「舍利弗！五無間者為聞此經
0894a18: 威德力故，此五無間業速疾消除，還復人身，
0894a19: 數數得生佛法之中，永不復墮於三惡趣故。」
0894a20: 是時尊者舍利弗，悲泣雨淚，白佛言：「世尊！如
0894a21: 向所說謗此經者，乃有如是廣大業報，昔所
0894a22: 未見，如是罪報乃至夢中亦未曾見。」是時世
0894a23: 尊告長老舍利弗言：「止！舍利弗勿作是念。復
0894a24: 次舍利弗！我說此無礙妙法，數告汝等。舍利
0894a25: 弗！彼諸眾生，以自業力作種種罪，自作自受，
0894a26: 非彼他人；各各眾生自業力故，受是痛苦，非
0894a27: 如來過。舍利弗！我常說言，是諸眾生汝等，訪
0894a28: 諸善友，樂求安樂，離諸怖畏，樂求涅槃，樂
0894a29: 甘露味。我常開示菩提正路，是時復說彼諸
0894b01: 眾生，恣縱貪瞋，自作身業、口業、意業，心生
0894b02: 邪見，不自正知，造作眾罪，各各邪視，於身分
0894b03: 別造眾惡業，因墮地獄受種種苦。眾生自過，
0894b04: 非如來咎。復次舍利弗！我常如是興於大悲，
0894b05: 為諸眾生乃至一一眾生，盡於一劫，我皆代受
0894b06: 地獄之苦，終不棄捨一眾生故。舍利弗！如來
0894b07: 大悲恒常如是。譬如天上人間父母，唯生一
0894b08: 子，端嚴殊特，色妙無比，福相圓滿，彼於一日
0894b09: 忽然命終。時彼父母為此子故，心生懊惱，情
0894b10: 地慞惶，悲號痛切苦惱。如是舍利弗！如來．應．
0894b11: 正等覺亦復如是，悲愍眾生如見一子，如來
0894b12: 煩惱終不能著，悉已遠離。何以故？舍利弗！譬
0894b13: 如大海，不宿死屍。舍利弗！如來亦爾，煩惱不
0894b14: 著。又謂舍利弗！身如幻夢，亦如影嚮＝響【三】【宮】嚮＝響【宋】【元】【明】【宮】嚮響，四大
0894b15: 合成，假名為人，中無有實，見諸行相，非行、非
0894b16: 住、非處、非無處、無滯、無礙、自他不著。舍利
0894b17: 弗！如來亦復如是，觀諸行相，化導群生，不貪
0894b18: 說行，雖作一切種種行相，不可指、不可示，等
0894b19: 虛空界，離諸疑惑，無有戲論。如來亦爾，無有
0894b20: 疑惑，離於戲論。是時眾生一向迷惑，無有迴
0894b21: 轉，如來大悲而能隨順，如有眾生欲來，佛亦
0894b22: 隨來，去亦隨去。何以故？是諸如來本願力故。
0894b23: 「復次舍利弗！如來．應．正等覺無有錯謬，如來
0894b24: 無有無明，如來智慧亦無迷惑。舍利弗！吾今
0894b25: 於天上人間，最尊、最貴、最上第一，不可稱量＝最【宮】量最，
0894b26: 無有等等，舍利弗！是不誑語者，不異語者。」佛
0894b27: 言：「若有眾生在家、出家，於此正法而生誹謗
0894b28: 者，如前所說一切惡相，種種地獄眾苦所受。」
0894b29: 是時尊者須菩提，合掌恭敬白佛言：「世尊！此
0894c01: 法微妙，甚難得聞。世尊！彼諸眾生於此正法
0894c02: 而生誹謗者，當得何報？」佛告須菩提：「謗斯
0894c03: 法者得生大舌，縱廣百千由旬，上有五百俱
0894c04: 胝鐵犁，長時耕舌。復從口出極熱猛火，聳焰
0894c05: 上騰，炎熾輝＝赫【三】【宮】＝赫【宋】【元】【明】【宮】赫，合成一聚，經百千劫，受大極
0894c06: 苦。云何而得，須菩提！如是業報？彼愚癡眾生，
0894c07: 皆因口業所作。須菩提！彼愚癡眾生，謗此法
0894c08: 者，受如是報。」是時一切眾會，以佛威力，同作
0894c09: 是言：「如來說此極大惡報，甚為希有。」是時帝
0894c10: 釋天主白佛言：「世尊！我當於彼比丘持經法
0894c11: 師，於未來世，常生尊重，以諸華香、飲食、衣藥、
0894c12: 塗香、末香種種供養，晝夜三時，恭敬禮拜，尊
0894c13: 重讚歎，志心護持。世尊！是善男子已生如來
0894c14: 法身中，與諸如來同一名號。何以故？如灌頂
0894c15: 剎帝利王所生之子，端嚴巍巍，具足王相，見
0894c16: 者歡喜，彼諸人民皆悉尊重，拜跪問訊。見彼
0894c17: 法師，亦應如是禮拜尊重。」爾時世尊告普賢
0894c18: 菩薩摩訶薩言：「善男子！此帝釋天主善能說
0894c19: 之，為彼比丘持經法師，憐愍饒益，潛加護持。」
0894c20: 普賢菩薩言：「世尊！我亦如是，於未來世彼善
0894c21: 男子、善女人，亦復護持，憐愍饒益，息諸災患，
0894c22: 令得安樂，周遍百由旬外，不令嬈惱。」爾時世
0894c23: 尊讚普賢菩薩摩訶薩言：「善哉，善哉！善男子！
0894c24: 汝今善說。」爾時世尊以梵音聲，重說偈言：
0894c25: 「令他安樂心悲愍，悉能隨順諸眾生，
0894c26: 三業清淨善稱揚，無等功德真實寶。」
0894c27: 是時普賢菩薩摩訶薩，白佛言：「世尊！菩薩摩
0894c28: 訶薩云何當得此寶光總持法故？」佛言：「善男
0894c29: 子！菩薩摩訶薩於寶光總持，當行一法。云何
0895a01: 為一法？謂於一切眾生不起殺意，令得安樂。
0895a02: 普賢菩薩！復有二法。云何為二？謂離於瞋恚，
0895a03: 善言誘喻。普賢菩薩！此為二法，若能如是，即
0895a04: 得寶光總持法故。復次普賢菩薩摩訶薩！為
0895a05: 一切眾生意根不亂，無時暫捨。是時復告善
0895a06: 男子：『菩薩摩訶薩為諸眾生，皆離一切憎愛
0895a07: 故。』是時菩薩說此寶光總持功德時，復以稱
0895a08: 揚讚歎此最勝功德，于時天上人間有無量
0895a09: 無數眾生，皆得此法，復出寶光總持最勝功
0895a10: 德，稱讚法師。」
0895a11: 爾時尊者阿難從座而起，偏袒右肩，右膝著
0895a12: 地，合掌恭敬住立佛前，白佛言：「世尊！此寶光
0895a13: 總持微妙正法，如是深邃。」佛告阿難：「如是，如
0895a14: 是！此色相甚深，受、想、行、識甚深，如空甚深，如
0895a15: 虛空甚深。」阿難白言：「我於如來前，得聞八萬
0895a16: 四千法藏，未曾得聞如是妙法。」佛告阿難：「此
0895a17: 寶光正法難遇、難聞。」阿難言：「佛說如是微妙
0895a18: 正法，於未來世後五百歲中法欲滅時，有諸
0895a19: 眾生欲作佛事，當依何法？」佛告阿難：「依我釋
0895a20: 迦牟尼如來說此正法，及彼法師，若有書寫、
0895a21: 受持、供養恭敬此正法者，眼常無病，鼻亦無
0895a22: 病，舌亦無病，齒亦無病，手亦無病，亦無
0895a23: 病，頭亦無病，耳亦無病，諸根具足，身不臭
0895a24: 穢，亦無中夭，壽命延長，彼一切諸天人及非
0895a25: 人，常時衛護。時彼法師，於此命終，復得生於
0895a26: 善逝世界，天中而生，離諸喧雜一切戲論。」阿
0895a27: 難白言：「世尊！是何因緣說此正法，魔王毒害
0895a28: 不能障蔽？」佛告阿難：「一切魔王於此正法，終
0895a29: 不能作障難之者。」爾時世尊作是語已，時彼
0895b01: 魔王生毒害心，作是念言：「若有說此寶光總
0895b02: 持法時，我當往彼作其障難。」是時魔王以自
0895b03: 業力，自見猛火，來燒其身，恐怖無量，退散而
0895b04: 走。「阿難！此法如是深妙難測，不可思議，若此
0895b05: 正法隨所住處，如佛塔廟。」阿難白言：「若如來
0895b06: 在彼正法住處，我於是處，得見如來，往到佛
0895b07: 所，先禮如來，後禮此法，為有何過？」佛告
0895b08: 阿難：「汝有過失，何以故？汝既如是輕慢正
0895b09: 法，云何我得天上人間最尊、最貴、最上第一？
0895b10: 復次阿難！我於過去先聞此法，後證菩提。」阿
0895b11: 難白言：「世尊！於何如來恭敬供養？復於何處
0895b12: 聞彼如來說此寶光三摩地法？」佛告阿難：「我
0895b13: 非於天上、人間、乾達處，恭敬供養求此法
0895b14: 故。我於往昔為菩薩時，有佛世尊號不空積
0895b15: 聚開妙眾寶光明藏如來前，得聞此法。」佛告
0895b16: 阿難：「彼如來即不與我授記，我從是來，過百
0895b17: 千俱胝那庾多劫，難行苦行，為聞此法。阿難！
0895b18: 是故汝應先禮此法，後禮如來。」是時一切梵王、
0895b19: 帝釋、護世諸天，以一音聲，同作是言：「歎此法
0895b20: 故，是無上法，是最勝法，是無等等法，神變如
0895b21: 是，若有聞此微妙正法乃至名字，應隨向禮。
0895b22: 何以故？若有受持讀誦為他解說者，如見如
0895b23: 來，等無有異。」爾時世尊讚彼梵王、帝釋、護世
0895b24: 諸天言：「善哉，善哉！聖眾善說。」爾時世尊從口
0895b25: 而出廣長舌相，遍照三千大千世界已，告普
0895b26: 賢菩薩摩訶薩言：「善男子！汝今諦聽，我今請
0895b27: 汝為諸眾生說此法故。云何眾生於此寶聚，
0895b28: 不自守護，展轉息利，如生盲人，不見日光；又
0895b29: 如商賈無有方便，不自貿易＝貨易【宋】【元】【宮】貿易貨易；亦如貧人，不自
0895c01: 精勤，常奉他顏。見諸眾生，不聞此法，亦復如
0895c02: 是，為諸眾生，譬喻言說。」於是普賢菩薩摩訶
0895c03: 薩從座而起，偏袒右肩，右膝著地，合掌恭
0895c04: 敬，住立佛前。即時普賢菩薩摩訶薩，從自法
0895c05: 座安詳＝安祥【宋】【元】【宮】安詳安祥起已，即時三千大千世界諸天宮
0895c06: 殿，六種震動，所謂動、遍動、等遍動，震、遍震、
0895c07: 等遍震，擊、遍擊、等遍擊，吼、遍吼、等遍吼，涌、
0895c08: 遍涌、等遍涌，起、遍起、等遍起，大光晃耀一切
0895c09: 世間。於是普賢菩薩摩訶薩，白言世尊：「云何
0895c10: 問我？世尊！云何問我？善逝！世尊是具足一切
0895c11: 智者，何不為諸眾生大悲憐愍。我名如來之
0895c12: 子，云何我有如來智？云何我有如來力？我於
0895c13: 是時常依佛言，依如來言，我常依止，由如甘
0895c14: 露，不敢違背，恒時隨順。」於時世尊讚普賢菩
0895c15: 薩摩訶薩言：「善哉，善哉！佛子！汝即如來長子，
0895c16: 最勝最上，我為眾生說此正法。善男子！汝當
0895c17: 依我，如法護持，恒常尊敬，由如寶篋，盛以珍
0895c18: 玩，勿生捨離。未來世時，有破戒比丘，不生敬
0895c19: 信，善男子！彼不依此。」普賢菩薩言：「世尊於意
0895c20: 云何？彼出家者有何行故？」佛言：「善男子！止！勿
0895c21: 應問此。」普賢菩薩言：「世尊！唯願說之！唯願說
0895c22: 之！若不說者，云何而能為諸眾生？」佛言：「普賢
0895c23: 菩薩！汝今諦聽，我說此法由如眾海，文殊師
0895c24: 利、觀世音，無量無數無有邊際菩薩摩訶薩
0895c25: 等，一心諦聽，於未來世，彼出家者，修何行業？」
0895c26: 爾時世尊告普賢菩薩摩訶薩言：「佛子！彼出
0895c27: 家者於此正法，多生輕慢，樂求舍宅，貪著利
0895c28: 養，畜積財寶、精舍、房堂、衣服、臥具、飲食、醫藥，
0895c29: 造惡業因，自破自壞，為是愚迷眾生。我說是
0896a01: 經，廣令流布，久住不滅，度脫眾生。」是時十方
0896a02: 一切天、龍、藥叉、乾達等，來白佛言：「世尊！我
0896a03: 等天人八部并諸眷屬，盡生恒時守護是經，
0896a04: 并彼＝諸【宮】彼諸法師一切比丘及諸法藏，不令嬈惱。我
0896a05: 常隨侍，尊重恭敬，香華、衣服、種種珍寶一切
0896a06: 所須，我皆供給，令法久住。」爾時世尊為普賢
0896a07: 等九十二俱胝菩薩，而說偈言：
0896a08: 「諦聽一切妙語言，最聖＝勝【明】聖勝功德超彼岸，
0896a09: 欺誑兇險皆棄捨，一心專意樂諦聽。
0896a10: 聞佛摩竭提國中，菩提大樹仁師子，
0896a11: 住大解脫三摩地，當處如是大樹王。
0896a12: 盡彼十方微塵剎，佛子周遊無所畏，
0896a13: 此名如來三昧族，是諸三昧彼當得。
0896a14: 恒時知彼仁王行，得見文殊真境界，
0896a15: 盡彼十方微塵剎，汝觀如來真色相。
0896a16: 十方無數此佛剎，佛子悉皆名吉祥，
0896a17: 一切十方微塵剎，佛子善能遍遊歷。
0896a18: 為彼世間得值遇，文殊師利無邊智，
0896a19: 問大眾生賢吉祥，佛子功德云何得？
0896a20: 是時實際廣功德，無邊眾生能解了，
0896a21: 問大眾生賢吉祥，文殊功德妙菩提，
0896a22: 佛子若說此法已，得解清淨佛功德。
0896a23: 復次佛子應云何，當得如是功德行？
0896a24: 佛子諦聽賢吉祥，無邊最勝彼功德，
0896a25: 我今略說於少分，如添大海一滴適水。
0896a26: 乃至得證佛菩提，若有眾生初發心，
0896a27: 無邊功德莫能測，一一功德盡讚揚，
0896a28: 波羅蜜多功德地，如有經行於多劫，
0896a29: 不能說盡彼功德。如是十方一切佛，
0896b01: 彼於是時說少分，出生無邊勝功德。
0896b02: 如鳥飛空不可量，大地一塵無能比，
0896b03: 非無因故從何生，菩提功德隨心意。
0896b04: 發信一念生佛法，如是和合生心已，
0896b05: 彼非愛樂王福樂，非自求安非名利，
0896b06: 除滅世間諸苦惱，為眾心故生世間。
0896b07: 彼意恒為諸眾生，清淨佛剎興供養，
0896b08: 修習此法證菩提，從心發生清淨智。
0896b09: 彼常恭敬求解脫，尊重一切生佛想，
0896b10: 一切諸法功德同，生心如是恒恭敬。
0896b11: 發心歸向於佛法，佛子興心行此行，
0896b12: 無邊菩提發是時，生大丈夫猛利意。
0896b13: 發心力如人中主，廣興供養不思議，
0896b14: 眾法無壞莫能量，生心供養應如是。
0896b15: 發心能免胞胎苦，養育劬勞一切行，
0896b16: 隨樂快樂悉從心，是故見於安樂處。
0896b17: 發起無邊恭敬心，我人憍慢皆棄捨，
0896b18: 發心即妙珍伏藏，如手攝持獲安樂。
0896b19: 發心能為歡喜捨，發心踊躍作佛事，
0896b20: 發心求勝功德林，得佛所說皆往詣。
0896b21: 勇猛利根光明照，發心堅固無能壞，
0896b22: 種種煩惱頓皆除，發心能說佛功德。
0896b23: 發心和合不和合，一剎那中悉皆離，
0896b24: 發心能越魔王界，見彼最勝妙解脫。
0896b25: 功德種子不朽因，發心種大菩提樹，
0896b26: 最上勝智皆增長，發心見諸一切佛。
0896b27: 彼說過去行大行，解脫妙行發心求，
0896b28: 此法世間甚難遇，由如大海眾寶王。
0896b29: 若常發心恭敬佛，無戒＝我【三】【宮】戒＝我【宋】【元】【明】【宮】戒我無行彼皆離，
0896c01: 離諸過患眾僭＝愆【宮】僭愆尤，復能稱讚彼功德。
0896c02: 持戒見獲菩提心，方便修學功德地，
0896c03: 能依戒法善修習，彼常依佛所教。
0896c04: 若常發心恭敬佛，彼佛廣大興供養，
0896c05: 於佛廣大供養已，復能慇重不思議。
0896c06: 若常發心供養法，聞彼佛法心無厭，
0896c07: 若於佛法心無厭，不思議法妙解脫。
0896c08: 若常發心恭敬僧，彼於僧中心不退，
0896c09: 如是發心僧不退，當得發心不退力。
0896c10: 若得發心不退力，彼以根利現光明，
0896c11: 若得根利現光明，彼常遠離惡知識。
0896c12: 若已遠離惡知識，應當求法訪善友，
0896c13: 若法善友尋求已，彼獲廣大妙安樂。
0896c14: 若獲廣大妙安樂，因力自大皆棄捨，
0896c15: 若已棄捨我慢因，即得廣大勝解脫。
0896c16: 如是廣大解脫已，即得諸佛常照察，
0896c17: 若以諸佛常照察，彼即生大菩提心。
0896c18: 若得生大菩提心，即獲解脫大功德，
0896c19: 若得解脫大功德，即得生於如來家。
0896c20: 既得生於如來家，即得解脫妙相應，
0896c21: 若常解脫妙相應，彼發心意皆清淨。
0896c22: 大方廣總持寶光明經卷第三
