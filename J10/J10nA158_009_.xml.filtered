0049b01: 密雲禪師語錄卷第九
0049b02: 嗣法門人通雲編
0049b03: 拈古
0049b04: 舉世尊一日陞座大眾集定文殊白槌云諦觀法王
0049b05: 法法王法如是世尊便下座。拈云文殊大似認影
0049b06: 迷頭世尊也是腳跟不著地。
0049b07: 舉阿難尊者問迦葉云世尊傳金襴袈裟外別傳個
0049b08: 甚麼迦葉召阿難阿難應諾迦葉云倒卻門前剎竿
0049b09: 著。拈云阿難自討得個忙。
0049b10: 舉三祖那和修問鞠多尊者汝年幾耶云我年十
0049b11: 七祖云汝身十七耶性十七耶者云師髮已巳白為髮
0049b12: 白耶心白耶祖云我但髮白非心白爾者云我身十
0049b13: 七非性十七。拈云大小祖師話作兩橛。
0049b14: 舉龍樹大士見迦那提婆來先令侍者將一碗水置
0049b15: 面前迦那提婆見乃取一針投之樹繇是大喜。拈
0049b16: 云迦那提婆刺剌腦入膠盆即今莫有救得者麼若也
0049b17: 救得還我頭來。
0049b18: 舉般若多羅尊者路行次或有人問汝行何急乃云
0049b19: 汝行何慢又問汝姓甚麼乃云與汝同姓或凡或聖
0049b20: 人莫能測。拈云大小祖師被路人換卻眼睛。
0049b21: 舉神會到思和尚處思問甚處來云曹溪思云曹溪
0049b22: 意旨如何會振身立思云猶帶瓦礫在云和尚此間
0049b23: 莫有真金與人麼思云設有與汝向甚處著。拈云
0049b24: 諸禪德神會恁麼也不無見處因甚思和尚道猶帶
0049b25: 瓦礫在當時合下甚麼語免為點罰何不待伊道曹
0049b26: 溪意旨如何但向道合取狗口伊若擬議驀面一唾
0049b27: 便行豈不俊哉乃振身而立可謂隨邪逐惡更云和
0049b28: 尚此間莫有真金與人益見不唧溜然則即今莫有
0049b29: 振身而立者麼廣慧要與伊三十棒且道是賞伊罰
0049b30: 伊。
0049c01: 舉溈山石上坐仰山侍立次忽鴉銜一柿落在面前
0049c02: 仰取柿拭過呈似溈溈云子甚處得來仰云此是和
0049c03: 尚道德所感溈云汝也不得無分即分半與仰。玄
0049c04: 沙云大小溈山被仰山一坐至今起不得。拈云玄
0049c05: 沙秪知溈山被仰山一坐至今起不得竟不知仰山
0049c06: 被溈山半個柿子塞卻咽喉至今轉氣不得。
0049c07: 舉南泉云道個如如早是變也今時師僧須向異類
0049c08: 中行。拈云且道南泉恁麼道意在於何。歸宗云
0049c09: 雖行畜生行不得畜生報。師云者漢又恁麼去也。
0049c10: 舉大川和尚有江陵僧參川云幾時發江陵僧提起
0049c11: 坐具川云謝子遠來下去僧便出川云若不恁麼爭
0049c12: 知眼目端的僧拊掌云苦殺人幾錯州諸方老宿川
0049c13: 肯之僧舉似丹霞霞云於大用法道即得於我者裡
0049c14: 即不然僧云未審此間作麼生霞云猶較大用三步
0049c15: 僧禮拜霞云錯判諸方底甚多洞山聞云不是丹霞
0049c16: 難分玉石。拈云洞山老漢失卻一隻眼須知者僧
0049c17: 禮拜不是好心只是後來少一轉語前話不圓所以
0049c18: 遭人簡點當時待丹霞云錯判諸方底甚多但拊掌
0049c19: 笑云者老漢大似不打自招如此則任是老丹霞也
0049c20: 未免疑著。
0049c21: 舉二祖云至道無難唯嫌揀擇但莫憎愛洞然明白。
0049c22: 德山繪和尚云至道最難須是揀擇若無憎愛爭
0049c23: 見明白。拈云者兩個老古錐同行不同步同得不
0049c24: 同失指望盡力扶持至道殊不知一個被無難等蓋
0049c25: 卻一個被最難等蓋卻至今無有出頭處更說甚麼
0049c26: 明白山僧恁麼批判眾中莫有傍不甘者道他明白
0049c27: 且道甚麼處是明白處試出來對眾指出看。
0049c28: 舉趙州云至道無難唯嫌揀擇纔有語言是揀擇是
0049c29: 明白老僧不在明白裡諸人作麼生護惜時有僧問
0049c30: 既不在明白裡護惜個甚麼州云我亦不知云和尚
0050a01: 既不知為甚道不在明白裡州云問事即得禮拜了
0050a02: 退。拈云大小趙州大似推惡離己巳何不與本分草
0050a03: 料。
0050a04: 舉僧問趙州萬法歸一一歸何處州云我在青州做
0050a05: 領布衫重七斤。拈云我不似趙州委曲如有問萬
0050a06: 法歸一一歸何處劈脊便棒不惟直截抑且免致伊
0050a07: 向萬法歸一一歸何處躲根。
0050a08: 舉雲門問直歲今日作甚來云刈茅來門云刈得幾
0050a09: 個祖師云三百個門云朝打三千暮打八百東家杓
0050a10: 柄長西家杓柄短作麼生歲無語門拈拄杖打。徑
0050a11: 山杲云直歲無語有三百個祖師證明雲門令雖行
0050a12: 要且棒頭無眼。拈云惜乎徑山不與山僧同時若
0050a13: 同即代雲門與伊一頓何以要知雲門棒頭有眼。
0050a14: 舉世尊因普眼菩薩欲見普賢不能得見乃至三度
0050a15: 入定遍觀三千大千世界覓普賢不能得見而來白
0050a16: 佛佛云汝但於靜三昧中起一念便見普賢普眼於
0050a17: 是纔起一念便見普賢向虛空中乘六牙白象。雲
0050a18: 居舜云諸仁者且作麼生會雲居道普眼推倒世尊
0050a19: 世尊推倒普眼且道普賢在甚處。拈云雲居恁麼
0050a20: 道未免傍觀者哂乃召眾云誰是傍觀者。
0050a21: 舉世尊因耆婆善別音響至一塚間見五髑髏乃敲
0050a22: 一髑髏問耆婆此生何處云生人道又敲一云此生
0050a23: 何處云生天道又別敲一髑髏云此生何處耆婆罔
0050a24: 知生處。拈云世尊大似有先鋒無殿後待耆婆罔
0050a25: 知處便好也與一敲何故不見道先以定動後以智
0050a26: 拔。
0050a27: 舉勝思惟梵天問不退轉天子云天子我嘗於此佛
0050a28: 國土不曾見汝天子云梵天我亦不曾於此國土不
0050a29: 曾見我。拈云者二漢各自分疆立界各各不相見
0050a30: 各各自稱尊殊不知傍觀者醜乃召大眾云金粟恁
0050b01: 麼告報諸人還覺慚愧麼。
0050b02: 舉石臼參馬祖祖云甚處來云烏臼來祖云烏臼近
0050b03: 日有何言句臼云幾人於此茫然祖云茫然且置悄
0050b04: 然一句作麼生臼乃上前三步祖云我有七棒寄打
0050b05: 烏臼你還甘否臼云和尚先喫某甲後甘。拈云我
0050b06: 作馬祖便與一棒看者漢作麼合殺。
0050b07: 舉龐居士問馬祖不昧本來人請師高著眼祖直下
0050b08: 覷士云一種沒絃琴唯師彈得妙祖直上覷士乃作
0050b09: 禮祖歸方丈士隨後入云弄巧成拙。拈云我作馬
0050b10: 祖待他道不昧本來人請師高著眼臂脊便打他更
0050b11: 道一種沒絃琴唯師彈得妙乃連棒打出何故免伊
0050b12: 向弄巧成拙處坐地。
0050b13: 舉茱萸示眾云你等諸人莫向虛空裡釘橛時有僧
0050b14: 出云虛空是橛萸便打僧云莫錯打某甲萸便歸方
0050b15: 丈。拈云茱萸當時打者僧果錯不錯若錯為甚歸
0050b16: 方丈若不錯為甚歸方丈大眾試斷看復云疑殺人。
0050b17: 舉溈山云老僧百年後向山下作一頭水牯牛右脅
0050b18: 書五字云溈山僧某甲此時若喚作溈山僧又是水
0050b19: 牯牛若喚作水牯牛又是溈山僧且道喚作甚麼即
0050b20: 得。拈云溈山大似不打自招復云還知金粟落處
0050b21: 麼。
0050b22: 舉黃檗示眾云汝等諸人盡是酒糟漢與麼何有
0050b23: 今日還知大唐國裡無禪師麼時有僧云只如諸方
0050b24: 匡徒領眾又作麼生檗云不道無禪只是無師。拈
0050b25: 云黃檗大似龍頭蛇尾當時待者僧云只如諸方匡
0050b26: 徒領眾又作麼生和聲便打更若擬議劈脊打出卻
0050b27: 恁老婆可謂酒糟太多。
0050b28: 舉溈山問仰山甚處來仰云田中來溈云田中多少
0050b29: 人仰插鍬又手而立溈云今日南山大有人刈茆仰
0050b30: 拽鍬而去。拈云我若作仰山待溈山問田中多少
0050c01: 人便乃出不惟截斷溈山後來老婆教伊討鼻頭不
0050c02: 著亦乃作天下人榜樣。
0050c03: 舉仰山夢往彌勒內院居第二座有一尊者白槌云
0050c04: 今當第二座說法仰起白槌云摩訶衍法離四句絕
0050c05: 百非諦聽諦聽。拈云古今尊宿都向仰山白槌處
0050c06: 拈提殊不知仰山當時刺剌腦入膠盆被尊者白槌云
0050c07: 今當第二座說法腦門粉碎了也若拂袖便行直令
0050c08: 一院聖眾疑著猶更白槌逐塊不少且當時聖眾散
0050c09: 去是聽仰山散去不聽仰山散去抑仰山入內院居
0050c10: 第二位是夢耶不是夢耶若是夢溈山因甚道子已巳
0050c11: 登聖位今日有為古人作主者試出來與金粟相見。
0050c12: 舉靈雲見桃花悟道有頌云三十年來尋劍客幾回
0050c13: 葉落又抽枝自從一見桃花後直至而今更不疑舉
0050c14: 似溈山山云從緣得入永不退失汝善護持次舉似
0050c15: 玄沙沙云諦當甚諦當敢保老兄未徹在。徑山杲
0050c16: 舉古今拈提了云一家有事百家忙。拈云說甚一
0050c17: 家有事百家忙直是一盲引眾盲。
0050c18: 舉南源明禪師因洞山參方上法堂明云已巳相見了
0050c19: 也山便下去明日卻上問云昨日已巳蒙和尚慈悲不
0050c20: 知甚麼處是與某甲相見處明云心心無間斷流入
0050c21: 於性海山云幾合放過。拈云天童若作南源待洞
0050c22: 山云不知甚處是與某甲相見處便劈脊棒免致洞
0050c23: 山道幾合放過。
0050c24: 徵古
0050c25: 舉洛浦久為臨濟侍者濟嘗稱臨濟門下一隻箭誰
0050c26: 敢當鋒浦一日辭濟濟問甚處去浦云南方濟以拄
0050c27: 杖畫一畫云過得者個便去浦喝濟便打浦禮拜濟
0050c28: 明日陞堂云臨濟門下有一赤稍鯉魚搖頭擺尾向
0050c29: 南方去不知向誰家齏甕裡淹殺。徵云者便是第
0050c30: 一個學喝底榜樣且如臨濟以拄杖畫云過得者個
0051a01: 便去合作麼免得他打及免向人家齏甕裡淹殺。
0051a02: 舉僧問灌溪久嚮灌溪到來只見漚麻池溪云汝只
0051a03: 見漚麻池要且不識灌溪僧云如何是灌溪溪云劈
0051a04: 箭急玄沙云更學三十年未會禪。徵云且甚處是
0051a05: 灌溪未會禪處具擇法眼者試斷看。
0051a06: 舉世尊初生一手指天一手指地周行七步目顧四
0051a07: 方云天上天下唯我獨尊。雲門偃云我當時若見
0051a08: 一棒打殺與狗子喫貴圖天下太平。徵云諸仁者
0051a09: 世尊還有過也無若有甚麼處是世尊過處若無雲
0051a10: 門恁麼道意旨如何試簡點看。
0051a11: 舉世尊因文殊至諸佛集處值諸佛各還本處唯有
0051a12: 一女子近佛坐入於三昧文殊白佛云何此女得近
0051a13: 佛坐而我不得佛告文殊汝但覺此女令從三昧起
0051a14: 汝自問之文殊遶女三匝鳴指一下乃托至梵天盡
0051a15: 其神力而不能出世尊云假使百千文殊亦出此女
0051a16: 定不得下方過四十二恒河沙國土有罔明菩薩能
0051a17: 出此女定須臾罔明從地湧出作禮世尊敕罔明出
0051a18: 罔明卻過女前鳴指一下女子於是從定面出。徵
0051a19: 云出得出不得且置作麼生是底定。
0051a20: 舉德山問龍潭久嚮龍潭到來潭又不見龍又不現
0051a21: 潭云子親到龍潭山乃作禮。徵云既曰潭又不見
0051a22: 龍又不現因甚道子親到龍潭且甚麼處是親到處
0051a23: 試斷看。
0051a24: 舉世尊因文殊在門外立乃云文殊何不入門來殊
0051a25: 云我不見一法在門外何以教我入門。徵云門外
0051a26: 入門則且置喚甚麼作門。
0051a27: 舉世尊因外道問不問有言不問無言世尊據坐外
0051a28: 道讚歎云世尊大慈大悲開我迷雲令我得入。徵
0051a29: 云世尊據坐外道未嘗據坐且甚麼處是外道入處。
0051a30: 舉龐居士到芙蓉山太毓禪師處毓行食與居士士
0051b01: 擬接毓縮手云生心受施淨名早呵去此一機居士
0051b02: 還甘否士云當時善現豈不作家毓云非開他事士
0051b03: 云食到口邊被他奪卻毓乃下食士云不消一句。
0051b04: 徵云秪如居士道不消一句且是食到口邊耶是被
0051b05: 他奪卻耶具眼者試定看。
0051b06: 舉世尊因黑爪梵志運神力以左右手擎華兩株來
0051b07: 供養佛佛召云仙人志應諾佛云放下著志遂放下
0051b08: 左手一株華佛又召仙人放下著志又放下右手一
0051b09: 株華佛又云仙人放下著志云世尊我今空身而住
0051b10: 更教放下個甚麼佛云吾非教汝放捨其華汝當放
0051b11: 捨外六塵內六根中六識一時捨卻無可捨處是汝
0051b12: 免生死處梵志於言下悟無生忍。徵云既捨六根
0051b13: 六塵六識可謂俱捨甚麼處是無可捨處是先生死
0051b14: 處又喚甚麼作無生忍而言悟乎。
0051b15: 舉六祖因風颺剎旛動有二僧對論一云風動一云
0051b16: 旛動往復未曾契理祖云不是風動不是旛動仁者
0051b17: 心動二僧竦然。徵師高呼大眾眾皆舉首遂舉拂
0051b18: 子搖曳云且道風動耶拂動耶心動耶。
0051b19: 舉六祖謂門人云吾歸新州汝等速治舟楫門人云
0051b20: 師從此去早晚卻回祖云葉落歸根來時無口。徵
0051b21: 云且道祖師為門人答話耶說道理耶。
0051b22: 舉阿難白佛言今日出城見一奇特事佛云見何奇
0051b23: 特事難云入城見一攢樂人作舞出城總見無嘗佛
0051b24: 云我昨日入亦見一奇特事難云未審見何奇特事
0051b25: 佛云我入城時見一攢樂人作舞出城時亦見樂人
0051b26: 作舞。徵云阿難與世尊所見還有優劣也無若無
0051b27: 世尊與阿難所見不同若有利害在甚麼處。
0051b28: 舉二祖云覓心了不可得三祖云今日始知罪性不
0051b29: 在內外中間如其心然。徵云一人覓心不可得紹
0051b30: 祖位一人一切如心紹祖位是同是別若別則不應
0051c01: 相紹祖位若同為甚一人有心一人無心諸人試簡
0051c02: 點看喚甚麼是心喚甚麼是無心。
0051c03: 舉鹽官會下有主事僧忽見鬼使來追僧告云某甲
0051c04: 身充主事未假修行乞容七日得否使云待為白王
0051c05: 若許七日後來不然須臾便至言訖不見至七日後
0051c06: 復來竟覓其僧了不可得。徵云前頭見使因甚見
0051c07: 後頭鬼使為甚不見。
0051c08: 舉南泉與杉山向火次乃云不用指東畫西本分事
0051c09: 直下道將來杉以火箸插向爐內泉云直饒如是猶
0051c10: 較王老師一線道又如前問趙州州遂畫一圓相中
0051c11: 心點一點泉云直饒如是猶較王老師一線道。徵
0051c12: 云甚麼處是猶較王老師一線道處復云且王老師
0051c13: 在甚麼處作活計。
0051c14: 舉杉山因普請擇蕨次南泉提起一莖云者個大好
0051c15: 供養山云非但者個百味珍饈他亦不顧泉云雖然
0051c16: 如是個個須嘗過始得。徵云秪如南泉道個個須
0051c17: 嘗過始得是肯杉山不肯杉山若肯杉山又道非但
0051c18: 者個百味珍饈他亦不顧若不肯為甚道個個須嘗
0051c19: 過始得。
0051c20: 舉睦州喚僧云大德僧回首州云擔板漢。徵云且
0051c21: 道睦州賞伊罰伊若道罰伊者僧喚既回首甚麼處
0051c22: 是擔板處若道賞伊睦州因甚道擔板漢諸人也須
0051c23: 簡點始得莫學矮子看戲好。
0051c24: 舉水潦問馬祖如何是西來的的意祖乃當胸踏倒
0051c25: 潦大悟起來拊掌呵呵大笑云也大奇也大奇百千
0051c26: 三昧無量妙義只向一毫頭上一時識得根源去乃
0051c27: 作禮而退住後示眾云自從一喫馬師踏直至如今
0051c28: 笑不休。蔣山泉云忽然瞥地更是好笑。徵云只
0051c29: 如蔣山道忽然瞥地更是好笑且道在那個分上若
0051c30: 有人道得許伊瞥地好笑。
0052a01: 別古
0052a02: 舉世尊與阿難行次見一古佛塔世尊便作禮難云
0052a03: 此是甚麼人塔世尊云過去諸佛塔難云過去諸佛
0052a04: 是甚麼人弟子佛云是吾弟子難云應當如是。別
0052a05: 云廣慧若作阿難待世尊道是吾弟子但問佛是甚
0052a06: 麼人弟子待世尊擬開口時便乃作禮卻謂應當如
0052a07: 是隨風倒柁豈是丈夫。
0052a08: 舉昔有外道問一入定僧輪王眾生種非佛非羅漢
0052a09: 不受後有身是甚麼義僧便入定問彌勒彌勒為答
0052a10: 了卻出定語外道云譬如陶師埏埴成器。別云廣
0052a11: 慧則不然見他道輪王眾生種非佛非羅漢不受後
0052a12: 有身是甚麼義只向他道親言出親口。
0052a13: 舉肅宗帝問忠國師百年後所須何物忠云與老僧
0052a14: 造個無縫塔云請師塔樣忠良久云會麼云不會忠
0052a15: 云吾有付法弟子耽源卻諳此事請詔問之帝後詔
0052a16: 源問源乃頌云湘之南潭之北中有黃金充一國無
0052a17: 影樹下合同船琉璃殿上無知識。別帝於國師良
0052a18: 久處云會麼但向道恁麼則不必更造也不惟不虛
0052a19: 供養國師要且截斷國師詔耽源云云保寧勇云
0052a20: 非父不生其子師云殊不知養子不及父家門一世
0052a21: 衰別耽源呈頌處但展兩手云請陛下鑒恁麼稍
0052a22: 不辱其父耳。
0052a23: 舉忠國師問南泉甚處來云江西忠云還將得馬師
0052a24: 真來不云秪者是忠云背後底泉休去。別云待
0052a25: 伊道還將得馬師真來不轉身便行不惟教許大國
0052a26: 師討鼻頭不著抑使國師免向面前背後作活計。
0052a27: 舉忠國師問紫璘供奉大德所蘊何業云青龍疏忠
0052a28: 云是金剛經麼云是忠云經文最初兩字喚作甚麼
0052a29: 云如是忠云是甚麼奉無語又問城南草作何色云
0052a30: 作黃色忠乃問童子城南草作何色云作黃色忠云
0052b01: 秪者童子亦可簾前賜紫對御談玄。別待他道經
0052b02: 文最初兩字喚作甚麼并問城南草作何色但向道
0052b03: 大小國師寐語作麼他若更言便震威一喝而行。
0052b04: 舉雪竇云天得一以清地得一以寧衲僧得一以無
0052b05: 風浪興爾若辨得禍不入慎家之門。別云者龍頭
0052b06: 蛇尾漢錯下註腳乃云天得一以清地得一以寧衲
0052b07: 僧得一以無風浪興以拄杖一時趁散。
0052b08: 舉睦州因西峰長老至茶次問長老今夏在甚處安
0052b09: 居云蘭溪州云有多少眾云七十來人州云時中將
0052b10: 何示徒峰拈起柑子州云著甚麼死急。別拈柑處
0052b11: 云老老大大猶問在復代著甚麼死急處云真善知
0052b12: 識瞞一點不得。
0052b13: 舉臨濟侍德山次山云今日困濟云者老漢寐語作
0052b14: 麼出便打濟掀倒禪床。別濟掀倒禪床處若作臨
0052b15: 濟拽禪床驀面擲可謂得人一牛還人一馬但掀倒
0052b16: 禪床大似不柰船何打破戽斗。
0052b17: 舉洞山因秦首座喫果子次乃問有一物上拄天下
0052b18: 拄地黑似漆嘗在動用中動用中收不得你道過在
0052b19: 甚麼處座云過在動用中山令掇退果桌。別首座
0052b20: 拈起果子云賓主歷然洞山若再擬議掀倒果桌便
0052b21: 行。
0052b22: 舉僧問灌溪久嚮灌溪到來只見漚麻池溪云汝只
0052b23: 見漚麻池要且不識灌溪云如何是灌溪溪云劈箭
0052b24: 急。別云灌溪雖拽轉人鼻孔爭柰惹人情見何不
0052b25: 待伊問如何是灌溪劈脊便打。
0052b26: 舉僧問石霜咫尺之間為甚不睹師顏霜云我道遍
0052b27: 界不曾藏僧後問雪峰遍界不曾藏意旨如何峰云
0052b28: 甚麼處不是石霜僧回舉似霜霜云者老漢著甚麼
0052b29: 死急。師云雪峰石霜大似勞而無功乃別云忽有
0052b30: 人問咫尺之間為甚不睹師顏驀面便唾若問遍界
0052c01: 不曾藏意旨如何劈脊便棒復云好不識羞。
0052c02: 舉僧問龍牙十二時中如何用力牙云如無手人行
0052c03: 拳。石門聰云道即太煞道只道得一半乃云如無
0052c04: 舌人解唱歌始得。別云石門也只道得一半直須
0052c05: 通身如舌手始得。
0052c06: 舉僧問乾峰十方薄伽梵一路涅槃門未審路頭在
0052c07: 甚麼處峰以拄杖畫一畫云在者裡僧復請益雲門
0052c08: 門拈起扇子云扇子跳上三十三天築著帝釋鼻
0052c09: 孔東海鯉魚打一棒雨似盆傾會麼。別云古今皆
0052c10: 謂二老作家善能通變殊不知弄巧成拙忽有問十
0052c11: 方薄伽梵一路涅槃門未審路頭在甚麼處只向道
0052c12: 看腳下。
0052c13: 代古
0052c14: 舉維摩因須菩提持缽到乃取缽滿盛香飯謂須菩
0052c15: 提曰若能於法等者於食亦等乃至入諸邪見不到
0052c16: 彼岸住於八難不得無難同於煩惱離清淨法汝得
0052c17: 無諍三昧一切眾生亦得是定其施汝者不名福田
0052c18: 供養汝者墮三惡道為與眾魔同一手作諸勞侶汝
0052c19: 與眾魔及諸塵勞等無有異於一切眾生而有怨心
0052c20: 謗於佛毀於法不入眾數終不滅度汝若如是乃可
0052c21: 取食須菩提聞此茫然不知以何答置缽欲去。代
0052c22: 云廣慧若作須菩提但擎缽舞躍而出。
0052c23: 舉大義禪師問諸碩德云行住坐臥畢竟以何為道
0052c24: 有對云知者是義云不可以智知不可以識識何謂
0052c25: 知者是有對云無分別是義云善能分別諸法相於
0052c26: 第一義而不動安得無分別是有對云四禪八定是
0052c27: 義云佛身無為不墮諸數安得四禪八定是耶時舉
0052c28: 眾杜口。代云和尚面皮厚多少。
0052c29: 舉僧問歸宗如何是觀音妙智力宗敲鼎蓋三下云
0052c30: 還聞麼云聞宗云我何不聞僧無語宗以棒趁下。
0053a01: 代僧無語處撫掌云某甲聞和尚不聞代以棒趁下
0053a02: 處但接棒輕輕推一推云學人不敢重煩和尚。
0053a03: 舉僧謂趙州云某甲從長安來橫一條拄杖不曾撥
0053a04: 著一人州云自是大德拄杖短僧無語。代云某甲
0053a05: 罪過不意輕觸和尚。
0053a06: 舉僧參趙州州問甚處來云南方州云佛法盡在南
0053a07: 方汝來作麼云佛法豈有南北州云饒汝從雪峰雲
0053a08: 居來也只是個擔板漢僧無語。代云若不是某甲
0053a09: 被和尚遮卻。
0053a10: 舉仰山攜一杖子僧問甚處得仰山拈向背後僧無
0053a11: 語。代以手鼓掌笑云今日識得和尚。
0053a12: 舉末山尼了然因僧到參然云太襤縷生云雖然如
0053a13: 是且是師子兒然云既是師子為甚被文殊騎僧無
0053a14: 對。代震威一喝伊再動靜掀倒禪床便行。
0053a15: 舉洞山問德山侍者從何方來云德山來洞云來作
0053a16: 甚麼云孝順和尚洞云世間甚麼物最孝順者無對。
0053a17: 代云唯某最孝順或云作麼孝順直道吾嘗於此
0053a18: 切。
0053a19: 舉乾峰問眾云輪迴六趣具甚麼眼眾無對。代云
0053a20: 具輪迴六趣眼。
0053a21: 舉僧參聖壽嚴嚴補衲次提起云山僧一衲衣展似
0053a22: 眾人見雲水請兩條莫教露針線快道僧無對。代
0053a23: 云請和尚放下即道待伊放下卻自提衣而出。
0053a24: 舉僧問招慶匡禪師如何是提宗一句慶云不得昧
0053a25: 著招慶僧禮拜起慶云不得昧著招慶囑汝作麼生
0053a26: 是提宗一句僧無對。代云學人自領去。
0053a27: 舉世尊將諸聖眾往第六天說大集經敕他方此土
0053a28: 人間天上一切獰惡鬼神悉皆集會受佛付囑擁護
0053a29: 正法設不赴者四天門王飛熱鐵輪追之令集既集
0053a30: 會已巳無有不順佛敕者各發弘誓擁護正法惟一魔
0053b01: 王謂世尊云瞿曇我待一切眾生成佛盡眾生界空
0053b02: 無有眾生名字我乃發菩提心。代世尊云唯汝款
0053b03: 分明。
0053b04: 舉世尊因耆婆善別音響至一塚間見五髑髏乃敲
0053b05: 一髑髏問云此生何處耆云生人道世尊又敲一云
0053b06: 此生何處耆云生天道世尊又別敲一髑髏云此生
0053b07: 何處耆婆罔知生處。代耆婆但云生佛處世尊若
0053b08: 擬議時便與震威一喝呵呵大笑而行。
0053b09: 舉達磨初至梁因武帝問如何是聖諦第一義磨云
0053b10: 廓然無聖云對朕者誰磨云不識帝不領悟。代云
0053b11: 不枉西來。
0053b12: 舉忠國師因虞軍容問師住白崖山如何修行師喚
0053b13: 童子以手摩頂云惺惺直言惺惺歷歷直言歷歷向
0053b14: 後莫受人瞞軍容無語。代云不問那知。
0053b15: 舉無著到五臺文殊陪喫茶次殊拈起玻璃盞問南
0053b16: 方還有者個麼云無殊云尋嘗將甚麼喫茶著無對。
0053b17: 代即以盞驀口擲云只將者個。
0053b18: 舉鶴林素禪師因僧敲門林問是甚麼人云是僧林
0053b19: 云非但是僧佛來也不著云佛來為甚不著林云無
0053b20: 汝止泊處。代當時打破門行。
0053b21: 舉荷澤神會禪師到思和尚處思問甚麼處來會云
0053b22: 曹溪思云曹溪意旨如何會振身立思云猶帶瓦礫
0053b23: 在會云和尚此間莫有真金與人麼思云設有與汝
0053b24: 向甚麼處著。代猶帶瓦礫在處但作噓噓聲代設
0053b25: 有與汝向甚處著云元來元來。
0053b26: 舉西天大耳三藏到京云得他心通肅宗命忠國師
0053b27: 試驗藏纔見師乃禮拜立於右師問汝得他心通耶
0053b28: 藏云不敢師云汝道老僧即今在甚麼處藏云和尚
0053b29: 是一國之師何得去西川看競渡師良久再問汝道
0053b30: 老僧即今在甚麼處藏云和尚是一國之師何得向
0053c01: 天津橋上看弄猢猻至第三次問藏良久罔知去處
0053c02: 師叱云者野狐精他心通在甚麼處。代三藏罔知
0053c03: 去處云和尚是一國之師何得寐語代國師叱藏處
0053c04: 云重言不當吃復云卻是和尚善他心通。
0053c05: 舉昔有官人入鎮州天王院睹神像因問院主此是
0053c06: 甚麼功德云護國天王官云只護此國遍護餘國云
0053c07: 在秦為秦在楚為楚官云臘月二十九日打破鎮州
0053c08: 城天王向甚處去主無對。代云官人切莫造反復
0053c09: 云今日得官人作證。
0053c10: 舉昔有持缽僧至長者家偶為犬傷長者因問龍披
0053c11: 一縷金翅不吞大師全披法服為甚卻被狗咬。代
0053c12: 云卻是者畜生具眼。
0053c13: 舉南泉典座辦兩分食詣園中管顧園頭食時展缽
0053c14: 次忽有念佛鳥鳴園頭乃敲缽一下又鳴再敲一下
0053c15: 鳴既住頭乃問典座會麼座云不會又敲一下。代
0053c16: 云敲即任你敲會即我不會。
0053c17: 舉昔有僧還魂云冥中見地藏遂問某平生修何行
0053c18: 業某云念法華經藏云止止不須說為是說為是不
0053c19: 說某無對。代為是說為是不說處云當時與一喝
0053c20: 復於某無對處云且喜汝果得還魂。
0053c21: 舉昔有老宿問座主疏鈔解義廣略如何主云鈔解
0053c22: 疏疏解經宿云經解甚麼主無對。代云和尚不得
0053c23: 重加箋釋。
0053c24: 舉南泉云王老師賣身去也還有人買麼時有僧出
0053c25: 云某甲買泉云不作貴不作賤你作麼生買僧無對。
0053c26: 代云恰好。
0053c27: 舉鹽官一日喚侍者將犀牛扇子來者云破也官云
0053c28: 扇子既破還我犀牛兒來者無對。代向前云來也。
0053c29: 舉鹽官問一座主蘊何經云華嚴經官云華嚴經有
0053c30: 幾種法界云略言有四廣說則重重無盡官豎起拂
0054a01: 子云者是第幾種中收主無對。代云卻請和尚收
0054a02: 起。
0054a03: 舉僧問趙州至道無難唯嫌揀擇如何得不揀擇州
0054a04: 云天上天下惟我獨尊云此猶是揀擇州云出庫奴
0054a05: 甚麼處是揀擇。代云天上天下惟我獨尊者老
0054a06: 漢更若擬議一喝便行。
0054a07: 舉陸亙大夫因南泉遷化來吊慰院主問大夫何不
0054a08: 哭云院主道得亙即哭主無對。代云蒼天蒼天。
0054a09: 舉溈山問仰山甚處來仰云田中來溈云出中多少
0054a10: 人仰插鍬叉手而立溈云今日南山大有人刈茆仰
0054a11: 拽鍬而去。代溈山待仰山拽鍬而去隨劈脊一棒
0054a12: 云且道賞你罰你若能如此溈仰宗旨不致寂寥。
0054a13: 舉仰山指雪獅子云還有過得此色者麼眾無對。
0054a14: 代但騎卻雪獅子。
0054a15: 舉洞山因泰首座喫果子次乃問有一物上拄天下
0054a16: 拄地黑似漆嘗在動用中動用中收不得你道過在
0054a17: 甚麼處座云過在動用中山乃令掇卻果桌。代但
0054a18: 打掇果桌者待洞山動靜便與一喝。
0054a19: 
0054a20: 密雲禪師語錄卷第九終
