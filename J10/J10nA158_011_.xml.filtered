0059c01: 密雲禪師語錄卷第十一
0059c02: 嗣法門人通賢編
0059c03: 偈
0059c04: 北京寄怡泉師
0059c05: 嘗遊清澗沜懶走濁溪濱忽睹水中影方知崖上人
0059c06: 舉頭望明月明月炤吾身南北兩兄弟了然不隔塵
0059c07: 曹林講主問法華經若人散亂心入於塔廟中
0059c08: 一稱南無佛皆已巳成佛道以偈答之
0059c09: 散亂順顛倒權為古塔廟了達無煩惱法說轉顛倒
0059c10: 應觀法界性一切唯心造一念未生前誰心誰佛道
0059c11: 瞠眼未瞌睡從言妙不妙
0059c12: 北京普炤寺中秋夜韻
0059c13: 中秋明月炤長安處處笙歌和賞觀獨有野人清徹
0059c14: 處為緣翫久覺身寒
0059c15: 欲得不辜檀信施直須盡卻我師恩赤手條條無一
0059c16: 物橫拈竹棒打兒孫
0059c17: 自勉
0059c18: 光陰瞬息莫虛刪時節因緣豈等閒一念萬年終不
0059c19: 改任他滄海變青山
0059c20: 途中
0059c21: 前程行不盡何地可為居跨馬還驅馬騎驢又策驢
0059c22: 登金山
0059c23: 波中卓出始昂頭裂破長江兩道流隔岸紅塵飛不
0059c24: 到三三兩兩渡人舟
0059c25: 示徒
0059c26: 人生何所貴所貴持大志志大不吾欺浩然塞天地
0059c27: 悲哉世上人都為名利使碌碌任他忙茫茫不知止
0059c28: 偶成三首
0059c29: 生不能事人死不能事鬼嗟見世間人哀送北邙裡
0059c30: 生已巳能事人死復能事鬼孔子與仲由嗚呼話將似
0060a01: 在世不同人出世焉同鬼惟我野僧家超然無況比
0060a02: 水西門庵示息機上人
0060a03: 未悟頭頭欲息機悟來息息露全機有人來問庵中
0060a04: 主向道門開對水西
0060a05: 秦駐山始皇廟
0060a06: 行到水窮山盡頭秦王計絕始心休誰知別有通方
0060a07: 路大海何曾止浪遊
0060a08: 龍池和尚命師代示明極極號元闇
0060a09: 老衲年來氣力頹對人有口也慵開汝歸莫向人前
0060a10: 道曾到荊溪見我回
0060a11: 明極看來無實法闇元識盡少人知驀然明暗都翻
0060a12: 轉脫體全身獨振威
0060a13: 偶觀龍池
0060a14: 昔日龍歸何處云此山開豁至於今池中水碧連天
0060a15: 碧空裡雲陰接地陰滿日神光清意趣通身爽氣暢
0060a16: 胸襟最憐影落澄潭浸反笑頭陀白髮侵
0060a17: 雪中送天隱和尚掩關
0060a18: 昨夜天花落青山雪作衣誰人知此意白日掩柴扉
0060a19: 龍池和尚送天隱掩關偈命師和
0060a20: 某甲分明沒啟關通身無處覓忙閑也無門進無門
0060a21: 出只麼堂堂任運間
0060a22: 和楊居士捕魚歌
0060a23: 野老貧無舟可繫饒伊日月乾坤麗天堂佛國通不
0060a24: 棲世出世間了無寄無可求安可利悲喜現前奚有
0060a25: 意不生一念正全提信步程途誰論里沒絲牽爭有
0060a26: 住赤體條條任來去騰騰任運用無功放曠逍遙渾
0060a27: 大費不叩頭不踹尾縱逸遨遊囫圇底翻身抹過太
0060a28: 虛空大地山河都踏碎野人自不識行蹤一任閑人
0060a29: 言所佇
0060a30: 寄石梁陶居士
0060b01: 月到秋深滴露濃岩前石菊正花紅山僧盡日茆堂
0060b02: 睡長夢毘耶多口翁
0060b03: 辭眾
0060b04: 自知住處我無因一缽風流物外人踏破乾坤誰是
0060b05: 伴草鞋藜杖逞閑身
0060b06: 善權寺三生堂
0060b07: 乘茲善力了前因要顯三生即一人來到三生堂上
0060b08: 客此生應好悟無生
0060b09: 師出龍池天隱以偈請還山次韻答之
0060b10: 我無錫插記秋冬只麼相將任運中固死窮途終道
0060b11: 路奚拘所住辱先宗達磨不占嵩山地不肖思追隻
0060b12: 履蹤歷盡天涯誰近遠一身雲水似飄蓬
0060b13: 師寓護生庵晚茶庵主指燈為題師笑云吾非
0060b14: 詩人眾乞開示乃題
0060b15: 坐來荼罷已巳殘更主命為題指燭燈笑裡有刀窺得
0060b16: 破光明越格始為僧
0060b17: 師病目景西上人以知是空花即無輪轉見問
0060b18: 答偈
0060b19: 嘗聞病眼見空花我病眼中不見他忽覺淚珠垂面
0060b20: 下方知病眼見無差
0060b21: 樵者求示
0060b22: 斫盡千山一擔挑三家村去貿人燒中書堂事誰知
0060b23: 道六祖原來是古樵
0060b24: 雨阻東林閒步三笑堂因觀壁間王陽明先生
0060b25: 偈忽聞迅雷次韻
0060b26: 雨阻東林未上山誰知峰頂有蘭若遙觀峰石並參
0060b27: 差手指天地分上下不愛聖學不援儒不求佛道不
0060b28: 入社山僧與俗及朝官同是乾坤無避者大夢為憐
0060b29: 醒者寡吾悲痛下淚欲瀉忽感天雷震法雷驚起龍
0060b30: 蛇若翻瓦
0060c01: 舟中次澹孺石山二居士韻寄復
0060c02: 野老乘幽興味深那拘朝市與山林密雲彌布大千
0060c03: 界一月孤明何處陰石解惺時唯點首維摩露處莫
0060c04: 為心行來廣信傳千里脈脈遙看報此音
0060c05: 秋目聞鴈聲寄示契如禪人
0060c06: 忽問雲外鴻鴈叫寄語禪人智者裁欲證本來無一
0060c07: 物須知觸處契如來
0060c08: 章居士請問念佛因緣以偈示之
0060c09: 吾觀世上諸男女念佛人多見佛稀慇懃示語章居
0060c10: 士不在東方豈在西
0060c11: 示聞圓居士
0060c12: 聞去聞聲聞是妄返聞聞性也為權豁然聲性都翻
0060c13: 卻兩耳門開向兩邊
0060c14: 辭宛委謝居士見勉掩關
0060c15: 堂堂一間屋明明四無壁堪笑老瞿曇掩室于摩竭
0060c16: 為石梁居士靜室作
0060c17: 頂破太虛空踏穿海水底何須茆蓋頭風吹與雨洗
0060c18: 登會稽海口大峰山頂兼似墨池王居士
0060c19: 行到山窮水際時偶然句得半聯詩滿口向人言不
0060c20: 盡謾將東海作書池
0060c21: 別石簣陶太史
0060c22: 花事紛紛春盡頭杖藜隨意且悠遊謝辭檀越何方
0060c23: 去萬里天涯一步收
0060c24: 次同參慧轂輪韻
0060c25: 千里同風事何緣嘆別離道人行履處了了當如斯
0060c26: 月落樹無影風清雲不馳去來一片地任運復誰之
0060c27: 同史省庵登山頂為示
0060c28: 扶笻直上到峰顛破衲和雲就石眠睡到不知紅日
0060c29: 落醒來搔首問青天
0060c30: 過戒珠菴
0061a01: 策杖山幽行興來身也輕虎嗥山欲動鳥起樹猶驚
0061a02: 菊晚新霜豔秋深古木清慇懃末後句衲破戒珠呈
0061a03: 贈雲堂師
0061a04: 世間何物更堪憐惟有白雲在處閑來去高低曾不
0061a05: 礙了無痕跡落溪山
0061a06: 示出塵上人
0061a07: 莫除妄想莫求真凡聖都盧秪一塵信腳便行輕踢
0061a08: 破了然無事自繇人
0061a09: 次盡我居士韻
0061a10: 野老欲吟詩偶得天機趣忽聞簷雨聲滴滴驚人句
0061a11: 靜中偶成
0061a12: 自得忘機趣詩成不假言松風宣雅韻澗水吐清聯
0061a13: 我本無心聽伊何到耳傳只因吾獨惺物物皆靈然
0061a14: 次韻答滌塵二首
0061a15: 驀直誰來去孤蹤孰遠離窮途無屋住雲霧作禪衣
0061a16: 滿日是青山何易復何難心外初無法步步在其間
0061a17: 山中四威儀
0061a18: 山中行沒途程嘗獨步了無生
0061a19: 山中住無來去莫動著中心樹
0061a20: 山中坐淨裸裸微風吹白雲褁
0061a21: 山中臥非懶情有人問拳打倒
0061a22: 居山
0061a23: 乾坤一個故茆廬極目寥寥四壁虛但識此身為住
0061a24: 計了無歸路自如如
0061a25: 一卷經看曾未了不知日已巳墜西冥悠然獨坐無人
0061a26: 會掀啟松窗待月明
0061a27: 擬寒山三首
0061a28: 野老棲遲處煙嵐作布裘雲開嶽露頂風鼓樹搖頭
0061a29: 徑僻苔封砌溪深草覆流年無客訪道日與鹿為儔
0061a30: 策杖乘幽興穿雲入碧山不聞樵子語秪見鳥關關
0061b01: 日久石生鮮年多人起斑臨流清覽炤自覺也蒼顏
0061b02: 嗟見世間輩唯思積累多心猿忙似箭意馬走如波
0061b03: 勸爾不肯歇教吾爭柰何到頭將不去空手見閻羅
0061b04: 杖意
0061b05: 拄杖拈持力荷全條條絕後與光前堂堂直下當吾
0061b06: 用打發其人續正傅
0061b07: 偶成
0061b08: 青山疊疊萬重雲無事幽人不解文自拭一雙清白
0061b09: 眼笑看明月破黃昏
0061b10: 次予坦鄧居士放生偈韻
0061b11: 佛言嘗住法契悟無生是無生本無形何人何異類
0061b12: 當知諸眾生妄見生死二懼死愛貪生損他滋自己巳
0061b13: 故觀諸眾生不能如一子又復因貪生種種而不已巳
0061b14: 財為養命源不顧父兄弟致招業所使取彼而捨此
0061b15: 故知諸眾生不達安身處輪迴六道中不入三摩地
0061b16: 若能契無生不見有死視頓見含生類等觀如一子
0061b17: 皆是無生相此是真實語是故無生旨功德叵思議
0061b18: 是名護己巳身亦名保赤子名孝順父母名友于兄弟
0061b19: 將此奉塵剎名供養大士名承事諸佛是名第一義
0061b20: 有感
0061b21: 風吹窗紙忽驚人頓息從前三世因念念念離心意
0061b22: 識心心心契本來身
0061b23: 次友人韻
0061b24: 山僧自著個袈裟那復人前話歲華但得胸中饑渴
0061b25: 盡翻身踢潑趙州茶
0061b26: 示醫者
0061b27: 靈山會上大醫王濟世全憑沒病方但指世間俱藥
0061b28: 草了無熱惱與清涼
0061b29: 參禪偈九首
0061b30: 參禪莫妄想亦莫著除妄一念未生前試看底模樣
0061c01: 參禪一著子不假異方便須著自回光悟取本來面
0061c02: 參禪參直指毋遭岐路使豎起鐵脊梁直下超生死
0061c03: 參禪直參直莫著心意識千差萬別來直下當頭截
0061c04: 參禪參自繇撒手復何求赤身如白刃誰敢犯當頭
0061c05: 參禪欲吐氣須參轉身趣轉身吐氣時語語無剩句
0061c06: 參禪節要處切莫顧危凶當機擒虎兕信手捉獰龍
0061c07: 參禪參真實莫參口頭弄終不哄他人到頭終自哄
0061c08: 參禪貴正因弗用記時辰佛法無多子久長難得人
0061c09: 遊廬山東林寺次壁間韻
0061c10: 不慕西方不解禪道人行處自悠然直饒遊遍十方
0061c11: 界信步何憂不現前
0061c12: 萬物本吾元一體誰云塵合復塵間男兒自到心空
0061c13: 處踏破乾坤孰去來
0061c14: 霞標管居士述無用書謂復禮法師問偈為真
0061c15: 妄二字所縛不出理障清涼圭峰所答亦為真
0061c16: 妄二字沒溺未見超方句寂音所擬戰勝二老
0061c17: 然無明全妄情二句亦未免詞病拙偈雖不工
0061c18: 然跳出諸公之網偈云立真取淨性妄即從茲
0061c19: 起若了真非真妄亦何須止法法不曾生心心
0061c20: 勿終始明暗兩無功取捨懵茲理佛不入涅槃
0061c21: 我不出生死師云無用句調雖工似莽蕩欠諦
0061c22: 當因次韻
0061c23: 本來法本淨因昧分別起念念不昧時心心從此止
0061c24: 本來非末初那得有終始示語參玄人應參本來底
0061c25: 吾今本本來一口吞生死
0061c26: 示胡居士
0061c27: 吾嘗於此切開口不在舌覿面更無餘世間人不識
0061c28: 示智光禪人
0061c29: 老僧筆本不是筆一筆一筆如鐵橛打著徑山光上
0061c30: 人莫言老僧有法說
0062a01: 道生禪人欲歸坐關乞偈
0062a02: 上人歸去把門封坐臥經行秪此中打破靈雲關捩
0062a03: 子桃花依舊笑春風
0062a04: 黃檗山觀葉相國詩匾以偈次韻
0062a05: 及第心空選佛場個中無地列隅方一毫透體豁惺
0062a06: 眼十界通身現法王迷去妄分人與我悟來了卻短
0062a07: 和長回頭直下情無倚便是高登彼岸航
0062a08: 浩然之氣勢旋盤充塞乾坤絕窄寬一雨普施滋草
0062a09: 潤密雲彌布蔭人寒西來祖令當頭指東土兒傳正
0062a10: 眼端秪為分明人不薦故令高著眼睛看
0062a11: 貧僧偏愛破家窮赤體條條露骨風歷歷我人皆實
0062a12: 相明明心境總真空月明虛白連天碧日炤雲霞映
0062a13: 水紅聲色摩尼不墮數秪因逐物著西東
0062a14: 本心地不涉陽陰迥出乾坤覆眾岑萬法馬師都吸
0062a15: 盡一人龐老絕追尋全身用去頭頭現覿體行時物
0062a16: 物沉外境內神無覓處須知憑悟本來心
0062a17: 香城寺圓初禪人請齋需偈
0062a18: 暫為黃檗主請作香城客齋罷索予言予言絕標格
0062a19: 研磨半錠墨污卻一張白舉筆盡力揮○字不著畫
0062a20: 欲會西來意問取門前柏覿面忽然惺撞破乾坤窄
0062a21: 示定觀禪人
0062a22: 返炤迴光直下觀無干東北與西南十方世界全身
0062a23: 現一切人天正眼看
0062a24: 示時默上人
0062a25: 未語已巳前時薦得方堪默契本來人若將紙墨認為
0062a26: 法誤賺闍黎非老僧
0062a27: 誕生禪人乞策進語
0062a28: 進在其中退亦中當人無路可通風擬心更欲期精
0062a29: 進不若回光省舊容
0062a30: 通安陳居士請題
0062b01: 目前無老僧背後無居士中間是阿誰低頭自作禮
0062b02: 朱涇玄津禪人乞偈於推蓬室記之後
0062b03: 正蓬推蓬非汝境界廢室興室韓盧逐塊汝乞吾言
0062b04: 打出門外予作是說遭人笑怪船子和尚不在其內
0062b05: 示胡居士
0062b06: 在家居士秪在家不須門外駕牛車身口本來元清
0062b07: 淨莫教放過別生芽
0062b08: 示若愚廣禪人
0062b09: 大智若愚何以說通身一具廣長舌十方法界普齊
0062b10: 談舉意聞時便相隔
0062b11: 示雪浦禪人
0062b12: 利如錐疾如箭若能行超方便
0062b13: 靈宇禪人乞題獅子菴
0062b14: 獅子窟藏獅子山養成牙爪莫偷閒他年忽地能哮
0062b15: 吼百獸聞之盡破顏
0062b16: 示銳冶禪人
0062b17: 方當乞偈忽雷鳴老衲指示以為偈歷歷分明震耳
0062b18: 根縱然不悟難迴避
0062b19: 示亦幻禪人
0062b20: 幻即非覺覺即非幻幻覺相傾通身易換
0062b21: 示隱輝禪人
0062b22: 本來面目初無覆藏回光返炤覿體全彰
0062b23: 曹一光居士乞偈供養
0062b24: 盡大地人本無二樣作如是觀是真供養
0062b25: 贈慧轂師
0062b26: 本是同根生誰重復誰輕堂堂全體用正令要須行
0062b27: 送修密禪人省親
0062b28: 母毋想子歸因遠遠子思省母毋亦迢迢母毋子本來真面
0062b29: 目歷然覿體沒途遙
0062b30: 白巖禪人乞偈閉關
0062c01: 衲僧當據關不在閉房間正令全提處如同萬仞巖
0062c02: 示咸濟禪人
0062c03: 自濟濟人須假悟若還無悟總徒然男兒當發丈夫
0062c04: 志動靜忙閒緊著鞭
0062c05: 蓮花峰
0062c06: 旱地蓮開勢插天經冬過夏未嘗遷秪因性稟堅剛
0062c07: 質縱使焚燒逾洞然
0062c08: 踞獅林
0062c09: 此地曾無異獸叢一林惟有踞獅雄他年出類能哮
0062c10: 吼普使含靈盡化容
0062c11: 紙炮
0062c12: 頂門一竅透靈機滿肚無明火發揮聲振十方人盡
0062c13: 覺然喜躍動容威
0062c14: 復壽州方侍御諱震孺
0062c15: 日炙風吹雨打明明直指原繇處處全體獨露超過
0062c16: 世出世頭
0062c17: 山居
0062c18: 老僧無事日高眠童子開窗達遠天忽睹光中陰影
0062c19: 動抬眸雲去過前巔
0062c20: 野衲橫身四海中端然迥山須彌峰舉頭天外豁惺
0062c21: 眼俯視十方世界風
0062c22: 示聚我居士
0062c23: 四大聚來成我體吾身元是本來空本來空不離今
0062c24: 日今有本空體一同
0062c25: 萬聚叢中我獨尊獨尊那怕聚紛紜頭頭色色非他
0062c26: 物大地乾坤一口吞
0062c27: 偶見眾禪者從今一日不離山偈次韻示之
0062c28: 從今一日不離山肅肅雍雍雲水環獅象潛藏一隊
0062c29: 裡龍蛇混雜眾群間老僧棒棒棒誰意衲子惺惺惺
0062c30: 孰顏記取他年出林去莫教放過上頭關
0063a01: 從今一日不離山南北東西絕往還縱使直拋方外
0063a02: 去巍然不動於其間興雲吐霧誰能測拄地撐天孰
0063a03: 敢攀除是同躋無上道何人解透個中關
0063a04: 偶成
0063a05: 十方世界恣橫眠那管東西南北天唯我獨尊全體
0063a06: 現人來問著只麤拳
0063a07: 示徹源禪人
0063a08: 隨流生死故無窮悟徹源頭返本宗個裡不容人我
0063a09: 相從來千里乃同風
0063a10: 傳法偈
0063a11: 本法豈繇傳繇傳本法傳今傳傳本法本法本誰傳
0063a12: 因見雪公遠禪人登玲瓏巖詩次韻示之
0063a13: 老僧乘老興經行不知壑人或翫山水吾只樂吾樂
0063a14: 信步重巖上四顧靡不豁詩人作詩句道人談道朴
0063a15: 直下發本機彈指超無學一一事無別頭頭我自覺
0063a16: 師夢中得染深青牯牛之句乃自聯云
0063a17: 染深青牯牛那肯更回頭通體蒼煙色明明迥類流
0063a18: 無心用禪人乞偈
0063a19: 祖師西來直指人心多少行人錯認識神通身覓心
0063a20: 不可得身外無心用本人
0063a21: 示子縠蔡居士
0063a22: 居士自居士毋遭岐路使返觀世上人業識茫茫耳
0063a23: 示靈根荷禪人
0063a24: 世出世間不二法一身通荷無餘事阿誰不是丈夫
0063a25: 兒秪恐未堪如來使
0063a26: 示本源禪人
0063a27: 從本以來個著子忽然達得超三際隨流忘卻者源
0063a28: 頭所以茫茫無本據
0063a29: 居士乞偈
0063a30: 雪中執筆舉頭看雲天一色更難分前境不分心不
0063b01: 動卓然獨立在乾坤
0063b02: 正庵禪人閑關乞偈
0063b03: 欲超生死路參透祖師關作麼生是祖師關赤花貓
0063b04: 子面門斑
0063b05: 化緣
0063b06: 為僧一味無他事要他檀那契己巳躬個事人人皆具
0063b07: 足信手拈來用不窮
0063b08: 居士五旬乞偈
0063b09: 夕陽西去水東流人老何曾見白頭能向個中高著
0063b10: 眼普觀法界是同儔
0063b11: 天童即景十三首
0063b12: 太白峰
0063b13: 昔人錯露個消息惹得人傳太白峰今我直登峰頂
0063b14: 上那來名字掛虛空
0063b15: 玲瓏巖
0063b16: 遠望宛然如鐵壁近觀竅穴自分明曾無一點瞞他
0063b17: 得故指玲瓏今古稱
0063b18: 坐禪石
0063b19: 分明一段真奇特行住坐臥無人識偶然走到暫跏
0063b20: 趺跌錯認將為坐禪石
0063b21: 響石
0063b22: 看來一塊精頑石擊著響聲隨扣出東西南北普皆
0063b23: 驚縱然睡熟也惺徹
0063b24: 龍隱潭
0063b25: 太白峰頭一隊龍興雲致雨顯神通潭中靜處非為
0063b26: 隱隱顯當知沒兩容
0063b27: 活眼泉
0063b28: 水出高源流不絕清虛炤物映青天日明雲暗隨時
0063b29: 鑑是故稱名活眼泉
0063b30: 西澗
0063c01: 西澗原從太白來寺西流出遶東迴漫將竹接來廚
0063c02: 下飲飽諸人滿腹回
0063c03: 七佛塔
0063c04: 七佛尖尖七古錐一行排列路傍堤死生個裡同模
0063c05: 樣特使行人著眼窺
0063c06: 清關橋
0063c07: 橋本原無清與濁秪緣到此別人間雖然都打橋中
0063c08: 過未審誰人透此關
0063c09: 隱蓋亭
0063c10: 個事從來遍界呈秪因人自不惺惺故應曉示中行
0063c11: 者所以題他隱蓋亭
0063c12: 鐵蛇關
0063c13: 鐵蛇雄據嶺頭峰截斷行人路不通直下一刀全殺
0063c14: 活任從南北與西東
0063c15: 萬松關
0063c16: 萬松關不為關松警策行人入路通忽若有人親撞
0063c17: 破方知直透萬松中
0063c18: 攔路庵
0063c19: 腳跟未動意先行行色匆匆不暫停攔斷路頭心不
0063c20: 走安然步步沒途程
0063c21: 徐雲將居士求偈
0063c22: 忽地西風起人人覺而寒分明代揮麈誰知直指南
0063c23: 貫之求偈
0063c24: 一身充滿復何為萬別千差一貫之世出世間無罣
0063c25: 礙那來背觸涉驅馳
0063c26: 轢嚴居士乞題牧牛頌
0063c27: 一個牧童一個牛無端一體兩分頭從君及眾多才
0063c28: 識愧我渾圇縱自繇
0063c29: 示德雲禪人
0063c30: 德雲嘗住妙峰頂著意求尋轉不醒指汝歸休不涉
0064a01: 程切莫將頭去認影
0064a02: 元沖錢居士求偈
0064a03: 不須我描畫君自本呈現但作如是觀必不自相賺
0064a04: 直饒恁麼地撦破紙來好相見
0064a05: 答朱居士
0064a06: 非僧非俗者個漢兩處圓通無畔岸翻身直踏上頭
0064a07: 關入佛入魔只一貫
0064a08: 答元禮曹居士
0064a09: 丈夫自有沖天志此是君之夙具因世出世間不二
0064a10: 法惟人自有乃方親
0064a11: 超一求偈
0064a12: 二月春光晴且麗萬物增榮添意氣超一一超一切
0064a13: 超豁然圓證無生地
0064a14: 祈遠唐居士乞偈
0064a15: 個事本丈夫誰貴復誰賤毋將一幅紙障卻本來面
0064a16: 周生余居士乞偈
0064a17: 痛與辣手打不惺若惺即見赤骨不惟不依言語
0064a18: 道亦復不著無言說
0064a19: 利根禪人為薦先亡求偈
0064a20: 擬欲利人利己巳為先據己巳利處個個如然幽明一致
0064a21: 誰不現前若不如是利己巳妄焉故曰一子出家九族
0064a22: 生天
0064a23: 次韻送其侍者住雪竇上峰
0064a24: 老衲何因不記秋只緣嘗自個中繇試看天上無私
0064a25: 日獨炤高臨一切頭
0064a26: 何山沈居士求偈諱演
0064a27: 山僧無別示白棒當頭指頂門眼豁開自證沖天旨
0064a28: 覺圓敏禪人病中乞偈
0064a29: 維摩居士病非病禪者反為作病看忽覺病身身本
0064a30: 覺始於法法自然安
0064b01: 募真歇了禪師塔院偈
0064b02: 當年屋塔護全身一夕火光真歇了護法檀那出手
0064b03: 新定然重發兒孫肇
0064b04: 天鈞徐居士乞偈
0064b05: 無法可說何字可寫作字觀時眼中著屑一念回光
0064b06: 當下安怗
0064b07: 化造殿
0064b08: 太白山下天童寺洪水漂流殿如洗普告四眾諸檀
0064b09: 那大家出手共扶起
0064b10: 示體真禪人
0064b11: 體真體真切莫疏親但恁信去決不賺人
0064b12: 示通聞葛居士
0064b13: 一落筆時紙成污所以繪事後於素不若向筆未舉
0064b14: 前策起眉毛須自悟
0064b15: 示蓮峰聞禪人
0064b16: 出家本為了生死生死不了徒勞耳忽地心花頓發
0064b17: 明覿面無生無滅旨
0064b18: 示得之李居士
0064b19: 個事從來本呈露認著名言卻遮覆剔起眉毛著眼
0064b20: 看腦後見腮方契悟
0064b21: 履卿戈居士以白紙一幅乞偈并呈玄沙白紙
0064b22: 頌師次韻復之
0064b23: 踏翻天地無家業笑出蘆花恰正圓何待紙來遮面
0064b24: 孔同風千里對長宣
0064b25: 示泰華程居士
0064b26: 春日晴和物物芳莫教虛度個時光試看歲歲杜鵑
0064b27: 鳥聲聲歸去好思量
0064b28: 行如葉居士乞偈薦親
0064b29: 生亦如兮死亦如如如之外盡皆虛欲知父母安身
0064b30: 處忉利天宮亦不居
0064c01: 二無張居士求偈諱瑋
0064c02: 一切二邊俱坐斷本無中道可須安掀翻海嶽無人
0064c03: 會白棒當頭為指南
0064c04: 明道崔居士乞偈薦親
0064c05: 若惺自己巳安身處河沙父母同個面但將此語懸高
0064c06: 堂一度看時一度薦
0064c07: 化造中峰庵
0064c08: 萬峰羅列個中峰日炙風吹雨露中奉勸檀那齊出
0064c09: 手共將片瓦把頭封
0064c10: 題獨露堂
0064c11: 天地為廬個道場龍蛇混雜於中央不知誰解無思
0064c12: 筭迥出乾坤獨露堂
0064c13: 糠餅偈次其侍者韻
0064c14: 老僧無福食秕糠累及吾孫搜肚腸不特明明猶罪
0064c15: 我又加一醜播諸方
0064c16: 容如求偈
0064c17: 憑我寫一字無汝錯認是容如不錯認是阿誰咄
0064c18: 泰華程居士乞偈
0064c19: 只欲紙來求法語誰知法語無啟口無啟口處眼忽
0064c20: 開處處頭頭唯自偶
0064c21: 奉和
0064c22: 太祖高皇帝御製　賜隆菩薩詩因仲沈居士請
0064c23: 堂堂獨立豈干松歷歷孤明唯自功無影樹頭身出
0064c24: 表不萌枝上覺花從指揮列合乾坤主目視含靈總
0064c25: 共宮痛念體同無異性棒頭點著實非空
0064c26: 見雲余內宦乞偈
0064c27: 大道本來成現只緣人自不薦若能一念迴光始覺
0064c28: 不隔條線
0064c29: 汝遠秦居士求偈諱季鑠
0064c30: 覿面不相瞞白棒當頭指無柰更求書直筆寫如此
0065a01: 懸向高堂上切莫昧自己巳忽然省得時始覺錯污紙
0065a02: 示子凡方居士
0065a03: 不是凡不是聖不是佛不是心自古至今沒人識只
0065a04: 堪鼓掌笑吟吟
0065a05: 示冶堂孫居士
0065a06: 模也模不成鑄也鑄不就本自不涉功所以沒窠臼
0065a07: 砅崖徐居士乞偈
0065a08: 道人處世唯己巳矣任運縱橫宛如水觸境初無取捨
0065a09: 心取捨之心惹生死
0065a10: 虞山虞居士乞偈
0065a11: 居士好遊山曾經多少春直教踏破虞山頂始覺乾
0065a12: 坤沒點塵
0065a13: 為心僧趙二瞻居士法名通本
0065a14: 本不是心不是僧兩端不立復誰名所以天童無法
0065a15: 說白棒指教伊自惺
0065a16: 示元之鮑居士
0065a17: 幾點黑墨污白絹懸向高堂任人看古有龐公自偶
0065a18: 諧今未卜誰親見面初不相干半點煙傾國來也爭
0065a19: 肯換
0065a20: 募裝初祖像
0065a21: 教外別傳名為禪達磨大師來此土天童新建大禪
0065a22: 堂不塑聖僧塑初祖化主大眾想來容行住坐臥嘗
0065a23: 相睹檀那慨然發至心同證無生全體露天童老漢
0065a24: 舉手書筆尖頭上密雲布一雨普施何所緣惟願見
0065a25: 聞自惺悟
0065a26: 立春日雪霽次量侍者韻
0065a27: 臘雪凝山連澗塞春風一拂盡成流看來幻景渾如
0065a28: 夢忽惺江山故眼眸
0065a29: 次答璞川曾居士韻三首
0065a30: 野僧何事出頭來打惺時人困夢回忽覺通身渾慶
0065b01: 快無師本智自然開
0065b02: 棒打令人眼豁開浩然獨步任隨來舉頭滿目人無
0065b03: 異那個男兒更著裁
0065b04: 單提拄杖擬何通棒棒全身若活龍寄語維摩休妄
0065b05: 想了然不二契宗風
0065b06: 復木叔陳居士次韻
0065b07: 嘗寂光中不變春無言童子自來新野僧只個當陽
0065b08: 句喚指目前一切人參贊乾坤成世界主賓義立顯
0065b09: 君臣丈夫氣宇充空際對待情忘比甚鄰
0065b10: 示繼清太華二居士
0065b11: 唯此一事實餘二則非真他人難用力自度自家身
0065b12: 徐居士乞偈
0065b13: 有一句偈人自迴避若嘗在中超世出世
0065b14: 為瑞屏顧居士
0065b15: 祖師直指唯單傳無始時來面目全此意拈向瑞屏
0065b16: 風請君著眼離言詮
0065b17: 未荄吳居士祈子乞偈
0065b18: 眼開不見情生子法界團圞罔彼此不須更說話無
0065b19: 生大家共證金剛體
0065b20: 密雲禪師語錄卷第十一終
