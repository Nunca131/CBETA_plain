0015a01: 密雲禪師語錄卷第三
0015a02: 嗣法門人海明編
0015a03: 浙江寧波鄮山育王廣利禪寺語錄
0015a04: 司理黃端伯檀越王道元祁彪佳隹請於二月三日入
0015a05: 院至三門云十方薄伽梵一路涅槃門問汝諸人且
0015a06: 道路頭在什麼處看腳下始得。
0015a07: 方丈據座云老僧到者裡不若淨名杜口亦非釋迦
0015a08: 掩室且道如何施設縱然鐵額銅頭衲僧到來也須
0015a09: 棒棒見血為甚如此放過不得遂起。
0015a10: 司理元公黃居士請上堂師指法座云者便是大司
0015a11: 理大護法於丁卯秋廬山開先寺撞倒底鐵山今對
0015a12: 人天眾前扶起去也還見麼遂陞拈香云者瓣香根
0015a13: 盤太虛空外幹共乾坤並秀爇向爐中端為祝延
0015a14: 今上皇帝萬歲萬歲萬萬歲次拈香云者瓣香明同
0015a15: 日月光臨萬物爇向爐中奉為滿朝文武天下官僚
0015a16: 今日請主大司理并諸檀越伏願般若智以現前無
0015a17: 緣慈而濟物又拈香云者瓣香自從親遭毒手至今
0015a18: 痛恨不徹不免對眾拈出五回爇向爐中耑為供養
0015a19: 直隸嘗州府荊溪龍池山禹門堂上傳曹溪正脈三
0015a20: 十三世幻有先師大和尚用酬法乳之恩敷坐上首
0015a21: 白槌云法筵龍象眾當觀第一義師云若論第一義
0015a22: 適來未陞座前人人顯示了也更向槌下聽人處分
0015a23: 分明已巳落第二義還有耳不隨聲眼不逐色者麼出
0015a24: 眾相見一僧出舉坐具云者個是聲是色師打云見
0015a25: 麼進云更請吾師再道一句師復打僧喝師又打問
0015a26: 未知有底直須撞倒鐵山及乎知有自己巳卻是一座
0015a27: 鐵山未審和尚到此如何酬唱師打云且道是賞你
0015a28: 罰你進云老老大大話頭也不識師復打噓兩聲乃
0015a29: 云布縵天羅網打衝浪鯤鯨若是透網金鱗聞恁麼
0015a30: 道便乃通身踴躍出來掀倒禪床喝散大眾飛騰而
0015b01: 去豈不慶快平生其或未然不免道祖師心印狀似
0015b02: 鐵牛之機去即印住住即印破便能隨處作主遇緣
0015b03: 即宗法隨法行法幢隨處建立況逢明眼作證豈敢
0015b04: 被蓋囊藏應須覿面顯揚當頭點破若解返炤迴光
0015b05: 便見透脫分曉分明自家境界一著本來面目覿體
0015b06: 現前全機大用秪憑者個威光不向別處流轉遂豎
0015b07: 拂云若向者裡覷得透開隻眼用得去方知開口不
0015b08: 在舌頭上可謂一言通時千言萬言不曾道著一字
0015b09: 一機用去千機萬機全體顯露如壯士屈伸不借他
0015b10: 力師子遊行不求伴侶雖然猶是從上來建法幢立
0015b11: 宗旨底標格設若坐斷報化佛頭透過祖師巴鼻不
0015b12: 涉化門一句又作麼生道還委悉麼皇風浩蕩乾坤
0015b13: 廓野老謳歌春晝長復舉阿育王問賓頭盧尊者云
0015b14: 嘗聞尊者親見佛來是否者以兩手策起眉毛云會
0015b15: 麼王云不會者云阿耨達池龍王請佛齋吾亦預數
0015b16: 遠祖虎丘和尚云尊者得大機顯大用不謾親見佛
0015b17: 來雖然賴遇育王放過若不放過洎合打失眉毛打
0015b18: 失眉毛且置秪如策起眉毛又作麼生還會麼當臺
0015b19: 一鑑明如日萬古晴空絕是非師云虎丘和尚判得
0015b20: 十分明白爭柰猶剩一半秪如尊者道阿耨達池龍
0015b21: 王請佛齋吾亦預數且道今日阿育王寺十方聚會
0015b22: 同共一齋賓頭盧還預數也無如不預數古今則有
0015b23: 二道若預數即今賓頭盧在什麼處諸人還知麼其
0015b24: 或未知各各策起眉毛試看取好卓拄杖下座。
0015b25: 追嚴請上堂今朝三月十九盡道觀音生日且問大
0015b26: 眾觀音生在甚麼去處若知觀音生處便知曹溪鄧
0015b27: 居士死底去處既知鄧居士死底去處即知觀音生
0015b28: 底時節既知觀音生底時節便見鄧居士生與觀音
0015b29: 現身說法死亦與觀音現身說法既皆現身可謂淨
0015b30: 法界身本無出沒既皆說法可謂大悲願力示現受
0015c01: 生如是則剎說眾生說十方三世一時說又烏用山
0015c02: 僧播兩片皮掉三寸舌何故遍界盡非嘗草木何山
0015c03: 松柏不青青下座。
0015c04: 上堂雨下地濕天晴日出水綠山青桃紅李白一一
0015c05: 皆呈奇特只是不得將眼看并口說為甚如此風前
0015c06: 鐵樹花開別是一般春色下座。
0015c07: 上堂三世諸佛不知有從空放下狸奴白牯卻知有
0015c08: 憑地昇高從空放下無眾生可度憑地昇高超佛越
0015c09: 祖超佛越祖眾生度盡恒沙佛無眾生可度諸佛何
0015c10: 曾度一人雖然如是忽若兩頭坐斷中間撒開突出
0015c11: 難辨一句又作麼生道披簑側立千峰外引水澆蔬
0015c12: 五老前下座。
0015c13: 鄭居士誕日請上堂突出難辨不容擬議尋思正眼
0015c14: 豁開洞徹去來無際所以道未離兜率已巳降王宮未
0015c15: 出母胎度人已巳畢且道正當恁麼時度個甚麼人說
0015c16: 又恐涉繁詞諸人各各自悟始得卓拄杖下座。
0015c17: 上堂子規啼血滿花枝口口聲聲秪叫歸不耐時人
0015c18: 猶不惺年年三月又來啼大眾還委麼自是不歸歸
0015c19: 便得五湖煙景有誰爭卓拄杖下座。
0015c20: 上堂聲前一著人人本自圓成正體湛然個個初無
0015c21: 向背秪因不覺逐色隨聲捉一放一不得解脫若能
0015c22: 回光克證無生法忍無繫無拘管取自繇自在何以
0015c23: 如此雖然不假修成得日用須教要自繇便下座。
0015c24: 上堂現成公案不用尋思八字眉分無千心力如是
0015c25: 則恁麼也不得不恁麼也不得恁麼不恁麼總不得
0015c26: 未免向死水裡躲根設若恁麼也得不恁麼也得恁
0015c27: 麼不恁麼總得也是在葛藤窠裡作活計不落兩頭
0015c28: 機不墮中間位且道二六時中如何受用萬仞峰頭
0015c29: 獨足行喝一喝卓拄杖下座。
0015c30: 奉化岳林寺主請上堂諸佛與眾生本無優與劣秪
0016a01: 因自不覺妄自生分別分別若不生洞然最明白人
0016a02: 人絕覆藏個個無隱匿所以道彌勒真彌勒化身千
0016a03: 百億時時示時人時人自不識且即今各各人人那
0016a04: 個是彌勒若也識便安怗其或未然來年更有新條
0016a05: 在惱亂春風卒未休下座。
0016a06: 四月旦日上堂三春已巳過孟夏初臨山中樹綠田裡
0016a07: 秧青蠶婦剪桑農夫催耕情與無情一一皆真所以
0016a08: 道是法住法位世間相嘗住若識相嘗住方堪有本
0016a09: 據其或未然有寒暑兮促君壽有鬼神兮妒君福下
0016a10: 座。
0016a11: 佛誕日解制上堂僧問解開布袋口放出一群牛正
0016a12: 當恁麼時如何是慶賞一句師便打進云大有人不
0016a13: 肯又如何師又打僧一喝師復打乃云二月十五舊
0016a14: 公案四月初八便結絕雖然日子卻無多養就一群
0016a15: 如老賊開門放出諸方去拶著翻身便返擲衲僧若
0016a16: 不解如此卻被他人穿你鼻到此翻思懊悔時莫言
0016a17: 老僧不與說遂舉世尊初生周行七步目顧四方一
0016a18: 手指天一手指地云天上天下惟我獨尊釋迦老漢
0016a19: 既如是汝等諸人猶向老僧更擬討甚麼碗拽拄杖
0016a20: 下座一時打散。
0016a21: 再住嘉興金粟山廣慧禪寺語錄
0016a22: 上堂道人踐履絕行蹤去亦如斯來亦同來去同同
0016a23: 了無異去來一味舊家風如是則大智圓明體無向
0016a24: 背聲和響順形直影端在彼在此獨露嘗光一去一
0016a25: 來豈生二相正恁麼時且作麼生是諸人底舊家風
0016a26: 還委悉麼須知鷲嶺當年事一念回光自宛然卓拄
0016a27: 杖下座。
0016a28: 施主請上堂亙古亙今金剛體密密綿綿嘗證入不
0016a29: 生不滅如來藏頭頭物物悉包容所以道空可空非
0016a30: 真空色可色非真色真色無形真空無名無名名之
0016b01: 父無色色之毋能為三界之根作天地之祖如是則
0016b02: 金剛體生育之本如來藏造化之源能作奇特因能
0016b03: 顯難思事若上根利智向文彩未彰已巳前當頭一時
0016b04: 坐斷淨裸裸赤灑灑如天普蓋似地普擎如虛空寬
0016b05: 廣如日月普炤一道清虛靡不貫徹感應道交綿綿
0016b06: 瓜瓞驀拈拄杖云當恁麼時且作麼生是造化之源
0016b07: 生育之本杖頭點出金剛眼彈指圓成八萬門卓拄
0016b08: 杖下座。
0016b09: 施主請上堂正令當行十方坐斷宗旨建立毫髮無
0016b10: 差是以摩竭掩室毗耶杜詞斯皆理為神御故口以
0016b11: 之而默豈曰無辨辨所不能言也如天不言靡所不
0016b12: 蓋如地不言靡所不載故曰天無私蓋地無私載天
0016b13: 若私則有蓋有不蓋地若私則有載有不載古人所
0016b14: 謂皇天無二道聖人無兩心雖無二道昆蟲草木咸
0016b15: 植其中隨其根性悉遂其生故法華經云密雲彌布
0016b16: 一雨普滋斯非法喻齊彰佛天無二者乎遂舉拂云
0016b17: 有眼者見復敲香几云有耳者聞聞見分明是個甚
0016b18: 麼擲拂云正恁麼時諸人分上又作麼生還委悉麼
0016b19: 一氣不言含有象萬靈悉稟共同根下座。
0016b20: 追嚴請上堂僧問析肉還毋析骨還父父毋非我親
0016b21: 誰是最親者師云眼中著屑進云千江有水千江月
0016b22: 一道寒光亙古今師云錯認定盤星問大事未明如
0016b23: 喪考妣是如何師云萬仞峰頭獨足立大事已巳明如
0016b24: 喪考妣是如何師云千山萬山獨行去僧禮拜師乃
0016b25: 云生死去來全體現陰間陽世絕行蹤驀拈拄杖指
0016b26: 云杖頭指著金剛體汝毋回光證舊容喝一喝云還
0016b27: 見麼卓拄杖下座。
0016b28: 上堂纔然五月念九又是七月初一可謂日月如梭
0016b29: 光陰迅速諸人還得個休歇也未若得個休歇便見
0016b30: 釋迦老子道我能促一劫如半日延半日如一劫趙
0016c01: 州亦云諸人被十二時使老僧使得十二時不是神
0016c02: 通妙用亦非法爾如然斯皆親證實到大休大歇時
0016c03: 節所以不見劫之長日之短全憑者個威光不向別
0016c04: 處流轉其或未然秪知事逐眼前過不覺老從頭上
0016c05: 來下座。
0016c06: 浙江寧波天童山景德禪寺語錄
0016c07: 崇禎四年司理端伯黃公并檀越之垣徐公有杞徐
0016c08: 居士等請於四月三日入院至。
0016c09: 古佛殿基云虛空作殿日月為燈且道是什麼人境
0016c10: 界還會麼設或未會且看新長老撒開坐具大展三
0016c11: 拜。
0016c12: 方丈云據此室行此令從教天下衲僧來乞命一一
0016c13: 為伊當頭按定卓拄杖遂起。
0016c14: 當日眾請上堂至法座云須彌燈王如來已巳坐斷諸
0016c15: 人路頭了也且轉身意旨又作麼生會如或未會更
0016c16: 為諸人撥轉上頭關去也遂陞拈香云此瓣香奉為
0016c17: 今上皇帝祝延聖躬萬歲萬萬歲伏願國運與日月
0016c18: 長明國界與乾坤並固此瓣香奉為滿朝文武天下
0016c19: 官僚併今日本山請主司理黃元公居士維翰徐居
0016c20: 士松里徐居士伏願道心堅固現隨類身導引群品
0016c21: 共證菩提此瓣香參侍二十餘年一旦親蒙印可不
0016c22: 敢忘卻第六回爇向爐中耑為龍池禹門堂上幻有
0016c23: 先師大和尚用酬法乳之恩上首白椎云法筵龍象
0016c24: 眾當觀第一義師云人人絕覆藏個個無向背誰更
0016c25: 有第一第二而復言觀還有共相證明者麼出眾相
0016c26: 見僧問清關橋下五湖雲太白峰頭萬古月天童諸
0016c27: 祖頂門今日請師重著楔師便打進云祖禰不了
0016c28: 弗勞殃及師又打云正要殃及你僧喝一喝拂坐具
0016c29: 歸眾問昔日應庵和尚問天童傑禪師云如何是正
0016c30: 法眼傑答云破砂盆意旨如何師云門前七座塔進
0017a01: 云師意如何師便打進云某甲又不然師云你又作
0017a02: 麼生進云瞎師又打乃云光吞萬象氣絕諸塵淨裸
0017a03: 裸赤灑灑提則天上人間放則無處迴避所以道動
0017a04: 若行雲止猶谷神既無心於彼此豈有象於去來去
0017a05: 來不以象動靜不以心如是則昨日在育王不曾相
0017a06: 著今朝來天童又何嘗相逐於此於彼無取無捨故
0017a07: 能隨處作主遇緣即宗當頭點破廓開人天正眼赤
0017a08: 手提持使證自家境界無倚無依自繇自在且今日
0017a09: 開堂祝聖一句作麼生道邊邦寧靖歸王化萬姓謳
0017a10: 歌樂太平下座。
0017a11: 開爐上堂天童寺裡結制無端劃地為牢更若把斷
0017a12: 咽喉諸人向甚處出氣還有恁麼人麼試出來對眾
0017a13: 舉看僧問大開爐陶鑄賢才秪如火不能燒水不
0017a14: 能漂底衲僧到來和尚又作麼生師云烏龜水底深
0017a15: 藏六進云恁麼則成堅固不壞去也師便打問如何
0017a16: 是堂奧中事師云你且去門外立僧歸眾師乃云太
0017a17: 白山中儘有柴一株不許眾人搬老僧不是多護惜
0017a18: 為要諸人徹骨寒雖然如是只如道三界無安猶如
0017a19: 火宅諸人又向甚麼處迴避若也迴避得可以高超
0017a20: 三界獨步大方其或未然各各炤顧眉鬚始得便下
0017a21: 座。
0017a22: 上堂僧問和尚未露家風學人已巳呈行履更借問得
0017a23: 一句麼師云莫亂道進云如何是殺人刀師打云一
0017a24: 棒打殺進云如何是活人劍師打云自領出去問正
0017a25: 令纔施即不問聲前一句意何如師云合取狗口進
0017a26: 云前後即無作麼勦絕得去師云背後看取乃云問
0017a27: 話且置結制得半個月日也諸人本分事作麼生一
0017a28: 僧纔出師云本分事作麼生僧擬議師便打僧喝師
0017a29: 云三喝四喝後作麼生僧佇思師連打云大眾不煩
0017a30: 久立下座。
0017b01: 上堂僧問出沒卷舒即不問赤條條地事如何師云
0017b02: 更著幾重來僧拂袖而出問竿頭撒手時如何師云
0017b03: 兩腳捎空僧擬進語師便打乃云問話且置大眾要
0017b04: 老僧入室即今當堂與你們入室也不用古人底話
0017b05: 老僧杜撰三句話初心久學皆可用遂云莫立程途
0017b06: 別用功行住坐臥看何從忽然看徹無從底大眾下
0017b07: 語看眾下語師皆未諾便下座。
0017b08: 上堂今日仲冬十五日霜風刮面侵人骨明明歷歷
0017b09: 不曾藏烏用山僧更饒舌乃舉僧問雲門如何是諸
0017b10: 佛出身處門云東山水上行佛果道天寧即不然如
0017b11: 有問如何是諸佛出身處向他道薰風自南來殿閣
0017b12: 生微涼今日天童又不然如有問如何是諸佛出身
0017b13: 處劈脊便棒下座。
0017b14: 師誕日眾請上堂今年十一月十六日也是者個時
0017b15: 節去年十一月十六日也是者個時節前年十一月
0017b16: 十六日也是者個時節外前年十一月十六日也是
0017b17: 者個時節乃至從無始十一月十六日總是者個時
0017b18: 節來年十一月十六日也是者個時節後年十一月
0017b19: 十六日也是者個時節外後年十一月十六日也是
0017b20: 者個時節乃至盡未來際十一月十六日也是者個
0017b21: 時節既都是者個時節喚作過去不得喚作未來不
0017b22: 得喚作現在不得既都不得喚作生得麼喚作滅得
0017b23: 麼喚作不生不滅得麼所以道欲識佛性義當觀時
0017b24: 節因緣時節若至如迷忽悟如忘忽憶正當恁麼時
0017b25: 依時及節一句作麼生道良久云仲冬嚴寒眾慈伏
0017b26: 惟珍重下座。
0017b27: 上堂舉臨濟大師道一句語具三玄門一玄門具三
0017b28: 要有權有用汝等諸人作麼生會下座師乃召云大
0017b29: 眾秪如適來問答向什麼處去若知去處有實有用
0017b30: 便下座。
0017c01: 臘八上堂僧問如何是佛成道日師云你甚處去來
0017c02: 僧擬進語師直打出乃云自古至今臘月八年年午
0017c03: 夜一天星釋迦老子已巳悟去因甚諸人不自惺苟惺
0017c04: 也盡大地無纖毫過患所以道普觀一切眾生皆具
0017c05: 如來智慧德相但以妄想執著而不證得且問諸人
0017c06: 作麼生說個不執著底道理又作麼生說個執著底
0017c07: 道理卓拄杖下座。
0017c08: 幻有和尚忌日拈香云親遭毒手不容情大棒通身
0017c09: 徹不禁一年一度燒香日翻憶令人恨轉深便燒。
0017c10: 解制上堂今朝臘月三十日又是解制之辰且問大
0017c11: 眾作麼生是收因結果依時及節底句若也道得天
0017c12: 下橫行其或未然閻老子筭飯錢打鬼骨臀莫言不
0017c13: 道下座。
0017c14: 歲朝上堂新歲舊年現成公案越古超今時人不薦
0017c15: 林下道人不隨世變所以道有物先天地無形本寂
0017c16: 寥能為萬象主不逐四時凋喝一喝卓拄杖下座。
0017c17: 上堂人以生為勞不以死為慮忽然死到來茫無著
0017c18: 落處誰知當處生當處死當處埋若能如是會不動
0017c19: 出三災所以釋迦老子云吾今為汝保任此事終不
0017c20: 虛也且作麼生是不虛底事以拄杖敲香几云棒打
0017c21: 石人頭嚗嚗論實事此是通保姚居士為薦亡女請
0017c22: 山僧說底法復舉龐居士云有男不婚有女不嫁大
0017c23: 家團圞頭共說無生話無生即不問且問你女亡三
0017c24: 年還得團圞頭也無若還團圞頭即知你女安身立
0017c25: 命處亦知你自己巳安身立命處若不得團圞頭不但
0017c26: 不知汝女安身立命處亦不知自己巳安身立命處既
0017c27: 若不知亦未免茫無著落你且回去量明白了再
0017c28: 來與山僧通個消息山僧為你證明下座。
0017c29: 追嚴請上堂通熹誠心修供養供養一切諸如來請
0017c30: 我舉揚般若力為薦父母超凡胎聖凡不同同鼻孔
0018a01: 馨香臭穢一般開卓拄杖下座。
0018a02: 清明日請上堂今日正當清明節家家祭掃拜墳瑩
0018a03: 秪為生身不忘木所以追思遠祖宗明新禪人特修
0018a04: 齋供佛祭掃祖師塔請我舉揚無別事報答父母及
0018a05: 師長雖然如是其間多有隨其風俗以了故事而已巳
0018a06: 縱有搥胸痛哭者亦不過不見團圞私念愛情要如
0018a07: 孔夫子言祭如在祭神如神在者即罕矣惟我佛祖
0018a08: 兒孫似乎不然所以法華會上藥王菩薩焚身供佛
0018a09: 佛讚云善男子是真精進是名真法供養如來於是
0018a10: 藥王還復如故智者大師讀到此處忽然有省獲旋
0018a11: 陀羅尼三昧云兄靈山一會儼然未散正恁麼時諸
0018a12: 人還見祖師麼若見可與祖師把手共行其或未然
0018a13: 普請大眾同到祖塔前大家觸禮三拜下座。
0018a14: 受吳嶷峰為僧上堂世緣頓盡截斷愛情出類拔萃
0018a15: 作大丈夫正宜永披忍辱鎧嘗操智慧刀與蘊魔煩
0018a16: 惱魔死魔共戰滅三毒破魔網如鳥出籠金鱗透網
0018a17: 且無依無倚善始善終一句作麼生道雪後始知松
0018a18: 柏操事難方見丈夫心下座。
0018a19: 端午上堂今朝五月五日知事頭首乞老僧陞座應
0018a20: 個時節老僧無計可處何以雄黃燒酒固也不可要
0018a21: 且無個銅錢買糯穀思量到計窮力極忽然得個富
0018a22: 不有餘貧無不足真可謂是個平等法門正可以與
0018a23: 世移風易俗遂豎起兩拳云只將者兩個大粽子供
0018a24: 養大眾一任大眾橫咬豎咬忽然咬著自家底直得
0018a25: 人人飽足免得窮廝煎餓廝炒為甚如此到底終輸
0018a26: 自家寶下座。
0018a27: 開爐上堂自古叢林四月結制十月開爐現前大眾
0018a28: 若僧若俗若貴若賤若男若女還知個個具個清淨
0018a29: 寶爐不假一莖柴不須一塊炭晝夜熾然無你迴避
0018a30: 處無你間隔處諸佛證之得大自繇興大作用不繇
0018b01: 他得故曰如我按指海印發光眾生昧之隨聲逐色
0018b02: 起倒攀緣心如猿猴捉一放一業識茫茫無本可據
0018b03: 遂成三毒無明之火故曰汝暫舉心塵勞先起不論
0018b04: 僧俗貴賤男女但肯迴光證取自家境界如大紅爐
0018b05: 光明烜赫所以道般若大智如大火聚擬之則燎卻
0018b06: 面門敢問大眾既燎卻面門且道眼睛鼻孔向甚麼
0018b07: 處出氣各知出氣處則全體發現不被聲色之所籠
0018b08: 罩誰復更起貪嗔癡之所轉變如是可謂出類拔萃
0018b09: 超群越格世出世間真大丈夫倘或未然請各舉頭
0018b10: 天外看誰是我般人卓拄杖下座。
0018b11: 薦親請上堂一僧纔出師與當頭一棒云當頭點破
0018b12: 世出世間沒間隔覿面洞明生死變異體全彰所以
0018b13: 道無邊剎海自他不隔於毫端十世古今始終不移
0018b14: 於當念又有道者一片田地分付來多少時也我立
0018b15: 地待汝搆去諸人還搆得麼若也搆得便見一切眾
0018b16: 生無非具者一片田地三世諸佛出世說法無非發
0018b17: 明者一片田地歷代祖師天下老和尚為人直指無
0018b18: 非直指者一片田地乃至今日可志史居士入山修
0018b19: 供命山僧陞於此座無非舉揚者一片田地追薦二
0018b20: 親同明者一片田地以見昔日生本非生者一片田
0018b21: 地全體恁麼來今日死本非死者一片田地全體如
0018b22: 是去然後推己巳利人全機大用如鳥王劈海直取龍
0018b23: 吞全憑者個威光不向別處流轉且道正當恁麼時
0018b24: 一句又作麼生道各各人人合自繇全身只在一毫
0018b25: 頭拈拄杖下座。
0018b26: 病起上堂老僧病一個半月日未嘗與諸人說佛法
0018b27: 如是告報若明眼衲僧已巳千里萬里去也其或尚留
0018b28: 觀聽猶涉狐疑則更向第二義門矢上加尖去也老
0018b29: 僧病一個半月日本地風光諸人一個半月日挑磚
0018b30: 運瓦拖柴拽石禪床裡打坐經行齋堂裡喫粥喫飯
0018c01: 乃至東廁上尿桶邊無非是諸人真實之體秪如透
0018c02: 過許多閒門破戶真實體上又如何通信鴛鴦繡出
0018c03: 從君看不把金針度與人卓拄杖下座。
0018c04: 歲旦上堂今朝正是正月一陞座拈香祝
0018c05: 聖畢普請唱個太平歌摩訶般若波羅蜜復舉僧問
0018c06: 趙州云萬法歸一一歸何處州云我在青州做領布
0018c07: 衫重七斤即今忽有問天童萬法歸一一歸何處只
0018c08: 向他道不煩久立下座。
0018c09: 施主請上堂只因施主慇懃請老僧無力強陞堂急
0018c10: 著眼莫思量彼此明明沒覆藏舉拂云覿面提持當
0018c11: 薦取毋教歸去更茫茫復舉龐居士云十方同聚會
0018c12: 師云大家在者裡個個學無為師云用學則不堪此
0018c13: 是選佛場師云人人當自強心空及第歸師云看腳
0018c14: 下復云註已巳註破大眾還會麼若未會更為頌出十
0018c15: 方聚會沒邊疆個個無為絕較量各信腳跟行取去
0018c16: 那來歸路更茫茫卓拄杖下座。
0018c17: 上堂天童者裡不敢虧人你有半斤稱你八兩你有
0018c18: 十尺量你一丈眾中若有個漢聞恁麼道忿性出來
0018c19: 道都來總是個無星秤尺又稱量個甚麼老僧但向
0018c20: 他道一釣便上若也會得有功者賞若會不得領取
0018c21: 鉤頭意莫認定盤星下座。
0018c22: 端午上堂今日端午請我上堂不待搥鐘不待擂鼓
0018c23: 靜悄悄底汝等諸人作麼生會下座。
0018c24: 結制上堂僧問三界唯心萬法唯識如何是學人心
0018c25: 識不到處師便打如何是一門深入師又打云切莫
0018c26: 刺剌腦入膠盆乃云天童結制無他事秪為諸人不荐
0018c27: 取若荐取大千世界絕行蹤日用直須以本據敢問
0018c28: 諸人本據又作麼生便下座。
0018c29: 上堂一見再見無二見一得永得沒兩般彈指云急
0018c30: 薦取莫瞞頇畢竟明明是何物從教東北與西南下
0019a01: 座。
0019a02: 修之毛湛居士入山請上堂佛以一音演說法以杖
0019a03: 指大眾云杖頭指出太分明千里同風不隔線目對
0019a04: 靈光與妙音如是則不動步相炤向是非得失外不
0019a05: 起念承當於文彩未生前只如廉纖不涉彼此不干
0019a06: 一句如何通信三事衲衣青嶂外頂寇束朿帶萬人中
0019a07: 下座。
0019a08: 師誕日請上堂大眾為我慶誕兼乞老僧上堂卻成
0019a09: 世諦流俗怎不取笑諸方殊不知生死即出生死因
0019a10: 曇花處處開法法現全倫所以道法本法無法無法
0019a11: 法亦法今付無法時法法何曾法喝一喝卓拄杖下
0019a12: 座。
0019a13: 上堂僧問如何是祖師西來意師云達磨過去久矣
0019a14: 進云去到甚麼處師便打問如何是初一已巳前事師
0019a15: 云昨日三十日進云如何是初一已巳後事師云來日
0019a16: 向你道進云正當初一日如何師便打乃云今朝十
0019a17: 二月初一執事頭首請上堂老僧老兮懶饒舌者麼
0019a18: 明明為舉揚下座。
0019a19: 上堂卓拄杖云諸人皆有一條拄杖擬欲進前拄杖
0019a20: 礙卻路頭擬欲退後拄杖穿卻鼻孔只如不進不退
0019a21: 拄杖在什麼處以拄杖架肩云拄天拄地無人會收
0019a22: 攝肩來力荷歸下座。
0019a23: 解制上堂僧問結制解制即不問天童佛法是如何
0019a24: 師云看腳下進云學人不會師云還我九十日飯錢
0019a25: 來問如何是過去佛師云釋迦老子如何是現在佛
0019a26: 師云大地眾生如何是未來佛師云莫妄想乃云諸
0019a27: 人盡道解制殊不知天童之制結解不結解總不必
0019a28: 論秪如老僧終日趕著大眾不是挑磚便搬瓦不運
0019a29: 土便抬石不拖柴便燒窯見你們稍遲縮不是喊便
0019a30: 是罵汝諸人意作麼生會還知天童老漢為人處麼
0019b01: 三生六十劫下座。
0019b02: 上堂未到天童不妨疑著已巳到天童瓦解冰消何故
0019b03: 不見道聞名不如見面面既見矣諸人分中成得
0019b04: 個什麼邊事一翳在眼空花亂墜下座。
0019b05: 上堂千猜萬猜不如親到一回千說萬說不如親見
0019b06: 一面到已巳到矣見已巳見矣忽有人問天童意旨如何
0019b07: 又作麼生秪對若也對得不枉到天童若對不得須
0019b08: 知自有活路始得下座。
0019b09: 大悲誕日上堂舉拂子云觀世音菩薩在山僧拂子
0019b10: 頭上示生了也諸人還見麼若見即便請散去其或
0019b11: 未然擊拂子云一擊粉碎直教遍界分身應以佛身
0019b12: 得度者即現佛身而為說法應以菩薩身得度者即
0019b13: 現菩薩身而為說法應以比丘身得度者即現比丘
0019b14: 身而為說法應以居士身得度者即現居士身而為
0019b15: 說法應以婦女身得度者即現婦女身而為說法乃
0019b16: 至應以人與非人得度者悉皆現之而為說法既如
0019b17: 是等皆為說法則不見有佛相菩薩相比丘相居士
0019b18: 相婦女相乃至人與非人等相既無如是等相則心
0019b19: 不分別內心無喘心無憎愛生死之心於是息矣復
0019b20: 舉拂子云還見麼若見則頭上安頭不見則斬頭覓
0019b21: 活所以道不見一法即如來是則名為觀自在擲拂
0019b22: 子下座。
0019b23: 上堂一僧纔出禮拜師便打云大眾若見山僧棒頭
0019b24: 落處便向者僧未開口前證取自家境界不從人得
0019b25: 若向山僧開口處摶量意根卜度韓盧逐塊有甚了
0019b26: 日所以教中尚道聲聞人因聞聲教而見性故謂聲
0019b27: 聞菩薩不從聲聞而眼見性諸人直須眼見性始得
0019b28: 遂以手拍香几云還見麼若見則彼此歷然初無隱
0019b29: 匿下座。
0019b30: 上堂仲春且猶寒深山更不同忽地風來拂便覺尚
0019c01: 侵容一法既露現法法豈曾蒙若人欲了道力行日
0019c02: 用中所以道日用事無別惟吾自偶諧舉起拂子云
0019c03: 諸人還見龐居士麼便下座。
0019c04: 上堂以拄杖左右指云當頭指點覿面提持別無所
0019c05: 以秪要知歸所以道十方同聚會個個學無為此是
0019c06: 選佛場心空及第歸正恁麼時諸人分上又如何委
0019c07: 悉自是不歸歸自得不須眼上重栽眉下座。
0019c08: 師因事出山至慈谿馮留仙爾赤鄴仙李漸鴻陳伯
0019c09: 綸李嗣容居士等留送入山請上堂僧問和尚出山
0019c10: 即不問入山意旨是如何師云從來沒蹤跡乃云道
0019c11: 人行履處幽然意不蒙檀那雖送入不可把雲封試
0019c12: 看紅輪日任運轉西東古今嘗顯露繇來無定蹤復
0019c13: 舉大慧杲禪師因張汪二狀元至上堂舉僧問雲門
0019c14: 如何是和尚家風門云有讀書人來報杲云讀書人
0019c15: 既到者裡且如何與伊相見乃云不是冤家不聚頭
0019c16: 師云和尚家風雲門盡情說了相見之意大慧不妨
0019c17: 道破且如相見後又作麼生受用乃云君往瀟湘我
0019c18: 往秦便下座。
0019c19: 開爐上堂僧問大制從來無解結因何平地起風波
0019c20: 師云無繩自縛漢進云羅籠不住呼喚不回師云你
0019c21: 為甚刺腦入膠盆乃云昨日天晴日頭出今日下雨
0019c22: 地上濕試看俛仰天地間畢竟明明是何物若也會
0019c23: 得便於春溫秋涼夏熱冬寒盡是諸人出身時節所
0019c24: 以僧問洞山寒暑到來如何迴避山云何不向無寒
0019c25: 無暑處去僧云如何是無寒無暑處山云寒時寒殺
0019c26: 闍黎熱時熱殺闍黎便是者消息如是會得回觀開
0019c27: 爐結制大似無事生事未免翻成特地其或未然普
0019c28: 請大眾歸堂三條椽下七尺單前衲被蒙頭各自摸
0019c29: 取下座。
0019c30: 次日陞座云昨日上堂今朝陞座呈示諸人更勿話
0020a01: 墮所以道若據此事直得三世諸佛口掛壁上更有
0020a02: 一人呵呵大笑若識此人參學事畢汝等諸人二六
0020a03: 時中業識茫茫還知安身立命處麼若知則龍得水
0020a04: 時增意氣虎逢山勢長威獰喝一喝云普請大眾挑
0020a05: 瓦蓋屋去下座。
0020a06: 元公黃居士入山請師說法師云無舌與居士說復
0020a07: 同眾力請乃上堂云昨晚無舌說今朝呈醜拙耳聞
0020a08: 兼目睹不間僧與俗選佛與選官同體不同服不以
0020a09: 服飾觀便見真面目個個本呈現人人皆具足嘗說
0020a10: 熾然說不消三寸舌所以道迦葉不聞聞世尊不說
0020a11: 說不墮悄然機動容揚古路便下座。
0020a12: 解制上堂正月十五青天白日僧俗圍繞眼眼相覷
0020a13: 相覷即不無畢竟成得甚麼邊事莫生心休卜度彈
0020a14: 指云善財彈指登樓閣普化入市搖鈴鐸復云春日
0020a15: 晴黃鸝鳴行腳衲僧奔前程忽若遇盲聾喑啞底又
0020a16: 作麼生撞頭磕額乾坤窄下座。
0020a17: 上堂個事本來成現人人不隔一線秪因自己巳顢頂
0020a18: 致使四生流轉遂舉拂云我今特施方便切莫隨之
0020a19: 更變欲得解脫自繇悟取本來真面所以道苦海縱
0020a20: 無邊回頭便是岸擲拂云看看下座。
0020a21: 佛誕日陶曰源薦二親請上堂一僧纔出作禮師劈
0020a22: 脊打云汝還知棒頭落處麼若知棒頭落處則知汝
0020a23: 安身立命處若知汝安身立命處則知陶曰源二親
0020a24: 安身立命處既知他二親安身立命處則見今日世
0020a25: 尊初生下時道天上天下唯我獨尊便是安身立命
0020a26: 處既知安身立命處為天上天下惟我獨尊為主則
0020a27: 在天不以天樂為主在世不以世相為主在生不以
0020a28: 生為戀在死不以死為憂唯見唯我獨尊為主遂舉
0020a29: 起拄杖云汝等諸人還見麼若見拄杖子入地獄如
0020a30: 箭射下座。
0020b01: 豎佛殿法堂藏閣檀越李蒙設齋請上堂兼薦父侍
0020b02: 御公漸鴻居士師拈香畢僧出作禮師便打云大眾
0020b03: 會麼老僧為汝等當頭指點汝等直下知歸則見侍
0020b04: 御李公安身立命處既見安身立命則不被名利聲
0020b05: 色之所籠罩恩愛情念之所流轉所以道若能轉物
0020b06: 即同如來便能於一毫端現寶王剎坐微塵裡轉大
0020b07: 法輪如是則不用材木殿閣成現不勞斧斤法堂本
0020b08: 彰不動舌頭只向青天白日下要轉便轉復召云大
0020b09: 眾扶起棟梁去下座。
0020b10: 追嚴請上堂今朝正是十月半葉落歸根全體現寒
0020b11: 林花放不萌枝無滅無生無異見拍膝云正恁麼時
0020b12: 誰會得大丈夫兒撒手行下座。
0020b13: 結制上堂雲水禪流自聚頭非干特地苦拘留天童
0020b14: 無法加諸眾只要諸人自肯休雖然如是若不到自
0020b15: 肯不可強休若到自肯處不待休而自休且作麼生
0020b16: 是諸人自肯處若到自肯處方丈裡來通個消息時
0020b17: 有僧拂雙袖而出師云終是亂作下座。
0020b18: 師誕日眾請上堂今日一會咸謂山僧生年七十四
0020b19: 眾同時不期自集誰知山僧契體無生頓忘歲月於
0020b20: 是不免因齋慶讚普勸諸人一念不生同徹從前本
0020b21: 來面目據自面目觀彼面目面面相對眼眼相覷無
0020b22: 生無滅無彼無此十方世界凡聖含靈名字差別性
0020b23: 相一如一如體寬無不包含靈山一會原共一家無
0020b24: 有散滅如是則無二無二分無別無斷故迥出思議
0020b25: 之表分明嘗在目前所以道十方同聚會個個學無
0020b26: 為此是選佛場心空及第歸雖然如是丈夫自有沖
0020b27: 天志莫向他人行處行喝一喝卓拄杖下座。
0020b28: 見浦禪人化法鼓入山請上堂千說萬說不若法鼓
0020b29: 一擊法鼓一擊大眾一時來到老僧千說萬說諸人
0020b30: 還知去處麼若知去處則知來處不向言句音聲中
0020c01: 作解會始知一擊忘所知更不假修持以拄杖擊香
0020c02: 几儿云諸人還委悉也無若委悉得則動容揚古路不
0020c03: 墮悄然機化者施者擊者舉揚者功不浪施諸人知
0020c04: 恩有地其或未然老僧不免更為諸人各各一擊去
0020c05: 也拽拄杖下座一齊打散歸方丈。
0020c06: 解制上堂元公黃居士問元正啟祚萬象咸新戶戶
0020c07: 門門燈燃室內且道與少室一燈是同是別師云離
0020c08: 卻同別再道將來進云和尚為何不道師云耳聾作
0020c09: 麼進云口啞作麼師云更要打在士禮拜僧問雲木
0020c10: 盡從今日解重樓紺宇鎖何人師云天無四壁進云
0020c11: 恁麼則草鞋獰似虎拄杖活如龍去也師云走殺闍
0020c12: 黎乃云今朝正值正月半家家辨賞上元節都隨浮
0020c13: 世恣情歡誰省茫茫忘本確秪有居士黃元公獨入
0020c14: 深山無別樂不若維摩唯默然互相唱和妙獨覺又
0020c15: 值天童寺裡僧個個打帳草鞋著頂笠腰包撒手行
0020c16: 眼空四海乾坤廓雖然如是忽遇其人攔胸把住時
0020c17: 汝等諸人又作麼生道個解交句若解道得獨步大
0020c18: 方若道不得前途多有絆腳索在老僧老矣沒氣力
0020c19: 與你們說破只可自適去也下座。
0020c20: 新僧堂就結制上堂云大眾進堂老僧上堂進堂上
0020c21: 堂都來堂堂若也薦得自絕忖量忖量絕處迥出大
0020c22: 方故乃據此為眾舉揚喝一喝卓拄杖下座。
0020c23: 師誕目眾請上堂一念回光忽悟徹生死二相無處
0020c24: 覓諸人若也更顢頇老僧終是空饒舌下座。
0020c25: 解制上堂結制也諸人要討個入頭底時節解制也
0020c26: 諸人須得個出頭底意旨若得個入頭時節嘗在其
0020c27: 中則八風五欲撼牽不動設得個出頭意旨千聖羅
0020c28: 籠不住萬魔潛覷無門自在自繇全體現前據同體
0020c29: 悲興無緣慈拯拔一切報佛深恩是為一期參學已巳
0020c30: 畢慶快平生其或未然正是虛生浪死徒入空門併
0021a01: 在家居士若非究竟省悟一回則無本可據業識茫
0021a02: 茫臨命終時定作不得主也山僧七十四歲諒無氣
0021a03: 力更理葛藤是汝諸人宜各珍重始得下座。
0021a04: 造法座訖師自撾鼓上堂云新法座舊和尚無人請
0021a05: 自陞上度度登無異樣且既無異樣用度度登作麼
0021a06: 不見道一番提起一番新盡未來際無盡藏雖然如
0021a07: 此丈夫自有沖天志莫學吾行行處行下座。
0021a08: 開爐上堂天童開爐不辦炭不辦爐一任諸人寒風
0021a09: 刮臉寒氣侵膚諸人若也寒到徹骨徹髓自覺本命
0021a10: 元辰全體自在一念無為心行處滅則不見有彼我
0021a11: 是非生死去來之相所以道十方同聚會個個學無
0021a12: 為卓拄杖云此是選佛場心空及第歸下座。
0021a13: 聖節上堂天中天聖中聖示現降生含齒戴髮蠕動
0021a14: 含靈咸荷洪恩林下清眾等轉無私法輪仰祝大明
0021a15: 齊北極聖壽等乾坤四方八表樂昇平萬國來朝萬
0021a16: 乘尊下座。
0021a17: 解制上堂老僧從心之餘光只堪自適而已巳矣卻見
0021a18: 諸人不自惺將謂今朝為解制勸諸人莫兒戲急須
0021a19: 猛省個中意個裡本無有去來那來結解以為計且
0021a20: 作麼生是諸人個中意乃云下坡不走快便難逢下
0021a21: 座。
0021a22: 請上堂老僧年邁秪可自適故久拒一切檀越之命
0021a23: 今因根心唐居士為薦父母并自四旬發心增造三
0021a24: 世佛一尊躬賚淨財入山辦齋再四乞老僧陞座舉
0021a25: 揚此段功德不虛何故不見世尊道諸佛世尊唯為
0021a26: 一大事因緣故出現於世一大事者三世諸佛與法
0021a27: 界眾生共稟淨法界身本無出沒諸佛證之而眾生
0021a28: 未證故諸佛發同體悲故曰大悲願力示現受生開
0021a29: 示眾生入佛知見同證安身立命則見生之不生死
0021a30: 之不死千聖羅籠不住萬魔潛覷無門真可謂丈夫
0021b01: 自有沖天志不向他人行處行下座。
0021b02: 上堂至法堂內眾方集師舉手揖云已巳為大眾上堂
0021b03: 了也便歸方丈。
0021b04: 居士顧瑞屏徐心韋劉九霞入山請上堂師拈香云
0021b05: 者瓣香拈起也纖塵不立啟育含生爇向爐中端為
0021b06: 今上皇帝祝嚴聖壽恭願皇圖鞏固帝道遐昌佛日
0021b07: 增輝法輪嘗轉法輪既嘗轉豈在高登曲彔木掉舌
0021b08: 播唇謂之轉耶然故一線道還丹一粒點鐵成金至
0021b09: 理一言轉凡成聖恁麼告報已巳涉繁詞未免笑殺傍
0021b10: 觀驀拈拄杖云爭如者個木上座生平不近人情一
0021b11: 味從頭棒將去也不管是聖是凡正恁麼時莫有當
0021b12: 機領略得者麼無則老僧自道去也便下座。
0021b13: 三大佛開光請上堂臘月廿六三世諸佛六道眾生
0021b14: 同時展目不用人指點不勞人刮膜以拄杖指云現
0021b15: 前大眾還證明得麼若證明得今日施主功不浪施
0021b16: 成此勝功德證此本光明其或受人指點用人刮膜
0021b17: 則落第二頭所以道我眼本正因師故邪且作麼生
0021b18: 是諸人正眼便下座。
0021b19: 皇親田居士夫人吳氏為承乾宮皇貴妃田氏奉
0021b20: 旨進香賚紫衣入山請上堂師拈香祝
0021b21: 聖畢僧問皇圖鞏固菩薩現天人之身帝道遐昌和
0021b22: 尚唱無生之曲無生曲即不問如何是祝聖底句師
0021b23: 云今古歷然進云恁麼則一人有慶萬民咸賴去也
0021b24: 師云卻被闍黎道著僧禮拜師乃提起紫衣云此是
0021b25: 九重宮裡傳來底謂之信衣亦謂之無相福田衣佛
0021b26: 佛授受祖祖相傳所以拘留孫佛偈云見身無實是
0021b27: 佛身了心如幻是佛幻了得身心本性空斯人與佛
0021b28: 何殊別諸人還信得及麼若信得此身不實即是佛
0021b29: 身與佛無殊全體獨露故經云佛身充滿於法界普
0021b30: 現一切群生前既群生皆現佛身則若貴若賤若僧
0021c01: 若俗若男若女無不是佛身只因時人錯認不知安
0021c02: 身立命以致達磨大師西來稟教外單傳直指人心
0021c03: 見性成佛臨濟問黃檗佛法的的大意三度皆棒諸
0021c04: 人還知直指處麼以拄杖旋指云棒頭有眼明如日
0021c05: 要識真金火裡看下座。
0021c06: 八十歲道婆請上堂趙州行腳到八十南北東西走
0021c07: 未歇爭若呂氏善女人年年日日居家室雖然如是
0021c08: 任他世事眼前過當覺老從頭上來始得下座。
0021c09: 
0021c10: 密雲禪師語錄卷第三終
