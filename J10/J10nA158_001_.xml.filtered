0001a01: 密雲禪師語錄序
0001a02: 達磨受西天般若多羅密印六傳而至曹溪曹溪之
0001a03: 後分為二枝而臨濟之兒孫獨盛臨濟之後又分為
0001a04: 二枝而楊岐之兒孫獨盛蓋監寺受慈明遙記與黃
0001a05: 檗之記臨濟正同故禪道獨為天下冠今之所傳臨
0001a06: 濟派者則皆系出於圓悟勤之子虎丘隆者也虎丘
0001a07: 之子天童華知見高邁大慧嘗作偈特稱之天童華
0001a08: 傳天童傑傑傳破庵先先傳無準範範傳雪巖欽欽
0001a09: 傳高峰妙妙傳中峰本本傳千巖長長傳萬峰蔚蔚
0001a10: 傳寶藏持持傳東明旵旵傳海舟慈慈傳寶峰瑄瑄
0001a11: 傳天奇瑞瑞傳絕學聰聰傳月心寶寶傳禹門傳禹
0001a12: 門嫡子是為今天童圓悟大師大師之望前圓悟勤
0001a13: 公凡二十世其望臨濟則三十世而望達磨則四十
0001a14: 世也天童居大海之東山川環擁當年之坐道場說
0001a15: 法者八十餘員大率皆臨濟之裔也庚午之春余在
0001a16: 武林僧舍偶見大師語錄一編始知臨濟宗風至今
0001a17: 未墜修書致敬請師說法太白山中即天童華禪師
0001a18: 故址也棒喝交馳學者無開口處莫不望風而靡以
0001a19: 為臨濟再來也大師操履嚴峻有古尊宿之風行解
0001a20: 相應與末世之狂禪迥別余嘗睹其用處縱奪自繇
0001a21: 每吐一言蓋天蓋地其所從來者異矣應般若多羅
0001a22: 之讖而中興臨濟之道於今時正令全提坐斷十方
0001a23: 世界至矣哉。
0001a24: 崇禎壬申歲三月朔旦弟子黃端伯稽首和南譔
0001a25: 
0001a26: 
0001a27: 
0001a28: 
0001a29: 
0001a30: 
0001b01: 密雲老和尚語錄序
0001b02: 達磨西來直指人心見性謂之教外別傳翻盡四十
0001b03: 九年葛藤獨拈花一則鋸解不破斧劈不開曷為密
0001b04: 雲老人語錄緇素尺一奉之夷夏圭璋拱之蓋古尊
0001b05: 宿當陽提令各擅勝場有如龍吟虎嘯有如閃電轟
0001b06: 雷有如千仞鳳翔有如百川鯨吸有如孤松嶽立有
0001b07: 如萬派聲銷非不旗鼓一代俎豆千秋總不如老人
0001b08: 嚗嚗論實單單據本不鋪文彩不通意解直下勦絕
0001b09: 窠臼斷人命根或與當頭摑攔胸搊或與驀面唾劈
0001b10: 脊摟覿體提持未嘗有一法與人每居恒示璧伊問
0001b11: 訊時我低頭伊禮拜時我合掌半觔還八兩二五得
0001b12: 一十彼自無瘡勿傷之爾老人出世晚歷年多利人
0001b13: 廣自禹門至天童返通玄踞座六大剎金粟稱最盛
0001b14: 金粟為予捨身命處予侍金粟凡七閱春秋迨冬制
0001b15: 有放出一群猛虎句喜可知已巳雲法裔如林如藪
0001b16: 振濟宗者皆出自金粟即今費隱和尚繼席弘揚不
0001b17: 改父道宗門仰之金粟其薪傳地也蓋老人極慈悲
0001b18: 是極惡辣極惡辣是極慈悲杖頭所指十方猊象航
0001b19: 海梯山纔動齒牙遐邇兢布則謂是老人語錄老人
0001b20: 何有哉費和商重加攷定法今垂後命壁堇較讎因
0001b21: 敘述如此絕不敢作綺語攢簇雖然塗污不少罪過
0001b22: 罪過。
0001b23: 弘光元年歲次乙酉清和既望弟子明暹蔡聯璧九
0001b24: 頓首撰
0001b25: 
0001b26: 
0001b27: 
0001b28: 
0001b29: 
0001b30: 
0001c01: 密雲禪師語錄目錄
0001c02: 序文
0001c03: 卷第一
0001c04: 住直隸嘗州龍池山禹門禪院語錄
0001c05: 浙江台州天台山通玄禪寺語錄
0001c06: 卷第二
0001c07: 浙江嘉興金粟山廣慧禪寺語錄
0001c08: 福建福州黃檗山萬福禪寺語錄
0001c09: 卷第三
0001c10: 浙江寧波鄮山育王廣利禪寺語錄
0001c11: 再住嘉興金粟山廣慧禪寺語錄
0001c12: 浙江寧波天童山景德禪寺語錄
0001c13: 卷第四
0001c14: 上堂開示
0001c15: 小參
0001c16: 晚參
0001c17: 入堂
0001c18: 室中開示
0001c19: 偶言
0001c20: 卷第五
0001c21: 入室
0001c22: 勘辨
0001c23: 問答機緣上
0001c24: 卷第六
0001c25: 問答機緣下
0001c26: 行繇
0001c27: 法語
0001c28: 卷第七
0001c29: 書問上
0001c30: 卷第八
0002a01: 書問下
0002a02: 舉古
0002a03: 卷第九
0002a04: 拈古
0002a05: 徵古
0002a06: 別古
0002a07: 代古
0002a08: 卷第十
0002a09: 頌古
0002a10: 卷第十一
0002a11: 偈
0002a12: 卷第十二
0002a13: 讚
0002a14: 佛事
0002a15: 雜著
0002a16: 附
0002a17: 行狀
0002a18: 全身塔銘
0002a19: 衣缽塔銘
0002a20: 道行碑
0002a21: 年譜
0002a22: 
0002a23: 
0002a24: 
0002a25: 
0002a26: 
0002a27: 
0002a28: 
0002a29: 
0002a30: 
0002b01: 密雲禪師語錄卷第一
0002b02: 嗣法門人如學編
0002b03: 住直隸嘗州龍池山禹門禪院語錄
0002b04: 萬曆丁巳已歲四月望日眾請上堂師至法座前指云
0002b05: 堂堂坐斷千差路卓卓分明絕去來喝一喝顧視大
0002b06: 眾云還見麼遂陞拈香云此一瓣香豎窮三際橫遍
0002b07: 十方爇向爐中供養
0002b08: 本師釋迦牟尼佛井及十方諸佛歷代祖師普同供
0002b09: 養次拈香云此一瓣香明歷歷上拄天下拄地爇向
0002b10: 爐中端為祝延
0002b11: 今上皇帝萬歲萬歲萬萬歲伏願天下太平萬民樂
0002b12: 業又拈香云此一瓣香名不得狀不得自從親遭毒
0002b13: 手今日對眾拈出爇向爐中單為供養即此禹門堂
0002b14: 上傳曹溪正脈三十三世幻有老人用酬法乳之恩
0002b15: 就座上首白椎云法筵龍象眾當觀第一義師舉拂
0002b16: 子召云大眾見麼只此拂子已巳刺剌破釋迦老子眼睛
0002b17: 了也眾中莫有眼見如盲口說如啞者向金不博金
0002b18: 處道將一句來良久云眼空宇宙渾無物大坐當軒
0002b19: 孰敢窺擊拂云若向這裡領略得去便請歸家穩坐
0002b20: 又烏用百日為限剋期取證脫或未然更聽葛藤復
0002b21: 擊拂云一切智智清淨無二無二分無別無斷故禹
0002b22: 門院裡上堂四大部洲打鼓南山起雲北山下雨且
0002b23: 道簑衣箬笠向甚麼處著有知著落處者出來對眾
0002b24: 通個消息若也未知恰是開眼瞌睡禹門如此告報
0002b25: 莫有不甘底衲僧奮性出來把腳拽下座前爛搥一
0002b26: 頓共助無為之化寧不謂之好事者哉又良久云原
0002b27: 來一隊郎當漢雖然如是逢人切莫錯舉擲下拂子
0002b28: 復舉波斯匿王問佛云勝義諦中還有世俗諦否若
0002b29: 言其有智不應一若言其無智不應二一二之義其
0002b30: 義云何佛言大王汝於過去龍光佛所曾問此義我
0002c01: 今無說汝亦無聞無說無聞是名一義二義今日忽
0002c02: 有人問禹門勝義諦中還有世俗諦否若言其有智
0002c03: 不應一若言其無智不應二一二之義其義云何即
0002c04: 向道一個鼻頭兩孔出氣是名一義亦名二義大眾
0002c05: 不勞久立伏惟珍重拍膝下座上首白椎云諦觀法
0002c06: 王法法王法如是。
0002c07: 上堂呈拂子召大眾云還知麼還見麼若也未知未
0002c08: 見悟上座枉直作曲打個之遶與諸人說破何故悟
0002c09: 上座出身本非他邦異土之人即本邑南嶽山中一
0002c10: 介樵夫耳況因在俗家寒未嘗讀儒書經史脫塵年
0002c11: 晚又不曾備歷講筵既然如是即今出頭來作甚麼
0002c12: 蓋為我幻有老人有不了底公案且如何是不了底
0002c13: 公案又呈拂子云者便是老人使不了底於辛亥春
0002c14: 二月三日擊鼓集眾於此堂上付與悟上座當時堅
0002c15: 執不受既不曾受復呈拂子云且道即今者個從甚
0002c16: 麼處得來眾中莫有知來處者麼若也知得受用無
0002c17: 窮不從人得所以道向上一路繇來千聖不傳放下
0002c18: 便休是諸人元初本分設或未然且引受戒者向前
0002c19: 為伊付戒下座。
0002c20: 上堂舉高峰和尚云海底泥牛啣月走巖前石虎抱
0002c21: 兒眠鐵蛇鑽入金剛眼崑崙騎象鷺鷥牽此四句內
0002c22: 有一句能縱能奪能殺能活簡點得出者參學事畢
0002c23: 師云高峰之句不妨奇怪只是不經簡點今日禹門
0002c24: 亦有四句饑餐渴飲閒坐困眠此四句內亦有一句
0002c25: 能縱能奪能殺能活簡點得出者來方丈通個消息
0002c26: 下座。
0002c27: 上堂若論此事畢竟直不藏曲諺云不曲咸謂面赤
0002c28: 不如語直禹門看來即也不然若據不曲語直不如
0002c29: 面赤良久召眾云還會麼不見道心不負人面無慚
0002c30: 色遂湧身震威一喝下座。
0003a01: 上堂舉盤山和尚示眾云心月孤圓光吞萬象光非
0003a02: 炤境境亦非存光境俱忘復是何物洞山云光境未
0003a03: 忘復是何物徑山杲云白鷺下田千點雪黃鸝上樹
0003a04: 一枝花師驀拈拄杖云孟八郎漢又恁麼去也好與
0003a05: 三十棒且道過在甚麼處擲下拄杖云具眼者辨取
0003a06: 下座。
0003a07: 上堂若據者個事正如青天白日充塞圓滿直是無
0003a08: 人迴避得亦無遮障得且道既無迴避無遮障因甚
0003a09: 等閒問著十人五雙不知去處喝一喝云只為分明
0003a10: 極反令所得遲復舉龐居士一日在茅屋裡坐次驀
0003a11: 云難難難十石油麻樹上攤龐婆云易易易如下眠
0003a12: 床腳踏地女靈炤云也不難也不易百草頭上祖師
0003a13: 意師云悟上座適來方丈裡坐也不曾有十石油麻
0003a14: 樹上攤亦不見有什麼難下了藤床來登座但覺牽
0003a15: 筋動骨又何曾見有什麼易難易且置只如靈炤道
0003a16: 百草頭上祖師意眾兄弟又作麼生遂舉起拂子云
0003a17: 者個便是百草頭且如何是祖師意擲下云急著眼
0003a18: 覷下座。
0003a19: 上堂大道只在目前要且目前難睹若知大道真體
0003a20: 個個成佛作祖以手搥胸云甜瓜徹蒂甜苦瓠連根
0003a21: 苦喝一喝下座。
0003a22: 上堂四月十五日已巳過去六月十五日猶未來過去
0003a23: 與未來以拄杖〡云都從者裡剖復以拄杖云若
0003a24: 於此識得根源朝打三千暮打八百若識不得是不
0003a25: 知痛癢的死漢莫怪悟上座造口業壓良為賤擲下
0003a26: 拄杖復舉德山初出蜀於澧陽路上見一婆子賣餅
0003a27: 息肩買餅點心婆指擔云什麼文字山云青龍疏鈔
0003a28: 婆云講何經山云金剛經婆云我有一問你若答得
0003a29: 施與點心若答不得且別處去金剛經道過去心不
0003a30: 可得現在心不可得未來心不可得未審上座點那
0003b01: 個心山無語師云我若作德山只向道山僧肚饑揀
0003b02: 大者快搬來使者婆子直得手忙腳亂打發不及及
0003b03: 至搬來時肩擔便行管教者婆子疑殺行腳衲僧別
0003b04: 有長處下座。
0003b05: 上堂擬欲參禪圖脫生死已巳錯了也不擬參禪圖脫
0003b06: 生死又錯了也敢問眾兄弟合作麼生得不錯去咄
0003b07: 洎合停囚長智便下座。
0003b08: 普請採茶上堂舉溈山摘茶次謂仰山云終日摘茶
0003b09: 秪聞子聲不見子形仰撼茶樹溈云子秪得其用不
0003b10: 得其體仰云未審和尚如何溈良久仰云和尚秪得
0003b11: 其體不得其用師云溈山大似自昧兼體用意分二
0003b12: 路致令後人失慕禹門這裡體用本無二致且作麼
0003b13: 生是體用一致底旨舉手云普請眾兄弟採茶去。
0003b14: 上堂禪不在參道不須悟直下了然超佛越祖驀拈
0003b15: 拄杖云即今莫有超佛越祖者麼卓拄杖云正好朝
0003b16: 打三千暮打八百擲拄杖云為什麼如此撫掌云者
0003b17: 裡放過即不可便下座。
0003b18: 上堂法華經云密雲彌布一雨普施遂舉起拂子云
0003b19: 密雲彌布也以拂子左右灑云一雨普施也眾兄弟
0003b20: 還見麼復云眾兄弟具有兩隻眼決定見既已巳見矣
0003b21: 現前若僧若俗若長若幼各各眼開心悟則不被諸
0003b22: 塵所惑故曰隨其根性各得生長此乃覺安師弟適
0003b23: 來到方丈要悟上座上堂普施法雨底意旨復舉德
0003b24: 山和尚云我宗無語句亦無一法與人師云若是孟
0003b25: 八郎漢便恁麼領略得去便見賓即始終賓主即始
0003b26: 終主主家無賓家底道理賓家無主家底道理賓主
0003b27: 不交參彼彼無前後雖然如是須知平地上死人無
0003b28: 數灼然出得荊棘林是好手驀拈拄杖云你有拄杖
0003b29: 子與你拄杖子你無拄杖子奪你拄杖子舉起云者
0003b30: 是悟上座拄杖子作麼生是眾兄弟拄杖子良久度
0003c01: 侍者云悟上座失利下座。
0003c02: 上堂一葉落天下秋一塵起大地收今朝七月六日
0003c03: 無論一葉落不落而天下秋眾兄弟已巳備知矣舉起
0003c04: 拂子云一塵起也且作麼生是大地收底道理擲下
0003c05: 云若知撲落非他物始見縱橫不是塵下座。
0003c06: 解制上堂百日禪期正如畫地為牢秪要諸人知個
0003c07: 分曉若也知得分曉便知四月十五日結制本非結
0003c08: 今朝七月十五日解制亦非解既非結又非解且畢
0003c09: 竟四月十五到今朝七月十五者是個甚麼若有分
0003c10: 曉得者出來通個消息良久云若一總未分曉無柰
0003c11: 漆桶不快何下座。
0003c12: 上堂舉文殊師利在靈山會上諸佛集處見一女子
0003c13: 近佛坐入於三昧文殊白佛云何此女得近佛坐佛
0003c14: 云汝但覺此女令從三昧起汝自問之文殊遶女三
0003c15: 匝鳴指一下乃至托至梵天盡其神力而女不出定
0003c16: 佛云假使百千文殊出此女定不得下方過四十二
0003c17: 恒河沙國土有罔明菩薩能出此女定須臾罔明從
0003c18: 地湧出作禮世尊世尊敕出此女定罔明即於女前
0003c19: 鳴指一下女子從定而出師云且道文殊大士用處
0003c20: 與罔明大士用處一般因甚女子不出定又若罔明
0003c21: 大士與文殊大士用處若一般因甚女子卻出定眾
0003c22: 兄弟還知二大士併女子落處麼顧視左右云有利
0003c23: 無利不離行市放過一著落在第二下座。
0003c24: 上堂豎起拂子云眾兄弟見麼過去諸佛現在諸佛
0003c25: 未來諸佛盡向悟上座拂子頭上聚頭打葛藤道凡
0003c26: 所有相皆是虛妄若見諸相非相即見如來若也放
0003c27: 開從教口勞舌費若也把住擊禪床云不消一擊復
0003c28: 豎起云還見麼擲拂子下座。
0003c29: 歲旦上堂舊年是新年舊新年是舊年新新年與舊
0003c30: 年有口也難中所謂處處真處處真塵塵盡是本來
0004a01: 人真實說時聲不現正體堂堂沒卻身乃顧視大眾
0004a02: 喝一喝下座。
0004a03: 結制上堂今日禹門院裡結制須與眾兄弟一議不
0004a04: 用眾兄弟參禪不用眾兄弟會理單單不用瞌睡若
0004a05: 也瞌睡一棒打出骨髓莫言不道喝一喝下座。
0004a06: 解制上堂舉洞山云秋初夏末兄弟東去西去直須
0004a07: 向萬里無寸草處去禹門又卻不然禹門今日解制
0004a08: 兄弟東去西去驀拈拄杖云逢人切莫錯舉擲拄杖
0004a09: 喝一喝下座。
0004a10: 因雪上堂昨日青山今朝白雪眾兄弟好消息野鹿
0004a11: 行人步步成跡惟有樹角羚羊絕氣息從來獵犬難
0004a12: 尋覓高著眼始得便下座。
0004a13: 上堂人人本具個個不無不是聖賢了事凡夫且事
0004a14: 又作麼生了舉起拂子云不喚作拂子便了取好不
0004a15: 喚作拂子便了又喚什麼作事以拂子擊香几云惺
0004a16: 惺底惺惺瞌睡底瞌睡然喚作惺惺瞌睡依舊無本
0004a17: 可據喝一喝云老僧據本去也便下座。
0004a18: 端午上堂舉徑山大慧杲和尚云今朝又是五月五
0004a19: 大鬼拍手小鬼舞驀然撞著桃符神雙手搥胸叫冤
0004a20: 苦我笑巖師祖道大慧大似少個禁方向青天白日
0004a21: 梩見神見鬼笑巖即不然今朝正是五月五雲從龍
0004a22: 風從虎山僧要與十方現前諸大聖凡賭個賭信手
0004a23: 拈來百草頭甜者甜兮苦者苦引拄杖云驀然突出
0004a24: 者一條穿過從上諸佛祖是你現前諸人百樣具有
0004a25: 為甚少這一個眾中有個見義勇為漢憤性出來道
0004a26: 老和尚切莫寐語若論這一個敢道現前人人不欠
0004a27: 半分毫放下拄杖笑云汝宛不知矢上更加尖堆上
0004a28: 重添土大眾還知二大老落處麼若也未知悟上座
0004a29: 分明為諸人說破徑山不下為人手師祖能開本分
0004a30: 宗雖然如是不肖兒孫向矢上加尖堆上添土去也
0004b01: 遂以拄杖架肩云楖栗橫肩不顧人直入千峰萬峰
0004b02: 去下座。
0004b03: 上堂今朝五月十五幸足黃梅時雨東家雙手扶犁
0004b04: 西舍插秧入土孟八郎漢便恁麼去墮在時人窠臼
0004b05: 更作佛法論量坐在葛藤窠裡有人道得出身句卻
0004b06: 來悟上座手裡請棒喫雖然如是有一事可疑卻疑
0004b07: 當初雲門大師道聞聲悟道見色明心觀世音菩薩
0004b08: 將錢買胡餅放下手來元來只是饅頭大小雲門大
0004b09: 似病眼見空花向聲色裡作活計引得後代兒孫鑽
0004b10: 龜打瓦妄生穿鑿道見胡餅不喚作饅頭即觸住在
0004b11: 胡餅上便成了境不得謂之明心若見胡餅便喚作
0004b12: 饅頭饅頭喻心胡餅喻境不即不離即境即心故謂
0004b13: 之見色明心悟上座道若如此量要見他雲門老
0004b14: 子三生六十劫也未夢見在殊不知雲門老賊放去
0004b15: 較危收來太速纔擬議時便換卻汝眼睛今日長明
0004b16: 覺姪做新麥麵饅頭供佛并供大眾悟上座借花獻
0004b17: 佛普請大眾喫飽了放下手來恰是東瓜直儱侗且
0004b18: 道悟上座告報與古人相去多少還知麼選佛若無
0004b19: 如是眼假饒千載又奚為久立珍重下座。
0004b20: 普請上堂據眾兄弟擔了飯米來伴悟上座各各計
0004b21: 明己巳躬事不該動靜然而俗諺有之曰有例不可滅
0004b22: 無例不可置如百丈大智禪師創叢林立規矩有普
0004b23: 請例及諸家語錄亦有普請說所謂作則均其勞飯
0004b24: 則同其食自今觀之似乎不然作者應當作閒者應
0004b25: 當閒致令古風彫喪法門澹薄無他蓋主者不舉之
0004b26: 故也乃云要且者般事無處得藏竄所以為大道所
0004b27: 以為公案擔荷者般事須是者般漢若畏刀避箭躲
0004b28: 懶偷閒不足為伴雖然恰有個驗處以何為驗舉手
0004b29: 鼓掌云打鼓普請看。
0004b30: 上堂今日陞座為通如法姪乞老僧上堂說第一句
0004c01: 老僧不覺失笑殊不知第一句乃古人之方便耳若
0004c02: 執第一句為寶則達磨單傳之旨撲地了也又不知
0004c03: 未作意時分明覿體現前纔擬心來乞說時腳跟下
0004c04: 已巳蹉過了直饒恁麼見得領略得已巳是言中取則句
0004c05: 裡承當落在第二句了也所謂承言者喪滯句者迷
0004c06: 且作麼生是不承言不滯句者還委悉麼不知誰是
0004c07: 個中人獨自出頭天外舉喝一喝下座。
0004c08: 上堂舉汝州西院思明禪師因天平從漪禪師行腳
0004c09: 時到參次乃云莫道會佛法覓個舉話底人也無一
0004c10: 日漪在法堂前徐步經行院見乃召云從漪漪舉頭
0004c11: 院云錯漪進前兩三步院又云錯漪近前院云適來
0004c12: 者兩錯是西院錯是上座錯漪云是從漪錯院云錯
0004c13: 復云上座且在這裡過夏待共量者兩錯漪不肯
0004c14: 憤然而去我笑巖師翁為眾舉了云諸禪者天平恁
0004c15: 麼也不無見處為什麼被西院連下兩錯進前無路
0004c16: 退後無門只者個便是古今行腳稱禪客空抱膏肓
0004c17: 底樣子也當時西院云適來者兩錯是西院錯是上
0004c18: 座錯卻好道個錯雖乃將錯就錯要且抹得一半亦
0004c19: 不辱行腳之事卻云是從漪錯太煞不唧溜韓盧逐
0004c20: 塊自納敗闕乃視左右云如今者裡平平妥妥無絲
0004c21: 毫差忒山僧忽下兩個錯云錯錯汝等道者兩錯是
0004c22: 山僧錯是諸上座錯一僧出云錯乃打一拂子云適
0004c23: 來教得孩兒解罵爺悟上座這裡又不然何故諸兄
0004c24: 弟又不曾道莫道會佛法覓個舉話底人也無悟上
0004c25: 座也不曾召眾兄弟也不曾道個錯既不曾道個錯
0004c26: 且更量什麼即得遂拽拄杖下座一齊打散歸方
0004c27: 丈。
0004c28: 立秋上堂諺云朝立秋陰颼颼暮立秋熱殺秋此中
0004c29: 大有好消息所謂治世語言與實相不相違皆只是
0004c30: 世間人未曾一簡點若他簡點就要會天地同根萬
0005a01: 物一體有甚麼難眾中有曾簡點其中消息者試出
0005a02: 分明說看一總未曾悟上座試為簡點朝暮且置不
0005a03: 知喚什麼作秋卻說陰颼颼熱殺秋還知麼不見道
0005a04: 不因夜來鴈爭見海門秋拍香几下座。
0005a05: 上堂舉一不得舉二放過一著落在第二盡大地人
0005a06: 都道今朝七月一敢問眾兄弟作麼生舉若也舉得
0005a07: 盡大地人性命與現前性命無二無別若舉不得未
0005a08: 免業識茫茫無本可據復舉當初唐貞觀時有龐居
0005a09: 士特入深山訪問石頭大師云不與萬法為侶者是
0005a10: 什麼人頭以手掩其口居士當下悟旨述偈云有男
0005a11: 不婚有女不嫁大家團圞頭共說無生話且無生話
0005a12: 又作麼生說眾中有善說者出來說了散去無則悟
0005a13: 上座略為頌出無生之話許誰知子女團圞未語時
0005a14: 欲會其中消息旨人人鼻直大頭垂下座。
0005a15: 上堂悟上座妄談般若未死舌頭先壞死後定墮拔
0005a16: 舌犁耕眾兄弟有相救者出來試救看良久云無則
0005a17: 悟上座只得自作自受去也此時師患舌病。
0005a18: 上堂忽雨忽晴天道變化物遂其生舉起拂子云唯
0005a19: 有者個自古至今不屬雨晴且道屬個甚麼與侍者
0005a20: 云懸於方丈內異日指他人下座。
0005a21: 上堂天上月正圓人間道月半衲僧事如何直截當
0005a22: 自看下座。
0005a23: 上堂舉一不得舉二放過一著落在第二若是未舉
0005a24: 先知底衲僧自有出身路子即今眾中莫有未舉先
0005a25: 知善出身者麼良久云直饒有也跳不出復舉生公
0005a26: 話畢云當初生公有佛法要說無人聽所以費力搬
0005a27: 石頭排立以為聽眾為伊說佛法其石自點頭直到
0005a28: 如今成話柄前日君陽居士寫個帖子來謂效石點
0005a29: 頭殊不知悟上座無佛法說以故不曾費力搬石排
0005a30: 立耳且道既無佛法說不知今日到者裡來效個甚
0005b01: 麼遂召云君陽君陽還會麼若也未會待汝點頭時
0005b02: 與你說破下座。
0005b03: 上堂以拄杖卓立云楞嚴經謂如人以表表為中時
0005b04: 東看則西南觀成北表體既混心應雜亂舉起召眾
0005b05: 云還知釋迦老子立地處麼直饒知得釋迦老子立
0005b06: 地處切莫向禹門門下過一棒打折你驢腰莫言不
0005b07: 道擲拄杖喝一喝下座。
0005b08: 上堂心不是佛智不是道驀拈拄杖卓云者裡是甚
0005b09: 麼所在說心說佛說智說道說是說不是和聲擲下
0005b10: 云爭如這木上座只顧亂喊亂跳喝一喝下座。
0005b11: 上堂纔然正月初一不覺二月十五光陰迅速催遷
0005b12: 日月如同電火豎起拂子云觀音妙智力能救世間
0005b13: 苦擊拂子云眾兄弟休莽鹵擲拂子下座云參。
0005b14: 上堂古人道若論此事多說不如少說少說不如不
0005b15: 說驀拈拄杖卓云者裡是甚麼所在說多說少說說
0005b16: 說不說舉起拄杖云是多耶是少耶是說耶是不說
0005b17: 耶政當恁麼時諸人還委悉也無若委悉去獨步大
0005b18: 方橫行天下如未委悉不煩久立便下座。
0005b19: 歲朝連雪上堂連日雪紛紛山河一色吞天開銀世
0005b20: 界別是一乾坤眾兄弟還會麼當恁麼時正是古人
0005b21: 所謂三十年前未得個入處見山是山見水是水三
0005b22: 十年後得個入處見山不是山見水不是水是個大
0005b23: 地平沉底時節且憑個什麼得恁麼地良久云世出
0005b24: 世間窮徹底嘗樂我淨獨為尊下座。
0005b25: 上堂今朝正是正月七世上相傳是人日可憐大夢
0005b26: 未惺人卻見陰晴起嗔悅令人轉憶老雲門解道日
0005b27: 日是好日眾兄弟還知雲門老子落處麼良久云秪
0005b28: 是不分皂白底漆桶復云日日好日當下心息本無
0005b29: 孔竅寧容情測各各珍重不煩久立下座。
0005b30: 上堂若論此事擬心則差強言則隔覿面分付罕人
0005c01: 委悉遂展手云分付了也眾兄弟還委悉麼若委悉
0005c02: 者出來對眾通個消息良久云若未委悉急須珍重
0005c03: 便下座。
0005c04: 幻有和尚忌辰拈香云當時巴陵為雲門大師設忌
0005c05: 有三轉語高峰為雪巖和尚設忌單單只有一句悟
0005c06: 上座今日為幻有老人設忌一句也無何以舉起香
0005c07: 云者是一句耶是三句耶插香云逢人切莫錯舉。
0005c08: 上堂盤山道向上一路千聖不傳慈明道向上一路
0005c09: 千聖不然徑山道向上一路熱碗鳴聲老僧道向上
0005c10: 一路踏破草鞋便下座。
0005c11: 上堂教中道今佛放光明助發實相義眾兄弟還知
0005c12: 釋迦老子立地處麼若也知得從教遍界分身設若
0005c13: 未知悟上座不免更資一路舉起拂云者是放底光
0005c14: 明且如何是實相義擲下云急著眼覷便下座。
0005c15: 佛誕上堂唲聲一發獨稱尊引得兒孫惡水淋不是
0005c16: 與人難共住大端緇素要分明便下座。
0005c17: 上堂竺土大僊心東西密相付謹白參玄人光陰莫
0005c18: 虛度且作麼生是不虛度底光陰記得小時騎竹馬
0005c19: 看看又是白頭翁下座。
0005c20: 上堂今朝正是五月一為眾分明重剖析昔日雲門
0005c21: 老古錐卻道日日是好日是又是別又別汝諸人瞥
0005c22: 不瞥龐公不昧本來身衲僧正眼頂門裂喝一喝下
0005c23: 座。
0005c24: 上堂古者道一喝不作一喝用遂喝一喝云且道悟
0005c25: 上座一喝與古人相去多少莫有端的者試端的看
0005c26: 良久復喝一喝下座。
0005c27: 上堂六月日頭真個熱赤肉團邊如火逼試問現前
0005c28: 眾弟兄無位真人徹未徹若也已巳徹向無陰陽地上
0005c29: 豎去橫來若也未徹未免來日熱如今日下座。
0005c30: 上堂舉洞山云兄弟東去西去直須向萬里無寸草
0006a01: 處去石霜聞云何不道出門便是草又有老宿云直
0006a02: 得不出門亦是草漫漫地師驀拈拄杖云者一隊老
0006a03: 古錐將謂發明本分卻不知翻成分外以致後人向
0006a04: 東去西去千里萬里出門不出門是草非草處商量
0006a05: 禹門今日不惜手腳以拄杖畫一畫云為汝諸人一
0006a06: 時畫斷令汝等個個如大象王縱步自繇人人如真
0006a07: 師子奮起全威哮吼一聲師子兒聞咸皆聳銳眾中
0006a08: 有恁麼人麼良久云如無悟上座自行此令去也震
0006a09: 威一喝擲拄杖下座。
0006a10: 上堂欲識佛性義當觀時節因緣時節若至如迷忽
0006a11: 悟如忘忽憶豎起拂子云正當恁麼時是什麼時節
0006a12: 復云直下來也急著眼覷擲拂子下座。
0006a13: 上堂不陞座佇於座前云老僧氣喘不能說話遂咳
0006a14: 嗽吐痰于地云眾兄弟試道看良久無有出者師以
0006a15: 腳抹卻歸方丈。
0006a16: 上堂若論此事描也描不成畫也畫不就喝下鐵圍
0006a17: 山倒走一句當天八萬門句句自然絕滲漏趙州關
0006a18: 雲門普雪峰輥毬禾山打鼓上來一隊老古錐看來
0006a19: 未解獅子吼汝諸人須抖擻轉身路子若能行處處
0006a20: 莫著隨人後拶著翻身便咬伊始可人前開大口且
0006a21: 道禹門者裡用個什麼驀拈拄杖云一條拄杖黑如
0006a22: 漆是聖是凡劈脊摟喝一喝下座。
0006a23: 上堂恁麼也不得道火何曾燒著口不恁麼也不得
0006a24: 嚼爛虛空牙齒出恁麼不恁麼總不得石頭老子舌
0006a25: 無骨驀拈拄杖云恁麼也得放下云不恁麼也得復
0006a26: 拈拄杖擲下云恁麼不恁麼總得汝諸人還知禹門
0006a27: 落處麼便下座。
0006a28: 上堂十方無壁四面無門中有一寶任運縱橫便下
0006a29: 座。
0006a30: 臘八上堂年年有個臘月八相傳世尊悟時節咸謂
0006b01: 如來睹明星誰知打失眼睛瞎諸人若欲辨端倪正
0006b02: 眼須從頂門發從茲突出普天輝將此深心奉塵剎
0006b03: 喝一喝云眾兄弟還見釋迦老子打破漆桶去處麼
0006b04: 便下座。
0006b05: 辭眾上堂舉世尊一日陞座默然不語阿難白佛云
0006b06: 世尊何故不說法佛言會中有二比丘犯律儀故不
0006b07: 說法阿難以神通力觀是二比丘立擯出世尊還復
0006b08: 默然阿難又來白佛云是二比丘為我擯出世尊何
0006b09: 故不說法佛言吾誓不為二乘人說法便下座古德
0006b10: 拈云前箭猶輕後箭深師良久云者裡無人證明且
0006b11: 向別處尋討下座便行。
0006b12: 浙江台州天台山通玄禪寺語錄
0006b13: 上堂拈香祝聖畢次拈香云此一瓣香昔日禹門堂
0006b14: 上曾已巳拈出今於通玄峰頂次回拈出供養先師幻
0006b15: 有和尚用酬法乳就座云若論此事本非行住坐臥
0006b16: 之相豈可結制定期為限秪如今古叢林皆以九旬
0006b17: 禁足三月安居正眼看來正如畫地為牢置人必死
0006b18: 之地雖然如是正恁麼時諸人向什麼處出氣若善
0006b19: 出者速速出來對眾出氣看良久云一總未能且有
0006b20: 條攀條無條攀例以大圓覺為我伽藍身心安居平
0006b21: 等性智與悟上座眉毛廝結到八月一日說破復舉
0006b22: 開山第一代韶國師云通玄峰頂不是人間心外無
0006b23: 法滿日青山法眼聞云只此一偈堪起吾宗師云殊
0006b24: 不知滅汝宗者即此偈耳不見道毘婆尸佛早留心
0006b25: 直至而今不得妙今日新通玄不免別開一路乃云
0006b26: 通玄峰頂別是人間只緣不薦錯認青山遂喝一喝
0006b27: 云還薦麼便下座。
0006b28: 上堂今朝正是六月六貓兒狗兒皆沐浴通玄峰頂
0006b29: 眾禪和個個渾身乾暴暴會即途中受用不會即世
0006b30: 諦傳續且道傳續個什麼三十年後抱頭哭莫言老
0006c01: 僧不道參。
0006c02: 天封寺僧南行同松江李居士請上堂涅槃心易曉
0006c03: 差別智難明善財童子往南行參五十三員善知識
0006c04: 歷一百一十城彌勒閣前纔斂歛念不勞彈指便開扃
0006c05: 諸人曾恁麼一回也無若也未然驀拈拄杖云今日
0006c06: 通玄拄杖子竭力為人作指南以拄杖左右指云棒
0006c07: 頭有眼明如日要識真金火裡看復舉龐居士初參
0006c08: 石頭問云不與萬法為侶者是什麼人石頭以手掩
0006c09: 其口士有省再參馬祖亦如前問祖云待汝一口吸
0006c10: 盡西江水即向汝道士得其玄旨如有問通玄不與
0006c11: 萬法為侶者是什麼人向他道東海江頭李鬍子且
0006c12: 道與二老漢是同是別忽有個衲僧出來道者裡甚
0006c13: 麼所在說同說別通玄道還我中心樹子來待伊眼
0006c14: 目定動劈脊便棒喝一喝下座。
0006c15: 上堂十五日已巳前誰復重打筭十五日已巳後孰肯定
0006c16: 從容正當十五日又且如何透脫驀拈拄杖云龍袖
0006c17: 拂開全體現象王行處絕狐蹤卓一卓下座。
0006c18: 上堂茲當六月廿五況是日輪明露本無雲翳覆藏
0006c19: 爭柰時人不睹驀拈拄杖云若也睹自然超佛越祖
0006c20: 便下座。
0006c21: 上堂拈拄杖指云不得舉二惟舉一老僧拄杖為竭
0006c22: 力指示分明須荐取莫待將來驀頭楔喝一喝云天
0006c23: 色時炎不煩久立便下座。
0006c24: 萬年寺眾請上堂有一物明歷歷在目前人不識若
0006c25: 也識參學畢驀拈拄杖云更不識當頭楔急須提休
0006c26: 久立復舉韶國師示眾云通玄峰頂不是人間心外
0006c27: 無法滿目青山這四句自古及今喜悅者多錯會不
0006c28: 少今日老僧不惜唇皮下個註腳通玄峰頂大家在
0006c29: 這裡不是人間錯下註腳心外無法逼塞殺人滿目
0006c30: 青山有眼如盲大眾還識韶國師麼便下座。
0007a01: 解制上堂八月一日解制訖腰間包兮頭上笠通玄
0007a02: 寺裡放門開行腳衲僧攙前出被人拶著要翻身切
0007a03: 莫隨人穿卻鼻復舉洞山云秋初夏末師云將謂忘
0007a04: 卻兄弟東去西去師云亂走作麼直須向萬里無寸
0007a05: 草處去師云坐斷路頭石霜云出門便是草師云奴
0007a06: 見婢慇懃又有云直得不出門亦是草漫漫地師云
0007a07: 同坑無異土乃云這一隊老漢被老僧折倒了也汝
0007a08: 諸人還知出身處也無若也知得日費斗金非分外
0007a09: 脫或未然萬古碧潭空界月再三撈摝始應知喝一
0007a10: 喝下座。
0007a11: 上堂天上月正圓人間道月半半即背於圓圓定違
0007a12: 於半欲得兩相應分身兩處看噫一聲便下座。
0007a13: 開爐上堂烹佛烹祖大爐煆生煆死惡鉗鎚驀拈
0007a14: 拄杖云若是超佛越祖出生逾死者不用如何若何
0007a15: 便請單刀直入與通玄拄杖子相見良久乃云今日
0007a16: 十月十五今古謂之開爐老僧更指虛空是個爐子
0007a17: 其中山河大地草木叢林凡有事物俱是煤炭世間
0007a18: 僧俗男女一切人天皆在者個爐子裡苦樂逆順聲
0007a19: 色逼惱晝夜煎熬生情取捨遂成輪轉謂之三界無
0007a20: 安猶如火宅唯有一門可出而復狹小故立戒謹恐
0007a21: 懼不睹不聞要知出路汝諸人還知出路麼時有僧
0007a22: 出眾云出路即不問如何是火宅師云待汝出來與
0007a23: 汝道僧無語師云還道得出底意麼僧復無語師云
0007a24: 汝道不得老僧為汝諸人道去也云一盲引眾盲相
0007a25: 牽入火坑便下座。
0007a26: 冬至上堂欲識佛性義當觀時節因緣時節若至如
0007a27: 迷忽悟如忘忽憶驀拈拄杖云三世諸佛一切眾生
0007a28: 被老僧拄杖一時穿卻了也拈起也直教個個放光
0007a29: 動地放下也直使人人無處出氣不拈不放時且道
0007a30: 落在什麼處若是鐵眼銅睛漢直下覷透即見三世
0007b01: 諸佛此時成道此時說法此時度生亦見一切眾生
0007b02: 此時輪迴此時日用於無陰陽地上好不資一毫醜
0007b03: 不資一毫能為萬象主不逐四時凋政當恁麼時忽
0007b04: 憶忽悟一句作麼生道還委悉麼到頭輪我惺惺者
0007b05: 不住陰陽造化中喝一喝下座。
0007b06: 上堂十五日已巳前追不及十五日已巳後取未得今朝
0007b07: 正當十五日無孔鐵鎚當面擲復舉金剛經云若以
0007b08: 色見我以音聲求我是人行邪道不能見如來師豎
0007b09: 起拳云還見麼喝一喝云還聞麼聞見分明若喚作
0007b10: 聲色入地獄如箭射一僧出眾云不喚作聲色喚作
0007b11: 甚麼師乃合掌云我不敢輕於汝等汝等皆即如來
0007b12: 復云仲冬嚴寒不煩久立便下座。
0007b13: 上堂五九四十五窮漢街頭舞會則途中受用不會
0007b14: 則世諦流布便下座。
0007b15: 歲旦上堂新年新月新日新時長老又披新法衣提
0007b16: 起衣云這個是衣如何是法放下衣云九九百百張
0007b17: 七趙八孟春猶寒不得露骨喝一喝下座。
0007b18: 上堂當頭一著坐斷要津纔然側耳喪卻家珍從來
0007b19: 佛法不順人情所以道出群須是英靈漢敵勝還他
0007b20: 獅子兒下座。
0007b21: 上堂新正三十日又五且喜日輪正當戶晝夜明明
0007b22: 無問斷只因時人不解顧若解顧廓徹乾坤全體露
0007b23: 東西南北任縱橫那事應須沒差互所以道參玄人
0007b24: 莫虛度且如何是不虛度底光陰阿呵呵還見麼復
0007b25: 云一寸光陰一寸金寸金難買寸光陰光陰本是非
0007b26: 他物青天白日笑吟吟便下座。
0007b27: 上堂病骨尚未愈無已巳強扶笻陞堂無法說坐斷通
0007b28: 玄峰乃拈拂子云只得借拂子為諸人通個消息豎
0007b29: 起云見麼敲香几云聞麼若見若聞正是逐色隨聲
0007b30: 漢不見不聞又是避色逃聲漢更若非見非聞又是
0007c01: 戲論相違漢直須中間撒開兩頭截斷二邊渾莫立
0007c02: 中道不須安正當恁麼時獨脫一句作麼生道八角
0007c03: 磨盤空裡走下座。
0007c04: 道侍者請上堂二月初十好個消息盡大地人跳
0007c05: 不出喝一喝云百年三萬六千日反覆元來是這賊
0007c06: 復喝一喝下座。
0007c07: 因牙痛上堂舉雲門云佛法太煞有只是舌頭短覺
0007c08: 範云佛法太煞有只是牙齒痛我笑巖師翁道牙且
0007c09: 幸不痛舌頭頗相稱只是無什麼佛法可說老僧今
0007c10: 日佛法有無舌頭長短俱不論單單只是牙痛若人
0007c11: 向牙痛處打破漆桶管教身病心病俱消生死涅槃
0007c12: 如夢下座。
0007c13: 幻有和尚忌辰指真云這老和尚昔日不來今日不
0007c14: 去然既不來又不去因甚一場特地為要大家知乃
0007c15: 拈香云還會麼一瓣栴檀一盞茶分明眼裡又添沙
0007c16: 便燒。
0007c17: 深侍者請上堂開方便門示真實相師乃拈拄杖擊
0007c18: 香几云方便門開也復呈拄杖云真實相示也汝諸
0007c19: 人還見麼若也見得徹去便可以拄杖子作丈六金
0007c20: 身用復可以丈六金身作拄杖子用然後拄杖子
0007c21: 跳上三十三天觸著帝釋鼻孔東海鯉魚打一棒雨
0007c22: 似盆傾汝等諸人切莫向古廟裡去躲一棒打折你
0007c23: 驢腰莫言不道下座。
0007c24: 上堂本來無物可評論未悟之人妄見分忽若迸開
0007c25: 頂門眼大地山河一口吞下座。
0007c26: 立春上堂無影枝頭一點春可憐大地盡埋塵陳年
0007c27: 宿債昨宵盡錯謂今朝又是新喝一喝云舉頭天外
0007c28: 看誰是個般人復喝一喝下座。
0007c29: 梵音請上堂妙音觀世音梵音海潮音勝彼世間音
0007c30: 以拂子擊香几云不是世間音復鼓掌云不是世間
0008a01: 音老僧叨叨呾呾鼓兩片皮不是世間音且道是什
0008a02: 麼音若將耳聽終難會眼處聞聲方始知以腳打法
0008a03: 座云還見麼便下座。
0008a04: 上堂今朝三月十五佳隹節時當穀雨農夫浸種拋秧
0008a05: 蠶婦剪桑勤苦爾我林下人作麼生舉措驀拈拄杖
0008a06: 云龍袖拂開全體現象王行處絕狐蹤便下座。
0008a07: 上堂鏡不自炤刀不自割風不自涼火不自熱今日
0008a08: 四月初一孟夏稍熱且道是何物若也識得天地日
0008a09: 月森羅萬象無纖毫過患脫或未然來年更有新條
0008a10: 在惱亂春風卒未休下座。
0008a11: 佛誕上堂今朝正是四月八釋梵王宮生悉達秪為
0008a12: 時人不知因年年枉遭惡水潑眾中若有知因者出
0008a13: 來為這老漢雪屈良久云若無雲門大師來也拽拄
0008a14: 杖下座一時打散。
0008a15: 上堂舉僧問雲門如何是透法身句門云北斗裡藏
0008a16: 身大慧云雲門恁麼道只答得法身句未答得透法
0008a17: 身句今日或有人問徑山如何是透法身句向他道
0008a18: 蟭螟眼裡放夜市大蟲舌上打鞦韆師云通玄今日
0008a19: 又且不然如有問如何是透法身句劈脊便棒縱使
0008a20: 不會管教永劫不忘下座。
0008a21: 久雨將晴施主臨行請上堂春雲欲開未開春雨欲
0008a22: 息未息日頭欲出未出行人欲歇未歇為甚如此只
0008a23: 因途路不得力忽然雲開日出便是到家時節豎拂
0008a24: 云還見麼若也見得徹去管教當下心息擲拂子下
0008a25: 座。
0008a26: 上堂通玄峰頂好個消息若人識得參學事畢喝一
0008a27: 喝云不煩久立便下座。
0008a28: 受嘉興金粟山請落板同眾赴上堂懸起也杲日當
0008a29: 空放下也孤明歷歷不懸不放諸佛莫知鬼神莫測
0008a30: 且符到奉行一句作麼生道九萬里鵬纔展翼百千
0008b01: 年鶴便翱翔下座。
0008b02: 師到會稽曹山護生庵眾請上堂適來未陞座時已巳
0008b03: 為諸人相見了而今陞座重為諸人起模畫樣便乃
0008b04: 散去猶較些子更待老僧鼓兩片皮掉三寸舌為之
0008b05: 說法向句裡思量言中取則正是業識茫茫無本可
0008b06: 據驀拈拄杖架肩云楖栗橫擔不顧人直入千峰萬
0008b07: 峰去便下座。
0008b08: 
0008b09: 
0008b10: 密雲禪師語錄卷第一終
