0044a01: 密雲禪師語錄卷第八
0044a02: 嗣法門人道忞編
0044a03: 書問下
0044a04: 復元岵張居士諱次仲
0044a05: 來諭墮落塵垢已巳數十年營營擾擾了無住足又言
0044a06: 非拋卻世緣十年二十年死活數番無有是處若以
0044a07: 知見承當言語領略是為謗法徒造地獄種子是以
0044a08: 相見曾無一語談著此事正謂此事非一語可了者
0044a09: 非門下真誠為此事則不能發如是之言然亦不可
0044a10: 執如是之見何也此事無乎不在若執如是之見則
0044a11: 與此事覿體相違反成障矣且十年二十年之說非
0044a12: 定式也因為此事不明故或歷多年所耳如裴相國
0044a13: 聞黃檗一言便乃知歸李太守聞藥山雲在青天水
0044a14: 在瓶亦乃自肯豈必拋卻世緣十年二十年死活數
0044a15: 番纔得是處矧死活二字非如門下預作意計底不
0044a16: 見大慧杲聞佛果禪師舉如何是諸佛出身處答薰
0044a17: 風自南來殿閣生微涼乃得瞥地蓋瞥地者於此事
0044a18: 明白相應也故圓悟印許曰難得你到者田地可惜
0044a19: 死了不得活是為死底意故知久近死活在人不在
0044a20: 此事無定式也豈如門下謂拋卻世緣為死乎蓋與
0044a21: 此事相應則世緣不待拋而自拋知見不待離而自
0044a22: 離語言不待忘而自忘總之世出世間語言知見都
0044a23: 來與道人分上無干涉者無他因與此事相應故也
0044a24: 門下若到此地即見尊慈一切勤苦亦何曾勤苦秪
0044a25: 因日用不與此事相應則為世緣勤苦墮落塵垢矣。
0044a26: 復仲堅李居士諱燦
0044a27: 目來諭足見居士似有些力量故有些倔強所以謂
0044a28: 寧可諸方哭笑不可令諸方贊誦獨超灑脫皆為理
0044a29: 沒塗污贊誦哭笑俱無干涉也但不知止說到獨超
0044a30: 灑脫底影像耳若不得向上全提則正坐在理路中
0044b01: 作活計葛藤窠裡藏頭反不得獨超灑脫在高明以
0044b02: 為何如。
0044b03: 復似孫江居士
0044b04: 手諭認得言思路絕一著又云於古德言句有彼此
0044b05: 乖迕不能無疑者總之未真證得言思路絕故也若
0044b06: 果證得則自然一心不生一心不生則妄情不起妄
0044b07: 情不起則無現業流識無現業流識則曠劫習氣頓
0044b08: 淨矣試問居士如何是言思路絕底一著切莫學恁
0044b09: 麼說便當了也。
0044b10: 復轢嚴居士
0044b11: 手教有直入泥犁之訴并金一兩擬買貧道相救者
0044b12: 胡不思密雲老漢生平沒人情今乃和贓據決與汝
0044b13: 三十棒管教嚴轢一任鑽研無出豁。
0044b14: 復萬如微上座
0044b15: 衲僧家出處或因檀越迫不得已巳或茆菴草舍自成
0044b16: 叢席雖無定法皆為利眾而已巳然亦須揣自己巳力量
0044b17: 方可不然則一言失之於前縱百語繼之於後亦不
0044b18: 能救也。
0044b19: 復孩朱方居士
0044b20: 來諭謂此毛孔中虛無所有一切恩仇盡皆平等者
0044b21: 似多生出一種知見不若普觀悉皆毛孔則無虛無
0044b22: 所有之情存雖然直饒實證到此田地只到死了不
0044b23: 得活未能轉身吐氣古人所謂正知見障卻動是要
0044b24: 說道理說工夫說實落說虛無說恩怨說平等說毛
0044b25: 孔說痛棒須是造到無功用道即不墮此不識居士
0044b26: 以為何如。
0044b27: 復紀嘗陳居士
0044b28: 來諭一切煩惱自造但平時雖見得如此而一涉境
0044b29: 緣便不能自主者蓋因無始時來於境緣熟習故也
0044b30: 然學道當先期悟以悟力充至頭頭無間則無昧悟
0044c01: 力而平時熟習自無地矣故經云理須頓悟習氣漸
0044c02: 除乘悟併消因次第盡所以前問居士本分處又且
0044c03: 如何若不知本分處即未有悟若未有悟即何有行
0044c04: 止於路頭哉試問居士畢竟如何是本分處。
0044c05: 復慈蔭禪人
0044c06: 接手偈知上人不虛閉關實欲究明自己巳之事但看
0044c07: 語意不無岐路耳如云勿將驢背認家翁便是一岐
0044c08: 路之根也又云呵呵笑他自忙兮我自閑此又非岐
0044c09: 路乎再云此等境界是落浮游復斷云是古人所謂
0044c10: 省力處者且問汝既是省力處何浮游之有耶如此
0044c11: 看來前偈皆汝靜中心意識測度古人之作若欲究
0044c12: 明斯事直須向一念未生已巳前看是甚麼境界始見
0044c13: 古人所謂忽然洞徹無窮底踏倒須彌第一峰則無
0044c14: 境界可見始不負老僧打汝一棒矣。
0044c15: 復董居士
0044c16: 來諭自揣罪網交羅何處是出頭日子倘哀日暮之
0044c17: 窮指示路頭不蹉者不知擬求指示路頭則已巳蹉過
0044c18: 路頭蹉過路頭則無出頭日子正若以頭覓頭以路
0044c19: 尋路豈知頭無二頭路無二路又豈知頭是出路之
0044c20: 頭路乃出頭之路如是則路外無別頭頭外無別路
0044c21: 又何處更容罪網交羅井哀日暮之窮哉然雖如是
0044c22: 須真踐實履念念不忘不然則依舊業識茫茫無本
0044c23: 可據與不求指示者無異也。
0044c24: 復敬身陸居士諱寶
0044c25: 來教述前歷訴諸苦而謂貧道云知苦本不是苦此
0044c26: 言貧道已巳忘矣即如來教知有中邊繇障有深淺試
0044c27: 問居士全身入塵者是知耶不知耶若不知則何以
0044c28: 謂全身入塵若知則何以謂知有中邊障有深淺又
0044c29: 塵若是摩何以謂全身入塵若知有中邊則請居士
0044c30: 分析以何為中以何為邊若知與塵為中則塵與身
0045a01: 了無干涉何為障哉若知與身為中則身與塵亦無
0045a02: 干涉又何為入哉如是則初無障入居士自作障入
0045a03: 初無有苦居士自作是苦若如是知苦則苦本不是
0045a04: 苦知非一隙之光矣。
0045a05: 復朝宗忍上座
0045a06: 豫炤一輪持汝狀錄等來老僧目至終以殿事夾雜
0045a07: 井言道路各別養家一般者老僧不覺一笑何以老
0045a08: 僧不知有殿事夾雜故無道路可行亦無家可養雖
0045a09: 然汝既出世付拂一柄不特表信正望切切秉持當
0045a10: 念從上事重不可輕忽也。
0045a11: 復二馮居士諱元颺元颺
0045a12: 適接尊教前後總不必論惟謂居士得一病險把性
0045a13: 命拋卻以維摩詣言從癡有愛則我病生未識者段
0045a14: 本緣何所因起當云何滅欲貧道教導者而貧道別
0045a15: 無他術秖以筆頭寄打居士三十棒若解棒頭落處
0045a16: 則八萬四千身病心病毛病管教冰消瓦解求起滅
0045a17: 本緣了不可得方許居士親來請棒喫。
0045a18: 復黎眉郭居士
0045a19: 讀手翰總無他事蓋未喫貧道榛耳不信但看棒頭
0045a20: 打在甚麼處更看棒頭打處有此三紙書中種種事
0045a21: 也無若無但據棒頭指處於中行履則世出世間一
0045a22: 切知解道理不用置之度外自於居士分中了無干
0045a23: 涉矣。
0045a24: 復玉陽高居士諱
0045a25: 某秉教外別傳不立文字之旨豈有塵網沉淪脫離
0045a26: 開示之文字耶惟請老居士不立文字時著眼則無
0045a27: 事不畢矣。
0045a28: 復海槎鍾居士
0045a29: 讀來諭知居士為道真切故如此行履如此簡點若
0045a30: 謂本體茫茫渾如鐵壁此大光明境界於我何有者
0045b01: 則貧道不信以為實言矣何也若果茫茫則不見本
0045b02: 體渾如鐵壁果本體渾如鐵壁則無空隙之茫茫即
0045b03: 者大光明境界面前與鐵面閻羅老子覿面相見不
0045b04: 用出手若另出手則被閻羅老子就手結案去也。
0045b05: 復型塘徐居士
0045b06: 翰教歷敘尊家金粟五年之間如許顛倒者貧道敢
0045b07: 謂門下所見所歷從本以來絲毫不動若門下親證
0045b08: 不動之元則楞嚴金剛等經皆門下註疏矣今以門
0045b09: 下註疏金剛心經豈不反成顛倒哉。
0045b10: 復體心禪人
0045b11: 凡為出家人必先修道德行化道化道行則不成居
0045b12: 處而居處自成今汝未出頭行化道皆因自未修其
0045b13: 德況出頭露面與人爭住處耶且既是施主買之自
0045b14: 有施主與之清理汝當先遠去可也今之法門不幸
0045b15: 者皆因爾我出家人以居處為急務不思化道不行
0045b16: 而不修道德故也吾徒思之。
0045b17: 復肇森徐居士
0045b18: 來諭智慧日減進既不能投體空門退又不能厚邀
0045b19: 名譽者貧道亦無別誨但向進退不能處著力則無
0045b20: 智慧之體駐定久久撞開眼睛全體獨露不著問
0045b21: 人自見倒斷耳。
0045b22: 復吳道婆
0045b23: 諸佛世尊唯為一大事因緣故出現於世正要有大
0045b24: 丈夫氣概隻肩獨荷不被世出世間一切境界語言
0045b25: 轉換始有獨立自繇分縱五宗差別之語言亦無非
0045b26: 明人人本分一著若離人人本分一著別有差別之
0045b27: 智則隨名相展轉生差別之情識依舊無自繇分世
0045b28: 尊所云清淨法眼涅槃妙心付囑摩訶迦葉廣流傳
0045b29: 化無令斷絕金口所囑反成顛倒當知涅槃妙心是
0045b30: 大海差別智是雨滴滴雖不同總歸大海自無差別
0045c01: 所謂唯此一事實餘二則非真是正宗正旨若有差
0045c02: 別之智勝過涅槃者是為魔說古云若有一法過於
0045c03: 涅槃我說如夢如幻細觀來書於本分一著尚未親
0045c04: 證當據實呈本分然後所疑五宗說話不妨開來貧
0045c05: 道方好點化否則斷不敢細解註也。
0045c06: 復蘭嶼吳居士諱宗良
0045c07: 承諭要貧道法語以薦拔先亡者貧道若有法語則
0045c08: 著我人眾生壽者若無法語亦著我人眾生壽者門
0045c09: 下若見父母妻室可度亦著我人眾生壽者若不見
0045c10: 有父母妻室可度亦著我人眾生壽者門下如是超
0045c11: 脫此四轉語則父母妻室不求度而自度矣。
0045c12: 復祈遠唐居士諱元茲
0045c13: 祖師西來直指人心今居士不省直指之旨蓋涉放
0045c14: 委曲故也如曰求進步者是居士自生委曲也提話
0045c15: 頭者諸方善知識委曲不直指居士故也貧道則不
0045c16: 然居士擬求進步則蹉過居士蹉過居士則失祖師
0045c17: 直指也擬提話頭亦失祖師直指蹉過居士也若居
0045c18: 士分中則進步無門退步無地況可以提起為勇猛
0045c19: 放下為懈怠哉若據提起則有放下則無正生滅之
0045c20: 心豈無生無滅之體耶貧道不得已巳葛藤如此居士
0045c21: 諒之。
0045c22: 復清伯黃居士諱行英
0045c23: 來諭欲貧道法語於一言之下少有開發不知貧道
0045c24: 若有一言加於居士分上即障居士非開發也居士
0045c25: 但向不立一言時看覷忽然覷透本無一物一言遮
0045c26: 障底即自開發矣不信則請看龐居士問馬大師云
0045c27: 不與萬法為侶者是甚麼人答云待汝一口吸盡西
0045c28: 江水即向汝道能如是會則不特開發直自居士蓋
0045c29: 天蓋地去也。
0045c30: 復嘉魚曹居士
0046a01: 居士為尊翁受聞老齋戒致黃瘦欲貧道勸尊翁復
0046a02: 開食肉此於居士分上為孝養之心則可貧道與聞
0046a03: 老俱是出家人一則為戒一則勸開不識居士何致
0046a04: 貧道如是耶古有洪州廉使問馬大師曰喫酒肉即
0046a05: 是不喫即是答曰喫是中丞祿不喫是中丞福然未
0046a06: 聞廉使果喫不喫據是惟在尊翁自裁之可也且貧
0046a07: 道與尊翁從未面晤又何知尊翁之意而輕忽便可
0046a08: 進言耶但當因居士來命奉勉尊翁一心進道實證
0046a09: 到彼我無殊之地自不覺有喫素喫葷之念則心和
0046a10: 體順而自安泰矣故黃山谷曰我肉裡生肉名殊體
0046a11: 不殊元同一種性只是別形軀苦惱從他受肥甘為
0046a12: 我須莫教閻老判自揣看何如據是豈貧道敢固必
0046a13: 尊翁喫與不喫耶。
0046a14: 復子雲姚居士諱元台
0046a15: 來諭從著衣喫飯以真實功夫認貧道痛棒者翫之
0046a16: 似未知棒頭真實落處故亦未知著衣喫飯真實處
0046a17: 也若知棒頭真實落處則斷不作痛棒會亦不作著
0046a18: 衣喫飯會今問居士作甚麼會試通個消息來看。
0046a19: 復通琳康居士諱謙
0046a20: 來教云如夢得醒者則登覺岸矣何更借慈航哉雖
0046a21: 然第恐居士不能醒覺則未免業識所牽佛亦難度
0046a22: 況貧道耶故曰他人難用力自度自家身居士當自
0046a23: 勉之。
0046a24: 復觀方王居士諱鍔
0046a25: 接手諭謂頂門三棒頗知痛癢者似錯認也未喫棒
0046a26: 前及今還痛也無若無則居士又作麼生會若會得
0046a27: 則徹本分事而本分事豈有間斷處哉若有間斷則
0046a28: 非本分矣故須徹本分循本分力行本分則自無間
0046a29: 斷矣。
0046a30: 復登之王居士
0046b01: 來諭謂儒魔羈縶勿能匍匐者則見居士只知其一
0046b02: 不知其二也既為儒魔羈縶則凡有一事皆魔縶乃
0046b03: 至苦海之脫彼岸之登皆魔縶矣況其他耶所謂毫
0046b04: 釐繫念三途業因蓋於居士本分上著不得也且於
0046b05: 居士本分中試道一句來看。
0046b06: 復通頂米居士
0046b07: 來翰謂晝夜思之甚有廢食忘寢而終隔千里者正
0046b08: 古人謂舉心則差動念則隔也今乞令郎法名名為
0046b09: 行底欲知居士令郎歸宿但會得通頂行底自透頂
0046b10: 透底則父亦在其中子亦在其中一切皆在其中歸
0046b11: 宿矣試問居士如何是其中事當明指個信來看。
0046b12: 復金陵瑤草馬居士諱士英
0046b13: 尊教自謂知見糾纏者乃預作之計正學道人所知
0046b14: 障也若欲契本分則將從前所見所聞的盡情拋卻
0046b15: 向未聞未見無痛無血處開眼方徹本地風光始知
0046b16: 貧道棒頭直指單提佛祖向上不從人得一著方可
0046b17: 再來喫棒且木地既徹為甚更要喫棒。
0046b18: 復滇南白生木居士諱增
0046b19: 來論藏跡芝山心閒雪巘者貧道看盡大地唯個居
0046b20: 士所以世尊云天上天下唯我獨尊又古德云舉頭
0046b21: 天外看誰是我般人何居士以芝山雪巘為藏跡心
0046b22: 閒哉如云近僧道源五蘊塞胸者四大本空五蘊非
0046b23: 有更誰為胸誰為塞若離胸臆而求真心玄旨則賺
0046b24: 道源故貧道亦不敢以別法加道源分上須道源返
0046b25: 炤自悟始得再示滇南僻在天末欲貧道飛錫遐荒
0046b26: 指迷發覆貧道固應從命但年逾從心之餘不能跋
0046b27: 涉伏惟原諒。
0046b28: 復芝來呂居士諱生吉
0046b29: 接教論不能絕妄想清道念此以道念妄想打作兩
0046b30: 橛故有祛妄皈真之說耳不知但於日用無第二人
0046c01: 用事則無妄想道念之可得豈容袪妄皈真存於胸
0046c02: 次哉故龐居士曰日用事無別唯吾自偶諧頭頭非
0046c03: 取捨處處沒張乖若不如是居士當自勉旃。
0046c04: 復袁道婆法名行成
0046c05: 來書云千里同堂貧道秪恐非實證若果實證則一
0046c06: 心是佛回頭之岸亦剩語矣況可謂虛生人世面更
0046c07: 見女流之相哉若真要了生死須向一念未生時看
0046c08: 行也看住也看坐也看臥也看看到臥不是臥坐不
0046c09: 是坐住不是住行不是行乃至語默動靜了不可得
0046c10: 則一念未生全體自現那復見有男女形相所以龐
0046c11: 居士云有男不婚有女不嫁大家團圞頭共說無生
0046c12: 話是則豈特千里同堂正所謂無邊剎境自他不隔
0046c13: 於毫端十世古今始終不移於當念矣若未得到與
0046c14: 麼田地切莫虛度光陰虛生人世一失人身萬劫難
0046c15: 復勉之勉之。
0046c16: 復嗣宗吳居士
0046c17: 詹居士來接手論云承貧道兩掌者已巳錯了也更欲
0046c18: 猛利直前究明此事又一錯了也何以貧道此兩掌
0046c19: 初不打居士前後也若果要究明此事必須摸取此
0046c20: 兩掌落處則不作直前直後會亦不作不前不後會
0046c21: 且道畢竟作甚麼會寄個信來相為證明何如何如。
0046c22: 復漳州曾居士諱紹烴
0046c23: 來教謂現前赤條條地與貧道相見了者不妨說得
0046c24: 相似第恐居士未徹在今指南歸出居士與伊札云
0046c25: 欲得貧道法語以為日用提撕貧道但錄龐公偈似
0046c26: 居士自看偈曰但自無心於萬物何妨萬物嘗圍繞
0046c27: 鐵牛不怕獅子吼恰似木人見花鳥木人本體自無
0046c28: 情花烏逢人亦不驚心境如如只者是何慮菩提道
0046c29: 不成然則居士自於日用簡點果能如是始得不然
0046c30: 縱是龐公與貧道坐在居士腹中也難替居士著力。
0047a01: 復倍之吳居士諱應芳
0047a02: 來諭云乞師一切掃直下一鉗鎚者貧道但請居士
0047a03: 自打一下看是什麼道理不妨再報貧道。
0047a04: 與報恩玉林法侄
0047a05: 八月間有僧持辨魔說至上書送天童方丈數字老
0047a06: 僧即欲問此僧已巳去矣適病不及看今在山陰無事
0047a07: 偶閱之你判中不無錯處大抵辨人之謬必自立於
0047a08: 無過之地方可杜其反覆之口不可不慎今老僧忝
0047a09: 為你先輩不得不一點明你所謂高峰前番已巳悟後
0047a10: 但打脫見地者大概據上堂語不據疑嗣書也老僧
0047a11: 即據上堂為你斷之高峰上堂所提者正提枕子落
0047a12: 地後安身立命之的旨至於奴郎不辨菽麥不分以
0047a13: 下是廣文變格令人參悟故復舉睹真讚打破拖死
0047a14: 屍句子也即此可見前番之非大悟矣今你鑿定謂
0047a15: 高峰前番既悟豈不反惹人之駁哉故老僧囑汝之
0047a16: 不可不慎也又致嚴居士書末云身有時毀者亦犯
0047a17: 一嘗一無嘗之故你年力壯暴宜深造厚養勿輕易
0047a18: 著書辨駁不惟招人之議亦自損其德因關老僧故
0047a19: 苦口若此你當深思之。
0047a20: 復康字田居士井金陵諸護法
0047a21: 棒讀來論以報恩事見召第貧道年已巳七十六歲衰
0047a22: 朽不堪秪可住山待盡又安能奉
0047a23: 聖天子旨兼領諸大檀越之命也況稟質麤笨無應
0047a24: 世之才土音習重人多不解伏惟察情容住山修持
0047a25: 以報
0047a26: 聖恩以遂初志則感德無涯矣。
0047a27: 與朝宗忍上座
0047a28: 汝二番來懺悔固當曲從所請只因汝步步不肖請
0047a29: 問六祖當年乞什麼人書得住曹溪此便是千百世
0047a30: 下兒孫標榜故吾不敢曲從汝者亦為千百世下標
0047b01: 榜故也故欲汝深思密想一行一步當為後人之標
0047b02: 榜者是我之本誓願也且曹溪開堂一味只以聰明
0047b03: 之資說聰明之話者蓋世人做得出者多看得出者
0047b04: 少我當要判刻之出也。
0047b05: 復台州司理蔣居士
0047b06: 承命尊使與定水至接讀教論貧道不棄有情以數
0047b07: 言拔之者貧道豈敢但有一言相勸門下不自棄則
0047b08: 不以止觀二字加貧道分上可見門下自戴重於須
0047b09: 彌不向前後以作止觀矣。
0047b10: 復日至詹居士
0047b11: 貧道賤軀自去复病起至今翻覆不安故一日枯瘦
0047b12: 一日於新正廿四日退居天台通玄寺行步有所不
0047b13: 能柰何動便要跌去想不久住世矣此等狀尊价已巳
0047b14: 見之非貧道敢託言於居士分上也然總翫尊偈結
0047b15: 歸云頓棒纔參生未前者覺有隔生之意亦似兩橛
0047b16: 禾到古人道如蒿枝拂著落處在且此事莫道貧道
0047b17: 替居士不得直饒黃檗老漢再出頭來也替居士不
0047b18: 得況畫其像題兩句閒言語皆虛名而已巳故不敢奉
0047b19: 命承惠謝謝病筆不盡伏惟諒之。
0047b20: 舉古
0047b21: 舉世尊初生一手指天一手指地周行七步目顧四
0047b22: 方云天上天下唯我獨尊。雲門偃云我當時若見
0047b23: 一棒打殺與狗子喫貴圖天下太平。師云我不似
0047b24: 雲門大驚小怪當時若見但向前以手加額云貓看
0047b25: 他面皮向甚處著他更擬議便與驀面一唾。
0047b26: 舉世尊因調達謗佛生身入地獄遂令阿難傳問汝
0047b27: 在地獄安否達云我雖在地獄如三禪天樂佛又令
0047b28: 阿難傳問你還求出否達云我待世尊來便出阿難
0047b29: 云佛是三界大師豈有入地獄分達云佛既無入地
0047b30: 獄分我豈有出地獄分。翠巖真云親言出親口。
0047c01: 師云調達如世刁惡誣謗無罪之人平白陷人反自
0047c02: 取陷不能取勝務須打個平交然則翠巖道親言出
0047c03: 親口是點罰語是證明語。
0047c04: 舉維摩會上三十二菩薩各說不二法門至文殊云
0047c05: 我於一切法無言無說無示無識離諸問答是為菩
0047c06: 薩入不二法門文殊問維摩摩默然文殊歎云乃至
0047c07: 無有語言文字是菩薩真入不二法門說是入不二
0047c08: 法門時於此眾中五千菩薩皆入不二法門得無生
0047c09: 法忍。師云不二與默然廣慧為諸人拈過一邊還
0047c10: 見維摩做處麼當堂慵正坐全體本無餘。
0047c11: 舉菴提遮女問文殊云明知生是不生之理為何卻
0047c12: 被生死之所流轉殊云其力未充。師云卻勞大士。
0047c13: 舉洞山於扇上書佛字雲岩見卻書不字洞山又改
0047c14: 作非字雪峰見乃一時除卻。師云猶有扇遮羞在
0047c15: 我若見和扇燒卻看者三個老漢面向甚處著。
0047c16: 舉西天大耳三藏到京云得他心通肅宗命忠國師
0047c17: 試驗三藏纔見師乃禮拜立於右師問汝得他心通
0047c18: 耶藏云不敢師云汝道老僧即今在甚麼處云和尚
0047c19: 是一國之師何得去西川看競渡師良久再問汝道
0047c20: 老僧即今在甚麼處云和尚是一國之師何得向天
0047c21: 津橋上看弄猢猻至第三次問藏良久罔知去處師
0047c22: 叱云者野狐精他心通在什麼處。趙州因僧問大
0047c23: 耳三藏第三度不見國師未審國師在甚麼處州云
0047c24: 在三藏鼻孔裡後僧問玄沙既在三藏鼻孔裡因甚
0047c25: 不見沙云只為太近白雲端云國師若在三藏鼻孔
0047c26: 裡有甚難見殊不知在三藏眼睛裡。師云即今若
0047c27: 有道在三藏眼睛裡因甚不見廣慧向他道非汝境
0047c28: 界。
0047c29: 舉文殊令善財採藥云是藥者採將來善財遍採無
0047c30: 不是藥卻來白云無不是藥者文殊云是藥者採將
0048a01: 來善財乃拈一莖草度與文殊殊提起示眾云此藥
0048a02: 亦能殺人亦能活人。天童華云大小文殊被善財
0048a03: 換卻眼睛。師云天童只知其一不知其二殊不知
0048a04: 善財腳不穩被文殊驅使打初待文殊教令採藥卻
0048a05: 好向道大士且請忌口。
0048a06: 舉智者大師誦法華經至藥王品云是真精進是名
0048a07: 真法供養如來於是悟法華三昧獲旋陀羅尼見靈
0048a08: 山一會儼然未散。師云大小智者大似開眼說夢。
0048a09: 舉布袋和尚嘗將布袋并破蓆一領於通衢往來布
0048a10: 袋內盛缽盂木屢魚飯菜肉瓦石土木諸般或於稠
0048a11: 人處打開布袋內物撒下云看看。師云少賣弄
0048a12: 　又一一將起問人云者個喚作甚麼　切莫換人眼
0048a13: 睛　或在通衢立有僧問和尚在此作麼　問得也
0048a14: 好　袋云等個人來　答得也奇　僧云來也　隨
0048a15: 他去也　袋於懷中取一橘子度與僧擬接　將謂
0048a16: 將謂　袋縮手云汝不是者個人　元來元來。
0048a17: 舉忠國師因僧問如今和尚亦言即心是佛諸方尊
0048a18: 宿亦言即心是佛那得有異和尚豈合自是非他忠
0048a19: 云夫法有名異體同或名同體異因茲濫矣只如菩
0048a20: 提涅槃真如佛性是名異體同真心妄心佛智世智
0048a21: 是名同體異緣諸方錯將妄心便謂真心如人認賊
0048a22: 為子又將世智稱為佛智猶如魚目而亂明珠不可
0048a23: 雷同事須甄別僧問如何離得此過忠云但向汝身
0048a24: 心仔細返觀五陰十八界十二處一一推窮有甚麼
0048a25: 物僧云今向身心中仔細推窮無一法可得忠云你
0048a26: 壞身心相耶僧云身心性離寧有壞乎忠云身心相
0048a27: 外更有物否僧云身心尚無外寧有物忠云你壞世
0048a28: 間相耶僧云世間相即無相何用壞忠云若然者即
0048a29: 免過矣。師云國師與者僧論得好正所謂譬諸琴
0048a30: 瑟箜篌雖有妙音若無妙指終不能發。
0048b01: 舉昔有僧去覆船路逢一賣鹽翁僧問覆船路向甚
0048b02: 處去翁良久僧又問翁云你患聾耶僧云你向我道
0048b03: 甚麼翁云向你道覆船路僧云翁莫會禪麼翁云莫
0048b04: 道會禪佛法也會盡僧云試說看翁挑起鹽僧云難
0048b05: 翁云你喚作甚麼僧云鹽翁云有甚麼交涉僧云你
0048b06: 作麼生翁云不可更向你道是鹽。師云既不可更
0048b07: 向道是鹽且向道是甚麼來還有為翁作主試出來
0048b08: 與廣慧相見。
0048b09: 舉昔有僧去參米胡路逢一婆住庵僧云婆有眷屬
0048b10: 麼婆云有僧云在甚麼處婆云山河大地若草若木
0048b11: 皆我眷屬僧云婆莫作師姑來麼婆云汝見我是甚
0048b12: 麼僧云是俗人婆云汝不可是僧僧云婆莫混濫佛
0048b13: 法好婆云我不混濫佛法僧云與麼豈不是混濫佛
0048b14: 法婆云汝是男子我是女人豈是混濫。師云若非
0048b15: 者僧爭見得好婆。
0048b16: 舉南泉云王老師自小養一頭水牯牛擬向溪東牧
0048b17: 不免食他國王水草向溪西牧亦不免食他國王水
0048b18: 草如今不免隨分納些些總不見得。師云南泉希
0048b19: 圖本分不知翻成分外。
0048b20: 舉大梅示徒云來莫可抑往莫可追從容聞鼯鼠聲
0048b21: 乃云即此物非他物汝善護持吾當逝矣。寶峰文
0048b22: 云既非他物是甚麼物。地藏恩云甚麼語話。師
0048b23: 云將謂無人證明。
0048b24: 舉大隨因僧辭隨問甚處去僧云峨嵋禮普賢去隨
0048b25: 豎拂子云文殊普賢總在者裡僧畫一圓相拋向背
0048b26: 後隨云侍者將一帖茶與者僧。師云者僧可謂出
0048b27: 群須是英靈漢敵勝還他師了兒雖然如是將成九
0048b28: 仞之山猶欠一簣之土何故待他喚侍者將一帖茶
0048b29: 與者僧何不向他道也不消得。
0048b30: 舉百靈和尚一日路見龐公乃問昔日南嶽得力句
0048c01: 曾舉向人麼公云曾舉來百云舉向甚麼人公以手
0048c02: 自指云龐公百云直是妙德空生也讚之不及公卻
0048c03: 問百得力句是誰得知百便戴笠子而去公云善為
0048c04: 道路百去更不回首。徑山杲云者個話端若不是
0048c05: 龐公幾乎錯舉似人雖然如是百靈愉他龐公一著
0048c06: 何故當時若無破笠遮卻髑髏有甚而目見他龐公。
0048c07: 師云百靈若無徑山直饒戴破笠子也無出頭分。
0048c08: 舉臨濟問寺主甚麼處去來主云州中糴黃米來濟
0048c09: 以拄杖畫一畫云還糴得者個麼主便喝濟便打次
0048c10: 典座至濟乃舉似典座座云寺主不會和尚意濟云
0048c11: 你又作麼生座禮拜濟亦打。師云臨濟大師瞞他
0048c12: 一點不得且甚麼處是瞞不得處乃拈拄杖云棒頭
0048c13: 有眼明如日要識真金火裡看遂擲拄杖云看。
0048c14: 舉臨濟半夏上黃檗問訊見檗看經云我將謂是個
0048c15: 人元來是個淹黑豆老和尚住數日乃辭去檗云汝
0048c16: 破夏來不終夏了去濟云某甲暫來禮拜和尚檗遂
0048c17: 打趁令去濟行數里疑此事卻回終夏。師云直令
0048c18: 天下人疑殺。
0048c19: 舉六祖謂門人云吾歸新州汝等速治舟楫門人云
0048c20: 師從此去早晚卻回祖云葉落歸根來時無日。五
0048c21: 祖演云祖師恁麼道猶欠悟在。師云五祖恁麼道
0048c22: 還端的也無。
0048c23: 舉三聖道我逢人即出出即不為人興化道我逢人
0048c24: 即不出出即便為人。師云古今拈提未有出他圈
0048c25: 繢金粟路見不平每人與二十棒更與二十棒待打
0048c26: 個人。
0048c27: 舉藥山尋嘗不許人看經一日自將經看僧問和尚
0048c28: 不許人看經為甚卻自看經藥云我只要遮眼僧云
0048c29: 某甲學和尚看得麼藥云你若看牛皮也須穿。師
0048c30: 云藥山豈只遮眼直得通身褁卻者僧若看豈止牛
0049a01: 皮須穿直得撞破乾坤始得不被瞞卻。
0049a02: 舉德山云今夜不答話問話者三十棒時有僧出禮
0049a03: 拜山便打僧云某甲話也未問為甚打某甲山云你
0049a04: 是甚處人僧云新羅人山云未跨船舷好與三十棒。
0049a05: 師云古今拈提者極多錯會者不少殊不知德山
0049a06: 出一計要尋知己巳者僧若是敵手待他打時但接棒
0049a07: 輕輕推一推不唯絕斷他後來葛藤管者老漢必也
0049a08: 全身遠害。
0049a09: 
0049a10: 密雲禪師語錄卷第八終
