0066b18: 
0066b19: 
0066b20: 
0066b21: 大佛頂如來密因修證了義諸菩薩萬行首楞嚴經
0066b22: 合論卷第八
0066b23: 
0066b24: 阿難如是眾生一一類中亦各各具十二顛倒猶如
0066c01: 目亂華發生顛倒妙圓真淨明心具足如斯妄
0066c02: 亂想汝今修證佛三摩提於是本因元所亂想立三
0066c03: 漸次方得除滅如淨器中除去毒蜜以諸湯水并雜
0066c04: 香洗滌其器後貯甘露云何名為三種漸次一者
0066c05: 修習除其助因二者真修刳其正性三者增進違其
0066c06: 現業。
0066c07: 補曰無盡曰於四種明誨外口腹飲食之間凡可
0066c08: 以發婬怒癡者又須微細禁斷所以不食五辛不
0066c09: 啖生氣外無所亂內無所資是謂漸次增進也。
0066c10: 云何助因阿難如是世界十二類生不能自全依四
0066c11: 食住所謂段食觸食思食識食是故佛說一切眾生
0066c12: 皆依食住。
0066c13: 論曰段食者本曰摶食唐僧義淨易為段食謂一
0066c14: 分一段之食也觸食者根境識觸之而成者彌勒
0066c15: 曰如貪欲心有妙淨相及於彼相不正思惟多所
0066c16: 修習以之為食謂歌舞笑美容進止妙觸就禮
0066c17: 等也思食者與意識相應者彌勒曰如掉舉以於
0066c18: 親屬等所有尋思於所經嬉笑等念及於彼相不
0066c19: 正思惟多所修習以之為食謂如念雙陸樗蒲弄
0066c20: 珠等戲執持摩觸枹鳴等樂也識食者阿賴耶識
0066c21: 依前三種食而住問曰何以知之曰五識者賴耶
0066c22: 之自證相分六識及意識者賴耶之自證分五識
0066c23: 之區依段食六識分別依觸食七意識依思食故
0066c24: 也定林曰段食謂如人刀段食飯麵魚肉等觸食
0067a01: 謂如人觸身按摩塗拭等眾生於此四食或具或
0067a02: 不具如禪天無段食但有思食如識處無思食但
0067a03: 有識食髑思識亦皆以自養如段食故名為識定
0067a04: 林言其略也此經之意以治婬機故其防微之
0067a05: 論五種辛菜今獨釋欲界而略色無色界者其亦
0067a06: 以是哉。
0067a07: 阿難一切眾生食甘故生食毒故死是諸眾生求三
0067a08: 摩提當斷世間五種辛菜是五種辛熟食發婬生啖
0067a09: 增恚如是世界食辛之人縱能宣說十二部經十方
0067a10: 天仙嫌其臭穢咸皆遠離諸餓鬼等因彼食次其
0067a11: 脣吻常與鬼住福德日消長無利益是食辛人修三
0067a12: 摩地菩薩天仙十方善神不來守護大力魔王得其
0067a13: 方便現作佛身來為說法非毀禁戒讚婬怒癡命終
0067a14: 自為魔王眷屬受魔福盡墮無間獄阿難修菩提者
0067a15: 永斷五辛是則名為第一增進修行漸次。
0067a16: 云何正性阿難如是眾生入三摩地要先嚴持清淨
0067a17: 戒律永斷婬心不餐酒肉以火淨食無啖生氣阿難
0067a18: 是修行人若不斷婬及與殺生出三界者無有是處
0067a19: 當觀婬欲猶如毒蛇如見怨賊先持聲聞四棄八棄
0067a20: 執身不動後行菩薩清淨律儀執心不起禁戒成就
0067a21: 則於世間永無相生相殺之業偷劫不行無相負累
0067a22: 亦於世間不還宿債是清淨人修三摩地父母肉身
0067a23: 不須天眼自然觀見十方世界佛聞法親奉聖旨
0067a24: 得大神通遊十方界宿命清淨得無艱險是則名為
0067b01: 第二增進修行漸次。
0067b02: 云何現業阿難如是清淨持禁戒人心無貪婬於外
0067b03: 六塵不多流逸因不流逸旋元自歸塵既不緣根無
0067b04: 所偶反流全一六用不行十方國土皎然清淨譬如
0067b05: 琉璃內懸明月身心快然妙圓平等獲大安隱一切
0067b06: 如來密圓淨妙皆現其中是人即獲無生法忍從是
0067b07: 漸修隨所發行安立聖位是則名為第三增進修行
0067b08: 漸次。
0067b09: 論曰三種漸次世尊方便耳宜若易然不信便能
0067b10: 獲無生法忍也於三漸次而獲無生法忍者世尊
0067b11: 意令凡夫實證故問曰於凡夫而能實證世尊於
0067b12: 餘經言之乎曰嘗言之維摩經曰亦不滅受
0067b13: 而取證者即於此身證也法華經曰父母所生清
0067b14: 淨肉眼見於三千大千世界者即於此生證也圓
0067b15: 覺經曰一切眾生皆證圓覺者不獨此身此生能
0067b16: 證一切眾生皆已巳證也雜華曰少作功德力疾
0067b17: 成菩提馬鳴曰若有眾生能觀一切妄想無相則
0067b18: 為證得如來智慧夫以一切眾生皆已巳證者以少
0067b19: 方便與能觀妄念便成菩提便證如來智慧則知
0067b20: 凡聖一真俱存見隔見存即凡情忘即佛也。補
0067b21: 曰五辛者入楞伽經曰蒜韭薤興渠也應法師
0067b22: 曰興渠正云興宜慈憫三藏曰根如蘿蔔出土辛
0067b23: 臭以冬到彼土不見其苗故不繙此方以胡荽稱
0067b24: 之八棄者比丘四波羅夷尼復加四也義無正譯
0067c01: 但喻如死屍眾所不受故曰棄。
0067c02: 阿難是善男子欲愛乾枯根境不偶現前殘質不復
0067c03: 續生執心明純是智慧慧性明圓瑩十方界乾有
0067c04: 其慧名乾慧地欲習初乾未與如來法流水接即以
0067c05: 此心中中流入圓妙開敷從真妙圓重發真妙。
0067c06: 論曰欲滅盡妄想入中道純真之信必先以空假
0067c07: 中三法觀一切法於此言欲愛者自婬機而觀者
0067c08: 也根境不偶而欲愛乾枯假也執心明而慧性
0067c09: 發現空也即以此心中中流入中也有空有假以
0067c10: 顯中故而以此中至中道純真之信故曰中中也
0067c11: 寶積曰文殊師利曰天子若人一心專精自受貪
0067c12: 欲心發即應覺知方便散除還令寂靜云何散除
0067c13: 應作是念此是空此不淨求此欲心生處滅處從
0067c14: 何處來去至何所其中誰染誰受誰為染者誰為
0067c15: 染法如是觀時不見能染不見所染不見染事以
0067c16: 不見故則無有取以不取故則無有捨以不捨故
0067c17: 則無有受不捨不受則名離欲寂滅涅槃言圓妙
0067c18: 開敷者空假中三法具也如圓伊三點如摩醯首
0067c19: 羅三目也從真妙圓者觀成之名故於方入觀則
0067c20: 曰圓妙於觀成則曰妙圓重發真妙者中道純真
0067c21: 者也。
0067c22: 妙信常住一切妄想滅盡無餘中道純真名信心住
0067c23: 真信明了一切圓通陰處界三不能為礙如是乃至
0067c24: 過去未來無數劫中捨身受身一切習氣皆現在前
0068a01: 是善男子皆能憶念得無遺忘名念心住妙圓純真
0068a02: 真精發化無始習氣通一精明唯以精明進趣真淨
0068a03: 名精進心心精現前純以智慧名慧心住執持智明
0068a04: 周寂湛寂妙常凝名定心住定光發明明性深入
0068a05: 唯進無退名不退心心進安然保持不失十方如來
0068a06: 氣分交接名護法心覺明保持能以妙力迴佛慈光
0068a07: 向佛安住猶如雙鏡光明相對其中妙影重重相入
0068a08: 名迴向心心光密迴獲佛常凝無上玅淨安住無為
0068a09: 得無遺失名戒心住住戒自在能遊十方所去隨願
0068a10: 名願心住。
0068a11: 阿難是善男子以真方便發此十心心精發輝十用
0068a12: 涉入圓成一心名發心住心中發明如淨璃內現
0068a13: 精金以前妙心履以成地名治地住心地涉知俱得
0068a14: 明了遊履十方得無留礙名修行住行與佛同受佛
0068a15: 氣分如中陰身自求父母陰信冥通入如來種名生
0068a16: 貴住既遊道胎親奉覺胤如胎已巳成人相不缺名方
0068a17: 便具足住容貌如佛心相亦同名正心住身心合成
0068a18: 日益增長名不退住十身靈相一時具足名童真住
0068a19: 形成出胎親為佛子名法王子住表以成人如國大
0068a20: 王以諸國事分委太子彼剎利王世子長成陳列灌
0068a21: 頂名灌頂住。
0068a22: 阿難是善男子成佛子已巳具足無量如來妙德十方
0068a23: 隨順名歡喜行善能利益一切眾生名饒益行自覺
0068a24: 覺他得無違拒名無嗔恨行種類出生窮未來際三
0068b01: 世平等十方通達名無盡行一切合同種種法門得
0068b02: 無差誤名離癡亂行則於同中顯現異一一異相
0068b03: 各各見同名善現行如是乃至十方空滿足微塵
0068b04: 一一塵中現十方界現塵現界不相留礙名無著行
0068b05: 種種現前咸是第一波羅蜜多名尊重行如是圓融
0068b06: 能成十方諸佛軌則名善法行一一皆是清淨無漏
0068b07: 一真無為性本然故名真實行。
0068b08: 阿難是善男子滿足神通成佛事已巳純潔精真遠諸
0068b09: 留患當度眾生滅除度相迴無為心向涅槃路名救
0068b10: 護一切眾生離眾生相迴向壞其可壞遠離諸離名
0068b11: 不壞迴向本覺湛然覺齊佛覺名等一切佛迴向精
0068b12: 真發明地如佛地名至一切處迴向世界如來互相
0068b13: 涉入得無罣礙名無盡功德藏迴向於同佛地地中
0068b14: 各各生清淨因依因發揮取涅槃道名隨順平等善
0068b15: 根迴向真根既成十方眾生皆我本性性圓成就不
0068b16: 失眾生名隨順等觀一切眾生迴迥向即一切法離一
0068b17: 切相唯即與離二無所著名真如相迴向真得所如
0068b18: 十方無礙名無縛解脫迴向性德圓成法界量滅名
0068b19: 法界無量迴向。
0068b20: 阿難是善男子盡是清淨四十一心次成四種妙圓
0068b21: 加行即以佛覺用為己巳心若出未出猶如鑽火欲然
0068b22: 其木名為煖地又以己巳心成佛所履若依非依如登
0068b23: 高山身入空下有微礙名為頂地心佛二同善得
0068b24: 中道如忍事人非懷非出名為忍地數量銷滅迷覺
0068c01: 中道二無所目名世第一地。
0068c02: 阿難是善男子於大菩提善得通達覺通如來盡佛
0068c03: 境界名歡喜地異性入同同性亦滅名離垢地淨極
0068c04: 明生名發光地明極覺滿名慧地一切同異所不
0068c05: 能至名難勝地無為真如性淨明露名現前地盡真
0068c06: 如際名遠行地一真如心名不動地發真如用名善
0068c07: 慧地。
0068c08: 阿難是諸菩薩從此已巳往修習畢功功德圓滿亦目
0068c09: 此地名修習位慈陰妙雲覆涅槃海名法雲地如來
0068c10: 逆流如是菩薩順行而至覺際入交名為等覺阿難
0068c11: 從乾慧心至等覺已巳是覺始獲金剛心中初乾慧地
0068c12: 如是重重單複十二方盡妙覺成無上道是種種地
0068c13: 皆以金剛觀察如幻十種深喻奢摩他中用諸如來
0068c14: 毗婆舍耶清淨修證漸次深入阿難如是皆以三增
0068c15: 進故善能成就五十五位真菩提路作是觀者名為
0068c16: 正觀若他觀者名為邪觀。
0068c17: 論曰三世如來付授一切菩薩修證法式銓量淺
0068c18: 深力用分別地位等差始自十信然以為信者尚
0068c19: 屬生滅故當住心乃立十住又以為住者缺資發
0068c20: 方便之用故成行心乃立十行又以為行者蓋自
0068c21: 利未有以及眾生故施迴向乃立十迴向自十信
0068c22: 而至住行迴向者三賢位也又自三賢即登初地
0068c23: 以大慈大悲發生資養茂益成就之故有地名於
0068c24: 初地方曰證無生法忍乃至十地之終鍊磨餘習
0069a01: 之與本覺真如相等故名等覺如易曰窮神知
0069a02: 化者也至入妙覺則一而已巳無有等相如但曰神
0069a03: 也此經特異於此於十信之前加乾慧地於十地
0069a04: 之前加煖頂忍世第一地於妙覺前加金剛乾慧
0069a05: 地非特然也雜華於十住曰證無生法忍諸經於
0069a06: 十地曰證無生法忍諸經未暇論雜華號一佛乘
0069a07: 教然證無生法忍尚在五十五數之中世尊於此
0069a08: 乃曰立三漸次證無生法忍三漸次方便安立
0069a09: 者出於五十五數之外者也世尊之意蓋欲示從
0069a10: 凡夫能實證之法故也佛陀此云覺此方則天民
0069a11: 之先覺者也而世尊於信住行向十地等妙之外
0069a12: 立三漸次證無生法忍者成佛之要訣如此耳嗚
0069a13: 呼世尊之恩可謂不貲矣故曰如是以三增進故
0069a14: 善能成就五十五位真菩提路問曰乾慧地金剛
0069a15: 乾慧心何以分曰皆曰乾慧地皆曰乾慧心也故
0069a16: 於初乾慧地又曰阿難從乾慧心至等覺已巳也於
0069a17: 中又曰始獲金剛心中初乾慧地也至等覺已巳欲
0069a18: 盡妙覺故須獲金剛心壞滅前地向以未與如來
0069a19: 法流水接故名乾慧今入覺地未能入佛妙莊嚴
0069a20: 海故復名初乾慧地也又問何謂十種深喻曰應
0069a21: 觀一切業如幻一幻法如一切性如水中月妙
0069a22: 色如空妙音如響諸佛國土如乾闥婆城佛事如
0069a23: 夢佛身如影報身如像法佛如化何則不可取捨
0069a24: 一切空故若但如金剛般若觀有為法如幻如夢
0069b01: 非深喻也深入此空乃名實相此非作法無滅壞
0069b02: 故若異此觀即生滅法唐僧澄觀作地住修證偈
0069b03: 曰修習空華萬行宴坐水月道場降伏鏡象天魔
0069b04: 證得夢中佛果。補曰如來證真寂法界一如已巳
0069b05: 見諸眾生理體無二亦皆成佛次於根本智起後
0069b06: 得智於後得智中觀諸眾生依前輪迴生死備受
0069b07: 眾苦於是憶念因中弘誓眾生未度故哀而愍之
0069b08: 從大悲心示現報化之身為諸眾生轉正法輪謂
0069b09: 從真寂界復入生死海中是為逆流也菩薩依如
0069b10: 來教導發起大乘根本信心次第歷五位修行至
0069b11: 於等覺是為順行也由此順行將至等覺如曰覺
0069b12: 際至等覺已巳復修習畢功將成妙覺位時於色究
0069b13: 竟天上現大寶華王座量等百萬阿僧祇三千大
0069b14: 千世界菩薩欲登此座先於身中出現十道百寶
0069b15: 光明照燭有情最後從頂門放光入諸佛足於是
0069b16: 諸佛從面門放百寶光明流灌此菩薩頂直至心
0069b17: 源蓋謂師弟子流光交相涉入故曰入交是為覺
0069b18: 際入交也此菩薩與諸如來一切法等故曰等覺
0069b19: 言從乾慧心至等覺已巳是覺始獲金剛心中者乃
0069b20: 標舉菩薩自信住行向地等五位進修之略也
0069b21: 乾慧心即前乾慧地謂執明之心以此為地但
0069b22: 變其文耳是覺指等覺而言之也謂此菩薩從初
0069b23: 發心歷五位修行至法雲地後前念金剛心中斷
0069b24: 捨有漏善句劣無漏習氣種子四事已巳成等覺位
0069c01: 也言初乾慧地是如重重單複十二者此通敘菩
0069c02: 薩從初發心歷涉五位因地進修之始末非於金
0069c03: 剛心後重立此乾慧地也謂從初乾慧地如是重
0069c04: 重歷涉五位進修名單十四加行證明得明增印
0069c05: 順及世第一法名複二然此菩薩於五位次第修
0069c06: 行皆以十波羅蜜修習精練斷彼煩惱所知二障
0069c07: 又於五十心中五重修練此十波羅蜜故名重重
0069c08: 於一心中正修一波羅蜜故名單兼修餘九波羅
0069c09: 蜜隨力隨能故名複言方盡妙覺成無上道者謂
0069c10: 前念金剛心中斷捨四事已巳後念解脫道中獲得
0069c11: 三種常身四妙圓寂圓滿佛果故也古今諸師於
0069c12: 此箋釋多不能區析反令意義曖昧使學者莫究
0069c13: 歸宿寂音雖立二乾慧地以明此義亦未合本旨
0069c14: 獨長水從阿難至金剛心中為一科初乾慧地至
0069c15: 方盡妙覺為一科其理差勝。
0069c16: 爾時文殊師利法王子在大眾中即從座起頂禮佛
0069c17: 足而白佛言當何名是經我及眾生云何奉持佛告
0069c18: 文殊師利是經名大佛頂悉怛多般怛囉無上寶印
0069c19: 十方如來清淨海眼亦名救護親因度脫阿難及此
0069c20: 會中性比丘尼得菩提心入知海亦名如來密因
0069c21: 修證了義亦名大方廣妙蓮華王十方佛母陀羅尼
0069c22: 亦名灌頂章句諸菩薩萬行首楞嚴汝當奉持。
0069c23: 論曰海漩澓處曰眼此經名清淨海眼者有淵深
0069c24: 之義輾足無嫌曰親此經又名救護親因者有密
0070a01: 嚴之義生我曰母此經又名佛母者有出生如來
0070a02: 之義王將付世子以位則取海水灌其頂明為王
0070a03: 當受職也此經又名灌頂者有受職之義也問曰
0070a04: 文殊師利起問世尊此經名字而明解辨行由因
0070a05: 至果顯地位之差別示修證之易難殫盡無餘矣
0070a06: 是法會已巳終結集者當結之而猶有餘義何也觀
0070a07: 經之意曰汝當奉行則無後段又下文曰如璃
0070a08: 王誅瞿曇族姓則琉璃王乃波斯匿王子也王薨
0070a09: 琉璃方紹位豈此會方與之指河論見而阿難已巳
0070a10: 引敘其子事乎自是觀之後段乃別時所說特
0070a11: 結集者補續為一經耳不可不辯也。補曰寂音
0070a12: 以琉璃王誅瞿曇族姓為證可也以文殊師利起
0070a13: 問此經名字至汝當奉行謂其法會已巳終不可也
0070a14: 如金剛般若經佛與空生問答未既空生遽起白
0070a15: 佛言世尊當何名此經我等云何奉持佛言是經
0070a16: 名為金剛般若波羅蜜以是名字汝當奉持則亦
0070a17: 法會已巳終而方談實相世尊於此經雖明解辯
0070a18: 行由因至果顯地位差別示修證易難令末世眾
0070a19: 生超脫見聞明悟如來自到境界入三摩地慮其
0070a20: 不能識辯邪正落於魔道於是攬七寶几回紫金
0070a21: 山再來倚普告大眾於禪那現境說五十種魔
0070a22: 最後乃曰此是過去先佛世尊奢摩他中毗婆舍
0070a23: 那覺明分析微細魔事魔境現前汝能諳識心垢
0070a24: 洗除則能超越信住等位入於如來妙莊嚴海又
0070b01: 曰若諸末世愚鈍眾生未識禪那不知說法樂修
0070b02: 三昧汝恐同邪至汝當恭欽十方如來究竟修進
0070b03: 最後垂範又至理則頓悟乘悟併銷事非頓除因
0070b04: 次第盡我已巳示汝劫波巾結何所不明再此詢問
0070b05: 其詞蟬聯終始無間以此攷之非結集者補續明
0070b06: 矣寂音未詳此經非一時頓說及匿王與佛實同
0070b07: 生年預此法會未幾被廢琉璃王立即誅釋種故
0070b08: 有此辯也此經與涅槃說於十八年中既而入滅
0070b09: 以匿王在會年六十有二證之非一時頓說則可
0070b10: 見矣無盡亦未詳二經於二九年中所說欲刪去
0070b11: 故文琉璃善星二事甚不察也。
0070b12: 說是語已巳即時阿難及諸大眾得蒙如來開示密印
0070b13: 般怛囉義兼聞此經了義名目頓悟禪那修證聖位
0070b14: 增上妙理心慮凝斷除三界修心六品微細煩惱。
0070b15: 論曰十使煩惱小乘次第斷故身見邊見邪見三
0070b16: 品在初果地斷見取戒取貪三品在二果地斷瞋
0070b17: 癡慢三品在三果地斷於此界以有疑故未名見
0070b18: 道然於此乃方斷故金剛般若談四尊者於三者
0070b19: 則曰果於阿羅則曰得阿羅漢道至此果地則
0070b20: 無疑矣一切眾生皆由著我故不忘身見命將終
0070b21: 時未至昏昧想身見特著彌勒曰未到昏昧想位
0070b22: 長時所習我愛現行由此力故謂我當無便愛我
0070b23: 身由此建立中有生報若預流果及一來果爾時
0070b24: 我愛亦復現行然此預流及一來果於此我愛由
0070c01: 智慧力數數推求制而不著猶壯夫與羸劣者共
0070c02: 相捔力能制伏之阿難已巳證二果故曰修心六品
0070c03: 也。補曰長慶曰俱生煩惱難除故曰微細小乘
0070c04: 教三界九地各分九品四四地地別斷初果斷欲
0070c05: 界一地九品中前一品惑證第二果二果斷下三
0070c06: 品證第三果三果斷上二界七十二品即得羅漢
0070c07: 也餘如寂音之論。
0070c08: 即從座起頂禮佛足合掌恭敬而白佛言大威德世
0070c09: 尊慈音無遮善開眾生微細沈惑令我今日身心快
0070c10: 然得大饒益世尊若此妙明真淨妙心本來圓如
0070c11: 是乃至大地草木蝡動含靈本元真如即是如來成
0070c12: 佛真體佛體真實云何復有地獄餓鬼畜生修羅人
0070c13: 天等道世尊此道為復本來自有為是眾生妄習生
0070c14: 起世尊如寶蓮香比丘尼持菩薩戒私行婬欲妄言
0070c15: 行婬非殺非偷無有業報發是語已巳先於女根生大
0070c16: 猛火後於節節猛火燒然墮無間獄琉璃大王善星
0070c17: 比丘琉璃為誅瞿曇族姓善星妄說一切法空生身
0070c18: 陷入阿鼻地獄此諸地獄為有定處為復自然彼彼
0070c19: 發業各各私受惟垂大慈開發童蒙令諸一切持戒
0070c20: 眾生聞決定義歡喜頂戴謹絜無犯。
0070c21: 論曰阿難引寶蓮香比丘尼琉璃善星所造之業
0070c22: 問地獄定處然其意猶著婬機之罪故以為先也
0070c23: 言此妙明真淨妙心本來圓如是乃至大地草
0070c24: 木蝡動含靈本元真如即是如來成佛真體者此
0071a01: 出情之法也言佛體真實云何復有地獄餓鬼畜
0071a02: 生修羅人天等道者情中之業也雜華論曰情生
0071a03: 智隔想變體殊如巧德林菩薩等十林菩薩所從
0071a04: 來國國亦名慧一切境界總名慧體何以然者無
0071a05: 有情無無情故所以然者無二見故為一真智境
0071a06: 界無成佛者無不成佛者故有情無情者此是依
0071a07: 業說夫論成佛者非屬業故若非屬業者即非有
0071a08: 情無情故也何得於出情法上計言有成佛不成
0071a09: 佛耶彼有情此無情者是業收非佛解脫豈將自
0071a10: 己巳情業之繫作如是卜量情與非情成與不成哉
0071a11: 阿難以情中之業難出情之法者也。
0071a12: 佛告阿難快哉此問令諸眾生不入邪見汝今諦聽
0071a13: 當為汝說阿難一切眾生實本真淨因彼妄見有妄
0071a14: 習生因此分開內分外分阿難內分即是眾生分內
0071a15: 因諸愛染發起妄情情積不休能生愛水是故眾生
0071a16: 心憶珍羞口中水出心憶前人或憐或恨目中淚盈
0071a17: 貪求財寶心發愛涎舉體光潤心著行婬男女二根
0071a18: 自然流液阿難諸愛雖別流結是同潤濕不升自然
0071a19: 從墜此名內分。
0071a20: 阿難外分即是眾生分外因諸渴仰發明想想積
0071a21: 不了能生勝氣是故眾生心持禁戒舉身輕清心持
0071a22: 印顧盻雄毅心欲生天夢想飛舉心存佛國聖境
0071a23: 冥現事善知識自輕身命阿難諸想雖別輕舉是同
0071a24: 飛動不沈自然超越此名外分。
0071b01: 阿難一切世間生死相續生從順習死從變流臨命
0071b03: 相交。
0071b04: 論曰前識為故習後識為新習是謂二習問曰一
0071b05: 生善惡何以於此逆順相交時頓現乎曰善惡之
0071b06: 業如夢方作夢時豈能自知是夢非夢要須覺時
0071b07: 夢中之事了然自現不待尋繹一生善惡亦復如
0071b08: 是寶積經曰佛謂淨飯王言大王耳聞惡聲生於
0071b09: 惡心大王如人夢中親愛別離生大苦惱悲號啼
0071b10: 哭或離父母妻子所愛眷屬是人覺已巳憶念夢中
0071b11: 親愛別離悲泣等事於意云何夢中所見是實有
0071b12: 否王言不也佛言大王於意云何是人所夢執以
0071b13: 謂實是為智否王言不也世尊何以故夢中所見
0071b14: 親愛別離畢竟是無何況悲泣是人徒自疲勞都
0071b15: 無有實佛言大王如是愚癡無聞凡夫耳聞惡聲
0071b16: 而生執著生執著已巳起不愛心以不愛故生於瞋
0071b17: 心生嗔心故造作瞋業所謂身三口四意三種業
0071b18: 造彼業已巳即便謝滅是業滅已巳不依東方而住亦
0071b19: 復不依南西北方四維上下而住如是之業乃至
0071b20: 臨死之時最後識滅見先所作心想中現大王是
0071b21: 人見已巳心生憂怖自分業盡異業現前大王如所
0071b22: 夢覺念夢中事。
0071b23: 純想即飛必生天上若飛心中兼福兼慧及與淨願
0071b24: 自然心開見十方佛一切淨土隨願往生情少想多
0071c01: 輕舉非遠即為飛仙大力鬼王飛行夜叉地行羅剎
0071c02: 遊於四天所去無礙其中若有善願善心護持我法
0071c03: 或護禁戒隨持戒人或護神隨持者或護禪定
0071c04: 保綏法忍是等親住如來座下情想均等不飛不墜
0071c05: 生於人間想明斯聰情幽斯鈍情多想少流入橫生
0071c06: 重為毛輕為羽族七情三想沉下水輪生於火際
0071c07: 受氣猛火身為餓鬼常被焚燒水能害己巳無食無飲
0071c08: 經百千劫九情一想下洞火輪身入風火二交過地
0071c09: 輕生有間重生無間二種地獄純情即沉入阿鼻獄
0071c10: 若沉心中有謗大乘毀佛禁戒誑妄說法貪信施
0071c11: 濫膺恭敬五逆十重更生十方阿鼻地獄循造惡業
0071c12: 雖則自招眾同分中兼有元地。
0071c13: 論曰彌勒曰於欲界中有三十六處謂八大那落
0071c14: 迦何等為八一等活二黑繩三眾合四號叫五大
0071c15: 號叫六燒熱七極熱八無間此諸大那落迦處廣
0071c16: 十千踰繕那此外復有八寒那落迦處何等為八
0071c17: 一皰那落迦二皰裂那落迦三郝凡那落迦四郝
0071c18: 郝凡那落迦五虎虎凡那落迦六青蓮那落迦七
0071c19: 紅蓮那落迦八大紅蓮那落迦從此下三萬二千
0071c20: 踰繕那至等活那落迦從此復隔四千踰繕那有
0071c21: 餘那落迦如等活大那落迦處初寒那落迦處亦
0071c22: 爾從此復隔二千踰繕那有餘那落迦又曰於等
0071c23: 活大那落迦中多受如是極治罰苦謂彼有情多
0071c24: 共聚集業增上生種種苦具次第而起更相殘害
0072a01: 悶絕地次空中有大聲發唱如是言此諸有
0072a03: 飲食受用者三界將生已巳生有情壽命安住此中
0072a04: 當知觸意思識三種食故一切三界有情壽命安
0072a05: 住段食一種唯令欲界有情壽命安住獨大那落
0072a06: 迦受生有情有微細段食謂腑臟中有微風由此
0072a07: 因緣彼得久住餓鬼旁生人中亦有麤段食謂作
0072a08: 分段而噉食之復有微細食謂羯邏藍等位有情
0072a09: 及欲界諸天由彼食已巳所有段食流入一切身分
0072a10: 支節尋即消化無有便穢以彌勒所論名目所在
0072a11: 受苦之相所依之食驗世尊言曰雖則自招眾同
0072a12: 分中兼有元地為無可疑者然破色心論曰如地
0072a13: 獄報眾生以同業故熱鐵為地而獄卒夜叉閻羅
0072a14: 王等初不與罪苦有情同業然亦同罪獄中何也
0072a15: 圓覺經曰有妄業故妄見流轉厭流轉者妄見涅
0072a16: 槃於是世尊又為說造十習因受六交報也雜華
0072a17: 曰天鼓謂善住太子曰汝等昔在地獄地獄及身
0072a18: 非十方來但由汝顛倒惡業愚癡纏縛生地獄身
0072a19: 此無根本無有來處。補曰淨土三昧經曰昔毗
0072a20: 沙國王與維陀始王共戰自惟陣敗立誓願為地
0072a21: 下主時臣佐一十八人領百萬眾願頭生角助王
0072a22: 法化治其罪人今所謂閻羅天子牛頭阿傍等是
0072a23: 也然其所居處如世之棘寺其獄官獄卒吏雖與
0072a24: 囚徒同一囹圄而隨業所治所受之報則異耳愚
0072b01: 讀破色心論所問寂音論之未詳故復出此。
0072b02: 阿難此等皆是彼諸眾生自業所感造十習因受六
0072b03: 交報云何十因阿難一者婬習交接發於相磨研磨
0072b04: 不休如是故有大猛火光於中發動如人以手自相
0072b05: 磨觸煖相現前二習相然故有鐵銅柱之事是故
0072b06: 十方一切如來色目行婬同名欲火菩薩見欲如避
0072b07: 火坑二者貪習交計發於相吸吸攬不止如是故有
0072b08: 積寒堅於中凍冽如人以口吸縮風氣有冷觸生
0072b09: 二習相陵故有吒吒波波羅羅青赤白蓮寒水等事
0072b10: 是故十方一切如來色目多求同名貪水菩薩見貪
0072b11: 如避瘴海三者慢習交陵發於相恃馳流不息如是
0072b12: 故有騰逸奔波積波為水如人口舌自相綿味因而
0072b13: 水發二習相鼓故有血河河熱沙毒海融銅灌吞
0072b14: 諸事是故十方一切如來色目我慢名飲癡水菩薩
0072b15: 見慢如避巨溺四者瞋習交衝發於相忤忤結不息
0072b16: 心熱發火鑄氣為金如是故有刀山鐵橛樹輪
0072b17: 斧鉞鎗鋸如人冤殺氣飛動二習相擊故有宮割
0072b18: 斬斫剉刺槌擊諸事是故十方一切如來色目瞋恚
0072b19: 名利刀菩薩見瞋如避誅戮五者詐習交誘發於
0072b20: 相調引起不住如是故有繩木絞校如水浸田草木
0072b21: 生長二習相延故有杻械枷鞭杖撾棒諸事是故
0072b22: 十方一切如來色目偽同為讒賊菩薩見詐如畏
0072b23: 豺狼六者誑習交欺發於相罔誣罔不止飛心造
0072b24: 如是故有塵土屎尿穢汙不淨如塵隨風各無所見
0072c01: 二習相加故有沒溺騰擲飛墜漂淪諸事是故十方
0072c02: 一切如來色目欺誑同名劫殺菩薩見誑如踐蛇虺
0072c03: 七者怨習交嫌發于恨如是故有飛石投磨匣貯
0072c04: 車檻甕盛囊撲如陰毒人懷抱畜惡二習相吞故有
0072c05: 投擲擒捉擊射拋撮諸事是故十方一切如來色目
0072c06: 怨家名違害鬼菩薩見怨如飲鴆酒八者見習交明
0072c07: 如薩迦耶見戒禁取邪悟諸業發於違拒出生相反
0072c08: 如是故有王使主吏證執文藉如行路人來往相見
0072c09: 二習相交故有勘問權詐考訊推鞫察訪披究照明
0072c10: 善惡童子手執文簿辭辯諸事是故十方一切如來
0072c11: 色目惡見同名見坑菩薩見諸妄偏執如入毒壑
0072c12: 九者枉習交加發於誣謗如是故有合山合石碾磑
0072c13: 耕磨如讒賊人逼枉良善二習相排故有押捺槌按
0072c14: 蹙漉衡度諸事是故十方一切如來色目怨謗同名
0072c15: 讒虎菩薩見枉如遭霹靂十者訟習交諠發於藏覆
0072c16: 如是故有鑒見照燭如於日中不能藏影故有惡友
0072c17: 業鏡火珠披露宿業對驗諸事是故十方一切如來
0072c18: 色目覆藏同名陰賊菩薩觀覆如戴高山履於巨海。
0072c19: 論曰滔天之浸出於涓滴岑樓之木發於毫末者
0072c20: 其始於甚微而終於不可禦故聖人於所習多慎
0072c21: 之問曰何以有習曰覺性無性故以無性故隨所
0072c22: 熏而起甚矣習性之難除雖親奉世尊如阿難者
0072c23: 有婬習於說法會中諦視女人如畢陵迦婆蹉
0072c24: 有慢習呼恒河神女為小婢神女訴於世尊世尊
0073a01: 曰當向神女懺悔於是畢陵迦婆蹉呼曰小婢容
0073a02: 我悔過阿難依近慈光猶諦視女人畢陵迦婆蹉
0073a03: 親受明誨然猶呼神女以為小婢是皆果位中聖
0073a04: 人者且折伏婬慢之習無功如此況一切眾生乎
0073a05: 言習者謂婬貪慢瞋詐誑怨見枉訟也是十法三
0073a06: 毒之別相及等分相以此經專治婬機故又冠其
0073a07: 習於十法之首言一切如來色目者猶言以婬為
0073a08: 何等品類以貪為何等品類以慢為何等品類以
0073a09: 瞋為何等品類以詐為何等品類以誑為何等品
0073a10: 類以怨為何等品類以見為何等品類以枉為何
0073a11: 等品類以訟為何等品類也而婬本為熱惱故世
0073a12: 尊目為火非特世尊雖十方如來亦以為火也而
0073a13: 其下九法號十方如來色目者亦爾然因有二其
0073a14: 一曰正發業即無明其二曰助發業即餘惑俱生
0073a15: 分別也今除婬習是所發之業餘九皆是能發業
0073a16: 之惑也如婬研磨不休自耗其精則火界熾然於
0073a17: 其生也尚有消渴內熱癰疽等疾則其死也見大
0073a18: 猛火固其所也銅柱鐵床則是其抱持臥堅覺
0073a19: 妄想餘習婬以磨生火則貪以吸生水亦固其所
0073a20: 也此與陽盛夢火陰盛夢水亦無以異雖彼以是
0073a21: 復我然我所見非彼所成皆以我所習起故問曰
0073a22: 何謂吒吒波波羅羅耶曰俱舍論曰波波吒吒羅
0073a23: 羅寒者聲相如此青赤白蓮寒者色相如此彌勒。
0073a24: 論曰有青蓮那落迦紅蓮那落迦者此也問曰前
0073b01: 言婬習以熱惱故為火今言瞋習亦曰心熱發火
0073b02: 何也曰瞋能起陽於五性屬木木起陽則發火火
0073b03: 克金則鑄氣氣雖屬金要待火力成體又從火革
0073b04: 乃能為傷物也問曰慢習為癡水何物耶曰西國
0073b05: 有此水如此土炎荒瘴泉飲者即瘖謂之啞瘴類
0073b06: 也又問曰詐習而成杻械枷鞭杖檛棒誑習而
0073b07: 成屎尿穢汙不淨何也曰以綏婬而成銅柱鐵
0073b08: 以貪習而成青赤白蓮寒等事復何哉耶。
0073b09: 補曰宮割五刑之一也校枷也易曰屨校滅趾荷
0073b10: 校滅耳囊撲者以囊貯之而撲殺之也吏記秦始
0073b11: 皇囊撲兩弟薩迦耶具云薩迦耶薩此云身見戒
0073b12: 謂執身有我戒也禁取謂非因計因如持牛狗等
0073b13: 戒為生天因也。
0073b14: 云何六報阿難一切眾生六識造業所造惡報從六
0073b15: 根出云何惡報從六根出一者見報招引惡果此見
0073b16: 業交則臨終時先見猛火滿十方界亡者神識飛墜
0073b17: 乘入無間獄發明二相一者明見則能見種種
0073b18: 惡物生無量畏二者暗見寂然不見生無量恐如是
0073b19: 見火燒聽能為鑊湯洋銅燒息能為黑紫燄燒味
0073b20: 能為焦丸鐵麋燒觸能為熱鑪炭燒心能生星火
0073b21: 迸灑扇鼓空界二者聞報招引惡果此聞業交則臨
0073b22: 終時先見波濤沒溺天地亡者神識降注乘流入無
0073b23: 間獄發明二相一者開聽聽種種精神亂二者
0073b24: 閉聽寂無所聞幽魄沈沒如是聞波注聞則能為責
0073c01: 為詰注見則能為雷為吼為惡毒氣注息則能為雨
0073c02: 為霧漉諸毒蟲周身體注味則能為膿為血種種
0073c03: 雜穢注觸則能為畜為鬼為糞為尿注意則能為電
0073c04: 為雹摧碎心魄三者報招引惡果此業交則臨
0073c05: 終時先見毒氣充塞遠近亡者神識從地涌出入無
0073c06: 間獄發明二相一者通聞被諸惡氣熏極心擾二者
0073c07: 塞聞氣掩不通悶絕於地如是氣衝息則能為質
0073c08: 為履衝見則能為火為炬衝聽則能為沒為溺為洋
0073c09: 為沸衝味則能為餒為爽衝觸則能為綻為爛為大
0073c10: 肉山有百千眼無量食衝思則能為為瘴為飛
0073c11: 砂擊碎身體五者味報招引惡果此味業交則臨
0073c12: 終時先見鐵網猛熾烈周覆世界亡者神識下透
0073c13: 挂綱倒懸其頭入無間獄發明二相一者吸氣結成
0073c14: 寒水凍裂身肉二者吐氣飛為猛火焦爛骨髓如是
0073c15: 味歷則能為承為忍歷見則能為然金石歷聽
0073c16: 則能為利兵刃歷息則能為大鐵籠彌覆國土歷觸
0073c17: 則能為弓為箭為弩為射歷思則能為飛熱鐵從空
0073c18: 雨下五者觸報招引惡果此觸業交則臨終時先見
0073c19: 大山四面來合無復出路亡者神識見大鐵城火蛇
0073c20: 火狗虎狼師子牛頭獄卒馬頭羅剎手執鎗驅入
0073c21: 城門向無間獄發明二相一者合觸合山逼體骨肉
0073c22: 血潰二者離觸刀觸身心肝屠裂如是合觸歷觸
0073c23: 則能為道為觀為廳為案歷見則能為燒為爇歷聽
0073c24: 則能為撞為擊為倳為射歷息則能為括為袋為考
0074a01: 為縛歷則能為耕為鉗為斬為截歷思則能為墜
0074a02: 為飛為煎為炙六者思報招引惡果此思業交則臨
0074a03: 終時先見惡風吹壞國土亡者神識被吹上空旋落
0074a04: 乘風墮無間獄發明二相一者不覺迷極則荒奔走
0074a05: 不息二者不迷覺知則苦無量煎燒痛深難忍如是
0074a06: 邪思結思則能為方為所結見則能為鑒為證結聽
0074a07: 則能為大合石為水為霜為土為霧結息則能為大
0074a08: 火車火船火檻結則能為大喚為悔為泣結觸
0074a09: 則能為大為小為一日中萬生萬死為偃為仰。
0074a10: 阿難是名地獄十因六果皆是眾生迷妄所造若諸
0074a11: 眾生惡業同造入阿鼻獄受無量苦經無量劫六根
0074a12: 各造及彼所作兼境兼根是人則入八無間獄身口
0074a13: 意三作殺盜婬是人則入十八地獄三業不兼中間
0074a14: 或為一殺一盜是人則入三十六地獄見見一根單
0074a15: 犯一業是人則入一百八地獄由是眾生別作別造
0074a16: 於世界中入同分地妄想發生非本來有。
0074a17: 補曰此一段文意以前後次序反覆研覈於訟習
0074a18: 不能藏影句下脫二習等四字於見報如是見火
0074a19: 句下脫燒見能為等八字似非譯人之簡略殆書
0074a20: 工之闕遺也既失稽考於一時遂乃滑疑於千載
0074a21: 深為之歎息問曰淨覺曰諸根循業各變難盡消
0074a22: 會如聞報謂注見則能為雷為吼豈是眼根所入
0074a23: 之相況下文多此類聖言叵測惟博通之士昭示
0074a24: 來學今此意可得聞乎曰愚固非博通者試為子
0074b01: 言之夫如來說法不苟然也其敘六根始則標定
0074b02: 受報之業如招引惡果此見業交等文是也次則
0074b03: 示業報之相如燒聽能為鑊湯洋銅等文是也而
0074b04: 六根注發互相酬業與易陰中有陽陽中有陰流
0074b05: 變無異故見報以火言之聞報以水言之易則以
0074b06: 離為目坎為耳故於見聞之間則曰燒曰注至其
0074b07: 敘六報於見則曰燒心於聞則曰注意餘四但曰
0074b08: 衝思歷思結思而已巳不曰心意者亦以心為火
0074b09: 以意為水思是意之業也故前文謂意如幽室見
0074b10: 幽室見者沈潛之象則復以為水也宜矣而見報
0074b11: 曰燒聽能為鑊湯洋銅者如易離在地為火在天
0074b12: 為日坎中有離故有溫泉有火井離中有坎故有
0074b13: 火鼠火龜謂聽屬耳耳屬坎而見報之離火變於
0074b14: 耳根之坎水故也燒息能為黑紫者如易艮
0074b15: 卦九三厲為熏心程頤以為熏灼其心也謂息屬
0074b16: 鼻鼻屬艮而見報之離火變於鼻根之艮土故也
0074b17: 燒味能為鐵丸鐵糜者如易兌四九為金離二七
0074b18: 為火又乾為金離為火之銳戈兵火金相合則
0074b19: 而為丸融而為糜謂味屬口舌口舌屬兌而見
0074b20: 報之離火變於舌根之兌金故也燒觸能為熱
0074b21: 爐炭者如易坤為釜釜有範金者有合土者其象
0074b22: 有腹有耳無足是皆自坤變也坤離皆有木象黃
0074b23: 帝書曰在天為風在地為木今焚薪為炭枯成
0074b24: 離火動而薪止火滅而燼留謂觸屬身身屬坤
0074c01: 而見報之離火變於身根之坤土故也燒心能為
0074c02: 星火煽鼓空界者如易心位在坎離之間也邵雍
0074c03: 曰離為星而張衡以星辰為地之精氣上變乎天
0074c04: 星日之餘辰月之餘月生於日日所照臨眾星被
0074c05: 耀因水轉光至精斁氣歇坎極離現則乃有飛殞
0074c06: 之象謂心屬坎離而見報之離火復變於心位之
0074c07: 離火與坎水故也聞報注聞則為貴為詰者如易
0074c08: 離坎艮為無敢折獄又為刑殺等義謂聞屬耳耳
0074c09: 屬坎而聞報之坎水變於耳根之坎水與艮土離
0074c10: 火故也注見則能為雷為吼者如易離火與巽風
0074c11: 也木中有火風者火氣之動也離為目動為多白
0074c12: 眼觀眼之變則可以知風火故迅雷所轟烈爍
0074c13: 金驚奮發萬竅怒號謂見屬眼目眼目屬離而
0074c14: 聞報之坎水變於眼根之離火與震木巽風故也
0074c15: 注息則能為雨為霧者如易兌為口艮為鼻口鼻
0074c16: 通氣山澤通也水氣上蒸而為雲為霧謂息屬鼻
0074c17: 鼻屬艮而聞報之坎水變於鼻根之艮土與兌金
0074c18: 故也注味則能為膿為血者如易坎為血既濟曰
0074c19: 坎上東殺牛歸妹曰兌上刲羊無血謂味屬口
0074c20: 舌口舌屬坎兌而聞根之坎水變於舌根之兌金
0074c21: 坎水故也注觸則能為畜為鬼為糞為尿者如易
0074c22: 艮卦曰坤為身坎為鬼坤土也坎水也土陷于水
0074c23: 中故為泥為塗睽卦曰見豕負塗載鬼一車惡其
0074c24: 穢之甚也謂觸屬身身屬坤而聞報之坎水變於
0075a01: 身根之坤土與坎水故也注意則能為電為雹摧
0075a02: 碎心魄者如易習坎重坎也今聞報之坎水復注
0075a03: 于意之坎水乃以坎而入坎意在坎離之間坎
0075a04: 離以中相易坎極成離火光起於洲潬巨焚生於
0075a05: 積油坎北方之卦沍陰之地也離南方之卦積陽
0075a06: 之地也故陽極為電陰極為雹說卦為心病為加
0075a07: 憂謂意屬坎離而聞報之坎水復變於耳根之坎
0075a08: 水與離火故也餘準此可見然此業報變現如影
0075a09: 隨形了無差忒實由自妄所招非本來有或謂
0075a10: 張三世報應妄說六道輪迴者豈足與語易道哉
0075a11: 言為質為履者質與躓同廣雅曰躓踏也言為餒
0075a12: 為爽者通俗文云魚敗曰餒敗曰爽。
0075a13: 復次阿難是諸眾生非破律儀犯菩薩戒毀佛涅槃
0075a14: 諸餘雜業歷劫燒然後還罪畢受諸鬼形若於本因
0075a15: 貪物為罪是人罪畢遇物成形名為怪鬼貪色為罪
0075a16: 是人罪畢遇風成形名為魃鬼貪惑為罪是人罪畢
0075a17: 遇畜成形名為魅鬼貪恨為罪是人罪畢遇蟲成形
0075a18: 名蠱毒鬼貪憶為罪是人罪畢遇衰成形名為癘鬼
0075a19: 貪為罪是人罪畢遇氣成形名為餓鬼貪罔為罪
0075a20: 是人罪畢遇幽為形名為魘鬼貪明為罪是人罪畢
0075a21: 遇精為形名魍魎鬼貪成為罪是人罪畢遇明為形
0075a22: 名役使鬼貪黨為罪是人罪畢遇人為形名傳送鬼
0075a23: 阿難是人皆以純情墜落業火燒乾上出為鬼此等
0075a24: 皆是自妄想業之所招引若悟菩提則妙圓明本無
0075b01: 所有。
0075b02: 論曰前文曰十方微塵如來異口同音告阿難言
0075b03: 善哉阿難汝欲識知俱生無明使汝輪轉生死結
0075b04: 根唯汝六根更非他物汝復欲知無上菩提令汝
0075b05: 速證安樂解脫寂靜妙常亦汝六根更非他物嗚
0075b06: 呼六根果何物哉如二十五聖者因之以獲圓通
0075b07: 所謂證安樂解脫者也於六根而悟者如受六
0075b08: 交罪報苦者因之以沈墜所謂輪轉生死結根
0075b09: 者也於六根而迷者嗚呼因迷而有六道因悟而
0075b10: 有二十五圓通豈本來有哉世尊於法華說化城
0075b11: 大通智勝佛國土宮殿謂大光普照滿世界勝
0075b12: 諸天光而梵天王尋光自東來者西向見佛自西
0075b13: 來者東向見佛南北上下四方交相見佛亦如東
0075b14: 西者佛體非有方所者也於火宅稱有五百人止
0075b15: 住其中鴟梟鵰鷲烏鵲鳩鴿蚖蛇蝮蝎蜈蚣蜓蚰
0075b16: 守宮百足鼬貍鼷鼠諸惡蟲輩交橫馳走屎尿臭
0075b17: 處不淨流溢蜋諸虫而集其上於智則言大通
0075b18: 於光則言普照於貪瞋癡苦集生死之趣則曰五
0075b19: 百人於諸三毒則言諸虫輩及屎尿臭處與十習
0075b20: 因六交報以成生死結根二十五圓通以證安樂
0075b21: 寂靜妙常同意。
0075b22: 復次阿難鬼業既盡則情與想二俱成空方於世間
0075b23: 與元負人怨對相值身為畜生酬其宿債物怪之鬼
0075b24: 物消報盡生於世間多為梟類風魃之鬼風銷報盡
0075c01: 生於世間多為咎徵一切異類畜魅之鬼畜死報盡
0075c02: 生於世間多為狐類蟲蠱之鬼蠱滅報盡生於世間
0075c03: 多為毒類衰癘之鬼衰窮報盡生於世間多為蛔類
0075c04: 受氣之鬼氣消報盡生於世間多為食類綿幽之鬼
0075c05: 幽銷報盡生於世間多為服類和精之鬼和銷報盡
0075c06: 生於世間多為應類明靈之鬼明滅報盡生於世間
0075c07: 多為休徵一切諸類依人之鬼人亡報盡生於世間
0075c08: 多為循類阿難是等皆以業火燒枯酬其宿債傍為
0075c09: 畜生此等亦皆自妄業之所招引若悟菩提則此
0075c10: 妄緣本無所有如汝所言寶蓮香等及琉璃王善星
0075c11: 比丘如是惡業本自發明非從天降亦非地出亦非
0075c12: 人與自妄所招還自來受菩提心中皆為浮妄想
0075c13: 凝結。
0075c14: 復次阿難從是畜生酬償先債若彼酬者分越所酬
0075c15: 此等眾生還復為人反徵其剩如彼有力兼有福德
0075c16: 則於人中不捨人身酬還彼力若無福者還為畜生
0075c17: 償彼餘直阿難當知若用錢物或役其力償足自停
0075c18: 如於中間殺彼身命或貪其肉如是乃至經微塵劫
0075c19: 相食相誅猶如轉輪互為高下無有休息除奢摩他
0075c20: 及佛出世不可停汝今應知彼梟倫者酬足復形
0075c21: 生人道中參合頑類彼咎徵者酬足復形生人道中
0075c22: 參合愚類彼狐倫者酬足復形生人道中參於庸類
0075c23: 彼毒倫者酬足復形生人道中參合狠類彼蛔倫者
0075c24: 酬足復形生人道中參合微類彼食倫者酬足復形
0076a01: 生人道中參合柔類彼服倫者酬足復形生人道中
0076a02: 參合勞類彼應倫者酬足復形生人道中參於文類
0076a03: 彼休徵者酬足復形生人道中參合明類彼諸循倫
0076a04: 酬足復形生人道中參於達類阿難是等皆以宿債
0076a05: 畢酬復形人道皆無始來業計顛倒相生相殺不遇
0076a06: 如來不聞正法於塵勞中法爾輪轉此輩名為可憐
0076a07: 愍者。
0076a08: 論曰以十習因受六交報生地獄中諸苦餘
0076a09: 業盡已巳乃生人趣然為順後之業而昏荒癡愚有
0076a10: 自來矣今所逢所偶不自三塗之至者幾希天竺
0076a11: 僧號耆域者以晉惠時至襄陽欲渡漢江舟人以
0076a12: 其胡沙門弊陋看不上眼棄不載至北岸而域已巳
0076a13: 往舟人眩莫測始異之路有兩虎域以手按一虎
0076a14: 頭又頓足一虎曰叱叱於是虎皆背去所至小
0076a15: 兒譁隨之入洛陽諸比丘為作禮域危坐受之謂
0076a16: 人曰此方僧萬數獨指支法淵曰此菩薩從羊中
0076a17: 來又指竺法興曰此菩薩從天中來又曰比丘衣
0076a18: 服皆華飾違法制非佛意也望見宮室曰大略似
0076a19: 忉利天但彼是道力所及此特眾生淨業力成耳
0076a20: 謂沙門耆闍密曰匠此宮闕者從忉利天來成已巳
0076a21: 即還天上屋脊瓦下應有作具之果有千五百
0076a22: 器耆域聖者也而洛陽萬僧中指兩人而一人猶
0076a23: 旁生來嗚呼今可整心慮趣菩提乎。補曰集解
0076a24: 以參合狠類次於狐倫之下又以參合庸類次於
0076b01: 毒倫之下愚以受諸鬼形身為畜類還復為人
0076b02: 等文歷商之則知其為錯綜也夫狐倫者得非起
0076b03: 於所謂多為狐類乎多為狐類得非起於所謂貪
0076b04: 欲為罪乎毒倫者得非起於所謂多為毒類乎多
0076b05: 為毒類得非起於所謂貪恨為罪乎故狐倫當以
0076b06: 庸類綴之而毒倫當以很類綴之信有自矣。
0076b07: 阿難復有從人不依正覺修三摩地別修妄念存想
0076b08: 固形遊於山林人不及處有十種仙阿難彼諸眾生
0076b09: 堅固服餌而不休息食道圓成名地行仙堅固草木
0076b10: 而不休息藥道圓成名飛行仙堅固金石而不休息
0076b11: 化道圓成名遊行仙堅固動止而不休息氣精圓成
0076b12: 名空行仙堅固津液而不休息潤德圓成名天行仙
0076b13: 堅固精色而不休息吸粹圓成名通行仙堅固禁
0076b14: 而不休息術法圓成名道行仙堅固思念而不休息
0076b15: 思憶圓成名照行仙堅固交遇而不休息感應圓成
0076b16: 名精行仙堅固變化而不休息覺悟圓成名絕行仙
0076b17: 阿難是等皆於人中鍊心不修正覺別得生理壽千
0076b18: 萬歲休止深山或大海島絕於人境斯亦輪迴妄想
0076b19: 流轉不修三昧報盡還來散入諸趣。
0076b20: 論曰入三塗復為人類當求超出乃不遇正法
0076b21: 而別修妄術者圓覺曰眾生不能入清淨覺非覺
0076b22: 違拒諸能入者非覺入故故曰斯亦輪迴妄想流
0076b23: 轉不修三昧報盡還來散入諸趣也。
0076b24: 阿難諸世間人不求常住未能捨諸妻妾恩愛於邪
0076c01: 婬中心不流逸澄鎣生明命終之後鄰於日月如是
0076c02: 一類名四天王天於己巳妻房婬愛微薄於淨居時不
0076c03: 得全味命終之後超日月明居人間頂如是一類名
0076c04: 忉利天逢欲暫交去無思憶於人間世動少靜多命
0076c05: 終之後於空中朗然安住日月光明上照不及是
0076c06: 諸人等自有光明如是一類名須摩天一切時靜
0076c07: 有應觸來未能違戾命終之後上升精微不接下界
0076c08: 諸人天境乃至劫壞三災不及如是一類名兜率陀
0076c09: 天我無欲心應汝行事於橫陳時味如嚼蠟命終之
0076c10: 後生越化地如是一類名樂變化天無世間心同世
0076c11: 行事於行事交了然超越命終之後能出起化無
0076c12: 化境如是一類名他化自在天阿難如是六天形雖
0076c13: 出動心尚交自此已巳還名為欲界。
0076c14: 論曰四天王天鄰於日月者居須彌山之半腹出
0076c15: 海四萬由旬日月自其宮前繞旋以照四天之下
0076c16: 自其上以至忉利天尚四萬由旬帝釋所居之
0076c17: 處山之頂也其四隅各八天共三十二天而帝釋
0076c18: 主之摩天此云善時分即空居之初天也日月
0076c19: 所不能上照以蓮華開合知時分耳兜率陀天此
0076c20: 云知足又說喜足又云妙足過三禪乃無三災於
0076c21: 此又言三不及者盡此一劫無三災耳彌勒菩
0076c22: 薩居此天過去未來諸聖者後得智所變之宮
0076c23: 也故三不及然凡夫以福感而生此天者以劫
0076c24: 火亦能壞之也樂變化天者有所受用隨念而至
0077a01: 非如下之諸天衣食假自化也他化自在天者所
0077a02: 須受用又不思而至也除樂變化天他化自在天
0077a03: 無嫁娶事一切欲界眾天無有處女胎藏者四天
0077a04: 王眾天於父母肩上或懷中如五歲小兒欻然化
0077a05: 出忉利天三十三天如六歲時分天如七歲知足
0077a06: 天如八歲樂變化天如九歲他化自在天如十歲
0077a07: 以是觀之如諸天於婬機微薄分等差故於其生
0077a08: 也力用長少如此世尊於此特言之非苟然也問
0077a09: 曰於橫陳時何義也曰女子形時也司馬相如
0077a10: 好色賦曰華容自獻玉體橫陳譯者用此土美詞
0077a11: 緣節吾聖人之意耳。補曰兜率陀又云史多
0077a12: 即欲界第四天乃無漏報上所成是為別報天也
0077a13: 此天有內院外院總五十重每一重有五百億天
0077a14: 宮內則四十有九外則一也彌勒菩薩所處大摩
0077a15: 尼殿居其中焉此殿亦名善法堂牢度提神之
0077a16: 所造上生經曰佛告優波離若我住世一小劫中
0077a17: 廣說一生補處菩薩報應及十善果不能窮盡又
0077a18: 曰今此天主名曰彌勒者是已巳具三品九類行者
0077a19: 念念發弘誓願得生彼處以無漏力故三不及
0077a20: 所言不接下界諸人天境乃至三不及者通敘
0077a21: 內外院也外院由第九品中一分不精進行者
0077a22: 所生之處生七日後彌勒菩薩放光雨華引入內
0077a23: 院小摩尼殿尋為說法俾發起精進力故然後引
0077a24: 之令入內院二院之外又有業報一天乃有漏業
0077b01: 果所成是為總報天也修十善業者得生彼處以
0077b02: 有漏果故三可壞是雖俱同第四一天然以總
0077b03: 報望外院尚若仙凡之隔況內院乎言行雖出動
0077b04: 心尚交者此總結六天雖已巳超出人世塵寰之
0077b05: 境猶未離欲界俱舍頌曰六受欲交抱執手笑視
0077b06: 婬謂四天王天忉利天則形交摩天則勾抱兜
0077b07: 率陀則執手變化則對笑他化則相視而後熱惱
0077b08: 方息言自此已巳還名為欲界者謂自空居四天至
0077b09: 地居二天及人世無非欲界所攝四天王天與
0077b10: 忉利為地居摩兜率等為空居也。
0077b11: 大佛頂如來密因修證了義諸菩薩萬行首楞嚴經
0077b12: 合論卷第八
0077b13: 音切
0077b14: 四莧切。樗音樞。枹音孚。餐音。蒜音筭。韭音久。薤音械。萎音雖。鎣音瑩。
0077b15: 複音福。銓音川。音愛。澓音伏。輾音碾。磾丹同。薨呼肱切。蝡如兗切。毅
0077b16: 魚既切。綏音須。繕音善。皰音砲。郝音壑。房益切。囹圄音令語。梱苦本
0077b17: 切。鉞音越。刺音漆。檛陟瓜切。戮音六。虺音許。鴆直禁切。鞠音菊。磑音對。
0077b18: 蹙子六切。煽音扇。音茂。糜武悲切。餒奴罪切。預音朔。倳側吏切。覈
0077b19: 音翮。滑音骨。斁音亦。刲睽同古圭切。沍音互。魃音跋。鴟音癡。梟音囂。鵰音凋。
0077b20: 鷲音就。鼬音柚。鼷鼬音奚。狠呼墾切。綜子宋切。力可切。
