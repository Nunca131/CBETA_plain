0294c14: 
0294c15: 
0294c16: No. 2057
0294c17: 【原】觀應元年寫觀智院藏本大唐青龍寺三朝供奉大德行狀
0294c18: 
0294c19: 先師諱惠果和尚。俗姓馬氏。京兆府萬年縣
0294c20: 歸明鄉人也。幼年九歲。便隨聖佛院。故三朝
0294c21: 國師內道場持念賜紫沙門諱曇貞和尚。立
0294c22: 志習經。至年十七。為緣和尚。常在內道場。持
0294c23: 念不出。乃於興善寺三藏和上。求授大佛頂
0294c24: 隨求等真言。十九。三藏邊教授灌頂散華。
0294c25: 得轉法輪菩薩。和上云。我於南天竺國。散花
0294c26: 得此尊。如今無異。異於吾後。弘傳總持大教。
0294c27: 如我無異。又大曆八年。三月上旬。於慈
0294c28: 恩寺。置方等道場。聖佛院和上。奉慈恩寺
0294c29: 　。置方等道場微僧有二童子。年滿二十。堪
0295a01: 授具戒。未敢專擅與出家剃頭。伏乞聖慈。許
0295a02: 臣歸寺。與二童子。并授戒衣。　賜刀一
0295a03: 口。於青龍大佛殿前。授　與和上二童子剃
0295a04: 頭。賜袈裟衣各兩副。度官告住寺。天使和
0295a05: 上送至慈恩寺訖。入內謝　。臣一界微
0295a06: 僧。謝聖慈賜與二童子出家授戒。衣剃刀。
0295a07: 官告及天使送至慈恩寺道場。授戒處訖。微
0295a08: 僧不勝頂賀。授戒訖。二十二。又於無畏三
0295a09: 藏和上弟子玄超和上邊。求授大悲胎藏毘
0295a10: 盧遮那大瑜伽大教。及蘇悉地大瑜伽法。及
0295a11: 諸尊瑜伽等法。一一親垂旨授。又於大興善
0295a12: 寺三藏和上邊。求授金剛頂大瑜伽大教王
0295a13: 經法。諸尊瑜伽密印。親承指示。先師在內所
0295a14: 得。恩賜等盡將奉上三藏和上。充授法之恩。
0295a15: 每於閣下。節食邀期。時念凡經數遍。年二十
0295a16: 五。特奉恩旨詔命入內。於長生殿。當時有
0295a17: 喚。對問。師有何功。夾天云。微僧未有功
0295a18: 。奉　便誠當時。喚童子八人。考召加持
0295a19: 　恩命所問。盡皆成就轉瓶合竹。并得成就。
0295a20: 　帝乃大喜。至大曆十年。於當寺。別　賜
0295a21: 東塔院一所。置毘盧遮那灌頂道場。七僧持
0295a22: 念。至大曆十一年。加持代宗皇帝。應時便差。
0295a23: 　賜紫衣一對。口奏不敢受。應時進。
0295a24: 云。朕已賜師紫衣。何得不受。奏云。一界微
0295a25: 僧。賜紫不勝頂荷。即合便受。伏緣和上先皇
0295a26: 賜紫。弟子不合與師齊。帝云。師大孝。是朕之
0295a27: 錯。　云。他宗異姓上。存遵奉孝敬之心。於
0295a28: 此以後。堪為國師。遂賜褐衣一對。奉　加
0295a29: 持。花陽公主。三日得差。後於申未之問。公主
0295b01: 忽然不語。　皇帝與宮人等。一向前。和上奏
0295b02: 云。時熱。望階下與宮人等。暫向微僧加持即
0295b03: 令得差。其公主便差。言詞分明。皇帝大悅。賜
0295b04: 絹一百匹。衣一對。謝　。臣一界微僧。謝聖
0295b05: 慈賜絹及衣。不勝頂賀三日口奏移公主　大曆中。
0295b06: 所有恩賜錢物。一千餘貫。盡修塔下功德。大
0295b07: 曆十三年。奏請前後兩度巡南臺。依師所奏。
0295b08: 和上於觀音臺。持念。夜久之間。大聖觀音。於
0295b09: 大月輪中。現大身相。光明由如白日。祥雲皎
0295b10: 潔。同時數百千人。遙共瞻禮。大曆十三年。
0295b11: 　長生殿內道場三朝傳法灌頂歿故三藏和
0295b12: 上。　語惠果。三藏和上歿後。將為佛法無
0295b13: 去時。聞師學得大法。總在緣國事□和上所
0295b14: 邊。授得念誦法門。多有廢忘。他日降舉問道。
0295b15: 即是師位。大曆十三年十月十五日。高李憲
0295b16: 誠宣。建中年初。有訶陵國僧辨弘。從本國。將
0295b17: 銅鈸一具。奉上聖佛院。螺兩具。銅□瓶四。□
0295b18: 奉上和上。充供養。求授胎藏毘盧遮那大法。
0295b19: 建中二年。新羅國僧惠日。將本國信物。奉上
0295b20: 和上。求授胎藏金剛界蘇悉地等。并諸尊瑜
0295b21: 伽三十本。已來授訖。精通後時。歸本國。廣
0295b22: 弘大教。精誠絕粒持念。悉地現前。遂白日
0295b23: 天竺國王宮中瞻禮。求乞其法。空中□言西
0295b24: 大唐國。有祕密法法有青龍寺。同年新羅國
0295b25: 僧悟真。授胎藏毘盧遮那及諸尊持念教法
0295b26: 等。至貞元五。往於中天竺國。大毘盧遮那
0295b27: 經梵夾餘經。吐藩國身歿。當院弟子僧義明。
0295b28: 義滿。義澄。同時於和上。求授毘盧遮那胎藏
0295b29: 蘇悉地等經三十本。貞元五年。奉　於當
0295c01: 寺大佛殿□。令七僧祈雨。第七日夜雨足各
0295c02: 賜絹一束。茶十串表謝。奉　於右衛。龍迎
0295c03: 真身入內。貞元六年四月□曰。奉　令僧
0295c04: 惠果入內。於長生殿。為國持念。在內七十餘
0295c05: 日。放歸。每人賜絹三十匹。茶二十串。後乃分
0295c06: 番上下。□賜四時衣物。三節料。當年杜相公
0295c07: 黃裳韋相公親詣受灌頂。學持念。再奏請巡
0295c08: 臺。奉　宜依。充觀音寺大德。貞元九。後
0295c09: 至十三。義恒。義一。義政。義□。義操。義雲。
0295c10: 智興。義。行堅。圓通。義倫。義播。義潤。俗弟
0295c11: 子吳殷。開丕等。約五十人學法。貞元十四年。
0295c12: 五月大旱。五月上旬。奉　祈雨。七日。在內
0295c13: 道場。專精持念。祈雨日足。　恩賜絹一束。茶
0295c14: 十串。謝。臣僧等。素無功行。天降甘雨。皇帝
0295c15: 感化。僧等謝絹及茶。不勝頂賀。貞元十五年。
0295c16: 八月下旬。加持皇太子。三日得差。各賜絹二
0295c17: 十匹吳綾五十匹。茶二十串。臣等一界微僧。
0295c18: 謝聖慈賜綾絹及茶。不勝頂賀。十六年冬十
0295c19: 一月十六日。神威軍焦護軍。請和上軍宅供
0295c20: 養。并和上寫真。裝飾送院。十八年。和上得疾
0295c21: 漸重。進狀請退。恩命放歸。且令寺將息。　朕
0295c22: 意欲存終始。贊即不得。其年八月中旬。捨衣
0295c23: 。付屬義明等七人授用。貞元十九年。日本
0295c24: 國僧空海。奉　將摩衲及國信物五百餘
0295c25: 貫文。奉上和上。盡將修飾道場供養。求授大
0295c26: 悲胎藏金剛界。并諸尊瑜伽教法。經五十本。
0295c27: 登時見境界梵阿字日月輪。現入口中。貞元
0295c28: 二十一年。八月五日。改為永貞元。十二月
0295c29: 十五日。北首掩終。至元和元年正月十七日。
0296a01: 弟子道俗約千餘人。送葬。至孟村龍原大師
0296a02: 塔側。厥後至寶曆二年八月二十一日。義一。
0296a03: 深達。義丹。滻川之側。表藺村。建塔移葬。開
0296a04: 成四年。正月十三日。日本國僧圓行。將法衣
0296a05: 信物。
0296a06: 寫本批云
0296a07: 承安元年大歲辛卯八月二十五日戌剋書畢
0296a08: 中川本也
0296a09: 觀應元年九月晦日。於東寺西院僧坊。書
0296a10: 寫之訖。為一具抄中以足之也。
0296a11: 大法師跋他羅摩抳
0296a12: 一校了文字多誤
0296a13: 明曆四年戊戌姑洗中旬加修復畢不可及外
0296a14: 見也　　　　　　　　　　　改杲快
0296a15: 權少僧都　了深
