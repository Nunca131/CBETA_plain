0693b01: 
0693b02: 
0693b03: 
0693b04: 
0693b05: 
0693b06: No. 942-6
0693b08: 
0693b09: 一　法華經六十食項與五十半日意趣
0693b10: 二　初發心住百佛世界其趣
0693b11: 三　生佛不異何度眾生
0693b12: 四　圓實報與別實報同異
0693b13: 五　建立四教與開漸四教同異
0693b14: 六　本地釋迦與毗盧遮那同異
0693b15: 七　毗盧遮那經與法華經前後教部所攝
0693b16: 八　即身成佛時無明所感之身捨不捨
0693b17: 九　非情草木等自成佛說法否
0693b18: 十　究竟佛位性惡斷不斷
0693b19: 日本國比叡山延曆寺天台法華宗
0693b20: 內供奉大德德圓法師　疑問壹拾條
0693b21: 第一法華經六十食頃與五十半日疑
0693b22: 法華第一云六十小劫謂如食頃又第五云五十
0693b23: 小劫謂如半日又云從地涌出以諸菩薩種種讚
0693b24: 法而讚於佛如是時間經五十小劫又第七云出
0693c01: 廣長舌放無量光現神力時滿百千歲等云云
0693c02: 今疑云法華經是八箇年說然今經云五十小劫
0693c03: 及百千歲其意如何若約晝夜月時年為劫者應
0693c04: 云八日八夜八月八時八年也今五十六十小劫
0693c05: 及百千歲者意趣如何天台法華文句云五十小
0693c06: 劫與半日者此是時節不思議又云解者即短而
0693c07: 長謂五十小劫惑者即長而短謂如半日又云如
0693c08: 世人苦則以短為長樂則以長為短表重法之志
0693c09: 故寄時云耳云云　今疑云法華之日誰為惑者
0693c10: 誰為解者惑者有苦則可即短而長謂之五十小
0693c11: 劫解者有樂乃可即長而短謂之半日云何地涌
0693c12: 之眾謂五十小劫靈山之眾謂半日。
0693c13: 通云既云不思議時節不妨五十小劫為百千歲等
0693c14: 並遠八年之內十方三世猶未出俄爾一念況五十
0693c15: 小劫如半日之間六十小劫如食之頃何足焉固
0693c16: 知百千歲月不足為長食頃半日亦未為短以不思
0693c17: 議時節非定長短故也所言法華之日誰為解者誰
0693c18: 為惑者云法華之席已巳有發起等四眾都攝迷解者
0693c19: 盡且七種具足煩惱性人有七種上慢三種無煩惱
0693c20: 人具三染慢未聞七喻三平等之說皆名惑者聞而
0693c21: 悟解方名解者諸求三乘人未蒙三周一乘之時皆
0693c22: 是惑者聞已巳領解方名解者又開三顯一之後未聞
0693c23: 壽量已巳前有昧久遠成佛理者皆名惑者得聞壽量
0693c24: 已巳後方名解者況乃本跡二門發起影嚮內鑒而扣
0694a01: 擊者豈不是解者乎解者有苦有樂之釋亦不思議
0694a02: 之一意也靈山之眾未必皆是惑者地涌之人亦非
0694a03: 皆是解者所以然者靈山已巳皆悟一乘不思議理固
0694a04: 宜是解者乎地涌之眾皆有所化誠知未必皆是解
0694a05: 者又不言地涌之眾但謂五十小劫靈山之眾但謂
0694a06: 半日但包含而云五十小劫佛神力故令諸大眾謂
0694a07: 如半日此乃本不思議之一端瑞也解者非唯了達即
0694a08: 長而短亦能曉知即短而長惑者但半日之忽過
0694a09: 未知所經之長劫又不測半日能容五十小劫之根
0694a10: 源云何得短而長之理由斯致有解惑之殊耳。
0694a11: 第二初發心住百佛世界疑
0694a12: 華嚴經第二十卷十行品第九善法行菩薩成就
0694a13: 十種身所謂入無邊法界非趣身滅一切世間入
0694a14: 無邊法界諸趣身出一切間等又第十真實行文
0694a15: 云念念遍十方世界念念普詣不可說不可說諸
0694a16: 佛國土念念見不可說不可說佛及莊嚴清淨國
0694a17: 土等智度論云以一三千大千世界為一數數至
0694a18: 恒沙為一佛世界經數此世界復至無量恒沙為
0694a19: 佛一佛世界所化分齊瑜伽論云初地菩薩一念
0694a20: 之頃經百佛國土供養百千佛等然有華嚴師依
0694a21: 此等經論以世界性世界海世界種為一佛土又
0694a22: 相宗以百千三千界為一佛土今天台法華玄義
0694a23: 云初住斷一分無明顯一分我性橫則百佛世界
0694a24: 分身散影作十界像利祐眾生等　今疑橫則百
0694b01: 佛世界者為一百三界稱百佛世界為當百三千
0694b02: 界為百佛世界又取智度論世界相等為百佛世
0694b03: 界為復相宗所云百千三千界為百佛世界請示
0694b04: 其趣。
0694b05: 通曰諸經論明佛土各不同且據說梵網經一蓮華
0694b06: 臺周千華葉一華葉則一三千大千世界便是一
0694b07: 釋迦佛土千華乃一千三千界千佛國土也臺上之
0694b08: 佛以此一千三千界為所居土若據千釋迦各居三
0694b09: 千界即一千三千界為千佛國土即第二地戒波羅
0694b10: 蜜菩薩所居佛土也若為初地菩薩所現佛身坐百
0694b11: 葉蓮華臺一百華葉則百三千界每三千界各一釋
0694b12: 迦便是百佛世界初地菩薩所居佛土也初住共初
0694b13: 地證道同圓知初住菩薩於百佛世界成佛利生者
0694b14: 即可一百三千界為百佛世界也第二住於千佛世
0694b15: 界成佛利生等准例可知有云百千三千界為一佛
0694b16: 土者據第三地說耳所以然者為第三地所現佛身
0694b17: 坐百千葉蓮華臺上百千葉乃百千三千界每三千
0694b18: 界有一釋迦於百億三千界為主百千三千界是百
0694b19: 千佛土即當第三地菩薩所居佛土若臺上佛即以
0694b20: 百千三千界為一國土故云百千三千界為一佛土
0694b21: 也住准地說可知隨其地位所悟法門所為佛事皆
0694b22: 轉倍於前展轉殊勝深廣以此觀之智論所說世界
0694b23: 性海種為一佛國土者應是極者所居也此乃一
0694b24: 往辨地位耳若橫論之從初一地具足諸地功德
0694c01: 且初住菩薩於百佛世界分影利物之時遍於法界
0694c02: 任運現身妙覺已巳來諸地賢聖所居佛土所證法門
0694c03: 所作佛事於此初住皆隨分見之知之作之矣據此
0694c04: 初住百佛世界成佛之時遍於法界皆一分轉以圓
0694c05: 人從初遍現之法界之理纔入初住證理之時分證
0694c06: 法界真如之理皆見一分解脫但有明昧宜顯優劣
0694c07: 之殊然唯說初住百佛世界成佛利生者辨當位
0694c08: 正動機顯益之齊限而已巳諸位行相比準可知。
0694c09: 第三生佛不異何度眾生疑
0694c10: 法華玄義及四教義等云若知涅槃即生死是為
0694c11: 無作之苦諦若知菩提即煩惱是為無作之集諦
0694c12: 若知生死即涅槃是為無作滅諦若知煩惱即菩
0694c13: 提是為無作道諦以非生死非涅槃非菩提非煩
0694c14: 惱是一實諦一實諦論此四諦者即是無作四實
0694c15: 諦又云無緣大慈觀生死即涅槃煩惱即菩提與
0694c16: 眾生此滅道之樂也無緣大悲觀涅槃即生死菩
0694c17: 提即煩惱欲拔眾生此妄苦也　今疑圓教初
0694c18: 心不觀夢法專觀緣起彼緣起法色心不二生佛
0694c19: 不異生死涅槃非異煩惱菩提體無二何生有
0694c20: 苦何法是與云誓度眾生拔妄苦其意如何
0694c21: 若言觀有實眾生有實苦者同於三藏若言見生
0694c22: 之與苦皆是幻者同於通教若言見次第者同於
0694c23: 別人三種慈悲既已巳混此義如何。
0694c24: 通曰法體本來非生死非涅槃非煩惱非菩提不可
0695a01: 言是一不可言是異無苦集可斷無眾生可度但以
0695a02: 妄想分別於無想中妄想執有相無苦集中生苦集
0695a03: 相隨妄所見無始相續自積苦集輪迴不息由此諸
0695a04: 佛菩薩慈悲之用無休息時遂於無言說中假立道
0695a05: 滅之說本無相中強說苦集之名度寂滅之眾生斷
0695a06: 如空之煩惱不得在其拔濟之不歇終日斷之不
0695a07: 見有眾生可度不見有苦集可斷既無苦集之相矣
0695a08: 道滅之詮本寂焉以達苦集之幻無實體故不同三
0695a09: 藏以三觀圓鑒故不同通教非離邊非次第故與別
0695a10: 教有殊所以圓融慈悲與前三教不相濫矣。
0695a11: 第四圓實報與別實報同異疑
0695a12: 天台法華玄義云夫生變易則三種不同一全未
0695a13: 斷別惑生變易即是三藏二乘及通教三乘是也
0695a14: 二伏別惑生變易者即是別教三十心人是也三
0695a15: 斷別惑生變易者即是初地初住斷惑是也若未
0695a16: 斷伏者以方便真無漏為因無明為緣而生方便
0695a17: 有餘土若伏斷者順道法愛為因無明為緣生實
0695a18: 報土　今疑於此等中何為圓實報為別實報為
0695a19: 取初住斷一分無明證一分真因名圓實報法愛
0695a20: 為因無明為緣稱別實報為復二俱並為圓實報
0695a21: 耶若言二俱皆為圓實報者證真之邊為不生滅
0695a22: 未盡無明此為生滅然則圓教大果報身可帶生
0695a23: 滅此義如何又若言證真之邊為圓實報無明未
0695a24: 盡為別實報者別教既有實報何故諸文皆云別
0695b01: 教但有各字而無實體故到初地便入圓初住此
0695b02: 義如何。
0695b03: 通曰初住斷一分無明證一分真如者固宜是圓實
0695b04: 報若法愛為因無明為緣生實報者兩向攝若隨教
0695b05: 道觀次第理者於別教攝觀圓理者即圓教攝若別
0695b06: 實報若圓實報皆證理之邊則無生滅無明未盡故
0695b07: 亦有生滅若是極聖垂影應于賢聖者雖示同生滅
0695b08: 而不生不滅已巳斷無明究竟盡故也有處說云教道
0695b09: 有名無實者實無證次第理者故云爾若入地證圓
0695b10: 者非教道攝也。
0695b11: 第五建立四教與開漸四教同異疑
0695b12: 八教大意云漸頓祕密不定能化之儀式譬如藥
0695b13: 方藏通別圓所化之法譬如藥味也止觀義例云
0695b14: 今文隨教雖說若八若四本意唯為成佛乘法華
0695b15: 文句云佛在法身之地寂而常照恒以佛眼洞覽
0695b16: 無遺豈始至道場淹留三七方思此事言三七日
0695b17: 者明有所表也表佛初欲三周說法故假言三七
0695b18: 耳初七思法說次七思譬說後七思因緣說皆無
0695b19: 機不得是故息大施小也此偏就圓教大乘為釋
0695b20: 耳若通途約大乘釋者初七思惟欲說圓教大乘
0695b21: 次七思惟欲說別教大乘後七思惟欲說通教大
0695b22: 乘皆無機不得是故息大說三藏云云今自宗中
0695b23: 有人依此等文乃云開漸四教外更無建立四教
0695b24: 唯有八教至無建立四教又有人云四教有兩種
0695c01: 謂建立四教及開漸四教言建立四教者法身地
0695c02: 中所思惟四教名建立也言開漸四教者阿含方
0695c03: 等般若之中所說四教也　今疑此二師義取何
0695c04: 為正又有人云法華之圓建立四中所攝不關開
0695c05: 漸四也華嚴別圓亦建立中所攝不是開漸所攝
0695c06: 此人所立得否如何又疑法身地所思惟四教即
0695c07: 是前四味中所說四教為復法身地相思惟四教
0695c08: 外別說開漸四教此義如何。
0695c09: 通曰所言建立四教者雖未有文而有義可通所以
0695c10: 然者佛於法身之地心中所建立者出世方說之所
0695c11: 以名為建立四教非無所以矣建立亦無妨但准義
0695c12: 推之法身地之所思惟者宜名心地四教也將意地
0695c13: 所思望赴機之說但冥顯時異然兩時四教法體無
0695c14: 殊八教中四種化法還是法身地所思惟四法以法
0695c15: 體同故但約時論則異也法華之圓與開漸中圓教
0695c16: 體不二據此理則相攝無妨若約時論未開之時不
0695c17: 同已巳開之日況乃漸中之圓猶有對帶之異乎華嚴
0695c18: 別圓與漸中別圓亦據時則異以頓部與漸部時有
0695c19: 異故若論教體華嚴別圓與漸中別圓無異所以有
0695c20: 云華嚴別圓及法華之圓並於開漸四教所不攝者
0695c21: 得其一理法身地所思惟四教開漸四教如上所說
0695c22: 據時則有前後之異若論其法兩時四法體皆同也。
0695c23: 第六本地釋迦與毗盧遮那同異疑
0695c24: 普賢觀經云釋迦牟尼名毗盧遮那一切處法
0696a01: 華文句云普賢觀結成法華文云釋迦牟尼佛名
0696a02: 毗盧遮那乃是異名非異體等又法身如來名毗
0696a03: 盧遮那此翻一切處報身如來名盧遮那此翻
0696a04: 淨滿應身如來名釋迦文此翻度沃燋是三如來
0696a05: 若單取者則不可也法華玄義云境妙究竟顯名
0696a06: 毗盧遮那智妙究竟滿名盧舍那行妙究竟滿名
0696a07: 釋迦牟尼三佛不一異不縱不橫云云今天台門
0696a08: 人等依上件文云毗盧遮那與本地釋迦同體之
0696a09: 佛俱體俱用但是名之差別無有異解又毗盧遮
0696a10: 那經云八葉正圓從此華臺中大日勝尊現乃至
0696a11: 須經第二院力東方初門中臺盡釋迦牟尼云云
0696a12: 一行和尚毗盧遮那經疏云須經第二院盡釋迦
0696a13: 牟尼阿闍梨言此中第二院密語耳從中向外當
0696a14: 以釋迦牟尼眷屬為第三院今則以毗盧遮那法
0696a15: 門眷屬為第一釋迦牟尼生身眷屬為第二今有
0696a16: 真言宗依上件文乃云說法華經佛為下劣佛若
0696a17: 說毗盧遮那經佛為高勝佛云云　今疑彼此據
0696a18: 是非難分此義如何。
0696a19: 通曰釋迦牟尼毗盧遮那是一體之異名也經有明
0696a20: 文大體言之森羅萬像無非法身之一體良以凡夫
0696a21: 迷自本體隨執差別所樂各殊聖人為之權示種種
0696a22: 身土夫理體無邊有何中外若理有外即有不遍之
0696a23: 處若無外者望何立中然惟非外而現外非中而現
0696a24: 中者只赴緣以假示所以佛土無實中邊之相苟執
0696b01: 中外之定實者實迷法界之互融也只見一體之差
0696b02: 別不識差別一體可謂求悟而逾迷者哉聞大日之
0696b03: 名便謂高勝見釋迦之相即言下劣者令昧平等之
0696b04: 體理仍違經文經金剛祕密主請毗盧遮那云願大
0696b05: 牟尼說誠心毗盧遮那經亦是釋迦牟尼佛說與法
0696b06: 華經何殊又普賢經云釋迦牟尼名毗盧遮那遍一
0696b07: 切處等華嚴經云或名釋迦牟尼或名毗盧遮那等
0696b08: 豈唯釋提桓因帝釋而憍尸迦非帝釋乎。
0696b09: 第七毗盧遮那經與法華經前後教部所攝疑
0696b10: 今天台一處所立初自華嚴終至涅槃一代之教
0696b11: 以四教五時攝盡而今未知中天三藏善無畏所
0696b12: 譯毗盧遮那經五時之中何時攝四教八教之中
0696b13: 何教攝也是法華之前說為復在法華後說此義
0696b14: 如何。
0696b15: 通曰將毗盧遮那經於五時中收攝又與法華經辨
0696b16: 其前後者本宗教中未見明文難的折若以義推
0696b17: 毗盧遮那經可屬第五時攝所以然者前四味中有
0696b18: 兼但對帶之義今大日經純談圓教無兼等之殊故
0696b19: 也如別有憑說者逾妙耳但四教中合是圓教何以
0696b20: 得彼經云舉足下足盡是印契一切語言無非直言
0696b21: 又云從佛至于蠍虫等無非毗盧遮那法界身等便
0696b22: 與圓一色一香無非中道義理冥符固宜是圓教攝
0696b23: 所以一行禪師全用圓義消釋經文也。
0696b24: 第八即身成佛時無明所感之身捨不捨疑
0696c01: 法華經云八歲龍女從海涌出忽然之間變成男
0696c02: 子具菩薩行即往南方無垢世界坐寶蓮華成等
0696c03: 正覺仁王般若經云當佛現此神變之時十千女
0696c04: 人現轉女身得神通三昧無量天人得無生法忍
0696c05: 恒沙菩薩現身成佛一行和尚毗盧遮那經疏云
0696c06: 入真言門略有三喻事一者身密二者語密門三
0696c07: 者心密門以此三方便自淨三業即為如來三密
0696c08: 之所加持乃至能於此生滿足地波羅密不復經歷
0696c09: 劫數備修諸對治行故大品經或有菩薩初發心
0696c10: 時即上菩薩位得不退轉或有菩薩初發心時即
0696c11: 得無上菩提便得轉法輪今有真言宗依上件文
0696c12: 乃云真言加持變作金身不是捨此身受別身也
0696c13: 又有真言宗云此義不然必捨無明所感之身更
0696c14: 受無漏果身成等正覺言即身成佛者心中體具
0696c15: 毗盧遮那三平等身便成名為正覺非謂以夢感
0696c16: 身便成正覺若不捨此身成正覺豈以龍女身登
0696c17: 蓮臺華等　今疑此二人所立何者為正又相宗
0696c18: 云變易之身練有漏報成無漏身今與此義同異
0696c19: 如何。
0696c20: 通曰佛教多門入之者各隨心之所樂即身隔生俱
0696c21: 期成佛眾流之行直入海同味者也即身成佛者
0696c22: 上根性頓悟圓理勤修者所致也若不勤下歟根性
0696c23: 漸悟者不免隔生經劫方至所期成果方知所經之
0696c24: 俄爾如夢百年覺唯一念經云轉龍女身變成男子
0697a01: 者只換龍女之根形不是捨命別受生也用轉龍女
0697a02: 身根者為令物生尊重心故於所說法令生深信故
0697a03: 所以換舊劣根變成勝體而成正覺若嫌龍角之佛
0697a04: 隨類化身不令復作披毛戴角之形將彼相宗練根
0697a05: 成無漏義與此圓門即身成佛辨同異者彼則行解
0697a06: 俱漸此乃行解俱頓。
0697a07: 第九非情草木等自成佛說法否疑
0697a08: 止觀義例云於無情境立佛乘故若無佛乘法身
0697a09: 體許遍亦不應云佛法身體同於無情及以不同
0697a10: 金剛錍論云今立眾生正因體遍經文並以空
0697a11: 譬之故故涅槃經云眾生佛性一切處有猶如
0697a12: 空非內非外若內外者云何得名一切處有情觀
0697a13: 有之一字空何不收故知經文不許唯內專外
0697a14: 　今疑為心遍無情等故草木成佛為當草木等
0697a15: 自修因故得成佛為復以正報攝依報故草木成
0697a16: 佛此義如何若言以正攝依故草木成佛者與相
0697a17: 宗攝相歸性故草木成佛有何異乎若言不說外
0697a18: 色成佛但說內色成佛者即同三論宗云凡有心
0697a19: 者方得成佛非墻壁等又若言於無情境立佛乘
0697a20: 故草木等自成佛者何草何樹自修六度成佛說
0697a21: 法其例如何。
0697a22: 通曰萬法唯心外無法法界依正本來一體所以唯
0697a23: 心之外無別草木之相但以妄想顛倒於非自他而
0697a24: 見自他於無彼此而執彼此無始已巳來斯執彌堅遂
0697b01: 於不二之體固執依正之殊及迷尋源三千依正唯
0697b02: 是一心心無相故諸法亦然草木叢林何處生乎維
0697b03: 摩經云隨其心淨佛土亦淨欲得淨土當淨其心若
0697b04: 心土異者縱使心淨而土不合淨即以心土不二故
0697b05: 隨其心淨佛土亦淨誠知佛心覺之時一切諸法無
0697b06: 非覺者矣今說一心即諸法諸法即一心故依之與
0697b07: 心皆一佛乘所以不同相宗心色體殊又異三論墻
0697b08: 壁非情等若妄執不消苦求草木自修六度者如以
0697b09: 病眼求見空華之結果而已巳夫依正不二一乘之法
0697b10: 悟之者法界洞融迷之者舉自皆隔焉。
0697b11: 第十究竟佛位性惡斷不斷決
0697b12: 止觀義例云佛本不斷性惡法故性惡若斷普現
0697b13: 色身從何而立止觀輔行記云如來不斷性惡闡
0697b14: 提不斷性善以不斷善故緣因本有又云闡提斷
0697b15: 修善但有性善在如來斷修惡但有性惡在　今
0697b16: 疑究竟佛位永斷二障現行種子有何性惡若有
0697b17: 性惡者應起修惡若言起修惡者佛應墮惡道若
0697b18: 言如來了達性惡故不起修惡不墮惡道者為雖
0697b19: 有性惡已巳了達是惡故修惡不起為復惡變成智
0697b20: 故修惡不起若言雖有性惡已巳了達是惡故修惡
0697b21: 不起者諸具縛之人亦知此是惡凡夫亦不應起
0697b22: 惡若言惡變成智故修惡不起者惡體既成智已巳
0697b23: 更有何性惡若猶有惡者不可言佛果位無惡若
0697b24: 佛果位猶有性惡者行相如何為如棒机雖有尚
0697c01: 永不生枝葉為復如白疊上有一點墨在此義如
0697c02: 何。
0697c03: 通曰善惡體性即空假中若斷性惡則斷三諦不合
0697c04: 言佛斷性惡若斷性惡如來應闕法界威儀隨類示
0697c05: 現從何處起又貪嗔癡性即是菩提經有明文若斷
0697c06: 性惡即斷菩提所以如來不斷性惡維摩經云善惡
0697c07: 法門皆是佛法諸佛菩薩皆以此法作佛事故誠知
0697c08: 諸惡作佛法界無非佛法如來明照三毒法界朗達
0697c09: 諸惡本來清淨於惡已巳證不思議解脫所以如來不
0697c10: 斷性惡而不為惡所染凡夫乃唯知惡是不善而不
0697c11: 識諸惡即空假中於惡不見三諦理故於此長生實
0697c12: 有之想所以常被眾惡牽迴不得為例而致結難夫
0697c13: 帝網示現者皆是寶珠法界互融者無非三諦固知
0697c14: 無間之依正在佛自心而非穢苦法身之身土在凡
0697c15: 一念心常清淨良由善惡皆以實相為自體實相還
0697c16: 以善惡為自相故也善之與惡在佛地皆為佛界如
0697c17: 眾像之好惡在明鏡皆光淨矣欲知佛地性惡之相
0697c18: 者如三諦之相佛界性惡亦如此相斯乃非心言所
0697c19: 宣測矣非諸世間喻所喻焉若取少分強立喻者如
0697c20: 臨清水現乎波相又如水中鹽味色裏膠清也此乃
0697c21: 佛界莊嚴之具似惡而常善不得謂之不善。
0697c22: 上都右衛醴泉寺沙門　宗　上
