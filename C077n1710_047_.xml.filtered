0961a02: 僧錄司右闡教兼鍾山靈谷禪寺住持　淨戒　重校
0961a03: 汾陽昭禪師法嗣。
0961a04: 瑯琊廣照禪師諱慧覺西洛人也。示眾
0961a05: 云主互換坐斷乾坤料簡雙施誰人舉目
0961a06: 釋迦聖主示滅雙林達磨大師真歸熊耳琅
0961a07: 邪門下還有具眼衲僧真正道流麼若無應
0961a08: 病與藥診候臨時。示眾云汝等諸人在我
0961a09: 這裏過夏與點出五般病一不得向萬里
0961a10: 無寸草處去二不得孤獨宿三不得張弓
0961a11: 架箭四不得物外安身五不得滯於生殺何
0961a12: 故一處有滯自救難為五處若通方名導師
0961a13: 汝等諸人若到諸方遇眼作家與我通箇
0961a14: 消息貴得祖風不墜若是常徒即寢息何
0961a15: 故形國內誇服飾想君太殺不知時。
0961a16: 師上堂有僧出打一圓相師便打云道道僧
0961a17: 云不道不道師又打僧云三世諸佛不出於
0961a18: 此師又打乃云大眾教中道以手指比丘犯
0961a19: 波逸提山僧今日入地獄如箭射。
0961a20: 師一日上堂舉汾陽先師道汾陽門下有西
0961a21: 河師子當門據坐但有來者即便咬煞作何
0961a22: 方便入得汾陽門見得汾陽人琅琊者裏也
0961a23: 有些子琅琊有據坐師子若有來者即自喪
0961a24: 身失命作何方便入得琅琊門得見琅琊人
0961b01: 此兩轉語汝等諸人還點檢得出也無若點
0961b02: 檢得出方名擇法眼若不如是且無安身立
0961b03: 命處卓柱杖一下便下座。上堂云彼我
0961b04: 無差色心不二遂拈拄杖云若喚作柱杖
0961b05: 子有眼如盲若不喚作拄杖子還同避溺而
0961b06: 投火若脫體會去但知喚作拄杖子卓拄
0961b07: 杖一下便下座。上堂舉釋尊道若見諸
0961b08: 相非相即見如來遂拈拄杖云山僧喚者箇
0961b09: 作拄杖子阿那箇是相良久云向下文長付
0961b10: 在來日以拄杖卓一下便下座。上堂拈
0961b11: 起拄杖云山僧有時一棒諸佛降生有時一
0961b12: 棒轉大法輪有時一棒入般涅槃且道諸
0961b13: 佛降生轉大法輪入般涅槃相去多少良久
0961b14: 云莫謗如來正法輪重。小有僧問
0961b15: 放過一著滿目光生把要津萬木凋弊學
0961b16: 人上來請師垂示師云老僧退後學云放過
0961b17: 由和尚去也師云闍進前三步學云不
0961b18: 入虎口爭見虎牙師云十字路頭望空告
0961b19: 又僧問十年磨一霜刃未曾試時如何師
0961b20: 云本分作家學家便喝師云老僧失利學云
0961b21: 恰是師乃呵呵而笑而乃舉先梁山云南來
0961b22: 者與三十棒北來者與三十棒然雖如是不
0961b23: 當宗乘師云梁山好一片真金將作頑鐵賣
0961b24: 琅琊即不然南來者與三十棒比來者與
0961c01: 三十棒從教天下衲僧貶駮重。
0961c02: 上堂云夫學般若菩薩得智觀現前方有
0961c03: 少分相應所以先聖道當觀過去猶夢故不
0961c04: 可而得當觀未來猶電故不可而定當觀現
0961c05: 在猶雲故而有且學道般若菩薩當如
0961c06: 何觀不用思量頭難得卓拄杖便下座。
0961c07: 師因巡寮次舉布袋和尚在市中以破
0961c08: 褁一片乾糞見人便相呈云兜率陀天底
0961c09: 兜率天底遂令學眾下語竟有云云師末
0961c10: 後下語云慈氏菩薩又舉布袋和尚見人
0961c11: 以手皆上便拍一下人纔首云與我一文
0961c12: 錢遂令學徒下語師末後云但拋一文錢與
0961c13: 伊。上堂舉汾陽先師云夫學般若菩薩
0961c14: 須活句莫死句如今人便道坤
0961c15: 是活句截眾流是死句麼會莫辜負他
0961c16: 汾陽也無眾中有一般禪客量道如何是
0961c17: 活句今日好天晴如何是死句萬里涯州若
0961c18: 麼會學到驢年也即是死句山僧與你一
0961c19: 時注破了也作麼生是活句遂卓拄杖便下座。
0961c20: 上堂云夫學之人直真慧現前鑒照無
0961c21: 差不見道差之毫失之千里才有異見名
0961c22: 為異道所以異道有二種見因緣自然以斯
0961c23: 為執故方成於異所謂因而無始緣而無終
0961c24: 又先聖道諸法不自生亦不從他生不共不
0962a01: 無因是故說無生山僧雖然與麼道你且不
0962a02: 得與麼會若與麼會入地獄如箭射重。
0962a03: 上堂舉僧問馬大師如何是佛大師云即心
0962a04: 是佛如何是道云無心是道云佛與道相去
0962a05: 多少大師云佛如展手道似握拳師云古人
0962a06: 方便即不可山僧者裏也有些子若無人買
0962a07: 山僧自賣自買去也如何是佛巖前多瑞草
0962a08: 如何是道澗下足靈苗佛與道相去多少數
0962a09: 片白雲籠古寺一條淥水繞青山重。
0962a10: 師因小僧問言前薦得辜負平生句下承
0962a11: 當又成狂見未審和尚如何為人。師云橫
0962a12: 挑日月括坤僧云真學人師師云本分
0962a13: 衲僧其僧便喝師默坐僧云了師笑云不能
0962a14: 打得。師乃舉僧問汾陽先師切急相投
0962a15: 時如何汾陽云水中抱鶖子又問急切相投
0962a16: 時如何汾陽云裸形見阿難師云有一轉語
0962a17: 截天下人舌頭有一轉語能開人眼目你
0962a18: 若揀得出與你一條拄杖擲下拄杖便下座。
0962a19: 上堂舉三聖老人去德山纔相見便展坐
0962a20: 具德山云不用展不用展者裏無殘羹餿飯
0962a21: 三聖云設有向什麼處著德山不語三聖將
0962a22: 取坐具堂去眾中量極有云云不見道
0962a23: 若無欒布作爭得見韓光重。上堂云
0962a24: 諸人者未出僧堂時聖僧已巳相為了也未到
0962b01: 佛殿上重說偈言來至法堂上三通罷一
0962b02: 炷香焚便好散去何故不見安養國中水鳥
0962b03: 樹林悉皆念佛知足天上樹相觸演說苦
0962b04: 空山僧與麼道為是壓良為賤為當是據理
0962b05: 而論若不甘者但請對眾出來山僧與證
0962b06: 據若也無去蓑衣箬笠從偏側取絲綸歸
0962b07: 去來重。上堂云有句無句如藤倚樹
0962b08: 樹倒藤枯恰好喫棒捧你且道過在什麼處良
0962b09: 久云不是僧繇手徒說會青以拄杖卓一
0962b10: 下便下座。上堂云與麼來者上間安排
0962b11: 不與麼來者下間掛搭向上人來獨自悽悽
0962b12: 暗渡江更有一人向什麼處著良久云釣竿
0962b13: 斫盡重栽竹不計工程得便休重。陞座
0962b14: 僧問承師有言與麼來者上間安排不與麼
0962b15: 來者下間掛搭不與麼來者又作麼生師
0962b16: 云今日遇衲僧其僧便喝師云前喫
0962b17: 師乃云先聖道暗交謝寒暑迭遷有物流
0962b18: 動人之常情又放光云法無去來無動轉故
0962b19: 若然者旋嵐偃岳日月歷天江河注野馬
0962b20: 飄鼓而無流動若如是諦觀且道條然一句
0962b21: 作麼生道良久云石火夜燒山大地齊合掌
0962b22: 重。上堂舉祖師道真性心地藏無頭
0962b23: 亦無尾應緣而利物方便呼為智師云既是
0962b24: 方便呼為智且道畢竟喚作什麼良久云任
0962c01: 從滄海變終不與君通重。上堂云世
0962c02: 尊三昧迦葉不知迦葉三昧阿難不知阿難
0962c03: 三昧那和脩不知吾有三昧汝亦不知師
0962c04: 云為什麼不知不是不知理合如斯若人會
0962c05: 得南北東西若不如是更擬何之卓柱杖一
0962c06: 下。上堂云等諸人但自隨緣飲啄任
0962c07: 性浮沉在聖而不增處而非減若能如是
0962c08: 方乃皇風蕩蕩觸處閑閑乃云道也太煞道
0962c09: 了更子細始得重。上堂舉先聖云若
0962c10: 也廣尋文義猶如鏡裏求形更乃息念觀空
0962c11: 喻似日中逃影諸禪德不涉二途作麼生道
0962c12: 良久云看看便是春風至冰釋魚行鳥飛
0962c13: 珍重。上堂舉汾陽先師頌云三玄三要事
0962c14: 難分得旨言道易親一句分該萬象重
0962c15: 陽九日菊花新師乃喝一喝云是第幾玄良
0962c16: 久云也沒量罪過我也沒量罪過卓柱杖
0962c17: 便下座。上堂云君臣道合猶是法身邊事
0962c18: 君不見君臣不見臣猶是法身向上事向上
0962c19: 向下轉使心地不安且作麼生是法身良久
0962c20: 云任是僧繇手難畫志公真重。上堂云
0962c21: 若論此事說什麼龍樹馬鳴提婆鶖子辨似
0962c22: 懸河智如流水莫能知之摩竭掩室眾手難
0962c23: 淘淨名默然如何即是百丈卷席諸方云云
0962c24: 祖師面壁藂林浩浩到者裏若辨得出山僧
0963a01: 與一條柱杖若辨不出山僧有通方句且
0963a02: 道作麼生是通方句良久云手隻履西天
0963a03: 去重。上堂舉先聖道有物先天地無形
0963a04: 本寂寥能為萬象主不逐四時凋師云好箇
0963a05: 頌成兩橛若有人點檢得出許具一隻
0963a06: 眼重。上堂云若欲求佛即心是佛若欲
0963a07: 求道無心是道無心故非法而不生即心故
0963a08: 歷而常堅若然者法法無差心心不所
0963a09: 以古德道君但隨緣得似風飛砂走石不乖
0963a10: 空但於事上通無事見色聞聲不用聾重。
0963a11: 上堂云春風颯古佛嘉猷淥水潺潺道人
0963a12: 活計若與麼會貶向崖州本色衲僧如何理
0963a13: 論良久云果聞聲重。上堂舉
0963a14: 世尊云一切眾生認四大為自身相六塵
0963a15: 緣影為自心相且問諸仁者在眼曰見在耳
0963a16: 曰聞在鼻嗅香在舌知味在手執捉在足運
0963a17: 奔亦不喚作眾生亦不喚作佛性且道喚
0963a18: 作什麼良久云香嚴含悲接拄杖仰山撲破
0963a19: 溈山鏡重。上堂云承言須會宗勿自
0963a20: 立規矩若人下得通方句我當刎頸而謝之
0963a21: 重。上堂舉雪云若論此事如一面
0963a22: 鏡相似胡來胡現漢來漢現有僧云忽遇明
0963a23: 鏡來時如何雪云胡漢俱隱師云不見道
0963a24: 驗人端的處下口即知音重。上堂云山
0963b01: 僧因看華嚴金師子章第九由心轉善成
0963b02: 門又釋云如一尺之鏡納重重之影像若然
0963b03: 者道有也得道無也得道非亦得道是亦得
0963b04: 雖然如是更知有拄杖頭上一竅若也不
0963b05: 會拄杖子穿燈籠入佛殿撞著釋迦磕倒
0963b06: 勒露拄拊掌呵呵大且道笑箇什麼以
0963b07: 拄杖卓一下便下座。上堂舉先德道吾
0963b08: 早年來積學問亦曾討尋經論分別名相
0963b09: 不知休入海筭沙徒自困被如來苦呵責
0963b10: 數他寶有何益且問諸人作麼生是自家
0963b11: 寶若也不會柱杖子屈去也卓一下重。
0963b12: 上堂云江月照松風吹永夜清宵何所為淥
0963b13: 水澗中流不住白雲片片嶺頭飛重。
0963b14: 上堂云先德道今古應無墜分明在目前片
0963b15: 雲生晚谷孤鶴下遙天岸柳含煙綠溪花帶
0963b16: 雨鮮誰人知此意令我憶南泉師云你且道
0963b17: 南泉意作麼生良久云兩眼已巳隨青嶂合雙
0963b18: 眉猶帶野花顰重。上堂舉傅大士云
0963b19: 未有無心境曾無無境心境心自滅心滅
0963b20: 境無侵師遂拈起拄杖云山僧喚者箇作拄
0963b21: 杖子你等諸人喚作什麼作境你若道得山
0963b22: 僧有通方句若道不得與你七百錢重。
0963b23: 上堂云若論此事直饒辨似懸河智如流水
0963b24: 且與那事沒交涉昔有僧問風大師如何
0963c01: 是道大師云五鳳樓前如何是道中人大師
0963c02: 云問取城隍使道與道中人相去多少大師
0963c03: 云月似羅中鏡星如霧裏燈師云眾中量
0963c04: 極有云云山僧今日與你頌出月似羅中鏡
0963c05: 星如霧裏燈滿堂清淨眾盡是坐禪僧重
0963c06: 便下座。上堂云如釋尊言應如是知如
0963c07: 是見如是信不生法相師遂拈起拄杖云
0963c08: 山僧喚者箇作拄杖子何者是法相卓拄杖
0963c09: 下座。上堂云山僧常向諸人道擬心即
0963c10: 差動念即錯不擬不錯一任諸人貶剝
0963c11: 且道貶剝什麼處良久云想君不是金牙作
0963c12: 爭彎弓射蔚遲。上堂舉僧問曹山雪
0963c13: 覆千山為什麼孤獨露曹山云知有異
0963c14: 中異進云如何是異中異曹山云不覆千山
0963c15: 頂師云曹山慈悲濃厚接引群生要會即不
0963c16: 可山僧者裏不然如何是異中異片片梅花
0963c17: 飛落地重。上堂拈起拄杖云山僧有
0963c18: 時一棒作箇幔天打俊鷹俊鷂有時一舉
0963c19: 作箇布絲撈蝦摝蜆有時一棒作金毛師
0963c20: 子有時一棒作蝦蚯蚓山僧打你諸人一
0963c21: 棒且作麼生量你若緇素得出不妨拄杖
0963c22: 頭上眼開照四天下若也未然從教立在古
0963c23: 屏畔待使青入畫圖重。上堂舉魯
0963c24: 祖見僧來便面壁而坐眾中量極有多
0964a01: 般梁山受業先師曾有一頌魯祖三昧最省
0964a02: 力才見僧來便面壁若是同心達道者不在
0964a03: 揚眉便相悉山僧即不然祖師面壁播諸方
0964a04: 無限禪人謾度量無事晚來江上立數株寒
0964a05: 倚斜陽重。師舉行時在眾中與
0964a06: 一尊宿談論次因舉僧問長沙和尚南泉遷
0964a07: 化向什麼處去長沙云東家作西家作馬
0964a08: 僧云畢竟如何長沙云要騎即騎要下即下
0964a09: 其尊宿遂問師云莫是對他語否師云無莫
0964a10: 是成他問否師云無莫是點他語否師云無
0964a11: 畢竟如何師云磬聲後不許易價因成一
0964a12: 頌示眾云要騎即騎要下即下磬聲後不
0964a13: 許易價。師上堂拈起拄杖示眾云先佛
0964a14: 世尊道觀法性空是無上智山僧喚者箇作
0964a15: 拄杖子汝諸人作麼生觀有智不假年高無
0964a16: 智徒勞百卓拄杖下座。上堂示眾云
0964a17: 古人道有時先照後用有時先用後照有時
0964a18: 照用同時有時照用不同時若也先照後用
0964a19: 露師子之爪牙若也先用後照縱象王之威
0964a20: 猛若也照用同時如龍得水致雨騰雲若也
0964a21: 照用不同時提獎嬌兒拊憐愛子諸仁者此
0964a22: 古德建立法門為合如是不合如是若合如
0964a23: 是似紀信登九龍之輦不合如是若項羽失
0964a24: 十里烏騅還有人為琅琊出氣也無如無山
0964b01: 僧自道去也卓拄杖下座。上堂云夫
0964b02: 學人是不滯於性相始得若談於性即滯
0964b03: 於相若談於相即滯於性者裏是性相都
0964b04: 泯理事混融方即事即理即性即相當此
0964b05: 之時如拳十指展縮自由乃拈起拄杖云拄
0964b06: 杖走入新羅高麗國中大醉報道今年米貴
0964b07: 地神發生嗔拄杖即今入地便擲下拄杖
0964b08: 下座。僧問大事未辦時如何師云金燈連
0964b09: 夜照不覺五更鍾進云大事已辦時如何師
0964b10: 云跣足踏冰雪方知徹骨寒問談真即逆俗
0964b11: 順俗即違真離此二途請師舉唱師云水底
0964b12: 石牛吼木裏瑞花開進云若然者不因觀北
0964b13: 斗爭得見南星師云世奴欺主年衰鬼弄
0964b14: 人放汝三十棒遂舉大陽和尚示眾云平常
0964b15: 無生句妙玄無私句體無盡句後有僧請
0964b16: 益如何是平常無生句白雲覆青山青山頂
0964b17: 不露如何是妙玄無私句寶殿無人不侍立
0964b18: 不種梧桐免鳳來如何是體無盡句手指
0964b19: 空時天地轉途石馬出紗籠第一句道得
0964b20: 師子嚬呻第二句道得師子踞地第三句道
0964b21: 得師子返躑縱也周遍十方擒也坐在一處
0964b22: 正當與麼時作麼生委息若委息不得來朝
0964b23: 更向王看便下座。上堂云山僧昨日
0964b24: 因禪人請益郢州大陽和尚三句語山僧昔
0964c01: 曾奉侍巾瓶來今日不可不報荅他大陽和
0964c02: 尚去也山僧亦有三句語如何是平常無生
0964c03: 句言前無的旨句後絕追尋如何是妙玄無
0964c04: 私句金鳳不棲無影樹玉兔何曾下碧霄如
0964c05: 何是體無盡句三冬枯木秀九夏雪花紅
0964c06: 將此三轉語供養大陽和尚雖然如是又不
0964c07: 可辜負我汾陽先師去也山僧亦有三轉語
0964c08: 供養我汾陽先師如何是平常無生句啐如
0964c09: 何是妙玄無私句啄如何是體無盡句好
0964c10: 師乃頌云啐啄好林間問三老不王母桃
0964c11: 自有仙家棗便下座。上堂舉一老宿道
0964c12: 林際入門便喝也是齋後打鍾德山入門便
0964c13: 棒也是平地人諸人者便道是幸然無事
0964c14: 向好肉上剜瘡枝條上強生目似這般見
0964c15: 更買三二十草鞋始得有一般老宿云
0964c16: 臨濟入門便喝德山入門便棒到者裏凡聖
0964c17: 路絕纖毫不立坐天下人舌頭汝若擬議
0964c18: 喪身失命似這般見滴水也難消所以先
0964c19: 師道德山棒臨際喝獨震坤橫該抹瑯琊
0964c20: 即不然臨濟入門便喝且不得心德山入
0964c21: 門便棒更子細且道教汝諸人子細箇什
0964c22: 麼云停囚長智養病喪以拄杖卓一下。
0964c23: 上堂拈起拄杖云十方諸佛降生也在拄杖
0964c24: 頭上轉大法輪也在拄杖頭上入般涅槃也
0965a01: 在拄杖頭上汝等諸人作麼生委悉良久云
0965a02: 不可待緣木求魚見危致命卓拄杖下座。
0965a03: 上堂云夫學者是智眼開始得今時
0965a04: 諸尊宿纔見拂敲床揚眉瞬目便作是非
0965a05: 褒貶不見汾陽先師道識得拄杖子一生
0965a06: 學事畢又泐潭澄和尚道識得拄杖子入地
0965a07: 獄如箭射聽取山僧一頌汾陽拄杖子天
0965a08: 下走禪流秋風急似箭春雨潤如油便下座。
0965a09: 僧問昔日靈山以桴擊鼓轉大法輪今日師
0965a10: 登法座請師演唱師云白雲進云大眾
0965a11: 臨筵如何證據師云淥水潺潺進云淮甸一
0965a12: 輪月長江萬里清師云罕遇知音僧問如何
0965a13: 是瑯琊境師云山高海闊進云如何是境中
0965a14: 人師云天長地久進云人境已巳蒙師指示向
0965a15: 上宗乘事若何師云速禮三拜僧問談真即
0965a16: 逆俗順俗即違真如何得不相違去師云杖扙
0965a17: 頭挑日月進云施主臨筵請師再垂方便師
0965a18: 云袖裏貯坤進云野花連地發春草園
0965a19: 生師云釣人江上立不覺失漁舟。師乃云
0965a20: 只麼地散去亦有少分相應雖然有少分相
0965a21: 應有似鈍鳥棲於枯枝游魚處於涸轍作麼
0965a22: 生是透脫一句卓拄杖下座。僧問承師有
0965a23: 言開口錯擬心差離此二途請師別道師云
0965a24: 蘇武不入單于帳進云與麼則今日失利去
0965b01: 也師云旁觀塞草班斑進云早知今日事
0965b02: 悔不慎當初師云愁人莫向愁人說。師因
0965b03: 出州看陳轉運喫茶次乃問師云佛法不
0965b04: 在思量是否師云既不在思量如何道得運
0965b05: 使大笑云爭到者裏道不得師云請運使問
0965b06: 待山僧道運使遂將前問問師師荅云有過
0965b07: 者且恕十三無罪者莫八棒運使呵呵大
0965b08: 笑乃就師乞頌師遂與頌云莫於言上覓切
0965b09: 忌意中尋疾過風旨思量海岳沉師歸山
0965b10: 陞座舉似大眾頌後續兩句云祇陀親捨樹
0965b11: 長者布黃金。師因雪上堂云雪雪大地山
0965b12: 河一齊說文殊普賢真妙訣拈取拄杖驀頭
0965b13: 豐干林下笑呵呵兩箇猢猻探水月。
0965b14: 僧問一法若有毘盧墮在夫萬法若無普
0965b15: 賢失其境界正當與麼時還許文殊出頭來
0965b16: 也無師云樓頭吹角妄聽五更鍾進云學
0965b17: 人未曉乞師再指師云未到長城不肯休進
0965b18: 云不入洪波裏爭見弄潮人師云草上斑斑
0965b19: 眾者看。師乃舉靈樹和尚欲行狀碑要
0965b20: 選一轉語上碑如契和尚意者可以問如何
0965b21: 是祖師西來意人人下語皆不契雲門為首
0965b22: 座下語云師方乃契得靈樹師頌云師師師
0965b23: 知知知三三兩兩過遼西一雙紅杏換消。
0965b24: 上堂拈起拄杖云盤山道向上一路師云滑
0965c01: 南院道壁立千仞師云險林際道石火電光
0965c02: 師云鈍琅琊有定乾坤底句各各高著眼高
0965c03: 著眼卓拄杖下座。僧問承教有言法不在
0965c04: 內不在外不在中間未審在什麼處師云逢
0965c05: 人莫錯舉進云還許學人請益也無師云啼
0965c06: 得血流無用處其僧禮拜師云猶較些子問
0965c07: 九夏賞勞誰人得薦師云周秦漢魏進云與
0965c08: 麼則昨夜一聲鴈西風萬里秋師云靜處薩
0965c09: 婆訶。師乃拈起拄杖云在天則清在地則
0965c10: 濁在人則神在物則靈且道在山僧手裏喚
0965c11: 作什麼良久云拄杖子。上堂舉仰山和
0965c12: 尚見雪師子遂問雲門還有過得此色者麼
0965c13: 雲門遂推倒著雪竇拈云雲門只會推倒不
0965c14: 會扶起即今問汝諸人推倒扶起相去多少
0965c15: 拄杖子拶過眉毛鼻孔裏呵呵大笑便擲下
0965c16: 拄杖。僧問雪三度上投子九度上洞山
0965c17: 為什麼去德山倒戈卸甲師云人平不語
0965c18: 水平不流進云石火電光人不顧隨機設化
0965c19: 有誰聞師云地無三寸土人無隔宿恩進云
0965c20: 霜後始知松操事難方見丈夫心師云江
0965c21: 南兩浙水。師乃云見苦集取捨難
0965c22: 獨契真常悲心未廣三祇五位滯在長塗一
0965c23: 念成佛心源未曉諸人者若也薦淂去如金
0965c24: 鱗透游泳波瀾似俊鳥離籠翱翔碧落諸
0966a01: 人者若能如是方有少分相應若也未然且
0966a02: 莫雲居羅漢。僧問古人借問田中事插鍬
0966a03: 手意如何師云袈裟浮淥水螺髻拂青雲
0966a04: 進云不入洪波裏爭見弄潮人師云作麼生
0966a05: 是弄潮人其僧便喝師云七棒對十三問古
0966a06: 人道承言者喪滯句者迷離此二途如何即
0966a07: 是師云逢人莫舉僧應喏師云作什麼僧便
0966a08: 喝師云好箇衲僧僧拊掌便禮拜師云不消
0966a09: 多。師乃舉先聖道法不俱為唇齒汝
0966a10: 等諸人作麼生會若會得開眼尿床若也不
0966a11: 會遠之遠矣便下座。師遂持此語遍問諸禪
0966a12: 者云汝作麼生會眾皆下語不契末後有僧
0966a13: 云請和尚下語師便起歸方丈。僧問古人
0966a14: 道問無橫荅者由師擬伸一問師意如何
0966a15: 師云試問看進云閣路雖險夜行人更
0966a16: 多師云想君不是金牙作進云與麼則為眾
0966a17: 竭力禍出私門師云教休不肯休。師乃云
0966a18: 諸方盡道拈搥拂瞬目揚眉曲為中下之
0966a19: 流山僧即不然山僧拈起者拄杖子也不為
0966a20: 上上之人亦不為中下之者且道尋常用處
0966a21: 作麼生若知得一竅方穿透牖動地搖
0966a22: 天若也未然且向天台看華頂來南岳度
0966a23: 石橋便下座。上堂舉先聖道見身無實
0966a24: 是佛見了心如幻是佛了了得身心本性空
0966b01: 斯人與佛何殊別者箇是拄杖子阿那箇是
0966b02: 佛良久云一時吹取入門來。上堂云千
0966b03: 說萬說不如一諸人者且道箇什麼良
0966b04: 久云點鐵化為金玉易勸人除是非難歸
0966b05: 堂去。上堂舉永嘉和尚道但得本莫愁
0966b06: 末如淨凈琉璃含寶月遂拈起拄杖云者箇是
0966b07: 拄杖子阿那箇是本云任是深山更深處也
0966b08: 應無計避王傜重。上堂舉清平有僧
0966b09: 問如何是有漏荅云笊籬如何是無漏荅云
0966b10: 木杓師云古人與麼道實謂奇特山僧為
0966b11: 諸人頌出。有漏笊籬。無漏木杓。炟赫禪和。
0966b12: 妄生卜度。靈利座主。何處摸。金牙使。神
0966b13: 錯李廣。箭穿雙鵠。歸去。上堂云東湧西
0966b14: 沒是尋常南北縱橫未為極則透皮徹骨
0966b15: 則不問汝鼻孔遼天一句作麼生道良久云。
0966b16: 堪羨羡一堂無事客。臥雲深處不朝天。重。
0966b17: 上堂云拄杖若是頭上安頭拄杖不是斬頭
0966b18: 覓活離此二途猶是無依滯透脫一路猶
0966b19: 是肉汗汝等諸人各具金剛眼睛到者
0966b20: 裏作麼生會若也不會拄杖子透過渤海看
0966b21: 看卓拄杖一下。上堂云盡大地是箇餬
0966b22: 餅從他江南兩浙河北西咬者咬嚼者嚼
0966b23: 矇禪和被山僧擗頭打一棒走入露柱裏
0966b24: 藏身且道露柱裏得什麼邊事若也不會
0966c01: 拄杖子為汝念箇揭諦真言以拄杖卓一下。
0966c02: 上堂拈起拄杖云永嘉道心是根法是塵兩
0966c03: 種猶如鏡上痕痕垢盡除光始現心法雙
0966c04: 性即真者箇是拄杖子阿那箇是心卓拄杖
0966c05: 一下。上堂云依經義三世佛冤離經
0966c06: 一字又同魔說且作麼生得不傷物義去汝
0966c07: 等諸人聽山僧一頌地凍草枯水寒冰結
0966c08: 借問禪人是何時林際走過新羅德山愁
0966c09: 眉不重。上堂舉先梁山云從南來
0966c10: 者與二十棒從北來者與二十棒雖然如此
0966c11: 且不當宗乘師遂拈拄杖云點與不點等盡
0966c12: 末為微塵卓拄杖一下。上堂舉先聖道
0966c13: 森羅及萬象一法之所印盡大地是一條拄
0966c14: 杖汝等諸人作麼生會卓拄杖一下便下座。
0966c15: 上堂舉虎溪庵主僧問在者裏多少年主云
0966c16: 只見春生夏長年代不記得僧云大好不
0966c17: 記得庵主云道我在者裏多少年僧云春
0966c18: 生夏長庵主云市裏虎師云聽取山僧一
0966c19: 頌市中心虎能歌不舞命值木星君
0966c20: 不遇羅土便下座。上堂舉先聖道纔
0966c21: 有是非紛然失心到者裏還有量也無云
0966c22: 心者失欺敵者重。僧問今夜鍾鳴
0966c23: 時道人盡來此向上宗乘請師舉唱師云我
0966c24: 到者裏開口不得學云退身三步去也師
0967a01: 云言不設學云今日失利師云放三十
0967a02: 棒問拈搥拂即不問瞬目揚眉事若何師
0967a03: 云趙州曾見南泉來進云學人未曉乞師再
0967a04: 垂指示師云今冬多雨雪貧家爭柰何進云
0967a05: 百花皆竟拆冬後一陽春師云真師子兒善
0967a06: 師子吼。師乃舉先韶陽大師道咄咄咄
0967a07: 力韋希禪子訝中眉垂諸高德韶陽只有先
0967a08: 鋒且無殿後山僧者裏即不然咄咄咄橫該
0967a09: 抹天不長兮地不闊重。僧問久欽尊德
0967a10: 今日功明時如何師云山高日出早進云與
0967a11: 麼則白馬敲金鐙朝天萬里歸師云親面龍
0967a12: 顏一句作麼生道學云一片月生海幾家人
0967a13: 上樓師云在舍只言為客易臨岐方覺告人
0967a14: 難。師乃云過去諸佛已巳般涅槃好與三十
0967a15: 棒見在諸佛轉大法輪好與三十棒未來諸
0967a16: 佛當出於世好與二十棒諸高德若要報佛
0967a17: 之深恩當如是學學則從諸人不得辜負老
0967a18: 僧重。上堂云先聖道在有破有居空
0967a19: 破空二幻既除中道不立若然者山僧拄杖
0967a20: 向什麼處著魚躍已巳隨流水去鶯啼猶送落
0967a21: 花來重。上堂云拈起拄杖作靠山猛
0967a22: 虎放下拄杖如入水蛟龍靠山猛虎作麼生
0967a23: 量入水蛟龍如何話會若也不知者一竅
0967a24: 拄杖子笑汝去也卓拄杖一下便下座。
0967b01: 上堂云若論此事如洪鍾待扣聲應長空如
0967b02: 寶鏡當軒影臨萬象天不能地不能載賢
0967b03: 愚共處其間聖出之不得山僧與麼道大
0967b04: 有人笑去在他也笑我也笑誰人知此竅三
0967b05: 十年更笑去在重。僧問一塵纔起大地
0967b06: 全一塵未起時如何師云李廣射落雲中
0967b07: 鴈進云龍吟霧起虎嘯風生也師云驚得胡
0967b08: 兒走似煙問開口即錯動舌即乖如何是的
0967b09: 師云摩竭國金剛怒學云離咽喉唇吻又
0967b10: 作麼生道師云驗人端的處下口即知音進
0967b11: 云與麼則野花開滿地流水自西東師云者
0967b12: 放過後度難逢卓拄杖一下師云拈起拄
0967b13: 杖千花發放下拄杖萬樹齊凋不拈不放
0967b14: 一月在天衲僧當此之時作麼生道良久云
0967b15: 秋燕不聞梁上語看鴻鴈過長天重。
0967b16: 上堂云擊水魚頭痛穿林宿鳥驚黃昏不擊
0967b17: 鼓日午打三更諸禪德既是日午為甚打
0967b18: 三更良久云昨見垂楊綠今逢落葉黃重。
0967b19: 上堂示眾云色即是空非色滅空我喚者箇
0967b20: 作拄杖子你等諸人喚作什麼乃云欲知瀚
0967b21: 海路是去來人重。上堂云句中薦
0967b22: 得遊子返於故鄉意中薦得方事於尊堂
0967b23: 若然者是轉身吐氣始得若能如是方
0967b24: 百尺竿頭進步句中無意意中無句既能如
0967c01: 是且作麼生轉身吐氣若也不會拄杖子為
0967c02: 汝吐氣去也卓拄杖下座。上堂示眾云
0967c03: 拈起拄杖更無上上放下拄杖是何模樣髑
0967c04: 髏後即不問汝諸人馬鐙裏藏身一句作
0967c05: 麼生道若道不得拄杖子道去也卓一下便
0967c06: 歸方丈。上堂示眾舉先聖道說法不有
0967c07: 亦不無山僧不可欺賢罔聖埋沒諸人去也
0967c08: 何以如此也是湖南人賣便下座。
0967c09: 上堂舉先百丈禪師示眾云百丈有三訣喫
0967c10: 茶珍重歇直下若承當知君猶未徹。師拈
0967c11: 云百丈與麼道則矣善則善矣雖然如
0967c12: 是即有順水之波且無滔天之浪山僧即不
0967c13: 然瑯琊有三訣淥水青山月三冬枯木花九
0967c14: 夏寒巖雪重。僧問把綱宗則不問通
0967c15: 風一句請師宣師云清風地紅天學
0967c16: 云若然者撒手臥長空攢眉去師云真
0967c17: 師子兒善師子吼學家便喝師卓拄杖一下
0967c18: 學云和尚著忙作什麼師呵呵。僧問昔日
0967c19: 憂闐王刻像為佛在忉利天說法今日施
0967c20: 主刻像未審佛在什麼處說法師云三山
0967c21: 夜月進云大眾側聆學人未曉師云照破萬
0967c22: 家門進云恁麼則日出乾坤耀雲收山岳青
0967c23: 師云驗人端的處進云早知燈是火師云直
0967c24: 待雨淋頭。師乃舉先聖道至道無難唯嫌
0968a01: 揀擇下面注云但莫憎愛洞然白師云汝
0968a02: 諸人到者裏作麼生下得一轉語契古人良
0968a03: 久云汝也不便我也不便兩箇餅一
0968a04: 斗好歸堂去。僧問古人對拄杖子為
0968a05: 什麼哭蒼天師云蓬頭跣足進云蒼天蒼天
0968a06: 師云瞎漢放二十棒學云喏喏師云棺木
0968a07: 裏瞠眼僧問無言無說猶辱宗風舉唱談玄
0968a08: 埋沒宗旨離此二途請師別道師云千年田
0968a09: 八百主進云將謂胡赤更有赤胡師云
0968a10: 試對眾驗看僧禮拜師云將謂南番舶主元
0968a11: 來此土人師乃云內空故無眼耳鼻舌身
0968a12: 意外空故無色聲香味觸法不是無何故不
0968a13: 見石頭大師道然於一一法依根葉分布歸
0968a14: 堂去。僧問客路如天遠侯門似海深琅琊
0968a15: 門下如何進道師云六六三十六進云學人
0968a16: 未曉乞師再垂方便師云臥雲深處不朝天
0968a17: 進云恁麼則雲山嶽靜春百花榮師云
0968a18: 靜處薩婆訶。問承教有言諸法從本來常
0968a19: 自寂滅相學人見山是山見水是水時如何
0968a20: 師云賊是小人智過君子進云莫言侵早起
0968a21: 更有夜行人師云此放過後度難逢卓拄
0968a22: 杖一下師乃云上不在天下不在地中不在
0968a23: 人若然者四生六道承何恩力汝且道著力
0968a24: 一句如何道得若道不得拄杖子與勒釋
0968b01: 迦打去也卓拄杖一下。
0968b02: 拈古舉外道問佛不問有言不問無言
0968b03: 世尊據坐外道云世尊大慈大悲開我迷雲
0968b04: 令我得入外道去後阿難白佛外道見何道
0968b05: 理讚嘆而去世尊云如世良馬見鞭影而行
0968b06: 師拈云依俙似曲絻堪聽又被風吹別調中
0968b07: 仰山夜夢入五百聖堂為第二座時有一尊
0968b08: 者起來白槌云次當第二座說法仰山遂起
0968b09: 白槌云摩訶衍法離四句絕百非謹白其五
0968b10: 百聖眾各各散去師拈云且道五百聖眾散
0968b11: 去是肯他仰山不肯他仰山若肯他仰山又
0968b12: 辜負仰山若不肯仰山猶如平地上喫交山
0968b13: 僧今日不惜兩莖眉毛與汝諸人注破摩訶
0968b14: 衍法離四句絕百非你若舉似諸方諸方若
0968b15: 與麼會入地獄如箭射。舉趙州一日與
0968b16: 文遠論義劣不勝勝者輸果子文遠云
0968b17: 請和尚立義州云我是一頭文遠云某甲
0968b18: 是糞趙州云將子來師拈云趙州大似
0968b19: 蕭何制律文遠也似蕭何制律。舉僧問
0968b20: 如何是夾山境夾山云猿抱子歸青嶂外鳥
0968b21: 花落碧岩前法眼云我二十年作境話會
0968b22: 師拈云且道如今作麼生會良久云上士游
0968b23: 山水中人坐竹林。舉崔禪上堂云出來
0968b24: 打出來打時有僧出來云崔禪崔禪擲下
0968c01: 拄杖下座師拈云久經行陣者終不展旗鎗。
0968c02: 舉臨濟示眾云但有問訊不虧欠伊識得
0968c03: 伊來處與麼來者恰似失不與麼來無繩
0968c04: 自縛一切時中莫亂斟酌會與不會都來是
0968c05: 錯分與道一任天下人貶剝師拈云作
0968c06: 麼生貶作麼生剎良久云垂四海為釣驪
0968c07: 龍格外玄談尋知己巳喝一喝。舉順德
0968c08: 問僧外什麼聲僧云雨滴聲順德云眾生
0968c09: 顛倒迷己巳逐物師拈云得即得大似平地上
0968c10: 人。舉鼓山示眾鼓山門下不得嗽咳
0968c11: 時有僧出來咳一聲鼓山云作什麼僧云
0968c12: 傷寒山云傷寒即得師拈云雷聲甚大雨點
0968c13: 全無。舉寶壽初開堂日三聖為請主便
0968c14: 推出一僧問話其僧纔禮拜寶壽便打三聖
0968c15: 云若與麼為人已巳後瞎鎮州一城人眼在
0968c16: 寶壽擲下拄杖便歸方丈師拈云不是三聖
0968c17: 爭到今日然雖如是錯會者多。舉岩頭
0968c18: 問德山云是是聖德山便喝岩頭禮拜後
0968c19: 洞山聞云若不是公大難承當頭云洞
0968c20: 山老人錯下名言我當時一手一手搦師
0968c21: 拈云巖頭無人問著不妨奇特才被洞山腦
0968c22: 後一錐直得瓦冰消。舉興化道此一
0968c23: 炷香擬欲承嗣三聖三聖與我太孤擬欲承
0968c24: 嗣大覺大覺與我大此一炷香不如承嗣
0969a01: 臨濟先師師拈云且道因甚承嗣臨濟良久
0969a02: 云路逢客呈不是詩人莫獻詩。
0969a03: 舉僧問山如何是法身山云枯樁僧云
0969a04: 如何是法身向上事山云非枯樁僧云法身
0969a05: 還遍一切處也無山云遍僧云淨凈內還有
0969a06: 也無山云無僧云大好遍山便打又僧問曹
0969a07: 山云滿月彎弓時如何師云善射不中的學
0969a08: 云為什麼不中的師云左來左中右來右中
0969a09: 學云大好不中的師便打又僧問雲居鏡
0969a10: 當臺如何師云不鑒照學云為什麼不鑒照
0969a11: 師云胡來胡現漢來漢現學云大好不鑒照
0969a12: 師便打師拈云一轉語家有道理主家
0969a13: 無道理一轉語主家有道理家無道理一
0969a14: 轉語主俱無道理若也揀得出鼻孔在瑯
0969a15: 琊手裏若也揀不出一任草鞋裏跳。
0969a16: 舉僧問洞山初和尚如何是道山云卓學云
0969a17: 擬向如何山云失卓後僧持此語問徹和尚
0969a18: 未審洞山意旨如何徹云虎龍傷師拈
0969a19: 云金烏藏海岸玉兔離青霄。舉百丈一
0969a20: 日陞堂大眾集定以拄杖一時下法堂
0969a21: 召大眾大眾回首乃云月似彎弓少雨多風
0969a22: 師拈云若入洪波裏是弄潮人。
0969a23: 舉雲門云釋迦老子初生下時目顧四方一
0969a24: 手指天一手指地道天上天下唯吾獨尊我
0969b01: 當時若見一棒打殺與狗喫圖得天下太
0969b02: 平師拈云將此身心奉塵剎是即名為報佛
0969b03: 恩。舉曹山云莫行心處路不掛本來衣
0969b04: 何更與麼切忌未生時師拈云不傷物義
0969b05: 一句作麼生道良久云前翠竹禪人種嶺
0969b06: 上青松野客。舉閑禪師示眾云不生
0969b07: 想念本來無體大用現前不說時後臨遷
0969b08: 化時問侍者云坐去者誰侍者云僧伽又云
0969b09: 立去者誰侍者云僧會閑禪乃周行七步垂
0969b10: 手而終師拈云生既如是死亦如然。
0969b11: 舉趙州行時到一鄉院經旬日臨去乃
0969b12: 院主院主云何往趙州云臺山禮拜文殊去
0969b13: 院主云某甲有頌相送云何處青山不道場
0969b14: 遙杖禮清涼雲中縱有金毛現正眼觀
0969b15: 時非吉祥趙州乃問作麼生是正眼院主無
0969b16: 語師拈云啼得血流無用處。舉米倉與寶
0969b17: 壽同赴州主齋次州主令客司傳語請二人
0969b18: 長老談論佛法寶壽云請師兄長老荅話米
0969b19: 倉便喝寶壽云未曾奉問喝箇什麼米倉云
0969b20: 猶欠少在寶壽與一喝師拈云大似點火
0969b21: 夜行。舉臨濟上堂云赤肉團上有一無
0969b22: 位真人常從汝等面門出入未證據者看時
0969b23: 有僧出問如何是無位真人臨濟下禪床
0969b24: 住其僧擬議濟乃托開云無位真人是什麼
0969c01: 乾屎橛便歸方丈師拈云臨濟可謂冰凌上
0969c02: 度過九鞠刃上拾得全身。舉百丈開
0969c03: 田次問黃蘗運闍開田不易蘗云眾僧作
0969c04: 務百丈云有煩道用蘗云爭敢辭勞百丈云
0969c05: 開得多少田也蘗乃將鋤頭築地三下百丈
0969c06: 便喝黃蘗掩耳便出師拈云百丈一喝可
0969c07: 謂垂絲於萬丈潭中黃檗掩耳獨聳於千
0969c08: 之上。舉雲居上堂云譬如人將三十貫
0969c09: 錢買得一隻獵狗只尋得有蹤跡忽遇
0969c10: 羊挂角時莫道蹤跡氣息也覓不時有僧
0969c11: 出便問羊挂角時如何雲居云六六三十
0969c12: 六僧無語雲居云會麼僧云不會居云不見
0969c13: 道絕蹤跡師拈云雲居與麼稱提大似八尺
0969c14: 布衫丈二袖。舉趙州到茱萸處執杖子
0969c15: 於法堂上從東邊過西邊茱萸便問作什麼
0969c16: 州云探水茱萸云我者裏一滴也無探箇什
0969c17: 麼趙州靠了杖子便出去師拈云世亂奴欺
0969c18: 主年衰鬼弄人。舉僧問藥山平田淺草
0969c19: 塵鹿成群如何射得塵中主山云看箭僧便
0969c20: 作倒勢山云拖出者死屍著僧跳便出山
0969c21: 云捏泥丸漢有什麼限師拈云賊出
0969c22: 門家中屈。舉上堂云舉一不得
0969c23: 舉二放過一落在第二雲門在座下出來
0969c24: 云昨日一人新到從天台來往南岳去也
0970a01: 下座住云維那來日不得普請便托
0970a02: 開歸方丈師拈云路遙知馬力久見人心。
0970a03: 舉趙州聞俗行者勘僧云我有十貫錢若有
0970a04: 人下得一轉語即捨此錢前後有人下語並
0970a05: 不契趙州遂往行者家行者云若下得一轉
0970a06: 語即捨其錢趙州戴笠子便行師拈云武帝
0970a07: 求仙不得仙王喬端坐昇天。舉巖頭
0970a08: 為渡子時凡見人來舉棹示之忽有一婆子
0970a09: 抱一孩子來問云呈橈舞棹即不問且道婆
0970a10: 手中孩兒甚處得來頭便打婆云婆生七
0970a11: 子不遇知音只者一箇也不消得便拋向水
0970a12: 中師拈云欺敵者。舉百丈見趙州來
0970a13: 百丈云甚處來州云南泉來丈云南泉近
0970a14: 日有何言句示徒州云今時人直教悄然去
0970a15: 百丈云悄然且致然一句作麼生道州近
0970a16: 前三步百丈咄之州作縮頭勢百丈云大好
0970a17: 悄然趙州拂袖便出去師拈云趙州老人向
0970a18: 師子窟中換得牙爪。舉小乘毗沙論有
0970a19: 一聚落毒龍所居時有五百尊者往彼降他
0970a20: 不得後有一尊者彈指一下其龍即降師拈
0970a21: 云若據教乘自有科判琅琊者裏即不然只
0970a22: 者彈指也不消得然雖如是且莫困魚止濼
0970a23: 病鳥棲蘆。舉仰山頭岩頭纔見
0970a24: 起拂子仰山便展坐具頭放下拂子仰山
0970b01: 坐具頭云我不重放即重師拈
0970b02: 云頭與麼道錯批判者多仰山出去切不
0970b03: 得心。舉黃蘗見僧來乃云諸方老宿
0970b04: 盡在我拄杖頭上僧便禮拜僧後到大樹處
0970b05: 舉前話大樹云黃蘗與麼道曾夢見諸方也
0970b06: 未其僧回舉似黃蘗黃蘗云我者話已行
0970b07: 遍天下師拈云大樹與麼道大似有眼如盲
0970b08: 黃蘗一條拄杖天下人咬嚼不碎。舉臨濟
0970b09: 上堂有僧出禮拜濟便喝僧云老和尚莫探
0970b10: 頭好濟云道落在什麼處僧便喝又僧問
0970b11: 如何是佛法大意濟便喝僧禮拜濟云道
0970b12: 好喝也無僧云草賊大敗濟云過在什麼處
0970b13: 僧云再犯不容臨濟乃云要會臨濟主句
0970b14: 請問取適來問話二禪客師拈云真金入
0970b15: 火。舉金剛經云一切有為法如夢幻泡影
0970b16: 如露亦如電應作如是觀師拈云先聖可謂
0970b17: 誠實之言然雖如是錯會者如麻似粟。舉
0970b18: 僧問石霜咫尺之間為什麼不師顏霜云
0970b19: 我遍界不曾藏僧又到雪處問云遍界不
0970b20: 曾藏意旨如何云什麼處不是石霜師拈
0970b21: 云雪雖有利人之心且無出人之眼石霜
0970b22: 雖有出人之眼未知向上一竅。舉淨凈名經
0970b23: 云諸菩薩各各說不二法門於是文殊曰如
0970b24: 我意者於一切法無言無說無示無識離諸
0970c01: 問荅是為入不二法門於是文殊師利問維
0970c02: 摩詰我等各各自說已巳仁者當說何法是菩
0970c03: 薩不二法門維摩默然文殊讚言善善
0970c04: 乃至無有文字語言是為真入不二法門師
0970c05: 拈云文殊與麼讚嘆也是杓卜聽聲維摩
0970c06: 默然切不得鑽龜打瓦。舉圓明云瘥病不
0970c07: 假藥三角云瘥病假藥師拈云
0970c08: 圓明可謂小慈妨於大慈三角貪他一斗米
0970c09: 失半年糧。舉僧問同安如何是向去底
0970c10: 人安云寒蟬抱枯木哭盡不回頭又問如何
0970c11: 是來底人安云火裏蘆花秀逢春恰似秋
0970c12: 又問如何是不來不去底人安云石羊遇石
0970c13: 虎相逢早晚休師拈云古人雖箭穿鴻鴈
0970c14: 要且不遶樹射。舉僧問白兆師唱誰
0970c15: 家曲宗風嗣阿誰師云自小不曾歷他家門
0970c16: 戶僧云與麼則竺的子白兆兒孫師云承
0970c17: 言者喪滯句者迷師拈云巧人得巧人佐
0970c18: 拙人得拙人扶。舉僧問風寶塔元無
0970c19: 縫金門即日開時如何云智積佐來空合
0970c20: 掌天王捧出不知音如何是塔中人萎花風
0970c21: 掃去香水雨飄來師拈云風若無後語大
0970c22: 似紀信詐降。舉大般若經云善現問舍利
0970c23: 弗云以何為佛眼舍利荅云以性空為佛眼
0970c24: 善現嘆云善善從上諸佛皆以性空為
0971a01: 佛眼從佛口生從法化生師拈云望天不見
0971a02: 天地不見地。舉教中道清淨本然云何
0971a03: 忽生山河大地師拈云清淨凈本然云何忽
0971a04: 生山河大地。舉法師云旋嵐偃岳而常
0971a05: 靜江河注而不流野馬鼓而不動日月
0971a06: 歷天而不周師拈云法師與麼道也是平
0971a07: 地上人山僧者裏即不然前淥水嶺上
0971a08: 白雲。舉無著到五臺文殊處喫茶次文殊
0971a09: 提起琥珀盞子問云南方還有這箇麼無著
0971a10: 云無文殊云尋常將什麼喫茶無便休去
0971a11: 師拈云若也是去可謂虎口裏奪若也非
0971a12: 去移舟看水勢舉棹別波瀾。舉石霜在溈
0971a13: 山會下作米頭一日篩米次溈山云施主物
0971a14: 不要拋撒石霜云不拋撒溈山於地上拈得
0971a15: 一粒米云汝道不拋撒者個是什麼石霜無
0971a16: 語溈山云莫欺者一粒百千粒盡從者一粒
0971a17: 生石霜云百千粒從者一粒生未審者一粒
0971a18: 從什麼處生溈山呵呵大笑便方丈至睌
0971a19: 上堂云大眾米裏有虫師拈云溈山一粒米
0971a20: 彈破衲僧牙。舉僧問寶壽萬境來侵時如
0971a21: 何寶壽云莫管他僧禮拜壽云莫動動
0971a22: 即打折驢腰師拈云若無遣蛇手殺世
0971a23: 間人。舉泰首座到洞山處洞山晚間排果
0971a24: 子管顧他洞山便問云首座有一物上拄天
0971b01: 下拄地黑如漆常在動用中動用中不得
0971b02: 且道過在什麼處首座云過在動用中洞山
0971b03: 喚侍者果子床不得果子喫師拈云若
0971b04: 不是洞山老人焉能辨得雖然如此洞山老
0971b05: 人猶欠一著在。舉水潦馬大師問如何
0971b06: 是祖師西來意被馬大師一踏踏倒起來拍
0971b07: 手呵呵大笑當下大悟便承嗣馬大師住後
0971b08: 有僧問如何是祖師西來意水潦云自從馬
0971b09: 師一踏後直至如今笑不休師拈云大眾
0971b10: 道水潦還曾悟也未。舉龐居士問馬大師
0971b11: 不昧本來身請師高眼馬大師直下居
0971b12: 士云一等沒絃琴唯師彈得妙馬大師直上
0971b13: 看居士便禮拜馬大師便歸方丈居士隨後
0971b14: 入方丈內云弄巧得拙師拈云一夜作竊不
0971b15: 覺天曉。舉南院見僧來起拂子僧云敗
0971b16: 闕南院放下拂子僧云猶有者箇在南院便
0971b17: 休師拈云狂狗塊師子咬人。舉南泉示
0971b18: 眾云道非物外物外非道時有趙州出來便
0971b19: 問如何是物外道南泉便打趙州接住拄杖
0971b20: 云和尚莫打某甲已後錯打人去在南泉云
0971b21: 龍蛇易辯衲子難謾乃擲下拄杖便歸方丈
0971b22: 師拈云不見道酒逢知己飲詩向會人吟。
0971b23: 舉順德問僧近離什麼處僧云三德云夏
0971b24: 在什麼處僧云五德云放三十棒僧云
0971c01: 未審某甲過在什麼處德云為出一藂林
0971c02: 入一藂林師拈云割菜鎌子。舉僧問廣德
0971c03: 如何是佛德云門開見墜仙僧馳此語
0971c04: 至州中悟空處便問門開見墜仙意旨
0971c05: 如何空云直饒親見釋迦來智者咸云不是
0971c06: 佛廣德後聞遙望城中禮拜云悟空古佛
0971c07: 豈止羊二十口師拈云廣德腦後添釘悟空
0971c08: 眼中楔雖然善順機敢保他家未徹。
0971c09: 
0971c10: 古尊宿語錄卷四十七　　　　　士十一
