0415a01: 大明三藏法數卷第二十五　　　　碣七
0415a02: 上天竺前住持沙門一如等奉　敕集注
0415a03: 八成立因出阿毗達磨雜集論（一立宗）宗猶主也要也
0415a04: 以所立之法為宗要也謂如五蘊等法皆
0415a05: 假因緣而生實無自性於中求我決不可
0415a06: 得故說諸法無我以破執我立論者是名
0415a07: 立宗五蘊者色蘊受蘊想蘊行蘊識蘊也因緣者謂眼等六根為因色等六塵為緣也執我立論者謂執
0415a08: 五蘊之身為我而自立論議也（二立因）因即因
0415a09: 由亦所依之義立因所以破執有我者之
0415a10: 論也謂若於五蘊等法施設實有我者此
0415b01: 之五蘊既從眾緣而生皆是生滅之法蘊
0415b02: 既生滅我不成就若離五蘊而於餘處施
0415b03: 設有我者我無所因我亦無用是知皆無
0415b04: 有我是名立因。【三立喻】喻即譬喻以別法
0415b05: 喻所立之法也謂如現在相中施設實有
0415b06: 過去相者蓋此現在相已巳生未滅不應於
0415b07: 現在未滅法中施設過去已巳滅之相若離
0415b08: 現在而於餘處施設過去相者然過去世
0415b09: 之相既已巳滅壞不應施設有相此言過去
0415b10: 之相不可得以喻諸法中求我不可得
0416a01: 是名立喻。【四合】合即相合之義引餘義合
0416a02: 此正說之理也謂如五蘊法中本無有我
0416a03: 而人顛倒妄執有我既遮破已巳即知無我
0416a04: 既知無我則知常等亦無是名合。【五結】
0416a05: 謂結前無我究竟之理定無異是知五
0416a06: 蘊皆是無我乃至無常是名結。【六現量】
0416a07: 現即顯現量即量度揩定之義也謂眼識
0416a08: 乃至身識對於顯現五塵之境離妄分別
0416a09: 無籌度之心而能於境度量揩定諸法自
0416a10: 性之相而不錯謬是名現量五塵者色塵聲塵香塵味
0416b01: 塵觸塵也。【七比量】比即比類謂以第六意識比
0416b02: 類量度知有諸境如遠見知彼有火是
0416b03: 名比量。【八聖教量】謂聖人所說現量比量
0416b04: 之言教皆不相違定可信受是名聖教量。
0416b05: 八法出首楞嚴經義海八法者地水火風名為四大
0416b06: 以其四種無處不有故也色香味觸名為
0416b07: 四微以其四種體性微細故也謂人之身
0416b08: 因四大假合而有此之四大亦由四微所
0416b09: 成故總稱為八法也。【一地大】地以堅礙為
0416b10: 性謂眼耳鼻舌身等名為地大圓覺經云
0417a01: 髮毛爪齒皮肉筋骨等皆歸於地是也。【二
0417a02: 水大】水以潤濕為性謂唾涕津液等名為
0417a03: 水大圓覺經云唾涕膿血津液涎沫痰淚精
0417a04: 氣大小便利皆歸於水是也。【三火大】火以
0417a05: 燥熱為性謂身中暖氣名為火大圓覺經
0417a06: 云暖氣歸火是也。【四風大】風以動轉為性
0417a07: 謂出入息及身動轉名為風大圓覺經云
0417a08: 動轉歸風是也。【五色】謂眼所見種種諸
0417a09: 色以其細故名色。【六香】謂鼻所
0417a10: 種種諸香以其細故名香。【七味】謂
0417b01: 舌所嘗種種諸味以其細故名味。【八
0417b02: 觸】謂身分所覺種種諸觸以其細故
0417b03: 名觸。
0417b04: 八種喻出涅槃經【一順喻】謂佛說法隨順世諦次第從
0417b05: 小向大而為喻也如經云天降大雨溝瀆
0417b06: 皆滿溝瀆滿故小坑滿小坑滿故大坑滿
0417b07: 如是漸次乃至大海滿如來法雨亦復如
0417b08: 是眾生戒滿乃至解脫滿解脫滿故涅槃
0417b09: 滿是名順喻梵語涅槃華言滅度。【二逆喻】謂佛說法
0417b10: 逆於世諦次第從大向小而為喻也如經
0418a01: 云大海有本所謂大河大河有本所謂小
0418a02: 河小河有本所謂大池如是乃至溝澮有
0418a03: 本所謂大雨如來亦復如是涅槃有本所
0418a04: 謂解脫乃至持戒有本所謂法雨是名逆
0418a05: 喻。【二現喻】謂如來說法為令眾生易解即
0418a06: 以現前之事而為喻也如經云眾生心性
0418a07: 猶如獼猴獼猴之性捨一取一眾生之性
0418a08: 亦復如是取色聲香味觸法無暫住時
0418a09: 是名現喻。【四非喻】謂如來說法假設其辭
0418a10: 為喻而非實有其事如經中佛告波斯匿
0418b01: 王云有親信人從四方至各作是言有大
0418b02: 山從四方來欲害人民王若聞者當設何
0418b03: 計王言世尊設有此來無逃避處佛復告
0418b04: 言四山即是眾生生老病死常來逼人云
0418b05: 何大王不修戒施之類是名非喻梵語波斯匿華
0418b06: 言勝軍。【五光喻】謂如來開示眾生先設譬喻
0418b07: 而後以法合也如經云譬如有人貪妙
0418b08: 花採取之時為水所漂眾生亦爾貪愛五
0418b09: 欲為生死水之所漂沒是名先喻五欲者色欲聲
0418b10: 欲香欲味欲觸欲也。【六後喻】謂如來開示眾生先說
0419a01: 法而後設喻以顯之也如經所說莫輕小
0419a02: 罪以為無殃水滴雖漸盈大是名後
0419a03: 喻。【七先後喻】謂如來開示眾生先後所說
0419a04: 皆是譬喻之意如經云譬如芭蕉生果則
0419a05: 死愚人得養亦復如是如騾懷妊命不久
0419a06: 全是名先後喻得養者謂得其利養也。【八喻】謂如
0419a07: 來說法始末皆假喻以顯之也如經云三
0419a08: 十三天有波利質多羅其根入地深五
0419a09: 由延枝葉四布葉熟則黃黃必墮落落必
0419a10: 變色變必生皰皰必生觜觜必開剖開剖
0419b01: 之時香氣周遍光明普照諸天隨見即生
0419b02: 歡喜夏三月時在下受樂皆譬喻佛之弟
0419b03: 子也葉黃喻欲出家葉落者喻剃除鬚
0419b04: 髮乃至夏三月者喻三三昧三十三天受
0419b05: 快樂者喻諸佛住大涅槃得常樂我淨也
0419b06: 是名喻三十三即忉利天也梵語波利質多羅華言圓生即天王也
0419b07: 梵語由延又曰由旬華言限量梵語三昧華言正定三三昧者空三昧無相三昧無
0419b08: 願三昧也梵語涅槃華言滅度。
0419b09: 八種異熟因果出華嚴經謂現生所作之因而
0419b10: 於異世成熟其果也蓋業通三世如前世
0420a01: 所作之因皆善則現世受其福報所作之
0420a02: 因不善則現世受其惡報又如今世所作
0420a03: 善惡之因不同後世成熟善惡果報亦異
0420a04: 故此異熟因果凡有八種焉。【一壽量圓滿】
0420a05: 謂菩薩修行於諸眾生起大慈憫無殺害
0420a06: 心以此為因異生感果即得壽命長遠無
0420a07: 諸修習善法利己已利人是名壽量圓
0420a08: 滿菩薩梵語具云菩提薩埵華言覺有情。【二色相圓滿】謂菩
0420a09: 薩修行於諸如來菩薩形像之前及諸黑
0420a10: 闇之處施以燈燭令其光明以此為因異
0420b01: 生感果即得色相具足識見高明眾人愛
0420b02: 敬而不生輕慢是名色相圓滿。【三種族圓
0420b03: 滿】謂菩薩修行於諸同類忍辱柔和心常
0420b04: 謙下以此為因異生感果即得生於豪貴
0420b05: 之家為世宗重令諸眾生隨順言教是名
0420b06: 種族圓滿。【四自在圓滿】謂菩薩修行於貧
0420b07: 乏之人隨其所欲而行給施以此為因異
0420b08: 生感果得大財位及大眷屬所作隨心無
0420b09: 不自在是名自在圓滿。【五信言圓滿】謂菩
0420b10: 薩修行常以真實和之語教化眾生以
0421a01: 此為因異生感果即得出言誠諦凡所
0421a02: 疑人必信受是名信言圓滿。【六大勢圓滿】
0421a03: 謂菩薩修行於佛法僧父母師長之前常
0421a04: 生卑下之心敬事孝養以此為因異生感
0421a05: 果即得豪貴自在有大勢力令諸眾生
0421a06: 咸從正化是名大勢圓滿。【七丈夫相圓
0421a07: 滿】謂菩薩修行於諸佛菩薩心生敬樂於
0421a08: 女人身心常厭棄以此為因異生感果即
0421a09: 得男子之身諸根完具無有殘是丈夫
0421a10: 相圓滿。【八勇力圓滿】謂菩薩修行恒以自
0421b01: 己已身力供事一切眾生及施以飲食之物
0421b02: 令其色力增盛以此為因異生感果即得
0421b03: 勇猛道力修集一切善法復能教化一切
0421b04: 眾生勇猛精進求無上道是名勇力圓滿。
0421b05: 菩薩八種因果出地持經【一壽因壽果】壽即壽命
0421b06: 謂不殺物命無傷害心是名壽因由不殺
0421b07: 故長壽住世是名壽果。【二色因色果】色即
0421b08: 色身謂施燈明供佛及以淨物施人是名
0421b09: 色因由施燈明及淨物故則得顏容光澤
0421b10: 身形端正是名色果。【三種姓因種姓果】種
0422a01: 即種類姓即族姓謂捨離憍慢之心是名
0422a02: 種姓因由離憍慢故則得生於上族是名
0422a03: 種姓果。【四自在因自在果】謂能以床敷臥
0422a04: 具飲食湯藥及種種所須之物惠施於人
0422a05: 令他自在是名自在因由惠施故即得大
0422a06: 富大財大眾大眷屬凡所作為無不遂意
0422a07: 得大自在是名自在果。【五信言因信言果】
0422a08: 謂口不妄言綺語兩舌惡口是名信言因
0422a09: 由離口過凡所出言人皆信聽是名信言
0422a10: 果。【六大力因大力果】力即力用謂作大功
0422b01: 德立大誓願敬三寶孝養父母是名大
0422b02: 力因由敬三寶等故即得大名稱大福
0422b03: 德大智慧有大勢力為一切人之所敬重
0422b04: 是名大力果三寶者佛寶法寶僧寶也。【七丈夫因丈夫
0422b05: 果】謂樂丈夫法厭女人法復能說丈夫法
0422b06: 饒益他人是名丈夫因由成就丈夫法故
0422b07: 來世即得男子之身堪為一切功德法
0422b08: 是名丈夫果。【八力因力果】謂於他人有如
0422b09: 法之事隨其力能悉營助是名力因
0422b10: 由成就力因故即得少病少惱有力堪任
0423a01: 修諸善法是名力果。
0423a02: 八種變化出法界次第【一能作小】謂菩薩以變化
0423a03: 力能化自他之身而作小身或化世界內
0423a04: 所有小物皆如塵是名能作小菩薩梵語具云
0423a05: 菩提薩埵華言覺有情。【二能作大】謂菩薩以變化力
0423a06: 能化自他之身而作大身或化世界內所
0423a07: 有大物乃至滿虛空中是名能作大。【三能
0423a08: 作輕】謂菩薩以變化力能令自己巳身輕亦
0423a09: 能令人身輕或使世界及所有物悉令輕
0423a10: 如鴻毛是名能作輕。【四能作自在】謂菩薩
0423b01: 以變化力能以大為小以小為大以長為
0423b02: 短以短為長如是等相種種自在無礙是
0423b03: 名能作自在。【五能有主】主即主宰也謂菩薩
0423b04: 以變化力能化為大人而作主宰降伏攝
0423b05: 受一切眾生而得自在是名能有主。【六能
0423b06: 遠到】謂菩薩以變化力而能遠到凡有四
0423b07: 種一飛行遠到二此沒彼出三移遠令近
0423b08: 不而到四一念到十方是名能遠到。
0423b09: 【七能動地】謂菩薩以變化力能令大地六
0423b10: 種震動是名能動地六種震動者一動二起三涌四震五吼六
0424a01: 擊也。【八隨意所欲能得】謂菩薩以變化力
0424a02: 能令一身作多身多身作一身通岩透石
0424a03: 履水蹈空地作水水作地火作風風作火
0424a04: 金作石石作金是名隨意所欲盡能得。
0424a05: 八種言出瑜伽師地論言即言音瑜伽師地論云為
0424a06: 法師者處眾宣說當具八種言也。【一可喜
0424a07: 樂言】謂法師說法須有經文證據其未解
0424a08: 者更為譬喻而說文句清雅言詞顯了人
0424a09: 若聽者無不欣喜好樂故名可喜樂言。【二
0424a10: 開發言】謂法師說法開發深隱之義令其
0424b01: 顯了復開發麤淺之義令解深妙使大小
0424b02: 之機獲益故名開發言。【三善釋難言】釋即
0424b03: 解釋難即疑難謂法師說法人若有疑難
0424b04: 諮問須善解釋令義理分明易得開解故
0424b05: 名善釋難言。【四善分析言】謂法師說法辯
0424b06: 才無礙能以善巧言詞於一法中分析無
0424b07: 量義理故名善分析言。【五善順入言】謂法
0424b08: 師說法須隨順佛經顯了解釋令其聞者
0424b09: 咸皆信順入於正道終不引餘外道邪論
0424b10: 以惑於人故名善順入言。【六引錢證言】謂
0425a01: 法師說法義或未能通暢當引餘經之言
0425a02: 證己已所說令人信受故名引餘證言。【七勝
0425a03: 辯才言】謂法師說法以勝妙辯才分別一
0425a04: 切義理皆無疑難故名勝辯才言。【八隨宗
0425a05: 趣言】宗即宗要趣即理趣謂法師說法須
0425a06: 隨順所宗義趣如理解釋令諸眾生悟明
0425a07: 法要故名隨宗趣言。
0425a08: 阿難八不思議出涅槃經梵語阿難華言慶喜經
0425a09: 云佛語文殊師利言阿難事我二十餘年
0425a10: 具足八種不可思議是故我稱阿難比丘
0425b01: 為多聞藏梵語文殊師利華言妙德梵語比丘華言乞士。【一不受
0425b02: 別請】謂阿難事佛二十餘年雖多聞第一
0425b03: 出諸弟子之上動必隨眾未嘗受別施主
0425b04: 之請背眾而食也。【二不受故衣】謂阿難事
0425b05: 佛雖如來陳故衣服亦不敢受也。【三見不
0425b06: 非時】謂阿難為佛侍者見必以時如佛對
0425b07: 機說法之時或代眾發問之類則至佛所
0425b08: 非此之時則不見也。【四見女人不生欲
0425b09: 心】謂阿難事佛遠離貪愛無諸欲想隨侍
0425b10: 應供出入見諸女人及天龍女不生染
0426a01: 之心也。【五法不再問】謂阿難事佛聞所說
0426a02: 十二部經一經於耳即能解悟不假再問
0426a03: 如瀉各瓶之水置之一瓶皆能受持也十二
0426a04: 部經者一契經二重頌三諷頌四因緣五本事六本生七希有八譬喻九論議十自
0426a05: 說十一方廣十二授記也。【六知佛所入定】謂阿難事佛
0426a06: 雖未獲得知他心智常知如來所入諸定
0426a07: 鑒何等機而說何等法要也。【七知眾會得
0426a08: 益】謂阿難事佛凡一切眾生到於佛所聞
0426a09: 說法要有現在能得聖果者及有後時得
0426a10: 者有得人身天身者隨其獲益所證不同
0426b01: 之相悉能知之也。【八悉知佛所說法】謂阿
0426b02: 難事佛聞如來所說之法雖根有大小
0426b03: 不同教法有偏圓之異而秘密之意悉能
0426b04: 了知也。
0426b05: 阿難具八法出涅槃經梵語阿難華言慶喜經云佛
0426b06: 語文殊師利言阿難具足八法能持十二
0426b07: 部經是故阿難為多聞藏梵語文殊師利華言妙德十二
0426b08: 部經一契經二重頌三諷頌四因緣五本事六本生七希有八譬喻九論議十自說
0426b09: 十一方便十二授記。【一信根堅固】信即信順根即能生之
0426b10: 義謂阿難聞如來所說十二部經信受堅
0427a01: 固由信心故則能生長一切善法功德華
0427a02: 嚴經云信是道源功德母長養一切諸善
0427a03: 法是也。【二其心質直】質即質朴之義謂阿
0427a04: 難聞如來所說十二部經其心質直常依
0427a05: 正法而住永離虛妄邪曲之見故名其心
0427a06: 質直。【三身無病苦】謂若世間人能以藥物
0427a07: 施人者所感果報尚得一生少病何阿
0427a08: 難累劫熏修其利他之行莫可測知豈得
0427a09: 現身有於病苦故名身無病苦劫梵語且云劫波華
0427a10: 言分別時節。【四常勤精進】不雜名精無間名進
0427b01: 謂阿難聞如來所說十二部經一心受持
0427b02: 如法修習無有懈怠故名常勤精進。【五具
0427b03: 足念心】謂阿難聞如來所說十二部經心
0427b04: 常憶念思惟不令忘失故名具足念心。【六
0427b05: 心無憍慢】謂阿難聞如來所說十二部經
0427b06: 皆能憶持而心不放逸亦不敢憍慢於眾
0427b07: 故名心無憍慢。【七成就定意】謂阿難既聞
0427b08: 如來所說十二部經能依此法修攝其心
0427b09: 得發禪定故名成就定意。【八從聞生智】謂
0427b10: 阿難聞如來所說十二部經義趣無量則
0428a01: 智慧增明無不了達故名從聞生智。
0428a02: 尼八敬戒出翻譯名義引會正記中本起經云佛成道
0428a03: 後姨母大愛道求出家學道佛不許阿
0428a04: 難白佛願聽出家佛言止止無使女人入
0428a05: 我法中為沙門也譬如族姓之家多女少男
0428a06: 即知其家衰弱不得強盛阿難再請佛乃
0428a07: 說八敬法若能依此聽許出家大愛道頂
0428a08: 戴信受遂度為尼梵語阿難華言慶喜梵語沙門華言勤習梵語
0428a09: 尼華言女。【一尼百禮初夏比丘足】梵語比丘
0428a10: 華言乞士謂比丘尼壽雖百若見初受
0428b01: 戒比丘纔經一夏者即當禮拜於足下也。
0428b02: 【二不得罵謗比丘】謂比丘尼當敬比丘
0428b03: 不得妄加罵詈謗毀也。【三不得舉比丘過】
0428b04: 謂比丘有過比丘尼不得舉比丘尼若有
0428b05: 過聽比丘舉當自省察也。【四從僧受具戒】
0428b06: 謂比丘尼奉持具足禁戒應從大德比
0428b07: 丘處求受也。【五有過從僧懺】謂比丘尼
0428b08: 有過失應在比丘眾中懺悔自首以除憍
0428b09: 慢之心也。【六半月從僧教誡】謂比丘尼每
0428b10: 月當二次於大德比丘處求教誡法以自
0429a01: 進道業也。【七依僧三月安居】謂比丘尼
0429a02: 結夏三月禁足安居當與比丘同處朝夕
0429a03: 問法義增益見聞以自修習也。【八夏訖
0429a04: 從僧自恣】自即自陳己已過恣即恣他舉罪
0429a05: 謂從四月十五日安居至七月十五日夏
0429a06: 竟應從比丘眾中行自恣法有過則對眾
0429a07: 懺悔也。
0429a08: 尼八棄戒出楞嚴義海梵語尼華言女棄也謂
0429a09: 尼犯此八罪棄於佛法之外也。【一殺】殺
0429a10: 即傷物命也謂一切有情皆惜身命尼
0429b01: 若不能憫彼反更傷殘是故為眾所棄也。
0429b02: 【二盜】盜即竊取他物也謂尼於他人所有
0429b03: 財物生貪樂心不與而取是故為眾所棄
0429b04: 也。【三】即染欲也謂尼不能以禮自防
0429b05: 以戒自守貪色欲汙犯淨行是故為
0429b06: 眾所棄也。【四妄】妄乃虛妄不實也謂尼隱
0429b07: 覆實事虛言誑他是故為眾所棄也。【五
0429b08: 觸】觸即觸謂尼若與男身相觸起染
0429b09: 欲心是故為眾所棄也。【六八】八者八事也
0429b10: 謂尼與染心男子兩手相捉或捉其衣或
0430a01: 同入屏處或屏處共坐或共語或共行
0430a02: 或相倚或與相期犯此八事是故為眾所
0430a03: 棄也屏處者僻靜處也。【七覆】覆即遮覆也謂尼
0430a04: 與大眾說戒作法之時遮覆他罪不肯對
0430a05: 眾陳露是故為眾所棄也。【八隨】隨即依也
0430a06: 謂尼於大僧眾中未與作共住法而隨彼
0430a07: 共住是故為眾所棄也。
0430a08: 八定出禪波羅蜜定即攝散歸靜之義色界無色
0430a09: 界各有四定故云八定也。【一初禪天定】謂
0430a10: 人於欲界中修習禪定之時忽覺身心凝
0430b01: 然運運而動如雲如影又覺身毛孔氣
0430b02: 息悉皆出入入無積聚出無分散是名初
0430b03: 禪天定。【二二禪天定】謂既得初禪天定已
0430b04: 心厭初禪覺觀動散因攝心在定澹然澄
0430b05: 靜覺觀即滅乃發勝定之喜如人從暗室
0430b06: 中出見日月光明朗然洞徹是名二禪天
0430b07: 定覺觀者初心在緣曰覺細心分別禪味曰觀。【三三禪天定】謂
0430b08: 既得二禪天定已巳而又厭二禪喜心湧動
0430b09: 定不堅固因攝心諦觀喜心即謝於是泯
0430b10: 然入定綿綿之樂從內心發樂法增長
0431a01: 滿身中於世間樂最為第一是名三禪天
0431a02: 定。【四四禪天定】謂既得三禪天定已又覺
0431a03: 三禪樂法擾心令不清淨一心厭離加功
0431a04: 不止即得安隱出入息斷空明寂靜如明
0431a05: 鏡離垢淨水無波湛然而照萬像皆現絕
0431a06: 諸妄想正念堅固是名四禪天定。【五空處
0431a07: 天定】空即虛空也謂既得四禪天定已巳猶厭
0431a08: 身色繫縛不得自在乃轉加功力觀察己已
0431a09: 身猶如羅縠內外通徹一心念空惟見虛
0431a10: 空無諸色相其心明淨無礙自在如鳥出
0431b01: 籠飛騰自若是名空處天定。【六識處天定】
0431b02: 識即心也謂既得空處天定已即以識心
0431b03: 緣虛空而虛空無邊以無邊故定心復
0431b04: 散於是即捨虛空轉心緣識與識相應心
0431b05: 定不動現在過去未來之識悉現定中與
0431b06: 定相應心不分散此定安隱清淨寂靜是
0431b07: 名識處天定。【七無所有處天定】謂離上空
0431b08: 處識處故名無所有處得識處天定已巳以
0431b09: 心緣現在過去未來之識無量無邊能壞
0431b10: 於定惟有無心識處心無依倚乃為安隱
0432a01: 於是即捨識處專繫心於無所有處精
0432a02: 勤不懈一心內淨怡然寂靜諸想不起是
0432a03: 名無所有處天定。【八非想非非想處天定】
0432a04: 謂前識處是有想無所有處是無想至此
0432a05: 則捨前有想名非想捨前無想名非非想
0432a06: 此天既得無所有處天定已巳又知此處
0432a07: 如癡如醉如眠如暗以無明覆蔽無所覺
0432a08: 了無可愛樂於是一心專精即於非有非
0432a09: 無常念不捨則無所有處定便自謝滅加
0432a10: 功不已巳忽然真實定發不見有無相貌泯
0432b01: 然寂絕清淨無為三界定相無有過者是
0432b02: 名非想非非想處天定三界者欲界色界無色界也。
0432b03: 凡小八倒出涅槃經凡即凡夫小即小乘倒即顛倒
0432b04: 謂凡夫有妄於無常法中計常苦中計
0432b05: 樂無我計我不淨計淨及小乘之人但
0432b06: 於空常計無常樂計非樂我計無我淨計
0432b07: 不淨故有凡小八倒之名焉小乘即聲聞乘緣覺乘也。
0432b08: 【一非常計常】非常計常者謂世間一切
0432b09: 有為之事皆悉無常虛幻不實豈能長久
0432b10: 凡夫妄計是常即成常顛倒。【二非樂計樂】
0433a01: 非樂計樂者謂世間五欲之樂皆是招苦
0433a02: 之因凡夫不了妄計為樂即成樂顛倒五欲
0433a03: 者色欲聲欲香欲味欲觸欲也。【三非我計我】非我計我者
0433a04: 謂此身皆因四大假合而成本無有我若
0433a05: 一大是我三大應非我若四大俱是我應
0433a06: 有多我畢竟是誰為我故知我即不可得
0433a07: 凡夫不了於自身中強生主宰妄計為我
0433a08: 成我顛倒四大者地大水大火大風大也。【四不淨計淨】不
0433a09: 淨計淨者謂己已身他身具有五種不淨凡
0433a10: 夫不了妄生貪執以為淨即成淨顛倒
0433b01: 已巳上四計是凡夫四倒五種不淨者種子不淨住處不淨自體不淨外相不淨究竟
0433b02: 不淨也。【五常計無常】常即法身常住之義
0433b03: 無常即變異之義謂聲聞緣覺為無明所
0433b04: 覆於如來常住法身妄計有生滅變異之
0433b05: 相是名無常顛倒無明者無所明了也。【六樂計非樂】
0433b06: 樂即涅槃清淨之樂非樂即苦也謂二乘
0433b07: 為無明所覆於如來清淨涅槃妄計是苦
0433b08: 是名非樂顛倒梵語涅槃華言滅度二乘者聲聞乘緣覺乘也。【七
0433b09: 我計無我】我即佛性真實之我無我即佛
0433b10: 性中無有我也謂二乘為無明所覆不了
0434a01: 無我法中而有真我故於佛性真我之中
0434a02: 妄計無我是名無我顛倒。【八淨計不淨】淨
0434a03: 即如來常住之身非雜食身非煩惱身非
0434a04: 血肉身非是筋骨纏褁之身二乘為無明
0434a05: 所覆但觀世間一切諸色皆為不淨不了
0434a06: 如來常住法身之淨是名不淨顛倒已巳上四計
0434a07: 是小乘四倒。
0434a08: 八位胎臟出法苑珠林【一羯羅籃】梵語羯羅籃華
0434a09: 言凝滑謂初受胎七日父母二氣凝聚狀
0434a10: 如凝酥故名羯羅籃。【二遏部曇】梵語遏部
0434b01: 曇華言謂受胎二七日狀如瘡故名
0434b02: 遏部曇。【三閉尸戶】梵語閉尸華言凝結謂受
0434b03: 胎三七日狀如就血或云聚血或云肉
0434b04: 故名閉尸。【四南】梵語南華言凝厚謂
0434b05: 受胎四七日漸已巳堅厚雖有身意二根眼
0434b06: 耳鼻舌四根未具故名南。【五羅奢佉】
0434b07: 梵語羅奢佉華言形位謂受胎五七日
0434b08: 肉團增長四支身分之相初現故名羅
0434b09: 奢佉。【六毛髮齒位】謂受胎六七日毛髮
0434b10: 齒初具故名毛髮齒位。【七根位】謂受
0435a01: 胎七七日眼耳鼻舌諸根圓滿故名根位。
0435a02: 【八形位】謂受胎八七日已後在胎藏中形
0435a03: 相具足故名形位。
0435a04: 聞經八種功德出大莊嚴經【一端正好色】端正好
0435a05: 色者謂人以正信之心嚴潔其身聞佛
0435a06: 經以是功德報得色身端正而無醜惡之
0435a07: 相也。【二力勢強盛】力勢強盛者謂人以精
0435a08: 進勇猛之力聞佛經以是功德報得福
0435a09: 力威勢降伏一切而不怯弱也。【三心悟通
0435a10: 達】心悟通達者謂人聞佛經解知義趣
0435b01: 深遠理與心會無不通達以是功德故能
0435b02: 徹悟一切法相了無礙也。【四得妙辯才】
0435b03: 得妙辯才者謂人聞佛經深達一切法
0435b04: 相以是功德得妙辯才能以一句之義演
0435b05: 說無窮也。【五獲諸禪定】獲諸禪定者謂人
0435b06: 聽聞佛經思惟甚深妙義以是功德即能
0435b07: 攝心斂念妄想不生寂然入定也。【六智慧
0435b08: 明了】智慧明了者謂人聽聞佛經廣解其
0435b09: 義以是功德開發本有智慧照徹無礙也。
0435b10: 【七出家殊勝】出家殊勝者謂人聽聞佛經
0436a01: 厭惡塵俗以是功德即出家學道復能以
0436a02: 所聞之法傳化於人為世導師也。【八眷屬
0436a03: 強盛】得法之人稱為眷屬謂人聽聞佛經
0436a04: 復能依經為人演說以是功德生他法身
0436a05: 即成眷屬展轉流布日強日盛也。
0436a06: 八關齋戒出毘婆沙論并雜阿含經關者禁也謂禁閉殺
0436a07: 盜等八罪使之不犯故也論云夫齋者
0436a08: 過中不食也以八戒助成齋法共相支持
0436a09: 故又名八支齋法每月初八日十四日十
0436a10: 五日二十三日二十九日三十日是為六
0436b01: 齋日於此六日能修行此八齋戒者諸天
0436b02: 相慶即為註福祿增壽筭也。【一不殺生】不
0436b03: 殺生者謂不斷一切眾生之命也自不殺
0436b04: 生亦不教人殺生。【二不偷盜】不偷盜者謂
0436b05: 不竊取他人財物也自不偷盜亦不教人
0436b06: 偷盜。【三不邪】不邪者謂於非己妻妾
0436b07: 不行欲之事也。【四不妄語】不妄語者謂
0436b08: 自不妄言亦不可以虛妄之言而誑於他
0436b09: 也。【五不飲酒】不飲酒者謂酒是亂性之本
0436b10: 起過之門故不可酣飲也。【六不坐高廣大
0437a01: 床】高廣大床者阿含經云床高一尺六寸
0437a02: 非高也四尺非廣也長八尺非大也但
0437a03: 過此量者名高廣大床不宜坐也。【七不著
0437a04: 花鬘瓔珞】不著花鬘瓔珞者謂不以花為
0437a05: 鬘珠璣為瓔珞而作身首之飾也。【八不習歌
0437a06: 舞戲樂】不歌舞戲樂者謂自不習歌舞戲
0437a07: 樂及不得往他處觀聽亦不教人歌舞
0437a08: 戲樂也。
0437a09: 春秋八王日出法苑珠林引提謂經春秋八王日者是
0437a10: 天地陰陽交代之日也此之八日帝釋輔
0437b01: 臣案行天下比校善惡定生注死增罪
0437b02: 福樂善者若能避禁持齋致生善處也。【一
0437b03: 立春】立春則三陽交泰天氣下降地氣上
0437b04: 升萬物萌生是日持齋修道即能致福也。
0437b05: 【二春分】春分則天地和煦萬物長茂是日
0437b06: 持齋修道即能致福也。【三立夏】立夏則草
0437b07: 木盛長百物懷孕是日持齋修道即能
0437b08: 致福也。【四夏至】夏至則日長之極生物繁
0437b09: 盛是日持齋修道即能致福也。【五立秋】
0437b10: 立秋則秋令之始生物捋遂是日持齋修
0438a01: 道即能致福也。【六秋分】秋分則秋律平分
0438a02: 萬物成遂是日持齋修道即能致福也。【七
0438a03: 立冬】立冬則天氣始肅萬物斂藏是日持
0438a04: 齋修道即能致福也。【八冬至】冬至則一陽
0438a05: 初生履長之始是日持齋修道即能致福
0438a06: 也。
0438a07: 八種人起塔出翻譯名義【一如來塔】如來有三義
0438a08: 若云無所從來亦無所去此法身義也第
0438a09: 一義諦名如正覺名來此報身義也乘如
0438a10: 實道來成正覺此應身義也謂如來萬德
0438b01: 悉備三覺俱圓天上人間所共尊仰是故
0438b02: 滅後應當起塔供養第一義諦者謂實相中道之理無二無別
0438b03: 也萬德者萬行功德圓滿也三覺者自覺覺他覺行圓滿也。【二菩薩塔】
0438b04: 菩薩梵語具云菩提薩埵華言覺眾生又
0438b05: 云覺有情謂菩薩上求佛道下化眾生憫
0438b06: 物情重隨類現身度脫無量是故滅後應
0438b07: 當起塔供養。【三緣覺塔】謂觀十二因緣覺
0438b08: 真諦理故名緣覺以其三界生死已巳盡能
0438b09: 為人天而作福田應當起塔供養十二因緣者一
0438b10: 無明二行三識四名色五六入六觸七受八愛九取十有十一生十二老死也三界
0439a01: 者欲界色界無色界也。【四阿羅漢塔】梵語阿羅漢華
0439a02: 言無生又云無學又云應供謂三界生死
0439a03: 已巳斷故名無生以其煩惱已巳盡無法可學
0439a04: 故名無學以其應受人天供養為世福田
0439a05: 故名應供是故滅後應當起塔供養。【五阿
0439a06: 那含塔】梵語阿那含華言不來謂斷欲
0439a07: 界惑盡不來欲界受生故名不來以其應
0439a08: 受人天供養為世福田是故滅後應當起
0439a09: 塔供養。【六斯陀含塔】梵語斯陀含華言一
0439a10: 來謂欲界有九品思惑前之六品已巳斷後
0439b01: 之三品尚在更須欲界一番受生故名一
0439b02: 來以其應受人天供養為世福田是故滅
0439b03: 後應當起塔供養思惑者謂眼等五根對色等五塵而起貪愛也。
0439b04: 【七須陀洹塔】梵語須陀洹華言預流謂斷
0439b05: 三界見惑已巳盡預入聖道法流故名預流
0439b06: 以其應受人天供養為世福田是故滅後
0439b07: 應當起塔供養見惑者謂意根對法塵而起分別也。【八轉輪
0439b08: 王塔】謂轉輪聖王雖未斷惑未出三界然以
0439b09: 福德之力治四天下又以十善化育群生
0439b10: 為世之所尊敬是故滅後應當起塔供養
0440a01: 四天下者東弗子逮南閻浮提西瞿耶尼北單越也十善者不殺生不偷盜不邪
0440a02: 不妄語不兩舌不惡口不綺語不貪不瞋不邪見也。
0440a03: 八福田出梵網經并菩薩戒義八福田者謂佛聖人僧
0440a04: 三種名敬田和尚阿闍生我法身者父
0440a05: 母生我肉身者此四名恩田救濟病人名
0440a06: 病田亦名悲田此八種皆堪種福故名田
0440a07: 也若人能盡力從事此八種者亦猶農之
0440a08: 力田則獲秋成之利也。【一佛田】佛梵語具
0440a09: 云佛陀華言覺謂覺道俱圓位登極果
0440a10: 世出世間最勝無比人能恭敬供養豈但
0440b01: 獲一切福亦能滅一切罪故名佛田世出世間
0440b02: 者世謂人天出世間即菩薩緣覺聲聞也。【二聖人田】謂菩薩緣
0440b03: 覺聲聞出離三界證悟聖道具足無量功
0440b04: 德智慧人能恭敬供養即獲勝福故名聖
0440b05: 人田三界者欲界色界無色界也。【三僧田】僧梵語具云
0440b06: 僧伽華言和合眾謂處眾和同敬順無諍
0440b07: 是佛弟子人能恭敬供養即獲福利故名
0440b08: 僧田。【四和尚田】和尚梵語鄔波遮迦于闐
0440b09: 國譯云和尚華言力生即教授師也謂出
0440b10: 家者因師教誨之力生長法身其恩實重
0441a01: 人能供養恭敬即獲福利故名和尚田。【五
0441a02: 闍田】闍梵語具云阿闍華言正行
0441a03: 以能紏正弟子之行即教授得戒等師也
0441a04: 因依此戒得生禪定智慧其恩實重人能
0441a05: 供養恭敬即獲福利故名闍田紏督責也。【六
0441a06: 父田】父為資形之始有生成之德自孩提
0441a07: 以至於長教誡育養其恩罔極為人子者
0441a08: 固當竭力奉養豈有求福之念設若心之
0441a09: 至孝之純則亦自然獲福故名父田。【七母
0441a10: 田】謂母始自懷孕分以至乳哺鞠育護
0441b01: 持長養愍念劬勞其恩罔極為人子者固
0441b02: 當竭力奉養豈有求福之念設若心之
0441b03: 至孝之純則亦自然獲福故名母田。【八病
0441b04: 田】謂見人有病即當念其苦楚用心救療
0441b05: 給與湯藥則能獲福故名病田。
0441b06: 又八福田此八福田蓋言救人之危濟人之
0441b07: 乏敬三寶孝事父母與夫普度幽靈
0441b08: 脫離苦趣亦皆種福之事也。【一曠路義
0441b09: 井】謂於曠遠道路穿鑿義井以濟往來
0441b10: 渴乏之人是為福田。【二建造橋梁】謂於通
0442a01: 津斷港之處修造橋梁用濟來之人以
0442a02: 免病涉之苦是為福田。【三平治險隘】謂道
0442a03: 路巇嶮之處則平坦之窄隘之處則開闢
0442a04: 之以免往來顛墜之患是為福田。【四孝養
0442a05: 父母】謂父母為形生之本教養鞠育愛念
0442a06: 切至子當竭力奉養順適親意以報劬勞
0442a07: 之恩是為福田。【五敬三寶】三寶者佛法
0442a08: 僧也可尊可貴稱之為寶以其具大功德
0442a09: 普濟群生超登覺岸故當歸依恭敬是為
0442a10: 福田。【六給事病人】謂病患之人眾苦集身
0442b01: 實可悲憫當給施湯藥及所須之物使其
0442b02: 四大調和身得安樂是為福田四大者地大水大火
0442b03: 大風大也。【七救濟貧窮】謂貧窮之人所須缺乏
0442b04: 飢餒逼切無所哀告當起慈憫之心隨其
0442b05: 所須皆周給之是為福田。【八設無遮會】無
0442b06: 遮即周之義謂修設普度大會使一切
0442b07: 沉魂滯魄悉仗三寶慈力皆得脫離苦趣
0442b08: 而獲超升善道是為福田。
0442b09: 八福生處出瑜伽師地論謂修五戒十善兼行布施
0442b10: 福業優劣不等故感報所生之處則亦高
0443a01: 下不同故名八福生處五戒者不殺不盜不邪不妄語不
0443a02: 飲酒也十善者不殺不盜不邪不妄言不綺語不兩舌不惡口不貪不瞋不邪見
0443a03: 也。【一人中富貴】人中富貴者謂天地所生
0443a04: 惟人為貴既得為人而又富貴則其所修
0443a05: 福業必勝餘人故於今生得此報也。【二四
0443a06: 天王天】四天王天者東方持國天王南方
0443a07: 增長天王西方廣目天王北方多聞天王
0443a08: 此四天王居須彌山腹由修施戒二種最
0443a09: 勝福業是以感報得生其中也梵語須彌華言妙高。
0443a10: 【三忉利天】梵語忉利華言三十三昔有三
0443b01: 十三人同修勝業同生此天居須彌山頂
0443b02: 四角各有八宮中有帝釋殿帝釋即天主
0443b03: 此天由修施戒二種福業勝四天王天是
0443b04: 以感報得生其中也三十三人其一即帝釋也餘三十二人之
0443b05: 名經論不載帝釋梵語釋提桓因華言能天主言帝釋者華梵雙舉也。【四夜
0443b06: 摩天】梵語夜摩華言善時謂時時唱快
0443b07: 樂故也此天由修施戒二種福業勝忉利
0443b08: 天是以感報得生其中也。【五兜率天】梵語
0443b09: 兜率華言知足謂於上妙五欲知止足故也
0443b10: 此天由修施戒二種福業勝夜摩天是以
0444a01: 感報得生其中也五欲者色欲聲欲香欲味欲觸欲也謂之上妙
0444a02: 者以勝欲界麤弊五欲故也。【六化樂天】化樂天者謂欲
0444a03: 得五欲樂時皆自變化以相娛樂故也此
0444a04: 天由修施戒二種福業勝兜率天是以感
0444a05: 報得生其中也。【七他化天】他化天者謂欲
0444a06: 得樂境之時他天為其變化假他所成以
0444a07: 為己樂故也此天即欲界天主由修施戒
0444a08: 二種福業勝化樂天是以感報得生其中
0444a09: 也。【八梵天】梵淨也謂離欲界垢染上升色
0444a10: 界故名為淨若大梵天即娑婆世界主由
0444b01: 修施戒二種福業勝他化天又兼修禪定
0444b02: 是以感報得生其中也梵語娑婆華言能忍。
0444b03: 八部鬼眾出翻譯名義【一乾闥婆】梵語乾闥婆華
0444b04: 言香陰謂不噉酒肉唯香資陰是帝釋天
0444b05: 樂神也陰即身也帝釋梵語釋提桓因華言能天主言帝釋者華梵雙舉也。
0444b06: 【二毘舍闍】梵語毘舍闍華言噉精氣謂其
0444b07: 噉人精氣及五穀之精氣也五穀者禾米黍菽麥也。
0444b08: 【三鳩槃茶】梵語鳩槃茶華言甕形以其陰
0444b09: 似甕故即厭魅鬼也。【四薜荔多】梵語薜荔
0444b10: 多華言餓鬼以其長劫不聞漿水之名故
0445a01: 也梵語具云劫波華言分別時節。【五諸龍眾】諸龍眾者
0445a02: 謂龍有四種一守天宮殿持令不落二興
0445a03: 雲致雨利益人間三地龍江開瀆四伏
0445a04: 藏龍守轉輪王大福人寶藏也。【六富單那】
0445a05: 梵語富單那華言臭餓鬼是主熱病鬼也。
0445a06: 【七夜】梵語夜華言勇有三種一地
0445a07: 夜二虛空夜三天夜也。【八羅剎】梵語
0445a08: 羅剎華言速疾鬼又云可畏以其暴惡可
0445a09: 畏故也。
0445a10: 八熱地獄出顯宗論在地之下故名地獄婆沙論
0445b01: 云南贍部洲下過五百踰繕那乃有其獄
0445b02: 然此地獄有大有小大則八寒八熱小則
0445b03: 一一大獄四門各有四小獄共為十六小
0445b04: 獄名為遊增獄謂受罪眾生遊彼獄時其
0445b05: 苦轉增故也梵語贍部洲又云閻浮提華言勝金洲梵語踰繕那又云
0445b06: 由旬華言限量。【一想地獄】此獄俱舍論中亦名等
0445b07: 活地獄顯宗論云其中眾生手生鐵其
0445b08: 長利互相嗔忿懷毒害想以相攫肉
0445b09: 即墮落或被斫刺剌磨擣想為已巳死冷風吹之
0445b10: 皮肉還生尋復活起故名想地獄。【二黑繩地
0446a01: 獄】謂此獄中獄卒以熱鐵繩絣牽罪人然
0446a02: 後斬鋸復有惡風吹熱鐵繩籠絡其身燒
0446a03: 皮徹肉焦骨沸苦毒萬端故名黑繩地
0446a04: 獄。【三堆壓地獄】此獄亦名眾合地獄獄中
0446a05: 有大石山罪人入至其中山自然合堆壓
0446a06: 其身骨肉糜碎故名堆壓地獄。【四喚地
0446a07: 獄】謂受罪眾生既至此獄獄卒以其罪人
0446a08: 擲大鑊中沸湯烹受諸痛苦號咷喚
0446a09: 故名喚地獄。【五大喚地獄】謂獄卒既
0446a10: 將罪人沸湯烹已巳業風吹活又捉向熱
0446b01: 鐵中煎熬痛苦極切發聲大故名大
0446b02: 喚地獄。【六燒炙地獄】謂此獄以鐵為城
0446b03: 烈火猛內外燒皮肉糜爛痛苦萬端
0446b04: 故名燒地獄。【七大燒地獄】謂獄卒將
0446b05: 彼罪人置鐵城中烈火燒城內外俱赤燒
0446b06: 罪人又有火坑火熾盛其坑兩岸復
0446b07: 有火山捉彼罪人貫鐵叉上著於火中皮
0446b08: 肉糜爛痛苦萬端故名大燒地獄。【八無
0446b09: 間地獄】謂有罪眾生至彼受苦無有間歇
0446b10: 故名無間此於八熱中又為最重之獄也
0447a01: 成實論明五種無間一者趣果無間謂有
0447a02: 極重罪者即向彼獄受其果報無有間歇
0447a03: 二者受苦無間謂至彼獄受諸痛苦無有
0447a04: 間歇三者時無間謂至彼獄受苦時節無
0447a05: 有間歇四者命無間謂彼地獄壽命一中
0447a06: 無有間歇五者形無間謂彼地獄受罪
0447a07: 眾生生而復死死已巳還生身形無有間歇
0447a08: 也一中劫者二十小劫為一中劫也。
0447a09: 八寒地獄出翻譯名義【一頞浮陀地獄】梵語頞浮
0447a10: 陀或云頞部陀華言皰謂受罪眾生因寒
0447b01: 苦所逼皮肉皰起也。【二泥浮陀地獄】梵
0447b02: 語泥浮陀或云泥剌部陀華言皰裂謂
0447b03: 受罪眾生因寒苦所逼皰即拆裂也。【三阿
0447b04: 吒吒地獄】梵語阿吒吒或云皆無翻謂
0447b05: 受罪眾生由寒苦增極唇不能動唯於舌
0447b06: 中作此聲也。【四阿波波地獄】梵語阿波波
0447b07: 或云唬唬婆無翻謂受罪眾生寒苦增極舌
0447b08: 不能動唯於唇間作此聲也。【五嘔喉地獄】
0447b09: 嘔喉地獄者謂受罪眾生由寒苦增極唇
0447b10: 舌俱不能動但於咽喉內振氣而作此聲
0448a01: 也。【六波羅地獄】梵語波羅或云嗢
0448a02: 羅華言青蓮華謂受罪眾生由寒苦增
0448a03: 極皮肉開拆似此華也。【七波頭摩地獄】梵
0448a04: 語波頭摩或云泍持摩華言紅蓮華謂
0448a05: 受罪眾生由寒苦增極肉色大拆似此華
0448a06: 也。【八芬陀利地獄】梵語芬陀利華言白蓮
0448a07: 華謂受罪眾生由寒苦增極皮肉脫落其
0448a08: 骨之色似此華故或云摩訶特摩地獄
0448a09: 梵語摩訶特摩華言大紅蓮華皮肉
0448a10: 凍拆似此華也。
0448b01: 八憍配八鳥出法華文句憍即矜也謂人矜誇自
0448b02: 己已有勝於他如鳥有凌高下視之過故文
0448b03: 句引文殊問經八憍配八種鳥也。【一盛壯
0448b04: 憍如】謂人恃己已強盛壯大淩他劣弱如
0448b05: 鷂之鳥恃強凌弱故名盛壯憍如。【二
0448b06: 姓憍如梟】謂人恃己已種姓強大凌慢於他
0448b07: 如梟不孝之種而食其母故名姓憍如梟。
0448b08: 【三富憍如鵰】謂人恃己巳富有財物凌慢於
0448b09: 他如鵰有勢力執伏眾禽故名富憍如鵰。
0448b10: 【四自在憍如鷲】謂人恃己已長大稱意所作
0449a01: 而得自在凌慢於他如鷲食宿山林去住
0449a02: 自由故名自在憍如鷲鷲鳥名其鳥黑色多子西域多有此
0449a03: 鳥。【五壽命憍如烏】謂人恃己巳壽高凌慢於
0449a04: 他如烏是反哺之鳥命長不死故名壽命
0449a05: 憍如烏。【六聰明憍如鵲】謂人恃己巳聰利明
0449a06: 達凌慢於他如鵲性至聰能報人吉凶故
0449a07: 名聰明憍如鵲。【七行善憍如鳩】謂人恃己巳
0449a08: 能行少善便即凌慢有德之人如鳩性雖
0449a09: 純不知自拙故名行善憍如鳩。【八色憍如
0449a10: 鴿】謂人恃己巳顏容美妙凌慢於他如鴿類
0449b01: 多種以色取勝復多故名色憍如鴿。
0449b02: 八難出維摩所說經八難者八處障難也此之八處雖
0449b03: 感報苦樂有異而皆不得見佛不聞正法
0449b04: 故總稱為難也。【一在地獄難】謂南贍部洲
0449b05: 之下過五百由旬有八寒八熱等獄皆名
0449b06: 地獄眾生因惡業所感墮於彼處長夜
0449b07: 受苦無間障於見佛聞法故名地獄難
0449b08: 梵語贍部洲即閻浮提華言勝金洲八寒獄者頞浮陀獄泥浮陀獄阿吒吒獄阿
0449b09: 波波獄嘔喉獄波羅獄波頭摩獄芬陀利獄也八熱獄者想獄黑繩獄堆壓獄
0449b10: 喚獄大喚獄燒獄大燒獄無間獄也。【二在畜生難】謂畜
0450a01: 生種類不一亦各隨因受報或為人畜養
0450a02: 或居山海等處常受鞭打殺害又或互
0450a03: 相吞噉受苦無窮障於見佛聞法故名畜
0450a04: 生難。【三在餓鬼難】謂餓鬼有三種一其業
0450a05: 最重者長劫不聞漿水之名二其業次重
0450a06: 者唯在人間伺求蕩滌膿血糞穢三其
0450a07: 業輕者時或一飽加以刀杖逼填河塞
0450a08: 海受苦無量障於見佛聞法故名餓鬼難
0450a09: 劫梵語具云劫波華言分別時節。【四在長壽天難】謂此天
0450a10: 以五百劫為壽即色界第四禪中無想天
0450b01: 也言無想者以其心想不行如魚蟄虫
0450b02: 外道修行多生其處障於見佛聞法故名
0450b03: 長壽天難。【五在北單越難】梵語單越
0450b04: 華言勝處謂此處感報勝東西南三洲也
0450b05: 其人壽一千命無中夭為著樂故不受
0450b06: 教化是以聖人不出其中不得見佛聞法
0450b07: 故名北單越難東西南三洲者東弗于逮西瞿耶尼南閻浮提
0450b08: 也。【六盲聾瘖難】謂此等人雖生中國而
0450b09: 業障深重盲聾瘖諸根不具值佛出世
0450b10: 而不能見佛雖說法亦不能聞故名盲聾
0451a01: 瘖難。【七世智辯聰難】謂世間之人邪智
0451a02: 聰利者唯務習外道經書不信出世正
0451a03: 法故名世智辯聰難。【八生在佛前佛後難】
0451a04: 謂佛出現於世為大導師令諸眾生離生
0451a05: 死苦得涅槃樂人有緣者乃得值遇其生
0451a06: 在佛前佛後者由業重緣薄既不見佛亦
0451a07: 不聞法故名生在佛前佛後難梵語涅槃華言滅度。
0451a08: 八苦出涅槃經【一生苦】生苦有五種一者受胎謂
0451a09: 識託母胎之時在母腹中窄隘不淨二者
0451a10: 種子謂識託父母遺體其識種子隨母氣
0451b01: 息出入不得自在三者增長謂在母腹中
0451b02: 經十月日內熱煎身形漸成住在生臟
0451b03: 之下熟臟之上間夾如獄四者出胎謂初
0451b04: 生下有冷風熱風吹身及衣服等物觸體
0451b05: 肌膚柔如被物刺剌五者種類謂人品有
0451b06: 貴富貧賤相貌有殘缺妍醜是名生苦。【二
0451b07: 老苦】老苦有二種一者增長謂從少至壯
0451b08: 從壯至衰氣力羸少動止不寧二者滅壞
0451b09: 謂盛去衰來精神耗減其命日促漸至朽杇
0451b10: 壞是名老苦。【三病苦】病苦有二種一者身
0452a01: 病謂四大不調眾病交攻若地大不調舉
0452a02: 身沉重水大不調舉身腫火大不調舉
0452a03: 身蒸熱風大不調舉身倔強二者心病謂
0452a04: 心懷苦惱憂切悲哀是名病苦。【四死苦】死
0452a05: 苦有二種一者病死謂因疾病壽盡而死
0452a06: 二者外緣謂或遇惡緣或遭水火等難而
0452a07: 死是名死苦。【五愛別離苦】謂常所親愛之
0452a08: 人乖違離散不得共處是名愛別離苦。【六
0452a09: 怨憎會苦】謂常所怨讎憎惡之人本求遠
0452a10: 離而反集聚是名怨憎會苦。【七求不得苦】
0452b01: 謂世間一切事物心所愛樂者求之而不
0452b02: 能得是名求不得苦。【八五陰盛苦】五陰者
0452b03: 色受想行識也陰即覆之義謂能覆
0452b04: 真性不令顯發也盛即盛大之義謂前生
0452b05: 老病死等眾苦聚集故名五陰盛苦。
0452b06: 八不正見出大集經【一我見】謂眾生於五陰法中
0452b07: 妄計有我我所執之為實強立主宰是名
0452b08: 我見五陰者色陰受陰想陰行陰識陰也我我所者我即眾生假名我所即五
0452b09: 陰之身也。【二眾生見】謂眾生妄計五陰眾共和
0452b10: 合而生是名眾生見。【三壽命見】謂眾生於
0453a01: 五陰法中妄計我受一期果報壽命有長
0453a02: 有短是名壽命見一期者謂人從生至死也。【四士夫見】
0453a03: 謂眾生妄計我有士夫之用而能賈書
0453a04: 筭營農等事是名士夫見。【五常見】謂眾
0453a05: 生於五陰之身妄計今世雖滅後世復生
0453a06: 相續不斷是名常見。【六斷見】謂眾生於五
0453a07: 陰之身妄計今世滅已巳更不再生則成斷
0453a08: 滅是名斷見。【七有見】謂眾生妄計一切諸
0453a09: 法實從因緣和合而生執之為有是名有
0453a10: 見因緣者眼等六根為因色等六塵為緣也。【八無見】謂眾生於
0453b01: 一切諸法妄計皆無自性執之為無是名
0453b02: 無見。
0453b03: 八妄想出宗鏡錄【一自性妄想】謂妄執根塵等法
0453b04: 各有體性不相混濫是名自性妄想。【二差
0453b05: 別妄想】謂妄計色等有可見可對之色
0453b06: 有不可見可對之色有不可見無對之色
0453b07: 是名差別妄想可見可對色者即青黃等色眼可見亦可對也不可
0453b08: 見可對色者即聲香味觸四者雖不可見而有對於耳鼻舌身也不可見無對色者
0453b09: 即意識緣過去所見之境皆不可見亦無表對也。【三攝受積聚妄
0453b10: 想】謂妄計色受想行識五蘊之法攝持聚
0454a01: 集而成一切眾生是名攝受積聚妄想。【四
0454a02: 我見妄想】謂於色受想行識五蘊法中妄
0454a03: 計有我是名我見妄想。【五我所妄想】謂於
0454a04: 色受想行識五蘊法中妄執我身及所受
0454a05: 用之物皆為我所是名我所妄想。【六念妄
0454a06: 想】謂妄分別可愛淨境緣念不斷是名念妄
0454a07: 想。【七不念妄想】謂妄分別可憎之境不起
0454a08: 緣念是名不念妄想。【八念不念俱相違妄
0454a09: 想】謂於念不念愛憎之境違理分別是名
0454a10: 念不念俱相違妄想。
0454b01: 八部出翻譯名義夫佛之垂化也道濟百靈法之
0454b02: 傳世也慈育萬有三乘賢聖既肅爾以
0454b03: 歸依八部鬼神亦森然而翊衛故諸經中
0454b04: 多列八部之眾也三乘者聲聞乘緣覺乘菩薩乘也。【一天】
0454b05: 天者天然自然樂勝身勝清淨光明尊勝
0454b06: 無比故名為天列位雖多必以大梵帝釋
0454b07: 為首蓋大梵是大千世界之主帝釋是三
0454b08: 十三天之主故也大梵即色界天也帝釋梵語釋提桓因華言能
0454b09: 天主三十三天主者謂帝釋與三十二人同修戒善生忉利天而帝釋為天主也。
0454b10: 【二龍】龍者神靈之物孔雀經及大雲等經
0455a01: 各列諸龍幵龍王名字不一皆言其能護
0455a02: 持佛法也。【三夜】梵語夜華言勇
0455a03: 亦名暴惡有三種一者在地二者在虛空
0455a04: 三者在天地夜不能飛騰虛空與天二
0455a05: 夜皆能飛行也。【四乾闥婆】梵語乾闥婆
0455a06: 華言香陰陰即身也不噉酒肉惟香資陰
0455a07: 故名香陰是帝釋天主樂神在須彌山南
0455a08: 金剛窟住天主欲作樂時即上天也梵語須彌
0455a09: 華言妙高。【五阿修羅】梵語阿修羅華言無端正
0455a10: 以男多醜而女端正故又云非天謂此神
0455b01: 果報最勝鄰次諸天而行非天也其所居
0455b02: 宮殿城郭用降于池居天一等亦有婚
0455b03: 姻男女法式略如人間地居天者即三十三天及四天王天
0455b04: 也。【六迦樓羅】梵語迦樓羅華言金翅即金
0455b05: 翅鳥神其翮金色故也兩翅相去三百三
0455b06: 十六萬里頸有如意珠以龍為食。【七緊那
0455b07: 羅】梵語緊那羅華言疑神似人而頭有角
0455b08: 亦帝釋天主樂神也。【八摩羅伽】梵語摩
0455b09: 羅伽華言大腹行羅什法師云是地龍
0455b10: 而腹行又云是大蟒神而腹行也。
0456a01: 地動八緣出增一阿含經【一因水火風動故地動】經
0456a02: 云此閻浮提地南北二萬一千由旬東
0456a03: 西七千由旬厚六萬八千由旬地下有
0456a04: 水厚八萬四千由旬水下有火厚八萬四
0456a05: 千由旬火下有風厚六萬八千由旬風下
0456a06: 有金剛輪過去諸佛舍利咸在其中或有
0456a07: 時大風忽動火亦隨動火既動已巳水復隨
0456a08: 動水既動已巳地即隨動故云因水火風動
0456a09: 故地動梵語閻浮提華言勝金洲梵語由旬華言限量或四十里或六十八
0456a10: 十里也。【二菩薩處母胎故地動】經云菩薩從
0456b01: 兜率天降神來處母胎是時地亦大動梵語
0456b02: 兜率華言知足佛在兜率天時稱為菩薩。【三菩薩出母胎故地
0456b03: 動】經云菩薩出母胎時是時地亦大動。【四
0456b04: 菩薩成道故地動】經云菩薩出家學道成
0456b05: 無上正覺即名為佛是時地亦大動。【五佛
0456b06: 入涅槃故地動】梵語涅槃華言滅度是時
0456b07: 地亦大動。【六比丘欲現神通故地動】梵語
0456b08: 比丘華言乞士經云有大神通比丘欲現
0456b09: 多種變化或分一身為千百身還復為一
0456b10: 飛行虛空山石無礙涌沒自由是時地亦
0457a01: 大動。【七諸天捨本形位得作天主故地動】
0457a02: 經云諸天有大神通神德無量從彼命終
0457a03: 還生彼處由佛德力捨本天形得作帝釋
0457a04: 或作梵主是時地亦大動帝釋梵語釋提桓因華言能天
0457a05: 主梵主即梵天主也。【八飢饉刀兵將起故地動】經云
0457a06: 若眾生命終福或互相攻伐或值飢饉
0457a07: 或遇刀兵是時地亦大動。
0457a08: 珠寶八功德出正法念處經此珠即轉輪聖王七寶
0457a09: 中之神珠寶也以其具八種功德故分別
0457a10: 之輪王七寶者金輪寶白象寶紺為寶神珠寶玉女寶典財寶主兵寶也。【一
0457b01: 能作光明】謂此珠於夜闇中能作光明遍
0457b02: 照百由旬如秋月行空遠離雲翳又能晝
0457b03: 日熱時放冷光明除諸熱惱而得清也。
0457b04: 【二能濟渴乏】謂此珠於曠野無水之處人
0457b05: 眾渴乏能令發清淨水解一切渴也。【三隨
0457b06: 順王意】謂此珠若轉輪王憶念水時即能
0457b07: 隨順王意流清淨水以濟世之乏少也。【四
0457b08: 體具眾色】謂此珠八楞具足而一一楞放
0457b09: 種種色青黃赤白等靡不鮮明也楞角也。
0457b10: 【五能離病苦】謂此珠能令百由旬內人皆
0458a01: 離病心行正直一切所欲無不隨願也。【六
0458a02: 能降甘雨】謂此珠勢力能令惡龍不降惡
0458a03: 雨若其降者必清甘雨也。【七能生諸物】
0458a04: 謂此珠於無水處及無草木處能令花木
0458a05: 繁茂池水流湧無不隨願也。【八在處利益】
0458a06: 謂此珠所在之處人無夭閼不相殺害離
0458a07: 諸瞋恚常自和也。
0458a08: 
0458a09: 
0458a10: 大明三藏法數卷第二十五
