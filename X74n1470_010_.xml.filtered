0188c15: 
0188c16: 大方廣佛華嚴經海印道場十重行願常禮懺儀
0188c17: 卷第十
0188c18: 
0188c19: 唐　蘭山雲巖慈恩寺護法國師一行沙門慧覺依經錄
0188c20: 宋　蒼山載光寺沙門普瑞補註
0188c21: 明　欽忠義忠藎四川布政佛弟子木增訂正
0188c22: 雞山寂光寺沙門讀徹參閱
0188c23: 天台習教觀沙門正止治定
0188c24: 第十晌
0189a01: 一切恭敬敬禮無盡三寶。
0189a02: 是諸眾等人各胡跪。嚴持香華。如法供養。願此供海
0189a03: 雲滿十方界。願此阿僧祇世界妙寶充滿。阿僧祗
0189a04: 世界衣服充滿。阿僧祇世界妙香充滿。阿僧祗世界
0189a05: 莊嚴具充滿。阿僧祇世界無量摩尼寶充滿。阿僧祇
0189a06: 世界妙華充滿。阿僧祇世界上味充滿。阿僧祇世界
0189a07: 財貨充滿。阿僧祇世界座充滿。蓋以寶帳敷以妙
0189a08: 衣阿僧祇世界種種莊嚴寶冠充滿。以如是等諸供
0189a09: 養具。常作供養帝網重重諸佛菩薩賢聖海眾。受此
0189a10: 供養雲。以為光明臺。廣於無邊界。無量無盡。願作佛
0189a11: 事。
0189a12: 供養已巳。一切恭敬。
0189a13: 次奉施寶錯
0189a14: 寶珠自性廣大海七寶山等最殊勝
0189a15: 出興如斯供養雲諸佛等處我奉獻
0189a16: 唵薩末怛達遏怛囉得捺布拶銘遏薩摩囉悉
0189a17: 癹囉捺薩麻英吽
0189a18: 寶錯經云。有一總持。名無量種。皆能成就具大功
0189a19: 能。總持曰。
0189a20: 唵悉麻囉悉麻囉眉麻捺悉葛囉麻曷令斡吽
0189a21: 次大慧施印
0189a22: 唵捺麻緊薩末二合怛達引遏怛啞斡浪雞三末
0189a23: 重囉三末重囉吽
0189a24: 梵音讚佛
0189b01: 佛身無差別充滿於法界能令見色身
0189b02: 隨機善調伏此會諸佛子善修眾智慧
0189b03: 斯人已巳能入如是方便門一一國土中
0189b04: 普演廣大音說佛所行處周聞十方剎
0189b05: 直言讚佛
0189b06: 世尊往昔於諸有微塵佛所修淨業
0189b07: 故獲種種寶光明華藏莊嚴世界海
0189b08: 廣大悲雲一切捨身無量等剎塵
0189b09: 以昔劫海修行力今此世界無諸垢
0189b10: 放大光明住空風力所持無動搖
0189b11: 佛藏摩尼普嚴飾如來願力令清淨
0189b12: 普散摩尼妙藏華以昔願力空中住
0189b13: 種種堅固莊嚴海光明雲布滿十方
0189b14: 諸摩尼中菩薩雲普詣十方光熾然
0189b15: 光燄成輪妙華飾法界周流靡不
0189b16: 一切寶中放淨光其光普照眾生海
0189b17: 十方國土皆周咸令出苦向菩提
0189b18: 寶中佛數等眾生從其毛孔出化形
0189b19: 梵王帝釋輪王等一切眾生及諸佛
0189b20: 化現光明等法界光中演說諸佛名
0189b21: 種種方便示調伏普應群生無不盡
0189b22: 華藏世界所有塵一一塵中見法界
0189b23: 寶光現佛如雲集此是如來剎自在
0189b24: 廣大願雲周法界於一切劫化群生
0189c01: 普賢智地行悉成所有莊嚴從此出
0189c02: 南無大方廣佛華嚴經中華藏世界海十身無礙本
0189c03: 尊毗盧遮那佛
0189c04: 南無大慈大悲五百誓願五濁救苦釋迦牟尼佛
0189c05: 南無東方滿月世界十二上願五濁救苦藥師琉璃
0189c06: 光王佛
0189c07: 南無西方極樂世界四十八願五濁救苦阿彌陀佛
0189c08: 南無十方三世盡空界微塵剎土中大方廣佛華
0189c09: 嚴經圓滿教海
0189c10: 南無大方廣佛華嚴經中主於行願真理普賢菩薩
0189c11: 摩訶薩
0189c12: 南無大方廣佛華嚴經中主於信解證智文殊師利
0189c13: 菩薩摩訶薩
0189c14: 南無大慈大悲五濁救苦千手千眼觀世音菩薩摩
0189c15: 訶薩
0189c16: 南無大願弘深五濁救苦出無佛世安慰人心常住
0189c17: 琰魔羅界地藏王菩薩摩訶薩
0189c18: 南無十方三世盡空界微塵剎土中十信菩薩十
0189c19: 住菩薩十行菩薩十迴向菩薩十地菩薩等覺菩
0189c20: 薩法界剎海微塵數菩薩一切海眾
0189c21: 南無大方廣佛華嚴經末會中修證五相處五十五
0189c22: 聖者
0189c23: 南無大方廣佛華嚴經末會中圓器上根百城求法
0189c24: 一生之內菩薩行圓為末世頓門修證軌範善財
0190a01: 菩薩摩訶薩
0190a02: 南無十方三世盡空界微塵剎土中法身色身形
0190a03: 相舍利寶寺宇一切佛事又於法藏及講法處
0190a04: 菩薩賢聖一切海眾
0190a05: 南無大願摜甲求生淨土末濁夏國護持正法護法
0190a06: 國師
0190a07: 至心歸命禮大方廣佛華嚴經華藏世界海本尊毗
0190a08: 盧遮那佛
0190a09: 南無十身無礙毗盧遮那如來道場一切海眾
0190a10: 南無華藏莊嚴世界海毗盧遮那因果法門
0190a11: 十方盡歸命滅罪增淨信願生華藏海
0190a12: 極樂淨土中
0190a13: 華藏世界品第五
0190a14: 初明華藏因果自體
0190a16: 願共諸眾生往生華藏海極樂淨土中
0190a17: ○次所依風輪
0190a18: 經云諸佛子此華藏莊嚴世界至所有莊嚴從此出。
0190a19: 願共諸眾生往生華藏海極樂淨土中
0190a20: 南無此閻浮提七處九會周法界毗盧遮那道場
0190a21: 一切海眾
0190a22: 南無百億娑婆同類一界周法界毗盧遮那道場
0190a23: 一切海眾
0190a24: 南無異類數樹形等二十剎周法界毗盧遮那道
0190b01: 場一切海眾
0190b02: 南無無邊妙華光香水海普照十方熾然寶光明世
0190b03: 界種中周法界毗盧遮那道場一切海眾
0190b04: 南無華藏世界有十不可說佛剎微塵數世界種中
0190b05: 周法界毗盧遮那道場一切海眾
0190b06: 南無華藏世界外盡十方法界剎海猶如華藏周
0190b07: 法界毗盧遮那道場一切海眾
0190b08: 南無其前諸剎皆以塵成一一塵中皆有佛剎同異
0190b09: 類剎周法界毗盧遮那道場一切海眾
0190b10: 南無空界有剎無剎有塵無塵置一塵處有無
0190b11: 邊同類異類剎周法界毗盧遮那道場一切海
0190b12: 眾
0190b13: 南無其一一微塵各攝多剎海又此剎等復有微塵
0190b14: 彼諸塵內復有剎海塵塵無盡剎剎不斷如天帝
0190b15: 網重重重重不可稱量周法界毗盧遮那道場
0190b16: 一切海眾
0190b17: 南無空法界十方三世一切剎海皆亦如是諸
0190b18: 佛道場一切海眾
0190b19: 南無華藏世界香水海中種種光明香幢大蓮華
0190b20: 上等眾生數一切諸佛
0190b21: 南無華藏世界所有微塵一一塵中見四法界寶光
0190b22: 明中如雲聚現一切諸佛
0190b23: 南無如是等華藏世界微塵數香水海如雲靉靆滿
0190b24: 十方界諸摩尼中如雲一切菩薩海眾
0190c01: 十方盡歸命滅罪增淨信願生華藏海
0190c02: 極樂淨土中
0190c03: 二華藏海布列莊嚴分六
0190c04: ○一金剛輪山
0190c05: 經云爾時普賢菩薩至佛自在力咸令。
0190c06: 願共諸眾生往生華藏海極樂淨土中
0190c07: ○二臺面寶地了悟心性願相應也
0190c08: 經云爾時普賢菩薩至如是一切諸神變。
0190c09: 願共諸眾生往生華藏海極樂淨土中
0190c10: ○地面三香水
0190c11: 經云爾時普賢菩薩至悉是如來自在力。
0190c12: 願共諸眾生往生華藏海極樂淨土中
0190c13: ○四海間香河
0190c14: 經云爾時普賢菩薩至炳然顯現諸佛影。
0190c15: 願共諸眾生往生華藏海極樂淨土中
0190c16: ○五河間華林
0190c17: 經云爾時普賢菩薩至隨其意樂悉清淨。
0190c18: 願共諸眾生往生華藏海極樂淨土中
0190c19: ○六總結莊嚴
0190c20: 經云爾時普賢菩薩至本願力故住其中。
0190c21: 願共諸眾生往生華藏海極樂淨土中
0190c22: 南無華藏世界金剛輪圍山摩尼樹中現大光明一
0190c23: 一光中一切毗盧遮那如來
0190c24: 南無華藏世界金剛輪圍山諸莊嚴中無邊色相現
0191a01: 無邊一切諸佛
0191a02: 南無華藏世界諸寶地中如帝釋網重重無盡行布
0191a03: 現影一切諸佛
0191a04: 南無華藏世界一一香水海各有四天下極微塵數
0191a05: 香水海寶雲蓋中一切毗盧遮那如來
0191a06: 南無華藏世界一一香水海各有四天下微塵數香
0191a07: 河寶雲蓋中一切諸佛
0191a08: 南無華藏世界香河漩澓各有所修因行種種形相
0191a09: 悉寶中出一切諸佛
0191a10: 南無華藏世界大香水河清淨珠玉如雲靉靆香河
0191a11: 悉蓋彼珠網中顯現晃耀一切諸佛
0191a12: 南無華藏世界諸香水河兩間地上諸寶樹林中現
0191a13: 廣大身一切諸佛
0191a14: 南無華藏世界諸香水河兩間地上眾寶莊嚴大光
0191a15: 明中一切諸佛
0191a16: 南無華藏世界諸香水河兩間地上一一極微塵數
0191a17: 海中一切諸佛
0191a18: 南無華藏世界金剛輪圍山中執蓋燒香滿法界
0191a19: 無邊菩薩一切海眾
0191a20: 南無華藏世界諸寶地中遊十方宣說大願諸大
0191a21: 菩薩一切海眾
0191a22: 南無華藏世界十不可說微塵數海中持種種蓋現
0191a23: 神通力無邊菩薩一切海眾
0191a24: 南無華藏世界香水漩澓妙音聲中常出如雲滿
0191b01: 法界一切菩薩
0191b02: 南無如是等華藏世界不可說香水海微塵中佛子
0191b03: 道場一切海眾
0191b04: 十方盡歸命滅罪增淨信願生華藏海
0191b05: 極樂淨土中
0191b06: 次毀犯禁戒呵責懺悔
0191b07: 惟願帝網無盡佛法僧寶。毗盧遮那如來。普賢文殊
0191b08: 海會聖眾。世出世神。慈悲本願。放大光明。炤於法會。
0191b09: 證明護念。哀愍攝受。願我及一切眾生海。自從無始。
0191b10: 直至今時。業海無盡。帝網重重。毀戒罪。發露懺悔。
0191b11: 智度論云。罪不罪不可得故。應具足尸羅波羅蜜。尸
0191b12: 羅秦言性善好行善道。不自放逸。是名尸羅。或受戒行善。
0191b13: 或不受戒行善。皆名尸羅。尸羅者。略說身口律儀有
0191b14: 八種。不惱害。不劫盜。不邪淫。不妄語。不兩舌。不惡口。
0191b15: 不綺語。不飲酒。及淨命。是名戒。若不護放捨。是名破
0191b16: 戒。破此戒者。墮三惡道中。若下持戒生人中。中持戒
0191b17: 者生六欲天中。上持戒又行四禪四空定。生色無色
0191b18: 界清淨天中。上持戒有三種。下清淨持戒得阿羅漢。
0191b19: 中清淨持戒得辟支佛。上清淨持戒得佛道。不著不
0191b20: 猗。不破不缺。聖所讚愛。如是名為上清淨持戒。若慈
0191b21: 愍眾生故。為度眾生故。亦知戒實相故。心不猗著。如
0191b22: 此持戒。將來至佛道。如此名為得無上佛道戒。若人
0191b23: 求大善利。常堅持戒。如惜重寶。如護身命。何以故。譬
0191b24: 如大地一切萬物有形之類。皆依地而住。戒亦如是。
0191c01: 戒為一切善法住處。復次譬如無足欲行。無翅欲飛。
0191c02: 無船欲渡。是不可得。若無戒欲求好果。亦復如是。若
0191c03: 人棄捨此戒。雖山居苦行食果服藥。與禽獸無異。若
0191c04: 有人但服水為戒。或服乳。或服氣。或剃髮。或長。或
0191c05: 頂留少許髮。或著袈裟。或著白衣。或著草衣。或木皮
0191c06: 衣。或冬入水。或夏火炙。若自墜高。若於恒河中洗。
0191c07: 若日三浴。再供養火。種種祠祀。種種願。受行苦行。
0191c08: 以無此戒。空無所得。若有人雖處高堂大殿好衣美
0191c09: 食。而能行此戒者。得生好處及得道果。若貴若賤。若
0191c10: 小若大。能行此淨戒。皆得大利。若破此戒。無貴無賤。
0191c11: 無大無小。皆不得隨意生善處。復次破戒之人。譬如
0191c12: 清涼池而有毒蛇。不中澡浴。亦如好華果樹而多逆
0191c13: 。若人雖在貴家生身體端正廣學多聞。而不樂持
0191c14: 戒。無慈愍心。亦復如是。如偈說。
0191c15: 貴而無智則為衰智而憍慢亦為衰
0191c16: 持戒之人而毀戒今世後世一切衰
0191c17: 人雖貧賤。而能持戒。勝於富貴。而破戒者。華香木香
0191c18: 不能遠聞。持戒之香周十方。持戒之人具足安樂。
0191c19: 名能遠聞。天人敬愛。現世常得種種快樂。若欲天上
0191c20: 人中富貴長壽。取之不難。持戒清淨所願皆得。復次
0191c21: 持戒之人見破戒人。刑獄拷掠。種種苦惱。自知永離
0191c22: 此事。以為欣慶。若持戒之人。見善人得譽名聞快樂。
0191c23: 心自念言。如彼得譽。我亦有分。破戒之人壽終之時。
0191c24: 風刀解身。筋斷絕。自知持戒清淨之人心不怖畏。
0192a01: 如偈中說。
0192a02: 大惡病中戒為良藥大恐怖中
0192a03: 戒為守護死暗冥中戒為明燈
0192a04: 於惡道中戒為橋梁死海水中
0192a05: 戒為大船
0192a06: 復次持戒之人常得今世人所敬養。心樂不悔。衣食
0192a07: 無乏。死得生天。後得佛道。持戒之人無事不得。破戒
0192a08: 之人一切皆失。譬如有人常供養天。其人貧窮。一心
0192a09: 供養。滿十二歲。求索富貴。天愍此人。自現其身而問
0192a10: 之曰。汝求何等。答曰。我求富貴。欲令心之所願一切
0192a11: 皆得。天與一器。名曰得瓶。而語之言。所須之物皆從
0192a12: 瓶出。其人得已巳。應意所欲。無所不得。得如意已巳。具作
0192a13: 好舍象馬車乘。七寶具足。供給賓客。事事無乏。客問
0192a14: 之言。汝先貧窮。今日何由得如此富。答言。我得天瓶。
0192a15: 瓶能出此種種眾物。故富如是。客言。出瓶見示并所
0192a16: 出物。即為出瓶。瓶中引出種種眾物。其人憍佚。立瓶
0192a17: 上舞。瓶即破壞。一切眾物亦一時滅。持戒之人亦復
0192a18: 如是。種種妙樂無願不得。若人破戒憍佚自恣。亦如
0192a19: 彼人破瓶失利。復次持戒之人名稱之香。今世後世
0192a20: 周滿天上。及在人中。復次持戒之人人所樂施。不惜
0192a21: 財物。不修世利。而無所乏。得生天上。十方佛前入三
0192a22: 乘道。而得解脫。唯種種邪見持戒後無所得。復次若
0192a23: 人雖不出家。但能修行戒法。亦得生天。若人持戒清
0192a24: 淨。行禪智慧。欲求度脫老病死苦。此願必得。持戒之
0192b01: 人雖無兵仗。眾惡不加。持戒之財無能奪者。持戒親
0192b02: 親雖死不離。持戒莊嚴勝於七寶。以是之故。當護於
0192b03: 戒如護身命。如愛寶物。破戒之人受苦萬端。如向貧
0192b04: 人破瓶失物。復次持戒之人觀破戒人罪。應自勉勵。
0192b05: 一心持戒。云何名為破戒人罪。破戒之人人所不敬。
0192b06: 其家如塚。人所不到。破戒之人失諸功德。譬如枯樹。
0192b07: 人不愛樂。破戒之人如霜蓮華。人不喜見。破戒之人。
0192b08: 惡心可畏。譬如羅剎。破戒之人。人不歸向。譬如渴人。
0192b09: 不向枯井。破戒之人心常疑悔。譬如犯事之人。常畏
0192b10: 罪至。破戒之人如田被雹。不可依仰。破戒之人譬如
0192b11: 苦瓜。雖形似甘種。而不可食。破戒之人如賊聚落。不
0192b12: 可依止。破戒之人譬如大病。人不欲近。破戒之人不
0192b13: 得免苦。譬如惡道難可得過。破戒之人不可共止。譬
0192b14: 如惡賊難可親近。破戒之人譬如火坑。行者避之。破
0192b15: 戒之人難可共住。譬如毒蛇。破戒之人不可近觸。譬
0192b16: 如大火。破戒之人譬如破船。不可乘渡。破戒之人譬
0192b17: 如吐食。不可更噉。破戒之人在好眾中。譬如惡馬在
0192b18: 善馬群中。破戒之人與善人異。如驢在牛群。破戒之
0192b19: 人在精進眾。譬如兒在人中。破戒之人雖似比
0192b20: 丘。譬如死屍在眠人中。破戒之人譬如偽珠在真珠
0192b21: 中。破戒之人譬如伊蘭在栴檀林中。破戒之人雖形
0192b22: 似善人。內無善法。雖復剃頭染衣。次第捉籌。名為比
0192b23: 丘。實非比丘。破戒之人若著法衣則是熱銅鐵鍱以
0192b24: 纏其身。若持盂則是盛洋銅器。若所噉食則是吞
0192c01: 燒鐵丸飲熱洋銅。若受人供養供給則是地獄獄卒
0192c02: 守人。若入精舍則是入大地獄。若坐眾僧床榻是為
0192c03: 坐熱鐵上。復次破戒之人常懷怖懼。如重病人。常
0192c04: 畏死至。亦如五逆罪人。心常自念。我為佛賊。藏覆避
0192c05: 畏。如賊畏人。歲月日過。常不安隱。破戒之人雖得供
0192c06: 養利樂。是樂不淨。譬如愚人供養莊嚴死屍。智者聞
0192c07: 之惡不欲見。如是種種無量破戒之罪。不可稱說。行
0192c08: 者應當一心持戒。
0192c09: 我等為無明所覆。不識毀戒罪因。今遇道場。方乃覺
0192c10: 知。歸命毗盧遮那如來及一切賢聖海眾。燒香散華。
0192c11: 毀戒罪業。發露懺悔。不敢覆藏。由此因緣。我及法界
0192c12: 眾生海一切業報。願皆清淨。
0192c13: 次懺悔滅罪印
0192c14: 唵薩栗末二合巴引巴眉悉普怛曷捺末日囉也莎
0192c15: 曷應誦三
0192c16: 百劫積集罪一念悉盪除如火焚枯草
0192c17: 滅盡無有餘
0192c18: 我昔所造諸惡業皆由無始貪瞋癡
0192c19: 從身語意之所生一切我今皆懺悔
0192c20: 懺悔已巳。至心歸命。禮本尊毗盧遮那佛。
0192c21: ○白眾等聽說經中無常偈
0192c22: 如是知諸法一切皆生滅莫行放逸心
0192c23: 放逸遇毒害謹慎不放逸是處名甘露
0192c24: 若行放逸心是名為死狗見此危脆苦
0193a01: 離欲早修禪禪定方為樂如經中偈曰
0193a02: 若有如癡心於愛欲愛樂後得衰惱已巳
0193a03: 其心即生悔欲火所燒者為境界所誑
0193a04: 不得寂靜道一切上樂處
0193a05: 
0193a06: 大方廣佛華嚴經海印道場十重行願常禮懺儀
0193a07: 卷第十
