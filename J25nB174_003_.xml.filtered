0695c01: 天界覺浪盛禪師語錄卷三
0695c02: 
0695c03: 門人　大成　大奇　等編
0695c04: 丙戌冬住金陵天界寺上堂拈香白椎畢師良久卓
0695c05: 拄杖云會麼過去諸佛吞盡鐵丸心已巳爛退步一邊
0695c06: 未來諸佛欲上刀山腳未登齊立下風現在諸佛鑊
0695c07: 湯滾處正翻身聽令有分秪如今日新杖人又作麼
0695c08: 生不行諸佛行不受諸佛報聊借此戲游以闡解脫
0695c09: 道三世諸佛性命在杖人手裏杖人性命諸佛摸索
0695c10: 不著所以放行也繇我把住也繇我不放不把也繇
0695c11: 我須知放行也大地山河心眼露白牯黧奴笑不休
0695c12: 把住也鐵壁銀山風不通黃頭碧眼吞聲氣不把不
0695c13: 放也橫拈拄杖當軒坐殺活古今人不知雖然如是
0695c14: 也須有異方便助發第一義昔裴相國一日捧一尊
0695c15: 像跪於黃檗前曰請和尚安名檗呼云裴休公應喏
0695c16: 檗云為汝安名竟杖人曰這兩箇美泥團漢互相鈍
0695c17: 置不少若是杖人見他請安名但震聲一喝使他兩
0695c18: 手放下翻騰而去也若作裴公見他云為汝安名竟
0695c19: 便好將像驀面一擲使黃檗通身手眼無所施設杖
0695c20: 人如此也不是埋沒他何如我天界諸公人人鼻孔
0695c21: 撩天箇箇腳跟點地又何待依草附木而弄精魂以
0695c22: 自昧其本分乎會麼五色彩霞籠玉像超然一句報
0695c23: 昇平。
0695c24: 蔡司馬顧農部沈侍御請上堂當央直指未免淆訛
0695c25: 出格全提卻成鈍置何似春日融融消落銀山之雪
0695c26: 春風拂拂吹開鐵樹之花木人得趣以高歌石女知
0695c27: 音而密和此段天機太煞超絕正當恁麼時釋迦熱
0695c28: 肝膽達磨冷眼睛與山僧閒拄杖又如何分付噫到
0695c29: 這裏也須是箇羅籠不肯住呼喚不回頭底漢子轉
0695c30: 得身來入林不動草入水不動波拈一莖草作丈六
0696a01: 金身拈丈六金身作一莖草方可與他通此消息從
0696a02: 來海嶽歸真化未有乾坤陷吉人。
0696a03: 風雋薦蒼森禪人請上堂盞子撲落地碟子成八片
0696a04: 斬釘截鐵人不肯通一線昔上座住山這漢太孤
0696a05: 絕生一日賊來索寶撞著對頭也云僧家之寶非
0696a06: 君能用猶弄死蛇在賊云你但將來管我能用不能
0696a07: 用迨得鯰魚上竹竿震聲一喝果然果然賊大驚
0696a08: 揮刀便砍痛快痛快可惜這賊一場去也蒼森
0696a09: 禪人嘗參天童諸老每於棒喝下不能頓斷命根去
0696a10: 年偶遭奇禍直得一刀兩段今日其弟與諸道友特
0696a11: 請薦拔他若要我薦拔更須與一刀何則懸崖撒手
0696a12: 自承當絕後重甦欺不得。
0696a13: 諸薦紳請上堂一不成八不就任穿鑿不漏逗勘得
0696a14: 破呵呵笑且道笑箇甚麼笑他跛腳老雲門云乾坤
0696a15: 之內宇宙之間中有一寶秘在形山將山門來佛殿
0696a16: 裏拈佛殿向燈籠上這漢移星換斗即不無若是此
0696a17: 寶三生六十劫也未夢見在或有問山僧如何是此
0696a18: 寶向他道天晴日頭出落雨地下濕啞子喫黃連誰
0696a19: 知甜如密。
0696a20: 圓通社萬緣社西方殿請上堂佛殿裏燒香山門前
0696a21: 禮拜鐘樓上念讚床腳下栽菜若也會得如龍得水
0696a22: 似虎靠山賞你一箇沒孔鐵鎚若也不會八稜著地
0696a23: 一竅通天賜你一掛寬皮腰帶常啼菩薩賣心肝無
0696a24: 厭足王好捏怪觀音騎得三腳驢撞倒街頭憨布袋
0696a25: 憨布袋笑呵呵一毫不了萬般差薦得西方日出卯
0696a26: 便能火裏種蓮華。
0696a27: 無為州懶子請上堂十方同聚會箇箇學無為此是
0696a28: 選佛場心空及第歸秪如無為作麼生學心作麼生
0696a29: 空心空之後又作麼生一人曰夜來有一大變事十
0696a30: 字街頭一口井不知被誰偷去了一人曰怪道我早
0696b01: 起開大門只見街頭上濕一人曰不必忙我遣虛空
0696b02: 去追捕他怕他走向草裏去不成一人曰莫道虛空
0696b03: 去捕他直饒遣萬象森羅去敢保你尋他落處不著
0696b04: 一人曰你這一隊大妄語漢一箇箇好與痛棒三十
0696b05: 一人曰你這不通漢的痛棒叫阿誰喫六人爭兢不
0696b06: 下乃共告訴於沒蓋藏大王大王呵呵大笑曰聽訟
0696b07: 我猶人也安得必也使無訟乎我今為汝判斷汝等
0696b08: 當自悟之斷曰脫殼靈龜上酒樓從來醉不解真愁
0696b09: 忽聞妓女一聲曲你若無心我也休我若休與你腰
0696b10: 纏十萬貫大家跨鶴上揚州。
0696b11: 解制上堂刻期取證何如畫水成文解制忘機孰能
0696b12: 懸崖撒手到這裏須知門裏出身易身裏出門難不
0696b13: 見古人此處經冬彼處度夏飯袋子江西湖南便恁
0696b14: 麼去好與三十棒直饒一箇箇卸卻炙脂帽子脫卻
0696b15: 鶻臭布衫做箇洒洒落落衲僧也須透過向上關捩
0696b16: 子始得如何是向上關捩子倒得門前剎竿去不風
0696b17: 流處也風流。
0696b18: 丁亥住金陵大報恩寺受陳侍御蔡司馬諸護法請
0696b19: 上堂拈香白椎竟師召云還知你各各自己巳徹底無
0696b20: 私最尊最親的正法眼藏麼雖然爭奈黃面老人於
0696b21: 百萬人天眾中付囑迦葉一人皆好與三十棒何得
0696b22: 以常住公法私相授受山僧不敢蹈他故轍乃打圓
0696b23: 相云這個便是最親切的正法眼藏且道又作麼生
0696b24: 相付金輪迥出中天照大地同成玅法親。
0696b25: 上堂有時相逢不相見有時相見不相逢東山起雲
0696b26: 西山雨南山燒炭北山紅無位真人面門出入沒縫
0696b27: 塔子透徹玲瓏現成公案好與痛棒三十禮拜了退
0696b28: 一任齊立下風吽吽太平日月無人識大坐當軒笑
0696b29: 浪公。
0696b30: 上堂杖者笑呵呵諸人還會麼眉毛纔剔起鷂子過
0696c01: 新羅既已巳過莫吟哦且喫雲門餅再飲趙州茶打起
0696c02: 關南鼓唱出德山歌阿呵呵會也麼墻角一株梅生
0696c03: 得兩個叉未結黃金子先開白玉花卓杖下座。
0696c04: 上堂一年三百六十日日日日頭東畔出炤見十方
0696c05: 諸如來個個眼前黑似漆因甚個個眼前黑似漆秪
0696c06: 為覿面相逢不相識尋珠不必翻海求玉何勞鑿石
0696c07: 知亦不可知得亦不可得木馬嘶開碧落天泥牛踏
0696c08: 破澄潭月汝等畢竟如何切忌眼橫鼻直遂拈拄杖
0696c09: 下座。
0696c10: 師誕日解制陳侍御金沙諸大宰官請上堂杖人今
0696c11: 年五十六自愧生平如轉轂欲求天下知心人使我
0696c12: 此宗無斷續痴人面前不待說夢有智人前亦須慎
0696c13: 獨不輕以楔出楔豈易以毒攻毒此番解制如何就
0696c14: 中有飛有伏罔象自獲神珠卞和無勞泣玉且喜牛
0696c15: 在山中水足草足牛出山中東觸西觸驀然觸著須
0696c16: 彌燈王呵呵大笑一聲直得輝天炤地遍界是曇花
0696c17: 馥郁諸公以此祝予予亦以此自祝願我大眾精勤
0696c18: 各自乘時納祐。
0696c19: 掃浮山遠祖塔上堂卓拄杖云會麼過去諸佛祖沒
0696c20: 奈這個何既已巳藏身退步未來諸佛祖沒奈這個何
0696c21: 不敢冒命出頭現在諸佛祖沒奈這個何直得浮逼
0696c22: 逼地且道這個是甚麼得恁麼威力復卓一下云你
0696c23: 知這個能出生三世諸佛祖是三世諸佛祖沒有奈
0696c24: 得他何者麼設使有個不惜性命底出來便好喫杖
0696c25: 八痛棒何故重賞之下必有勇夫。
0696c26: 戊子住蕪湖吉祥寺上堂趙州云有佛處不得住這
0696c27: 沒膽量漢若是杖人偏要此中安住如有古佛如來
0696c28: 卻教他與杖人提瓶挈履指示他解脫法門州又云
0696c29: 無佛處急走過這沒機用漢若是杖人偏要此中從
0696c30: 容如有邪魔外道卻教他與杖人酌水獻花指示他
0697a01: 秘密法門何則不見道舉頭天外望誰是我般人也
0697a02: 須知是法平等無有高下始得不然繫驢橛漢又與
0697a03: 麼去也何處有恁麼事。
0697a04: 奉新嚴省齋請上堂卓杖云橫拈拄杖笑呵呵徹底
0697a05: 風流奈若何慚愧古人無伎倆大家撞入葛藤窠古
0697a06: 人為甚麼撞入葛藤窠秪為他妄與人通消息何則
0697a07: 若棒能與人通消息則盡大地當連架打去若喝能
0697a08: 與人通消息則盡大地當雷轟霹靂去若言語機鋒
0697a09: 能與人通消息則盡大地之乎者也夢想顛倒去秪
0697a10: 如西江嚴省齋居士到此還與他通消息麼好看旭
0697a11: 日臨青嶂喜對山河炤眼新卓拄杖下座。
0697a12: 比丘尼請上堂踏著秤錘渾是鐵啞子得夢向誰說
0697a13: 驀地醒來眼忽開珊瑚枝枝撐著月昔歸宗和尚座
0697a14: 下有僧大叫云悟也悟也宗上堂召僧云你悟箇甚
0697a15: 麼僧云師姑原是婦人做宗呵呵大笑歸方丈這老
0697a16: 漢通身手眼若不見此僧真個透切如何肯放過伊
0697a17: 今比丘尼偕祝夫人請山僧指示教他轉女成男立
0697a18: 地成佛已巳是不著便也更指示個甚麼此僧自悟則
0697a19: 已巳如何說師姑是婦人會麼腳頭各有通霄路肯向
0697a20: 他人行處行。
0697a21: 上堂師舉手云會麼拈得虛空撒向人撒向人前人
0697a22: 不識臨濟德山觸著之直得東壁打西壁打得來避
0697a23: 不及有言時如寶劍拂揮無言時如轟雷霹靂沒蹤
0697a24: 跡處莫藏身藏身處卻沒蹤跡所以古之今之無能
0697a25: 通此消息既無能通此消息為甚麼無位真人在汝
0697a26: 等面門出入你若擬議是甚乾屎橛下座。
0697a27: 住太平無相寺上堂會麼須彌山舞紫金襴四大部
0697a28: 洲齊合掌笑殺靈山百萬人迦葉儼然無伎倆空王
0697a29: 佛不惜眉毛出來白椎曰法王之法更無有上於是
0697a30: 大千世界有情無情及萬象森羅蜎飛蝡動皆作獅
0697b01: 子吼放大光明汝諸人還得此消息麼得則直下而
0697b02: 去不則庭前露柱笑呵呵徒把機關說與他。
0697b03: 大音惲道生大劍唐祖命二中翰皈依請上堂蔡五
0697b04: 岳云三界是大戲場究竟傀儡係何人提美杖人云
0697b05: 十方為空棋局始終著子繇自己巳主張有能於此問
0697b06: 荅透去不妨縱橫自在更須知有向上關捩在不見
0697b07: 陸亙大夫問南泉弟子少時養一鵝於瓶中漸見長
0697b08: 大如何得不毀瓶而令鵝出南泉召大夫陸應諾泉
0697b09: 云出也這老漢只知欲使人出瓶不知自己巳被語胍
0697b10: 轉卻若是杖人待彼應諾但云瓶在那裏豈不令他
0697b11: 超然神解一任逢場作戲當局能提又如古調發音
0697b12: 太阿出匣則其全機大用無有不妙協也一呼震醒
0697b13: 威音夢古劍揮來凡聖驚。
0697b14: 惲道生內翰薦嚴請上堂夜半正明天曉不露牡丹
0697b15: 花下睡貓兒向上之機須自悟諸仁者父母生子於
0697b16: 未生前父母不知子生於父母未生前子亦不知父
0697b17: 子不知故以恩愛而成能生所生之因緣父母既生
0697b18: 子後養育之恩大於天地子既生父母後親愛之至
0697b19: 性與天成有其身者不敢遺其親有其親者不敢虧
0697b20: 其身不遺其親不虧其身而能全其生身之本此真
0697b21: 世間之奇男子也惲道生孝友慷慨人所共推嘗參
0697b22: 三峰大師於此必須知其源本今是先嚴參軍生忌
0697b23: 特請杖人舉揚宗旨此中生意貫通世出世法之妙
0697b24: 何則乾為父兮坤為母乾坤交而生六子六子交而
0697b25: 萬物生萬物化生生不已巳生不已巳原始反終只此子
0697b26: 世尊心悟證無生孔子朝聞夕可死死而不死生不
0697b27: 生聖凡界外任縱橫惲公能悟此生意百尺竿頭進
0697b28: 步行一口吸盡西江水聽取日午打三更。
0697b29: 陶自淑奉拄杖請上堂師舉杖示云我有能無法界
0697b30: 之有我無能有法界之無我放能收法界之放我收
0697c01: 能放法界之收使迷不能迷使悟不能悟在聲色而
0697c02: 超聲色在異類而超異類在尊貴而超尊貴雖然別
0697c03: 有一條根抵也須向這裏斷卻始得。
0697c04: 上堂古佛空王傳正令插草交蘆齊選聖十字街頭
0697c05: 石敢當儼然入會求盟證文殊問獲何圓通昂首仰
0697c06: 天渾不應頓使枯木與寒灰發燄生花明自性明自
0697c07: 性如今四海清如鏡一句靈然定太平個個超凡還
0697c08: 入聖汝等諸人到這裏也須辦個鐵石心腸莫被他
0697c09: 石敢當瞞定。
0697c10: 玉季優請上堂有事切於心寤寐亦耿耿就裏未分
0697c11: 明終須求大惺忽然惺卻笑罔明文殊徒向空中掘
0697c12: 井君不見王季優夫婦同驚生死事求予指示誓同
0697c13: 修明明祖師意明明百草頭火裏蓮花能結子別有
0697c14: 風光世不儔。
0697c15: 上堂豁開戶牖當軒者誰青霄散彩白日揚輝丹霞
0697c16: 燒木佛卻向寒爐添炭翠薇供羅漢何似鬧市鼓吹
0697c17: 馬大師云自從胡亂後三十年不曾少鹽醬正是如
0697c18: 蟲禦木偶爾成文薛異凡祈嗣特向靈山飯十方賢
0697c19: 聖端有感應會麼為兒不識承渠力養子方知父母
0697c20: 恩。
0697c21: 庚寅住棲霞寺上堂卓拄杖云三十年前在此金陵
0697c22: 撥著達磨腳跟三十年後在此攝山刺剌著法度鼻孔
0697c23: 直得千佛嶺拶破面門舍利塔裂開眉睫智者九旬
0697c24: 談妙不覺咬斷舌根素菴半個秤錘俄然迸出心血
0697c25: 今日杖人到來與你諸人喝開向上一竅振動十方
0697c26: 剎塵各各眼光爍破古今聽我全提正令遂喝一喝
0697c27: 下座。
0697c28: 觀音殿上堂五臺山上雲蒸飯佛殿階前狗尿天剎
0697c29: 竿頭上煎子三腳猢孫夜錢洞山老祖劈腹刳
0697c30: 心與天下人道破開口了合不得合口了開不得獨
0698a01: 有三寸舌錐殺三世祖師無出氣處今日不肖兒孫
0698a02: 為他別通一線貴圖門風遠振法乳長流且道如何
0698a03: 通一線去卓拄杖云震旦雖闊無別路要假英奇杖
0698a04: 下行。
0698a05: 結制上堂拄杖子與三世諸佛作個同參至於向上
0698a06: 句末後句未免匿怨而友其人攝山與他作個明證
0698a07: 以全此結契直得大唐打鼓新羅作舞南山起雲北
0698a08: 山下雨無孔鐵鎚走向鑊湯爐炭裏藏身將謂眾苦
0698a09: 不能到那知禾莖粟幹上頭長三尺頸短二寸底漢
0698a10: 橫按莫邪不令與聖凡躲跟要他向荊棘林中轉身
0698a11: 夜明簾外移步打破靈床底酒顛漢尚不放過何故
0698a12: 今日王令稍嚴不許攙行奪市卓拄杖下座。
0698a13: 上堂歸宗斬活蛇圓通賣死貓徑山躍鯉魚淨慈捉
0698a14: 飛彪各有全機大用何妨隨處風流自古祖庭多創
0698a15: 於義學即彼仙苑嘗插佛標此山開闢已巳來幾經教
0698a16: 觀法席時節機緣有待金地仍以手招秪如今日建
0698a17: 立我洞上宗旨又作麼生睹影便能微笑去拈花不
0698a18: 落箭鋒機。
0698a19: 解制上堂鐵生銹自食其鐵珠生光還自照珠同是
0698a20: 天地所住何一物自生自滅一物自生自全有能辯
0698a21: 得許他具一隻眼僧纔出師便打曰自生自滅漢僧
0698a22: 云某甲未開口如何便打師云你還知這一棒麼僧
0698a23: 云謝和尚點省師又打曰賺殺一船人僧云過在何
0698a24: 處師云不關汝事且退三千里外師復顧眾云攝山
0698a25: 今日失利乃擲拄杖云且救取這一半。
0698a26: 壬辰再住金陵天界寺結制上堂拈拄杖示云當機
0698a27: 覿面提覿面當機疾驚起鐵崑崙高聲叫奇絕何奇
0698a28: 絕乾峰拄杖畫斷十方路頭雲門扇子打翻法界門
0698a29: 戶直得南山起雲北山下雨三十三天洪波浩渺大
0698a30: 鵬展翅直取龍吞若向者裏奪得此拄杖子則一任
0698b01: 他明頭來明頭打暗頭來暗頭打四面八方來旋風
0698b02: 打虛空來連架打總不恁麼來時正好和盤翻卻且
0698b03: 道汝諸人向何處安身立命復喝一喝云莫怪儂家
0698b04: 多意氣要君踏轉上頭關卓拄杖下座。
0698b05: 師居毘盧閣方丈張綠雪陳旻昭請上堂以如意畫
0698b06: 圓相云會麼毘盧遮那如來於此中不動真際與十
0698b07: 方諸佛作一處而塵塵剎剎天人群生所立無不即
0698b08: 此一真清淨圓滿莊嚴無二無二分無別無斷故所
0698b09: 以法界莫大於此中十方無處覓虛空聖凡莫尊於
0698b10: 此主法王有師佛有父古今莫間於此時感應全憑
0698b11: 有大機不見我洞山价祖於雲巖老祖處悟得渠我
0698b12: 一如權開五位妙協全提曹山寂祖於寶鏡三昧悟
0698b13: 得無變異去去亦不變異妙唱嘉猷拔諸邪見雲居
0698b14: 膺祖於秪這是中悟得門裏出身身裏出門乃知向
0698b15: 上一路尊貴各別於是敲唱迥出當時而立門庭堂
0698b16: 奧有正偏君臣父子主賓功位王種臣種內紹外紹
0698b17: 三綱宗三滲漏三墮四禁十玄門以辨魔揀異全提
0698b18: 千聖不傳之秘玅協世出世間之宗直至山僧久默
0698b19: 斯要嘗集佛祖宗教大成會通法界聖凡而歸於毘
0698b20: 盧之性海也今日機緣時至將見六種成就還有會
0698b21: 得主中主麼擊如意云大千種滿菩提樹處處春開
0698b22: 五葉花。
0698b23: 師誕日棲霞笑峰然首座請上堂乃擊如意云花開
0698b24: 千樹覺夢斷兩眉清試問威音事怡然笑自盈不見
0698b25: 僧問雲門如何是諸佛出身處門云東山水上行又
0698b26: 僧問雪竇竇云千峰寒色雨滴巖花又僧問圓悟悟
0698b27: 云薰風自南來殿閣生微涼秪如此三老古荅話還
0698b28: 有同別也無設使問著德山臨濟不知作麼生秪對
0698b29: 他莫是當頭一棒麼莫是驀面一喝麼莫是用祖師
0698b30: 巴鼻宗門牙爪敲唱雙行麼噫也須有個出身活路
0698c01: 始得設使問著我杖人如何是諸佛出身處秪云逢
0698c02: 人不得錯舉或更問如何是天界出身處秪云逢人
0698c03: 但恁麼舉或更云便恁麼去時如何秪云三千里外
0698c04: 摘楊花呵呵呵會也麼孔子不識丘乙己巳所以溫故
0698c05: 而知新上大人以能可知禮則亦可以為師矣復擊
0698c06: 如意下座。
0698c07: 佛成道日上堂知有者其神乎知幾者其神乎知時
0698c08: 者其神乎震聲喝一喝云突出毘盧印放收諸佛機
0698c09: 正中誰玅協今古有同時孰同時靈山尊者正狐疑
0698c10: 夜來忽睹明星現賺卻眼中這點兒噫。
0698c11: 上元解制上堂拈如意云如意子向這裏成最正覺
0698c12: 卻於十方法界一切處解結汝等還會麼這個如意
0698c13: 子無門無毒無門為選佛之門無毒是心空之毒不
0698c14: 見文殊仗劍能解五百比丘之結心彌勒騰疑善啟
0698c15: 十六王子之紹位更須知日月燈明佛本光瑞如此
0698c16: 獨有露柱石臺不動聲色游遍百城煙水黧奴白牯
0698c17: 不露爪牙捉敗五十三人還有知此向上一竅者麼
0698c18: 慇勤為解丁香結放出枝頭自在春。
0698c19: 癸巳住杭州虎跑大慈寺上堂乃震聲喝云頂門好
0698c20: 一椎還見六種震動麼達磨不來東土二祖不去西
0698c21: 天未曾分皮分髓骨肉本自完全熊耳峰前一花常
0698c22: 開五葉嵩山壁上面目誰敢鑽研一自求心斷臂便
0698c23: 有密結恩冤若非者個恩冤如何見得教外別傳有
0698c24: 從這裏薦得則能擒虎頭收虎尾第一句下明宗旨
0698c25: 秪這一句子有時如斷碑橫古路使他失後亡前有
0698c26: 時如忤逆聞雷使他偷心立死有時如馳書不到家
0698c27: 使他叫屈無分有時如紅旗閃爍使他驀地迷魂有
0698c28: 時如巡人犯夜使他自投法網且道這句子得恁麼
0698c29: 利害若不是恁麼利害又何處見此大闡提漢子於
0698c30: 五無間中以毒攻毒救正此佛祖心眼續不傳慧命
0699a01: 還有知此落處者麼識得個中親切句虎跑泉湧少
0699a02: 林泉。
0699a03: 師誕日天愚石照石公諸大師偕徐王諸居士請上
0699a04: 堂古怪老趙州一百零八歲當門一個齒下下都咬
0699a05: 著不知咬著個甚麼杖人今年六十二當門亦一個
0699a06: 齒下下都咬破且道咬破個甚麼雖則年牙不同卻
0699a07: 也切齒不異所以千古風流駒過隙一身歷事如蝟
0699a08: 集卻憶西來碧眼胡特地要討此毒喫此毒喫六遭
0699a09: 不死還吐出那知還著於本人誰能出手為收拾要
0699a10: 收拾直須是鐵石心肝智可及其愚不可及底乃能
0699a11: 同杖人挈挈波波東擊西擊使我少林九鼎浪花新
0699a12: 千聖宗燈照奕奕。
0699a13: 師至顯聖愚菴和尚請上堂九年別去甚相思今喜
0699a14: 重逢別是奇不特同宗深法乳秪緣一笑未曾施諸
0699a15: 昆仲千古關切獨有笑悲正以三千年前黃面老人
0699a16: 未能發得一笑至是杖人乃忍俊不禁特從三吳兩
0699a17: 浙訪我愚菴法兄及諸護法證據我金針雙鎖挾路
0699a18: 全該之宗旨以昔日靈山會上有魔王指佛曰瞿曇
0699a19: 我今沒奈何你待你滅度後於你法中為你弟子披
0699a20: 你之衣破你之法你又奈我何哉世尊不覺痛為悲
0699a21: 泣杖人曰大小世尊尚欠悟在我若見此大發一笑
0699a22: 教這魔王伎倆俱盡無所逃遁雖然秪如世尊這一
0699a23: 哭還有負墮處也無杖人這一笑還有利害處也無
0699a24: 若於此簡點得出則知我與法兄諸公明暗交互敲
0699a25: 唱雙行之密如簡點不出儘他魔佛同恩怨愈見曹
0699a26: 山三墮神喝一喝下座。
0699a27: 能仁百愚禪師請上堂若人識得心大地無塵點當
0699a28: 年許玄度於此捨宅為寺可謂攪長河為酥酪變大
0699a29: 地作黃金近代祁德公於此復古鼎新可謂拈莖草
0699a30: 而建梵剎從火宅以現優曇至於諸尊宿與今堂頭
0699b01: 百愚斯公於此全提正令大振洪規開人天之眼目
0699b02: 揭佛祖之綱宗又何待更推杖人敷揚家醜取笑傍
0699b03: 觀正以法乳相關見此魔氛蜂起且喜芒索未搓鬼
0699b04: 子已巳先受縛劍鋒不舉賊身中自難藏既如此則我
0699b05: 輩正好特地觀光何用運籌決勝正當恁麼時又作
0699b06: 麼生相將知己巳閒談笑看此山高與水長。
0699b07: 雲門惟岑禪師請上堂諸佛出身處石上好栽花打
0699b08: 鼓普請看大地舞婆娑若能於此薦得則知我西江
0699b09: 東越重興洞上宗風萬派逆流從斯奔出故我與愚
0699b10: 菴法兄來此雲門老和尚標宗濬源之地門堂玅密
0699b11: 法度森嚴正值堂頭岑公親承祖父之印符紹述尊
0699b12: 貴之宗旨自當有重見疊出之機用又何必增黃金
0699b13: 之色琢白玉之文哉。
0699b14: 汪本和比部薦先嚴宮保大司農請上堂問世出世
0699b15: 法以孝為先老雲門以一棒酬恩汪居士藉大法報
0699b16: 本二公手眼請師定當師云金雞啄破琉璃殼海門
0699b17: 別有一輪紅進云恁麼則恩酬罔極法利冥升也師
0699b18: 云天上玉樓春正好人間秪見彩雲飛進云曹山孝
0699b19: 滿巴陵供高不妨一賽兩彩師云又被拄杖子吞卻
0699b20: 了也僧以坐具打圓相云大眾還有向這裏透得去
0699b21: 麼師云也須解翻筋斗始得進云且喜大慈山上雲
0699b22: 蒸飯虎跑井底火燒天師云看汝著得手麼僧禮拜
0699b23: 乃喝一喝云擎乾蓋而無私卓拄杖云持坤輿而有
0699b24: 力這根源須端的賢哉汪老大司農玅有嗣君獨超
0699b25: 軼濟美既已巳振家風克孝又能達唯識遍謁諸方逞
0699b26: 見知不辭血戰渠營壁曾來天界扣吾門三擊犀牛
0699b27: 眼赫赤復到虎跑探虎穴空中寫出飛禽跡生身不
0699b28: 敢昧恩親山藤與決真消息古鏡臺前毒鼓誰撾石
0699b29: 頭路滑看你返躑喝一喝下座。
0699b30: 上堂偶然垂足曾非坐久成勞驀地白椎切忌喚鐘
0699c01: 作甕斧子誰能拈去住山鞭影兒未可掠來試馬
0699c02: 直下針鍼相似何如大地火發雖然還知天界門下
0699c03: 出身底消息麼棒頭別有通霄路看取男兒腳下行
0699c04: 薦師請上堂望僊橋上僊何在白日紅塵看負戴誰
0699c05: 把虛空烹去渣澆渠熱血還清快阿呵呵且喫茶趙
0699c06: 老風流知幾多欲識上禪真歸處一鉤煙月在松蘿
0699c07: 慕如禪人請上堂鬧市滾花毬擊著玅高頂笑殺常
0699c08: 不輕箭穿紅日影我不敢輕於汝等東頭買貴西頭
0699c09: 賣賤汝等皆當作佛本店交易分文不賒棒下放收
0699c10: 消息密恩怨深處起龍蛇。
0699c11: 聞心德彰二禪人請上堂有情之本依智海以為源
0699c12: 含識之流即凡心而作佛好個消息太煞漏逗了也
0699c13: 大小老黃龍卻於百尺竿頭弄佛手驢腳輥出一個
0699c14: 花毬子直得南斗七北斗八使各自生緣至今無著
0699c15: 落處權借金針用通玉線撒手到家人不識笑看花
0699c16: 鳥滿庭前。
0699c17: 趙居士請上堂盡大地撮來如粟米大打鼓普請看
0699c18: 漆桶不會秪這些子便是擒虎頭收虎尾覿面機鋒
0699c19: 如同電拂如何又向平地上打喫交使造物反常人
0699c20: 民陷溺性命不知所歸生死無從出息到此須有個
0699c21: 不被心境惑亂底手眼始得從來有道歸明聖獨有
0699c22: 精誠感地天。
0699c23: 上堂南高峰北高峰與汝諸人眉毛廝結了也為甚
0699c24: 麼相逢不相識西子湖蘇公堤與汝諸人心眼照
0699c25: 徹了也為甚麼相見不相知更到大慈山中還見
0699c26: 寰中老漢苕帚柄東拋西擲麼汝若不見天界為汝
0699c27: 點出乃卓杖云這裏透出虎驟龍驤。
0699c28: 上堂天開日迥照徹阿誰透網金鱗激浪追風良馬
0699c29: 驚鞭還別有為人處也無復舉大慈上堂云老僧不
0699c30: 解荅話只解識病有僧纔出便歸方丈師云杖人只
0700a01: 解荅話不能識病有僧纔出劈脊便打且道與古人
0700a02: 相去多少相逢不必盡教知別有風光動天地。
0700a03: 上堂古佛留心不得妙拄杖拈來忽大笑彌勒稽首
0700a04: 問威音擊鼓陞堂徵朕兆撐向頂上不前拄向腳
0700a05: 跟下不後突然創出此宗卓爾敲來別調直指全提
0700a06: 傍穿曲逗玉轉珠迴龍驤虎驟千聖不能傳萬靈曾
0700a07: 莫料古今承此恩威始終何以報效噫嘻嘻我自與
0700a08: 你同條共命只覺快活不徹頭頭巧湊從此橫拈倒
0700a09: 用任法界交參更勿輕易與人通此一竅。
0700a10: 癸巳秋到嘉禾梵受請上堂古帆飛影到鴛湖坐我
0700a11: 同人笑傲圖何似雲門枷卸漢東山水上倒騎驢若
0700a12: 向者末後句子薦得則知諸佛出身處別有生機一
0700a13: 路所以德山云有言時踞虎頭收虎尾第一句下明
0700a14: 宗旨秪如這箇句子若非我同人如何得通者消息
0700a15: 不知我龍門顯聖二法兄從何處放了這毒氣創發
0700a16: 此保社於屍阤林內掀翻活埋死人頑石堆頭火葬
0700a17: 無依漢子拈一莖草建立梵王宮殿入此門限使他
0700a18: 頓斷偷心斲枯木樁示現丈六金身瞻此影光令彼
0700a19: 全機脫穎不論船來陸來底不涉程途底各與三頓
0700a20: 了去佛到祖到無可安排中也要為他處分打圓相
0700a21: 曰向者裏出得身者始能消我同人毒氣使我此宗
0700a22: 遮天蓋地去也九萬里鵬從海出三千年鶴遠空歸
0700a23: 偕靈巖儲和尚應朱葵石郡侯於真如寺建塔請上
0700a24: 堂喝一喝曰向者裏會得則許他是箇頂天立地漢
0700a25: 子腳跟下有眼頂門透尖迸出胸襟掀翻法界古佛
0700a26: 今佛分座儼然賓主交參正偏玅協十方分影敲唱
0700a27: 同時似拂吹毛如擊毒鼓斷他凡聖命根開我佛祖
0700a28: 正眼且道這一著子落在阿誰分上黃檗呼來風凜
0700a29: 凜裴休應處日團團長水於佛頂上生波彩雲向拄
0700a30: 杖頭弄影於全主即滅處湧出大光明幢所以三峰
0700b01: 和尚於此提智證傳使覺範老人七花八裂文彩縱
0700b02: 橫許多人向這裏要死不得死要活不得活正是羅
0700b03: 紋結角處乃有追古遺風如龐裴者朱居士父子一
0700b04: 門紹述祖先皆是從佛口生從法化生發此重興真
0700b05: 如願力振起創造機緣故有印白上人之造端文節
0700b06: 法師始終成此更有三箇漢如常不輕現三頭六臂
0700b07: 敲磕無限頂門親見法華一會諸佛同時驀劄相逢
0700b08: 機輪互換使現前人人眉光炤破今古去也還有明
0700b09: 證者麼杖人適於舟中有一偈子對眾拈出以似諸
0700b10: 公載得鐘聲震水雲筆尖不點已巳成文裴公風度今
0700b11: 猶在孤鶩殘霞落一群。
0700b12: 方荊溪請上堂天花處處鳥啣飛浩蕩春光卻自微
0700b13: 尼父曾言吾與點風流千古幾知歸天不言而時行
0700b14: 物生將謂藏舟於壑以為固有力者負之而趨正在
0700b15: 昧昧又安知藏天下於天下有不可得而遯之者乎
0700b16: 到此須是通身手眼已巳曾再三撈摝始得於指尖頭
0700b17: 彈去迷魂蝴蝶眉睫上掀落啼血杜鵑移步荊棘林
0700b18: 中轉身月明簾外於有佛住處竿木隨身無師表時
0700b19: 垢衣垂手出廛入廛縱橫異類還有向這裏能撩起
0700b20: 便行者麼乃喝一喝曰看腳下。
0700b21: 五龍坊眾居士請上堂有物先天地呼客灼龜無形
0700b22: 本寂寥隔靴搔癢能為萬象主垛生招箭不逐四時
0700b23: 凋平地喫交有箇漢於此能抽腦後釘去眼中屑許
0700b24: 他與傅大士空手把鋤頭步行騎水牛切忌龍淵門
0700b25: 下過直教打折老驢腰何故相逢若不親錐拶千古
0700b26: 啀喍恨不消。
0700b27: 息波上座偕王文學張觀察項別駕諸紳衿請上堂
0700b28: 乃振杖曰會麼孔子不夢周公萬古人昏弗醒莊生
0700b29: 能化蝴蝶大千物幻成迷文殊莫出女子禪德山不
0700b30: 會巖頭意大悲菩薩甕裏坐道士酩酊捧漏卮原始
0700c01: 返終天地可測橫施逆用鬼神亦疑看我杖頭指點
0700c02: 便能突出神奇是何奇龍生金鳳子象趁玉麟兒太
0700c03: 平曲調從斯唱振起新豐向上機。
0700c04: 佛誕日上堂佛真應身如井覷驢黃鶴樓詩崔顥漫
0700c05: 題一棒撩空打出甕中之鱉誰能垂手無底籃兒自
0700c06: 提正當恁麼時還有撞著至親更問是甚麼人者麼
0700c07: 於百萬人天中見一箇跳出指天指地有箇傍觀不
0700c08: 肯欲處分他者麼若有好與一棒若無好與一棒何
0700c09: 故平分風月曾無異痛癢還他各自知如不知年年
0700c10: 空將惡水澆頭皮。
0700c11: 真如鑄塔頂文節大師偕朱葵石曹秋岳諸公請上
0700c12: 堂清淨本然云何忽生山河大地重言不當喫瑯琊
0700c13: 拽轉長水鼻吹散九霄雲天花仍亂墜插莖草而建
0700c14: 梵王宮拈一花而傳西祖意薦取目前機莫作等閒
0700c15: 戲法華以童子聚沙為塔漸漸積功德皆已巳成佛道
0700c16: 既云皆已巳成佛則漸漸所積即圓頓玅道也如文與
0700c17: 可胸中不有成竹何能疾筆一揮而枝枝葉葉皆成
0700c18: 竹之清風高節哉只今現前諸公儼然一會心中如
0700c19: 不有佛何能敬禮如不有塔何能瞻仰如不知有向
0700c20: 上事何能親向上事不見文大師朱居士與眾耆宿
0700c21: 纔創造此七級之機則咳唾掉臂無非多寶玲瓏十
0700c22: 方影現又況有生鐵鑄成底三箇漢子東敲西擊使
0700c23: 六種震動舍利飛光凡有見聞誰不平分此風彩今
0700c24: 日特為開鑄合尖一句作麼生杖頭點出千花影箇
0700c25: 箇遮那頂上行。
0700c26: 天寧修千佛閤靜聞監院暨諸薦紳為張觀察祈嗣
0700c27: 請上堂問莖草重拈畢竟是誰能出手師曰天開瑞
0700c28: 象光河嶽八表飛騰五彩霞曰若然則樓閣重重見
0700c29: 至尊師曰彈指一聲超劫外剎塵於此各抽身曰大
0700c30: 千覺海洪波靜三世閒名不待安師曰箭穿紅日影
0701a01: 珠湧海濤深曰秪如不立峻峭不居正偏還有轉機
0701a02: 也無師曰自己巳腳跟知落處自然光彩照人天曰輕
0701a03: 將一句詩題出致使清風匝地來師曰頭頭別有好
0701a04: 生機曰昔日長沙今朝和尚師微笑乃擊如意曰會
0701a05: 麼正令全提驀地憑空霹靂桃花浪暖燒尾跳過龍
0701a06: 門正當恁麼時難逢此快便昔長沙岑因秀才問弟
0701a07: 子嘗見千佛名經不知此佛居何國土亦化物也無
0701a08: 沙曰秀才曾見黃鶴樓崔顥題詩後還有人題也無
0701a09: 才曰未有沙曰得閒題取一篇好杖人曰這箇岑大
0701a10: 蟲太煞奇怪且留一句子與諸佛作出身路好秪如
0701a11: 今日天寧重修毘盧寶閣必欲使天下同見法身同
0701a12: 聞妙法同得悟入又何妨別開一路乎驀振杖曰看
0701a13: 看雲從龍風從虎聖人作而萬物睹麟現瑞鳳呈祥
0701a14: 太平盛事有輝光所謂諸法性無常佛種從緣起一
0701a15: 花開而萬國春一佛生而千聖喜金盆捧出活孩兒
0701a16: 寶閤重重添紫氣夜明簾外臣進位以朝君晝錦堂
0701a17: 前子轉身而就父秪此感應道交天機玅合豈不使
0701a18: 千佛慧命常續此主中主還會麼靈山今日親分囑
0701a19: 花萼聯輝萬世芳。
0701a20: 天界覺浪盛禪師語錄卷三
