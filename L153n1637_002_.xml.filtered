0483b02: 門人圓悟圓修等編
0483b03: 北錄
0483b04: 萬曆甲申歲師演法華妙典於秘魔岩寺時
0483b05: 有萬融首座病眼四十日既愈一日仍來座
0483b06: 下展本聽講經師方陞座見之言曰且喜萬
0483b07: 融首座病眼重開幻人有賴彼悚身起立云
0483b08: 不敢師曰且問汝即今目前所境界與向
0483b09: 未病眼時同耶異耶對曰無異師曰然正古
0483b10: 人所謂三十年前見山是山見水是水及乎
0483b11: 中間有個入處則見山不是山見水不是水
0483b12: 老僧今日休歇得見山依舊是山見水依舊
0483b13: 是水是也師乃說經不已及下座有空安禪
0483b14: 者詣方丈叩曰前言古人見山是山云云之
0483b15: 旨某甲實未明了願老師方便一指曰禮拜
0484a01: 著者禮拜起師問曰會麼云不會師曰近前
0484a02: 來安近前師起拂子云此是拂子打伊一
0484a03: 下復起云此還是拂子會麼云不會師乃
0484a04: 曰昔妙色國王欲求勝法恨不值佛帝釋遂
0484a05: 現藥形而為說法乃曰我肚饑不能為汝
0484a06: 說王遂呼廚吏作上膳奉之藥曰此非我
0484a07: 食人新血肉是我常食王思他人身肉俱非
0484a08: 我有遂將己巳所愛子及所愛妻皆與食之猶
0484a09: 未克足欲捨己巳身願乞先為說法帝釋見王
0484a10: 為法心切了無違拒遂捨藥形而現帝釋
0484a11: 本形一手托妻一手托子了無遺損爾果學
0484a12: 道欲圖個得力處亦須如此一迴始得者復
0484a13: 問學道人病苦到來如何排遣師曰今見吾
0484a14: 法門中人但得些些因緣福報便算了一生
0484a15: 修行事畢便為止足更不圖進復不覺察是
0484b01: 之與非只爾昏昏把日子輥過去了殊不審
0484b02: 一旦大限到來八苦交煎之際始悔之噬臍
0484b03: 不及矣且爾我手足晏安之時平懷適意處
0484b04: 得力不得力他人不知要在各各自己巳揣摸
0484b05: 檢點昧心不得欺人不得休把光陰虛度了
0484b06: 每見有登華座踞方丈曾作人天標榜者拈
0484b07: 椎拂談禪論道說得如瓶瀉水相似大有
0484b08: 可觀近似了了纔有些少病苦到來便見排
0484b09: 遣不下以至臨危之際不言可知矣不知素
0484b10: 日談禪論道種種好處向甚處去也此等
0484b11: 流出家未有原志復不曾遇得真正明師點
0484b12: 化所以不能到究竟徹頭處耳既未有工夫
0484b13: 實驗而且無個把持處則憑何以排遣病苦
0484b14: 乎故吾學道人先自要具眼具眼則易得其
0484b15: 師得其師要求啟悟反掌無難矣所以古人
0485a01: 纔掉得個源頭到手便歸家穩坐自在安閒
0485a02: 縱橫無礙左右逢源所謂行亦禪坐亦禪語
0485a03: 默動靜體安然矣縱有病苦到來只若無事
0485a04: 人又奚假一毫之力用排遣哉故曰老僧自
0485a05: 有安閒法八苦交煎總不妨是也者再拜曰
0485a06: 某實同病苦但不解前謂源頭者何也師即
0485a07: 召空安安應諾師曰為我喚空安來安曰更
0485a08: 喚某甲別無有也師云與汝說竟天晚珍重。
0485a09: 萬曆甲申師在秘魔岩寺有王胡二善人入
0485a10: 山設齋備禮勉師陞座師乃曰若教幻人說
0485a11: 佛法無一字可語但問二善人每歲供送稻
0485a12: 糧與我僧喫將何所圖善人同聲應曰久聞
0485a13: 此山師德都是真實辦道者某等俗緣忙迫
0485a14: 未能學道唯減此口糧為少助緣耳師回首
0485a15: 顧眾曰正可謂施主一粒米重若須彌山若
0485b01: 然不辦道披毛帶角還信矣且如一粒米多
0485b02: 許大古人謂重若須彌者何原蘇學士云
0485b03: 鋤禾日當午汗滴禾下土誰知盤中餐粒粒
0485b04: 皆辛苦也以今日觀之又翻成檀越信心膏
0485b05: 血矣然吾惟患在今人不辦道耳且如我等
0485b06: 今日為是捶鐘撾集眾陞堂是辦道歟為
0485b07: 是唱偈提科鋪文演義為辦道歟又出口入
0485b08: 耳數墨循行是辦道歟披衣坐立束朿整威儀
0485b09: 為辦道歟又敲魚擊磬誦經是辦道歟
0485b10: 迎齋獻供作梵持鈴為辦道歟又書符牒
0485b11: 掛榜揚旛是辦道歟醮星安土灑淨行香為
0485b12: 辦道歟乃至禪堂止靜放開單展是辦
0485b13: 道歟打坐經行看經念佛為辦道歟乃至廚
0485b14: 房炊齋備供煉醬調羹是辦道歟洗碗擇菜
0485b15: 運水搬柴為辦道歟乃至庫司注記券疏因
0486a01: 果分明是辦道歟出入金帛取與米麵為辦
0486a02: 道歟乃至方丈寢高堂居巨室是辦道歟登
0486a03: 華座拈麈尾為辦道歟撫養老病誘挾後昆
0486a04: 是辦道歟量才授職察言辯色為辦道歟姦
0486a05: 必除賢善必舉是辦道歟賞罰中節號令
0486a06: 密嚴為辦道歟迎待客納眾招賢是辦道
0486a07: 歟己巳惠物下心一切為辦道歟乃至靜室
0486a08: 穿破衲咬菜根是辦道歟打餓七喫水齋為
0486a09: 辦道歟閉門靜坐一物不為是辦道歟墾土
0486a10: 掘地攝散除昏為辦道歟諸大德即爾我許
0486a11: 多出家之流反不如古時一個俗漢子謂
0486a12: 道日用事無別唯吾自偶諧頭頭非取捨處
0486a13: 處弗張乖朱紫誰為號丘山絕點埃神通并
0486a14: 妙用運水及搬柴且看這俗老漢得個什麼
0486a15: 消息便敢開大口謂搬柴運水猶屬彼之神
0486b01: 通妙用而況於吾儕在袈裟下者反不及乎
0486b02: 雖然這老漢最善畫龍猶欠點眼幻人今日
0486b03: 試與指破使汝等易會去日用事無別切忌
0486b04: 眼花唯吾自偶諧到此也未頭頭非取捨更
0486b05: 欠什麼處處弗張乖瞞吾不得朱紫誰為號
0486b06: 只許你道丘山絕點埃自語相違神通并妙
0486b07: 用你是俗漢運水及搬柴合應如是且道這
0486b08: 個辦道說話在汝等諸人分上還曾有麼若
0486b09: 有須出來與幻人對眾通個消息若無切莫
0486b10: 因循造次各宜珍重尋思去乃下座。
0486b11: 普照寺開示舉陶太史一日問師曰弟子未
0486b12: 有入處乞師指示浙音入與實同師以為實
0486b13: 乃云檀越即今坐在虛空裏耶時靜虛居士
0486b14: 在傍以為答錯了也師即曰將錯就錯何如
0486b15: 靜虛無語雖然據此一問無論錯與不錯良
0487a01: 喻如人浴於大海患渴求救相似殊未知老
0487a02: 僧今日覓個出處不可得又何用入良久乃
0487a03: 召曰兄弟欲會大道當會吾心唯吾心原同
0487a04: 太虛洞徹無礙左右逢源淨赤灑灑露
0487a05: 堂堂明歷歷無拘束朿莫可把又豈有內外中
0487a06: 間三處而俾之趨向背離容有出入之者
0487a07: 乎正所謂取不得捨不得不可得中者麼得
0487a08: 惟僧惟俗誰得誰失大約今時人學道有二
0487a09: 岐路是大病痛非此即彼不可不知第一路
0487a10: 不肯反躬扣己巳自信自悟只要向他善知識
0487a11: 口裏討分曉求解會病在依他作解障自悟
0487a12: 門第二路先任了自己巳一個見解確定以為
0487a13: 主宰安頓在胸中了務要覓他善知識將個
0487a14: 圓木楔子恰好投入他者四方孔竅無論投
0487a15: 著投不著而不知正是個無明坑生死根
0487b01: 本蘊積日久永難拔除兄弟道無別體且
0487b02: 此娑婆世上未悟之人純是一團情識意見
0487b03: 所以同我者乃喜乃愛日親日近異我者乃
0487b04: 違乃厭日遠日師復召曰兄弟果爾相信
0487b05: 依教奉行將二岐路妄想境一一覷破迴光
0487b06: 返照而無量法門莫不圓滿具足總是不思
0487b07: 議境界又烏用別求知識開示種種方便然
0487b08: 後悟哉唯患汝等從無始以來情塵意識積
0487b09: 習濃厚了不能似大丈夫有決烈勇敢之志
0487b10: 提得起放得下但只如半死不活底人提起
0487b11: 來恰似都捨不得放不下惟恐斷了命根相
0487b12: 似故大慧禪師曰大今時學道人多怕落
0487b13: 空且如怕落空底還曾空得麼我笑巖和尚
0487b14: 亦云只這怕落空底也須空始所謂鯨吞
0487b15: 海水盡露出珊瑚枝耳非是前老和尚好
0488a01: 專以空教人也秪緣學道人中一毫頭能
0488a02: 所著不得一毫頭知見存不得不聞安楞嚴
0488a03: 破句讀云知見立知即無明本知見無見斯
0488a04: 即涅槃信夫纔有些些能所知見留於次
0488a05: 便成膏肓之病終為滯礙久之則不知不覺
0488a06: 不可得而治矣但秪見得一切人說話不合
0488a07: 我一切人行事不如我一切知識說話行事
0488a08: 俱不合我矣如此則莫謂今時善知識一切
0488a09: 人以至上古善知識聖人佛菩薩再出頭來
0488a10: 亦有所不合矣汝等珍重。
0488a11: 癸卯八月十五日普照寺開示陞座祝香云
0488a12: 此一炷香不從天降豈逐地生雖假如來身
0488a13: 分上藉來還向自己巳信心中拈出向爐中
0488a14: 端為供養本師釋迦世尊文殊普賢二大菩
0488a15: 薩觀音大士護法韋西天東土歷代祖師
0488b01: 一切聖賢均沾供養次一炷香天不能地
0488b02: 不能載爇向爐中端為祝延今上皇帝聖躬
0488b03: 萬歲東宮後主國太夫人文武官僚功勳內
0488b04: 宰以至十方檀越咸增壽算又一炷香非金
0488b05: 非木非自非他用山僧信手拈來端為供養
0488b06: 笑巖堂上傳曹溪正胍三十二世月心寶和
0488b07: 尚用酬法乳之恩兼太平堂上資秉教授承
0488b08: 雪峰宗祖二十七世樂安悅和尚乃至荊
0488b09: 山珂夢塘覺二大和尚以及天下諸善知識
0488b10: 并大法師一切高人普同供養就座云靈光
0488b11: 耿耿智體如如今古洞然聖凡靡間向上一
0488b12: 著由來千聖不傳放下便休是衲僧從初本
0488b13: 分以拂子起問眾云汝等即今還見這箇
0488b14: 麼若言不見除是汝等生來眼盲若言見又
0488b15: 是知見立知即無明本還知麼還會麼倘爾
0489a01: 不會更聽山僧向下葛藤良久云且言昔日
0489a02: 我釋迦如來出世本懷為一大事因緣唯
0489a03: 開示悟入佛之知見而已巳無論佛語蠢動含
0489a04: 靈皆有佛性即裴休丞相亦曰血氣之屬必
0489a05: 有知凡有知者必同體所謂真淨明妙虛徹
0489a06: 靈通卓然而獨存者也始知者一點靈明不
0489a07: 昧之知在爾我莫不均稟共有為什麼又
0489a08: 有佛與眾生之分也有佛即有眾生有眾
0489a09: 生便有佛既有眾生與佛之分所以便為眾
0489a10: 生識見了則不得謂之佛知見矣試看世尊
0489a11: 初一日在尼拘律樹下打坐有二商客倩人
0489a12: 推車過了來問世尊曰曾見車過不世尊曰
0489a13: 不曾見曰還聞不云不曾聞曰曾別去不云
0489a14: 不曾別去曰曾瞌睡不云不曾瞌睡於是商
0489a15: 人作禮世尊讚歎願云當如世尊覺而不見
0489b01: 遂獻寶珠而去故古德云即此見聞非見聞
0489b02: 無餘聲色可呈君個中若會些些意體用無
0489b03: 妨分不分好箇分不分話汝等會得麼還聞
0489b04: 世尊將說法華先從兩眉中間放一道白毫
0489b05: 相光照見東方萬八千佛土靡不周於彼
0489b06: 此國土眾生一切境界皆悉令見所謂一光
0489b07: 東照智境全彰如永嘉大師曰境非智而不
0489b08: 了智非境而不生智生則了境而生境了則
0489b09: 智生而了智生而了了無所了了境而生生
0489b10: 無能生生無能生塵遺非對了無所了念滅
0489b11: 非知知滅對遺一向寂爾無寄妙性天
0489b12: 然其曰今言知者不須知知但知而已巳如此
0489b13: 則可謂佛之知見者亦不可謂佛之知見何
0489b14: 也可謂佛之知見者知見立知也不謂佛之
0489b15: 知見者儱侗真如也到此之際各自著些精
0490a01: 采討個分曉好正所謂具足凡夫法凡夫不
0490a02: 知具足聖人法聖人不會聖人若會即同凡
0490a03: 夫凡夫若知即是聖人耳忽憶當初有箇智
0490a04: 通和尚在歸宗處從夜半驀喚驚眾曰我
0490a05: 大悟也我大悟也歸宗令僧扯住問悟個什
0490a06: 麼答曰尼姑天然是女人做試問大眾且
0490a07: 道這個是悟不是悟此事且置山僧今日陞
0490a08: 座本為大眾敷揚法化宜先舉三歸五戒大
0490a09: 綱略增幾句註云汝等善信男女可當各
0490a10: 各合掌胡跪分明諦聽師召云善男女等汝
0490a11: 既已心持齊決志修行冀脫生死苦輪
0490a12: 必先歸依三寶佛法僧是也所謂佛者我所
0490a13: 指歸清淨法身毘盧遮那佛身非指釋迦化
0490a14: 身者也爾我雖在釋迦世尊教化中咸承
0490a15: 彼力即未獲親證親悟終為隔絕已知彼
0490b01: 當此周末時在西域雙林樹下涅槃久矣既
0490b02: 已滅度屬人歸依者但教法存耳教法既存
0490b03: 必有歸旨歸旨所在即如來法身古今
0490b04: 未嘗生滅吾所指歸依者此耳汝等不聞遮
0490b05: 那妙體法界以為身乎言法身無相藉
0490b06: 法界以為身者即四聖六凡皆合如來一體
0490b07: 無二也夫四聖六凡為十法界俱屬有情類
0490b08: 中所攝然法身盡此則如來法又有不周
0490b09: 處也須知更有無情四法界即華嚴說理法
0490b10: 界事法界理事無礙法界事事無礙法界是
0490b11: 也然情與無情總屬如來法身為一體者即
0490b12: 今在爾我分上當又作麼生會合耶且如永
0490b13: 嘉大師曰智非境而不生境非智而不了作
0490b14: 麼生不合又豈有二體耶到此之際始知情
0490b15: 與無情總屬如來法身當知爾我則通身都
0491a01: 在如來法身之中實無迴避處也則又當知
0491a02: 離如來法身即爾我這個身心且無棲泊
0491a03: 處也信知是歸依佛即法即僧都在其間矣
0491a04: 歸依法者即指心法非有別法可依歸也既
0491a05: 知爾我這個身心在如來法身之中則又當
0491a06: 知如來這箇法身又在爾我這一點靈竅心
0491a07: 中矣所謂心包太虛量周沙界不其然乎又
0491a08: 所謂心生則種種法生心滅則種種法滅除
0491a09: 心法則無別法可依歸也況慈悲喜捨等
0491a10: 法又豈外是乎歸依僧者僧為和合之義佛
0491a11: 即法法即心心佛眾生三無差別又所謂即
0491a12: 心即佛即境即心舉一而三言三即一者也
0491a13: 如是則歸依佛竟歸依法竟歸依僧竟今屬
0491a14: 八月十五日乃當今天下十三布政南北兩
0491a15: 京選舉之辰如昔霞所謂即選舉亦何如
0491b01: 選佛耶所謂十方同聚會箇箇學無為此是
0491b02: 選佛心空及地歸擲拂子咄一聲下座。
0491b03: 上堂師云鄙人將謂今時佛法門頭沒有可
0491b04: 商量人仔細檢點也有一箇半箇有僧出問
0491b05: 誰是一個師曰即今如市街頭十字路邊
0491b06: 盤膝坐地哇哇化錢者是誰是半箇曰即
0491b07: 今認住客塵煩惱確定以為主宰者是或曰
0491b08: 若說佛法原不曾許汝有商量處烏用汝顛
0491b09: 言倒語有許多饒舌師曰我不你雖然說
0491b10: 得儘是你儘做得個膾子手何也任他佛頭
0491b11: 來魔頭來獅子頭象頭來牛頭馬頭人頭狗
0491b12: 頭羊魚頭鵝頭鴨頭既到汝案頭上一一儘
0491b13: 汝破除打一邊去只恐汝把個死兒頭
0491b14: 便不能破除得打不開去於此打得開
0491b15: 去纔是好膾子手也或曰將那死兒頭來
0492a01: 著師乃笑曰果然不識有人於斯一似個無
0492a02: 尾巴底大蟲且道順毛還勒得伊麼有人於
0492a03: 斯一似個生鐵子有力者還拗得折伊麼
0492a04: 果乃順勒伊不得拗折伊不得只是有一人
0492a05: 搖頭不肯何也第恐將個臭鶻突布衫做了
0492a06: 貼體衣至死不肯脫總有青州布衫堆滿世
0492a07: 界也沒用處況今時善知識都只要抱不哭
0492a08: 底孩兒不敢觸著伊動著伊只怕退了伊底
0492a09: 道心又恐斷絕往來了不唯不我供養反被
0492a10: 伊生謗毀作禍害便不奈何若是捨性命
0492a11: 善知識則不然饒他是生鐵子須要誘引
0492a12: 伊一舉舉到那半天裏沒割殺處了始撒手
0492a13: 待伊自放下來務要跌折了他底又饒他是
0492a14: 箇無尾巴太蟲先須掘個坑子隱覆候待
0492a15: 伊來陷入內務要使伊跳不出去直待伊計
0492b01: 窮力盡時且問他你還要活麼待伊頷首時
0492b02: 更曰且緩緩直須教伊命根斷如死了這
0492b03: 臭鶻突布衫方得卸下始可謂我救得這死
0492b04: 漢了也不然這畜生還跳在雖然說得也
0492b05: 好只可惜今時末法世中無這等一個知識
0492b06: 正所謂賢聖隱伏遇而不遇也伊說不得
0492b07: 呵呵。
0492b08: 李孟白大夫問老師修行多少年方纔得悟
0492b09: 師云貧道修行未久亦無悟處雖然貧道自
0492b10: 持齋出家學道以來不過四十餘年前二十
0492b11: 年止入得個信位于晝夜十二時中猶不知
0492b12: 其饑飽雖寒暑亦莫辨後二十年但醒得一
0492b13: 一病痛不從外入俱是自己已心中所發近日
0492b14: 又增得箇歡喜處始知得人人肚饑都只是
0492b15: 要飯喫然又恰如人從半夜睡醒了只顧東
0493a01: 摸西摸信手摸著了自己已底鼻孔不覺失聲
0493a02: 呵呵一笑。
0493a03: 士大夫有問云今日望師開示師云若說開
0493a04: 示則現前種種物色原不曾有一毫遮蔽處
0493a05: 若論佛法在老僧則一字也無不見當初老
0493a06: 釋迦出廣長舌相覆三千大千世界談經
0493a07: 不過三百餘會說法亦止得四十九年又誰
0493a08: 知得是止啼黃葉及乎沒後結殺於人天百
0493a09: 萬眾前拈華時竟無一人會得獨有迦葉破
0493a10: 顏微笑而已孰又知是空拳誑小兒哉而今
0493a11: 眾大夫若要向貧道口裏討能有多少汁水
0493a12: 請不如各各安分休去歇去倘休歇不下可
0493a13: 將佛祖聖賢一則半則無義味底爛葛藤於
0493a14: 晝夜十二時中咬嚼去悟去果能聽信拳
0493a15: 拳依教奉行十年二十年若不悟去老僧替
0493b01: 你下地獄你若只似矮子看戲半信不信不
0493b02: 肯扣己巳而只要向他善知識口裏討生死
0493b03: 求決擇又貪著那一等瞎宗師開口向你說
0493b04: 些有滋味底說話并有義路底言句管直保
0493b05: 你到彌勒下生第二箇彌勒下生恐亦不能
0493b06: 悟得莫老僧性燥不能一一為汝等備悉
0493b07: 得。
0493b08: 孫淇澳太史一日問及九峰勘石霜首座謂
0493b09: 休去歇去云云首座謂明一色邊事九峰不
0493b10: 肯何也師云欺他道眼不明耳公謂此可以
0493b11: 說得否師云可與愚者道不可與智者傳公
0493b12: 謂學生也不曉得師云貧道如今又不然止
0493b13: 可與上上根人達而不可與中下之機言矣
0493b14: 公頷之相與一笑。
0493b15: 李對泉太宰六月六日辦齋請師至問云禪
0494a01: 師今日有以教我否師云貧道教何敢當然
0494a02: 有焉放下一著可相勸耳何也爾我始
0494a03: 由最初一念之欲未能放下所以攝入父母
0494a04: 胞胎有此色質以來念念輪迴無有休息以
0494a05: 至臨命終時依然不能放下儼如落湯螃
0494a06: 致手足顛倒忙亂無措噬臍不及矣果爾相
0494a07: 信先須要自己已識得破決得斷頓把目前萬
0494a08: 聚紛紛一切生滅之念焉一齊放下便覺
0494a09: 得於心無事於事無心自然了了分明當下
0494a10: 豁達一無障礙矣。
0494a11: 又問夢中不能作主者何也師曰設夢中果
0494a12: 能作主得則又不得謂之夢矣昔所謂至人
0494a13: 無夢者正以此有所檢耳又吾禪門下所謂
0494a14: 打成一片寤寐一如者亦以此耳公曰何也
0494a15: 師曰是吾禪人做工夫直須到這田地夢
0494b01: 中作得主正是打成一片寤寐一如之先驗
0494b02: 也以至不二法門事理無礙惺寂雙流定慧
0494b03: 等學是非一致物我同根萬物一體凡聖同
0494b04: 源莫不一以貫之皆是打成一片事所謂若
0494b05: 有一人發真歸源十方世界悉皆消殞若人
0494b06: 識得心大地無寸土三界無別法唯是一心
0494b07: 作縱橫無礙左右逢源且道又是第二著工
0494b08: 夫實驗耶。
0494b09: 又問古人因緣請示幾則令吾時時究
0494b10: 得否師曰若論古人易會方便則無如趙州
0494b11: 但觀伊作沙彌童稚時初見南泉泉因臥次
0494b12: 問沙彌自何來答曰從瑞像來曰還見瑞像
0494b13: 麼答瑞像未秪見個臥如來泉不覺涌身
0494b14: 起坐問汝是有主沙彌是無主沙彌答是有
0494b15: 主沙彌曰今主在何處云仲冬嚴寒和尚尊
0495a01: 體萬福且看伊作沙彌時利辯如此以至年
0495a02: 逾八十猶未罷故復庵和尚有頌云趙州
0495a03: 八十猶行只為心頭未悄然及至無
0495a04: 一事始知虛費草鞋錢伊作善知識接物
0495a05: 應機垂手處其圓之妙迥與他師不同故
0495a06: 住院後凡有僧到便問曾到此間麼答曾到
0495a07: 州即云喫茶去又僧到便問曾到此間麼答
0495a08: 不曾到州即云喫茶去居士還知趙州未嘗
0495a09: 草草麼曰不知師云此可。
0495a10: 又僧問如何是祖師西來意州云庭前
0495a11: 樹子僧云和尚莫將境示人州云吾不曾將
0495a12: 境示人僧云既不曾將境示人畢竟如何是
0495a13: 祖師西來意州云庭前樹子居士會否曰
0495a14: 不會師曰此可。
0495a15: 又僧問狗子有佛性否州云有僧云既有
0495b01: 佛性因甚又撞入這皮袋州云為伊知而故
0495b02: 犯又僧問狗子有佛性否州云無僧云蠢
0495b03: 動含靈皆有佛性為甚狗子獨無州云為伊
0495b04: 有業識在居士曉得麼曰不曉得師曰此可
0495b05: 。
0495b06: 又僧問趙州一物不將來時如何州云放下
0495b07: 著僧云一物不曾將來更放下個什麼州云
0495b08: 放不下則擔取去居士還曾放下麼太宰無
0495b09: 語。
0495b10: 有客問某等修行當何用工師提起數珠曰
0495b11: 會麼客曰會得師反詰曰汝作麼生會客曰
0495b12: 若恁掐著數珠念佛有什麼不會師曰未也
0495b13: 客云若更有別說某便不會矣師舉數珠掐
0495b14: 曰但恁麼一粒一粒撥過去。
0495b15: 又有客如前問師曰但著衣喫飯是汝修行
0496a01: 用工處客云某鈍根不會此理師曰即這著
0496a02: 衣喫飯工夫古今未曾少變初無汝用
0496a03: 意著力處無汝安排造作處無汝迴避處無
0496a04: 汝輳泊處無汝思前算後處有什麼不會。
0496a05: 又有客如前問師反詰曰汝擬修行圖個什
0496a06: 麼客云冀會道耳師曰果欲會道直須放下
0496a07: 這要會道底念頭便是真用工處若此用工
0496a08: 自當會道客云奈要會道這一念放不下何
0496a09: 師曰去汝正在。
0496a10: 有客問某留心此道有年矣不悟何也師曰
0496a11: 不然我有個比喻比如南北兩京之間有箇
0496a12: 庶民發意擬詣北闕面君既自不識所由兼
0496a13: 乏指引出門往南都走逾走逾遠轉急轉
0496a14: 遲然南都之景像無差原非異國但反初心
0496a15: 則究竟不是為打初發足處便背馳行錯
0496b01: 了而今請試檢點看果於世間功名富貴之
0496b02: 念輕微利欲貪圖之情澹薄正所謂狂心歇
0496b03: 處即菩提不然則如曰斑鳩樹上鳴意在麻
0496b04: 地裏終日行路何曾踏著一步終日喫飯何
0496b05: 曾咬著粒米是也然世出世間色空事理生
0496b06: 死得失好惡長短是非彼我情與無情等法
0496b07: 本是二貫行處雖如步步不同到後可言頭
0496b08: 頭不異耳不見大通和尚一日上堂云老僧
0496b09: 未行前見山是山見水是水中間得箇入
0496b10: 處見山不是山見水不是水洎至今日老僧
0496b11: 見山依舊是山見水依舊是水又僧問趙州
0496b12: 如何是道州云墻外底僧云不問這箇道州
0496b13: 曰你問那箇道僧云我問大道州曰大道透
0496b14: 長安是也。
0496b15: 屢有客問道於師師或答或不答問嘗聞有
0497a01: 如來禪有祖師禪作麼生甄別師舒手班指
0497a02: 數曰余今年五十六歲矣客曰老師耳背那
0497a03: 傍有僧走過師驀扯住問今日是八月十五
0497a04: 否僧答云今日是十四明日是也師撒手對
0497a05: 客云唯這僧記得端的又有問祖意教意是
0497a06: 同是別師忽云好打好打客作色曰何只言
0497a07: 好打耶師起拳云不是拳頭定是巴掌客
0497a08: 揖之而去客有再扣之畢竟何以為道也師
0497a09: 乃從容諭之曰道無方所無有形名指點伊
0497a10: 不得取舍伊不得是非伊不得向背伊不得
0497a11: 有無伊不得增減伊不得揀擇伊不得動靜
0497a12: 伊不得好惡伊不得逆順伊不得可否伊不
0497a13: 得進退伊不得語默伊不得思議伊不得垢
0497a14: 淨伊不得依倚伊不得營為伊不得對待伊
0497a15: 不得偏黨伊不得閒忙伊不得前後伊不得
0497b01: 難易伊不得始終伊不得人我伊不得親
0497b02: 伊不得損益伊不得寤寐伊不得異同伊不
0497b03: 得男女伊不得老少伊不得得失伊不得新
0497b04: 故伊不得迷悟伊不得固必伊不得高低伊
0497b05: 不得貴賤伊不得果如是信得會得則無往
0497b06: 而非道也客又曰然則某意念不動時還是
0497b07: 道否師驀以手插向腰間摸得箇虱子擲向
0497b08: 地云阿啞阿啞跌殺我耶跌殺我耶便休。
0497b09: 有客問西來大意師指古鏡云是這箇客曰
0497b10: 奈某不會何師云為汝未曾用工磨得客曰
0497b11: 某作麼生用工即得師云即目前古鏡復
0497b12: 急索曰還我西來大意來客有省曰我會也
0497b13: 我會也師云會即不無試說來客乃指古鏡
0497b14: 曰某既會矣奚又止在是師頷之。
0497b15: 客有問某心緒萬端不能歸一何也師曰不
0498a01: 見永明壽禪師謂未達境唯心起種種分別
0498a02: 達境唯心已巳分別即不生客曰我會也師曰
0498a03: 怎生會客云三界無別法唯是一心作師曰
0498a04: 又何曾會且問如何是汝心客云無心曰如
0498a05: 何是境云無境師曰汝何不問我客即問如
0498a06: 何是心師曰汝還見境麼問如何是境師曰
0498a07: 汝還見心麼客歡喜禮拜起師但與振威一
0498a08: 喝客不覺吐舌乃退。
0498a09: 僧問九峰勘石霜首座云云而九峰不肯何
0498a10: 也師舉拳示之曰為伊不識這箇僧云識得
0498a11: 後如何師云石霜住持有分僧又曰聞毘陵
0498a12: 孫太史亦曾問此未知如何答伊師曰山僧
0498a13: 但答為伊道眼未明耳僧云即如道眼明後
0498a14: 又作麼生師云則不見有休去歇去云云語
0498a15: 矣僧再擬開口師叱曰去汝不會我語。
0498b01: 有客問今此四大幻身從何而有耶師答曰
0498b02: 從妄想有曰至百年後又從何去耶答如人
0498b03: 夢醒所作之夢事又從何去乎問此妄想從
0498b04: 何而生答從無有生曰無有妄想不得謂之
0498b05: 無有矣答妄想不出於無有此身則應常有
0498b06: 此身既非常有雖有而不為有矣當知無有
0498b07: 不復更無雖無而豈為無歟般若所為不有
0498b08: 不無者以此也孰又知夫妄想不有無有亦
0498b09: 不有矣。
0498b10: 師一日過席見學者看書看教者即從容
0498b11: 諭之曰汝等看經書務先知其緩急道為急
0498b12: 務達者為先第一須用銷磨無量劫來種種
0498b13: 習氣對治一一病痛夫烘烘人我妄作母使
0498b14: 一毫芥蒂留於次是急又如喫飲食一一
0498b15: 須是消化得便是爾我真實受用其他資談
0499a01: 柄長識見博學強記及無礙辨才皆為末事
0499a02: 可緩耳。
0499a03: 師一日因諸士大夫請集於京西慈因談道
0499a04: 罷師因出袖中扇展之舉起問諸大夫曰請
0499a05: 問孔夫子當時還知有這箇麼眾俱默然唯
0499a06: 槐庭蔡大夫聳身手云此學生不敢言師
0499a07: 云這算不得務須說出乃云若謂孔夫子當
0499a08: 時實不知有此師接曰以我為隱乎吾無隱
0499a09: 乎爾眾大夫咸舉首頷之次日有湛然上
0499a10: 座至師所復徵曰設昨日士夫中有道老和
0499a11: 尚還知有這箇麼又作麼生師急索舉扇收
0499a12: 之縮袖對上座展兩手目視之移時直使
0499a13: 湛然無語臉上有熱色乃休。
0499a14: 有謂官人祁奚度者日誦金剛般若最苦中
0499a15: 有間斷為告師云殊不知纔舉念要誦時便
0499b01: 間斷了也又云要得念念無有間斷直須是
0499b02: 恒誦不已不欲滿耳可也。
0499b03: 客有恃會禪會道者師一日忽邂逅途中因
0499b04: 舉蘇學士考琴操善禪話詰之曰即如琴
0499b05: 操所答湖中境云云且置之勿論如東坡云
0499b06: 門前冷落車馬稀老大嫁作商人婦何謂也
0499b07: 客曰好一箇光景師乃云若恁麼會禪會道
0499b08: 較之琴操一觸便悟遂削髮為尼去遠之遠
0499b09: 矣客問趙州當初勘破臺山婆子何者是
0499b10: 趙州勘破處師呵呵大笑曰何與今日彷彿
0499b11: 有如此耶遂不語掉頭別去。
0499b12: 師一日對客語及曹操與楊修讀曹娥碑話
0499b13: 師因嘆曰大今時人不及古人多矣即如
0499b14: 這八箇字總是閒文沒要緊事古人尚放伊
0499b15: 不過務要明了纔休如曹操云有智無智較
0500a01: 三十里便識得也昨鄙人亦有兩句沒要緊
0500a02: 說話凡對平常人則不敢舉但對具高明識
0500a03: 見兼恃會禪會道者每舉東坡點琴操曰門
0500a04: 前冷落車馬稀老大嫁作商人婦這兩語有
0500a05: 甚蘊奧一百箇便有九十九箇未知下落若
0500a06: 曰即會得中什麼用都是閒言語夢葛藤會
0500a07: 得會不得總與他沒交涉鄙人且輕輕向伊
0500a08: 道汝素日在背地裏密密底所做是什麼
0500a09: 工夫也莫嫌不與汝說。
0500a10: 王墨池員外請師至慈因寺齋畢乃問云昔
0500a11: 有僧問巴陵如何是道陵云如有眼人墮井
0500a12: 又僧問老宿如何是道宿云五鳳樓前又僧
0500a13: 問老宿如何是道宿云下泥深三尺師云
0500a14: 吾不恁麼乃提數珠繞佛堂供桌走一轉云
0500a15: 大段今時都要求會禪會道者多要求不要
0500b01: 會禪不要會道人似少然但不要會禪不要
0500b02: 會道又烏用求雖然若論前明眼知識不
0500b03: 同他要教人悟去恰似把得住底不見大慧
0500b04: 令謙道者往張無垢處達書謙道者自謂我
0500b05: 二十年來禪未有箇入處此行又當荒廢
0500b06: 意欲無行友人宗元者叱曰你途中便不
0500b07: 得禪耶你但去我與你同行至途中謙哀告
0500b08: 曰我一生禪殊無得力處今又途路奔波
0500b09: 如何得相應去元告之曰但把你從前往諸
0500b10: 方學底會底禪并圓悟與你說底大慧與你
0500b11: 說底總不要理論拈放一邊途中有難行底
0500b12: 事我都替你止有五件事替你不得須你自
0500b13: 己巳擔當謙曰那五件元曰著衣喫飯屙屎放
0500b14: 尿拖箇死屍在路上行謙遂豁然打破漆桶
0500b15: 不覺手舞足蹈元曰你此番方可達書宜前
0501a01: 矣吾且歸元即回徑山如何如何墨池頷之
0501a02: 師又云現前眾大夫素與貧道盤桓聞蘇雲
0501a03: 浦居士識見高明久于此道多與作者游敢
0501a04: 有少小葛藤請教往者蘇東坡今琴操禪
0501a05: 語前段弗問即東坡道門前冷落車馬稀老
0501a06: 大嫁作商人婦琴操何所感遂削髮為尼士
0501a07: 不契師又云大慧當初道我平生好罵人大
0501a08: 喜玄沙勘靈雲道諦當甚諦當敢保老兄未
0501a09: 徹在此言可謂壁立萬仞及後來與靈雲會
0501a10: 話了云你恁麼方始是徹他後頭恁麼
0501a11: 撒屎撒尿因請益圓悟悟云他後來恁麼地
0501a12: 我也不理會得大慧歸到寮忽悟遂去告圓
0501a13: 悟云大玄沙作怪悟云且喜你知也云云
0501a14: 居士以為如何士云師道靈雲已巳徹否師云
0501a15: 徹士云既徹得非有辜玄沙乎師云居士將
0501b01: 謂吾所云徹異不徹耶士無語遂問世尊救
0501b02: 產難事曰吾從賢聖法來未曾殺生乃令人
0501b03: 傳語至其婦當下便產何也師云是乃公私
0501b04: 兩利何難會之有士云吾以此為難會久
0501b05: 矣緣湛堂曰設令人傳語未至先已產了
0501b06: 又作麼生設令人傳語洎至不產又作麼生
0501b07: 況雪竇又有頌云云師云此難乃湛堂雪竇
0501b08: 公案非世尊公案也居士所以為難者緣
0501b09: 多了這兩轉葛藤又要管伊生又要管伊不
0501b10: 生所以難吾今但據世尊語以為憑準不用
0501b11: 這兩段葛藤直管教伊生不管伊不生便了
0501b12: 所以易然即使要用這兩段葛藤貧道判之
0501b13: 亦易何也即使其婦緣人傳語至便生或傳
0501b14: 語洎至不生莫不皆承世尊之力其或不然
0501b15: 即使其婦便產也與世尊沒交涉便不產也
0502a01: 與世尊沒交涉吾所以判云甚易甚易。
0502a02: 上堂拈拂子示眾云今時初心晚學既在此
0502a03: 門中又都要求箇入處何不且看保福問長
0502a04: 慶云盤山道光境俱忘復是何物洞山道光
0502a05: 境未忘復是何物據二老總未絕作麼生
0502a06: 得勦絕去慶良久福云情知你向鬼窟裏作
0502a07: 活計慶云汝作麼生保云兩手扶水過膝
0502a08: 若於此會得許你有箇入處倘未會更看老
0502a09: 僧這拂子逞神通去也一時跳上三十三
0502a10: 天繞須彌山洎四天下走一轉下來依然還
0502a11: 落在老僧手裏曰土曠人稀相逢者少珍
0502a12: 重。
0502a13: 示眾先多謂我宗無語句亦無一法與人
0502a14: 久在學地聞之脫有不信即如道信年十四
0502a15: 禮僧璨曰願和尚慈悲乞與解脫法門璨云
0502b01: 誰縛汝曰無人縛璨曰何更求解脫乎信於
0502b02: 言下大悟且看悟底是什麼別又與伊說個
0502b03: 什麼法來而今還有一個半個牢拴腰帶緊
0502b04: 帩草鞋忙忙底貴圖求知識尋訪明師固
0502b05: 是好事總是無繩自縛之流。
0502b06: 上堂師云大段吾既擔箇學道之名必先
0502b07: 於訪遇得箇出格宗師明眼知識庶不辜
0502b08: 我生平行又當要具方眼自解作活計
0502b09: 始得即如當初德山上堂曰問即有過不問
0502b10: 又乖有僧出禮拜山便打僧曰某甲始禮拜
0502b11: 為什麼便打山曰待汝開口堪作什麼還知
0502b12: 麼既來到這所在了須自有大方便有大作
0502b13: 用有出身底活路始越得伊這圈繢過去果
0502b14: 無些些傷鋒犯手處便可謂跳得金剛圈吞
0502b15: 得栗棘蓬過得荊棘林許汝天下橫行去纔
0503a01: 有些些沾粘犯手且漫漫張大口說大話在。
0503a02: 上堂師云但凡方須具擇法眼目不要傳
0503a03: 言送語問答之際須識來機出言務要斬截
0503a04: 目然活鱍鱍地不見光孝慧覺至法眼處眼
0503a05: 問近離甚處覺云趙州眼云曾聞趙州有
0503a06: 樹子話是不覺云無眼云往來皆謂僧問如
0503a07: 何是西來祖意州云庭前樹子上座何得
0503a08: 道無覺云先師實無此語和尚莫謗先師好
0503a09: 此是方作得主把得住者然法眼當時失
0503a10: 一隻眼我若做法眼纔見慧覺先道無處
0503a11: 便云始知上座在趙州住日尚淺所以不知
0503a12: 便了又烏用許多葛藤云云此喚作看主
0503a13: 太原孚上座雪峰纔至法堂上顧視雪峰
0503a14: 便下看知事至明日入方丈作禮云昨日觸
0503a15: 忤和尚峰云知是般事便休此可謂主看
0503b01: 便是作得主把得住活鱍鱍地有決斷具大
0503b02: 眼目堪為人師範者珍重。
0503b03: 潘澹游居士共師對坐言及東坡訪佛印借
0503b04: 四大作禪床以致輸腰間帶話師問居士
0503b05: 當初若作東坡又作麼生士云我若在那一
0503b06: 時自有方便師云連汝也不會士問老師
0503b07: 若作東坡又作麼生師曰汝道我如今坐在
0503b08: 什麼處士無語。
0503b09: 有僧問如何是西來意師云屋北鹿獨宿僧
0503b10: 云不會師云溪西雞齊啼。
0503b11: 龍池幻有禪師語錄卷之二
0503b12: 音釋
0503b13: 撾張瓜切音撾擊也。區願切勸契也。掐乞洽切音恰爪刺剌也爪按
0503b14: 曰掐。芥蔕上居拜切音戒下當切音帶與同蔕芥小鯁也。子了切焦
0503b15: 上聲絕也。
