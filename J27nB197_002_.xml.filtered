0401c01: 博山無異大師語錄集要卷二
0401c02: 首座成正　錄
0401c03: 董巖語錄
0401c04: 上堂諸昆仲若論佛法列位未出禪堂門博山未出
0401c05: 方丈門早已巳漏逗了也又何待打鼓陞堂拈槌豎
0401c06: 拂揚眉鼓舌然後為佛法哉然雖如是不免向第
0401c07: 二門頭為大眾宣說若欲決擇此事須具大信根
0401c08: 信根若具便起大疑心疑心若起便得大悟門所
0401c09: 以云大疑大悟小疑小悟不疑不悟夫信者何須
0401c10: 信有教外別傳之旨拈一則無意味公案蘊在八
0401c11: 識田中如弊囊盛寶相似將自己巳參悟一念如金
0401c12: 剛王寶劍直須仗此劍剖此囊取寶到手始得正
0401c13: 剖與未剖之際不可起第二念有毫釐分別處即
0401c14: 是第二念也有毫釐被世境牽引處即是第二念
0401c15: 也亦不得置在無事甲中若置在無事甲中即是
0401c16: 第二念也離此種種諸念正是做工夫得力處且
0401c17: 道如何是無義味公案如僧問古德如何是禪德
0401c18: 云猢猻上樹尾連顛又僧問古德如何是禪德云
0401c19: 猛火著油煎又僧問古德如何是禪德云杖籬山
0401c20: 下竹筋鞭又僧問古德如何是禪德云碌磚此四
0401c21: 轉語如天普蓋似地普擎隨拈一則參究若真發
0401c22: 明一一皆吾家故物耳且道發明後又作麼生行
0401c23: 履復笑云海為龍世界空是鶴家鄉。
0401c24: 上堂佛法知時節秋風特地來秋空秋色滿秋葉砌
0401c25: 秋當此時也銀蟾吐彩丹桂飄香雁傳北苑之
0401c26: 書人問歸鄉之路所以云欲知佛法當觀時節因
0401c27: 緣時節若至其理自彰諸禪德還有知此時節者
0402a01: 麼若未知便好知去當知知之一字眾妙之門莫
0402a02: 待臘月三十日手忙腳亂便悔云蹉過好時節了
0402a03: 也若知得又何勞博山在此座上叨叨呾呾豈不
0402a04: 見南臺和尚云善哉三下板知識盡來參眾既知
0402a05: 時節吾今不再三然雖如是南臺和尚腳跟猶未
0402a06: 點地在眾中還有簡點得出者麼若簡點得出便
0402a07: 進前掀翻繩床喝散大眾博山也怪伊不得。
0402a08: 上堂若論佛法一切處現成法眼由斯領悟地藏以
0402a09: 此傳心看他師資授受之際有甚麼奇特所以云
0402a10: 釋迦未出世達磨不西來佛法遍大地相逢口不
0402a11: 開諸大德欲明佛法須向釋迦未生時會取欲明
0402a12: 教外別傳正法眼藏須向世尊未拈花迦葉未微
0402a13: 笑時會取欲明安心之理須向達磨未開口二祖
0402a14: 未斷臂時會取於斯時節會得猶較些子若待世
0402a15: 尊生下時一手指天一手指地周行七步目顧四
0402a16: 方自云天上天下唯吾獨尊便已巳納敗闕了也所
0402a17: 以雲門大師云我當時若見一棒打死與狗子喫
0402a18: 卻貴圖天下太平可謂將此深心奉塵剎是則名
0402a19: 為報佛恩諸昆仲其中還有知恩報恩者麼若有
0402a20: 可請出來與吾相見其或未然可趁此手強腳健
0402a21: 快須努力決明此事始不被天下老和尚舌頭瞞
0402a22: 也良久云會麼相逢逄不飲空歸去洞口桃花也笑
0402a23: 人。
0402a24: 上堂諸昆仲欲參博山禪於未開口時會得猶是落
0402a25: 二落三了也稍覺遲疑便合喫痛棒又何待開口
0402a26: 縱能會得堪作甚麼豈不見從門入者不是家珍
0402a27: 又安可為當家種草也臨濟大師云向第一句薦
0402b01: 得堪與佛祖為師向第二句薦得堪與人天為師
0402b02: 向第三句薦得自救不了博山則不然向第一句
0402b03: 薦得便合喫痛棒向第二句薦得添枷著杻向第
0402b04: 三句薦得斬頭求活何以故個中半句也容不得
0402b05: 誰與你論第二第三鼓粥飯氣去也諸昆仲欲明
0402b06: 這個說話把萬緣放下單單只究此事如一人被
0402b07: 萬人趕來一趕趕到萬丈坑邊若不跳下便碎屍
0402b08: 萬斷當此之時懸崖撒手拌身一跳直教到底使
0402b09: 虛空粉碎大地平沉待氣息甦醒起來便走上岸
0402b10: 此岸即是大路搖頭擺手到家始得諸昆仲莫說
0402b11: 此事是難便生退屈若生退屈百劫千生無繇解
0402b12: 脫須發勇猛信根當知乃佛乃祖皆如斯成就彼
0402b13: 既丈夫我胡不爾古所謂松花若也沾春力根在
0402b14: 深巖也著開。
0402b15: 上堂至體無生何拘緣境理無修證行絕階差所以
0402b16: 云有相修行多劫終成敗壞無心體極一念頓契
0402b17: 佛家且如博山在此座上列位承聽我法是有心
0402b18: 耶是無心耶若說無心聽法者誰若說有心將何
0402b19: 頓契佛家非但不契佛家猶恐墮有相修行而多
0402b20: 劫終成敗壞矣諸昆仲若究本體無生便合本妙
0402b21: 教中云諸法不自生亦不從他生不共不無因是
0402b22: 故說無生此四句偈徹底為人是教中極則若是
0402b23: 衲僧分上一點也用不著何以故在此淨白地上
0402b24: 誰管你自生耶誰管你他生耶誰管你共生耶誰
0402b25: 管你無因生耶若向衲衣下會去說自生亦得說
0402b26: 他生亦得說共生亦得說無因生亦得何以故在
0402b27: 此人分上天不能拘地不能束陰陽不能管五行
0402c01: 不能局不作眾生不成佛道且道畢竟向甚麼處
0402c02: 去良久云佛祖位中留不住鑊湯爐炭孰輪迴。
0402c03: 上堂面西行向東北斗正離宮道去何曾去騎牛臥
0402c04: 牧童慈明老人舌頭拖地列位知得也未當知此
0402c05: 偈非妙悟而莫能知悟非情盡而莫能曉情非工
0402c06: 夫而莫能忘若於此偈徹去三千七百祖師說話
0402c07: 皆一場笑具說甚麼君臣五位接引初機說甚麼
0402c08: 炤用三玄誘諭後學所以云靈苗瑞草野父愁耘
0402c09: 玉瑣金匙智人不顧若具超方眼目即是洒落衲
0402c10: 僧便好打禾山鼓唱德山歌擎秘魔叉舞道吾笏
0402c11: 向十字街頭搖鈴振鐸於孤峰頂上嘯月吟風其
0402c12: 間還有與博山同遊戲者麼眾無對復笑云有意
0402c13: 氣時添意氣不風流處也風流。
0402c14: 上堂道非難亦非易要在當人無師慧一拳打破太
0402c15: 虛空一腳踢翻滄海水翻身直向新羅國須彌倒
0402c16: 挂毫毛角皓月團團出海門清風匝地難描摸難
0402c17: 描摸知不知今古攸分類不齊丱角總言心量大
0402c18: 年來方覺語聲低語聲低辨端的對面白雲千萬
0402c19: 里分明覿面更無真暗似日兮明似漆諸昆仲須
0402c20: 委悉更有容易禪重與通消息良久云初三十一
0402c21: 中九下七。
0402c22: 上堂一即一切一切即一明似黑月暗如皎日於此
0402c23: 四句之上會得便見燦大師七縱八橫釋迦尊九
0402c24: 紫十赤其或未然更有容易禪與君須剖析豈不
0402c25: 見水面挂燈毬東壁打西壁生銕鑄蒺藜拶出黃
0402c26: 金汁阿呵呵甚奇特明眼衲僧須辨別參。
0402c27: 因事晚參今晚好月天眾見麼可謂玉鑑光輝觸處
0403a01: 週幾多盲瞽黑漫頭可憐不受金錍者頭白終歸
0403a02: 暗裏休此月古今評論者不少自世尊以來迨于
0403a03: 今日千賢萬聖莫不盡力提攜老婆心切簡點將
0403a04: 來秪說得月影邊事要見真月麼須是自己巳開眼
0403a05: 始得所謂靈山話曹溪指南泉翫寒山比說得彷
0403a06: 彷彿彿依依稀稀縱然道得十成博山未敢相許
0403a07: 何以故肘後不具靈符盡在是非窩裡大眾直須
0403a08: 努力跳出是非關若不跳出是非關三途黑暗將
0403a09: 何抵珍重。
0403a10: 上堂二月半春風撼面時光換百花郊外鬥芳妍好
0403a11: 鳥枝頭爭噪亂惟有禪家渾不改塵毛括盡大千
0403a12: 界淨土分明在目前直下是名觀自在誰更云玉
0403a13: 閣瓊樓誰更云幢幡寶蓋咦夢幻空花何勞賭賽
0403a14: 最喜杉山王老師人人只喫一莖菜。
0403a15: 歲旦上堂和氣生枯卉寒雲散野郊木人占吉兆夜
0403a16: 半露龜爻大眾此是博山寺五百年前無隱經禪
0403a17: 師歲旦上堂語山僧今日亦有四句燭影搖紅處
0403a18: 香煙飛白時現成的佛法也要大家知如此會得
0403a19: 便見一年十二月月月如然一日十二時時時相
0403a20: 似如黃金之黃白玉之白曠大劫來未嘗變異大
0403a21: 眾且道那裡是現成的佛法眾無對師良久云東
0403a22: 君昨夜傳消息報道新年喜太平。
0403a23: 上堂萬里不挂片雲虛空突出眼睛放開七片八片
0403a24: 收來一丁兩丁只饒通身是眼筭來秪得八成大
0403a25: 眾還有十成的衲僧麼咦且莫道著便下座。
0403a26: 董巖菴講維摩經請師上堂五百童子從妙喜國來
0403a27: 腳跟下多泥水三萬菩薩往毘耶城去牙痕裡盡
0403b01: 雌黃不因示疾老毘耶劍戟鎗林難下口諸昆仲
0403b02: 當知至體無法可繫強名曰淨求其淨相不可得
0403b03: 但有其名名亦不可立或云無垢稱木人看陽燄
0403b04: 翻波石女聽乾城逸嚮不留朕兆法界齊觀鼓吹
0403b05: 將來一場露布縱是通身無口未免大笑毘盧諸
0403b06: 昆仲當知法假人弘碑文刊白字題因人立當道
0403b07: 種青松猛虎喉中活雀兒救得是好鱉鼻蛇邊爛
0403b08: 拄杖拗折為奇且道博山意在什麼處吽吽以思
0403b09: 惟心測度如來圓覺境界如將螢火燒須彌山終
0403b10: 不能得然則博山今日高登華座大展法筵敢問
0403b11: 說何法耶解脫法耶不思議法耶不二門法耶現
0403b12: 神力法耶咄是何言歟良久云維摩大士來也稽
0403b13: 首大士雖則塵面蓬心要且起居多福經題。
0403b14: 上堂如是之法我從佛聞如是之法佛從我生拶出
0403b15: 虛空之髓倒拈莨蕩之針觸著三世諸佛鼻孔只
0403b16: 得吞聲忍氣一任諸上座抱大不平諸昆仲當知
0403b17: 身外無土誰是佛國土外無身誰非佛國湖南老
0403b18: 人一麟角解道聖人無己巳靡所不己巳又云會萬物
0403b19: 而為己巳其惟聖人乎然此則佛即國國即佛佛外
0403b20: 無國求其國不可得松陰凝翠壁國外無佛求其
0403b21: 佛不可得香霧靄青蘿博山總不恁麼是佛好與
0403b22: 一摑直教虛空粉碎大地平沉是國好與一摑直
0403b23: 教大地平沉虛空粉碎諸昆仲直饒煉作一團未
0403b24: 是衲僧向上事何以故功德天黑暗女有智主人
0403b25: 二俱不受佛國品。
0403b26: 上堂法身無去來之跡應萬有故不來而來至體絕
0403b27: 上下之分總群機故不合而合寶蓋覆三千之界
0403c01: 微塵等剎海之方山河大地川流泉源日月星辰
0403c02: 天龍宮殿乃至十方諸佛說法悉現於寶蓋之中
0403c03: 寶蓋覆世界百千萬億世界入於寶蓋而世界不
0403c04: 小寶蓋不大世界覆寶蓋百千萬億寶蓋入於世
0403c05: 界而寶蓋不小世界不大於此五百寶蓋而結成
0403c06: 一蓋莫是如來神力耶大定莊嚴耶淨心變現耶
0403c07: 乃至無我無造無受者之所成耶若如此會則未
0403c08: 夢見寶蓋在古德云大千世界是沙門一隻眼喚
0403c09: 寶蓋在諸上座眼裏得麼大千世界是沙門一點
0403c10: 靈光喚寶蓋在諸上座靈光裏得麼大千世界在
0403c11: 沙門一點靈光裏喚靈光蓋覆寶蓋得麼若如此
0403c12: 會去非但凡夫小乘所不共乃至諸大菩薩所不
0403c13: 共文殊普賢亦不共釋迦老子亦不共維摩大士
0403c14: 亦不共何以故報化非真故華嚴經云若有見大
0403c15: 覺解脫離諸漏不著一切世此非證道眼且道五
0403c16: 百童子是證道眼耶非證道眼耶若是證道眼五
0403c17: 百童子眼在什麼處若非證道眼五百童子眼亦
0403c18: 在什麼處諸昆仲作麼生是證道眼門前脩竹來
0403c19: 儀鳳澗底清泉隱臥龍獻寶蓋品。
0403c20: 上堂若欲說佛法無法可說法若以法說法恐辱於
0403c21: 大法然雖如是博山亦無開口處列位請博山登
0403c22: 此座何為也不免俯順機宜向第二門頭聊開一
0403c23: 線將淨土二字從頭註解一遍去也心淨土淨大
0403c24: 千世界摩尼鏡打破鏡來時與諸上座相見土淨
0403c25: 心淨運為不出那伽定七顛八倒時與諸上座相
0403c26: 見眾生行業不同途猛火燄中那容蚊蚋美惡從
0403c27: 彼類所現瓊花鏡裡影象昭然欲求淨土眾生心
0404a01: 行中求從來不曾點污豈但淨土佛亦不為安用
0404a02: 求乎譬如造立宮室若於虛空終不能成西天不
0404a03: 逢唐土不會若以空地隨意無礙根塵界中具此
0404a04: 一坐具地在梵天鶖子而所見不同易分雪裡粉
0404a05: 諸佛眾生而本源一爾難辨墨中煤於是如來以
0404a06: 足指按地曠大劫來未嘗變遷不勞神用即時三
0404a07: 千大千世界若百千珍寶莊嚴喚作瓦礫砂石坑
0404a08: 坎堆埠得麼譬如寶莊嚴佛無量功德寶莊嚴土
0404a09: 等無有異自在天宮向什麼處去也螺髻梵王亦
0404a10: 須具慚愧始得諸昆仲清淨寶莊嚴土悉皆圓現
0404a11: 諸上座還要見也無若要見便向這裏見去若不
0404a12: 見自是諸上座不見怎怪得博山良久云舌頭無
0404a13: 骨眼無筋對面白雲千萬里淨土品。
0404a14: 上堂善權有則謂之方物應斯順謂之便大海全歸
0404a15: 一滴太虛秪是一線擲出駭雞之犀入彼婬坊酒
0404a16: 肆放出屠龍之手何妨俗舍魔宮現長者居士之
0404a17: 身雲藏無縫襖作帝釋天人之主花綻不萌枝諸
0404a18: 昆仲維摩大士以大悲入生死海不捨眾生故以
0404a19: 大智入生死海不迷眾生故逮乎開物導迷應時
0404a20: 動善如一面寶鏡相似汝將一莖草來鏡中便現
0404a21: 一莖草鏡安得成草也汝將一錠金來鏡中便現
0404a22: 一錠金鏡安得成金也汝將瓶盤釵釧來鏡中便
0404a23: 現瓶盤釵釧鏡安得成瓶盤釵釧也諸昆仲當知
0404a24: 終日度生不見生之可度金剛三昧經云不生於
0404a25: 化其化大焉南岳大師云十方諸佛被我一口吞
0404a26: 盡亦此意也又如烈火燄中是草是金是瓶盤釵
0404a27: 釧盡入於烈火燄中煉成一箇不留影跡還知維
0404b01: 摩大士落處麼四海浪平看華鱗而吞吐九霄雲
0404b02: 淨憑靈鳳以翱翔諸昆仲且道吾祖師門下與維
0404b03: 摩大士還有優劣也無叫侍者維摩大士在甚麼
0404b04: 處喚來與博山揩背方便品。
0404b05: 上堂諸仁者是身無常無強無力無堅速朽之法不
0404b06: 可信也若如此看徹四百四病沒處安著四百四
0404b07: 病既沒處安金剛不壞之身當念具足無量功德
0404b08: 之聚覿體全彰四無量心六波羅密無不備舉古
0404b09: 所謂若要直捷會一切總不是若要直捷會一切
0404b10: 總皆是諸仁者還要直捷會麼金剛不壞之身即
0404b11: 汝等精液膿血是也無量功德之聚即汝等四大
0404b12: 五陰是也四無量心即汝等集起緣慮是也六波
0404b13: 羅密即汝等根塵界處是也如此若不會執身取
0404b14: 靜非宴坐也我垢不除非說法也慈心不普非行
0404b15: 乞也不達平等非法食也不觀根器非適機也不
0404b16: 了真空非論義也相無相見非天眼也不達實相
0404b17: 非奉律也不履無為非出家也不識佛身非巾侍
0404b18: 也諸昆仲十大弟子各負己巳之功幹大似棄滄海
0404b19: 而逐波向日中而逃影豈智者乎然雖如是總被
0404b20: 維摩大士將泥彈子換卻十大弟子眼睛去也十
0404b21: 大弟子還知痛痒麼譬夫堯眉八彩舜目重瞳從
0404b22: 古洎今縱有巧手丹青畢竟描寫渠眉目不出諸
0404b23: 昆仲要見堯舜眉目麼直須向堯舜未生以前開
0404b24: 眼始得弟子品。
0404b25: 上堂妙道虛玄方之以實真空廓爾體之以靈徹妙
0404b26: 德以無方齊古今於一念彌勒不退轉之行撮
0404b27: 摩空花釋迦記未來世之尊延綿夢境四事推尋
0404c01: 求其生不可得一念彌亙括其記安寄乎既解空
0404c02: 裏弄花不妨夢中說夢古所謂安置水月道場成
0404c03: 就空花萬行降伏鏡裏魔軍成就夢中佛事非此
0404c04: 之謂歟夫菩提者不可以身得六月火燒無影樹
0404c05: 不可以心得三冬人嚼孟津冰不可以身得身是
0404c06: 菩提故不可以心得心是菩提故萬紫千紅就裏
0404c07: 無邊春色身心及菩提是三無差別桂林月渚個
0404c08: 中誰辨秋光於實際理地求其身不可得求其心
0404c09: 不可得求其菩提亦不可得到此則步步登玄智
0404c10: 不能知識不能識所以肇公云聰者無以容其聽
0404c11: 智者無以運其知辨者無以措其辭像者無以狀
0404c12: 其儀及乎開物成務應化無謀古今天地人物日
0404c13: 月星辰森羅萬象人叢鳥跡城市鄉坊車馬駢闐
0404c14: 晝明夜暗莫不悉承菩提恩力當知舉足下足無
0404c15: 非淨名道場左之右之盡是光嚴住處三萬菩薩
0404c16: 各運無功之行二千魔女堪傳無盡之燈上至於
0404c17: 難勝如來下至於最下乞者果能分別不生是無
0404c18: 等等故般若云一切智智清淨無二無二分無別
0404c19: 無斷故諸昆仲要會維摩意麼都是菩提無有不
0404c20: 是之者要會博山意麼都不是菩提無有是之者
0404c21: 個中有伶俐衲子將是非二字拈向一邊從這裡
0404c22: 會去彌勒品。
0404c23: 上堂不來相而來不見相而見城東母指皆佛面來
0404c24: 已巳更不來見已巳更不見萬別千差成一片欲知萬
0404c25: 法皆空大似浮雲閃電智者了無分別愚徒強析
0404c26: 名言欲求正智當於六十二見中求幾片白雲橫
0404c27: 谷口欲求解脫當於眾生心行中求一輪明月印
0405a01: 波心野狐向金毛隊裡翻身金毛向野狐窟中踞
0405a02: 地如斯會去則一切眾魔及諸外道皆吾侍也眾
0405a03: 魔樂生死生死亦不惡菩薩於生死而不捨把將
0405a04: 生死來外道者樂諸見還見諸見起處麼菩薩於
0405a05: 諸見而不動太跛挈生雖是拈空塞空正好以楔
0405a06: 出楔吸盡去也三界何安倒跨泥牛縱之無所縱
0405a07: 之無所則攀緣何生攀緣不生拔其病本到此則
0405a08: 純鋼打就生鐵鑄成有時在泰山頂上安身有時
0405a09: 在大洋海底立命若夫菩薩以愛見心貪著禪味
0405a10: 等諸法是名無慧方便縛如時作麼生待風清月
0405a11: 白時共汝商量若菩薩無愛見心不貪著禪味等
0405a12: 諸法是名有慧方便解順時作麼生待雷轟電掣
0405a13: 時共汝商量解縛雖殊至體不二一根既返六用
0405a14: 互施諸昆仲此是涅槃心如何是菩薩行如博山
0405a15: 晝起暗眠五鼓燒香清晨禮佛天明早粥日中午
0405a16: 齋乃至迎賓待客胡言漢語瞬目揚眉且道還與
0405a17: 佛法相應也無喚作菩薩行即不可珍重文殊品。
0405a18: 上堂諸昆仲盡大地是黑漆漆地汝向什麼處開眼
0405a19: 盡大地如個猛火聚汝向什麼處藏身盡大地如
0405a20: 一釜洋銅汁汝向什麼處開口盡大地是個銕刺剌
0405a21: 林汝向什麼處下足古所謂三界無法何處求心
0405a22: 四大本空佛依何住經云夫求法者不著佛求不
0405a23: 著法求不著眾求乃至若求法者於一切法應無
0405a24: 所求然則盡大地光皎皎地無你開眼處無你藏
0405a25: 身處無你開口處無你下足處四大五陰向甚麼
0405a26: 處安著山河大地從什麼處得來然此則孤迥迥
0405a27: 峭巍巍淨裸裸沒可把盡大地無針鋒許空缺處
0405b01: 釋迦老人亦無開口處神通妙用總用不著又何
0405b02: 勞斷取妙喜世界借座燈王如來斂歛沙界於毫端
0405b03: 擲大千於方外納須彌於芥子藏劫火於腹中延
0405b04: 七日為永年促長年為頃刻大似聚沙作塔等同
0405b05: 兒戲衲僧分上總用不著且道衲僧有什麼長處
0405b06: 自從劫外花敷後直至如今笑未休不思議品。
0405b07: 上堂諸佛是幻眾生是幻菩薩亦幻幻出無根幻復
0405b08: 成幻幻佛既知幻我我幻何如佛幻一切幻菩薩
0405b09: 於此幻世界以斯幻法覺悟幻生於此幻化中行
0405b10: 真實慈也於真實慈中成就無邊幻善何無緣體
0405b11: 上度脫無量幻生拶碎玉琉璃虛己巳實他是務揭
0405b12: 開真寶藏賑貧濟乏為佳隹善不善若浮雲碧海珊
0405b13: 瑚孕秀身受身如旅泊瑤池蓮萼披芳欲貪從虛
0405b14: 妄而生鐵牛舐犢三春雨分別從顛倒而有木馬
0405b15: 嘶風一夜雲諸昆仲當知幻法無依真心無住無
0405b16: 住無依是大火聚石火電光無著眼覷取之是迷
0405b17: 捨之非悟關阱險危鴉飛不度如馬之馵如虎之
0405b18: 缺指花夢花見柱非柱輔之順之五五廿五於是
0405b19: 文殊師利菩薩以無住本立一切法大似無風起
0405b20: 浪平地生波簡點將來好與痛棒何以故為渠秪
0405b21: 會遮惡不知護善復笑云也是為他閑事長無明
0405b22: 觀眾生品。
0405b23: 上堂虛而靈寂而妙纔思惟行不到堪笑缺齒老趙
0405b24: 州將丈六金身拈來當莖草一莖草是個維摩丈
0405b25: 室天女從甚麼處得來一莖草是個天女身形維
0405b26: 摩丈室安在什麼處只饒天花不著也被渠當面
0405b27: 熱瞞此花不如法是以去之眼裏著沙不得耳裏
0405c01: 著水不得勿謂此花不如法所以者何是花無分
0405c02: 別仁者自生分別想耳淨白人前不得說夢天止
0405c03: 此室其已巳久如燈籠同年露柱同壽吾止此室如
0405c04: 耆年解脫淨白人前不得說夢汝於三乘當何志
0405c05: 求前不遘村後不迭店如入簷蔔林惟嗅薝蔔不
0405c06: 嗅餘香淨白人前不得說夢汝何以不轉女身舍
0405c07: 利弗莫是男子麼我十二年來求女人相了不可
0405c08: 得當何所轉淨白人前不得說夢汝於此沒當生
0405c09: 何所鑊湯爐炭劍樹刀山佛化所生吾於彼生淨
0405c10: 白人前不得說夢汝其久如得阿耨多羅三藐三
0405c11: 菩提七佛以前安名立字汝舍利弗還為凡夫時
0405c12: 我乃得阿耨多羅三藐三菩提淨白人前不得說
0405c13: 夢我為凡夫時無有是處舍利弗即今豈是聖人
0405c14: 耶我得阿耨多羅三藐三菩提亦無是處淨白人
0405c15: 前不得說夢諸昆仲寒則普天寒熱則普天熱甜
0405c16: 瓜徹蒂甜苦瓠連根苦雲從龍風從虎聖人作萬
0405c17: 物睹維摩會上一個個聖智睿聰何似博山座前
0405c18: 聾者聾兮瞽者瞽天女身品。
0405c19: 上堂如何是佛七凹八凸如何是道冰霜雪雹要知
0405c20: 佛道幽玄這裏看來恰好通達佛道行於非道擊
0405c21: 水驚魚穿林驚鳥行於非道通達佛道以緇混素
0405c22: 呼白為皂謾將惡水驀頭澆昨日嬰兒今已巳老行
0405c23: 五無間罪而徹底冰清入三惡道而澄潭落影徹
0405c24: 底冰清骨格繇來故舊澄潭落影風流不出當家
0405c25: 示行三毒而成就慧心九轉金丹堪點銕示行六
0405c26: 度而豁開智眼幾番落葉不知秋徹妙義於諸經
0405c27: 架橋梁於六趣破魔外之計執成權小之智悲可
0406a01: 謂寶手功德取之不竭用之不盡者也乃至投明
0406a02: 珠於濁水擲至寶於淤泥興正路於邪途現涅槃
0406a03: 於生死譬夫一水成湯鹹之淡之酸之辣之甜之
0406a04: 苦之且道喚什麼作水也喚什麼作湯也經云如
0406a05: 是行於非道是為通達佛道有人於這裡簡點得
0406a06: 出博山將袈裟覆之珍重佛道品。
0406a07: 上堂蜂房有蜜粳米有粥無明是慧煩惱即佛月月
0406a08: 月從東海昇日日日向西山沒大丈夫兒誰不知
0406a09: 有虛空坐斷成窠臼無為大浸任彌天殖種於空
0406a10: 終不就經云有身是如來種真箇是蝦跳不出斗
0406a11: 無明有愛是如來種好兒終不揚家醜貪恚癡是
0406a12: 如來種一切佛法從斯有四倒五蓋六入七識處
0406a13: 是如來種人人鼻孔向下垂那個眉毛不解皺乃
0406a14: 至十不善道六十二見一切煩惱皆是佛種榼
0406a15: 堆頭無價珠一顆圓明非淨垢諸昆仲若向這裡
0406a16: 會去正是借路還家就身打劫無量寶聚當下知
0406a17: 歸若這裏不會直饒坐斷虛空清光炤眼不通凡
0406a18: 聖正是迷家於衲僧分上了無交涉是以曼殊大
0406a19: 士善用返魂之藥仍續斷途之橋捩轉鼻頭掀翻
0406a20: 唇齒布菡萏於淤泥殖菩提於糞壤指生死海內
0406a21: 有無價寶珠諸昆仲我等即今在生死海內頭出
0406a22: 頭沒且道無價寶珠在什麼處膿血團中赤骨歷
0406a23: 精光直射斗牛墟如來種品。
0406a24: 上堂大道之源混沌之先騰今耀古徹地通天斫卻
0406a25: 中心樹子看來秪得一玄諸昆仲若論此事要識
0406a26: 得親生父母若識得親生父母莫道參學事畢更
0406a27: 要知毘盧有師法身有主經云智度菩薩母方便
0406b01: 以為父此是化儀父母非親生父母也又云一切
0406b02: 眾導師無不從彼生此是化儀導師非毘盧師也
0406b03: 法喜以為妻慈悲心為女善心誠實男維摩眷屬
0406b04: 一棚傀儡不假線索各人衲衣下簡點看還有許
0406b05: 多般麼又當知空寂含覆是房舍也塵勞旋坌是
0406b06: 弟子也親益成已巳是知識也四攝誘引是妓女也
0406b07: 歌誦法言是樂音也總持廣納是園苑也密固扶
0406b08: 疏是樹林也開合適時是妙花也知解造實是慧
0406b09: 果也去熱除垢是浴池也三昧澄清是定水也其
0406b10: 間更有一事聱訛不可不辯經云布以七淨花浴
0406b11: 此無垢人若識得無垢人便識得親生父母若知
0406b12: 親生父母便知毘盧有師法身有主諸上座要知
0406b13: 法身主麼無手童兒能指出分明貌醜不堪傳維摩
0406b14: 眷屬品。
0406b15: 上堂南泉大師云我十八上便解作活計趙州大師
0406b16: 云我十八上便解破家蕩產南泉父子至親骨肉
0406b17: 因甚麼造詣不同若向這裡會去豈但徹見南泉
0406b18: 父子亦乃入得維摩不二法門博山當時於趙州
0406b19: 破家蕩產處便會得南泉作活計於南泉作活計
0406b20: 處便會得破家蕩產此二語雖如冰炭唯親履實
0406b21: 踐者乃能知之諸昆仲此事不從學問得不從思
0406b22: 惟得不從脩證得不從辨慧得只如維摩大士牙
0406b23: 如劍樹口似血盆問若雲興辨如瓶瀉到這裏亦
0406b24: 開口不得只得無言可對無理可伸可謂理屈辭
0406b25: 窮非但要默然不得不默也古德頌云維摩不默
0406b26: 不良久據坐商量成過咎總是瞌睡漢說他作麼
0406b27: 文殊大士略較些子向這裏按下雲頭睜開碧眼
0406c01: 雖然如是秪知掃葉不覺瑕生獨三十二菩薩一
0406c02: 個個攢花織錦向無煙火處鬥弄春鶯於沒蹤跡
0406c03: 處開展門戶非但有益於當時正為有益於現今
0406c04: 亦有益於將來也假如有一僧向博山道和尚莫
0406c05: 錯從古洎今未嘗有人如是批判博山秪向他道
0406c06: 博山錯何似上座錯豈不見不因夜來雁爭見海
0406c07: 門秋不二門品。
0406c08: 上堂饑來喫飯困來打眠咬著牙齒震動大千俊鷹
0406c09: 不打籬下雀好兒終不用爺錢舍利弗纔欲得食
0406c10: 早已巳被呵我等一日三餐如何理會廬陵米價要
0406c11: 且不知閻羅老子打筭飯錢作麼生折合到這裏
0406c12: 智慧辨才神通妙用總用不著只饒維摩大士遣
0406c13: 化人至四十二億恒河沙世界上眾香世界乞香
0406c14: 積世尊所食之餘復至娑婆世界施作佛事衲僧
0406c15: 分上簡點將來正是鬼神活計當得什麼事諸昆
0406c16: 仲若知十方國土猶如虛空眾香世界不離跬步
0406c17: 一念清淨釋迦佛即是香積佛娑婆世界即是眾
0406c18: 香世界若一念非清淨香積佛即是釋迦佛眾香
0406c19: 世界即是娑婆世界諸昆仲若向這裏信便信去
0406c20: 若不信從教立在古屏畔待使丹青入畫圖香積品。
0406c21: 上堂寂然不動感而遂通釋迦老人有耳如聾胡地
0406c22: 冬抽香筍楚天雁入回峰擊碎晴空一色揭開雲
0406c23: 霧千重此是衲僧分上具足底神通妙用又何勞
0406c24: 化寶座將丈室置右掌然後為神異哉亦是維摩
0406c25: 大士佛事門頭瞥爾如是非實事也眾香世界以
0406c26: 香飯入律行娑婆世界以文字語言而入律行此
0406c27: 悉是菩薩導機動善應權化物亦非實事也或有
0407a01: 國土以佛光明而作佛事有以佛所化人而作佛
0407a02: 事有以菩提樹而作佛事乃至有以佛威儀進止
0407a03: 諸所施為而作佛事然古今非一世變時遷在博
0407a04: 山分上總用不著博山但將現成底現前底指示
0407a05: 大眾有時以森羅萬象而作佛事有時以日月星
0407a06: 辰而作佛事有時以園林浴池而作佛事有時以
0407a07: 水流風動而作佛事有時以揚眉瞬目而作佛事
0407a08: 有時以搬柴運水而作佛事乃至與諸上座耍笑
0407a09: 謳歌而作佛事諸昆仲且道與釋迦老人維摩大
0407a10: 士是同耶別耶復笑云日月有明晦聖凡無二心
0407a11: 菩薩行品。
0407a12: 上堂道遠乎哉觸事而真聖遠乎哉體之則靈見聞
0407a13: 覺知是載道之器道不即見聞覺知亦不離見聞
0407a14: 覺知動靜起止是聖所行處聖不即動靜起止亦
0407a15: 不離動靜起止若得大轉變方有語話分諸昆仲
0407a16: 若以見為見有見有不見以無見為無見此即成
0407a17: 斷見若欲具正見無見無不見若以動為動妄心
0407a18: 彌更動以無動為無動此人非佛種若欲知不動
0407a19: 動上有不動會得此意縱萬境紛紜之際而恬然
0407a20: 寂然所以肇公云江河兢注而不流野馬飄鼓而
0407a21: 不動日月麗天而不週教中謂東方妙喜世界有
0407a22: 佛世尊名曰不動東方乃群動之本佛名不動亦
0407a23: 此意也而以妙喜世界入娑婆世界事有往還之
0407a24: 跡理無往還之功如有一人從東方來東方虛空
0407a25: 無有空缺處復至西方去而西方虛空無有逼塞
0407a26: 處如斷妙喜世界至娑婆世界妙喜世界無空缺
0407a27: 處娑婆世界亦無逼塞處非神通力也法如是故
0407b01: 若會得此意是名真法供養如來諸供養中法供
0407b02: 養最何以故一切諸佛阿耨多羅三藐三菩提皆
0407b03: 從此經出故法華經云假使有人登須彌頂為人
0407b04: 宣說十二部經未足為難暫讀此經是則為難諸
0407b05: 昆仲黑的是字白的是紙縱是圓頓教乘不出大
0407b06: 方廣十二部經典等且道喚什麼作此經這葛藤
0407b07: 話不了喝一喝云專為流通見阿佛供養品。
0407b08: 戊辰重至董巖上堂天不蓋地不載是甚麼物諸禪
0407b09: 者也須審細千人萬人中不向一人不背一人是
0407b10: 甚麼物諸禪者也須審細虛空包不住大地載不
0407b11: 起是甚麼物諸禪者也須審細蚊蟲眉睫上安身
0407b12: 蟭螟腹中敷坐是甚麼物諸禪者也須審細於此
0407b13: 四種上會去許諸人升博山堂未曾入博山室更
0407b14: 須知博山室中受用始得諸昆仲頓明佛心毫無
0407b15: 差互世間心念不見纖毫始名出世間人逢世間
0407b16: 逆順境緣賢愚好歹如以手觸空了無交涉所以
0407b17: 達磨大師云亦不睹惡而生嫌亦不觀善而勤措
0407b18: 亦不捨愚而近賢亦不拋迷而就悟達大道兮過
0407b19: 量通佛心兮出度不與凡聖同纏超然名之曰祖
0407b20: 卓拄杖云達磨大師來也為汝等敷宣第一義諦
0407b21: 且道是何章句層巖磊落從教日炙風吹行樹清
0407b22: 涼好看花飛蝶舞。
0407b23: 上堂佛不求佛心不覓心設有求覓者皆昧心取境
0407b24: 耳若達境唯心不生分別想山河無影跡大地絕
0407b25: 形蹤青松與綠竹同科白鷺共黃鸝一色理無異
0407b26: 狀緣幻千途果然徹究根源頓絕凡情聖解古德
0407b27: 云若人識得心大地無寸土當知此一字法門豈
0407c01: 但奪盡世間法假饒千佛出興於世行苦行坐道
0407c02: 場說法利生般大涅槃秪是緣生法以智眼觀之
0407c03: 如夢如幻攝大乘論云即諸三摩地大師說唯心
0407c04: 繇心彩畫故如所作事業若達本忘情自然無惑
0407c05: 諸昆仲此是教家極則更須知祖師門下長處始
0407c06: 得且道作麼生是祖師門下長處拈拄杖云昨日
0407c07: 是重陽今朝又過一日也卓拄杖下座。
0407c08: 上堂如何是道平常心是道是聖是凡都一掃纔生
0407c09: 擬議隔天涯大似尋空向壁討諸昆仲能繇境有
0407c10: 境逐能成境繇能境能繇境能拄杖子喚作能三
0407c11: 十棒趁出院喚作境三十棒趁出院喚作非能非
0407c12: 境三十棒趁出院喚作亦能亦境三十棒趁出院
0407c13: 三祖大師無風起浪平地生波簡點將來不無滲
0407c14: 漏雖然如是下文幸有捄言豈不見六塵不惡還
0407c15: 同正覺智者無為愚人自縛據此亦有過犯何以
0407c16: 故說個同字好與三十棒趁出院卓拄杖云不是
0407c17: 與人難共住大都緇素要分明。
0407c18: 寶方上堂第一義作麼生觀佛法二字不可黏著黏
0407c19: 著則埋沒慧命入荒田不揀草猶較些子博山當
0407c20: 日在佛法中頭出頭沒蒙先師親垂隻手提挈在
0407c21: 淨白地上仍被淨白為礙不免將腳跟下一片地
0407c22: 拋向他方不可說不可說世界之外然後向太虛
0407c23: 空翻觔斗孤標獨立始得些子實用今日與諸昆
0407c24: 仲相見譬如白日攫金諸人歷歷見博山博山總
0407c25: 不見諸人還信得及麼諸昆仲若見明此事須在
0407c26: 高高山頂立深深海底行撞破虛空始能捕空捉
0407c27: 影也博山記得親先師猶驪龍頷下探珠猛虎喉
0408a01: 中奪雀今日不免貴買賤賣去也諸昆仲還有估
0408a02: 價底也無良久云也不可當面錯過。
