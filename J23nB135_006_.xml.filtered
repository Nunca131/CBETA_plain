0601a01: 石門文字禪卷第六
0601a02: 宋江西筠溪石門寺沙門釋德洪覺範著
0601a03: 門人覺慈編錄毘陵天甯法雲堂校
0601a04: 古詩
0601a05: 寄彭景醇奉議
0601a06: 我庵湘山麓君家湘江尾共看湘山雲同飲湘江水
0601a07: 君有負郭田飽食驕稚世小兒探井臼大兒了租稅
0601a08: 我獨生事拙饘粥每不繼君如李大夫時時容乞米
0601a09: 永懷湖山堂風物自閒美楞嚴初讀罷篆冷空窗几
0601a10: 微風拾殘紅幽鳥妨春睡蒼苔滿門巷榆柳陰覆砌
0601a11: 杖策亦窺園悠然望層翠歲時無營為祭奠修家禮
0601a12: 自覺去幼安正復不遠耳遙知讀此詩忻然開笑齒
0601a13: 宿湘陰村野大雪寄湖山居士
0601a14: 夢回聞打窗曉起喜覆瓦江山驚晝永秀色玄相借
0601a15: 升鞍風便旋浩蕩春隨馬不憂江瘴生更喜麥連野
0601a16: 湘山宜可老慶弔同里社乃爾癈推擠眷此多賢者
0601a17: 湖山薝蔔林為我花連夜想見老居士擁衲清入畫
0601a18: 山陰興未盡玉麈思對把政恐觸機鋒怒遭握拳打
0601a19: 遙知和此詩呵筆意閒暇妙語鬥清妍正圍紅紛寫
0601a20: 景醇見和甚妙時方閱華嚴經復和戲之
0601a21: 夫子和雪詩放意如注瓦手搏華嚴界笑中已巳見借
0601a22: 高詞師棗柏寧暇數班馬如登妙高峰如游廣莫野
0601a23: 怪公個中人亦入此保社朝來誰扣門寂音老尊者
0601a24: 扶笻坐山堂詩眼不知夜不入人閒世誰將作圖畫
0601a25: 但欠維摩女玉骨無一把紛紛散奇英梨花風雨打
0601a26: 湖山晚多態應接殆未暇此詩聊戲公詩成還自寫
0601a27: 雪霽謁景醇時方堤捍水修湖山堂復和前
0601a28: 韻
0601a29: 堤蓋南堂雪霰響新瓦我踏雪泥至自攜雙不借
0601a30: 愛公有俊氣句法洗凡馬清婉繼彭澤寒陋笑東野
0601b01: 願為西崦鄰投名入詩社餘年吾事濟過從有公者
0601b02: 何時聞折竹燈火共清夜曉堂人未掃如開輞川畫
0601b03: 平生學牧牛鼻索嘗自把而今失所在寧復事鞭打
0601b04: 吾詩一寄耳雕琢特未暇且欣兩俱健意氣要傾寫
0601b05: 和景醇從周廷秀乞東坡草蟲
0601b06: 周髯迂闊亦自笑安樂飢寒奈嘲誚東坡墨戲偶得
0601b07: 之保藏更作千金調自言吾富可坪國癡病已巳深那
0601b08: 可療坡初畫此適然耳髯以夸人無乃勦彭侯滿腹
0601b09: 是精神翰墨行藏兩俱妙應嗟玩物非尚德未欲奪
0601b10: 攘投火療乞之如易紫香囊豈弟高風珠自照此詩
0601b11: 醇釅等佳醞為君滿引那辭釂
0601b12: 題萬富樓
0601b13: 賢為萬人英筆力挽萬牛寶帶腰萬丁封及萬戶侯
0601b14: 彼富一二數其實富未周君看清曲江傑立萬富樓
0601b15: 山川占形勝佳處橫高秋丈人披白帢憑欄清兩眸
0601b16: 凜然無求姿一洗驕氣浮郿塢癡肉臠金谷酒色囚
0601b17: 名均謂之富涇渭實異流余窮蓄一喙得飽事事休
0601b18: 貧富若天淵飽豈有劣優此詩如橄欖初嚼欲棄投
0601b19: 終然成可口味永當見收
0601b20: 湘西飛來湖
0601b21: 武林散煙鬟一峰螺髻孤煙雲有奇態華木秋不枯
0601b22: 理公何許來望見輒軒渠曰此靈鷲峰何年來飛乎
0601b23: 個中有白猿為子抵掌呼至今呼猿澗飛波跳碎珠
0601b24: 竭來楚國南萬山爭走趨精廬開橫塘清可照眉須
0601b25: 高人家武林致此從東吳那知湘水西乃有飛來湖
0601b26: 連蕩滿秋色小艇藏菰蒲閒來倚危檻對立鷗炯如
0601b27: 我與湘峰色俱堪入畫圖
0601b28: 次韻周達道運句二首
0601b29: 問人欲買山便應知官情詩眼豔秋水袖手望空青
0601b30: 家蓄不貪寶寸田常自耕永懷柴桑歸悠然見真誠
0601c01: 不甘口腹累折腰求乳腥偶題五字句醉墨半欹傾
0601c02: 麒麟入圖畫鼎彝書姓名何如癭瓢中獨酌郎官清
0601c03: 鳥啼春寂寂院靜花冥冥懸知睡足處衾暖紙窗明
0601c04: 朱門連大藩知是故人宅登門一笑懽忘其身是客
0601c05: 叢林斷岸西聚落一水隔欲知往來數雞犬亦相識
0601c06: 人情改朝夕世議苦迫窄公輩月輪高不涴濁流色
0601c07: 撥書臥清曉井汲聞餘滴職嚴賓謁少境靜意自適
0601c08: 嗟余眷閭里邊風馬嘶北公賢義當親此外吾何擇
0601c09: 瘴痾蘇晝簟小寢喧鼻息夢驚哦公詩清懽洗岑寂
0601c10: 大雪寄許彥周宣教法弟
0601c11: 湘西雪連日荒寒發明鮮誰持華藏界墮我宴坐邊
0601c12: 遙知毘耶老薝蔔開滿前想見散華女笑頰微渦旋
0601c13: 不受禪律縛尚遭富貴纏遊戲翰墨中骨清聳詩肩
0601c14: 白灰紅麒麟玉液黃金然醉眼豔秋水落筆驅雲煙
0601c15: 放意吐秀句與雪爭清妍我詩出寒餓苦語秋蛩煎
0601c16: 定作笑拊掌望空鬚一掀
0601c17: 臥病次彥周韻
0601c18: 臥便午簟袪殘暑誰令殿閣風鷗語君來談笑破岑
0601c19: 寂尉此經旬攜手阻湘山解事不須招數峰入座爭
0601c20: 翔舞心知清境世不要勝踐從來數支許戲將平時
0601c21: 說禪口貶剝諸方呵佛祖眼高叢林不見人但許南
0601c22: 臺稱法乳忽驚詞鋒亂斫伐披靡千人如項羽詩成
0601c23: 相對兩咨嗟此生俯仰成今古
0601c24: 次韻朝陰二首
0601c25: 轆轤曉汲罷幽響聞餘滴不知雨毛空但覺炊煙濕
0601c26: 閒居少過從屋角寒藤入夫子獨念我問訊常絡繹
0601c27: 時來歎柴扃飢飽共休戚此詩麗如春妍暖破岑寂
0601c28: 如追薊子訓可望不可及
0601c29: 稻田翠浪翻風葉朝露滴按行阡陌閒歸來袍褲濕
0601c30: 駮雲漏日腳窗戶空翠入當年走京塵日莫馳山繹
0602a01: 此生彈指閒強半是悲戚朅來效支遁買山老閒寂
0602a02: 君真許詢輩詩語時見及
0602a03: 余病脾氣李宜中教余服仙茅乃從彥周乞之
0602a04: 彥周祖肩荷臨濟呵余鈍根敗闕病輒服藥
0602a05: 是以生死為二耶得藥作此謝之
0602a06: 嗟余早衰人多病良業疾脾勞禁晚餐腿重怯下濕
0602a07: 爾來又增添冷氣攻脅脊愁坐如蹲猿呻吟喧四壁
0602a08: 聞世有仙茅溫中等金石恐能袪吾疾僥倖延餘息
0602a09: 我家小郎君道眼窺罅隙恐余偷心在指數煩口擊
0602a10: 負負無可言頹然慚道力檢密念慧遠誦咒憶羅什
0602a11: 兩翁例一笑顛倒不足惜世尊病須乳侍者遣行乞
0602a12: 達磨五遭毒知毒乃敢食佛祖豈貪生避就唯恐失
0602a13: 二者如不坐吾罪亦可釋想見讀此詩笑中和易色
0602a14: 彥周見和復荅
0602a15: 既有疾可示非是都無疾如春有陽燄渴鹿想為濕
0602a16: 以君足疾苦例我痛腰脊忍痛而曰空觸墻為無壁
0602a17: 此論蓋四座聞者皆屏息吾聞有漏軀有病資藥石
0602a18: 漏盡病乃除其神則無隙譬如出礦金萬鍛鍜受鎚擊
0602a19: 妙哉迂開老辯博見才力種性能文章怒罵成詩什
0602a20: 荊山玉抵鵲而為路人惜此詩不辭和而藥不厭乞
0602a21: 又如夢中人飢而獲飲食覺來輒大笑飢飽兩俱失
0602a22: 以是知法空妄盡方自釋解空如佛言不許離聲色
0602a23: 彥周以詩見寄次韻
0602a24: 兩詩護宗旨萬仞仰峻嶺攀緣不可及妙語出鋒穎
0602a25: 鈍根遭譏訶正坐不勇猛譬如策疲羸強以扛九鼎
0602a26: 頑冥雖難化豈不發深省坐令跛驢心奮迅起馳騁
0602a27: 愛君辯縱橫又畏面嚴冷直諒有如子敢不加虔調
0602a28: 尚記笑語時水軒同煮茗池閒如鏡空倒蘸垂楊影
0602a29: 歸來渡湘江一葉浮萬頃舟中亦曬藥欲以駐頹景
0602a30: 君儻終不嗔藥盡更當請
0602b01: 送彥周
0602b02: 虞卿脫魏齊拼意與俱去公卿一破甑掉臂不復顧
0602b03: 蕭何追韓信棄車遂徒走貪賢如攫金不見市人聚
0602b04: 會合意傾寫掩書想風度彥周雖綠髮風味映前古
0602b05: 高論傾座人能破萬毀譽獨立傲世波屹然如砥柱
0602b06: 令人每見之不敢發鄙語推墮吾法中偃蹇揖佛祖
0602b07: 死生人所怖玩之於掌股此生幾離別此別覺酸楚
0602b08: 夜寒眾峰高獨看霜月吐明日解歸舟西風白蘋浦
0602b09: 君去我獨留蒼茫煙水莫
0602b10: 長沙邸舍中承敏覺二上人作記年刻舟之誚
0602b11: 以詩贈
0602b12: 道人天姿心匠妙漆瞳含秋看飛鳥氣和不減華林
0602b13: 風韻高勝卻霜巖曉心胸冰壺不隔塵爭傳落筆如
0602b14: 有神不畫凌煙大羽箭來寫山林夢幻身清秀摩雲
0602b15: 洞冰雪更將已巳素稱三絕不作能癡顧虎頭定為露
0602b16: 頂王摩詰傳神寫照誰與功吾聞成在阿堵中擬將
0602b17: 萬匹鵝溪絹為寫漚中勝義空
0602b18: 王仲誠舒嘯堂
0602b19: 隔岸莫山秋翠重少焉月作冰輪湧閒披白帢登此
0602b20: 堂絳闕神清氣深穩齒應銜環舌卷桂兩鬢西風心
0602b21: 一寸此中不著絲竹耳但覺清圓林葉動餘韻夫須
0602b22: 百里聞風露清冥人跨鳳恐君夜殘亦仙去棄米叫
0602b23: 雲空目送
0602b24: 贈周廷秀
0602b25: 周郎南州俊毛骨特英拔結髮翰墨場聲光先逸發
0602b26: 上書論國事人危泰山壓居然竄南陬風埃到鬚髮
0602b27: 平生拙生事寒饑坐曠達相逢湘水湄清甚等苕霅
0602b28: 書近庾西臺詩如王右轄解尋磨納禪仍領凌波襪
0602b29: 春露試晴窗舌頰增脫活澆公剛直胸搜攪醫國法
0602b30: 氣當宿玉堂絲絢八磚踏當分買山錢放開痛一掐搯
0602c01: 次韻吳興宗送弟從溈山空印出家
0602c02: 身心俱出家豈復論家世一念斷攀緣即入三摩地
0602c03: 珍重大願王此法端可恃若能訓此心是畢丈夫事
0602c04: 君看宏覺師後身是曇諦儻欲貯甘露先將潔令器
0602c05: 自當福人天豈止能自利譬如雞出燖真復生厭離
0602c06: 空印法門傑淨慈數高弟初不荷吾法亦自為佳瑞
0602c07: 汝能傾心事建此平生志淨中有浮念何異目有翳
0602c08: 內外俱一如乃稱真正士以此談妙法要使天華墜
0602c09: 百里半九十良醫三折臂果解信此言不媿甘蔗裔
0602c10: 張野人求詩
0602c11: 醉看湘山二十春杖藜疾趨旋路塵兒童拍手呼不
0602c12: 住並行磨之不怒瞋人間禍福本無象引手按之如
0602c13: 有神草鞋不踏公卿門術中玉石兩俱焚不知世上
0602c14: 有憎愛一味但覺山林尊得錢行沽付一醉兒啼妻
0602c15: 號了不聞孔仲山為阿里卒吳門亦藏梅子真何年
0602c16: 笑跨紫雲去舉手山頭謝世人
0602c17: 寄卻子中學句
0602c18: 剛疏觸時怒髮之投海山沛恩出意外縲囚遂生還
0602c19: 湘西谷量雲結屋清蘋灣舉手弄雲水意適情自閒
0602c20: 大藩英俊地翰墨相追攀聚話蘭叢秀吐氣雌霓彎
0602c21: 我窮世諱見所至特見刪但餘遭夫子時時客扣關
0602c22: 邇來又識公喜忘雙鬢斑夷粹韻拔俗簡重語不煩
0602c23: 人品有如子合在臺閣閒歸來夢西津五峰解煙鬟
0602c24: 故人訝歸晚負負媿在顏此詩雖夢語亦足發天慳
0602c25: 乃知憂患烈不能鐫冥頑遙想為一笑秀句出飢寒
0602c26: 子中見和復荅之
0602c27: 世味嘗已巳遍嚲著匿雲山為問何能爾鳥倦自知還
0602c28: 湘西一千頃分我楊柳灣時為理魚蓑人眠舟自閒
0602c29: 公真功名人高韻不可攀譬如秋無雲璧月挂一彎
0602c30: 我詩聊寄耳猥語憑見刪峻句乃見辱嶮如履潼關
0603a01: 細看秀爭發紅英微雨斑坐令十年心清涼去煎煩
0603a02: 竹林在何許延頸佇望閒遙知醉逃暑玉纖侍丫鬟
0603a03: 得句有奇趣笑渦印朱顏引紙欲續和自歎才澀慳
0603a04: 應當恕不迨鄉閭念疏頑把卷味長哦松風嗽齒寒
0603a05: 次韻游衡嶽
0603a06: 結髮功名場吾豈厭朝市風埃涴袍褲樂事嗟無幾
0603a07: 那知望耆闍舉手弄雲水山空荅清嘯一洗風埃恥
0603a08: 赤岸橫落日孤煙起墟里陰晴故多態風物自閒美
0603a09: 歸來說佳處尚復喜見齒為作鶴腦側失床忘而趾
0603a10: 平生嘉遁心衍挽車輪起拭涕師懶瓚多事笑曇始
0603a11: 次韻游方廣
0603a12: 萬峰纏煙霏一線盤空路丹楹出翔舞半在生雲處
0603a13: 海人猿臂上哀湍不堪泝夫子英特人自是幹國具
0603a14: 醉耳厭絲竹來此良有故臨高賦新詩妙語發奇趣
0603a15: 便欲抱琴書亦作東家住山靈應拊掌笑公入窘步
0603a16: 自當眠玉堂蓮燭夜枉顧偶此愛山爾戲語亦瓦注
0603a17: 富貴本縛公雲泉寧可付置卷發遐想湘月微雲度
0603a18: 游白鹿贈大希先
0603a19: 昔人隱臨湘解跨白鹿游公來弔陳跡但有林壑幽
0603a20: 春風掃夕陰雌霓飲澗湫披晴望形勝衣裾空翠浮
0603a21: 道人高尻揖自陳語和柔烏猶為人好草亦能忘憂
0603a22: 矧汝家臨川共飲西津流欣然為題詩清絕如霜秋
0603a23: 詩成又自錄小字如蠅頭意重恐難荷鄉義良已巳周
0603a24: 遙乘知興耳興罷夫何求我和無好語效顰增歎羞
0603a25: 次韻題兀翁瑞筠亭
0603a26: 大圓鏡空越數量是中豈容男女相風橐俱聲未易
0603a27: 分前身後身翻覆掌種石玉生硯出芝人亡物在何
0603a28: 足奇請看襄母千里至庭竹駢根生瑞枝人言親少
0603a29: 而子老異事相傳爭絕倒心法之妙傳以麤此理難
0603a30: 與俗人道雲居的孫難共語辯如建瓶空氣宇不將
0603b01: 雙腳踏城闉卻侯詩句能寫真
0603b02: 次韻思忠奉議民瞻知丞唱酬佳句
0603b03: 兩詩清於玉堂臥氣如漢軍爭祖左高軒想見連璧
0603b04: 來輾我門前碧苔破為君哦此萬籟簧楚音變盡餘
0603b05: 微些文章自然真吐鳳句拙見之那敢和高才要當
0603b06: 萬錢食小邑折腰坐飢餓仲弓曾為太丘令義方亦
0603b07: 作吉陽佐丈夫功名未入手行樂莫嫌詩酒涴
0603b08: 次韻思晦弟雙清軒
0603b09: 門前無俗駕籬外有青山不出已巳成趣懶惰心所安
0603b10: 鳴鳩驚午夢意消風物閒可憐修竹林遮我茅三間
0603b11: 兄每緣詩來有時忘巾冠永愧隔壁呼束帶酬問端
0603b12: 此詩可三復句挾風霜寒令人想見之恨身無羽翰
0603b13: 壽子一杯水世隘軒獨寬
0603b14: 會福嚴慈覺大師
0603b15: 慈覺初見我背呼仰而應遂同宿湘上夜語如建瓴
0603b16: 犀顱氣不讋虎頷目有稜精彩類澄觀突兀掩萬僧
0603b17: 喬嶽占南極寒翠知幾層此老家此山親分漳水燈
0603b18: 寶坊天雨華午梵盤清冥欲知法席盛但看道價增
0603b19: 破夏出山來乃爾忘規繩蓋皮為之災公卿慕聲稱
0603b20: 我幸無子累癡鈍人所憎平生寢飯外摩挲一枝藤
0603b21: 少年入三吳題詩遍西興歸來舟彭蠡浪山雪崩騰
0603b22: 匡廬落笑中萬疊橫空青又嘗游并汾趼足渡河冰
0603b23: 衝虎上太行雞鳴見日昇此樂墮渺莽坐睡頭髯鬠
0603b24: 朅來湘西塢倦鶴整羽翎只待秋風健祝融期再登
0603b25: 慈覺見訪余適渡江歸以寄之
0603b26: 黃沙橫吹意儻恍江色摸胡迷背向剌舟開岸風掠
0603b27: 耳日莫歸來說驚浪旋添榾柮火蒙密堵立咨嗟羅
0603b28: 少長碗楪鏗然野炊熟井稅未輸夜舂響少年信腳
0603b29: 蹈憂患幾同叟埋煙瘴歸來閒散贖辛勤老住江
0603b30: 村無雜想夢回書几有青燈雞一再鳴布衾暖遙想
0603c01: 老禪讀此詩應作掀髯笑拊掌
0603c02: 次韻蘇通判觀牡丹
0603c03: 東風背立知誰家扶頭醉韻中流霞天涯也識洛陽
0603c04: 面露叢幽蕊生奇葩兩翁賦詩皆妙語讀之令人欲
0603c05: 仙去坐閒亦著白髮禪勝游且願追支許擁毳同看
0603c06: 聊自娛春歸不肯略踟躕解空勿憶南泉老但言如
0603c07: 夢不言無
0603c08: 次韻元不伐知縣見寄
0603c09: 我讀元侯詩嶮若過驚浪忽於旋渦中濺雪湧千嶂
0603c10: 又如曹征西唾手縛袁尚又如花間春熟視迷背向
0603c11: 何從得此客要是萬夫望少年翰墨場開口取卿相
0603c12: 低摧牛刀中軒特見雅量君看風月湖自是無盡藏
0603c13: 應手物華妙纖穠見情狀平生冥搜眼已巳照鮑謝上
0603c14: 自當走奇勳豈止稱師匠嗟余衰退者那敢論輩行
0603c15: 正如羊叔子堅臥荅陸抗詩成急雨來掃盡層雲障
0603c16: 重慚無傑句酬君語豪壯
0603c17: 和元府判遊山句
0603c18: 舉手弄雲泉濺衣作跳波側耳聞遺音仰看幽鳥過
0603c19: 兩公作妙語清絕類陰何氣爽如南山晴嵐掩峨峨
0603c20: 意快如落暴萬仞崩銀河秀如華林風嫣然散微和
0603c21: 而余獨朴拙欲登選佛科十年類馬駒鏡謂磚可磨
0603c22: 楓瘤或見取此事古亦多噪吻成綺語寧恤犯尸羅
0603c23: 送不伐赴天府儀曹
0603c24: 長沙解嶺海浩壤冠南楚豈止風物繁山水亦清富
0603c25: 然以余觀之兩者未足數雖曰大藩地要以多賢故
0603c26: 元侯汝穎奇家世工酌古朅來簿書中見此廊廟具
0603c27: 三年令小邑野鶴翦翎羽側腦望雲漢奮躍思遠舉
0603c28: 忽聞除書至當得贊天府婢僕想京華一室譁兒女
0603c29: 便覺駝鐸聲吹帽黃塵路舉首望絳闕金碧礙雲雨
0603c30: 富貴本自天車馬氣成霧遙知念舊遊笑與同僚語
0604a01: 送友人
0604a02: 幽人獨負三尺琴自謂羲皇得意深經年不肯鼓一
0604a03: 曲欲造千里求知音夕陽渡口西風起黃葉紛紛墜
0604a04: 秋水送君默默上孤舟片帆忽舉風波裏此去吳中
0604a05: 風物好重複江湖我曾到桂子落時雙澗秋白猿啼
0604a06: 處孤松老卻入苕谿凡幾里連天震澤無窮已紅蕖
0604a07: 苞折流水香紫蓴絲軟鱸魚美何時興盡見歸舟古
0604a08: 今客路多飄流孤雲別鶴無縱跡空聽蟬聲野渡頭
0604a09: 聽道人諳公琴
0604a10: 道人貌臞骨藏年漆瞳照人方而淵家住湘山湘水
0604a11: 邊氣清日應嚼芳鮮羅浮飯石性所在定林飲澗老
0604a12: 更堅子其徒歟寧果然抱琴過我亦自賢玉徽按抑
0604a13: 朱絲絃借絃為舌傳語言誰家恩怨餘妒憐綺窗鶯
0604a14: 燕春風顛顛風盤空攪蒼煙蕭蕭吹鬢人未眠清都
0604a15: 絳闕斷世緣骨飛不到夢所傳秦箏心知是響泉置
0604a16: 之髯鬚一笑掀蕊珠三疊舞胎仙坐令遺世如蛻蟬
0604a17: 何年醉騎紫雲去此琴枵然成棄捐
0604a18: 你能禪三鄉俊宿山
0604a19: 湘西春色無人要萬頃鏡空飛白鳥小閣披衣眼力
0604a20: 衰一聲款乃酬清曉芒鞋閒穿聚落來此岸綠陰行
0604a21: 不了南臺老未忘鄉井抵掌清談輒高笑烹茶煮筍
0604a22: 未當勤放意賦詩語奇峭此生何處不戲劇萬事隨
0604a23: 緣真道妙何當借子西齋宿共看湘月千峰表
0604a24: 陪張廓然教授游山分題得山字
0604a25: 先生如梁鴻德耀亦愛山湘西十月留笑語煙雲閒
0604a26: 弄泉石梅塢喚舟青蘋灣藉草飲松下松風當吹彈
0604a27: 二妙生清妍山花插雲鬟粲然起為壽舞袖相翩翻
0604a28: 先生墮幘醉頗覺天地寬醉語忽成詩為題蒼壁顏
0604a29: 城郭遙相望但見千峰寒
0604a30: 又得先字
0604b01: 青山隨處有見之輒欣然獨於湘上山欲買歸休田
0604b02: 此邦多君子故欲吾終焉先生人品高白鷗春水前
0604b03: 弟子亦秀發玉樹相明鮮頗怪翰墨場亦著白髮禪
0604b04: 分題得難韻下筆風雷旋詩成愕眾口不復較後先
0604b05: 閒中有此樂安用食萬錢紫芝愛陸渾遂為好事傳
0604b06: 悠然見眉宇寧復羨羡遺編
0604b07: 送廓然
0604b08: 長沙古都會何以冠荊楚但曰財富強山水最佳處
0604b09: 那知號大藩實以英俊聚張侯官雖冷藉甚有名譽
0604b10: 心胸高崔嵬萬卷相撐柱君看逸群姿嬌不受控御
0604b11: 罷官當北歸一室譁兒女想見駝鐸聲桑棗黃塵路
0604b12: 倚馬草十制贍氣見眉宇此職誰當之夫子無媿負
0604b13: 璧門黃金閨獨宿無晤語時應夢湘江醉臥聞柔櫓
0604b14: 大溈山外侍者求詩
0604b15: 湘南古叢林鐘梵百世傳大圓百丈來縛屋巖石邊
0604b16: 煥然成寶坊服用如諸天經今成幾何已逾三百年
0604b17: 誰為中興者卓哉空印賢大鐘日夕撞圓音荅山川
0604b18: 衲子自成群晝誦而夜禪道人舊未識眉目何淵然
0604b19: 乞詩亦不惡篝燈臨網牋人生等浮雲達者無後先
0604b20: 我亦一戲耳走筆成長篇
0604b21: 送珠侍者重修真淨塔
0604b22: 清涼寂滅塔三世無鮮陳巋然塵塵中現此光明身
0604b23: 尚無有祖成寧當說有壞憫此情見者亦驚世議隘
0604b24: 泐潭道人珠願力無礙限行看蒼煙叢一切俱成辦
0604b25: 狐死必首丘馬嘶必望北蓋皆不忘本人豈宜忘德
0604b26: 秋風淨湘楚萬里浩無垠嗟予頹然臥羨羡子如孤雲
0604b27: 英大師年二十餘工文作詩勉之
0604b28: 英公南海來眉宇靜而淵少年辭海山腳力生雲煙
0604b29: 已巳能弄翰墨句好自可傳君看嵩仲靈骨瘦聳清堅
0604b30: 平生護教心光與星斗懸化去四十載凜然長在前
0604c01: 文章一技耳幾不減市廛要求出世法道眼照人天
0604c02: 吾言激後生君俊無忽焉千峰開宿雨蒙頭作深禪
0604c03: 古人亦何遠何必羨羡遺編
0604c04: 崇禪者覓詩歸江南
0604c05: 去年社燕前道人江南住一笑寒鴻來又在龍安浦
0604c06: 今年寒食後歸心忽飄絮不知換秋菊能復如期否
0604c07: 此生付浮雲忽散還復聚要之不可必恐作人閒雨
0604c08: 行藏類隱峰兩踏石頭路故山有遺恨缺典念馬祖
0604c09: 落日頹金盆蒼茫煙水莫離情渺難收摹寫入凝佇
0604c10: 送悟上人歸溈山禮覲
0604c11: 亂峰踢卓不容數寶構翔空盤萬礎溈源水作青蓮
0604c12: 香雷濺雪出煙雨住山老如大雄虎暗谷行藏文
0604c13: 彩露說禪不費絲毫力以空為印印諸祖道人乃是
0604c14: 小菸菟氣已食牛難共語悠然蹤跡似孤雲羨羡儂先
0604c15: 我山中去會當出缽螺頂閒見此頎然秀眉宇
0604c16: 贈珠維那
0604c17: 湘雲遮世路閒客此閒行彌日不忍去眷此山水清
0604c18: 暖窗欲春色茗碗雪花輕道人舊不識一見意已巳傾
0604c19: 人生無根蒂聚散如流萍聊炷返魂梅將以熏道情
0604c20: 此詩亦偶爾夫用四座驚
0604c21: 瑀上人求詩
0604c22: 道人江南來快作臨川語立談當夕照鄉間問安否
0604c23: 坐令十年心想見西津渡少年游諸方迺欲追佛祖
0604c24: 清韻不可摹彷彿見眉宇豈止義中龍當作文中虎
0604c25: 西風健行李暫會還徑去我如社後燕並立理歸羽
0604c26: 或似天上雲風約聊復住勿長應深谿當作人閒雨
0604c27: 送上人往臨平兼戲廓然
0604c28: 鶻腦骨緊腳力健生雲疊數一萬里捷於臂屈伸
0604c29: 肉佛不譏訶稱之返云云坐誦覺範詩抄錄亦甚勤
0604c30: 群兒爭欺之偽雜以佗文獨頷不語飯沙俱一吞
0605a01: 湘西雪達旦萬樹吐奇芬凍行如鷺鷥雪泥濺衣裙
0605a02: 解包呵直指又作飢猿蹲放意說臨平想見禪誦群
0605a03: 坐令冷齋中忽然變春溫明朝別我去掣肘徑出門
0605a04: 便覺西湖月夜坐生夢魂
0605a05: 石門文字禪卷第六
