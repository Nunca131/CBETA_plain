0761c01: 
0761c02: 
0761c03: 
0761c04: 七俱胝佛母所說準提陀羅尼經會釋卷中
0761c05: 唐天竺三藏法師大廣智不空奉　詔譯
0761c06: 清東鼎湖山菩提心沙門弘贊　會釋
0761c07: ○次誦讚歎
0761c08: 阿囉左囉娜二合舍引囉二合娑麼二合囉哩補
0761c09: 句致囉二合拏麼跛娜尾呬帝阿者禮怛娑哩素
0761c10: 你祖禮悉思準泥薩囉二合悶底南引婆捨麼你
0761c11: 娑二合引罕引帝薩囉二合拏吠怛你也二合佗引訖
0761c12: 灑二合囉引拏帝阿尾你多薩怛二合娜麼你囉
0761c13: 二合枲引那路引迦怛囉二合野引囉佗二合迦唎囉訖多
0761c14: 二合引囉尾孕二合引那戍引鼻你播引怛囉二合迦囉那
0761c15: 訖使二合娑普二合砧底浪切悉體二合怛二合進底多麼
0761c16: 囉貪二合去囉二合瑟砧二合李佉惹曩你爾娜引你薩
0761c17: 帝知曳切曩囉二合庫舞二合地曬邏始佉野薩怛梵
0761c18: 二合引囉抳焰二合惹閉怛母二合你帽引你你夷切日哩
0761c19: 二合擔枳邏彌焰二合素囉哩補婆喃囉二合吠奢
0761c20: 野底阿引哩野二合路引枳帝皤悉底諾僧捨閻
0761c21: 薩怛多惹播引多半音多語切旦曩引悉底二合惹底緊
0761c22: 旨你也二合薩怛梵三合引曩那娜引悉薄羯底二合毗藥
0761c23: 二合壹底娑迦羅播引跛曩引舍你婆底跛多
0761c24: 麼引怛囉二合悉地迦哩布囉野麼努引囉貪冥枲引
0762a01: 娜底曩怛梵二合引娑麼二合迦室子二合多半音婆
0762a02: 底準泥陀引囉尼薩二合怛羅二合薩麼跛多二合
0762a03: 讚歎者。謂稱揚讚歎聖德之美。具足無邊福智。能
0762a04: 成就眾生所求。一切世出世間之樂。然智譯缺此
0762a05: 讚法。持明藏中雖備。其文尤繁。行者若不能作此
0762a06: 梵讚。當知蘇悉地經讚偈。蘇悉地經云。其讚歎文。
0762a07: 應用諸佛菩薩所說歎偈。不應自作。而彼經無讚
0762a08: 準提文。今按本經述一偈。以讚本尊。偈曰。
0762a09: 大慈救世尊善導一切眾福持功德海
0762a10: 我今稽首禮真如舍摩法能淨貪瞋毒
0762a11: 善除諸惡趣我今稽首禮得法解脫僧
0762a12: 善住諸學地勝上福德因我今稽首禮
0762a13: 大聖準提尊哀愍於世間成就諸悉地
0762a14: 我今稽首禮大悲觀自在一切佛讚歎
0762a15: 能生種種福我今稽首禮大力忿怒身
0762a16: 善哉持明王降伏難伏者我今稽首音禮
0762a17: 忿怒身。即明王大威金剛。
0762a18: ○次說本尊陀羅尼布字法
0762a19: 從頂至足。觀一一真言字。屈曲分明。流出光明。照六
0762a20: 道四生輪迴有情。深起悲愍。施與安樂。用陀羅尼九
0762a21: 字布列於行者身。即成。以如來印。八大菩薩所加持
0762a22: 身。若作息災。增益。降伏。敬愛。隨四種法。所謂白黃黑
0762a23: 赤。成辦悉地。即結布字印。二手內相叉。二大指。二頭
0762a24: 指。二小指。相合直豎。即成。
0762b01: 智譯云。結此手契成。即想自身猶若釋迦如來三
0762b02: 十二相。八十種好。紫磨金色。圓滿身光。想已巳。以手
0762b03: 契觸頭上布唵字。觸眼中布折字。一一依字次第。
0762b04: 乃至兩足。皆以契觸布之。
0762b05: 想唵字安於頂。以大拇指觸頭上。次想左字。
0762b06: 即者字兩目瞳人上俱。想禮字。復以大拇指觸左
0762b07: 右眼上。次想祖字即主字安於頸上。用大拇指觸。
0762b08: 次想禮字當心。以大拇指觸。次想準字安
0762b09: 左右肩。以大拇指觸。次想泥字安上。以大拇
0762b10: 指觸。次想娑二合字安右左兩上。以小指觸。
0762b11: 次想訶字安右左兩脛上。以小指觸。
0762b12: 智譯。每字皆以偈釋。及令觀字色相。然其安布與
0762b13: 本譯略有參差。故不錄。如欲知者。下持誦法要當
0762b14: 出。又當知。令想九字真言。皆是天竺梵書。非此方
0762b15: 之文。故一字頂輪王儀軌云。所言觀諸字。唯瞻於
0762b16: 梵書。非是隨方文。有大神力用。或問曰。何以梵字。
0762b17: 皆有不思議神用耶。答曰。謂每一一字。當體即是
0762b18: 諸佛菩薩心故。當體即是離相法界故。當體即是
0762b19: 教理行果故。是以有不可思議神用也。又天竺梵
0762b20: 字。法爾本有。何以故。以世界初成時。梵王傳說。不
0762b21: 同此方蒼頡等創製。若然者。凡天竺梵字。皆有不
0762b22: 思議神用。何得偏贊真言中字耶。答曰。以真言中
0762b23: 字。由諸佛不思議神力加持。體含多義。法性如然。
0762b24: 故偏有神用。即如此方語言文字是一。唯急急如
0762c01: 律令等語。火不燒。湯不熱。刀不傷。毒不
0762c02: 中。由作語。偏有此神用。非餘一切文言。皆有此
0762c03: 功力。天竺亦爾。文字雖一。唯真言中字。偏有神力。
0762c04: 非餘一切字。皆有如是神用也。或曰。是諸佛秘
0762c05: 密之法。尚非因位所知。何以今解釋此九聖字義。
0762c06: 答曰。據賢首心經疏。及神變疏。并密藏諸經。釋陀
0762c07: 羅尼字意。而有二門。一不可說門。謂是諸佛密
0762c08: 法。唯佛與佛相傳。不通他解。但當持誦。不須強釋。
0762c09: 二強說門。謂真言中隨舉一字。或作人。或作法。橫
0762c10: 豎該羅。自在解脫。以要言之。無盡法門。於一字中。
0762c11: 解說都盡。方是陀羅尼字義。就此而言。假使十方
0762c12: 諸佛。經恒沙劫。共說真言中一字義。亦不能盡。故
0762c13: 莊嚴寶王經云。六字陀羅尼。是觀自在菩薩微妙
0762c14: 本心。無量如來。而尚難知。其因位菩薩。云何而能
0762c15: 解耶。是知。知者尚難。況其受者。今於一字中。略為
0762c16: 解釋。即是強說門中。少分一途義耳。謂於真言一
0762c17: 字中。或作二義五義十義。乃至百義等解釋。名為
0762c18: 少分義。若作一義解釋。名為一途義。上云。尚非因
0762c19: 位能解者。此據密教圓宗。不可說門而言也。其不
0762c20: 可說門。義當密教圓宗。離言果海。其強說門。義當
0762c21: 顯教圓宗。帶言因分也。
0762c22: 由想布真言結印加持故。行者身即成準泥佛母身。
0762c23: 滅除一切業障。積集無量福德吉祥。其身成金剛不
0762c24: 壞體。若能常專注觀行。一切悉地皆得現前。速證無
0763a01: 上正等菩提。
0763a02: 智譯云。如是布字想念已巳。便成準提勝法門。亦名
0763a03: 本尊真實相。能滅諸罪。得吉祥。猶如金剛堅固聚。
0763a04: 是名準提勝上法。若常如是修行者。當知是人速
0763a05: 悉地。故持明藏儀軌經云。若於準提菩薩法中求
0763a06: 成就者。先觀準提菩薩根本微妙字輪。安自身分。
0763a07: 一一分明。是人先身所造一切罪業。悉得除滅。凡
0763a08: 有所求。決定成就。神變疏云。真言行者。能令三業。
0763a09: 即同本尊三業。又真言中。每一一字。皆是諸佛全
0763a10: 身。故云行者身。即成準泥佛母身。故知此準提神
0763a11: 體即法身圓圓果海。用即不可思議。所以得速
0763a12: 證無上菩提。
0763a13: ○次結根本印
0763a14: 如前閼伽印出。持明藏經云。行人結根本印。誦根
0763a15: 本真言時。本尊菩薩歡喜顧視行人。
0763a16: 誦根本真言七遍。頂上散印。
0763a17: 智譯用第二根本印。誦根本真言。
0763a18: 即取菩提子念珠。具一百八。依法貫穿。即以塗香。塗
0763a19: 其珠上。以二手掌中。捧珠當心。誦真言七遍。加持念
0763a20: 珠。
0763a21: 蘇悉地經云。捧數珠時。微小低頭。以至誠心。頂禮
0763a22: 三寶諸佛菩薩。若作阿毗遮嚕迦法。應用諸首而
0763a23: 作數珠。速成就故。
0763a24: 真言曰。
0763b01: 唵吠嚧引遮那引麼羅娑二合引賀引
0763b02: 此是持珠真言。吠字。無蓋切。智譯作微字。於麼字
0763b03: 上有阿字。餘悉同。吠嚧遮那。此云照。亦云大日。
0763b04: 如世間日。唯照晝不照夜。照一世界。不照餘世界。
0763b05: 不得名大日。如來色身。法身。普周法界。十方世界
0763b06: 悉皆照耀。若人稱名皈依禮拜。則得法界一切諸
0763b07: 佛菩薩賢聖。乃至八部。加持衛護。
0763b08: 加持頂戴。心口作是願言。我今欲念誦。惟願本尊諸
0763b09: 佛菩薩。加持護念。願令速得隨意。所求悉地圓滿。然
0763b10: 後以左手無名指大指承珠。右手以大指無名指移
0763b11: 珠。手如說法相。
0763b12: 先以珠加持頂載。後方結此持珠印。有云。右手大
0763b13: 指捻無名指頭。直舒中指。小指微屈。以頭指著中
0763b14: 指上節側。此是佛部執數珠印。智譯云。二手相去
0763b15: 一寸許。餘指散開微屈。
0763b16: 當於心前。持珠念誦。其聲不緩不急。
0763b17: 此名言音持誦。根本真言。智譯云。不得高聲。須分
0763b18: 明稱字。而令自聞。此名聲念。一字佛頂輪王念誦
0763b19: 儀軌云。字句分明呼。不緩亦不急。不頻伸噦嗌。咳
0763b20: 與唾涕。染等心相應。及與緣苦受。如是等過患。
0763b21: 皆不得成就。
0763b22: 心專注。不異緣。觀自身。同本尊身。相好具足。又於身
0763b23: 前壇中。觀想七俱胝佛母。與眷屬圍繞。了了分明對
0763b24: 坐。
0763c01: 智譯云。所觀本尊及身上布字。念誦記數於一念
0763c02: 中。並須一時觀見。不得有缺使心散亂。蘇悉地經
0763c03: 云。念誦之時。不作異語。想真言如對目前。如是傾
0763c04: 誠。不應散亂。心緣別境。身雖疲極。不縱放之。制諸
0763c05: 惡氣。世間談話。皆不思念。不捨本尊。縱見奇相。而
0763c06: 不之。
0763c07: 每稱娑二合引賀字。同時移一珠。
0763c08: 智譯云。誦本尊陀羅尼一遍。以右手無明指捻一
0763c09: 珠過。周而復始。
0763c10: 一百八。或一千八十。為念誦遍數。常須限定。若不滿
0763c11: 一百八。即不克求悉地遍數。
0763c12: 蘇悉地經云。依法念誦了。應起誠心。作祈請云。我
0763c13: 依本法念誦數滿。唯願尊者。領受為證。於其夢中。
0763c14: 為授教誨。正念誦時。若有謦欬昏欠呿。忌真言
0763c15: 字。即起就水。作洗淨法已巳。還從前念被所障隔。為
0763c16: 須一一皆從始念搯珠將畢時。申禮一拜。終而復
0763c17: 始。數珠一。一本尊顏。而作一禮。若正念誦時。
0763c18: 忽然錯誤。當誠心懺悔。過由放逸。故致斯誤。願尊
0763c19: 捨過。便申頂禮。復須從始。而念誦之。
0763c20: 念誦畢已巳。蟠珠於掌中。頂戴。發願。作是願言。以我念
0763c21: 誦功德。一切眾生。所修真行。求上中下悉地。速得成
0763c22: 就。安珠於篋中。
0763c23: 言上中下悉地者。每地各有三品。共成九品。下三
0763c24: 品者。若下品成就。能攝伏一切四眾。凡有所求。舉
0764a01: 意從心。一切天龍。而來問訊。又能伏一切蟲獸。及
0764a02: 鬼魅等。若中品成就。能驅使一切天龍八部。能開
0764a03: 一切伏藏。或要入阿修羅宮。龍宮。便得入之。去住
0764a04: 隨心。若上品成就。便得仙道。乘空往來。天上天下。
0764a05: 而得自在。世出世間事。無不通達。中三品者。若下
0764a06: 品成就。便得諸仙中為王。住壽無數歲。福德智
0764a07: 慧。三界無比。若中品成就。便得神通。往餘世界。為
0764a08: 轉輪王。住壽一劫。若上品成就。現證初地已巳上。菩
0764a09: 薩之位。上三品者。若下品成就。得至五地已巳上菩
0764a10: 薩之位。若中品成就。得至八地已巳上菩薩之位。若
0764a11: 上品成就。三密變成三身。只於此生。得證無上菩
0764a12: 提之果。此是持人九品成就。若直求成佛。不須
0764a13: 求中下三品等。即當求上三品成就。餘如下增益
0764a14: 法明。
0764a15: 即結定印。端身閉目。澄心靜意。當於胸臆身內。炳現
0764a16: 圓明。如滿月。皎潔光明。起大精進決定取證。若能不
0764a17: 懈怠專功。必當得見本源清淨之心。於圓明中想唵
0764a18: 字。餘八字右旋於圓明上布列。於定中須見真言字
0764a19: 分明。既不散動。得定。即與般若波羅蜜相應。即畫圓
0764a20: 明月輪。
0764a21: 即結定印者。以兩手外相叉。仰於臍下。或以二手
0764a22: 仰掌展舒。將右手在左手上。二大拇指甲相拄。安
0764a23: 於臍輪下。又無量壽儀軌云。以二手外相叉。二頭
0764a24: 指背相著。從中節以上直豎。二大指捻二頭指。即
0764b01: 成。此之三印。隨結其一。皆得作此圓明觀法。名為
0764b02: 瑜伽念誦。故智譯云。若求解脫速出離生死。作此
0764b03: 三摩地瑜伽觀行。無記無數念者。即想自心如滿
0764b04: 月。湛然清淨。內外分明。以唵字安月心中。以折
0764b05: 主準提莎訶字。從前右旋。次第周布輪緣。諦
0764b06: 觀一一字義。與心相應。不得差互。
0764b07: 圓明布列梵書圖
0764b08: 
0764b09: 
0764b10: 
0764b11: 
0764b12: 
0764b13: 
0764b14: 
0764b15: 持明藏儀軌云。唵字為毗盧遮那佛根本。左字為
0764b16: 大輪明王根本。字為大忿怒不動尊明王根本。
0764b17: 又為馬頭明王根本祖字為四臂佛身根本。字
0764b18: 為不空索菩薩根本。亦觀自在菩薩根本。尊字
0764b19: 為大尊那菩薩根本。禰字為金剛薩埵菩薩根本。
0764b20: 莎字為伊迦惹吒菩薩根本。賀字為日囉曩佉
0764b21: 明王根本。
0764b22: 次應思惟字母種子義。
0764b23: 此九聖字。能生一切字。故云字母。言種子者。是引
0764b24: 生義。攝持義。以初一字為種子。而下諸字。所有觀
0764c01: 智。依所引生。攝入初字。若得唵字門。秘密相應。即
0764c02: 得諸佛無盡法藏。則悟一切法本不生。一以普及
0764c03: 為言。切以盡際為語。由悟一切法本不生。即達諸
0764c04: 法空。以諸法入實相中。故不生不滅。乃至悟一切
0764c05: 法言語道斷。故無言說。法相平等。如大雨。故云
0764c06: 平等。於一一字。專注思惟觀察。則一切行願。皆得
0764c07: 滿足。
0764c08: 唵字者。是三身義。亦是一切法本不生義。
0764c09: 智譯云。唵字門者。是流注不生不滅義。復於一切
0764c10: 法為最勝義。
0764c11: 左字者。一切法不生不滅義。
0764c12: 智譯云。於一切法是無行義。
0764c13: 禮字者。一切法相無所得義。祖字者。一切法無生滅
0764c14: 義。
0764c15: 智譯云。於一切法是無起住義。
0764c16: 禮字者。一切法無垢義。準字者。一切法無等覺義。泥
0764c17: 字者。一切法無取捨義。娑字者。一切法平等。無言
0764c18: 說義。訶字者。一切法無因義。
0764c19: 於一切法。是無因寂靜無住涅槃義。
0764c20: 由一切法本不生故。即得不生不滅。由不生不滅
0764c21: 故。即得相無所得。由相無所得故。即得無生滅。
0764c22: 由無生滅故。即得無垢。由無垢故。即得無等覺。
0764c23: 由無等覺故。即得無取捨。由無取捨故。即得平等
0764c24: 無言說。由平等無言說故。即得無因無果。般若相
0765a01: 應。無所得。以為方便。入勝義。實則證法界真如。以此
0765a02: 為三摩地念誦畢已巳。
0765a03: 謂由悟一切法本不生故。平等無二。成無分別智。
0765a04: 與般若波羅蜜無智無得相應。由此無所得智以
0765a05: 為方便。悟入最勝義諦。證法界真如。此法界真如
0765a06: 海。不可以言詮。是佛境界。自覺聖智所證。非思量
0765a07: 分別所能知。智譯云。所說文字義。雖立文字。皆是
0765a08: 無文字義。既無文字。須諦觀一一義相。週而復始。
0765a09: 無記無數。不得斷絕。不斷絕者。為流注不生不滅
0765a10: 最勝義。是故無行。為無行義。乃至云。無因寂靜無
0765a11: 住涅槃。為無因寂靜無住涅槃義。是故不生不滅
0765a12: 最勝無斷。週而復始。此名三摩地念誦。按諸陀羅
0765a13: 尼經。持誦法。亦有多種。今略出其六。一三摩地持。
0765a14: 亦名瑜伽持。但想心月中布字。如本經布字法所
0765a15: 明。二出入息持。即於出入息中。想有梵書真言字。
0765a16: 若息出字出。若息入字入。字字分明。朗如貫明珠。
0765a17: 不得間斷。如息出時。想自心月輪中九聖梵字。字
0765a18: 字連環。皆有五色光明。從自口中流入準提菩薩
0765a19: 口中。右旋安布菩薩心月輪內。如息入時。想菩薩
0765a20: 心月輪中字。字字連環。皆有五色光明。從菩薩口
0765a21: 出。流入自口中。右旋安布心月輪內。如是終而復
0765a22: 始想之。三金剛持。急口齒。舌不至。但口中微動。
0765a23: 四言音持。亦名微聲持。但令自耳聞之。不緩不急。
0765a24: 字字分明稱之。五高聲持。令他聞之滅罪。此須觀
0765b01: 時。若有不信者在傍。聞聲。反生毀謗。便獲重罪。只
0765b02: 宜微聲持之。六降魔持。內以悲心為本。外現威怒
0765b03: 之相。顰眉厲聲念之。如後阿毗遮嚕迦法。是也。復
0765b04: 有二種持誦。一無數持誦。謂不持珠定數。常無間
0765b05: 斷念之。二有相持誦。謂搯數珠。每日須得限定其
0765b06: 數。不得闕少。於上八種持誦。隨用其一。依法念誦
0765b07: 無有間斷。所祈勝果。決定成就。準金剛智所譯本。
0765b08: 亦出多種持誦。故智譯本。次說準提求願觀想法
0765b09: 云。若求無分別者。當觀無分別無記念。若求無相
0765b10: 無色。當觀文字無文字念。若求不二法門者。應觀
0765b11: 兩臂。若求四無量。當觀四臂。若求六神通者。當觀
0765b12: 六臂。若求八聖道。當觀八臂。若求十波羅蜜圓滿
0765b13: 十地者。應觀十臂。若求如來普遍廣地者。應觀十
0765b14: 二臂。若求十八不共法者。應觀十八臂。即如像
0765b15: 法觀也。若求三十二相。當觀三十二臂。若求八萬
0765b16: 四千法門者。應觀八十四臂。如上觀念。當入一切
0765b17: 如來三摩地門。甚深方廣不可思議地。是正念處。
0765b18: 是正真如。正解脫。念誦觀行了。欲出道場。復須依
0765b19: 前次第更結燒香。燈明。飲食等。手契。供養。懺悔。隨
0765b20: 喜。發願。即結前第一根本印。誦根本陀羅尼七遍。
0765b21: 頂上散之。復結前輅車印云云。
0765b22: 應結根本印。○次結澡浴印。○次結五供養印。○次
0765b23: 誦讚歎獻閼伽。○次結阿三摩擬你二合印。左轉一。
0765b24: 解界。
0765c01: 謂結前火院印。誦阿三摩擬你真言。左轉一。解
0765c02: 前所結諸界。持明藏儀軌經云。復作供養。讚歎懺
0765c03: 謝。某甲上來供養。絕無殊妙。唯願菩薩布施歡喜
0765c04: 又獻閼伽。而作頂禮。作法畢已巳。發遣賢聖。復作護
0765c05: 身。次作阿三摩擬你印。
0765c06: ○次結寶車輅印
0765c07: 此中諸印。準前應結。輅車者。乃大車之總名。此方
0765c08: 黃帝始制。天子所乘法車。名曰玉輅。今寶輅。是佛
0765c09: 母所乘。上有幰。垂諸華纓。四面懸鈴。周欄楯。
0765c10: 七寶間錯。種種嚴飾。
0765c11: 以大拇指向外。撥中指頭。奉送聖者還本宮。
0765c12: 準智譯。以二大拇指向外。三度撥二中指頭。誦真
0765c13: 言三遍。
0765c14: 奉送真言曰。
0765c15: 唵者禮主禮準泥。車車。婆底。婆二合引婆
0765c16: 引南。布娜囉引麼那引野。娑二合引賀引
0765c17: 車字。當書何切。車車。即奉送句。前請輅車羯
0765c18: 哩洒耶。即迎請句。
0765c19: ○次結三部三麼耶印。各誦真言一遍。禮佛。如前懺
0765c20: 悔。隨喜。勸請。發願。向無上菩提。隨意經行。轉讀大
0765c21: 乘經典。華嚴。大般若等經。印塔像。浴舍利。右旋繞。思
0765c22: 六念。以此福聚。迴向自所求悉地。
0765c23: 智譯云。誦大般若。或華嚴。或無邊門。或法華。楞伽。
0765c24: 涅槃。大經論等。思惟講說。或以七俱胝佛像塔印。
0766a01: 用印香泥。沙上。紙上。隨意印之多少。如念誦有功。
0766a02: 如經所說境界。一一分明了知次第。蘇悉地經云。
0766a03: 為淨心故。常持六念。心注一境。而不散亂。一念佛。
0766a04: 二念法。三念僧。四念施。五念戒。六念天。前三是念
0766a05: 他。後三是念自。以施戒是自因。天是自果。而果有
0766a06: 近遠。近是生天。遠是第一義天。又前三。亦可為念
0766a07: 自。謂念一體三寶也。優婆塞戒經云。念佛法僧。名
0766a08: 智慧莊嚴。念施戒天。名福德莊嚴。然上所修。為欲
0766a09: 速得圓滿福智。及十波羅蜜。頓出世間。超三無數
0766a10: 劫。現生祈聖果。故須發菩提願。運大悲心。常欲
0766a11: 利樂一切有情。同於準提菩薩。復仗無邊諸佛菩
0766a12: 薩。以大悲願。加持護助。使速成就。準此。必須依前
0766a13: 選擇勝處。為所修壇場。限四月四日為一期。屏絕
0766a14: 往來言語。方得三密相應。面向東方。吉祥之位。或
0766a15: 復餘方。若不能依上如法結壇者。別有一法。亦須
0766a16: 擇一靜處。於準提聖像前。置一淨鏡為壇。如上向
0766a17: 方跏趺。對於聖像。行者先於自頂上。想一字。
0766a18: 變成三角火輪。從頂至足。燒盡自己巳有漏之身。及
0766a19: 燒此有為世界。如同劫火。燒盡無遺。但有空寂而
0766a20: 已巳。又想一暗字。在自頂門中。此字體。即是諸佛
0766a21: 光明法水。用灌佛子之頂。此是秘密灌頂法門也。
0766a22: 復想建立無為之壇。於最下方。遍想欠字雜色。
0766a23: 而為空輪。於空輪上。遍想含字黑色。變成風輪。
0766a24: 風輪上。遍想字赤色。變成火輪。火輪上。遍想
0766b01: 字白色。變成水輪。水輪上。遍想阿字黃色。
0766b02: 變成金剛地。於金剛地上。遍想有大蓮華。一一華
0766b03: 上。皆有準提菩薩。飲食幢旛等諸供養具。而為供
0766b04: 養。皆對準提鏡壇。三密相應。又行者無準提像。并
0766b05: 華果飲食等供具。但作此觀。亦得吉祥成就。如是
0766b06: 想已巳。一心諦觀準提菩薩。具無盡相好光明。於菩
0766b07: 薩心月輪中。有九聖字。右旋布列。行者想自心月
0766b08: 輪中。亦有九字如前布列。於自身分。從頂至足。亦
0766b09: 布九字。次誦唵淨法界真言。并唵齒護身真
0766b10: 言。各二十一遍。然後結根本印。或金剛拳。誦準提
0766b11: 真言。無記無數。專精一意。勤策身心。不令懈怠。欲
0766b12: 近成就時。或有種種障起。應如後作息災等法。而
0766b13: 降伏之。於一期中。隨自根性。必獲三昧現前。即於
0766b14: 定中見無數佛會。聞妙法音。證得十地菩薩之位。
0766b15: 行者欲於此法求成就者。須依前預誦準提真言
0766b16: 一萬遍。乃至十萬遍。而為先行。如蘇悉地經云。若
0766b17: 不先誦遍滿念持。所求下法。尚不得成就。況求上
0766b18: 中悉地成就。以是義故。作勝上心。而先念誦。既為
0766b19: 先行。便於夢中見諸佛菩薩吐出黑物等。即是罪
0766b20: 滅福生成就之相。如念所求。決獲果遂。莫生疑惑
0766b21: 之心。勿起取捨之念。更須策發三業。加功誦持。亦
0766b22: 不得以是境界衒賣於人。唯同道者。不為名利敬
0766b23: 讚。方得說之。或曰。見如上相。得無成邪妄耶。曰。今
0766b24: 依經持誦。正觀成就。勝境自現。非同他修。斥離取
0766c01: 相。如不達經各有旨。雷同取謗。毀滅大乘。自陷泥
0766c02: 犁。然行者若欲持誦真言。必須求於明師。善曉梵
0766c03: 音作法之者指決字句契印。不令訛謬。切勿師心。
0766c04: 持誦無。於生疑。自招愆咎。蘇悉地經云。若復
0766c05: 有人。久至持誦下品真言。縱自無力。於本尊邊。轉
0766c06: 求上品自成。若於上品真言之中。心懷猶預。念持
0766c07: 供養。復不精誠。雖於上品真言。彼念誦心輕。致招
0766c08: 下品成就。故知持誦。皆由心意。誠心念誦。皆獲悉
0766c09: 地。若人持誦真言。久無效驗。不可棄捨。倍增廣願。
0766c10: 轉加精進。以成為限。如此之人。速得成就。於其夢
0766c11: 中。或於空有聲告言。汝不應持是真言法。亦不
0766c12: 應棄。復不瞋彼。何以故。並是魔故。唯須精進。不應
0766c13: 退轉。心不惡思。攀緣諸境。縱放諸根。恒常獲淨而
0766c14: 念誦之。故香王陀羅尼經云。日別濾水。香湯洗浴。
0766c15: 別著衣裳。大小行來。皆須洗淨。入壇之時。須嚼楊
0766c16: 枝。然後入壇。一心誦。莫思外事。持之法。不得
0766c17: 破戒身。亦不得近觸著女人。若觸著者。即無。
0766c18: ○次說息災。增益。敬愛。調伏。四種法。
0766c19: ○扇底迦法者。求滅罪轉障。除災害。鬼魅。疾病。囚閉
0766c20: 枷鎖。疫病。國難。水旱不調。蟲損苗稼。五星陵逼本命。
0766c21: 悉皆除滅。煩惱解脫。是名息災法。
0766c22: 扇底迦。義譯為息災。復含上多義。故存梵音而不
0766c23: 直翻華言。下三法。準此應知。
0766c24: 作此法時。著白衣。面向北。交脛豎膝。吉祥坐。觀本尊
0767a01: 白色。供養飲食果子香華燈燭地等。悉皆白色。
0767a02: 交豎膝。名為吉祥坐。塗香用白擅。燒香用沉水。
0767a03: 燈用酥然。如無酥。用白茶油。本譯云。觀作白色。智
0767a04: 譯云。並用白色。下三法亦然。
0767a05: 從月一日。至八日。日三時念誦。夜作護摩。息災真言
0767a06: 曰。
0767a07: 唵者禮主禮準泥令某甲。若為他念誦。當稱彼名扇引底矩嚕二合娑
0767a08: 二合引賀引
0767a09: 智譯云。欲作扇底迦等。種種方法。或為自身或為
0767a10: 他人。即任依法而作念誦。若欲求息災。除一切鬼
0767a11: 神。及聰明長命。求解脫者。即於道場中。面向北交
0767a12: 豎膝而坐。乃至日三時念誦。及護摩等法。若念
0767a13: 誦時。先誦根本陀羅尼三七遍已巳。然後但從唵字
0767a14: 誦之。妙言曰。唵折主準提。與彼某甲除災難。
0767a15: 莎訶。○作此法時。並須於道場壇中。如無場壇。
0767a16: 或於準提像前安置鏡壇。更須想一白色圓壇。於
0767a17: 圓壇中。遍想字。或字。尊像供具。并自身。
0767a18: 想在圓壇中。或於像前只塗一圓壇亦得。以慈心
0767a19: 相應。從月一日初夜起。至月八日。每日三時洗浴。
0767a20: 三時換衣。至日滿時。或斷食。或食三白食。謂乳。酪。
0767a21: 粳米飯。
0767a22: ○布瑟置二合迦法者。求延命。官榮。伏藏。富饒。聰慧。聞
0767a23: 持不忘。藥法成就。金剛杵等成就。或作師子象馬類。
0767a24: 以真言加持三相現。隨上中下所求獲果。如蘇悉地
0767b01: 經廣說。欲求持明仙。入阿蘇羅窟。及諸八部鬼神窟。
0767b02: 求入者皆得。及證地位神通。求二種資糧圓滿。速成
0767b03: 無上菩提。是名增益法。作此法時。身著黃衣。面向東。
0767b04: 結跏趺坐。觀本尊黃色。所供養香華飲食果子燈燭
0767b05: 地等。並皆黃色。
0767b06: 塗香用黃檀。或白檀。加少金。燒香用白檀。然麻
0767b07: 油燈。
0767b08: 從月八日。至十五日。日三時念誦。夜作護摩。真言曰。
0767b09: 唵者禮主禮準泥令某甲布瑟徵二合矩嚕二合娑二合引
0767b10: 賀引
0767b11: 徵。音紙。智譯云。若欲求增長五通。轉輪。種種寶藏。
0767b12: 布著輪劍。賢瓶。如意寶。安善那。虞里迦鐘。及鉞斧。
0767b13: 索。三叉等。一切財寶。藥草。求成就者。身著黃衣。
0767b14: 乃至念誦如前。妙言曰。唵折主準提。與彼某
0767b15: 甲所求如意。莎訶。○如無壇場。可於準提像前
0767b16: 安置鏡壇。更想一黃色方壇。於方壇中。遍想阿
0767b17: 字。或暗字。尊像供具自身。俱想在方壇中。或像
0767b18: 前塗一方壇亦得。以喜悅心相應。如前洗浴換衣。
0767b19: 至日滿時。亦如前斷食等。三相現者。謂火。出。
0767b20: 煖氣。若真言行人。欲求成就時。按諸陀羅尼經。用
0767b21: 四種物。一者弓箭鉞斧輪杵鏡。或數珠瓶袈
0767b22: 裟等。僧家所用種種之物。二者雄黃雌黃等。種種
0767b23: 藥物。三者取河岸上土。作師子象馬牛駝。或雞
0767b24: 鵝孔金翅鳥等。種種禽獸之形。四者或塑畫彫
0767c01: 刻種種佛菩薩明王等形像。隨心所樂。用作一事。
0767c02: 依法成已巳。而置壇中。如法誦若得火出時。或
0767c03: 手執。或塗身。或乘之與助伴知識飛騰空。或有
0767c04: 人見成就者。或成就者見彼人等。總得騰空。遊諸
0767c05: 世界。供養諸佛菩薩。皆壽命一劫。獲初地百法明
0767c06: 門。若出時。依前用之。得諸仙中為王。住壽萬萬
0767c07: 歲。若煖氣出時。得一切人天敬愛。所求如意。此是
0767c08: 成就三種相現。若得火光出。是上品成就相。得
0767c09: 出。是中品成就相。得煖氣出。是下品成就相。西方
0767c10: 昔有一人。得上品成就。引五百人升空。又云。若火
0767c11: 光現。得一切神常來擁護。八部之眾。皆常恭敬。
0767c12: 一切神。用之皆得最勝靈。若相現。隨所去
0767c13: 處。而無障難。所求遂心。若煖氣現。得一切諸人。并
0767c14: 鬼神等。同心敬愛。蘇悉地經云。若欲成就藥物等
0767c15: 者。有三種成。光為上。氣為中。煖氣為下。若乘
0767c16: 空自在而進。此為最上。藏形隱跡為中。成就世間
0767c17: 諸事為下。三種成就。隨上中下。更分別之。上成就
0767c18: 法。得持明仙。乘空遊行。成就五通。或得諸漏斷盡。
0767c19: 或得辟支佛地。或證菩薩地位。或知解一切事。或
0767c20: 辯才多聞。或成吠跢羅尸。或成藥叉尼。或得真陀
0767c21: 羅尼。或得無盡伏藏。具上等事。名上中下成就之
0767c22: 法。若藏跡。於身得大勢力。先來懈怠而得精勤。入
0767c23: 修羅宮得長壽藥。成史迦天使。或能使鬼。或
0767c24: 能成就娑羅坌爾迦樹神。或成多聞。悟深義理。或
0768a01: 合藥。或纔塗足頂。即遠所涉。無有疲乏。如上所說。
0768a02: 悉名中成就之法。若下成就法。令眾喜見。或攝伏
0768a03: 眾人。或能懲罰惡人。降諸怨眾。及餘下事。名下中
0768a04: 下成就之法。若見像舍利塔等。忽然搖動。或光
0768a05: 焰出。當知不久速得成就。餘如上念誦法中。上中
0768a06: 下九品法明。若欲成就輪仙法者。鑌鐵作輪。量圓
0768a07: 兩指一磔。輪安六輻。輞椽銛利。若欲成就雌黃法
0768a08: 者。取光雌黃。如日初出色光。亦如融金色光。是為
0768a09: 上好。若欲成就刀法者。取好鑌鐵刀。量長兩肘。以
0768a10: 小指齊。四指。無諸瑕病。其色紺青。如施鳥。
0768a11: 若欲成就佛頂法者。當以金作佛頂。猶如印。安
0768a12: 置臺上。其臺。用薩頗胝迦寶。若欲成就蓮華法
0768a13: 者。金作八葉蓮華。如兩指一磔手量。或用銀作。或
0768a14: 熟銅。白檀木作。若欲成就拔折羅法者。以好鑌鐵
0768a15: 作拔折羅。長十六指。兩頭各作三股。或紫檀金銀
0768a16: 熟銅作。若欲成就雄黃法者。取雄黃。色如融金。塊
0768a17: 成分折。復上有光。如是雄黃。能成上事。若欲成就
0768a18: 牛黃法者。當取黃牛牛黃為上。若欲成就護身線
0768a19: 法者。取細白縷。三合為股。復三股合索。童女右
0768a20: 撚合。或縷金合。若欲成就牛糞者。取蘭若處。淨牛
0768a21: 糞燒作。和龍腦香用。若欲成就弓箭槍獨股
0768a22: 叉棓。及諸器杖。隨世用者。如意而作若欲成就鞍
0768a23: 馬車乘牛羊。一切鳥獸諸餘物等。隨世人共將為
0768a24: 上。隨意樂作。所成就物。置於金銀器。或熟銅。螺盃。
0768b01: 石。木。土器等。或敷有乳葉。香葉。蓮葉。蕉葉。或新。
0768b02: 隨取敷之。又葉五重。先敷地上。置成就物。復以五
0768b03: 重葉而覆其物。或可是散。或種種衣。或諸雜物。次
0768b04: 第應知。所盛之器。然後以不散亂心。作三簸多法。
0768b05: 以心光明其物。及散洒之。手執杓。緩其酥。置其
0768b06: 物上。誦本真言。至莎字。即瀉爐中。至訶字。還觸
0768b07: 其物。至酥器。如是去來三處觸物。不得斷絕。是
0768b08: 名三簸多護摩法。三簸多時。以杓遍霑其物。皆令
0768b09: 潤膩。初置物時。先以水洒。次按持誦。若成有情之
0768b10: 物。作其形像。杓次於頂。而作護摩。若欲成自身。以
0768b11: 杓觸自頂。若為他作。但稱其名。其護摩物。復有三
0768b12: 種差別。一但稱名。二以物隔之。三但露現。眼所
0768b13: 觀見。如是皆用其酥而作護摩。若不得酥。當用牛
0768b14: 乳。或酥和乳。或用三甜。或觀成就差別。應當用之。
0768b15: 或以真言持誦香水。而洒其物。如前光顯物法。此
0768b16: 亦如是。又蘇悉地供養法云。真言中。有唵字者。及
0768b17: 歸命字。應寂心誦。若作息災增益之事。應小聲念
0768b18: 誦。若真言有字。及泮吒字。應嗔猛誦。言二種資
0768b19: 糧者。謂菩薩欲證佛果。必須廣修福智二法。以為
0768b20: 資糧。福智圓滿。方證佛果菩提。今持真言行人。不
0768b21: 假餘修。但依法念誦。即得圓滿。速成無上菩提。
0768b22: ○伐施迦囉拏法者。若欲令一切人見者。發歡喜心。
0768b23: 攝伏召。若男若女。天龍八部。藥叉女。及攝伏難調
0768b24: 伏鬼神。有諸怨敵。作不饒益事。皆令迴心歡喜。諸佛
0768c01: 護念加持。是名攝召敬愛法。作此法者。身著赤衣。面
0768c02: 向西。豎二膝並。名為賢坐。
0768c03: 坐法略有三種。一結跏坐。二半跏坐。三記賢坐。令
0768c04: 身端直。勿使動搖。而作念誦。
0768c05: 觀本尊。及所供養香華飲食果子燈燭地等。並皆赤
0768c06: 色。
0768c07: 塗香用金。燒香以丁香蘇合和蜜燒之。然諸果
0768c08: 油燈。
0768c09: 從十六日。至二十三日。每日三時念誦。夜作護摩。攝
0768c10: 召真言曰。
0768c11: 唵者禮主禮準泥令某甲試矩嚕二合婆二合引賀引
0768c12: 智譯云。若欲呼召一切天龍鬼神人非人等。應作
0768c13: 此法。乃至妙言曰。唵折主準提。為彼攝召某
0768c14: 神。成就我願。莎訶。○如無壇場。可於準提像前。
0768c15: 安置鏡壇。更想一赤色半月形壇。於半月壇中。遍
0768c16: 想賀字。或含字。尊像供具自身。俱想在半月
0768c17: 壇中。或於像前。只塗一半月壇亦得。內以悲心。外
0768c18: 現怒相。應洗浴斷食如前。
0768c19: ○阿毗遮嚕迦法者。犯五無間。謗方廣大乘。毀滅佛
0768c20: 性。背逆君主。惑亂正法。於如是等人。深起悲愍。應作
0768c21: 降伏法。
0768c22: 若為自己巳所求。及有怨。而作此法。準諸經說。必
0768c23: 定反招災禍。及反得盡世癡騃。行者宜慎之。故金
0768c24: 剛陪囉輪儀軌經云。持之人。自心不得愚癡
0769a01: 憎嫉。於諸有情。具眾善人。作此法。為惱害者。當
0769a02: 來感果。入於號大地獄中。受於眾苦。經無量劫。
0769a03: 持之人。當須遠離如是過惡。方可修習。此曼茶
0769a04: 羅。求諸成就。
0769a05: 以驢糞。或駝糞。或燒屍。以用塗壇。作此法時。身著
0769a06: 黑衣。或青衣。面向南。左押右。蹲踞坐。觀本尊黑
0769a07: 色。取無香氣黑色。或青色華。供養。所供養飲食香
0769a08: 華果子等。燈燭地等。並皆黑色。或青色。
0769a09: 押。即壓也。有云。閼伽用黑器。飲食用石榴汁染作
0769a10: 黑色。或青色。塗香用木。閼伽用牛尿。以黑色華
0769a11: 及芥子木塗香等。各取少分。置閼伽水。燒安息
0769a12: 香。然芥子油燈。持明藏儀軌云。其閼伽水。若作息
0769a13: 災法。用乳汁大麥同作。若作增益法。加脂麻。若作
0769a14: 調伏法。加血及蕎麥。所用閼伽器。亦有差別。蘇悉
0769a15: 地經云。臛之中。味甘甜者。及乳粥。扇底迦用。味
0769a16: 酢甜者。及石榴粥酪粥等。布瑟徵迦用。味苦辛淡
0769a17: 者。及胡麻粳米豆子等。阿毗遮嚕迦用。如前所說
0769a18: 諸食味等。或隨方所。種種有異。觀上中下而奉獻
0769a19: 之。凡猛利成就。及阿毗遮嚕迦事。日月蝕時。最是
0769a20: 相應。其爐三角。以己巳身血塗。或用苦揀木。或用燒
0769a21: 屍殘柴。而用護摩。火著已巳後。以燒屍。和己巳身血。
0769a22: 而用護摩。及以毒藥。自血芥子油。赤芥子和。而用
0769a23: 護摩。
0769a24: 從月二十三日。至月盡日。取午時。中夜。二時念誦。夜
0769b01: 作護摩。真言曰。
0769b02: 吽。者禮主禮準泥。令某甲囉二合喃。伽多野。吽癹吒
0769b03: 吽字合口呼。如牛鳴聲。吒字半聲呼。智譯云。若欲
0769b04: 降伏一切惡鬼神。及損三寶人天者。有多罪業障
0769b05: 重眾生。難調伏者。能令發菩提心。修諸善業者。應
0769b06: 起慈悲心。而作此法。云云。蘇悉地經云。或有真言。
0769b07: 初有字。後有吒字。速得成就阿毗遮嚕迦法。
0769b08: 復須善解修真言法。隨所求事。隨稱彼法真言之
0769b09: 相。誦彼真言。即得成就。持明藏云。若作息災增益
0769b10: 法時。輕輕誦吽字。又癹吒字。若作調伏法。當起忿
0769b11: 怒心。厲聲持誦吽字癹吒字。○若無壇場。可於準
0769b12: 提像前。安置鏡壇。更想一青色三角壇。於三角壇
0769b13: 中。遍想囉字。或字。尊像供具自身。俱想在
0769b14: 三角壇中。或於像前。只塗一三角壇亦得。以忿怒
0769b15: 心相應。洗浴換衣斷食如前。若惡人等。身心不安。
0769b16: 或得大病。或命欲終。即當勸彼令發善心。若是悔
0769b17: 過自責。永斷惡心者。即為彼人作息災法念誦。彼
0769b18: 人即免災難。此上四種法。若欲於中求成就者。須
0769b19: 預前持誦準提真言。五十萬遍。或七十萬遍。或百
0769b20: 萬遍。而為先行。方於四種法中。隨心所作一法。決
0769b21: 定成就。當依本經。用真言印契。結界護身。供養迎
0769b22: 請本尊。念誦畢。復如前作供養解界奉送本尊等
0769b23: 印。故持明藏經云。若作如上四法。必須請召本
0769b24: 尊。及眾賢聖。作法竟。發遣。蘇悉地經云。護摩了
0769c01: 已巳。用本尊真言。真言淨水。以手遠巡。散灑爐中。如
0769c02: 是三度。護摩都了。乃至復作供養等已巳。如法發遣。
0769c03: 又持真言行者。不應與彼別持誦人。更相試。若
0769c04: 緣小過者。不應作降伏之法。持明藏云。又行人以
0769c05: 紅華染線。用童女合。以真言加持一千遍。結七結
0769c06: 已巳。繫於腰側。真言曰。唵引賀囉一賀囉二滿提戌
0769c07: 訖囉二合引哩尾三悉提引娑二合引賀引四○戍亦作
0769c08: 縮此真言。亦能禁伏戍訖囉。及能破設咄嚕。蘇悉
0769c09: 地經云。取白絲。及以麻縷。令童女染紅色。或
0769c10: 金色。作線取結。為真言索。持誦七遍。而作一結。一
0769c11: 一如是。乃至七結。置本尊前。以真言持經一千遍。
0769c12: 或持誦時。及護摩時。欲臥之時。應以繫腰。不失精
0769c13: 穢。臥時應如師子王。右而臥。真言同上。但滿提
0769c14: 字。彼作滿滿。為異。又蘇悉地供養法云。其腰
0769c15: 線者。令童女右旋搓合。經三合已巳。重更三合。若網
0769c16: 調雲作。以五淨用灑之。佛部五淨真言曰。
0769c17: 那謨婆迦帝烏瑟膩二合沙也微輸上聲提微囉誓
0769c18: 尸吠扇引底羯里莎訶又云。以紅藍華染。或金
0769c19: 染如前法成就已巳。以結索真言持誦千遍。於念誦
0769c20: 護摩時。及以睡時。繫於腰間。能止失精。念誦之時。
0769c21: 及護摩時。須上下著衣。偏袒右肩。若大小便。應著
0769c22: 木屐。於本尊及二師耆宿前。不應著之。言謗方廣
0769c23: 大乘者。謂華嚴。法華。楞嚴。楞伽。維摩。圓覺。勝鬘。涅
0769c24: 槃。諸大經典。廣談真如實相。謂一切眾生。本來成
0770a01: 佛。性具恒沙德用。誹謗不信。自損損他。俱墮阿鼻。
0770a02: 千佛出世。莫能救拔。毀滅佛性者。謂一切眾生。本
0770a03: 具佛性。只因妄想煩惱積集。而不證得。若息妄歸
0770a04: 真。即與諸佛同一覺源。凡夫邪見。毀而不信。自他
0770a05: 斷滅佛性種子。作一闡提。永劫難救。故於如是等
0770a06: 人。深生悲愍。作法降伏。令其回心向善也。持明藏
0770a07: 經云。若以唵字為首者。能成就一切法。若左字於
0770a08: 息災增益降伏三法。有大威力。字能破壞設咄
0770a09: 嚕。亦作發遣。及擁護法。功力最大。主字能作破壞。
0770a10: 及散他軍。如金翅鳥能食於龍。字破諸大惡。有
0770a11: 最勝力。準字能成就一切。而能破堅固禁縛。泥字
0770a12: 能破魔怨。及諸大惡。莎字能自擁護。及能破怨。賀
0770a13: 字能除大毒。及一切病。如是等字。猶八正道。能使
0770a14: 有情解脫輪迴。後得涅槃。若諸真言所用。加唵字。
0770a15: 能為警覺。及作發遣。若加唵吽三字。力能斷截。
0770a16: 若加唵羅吽癹吒五字。力能驚怖。及能破壞。亦能
0770a17: 擁護。若加唵主曩謨四字者。能成就敬愛法。若加
0770a18: 唵主吽三字。能退他軍。若加唵癹吒四字者。能
0770a19: 息大戰。
0770a20: 
0770a21: 七俱胝佛母所說準提陀羅尼經會釋卷中
0770a22: 
0770a23: 音釋
0770a24: 乃挺切。音寧去聲。梵音亦同你。
0770b01: 切身。音齋。
0770b02: 枲音徙。音潑。
0770b03: 衒音眩。自矜也。又賣也。
0770b04: 設咄嚕此云冤家也。
0770b05: 安善那眼藥。音見。抒滿也。
0770b06: 音不。
0770b07: 噦嗌上音洲入聲。下音抑。
0770b08: 咳上音慨。下音搜去聲。
0770b09: 同臭。惡氣也。棓同棒。又連枷。
0770b10: 折囉此云金剛杵。
