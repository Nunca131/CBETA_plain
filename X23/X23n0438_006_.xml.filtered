0358a05: 
0358a06: 
0358a07: 
0358a08: 毗盧遮那成佛神變加持經義釋卷第六
0358a09: 沙門　一行　述記
0358a10: 入漫荼羅具緣真言品第二之四
0358a11: 經云如是修供養次引應度者以下明正作法時加
0358a13: 問所謂云何引弟子云何令灌頂云何供養師問此
0358a14: 三句訖已巳方問護摩處今此答中先說引弟子了即
0358a15: 明護摩方答所餘二句然護摩通一切法事中非但
0358a16: 加持弟子而已巳故宜別作一種支分也於前卷中已巳
0358a17: 明第七夜正作法時畫漫荼羅位中間別明所要支
0358a19: 既畫漫荼羅竟周遍觀察知已巳圓備方出外如法
0358a20: 灑淨如前運心普禮一切如來懺悔歸依自淨三業
0358a21: 然後依供養法結三昧耶明等以護其身其諸供物
0358a22: 亦以無動真言去垢辟除清淨如法素具而豫備之
0358a23: 又當被服金剛甲等使一一如法阿闍言作如來
0358a24: 身時用如來甲作金剛身時用金剛甲當轉換用之
0358b01: 又準蘇悉地等以如來肉髻圓光諸相而自嚴身尤
0358b02: 善或可通用成辦諸事真言作之如是作已巳然後向
0358b03: 漫荼羅位隨其所應而坐住於瑜伽先用囉字門
0358b04: 遍淨其心。次復淨道場地悉除眾患相同空然
0358b05: 後以訶字起大風輪於風輪上以字起香水
0358b06: 海即以阿字門起金剛地妙高山王當知此漫荼
0358b07: 羅即在其上如供養次第法中方便觀作種種莊嚴
0358b08: 以空藏持之次於一一漫荼羅諸尊位上各觀本
0358b09: 種子字從此諸字皆轉作本尊身若彼阿闍觀道
0358b10: 未融恐延時節者但於中胎蓮華臺上而觀阿字
0358b11: 字門出無量光遍照諸尊座位爾時諸尊即現爾時
0358b12: 復以方便轉觀如是諸尊與我身無二無別即是諸
0358b14: 造如是壇法乃至初建立時已巳觀在身中然後圖
0358b15: 若深行阿闍則常與如是大悲胎藏聖眾共俱亦
0358b16: 證知即是我心同彼十緣生句畢竟不可得也即觀
0358b17: 本尊已巳次更運心作種種寶乘以不動真言印加持
0358b18: 以此奉迎眾聖及淨治道路次作請召瞿醯云當各
0358b19: 各以本真言奉請或以漫荼羅主真言都請諸尊或
0358b20: 依本教所說當隨意廣略兼用召請真言印也又此
0358b21: 經宗即於本座受請還以不來相而來至此道場不
0358b22: 同麤方便中有此彼之相大眾集已巳當用無動明遣
0358b23: 除障者即示三種三昧耶而作加持次當奉閼伽水
0358b24: 及與敷座而作是言善來世尊善來世尊以本願力
0358c01: 而來降赴願垂加持受斯所請及與微供大慈悲故
0358c02: 唯垂納受時阿闍欲作金剛事故更以無動慧刀
0358c03: 自除身障轉作金剛薩埵降伏魔業仍以慧刀結諸
0358c04: 方界復以如來大界真言印重結周界以四大護各
0358c05: 護一方又持無堪忍大護皆普護之阿闍言凡造
0358c06: 漫荼羅從初以來即用不動尊或以降三世尊護持
0358c07: 是地中間每持誦持即如法結界了還解之至作法
0358c08: 夜更劑金剛線內具足結界其灌頂護摩壇處當於
0358c09: 漫荼羅外更以線為周域令與內界相通并置所出
0358c10: 入門若漫荼羅外界普以金剛線圍斷者至護摩供
0358c11: 養時亦當運心於通門之所舉上金剛線令通諸尊
0358c12: 來往又結界時但當於本座處如常作法若欲行遶
0358c13: 一而結周界者亦皆成就若結界了忽爾妄念故
0358c14: 界破或種種魔事起即當念持無堪忍大護若欲令
0358c15: 一切時無障者其周界及供物等皆先用大護護之
0358c16: 後時障起又當更用也次當作禮奉閼伽水以大慧
0358c17: 刀遍灑諸供養具淨以不思議法界心若獻塗香時
0358c18: 即當住塗香三昧以塗香真言持之次第供養時又
0358c19: 一一加以彼本尊真言或通或別或以自所持者其
0358c20: 餘供物例爾復當作心供養法持以空藏明及以
0358c21: 金剛阿利沙吟諷讚歎次又出外施曠野神食據圖
0358c23: 人者西門外施囉是行疾疫者北門外施荼吉
0359a01: 部多諸食噉血肉者種種非人類或居地者或居樹
0359a02: 林者及以心所念著各隨本方召集而遍施之一切
0359a03: 緣漫荼羅供養之食悉皆取之和合一處并及諸香
0359a04: 華等亦皆別出其分共置一處阿闍當起大悲無
0359a05: 限法施之心於瑜伽中觀作種種受用之具亦以
0359a06: 空藏轉明加持而用散施此諸鬼神受食不作漫荼
0359a07: 羅障也當從東方為首次往南西北方如是一周竟
0359a08: 又施東北方次往東南方西南方西北方又一周竟
0359a09: 復至壇東施上方鬼神食次往壇西施下方鬼神食
0359a10: 大凡三遍下食於諸法事中此法尤難當爾時或自
0359a11: 現種種極可畏形或聞大聲雷震野干吼等如是種
0359a12: 種異相阿闍當好自安心又欲施時先更防護其
0359a13: 身使一一如法若彼食盡更求者應復施之務使豐
0359a14: 厚令其歡喜若物少者但隨所有而已巳凡壇中獻物
0359a16: 錯誤闕少即應補之仍乞歡喜所行食類若不遍者
0359a17: 應以餘物充數也施諸方食都竟洗手灑淨於門前
0359a18: 燒香供養次入於內奉獻閼伽燒香運心奉獻衣服
0359a19: 以為儭施然後住瑜伽座以五輪字持身首置百光
0359a20: 遍照王以無垢眼觀自心華臺本不生字方作普門
0359a22: 示密印周遍中胎藏已巳次及第二院諸尊乃至終竟
0359a23: 或一一現前觀之而作持誦或自身作彼本尊於其
0359a24: 心月現真言字而作持誦乃至頓作漫荼羅身而作
0359b01: 持誦隨行者觀心勢力若不能爾者當以一心誦部
0359b02: 主真言百遍隨所餘上首諸尊各誦七遍并作彼印
0359b03: 也具如供養次第中說阿闍如是作法畢已巳復以
0359b04: 誠心頂禮諸尊然後召諸弟子一一令入以香水灑
0359b05: 淨授彼塗香令用塗手次授淨華略為宣說住心品
0359b06: 中菩提心實義令知自歸依處作真正發心至誠慇
0359b07: 重憶念一切諸佛所以然者以行者能發佛心即是
0359b08: 佛子當受法王子灌頂之位生如來種性中故當動
0359b09: 止云為不忘諸佛今此經中每將說一切真言云
0359b10: 普歸命一切諸佛即是此意也。
0359b11: 言淨佛者聲聞法中阿羅漢亦名為佛諸餘大乘未
0359b12: 了義經亦有成佛義然不得名為遍淨今正明本心
0359b13: 常佛故以淨字甄之梵本正翻佛家當云佛部是種
0359b14: 族部類之義也時阿闍觀弟子身作五輪以五字
0359b15: 持之兼於心華臺中置阿字等使即同大日之體以
0359b16: 入佛三昧耶印印其頂上次以法界生印印心又作
0359b18: 阿字門為字門以金剛薩埵印印諸支分所
0359b19: 謂五處所以如此為欲成彼金剛事業也時阿闍
0359b20: 亦當更以三昧耶等而自護持。
0359b21: 次取新淨白疊或餘繒帛先以不動真言如法作淨
0359b22: 復用本部真言王三轉加之如作大日漫荼羅即用
0359b23: 毗盧遮那真言蓮華手金剛手亦當準說用此淨帛
0359b24: 周覆弟子面門當深起慈悲護念之心耳語告彼三
0359c01: 昧耶戒勿令諸餘未入壇者聞聲此一偈當於轉字
0359c02: 輪漫荼羅行品中說之。
0359c03: 又觀彼頂上有一囉字字上安點故云嚴以大空點
0359c04: 此是字也此字四邊遍有光焰猶如華鬘連環不斷字
0359c05: 中又遍流出白光如淨滿月之暉以此淨法界心所
0359c06: 加持故能除內外諸障。
0359c07: 次引至第一重門遜那優波遜那二龍王守衛之處
0359c08: 令正當門廂不得前師當為彼結作三昧耶印三
0359c09: 遍誦彼真言置華印上令弟子以志誠心向道場散
0359c10: 之隨華所墮之處當知即是行人往昔因緣法門善
0359c11: 知識即依此方便門進趣修行也瞿醯云將入壇時
0359c12: 阿闍應作是言我某甲如法作此漫荼羅將弟子
0359c13: 入隨其福德種性及與成就所堪法器唯願於此漫
0359c14: 荼羅中示現其相既散華已巳次應開面令瞻道場
0359c15: 以歡喜心而告之曰汝今觀此妙漫荼羅深生敬信
0359c16: 汝已巳生諸佛家諸明尊等同共加護一切吉祥及與
0359c17: 悉地皆悉現前是故堅持三昧耶戒於真言法教應
0359c18: 勤修習次令弟子以香華等普供養漫荼羅聖眾即
0359c19: 於道場授與本真言印令坐一處誦之。
0359c20: 次引餘人入凡阿闍當觀華所至處辨其性類若
0359c21: 墮佛首上當成就佛頂及毫相等墮面上應成就佛
0359c22: 眼在身中分當知成就諸心若墮下分成就諸使者
0359c23: 等又隨佛身上中下分知上中下成就蓮華金剛手
0359c24: 亦然自餘諸尊但知上中下之相若華墮去彼尊遠
0360a01: 者久遠方乃成就若墮諸供養院隨所屬之尊授彼
0360a02: 真言若墮兩尊之間當觀其近遠若華先墮內院即
0360a03: 移出外院者彼人信心不具若強持誦得下成就墮
0360a04: 諸界道及行道院者彼人無決定心不獲成就若彼
0360a06: 次當為諸弟子作寂然護摩是扇底迦法亦可翻為
0360a07: 息災也此是一種支分今如來答中約行事次第故
0360a08: 說加持教授支分未竟即於此中間說護摩或可與
0360a09: 灌頂等法合為一種支分耳。經云作寂然護摩護
0360a10: 摩依法住者上言護摩謂應作此護摩之法次云護
0360a11: 摩者是誡作法之人若護摩時當依法住故重言之
0360a12: 此中以瑜伽法加持自身乃至奉請結界等皆依念
0360a13: 誦時方便故云當依法住初自中胎藏至第二之外
0360a14: 於漫荼羅中作無疑慮心者上文密語以釋迦眷屬
0360a15: 院為第二大壇之外令與中胎藏相當阿闍又在
0360a16: 其外面向漫荼羅於此二位之中而置火壇梵文故
0360a17: 為密語云阿闍漫荼羅中作護摩壇若不從師受
0360a18: 者多失其旨或於漫荼羅院中而造作之也今以灌
0360a19: 頂壇又須正對中胎可移此壇令稍近南乃至西南
0360a20: 角以來皆是三位相望於理無失不疑慮心即是息
0360a21: 之意應一緣不亂作之若行者住奢字門而觀諸
0360a22: 法常寂自然疑悔永盡障淨除即是寂然護摩之
0360a23: 本意也作漫荼羅法取自身肘量縱廣一肘其深半
0360a24: 之周安緣廣四指節高下亦如是凡護摩壇方圓
0360b01: 三角隨事業而轉但此中作法當用方壇耳瞿摩夷
0360b02: 瞿謨怛囉塗灑以香水中表金剛印者謂於鑪內當
0360b03: 畫作拔折羅所以然者護摩是如來慧火能燒業因
0360b05: 羅是心王之義明此慧火之印窮彼源底從金剛性
0360b06: 生是故同於金剛不可破壞至下世出世護摩品中
0360b07: 世尊自廣說因緣若真言行者但作世諦護摩不解
0360b08: 此中密意則與韋陀火祀豈不相濫耶故譯者兼智
0360b09: 之名庶令淺深二釋義用兼舉。
0360b10: 經云師位之右方護摩具支分者假令大漫荼羅門
0360b12: 面而坐諸護摩所用具緣支分當在師位之南也護
0360b13: 摩薪當用乳木謂桑穀之類或用牛膝莖截之劑十
0360b14: 二指量皆須溼潤新採者取其條理端直當觀上下
0360b15: 一向置之以香水灑淨令其根本向身若欲然時當
0360b16: 於乳酪蘇蜜之中搵其兩頭擲置鑪內或以沈水香
0360b17: 量長四節麤如拇指搵蘇合香作一百八遍用之尤
0360b18: 善其應緣漫荼羅中所獻諸食及香華等各各取之
0360b19: 用辦事真言如法灑淨置於座右其閼伽器當置左
0360b20: 邊所獻諸食當用酥酪等調和共置一器及諸五穀
0360b21: 亦以蘇油等潤之和合一處置於別器皆令素辦若
0360b22: 作深祕釋者此護摩支分是眾因緣義由此因緣能
0360b23: 生三有患今還以此為慧火之資供養一切普門
0360b24: 身增益不思議勢力經云煩惱為薪智慧為火以是
0360c01: 因緣成涅槃飯令諸弟子悉皆甘嗜即是義也又為
0360c02: 弟子作法時於阿闍北邊藉以生茅使蹲踞而坐
0360c03: 阿闍亦當坐於茅座不得加以床褥之類也然受
0360c04: 用生茅略有三義一者其性潔淨離諸樂觸可以蠲
0360c05: 除行者昏怠恣慢之心二者此是吉祥草世尊以為
0360c07: 茅表慧性也此草兩邊多有利刺若坐臥執持無方
0360c09: 法亦如是若順諦理觀之一切塵勞皆有性淨之用
0360c10: 若失方便則能損壞智身故以為法門表像也若於
0360c11: 大石上作漫荼羅或重閣上不可穿掘作鑪者當用
0360c12: 綵色之極令分明嚴麗便可充用是名略作護摩
0360c13: 處若室中造漫荼羅隘迮者當出外於望見道場處
0360c14: 如法作之鑪之四面皆當周布以生茅皆令右旋
0360c15: 次比相厭而出其頭餘如護摩品中所說又當周
0360c16: 廣厚勿令露地遍以香水灑之當用成辦諸事加持
0360c17: 以上文所說灑地真言也此中護摩行法凡阿闍
0360c18: 初於漫荼羅中供養持誦竟次當出外而作火法東
0360c19: 向在吉祥茅坐先取乳木乾薪置於鑪中用蘇灑上
0360c20: 然之後置溼薪用辦事真言去垢辟除并灑淨已巳當
0360c21: 住瑜伽以火天種子轉作火尊在三角漫荼羅中如
0360c22: 下品中所示十二火尊隨取其一事業相應者既相
0360c23: 應已巳當觀火尊之身與己巳身無二無別如火尊者當
0360c24: 知火漫荼羅亦然當觀三處皆同一相然後以火天
0361a01: 真言而奉請之蘇悉地云欲奉請時先作是言我今
0361a02: 奉請火天之首天中之仙梵行所宗敬者唯願降臨
0361a03: 此處受納護摩。次說火天真言曰。
0361a05: 初句歸命諸佛義如前說第二句阿揭娜曳是火義
0361a06: 也此中以最初阿字為種子以一切諸法本不生故
0361a07: 即同金剛智體伽是行義以諸法本不生故雖具足
0361a08: 萬行而無所行是故名為無師自覺若是無師自覺
0361a10: 以諸法無行故遍一切處故於三界不動不出而至
0361a12: 三昧聲意明此乘定慧均等也諸佛行菩薩道時皆
0361a13: 以如是慧火焚燒一切心垢熾然正法光明是故如
0361a14: 實說之即成真言也若召請時當增加伊係伊係字
0361a15: 至發遣時加揭車揭車字其印相如下品中說既請
0361a17: 穀蘇酪等物以上所說真言三遍護摩供養火天凡
0361a18: 護摩時皆先以大杓盛滿淨蘇焚之次則焚柴次護
0361a19: 摩飯次及諸穀或以乳粥次又以蓮華等隨意燒之
0361a20: 其中間所施皆以小杓所以經云應當持滿器而以
0361a21: 供養之也供養已巳重灑香水及傾閼伽如人食已巳用
0361a22: 水澡漱口更以香華等供養當運心引送火天置於
0361a23: 本座次當奉請諸尊先取一華以成辦真言去垢作
0361a24: 淨部主真言加持兩手合捧心生口言唯願諸尊加
0361b01: 持此處受我微供即當隔鑪擲向漫荼羅隨其遠近
0361b02: 欲擲時先觀此華遍至一切諸尊座位作彼隨類相
0361b03: 應座復用成辦諸事於鑪內去垢作淨方請諸尊或
0361b04: 以彼尊真言一一別請或隨一部眷屬乃至用真言
0361b05: 王一時都請又此火鑪既同大界請時但觀諸尊不
0361b06: 動本座而來降臨事了時亦以無去相而還本處每
0361b07: 為一尊護摩取香水灑鑪及澡漱水以下文寂災真
0361b08: 言七遍供養如是一一竟更作護摩一百八遍還以
0361b09: 滿器焚酥一遍乃至不能爾者當總供養一百八遍
0361b10: 或一千八十遍念言隨此所有唯願諸尊同受供養
0361b11: 也。
0361b13: 諷詠其所焚香無令斷絕又奉閼伽然後頂禮諸尊
0361b14: 召諸弟子如上文所說作散華等法乃至告語都竟
0361b15: 方引一一弟子於護摩處於阿闍左邊以恭敬心
0361b16: 蹲踞而住師以左手執弟子右手大指而誦寂災真
0361b17: 言每一誦之一施火食如此至二十一遍諸弟子一
0361b18: 一如是作之瞿醯云復以香塗手按其胸上隨意持
0361b19: 誦而發遣去也今釋此寂災真言。
0361b21: 囉二合舍麼達麼二合若多阿婆上皤娑二合婆去
0361b22: 達摩娑曼多婆羅多娑賀
0361b23: 此真言以初阿去急呼之為體阿是諸法本不生義即
0361b24: 是金剛智火之體加三昧點是本不生行金剛慧火
0361c01: 三昧傍有二點是涅槃義言入此阿字門慧行具足
0361c02: 故能焚除一切障得大寂涅槃也所以為寂災真
0361c03: 言正在此義復次作法時當觀此字周光鬘從火
0361c04: 而出具備三色本體黃白色其三昧畫作赤色如閻
0361c05: 浮金傍二點黑色如劫災火以本性白淨故有息災
0361c06: 用兼黃色是增益用赤色是降伏焚燒用黑色摧伏
0361c07: 大障并攝召用又此字體是方便門當知即同大空
0361c08: 之色具種種事業也。復次於下文十二火中阿字
0361c10: 降伏義是盧醯多火黃赤和合是沒栗拏火兼赤黑
0361c11: 色是忿怒火兼備眾色是闍吒羅火以要言之悉備
0361c12: 十二種用當廣演之耳。
0361c13: 次下諸句皆轉相釋初句摩訶扇底是大寂義多
0361c14: 是逝義言如來以此一字義故去至本性常寂大涅
0361c15: 槃中也阿字體是本寂以具三昧畫故善逝具淨除
0361c16: 點故涅槃不動是處即行即到同於大空無所不遍
0361c17: 故云大寂次句扇底揭囉是作寂義言此字門方便
0361c18: 滿足故常遍十方三世遍作普門事業成就眾生皆
0361c19: 令去至大寂之中故云作寂也次云囉睒摩達磨
0361c20: 若多者囉是最勝義睒摩是證此寂重釋前句
0361c23: 議故云最勝也達麼是法若多是生從何而生謂
0361c24: 即從此不思議寂業中生也以動寂畢竟等故從本
0362a01: 不生句中具生根莖枝葉華果成菩提樹王猶如火
0362a02: 界能燒能養金剛智火亦爾用淨除點燒三昧點養
0362a03: 也次云阿婆薩婆又是轉釋前句故云無自
0362a04: 性一切自性以本性寂而從緣起故無自性從緣起
0362a05: 者皆本性寂是故為一切法自性以此義故妄想不
0362a06: 生而大空生也次云達磨三曼多羅多又轉釋
0362a07: 前句以此義故如來於一切法平等謂成無上菩提
0362a08: 囉多即是獲得義以無所得故得此平等句也
0362a09: 餘如上釋。
0362a10: 凡護摩時當有種種相現或時燒火不然然或速滅
0362a11: 不甚熾盛或起無或甚濁或出聲猶如驢畜
0362a12: 等音人不樂聞或言不成就等當知障礙不成之相
0362a13: 或中作寶缾寶網師子車乘等種種妙形或聲
0362a15: 是無礙悉地之相乃至善作護摩者當於是中曲蒙
0362a16: 指授了了具知通塞之相也凡護摩各隨所應事業
0362a17: 或以寂靜或以歡喜或以威猛之心所被衣服有白
0362a18: 黃赤當北向東向南向而坐其漫荼羅亦有圓方三
0362a19: 角之異色亦可知其護摩薪息災用樹最上枝增益
0362a20: 用樹中枝若析伏事應以樹根若息災事應以蘇乳
0362a21: 大麥蜜及乳粥茅草之芽軍那華白檀香無憂木若
0362a22: 增益事應以乳粥酪飯蜜乳酪粥胡麻天木回香天
0362a23: 門冬龍華諸穀等若析伏事應以赤白芥子或芥子
0362a24: 油毒藥骨髮諸荊棘等有刺之木雖經不具說當以
0362b01: 類推之又隨焚蘇遍數胡麻亦然餘則隨意多少最
0362b02: 初最後皆應滿蘇護摩諸餘法事例爾凡息災護
0362b03: 摩先須作降伏法若所用真言中有降伏義者直爾
0362b04: 依本而誦若無其義則當依法增加用芥子等降伏
0362b06: 及其供物又作一二七遍方乃具足作寂災法如作
0362b07: 增益護摩先須作降伏法方乃具足作增益法其降
0362b08: 伏護摩一法直成不須設前方便當知此漫荼羅具
0362b09: 有三種法事也瞿醯云灌頂了後復當依法護摩先
0362b10: 用漫荼羅主真言焚蘇百遍次以寂靜真言用蘇蜜
0362b11: 酪和飯百遍次用胡麻百遍方乃廣示漫荼羅至事
0362b12: 畢將散時師當自灑其身更奉閼伽次第供養一一
0362b13: 諸尊次以漫荼羅主護摩百八遍次以寂靜真言百
0362b14: 遍次以部心作二十一遍次以一一諸尊真言用牛
0362b15: 蘇各護摩七遍然後以本持真言隨意護摩方作解
0362b16: 界發遣等法或復依前作總相方便亦得今此經中
0362b17: 阿娑三字如字輪品所說即是三部心真言也若
0362b18: 是餘時三種法事但於壇中持誦畢已巳即當出作護
0362b19: 摩若作成就護摩則須五處相直第一本尊第二火
0362b20: 鑪第三所成就物第四蘇器第五阿闍座位其所
0362b21: 成就物先以淨葉承覆每一取蘇等皆以加於葉
0362b22: 上方焚之若成就有情當於置物之處圖畫其像
0362b23: 餘如上說若為人護摩則一一稱名方投火中若無
0362b24: 漫荼羅但作護摩法者當遶鑪作一重漫荼羅置諸
0362c01: 尊座位欲請諸尊供養廣略隨意耳蘇悉地云護摩
0362c02: 了已巳皆當用本持真言加持淨水以手巡遶散灑鑪
0362c03: 中三度復請火天重受餘供乃至想還本座所殘穀
0362c04: 蘇蜜酪等總和一處用火天真言三轉持之而作護
0362c05: 摩重作護身護方等印乃至解界方可發遣也又瞿
0362c06: 醯云第六夜作弟子法竟為除障故先作降伏護摩
0362c07: 次為自增益故以部心真言護摩然後以寂靜真言
0362c08: 作息災護摩至臨作法事時若數有不善相者當以
0362c09: 部母真言作息災護摩樊蘇及薪各百遍於作法之
0362c10: 明日為滿所闕乏故更作息災護摩一百八遍然此
0362c11: 火法亦是支分中難事以將除災障增益正法威勢
0362c12: 是故諸為障難者皆於此中伺求其便若不一一明
0362c13: 了當自傷損不可率情妄作也。
0362c14: 經云行者護摩竟應教令儭施以下是答祕密主問
0362c15: 中云何供養師句猶屬加持教授支分也所以自教
0362c16: 弟子令其儭施者非為貪著是物而求索之為發生
0362c17: 彼善根成就灌頂功德故若弟子能以內外所有種
0362c18: 種資財為求大事因緣無所慳惜至誠殷重奉報傳
0362c19: 法之人則能摧壞無量宿障又自見檀那利益深生
0362c20: 慶幸之心我今捨此世間所愛之財五家所共多諸
0362c22: 以是思惟已巳其心歡喜歡喜故則離疑悔離疑悔故
0362c24: 垢也若無物者乃至捨身而供養師謂以此身奉事
0363a01: 供給阿闍不憚疲苦常不捨離諮求正法乃至不
0363a02: 惜軀命為求道故爾時阿闍感其殷重生悲念心
0363a03: 誨以深祕方便乃至自所受持真言功行垂滿於道
0363a04: 場中作法回用施之少用功力得大成就此是諸施
0363a05: 中上也瞿醯云弟子當於護摩處以至誠心頂禮阿
0363a06: 闍先當奉獻衣裁二匹然後捨施餘財又彼云是
0363a07: 灌頂了廣示曼荼羅相教真言印方乃奉施與此經
0363a08: 不同任隨所用耳。
0363a09: 經云已巳為作加護應召而告言者謂從初召入以來
0363a10: 皆是加持方便今為起發其心故又復教授而告之
0363a11: 言今此勝福田一切佛所說為欲廣饒益一切諸有
0363a12: 情者謂世尊見眾生等從無始以來恒常匱乏內外
0363a13: 資財諸有所為不得自在以是因緣墮無暇處不能
0363a14: 疾至無上菩提是故同以加持神力說此無上福田
0363a15: 也以此大悲藏中一切普門大海無不畢集今於此
0363a16: 中廣種無限善根故即從今生以後盡未來際常作
0363a17: 如意珠身空藏身能滿自佗一切希願故云廣饒
0363a18: 益一切眾生也。復次已巳施第一義僧及傳法人竟
0363a19: 復教令供養世諦和合僧若施和合僧時十方一切
0363a20: 凡聖眾僧皆悉有分是故此福如空雲海不可思
0363a21: 議當獲於大果者是究竟利若於此中樹福如食金
0363a22: 剛畢竟不消要至金剛地際然後止住故生公云一
0363a23: 豪之善皆趣佛果也次明世間希願故復說世間義
0363a24: 利所謂無盡大資財世說常隨生此是世界悉檀故
0363b01: 云世說如薄拘羅以一訶勒施僧故九十一劫以
0363b03: 亦於無量劫來常與寶藏俱生如本生經中廣說故
0363b04: 云常隨生也。復次有部毗尼中說大迦葉舍利弗
0363b05: 目連須菩提四大弟子猶如賢缾若人淨心供養恭
0363b06: 敬希求世間現報無不如願何況施一切僧者當知
0363b08: 聖人欲延壽住世猶藉僧力是故汝今為欲求成就
0363b09: 悉地果故當令所修檀施具足無缺復當以歡喜心
0363b10: 供養世諦現前僧以十方僧不可盡集故但於界內
0363b11: 隨現前集會者施之即是施一切僧也。
0363b12: 經云爾時毗盧遮那世尊復告執金剛祕密主以下
0363b13: 明灌頂法亦屬加持教授分然此灌頂亦通諸餘法
0363b14: 事或可別為一種支分也阿闍作第二漫荼羅當
0363b16: 義即是相待言之也凡火鑪應當中胎若處所不便
0363b18: 之北亦令四方均等唯置一門門向壇開也其壇四
0363b19: 角外畫四執金剛火方置住無戲論涅哩底方置
0363b20: 空無垢風方置無垢眼伊舍尼方置被雜色衣壇中
0363b21: 作八葉大蓮華王蕊具足於四葉中置四伴侶菩
0363b23: 那伽方曰利益心菩薩夜叉方曰悲者菩薩其四隅
0363b24: 之葉置四奉教者火方名著雜色衣涅哩底方名滿
0363c01: 願風方名無礙伊舍尼方名解脫。
0363c02: 經云中央示法界不可思議色者即是此字作純
0363c03: 白色所謂不思議法界之幟也。復次深祕釋者
0363c04: 方壇即是大因陀羅心王金剛界體住無戲論即是
0363c05: 本原性淨三世無障礙智戒由此戒也故一切戲論
0363c06: 皆息戲論息故得成無師大慧塵翳都盡如淨空
0363c07: 故名空無垢如空中無垢障時極目十方無所
0363c08: 不般若亦爾由離一切相故於一切種無不見聞
0363c09: 覺知故名無垢眼如明眼人則能自在作諸事業今
0363c10: 以無障礙悲普觀一切根緣已巳即當普現色身而導
0363c11: 利之故名著雜色衣若此四種金剛慧印於一心中
0363c12: 具足無缺即能鎮此心地堪持灌頂慧身猶若菩提
0363c13: 樹下從金剛地際以來皆悉堅實是故如來成道時
0363c14: 不傾不陷也四伴侶者謂心所有法是心王伴侶言
0363c15: 此淨法界心王成就四法能行四種如來事則堪灌
0363c16: 頂受法王位初云陀羅尼自在王者即是通達阿字
0363c17: 門見此真言王時於一切陀羅尼門皆得自在故以
0363c18: 為名又以總持自在故成如來念覺如意珠王能持
0363c19: 十方佛國如彼龍宮祕寶能持大海不令泛溢亦能
0363c20: 持之令無秏竭故曰念持已巳得如是念寶便憶本願
0363c21: 普雨法財充滿法界遍施眾生故名利益心已巳出無
0363c22: 盡資財作無限大施而諸下劣眾生無心受用不肯
0363c23: 求之為此興大悲心以種種方便調諸窮子故曰悲
0363c24: 者言四奉教者即是從此四門析伏攝受行如來事
0364a01: 當知著雜色衣即是陀羅尼自在王所為事業滿願
0364a02: 是念持如意寶王所為事業無所罣礙是大悲法施
0364a03: 所為事業解脫是大悲方便拔苦眾生所為事業故
0364a04: 名四奉教者。
0364a06: 在中胎四角如上所說以不動明王作加持已巳復用
0364a07: 四菩薩真言各持一缾普賢是無盡願行寶慈氏是
0364a08: 無盡饒益眾生寶除障是無盡淨知見寶除惡趣
0364a09: 是無盡大悲方便寶復次普賢是遍法界淨菩提心
0364a10: 慈氏是此淨心於胎藏中發生根芽莖葉除障是
0364a11: 此淨覺樹王妙嚴華果顯現開敷除惡趣是收此果
0364a13: 以此四寶之缾盛滿種種寶藥諸穀所漬性淨之水
0364a14: 用灌蓮華臺中不思議法界心是故得名法王之子
0364a15: 當知一種寶缾還與一菩薩一金剛一使者機感相
0364a16: 應以方便法門對之則可知也凡欲灌頂時用辦事
0364a17: 真言加持座物安置蓮華臺上阿闍復為弟子如
0364a18: 法護身先以不動明王用除諸障次用三種三昧耶
0364a19: 加持三處金剛薩埵加持支分已巳令依吉祥坐法而
0364a20: 坐其中所有塗香華燈閼伽水等先以如法加持一
0364a22: 以華鬘冠飾其身以為瓔珞次奉焚香熏之諸燈明
0364a23: 布列其前并獻諸食凡此供物總有十三座謂四金
0364b01: 猶如供養本尊也亦可於大漫荼羅中置位供養至
0364b02: 灌頂時但當持彼名號請加持弟子其四菩薩於第
0364b03: 一院各於一方置之使者在如來下挾門左右又備
0364b05: 以大日如來真言持之阿闍自執用覆其上復令
0364b07: 於箱中置衣并吉祥之物即是金篦明鏡輪寶商佉
0364b08: 之類并持四寶之缾而以供養并奏攝意音樂此曲
0364b09: 具在瑜伽大本中若獻塗香時即有獻塗香曲華燈
0364b10: 飲食等皆亦如是一一歌詠皆是真言一一舞戲無
0364b11: 非密印乃至無人解者阿闍當自奏之若不能爾
0364b12: 不名兼綜眾藝也言攝意者如世人見美妙色聲身
0364b14: 人心亦復如是如馬鳴菩薩自奏賴吒和羅曲五百
0364b15: 王子聞之同時捨家入道即此義也瞿醯中但云若
0364b16: 得辦者應作音樂。
0364b17: 經云吉祥伽陀等廣多美妙言者此頌凡有三種一
0364b18: 名吉慶二名吉祥三名極吉祥皆是阿利沙伽陀用
0364b19: 此慶慰其心仍有加持之用阿闍當自說之次於
0364b20: 下文且出吉慶一種於此方所用已巳粗周備耳說此
0364b21: 偈時當自持白拂而拂其身讚誦畢竟阿闍復當
0364b22: 頂禮漫荼羅一切諸尊為灌頂故至誠啟白即持寶
0364b23: 缾徐遶漫荼羅三已巳復更如法加持至弟子所先
0364b24: 用囉字為火焚燒其身悉成已巳方用四缾次第灌
0364c01: 之灌已巳觀此中作字門其色純白從此出生五
0364c02: 字所謂阿吽欠持其五輪次觀
0364c04: 一重遍遶咽上隨所照及之處諸尊隨現即成第一
0364c05: 重漫荼羅次一重光遍遶心上諸尊隨現成第二重
0364c06: 漫荼羅次一重光遍遶上諸尊隨現成第三重漫
0364c07: 荼羅爾時弟子都成漫荼羅身若更深釋即是普門
0364c08: 法界身次當引至一處阿闍親為著衣首冠白繒
0364c09: 以香塗身飾以華鬘焚香燈明如法供養并絡膊繫
0364c10: 金剛線及臂釧指環其制作法如悉地供養中說又
0364c11: 阿闍先用囉字加持金錍瞞字加持明鏡法輪法
0364c12: 螺真言加持輪及商佉復當於弟子前以金錍瑩拭
0364c13: 其目而為說偈當觀囉字門淨其目中垢障次又現
0364c14: 前示彼明鏡而為說偈當觀瞞字門淨其心中垢障
0364c15: 次持法輪置彼二足之間并授商佉於其右手而為
0364c16: 說偈各用彼真言加持之所以然者若行人能以淨
0364c17: 眼現前自觀心鏡即是成大菩提成大菩提已巳當轉
0364c18: 法輪轉法輪者非獨為若干數量眾生而作限劑乃
0364c19: 當覺悟一切眾生是故吹大法螺凡祕密宗中皆託
0364c20: 因緣事相以喻深旨故作如此傳授也阿闍次當
0364c21: 持傘用覆其上引令旋遶漫荼羅三先遶第一行
0364c22: 道院次遶第二行道院後遶第三行道院如是行道
0364c23: 時阿闍當誦吉祥極吉祥等偈或可誦吉慶梵文
0364c24: 既周畢已巳復至西門二龍廂衛處令其殷勤禮拜其
0365a01: 傘當隨身上下而以蔭之即當為說三昧耶偈所謂
0365a02: 祕密藏中四種重禁此等皆是阿利沙偈下當釋之
0365a03: 瞿醯云弟子至西門禮拜已巳阿闍當白諸尊云我
0365a05: 語已巳應當放傘令其起立對漫荼羅前為說三昧耶
0365a06: 戒汝今已巳成就漫荼羅持明阿闍竟諸佛菩薩及
0365a08: 愍彼故當為建立漫荼羅而教授之然此經中自有
0365a09: 傳法螺偈也如西方世人受灌頂法時取四大海水
0365a10: 及境內一切河水具置寶藥穀等作境內地圖令此
0365a11: 童子踞師子座以種種珍寶莊嚴所統眷屬隨其大
0365a12: 小列次陪奉韋陀梵志師坐於象寶以臨其後持此
0365a15: 得壽命長遠本枝繁盛克紹轉輪之業若不作如是
0365a18: 圖坐於妙法蓮華自在神通師子之坐以本性清淨
0365a19: 智慧慈悲水具含萬德而灌其心爾時諸菩薩眾下
0365a20: 至八部眾生莫不歡喜讚歎而生敬仰時阿闍以
0365a22: 佛位若不如是對明則不知正法尊重也。
0365a23: 吉慶阿利沙偈出馹囉阿避庾經中譯云金剛起經也。
0365b04: 慶也係多羯饒益也囉二合佗上門最初也囉二合社難
0365b05: 引諸眾生也一偈
0365b06: 諦怒輕波瑟吒二合彼所宣說也囉二合囉勝法也悉怛
0365b07: 三合也二合不動也契棄夜反多宣說也悉怛三合路計
0365b08: 三世也捺囉人也泥去天也布爾也二合應供養也達囉暮二合法也
0365b09: 瞻莽殊勝也扇底寂也羯囉能作也羅二合社難諸眾生也路計
0365b11: 偈
0365b14: 也素囉非天也諾吃屣二合膩也應供者唎二合愧也室唎吉祥
0365b15: 也麌儜引功德也遲耶二合富也囉二合殊勝也巘儜難引眾
0365b16: 也路計世間也怛哩二合延第三也輸上婆善也懵蘗儋
0365b17: 嘉慶也三偈
0365b18: 曳入懵如彼慶也史多泥去古云兜率天也微莽去曩
0365b19: 宮也喇婆二合藏也那賜亦如也何引此也多囉下也若
0365b21: 天也勿二合怛寫圍遶者怛佗多寫如來也怛懵
0365b23: 日也四偈
0365b24: 曳入懵如彼慶也補囉宮城也入勝也迦囉古云迦毗
0365c01: 羅訶平二合曳遮名也吠無害反天也麼訶大也怛麼毗德也
0365c03: 引亦如也娜震也二合不思議也俱舍邏寫善者怛佗多寫如來
0365c04: 也怛懵彼慶也婆縛得也扇底羯寂作也怛引
0365c05: 也二合汝今日也五偈
0365c06: 曳入懵如彼慶也枳娑欏瑜華枝條也入二合光也補澀
0365c07: 波華也娜提嚴飾也迷遮悅樂也弭尼園名去寧園也麼
0365c08: 護無量也泥去縛天也乳瑟二合居也曩去佗寫導師也然
0365c09: 莽誕生也部時也婆無反多迦寫有盡者怛懵
0365c10: 彼慶也婆得也扇迦寂作也怛引也二合汝今
0365c11: 日也六偈
0365c12: 曳入懵如彼慶尾尾種種也耨入佉苦也囊設曩耶
0365c13: 除滅也睹瑟窒也三合喜悅也怛布無反囊苦行處也莽避趣也
0365c15: 也阿引賜亦如也素天眾也播唎勿二合怛寫圍遶者納
0365c16: 莽禮也塞吃三合怛寫作者怛懵藍彼慶也婆得也扇
0365c17: 迦藍寂作也怛引也二合汝今日也七偈
0365c18: 曳入懵如彼慶也部若伽龍也囉闍王也納莽塞吃三合
0366a01: 怛寫作禮者也捺你夜二合河也薩跢二合岸也勿二合怛
0366a02: 寫圍遶者係者灑半也二合鳥行列也扇佗二合寂義也莽
0366a03: 捺部二合單奇也莽部得也嗢婆有也蘇捺曩寫斷除也怛懵
0366a04: 彼慶也婆得也扇迦寂作也怛引也二合
0366a05: 汝今日也八偈
0366a06: 曳入懵如彼慶也薄伽伐世尊也窣嚕二合莽樹也囉闍
0366a07: 王也慕根下也昧唎二合慈也沫麗曩力也微爾帝降伏彼也莫
0366a08: 胡無量也忙引囉魔也博吃黨也囊囊種種也囉迦羅異類
0366a09: 也莽婆上有也娜部二合尾遍人間也瞻去昧者至天也怛
0366a10: 懵彼慶也婆得也扇迦寂作也怛引你也
0366a11: 二合汝今日也九偈
0366a12: 曳入懵如彼慶也囉二合娜囉上妙也達囉二合
0366a13: 莽法也斫吃輪也囉引捺斯古曰波羅奈悉體二合多住也
0366a14: 多於也蘇怛寫善逝者舍窣導師也遏諦入部儋希奇也
0366a15: 部費人間也簿時也婆多迦寫有盡者怛懵彼慶也
0366a16: 婆得也扇迦寂作也怛引你也二合汝今日也十偈
0366a18: 尾怛二合吉義也本也二合福也吃二合耶利也迦囉儜饒益
0366a19: 也忙哩也二合聖也若囊眾也毗乳瑟珍稱讚嘆也吃瑳入曩
0366a20: 二合溫也若伽引娜說也薄伽梵引世尊也牟尼鑠引吃也二合僧
0366a21: 思孕反訶師子也怛懵彼慶也婆得也扇迦寂作
0366a22: 也怛引你也二合汝今日也十一偈
0366a23: 持吉祥眾德具相金山光三世之導師
0366b01: 是饒益眾生最初之善慶
0366b02: 右先明一切吉慶所以得生皆由如來出世故梵云
0366b03: 落吃澀弭三合翻為吉祥相或云具相亦是嘉慶義吉
0366b04: 慶義喜慰義威德義好相貌義當知此名攝一切功
0366b05: 德故會意言之次句云開敷亦是覺悟義水生是蓮
0366b06: 華異名以具如是義故如來出世多所饒益故云最
0366b08: 及彼所宣說第一無動法開示於三界
0366b09: 人天應供養殊勝法能令諸眾生永寂
0366b10: 是則為世間第二之善慶
0366b11: 右世尊一切所說究竟皆至第一實際故曰無動法
0366b12: 梵云契棄夜反多是宣說義亦是開示義此中三界者
0366b13: 梵本正云三世意通過現未至及三有也以能普示
0366b14: 世間第一實際故一切人天皆應供養是法為報大
0366b15: 恩故梵云扇羯囉譯云作寂此作是能作能令能
0366b16: 得之義此法能令眾生悟一切法本性常寂內外諸
0366b17: 障畢竟不生故云永寂以下例然以如來出世則能
0366b18: 宣說此法故云第二善慶也。
0366b20: 應供福田僧富吉祥慚愧功德殊勝眾
0366b21: 是則為世間第三之善慶
0366b22: 右梵云薩達喇摩譯云正法或云妙法為滿句故今
0366b23: 具存之此中相應梵云欲吃多是應合如是之義即
0366b24: 是契合冥符之義與瑜伽稍別也次句由多聞此法
0366c01: 行與理契是為大慶故曰多聞慶據正譯當云富聞
0366c02: 今順舊譯耳又此應供梵名與阿羅訶不同此應供
0366c03: 是諸天人等為求福故應當供養之義也第二偈初
0366c04: 云富與前富聞義同亦是具備無乏之義謂富吉祥
0366c06: 僧伽不同僧伽兼有和合義由正法藏出興於世則
0366c07: 有修行果向之人故云第三善慶也。
0366c08: 如在兜率陀天宮藏時慶及與從天降
0366c09: 利益諸群生帝釋天神眾翊從如去者
0366c10: 汝今得同彼作寂之嘉慶
0366c11: 右此藏字梵音云喇婆是中心之藏中胎藏之藏
0366c12: 與比吒迦俱舍等其義各殊也如菩薩在天宮中及
0366c13: 從天降時於諸世間有無量無邊吉慶之事如華嚴
0366c14: 等經廣說脩羅即是諸天眾為欲簡異諸天故名為
0366c15: 阿脩羅立世等論謂之非天又怛佗揭多譯為如來
0366c16: 又云如去謂從如實道去至涅槃中不復更生故以
0366c17: 為名用釋從天下時於義為便故互文耳若兜率天
0366c18: 有補處菩薩則世間佛種不斷若人於祕密藏中受
0366c19: 灌頂位者乃至於一生中或成正覺故云同彼慶也。
0366c20: 如在迦毗羅勝宮城慶時諸大威德天
0366c21: 稱歎而作禮猶若不思議如實善來者
0366c22: 汝今得同彼作寂之嘉慶
0366c23: 梵本如彼慶中即含時義以下例然此是菩薩處胎
0366c24: 時一切世間有無量吉慶之事亦如華嚴入法界離
0367a02: 為聽法故是故不可思議對前偈如去之義今以來
0367a03: 成正覺釋之亦於義勢為便也如菩薩雖在胎中一
0367a04: 切大威德諸天無不稱揚作禮汝今亦於空眼佛
0367a05: 母藏中而託聖胎是故八部龍神共所宗敬故云得
0367a06: 同彼慶也。
0367a08: 無量天眾居導師初誕生有盡後邊身
0367a09: 汝今得同彼作寂之嘉慶
0367a10: 梵云枳娑瑜是林樹上兼帶條葉之華次云補澀
0367a11: 波正目華體如華鬘散華之類皆用此名故上句以
0367a12: 華園甄別之菩薩初誕生時於一切世間亦有無量
0367a13: 吉祥瑞應之慶乃至無量諸天眾等為供養故皆集
0367a14: 林微尼園又有無量不思議解脫菩薩亦如陰雲籠
0367a15: 月同時下生汝今亦於祕密胎藏中初得誕生一切
0367a16: 法門眷屬皆已巳萌動若能勇進修行者亦是生死後
0367a17: 邊身故云得同彼慶也。
0367a18: 如滅除在家種種苦時慶中夜心歡喜
0367a20: 汝今得同彼作寂之嘉慶
0367a21: 此是菩薩初出家時梵本但云滅除種種苦即含在
0367a22: 家之義所謂捨離在家種種恩愛繫縛之苦也苦行
0367a23: 處梵云正翻當云修身處如菩薩初始逾城往趣修
0367a24: 身處時一切世間有無量無邊吉慶之事亦如華嚴
0367b01: 等廣說爾時淨居天眾乃至諸護世者皆大歡喜知
0367b02: 正覺優曇華不久開敷悉皆頂禮圍遶或親承馬足
0367b03: 而奉送之汝今亦於祕密藏中初與無明父母別往
0367b04: 詣初法明道修身之處當知淨居天等亦皆歡喜敬
0367b05: 禮知其不久同於世尊故云得如彼慶也。
0367b07: 環遶而行列逮希有寂義將摧諸有者
0367b08: 汝今得同彼作寂之嘉慶
0367b10: 糜已巳於河中澡浴相好圓滿爾時去佛道漸近有無
0367b11: 量青之瑞如本行經中廣明此鳥正名搡沙形似
0367b12: 青而小者方俗間所謂仙人鳥也菩薩澡浴已巳思
0367b13: 惟諸法本寂心明見大菩提路生奇特心自知必能
0367b14: 以大勢力摧壞諸有是時復有無量無邊吉慶之事
0367b15: 興于世間汝今亦於祕密藏中棄捨九十五種外道
0367b16: 中種種疲勞形神無有義利之苦行啖阿字門一味
0367b17: 乳糜增益常命色力以淨法水灌浴其身明識心王
0367b18: 大道將詣毗盧遮那坐道場處故云得同彼慶也。
0367b19: 猶如婆伽婆樹王下時慶以慈心力故
0367b20: 破無量魔軍種種隨類形遍天人世間
0367b21: 汝今得同彼作寂之嘉慶
0367b23: 世間有種種慶善之事如天樹王上春之月具足開
0367b24: 敷本行菩薩道時所有希願已巳得如意即便普現色
0367c01: 身遍於世界開化眾生又此中言魔軍者梵本正音
0367c02: 博吃是羽翼黨援之義今依古譯會意言耳汝今
0367c03: 發菩提心當知已巳得安坐佛覺娑羅樹王根本之下
0367c04: 以如來加持神力遍伏魔軍若從此堅固不動逮見
0367c05: 心明道時即是初發心中便成正覺以除障三昧
0367c06: 普現漫荼羅身故云得同彼慶也。
0367c07: 如善逝導師住於波羅奈初轉最無上
0367c08: 法輪時喜慶奇特未曾有世間時分盡
0367c09: 汝今得同彼作寂之嘉慶
0367c10: 世尊以十義故轉正法輪是華嚴等經廣說梵云
0367c11: 囉娜囉是上妙義殊勝義即是世間第一更
0367c12: 無過上故云最無上復次世尊諸有所說皆為大事
0367c13: 因緣故云最無上一切世間初未曾聞亦不能轉故
0367c14: 曰奇特未曾有梵本正云奇希今會意言耳自度諸
0367c15: 有亦令無量眾生住最後邊身乃至意生麤重之有
0367c16: 亦令永盡汝今亦爾若於此生逮得除障三昧語
0367c17: 言陀羅尼起自在神通時亦能如毗盧遮那而轉法
0367c18: 輪故云得同彼慶也。
0367c19: 如彼為利益第一吉義慶福利所饒益
0367c20: 稱讚諸聖眾遍說具德尊牟尼釋師子
0367c21: 汝今得同彼作寂之嘉慶
0367c22: 梵本云係多翻云利益次云吃耶此翻為利迦羅
0367c23: 儜翻為饒益本名各異傳度者無以別之譬如初載
0367c24: 首肇基祖元胎雖復同歸於始然亦有小殊也初句
0368a01: 言為利益亦是能令利益之義結成歎佛偈次句云
0368a02: 第一吉義結成歎法偈次二句明供養修行所成勝
0368a03: 果總結歎僧偈次二句結成總結釋迦牟尼本行中
0368a04: 七偈以要言之如是等一切功德汝今已巳具得之也
0368a05: 世尊般涅槃時與成正覺時無二無別若就世諦則
0368a06: 云三界空眾生福盡是故晦而不言然此中結會
0368a07: 三寶及如來本行即是大涅槃義也此十一偈中具
0368a08: 無量義當廣說諸修多羅分別說之恐妨說漫荼羅
0368a10: 金籌偈梵本。
0368a11: 阿壤引曩無智也吒膜也瑳佛子也阿跛你嘽都根反決
0368a12: 除也尒乃平聲仁者也薩哆二合為汝也曳舍邏枳去聲善用籌也昧
0368a13: 無害也你也二合囉逝窣醫王也曳入佗路羯寫如世間也昧
0368a14: 無害反補囉引聲猶如也
0368a15: 佛子佛為汝決除無智瞙猶如世醫王
0368a16: 善用於金籌
0368a17: 西方治眼法以金為箸兩頭圓滑中細猶如杵形可
0368a18: 長四五寸許用時以兩頭塗藥各用一頭內一眼中
0368a20: 見性但以無智瞙翳故諸法實相不得明了現前若
0368a21: 令拙醫救之非徒無而已巳或更增其翳瞙或傷損
0368a22: 目瞳如來方便具足善用金籌者則不如是如郢匠
0368a24: 間盈縮失度則為斷空所翳不成無礙知見也又此
0368b01: 病目中見色之性世間若有醫王若無醫王法爾成
0368b02: 就但遇可治際會則便開明非籌藥之功今始創造
0368b03: 也法華有盲人譬喻此中當廣說之一切諸佛種種
0368b04: 異方便門究其旨歸悉皆意在於此耳。
0368b05: 明鏡偈梵本。
0368b06: 囉二合微挽反像也麼莽耶形也達摩法也阿車引澄也輸
0368b07: 上清淨也阿囊尾羅不濁也阿囉二合係耶二合曩無執也
0368b08: 毗邏必夜二合室者二合離言說也係因也羯麼業也三母嗢婆
0368b09: 二合引發起也一偈翳文如是也壤怛引二合知也伊瞞引此也
0368b10: 達摩法也娑二合婆去引無自性也曩囊微嚂不濁也矩
0368b11: 嚕為也薩怛引有情也喇佗利也莽賭無比也勃喃諸佛也
0368b12: 若多生也悉怛三合汝也胃囉娑心也
0368b13: 諸法無形像清澄無垢濁無執離言說
0368b14: 但從因業起如是知此法自性無染汙
0368b15: 為世無比利汝從佛心生
0368b16: 梵本初句但云形像然與無相法文勢相連意明法
0368b17: 無形像也心性本淨猶如明鏡澄然清淨無有穢濁
0368b18: 而能普現眾像當知此像不從鏡中生不從外質生
0368b19: 不共生亦非無因緣有種種戲論皆不相應亦復不
0368b20: 可執取但屬眾因緣耳緣合不生緣離不滅即是無
0368b21: 常無斷無去無來當知即像是鏡即鏡是像若能如
0368b22: 是解時即見諸法實相知心自性本無染汙也以此
0368b23: 如鏡之心鑒如心之鏡故說心自見心心自知心智
0368b24: 之與鏡無二無別所以決去其眼瞙正為觀如此法
0368c01: 界故次明之若與此相應時即於普門漫荼羅得除
0368c02: 障三昧能為一切眾生作無比利或云對或無云
0368c03: 無稱謂不可稱量也以能自生心佛家故是名佛心
0368c04: 之子從心佛生故曰汝從佛心生。
0368c05: 法輪法螺偈梵本。
0368c06: 阿捺也二合今日也囉二合勃哩二合已巳後也路羯寫世間也
0368c08: 引救世者也阿引布延吹也三曼多訥無害反二合普遍也達麼
0368c09: 法也商去佉螺也莽無也努哆嚂上也一偈曩無也諦怛囉二合建吃
0368c10: 灑二合彼慮也末二合異慧也二合商計曩無疑
0368c12: 悉泯二合世人也瞞怛囉二合真言也遮唎耶二合行也曩演道也
0368c13: 勝也二偈翳梵如是也吃嘌二合哆茸作願也勃喃諸佛也鄔
0368c15: 囉二合囉執金剛也薩喇二合一切也落吃鏟二合護也怛
0368c16: 汝也薩婆奢皆常當也三偈
0368c17: 汝自於今日轉於救世輪其聲普周遍
0368c18: 吹無上法螺勿生於異慧以無疑慮心
0368c20: 宣唱佛恩德一切持金剛皆當護念汝
0368c21: 猶如字輪旋轉相成共成一體如字輪者印輪身輪
0368c22: 亦然是故解圓鏡漫荼羅義時即解祕密藏中轉法
0368c23: 輪義轉此法輪時以一音聲普遍十方世界驚悟眾
0368c24: 生故曰吹大法螺也梵音於普遍字中即有聲義有
0369a02: 疑慮心即是疑悔永盡住於實智以住實智故即能
0369a03: 必定師子吼開示人天無上真言行道法汝若能發
0369a04: 如是願於一切處一切時為報正法大恩宣布佛之
0369a05: 恩德即是如來所使行如來事是故一切持金剛皆
0369a06: 護念汝也。復次汝之心王於初法明道中成佛轉
0369a08: 之何況毗盧遮那究竟心王成佛時所有威勢故當
0369a09: 為此法故發大精進也。
0369a10: 三昧耶偈梵本。
0369a11: 阿你也二合囉二合勃哩二合從今已巳後諦瑳作佛子也阿
0369a13: 係捨也薩達謨正法也菩提質哆菩提心也沫怛囉捨離也一偈
0369a16: 係戒也三勃臺佛也囉引契也二合引哆引說也薩怛汝也蘇
0369a17: 沒囉二合哆善住戒者二偈曳佗猶如也娑二合自身也貳尾單命也
0369a18: 吃鏟平二合護也怛佗吃鏟引二合護也伊迷如是也怛
0369a20: 央二合弟子也汝也室者囉瑜薄吉恭敬也瑳囉二合誠
0369a21: 也三偈阿驃毗庚反閉耶依教奉行也薩怛二合多諸有也薩喇瞞
0369a22: 二合所作也室旨二合帝無也囊引怛囉疑慮也怛莽二合娜引心
0369a23: 也半偈
0369a24: 佛子汝從今不惜身命故不應捨正法
0369b01: 捨離菩提心慳一切法不利眾生行
0369b02: 佛說三昧耶汝善住戒者如護自身命
0369b03: 護戒亦如是應至誠恭敬稽首聖尊足
0369b04: 所作隨教行勿生疑慮心
0369b05: 前云耳語告一偈者猶如僧祇家授六念薩婆多授
0369b07: 戒竟已巳略示戒相當知即是祕密藏中四波羅夷也
0369b08: 如人為佗斷頭命根不續則一切支分無所能為不
0369b09: 久皆當散壞今此四戒是真言乘命根亦是正法命
0369b10: 根若破壞者於祕密藏中猶如死屍雖具修種種功
0369b12: 來正教皆當攝受修行受持讀誦如大海吞納百川
0369b14: 之心聲聞乘中若對堪作法人心生口言隨捨一法
0369b15: 亦成捨戒雖於具足毗尼不墮眾數然非犯戒之罪
0369b16: 今此祕密大乘畢竟無有捨義故則成重罪也又此
0369b17: 一切法門皆是大悲世尊於無量阿僧祇劫之所積
0369b18: 集為欲普門饒益一切眾生故而演說之猶如字輪
0369b19: 不可棄一如聲聞乘人隨捨一事猶因和合義斷喪
0369b20: 失律儀何況摩訶衍耶第二戒不應捨離菩提心者
0369b21: 此菩提心於菩薩萬行猶如大將幢旗若大將喪失
0369b22: 幢旗時即是三軍敗績墮佗勝處故犯波羅夷也有
0369b23: 人雖愛重三乘法藏心不棄捨然作是念無上大乘
0369b24: 種種難行苦行非我所堪且當於小乘中而取滅度
0369c01: 或云我當廣植善根供養三寶長受人天福報無上
0369c02: 菩提是普賢文殊諸大人等之所行處今我何能得
0369c03: 之如是等種種因緣退菩提願即是自斷命根犯波
0369c04: 羅夷罪又此菩提心畢竟無有可退義故不同聲聞
0369c05: 法中乃至放捨三歸退為白衣外道者佛亦慈愍聽
0369c06: 許也第三戒於一切法不應慳者有人雖不捨正
0369c08: 波羅夷罪所以然者因如來出世然後有如是正法
0369c09: 乃至一句一偈無非世尊喪捨身命為其僮僕然後
0369c10: 得之是一切眾生父母遺財非獨為一眾生故而今
0369c11: 竊為己巳有故此祕密藏中同於盜三寶物也略說法
0369c12: 有四種謂三及祕密雖不應惜然應審觀眾
0369c13: 生量其根器而後與之若爾談說深祕之事令生
0369c15: 財不肯惠施者於十種方便戒中結犯下品說之
0369c16: 第四戒勿於一切眾生作不饒益行者此是四攝相
0369c17: 違法四攝是菩薩具戒中四依若受戒時先當問此
0369c18: 遮難若能奉行者方為授之不能奉行則非摩訶薩
0369c20: 一切眾生為作三入道因緣故而今反作四攝相
0369c21: 違法起眾生障道因緣一切眾生亦同字輪之體不
0369c22: 得相離故隨損一一眾生善根或於彼捨饒益行皆
0369c23: 犯波羅夷罪例如聲聞法中隨捨七眾一人即是不
0369c24: 和合義斷失具足律儀也若但隨煩惱之心造婬盜
0370a01: 殺妄等而未損彼三善緣猶如聲聞法中偷蘭遮
0370a02: 罪是方便學處中攝也次下阿闍教誡之語。
0370a03: 佛說三昧耶者梵本兼有此字言十方三世佛共說
0370a04: 此三昧耶同行一如實道更無異路今漫荼羅中一
0370a05: 切集會現為證驗也梵云蘇沒囉多翻為善住戒者
0370a06: 以其善住三昧耶故亦名善住戒者即是異門說佛
0370a07: 子之名如護汝父母生身所有軀命今愛此法身慧
0370a08: 命亦當如是也汝今已巳受具戒竟當至誠於彼諸尊
0370a10: 行之同彼新受戒者一切事業先當問師勿得率心
0370a11: 專擅令生惡邪疑悔也。復次阿闍說持明藏中
0370a12: 二部戒本一一皆是真言可以成辦諸事如來以此
0370a13: 加持諸弟子故今此中諸偈亦爾作法時當誦梵本
0370a14: 兼以字門而廣釋之。
0370a15: 爾時金剛手白佛言乃至同見佛世尊故是因受具
0370a16: 已巳竟明真言門中無作功德也如聲聞法中若受具
0370a17: 足戒竟如婬盜殺妄等一一學處各於三千大千世
0370a18: 界一一眾生處皆得無作功德福河流注迄至命終
0370a19: 乃至不飲酒戒於一切眾生咽咽中皆生無作功德
0370a20: 也壞生堀地戒於一切草木自金剛際以來一一微
0370a21: 塵各生無作功德以此因緣故雖具諸結使凡夫得
0370a22: 與無學聖人同在應供之數共秉聖事今此祕密藏
0370a23: 中以初戒於故十方三世一切正法藏中皆生無作
0370a24: 功德由第二戒故於十方三世一切菩薩行中皆生
0370b01: 無作功德法由第三戒故於十方三世一切度人門
0370b02: 皆生無作功德由第四戒故於十方三世一切眾生
0370b03: 及四攝事中皆生無作功德非獨以一期為限量三
0370b04: 千為境界也又聲聞一切律儀因緣造作生終至無
0370b05: 餘涅槃歸於斷今此菩薩律儀本從一切智生終
0370b06: 趣薩婆若海本末究竟等皆如金剛又如聲聞法中
0370b07: 雖有具足煩惱學無學等階次不同然所發無作律
0370b08: 儀則無優劣之異今此菩薩律儀亦復如是雖復最
0370b09: 初發心乃至四十二地階次不同然一時普遍法界
0370b10: 發起無作善根則與如來更無增減之異。復次如
0370b11: 初發心時一切功德即與如來等從此以後經無量
0370b12: 阿僧祇劫於一念中恒殊進轉深轉廣不可思議以
0370b13: 此義故名為祕密藏中無作功德也是以經云金剛
0370b14: 手問此善男子善女人入此大悲藏漫荼羅獲幾所
0370b15: 福德聚佛言從初發心乃至成如來所有福德聚是
0370b16: 善男子善女人福德聚與彼正等也此福非一切眾
0370b17: 生思量分別之所能及唯有諸佛乃能知之今但示
0370b18: 其入處欲令領會圓意故云以此法門當如是知也
0370b19: 譬如輪王太子適在胎藏之中已巳能持四天下使福
0370b20: 德無減八部群神皆宗敬之何況紹灌頂位時所為
0370b21: 利益故佛言由彼所有福德聚與如來等故當知即
0370b22: 是從佛口生佛心之子其所在方即為有佛施作佛
0370b23: 事猶如聲聞經中佛說隨舍利弗之所遊行於彼方
0370b24: 面我則無事也一切眾生所以供養親近如來者以
0370c01: 能出生無盡福慧故而今此善男子善女人所有福
0370c02: 德聚與如來正等是故世尊以大悲故囑纍一切眾
0370c03: 生若樂欲供養佛者當供養此善男子善女人若欲
0370c04: 見佛者即當觀彼也初入世諦漫荼羅時所有福德
0370c06: 聚又復與如來等乃至廣說隨入一一地位漫荼羅
0370c07: 時所生福德聚皆悉與如來等是中亦有差別亦無
0370c08: 差別以見如是金剛界故名為金剛手以見如是法
0370c09: 界故名為普賢故此上首聖尊與一切金剛菩薩眾
0370c10: 皆共同聲說言我等從今已巳後應當恭敬供養是善
0370c11: 男善女人何以故同見佛世尊故猶如輪王輔佐以
0370c12: 明識輪王種姓故見出興世間多諸義利欲令七寶
0370c13: 常不隱沒故皆以至誠禮敬胎中太子而衛護之非
0370c14: 以矯飾之辭也瞿醯云阿闍如上所說作護摩已巳
0370c15: 用淨水灑諸弟子頂上廣示漫荼羅位教彼大印及
0370c16: 明王真言令坐一處持誦之次教以香華供養本尊
0370c17: 及餘諸尊竟次第而坐師自誦般若經令彼聽之次
0370c18: 為都說三昧耶戒汝等從今日常於三寶及諸菩薩
0370c19: 諸真言尊重恭敬供養於摩訶衍經恒生信解凡見
0370c20: 一切受三昧耶者當生愛樂於尊者處所恒起恭敬
0370c21: 不應於諸尊所而懷嫌恨及與信學外道經書凡來
0370c22: 求者隨力施與於諸有情恒起慈悲於諸功德勤心
0370c23: 修習常樂大乘於真言行勿得懈廢所有祕密之法
0370c24: 無三昧耶者不應為說大略如此餘如供養法初品
0371a01: 中廣明如是教授已巳各各示彼本尊真言印所屬之
0371a02: 部并為解說本漫荼羅然後作最後護摩護摩竟更
0371a04: 華等次第供養一切諸尊誠心頂禮并乞歡喜復執
0371a05: 閼伽各各以本真言如法發遣或依本教或以漫荼
0371a06: 羅主真言一時發遣準同請法諸供養食當施貧人
0371a07: 不應與狗烏等食啖所有財物阿闍應取隨意受
0371a08: 用若不能用當施三寶傘拂等施佛塗香燒香等施
0371a09: 法衣缾器等施佛及四方僧若無僧當與七眾人其
0371a10: 弟子乃至少分不得用之若用犯三摩耶如彼廣說
0371a11: 也。
0371a12: 爾時毗盧遮那復觀一切眾會告執金剛祕密主等
0371a13: 以下明漫荼羅法事時所要真言支分阿闍宜應
0371a14: 解了故次說之也將顯示如來語密之藏故復普觀
0371a15: 大眾而加持之如生身佛將發誠實言時或示廣長
0371a16: 舌相遍覆其面而告應度者言汝經書中頗見有如
0371a17: 是相人而出妄語不若摩訶衍中或示舌相遍覆
0371a18: 三千世界今者世尊將說如來平等語故明此語輪
0371a19: 橫豎皆遍一切法界故曰廣長語輪相此相字梵本
0371a20: 正云漫荼羅前已巳開示普門身漫荼羅今復顯示普
0371a21: 門語漫荼羅如如意珠寂然無心亦無定相而能普
0371a22: 應一切皆令稱悅其心故名巧色摩尼從巧色摩尼
0371a23: 身出巧色摩尼語示巧色摩尼心普雨法財滿法界
0371a24: 眾生種種希願如是應物之常遍十方三世以無
0371b01: 量門植眾德本無窮已巳時住不可害行即是於一切
0371b02: 事業中皆悉不可留難不可破壞之義故名三世無
0371b03: 比力真言句此是總說諸真言所出生處也至下文
0371b05: 爾時一切大眾自知心器純淨又蒙如來不思議加
0371b06: 持故堪受大法即時以無量門各共同聲請佛言世
0371b07: 尊今正是時善逝今正是時據梵本前時名迦羅是
0371b08: 長時之時如一歲有三分等後時名三摩耶是時中
0371b09: 小時如晝夜六時之中復更有小分等如有人言今
0371b10: 正是東作之時遇獲膏雨宜趣時下種勿使失其機
0371b11: 會故重言之也爾時世尊既受請已巳將說大力大護
0371b12: 明妃故住於滿一切願出廣長舌相遍覆一切佛剎
0371b13: 清淨法幢高觀三昧此中言出者梵本正翻當云
0371b15: 示現大神通力故會意言之也此三昧於如來廣長
0371b16: 舌相遍滿一切佛剎巧色摩尼普門大用中最為上
0371b17: 首猶如大將之幢故云清淨法幢也梵云若此
0371b18: 翻為幢梵云計都此翻為旗其相稍異幢但以種種
0371b20: 兵家畫作龜龍鳥獸等種種類形以為三軍節度有
0371b21: 處亦翻為幢故合言之若具存梵本當云清淨法幢
0371b22: 旗也如大將於高之上建立幢旗備見山川倚伏
0371b23: 人情狀指麾百萬之眾動止齊一離合從心以戰
0371b24: 必勝以攻必取若拙將暗於事勢又失幢旗則人各
0371c01: 異心敗不旋踵矣如是淨菩提心為萬行幢旗亦復
0371c02: 如是住中道第一義諦山上安固不動以健行三昧
0371c03: 普觀十方悉見無量度門材性優劣所應用處及與
0371c05: 生凡有所為不可壞也爾時世尊作如是念我從
0371c06: 初發意以來常以此勇健菩提心護持正法及與眾
0371c07: 生於種種難行苦行事中猶如金剛無有退轉正為
0371c08: 成就如是三昧普護十方諸佛剎故今我所願皆已巳
0371c09: 滿足作所應作正是其時即時發遍一切如來法界
0371c10: 哀愍無餘眾生界音聲說此持明法句若我所言誠
0371c11: 實不者其有持誦修習令其勢力與我無異故名
0371c12: 大力大護也阿闍言明是大慧光明義妃者梵云
0371c13: 囉逝即是王字作女聲呼之故傳度者義說為妃妃
0371c14: 是三昧義所謂大悲胎藏三昧也此三昧是一切佛
0371c15: 子之母此佛子者即是清淨法幢菩提心如彼胎藏
0371c16: 始從歌羅羅時含藏覆護令不為眾緣所傷漸次增
0371c19: 皆是不思議法界非如世間禪定動寂相礙有退失
0371c20: 間隙時也。
0371c21: 南摩薩怛佗引帝弊毗也切下同一薩佩野微帝
0371c22: 弊二毗溼二合目契弊三薩佗引唅四羅乞叉
0371c23: 二合摩訶引沫麗五薩怛佗引多六奔也二合你
0371c24: 入聲闍引帝七吽吽八怛囉二合吒怛囉三合吒九阿囉
0372a01: 二合丁以反訶諦十莎訶
0372a02: 初句歸命一切諸如來次句能除一切諸障恐怖等
0372a03: 是歎如來一切大力大護之德又次句歎無量法門
0372a04: 毗溼亦是巧義所謂無量巧度門即是法幢高
0372a05: 觀三昧普門業用今欲說此明妃故先歸敬一切如
0372a06: 來如是功德也次云薩佗是總指諸佛如是功德
0372a07: 欲令同入一字門故次有唅欠兩字正是真言之體
0372a08: 亦名種子以下諸句皆轉釋此二字門訶字是因義
0372a09: 所謂大因者即是菩提心以一切因本不生故乃
0372a10: 至離因緣故名為淨菩提心淨菩提心是成佛真因
0372a11: 正法幢旗之種子上加空點是入證義所以轉聲云
0372a12: 唅也佉是大空上加空點轉聲為欠即是證此大空
0372a14: 因種子即大護義也。復次佉字門猶如空畢竟
0372a15: 清淨無所不有即是高觀所知境界訶字是菩提
0372a16: 幢種亦是自在力以此二字相應故猶如大將能破
0372a17: 怨又訶字門是菩提心寶與佉字門空和合故
0372a18: 得成巧色摩尼能滿一切希願今此真言中闕此欠
0372a19: 字下文具有也次句云囉乞即擁護義如人恐怖
0372a20: 厄難若恃怙有力大人或得高城深池之固則泰然
0372a21: 無慮彼諸怨雖以種種方便無若之何行人亦爾
0372a22: 依倚菩提心王以般若胎藏為城郭猶如空不可
0372a23: 破壞即是轉釋前義也次句摩訶沫麗翻云大力訶
0372a24: 字菩提心中具足一切如來力今與佉字合故離諸
0372b01: 繫縛無復罣礙如空中風自在旋轉故名大力也
0372b03: 言此大堅固力本從諸佛金剛種性生又於無量劫
0372b04: 以來常以此訶字真因具修佉字萬德一一皆如金
0372b05: 剛不可破壞今眾德已巳滿諸力悉備復當以此法幢
0372b06: 高觀三昧大摧法界怨普護眾生次即發誠實
0372b07: 語所謂吽字也吽是恐怖彼聲所以重言之者一摧
0372b08: 外障一摧內障。復次外是煩惱障內是智障若釋
0372b09: 字門如來以何法恐怖諸障耶謂即以此訶字門也
0372b10: 下有三昧畫即是具修萬行上大空點即是已巳成萬
0372b11: 德訶字即是法幢旗三昧空點合故即是高觀三
0372b14: 怛囉吒是叱呵攝伏之義如師子奮怒大吼時眾獸
0372b15: 無不攝伏亦重言者是對根本煩惱隨煩惱乃至對
0372b16: 界內煩惱界外煩惱也末句云阿囉訶諦是無
0372b17: 對無比力義結持上文以此因緣故名為大力大護
0372b18: 明妃也莎訶是驚覺諸佛令作證明亦是憶念持義
0372b19: 如前已巳釋。
0372b20: 經云時一切如來及佛弟子眾說此明已巳即時普遍
0372b21: 佛剎六種震動者謂大日如來發此普遍法界聲時
0372b22: 一切諸佛菩薩以無二境界故皆悉同聲而共說之
0372b23: 令此所加持句威勢具足又以如來誠諦言故即時
0372b24: 十方佛剎六種震動以明佛之本誓真實不也六
0372c03: 重垢所持不能自起今以世尊至誠之所感動悉皆
0372c04: 甲坼開散佛種萌生故云六種震動也爾時一切菩
0372c05: 薩見此淺略深祕二種地動因緣無不心目開敷得
0372c06: 未曾有以微妙偈稱歎大日世尊而經云於諸佛前
0372c09: 之威力也。領解偈中諸佛甚奇特者具存梵本應
0372c10: 言奇哉一切諸佛說此大力護即是一一世界諸菩
0372c11: 薩皆悉同時領解十方一切諸佛所說真言也以十
0372c12: 方諸佛共護持故猶如金剛城重固高不可昇又環
0372c13: 以湯池深不可越是故一切諸障不能侵陵也由彼
0372c15: 住是故所有為障者諸毗那也迦惡形羅剎等自然
0372c16: 退散也又此住字若依梵音亦在名為鎮在其心若
0372c17: 作深釋者言此淨菩提心人以此明妃實義護心而
0372c18: 住是故三種重障諸惡羅剎等皆悉馳散不能傷彼
0372c19: 善根下至生心憶念時亦有如是力勢故末句更結
0372c20: 成也。
0372c21: 經云時薄伽梵廣大法界加持即於是時住法界胎
0372c22: 藏三昧從此定起說入佛三昧耶持明者梵音毗富
0372c23: 羅是廣大義謂深廣無際不可測量如是諸法自體
0372c24: 名為毗富羅法界諸佛實相真言實相眾生實相皆
0373a01: 是毗富羅法界以此更相加持故名為法界加持。
0373a03: 是相加持義如是諸佛國王明妃為夫人和合共生
0373a04: 毗富羅種子為大悲胎藏所持無有失壞故名法界
0373a05: 加持也世尊普遍加持一切眾生皆作平等種子竟
0373a06: 即時入於遍法界胎藏三昧觀此一一種子皆是蓮
0373a07: 華臺上毗盧遮那普門眷屬無盡莊嚴亦與大悲漫
0373a08: 荼羅等無有異而諸眾生未能自證知故名在聖胎
0373a09: 俱舍若出藏時即是如來解脫也世尊如是現觀察
0373a11: 等義是本誓義是除障義是驚覺義言平等者謂如
0373a12: 來現證此三昧時見一切眾生種種身語意皆悉與
0373a13: 如來等禪定智慧與實相身亦畢竟等初發心時與
0373a14: 地波羅蜜滿時亦畢竟等是故出誠諦言以告眾生
0373a15: 若我所言必定不者令一切眾生發此誠諦言時
0373a16: 亦蒙三密加持無盡莊嚴與如來等以是因緣故能
0373a17: 作金剛事業故名三昧耶也言本誓者如來見證此
0373a18: 三昧時見一切眾生悉有成佛義故即時立大誓願
0373a19: 我今要從普門以無量方便令一切眾生皆至無上
0373a20: 菩提劑眾生界未盡以來我之事業終不休息若有
0373a22: 悉成金剛性故名三昧耶也言除障者如來見一切
0373a24: 不覺知是故發誠實言我今要當設種種方便普為
0373b01: 一切眾生決除眼瞙若我誓願必當成就者令諸眾
0373b02: 生隨我方便說此誠實言時乃至於一生中獲無垢
0373b03: 眼障都盡故名三昧耶也言警覺義者如來以一
0373b04: 切眾生皆在無明睡故於如是功德不自覺知故以
0373b05: 誠言感動令得醒悟亦以此驚覺諸菩薩等令起深
0373b06: 禪定窟學師子頻申若有真言行人說此三昧耶者
0373b07: 我等諸佛亦當憶持本誓不得違越猶如國王自制
0373b08: 法已巳還自敬順行之故名三昧耶也持明者梵云陀
0373b09: 羅尼謂總持一切明門明行乃至盡此三昧耶誓願
0373b10: 以來終不漏失故名入佛三昧耶持明也。
0373b11: 南麼三曼哆母喃一阿三迷二呾哩二合三迷三三
0373b12: 麼曳四莎訶
0373b13: 初句歸命一切諸佛如上釋次句云無等次云三等
0373b14: 連下句言之即是無等三平等三昧耶句也。復次
0373b15: 阿是諸法本不生義即是法界體性娑是諦義迷是
0373b16: 三昧義麼是自證大空亦是我義世尊證此三昧時
0373b17: 諦觀一一眾生心中普門漫荼羅皆等於我是故更
0373b18: 無可待對無可譬類名為無等也三等為三世等三
0373b19: 因等三業道等三等即是轉釋前句所以無等之
0373b20: 意呾謂心如實相一切塵垢本來不生三世如來
0373b22: 結云三昧耶者即是必定師子吼說諸法平等義故
0373b23: 立大誓願當令一切得如我故欲普為眾生開淨知
0373b24: 見故以此驚覺眾生及諸佛故是故此三昧耶名為
0373c01: 一切如來金剛誓戒若不先念持者不得作一切真
0373c02: 言法事也世尊以遍滿一切佛剎身語心輪說此三
0373c03: 昧耶已巳一切諸佛子眾無不聞之既聞是已巳於一切
0373c04: 真言法中不敢違越所以然者若菩薩於眾生諸法
0373c05: 中作種種不平等見則越三昧耶法若於此平等誓
0373c06: 中作種種限量之心亦越三昧耶法諸有所作隨順
0373c07: 世間名利不為大事因緣亦越三昧耶法放逸懈怠
0373c09: 種種障生自損損他無有義利是故諸菩薩等奉持
0373c10: 此三昧耶如護身命不敢違越也。
0373c11: 經云時薄伽梵復說法界生真言者世尊前入法界
0373c12: 胎藏三昧時見一切眾生悉有菩提種子等同諸佛
0373c13: 故說入佛三昧耶持明以此持明得入佛平等戒即
0373c14: 是託聖胎義也爾時世尊復以普眼諦觀見一切眾
0373c15: 生皆悉聖胎具足生在佛家爾時無盡莊嚴亦復與
0373c16: 如來等從此三昧起已巳即說法界生真言又以普眼
0373c17: 諦觀見此一一眾生金剛事業具足成就爾時無盡
0373c18: 莊嚴亦復與如來等從此三昧起已巳即說金剛薩埵
0373c19: 真言故此三種皆名三昧耶也。復次由入佛三昧
0373c21: 諸障礙由金剛薩埵故能轉家業備諸伎藝又以入
0373c22: 佛三昧耶加持祕密中胎藏以法界生加持金剛菩
0373c23: 薩二重眷屬以金剛薩埵加持種種隨類之形入佛
0373c24: 三昧耶如蓮華藏法界生如蓮華敷金剛薩埵如蓮
0374a01: 華實成就復還為種故此三種皆名三昧耶也。
0374a02: 南麼三曼多勃喃一達摩睹二薩二合婆句
0374a03: 痕
0374a04: 達麼是法界義薩婆是自性亦名本性句
0374a05: 痕是我義其句義云我即法界自性也以必定師子
0374a06: 吼言我及一切眾生皆是法界自性是平等義我當
0374a07: 設種種方便令一切眾生皆悉證知是本誓義以知
0374a08: 我即法界自性故能除一切分別開淨知見是除障
0374a09: 義諸佛唯願憶持本誓願故令我此身即同毗盧遮
0374a10: 那法界自性是驚覺義當以字門廣釋之。
0374a11: 南麼三漫多伐折囉赧伐折羅呾麼句痕。
0374a12: 初句將說金剛薩埵真言故歸命一切金剛即是從
0374a13: 無量門持如來金剛智者皆令憶持護念也次句伐
0374a14: 折囉呾麼句痕謂我身即同金剛也金剛即是法界
0374a15: 自性以成就大堅固力不可壞故異門說為金剛
0374a16: 如來以普眼觀一切眾生金剛智體與我無異是平
0374a17: 等義以眾生不自覺知故從無量金剛智門作種種
0374a18: 金剛事業要摧如是大障令至實際是本誓義如是
0374a19: 實際名為無垢眼金剛即是除障義以此師子吼聲
0374a20: 震動十方佛剎即是驚覺義故名三昧耶也。復次
0374a21: 真言行者以初三昧耶故得同如來祕密身口意平
0374a22: 等之身以第二三昧耶故得同如來加持法界宮尊
0374a23: 特之身以第三三昧耶故令此身土皆如金剛與無
0374a24: 量持金剛眾而自圍繞佛說初三昧耶為自受用故
0374b01: 第二三昧耶為成就法性身諸菩薩故第三三昧耶
0374b02: 為折伏攝受隨類眾生故佛說初三昧耶為建立大
0374b03: 悲胎藏漫荼羅故第二三昧耶為作毗盧遮那阿闍
0374b05: 昧耶為加持如來眷屬故第二三昧耶為加持蓮華
0374b06: 眷屬故第三三昧耶為加持金剛眷屬故是故佛說
0374b07: 三三昧耶也。
0374b08: 次說金剛鎧真言者為莊嚴金剛薩埵身故行人已巳
0374b09: 發金剛誓願欲為一切眾生摧滅諸障故以牢強精
0374b10: 進被服金剛甲冑且如六波羅蜜一一如實相皆如
0374b12: 有間隙如六度者三十七品十八空百八三昧五百
0374b14: 道出生入死一切煩惱業苦所不能傷若就淺略釋
0374b15: 者由行人以此真言自加持故一切諸天龍等皆見
0374b16: 同於金剛薩埵身遍體皆被金剛甲冑堅密無際光
0374b17: 如猛是故一切為障者皆不能傷也。
0374b18: 南麼三曼多伐折囉赧伐折羅迦遮吽。
0374b19: 伐折囉是金剛迦縛遮名甲如來以金剛眼普觀眾
0374b20: 生無不被此金剛甲冑是故以誠實言而演說之也
0374b21: 以最初字為真言體是諸法離言說義若是戲
0374b22: 論言說所行處悉皆可破可轉無有堅固是故以
0374b23: 字為體次字皆轉釋之何故諸法離言說以生不可
0374b24: 得故何故生不可得以自性清淨故自性清淨即是
0374c01: 金剛薩埵身也次明甲義若法是造作所成當知但
0374c02: 有假名從緣遷變尚不能自固其性況能蔽捍六塵
0374c03: 利箭耶今觀此金剛體無盡莊嚴皆悉離諸造作是
0374c04: 故堅固不壞百非所不能干是故名為金剛甲冑末
0374c05: 後吽字即是無所畏聲亦是自在力義亦是歡喜義
0374c06: 以定慧具足證此訶字門時自知必能摧壞諸障普
0374c07: 護眾生是故大歡喜也。
0374c08: 次說如來眼真言者如金翅鳥王威力具足羽翮完
0374c09: 堅又得極明利眼於空中俯觀大海如視鏡像則
0374c10: 能隨意自在搏獲諸龍當知真言行人亦復如是以
0374c11: 此如來淨眼自加持故漫荼羅海會常現其前備見
0374c13: 說真言。
0374c14: 南麼三曼多勃喃怛佗揭多斫吃芻尾也路迦
0374c15: 也莎訶
0374c16: 句義中怛佗揭多斫吃芻是如來眼次云尾也路
0374c17: 迦也是觀義言以如來眼觀也用最初多字為體多
0374c18: 是諸法如如義以一切法本不生故即此如如亦不
0374c19: 可得是故如來觀一切法畢竟非如非異雖不可見
0374c20: 而亦明見如諸佛者諸眾生眼亦然若行者說此真
0374c21: 實語時則蒙不思議佛眼加持漸得眼清淨也。
0374c22: 次有塗香等六種真言皆入漫荼羅修供養時所要
0374c23: 故於此品中說也。
0374c24: 南麼三曼多勃陀喃微輸健杜納婆莎訶
0375a01: 右句義中微輸上是淨義健杜是香納婆是發
0375a03: 伊字之是故轉聲為微字是金剛義離言說義
0375a04: 三昧是住義如是定慧均等即是住無戲論執金剛
0375a05: 三世無障礙智戒如是戒香其性本寂無去無來而
0375a06: 常遍滿法界故名淨塗香也一切眾生雖復等共有
0375a07: 之然以未發心故此香未發我今已巳用此戒香遍塗
0375a08: 法身故能淨香普熏一切也。
0375a09: 南麼三曼多勃喃一摩訶引妹呾也三合二毗庚
0375a13: 昧畫是故轉聲呼之莽是心義我義亦名大空言此
0375a15: 從慈悲藏中八葉蕊次第開敷故曰從大慈生也
0375a16: 復次淨菩提心樹王種子從慈悲地中滋長茂盛開
0375a17: 萬德華以方便故成實故曰從大慈生也當以字門
0375a18: 廣釋之。
0375a19: 南麼三曼多勃喃一達摩睹弩帝二莎訶
0375a20: 右句義中達摩是法界義弩帝是隨至義亦
0375a21: 是遍至義亦是逝義進不住義譯云遍至法界也以
0375a22: 句初達字為體以眾生界本不生故乃至法界定相
0375a23: 亦不可得如是法界深廣無際不可度量而瑜伽行
0375a24: 人恒殊勝進不休息故身語心業悉遍如是法界下
0375b01: 至一華供養佛時亦遍如是法界即是燒香義也。
0375b02: 南麼三曼多勃喃一阿囉囉二迦羅羅沫捺娜
0375b03: 弭沫捺泥三摩訶引沫履四莎訶
0375b04: 右初句云阿囉囉是不可樂聞聲不善聲義如人高
0375b05: 聲喧聒令聽聞者心不寂靜次云迦囉囉是止前不
0375b08: 有此本初則有二種塵垢謂煩惱障智障也由此二
0375b10: 喧聒之聲今以諸法本不生故二種塵垢亦本不生
0375b11: 即是開甘露門成涅槃飯故名阿囉囉。復次若人
0375b12: 勤修萬行望得如是法味有以造作故二障還生非
0375b13: 是常命色力真甘露味今以諸法無造作故內證之
0375b14: 味不從佗得如食乳糜更無所須故云止前不善聲
0375b15: 也沫捺娜弭者凡西方享祭之食上獻諸佛下及
0375b16: 神鬼通名沫其句義云我以飲食奉獻也次云沫
0375b17: 捺泥者此意言受我所獻食已巳當還與我妙食如
0375b18: 世間人以餚膳奉施福田為令今世後世飲食無乏
0375b20: 我所願令常充足不死不生之味也次云摩訶沫履
0375b21: 者即是於諸食中倍加廣大豐美以此料簡上句云
0375b22: 我今所獻及與所祈皆在極無比味無過上味不求
0375b23: 有量之食也。
0375b24: 南麼三曼多勃喃一怛佗引揭多喇旨二合薩叵二合
0375c01: 二囉儜婆去聲娑娜三伽伽猱陀哩耶二合四莎訶
0375c02: 右句義中怛佗揭多是如來喇旨是明次云薩叵
0375c03: 囉儜是普遍阿婆娑娜是諸暗伽伽猱陀哩耶是
0375c04: 無限量等空意言如來光普遍諸暗等同空
0375c05: 無有限量也此真言以初句多字為體如於心之實
0375c06: 相即是毗盧遮那大智光明普照世間無所不遍言
0375c07: 諸暗者即是無明以無明本不生故體即是明是故
0375c08: 如來光明普遍諸暗言等空者以無明等空無
0375c09: 量故如來智光亦等空無量乃至老死如空無
0375c10: 量故如來智光亦如空無量如十二因緣者一切
0375c11: 諸法亦如是說如是決定義故名為燈明真言以此
0375c12: 加持燈明而供養佛即是諸供中最也。
0375c13: 南麼三曼多勃多南伽伽那娑摩阿娑摩莎訶
0375c15: 等義所謂等空無等也如來法身本性淨故無分
0375c16: 別故無邊際故等同空然復有無量無邊不思議
0375c17: 功德非彼空所能譬喻故云無等也。復次阿娑
0375c18: 摩是不等義不等者所謂二乘今既等同空又等
0375c20: 眾生界中來去相亦不可得法界中來去相亦不可
0375c21: 得以如來如去不可得故名為大空以此大空性淨
0375c22: 之水用浴無垢之身是為閼伽真實義也次下有四
0375c23: 真言亦是漫荼羅阿闍莊嚴之相故於此品中說。
0375c24: 初如來頂相真言。
0376a01: 南麼三曼多勃陀南伽伽那阿難多薩發囉儜毗輸
0376a02: 達摩闍多莎訶
0376a03: 右句義中伽伽那阿難多是空無量薩發囉儜是
0376a05: 如來頂相猶如空出過數量普遍清淨當知如是
0376a06: 頂相從法界胎藏生非從世間父母胎藏生也此真
0376a07: 言亦以伽字為體言如來頂髻相無去來相同於大
0376a08: 空而一切眾生以去來相觀之是故周行十方不能
0376a09: 見其邊際若行者以必定心自知我之頂相亦復如
0376a11: 當解髻而更結之若出家人應以右手為拳置於頂
0376a12: 上然後說此真言以加持之則一切諸天神等皆不
0376a13: 能見其頂相也。
0376a14: 次如來甲真言。
0376a15: 南麼三曼多勃陀喃伐折囉入羅微薩普囉吽
0376a16: 右句義中伐折囉入羅是金剛光微薩普囉是普
0376a17: 遍義言此金剛智光普遍一切能除生死暗障無能
0376a18: 映奪之者則是如來甲義也此真言以最後吽字為
0376a19: 體具足三解脫門謂上有曩字空點是大空義即是
0376a20: 空解脫門本體是訶字離因緣故即是無相解脫門
0376a21: 下有鄔字三昧畫以本不生故即是無作解脫門如
0376a22: 是三門一切諸障所不能入以此慧光遍嚴身故名
0376a23: 為如來甲也撿密印品中梵本似有殘缺疑此是金
0376a24: 剛薩埵圓光真言更當訪餘梵本。
0376b01: 次如來圓光真言。
0376b02: 南麼三曼多勃陀喃入囉麼履你怛佗多旨
0376b03: 莎訶
0376b04: 右句義中入羅是光義摩履你是鬘義以為
0376b05: 鬘輪環不絕故名如來圓光也次句云怛佗多
0376b06: 旨是如來光明義此是明白之光梵音與鬘之光
0376b07: 其名不同正用此旨字為真言體也上有囉聲是
0376b08: 塵垢義下體遮字是遷變義以入阿字門故即是本
0376b09: 無塵垢亦不遷變即是如來常寂之光又帶伊字三
0376b10: 昧聲言此常寂之光定慧具足是故寂而常照照而
0376b11: 常寂阿闍以此加持身故一切諸天神等見如來
0376b12: 鬘遍被其體威猛難猶如日輪是故諸為障者
0376b13: 不得其便也。
0376b14: 如來舌真言。
0376b15: 南麼三曼陀勃多喃摩訶摩訶怛佗多爾訶二合
0376b16: 薩底也二合達摩囉底瑟二合多莎訶
0376b18: 是如來舌義此舌廣長之相遍覆一切佛剎故名
0376b19: 為大此大更無過上故無可對待故大相亦不可得
0376b20: 故名為無大次云薩底也二合是諦達摩是法囉
0376b21: 瑟多是成就譯云成就實諦法也如來無量劫來
0376b22: 常修真實諦語故得此平等語輪成就實諦之法所
0376b23: 發誠言必定無異故以最後多字為真言體明如來
0376b24: 所有語言常如實相無誑無異也阿闍以此加持
0376c01: 身故轉說法教皆如金剛乃至能以一音遍諸佛剎
0376c02: 凡此諸真言等皆當以字門廣釋之。
0376c03: 
0376c04: 毗盧遮那成佛神變加持經義釋卷第六
