0600a07: 
0600a08: 
0600a09: 
0600a10: 大毗盧遮那成佛神變加持經義釋演密鈔卷第七
0600a11: 燕京圓福寺崇祿大夫檢校太保行崇
0600a12: 祿卿總秘大師賜紫沙門　覺苑　撰
0600a13: 【疏】一切吉慶所以得生等者謂如來出現於世世間
0600a14: 一切吉慶之事所以得生此明歎佛之意意云今時
0600a15: 漫荼羅中有受灌頂位者能於一生中或成正覺由
0600a16: 是人故一切世間吉慶之事所以得生故下疏云若
0600a17: 兜率天有補處菩薩則世間佛種不斷若人於秘密
0600a18: 藏中得灌頂者義亦同彼。
0600a19: 【疏】是應合如是等者偈中相應字汎指契合義恐濫
0600a20: 瑜伽相應義是故疏文甄別梵云欲吃多冥符義若
0600a21: 云瑜伽或云喻即教理等相應義次句多聞相應
0600a22: 是也。
0600a23: 【疏】梵名與僧伽不同等者謂上梵文之中末句云巘
0600a24: 儜難但只是眾多之稱不兼和合之義故與僧伽不
0600b01: 同也。
0600b02: 【疏】有無量無邊等者今此梵字應在前
0600b03: 文此比吒迦俱舍之上安之梵語比吒迦俱舍此譯
0600b04: 為藏即是鞘韞櫝之藏為要揀異中心之藏故言如
0600b05: 華嚴等經廣說者謂菩薩在天宮中及下降時於諸
0600b06: 世間各有無量無邊吉慶之事疏不備彰但指經說
0600b07: 如華嚴經說菩薩住兜率天有十種所作業下生亦
0600b08: 十且住天者經云佛子菩薩摩訶薩住兜率天有十
0600b09: 種所作事業所謂為欲界諸天子說厭離法言一切
0600b10: 自在皆是無常一切快樂悉當衰謝勸彼諸天發菩
0600b11: 提心是為第一所作業次第二為色界諸天說出諸
0600b12: 禪解脫三昧乃至菩薩摩訶薩住兜率天出無量無
0600b13: 邊如幻如影法門周遍十方一切世界示現種種色
0600b14: 種種相種種形體種種威儀乃至種種言說隨眾生
0600b15: 心皆令歡喜是為第十所作業又云佛子菩薩摩訶
0600b16: 薩於兜率天將下生時現十種事何等為十所謂菩
0600b17: 薩從於足下放大光明名安樂莊嚴普照三千大千
0600b18: 世界一切惡趣諸難眾生觸斯光者莫不皆得離苦
0600b19: 安樂得安樂已巳悉知將有奇特大人出興于世是為
0600b20: 第一所示現事等。
0600b21: 【疏】法門眷屬皆已巳萌動等者謂此得灌頂者於秘藏
0600b22: 胎中初得誕生即是生在佛家名真佛子而於漫荼
0600b23: 羅一切法門眷屬皆已巳萌動言萌動者謂是八心之
0600b24: 中第二芽種心也言若能勇進等者若能於真言行
0600c01: 中勇猛精進次第度葉華果等七心至生死後邊即
0600c02: 是生死無畏依第八嬰童心也。
0600c03: 【疏】轉正法輪如華嚴等者彼經云佛子如來應正等
0600c04: 覺轉大法輪有十種事何等為十一者具足清淨四
0600c05: 無畏智二者出生四辯隨順音聲三者善能開闡四
0600c06: 真諦相四者隨順諸佛無礙解脫五者能令眾生心
0600c07: 皆淨信六者所有言說皆不唐捐能拔眾生諸苦毒
0600c08: 箭七者大悲願力之所加持八者隨出音聲普遍十
0600c09: 方一切世界九者於阿僧祇劫說法不斷十者隨所
0600c10: 說法皆能生起根力覺道禪定解脫三昧等法佛子
0600c11: 諸佛如來轉於法輪有如是等無量種事云云如上諸
0600c12: 相皆有十種事不能繁引。
0600c13: 【疏】意生麤重之有等者隨大悲願意之所成故不隨
0600c14: 業生故名意生身而有三種不同一者得三昧樂三
0600c15: 摩拔提意生身謂三昧三摩等俱是梵語如次唐言
0600c16: 正定等至由得此定起意生身從定立名即當初地
0600c17: 至五地也二者如實覺知諸法實相意生身謂菩薩
0600c18: 得無生忍如實覺知諸法實相由能覺慧起此身故
0600c19: 即當六七八地也三者種類俱生無作行意生身謂
0600c20: 現身不一名為種類一時能現名為俱生任運而能
0600c21: 名無作行是種類俱生無作行之意生身即當九十
0600c22: 地若迂會菩離雖地前亦得受變易今據勝處不言
0600c23: 地前或名不思議變易生死菩薩以無漏有分別業
0600c24: 因所知障緣助勢力所感殊勝細異熟果由悲願力
0601a01: 改轉身命無定齊限此望分段轉淨妙轉微細轉光
0601a02: 潔無定限故名變易無漏定願正所資感妙用難測
0601a03: 非凡夫二乘言議思度名不思議不思議即變易生
0601a04: 死或無漏定願妙用難測名不思議不思議之變易
0601a05: 生死或名變化身變謂改舊化謂新起變化即身持
0601a06: 業釋也如唯識中具明言麤重者謂是惑障能障果
0601a07: 故如無上依經第一經云阿難一切阿羅漢辟支佛
0601a08: 大地菩薩為四種障不得如來法身四德一者生緣
0601a09: 惑謂無明住地能生諸行如無明生業二者生因惑
0601a10: 謂無明住地所生諸行如無明所生諸業三者有有
0601a11: 謂緣無明住地因無明住地所起無漏行起三種意
0601a12: 生身如四取為緣三有漏業為因起三種有四者無
0601a13: 有緣三種意生身不可覺知微細隨滅如緣三有中
0601a14: 生念念老死等無明住地一切煩惱是其依處未斷
0601a15: 除故諸菩薩等未能究竟滅盡等名之為有今真言
0601a16: 行者以淨菩提心為門三密為行得除一切蓋障三
0601a17: 昧得此三昧時則與諸佛同等住即是位同大覺便
0601a18: 得名佛離於三種意生身即同毗盧遮那而轉法輪
0601a19: 也。
0601a20: 【疏】本名各異等者謂偈中初句第三句皆有一利字
0601a21: 若准梵本上句利者謂係多迦係多云利益迦藍
0601a22: 云作即是偈中為字意云如彼諸佛出世作利益眾
0601a23: 生之事故云如彼為利益第三讚僧偈句中梵語吃
0601a24: 耶此云福利迦囉儜此云饒益謂以自所得福利
0601b01: 饒益眾生既本各各異是故傳教度他之者宜甄別
0601b02: 之。
0601b03: 【疏】世尊般涅槃時等者謂有疑云諸經皆說如來現
0601b04: 初生至於涅槃有八種相何故今時唯明七種不
0601b05: 說第八涅槃相耶今通釋云然實世尊八相初後無
0601b06: 二無別但隨世諦之說則云三界空等是涅槃之
0601b07: 相今就第一義諦則無涅槃之相是故晦而不言不
0601b08: 云此中結會三寶等者即是顯彰大涅槃義非是不
0601b09: 說也。
0601b10: 【疏】涅槃金錍亦此類者涅槃意顯涅槃佛性如來未
0601b11: 說無量菩薩雖具足行諸波羅蜜乃至十住猶未能
0601b12: 見如來既說即便少見即是喻以金錍決其眼瞙故
0601b13: 彼經云佛言善男子如百盲人為治眼故造詣良醫
0601b14: 是時良醫即以金錍決其眼瞙法配可見。
0601b15: 【疏】若令拙醫救之等者一切眾生心目本有佛知見
0601b16: 性由無明覆故不得現前若遇如來方便醫師善用
0601b17: 真言金籌決之則得明了知見無礙若令二乘等無
0601b18: 方便拙醫決之非徒無或增其斷等翳瞙索
0601b19: 迴心或經八萬劫或六萬四萬二萬劫再求救療不
0601b20: 如從初令決之免兔致遲迴而已巳。
0601b21: 【疏】轉於救世輪者救世是人輪是其法轉諸佛之法
0601b22: 輪如起信言救世大悲者人名救世下文言如來所
0601b23: 使行如來事或救世即法輪法華經云以佛教門出
0601b24: 三界苦名救世輪。
0601c01: 【疏】解圓鏡漫荼羅義時等者謂此轉法輪非同顯教
0601c02: 若不解此中圓鏡漫荼羅秘密之義失於如來深秘
0601c03: 之意圓鏡漫荼羅者百字位成品偈云彼有能知此
0601c04: 內心之大我隨其自心位導師所住處八葉從意生
0601c05: 蓮華極嚴麗圓滿月輪中無垢猶淨鏡於彼常安住
0601c06: 真言救世者乃至云常出生清淨種種自作業真言
0601c07: 者能作一切諸佛事等言常出生清淨種種自作業
0601c08: 者謂身語意生也先觀圓明中佛像金色等當知從
0601c09: 意而生是故身同佛身語同佛音心同佛心故云常
0601c10: 出生等又自業者即佛事也謂普現色身或示上行
0601c11: 菩薩八相成道正與此同諸本生事等無量無邊以
0601c12: 要言之皆是如來自業也若如是覺知能以圓光遍
0601c13: 照隨身口意常作一切佛事即同毗盧遮那轉法輪
0601c14: 也。
0601c15: 【疏】於初發明道字成佛等者即舉因況果勸修持也
0601c16: 前在因說成即十信頓悟初了諸法智明道起生佛
0601c17: 無二功行平等八相成道故前十一偈中八相作寂
0601c18: 嘉慶是也若十住者見性而成圓觀現前時此成佛
0601c19: 亦有二一當位以初攝後如攝信滿而成二果位以
0601c20: 初攝後如攝究竟而成位位皆爾正明理行圓融兼
0601c21: 有行證相似如清涼疏。
0601c22: 【疏】薩婆多授五時法等者如有部受戒總有五時一
0601c23: 謂冬時有四月從九月十六日至正月十五日二謂
0601c24: 春時亦有四月從正月十六日至五月十五日三謂
0602a01: 雨時但有一月從五月十六日至六月十五日四謂
0602a02: 終時唯一日一夜謂六月十六日晝夜五長時從六
0602a03: 月十七日至九月十五日此乃獨於教中比丘如是
0602a04: 次第明有密意若依方俗但有三時向西方者必須
0602a05: 閑此五時然彼那爛陀寺多是長時明相纔出受其
0602a06: 具戒意取同夏之中多為最大即當此土六月十七
0602a07: 日明相纔出由不得後夏故若六月十六日夜將盡
0602a08: 而受戒即同夏之中最小由其得後夏故。
0602a09: 【疏】四波羅夷等者波羅夷此云他勝處對自名他勝
0602a10: 者奪也處體即戒謂菩薩本行持戒即是犯戒即非
0602a11: 今即犯於戒處即是過非映奪持戒處故名他勝處
0602a12: 又此言處者即無間地獄是犯戒人令住處故此處
0602a13: 所堪可嫌厭最極故梵語捺落迦此云不可樂返
0602a14: 顯他處如人天等即皆殊勝從他勝以立名他勝之
0602a15: 處波羅夷有四帶數立名。
0602a16: 【疏】三軍敗績者三軍者謂上中下三也敗績退敗功
0602a17: 業也故下疏云如大將於高之上建立幢旗則能
0602a18: 指麾百萬動止齊一若拙將暗於事勢又失幢旗則
0602a19: 人各異心敗不旋踵矣故云三軍敗績。
0602a20: 【疏】又此菩提心等者因上言如是等種種因緣退菩
0602a21: 提願等而有難云豈菩提心同彼聲聞重戒可有退
0602a22: 捨耶故今通云此菩提心畢竟無有可退義故乃是
0602a23: 金剛堅固之性非造作所成豈有退義上言種種因
0602a24: 緣退菩提願者但退其用不失戒體若重受時還得
0602b01: 如本故疏主云然一行者自知犯戒更自洗浣其心
0602b02: 而重受之即還得戒不同二乘戒如折石斷頭無再
0602b03: 得義故云又此菩提心等。
0602b04: 【疏】此是四攝相違法者菩薩行法普為攝益一切眾
0602b05: 生今行不饒益正違第四戒即是四攝相違法菩薩
0602b06: 具戒中四依等者即是布施愛語等四攝也又如律
0602b07: 中說此有人四依法四依行四依且人者三賢為初
0602b08: 依懽喜至七地為第二八九為第三十地為第四法
0602b09: 行四依如彼廣說。
0602b10: 【疏】亦同字輪之體者且如字輪攬眾緣成如以長聲
0602b11: 阿字為因以長聲迦佉字乃至娑訶字為緣若闕一
0602b12: 緣不成輪體菩薩亦爾令攬一切眾生而為其體若
0602b13: 於一眾生作不饒益損彼善根即是於一切眾生作
0602b14: 不饒益失同體大悲故犯波羅夷罪也。
0602b15: 【疏】偷蘭遮罪者或云大罪或云麤惡此兼輕重今取
0602b16: 輕故如行事鈔明。
0602b17: 【疏】令生惡邪疑悔者為不從師遂令自心惡邪頻那
0602b18: 野迦得便而於真言乘行生疑悔也。
0602b19: 【疏】兼以字門而廣釋之者且依下三昧真言釋者三
0602b20: 字本體是娑字娑是諦義麼是自證大空亦是我義
0602b21: 若娑麼連合者即是等義世尊證此三昧時諦觀一
0602b22: 一眾生心中普門漫荼羅皆等於我故名等義餘皆
0602b23: 例此。
0602b24: 【疏】初入世諦等者謂行者依真言門入世諦漫荼羅
0602c01: 時乃至隨入一一地位漫荼羅時所生福德聚皆悉
0602c02: 與如來等者謂此漫荼羅雖淺深不同畢竟不異中
0602c03: 胎藏故已巳得生於如來家故是人所有三密即是如
0602c04: 來三密由如來加持行如來事猶如輪王太子在胎
0602c05: 中時童子之時已巳是輪王之具體故是故入世諦乃
0602c06: 至一一地位所有福德聚與如來等無有異也言是
0602c07: 中亦有差別等者謂以見如是金剛界故名為金剛
0602c08: 手以見如是法界故名為普賢是謂亦有差別若見
0602c09: 金剛界法界無二相時即是毗盧遮那名亦無差別
0602c10: 若如是解時世諦不異第一義諦何有福聚不與如
0602c11: 來等也又不壞住地相故而有差別一一位中皆圓
0602c12: 融故而無差別故前疏云欲令領會圓意故云以此
0602c13: 法門當如是知。
0602c14: 【疏】七寶者仁王疏云所謂輪寶象寶馬寶珠寶女寶
0602c15: 主藏臣寶主兵臣寶馬等五寶有情所攝珠輪二寶
0602c16: 乃是非情又正法念經而有七寶所謂寶皮寶
0602c17: 寶林寶殿寶衣寶履寶此等諸寶皆由修習無嗔善
0602c18: 根之所招感等。
0602c19: 【疏】汝經書中等者指外道也此因老婢施如來潘澱
0602c20: 如來受已巳祝願九十一劫不墮地獄往來人天傍有
0602c21: 外道而詰佛言瞿曇今時何故為此少許所棄作此
0602c22: 妄語耶如來爾時出其舌相其面門乃至三十三
0602c23: 天而語彼言汝經書中頗見有如是相人而出妄語
0602c24: 不等。
0603a01: 【疏】如一歲有三分者謂西土一年有三時從正月十
0603a02: 六日至五月十五日為熱時從五月十六日至九月
0603a03: 十五日為雨時從九月十六日至正月十五日為寒
0603a04: 時也。
0603a05: 【疏】三軍節度者三軍者軍眾也萬二千五百人為軍
0603a06: 大國三軍次國二軍小國一軍都名六軍言節度者
0603a07: 三軍望此幢旗或進或止而不失於節則軌度也。
0603a08: 【疏】以戰必勝以攻必取者漢高祖曰連百萬之眾攻
0603a09: 必取戰必勝吾不如韓信。
0603a10: 【疏】總指諸佛等者此指字應是攝字謂薩名一切
0603a11: 亦名總即是總攝梵語薩他此云攝或云一切攝
0603a12: 故。
0603a13: 【疏】亦是自在力者此訶字五輪之中是風輪於摧壞
0603a14: 中最得自在故以為名。
0603a15: 【疏】訶字具一切等者謂訶字是因義即當菩提種
0603a16: 子與上空智點含字合即是種子託於明妃母胎
0603a17: 下加畫作吽字即是大悲胎分日增具如是三種
0603a18: 之義故發聲魔散也。
0603a19: 【疏】界內煩惱等者界謂三界謂煩惱障惑三界內分
0603a20: 段生死名為界內若所知障惑三界外變易生死名
0603a21: 為界外也具如無上依經。
0603a22: 【疏】六種震動者如華嚴云所謂震動踊運吼擊初漸
0603a23: 振為震漸大為動上下為踊往來為運大聲為吼相
0603a24: 為擊大般若云所謂動踊震擊吼動即搖動踊
0603b01: 即出沒震即隱隱擊即扣擊吼即發響即聲驚等。
0603b02: 【疏】即寄此文等者寄託也此文者即下領解之偈文
0603b03: 也謂毗盧遮那從清淨法幢高觀三昧起說此大
0603b04: 力大護明妃說已巳普遍佛剎六種震動時會諸菩薩
0603b05: 并十方世界諸菩薩等如是不思議神變聞此明
0603b06: 妃真言之句無不心開意解如蓮華敷寄外發之語
0603b07: 言表示內心之領解同一音聲而說伽陀復能證成
0603b08: 此明妃大護威神之力也。
0603b09: 【疏】猶如金城等者金城湯池在并州昔齊顯祖登
0603b10: 童子佛寺望并州城曰此何城或曰此是金城湯池
0603b11: 天府之國也又楚屈原對桓公曰君若以力楚國方
0603b12: 城以為城漢水以為池雖君之眾無所用也今十方
0603b13: 諸佛同以真言之力共護持故諸為障者自然退散
0603b14: 矣。
0603b15: 【疏】諸佛國王等者即上諸佛真言眾生三實相也和
0603b16: 會即是更相加持也天人即是凡夫未立聖胎之眾
0603b17: 生也今眾生與佛感應因緣時義契合佛現加持說
0603b18: 此真言眾生信入即是初於大悲胎藏而託聖胎共
0603b19: 生毗富羅法界種子即當地前三十心也故仁王云
0603b20: 伏忍聖胎三十人十住十行十迴向又為大悲胎藏
0603b21: 之所攝持修習加行無有退失以如是等種種因緣
0603b22: 故疏復結云故名法界加持也。
0603b23: 【疏】謂如來現證等者即初證得之時簡異宣說之時
0603b24: 言見一切等即觀見三乘五性一切眾生心中本有
0603c01: 普門漫荼羅中臺二院宛然具足其普門漫荼羅中
0603c02: 種種身語意業即是如來身語意業故云與如來等
0603c03: 又不但三業與如來等三目亦等三目者即是伊字
0603c04: 伊字即是摩訶般若解脫法身如次即是智慧禪定
0603c05: 實相身也又三世平等故名初發心時與地波羅蜜
0603c06: 滿時亦畢竟等今舉初後攝於中間故云初發心等
0603c07: 何以故生佛畢竟無二相故生死涅槃體無異故出
0603c08: 過三時絕形待故是故平等。
0603c09: 【疏】呾謂心等者若句義時呾名三若字義時呾
0603c10: 字是如如義故云心如實相是塵垢義謂呾字下
0603c11: 有阿聲故云一切塵垢本來不生言三世等者謂三
0603c12: 世諸佛出現於世以種種方便隨宜說法皆為眾生
0603c13: 以羅字門開示悟入呾字門中佛知見故名一大事
0603c14: 因緣言即是等者此呾字即是此中除障之義也。
0603c15: 【疏】身語心輪者謂世尊三業猶如車輪心為轂語為
0603c16: 輻身為網三法和合成一輪故如是之輪有能運載
0603c17: 摧壞之功故以為喻又輪者轉也佛之三業各能轉
0603c18: 入眾生心故即是三轉法輪之義也。
0603c19: 【疏】當以字門廣釋之者此六行半　　疏有四箇我
0603c20: 字且就痕字釋之謂我及一切至平等義者即訶
0603c21: 上字菩提心義又我當護種種至本誓義者即
0603c22: 字大空義又我即法界至除障義者即郝字涅槃
0603c23: 義又令我此身主警覺義者即長郝字方便義中
0603c24: 間不言長訶之行者行證合故故云當以字門釋
0604a01: 之也。
0604a02: 【疏】故異門者此言金剛者非是金剛中最堅利者謂
0604a03: 即法界自性有不可殂壞義用猶如金剛約此義門
0604a04: 說為金剛若法自性本來清淨二乘濁不能染污
0604a05: 約此義故名為蓮華故云異門等。
0604a06: 【疏】金剛甲冑者甲者兵器也所以護身如龜甲也冑
0604a07: 兜鍪也。
0604a08: 【疏】百八三昧者謂首楞嚴三昧寶印手三昧師子遊
0604a09: 戲三昧乃至離著如空不染三昧等是名百八三
0604a10: 昧智度論問曰如佛說涅槃一道所謂空無相無作
0604a11: 舍利弗何以更問有餘之三昧令菩薩疾得佛不答
0604a12: 曰未近涅槃時多有餘道近涅槃時唯有一道空無
0604a13: 相無作諸餘三昧皆入此三解脫門譬如大城多有
0604a14: 諸門皆得入城何等是餘三昧謂首楞嚴三昧及諸
0604a15: 三昧等摩訶衍品中當說若菩薩能行百八三昧等
0604a16: 諸陀羅尼門十方諸佛皆與授記等。
0604a17: 【疏】次字皆轉釋之等者謂折羅三字轉相釋之何
0604a18: 故字諸法離言說以惹字生不可得故何故
0604a19: 惹字生不可得以羅字自性清淨故三事和合為
0604a20: 薩埵身也。
0604a21: 【疏】若法是造作等者釋成甲義即迦左三字也若
0604a22: 法是造作所成即迦字也當知但有假名即字也
0604a23: 從緣遷變即左字也。
0604a24: 【經】如來眼又觀真言者此一真言有二名也一名如
0604b01: 來眼二名如來觀。
0604b02: 【疏】加伊字等者謂字上傍加伊聲之畫名伊字之
0604b03: 畫如是加時字即成尾音言字是金剛義者謂
0604b04: 日曰囉名金剛故雖獨一音義如是故言三昧是住
0604b05: 義者三昧即是伊字之畫謂字本體是慧加傍畫
0604b06: 是三昧如是定慧相合名為均等離於戲論行者住
0604b07: 此即是住無戲論三世無礙智戒言如是戒香者此
0604b08: 戒因何名為塗香謂以定慧二法均等和合置於阿
0604b09: 字法界性淨水中遍塗法身普熏一切是故此戒名
0604b10: 塗香也。
0604b11: 【疏】當以字門廣釋者謂此莽字之體即是淨菩提
0604b12: 心猶如樹王之種子故經云菩提心為因又莽字傍
0604b13: 加三昧畫故即是大悲之行猶如種子於慈悲地中
0604b14: 生根故經云大悲為根乃至漸次滋長成開敷萬德
0604b15: 之華此以無所得為方便於莽字之上加以空點即
0604b16: 是方便為究竟句若更傍加二點即是涅槃又釋如
0604b17: 有偈云初心一念知作佛頓悟也果德終須萬行華漸修
0604b18: 也若爾者云何南方如來名娑羅樹王華開敷佛耶
0604b19: 然華有二一者萬行華二者萬德華即如來是萬德
0604b20: 華果亦有二一莊嚴果二子實果即南方佛是莊嚴
0604b21: 果即瞞字也天音如來是子實果即長莫字
0604b22: 也故云當以字門廣說之也。
0604b23: 【疏】是隨至義者謂一切眾生有發起始覺菩提心處
0604b24: 無不隨至即是達字菩提心為因亦是遍至義者
0604c01: 謂大悲心於眾生界悉遍至故即是字大悲為
0604c02: 根亦是逝義者十地行滿妙往菩提之彼岸故即是
0604c03: 曇字方便為究竟言進不住義者謂得果不捨因
0604c04: 門而起化用亦屬方便為究竟攝但利他為異爾即
0604c05: 是籜字門也。
0604c06: 【疏】若就字輪之相等者此釋阿囉囉迦囉囉二門也
0604c07: 阿字有二義一本初有義謂諸眾生無始無明本初
0604c08: 具有煩惱所知二障煩惱為塵所知為垢也由是乃
0604c09: 成戲論喧聲第二本不生義此乃頓悟二障不生了
0604c10: 真本有如開門見像甘露未也復次下迦字二義
0604c11: 初有造作義勤修萬行中無懈息如渴思甘露既有
0604c12: 希望障習不無有相還拘故華嚴疏云有作之修終
0604c13: 成敗壞也二無作義由前功行勵強不息以有所得
0604c14: 未契真極此心無間無作功全內證如如豈能宣示
0604c15: 故清涼云無心體極便契佛家即其義也。
0604c16: 【疏】如食乳糜更無所須者乳糜是一切食中極無比
0604c17: 味無過上味如人貪求美味若得乳糜則更何所須
0604c18: 以喻行者欣求勝果若得涅槃更何所欣又釋迦菩
0604c19: 薩修苦行時日食麻麥即是此中阿囉囉義暨浴泥
0604c20: 連食牧牛女乳糜即是此中迦囉囉義故云如食乳
0604c21: 糜等。
0604c22: 【疏】來去亦不可得者謂此伽字正音字字通於
0604c24: 故名來去。
0605a01: 【疏】以去來相觀之等者如來頂髻猶如空不可以
0605a02: 去來之相而觀之經云除蓋障菩薩於大會中欲
0605a03: 知佛身量故令舍利弗尋之上至梵宮猶見如來若
0605a04: 對目前說法音聲與本無異乃至往詣他方佛土亦
0605a05: 不異梵宮爾時除蓋障自往觀察過十方恒沙世界
0605a06: 皆見如來不起于座而演說法等除蓋障菩薩等以
0605a07: 有去來相觀之尚不見其身相邊際何況如來之頂
0605a08: 相耶。
0605a09: 【疏】本體曩等者此吽字本體是訶字訶字體上加空
0605a10: 點空點即是曩字之門下有鄔字三昧之畫所謂曩
0605a11: 字空點訶字本體下有鄔字三字合成一吽字也今
0605a12: 言本體曩字空是訶字者只合言本體是訶字全剩
0605a13: 中間曩字空三字也覽者應悉。
0605a14: 【經】息障品者息謂止除障謂障礙息除內外二種之
0605a15: 障礙故能所相望作依主釋又前已巳說入漫荼羅支
0605a16: 分及真言等謂行者安立此漫荼時或有毗那野迦
0605a17: 等作諸障礙須假真言方便息滅故有此品。
0605a18: 【疏】言凡夫地等者即指信位已巳前一切凡夫所有重
0605a19: 障其數無量言乃至者超越十信已巳去十地已巳還資
0605a20: 加位中所有諸障也言十地菩薩諸微細障者謂隨
0605a21: 十地而有十重障故一異生性障謂二障中分別起
0605a22: 者依彼種立異生性故及彼惡趣業果俱障初地乃
0605a23: 至第十於諸法中未得自在障俱名微細如唯識中
0605a24: 具明又金光明經云善男子執著有相我法無明怖
0605b01: 畏生死惡趣無明此二無明障於初地乃至於大神
0605b02: 通未得自在法變現無明微細秘密未能悟解事業
0605b03: 無明此二無明障於十地等言雖從緣等者謂如上
0605b04: 諸障以從六塵境界邪師教等外緣生故或內因外
0605b05: 緣俱名緣故相宗內種為因性宗以無明薰發為因
0605b06: 等雖從眾緣種種不同然舉要言之無不皆由自心
0605b07: 生起故起信論說三界偽唯心所作等。
0605b08: 【疏】今觀心等者謂除蓋障故觀阿字等也此阿字門
0605b09: 詮一切法本不生義謂觀心之實相本不生故當知
0605b10: 一切諸障亦本不生言乃至者謂超越中間迦佉等
0605b11: 門唯舉最後訶字之門故云乃至言心之實相至因
0605b12: 不可得等者訶字門也訶字詮一切法因不可得梵
0605b13: 云係多此譯為因以一切法無不屬因今觀此因自
0605b14: 體本來不生尚不可得況一切法屬於因耶作如是
0605b15: 等觀時一切諸障無不皆是大日如來內心華臺金
0605b16: 剛眷屬豈有大日金剛眷屬而罣礙真言行人者也。
0605b17: 【疏】常當意思惟等者行者於漫荼羅凡有障起應當
0605b18: 計念思惟不動菩薩即不動尊明王或名使者或名
0605b19: 聖者今但彰名不顯其相上已巳說故其王本形如上
0605b20: 第四卷疏盡漫荼羅處顯示訖應依彼相常思惟之
0605b21: 言而結彼密印者其密印相下第十疏密印品中而
0605b22: 顯之耳其王真言此下之疏普通真言藏品委細分
0605b23: 別何不此間說耶此但說息障方便其真言密即隨
0605b24: 品說故。
0605c01: 【疏】復次言不動等者今此息障方便要以三事因緣
0605c02: 具足方能遍除一切諸障言三事者謂心想明王身
0605c03: 相口誦悍字真言手作大慧刀印名為三事因緣也。
0605c04: 【疏】所以文等者唐梵煥其文也謂今經云阿字
0605c05: 為我體即觀阿字遍於自體自身也支分普作金剛不
0605c06: 壞色皆作純黃色也如是阿字自體即為我字之自體更不
0605c07: 入字門觀之淺也若依梵本應云阿字無我體即是梵
0605c08: 本云已巳下之疏文若從今作為字即是其淺若依梵
0605c09: 本作無字乃是深也故云所以文等。
0605c10: 【疏】如是自加持已巳等者此處疏文略示而已巳下第九
0605c11: 疏云凡攝持法如前作七點等法猶未能盡此中具
0605c12: 足明之至文當悉言風方者西北隅也。
0605c13: 【疏】佉陀羅木者謂紫橿木也。
0605c14: 【疏】法界真言者即嚂字也言得穌息等者摩醯首羅
0605c15: 為不動明王以真言曇足而加持之尋即悶絕既
0605c16: 蒙放捨而得穌息其心泰然無所畏懼名到無畏處
0605c17: 故第二疏云梵云阿濕娑譯為穌息如人為強力
0605c18: 者所持扼喉閉氣垂將命絕忽蒙放捨還得復穌眾
0605c19: 生亦爾為妄業煩惱所纏髑緣否閉至此得穌名穌
0605c20: 息處亦如度險難惡道名無畏處也。
0605c21: 【疏】餘以類推之者謂四住地煩惱及惑業苦等枝末
0605c22: 皆是此第五無明住地之餘而除滅之故云以類推之。
0605c23: 【疏】此是真言幻相等者謂有疑云夫聞佛法深妙何
0605c24: 故作此術豈非涉於世間事耶答今此真言不思
0606a01: 議幻法爾如是寄諸有為顯示無相非同世間麤淺
0606a02: 術若解十緣生句自釋此疑也。
0606a03: 【疏】必瞑眩治之者如藥治疾要令人瞑眩疾乃瘳愈
0606a04: 故尚書云若藥弗瞑眩厥疾弗瘳如服藥必瞑眩極
0606a05: 其病乃除欲其出切言以自警此因殷高宗夢得賢
0606a06: 相其名曰說群臣之內既無其人使百官以所夢之
0606a07: 形象經營求之於野外得於傅氏之巖遂命為相命
0606a08: 之曰朝夕納誨以輔台德言當納諫誨直辭以輔我德也若金用汝
0606a09: 作礪若濟巨川用汝作舟揖若歲大旱用汝為霖雨
0606a10: 若藥不瞑眩厥疾不瘳又正義曰若服藥不使人瞑
0606a11: 眩憤亂則其疾不得瘳愈今此中者謂先作為障者
0606a12: 之身形或以木作或以土作以白芥子為末和以毒
0606a13: 藥塗其身形彼為障者自然身心瞑眩即時退散也。
0606a14: 【疏】今此本漫荼羅亦爾等者謂猶如剎利等各住自
0606a15: 姓則世人稱譽事有成功今此亦爾真言行者了知
0606a16: 漫荼四種之性隨本所尊各住本性則諸為障者不
0606a17: 能留難若以漫荼字門而顯示者一金剛地性方漫
0606a18: 荼也本無生性阿字門也二大悲水性圓漫荼也離
0606a19: 言說性字門也三大慧火性三角壇也離塵垢性
0606a20: 囉字門也四自在風性半月壇也離因緣性訶字門
0606a21: 也五無相之像方圓不定漫荼羅也大空本性佉字
0606a22: 門也如次亦是黃白赤黑增息降敬之法門也空
0606a23: 雜色義如上說也。
0606a24: 【疏】或在三角至半月中者前說三角是囉字火壇半
0606b01: 月是訶字風壇今何故言在三角或半月耶此空
0606b02: 輪無定相故故言或在三角等何不言方圓中但言
0606b03: 在三角等耶謂三角是火半月是風火風二性體
0606b04: 故空則入中地水二性體堅密故空難入中是故
0606b05: 唯在三角半月中又三角半月正是降伏事故所以
0606b06: 在此二輪中也。
0606b07: 【疏】如人手執等者如世人雖獲仙方未得火法不親
0606b08: 明師和合煉服而反謗為誕豈不知淮南王藥就
0606b09: 俱家上昇犬鼎皆得昇空耶是知如來秘藏信
0606b10: 智具足者乃得入之耳。
0606b11: 【經】普通真言藏者此品真言普遍通該一切方便真
0606b12: 言故名普通又亦能薀攝一切真言等故名為藏普
0606b13: 通即真言普通真言即藏名普通真言藏又大日世
0606b14: 尊於前品中已巳於遍一切處法界門宣說大刀大護
0606b15: 等普通真言但屬如來部更有金剛蓮華部等真言
0606b16: 欲令隨部上首金剛菩薩各於自所通達一切法界
0606b17: 門而宣說之如是一一真言法句各是一種真言寶
0606b18: 乘若真言行者隨通達一法界門即是普遍通達一
0606b19: 切法界門隨通達一乘即是普遍通達一切寶乘即
0606b20: 普通是行者之智真言藏是普遍通達一切寶乘即
0606b21: 普通是行者之智真言藏是所達之法能所相望依
0606b22: 主立名又金剛手前問佛三事第一問真言行者造
0606b23: 立大悲胎藏漫荼羅時以何方便不為毗那野迦等
0606b24: 之所惱害第二問云何持真言第三問云何成果佛
0606c01: 於前息障品中已巳答第一問竟今將答第二問及第
0606c02: 三問緣此經大本三密門中種種真言數如恒沙不
0606c03: 可備載傳法聖者為欲攝廣為略採撮通用者令修
0606c04: 行之人易見故此品來。
0606c05: 【疏】如人論義等者轉釋無壞之義也如唯識疏往昔
0606c06: 時東天竺有僧共數論師學徒論義彼立二十五諦
0606c07: 說大地等常今無念念生滅廣敘彼此僧難言今必
0606c08: 有滅以後劫壞等有滅故准前有滅外道難言後必
0606c09: 不滅今無滅故如今時山等彼僧于時竟不能答王
0606c10: 既信受僧伽外道遂辱此僧令乘驢等然彼外道為
0606c11: 王重已巳造七十行頌王賜千金以顯之故今金七十
0606c12: 論即其由致也世親菩薩乃造第一義諦論亦名勝
0606c13: 義七十論以對彼論而破彼言彼非能破宗因喻過
0606c14: 我僧無故又汝所立因有隨一過誰言今無滅故後
0606c15: 亦無滅我僧但言大地等法前必有轉變滅後有此
0606c16: 故如燈等汝不解量乃非我僧其時國王遂將世
0606c17: 親論遍諸方域宣令流布無人當者遂起昔時王及
0606c18: 外道并證義者骸骨或縛草為人擬彼時眾而加撻
0606c19: 之等故云無壞此即論出離也。
0606c20: 【疏】此即是大日圓因之果者謂此菩薩從初發心行
0606c21: 大日之圓因乃至究竟成大日之圓果今得果不捨
0606c22: 因門故稱菩薩。
0606c23: 【疏】麼是大空義等者此麼字謂唇音跛字下第五莽
0606c24: 字或呼為麼更無別體此詮大空之義與大空點無
0607a01: 殊即梵書麼字也言訶是因義者此訶字詮諸法
0607a02: 屬因即梵書訶字也言是淨菩提心者謂以菩提
0607a03: 心為因也言即是大空者由與麼字相連成句故也
0607a04: 謂非是有相之因則是大空之因故言即是佛境界
0607a05: 莊嚴三昧者即梵書呬上字謂加三昧畫故此是
0607a06: 大悲為根由以麼字貫之非是有相莊嚴三昧即是
0607a07: 佛境界莊嚴三昧言亦名薩婆若慧者即梵書長
0607a08: 聲訶字此屬慧故由麼字貫之即成一切智等若真
0607a09: 言行者入此訶字門時即得同於普賢菩薩亦能住
0607a10: 佛境界莊嚴三昧也。
0607a11: 【疏】以初阿字引聲急呼者即惡字也謂呼惡字時
0607a12: 先從去聲阿字起唯急即是也。
0607a13: 【疏】有字等者是法界心謂心如實相畢竟清
0607a14: 淨唯以空可以顯示故有字此字正體是羅
0607a15: 字囉者麼義若入阿字本不生門即是麼本不生麼
0607a16: 本不生即是心之實相心之實相體同空故加空
0607a17: 點成於字是故此字名法界心言是遣教道之
0607a18: 者梵語曇亦名為句言辭句逗也謂前真言諸句
0607a19: 次第顯示除障真實之義究竟至於生死涅槃平等
0607a20: 之處無不即如然是心之行處有可尋未名除一
0607a21: 切蓋障今此二字真明證處初一字即是空法
0607a22: 界遠離眾相即教道之都遣遣之又遣故重言之
0607a23: 是故獨一不思議法界真實離一切蓋障故云。
0607a24: 【疏】以囉字門本不生故者此囉字應是阿字謂由阿
0607b01: 字本不生故次囉字離塵故後訶字因不可得故如
0607b02: 是次第經中應云阿囉囉囉以乃至之言超中
0607b03: 間二箇囉字離塵之義故下疏云以對三毒垢故三
0607b04: 道垢故乃至三轉言之若不是有三箇囉字不應言
0607b05: 三轉言等如上除蓋障真言有二箇怛字故疏釋
0607b06: 謂住生死涅槃二邊中道等故重言之耳是知經中
0607b07: 闕阿囉二字也。
0607b08: 【疏】三道垢故者即無明業苦也又見修無學三道所
0607b09: 治之障又是身語意三業道也三眼者慧眼法眼佛
0607b10: 眼三智者即俗智真智中道智所對治者行相可知
0607b11: 也又准天台止觀霍又明三眼三智之義如來雖有
0607b12: 五眼當知佛眼圓照無遺如眾流入海失本名字非
0607b13: 無四用謂佛智照空如二乘所見名一切智佛智照
0607b15: 名一切種智是知三智一心中得故知一心三止所
0607b16: 成三眼見不思議三諦此見從止得故受眼稱一心
0607b17: 三觀所成三智知不思議三境此智從觀得故受智
0607b18: 名境之與諦左右異爾見之與知眼智殊稱不應別
0607b19: 說等。
0607b20: 【疏】瑜伽密語等者真言相應秘密之稱也此尊從觀
0607b21: 自在眼生即觀音為母觀音發心因觀音者即此是
0607b22: 也言阿彌陀妹者謂彌陀是多羅是妹妹即是
0607b23: 其亞者將來補阿彌陀處號普光功德山王即是此
0607b24: 多羅尊也常途不曉真言密號無所揀辨雖世多稱
0607c01: 念觀音然不知所念之處蓋懵於斯旨也。
0607c02: 【疏】如世間一切等者此一段文而有三節謂從如世
0607c03: 間至而欲滅之等文乃是薩婆陪也一切恐怖句又
0607c04: 從故調之以大悲下是怛羅二合引散恐怖句從故
0607c05: 復以如來下是字恐怖句如是三種恐怖即是空
0607c06: 假中三義如次對治三劫三妄執亦是菩提心大悲
0607c07: 方便阿上阿引暗三字之義也。
0607c08: 【疏】此真言以怛字為體等者此怛字詮如如不可得
0607c09: 義即是如於中道故離增減今為前以薩字畢竟空
0607c10: 調生死我慢時即畢竟空為增生死我慢為減次以
0607c11: 怛字大悲之假調伏畢竟空時即假是增而空是減
0607c12: 復以字如來威勢中道止大悲假時即中是增而
0607c13: 假是減既見增減之異但是對治方便未契如如不
0607c14: 思議之中道今入如如中道怛字觀時故無增減之
0607c15: 異即是三智一心中得亦是龍樹即空即假即中之
0607c16: 義也。
0607c17: 【疏】若從一法界門等者謂此觀音眷屬其數無量今
0607c18: 但舉其宗要開六種門故云一切。
0607c19: 【疏】此菩薩通達等者謂此文殊師利菩薩以般若為
0607c20: 至欲以般若授與一切眾生住於加持之身現作嬰
0607c21: 童之相如世嬰童未有分別以表此深慧離於人法
0607c22: 戲論所以現嬰童相也。
0607c23: 【疏】麼是四魔等者此一麼字略具三義一四魔義者
0607c24: 梵語魔羅此云煞或云破壞謂能煞壞功德法故二
0608a01: 我慢義者梵語麼麼此云我慢三心意義者梵語麼
0608a02: 那此翻為意言此無自性藉眾生故等者謂如上戰
0608a03: 字離遷變拏字離怨對麼字離四魔等皆無自性藉
0608a04: 眾生故生字悽即是眾緣緣是因緣即訶字也又訶下
0608a05: 有引聲即是本來不生由本不生故能令路字離塵
0608a06: 瑟字自性鈍字如大空故曰戰拏麼訶路瑟也。
0608a07: 【疏】前煞四住等者四住地者謂見一處住地欲愛住
0608a08: 地色愛住地有愛住地即煩惱障也後煞無明住地
0608a09: 人者即所知障也亦煞一切賢聖故者即滅地前地
0608a10: 上一切煩惱也。
0608a11: 【疏】故有甘露義者天中甘露有十六分以十五分施
0608a12: 眾生已巳從餘一分還生如故故稱不死即勝生也。
0608a13: 【疏】與傍曩字相連等者此滿陀字梵書有二種形若
0608a14: 直書時作此字樣若巧書時此是滿陀次
0608a15: 下陀字即是與傍曩字相連也。
0608a16: 【疏】皆再言之其義同前者前縛四住地人後縛無明
0608a17: 住地人等故云同前。
0608a18: 【疏】與風輪合等者風輪半月壇也與囉字共體者
0608a19: 訶囉二字共為一體也傍加點至除一切障者
0608a20: 訶囉傍加二點也上有等者上有三昧聲也。
0608a21: 【疏】婆字門成立相中等者此婆字梵語正云薩
0608a22: 婆字訛也謂字門詮離言說義今不取字門解
0608a23: 釋真言但取成立相中義即與薩字連帶和合則能
0608a24: 成立得一切之言一切之名若兼下句達摩二字都
0608b01: 成立作一切法名即是上云言名成立相也。
0608b02: 【疏】滿月之字者謂此字未加空點初訶字時
0608b03: 猶如初月菩提心也加鄔畫成虎聲時猶如半月
0608b04: 大悲根也若上加空點成字時猶如滿月方便
0608b05: 為究竟也故名滿月之字。
0608b06: 【疏】為得二種大空生者謂菩提涅槃也故唯識云由
0608b07: 斷續生煩惱障故證真解脫由斷礙解所知障故得
0608b08: 大菩提由能空義邊俱得名空此空智生名大空生。
0608b09: 【疏】欲使起時等者謂感應因緣嘉會之時也譬如春
0608b10: 種秋收須依時速作若不爾者則失嘉會之時矣。
0608b11: 【疏】法華經化城喻等者如來出現有五乘法寶隨根
0608b12: 異化各見真實於一乘道隨宜說三具種種寶究竟
0608b13: 咸歸一寶所故如彼經云如來方便深入眾生之性
0608b14: 知其志樂小法深著五欲為定等故說於涅槃乃至
0608b15: 前入化城生已巳度想生安隱想即二乘寶也又經云
0608b16: 汝等去來寶處在近向者大城我所化作乃至云汝
0608b17: 所得非滅為佛一切智當發大精進汝證一切智十
0608b18: 力等佛法具三十二相等即大乘寶也今寶處三昧
0608b19: 亦爾具種種寶隨彼信根各得取用又若約教行言
0608b20: 種種寶若理果唯一乘寶正符疏意。
0608b21: 【疏】折伏貧窮等者即法華窮子喻意也彼經云爾時
0608b23: 悔求至此又云時富長者於師子座見子便識乃至
0608b24: 告言咄善男子汝常此作勿復餘去父乃至知子意
0608c01: 漸已巳通泰成就大志等此乃折伏小乘下劣之心令
0608c02: 趣大果也。
0608c03: 【疏】迦囉囉名等者梵語迦羅此翻云黑梵語囉怛唎
0608c04: 翻為夜此中名字合於囉字上置之書寫也。
0608c05: 【疏】今觀此業等者業即迦字今觀此迦字本不生故
0608c06: 則無羅字之相亦無囉字之垢若作如是觀者則成
0608c07: 有相無相有垢無垢相形待法是故黑夜如不實大
0608c08: 明如實如實怛字也則有捨暗求明之義若如是者則明
0608c09: 復成障障唎字也今若住此法界無障三昧於黑夜中成
0608c10: 最正覺即是生死涅槃本平等也。
0608c11: 【疏】今云忙怛等者忙即母也怛七也弊者等也
0608c12: 多也總云七母等即是七母通用之真言也。
0608c13: 【疏】從本性心地等者釋此鑠吃囉也三字之義也謂
0608c14: 從鑠字本性寂心地上起吃字一切作業及囉字種
0608c15: 種淨妙六塵謂捨無常色獲得常色受想行識亦復如是即是淨佛國土
0608c16: 等言從一字中即具等者上依字義釋鑠吃囉也義
0608c17: 今依句義釋之謂從一鑠音中即具有百字功德者
0608c18: 梵聲中鑠字此譯云百梵音吃囉此云福德以此百
0608c19: 福德即是也字之乘故疏結云名帝釋乘也。
0608c20: 【疏】又如半字等者此半字本體是跛字跛是第一
0608c21: 義諦上加空點當第十一音即半字也謂跛字第
0608c22: 一義諦中無有此彼岸殊故無所不通乃同於半字
0608c23: 大空由是義故名為如來大智慧海是故多心主
0608c24: 龍王常在其中等下有曳字即是乘義故疏結云本
0609a01: 主乘也。
0609a02: 【疏】囉闍譯云一切生等者此囉疏主義譯為一
0609a03: 切謂一切世間計無不從彼生故若敵對譯時或云
0609a04: 勝或云他謂一切世間中為尊為主故名為勝又西
0609a05: 方外道計梵王能生一切即是他我故名為他是故
0609a06: 亦得名為勝生主他生主下有曳字如上通目助聲
0609a07: 即乘義也。
0609a08: 【疏】世間謂日為常等者梵云阿你底也二合此譯云常
0609a09: 下之耶字即屬假者故云謂日為常利眾生者也。
0609a10: 【疏】是寶佛者寶字應是實字淮南子云日者實也常
0609a11: 充實故月者闕也有虧缺故故下疏云乘此如實相
0609a12: 生毗盧遮那大日之位言轉授一切者字本體是
0609a13: 娜字娜是施義女聲呼之言乘此等者乘此怛夜字
0609a14: 如實之相則生大日之位等。
0609a15: 【疏】是瑜伽淨月之義者謂即是真言行者修習瑜伽
0609a16: 相應之義也如第三疏擇時支分中說謂以行者定
0609a17: 心之月或時增明或時微昧乃至或未到時處而熟
0609a18: 或過此時處而熟如是變通皆應善知勿使差故
0609a19: 曰瑜伽淨月之義也。
0609a20: 【疏】即是空空之大空等者謂娜是施義上加空點即
0609a21: 空其施相今重言難字即空空之大空也。
0609a22: 【疏】如般若經初品等者謂遮那如來欲令彼上來一
0609a23: 切法界門中修趣之者乃至一毫之善功不唐捐故
0609a24: 諸有所作無所不成就故是故一切佛菩薩母等真
0609b01: 言此言母等即表能出生義能出生一切佛菩薩故
0609b02: 今云母等即興喻也即喻般若出生一切法界門故
0609b03: 故般若經初分學觀品云復次舍利子諸菩薩摩訶
0609b04: 薩安住般若波羅蜜多以無所得而為方便應圓滿
0609b05: 四念住四正斷四神足五根五力七等覺支八聖道
0609b06: 支是三十七菩提分法不可得故諸菩薩摩訶薩安
0609b07: 住般若波羅蜜多以無所得而為方便應圓滿空解
0609b08: 脫門無相解脫門無願解脫門不可得故乃至如來
0609b09: 十力十八不共法慈悲喜捨及餘無量無邊佛法如
0609b10: 是諸法不可得故如上略指一切諸法無不皆從般
0609b11: 若波羅蜜生故說般若名為佛母又云妃者母之異
0609b12: 名是其亞者猶如一燈能燃百千燈故即前母次為
0609b13: 妃也謂自諸得已巳展轉教於多眾生故即燈燈不絕
0609b14: 義名為妃故云如般若等。
0609b15: 【疏】不行亦行等者如上以一切法本不生乃至因不
0609b16: 可得是則都無所行若於都無所行亦不可得即真
0609b17: 實行也故曰伽伽上一伽字都無所行下一伽字無
0609b18: 所之行故曰不行亦行也。
0609b19: 【疏】故用多聲呼之者謂此真言句云那謨阿目佉難
0609b20: 等六字上之五字初二字是歸命次三字是不空難
0609b21: 字即是眾多義猶如尋常云那謨沒南達磨南僧
0609b22: 伽南即是歸命三寶眾等言如世人等者般若佛母
0609b23: 品云譬如女人生育諸子其母得病諸子各各勤求
0609b24: 醫療作是念言云何我母當得無病長壽安樂身無
0609c01: 眾苦心離愁憂諸子爾時各作方便求安樂具覆護
0609c02: 母身勿為蚊虻蛇蝎寒熱飢渴等觸之所侵惱又以
0609c03: 種種上妙樂具恭敬供養而作是言我母慈悲生育
0609c04: 我等教示種種世間事務我等豈得不報母恩如來
0609c05: 應正等覺亦復如是常以佛眼觀視護念甚深般若
0609c06: 波羅蜜多何以故甚深般若波羅蜜多能生一切諸
0609c07: 佛功德能示世間諸法實相由此因緣我等諸佛常
0609c08: 以佛眼觀視護念甚深般若波羅蜜多為報彼恩不
0609c09: 應暫捨等證此可知。
0609c10: 【疏】若從種種外事因緣等者外事謂諸支分中或不
0609c11: 如法則障得生如風雨等內謂諸瑜伽中不稱真實
0609c12: 則障得生如行者定心之月或時增明或時微昧乃
0609c13: 至邪憶念風等名為內障言兩不和合等者若菩薩
0609c14: 有此障乃是魔事為於善事功德令不成就非凡夫
0609c15: 二乘所覺名為微細如般若魔事品云復次善現能
0609c16: 聽法者具念慧力樂聽樂聞書寫受持讀誦習修甚
0609c17: 深般若波羅蜜多能說法者欲往他方不獲教授當
0609c18: 知是為菩薩魔事復次善現能說法者樂說樂施甚
0609c19: 深般若波羅蜜多方便勸勵書寫受持讀誦修習能
0609c20: 聽法者欲往他方不獲聽受當知是為菩薩魔事乃
0609c21: 至復次善現能說法者具大惡欲愛重名利衣服飲
0609c22: 食臥具醫藥及餘資財供養恭敬心無厭足能聽法
0609c23: 者少欲喜足修遠離行勇猛正勤具念定慧厭怖利
0609c24: 養恭敬名譽等故曰兩不和合等。
0610a01: 【疏】故此慧力都無所破者結歸鈍性也如上之疏云
0610a02: 如彼金剛利刃以對不堅物故偏用一邊則名為利
0610a03: 若令所向之處悉是金剛舉體皆圓不可偏用則利
0610a04: 相同歸於鈍矣。
0610a05: 【疏】此是中胎字義者此不動明王是毗盧遮那成
0610a06: 辦諸事智為欲普護一切菩提心故以畢竟無相之
0610a07: 身示作如來使者之形行如來事故此明王即是淨
0610a08: 菩提心大日心王故此字非是金剛菩薩釋迦部
0610a09: 等之字也。
0610a10: 【疏】謂普門成辦等者謂以悍字如來自在風力普門
0610a11: 成辦諸事雖種種不同然究竟同證漫字八自在我
0610a12: 其歸一揆耳。
0610a13: 【疏】及曠野鬼神等者此明王現作大黑天身於曠野
0610a14: 中降諸鬼神訶栗底母者訶栗底鬼子母是七妹
0610a15: 與諸鬼而為母故下第八疏廣明。
0610a16: 【疏】又對愚童等者即三種薩埵也一者愚童薩埵六
0610a17: 道凡夫不知實諦因果心行邪道戀著三界故以為
0610a18: 名二者有識薩埵即二乘也適覺生死自求出要得
0610a19: 至涅槃保著化城於如來功德未生願樂之心故以
0610a20: 為名三者覺心薩埵無上菩提出過一切臆度戲論
0610a21: 白淨第一即是眾生不思議心願樂修行堅固不動
0610a22: 故以為名也言永拔三道等者三道為無明業苦也
0610a23: 此三能生十二因緣大樹翻成大菩提樹故開三德
0610a24: 華也。
0610b01: 【疏】如入楞伽所說等者彼經為欲發起楞伽王問二
0610b02: 種法故如來現笑彼經云爾時世尊普觀眾會以慧
0610b03: 眼觀非肉眼觀如師子王奮迅迴欣然微笑於其
0610b04: 眉間腰頸及以肩臂德字之中一一毛孔皆放
0610b05: 妙色光明時空中梵釋四天遙見如來坐如須彌
0610b06: 楞伽山頂欣然大笑爾時諸菩薩及諸天眾咸作是
0610b07: 念如來於法自在何因緣故欣然大笑乃至時夜
0610b08: 王更著種種寶冠瓔珞以嚴其身而作是言如來常
0610b09: 說法尚應捨何況非法等世尊為此故現大笑則同
0610b10: 此中大喜笑聲也。
0610b11: 【疏】五停心者由諸有情性類有五謂貪嗔癡慢及尋
0610b12: 思停止其心當病設藥隨應治斷名五停心若別顯
0610b13: 時一者勤修不淨觀如理作意知實不淨深可厭逆
0610b14: 尋思內身種種不淨外諸死屍或男或女親怨中庸
0610b15: 少中老年取彼相已巳若死屍青瘀膿爛蟲蛆脹爛
0610b16: 壞種種勝解狐狼等食支節分散是名尋思修不淨
0610b17: 觀能為貪欲厭離對治故二者勤修慈悲觀由欲利
0610b18: 益安樂意樂於諸有情作意與樂發起勝解是慈愍
0610b19: 相復應思擇親品怨品中庸品當應與樂等是名尋
0610b20: 思修慈愍觀能離嗔恚故三者勤修緣起觀能正了
0610b21: 知十二有支如是一切緣生諸行無不皆是本無今
0610b22: 有有已巳散滅是故前後皆是無常皆有生老病死法
0610b23: 故其性是苦不自在故是名尋思緣起觀能離愚癡
0610b24: 四者勤修界差別觀謂正尋思地等六界堅濕煖動
0610c01: 空了別此一切相以要言之皆是無常苦空無我
0610c02: 由界差別所合成身發起憍慢便為慢倒如是六界
0610c03: 為所依故筋骨血肉眾緣和合圍遶空假名為身
0610c04: 若於如是界差別觀善修善習善多修習是名尋思
0610c05: 界差別觀能離憍慢故五者勤修阿那波那觀能正
0610c06: 了知於入出息所緣境界繫心了達無忘明記若風
0610c07: 入內名為入息若風出外名為出息此入出息及所
0610c08: 依正皆是無常此中都無持息入者持息出者從因
0610c09: 緣生假設言論若於如是入出息念善多修習能離
0610c10: 尋思故等如瑜伽三十中廣明言以貪調貪等者即
0610c11: 三訶字真言也謂如來於一類剛強難化眾生心不
0610c12: 捨棄名之為貪即第一訶字也又隱自萬德莊嚴之
0610c13: 相現彼種種可畏之形名之為嗔即第二訶字也不
0610c14: 見如是二處之相名之為癡即第三訶字也以此三
0610c15: 毒調彼三毒名以貪調貪等也又此明王手執於
0610c16: 召一切天魔諸障悉不令逃名之為貪既召至已巳
0610c17: 或以逼或以刀愶名之為嗔不見如是逼愶之相
0610c18: 名之為癡如來以此三字為一真言之句如將三種
0610c19: 毒藥和合一處對治一切眾生三毒二乘已巳死之疾
0610c21: 【疏】此真言以怛麗字為體等者體者持義攝持餘句
0610c22: 歸一體故謂上三世三毒訶字之義攝持歸此怛字
0610c23: 如實相故即是羅字自性淨法界又於淨法界囉字
0610c24: 上加字三昧聲時即是大悲萬行方便之義下准
0611a01: 此釋之。
0611a02: 【疏】豈易體治之者易為改易如世間良馬雖有追風
0611a03: 之性若未調習不勝轡勒及見鞭影即得正路呼為
0611a04: 龍馬非調馬而仆龍也故云豈易體等。
0611a05: 【疏】佛調等者如來調御之師亦復如是善巧調伏三
0611a06: 界堅著生死眾生不捨生死而作普門法界調柔之
0611a07: 用亦能調伏堅著涅槃之者不捨涅槃而作普門示
0611a08: 現世界之用但調如是剛強之性非生死外別有法
0611a09: 界亦非涅槃外別有生死世界差別之用故下之疏
0611a10: 云所謂涅槃以第一義不可得故發起大悲萬行不
0611a11: 證實際能以涅槃作種種自在之用如華嚴疏云良
0611a12: 以眾生包性德而為體依智海以為源但相變體殊
0611a14: 成器器自玉成非離玉外別有其器也。
0611a15: 【疏】六因四緣等者如俱舍論云一能作因謂有為法
0611a16: 除其所作自體之外餘一切法皆不為障俱得名為
0611a17: 能作因也二俱有因即俱時而有名俱有因謂四大
0611a18: 相望能相所相相望等故名俱有因三同類因謂善
0611a19: 五薀與善五薀相望染污與染污相望無記與無記
0611a20: 相望為因名為同類因四相應因心心所法要須同
0611a21: 依方名相應謂同依同所緣同行相同時同事五義
0611a22: 五義具足名相應因五遍行因謂苦諦有七五見疑
0611a23: 及無明集諦有四邪見見取疑無明此十一使遍與
0611a24: 五部染法為因名為遍行遍行即因也第六異熟因
0611b01: 謂有漏善及不善法異類而熟名異熟因其無記及
0611b02: 無漏不招異熟故言四緣者一因緣謂因即緣故名
0611b03: 曰因緣二等無間緣謂前後心及心所體各一故名
0611b05: 所緣緣謂所緣境為緣能牽生心心所法所緣即緣
0611b06: 第四增上緣增上即緣故如彼廣明。
0611b07: 【疏】成無礙解脫者謂有三種解脫即慧解脫俱解脫
0611b08: 無礙解脫以此吽字本體是訶字訶者詮一切法因
0611b09: 不可得義以離一切因故心得自在自在者解脫也
0611b11: 慧善解脫也上有大空點表所證也得四無礙辨時
0611b12: 成無礙解脫又毗曇云煩惱障解脫定障解脫一切
0611b13: 障解脫慧解脫人得初共解脫人得第二大力聲聞
0611b14: 得第三故名無礙解脫也。
0611b15: 【疏】名為證寂然界者即涅槃之異名謂住此三昧時
0611b16: 觀諸法畢竟如涅槃相故故上疏云於種種有為境
0611b17: 界中皆戲論風息不知所去故名證寂然界亦名證
0611b18: 極滅語言三昧也。
0611b19: 【疏】若是二乘一坐等者百法鈔云獨覺善根人於一
0611b20: 坐之中始從不淨觀乃至超八十一品無間解脫道
0611b21: 得於盡智無生智故名為一坐若此二乘自所說真
0611b22: 言但得句義何以故既唯自利無深秘故闕於字門
0611b23: 義也。
0611b24: 【疏】是樞極之心者樞本也極中也乃目肉團之心非
0611c01: 質多心質多者名為緣慮心也。
0611c02: 【疏】囉婆是法界心等者若依梵本薩囉二合詮
0611c03: 一切義經云薩婆者訛略也下皆准此。
0611c04: 【疏】在東方大勤勇位者此即近中胎第一院之東方
0611c05: 也何以得知故第四疏云次於東方內院當大日如
0611c06: 來之上畫作一切遍知印作三角形其銳下向在白
0611c07: 蓮華上即是十方三世一切如來大勤勇印也亦名
0611c08: 諸佛心印。
0611c09: 【疏】娑字正是心蓮華等者謂此娑字本體詮於諦義
0611c10: 梵音娑底也二合此方云諦若言娑羅即詮堅淨之義
0611c11: 此心蓮華包含子實不為外境所傷名之為堅又體
0611c12: 性鮮潔離諸塵染名之為淨是以此字當蓮華部心
0611c13: 也。
0611c14: 【疏】餘皆以類言之者上云毗盧遮那亦名極暴惡乃
0611c15: 至觀世音金剛手亦名極暴惡謂從毗盧至真陀摩
0611c16: 尼屬如來部觀世音屬蓮華部金剛手屬金剛部今
0611c17: 但舉三部之中隨部上首其諸眷屬不及遍歷故云
0611c18: 餘皆以類言之也。
0611c19: 【疏】盡地而守者盡界地而牢守也孫子曰善攻者敵
0611c20: 不知所守今此中善守者不知所攻則無能侵犯
0611c21: 之。
0611c22: 【疏】提綱振領等者提其綱而網目自張振其領而衣
0611c23: 毛斯舉謂此高觀三昧能部類分劑一切三昧之
0611c24: 門故以此為況耳言二明王者降三世及不動尊也
0612a01: 二奉教者訥囉沙并阿毗目佉也四大護者東
0612a02: 方無畏北方壞諸魔西方難降南方無勝言折衝禦
0612a03: 侮等者即邊師戎守之類也俗書云國家宅於中土
0612a04: 守在海外加以城池嚴固何敢干之今漫荼羅國家
0612a05: 宅於中壇守在八方之外加以城界嚴固何有魔事
0612a06: 而能干近者歟又有用此武字薰覽吳地記曰海渚
0612a07: 有吳王闔閭與越結怨相伐築城名曰南武城以禦
0612a08: 越故曰禦武也。
0612a09: 【疏】自此已巳下明種子真言者上來已巳具說真言體相
0612a10: 何故更別說之然以真言行者置壇作觀但存種子
0612a11: 是故別說。
0612a12: 【疏】皆以自在風為體者此二聖者皆用上聲訶字為
0612a13: 真言體訶上字即是大風輪故文雖不言義必有之何
0612a14: 以故下有三昧涅槃成佛點故又何故皆以訶字為
0612a15: 體為是降伏半月風輪相故前降三世真言初有訶
0612a16: 字不動尊真言後有悍字門故。
0612a17: 【疏】阿字是一切眾生等者此言阿者謂經中去聲阿
0612a18: 字之體非是直指經中去聲之阿字也何以故是一
0612a19: 切眾生佛知見性故加三昧畫方是經中阿字謂即
0612a20: 是此心地中萬善之萌故此中凡明字門須知次第
0612a21: 不失真言大意耳。
0612a22: 【疏】此中緣生幻相等者謂如上除蓋障至空眼所
0612a23: 顯理智因果及已巳下諸尊真言皆法界中緣生既屬
0612a24: 緣生即同幻相此緣生幻相無所不遍無所不有即
0612b01: 是法界不思議緣生之幻字門也。
0612b02: 【疏】乃至十地菩薩等者此勤勇佉字之門非是初地
0612b03: 二地乃至十地菩薩之境界第四疏云即是十方三
0612b04: 世一切如來大勤勇印亦名諸佛心印是故十地等
0612b05: 非其境界言我坐道場等者正釋大勤勇是威猛降
0612b06: 伏之義如釋迦如來以知空等空故以三角印坐
0612b07: 於道場師子奮迅大精進力降伏四魔然諸世間豈
0612b08: 知內證空等空徒見外示降魔之於此外之
0612b09: 上立此勤勇之名也。
0612b10: 【疏】能不以二相見諸佛國者見法性土也又此菩薩
0612b11: 亦號為明妃從補阿彌陀處為名故云見諸佛國也。
0612b12: 【疏】能以涅槃等者謂此半字真言本體是跛字跛字
0612b13: 直詮涅槃第一義諦非惡字聲涅槃之義欲以此法
0612b14: 遍一切處周給眾生故加空點空遍一切故故云能
0612b15: 以涅槃等。
0612b16: 【疏】二十五有本不生故者此有字即當梵音字本
0612b17: 體是婆字即上釋迦真言中釋婆是有義現二十五
0612b18: 有等又此上第二含字於因緣得自在故故知此含
0612b19: 字重錯應是字也。
0612b20: 【疏】即是金剛三昧者梵云日曰囉二合此名金剛字
0612b21: 是金剛義今加女聲故名金剛三昧義也。
0612b22: 【疏】最後難字者此難字體是娜字正詮施義謂能開
0612b23: 甘露門普施一切上加大空點即是真實甘露味也。
0612b24: 【疏】是法界義等者梵音都此云法界此法界即
0612c01: 是一切眾生本覺菩提之心由下懵字相合懵字
0612c02: 詮於縛義梵語滿此譯云縛此縛密緻堅固即是
0612c03: 婆字門今觀字法界體上本來無縛字縛故但因緣故
0612c04: 有自然出於縲紲之外是以加於難字大空也。
0612c06: 義訶娑難是安樂義一切凡夫二乘無般若種種善
0612c07: 巧方便故自不能得安樂況安樂一切眾生耶。
0612c08: 【疏】伊字名為極無生等者謂此伊字是阿字三昧聲
0612c09: 形分三點如首羅三目表涅槃三事名之為極無生
0612c10: 三昧此三昧即是涅槃清涼之池故云所謂一切智
0612c11: 水清涼法性池一切十地聖人大悲說法其音深妙
0612c12: 令眾樂聞如娑囉娑妙音之鳥樂遊集處今此菩薩
0612c13: 以伊字悲力三昧引接示導生死曠野三毒熱惱眾
0612c14: 生同共入此清涼池中釋熱除垢故以為名。
0612c15: 【疏】但法門小有差別耳等者前伊真言詮涅槃義此
0612c16: 鄔真言詮煩惱義雖同無生而有差別耳又此鄔字
0612c17: 詮一切瀑流不可得故若入此字門者則能以種種
0612c18: 煩惱惡業為如來事等。
0612c19: 【疏】我是大空等者此我字是迦聲下第五字詮大空
0612c20: 義非目假者又此我字與經中噞語檢切字等弟不相
0612c21: 謂此我字屬第一等聲若類至第十一音合當頷
0612c22: 五感反字今經中噞字既屬第三等聲疏應用第三等
0612c23: 字即聲勢等弟相雖不乖理然於韻有差下准
0612c24: 此知。
0613a01: 【疏】又加三昧大空點者此字具因根究竟三義
0613a02: 此字亦呼為亦呼亦呼音勢雖殊義理無
0613a03: 異所以翻譯隨語勢不定也。
0613a04: 【疏】具足一切力故等者謂初空無垢心中具空
0613a05: 慧清淨慧行慧并各眷屬名一切力故能獨步無畏
0613a06: 故此菩薩亦名慧步所以能作師子吼等。
0613a07: 【疏】如如不可得故者此如如字即是釋怛字之義詳
0613a08: 此疏文經中於拏字下囉字之上應有一怛字何以
0613a09: 故謂從上文以業性本寂故即是釋經中吃沙字一
0613a10: 切法離怨對即釋拏字如如不可得即釋怛字法界
0613a11: 無塵是釋囉字無所乘故釋閻字離諸作故釋也
0613a12: 由此故知經中闕一怛字不爾疏文何有此釋耶若
0613a13: 翻對釋之者梵音吃沙二合拏訛云剎那即時之極速
0613a14: 義怛囉此釋云眼或譯為渡閻字一切乘本空義
0613a15: 字一切造作亦本來空若真言行者依此真言無乘
0613a16: 之乘無作之作瑜伽相應則能速渡生死河流得至
0613a17: 中胎彼岸故名吃沙拏怛囉閻即是菩薩所說真
0613a18: 言也。
0613a19: 【疏】諸羅剎心等者羅剎是啖食眾生血肉者疏用
0613a20: 初字為真言體者即吃字也吃字正體是加字迦者
0613a21: 作義欲令隨名而作也。
0613a22: 【疏】有二重等者謂就真言字門有二重加羅之字上
0613a23: 重男聲下重女聲一噉凡夫垢二噉二乘垢又初噉
0613a24: 煩惱垢二噉所知垢是故重言等。
0613b01: 【疏】故今以囉字門等者謂此囉字加三昧畫呼為唎
0613b02: 字又此唎字上與訶字相合故即是心垢不相離義
0613b03: 今以唎字三昧而噉食之噉猶未盡故更加傍二點
0613b04: 令永盡無餘即是此中迄唎二合字義也。
0613b05: 【疏】以一切乘本不生等者此藥吃叉二合字疏有句義
0613b06: 字義二釋句義是不動字義釋者藥字本體是野字
0613b07: 野是乘義吃叉二合云動為藥字之下有惡聲故即云
0613b08: 不動乘此是句義是故已巳下明字義謂由乘此乘故
0613b09: 不動本處即至道場是故此藥字之乘法性自爾離
0613b10: 諸吃字造作即證洒字本性常寂故云夜叉義若作
0613b11: 持明之義謂明體上有總持用持業為名若真言行
0613b12: 者乘此乘時隱密速不可為喻故名夜叉持明也。
0613b13: 【疏】即於其入住等者謂此真言上之二字義當於入
0613b14: 下之二字即當於住是故重言。
0613b15: 【疏】天有四種等者一生天生彼處故二世天世人得
0613b16: 彼定故三淨天謂菩薩四第一義天即佛也。
0613b17: 【疏】字門可解者意合准例釋之是不行囉是垢染
0613b18: 藍是相義重言之者為對凡夫及二乘等。
0613b19: 【疏】一一字中當引世間淨眼品等者晉譯華嚴經云
0613b20: 善海摩醯首羅天於法界空寂靜方便光明法門
0613b21: 而得自在大自在稱光明天於一切法普遊法門而
0613b22: 得自在功德淨眼天於一切法不生不滅方便法門
0613b23: 而得自在大慧光天於一切法方便智海遊光法門
0613b24: 而得自在靜光音天於一切禪無量喜樂普起法門
0613c01: 而得自在施善眼天於轉癡畏遊靜法門而得自在
0613c02: 不思議天於無量境界入不起法門而得自在樂大
0613c03: 乘天於一切法不來不去無所依法門而得自在普
0613c04: 雜香天於佛境界寂靜法門而得自在樂稱光天於
0613c05: 無量境界法門而得自在更有多種十自在門如彼
0613c06: 廣明。
0613c07: 【疏】是故此趣等者謂此人趣之乘即是一切諸乘之
0613c08: 本何以故以如來生身一切示同人法故所謂始自
0613c09: 王宮誕終乎雙樹涅槃八相雖應於諸根四儀但
0613c10: 遵於人法是故入此乘者能建大義大義者謂於秘
0613c11: 密藏中依大悲胎藏漫荼羅發大心修大行歸大處
0613c12: 即是菩提心為因大悲為根方便究竟又是建立阿
0613c13: 阿暗惡等秘密甚深之大義也。
0613c14: 【經】世間成就品者世者遷流念念生滅籠有情不
0613c15: 得出離名為世間成就者獲得義此言含總謂今此
0613c16: 中真言行者所希之事或求世間或出世間今明有
0613c17: 相世間成就是世間之成就故曰世間成就其來意
0613c18: 者上來金剛手問佛三事一問云何淨除諸為障者
0613c19: 二問云何持誦真言三問云何成果世尊次第答初
0613c20: 問及第二問中所持真言未明持誦之事故此品來。
0613c21: 【疏】盡帶瑜伽者帶者兼也瑜伽者相應也此中相應
0613c22: 者謂是真言秘密相應與常途有異如作護摩但住
0613c23: 事相之火非為秘密若解智光則曰相應又如言洛
0613c24: 叉淺釋名億深釋名見是故凡厥成就皆兼淺密故
0614a01: 云盡帶瑜伽又一切眾生緣等兩句觸物皆真所為
0614a02: 事業下兩句造解成觀。
0614a03: 【疏】阿闍梨等者阿闍梨即指無畏三藏於烏仗那國
0614a04: 或云于闐國言撰者集也謂於大品中揀取此品所
0614a05: 有津要獨成一卷分為五品即此經第七卷是也。
0614a06: 【疏】當以金剛身等者此中應作四句一有是金剛身
0614a07: 而非金剛地二有是金剛地而非金剛身三俱是四
0614a08: 俱非此取第三故云當以金剛等。
0614a09: 【疏】當於此尊等者若作遮那持誦當於此尊心上觀
0614a10: 圓明中現種子字即是阿字若作釋迦持誦於圓
0614a11: 明中轉作婆字若作文殊持誦常觀瞞字以為種
0614a12: 子等。
0614a13: 【疏】亦一心住緣中者謂觀真言之句或大或小一時
0614a14: 炳現如輪鬘形循環右布或誦百遍千萬億遍須得
0614a15: 一心住於所緣字句之中若有異緣不得名為一心
0614a16: 住既不名為一心亦不得名相應故云亦一心住等。
0614a17: 【疏】剎是法爾如是等者梵云阿剎囉此翻為字以字
0614a18: 已巳下次第釋之先釋阿字者阿者因由義因一切法
0614a19: 本不生故即是菩提心義又剎者是展轉釋成菩提
0614a20: 心本不生義此剎字是略梵語應云迦沙尋常云乞
0614a21: 叉字即是法爾如是義謂法爾已巳來常如是故由此
0614a22: 迦字詮無作義沙字詮性寂義所謂無作性寂故云
0614a23: 法爾如是囉字等易顯。
0614a24: 【疏】冷然猗樂者冷清也猗于奇切輕安之義謂行者持
0614b01: 誦之時從字出聲或時微舉譬如和風春風也諧調韻
0614b02: 音鈴鐸發響商徵分明或時高宣如叩擊鐘磬搖颺
0614b03: 迆邐乃至無有間絕想其聲字流入身中清冷然以
0614b04: 得輕安而已巳不可以世樂而相比喻如清等者
0614b05: 風也又如清風扇物所有昏蓋五蓋即得消滅行者爾
0614b06: 時雖得如是冷然猗樂昏蓋消除但觀十緣生句不
0614b07: 生動轉之心名為善住矣。
0614b08: 【疏】當知此尊即具三密者或從字發聲為語密轉成
0614b09: 本尊為身密圓明深為意密故上疏云當於本尊
0614b10: 心上而觀圓明如淨滿月空明圓微而於中現種子
0614b11: 字故疏此是第二轉者前轉聲字以為本尊之身今
0614b12: 觀本尊即是自身故名第二言於一相心中者雖觀
0614b13: 本尊即是自身然不見自他之相故名於一相心中
0614b14: 等。
0614b15: 
0614b16: 大毗盧遮那成佛神變加持經義釋演密鈔卷第七
