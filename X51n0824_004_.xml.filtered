0342a09: 
0342a10: 
0342a11: 成唯識論觀心法要卷第四
0342a12: 
0342a13: 蕅益沙門　智旭　述
0342a14: △八識食體。前約生滅分位。今約住位言之也。文
0342a15: 分為二。初引經通明四食。二別顯識食唯真異熟。
0342a16: 今初。
0342a17: 又契經說。一切有情皆依食住。若無此第八識。彼經所說
0342a18: 識食之體不應有故。謂契經說。食有四種。一者段食。
0342a19: 變壞為相。謂欲界繫。香味觸三。於變壞時能為長養諸根
0342a20: 資益身命之食事。由此色處非段食攝。以變壞時色無用
0342a21: 故。
0342a22: 段者。形也。分也。亦作摶。謂有形分可摶取也。變壞
0342a23: 為相者。食於腹中變壞。方成資養事相。以初入口
0342a24: 時。未見損益。故不名為食事也。欲界繫者。色無色
0342b01: 界俱不用段食也。
0342b02: 二者觸食令心。觸境為相。謂有漏觸纔取境時。攝受喜
0342b03: 樂等境。令諸根怡適。能為食事。此觸心所。雖與諸識相應唯。
0342b04: 屬前六識者。食義偏勝所以。觸者是麤顯境。攝受喜樂及
0342b05: 順益身之捨受資養勝故。
0342b06: 觸。即行五心所之一也。有漏觸者。簡非無漏識
0342b07: 相應觸也。今人觀戲聞樂等事。雖忘食而不倦。即
0342b08: 是以觸為食。
0342b09: 三第六意識中思心所食此思以。希望為相。謂有漏思。與別境中
0342b10: 欲心所俱轉。希可愛境資益身命。能為食事。此思心所雖亦與
0342b11: 諸識相應唯有。屬第六意識者。食義偏勝以。意識於境希
0342b12: 望勝故。
0342b13: 思。亦行五心所之一也。有漏思。亦簡非無漏識
0342b14: 相應思也。如昔有人避難。兒幼不能隨行。懸袋
0342b15: 於梁間。語彼兒言。汝若饑者。梁間袋中有食。小兒
0342b16: 視梁念食。多日不死。後一人至。兒令取下。既見是
0342b17: 。兒命即絕。此即思食之相。又望梅止渴。亦是思
0342b18: 食。
0342b19: 四者識食以能。執持諸根令不散壞為相。謂有漏識。由段觸思
0342b20: 勢力增長執持身命。能為食事。此識雖通諸識自體。而第
0342b21: 八識。食義偏勝。一類相續執持勝故。
0342b22: 有漏識。亦簡非無漏淨識。蓋無垢第八。雖亦執持
0342b23: 無漏色身。亦得名為出世無漏之食。而此且約一
0342b24: 切眾生皆依食住。則執持有漏身者。必是有漏第
0342c01: 八識也。一類。謂無記性。相續。謂無間轉。
0342c02: 由是集論說此四食。三蘊五處十一界攝。此四能持
0342c03: 有情身命令不壞斷。故名為食。段食唯於欲界有用。
0342c04: 觸食及意思食是行心所所攝雖三界。而依相應之六識轉故。
0342c05: 隨識而為有無。
0342c06: 三蘊者。於五蘊中。段食是色蘊攝。觸食思食是行
0342c07: 蘊攝。識食是識蘊攝也。五處者。于十二處中。段食
0342c08: 是香味觸三處攝。觸食思食是法處攝。識食是意
0342c09: 處攝也。十一界者。於十八界中。段食是香味觸三
0342c10: 界攝。觸食思食是法界攝。識食是意界及六識界
0342c11: 攝也。隨識有無者。如初禪無鼻舌二識。則無鼻識
0342c12: 舌識相應之觸思二食。但有眼識耳識身識意識
0342c13: 相應之觸思二食。二禪已巳上。無前五識。則無前五
0342c14: 識相應之觸思二食。但有意識相應之觸思二食。
0342c15: 若從勝說。但名思食。無想天中。無第六識。則無第
0342c16: 六相應之觸思二食。雖有第七第八相應之觸思
0342c17: 二種心所。而食義不勝。但有識食也。初引經通明
0342c18: 四食竟。△二別顯識食唯真異熟。
0342c19: 眼等轉識。有間有轉。非恒時能持身命。謂無心定。
0342c20: 熟眠。悶絕。無想天中。有間斷故。設于有心位中隨所
0342c21: 依根。隨所緣境而于三性三界九地等一切時中。有轉易故。於持
0342c22: 身命非非恒。諸有執無第八識者將。依何等為識食
0342c23: 而經乃作是言一切有情皆依食住。非可謂無心位中。現
0342c24: 雖無識。而以過去未來識等為食。彼過未識非現非常。如空
0343a01: 華等。無體用故。設謂識于過未自有體用然既。非現在攝。如
0343a02: 空等。非食性故。亦不可說入定心等能。與無心位之
0343a03: 有情為食以。住無心之時。彼加行之心及心所既已巳滅故。過去
0343a04: 非食已巳極成故。又不可說無想定等不相應行即為
0343a05: 彼食以。段等四食所不攝故且。不相應法離色心等。非實
0343a06: 有故。
0343a07: 此正簡示轉識無持身命之義。不可立為識食體
0343a08: 也。若以轉識為食。則無心位中。便應無食。若以過
0343a09: 未之識為食。則過未既非現常無體無用。猶如空
0343a10: 華。云何可作食耶。量云。過未識是有法。非識食宗。
0343a11: 因云彼非現常無體用故。喻如空華。恐有救曰。識
0343a12: 於過去未來。各各皆有體用。云何無體用耶。今破
0343a13: 之曰。識於過未雖有體用。而過去體用。自屬過去
0343a14: 非現在攝。未來體用。亦屬未來。非現在攝。譬如現
0343a15: 前了無一物。名為空。空豈可為食耶。量云。過
0343a16: 未識之體用是有法。非食性宗。因云非現在攝故。
0343a17: 喻如空。言入定心等者。謂定前加行之心及心
0343a18: 所也。餘可知。
0343a19: 有執滅定等。猶有第六識。於彼有情能為食事。
0343a20: 此敘轉計也。等者。等餘四無心位。
0343a21: 彼執非理。後當廣破。又彼若謂第六識能為食事則應說生上二
0343a22: 界而起無漏第六心時。以何為食以。無漏識等破壞有故。
0343a23: 於彼身命不可為食。亦不可執無漏第六識中有有漏
0343a24: 種。能為彼食以。無漏識等。猶如涅槃決定。不能執持有
0343b01: 漏種故。復不可說上界有情身命相持。即互為食以。
0343b02: 四食中不攝彼身命故且。又無色界中無身則。命無能
0343b03: 持故若以無色界中眾同分而持命者。眾同分等但是假立。無實體故安能
0343b04: 持命。由此定知異諸轉識別。有真異熟識。一類恒遍執
0343b05: 持身命令不壞斷。世尊依此。故作是言。一切有情皆
0343b06: 依食住。
0343b07: 此破轉計也。後當廣破。指下第九滅定有識章中。
0343b08: 無漏心。謂生空觀智相應之心。餘可知。
0343b09: 唯依取蘊建立有情。佛無有漏五蘊。非有情攝不依食住或時。
0343b10: 說佛為有情中無上亦依食而住者。當知皆依權巧示現而
0343b11: 說。
0343b12: 此釋伏難也。難曰。既一切眾生皆依食住。佛轉第
0343b13: 八識為大圓鏡智。以何為食。故今釋曰。唯依取蘊
0343b14: 建立有情。佛非有情。何須依食而住。又難曰。佛若
0343b15: 非有情攝。何故復有經云有情無上者佛是。又佛
0343b16: 在世時。亦受段食。此云何通。故今釋曰。皆依權巧
0343b17: 示現而說也。
0343b18: 既異熟識是勝食性。彼識即是此第八識。
0343b19: 此結成也。八識食體竟。△九滅定有識。前約流轉
0343b20: 門顯。今約還滅門顯也。文分為二。初破無第八識。
0343b21: 二破有第六識。今初。
0343b22: 又契經說。住滅定者。身語心行無不皆滅。而壽不滅。
0343b23: 亦不離煖。根無變壞。識不離身。若無此第八識則經所云。住
0343b24: 滅定者不離身之識不應有故。謂眼等識。行相麤動。
0343c01: 於所緣境。起必勞慮本為。厭患彼轉識故。暫求止息。漸次
0343c02: 伏除至都盡位。依此位立住滅定者之人。故此定中。彼
0343c03: 諸轉識皆滅。若不許有微細一類恒執持壽等識在。
0343c04: 依何而說識不離身。若謂後時彼六轉識還起。如隔日
0343c05: 瘧。名不離身。是則不應說心行滅以六。識與想等起滅
0343c06: 必同亦應說心行不離身。故又復。壽煖諸根。應亦如六識之滅已巳還起
0343c07: 便成大過。故應許有第八識猶。如壽煖等。實不離身。又
0343c08: 此位中若全無識。應如瓦礫非有情數。豈得說為住
0343c09: 滅定之聖者。又異熟識此位若無。誰能執持諸根壽煖。
0343c10: 無執持故。皆應壞滅。猶如死屍。便無壽等。既爾。後識
0343c11: 必不還生。說不離身。彼可所屬以。諸異熟識捨此身
0343c12: 已巳。離託餘身。無有重生者故。又縱許後識還生。然若此位無
0343c13: 持種識則。後識無種。如何得生。過去未來及不相應
0343c14: 法皆。非實有體前文。已巳極成故。諸色等法。離識皆無。受
0343c15: 熏持種前文亦已巳遮故。然滅定等無心位中。如有心位。
0343c16: 定實有第八識以其。具根壽煖。有情攝故。由斯理趣。住滅
0343c17: 定者決定有第八識。實不離身非約後時轉識還起名不離身也。
0343c18: 滅定等無心位是有法。定實有第八識宗。因云具
0343c19: 根壽煖有情攝故。喻如有心位。△二破有第六識。
0343c20: 若謂此滅定位有第六識。名不離身。亦不應理。此滅盡定
0343c21: 亦名無心定故。若轉計云無前五識名無心者則。應一
0343c22: 切定皆名無心以。諸定皆無五識身故且。意識本攝
0343c23: 在六轉識中。如五識身。滅定非有。或此位識。行相所
0343c24: 緣不可知故。如壽煖等。非第六識。若此位有行相所
0344a01: 緣可知識者。應如餘有心位。非此滅定位攝。本為止息行
0344a02: 相所緣可了知識而入此滅盡定故。
0344a03: 此正破滅定有第六識之執也。立量云。意識是有
0344a04: 法。滅定位中非有宗。因云攝在六轉識中故。喻如
0344a05: 前五識。次或立量云。此滅定位識是有法。非第六
0344a06: 識宗。因云行相所緣不可知故。喻如壽煖等。次反
0344a07: 申量云。若此位有行相所緣可知識者是有法。非
0344a08: 滅定位攝宗。因云本為止息行相所緣可了知識
0344a09: 而入滅盡定故。喻如餘有心位。
0344a10: 又若此位有第六識。彼第六識相應之心所法為有為無。
0344a11: 此下更約心所有無破也。今雙徵。下先破有心所。
0344a12: 若有心所。經不應言住此定者心行皆滅。又不應名
0344a13: 滅受想定。
0344a14: 救曰。此定加行。但厭受想。故此定中。唯受想滅。受想二
0344a15: 法。資助心強。諸心所中。獨名心行。說心行滅。何所相
0344a16: 違破曰。若如所說。則。無想定中。應唯想滅以加行中。但厭想故。然
0344a17: 汝不許但是想滅。既唯受想資助心強。此二滅時。心亦應
0344a18: 滅如何猶有第六識耶。
0344a19: 救意謂但滅受想。不滅心王及餘心所。破意先以
0344a20: 無想例責。次明受想既是資助心強。則受想既滅。
0344a21: 心無資助。安得不隨滅耶。
0344a22: 救曰。如出入息之身行滅。而身猶在。寧要責心令同受想之心行
0344a23: 滅破曰。若爾則。語行尋伺滅時。語應不滅。而汝亦非所許。
0344a24: 然加行之於法體。有非。行滅時。法定隨滅。非
0344b01: 行滅。法或猶在。非行者。謂出入息。見息滅時。身
0344b02: 猶在故。尋伺於語。是行攝。彼若滅時。語定無故今。
0344b03: 受想於心。亦行攝。許如思等皆是。大地法故是故。受想
0344b04: 滅時彼六識。心定亦隨之俱滅。如何可說彼受想滅而六識心
0344b05: 猶在。又既許思等是大地法則。滅受想時。彼思等亦應
0344b06: 隨滅。既爾則。信等諸餘心所此滅定位亦無。非可謂遍行心所已巳
0344b07: 滅而餘心所反可在故。如何可言有餘心所若。既許思
0344b08: 等此滅定位非無則。受想亦復應然以同是。大地法故。又此
0344b09: 定中若有思等。亦應有觸以凡。餘心所法。無不皆依觸
0344b10: 力生故。若許有觸。亦應有受。觸緣受故。既許有受。想
0344b11: 亦應生。不相離故。
0344b12: 救意謂出入息滅而身不滅。例知受想滅而心不
0344b13: 滅。破意謂尋伺滅則語必滅。例知受想滅則心必
0344b14: 滅。以受想同尋伺之行。不同出入息之非行
0344b15: 故也。言大地法者。受。想。思。觸。欲。慧。念。與作意。勝解。
0344b16: 三摩地。於一切心。名十大地法。此餘乘之所共
0344b17: 許。故得例而破之。餘可知。
0344b18: 救曰。如受緣愛。非一切受皆能起愛。故觸緣受。非一切
0344b19: 觸皆能起受。由斯所難其理不成破曰。彼救不然。有差
0344b20: 別故。謂佛自簡唯無明觸所生諸受。為緣生愛。曾無
0344b21: 有處簡觸生受。故若有觸。必有受生。受與想俱。其理
0344b22: 決定。或應如餘位。受想亦不滅。執此滅定位中有思等
0344b23: 故。許更違害心行滅言。亦不得成滅受想定。
0344b24: 救意謂受既不必盡皆生愛。例知觸亦不必盡皆
0344c01: 生受。破意謂受不生愛。佛自簡示。觸不生受。佛曾
0344c02: 不簡。既有差別。豈得為例。或應下。更立量破云。彼
0344c03: 所執此位是有法。受想亦不滅宗。因云。有思等故。
0344c04: 喻如餘有心位。已巳上破有心所竟。
0344c05: 若無心所則六。識決亦應無。不見餘眼識等心。離相應心所
0344c06: 而得獨存故。餘五識相應之行心所若滅則心。法決隨滅故若謂有心
0344c07: 王而無受等。則。受等應非大地法攝。以不能一切心故又。此識應非
0344c08: 有心所相應法故若。許此識無相應法。則既無觸心所根境與識三不和合便應
0344c09: 無所依根亦無所緣境等便應。如色等法。亦非可名為心故。
0344c10: 此破轉計滅定位中。但有第六識心王。無心所也。
0344c11: 又契經說。意法為緣。生於意識。三和合觸。與觸俱起
0344c12: 有受想思今。若許此滅盡定中有第六意識者。三和合故。
0344c13: 必應有觸。觸既定與受想思俱。如何有識而無心所。
0344c14: 若謂餘時三和有力。成于觸對。生觸心所能起受等。由
0344c15: 此滅盡定前厭患心所。故在定位根境識之。三事無能。不成
0344c16: 觸對不復生觸心所。亦無受等。若爾。應名滅心所定。如何但
0344c17: 說滅受想耶。若謂厭時唯厭受想。此二滅故。心所皆
0344c18: 滅。依前所厭以立定名。既爾則。此滅盡定中第六識心亦
0344c19: 決應滅以第六心。必與。所厭之受想俱故。如餘心所。不爾如何
0344c20: 此定亦復名無心定。
0344c21: 此亦更破有心王而無心所之執也。意即是根。法
0344c22: 即是塵。二緣生識。三和生觸。有觸則必有受想思。
0344c23: 如何但有心王而無心所。若謂下。轉救。若爾下。轉
0344c24: 破。次若謂下。又轉救。次既爾下。又轉破。既受想二
0345a01: 滅。則餘心所皆滅。而謂心王獨存。可乎。
0345a02: 又此滅盡定位設許有。意識者。為是何性不應是染。或無記
0345a03: 性以。諸善定中。無此染與無記事故。餘染無記之第六識心。必
0345a04: 有心所與之相應故本為厭有漏善而修滅定。不應厭善而反起染等故
0345a05: 本為厭患勞慮而住寂定。非求寂靜翻起散故。若謂此滅定中意識是善
0345a06: 則必以。相應善故。應與無貪等善根相應。
0345a07: 此更約三性破也。若執定中有第六識。為是何性。
0345a08: 若云是染。則尚厭有漏善。豈得反起於染。若云無
0345a09: 記。則本求勝寂靜。豈得反起于散。若云是善。必有
0345a10: 諸善心所相應。何得名為滅受想定。以無受想等
0345a11: 行心所。不能引生諸善心所。設有諸善心所。亦
0345a12: 必有行別境諸心所故。
0345a13: 此滅定中第六識心不應是自性善。或勝義善。違自宗故以第
0345a14: 六識。非信及無貪善根等之自性。及非涅槃之勝義故。
0345a15: 此亦破轉計也。恐彼救曰。滅盡定中之第六識。非
0345a16: 相應善。但是自性善。或是勝義善耳。然無貪等善
0345a17: 根。名自性善。涅槃名勝義善。今若謂第六識即無
0345a18: 貪等。或即涅槃。非但大乘不許。雖汝自宗亦所不
0345a19: 許。豈不相違。
0345a20: 若謂此滅定中第六識心是等流引起之善以是。加行善根所引
0345a21: 發故。理亦不然。違自宗故。如餘位之善第六心。非等起故
0345a22: 以。善第六心無間必滅。後便隨緣起三性心。如何善第六心可云由
0345a23: 前等起。故大凡第六識心若是善者必由相應心所之力。既爾。
0345a24: 必與無貪等善根相應。寧可說此滅定中第六善心獨無心所。
0345b01: 故若此定既無心所則第六識。心亦必應無。
0345b02: 此破轉計等起善也。然據後文有云。無想定者。又
0345b03: 唯是善。彼所引故。況今滅定。寧非加行善根所引。
0345b04: 寧非等起善耶。須知謂滅定及無想定為等起善
0345b05: 則可。謂滅定及無想定尚有第六識心則斷不可。
0345b06: 以第六識。必相應善。非等起善。即彼餘乘自宗。亦
0345b07: 所不許。亦相違故。
0345b08: 如是推徵。眼等六種轉識。於滅定位非不離身。故契經
0345b09: 言不離身者。彼識即是此第八識以。入滅定時但為止息
0345b10: 麤動勞慮。不為止息此極寂靜執持識故。無想等位。類此
0345b11: 應知。
0345b12: 結示可知。九滅定有識竟。△十染淨心。此總收上
0345b13: 文染淨九法而言之也。
0345b14: 又契經說。心雜染故。有情雜染。心清淨故。有情清淨
0345b15: 若無此第八識。彼經所說之染淨心不應有故。謂染淨法。以
0345b16: 心為本。因心而生。依心住故。心受彼熏。持彼種故。
0345b17: 此引經先總略釋也。因心而生。即是起義。依心住
0345b18: 故。即是集義。所謂集起名心。故為染淨諸法本也。
0345b19: 心受彼熏。即所藏義。持彼種故。即能藏義。故亦名
0345b20: 為阿賴耶也。
0345b21: 然雜染法。略有三種。煩惱。業。果。種類別故。
0345b22: 此下先釋心雜染故有情雜染之義也。煩惱。謂見
0345b23: 思二惑。性是煩動。惱亂有情。故名煩惱。業。謂善惡
0345b24: 不動三業。體是造作。有為之事。故名為業。果。謂三
0345c01: 界五趣四生升沉苦樂。皆是酬答業因。故名為果。
0345c02: 種。謂煩惱業果現行所熏種子。類。謂各別差殊不
0345c03: 同。此中煩惱及業。即是集諦。果。即苦諦也。
0345c04: 若無此第八識以持煩惱之種則三。界九地離染而往報盡而
0345c05: 還先在上界。已巳。無下地染心之後重來下界。諸煩惱起皆應無因
0345c06: 以。餘法不能持彼下地煩惱種故。過去未來非實有故。若
0345c07: 諸煩惱無因而生。則無三乘學無學果何以故。諸已巳斷
0345c08: 者皆應起故。
0345c09: 此正釋煩惱種子。非第八識不能持也。
0345c10: 若無此第八識以持業果之種則。界地往還上下優劣異類
0345c11: 法後。諸業果起亦應無因。餘種餘因前已巳遮故。若諸
0345c12: 業果無因而生。入無餘依涅槃界已巳。三界業果還復
0345c13: 應生即彼招業果之。煩惱亦應無因生故。
0345c14: 此復釋業果種子。亦非第八識不能持也。由煩惱
0345c15: 故。造善惡不動三業。由此三業。故感三界五趣果
0345c16: 報。約因果。則煩惱與業屬因。果屬于果。約能所。則
0345c17: 煩惱為能招。業果皆為所招。故今業果合辨。意指
0345c18: 業所感果。須知第八識中所藏業果種子。是業果
0345c19: 之親因緣。現行煩惱。是業果之勝增上緣也。
0345c20: 又行緣識。應不得成。轉識受熏。前已巳遮故。結生染識。
0345c21: 非行感故。應說名色行為緣故。時分懸隔。無緣義故。
0345c22: 此不成故。後亦不成。
0345c23: 此更約十二因緣中義。非第八識不能成也。謂設
0345c24: 無此第八識持業果種。則行緣識應不得成。何以
0346a01: 故。若云行緣轉識。則轉識不能受熏持種。前文已巳
0346a02: 遮破故。若云行緣結生染識。則結生染識。非是行
0346a03: 所感故。既不可云行緣轉識。又不可云行緣結生
0346a04: 染識。若無此第八識。則應直云行緣名色。然而行
0346a05: 在先世。名色在胎。時分懸隔。安有緣義。此行緣識
0346a06: 既不成故。後諸有支亦不得成。不許有第八識。其
0346a07: 過若此。豈可乎哉。結生染識者。即投胎時。妄于父
0346a08: 母生憎愛之第六識也。此是潤生煩惱所攝。非業
0346a09: 感異熟生所攝。故云非行感故。
0346a10: 諸清淨法。亦有三種。世出世道斷果別故。
0346a11: 此下次釋心清淨故有情清淨之義也。一者世間
0346a12: 清淨道。謂一切所修事戒事禪。及有漏聞思修慧。
0346a13: 二者出世間清淨道。謂聖位所修無漏根本後得
0346a14: 二智。三者所證斷果。謂擇滅無為。有餘無餘二種
0346a15: 涅槃。此中世出世二道。即道諦。斷果。即滅諦也。
0346a16: 若無此第八識持世出世清淨道種則于世出世道。異類心後
0346a17: 更。起彼世與出世異類淨法。皆應無因。所執餘因。前已巳破故
0346a18: 若二淨道無因而生則既。入無餘依涅槃界已巳。彼二淨
0346a19: 道還復應生何以故。所依身心亦應無因生故。
0346a20: 此正釋清淨道種。必須第八識持也。且如有人。既
0346a21: 修出世道。若無第八識持世間道種。則從無漏觀
0346a22: 出。何故復起世間淨道。又如須陀洹等。或時亦修
0346a23: 世間淨道。若無第八識持出世道種。則於世間道
0346a24: 後。何故仍能起出世道。又淨道若可無因而生。則
0346b01: 無學聖人入無餘涅槃之後。亦可無因復生二淨
0346b02: 道耶。恐彼救云。入涅槃後。身心已巳滅。依何修道。今
0346b03: 更破云。既二淨道可無因生。則所依身心。亦可無
0346b04: 因還復生故。
0346b05: 又出世道。初不應生。無法持彼法爾種故。有漏類別
0346b06: 非彼因故。無因而生。非識種故。初不生故。後亦不生。
0346b07: 是則應無三乘道果。
0346b08: 此展轉破救也。恐彼救曰。誰說諸法無因得生。今
0346b09: 破之曰。又若無第八識持彼出世道種。則出世道
0346b10: 初不應生。以更無別法可能持彼無始法爾無漏
0346b11: 種故。彼又救曰。出世之道從聞熏生。何須別有第
0346b12: 八持無漏種。今破之曰。聞熏屬于有漏。與出世無
0346b13: 漏之道。其類各別。但是出世道之增上緣。非彼出
0346b14: 世道之正因故。若許出世道從聞熏生。即是無因
0346b15: 而生。以非從第八識中無漏種子生故。然既無出
0346b16: 世道種。何由生出世道。初出世道既不生故。後出
0346b17: 世道及諸果證亦不得生。是則應無三乘道果矣。
0346b18: 又若無此第八識持煩惱種則。轉依斷果亦不得成。謂
0346b19: 出世道一起之時。現行煩惱及彼種子俱非有故以。染
0346b20: 淨二種第六識心。不俱起故與出世。道相應之第六識心決。不持
0346b21: 彼煩惱種子自性相違。如涅槃與世相違故若夫。去來識等。及聖道
0346b22: 得等決。非實有亦不能持煩惱種。故更計。餘法持煩惱種。理亦決不
0346b23: 成故是則。既無所斷之煩惱種子差別。則能斷之出世道亦無。依誰由
0346b24: 誰而立斷果。若謂由于道力。後惑不生。立斷果者。則
0346c01: 初道起之時便應成無學果後諸煩惱無第八識持彼種子。皆已巳
0346c02: 無因。永不生故。
0346c03: 此正釋出世斷果。必依第八識成也。二種淨道。是
0346c04: 智德。是所生得。故有種子。滅諦涅槃。是斷德。是所
0346c05: 顯得。故但約煩惱種子有無以立斷德差別。不可
0346c06: 謂斷德亦自有種子也。金剛般若經云。一切賢聖
0346c07: 皆以無為法而有差別。約所證。則唯是無為。約能
0346c08: 證。則三乘四果差別。譬如空非丈尺。丈尺顯
0346c09: 空。法喻泠然。智者思之。餘皆可知。
0346c10: 許有此第八能持種識則。一切染淨因果皆成以。唯此第八識能
0346c11: 持染淨種故。
0346c12: 結成第十染淨心也。二引經顯理竟。△三結略指
0346c13: 廣。
0346c14: 證此識有。理趣無邊。恐厭繁文。略述綱要。
0346c15: 二別顯教理竟。△三總結勸信。
0346c16: 別有此識。教理顯然。諸有智人。應深信受。
0346c17: 初釋初能變竟。△二釋第二能變二。初設問舉頌。
0346c18: 二以論釋成。今初。
0346c19: 如是已巳說初能變相。第二能變。其相云何。頌曰。
0346c20: 次第二能變。是識名末那一釋名門。依彼轉二所依門緣彼三所
0346c21: 緣門。思量為性相四體性門五行相門。四煩惱常俱。謂我癡。我見。
0346c22: 并我慢。我愛六染俱門。及餘觸等俱七餘相應門。有覆無記攝
0346c23: 八三性門。隨所生所繫九界繫門。阿羅漢。滅定。出世道無有十伏
0346c24: 斷門。
0347a01: △二以論釋成二。初正釋頌文。二證有第七。初中
0347a02: 九。初釋釋名門。二釋所依門。三釋所緣門。四釋性
0347a03: 相兩門。五釋染俱門。六釋餘相應門。七釋三性門
0347a04: 八釋界繫門。九釋伏斷門。今初。
0347a05: 論曰。次初異熟能變識後。應辯思量能變識相。是識
0347a06: 聖教別名末那以其。恒審思量。勝餘識故。
0347a07: 末那。此云意。其義即恒審思量也。勝餘識者。第八
0347a08: 恒而不審。第六審而不恒。前五不恒不審。唯此第
0347a09: 七。於未轉位。恒審思量妄執我法。于既轉位。恒審
0347a10: 思量二空平等理也。
0347a11: 問曰此識既名為意何以異于第六意識答曰。此第七是持業釋
0347a12: 猶。如藏識之名以。識體即是意用故。彼第六是依主釋
0347a13: 猶。如眼識等名以識體異于所依之意根故。然諸聖教恐此
0347a14: 第七濫彼第六故於第七但立意名不名意識。又標意名。為簡
0347a15: 第八名心前六名識以此第七。其。積集了別二義。劣于餘七種識故。
0347a16: 或欲顯此第七與彼第六意識為近所依。故但名意。
0347a17: 此問答料簡立名之義也。若此識名末那識。即應
0347a18: 翻為意識。則與第六意識何別。故曰。若第七名為
0347a19: 意識。則識是體。意是用。體能持用。用不離體。意即
0347a20: 是識。猶如藏識。持業釋也。若第六名為意識。則識
0347a21: 是能依之識。意是所依之根。根不是識。識依於根。
0347a22: 猶如眼耳等識。依主釋也。然諸聖教但名第七為
0347a23: 意。不名為意識者。恐濫同第六故。以上但對第六
0347a24: 揀異。又標下。次對餘七揀異。謂若約恒審思量。則
0347b01: 此第七獨勝。若約積集名心。則第七雖亦有積集
0347b02: 義。較第八識則劣。若約了別名識。則第七雖亦有
0347b03: 了別義。較前六識則劣。故但名為意也。或欲下。復
0347b04: 顯第六近所依故。即是不共親依。具如下釋。△二
0347b05: 釋所依門三。初正釋此識所依。二傍論諸識所依。
0347b06: 三結歸本頌所依。今初。
0347b07: 依彼轉者。顯此第七識之所依。彼。謂即前初能變之第八識。
0347b08: 聖慈氏說。此末那識依藏識故。有義。此意唯以彼第八識中之
0347b09: 種子而為所依。非依彼第八現識以。此第七識。恒無間斷。不
0347b10: 假現識為俱有依方得生故。有義。此意必以彼第八識
0347b11: 中種子及彼現識俱為所依以第七識。雖無間斷。而有轉
0347b12: 易亦。名為轉識故亦。必假托第八現識為俱有依方得
0347b13: 生故。轉。謂流轉。顯示此第七識。恒依彼第八識之現及種子。相續生
0347b14: 起。即取所依為所緣故。
0347b15: 釋所依中有二義。後義為正。言有轉易者。聖道起
0347b16: 時。轉染為淨等也。二空智果現前。則第七便與平
0347b17: 等性智相應。法空智果不現前時。則第七仍起俱
0347b18: 生法執。生空智果不現前時。則第七仍起俱生我
0347b19: 執。故必須以第八現識為俱有依。若夫識中種子。
0347b20: 則是因緣依也。流。謂相續轉。謂生起。餘可知。△二
0347b21: 傍論諸識所依二。初略釋。二廣釋。今初。
0347b22: 諸心心所。皆有所依。然彼所依。總有三種。一因緣依。
0347b23: 謂自相子。諸有為法。皆託此依。離自因緣。必不生故。
0347b24: 對果名因。因即生緣。簡非增上緣所緣緣及等無
0347c01: 間緣。故名因緣。即諸心心所各別種子。亦名種子
0347c02: 依也。
0347c03: 二增上緣依。謂內六處。諸心心所。皆託此依。離俱有
0347c04: 根。必不轉故。
0347c05: 但云增上緣。則所收甚寬。今既稱依。則但局取六
0347c06: 根。謂五淨色根及意根處。以是妄情之所執受。故
0347c07: 名為內。此亦名俱有依也。
0347c08: 三等無間緣依。謂前念已巳滅之意。諸心心所。皆託此依
0347c09: 以。離此前開導根。必不起於後念心心所故。
0347c10: 但云等無間緣。則心心所皆得為緣。故亦稍寬。今
0347c11: 既稱依。則但取無間即滅之心王。望於後心。名為
0347c12: 意根。此能開導後念心心所法。故亦名開導依。
0347c13: 唯心心所。具三所依。名有所依。非所餘法。
0347c14: 謂色及不相應行無為法等。皆不用三依也。初略
0347c15: 釋竟。△二廣釋三。初釋種子依。二釋俱有依。三釋
0347c16: 開導依。今初。
0347c17: 初種子依。有作是說。要種滅已巳。現果方生以須。無種已巳
0347c18: 然後生乃。集論之所說故又如世間之物。種與芽等不俱有故。
0347c19: 此先敘經部師異解也。
0347c20: 有義。彼說為證不成。彼集論中。但依引生自類後種而說。非依引生
0347c21: 現果說故又。種生芽等是依世俗假說。非依世間勝義說故又現見麥
0347c22: 等芽種俱有。則。種滅芽生非極成故須如。炷同時方可。互為因
0347c23: 故。然種自類。因果不俱。種現相生。決定俱有。
0347c24: 此下大乘正釋也。先破異解。次明正義。炷同時
0348a01: 者。如炷生。生燋炷。炷之生。喻種生現行。
0348a02: 生燋炷。喻現行熏種。若前炷後炷相望。即可喻種
0348a03: 引種。若前後相望。即可喻現引現。是故因緣
0348a04: 自有三義。一者種引種。因果不俱。以異念故。喻如
0348a05: 前炷後炷。二者種生現。三者現熏種。決定俱有。以
0348a06: 同時故。喻如炷生。生燋炷。若現引現。但名等
0348a07: 無間緣。不名因緣。喻如前後。但能相引。而後
0348a08: 實非前所生。以炷若盡。則前不能更生于
0348a09: 後故。
0348a10: 故瑜伽說。無常法與他性為因。亦與後念自性為因。
0348a11: 是因緣義其。自性之言即。顯種子自類前為後因其。
0348a12: 他性之言即。顯種與現行互為因義。攝大乘論亦作
0348a13: 是說。藏識與染法是。互為因緣。猶如束蘆。俱時而有。
0348a14: 又說種子與果必俱。故種子依。定非前後。設有處說
0348a15: 種果前後。應知皆是隨轉理門。如是八識及諸心所。
0348a16: 定各別有種子所依。
0348a17: 此引二論以證種子依必俱時有也。無常法。通指
0348a18: 諸心心所種子言之。以諸種子。雖復相似相續。不
0348a19: 壞不失。體是生滅。故名無常。種子無常。則現行亦
0348a20: 無常矣。以種子望種子。假名自性。以種子望現行。
0348a21: 假名他性。猶言同類異類耳。染法。指有漏前七轉
0348a22: 識。隨轉理門。謂非一定不易之理。乃隨宜方便之
0348a23: 權說也。初釋種子依竟。△二釋俱有依共四家解。
0348a24: 第四為正。今初。
0348b01: 次俱有依。有作是說。眼等五識以同時。意識為俱有依。此
0348b02: 五識現起之時。必有彼意識故。無別眼根等為俱有依以。
0348b03: 眼等五根。即五識之種子故如。二十唯識伽他中言。識
0348b04: 從自種生。似境相而轉。為成內外處。佛說彼為十。彼
0348b05: 頌意說。世尊為成十二處故所以。說五識之種子為眼
0348b06: 等根成內五處。又說。五識所變相分為色等境成外五處。故知眼等
0348b07: 五根。即是五識之種子耳。觀所緣論亦作是說。識上色
0348b08: 功能。名五根應理。功能與境色。無始互為因。彼頌意
0348b09: 言。異熟識上能生眼等色識之種子以能生眼識等現行。故。名
0348b10: 為色功能即此功能。說為五根。無別有眼等五色根也種與色
0348b11: 識。常互為因以。能熏之現識現色。常與種子遞為因故。第七
0348b12: 八識。無別此俱有依。恒相續轉。自力勝故。第六意識。別
0348b13: 有此俱有依。要託末那而得起故。
0348b14: 色識。即眼識。依根名眼識。依塵名色識。餘四例知。
0348b15: 此中以意識為五識俱有依。一謬也。謂五識種子
0348b16: 為五根。二謬也。謂第七八識無俱有依。三謬也。唯
0348b17: 第六依末那一義不謬。△第二家解。
0348b18: 有義。彼說理教相違。若五色根即五識種則。十八界
0348b19: 種應成雜亂。然十八界各別有種。諸聖教中處處說
0348b20: 故一違也。
0348b21: 此下先破初家識種為根之謬也。十八界種應成
0348b22: 雜亂者。若以根為識種。則識全無種。又識種為根。
0348b23: 則根全無種故。
0348b24: 又五識種。各有能生相見分異。為執何等名眼等根。
0348c01: 若執五識之見分種子以為五根則見分屬心。應識蘊攝。若執五識之相分
0348c02: 種子以為五根。則相分屬境。應外處攝。便違聖教眼等五根皆是
0348c03: 色蘊內處所攝二違也。又若五根即五識種則。五根應
0348c04: 是五識之親因緣。不應說為增上緣攝三違也。又若鼻舌
0348c05: 二根即鼻舌二識之種。則應鼻舌二根。亦如鼻舌二識之唯欲界
0348c06: 繫。或應鼻舌二識亦如鼻舌二根之。通色界繫。許此說者便俱與
0348c07: 聖教相違又若。眼耳身三根。即眼耳身三識之種子。則二地
0348c08: 五地為難亦然四違也。
0348c09: 眼等三根。通於五地。謂五趣雜居地欲界。離生喜樂
0348c10: 地初禪。定生喜樂地二禪。離喜妙樂地三禪。捨念清淨地
0348c11: 四禪。眼等三識。唯通二地。謂五趣雜居地。離生喜樂
0348c12: 地也。今若執眼耳身根即是識種。則或根應如識。
0348c13: 惟局二地。或復識應如根。亦通五地矣。
0348c14: 又五識種。既通善惡。應五色根。非唯無記五違也。又五
0348c15: 識種。無執受攝。五根亦應非有執受六違也。
0348c16: 第八識緣一切種子。但緣而不執受。今謂五根但
0348c17: 是五識種子。則第八不應執受五根矣。豈不理教
0348c18: 相違。
0348c19: 又五色根若即是五識種。應意識種即是末那。彼末那以
0348c20: 五根為同法故七違也。
0348c21: 同法者。同為有間轉識所依之根法也。
0348c22: 又瑜伽論說眼等識。皆具三依。若五色根即五識種。
0348c23: 依但應二八違也。
0348c24: 識種子現行。是種子依。五根。是俱有依。前滅意。是
0349a01: 開導依。若謂根即識種。是合俱有依為種子依。但
0349a02: 有二矣。
0349a03: 又諸聖教。說眼等五根。皆通有現行有種子。今執唯是識
0349a04: 種而為五根便與一切聖教相違九違也。
0349a05: 正破初家識種名五根竟。
0349a06: 有避如前所說過難。朋附彼執。復轉救言。異熟識中。
0349a07: 能感五識增上業種。名五色根。非作因緣生五識種。
0349a08: 妙符二頌。善順瑜伽。
0349a09: 此敘救也。謂五識所作善惡業習氣。能感當來異
0349a10: 熟果攝之無記五識。即此業種。名五色根。作增上
0349a11: 緣。生眼等識。既以增上業種為根。則合二十唯識
0349a12: 頌中從自種生之義。亦契觀所緣緣論中功能名
0349a13: 五根義。此種但為增上。不為因緣。又順瑜伽具三
0349a14: 依業也。
0349a15: 彼有言。都無實義業種由善惡熏通善染性。若執以為五根。應五色根
0349a16: 非無記故。又彼五根應非唯有執受以業種非所。執受故。亦非。唯色
0349a17: 蘊攝以業種非色故。亦非。唯內處攝。以業種通內外故。鼻舌二根唯應欲
0349a18: 界繫故以二識業種唯在欲界。二根不應通色界故。眼耳身。三根不應五地繫
0349a19: 故三識業種唯在二地。三根亦應惟二地故。感意識之業種應是末那以五
0349a20: 根為同法。故。眼等五根又亦不應通現種故。又業屬思。若執為根。則應眼
0349a21: 等五根非色根故。又眼等五識皆通三性。若使五識皆業所感。則
0349a22: 應一向總唯無記性攝不通善染二性。又無記五識是業所感。可有眼等為俱有依。則。
0349a23: 善等五識既非業感。應無眼等為俱有依。故彼所言
0349a24: 業種為五根者。非為善救。又諸聖教。處處皆說阿賴耶識。變
0349b01: 似五淨色根及根依處器世間等。如何汝等撥無五淨色
0349b02: 根既。許眼等五識變似色等五塵外相分境。乃獨不許眼等五根
0349b03: 內相分是藏識之所變。如斯迷謬。深違教理。
0349b04: 此破救也。此下通所引頌。
0349b05: 然二十唯識論及觀所緣緣論之伽他中說種子功能名五根者。為
0349b06: 破餘部妄執離識實有色根故。於本識所變似眼根等。以
0349b07: 有發生五識用故。假名種子及色功能。非謂色根即
0349b08: 是識種及業種也。
0349b09: 已巳上破初家者皆妙。已巳下自立義未全妥。
0349b10: 又緣五境之明了意識。應以五識為俱有依。以彼明了
0349b11: 意識必與五識俱時起故。若使彼明了意識可以不依眼等五識
0349b12: 者則。彼同時意識亦應不與五識為依以。彼此互相為依。
0349b13: 勢力等故。又第七識。雖無間斷。而見道修道等位。有漏無漏間
0349b14: 起既有轉易。應如六識有俱有依。不爾。彼應非轉識
0349b15: 攝。便違聖教轉識有七。故應許彼第七末那。亦必有俱有依。
0349b16: 此俱有依。即是現行第八識攝。如瑜伽說。有藏識故。得
0349b17: 有末那。末那為依。意識得轉。彼論意言。現行藏識為
0349b18: 依止故。得有末那。非由彼中種子。若不爾者。彼論應說有
0349b19: 藏識故。意識得轉以藏識中亦有意識之種子故。由此彼說以種為根。及說
0349b20: 第七無俱有依。理教相違。
0349b21: 此中所說明了意識以五識為依者非。所說末那
0349b22: 以現行第八為依者是。
0349b23: 是故應言。前五轉識。一一定有二俱有依此應有四。今尚闕二。
0349b24: 謂五色根是。同時意識是。第六轉識。決定恒有一俱
0349c01: 有依此應有二。今尚闕一。謂第七識是。若與五識俱時起者。亦
0349c02: 以五識為俱有依非。第七轉識。決定唯有一俱有依。
0349c03: 謂第八識是。唯第八識。恒無轉變。自能立故。無俱有
0349c04: 依非。
0349c05: 第二家解竟。△第三家解。
0349c06: 有義。此說猶未盡理。第八類餘七識既同識性。如何不
0349c07: 許有俱有依。第七八識。既恒俱轉。更互為依。斯有何
0349c08: 失。
0349c09: 此義全是。
0349c10: 又既許現起之識。以種子為依則此。識種亦應許依現行之
0349c11: 識以。能熏之前七識。所熏之異熟識為一切種子生長住依謂。識
0349c12: 中種子離彼能熏。則不生長離彼所熏。則無可依。住故。
0349c13: 此因緣義。非俱有依義也。
0349c14: 又異然識。有色界中能執持身。依色根轉。如契經說。
0349c15: 阿賴耶識。業風所飄。遍依諸根。恒相續轉。瑜伽亦說。
0349c16: 眼等六識各別依故。不能執受有色根身。若異熟識
0349c17: 不依止有色諸根。應如六識非能執受。或所立因
0349c18: 有不定失。
0349c19: 異熟識是有法。非能執受宗。因云不依止有色
0349c20: 諸根故。喻如六識。或所立因有不定失者。將異熟
0349c21: 識同六識之不依止。而不同六識之無執受。是
0349c22: 犯二宗共一因也。然此但是能執受義。亦非俱有
0349c23: 依義。以無色界無有根身。而第八現轉故。
0349c24: 是故藏識若現起者。定有一依。謂第七識是。在有色
0350a01: 界。亦依色根非。若識種子。定有一依。謂異熟識依之而住
0350a02: 故。非。初熏習位。亦依能熏依之生長故。非。餘如前說。
0350a03: 第三家解竟。△第四家正解。
0350a04: 有義。前說皆不應理。未了所依與依別故。依。謂一切
0350a05: 有生滅法。仗因託緣而得生住。諸所仗託。皆說為依
0350a06: 不簡親勝劣能所。如王與臣。互相依等。若有法於此一者決定同時
0350a07: 而轉。二者有境可照。三者自在為主不由他引。四者能。令心及心所取自
0350a08: 所緣具此四義。乃是所依。即內六處。餘非有境非決。定非為
0350a09: 主故故非所依。此所依但如王。非如臣等。故諸聖教。唯心心
0350a10: 所名有所依。非色等法以其。無所緣故。但說心所以心
0350a11: 王為所依。不說心所為心王心所依。彼心所非主故。然有
0350a12: 處或說依為所依。或說所依為依應知。皆是隨宜假說。
0350a13: 由此五識俱有所依。境者四種。謂五色根第。六識。第七
0350a14: 識。第八識。隨闕一種。必不轉故五色根是。同境所依。第六識是分別
0350a15: 所依。第七識是染淨所依。第八識是根本所依如此四差。別故然諸。聖教唯
0350a16: 說五識依五根者。以是五識所不共故。又必同境。近相順故。
0350a17: 第六意識俱有所依。唯有二種。謂第七識。第八識。隨闕
0350a18: 一種。必不轉故。雖五識俱取境明了。而不定有。故非
0350a19: 所依然諸。聖教唯說第六依第七者。染淨依故。同轉識攝。
0350a20: 近相順故。第七意識俱有所依。但有一種。謂第八識。
0350a21: 藏識若無。定不轉故。如伽他說。阿賴耶為依。故有末
0350a22: 那轉。依止心及意。餘轉識得生。
0350a23: 心。即第八。意。即第七。餘轉識。即前六也。餘可知。
0350a24: 阿賴耶識俱有所依。亦但一種。謂第七識。彼識若無。
0350b01: 定不轉故。論說藏識恒與末那俱時轉故。又說藏識
0350b02: 恒依染汙。此即末那。而說三位無末那者。依有覆說。
0350b03: 如言四位無阿賴耶。非無第八。此亦應爾。
0350b04: 三位無有覆末那。謂一阿羅漢。二滅盡定。三出世
0350b05: 道。四位無阿賴耶。謂三乘無學及佛。
0350b06: 雖有色界。亦依五根。而不定有。非所依攝。識種不能
0350b07: 現取自境。可有依義。而無所依。心所之所依。隨其相應之
0350b08: 識應說。復各加自相應之心王若作是說。妙符理教。
0350b09: 此破第三家以五色根為藏識所依。及破現依種
0350b10: 種依現之說。而結成正義也。二釋俱有依竟。△三
0350b11: 釋開導依。有三家解。第三為正。今初家解。約相續
0350b12: 義。
0350b13: 後開導依。有義。五識自他前後不相續故。必第六識
0350b14: 所引生故教。唯第六識為開導依。第六意識自相續故。
0350b15: 亦由五識所引生故。以前六識為開導依。第七八識
0350b16: 自相續故。不假他識所引生故。但以自類為開導依。
0350b17: △第二家解。約有力義。
0350b18: 有義。前說未有究理。且前五識未自在位及。遇非勝
0350b19: 之境。可如所說前後不相續。若自在位。如諸佛等於境自
0350b20: 在。諸根互用。任運決定。不假尋求。彼五識身。寧不相
0350b21: 續。
0350b22: 此下先破初家五識不相續之義也。瑜伽論云。由
0350b23: 眼識生。三心可得。如其次第。謂率爾心。尋求心。決
0350b24: 定心。初是眼識。二在意識。此明餘位必尋求而後
0350c01: 決定。非謂自在位故。
0350c02: 又等流疏五識未自在位。設遇勝境既為決定染淨意識及作意緣
0350c03: 勢力之所引生正當。專注所緣未能相捨之頃。如何不許
0350c04: 多念相續。
0350c05: 宗鏡錄云。緣慮心有五種行相。一率爾心。謂過境
0350c06: 便起。二尋求心。謂於境未達。方有尋求。三決定心。
0350c07: 謂審知境體而起決定。四染淨心。謂於境欣厭而
0350c08: 起染淨。五等流心。謂念念緣境前後等故。當知前
0350c09: 五轉識。得有四相。但除尋求。無隨念計度二種分
0350c10: 別故。第六具五相。第七無率爾尋求二相。有決定
0350c11: 染淨等流三相。謂第七常緣現在。故并無率爾相
0350c12: 也。第八有三相。率爾。決定。等流。無染淨尋求。有率
0350c13: 爾者。初受生時。創緣三界三種性境故。
0350c14: 故瑜伽說。決定心後。方有染淨。此後乃有等流眼識
0350c15: 善不善轉。而彼等流眼識。不由自分別力全賴意識決定染淨引生。乃
0350c16: 至此意但緣色塵。不趣餘聲香味等境時。隨經爾所時候。眼意二
0350c17: 識或善或染相續而轉。如眼識生。乃至身識應知亦
0350c18: 爾是。彼論意定顯經爾所時眼意二識俱相續轉。既
0350c19: 眼識時非無意識。故非二識互相續生又。若未自在位。遇
0350c20: 增盛境相續現前。逼奪身心不能暫捨時五識身。理
0350c21: 必相續。如熱地獄。戲忘天等。
0350c22: 熱地獄。苦增盛境。戲忘天。樂增盛境也。餘可知。
0350c23: 故瑜伽言。若此前念六識。為彼後念六識等無間緣。即施
0350c24: 設此名為意根。若使五識前後定唯有意識。彼論應
0351a01: 言。若此一識。為彼六識等無間緣以五識前。定唯有意識故。或彼
0351a02: 應言。若此六識。為彼一識等無間緣以五識後。定惟有意識故。論文。
0351a03: 既不如是。故知五識各自有相續義又。五識起時。必有
0351a04: 同時意識即。能引後念意識令起。何假五識為開導依。
0351a05: 此上破初家者皆是。此後若破若立。皆未當理。
0351a06: 無心睡眠悶絕等位。意識斷已巳後復起時。藏識末那
0351a07: 既恒相續。亦應與彼意識為開導依。若謂彼意識但用前
0351a08: 時自類開導則。五識自類何不許然。此五識既不許然。
0351a09: 彼意識云何獨爾。
0351a10: 藏識末那。何得為意識開導依。一謬也。用前自類
0351a11: 開導本是。而及破之。二謬也。彼不許五識自類開
0351a12: 導本非。而反印之。三謬也。
0351a13: 平等性智相應之末那。初起之時。必由第六意識入二空觀。
0351a14: 亦應用彼第六為開導依。圓鏡智俱之第八淨識。初必
0351a15: 六七方便引生。又異熟心。依染汙意。或依悲願相應
0351a16: 善心。既爾。必應許第八識亦以六七為開導依。由此
0351a17: 彼初家言都未究理。
0351a18: 染汙意。即第七識。悲願相應善心。即第六識。謂菩
0351a19: 薩由此悲願。長劫利生。不取涅槃。故異熟心。亦以
0351a20: 此為開導依也。此義全謬。
0351a21: 應說五識。前六識內隨用何識為開導依。第六意識。
0351a22: 用前念之自類。或第七八為開導依。第七末那。用前念之
0351a23: 自類。或第六識為開導依。阿陀那識。用前念之自類。及
0351a24: 第六七為開導依。皆不違理。由前說故。
0351b01: 謬處偏多。至下自明。第二家解竟。△第三家正解。
0351b02: 是義。此第二說亦不應理。開導依者。謂一者必有二者是。緣
0351b03: 慮法三者自在。為主四者。能作等無間緣具。此四義。能於後生
0351b04: 心心所法開避引導。名開導依。此但屬心。非心所等。
0351b05: 此正釋開導依之義也。有者。簡不相應行非實有
0351b06: 故。緣法者。簡色及無為。不能有緣慮故。為主者。簡
0351b07: 心所依他。不自在故。等無間者。簡異類得俱起故。
0351b08: 若此前念與彼後念無俱起義。說此前念於彼後念有開導力。
0351b09: 一身八識既容俱起。如何異類為開導依。若許異類為
0351b10: 開導依。應八種識不俱時起。便同小乘異部所執心不並生。又
0351b11: 一身中諸識俱起或二或三乃至七八。多少不定。若謂此依唯遮多少。不
0351b12: 揀異類。皆容互作等無聞緣則。色根等與心異類並生。亦復應爾皆可
0351b13: 互作等無間緣。便違聖說等無間緣唯心心所。然攝大乘說
0351b14: 色亦容有等無間緣者乃。是縱奪之言。謂假縱小乘
0351b15: 色心前後有等無間緣以。奪其互為因緣之執故耳。不爾。
0351b16: 等之一言應成無用。若謂等言非遮力用多少。但表同類
0351b17: 故色同類亦有等無間緣者。又。便違汝先所執異類識作等無間緣矣。
0351b18: 此破前互為開導之謬也。然攝大乘下。轉釋伏難。
0351b19: 難曰。若等無間緣唯心心所有之。則攝大乘論何
0351b20: 故說色容有等無間緣。今釋之曰。攝大乘論。為破
0351b21: 小乘妄執色心前後相續為因緣性。故縱許云色
0351b22: 心前後相生但應容有等無間緣。無有因緣義也
0351b23: 設不爾者。等無間之等字。便為無用。以等乃齊等
0351b24: 之義一遮多少。二表同類。一遮多少者。謂心用多。
0351c01: 色用少。故心但與心作等無間緣。不與色作等無
0351c02: 間緣。色用既少。故無等無間緣之義。二表同類者。
0351c03: 如前眼識。于後眼識名為同類。若望耳鼻等識。便
0351c04: 非同類。餘可知。
0351c05: 是故八識。各唯自類為開導依。深契教理。自類必無
0351c06: 俱起義故。心所之此等無間依。應隨相應之識而說。雖心
0351c07: 心所。異類並生。而互相應。和合似一。定俱生滅。事業
0351c08: 必同。一開導時。餘亦開導。故展轉作等無間緣。諸識
0351c09: 相望則必不然。不應為例。然諸心所非開導依。於所引生
0351c10: 無主義故。
0351c11: 先承前破謬結成正理。次辨心所之開導依。應設
0351c12: 難云。若等之一言必表同類者。諸心所法。與相應
0351c13: 心王異類並生。何容隨識說耶。今釋之曰。而互相
0351c14: 應等故。事。謂所依體。業謂所作用。如眼識相應諸
0351c15: 心所法。定與眼識同依眼根。定與眼識同緣色塵。
0351c16: 餘可例知。言一開導時餘亦開導者。如眼識與觸
0351c17: 俱生之時。則受想思等乃至或善或染皆悉隨生
0351c18: 也。展轉作等無間緣者。約諸心所互相引生也。諸
0351c19: 識相望。並無相應和合定俱生滅事業必同之義。
0351c20: 故不應以心所為例。妄許展轉為等無間緣也。然
0351c21: 諸心所下。簡依緣義寬狹不同。若云等無間緣則
0351c22: 寬。故心所可以互作。若云聞導依則狹。故心王名
0351c23: 依。心所非依。以其不能為主故也。
0351c24: 若謂諸心相應之心所等無間緣亦但。各唯自類不由心王及餘心所
0352a01: 異類引生。則。第七八識初轉依時。相應信等之此等無間緣
0352a02: 便闕以七八二識未轉依時。無信等故。則違聖說諸心心所皆四緣
0352a03: 生。
0352a04: 有因前文等表同類之語。不許心所異類引生。故
0352a05: 此釋之。
0352a06: 無心睡眠悶絕等位。意識雖斷。而後起時。彼開導依
0352a07: 即前自類。間斷五識。應知亦然問曰。既久間斷。何名無間。答曰。但以。無
0352a08: 異類心於中為隔即。名為無間故問曰。前念滅時。後念尚無。何所開導。
0352a09: 今識生時。前念非有。何能開導。答曰。彼先滅時。已巳於今識為開導故。何
0352a10: 煩異類為開導依。然聖教中或說前六識互相引起。
0352a11: 或說第七八依六七生者。皆依殊勝增上緣說。非等
0352a12: 無間。故不相違。瑜伽論說。若此識無間。諸識決定生。
0352a13: 說此為彼等無間緣。又言若此六識。為彼六識等無間
0352a14: 緣。即施設此名意根者。言總意別故今所說。亦不相違。故
0352a15: 自類依。深契教理。
0352a16: 先申明無間之意。次會通聖教所說。並可知。後簡
0352a17: 示瑜伽言意。蓋此彼之言。似通自他。然其意但以
0352a18: 自類前後而名此彼。故云言總意別也。二傍論諸
0352a19: 識所依竟。△三結歸本頌所依。
0352a20: 傍論已巳了。應辯正論。此第二能變識。雖具三所依。而頌中
0352a21: 依彼轉之言。但顯前二。為顯此識所依所緣。同是第八識
0352a22: 故。又前二依有勝用故頌偏說之。或開導依易了知故頌故
0352a23: 不說。
0352a24: 前二者。初因緣依。即種子識。次俱有依。即第八現
0352b01: 識也。二釋所依門竟。△三釋所緣門二。初正釋。二
0352b02: 釋妨。初中二。初略釋。二廣釋。今初。
0352b03: 如是已說此識所依。所緣云何。謂即緣彼。彼。謂即前
0352b04: 此所依識。聖說此識緣藏識故。
0352b05: △二廣釋二。初釋未轉依。二釋已巳轉依。初中有四
0352b06: 家。第四家為正。今初家釋。
0352b07: 有義。此末那意緣彼第八識體及相應之五心所法。論說末那。
0352b08: 我我所執恒相應故。謂緣彼體及相應法。如次執為
0352b09: 我及我所。然諸心所。不離識故。如唯識言亦攝心所。故頌但云
0352b10: 緣彼。無違教失。
0352b11: △第二家釋。
0352b12: 有義。彼說理不應然。曾無處言緣觸等故。應言此意
0352b13: 但緣彼識之見分及相分。如次執為我及我所。相見
0352b14: 俱以識為體故。不違聖說。
0352b15: △第三家釋。
0352b16: 有義。此說亦不應理以相分中。五色根境。非識蘊故又相分中
0352b17: 器界。乃是外境。若使末那緣之。應同五識亦緣外故。應如意識同前五識
0352b18: 緣共境故既緣根塵生我所執。應生無色者不執我所故。厭色
0352b19: 而生彼天。不變為根塵之色故。應說此意但緣藏識及彼
0352b20: 種子。如次執為我及我所。以種即是彼第八識功能。非
0352b21: 實有物。不違聖教。
0352b22: △第四家正釋。
0352b23: 有義。前說皆不應理以。色等種子非識蘊故。論說種
0352b24: 子是實有故若謂是。假則應如無。非可為諸法之親因緣故。又
0352c01: 此第七識俱之薩迦耶見。任運一類恒相續生。何容別
0352c02: 執有我我所譬如第六意識。無一心中。有斷常等二境別執
0352c03: 俱轉義故。亦不應說第七識之我及我所二執前後別轉。以此第七
0352c04: 識從無始來。一味恒轉無前後分位之差別故。
0352c05: 薩迦耶。此翻積聚。薩迦耶見即身見也。正執我時。
0352c06: 不能別執我所正執我所之時。亦不能別執于我。
0352c07: 故此二執。喻如斷常二執。決不俱起。今此第七識
0352c08: 相應之身見。既是任運一類恒相續生。所以但有
0352c09: 我執。更無我所執也。
0352c10: 應知此意。但緣藏識見分。非緣餘相分及種子心所等。彼第八識之
0352c11: 見分。無始以來微細。一類相續不斷。似常似一故。恒與諸法
0352c12: 為所依故。此第七識。唯執彼第八見分為自內我論中但是。乘語
0352c13: 勢故。說我所言。或此第七。執彼第八見分是我之我即以能執為我。
0352c14: 所執為我所。故於一我見約。義說我及我所之二言。若作是說。
0352c15: 善順教理。多處唯言第七識有我見故。我及我所二執
0352c16: 從來不俱起故。
0352c17: 相續故似常。一類無記故似一也。初釋未輪依竟。
0352c18: △二釋已巳轉依。
0352c19: 然第七識未轉依位則。唯緣藏識見分。若夫既轉依已巳。亦緣真
0352c20: 如及餘諸法以。平等性智。證得十種平等性故。知諸
0352c21: 有情勝解差別。示現種種佛影像故今。此頌中且說
0352c22: 未轉依時。故但說此緣彼藏識。悟迷通局。理應爾故。
0352c23: 無我我境。不故。
0352c24: 十種平等性者。一諸相增上喜愛平等。二一切領
0353a01: 受緣起平等。三遠離異相非相平等。四弘濟大慈
0353a02: 平等。五無待大悲平等。六隨諸眾生所樂示現平
0353a03: 等。七一切眾生敬愛所說平等。八世間寂靜皆同
0353a04: 一味平等。九世間諸法苦樂一味平等。十修植無
0353a05: 量功德究竟平等。此中證得十平等性。釋緣真如
0353a06: 之義。知諸有情勝解差別。釋緣餘諸法之義也。平
0353a07: 等性智是悟。故所緣則通。染汙末那是迷。故所緣
0353a08: 則局。平等性智緣無我境。故其境周。通攝真如
0353a09: 及餘諸法。染汙末那緣我法境。故其境不。但是
0353a10: 第八見分非餘。初正釋竟。△二釋妨。
0353a11: 問曰。如何此第七識乃。緣自所依之第八識耶。答曰。如有後念意識。
0353a12: 即緣前念已巳滅之意。彼前意是等無間緣。得與後識作所緣緣。既已巳極成。此
0353a13: 所依藏識是增上緣。亦可作所緣緣。又復何咎。
0353a14: 三釋所緣門竟。△四釋性相兩門。
0353a15: 頌言思量為性相者。雙顯此識自性行相。意以思量
0353a16: 為自性故。即復用彼思量為行相故。由斯兼釋所立末那
0353a17: 之別名以。能審思量乃。名為末那故。未轉依位。能審
0353a18: 思量所執我相。已巳轉依位。亦審思量無我相故。
0353a19: △五釋染俱門。
0353a20: 此意相應。有幾心所。且與四種煩惱常俱。此中俱之為
0353a21: 言是。顯相應之義。謂從無始至未轉依。此意任運恒
0353a22: 緣藏識。與四根本煩惱相應。其四者何。謂我癡。我見。
0353a23: 并我慢。我愛。是名四種。
0353a24: 且者。未顯其餘。先明此意之過失也。
0353b01: 我癡者。謂無明。愚於自心所變之我相。迷于無我真如之理。
0353b02: 故名我癡。我見者。謂我執。於第八識見分。本非我法之上。妄計
0353b03: 為我。故名我見。我慢者。謂倨傲。恃所執我。令心高舉。
0353b04: 故名我慢。我愛者。謂我貪。於所執我。深生耽著。故名
0353b05: 我愛頌言。并者。表慢愛有見得俱。見慢亦得與愛俱。遮餘部所
0353b06: 執見愛慢三無相應義。此四常起擾濁內心。令外轉識所作
0353b07: 施等。恒成雜染。有情由此生死輪迴。不能出離。故名煩
0353b08: 惱。
0353b09: 此正釋四煩惱相。并顯其過患也。內心。即指第七
0353b10: 識。外轉識。指前六識。由第七識妄起我癡我見我
0353b11: 慢我愛。遂使五度諸行不能忘相。咸成有漏。故名
0353b12: 雜染。若欲出離輪迴。必先勤觀無我。然此第七識
0353b13: 之俱生我執。細故難斷。必先用第六識。與相應之
0353b14: 正慧心所。依於大乘教理。如實觀察。俾無我正解
0353b15: 種子。漸熏漸著。至成熟位。方得無漏實智現前。又
0353b16: 即以此無漏實智。數數勤修。然後四煩惱種方得
0353b17: 永斷。今人輒談六度萬行。而於破執法門曾不究
0353b18: 心。求出輪迴。不亦難乎。問曰。既由第七。令前六識
0353b19: 恒成雜染。理須直用第七修無我觀。始為灸病得
0353b20: 穴。伐樹得根。何故先用第六識耶。答曰。第七我執。
0353b21: 元由第六之所資熏。故仍以第六為病之穴。為樹
0353b22: 之根。況第七識。從無始來至未轉位。一味有覆無
0353b23: 記性攝。不與信等。諸善心所相應。又無欲解念定
0353b24: 之力。何能自修無我觀哉。是故吾人發大乘心。須
0353c01: 於唯識相性深生信解。然後修習菩提資糧。可名
0353c02: 順解脫分。否則縱修諸行。但是人天有漏之因而
0353c03: 已巳。
0353c04: 問曰。彼根本惑。共有十種。此識相應。何唯有四答曰。有我見故。餘
0353c05: 二取邊邪之四見不生以。無一心之中而容有二慧故。
0353c06: 此下皆問答釋疑也諸見皆以慧為體。故不俱起。
0353c07: 問曰。如何此識要有我見而非餘見。答曰。二取邪見。但從分別
0353c08: 而生。唯屬見道所斷。此第七識所俱之煩惱。唯是俱生必。
0353c09: 修道所斷故是以無有二取邪見。我所見及斷常二種邊見皆。依我見
0353c10: 而生今。此第七識相應之我見。不依彼我所斷常見而起是故無有我所
0353c11: 邊見。恒內執有我。故要有我見。由我見審決則。疑無容
0353c12: 起由。愛著我故則。瞋不得生。故此識俱之煩惱唯四
0353c13: 問曰。見慢愛三。如何俱起答曰。行相無違。俱起何失又問。瑜
0353c14: 伽論說。貪令心下。慢令心舉。寧不相違答曰。分別俱生。
0353c15: 外境內境。所陵所恃。麤細有殊。故彼此文。義無乖反。
0353c16: 謂彼瑜伽論。乃指第六識相應之分別惑。貪于外
0353c17: 境。陵于外人。行相麤故。不容並起。此唯識頌。乃指
0353c18: 第七識相應之俱生惑。貪于內境。恃於內己巳。行相
0353c19: 細故。自不相違也。五釋染俱門竟。△六釋餘相應
0353c20: 門二。初未轉依。二已巳轉依。初中二。初正釋頌義。二
0353c21: 例論受義。初又二。初問答舉頌。二別釋頌義。今初。
0353c22: 問曰。此意相應心所。唯有四耶答曰。不爾頌云及餘觸等俱故。
0353c23: △二別釋頌義二。初一家無餘心所。次四家有餘
0353c24: 心所。今初。
0354a01: 有義。此意心所唯九。前四及餘觸等五法。即觸作意
0354a02: 受想與思。意與遍行定相應故。前頌既說觸等與異熟
0354a03: 識俱今恐謂同前亦是無覆。顯此第七相應心所。異彼第八相應
0354a04: 心所。故置餘之一言。及之一字。即是集義。前四後五。合與末那
0354a05: 恒相應故問曰。此意何故無餘心所答曰。謂欲心所。希望未
0354a06: 遂合事。此第七識任運緣遂合境。無所希望。故無有欲。
0354a07: 勝解心所。印持曾未定境。此第七識無始恒緣定事。經所
0354a08: 印持。故無勝解。念心所。唯記憶曾所習事。此第七識恒緣
0354a09: 現所受境。無所記憶。故無有念。定心所。唯繫心專注一
0354a10: 境。此第七識任運剎那別緣。既不專一。故無有定。
0354a11: 謂此第七。緣彼第八。能緣所緣。皆悉剎那生滅。前
0354a12: 不似後。後不似前也。
0354a13: 慧心所即是我見。故不別說。善十一心所是淨故。非此染汙識
0354a14: 俱。隨煩惱生。必依根本煩惱前後分位差別。建立此識
0354a15: 恒與四煩惱俱。前後一類。分位無別。故此識俱無隨
0354a16: 煩惱。惡作心所。追悔先所造業。此第七識任運恒緣現境。
0354a17: 非悔先業。故無惡作。睡眠心所。必依身心重昧。外眾緣
0354a18: 力。有時暫起。此第七識無始一類內執。不假外緣。故彼
0354a19: 睡眠。此識非有。尋伺二種心所。俱依外門而轉。淺深推度。麤細
0354a20: 發言。此第七識唯依內門而轉。一類執我。故非與彼尋伺
0354a21: 相俱。
0354a22: 緣六塵等諸境。名為外門。緣藏識之見分。名為內
0354a23: 門。淺推度麤發言。名之為尋。深推度細發言。名之
0354a24: 為伺。△次四家有餘心所二。初斥前總標。二四家
0354b01: 別解。今初。
0354b02: 有義。彼釋餘字之義非理。頌中更別說此第七是有覆無記性
0354b03: 攝故。又闕意俱之隨煩惱故根本。煩惱。必與隨煩惱俱。
0354b04: 故此頌中餘之一言正是。顯隨煩惱。
0354b05: △二四家別解。第四家為正。今初家解。
0354b06: 此中有義。五隨煩惱。與一切染心相應。如集論說。
0354b07: 沉。掉舉。不信。懈怠。放逸。於一切染汙品中。恒共相
0354b08: 應。若離無堪任性等五法。則染汙性成無是處故。煩惱
0354b09: 起時。心既染汙。故染心位。必有彼五以。煩惱若起。必
0354b10: 由無堪任囂動不信懈怠放逸故。掉舉雖遍一切染
0354b11: 心。而于貪位增盛。故瑜伽論中但說掉舉是貪分。如眠與悔。雖
0354b12: 遍三性心。而癡位增盛。故但說為癡分。
0354b13: 無堪任。即沉。囂動。即掉舉也。餘可知。
0354b14: 雖瑜伽論中餘處復說有隨煩惱或六或十諸染心。而
0354b15: 彼俱依別義說。非彼或六或十實一切染心。謂依二
0354b16: 十隨煩惱中其。解通于分別之麤及通俱生之細通于有覆。無記及通
0354b17: 不善又能。通障定慧此等。相顯故說六隨諸染心。又依二十二
0354b18: 隨煩惱中其。解通于分別之麤俱生之細又通不善及有覆之。二性故。
0354b19: 說十隨諸染心。故此所說唯五隨煩惱。與彼六十之二說各依別義。非互
0354b20: 相違。然此意俱心所十五。謂前九法。五隨煩惱。并別
0354b21: 境慧。我見雖是別境慧攝。而五十一心所法中。義有
0354b22: 差別。故開為二。
0354b23: 二十隨煩惱。即小十中二大八。具如下文所明也。
0354b24: 解者。行相也。二十二者。加邪欲邪勝解也。義有差
0354c01: 別者。我見唯染。慧通染淨也。餘可知。
0354c02: 問曰。何緣此意無餘心所答曰。謂忿等十種小隨。行相麤動。
0354c03: 此第七識審細。故非與彼小隨得俱。無慚無愧二種中隨。唯是
0354c04: 不善。此第七識是無記故。非彼中隨相應大隨中之。散亂令心馳
0354c05: 流外境。此第七識恒內執第八識之見分一類境生。不外馳流。
0354c06: 故彼散亂。此識非有。不正知者。謂起外門身語意行。違越
0354c07: 軌則。此第七識。唯是內執。故非與彼不正知俱。無餘心所。
0354c08: 義如前說。
0354c09: △第二家解。
0354c10: 有義。應說六隨煩惱。與一切染心相應。瑜伽論說。
0354c11: 不信。懈怠。放逸。忘念。散亂。惡慧。一切染心皆相應故。
0354c12: 忘念散亂惡慧若無。心必不能起諸煩惱。要緣曾受
0354c13: 境界種類。發起忘念及邪簡擇。方起貪等諸煩惱故。
0354c14: 煩惱起時。心必流蕩。皆由於境起散亂故。
0354c15: 此加忘念散亂惡慧三心所也。邪簡擇。即惡慧。
0354c16: 沉掉舉。行相互違。非諸染心皆能起。論說五法
0354c17: 染心者乃約。解通麤細。違唯善法而言。蓋以純隨煩惱。通
0354c18: 于不善有覆之二性故瑜伽又。說十之言。義如前說。
0354c19: 此泛明掉舉與沉相違也。論說下。通妨可知。
0354c20: 然此意俱心所十九。謂前九法。六隨煩惱。并念定慧
0354c21: 及如沉。此別說念。准前慧釋。并有定者。專注一類
0354c22: 所執我境。曾不捨故。加惛沉者。謂此識俱之無明尤
0354c23: 重。心沉故。無掉舉者與。此惛沉正相違故。無餘心所。
0354c24: 如上應知。
0355a01: 此更加念與定。簡去掉舉也。此別說念准前慧釋
0355a02: 者。謂忘念雖即以念為體。而義有差別故。△第三
0355a03: 家解。
0355a04: 有義。復說十隨煩惱。與一切染心相應。瑜伽論說。
0355a05: 放逸。掉舉。沉。不信。懈怠。邪欲。邪勝解。邪念。散亂。不
0355a06: 正知。此十。一切染汙心起。通一切處三界繫故。若無
0355a07: 邪欲邪勝解時。心必不能起諸煩惱。於所受境要樂
0355a08: 合離。印持事相。方起貪等諸煩惱故。
0355a09: 邪念。即忘念。不正知。即惡慧。於所受境等者。謂可
0355a10: 愛境。邪欲于中樂合。非可愛境。邪欲於中樂離。更
0355a11: 以邪解決定印持可愛事相。方起貪心。印持非可
0355a12: 愛相。方起瞋心也。
0355a13: 諸疑理者。於色等事必無猶豫。故疑相應心。亦有邪一
0355a14: 勝解即使。於所緣事亦有猶豫者。非是煩惱中之疑。如疑
0355a15: 人杌不名煩惱。餘處不說此邪欲邪勝解之二心所遍染心者謂。緣非
0355a16: 愛事中之邪欲。疑相應心之邪勝解。此之邪欲勝解微薄。非麤煩故
0355a17: 略不言之。非全無也。餘處說隨煩惱或五或六各互有無。義如前說。
0355a18: 此釋邪勝解不遍染心之難也。難曰。勝解于決定
0355a19: 境印持為性。疑以猶豫為性。此二相違。云何邪解
0355a20: 得遍染心。答云。諸疑理者。於諸諦理雖懷疑惑。於
0355a21: 色等事必無猶豫。故仍得與勝解相應。設或於事
0355a22: 有疑。亦復不名煩惱。故疑事時。雖無勝解。而邪勝
0355a23: 解。不妨與疑理之煩惱相應也。餘可知。
0355a24: 此意心所有二十四。謂前九法。十隨煩惱。加別境五
0355b01: 皆。准前文之理而釋。無餘心所亦。如上文應知。
0355b02: △第四家正解。
0355b03: 有義。前說皆未盡理。且疑他世為有為無。於彼有何
0355b04: 欲勝解相是故邪欲勝解非染心。煩惱起時若無沉。應不定
0355b05: 有無堪任性。掉舉若無。應無囂動。便如善等。非染汙
0355b06: 位。若染心中無散亂者。應非流蕩。非染汙心。若無失
0355b07: 念不正知者。如何能起煩惱現前。故染汙心。決定皆
0355b08: 與八種大隨煩惱相應而生。謂沉。掉舉。不信。懈怠。放
0355b09: 逸。忘念。散亂。不正知其。忘念不正知二種若以念慧為性
0355b10: 者則不染心何以故。非諸染心。皆緣曾受有簡擇故。
0355b11: 若忘念不正知。以無明為自性者則必。染心起。由前說若無
0355b12: 失念不正知。如何能起煩惱故。
0355b13: 染心非皆緣曾受境。故以念為性之忘念不遍。染
0355b14: 心非皆有簡擇。故以慧為性之不正知不遍也。餘
0355b15: 可知。
0355b16: 然此意俱心所十八。謂前九法。八隨煩惱。并別境慧。
0355b17: 無餘心所及論三文。准前應釋。若作是說。不違理教。
0355b18: 論三文。謂集論明五遍染心。瑜伽明六遍染心十
0355b19: 遍染心也。准前應釋。即解通麤細等文也。第二能
0355b20: 變。釋相應門未轉依中。初正釋頌義竟。
0355b21: 
0355b22: 成唯識論觀心法要卷第四
