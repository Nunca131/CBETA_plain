0652b14: 
0652b15: 
0652b16: 
0652b17: 大方廣佛華嚴經綱要卷第二十三
0652b18: 于闐國三藏沙門實叉難陀　譯經
0652b19: 清涼山大華嚴寺沙門澄觀　疏義
0652b20: 明匡山法雲寺憨山沙門德清提挈
0652b21: 兜率宮中偈讚品第二十四
0652b22: 初來意者。前明化主赴感。今明助化讚揚。及顯位
0652b23: 體所依。故次來也。釋文者。謂十方菩薩於此宮中
0652b24: 讚佛實德。故受斯名。三宗趣者。集眾放光偈讚為
0652c01: 宗。為說迴向為趣。
0652c02: 爾時佛神力故。十方各有一大菩薩。一一各與萬佛
0652c03: 剎微塵數諸菩薩俱。從萬佛剎微塵數國土外諸世
0652c04: 界中來詣佛所。其名曰金剛幢菩薩。堅固幢菩薩。勇
0652c05: 猛幢菩薩。光明幢菩薩。智幢菩薩。寶幢菩薩。精進幢
0652c06: 菩薩。離垢幢菩薩。星宿幢菩薩。法幢菩薩。
0652c07: 大文分三。初集眾。二放光。三偈讚。初神力一句集
0652c08: 因也。次十方一句舉上首。三一一下標眷屬。四從
0652c09: 萬佛剎下來處。五其名曰下列十菩薩名。標主也。
0652c10: 同名幢者。略有五義。一高出義。表三賢位極。二建
0652c11: 立義。大悲大智建立眾生及菩提故。三歸向義。謂
0652c12: 大悲攝生。智願攝善。歸向菩提故。四摧珍義。如猛
0652c13: 將幢。降伏一切諸魔軍故。五滅諸怖畏義。如帝釋
0652c14: 幢。不怖惑業故。金剛等異名。即表十向行體。
0652c15: 所從來國謂妙寶世界。妙樂世界。妙銀世界。妙金世
0652c16: 界。妙摩尼世界。妙金剛世界。妙波頭摩世界。妙優
0652c17: 羅世界。妙栴檀世界。妙香世界。
0652c18: 五所從來國皆稱妙者。迴向之力。微善彌於法界
0652c19: 故。其別名即表十向所修法門。
0652c20: 各於佛所淨修梵行。所謂無盡幢佛。風幢佛。解脫幢
0652c21: 佛。威儀幢佛。明相幢佛。常幢佛。最勝幢佛。自在幢佛。
0652c22: 梵幢佛。觀察幢佛。其諸菩薩至佛所已巳。頂禮佛足。
0652c23: 六本所事佛同名幢義不異菩薩。別名即表修十
0652c24: 向智。亦表當位之果。七其諸下到已巳修敬。
0653a01: 以佛神力。即化作妙寶藏師子之座。寶網彌覆周
0653a02: 滿。諸菩薩眾隨所方來。各於其上結加趺坐。
0653a03: 八以佛神力下善住威儀。座體云妙寶者。十住以
0653a04: 慧光照。故以毗盧遮那藏為體。十行以行淨離
0653a05: 垢。故以蓮華藏為體。今十向大悲處於生死普該
0653a06: 萬法。不拘乎一。故座體直云妙寶。不限色類。以教
0653a07: 行周。籠攝眾生。加以寶網彌覆其上。
0653a08: 其身悉放百千億那由他阿僧祇清淨光明。此無量
0653a09: 光皆從菩薩清淨心寶離眾過惡大願所起。顯示一
0653a10: 切諸佛自在清淨之法。以諸菩薩平等願力。能普救
0653a11: 護一切眾生。一切世間之所樂見。見者不悉得調
0653a12: 伏。
0653a13: 九其身悉放下放光益物。此位多游悲智益物故。
0653a14: 其菩薩眾悉已巳成就無量功德。所謂游一切諸佛
0653a15: 國土無所障礙。見無依止清淨法身。以智慧身現無
0653a16: 量身往十方承事諸佛。入於諸佛無量無邊不可
0653a17: 思議自在之法。住於無量一切智門。以智光明善了
0653a18: 諸法。於諸法中得無所畏。隨所演說窮未來際。辯才
0653a19: 無盡。以大智慧開總持門。慧眼清淨入深法界。智慧
0653a20: 境界無有邊際。究竟清淨猶若空。如此世界兜率
0653a21: 天宮諸菩薩眾如是來集。十方一切兜率天宮。悉有
0653a22: 如是名號菩薩而來集會。所從來國諸佛名號。亦皆
0653a23: 同等。無有差別。
0653a24: 十其菩薩下略讚勝德。有十一句。初總。餘別。別中
0653b01: 十門。次如此世界下結通十方。
0653b02: 爾時世尊從兩膝輪。放百千億那由他光明。普照十
0653b03: 方盡法界空界一切世界。彼諸菩薩皆見於此佛
0653b04: 神變相。此諸菩薩亦見於彼一切如來神變之相。如
0653b05: 是菩薩皆與毗盧遮那如來於往昔時同種善根修
0653b06: 菩薩行。悉已巳悟入諸佛自在甚深解脫。得無差別法
0653b07: 界之身。入一切土而無所住。見無量佛悉往承事。於
0653b08: 一念中周行法界自在無礙。心意清淨如無價寶。無
0653b09: 量無數諸佛如來。常加護念共與其力。到於究竟第
0653b10: 一彼岸。恒以淨念住無上覺。念念恒入一切智處。以
0653b11: 小入大。以大入小。皆得自在通達無礙。已巳得佛身與
0653b12: 佛同住。獲一切智。從一切智而生其身。一切如來所
0653b13: 行之處悉能隨入。開闡無量智慧法門。到金剛幢大
0653b14: 智彼岸。獲金剛定斷諸疑惑。已巳得諸佛自在神通。普
0653b15: 於一切十方國土。教化調伏百千萬億無數眾生。於
0653b16: 一切處雖無所著。善能修學成就究竟。方便安立一
0653b17: 切諸法。如是等百千億那由他不可說無盡清淨三
0653b18: 世一切無量功德藏諸菩薩眾。皆來集會在於佛所。
0653b19: 因光所見一切佛所悉亦如是。
0653b20: 第二爾時世尊下放光。文分四節。初從兩膝。放光
0653b21: 處言膝輪者。位漸高故。又表迴因向果等。有屈伸
0653b22: 進趣之相故。又悲智相導。屈伸無住故。二放百千
0653b23: 下光數。三普照下光照分齊。四彼諸菩薩下光所
0653b24: 作業。謂令彼此互相見故。此中分三節。初正明彼
0653c01: 此相見。二如是下釋見所由。由二種因故彼此相
0653c02: 見。一由宿因同行故。二由現德圓滿故。經文悉已巳
0653c03: 悟入下有二十句。明德圓滿之相。後如是等下結
0653c04: 德。
0653c05: 爾時金剛幢菩薩承佛神力。普觀十方。而說頌言。
0653c06: 如來不出世亦無有涅槃以本大願力
0653c07: 示現自在法是法難思議非心所行處
0653c08: 智慧到彼岸乃見諸佛境色身非是佛
0653c09: 音聲亦復然亦不離色聲見佛神通力
0653c10: 少智不能知諸佛實境界久修清淨業
0653c11: 於此乃能了正覺無來處去亦無所從
0653c12: 清淨妙色身神力故顯現無量世界中
0653c13: 示現如來身廣說微妙法其心無所著
0653c14: 智慧無邊際了達一切法普入於法界
0653c15: 示現自在力眾生及諸法了達皆無礙
0653c16: 普現眾色像於一切剎欲求一切智
0653c17: 速成無上覺應以淨妙心修習菩提行
0653c18: 若有見如來如是威神力當於最勝尊
0653c19: 供養勿生疑
0653c20: 第二偈讚中十菩薩即為十段。亦十方如次。皆先
0653c21: 標說人及說儀式。今初東方金剛幢者。此是會主。
0653c22: 名含總別。總顯迴向不出悲智。金剛者堅利也。即
0653c23: 悲之智。二乘實際不能壞堅也。斷難斷惑利也。故
0653c24: 云智慧到彼岸。即智之悲。愛見不能動堅也。無所
0654a01: 不救利也。故文中剎利生。七十八經云譬如金
0654a02: 剛唯從金剛處及金處生。非餘寶處生。菩提心金
0654a03: 剛亦復如是。唯從大悲救護眾生金剛處一切智
0654a04: 明殊勝境界金處而生。非餘眾生善根處生。是知
0654a05: 金剛不獨喻智。攻般若者不得此意。但以標名獨
0654a06: 將金剛喻於般若。以文中悲濟九類而無所度。悲
0654a07: 智相導。方為真實般若。別名即救護眾生悲也。離
0654a08: 眾生相智也。頌有十偈。歎佛寂用無礙德。
0654a09: 爾時堅固幢菩薩承佛神力。普觀十方。而說頌言。
0654a10: 如來勝無比甚深不可說出過言語道
0654a11: 清淨如空汝觀人師子自在神通力
0654a12: 已巳離於分別而令分別見導師為開演
0654a13: 甚深微妙法以是因緣故現此無比身
0654a14: 此是大智慧諸佛所行處若欲了知者
0654a15: 常應親近佛意業常清淨供養諸如來
0654a16: 終無疲厭心能入於佛道具無盡功德
0654a17: 堅住菩提心以是疑網除觀佛無厭足
0654a18: 通達一切法是乃真佛子此人能了知
0654a19: 諸佛自在力廣大智所說欲為諸法本
0654a20: 應起勝希望志求無上覺若有尊敬佛
0654a21: 念報於佛恩彼人終不離一切諸佛住
0654a22: 何有智慧人於佛得見聞不修清淨願
0654a23: 履佛所行道
0654a24: 第二南方堅固者。表不壞迴向故。菩提心堅故。觀
0654b01: 佛無厭故。十頌多明如來為物所依德。
0654b02: 爾時勇猛幢菩薩承佛神力。普觀十方而說頌言。
0654b03: 譬如明淨眼因日眾色淨心亦復然
0654b04: 佛力見如來如以精進力能盡海源底
0654b05: 智力亦如是得見無量佛譬如良沃田
0654b06: 所種必滋長如是淨心地出生諸佛法
0654b07: 如人獲寶藏永離貧窮苦菩薩得佛法
0654b08: 離垢心清淨譬如伽陀藥能消一切毒
0654b09: 佛法亦如是滅諸煩惱患真實善知識
0654b10: 如來所稱讚以彼威神故得聞諸佛法
0654b11: 設於無數劫財寶施於佛不知佛實相
0654b12: 此亦不名施無量眾色相莊嚴於佛身
0654b13: 非於色相中而能見於佛如來等正覺
0654b14: 寂然恒不動而能普現身滿十方界
0654b15: 譬如空界不生亦不滅諸佛法如是
0654b16: 畢竟無生滅
0654b17: 第三西方菩薩。淨心智力。見佛盡源。等一切佛。故
0654b18: 名勇猛。十頌總顯如來見聞弘益之德。
0654b19: 爾時光明幢菩薩承佛神力。普觀十方而說頌言。
0654b20: 人間及天上一切諸世界普見於如來
0654b21: 清淨妙色身譬如一心力能生種種心
0654b22: 如是一佛身普現一切佛菩提無二法
0654b23: 亦復無諸相而於二法中現相莊嚴身
0654b24: 了法性空寂如幻而生起所行無有盡
0654c01: 導師如是現三世一切佛法身悉清淨
0654c02: 隨其所應化普現妙色身如來不念言
0654c03: 我作如是身自然而示現未起分別
0654c04: 法界無差別亦無所依止而於世間中
0654c05: 示現無量身佛身非變化亦復非非化
0654c06: 於無化法中示有變化形正覺不可盡
0654c07: 法界空等深廣無涯底言語道悉絕
0654c08: 如來善通達一切處行道法界眾國土
0654c09: 所往皆無礙
0654c10: 第四北方菩薩。以大悲力運智慧光朗彼重昏。無
0654c11: 所不至。名光明幢。十頌多顯如來即體化用周普
0654c12: 之德。
0654c13: 爾時智幢菩薩承佛神力。普觀十方而說頌言。
0654c14: 若人能信受一切智無礙修習菩提行
0654c15: 其心不可量一切國土中普現無量身
0654c16: 而身不在處亦不住於法一一諸如來
0654c17: 神力示現身不可思議劫筭數莫能盡
0654c18: 三世諸眾生悉可知其數如來所示現
0654c19: 其數不可得或時示一二乃至無量身
0654c20: 普現十方剎其實無二種譬如淨滿月
0654c21: 普現一切水影像雖無量本月未曾二
0654c22: 如是無礙智成就等正覺普現一切剎
0654c23: 佛體亦無二非一亦非二亦復非無量
0654c24: 隨其所應化示現無量身佛身非過去
0655a01: 亦復非未來一念現出生成道及涅槃
0655a02: 如幻所作色無生亦無起佛身亦如是
0655a03: 示現無有生
0655a04: 第五東北方。於佛寂用之境決斷無疑故。又智導
0655a05: 萬行出生無盡。故名智幢。十頌多歎如來應現出
0655a06: 生無礙之德。
0655a07: 爾時寶幢菩薩承佛神力。普觀十方而說頌言。
0655a08: 佛身無有量能示有量身隨其所應
0655a09: 導師如是現佛身無處所充滿一切處
0655a10: 如空無邊際如是難思議非心所行處
0655a11: 心不於中起諸佛境界中畢竟無生滅
0655a12: 如翳眼所非內亦非外世間見諸佛
0655a13: 應知亦如是饒益眾生故如來出世間
0655a14: 眾生見有出而實無興世不可以國土
0655a15: 晝夜而見佛歲月一剎那當知悉如是
0655a16: 眾生如是說某日佛成道如來得菩提
0655a17: 實不繫於日如來離分別非世超諸數
0655a18: 三世諸導師出現皆如是譬如淨日輪
0655a19: 不與昏夜合而說某日夜諸佛法如是
0655a20: 三世一切劫不與如來合而說三世佛
0655a21: 導師法如是
0655a22: 第六東南方菩薩。以圓淨智照平等理。不礙應現
0655a23: 隨順一切如摩尼寶故名寶幢。十頌多顯平等超
0655a24: 世德。
0655b01: 爾時精進幢菩薩承佛神力。普觀十方。而說頌言。
0655b02: 一切諸導師身同義亦然普於十方剎
0655b03: 隨應種種現汝觀牟尼尊所作甚奇特
0655b04: 充滿於法界一切悉無餘佛身不在內
0655b05: 亦復不在外佛力故顯現導師法如是
0655b06: 隨諸眾生類先世所集業如是種種身
0655b07: 示現各不同諸佛身如是無量不可數
0655b08: 唯除大覺尊無有能思議如以我難思
0655b09: 心業莫能取佛難思亦爾非心業所現
0655b10: 如剎不可思而見淨莊嚴佛難思亦爾
0655b11: 妙相無不現譬如一切法眾緣故生起
0655b12: 見佛亦復然必假眾善業譬如隨意珠
0655b13: 能滿眾生心諸佛法如是悉滿一切願
0655b14: 無量國土中導師興於世隨其願力故
0655b15: 普應於十方
0655b16: 第七西南方菩薩。勤觀如來真應皆同。故能平等。
0655b17: 隨順一切眾生。名精進幢。十頌顯此同義。
0655b18: 爾時離垢幢菩薩承佛神力。普觀十方而說頌言。
0655b19: 如來大智光普淨諸世間世間既淨已巳
0655b20: 開示諸佛法設有人欲見眾生數等佛
0655b21: 靡不應其心而實無來處以佛為境界
0655b22: 專念而不息此人得見佛其數與心等
0655b23: 成就白淨法具足諸功德彼於一切智
0655b24: 專念心不捨導師為眾生如應演說法
0655c01: 隨於可化處普現最勝身佛身及世間
0655c02: 一切皆無我悟此成正覺復為眾生說
0655c03: 一切人師子無量自在力示現念等身
0655c04: 其身各不同世間如是身諸佛身亦然
0655c05: 了知其自性是則說名佛如來普知見
0655c06: 明了一切法佛法及菩提二俱不可得
0655c07: 導師無來去亦復無所住遠離諸顛倒
0655c08: 是名等正覺
0655c09: 第八西北方菩薩真如體淨。能成白法。復淨世間
0655c10: 故名離垢。十頌多歎如來淨德。前六淨他。後四自
0655c11: 淨。
0655c12: 爾時星宿幢菩薩承佛神力。普觀十方而說頌言。
0655c13: 如來無所住普住一切剎一切土皆往
0655c14: 一切處咸見佛隨眾生心普現一切身
0655c15: 成道轉法輪及以般涅槃諸佛不思議
0655c16: 誰能思議佛誰能見正覺誰能現最勝
0655c17: 一切法皆如諸佛境亦然乃至無一法
0655c18: 如中有生滅眾生妄分別是佛是世界
0655c19: 了達法性者無佛無世界如來普現前
0655c20: 令眾生信喜佛體不可得彼亦無所見
0655c21: 若能於世間遠離一切著無礙心歡喜
0655c22: 於法得開悟神力之所現即此說名佛
0655c23: 三世一切時求悉無所有若能如是知
0655c24: 心意及諸法一切悉知見疾得成如來
0656a01: 言語中顯示一切佛自在正覺超語言
0656a02: 假以語言說
0656a03: 第九下方菩薩。解佛應法界之身。而不離法性
0656a04: 若彼星宿燦然羅空。不可縛著。故以為名。十頌顯
0656a05: 佛此德。
0656a06: 爾時法幢菩薩承佛神力。普觀十方而說頌言。
0656a07: 寧可恒具受一切世間苦終不遠如來
0656a08: 不自在力若有諸眾生未發菩提心
0656a09: 一得聞佛名決定成菩提若有智慧人
0656a10: 一念發道心必成無上尊慎莫生疑惑
0656a11: 如來自在力無量劫難遇若生一念信
0656a12: 速登無上道設於念念中供養無量佛
0656a13: 未知真實法不名為供養若聞如是法
0656a14: 諸佛從此生雖經無量苦不捨菩提行
0656a15: 一聞大智慧諸佛所入法普於法界中
0656a16: 成三世導師雖盡未來際遊諸佛剎
0656a17: 不求此妙法終不成菩提眾生無始來
0656a18: 生死久流轉不了真實法諸佛故興世
0656a19: 諸法不可壞亦無能壞者自在大光明
0656a20: 普示於世間
0656a21: 第十上方菩薩知真實之法。普入法界。則行修行
0656a22: 皆無分量故名法幢。知法名佛。故先讚見佛之益。
0656a23: 十頌雙顯佛法難聞。
0656a24: 十迴向品第二十五之一
0656b01: 初來意者。當會序分已巳彰正宗宜顯故。又已巳總示
0656b02: 所依佛智。次別顯能依行位。故次來也。二釋名者。
0656b03: 迴者轉也。向者趣也。轉自萬行趣向三處故。迴向
0656b04: 不同。有其十種。十之別名本分當釋。迴向通稱今
0656b05: 當重明。隨境所向義有眾多。以義通收不出三處。
0656b06: 謂眾生菩提及以實際。上二隨相。實際即離相。開
0656b07: 三為十。一迴自向他。二迴少向多。三迴自因行向
0656b08: 他因行。四迴因向果。五迴劣向勝。六迴比向證。七
0656b09: 迴事向理。八迴差別行向圓融行。九迴世向出世。
0656b10: 十迴順理事行向理所成事。十義中初三皆迴向
0656b11: 眾生。次三皆迴向菩提。次二迴向實際。後二義通
0656b12: 於果及實際。三宗趣者。以無邊行海順無邊大願
0656b13: 為宗。成就普賢德用為趣。
0656b14: 爾時金剛幢菩薩承佛神力。入菩薩智光三昧。
0656b15: 釋文大分。有十。一三昧分。二加分。三起分。四本分。
0656b16: 五說分。六瑞應分。七結通分。八證成分。九偈讚勸
0656b17: 修分。十校量功德分。今初三昧分。
0656b18: 入是三昧已巳。十方各過十萬佛剎微塵數世界外。有
0656b19: 十萬佛剎微塵數諸佛。皆同一號號金剛幢。而現其
0656b20: 前。咸稱讚言善哉善哉。善男子。乃能入此菩薩智光
0656b21: 三昧。善男子。此是十方各十萬佛剎微塵數諸佛神
0656b22: 力共加於汝。亦是毗盧遮那如來往昔願力。威神之
0656b23: 力。及由汝智慧清淨故。諸菩薩善根增勝故。令汝入
0656b24: 是三昧而演說法。
0656c01: 第二入是三昧下加分。有三。一總顯加相。於中初
0656c02: 明佛現。次明讚善。
0656c03: 為令諸菩薩得清淨無畏故。具無礙辯才故。入無礙
0656c04: 智地故。住一切智大心故。成就無盡善根故。滿足無
0656c05: 礙白法故。入於普門法界故。現一切佛神力故。前際
0656c06: 念智不斷故。得一切佛護持諸根故。以無量門廣說
0656c07: 眾法故。聞悉解了受持不忘故。攝諸菩薩一切善根
0656c08: 故。成辦出世助道故。不斷一切智智故。開發大願故。
0656c09: 解釋實義故。了知法界故。令諸菩薩皆悉歡喜故。修
0656c10: 一切佛平等善根故。護持一切如來種性故。所謂演
0656c11: 說諸菩薩十迴向。
0656c12: 第二為令下辦加所為。有二十二句。前二十句。為
0656c13: 令下十句標所成。後以無量門下十一句。明其所
0656c14: 作。後一句總結所屬。
0656c15: 佛子。汝當承佛威神之力而演此法。得佛護念故。安
0656c16: 住佛家故。增益出世功德故。得陀羅尼光明故。入無
0656c17: 障礙佛法故。大光普照法界故。集無過失淨法故。住
0656c18: 廣大智境界故。得無障礙法光故。爾時諸佛即與金
0656c19: 剛幢菩薩無量智慧。與無留礙辯。與分別句義善方
0656c20: 便。與無礙法光明。與如來平等身。與無量差別淨音
0656c21: 聲。與菩薩不思議善觀察三昧。與不可沮壞一切善
0656c22: 根迴向智。與觀察一切法成就巧方便。與一切處說
0656c23: 一切法無斷辯。何以故。入此三昧善根力故。爾時諸
0656c24: 佛各以右手摩金剛幢菩薩頂。金剛幢菩薩得摩頂
0657a01: 已巳。即從定起。
0657a02: 第三佛子下正顯加相。於中初有十句。口加語業
0657a03: 以增辨。次諸佛即與無量智下十句。意業冥加以
0657a04: 益智。後何以故下摩頂身加以增威。下即從定起
0657a05: 分。
0657a06: 告諸菩薩言。佛子。菩薩摩訶薩有不可思議大願充
0657a07: 滿法界。普能救護一切眾生。所謂修學去來現在一
0657a08: 切佛迴向。
0657a09: 第四告諸菩薩下本文中分二。初三句總標願體
0657a10: 難思。希求名願。即具普賢無盡願海。深廣難思。充
0657a11: 滿下顯難思相。謂體充法界故用普救護。故稱為
0657a12: 大。三所謂下釋成難思。以行同佛故。
0657a13: 佛子。菩薩摩訶薩迴向有幾種。佛子。菩薩摩訶薩迴
0657a14: 向有十種。三世諸佛咸共演說。
0657a15: 第二別示名相。文分為四。初舉數徵名。次佛子迴
0657a16: 向有十種下標數顯勝。諸佛共說故。
0657a17: 何等為十一者救護一切眾生離眾生相迴向。二者
0657a18: 不壞迴向。三者等一切諸佛迴向。四者至一切處迴
0657a19: 向。五者無盡功德藏迴向。六者入一切平等善根迴
0657a20: 向。七者等隨順一切眾生迴向。八者真如相迴向。九
0657a21: 者無縛無著解脫迴向。十者入法界無量迴向。佛子。
0657a22: 是為菩薩摩訶薩十種迴向。過去未來現在諸佛已巳
0657a23: 說。當說。現說。
0657a24: 此徵列十迴向名。其總名已巳見品初。今略釋其相。
0657b01: 其迴向二字皆是能迴之願。救護等名皆迴向之
0657b02: 行。皆是依止受名救護等名皆迴向之別相等。大
0657b03: 悲廣濟名為救護一切眾生。大智無著故云離眾
0657b04: 生相。即是廣大不顛倒心。二不壞者於三寶等得
0657b05: 不壞信。以此善根用將迴向。三學三世佛所作迴
0657b06: 向名等諸佛。四菩薩令其善根至一切處。五由迴
0657b07: 向故能成無盡功德之藏。六順理修善。事理無違
0657b08: 入於平等。七以善根等心順益眾生。八善根合如。
0657b09: 以成迴向。九不為相縛不於見著。作用自在故云
0657b10: 解脫。如不思議解脫等。十稱性起用。謂以法界善
0657b11: 根迴向法界故。疏有廣釋。難以備錄。上略釋別名。
0657b12: 佛子是為下結數。
0657b13: 佛子。云何為菩薩摩訶薩救護一切眾生離眾生相
0657b14: 迴向。
0657b15: 第五佛子云何下說分。說十迴向即為十段。中皆
0657b16: 先長行。後偈頌。長行中各二。初位行。後位果。有不
0657b17: 具者。至文當知。今初牒名。謂常以無相心中。常行
0657b18: 六道而入果報。不受而受諸受。迴易轉化故名救
0657b19: 護等。上牒名。
0657b20: 佛子。此菩薩摩訶薩行檀波羅蜜。淨尸波羅蜜。修羼
0657b21: 提波羅蜜。起精進波羅蜜。入禪波羅蜜。住般若波羅
0657b22: 蜜。大慈。大悲。大喜。大捨。修如是等無量善根。
0657b23: 二廣釋中。分二。先明所迴善根。後修善根時下正
0657b24: 明迴向。今初。古人以此名為行體。
0657c01: 修善根時作是念言。願此善根普能饒益一切眾生。
0657c02: 皆使清淨至於究竟。永離地獄餓鬼畜生閻羅王等。
0657c03: 無量苦惱。
0657c04: 後正明迴向中大文分二。先明隨相。後我應如日
0657c05: 下明離相迴向。前隨相文初二行經總明。次從此
0657c06: 起至後眾生斷疑故。有一百零六行餘經。別明救
0657c07: 護。分為四段。初利樂救護。二受惱救護。三代苦救
0657c08: 護。四拔救護。下如次標顯。
0657c09: 菩薩摩訶薩種善根時。以己巳善根如是迴向。我當為
0657c10: 一切眾生作舍。令免一切諸苦事故。為一切眾生作
0657c11: 護。悉令解脫諸煩惱故。為一切眾生作歸。皆令得離
0657c12: 諸怖畏故。為一切眾生作趣。令得至於一切智故。為
0657c13: 一切眾生作安。令得究竟安隱處故。為一切眾生作
0657c14: 明。令得智光滅癡暗故。為一切眾生作炬。破彼一切
0657c15: 無明闇故。為一切眾生作燈。令住究竟清淨處故。為
0657c16: 一切眾生作導師。引其令入真實法故。為一切眾生
0657c17: 作大導師。與其無礙大智慧故。佛子。菩薩摩訶薩以
0657c18: 諸善根如是迴向。平等饒益一切眾生。究竟皆令得
0657c19: 一切智。
0657c20: 後別顯中初明利樂救護。文有十行經。初一行總
0657c21: 標。次我當下有十句。別顯離苦得樂。後佛子一行
0657c22: 半經。總結利樂。
0657c23: 佛子。菩薩摩訶薩於非親友守護迴向。與其親友等
0657c24: 無差別。何以故。菩薩摩訶薩入一切法平等性故。不
0658a01: 於眾生而起一念非親友想。設有眾生於菩薩所起
0658a02: 怨害心。菩薩亦以慈眼視之終無恚怒。普為眾生作
0658a03: 善知識。演說正法令其修習。譬如大海一切眾毒不
0658a04: 能變壞。菩薩亦爾。一切愚蒙無有智慧不知恩德。瞋
0658a05: 很頑毒憍慢自大。其心盲瞽不識善法。如是等類諸
0658a06: 惡眾生。種種逼惱無能動亂。譬如日天子出現世間
0658a07: 不以生盲不見故隱而不現。又復不以乾闥婆城阿
0658a08: 修羅手閻浮提樹崇巖邃谷塵霧煙雲如是等物之
0658a09: 所覆障故隱而不現。亦復不以時節變改故隱而不
0658a10: 現。菩薩摩訶薩亦復如是。有大福德。其心深廣。正念
0658a11: 觀察。無有退屈。為欲究竟功德智慧。於上勝法心生
0658a12: 志欲。法光普照見一切義。於諸法門智慧自在。常為
0658a13: 利益一切眾生而修善法。曾不誤起捨眾生心。不以
0658a14: 眾生其性弊惡邪見瞋濁難可調伏便即棄捨不修
0658a15: 迴向。但以菩薩大願甲冑而自莊嚴。救護眾生恒無
0658a16: 退轉。不以眾生不知報恩退菩薩行捨菩提道。不以
0658a17: 凡愚共同一處捨離一切如實善根。不以眾生數起
0658a18: 過惡難可忍受而於彼所生疲厭心。何以故。譬如日
0658a19: 天子不但為一事故出現世間。菩薩摩訶薩亦復如
0658a20: 是。不但為一眾生故修諸善根迴向阿耨多羅三藐
0658a21: 三菩提。普為救護一切眾生故而修善根迴向阿耨
0658a22: 多羅三藐三菩提。如是不但為淨一佛剎故。不但為
0658a23: 信一佛故。不但為見一佛故。不但為了一法故起大
0658a24: 智願迴向阿耨多羅三藐三菩提。為普淨一切佛剎
0658b01: 故。普信一切諸佛故。普承事供養一切諸佛故。普解
0658b02: 一切佛法故發起大願修諸善根迴向阿耨多羅三
0658b03: 藐三菩提。佛子。菩薩摩訶薩以諸佛法而為所緣。起
0658b04: 廣大心不退轉心。無量劫中修集希有難得心寶。與
0658b05: 一切諸佛悉皆平等。菩薩如是觀諸善根信心清淨。
0658b06: 大悲堅固。以甚深心歡喜心清淨心最勝心柔軟心
0658b07: 慈悲心憐愍心攝護心利益心安樂心普為眾生真
0658b08: 實迴向。非但口言。佛子。菩薩摩訶薩以諸善根迴向
0658b09: 之時。作是念言。以我善根願一切趣生一切眾生皆
0658b10: 得清淨功德圓滿。不可沮壞無有窮盡。常得尊重正
0658b11: 念不忘。獲決定慧。具無量智。身口意業一切功德圓
0658b12: 滿莊嚴。又作是念。以此善根。令一切眾生承事供養
0658b13: 一切諸佛無空過者。於諸佛所淨信不壞。聽聞正法
0658b14: 斷諸疑惑。憶持不忘如說修行。於如來所起恭敬心。
0658b15: 身業清淨。安住無量廣大善根。永離貧窮七財滿足。
0658b16: 於諸佛所常隨修學。成就無量勝妙善根。平等悟解
0658b17: 住一切智。以無礙眼等視眾生。眾相嚴身無有玷缺。
0658b18: 言音淨妙功德圓滿。諸根調伏十力成就。善心滿足
0658b19: 無所依住。令一切眾生普得佛樂。得無量住住佛所住。
0658b20: 二明受惱救護。有四十五行經。於中先明受惱之
0658b21: 相。有二十七行餘經。至菩提止。於中有兩重法喻
0658b22: 合。次佛子云云以諸佛法下有十七行餘經。明迴
0658b23: 向之相。於中先明救物心。次以諸善根下辨迴向
0658b24: 之願。後又作是念下四行經。明得法圓滿。於諸佛
0658c01: 下三行經。勝進德圓。後令一切下一行經。明德果滿。
0658c02: 佛子。菩薩摩訶薩見諸眾生造作惡業受諸重苦。以
0658c03: 是障故。不見佛不聞法不識僧。便作是念。我當於彼
0658c04: 諸惡道中。代諸眾生受種種苦。令其解脫。菩薩如是
0658c05: 受苦毒時。轉更精勤不捨不避。不驚不怖。不退不怯
0658c06: 無有疲厭。何以故。如其所願決欲荷負一切眾生令
0658c07: 解脫故。菩薩爾時作是念言。一切眾生在生老病死
0658c08: 諸苦難處。隨業流轉。邪見無智喪諸善法。我應救之
0658c09: 令得出離。又諸眾生愛網所纏。癡蓋所覆。染著諸有
0658c10: 隨逐不捨。入苦籠檻。作魔業行。福智都盡。常懷疑惑。
0658c11: 不見安隱處。不知出離道。在於生死輪轉不息。諸苦
0658c12: 淤泥恒所沒溺。菩薩見已巳起大悲心大饒益心。欲令
0658c13: 眾生悉得解脫。以一切善根迴向。以廣大心迴向。如
0658c14: 三世菩薩所修迴向。如大迴向經所說迴向。願諸眾
0658c15: 生普得清淨。究竟成就一切種智。復作是念。我所修
0658c16: 行欲令眾生皆悉得成無上智王。不為自身而求解
0658c17: 脫。但為救濟一切眾生令其咸得一切智心。度生死
0658c18: 流解脫眾苦。復作是念我當普為一切眾生備受眾
0658c19: 苦。令其得出無量生死眾苦大壑。我當普為一切眾
0658c20: 生。於一切世界一切惡趣中。盡未來劫受一切苦。然
0658c21: 常為眾生勤修善根。何以故。我寧獨受如是眾苦。不
0658c22: 令眾生墮於地獄。我當於彼地獄畜生閻羅王等險
0658c23: 難之處。以身為質。救贖一切惡道眾生令得解脫。復
0658c24: 作是念。我願保護一切眾生終不棄捨。所言誠實無
0659a01: 有妄。何以故。我為救度一切眾生發菩提心。不為
0659a02: 自身求無上道。亦不為求五欲境界及三有中種種
0659a03: 樂故修菩薩行。何以故。世間之樂無非是苦。眾魔境
0659a04: 界。愚人所貪。諸佛所呵。一切苦患因之而起。地獄餓
0659a05: 鬼及以畜生閻羅王處忿恚訟。更相毀辱。如是諸
0659a06: 惡皆因貪著五欲所致。耽著五欲遠離諸佛障礙生
0659a07: 天。何況得於阿耨多羅三藐三菩提。菩薩如是觀諸
0659a08: 世間貪少欲味受無量苦。終不為彼五欲樂故求無
0659a09: 上菩提修菩薩行。但為安樂一切眾生。發心修習成
0659a10: 滿大願。斷截眾生諸苦罥索。令得解脫。佛子。菩薩摩
0659a11: 訶薩復作是念。我當以善根如是迴向。令一切眾生
0659a12: 得究竟樂。利益樂。不受樂。寂靜樂。無依樂。無動樂。無
0659a13: 量樂。不捨不退樂。不滅樂。一切智樂。復作是念。我當
0659a14: 與一切眾生作調御師。作主兵臣。執大智炬。示安隱
0659a15: 道令離險難。以善方便俾知實義。又於生死海。作一
0659a16: 切智善巧船師。度諸眾生使到彼岸。佛子。菩薩摩訶
0659a17: 薩以諸善根如是迴向。所謂隨宜救護一切眾生令
0659a18: 出生死。承事供養一切諸佛。得無障礙一切智智。捨
0659a19: 離眾魔遠惡知識。親近一切菩薩善友。滅諸過罪成
0659a20: 就淨業。具足菩薩廣大行願無量善根。
0659a21: 第三代苦救護文至後有無量善根。有四十一行
0659a22: 餘經。於中先總名代苦。迴向文有多節。本文自明。
0659a23: 後以諸善根如是迴向總結迴向之益。
0659a24: 佛子。菩薩摩訶薩以諸善根正迴向已巳。作如是念。不
0659b01: 以四天下眾生多故多日出現。但一日出。悉能普照
0659b02: 一切眾生。又諸眾生不以自身光明故知有晝夜遊
0659b03: 行觀察興造諸業。皆由日天子出成辦斯事。然彼日
0659b04: 輪但一無二。菩薩摩訶薩亦復如是。修習善根迴向
0659b05: 之時作是念言。彼諸眾生不能自救何能救他。唯我
0659b06: 一人志獨無侶。修集善根如是迴向。所謂為欲廣度
0659b07: 一切眾生故。普照一切眾生故。示導一切眾生故。開
0659b08: 悟一切眾生故。顧復一切眾生故。攝受一切眾生故。
0659b09: 成就一切眾生故。令一切眾生歡喜故。令一切眾生
0659b10: 悅樂故。令一切眾生斷疑故。
0659b11: 第四拔迴向。文有十行經。先四行以喻明。次二
0659b12: 行法合。後四行合前成益。
0659b13: 佛子。菩薩摩訶薩復作是念。我應如日普照一切不
0659b14: 求恩報。眾生有惡悉能容受。終不以此而捨誓願。不
0659b15: 以一眾生惡故捨一切眾生。但勤修習善根迴向普
0659b16: 令眾生皆得安樂。善根雖少普攝眾生。以歡喜心廣
0659b17: 大迴向。若有善根不欲饒益一切眾生。不名迴向。隨
0659b18: 一善根普以眾生而為所緣。乃名迴向。安置眾生於
0659b19: 無所著法性迴向。見眾生自性不動不轉迴向。於迴
0659b20: 向無所依無所取迴向。不取善根相迴向。不分別業
0659b21: 報體性迴向。不著五蘊相迴向。不壞五蘊相迴向。不
0659b22: 取業迴向。不求報迴向。不染著因緣迴向。不分別因
0659b23: 緣所起迴向。不著名稱迴向。不著處所迴向。不著
0659b24: 妄法迴向。不著眾生相世界相心意相迴向。不起心
0659c01: 顛倒想顛倒見顛倒迴向。不著語言道迴向。觀一切
0659c02: 法真實性迴向。觀一切眾生平等相迴向。以法界印
0659c03: 印諸善根迴向。觀諸法離貪欲迴向。解一切法無種
0659c04: 植。善根亦如是。觀諸法無二無生無滅。迴向亦如是。
0659c05: 以如是等善根迴向。修行清淨對治之法。所有善根
0659c06: 皆悉隨順。出世間法。不作二相。非即業修習一切智。
0659c07: 非離業迴向一切智。一切智非即是業。然不離業得
0659c08: 一切智。以業如光影清淨故。報亦如光影清淨。報如
0659c09: 光影清淨故一切智智亦如光影清淨。離我我所一
0659c10: 切動亂思惟分別。如是了知以諸善根方便迴向。
0659c11: 大文第二明離相迴向。通有十八行餘經。初復作
0659c12: 是念下有五行半經。明以妄機之智。導前大悲以
0659c13: 成無緣。次安置眾生下有十行半經。正明雜相。先
0659c14: 會前迴向眾生令入實際。次以如是等善根下有
0659c15: 五行半經。會前迴向菩提入實際。
0659c16: 菩薩如是迴向之時。度脫眾生常無休息。不住法相。
0659c17: 雖知諸法無業無報。善能出生一切業報而無違諍。
0659c18: 如是方便善修迴向。菩薩摩訶薩如是迴向時。離一
0659c19: 切過。諸佛所讚。
0659c20: 第二總結成益。由隨離不二。故成無礙離過之益。
0659c21: 佛子。是為菩薩摩訶薩第一救護一切眾生離眾生
0659c22: 相迴向。
0659c23: 三結名。上長行竟。
0659c24: 爾時金剛幢菩薩。觀察十方一切眾會暨于法界。入
0660a01: 深句義。以無量心修習勝行。大悲普覆一切眾生。不
0660a02: 斷三世諸如來種。入一切佛功德法藏。出生一切諸
0660a03: 佛法身。善能分別諸眾生心。知其所種善根成熟。住
0660a04: 於法身。而為示現清淨色身。承佛神力。即說頌言。
0660a05: 不思議劫修行道精進堅固心無礙
0660a06: 為欲饒益群生類常求諸佛功德法
0660a07: 調御世間無等人修治其意甚明潔
0660a08: 發心普救諸含識彼能善入迴向藏
0660a09: 勇猛精進力具足智慧聰達意清淨
0660a10: 普救一切諸群生其心堪忍不傾動
0660a11: 心善安住無與等意常清淨大歡悅
0660a12: 如是為物勤修行譬如大地普容受
0660a13: 不為自身求快樂但欲救護諸眾生
0660a14: 如是發起大悲心疾得入於無礙地
0660a15: 十方一切諸世界所有眾生皆攝受
0660a16: 為救彼故善住心如是修學諸迴向
0660a17: 修行布施大歡悅護持淨戒無所犯
0660a18: 勇猛精進心不動迴向如來一切智
0660a19: 其心廣大無邊際忍力安住不傾動
0660a20: 禪定甚深恒照了智慧微妙難思議
0660a21: 十方一切世界中具足修治清淨行
0660a22: 如是功德皆迴向為欲安樂諸含識
0660a23: 大士勤修諸善業無量無邊不可數
0660a24: 如是悉以益眾生令住難思無上智
0660b01: 普為一切眾生故不思議劫處地獄
0660b02: 如是曾無厭退心勇猛決定常迴向
0660b03: 不求色聲香與味亦不希求諸妙觸
0660b04: 但為救度諸群生常求無上最勝智
0660b05: 智慧清淨如空修習無邊大士行
0660b06: 如佛所行諸行法彼人如是常修學
0660b07: 大士遊行諸世界悉能安隱諸群生
0660b08: 普使一切皆歡喜修菩薩行無厭足
0660b09: 除滅一切諸心毒思惟修習最上智
0660b10: 不為自己巳求安樂但願眾生得離苦
0660b11: 此人迴向得究竟心常清淨離眾毒
0660b12: 三世如來所付囑住於無上大法城
0660b13: 未曾染著於諸色受想行識亦如是
0660b14: 其心永出於三有所有功德盡迴向
0660b15: 佛所知見諸眾生盡皆攝取無有餘
0660b16: 誓願皆令得解脫為彼修行大歡喜
0660b17: 其心念念恒安住智慧廣大無與等
0660b18: 離癡正念常寂然一切諸業皆清淨
0660b19: 彼諸菩薩處於世不著內外一切法
0660b20: 如風無礙行於空大士用心亦復然
0660b21: 所有身業皆清淨一切語言無過失
0660b22: 心常歸向於如來能令諸佛悉歡喜
0660b23: 十方無量諸國土所有佛處皆往詣
0660b24: 於中見大悲尊靡不恭敬而瞻奉
0660c01: 心常清淨離諸失普入世界無所畏
0660c02: 已巳住如來無上道復為三有大法池
0660c03: 精勤觀察一切法隨順思惟有非有
0660c04: 如是趣於真實理得入甚深無諍處
0660c05: 以此修成堅固道一切眾生莫能壞
0660c06: 善能了達諸法性普於三世無所著
0660c07: 如是迴向到彼岸普使群生離眾垢
0660c08: 永離一切諸所依得入究竟無依處
0660c09: 一切眾生語言道隨其種類各差別
0660c10: 菩薩悉能分別說而心無著無所礙
0660c11: 菩薩如是修迴向功德方便不可說
0660c12: 能令十方世界中一切諸佛皆稱歎
0660c13: 第二爾時下重頌。分二。先敘儀意。言入深句義者。
0660c14: 說依。以無量下亦是說依。依此說故。亦說所為為
0660c15: 此說故。次不思議劫下正陳偈辭。有二十八偈。分
0660c16: 二。前八偈半頌所迴善根。後十九偈半頌迴向行。
0660c17: 前七偈半頌隨相。後未曾有下十二偈。頌離相行。
0660c18: 於中前五頌正明離相。後十方下七偈頌前成益。
0660c19: 第一救護眾生迴向竟。
0660c20: 
0660c21: 大方廣佛華嚴經綱要卷第二十三
