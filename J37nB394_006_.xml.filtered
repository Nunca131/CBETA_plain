0692c01: 翼菴禪師通玄語錄卷之一
0692c02: 侍者力端等錄
0692c03: 上堂拈香云此一瓣香從正法眼藏中流出成清淨
0692c04: 輪供養始祖釋迦牟尼文佛伏願龍圖丞奠鳳常
0692c05: 新此一瓣香從涅槃妙心中流出成光明輪供養歷
0692c06: 代開法宗師暨本寺開山第一代韶國師及。
0692c07: 皇明中興天童悟祖老和尚惟冀孫枝繁衍正法昌
0692c08: 明此一瓣香從實相無相微妙法門中流出成處處
0692c09: 無礙淨光明輪供養中興國清後住靈巖慈受閣上
0692c10: 本師退翁和尚用酬法乳之恩上首白椎竟僧問鳥
0692c11: 啼花笑滿目青山莫便是沒量大人住處麼師曰一
0692c12: 段因緣天上來僧云其中事作麼生師云不屈宗乘
0692c13: 遭逢有據僧禮拜師云也須親到者裏一轉始得乃
0692c14: 云一著憑空起古今硬剝剝為佛祖師活卓卓開人
0692c15: 天眼驀拈拄杖云看看通玄拄杖化為龍吞卻乾坤
0692c16: 世界雲門大師忍俊不禁道學我者拙似我者死被
0692c17: 山僧劈頭一棒直得飲氣吞聲何也行到定然能說
0692c18: 到得親自爾用來親舉韶祖偈云通玄峰頂不是人
0692c19: 間心外無法滿目青山悟祖曰通玄峰頂別是人間
0692c20: 秪緣不薦錯認青山師曰若也蕩盡目前自得眼空
0692c21: 宇宙依然靠著自己巳寧免局於方隅新通玄不圖炫
0692c22: 耀己巳靈秪貴稱提從上迺云通玄峰頂高出人間腳
0692c23: 頭到處占斷青山靠拄杖下座。
0692c24: 上堂通玄峰頂風雲不次不是人間日月有恒心外
0692c25: 無法從他逼塞虛空滿目青山覓甚纖毫過患。
0692c26: 上堂香爐峰氣融融千秋月萬古風驀拈柱杖曰劃
0692c27: 破重重錦縫好看寶印當空。
0692c28: 上堂青山無異路步步絕回互直上通玄峰茫茫空
0692c29: 四顧。
0692c30: 上堂舉溈山普請次此外更有何法靜板鳴幾曾鎖
0693a01: 斷奔馳一僧撫掌呵呵大笑歸去不屬漸次如何通
0693a02: 信溈曰此是觀音入理之門卻為虛空鑽耳穴至晚
0693a03: 間問其僧又將泥水滯春風你見甚麼道理實誠不
0693a04: 敢相欺僧曰朝來未喫飯聞板聲歡喜直得天下歸
0693a05: 仁溈曰賺殺人纔有纖毫萬劫不如此溈山之所以
0693a06: 爾也頌曰萬里眼開泥水路飛騰直上無回互樸落
0693a07: 非他仍是渠佛墮祖墮菩薩墮。
0693a08: 天童悟祖忌日上堂一著憑空風行雷厲千機頓赴
0693a09: 岳撼波騰只者是從上先宗立命之神符據要之關
0693a10: 節若欲克繩祖武遠紹門風不是將一轉來博慱一下
0693a11: 去直須向和聲送出時兜底掀翻渾身放倒處連贓
0693a12: 捉敗縱具恁麼手腳做他烜赫兒孫正未可在隨拈
0693a13: 起柱杖云看看悟祖一生用不盡底得到通玄手中
0693a14: 轉換落落地定點窄之淆訛控馳縱之去住你獨角
0693a15: 擎天來我當頭拽脫你你四稜蹋地來我首尾收據
0693a16: 你你涌現瓊樓王殿來我盡情折卸你你擁駕銀山
0693a17: 鐵壁來我立地推倒你你四方八面來我旋風打散
0693a18: 你你開旗展陣來我乘間擒住你總不恁麼來撾動
0693a19: 塗毒鼓八萬四千毛竅竅竅如金剛鑽擂來擂去三
0693a20: 百六十骨節節節如奪命丹攻上攻下然而不立死
0693a21: 者未之有也眾中有箇是他腳下滴血孫子出來道
0693a22: 通玄將一棒恁樣搬弄是則是但秪下手不緊何也
0693a23: 如載一車寶劍將一柄出來用了又將一柄出爭如
0693a24: 我秪消寸鐵卻能殺人通玄便隨聲問他你底寸鐵
0693a25: 他若擬議便與劈頭一棒云我者箇一向縮在指
0693a26: 甲縫裏你說的確長幾許悟祖見與麼登答笑口扯
0693a27: 開十丈曰諸供養中法供養最是真精進是名真法
0693a28: 供養不待三十年後敢保此話大行。
0693a29: 禪堂上樑小參拈拄杖卓一卓云踏在這個區處直
0693a30: 須具有逼死蛇化神龍之手腳若不具有逼死蛇化
0693b01: 神龍之手腳土石磚瓦安能使之放光動地跨入個
0693b02: 條門限直須具有點頑鐵成精金之本事若不具有
0693b03: 點頑鐵成精金之本事竹頭木屑如何教他作用通
0693b04: 天所以云法無定相遇緣即宗道不虛行因人而顯
0693b05: 山僧忝紹悟祖之門風拈起拄杖云合行悟祖之法
0693b06: 令死蛇來也與三十神龍來也與三十放光動地底
0693b07: 來也與三十頑鐵來也與三十精金來也與三十作
0693b08: 用通天底來也與三十直得山河大地草木叢林是
0693b09: 佛是祖若聖若凡都盧打成一片并這一片亦教纖
0693b10: 塵不立然後從處處無礙淨光中突出向上全提一
0693b11: 句如杲日之麗長空若冰輪之臨廣莫是汝諸人還
0693b12: 彀得著也無若彀得著則見我天童老祖涌身通玄
0693b13: 峰頂高十萬八千丈其或未能且看生面開今日別
0693b14: 有聲光在後時。
0693b15: 上堂是法住法位拈拄杖卓一卓云此通玄峰頂是
0693b16: 諸人所依住之法位也若耽住此玄縱得虛明自照
0693b17: 不是通玄峰頂直饒不依住此玄亦無不依住知解
0693b18: 亦未是通玄峰頂且如何是通玄峰頂登之不假白
0693b19: 雲梯自在全提向上機。
0693b20: 上堂諸人總道得到我之通玄峰頂還見通玄峰頂
0693b21: 也未若真個得見我之通玄峰頂且問你如何是通
0693b22: 如何是玄如何是峰如何是頂有者道處處淨光無
0693b23: 礙之謂通頭頭妙葉無方之謂玄玲瓏峻拔無極之
0693b24: 謂峰空明廖廓無上之謂頂此是人間之通玄峰頂
0693b25: 非不是人問之通玄峰頂不是人間之通玄峰頂畢
0693b26: 竟是何人得到擬心早已巳落平地卓拄杖云迥絕扳
0693b27: 躋秪是他。
0693b28: 上堂問通玄峰頂是何面目師云若有面目則非通
0693b29: 玄曰何以廬山有真面目乎師曰汝身在此山中耶
0693b30: 乃云若有一人發真歸元十方虛空悉皆銷殞不是
0693c01: 通玄面目見見之時見非是見見猶離見見不能及
0693c02: 亦不是通玄面目一切智智清淨無二無分無別無
0693c03: 斷亦不是通玄面目扇子跳上三十三天築著帝
0693c04: 釋鼻孔東海鯉魚打一棒雨似盆傾亦不是通玄面
0693c05: 目觀世音菩薩將錢買胡餅放下手來卻是饅頭亦
0693c06: 不是通玄面目若然者則通玄之面目畢竟不可得
0693c07: 而見也秪者畢竟不可得見底莫便是否隨呵呵大
0693c08: 笑曰通玄非面目面目非通玄淵淵其淵浩浩其天
0693c09: 者個決不是通玄。
0693c10: 上堂到頭無路是通玄峰頂猶然在半天到了通玄
0693c11: 重到頂方知無路是通玄。
0693c12: 上堂舉五祖演和尚示眾人之性命事第一須是○
0693c13: 我有知乎哉欲得成此○無知也先須防於○有鄙
0693c14: 夫問于我若是真○空空如也人○○叩其兩端而
0693c15: 竭焉頌曰頭固不欠尾亦不剩竭盡兩端透出性命。
0693c16: 上堂舉五祖演和尚示眾人之性命事第一須是○
0693c17: 待渠轉過身來欲得成此○另自與伊方便先須防
0693c18: 于○正坐不當堂因我得禮你若是真○從這裡倒
0693c19: 從這裏起人○○明暗雙雙是何道理頌曰從這裡
0693c20: 倒從這裏起明暗雙雙是何道理。
0693c21: 上堂舉五祖演和尚示眾人之性命事第一須是○
0693c22: 渾焉周匝欲得成此○廓爾懸殊先須防于○情不
0693c23: 附物若是真○一切智智清淨人○○無二無分無
0693c24: 別無斷頌曰天上月圓人間月半無二無分無別無
0693c25: 斷。
0693c26: 上堂舉五祖演和尚示眾人之性命事第一須是○
0693c27: 靈光獨耀欲得成此○迥脫根塵先須防于○不拘
0693c28: 文字若是真○本自圓成人○○即如如佛頌曰本
0693c29: 自圓成誰是得者喚作如如早變了也。
0693c30: 大悲聖像起工上堂盡森羅萬象是大悲光明幢是
0694a01: 大悲千手眼是大悲無礙心是大悲陀羅尼喝一喝
0694a02: 曰從這裏一時成就慧身自爾不由他悟不由他悟
0694a03: 則現儀皆法法莫大於得其本本立則道生道生一
0694a04: 一生二二二生三三生萬物喝一喝云雷奮青霄枝
0694a05: 枝撐玉復喝一喝曰雲垂大地葉葉鏘金又喝一喝
0694a06: 曰如意寶珠從信得放開仙掌快擎來。
0694a07: 老和尚十周忌上堂三千六百日以前盡大地是一
0694a08: 口太阿劍攖之者命根立斷三千六百日以後太阿
0694a09: 劍是一箇盡大地磕著底毛骨不留正當三千六百
0694a10: 日半勺清泉一炷香平易處煞有淆訛確實處不無
0694a11: 商量何也南岳門中事貴奇正以相生在淨光而變
0694a12: 奪於此奉重死者生儼然灼見分身之舍宅在於隱
0694a13: 身於此背馳生者死無數爭知立命之先驅在於奪
0694a14: 命驀拈拄杖云老和尚來也將盡大地是一口太阿
0694a15: 劍按在手上以太阿劍是一箇盡大地陷在腳心爾
0694a16: 諸人向甚麼處出頭作麼生相見卓一卓云不得通
0694a17: 玄開線道是誰敢踏頂門行。
0694a18: 上堂舉寒山因趙州遊天台路次相逢山見牛跡問
0694a19: 曰還識牛麼州云不識山指牛跡曰此是五百羅漢
0694a20: 遊山州云既是羅漢為甚麼卻作牛去山曰蒼天蒼
0694a21: 天州呵呵大笑山曰作甚麼蒼天蒼天山曰這廝兒
0694a22: 宛有大人之作師曰大小寒山與這夥廢忘不通利
0694a23: 底在牛跡裏頭出頭沒自謂遊戲神通成就眾生淨
0694a24: 佛國土帶累十八上破家散宅底老兒苦苦叫斷蒼
0694a25: 天而蒼天不為之應卻又飾辭褒贊以為宛有大人
0694a26: 之作乃拈起拄杖云通玄今日將這夥撩天鼻孔一
0694a27: 時穿卻收也不離我者裏放也不離我者裏且道者
0694a28: 裏是甚所在卓一卓曰須知雲外無雲處別有通玄
0694a29: 一段奇。
0694a30: 上堂舉拾得一日掃地次寺主問汝名拾得因豐干
0694b01: 拾得汝歸汝畢竟名箇甚麼姓箇甚麼拾得放下苕
0694b02: 帚叉手而立寺再問拾得拈帚掃地竟去寺主罔測
0694b03: 寒山搥胸云蒼天蒼天拾得問汝作甚麼山曰不見
0694b04: 東家人死西家助哀二人作舞哭笑而去師曰拾得
0694b05: 本生名氏雖則陳露昭昭其奈天不可得而象地不
0694b06: 可得而形一念普觀無量劫底亦不可得而知無怪
0694b07: 乎寺主之茫然也寒山枉著哭笑一上至竟註疏不
0694b08: 出隨迴視一眾云且道拾得畢竟是何名氏良久云
0694b09: 待虛空落地時即向汝道。
0694b10: 上堂舉寒山因眾僧灸茄次將茄串向僧背上打一
0694b11: 下僧回首山呈起茄串云是甚麼僧云這風顛漢山
0694b12: 向旁僧云這漢不知費卻我多少鹽醬師云寒山落
0694b13: 得費盡鹽醬這漢到底不知滋味旁僧徒自嚥津橫
0694b14: 豎嚼他不著可惜這許多茄子堆爛在常住地面此
0694b15: 段罪過不同小小諸人還識這風顛漢麼驀拈起拄
0694b16: 杖云是甚麼。
0694b17: 上堂舉溈山靈祐禪師至國清受戒纔到松門寒山
0694b18: 與拾得從路旁透出作大虫吼三聲祐屼然無對寒
0694b19: 山云自從靈山一別直至而今還相記麼祐亦無對
0694b20: 拾得拈起拄杖云老兄喚者個作甚麼祐又無對山
0694b21: 云休休別後伊三生為國王總忘卻也師曰寒拾在
0694b22: 三世國王面前竭盡本事露盡丹衷冀其敦故舊之
0694b23: 誼續夙昔之歡安知彼自以尊嚴無上而不為之睬
0694b24: 聽一片心機白白送在水裏雖然我要問他這兩箇
0694b25: 咆哮大虫畢竟作麼生攝伏個條殺活拄杖畢竟作
0694b26: 麼生拈弄不見道聲色之於化民末也兵者聖人不
0694b27: 得已巳而用之是知端拱無為垂衣裳而治天下者其
0694b28: 唯堯舜也歟。
0694b29: 癸亥元旦上堂僧問爆竹一聲催臘去人人盡道是
0694b30: 新年新之與舊是同是別師拈起拄杖云莫認這個
0694c01: 作實法僧云則於法自在而無黨無偏也師云擊碎
0694c02: 目前無剩跡歸元逞物任施為僧云榮發一切端在
0694c03: 斯時師曰背面總提如不見青青黯黯那邊看僧一
0694c04: 喝師曰鼓角動也乃云盡天下人總道今朝是第一
0694c05: 個日子既知是第一個日子則知有第一時分第一
0694c06: 時分中有第一義諦第一義諦中有第一三昧第一
0694c07: 三昧中有第一句子隨震威一喝云此一句子雖從
0694c08: 第一三昧中而生而不為第一三昧之所攝不為第
0694c09: 一義諦之所詮不為第一時分之所收不為第一日
0694c10: 子之所該而能該第一日子收第一時分詮第一義
0694c11: 諦攝第一三昧有如是第一威德有如是第一自在
0694c12: 有如是第一奇勝有如是第一神變故得如獅子之
0694c13: 高步眾會如慧日之炤燭中天如雷霆之榮發萬物
0694c14: 如春波之捷赴大川千聖挹其光華群生被其至化
0694c15: 尊之為萬象主而不自專於萬象推之為第一人而
0694c16: 不自居于第一煥乎其有文章巍乎其有成功蕩蕩
0694c17: 乎吾無得而名焉。
0694c18: 大士開光玉京潘進士請上堂菩薩本有心光亙古
0694c19: 亙今通天徹地何籍重新開點而後顯諸神用耶東
0694c20: 震旦天台支提山通玄沙門不敢增益毫末于春風
0694c21: 浩蕩時謹即以廣大圓滿無礙大悲心流出一切智
0694c22: 智清淨之光還復納之頂門正眼以及通身遍身八
0694c23: 萬四千爍迦羅眼隨以拂子向空點云看看其光晃
0694c24: 耀如紫金山千日並炤所不能及光之色相種種不
0694c25: 同別異無量或如如意珠燄輪掌上舒或如垂罥索
0694c26: 已巳解諸有縛或如應量器積貯無上味或如按莫邪
0694c27: 炤雪倚天遮或如跋折羅摧伏諸邪魔或如金剛杵
0694c28: 怨敵無能拒或如施無畏顯發其正氣或如日摩尼
0694c29: 幽闇生光輝或如水月晶熱惱得冰清或如架弓箭
0694c30: 神機速於電或如楊柳枝甘露洒隨宜或如白玉麈塵
0695a01: 縷縷隨風舞或如琉璃瓶注水聲冷冷或如執旁牌
0695a02: 禍崇自推排或如擎斧鉞威嚴不可說或如碧玉環
0695a03: 溫潤且斕斑或如寶蓮華皎潔無纖瑕或如寶瓔珞
0695a04: 千光互交錯或如大圓鏡智智同清淨或如合笥篋
0695a05: 全璞好藏挾或如五色雲鸞鳳舞紛紜或如提軍持
0695a06: 高步梵天時或如吹法螺法令聽摩訶或如擊法鼓
0695a07: 歷亂心花舞或如張傘蓋覆護于在在或如持數珠
0695a08: 圓明意自如或如秉寶鐸拔苦與之樂或如紫玉璽
0695a09: 提持能徹底或如火燄輪爍彼諸群昏或如扶几杖
0695a10: 至頂高無上或如胸合掌翹勤無異想或如頂化佛
0695a11: 端嚴甚殊特或如展經卷親對黃金面或如化宮殿
0695a12: 不隨胎藏轉或如不退輪堅固菩提身或如與髻珠
0695a13: 摩頂在須臾或如葡萄朵繁盛其果蓏或如灑甘露
0695a14: 無處不遍布而今總攝持斯文實在茲如是種種光
0695a15: 具含千手眼一一手眼中長放無量光無量攝一光
0695a16: 一光復無量交羅其光光猶如寶絲網是知垂慈願
0695a17: 普絕無不了之因緣仰籲情深安有虛應之果報因
0695a18: 緣會遇果報斯彰因而無量光由之以開顯以拂子
0695a19: 點一點云不離此一光垂慈願普無虛仰籲之深情
0695a20: 仰籲情深自得垂慈之普願因而無量光由之以交
0695a21: 感又以拂子點一點云不離此一光華雲涌處瞻禮
0695a22: 翹勤光相垂時蒙恩果遂其開顯也原無剩跡其交
0695a23: 感也安可思議此之大悲境界以廣大圓滿無礙為
0695a24: 歸向從畢竟同成畢竟異從畢竟異歸究竟同如靈
0695a25: 源濬脈散萬派而還共朝宗似精魄流光影百川而
0695a26: 原非二月隨以拂子點一點云也不離此一光放下
0695a27: 拂子云而今收此一光還歸拂子從教一切智智清
0695a28: 淨之光如雲如蓋覆汝諸仁頂門盤旋而不散。
0695a29: 莊嚴玉翁護法上堂喝一喝云此是頂王三昧其得
0695a30: 之者無不兼容并包謂其廣大也廣大出主其中謂
0695b01: 其圓滿也圓滿不越于外謂其無礙也無礙通于中
0695b02: 外而中外之中外無得而擬也其無礙也為何如其
0695b03: 圓滿也為何如其廣大也為何如到者裏扯個心包
0695b04: 太虛量周沙界來配合直滄溟之一粟耳若然者則
0695b05: 廣大也我廣大之圓滿也我圓滿之無礙也我無礙
0695b06: 之與過去正法明如來何預焉若與過去正法明如
0695b07: 來有預而玉翁所生之國土殊勝品位隆崇則非過
0695b08: 去正法明如來之所致以其與過去正法明如來無
0695b09: 預故玉翁所生之國土殊勝品位隆崇莫之為而為
0695b10: 莫之至而至也且畢竟功歸何所復喝一喝云不可
0695b11: 不謂之至也。
0695b12: 上堂舉韶國師初參法眼因僧問法眼如何是曹源
0695b13: 一滴水法眼云是曹源一滴水韶聞豁然開悟師云
0695b14: 曹源一滴水瞪目不見底一葉落當風波浪滔天起
0695b15: 諸仁還知韶國師麼揭開心外原無法快見壺中別
0695b16: 有天。
0695b17: 上堂香爐峰瑞靄騰騰擂鼓洞圓音歷歷有眼如盲
0695b18: 有耳如聾底到來作麼生與伊個方便乃拈拄杖卓
0695b19: 一卓云千年桃核裏幸有舊時仁。
0695b20: 上堂聲前活路大海不宿死屍劫外靈機噴啑輥出
0695b21: 師子呵呵呵囉囉哩天上人間知幾幾。
0695b22: 上堂拈起拄杖云歷劫不知名卓一卓云古今收不
0695b23: 得橫按云千聖立下風以手彈三下云誰敢當頭。
0695b24: 上堂炎炎赫日爍石流金虛空藏菩薩善得安身法
0695b25: 門上高山下平地撞著道伴交肩過喚轉頭來與伊
0695b26: 個護身符子止止不須說我法妙難思。
0695b27: 上堂過去諸如來斯門已巳成就清涼幢子高多少現
0695b28: 在諸菩薩今各入圓明琉璃殿上行撲倒也須粉碎
0695b29: 未來修學人當依如是法拈拄杖卓一卓云無量義
0695b30: 中時一說渾家遂上渡頭船。
0695c01: 上堂一徑直二周遮衲僧會得撒土拋沙捏出祖師
0695c02: 心髓五色披離似鳳努開菩薩面孔千般綽約如花
0695c03: 不解慎初空護末放教長笛出煙霞。
0695c04: 上堂舉應菴華禪師示眾云盡力道不得底句不在
0695c05: 天台定在南岳師云玄關瞥轉佛祖難窺正紐傍提
0695c06: 人天罔測通玄有箇道處南岳天台句非句走盤珠
0695c07: 向空中住。
0695c08: 上堂有佛處不得住枉向這條路上打箇回合無佛
0695c09: 處急走過空教草鞋底脫三千里外逢人不得錯舉
0695c10: 無妨無妨恁麼則不去也從來姿韻愛風流摘揚華
0695c11: 摘楊華生涯簇綻憑君意須是成家解破家。
0695c12: 弟子姚文煥萬偉請為尊慈三七對靈陞座追本報
0695c13: 所生無越於啟悟十地頓然超寧復淪諸趣請我為
0695c14: 敷揚諦聽我示諭以拂子擊案一下云具是大勇識
0695c15: 等破一切句一切了無依自復其本素火熱風動搖
0695c16: 水濕地堅固然於一一法根莖枝葉喻雲礽不可量
0695c17: 一花一佛土赫奕起真宗是處大光裕偉業煥文明
0695c18: 法燈亦分布灌溉心地開香乳乘空注佛佛而母之
0695c19: 何取人天路忉利花雨飛繽紛無旦暮泳遊性海中
0695c20: 緣感隨相赴機致正繁興眾流齊截住珍御已巳全拋
0695c21: 瑣屑無心顧靈光獨迥然四山頂高步智用絕羅籠
0695c22: 度盡復誰度室內自閑閑兒孫將底付以拂子作○
0695c23: 相云觸處生光輝團圞無迴互。
0695c24: 弟子方振宗母潘氏五十壽上堂一切智智清淨是
0695c25: 母無二無分無別無斷是子子啐母啄莫之為而為
0695c26: 非默化於荒忽之中子覺母殼莫之至而至豈伺候
0695c27: 於毫髮之間母不自知為母於業則含生於體則載
0695c28: 物是為真母子不自知為子於業則雲礽於體則隨
0695c29: 順是為真子子之於母渾然相忘而遊於法性之海
0695c30: 故日用應緣而錯母之於子廓爾盧而住於淨智
0696a01: 之地何時中機感之不赴所以未到者個田地進一
0696a02: 步理上三生六十劫退一步事上三生六十劫若到
0696a03: 者個田地進一步總持機變一劈華山分兩路退一
0696a04: 步別有商量萬年流水不知春親親之道猶星日之
0696a05: 聯輝佛佛之壽如山河之帶礪更討甚竺土大仙東
0696a06: 西密付好教他台岳豐干更為饒舌。
0696a07: 孝華仁侍者二七小參剡溪風雨愁相對寂爾抽身
0696a08: 太不情本事獨能人莫及深深海底解橫行力仁力
0696a09: 仁果能腳腳到底則滄溟之淺深瞞汝一毫不得要
0696a10: 知宇宙之寬廣還須隨我上通玄猛回首漫沉吟驀
0696a11: 卓拄杖云得到頂頭雙眼碧不消指點自分明。
0696a12: 松隱居法姪冰華和尚大悲懺期圓滿同監院三賢
0696a13: 請就本菴上堂僧問通玄雲靉靆法雨潤冰翁如何
0696a14: 是靈巖的的大意師豎起拂子云此是收頂句進云
0696a15: 通結其在斯乎師云著眼聽得分明猶未是觀音入
0696a16: 理之門進云更不消說長生話也師云果解旁通線
0696a17: 道不妨與汝商量三賢問設供修齋即不問松隱堂
0696a18: 中懺期已巳圓功歸何所師云琉璃瓶貯得此花進云
0696a19: 昨夜出山露片雲今日和尚到來是何消息師云瑪
0696a20: 瑙缽盛得此果賢便禮拜師云福慧足矣問層岩形
0696a21: 虎踞空瀑勢龍飛是目前句非目前句師云其辨之
0696a22: 者草木為之稽首進云更有一句作麼生師云土石
0696a23: 為之放光進云則諸佛雲集於無垢界中也師云誰
0696a24: 道不是大悲神力之所致乃震威一喝云於此收頂
0696a25: 句中著眼聽得分明草木為之稽首土石為之放光
0696a26: 誰道不是大悲神力之所致其廣大也豎窮三際橫
0696a27: 遍十方其圓滿也包含森象亟蓋乾坤其無礙也在
0696a28: 谷滿谷在坑滿坑其功德也斗充佛座量莫能窮其
0696a29: 果證也高超等妙福慧隆崇其度脫也盡虛空界法
0696a30: 性身同如是廣大如是圓滿如是無礙如是功德如
0696b01: 是果證如是度脫誰得而廣大之誰得而圓滿之誰
0696b02: 得而無礙之誰得而功德之誰得而果證之誰得而
0696b03: 度脫之我法姪冰華和尚以一念大悲心而總持之
0696b04: 也所以云心同虛空界量等虛空法證得虛空時無
0696b05: 是無非法通玄到者裏更有所說是增益非道也若
0696b06: 無所說是減損非道也道在我冰華法姪三賢監院
0696b07: 師至萬年祝壽堂頭法叔老和尚暨兩序大師請上
0696b08: 堂問當年臨濟訪平田今日通玄登法座是同是別
0696b09: 師云昨向淺草中信手打著一個進云正是臥龍纔
0696b10: 奮迅丹鳳便翱翔也師云爭看麒麟頭角煥然虎豹
0696b11: 文章進云一堂風冷淡千古意分明師云不待三十
0696b12: 年後敢保此話大行問萬年春色差勝蓬壺壽量品
0696b13: 中願為收取師云問得恰好答亦不難進云未兆形
0696b14: 名是何消息師云當初記得分明甚待到今朝一字
0696b15: 無進云是為某甲說為答某甲話師云伶俐衲子目
0696b16: 不徒然僧禮拜云伏惟伏惟師云一句迥超千聖外
0696b17: 松蘿不與月輪齊問古剎重光即不問玄峰獨踞是
0696b18: 如何師云秪有天在上更無山與齊進云和尚今日
0696b19: 到來利生接物一句又作麼生師云舉頭紅日近回
0696b20: 首白雲低進云可謂天高群象正海闊百川潮也師
0696b21: 云秪要十分成現將來用得恰好乃云天台南岳不
0696b22: 隔毫端萬年松在祝融峰元是平田常住物誰知平
0696b23: 田常住物元來長在祝融峰既絕遠近之殊亦無彼
0696b24: 此之異一切智智清淨無二無分無別無斷於無二
0696b25: 無分無別無斷中演出一道無量壽真言隨豎起拂
0696b26: 子云重重碧影摩天蜜怛哩孤擊一下云落落圓音
0696b27: 匝地蜜怛哩智復以拂子作此相云千歲寶掌當
0696b28: 年遊歷浙東西看盡佳隹山水若會得這個意豈止千
0696b29: 歲而已巳隨曖視左右一匝云自古及今體會這個意
0696b30: 底豈竟寂爾無聞迺起身靠拄杖呵呵大笑云分明
0696c01: 說向你秪有我萬年法叔老和尚。
0696c02: 佛誕日舉西堂後堂陞座問熾然說法大地得聞和
0696c03: 尚陞堂是誰秪領師云剩得一身剛帶影見人無力
0696c04: 舉藤條進云如何是真實為人句師靠卻拄杖僧拜
0696c05: 而起師云十分抑逼將來秪得倩一轉打發乃喝一
0696c06: 喝云此無礙辨門應手拓得開自爾領得無盡法財
0696c07: 衲僧巴鼻師子爪牙殺活拄杖是我故有何慮不聽
0696c08: 我使喚輕輕將山河大地一擊百雜碎舌覆三千底
0696c09: 蕩然無所倚而後颺一微塵普攝十方歌躍青山闍
0696c10: 黎即雲水調翻白雪雲水即闍黎非措置之所能豈
0696c11: 安排之可得苟能當體穿來一下收在缽袋裏最初
0696c12: 威音末後婁至有口沒處開有手沒處插天然勝概
0696c13: 迥爾獨尊無佛處說佛無法處說法無僧處說僧是
0696c14: 為轉大法輪朝得之則夕被於天下夕得之則不越
0696c15: 宿而被天下復喝一喝云其孰能踰於此。
0696c16: 乙丑四月二十四日舉彬遠璋子繼住通玄上堂師
0696c17: 曰臨末垂梢日歸根得旨時喜將收頂句分付克家
0696c18: 兒便下座。
