0091a01: 嵩山野竹禪師語錄敘
0091a02: 吾鄉野竹和尚行道滇南迤東西法乳殆遍最後泊
0091a03: 會城憩嵩山寺追余自戊戌臘底與師晤於沙橋百
0091a04: 萬眾中庚子春自絕域旋复握手昆池非劍戟叢中
0091a05: 則通都大郡或曰貴耳賤目者世緣太熾何由親見
0091a06: 寶王而譚正法眼臧也邪余曰不然夫五濁先入終
0091a07: 取泥洹枯木寒嵒燒菴絕跡師之行臧未可為一二
0091a08: 拘方者道也乙巳門人編錄成言言段厲字字婆心
0091a09: 顧恒情為師疑者以師棲情太上靜入三摩亦奚不
0091a10: 可此諓諓者使玅喜見之不憚千里而毀八閩之板
0091a11: 矣第灰劫陵夷宗風泯闕錐不入木則蠃螄蚌蛤猶
0091a12: 隔萬山耳鉗錘門外苟或遲疑懼黃檗斸足乎蒲桑
0091a13: 之鼎既淪鸚鵡之車捆載師以一笠子一拄杖竿木
0091a14: 隨身到場即戲高高山頂則一劍霜寒隻字不可改
0091a15: 也深深海底則雙朱松下鶴形不可測也翀翀漢翮
0091a16: 泛泛波翼遠錫天末願力弘肆直與迦葉爭衡障百
0091a17: 川而抵狂瀾睠此津涯苟非心空及第焉能登祖案
0091a18: 而標赤幟邪古所稱出世而能入世者意在斯乎余
0091a19: 放廢多年其流狂癖然略近禪意者則漸遠名色稍
0091a20: 儲頓地耳以之奉揚宗旨猶鷦鵬已極乎寥廓而羅
0091a21: 者猶視乎藪澤豈不逕庭也哉是為敘。時
0091a22: 康熙丙午新夏華東逸民蜀雒源劉茞信筆書於五
0091a23: 華別野
0091a24: 
0091a25: 
0091a26: 
0091a27: 
0091a28: 
0091a29: 
0091a30: 
0091b01: 
0091b02: 
0091b03: 
0091b04: 
0091b05: 
0091b06: 
0091b07: 
0091b08: 
0091b09: 
0091b10: 
0091b11: 又
0091b12: 敘曰聖人心主乎靜靜而非靜而動亦靜也凡夫情
0091b13: 役於動動而不靜而靜亦動也夫性本圓明如大月
0091b14: 輪之遍照此蘇迷盧竟界凡所有水靡不有月故應
0091b15: 見之月相形而中天之月不分也性譬則月也竟譬
0091b16: 則水也聖人不失其圓明如月在寒潭無纖豪障翳
0091b17: 凡夫為業習所錮如月在濁水既以昏蒙無見加以
0091b18: 狂飆鼓盪諸趣掀騰欲覬其少許澂徹亦難也古佛
0091b19: 西來大意無非去溷為清激浪為平今時闡化尊師
0091b20: 亦願盡人直入於玅覺而後已然道以言顯言以顯
0091b21: 道雖云向上一路千聖不傳夫亦何能已已粵自南
0091b22: 嶽而下便推臨濟不越三十傳而天童密師翁承之
0091b23: 吻合無爽若持左券我師浮老人复能克肖前人世
0091b24: 濟其美縱謂諸佛證入各有不仝其上接宗旨丕振
0091b25: 家聲使人離垢氛而發精明者則一磚鏡澣兄為老
0091b26: 人入室真子為臨濟三十二世向住長松今遷福海
0091b27: 野竹慧禪師則又為澣兄哲胤也禪師以穎姿入道
0091b28: 一回過谿群疑冰釋自是十坐道場說法度人機用
0091b29: 真切無忝先德今瓣香酬恩法乳拈出盍以歷來之
0091b30: 大興祖道頫徇輿情者出世於昆明之慈雲順寧之
0091c01: 五福富民之法華潞南之彌勒昆明之嵩山諸剎門
0091c02: 人宗宏集禪師諸會法要為上堂為晚參為小參為
0091c03: 拈頌為法語為詩偈為書問為機緣若干卷己卯秋
0091c04: 高弟宗上以所付梨棗者匈余弁於簡端余媿非楊
0091c05: 大年警拔無宋學士設施然久知禪師名茲又獲睹
0091c06: 其大全有淹古貫今之識無組章繪句之痕揭毒鼓
0091c07: 於當陽奮師音於大地豈獨嵩山滇水也哉將所云
0091c08: 陣雲橫海上拔劍攪龍門者禪師其人矣余故不辭
0091c09: 而為法水月之諭以況性源闡祖父之傳以明禪源
0091c10: 表揚語言文字之旨以為學源為我福海兄慶更為
0091c11: 我報恩老人暨我天童師翁慶。
0091c12: 康熙己卯菊月柳塘居士沈雄煥一槃譚撰於吳門
0091c13: 西山之同葉祖堂
0091c14: 
0091c15: 
0091c16: 
0091c17: 
0091c18: 
0091c19: 
0091c20: 
0091c21: 嵩山野竹禪師語錄目錄
0091c22: 第一卷
0091c23: 上堂
0091c24: 住雲南府慈雲禪院語錄
0091c25: 住蒙化府竹林禪院語錄
0091c26: 住順寧府雲州五福禪院語錄
0091c27: 住順寧府樹宗山善法禪院語錄
0091c28: 再住順寧府雲州五福禪院語錄
0091c29: 第二卷
0091c30: 上堂
0092a01: 再住雲南府慈雲禪院語錄
0092a02: 住雲南府嵩山禪院語錄
0092a03: 住雲南府富民縣臥龍山法華禪院語錄
0092a04: 住澂江府潞南州彌勒禪院語錄
0092a05: 第三卷
0092a06: 上堂
0092a07: 再住雲南府嵩山禪院語錄
0092a08: 第四卷
0092a09: 晚參
0092a10: 小參
0092a11: 第五卷
0092a12: 示眾
0092a13: 機緣
0092a14: 普說
0092a15: 第六卷
0092a16: 拈古
0092a17: 頌古
0092a18: 第七卷
0092a19: 源流頌
0092a20: 牧牛頌
0092a21: 佛祖贊
0092a22: 自贊
0092a23: 書問
0092a24: 第八卷
0092a25: 法語
0092a26: 第九卷
0092a27: 雜偈
0092a28: 第十卷
0092a29: 雜偈
0092a30: 第十一卷
0092b01: 雜偈
0092b02: 第十二卷
0092b03: 雜偈
0092b04: 第十三卷
0092b05: 雜偈
0092b06: 第十四卷
0092b07: 雜著
0092b08: 佛事
0092b09: 銘
0092b10: 行實
0092b11: 嵩山野竹禪師語錄目錄終
0092b12: 
0092b13: 字攷此刻略遵六書正訛間有一二混仝者錄於后
0092b14: 支枝本字。逮本字。埶勢本字。勺杓本字。派正字。漏正字。
0092b15: 倦正字。堆本字。孰即生熟字。耎軟嫩字。審本字。添正字。
0092b16: 樣橡正字。景影正字。臧藏本字。假本字。涂途正字。冢塚本字。
0092b17: 常裳正字。掔腕正字。体一作笨。射本字。朱株正字。衰蓑正字。
0092b18: 綴正字。
0092b19: 身毒天竺。惡池滹沱。方良魍魎。壹氤氳正字。
0092b20: 
0092b21: 
0092b22: 
0092b23: 
0092b24: 
0092b25: 
0092b26: 
0092b27: 
0092b28: 
0092b29: 
0092b30: 
0092c01: 嵩山野竹禪師語錄卷一
0092c02: 
0092c03: 鄂　州參仝門人宗宏　錄
0092c04: 鄂　州龍光門人宗上　潞南州兜率門人宗堅　仝編
0092c05: 住雲南府慈雲禪院語錄
0092c06: 據室云祇者箇十笏所在自我靈山以還下逮開聖
0092c07: 老師六十九番莫不都向者箇所在親行此令山僧
0092c08: 雖是他兒孫決不向他腳下重書艸本何也豎起拄
0092c09: 杖云曹谿波浪如相似無限平人被陸沈。
0092c10: 藩府及當路諸公本郡紳士眾護法請開堂上堂拈
0092c11: 香云河嶽聳靈與先天地而始星辰毓秀與後天地
0092c12: 而終端為祝延
0092c13: 皇帝萬歲藩統千秋在筵尊官莊嚴福壽次拈香云
0092c14: 根生東巴支茂南國撞著平越一箇布衲折合一上
0092c15: 如今只得斧劈不開刀斫不斷爇向盧中供養見住
0092c16: 荊南開聖禪院磚鏡璧和尚乃云時當九月下寒霜
0092c17: 又見家家刀尺忙方外高人無一事滿傾茗碗送秋
0092c18: 光又誰管你撾毒鼓又誰管你嚼砒霜但得山前禾
0092c19: 麥孰吾徒免得叫饑腸雖然王公臨筵權貴在座合
0092c20: 作麼生指示擿下杖云若對畫圖悲蛺蜨落霞孤鶯
0092c21: 正思君。
0092c22: 上堂舉僧問古德如何是清淨法身德云與我過淨
0092c23: 缾來僧迻淨缾至德云安舊處著僧安畢理前問德
0092c24: 云古佛過去久矣師拈云古德空拳誑人未免拋攃
0092c25: 金珠者僧見鐘思甕未免隨人起倒敢保二俱未了
0092c26: 者裏若有問如何是清淨法身祇向道不得動著如
0092c27: 此不惟不致者僧泣岐亦且免玷宗師眼目复以杖
0092c28: 一時趁散。
0092c29: 上堂年來緘口坐閒房惱恨檀門要上堂不是山僧
0092c30: 偏愛嬾恐妨此語播諸方以拂子拂云會則良馬見
0093a01: 鞭而行不會則來日大有事在。
0093a02: 白宗堯宗舜請上堂山僧連日除糞忽覺身心疲困
0093a03: 才向蒲團申眠又被柝聲驚醒侍者云劍戟相摩車
0093a04: 馬雁敶若非王公大人必也道府州郡及乎一啟柴
0093a05: 門元來舊護檀信只得斜披袈裟倒拈佛柄來陞此
0093a06: 座欲行此令逮陞座上又無法可陳拈請帖云幸有
0093a07: 者箇會麼此是沒量大人露不盡底風規但願始終
0093a08: 全義气二株丹桂久昌昌。
0093a09: 上堂半山半水之地快風快月人家山前山後秋色
0093a10: 海南海北春霞識不識趙州茶普化鈴祕魔叉魯祖
0093a11: 面壁瞿曇拈花慧上座又作麼生頭髮髼鬆兩箇丫。
0093a12: 上堂舉古德云心不是物智不是道臨濟小廝兒三
0093a13: 步作一跳師云山僧也有箇見處心即是物智即是
0093a14: 道臨濟小廝兒築著便跳大眾未證據者看看。
0093a15: 師薙髮上堂頭髮髼鬆一老竹屈指人閒三十六干
0093a16: 戈叢裏嚼砒霜老胡血脈從此出噫嘻別有箇見處
0093a17: 熊劉兩君見山僧髮長垢多不僧不俗以一勺水要
0093a18: 山僧洗之薙之作箇益州古佛故登此座子向仁者
0093a19: 眼裏攃沙攃土复喝一喝下座。
0093a20: 楊內府請上堂師敲香几一下云會麼山僧剛才上
0093a21: 座不覺磕著香几驚起昆池龍王向南閻浮提雨似
0093a22: 傾盆使此界他方滴水滴涷大眾你道是神通也是
0093a23: 惡發也既不會拄杖子為諸仁者重加箋註遂卓兩
0093a24: 下下座。
0093a25: 王內府請上堂法空為座益風流指顧何人豁兩眸
0093a26: 暗嗟吁不徹頭車不行兮在打牛擿下拄杖下座。
0093a27: 上堂僧問如何是廓然無聖句師云山僧有眼不曾
0093a28: 見良久云眾中莫有見得底麼出來道看若無山僧
0093a29: 自道去也驀拈拂子豎起云三世諸佛不知有貍奴
0093a30: 白羖卻知有南泉水羖牛子湖叫看狗喝一喝。
0093b01: 上堂山僧適才教誡驚起磚頭瓦塊一齊出來誇張
0093b02: 見解一箇道順世菩提一箇道一行三昧山僧喝住
0093b03: 云你者兩箇慘怪識甚麼佛法也來者裏惡賴祇好
0093b04: 奉化縣裏著你在布袋時有僧便喝師下座連棒打
0093b05: 出歸方丈。
0093b06: 因事上堂支牚法社在端人誰料端人每自瞋不是
0093b07: 慈雲咨口業為緣愛惜少林春以手作弊拳埶云莫
0093b08: 作瞋大家扶起破沙盆。
0093b09: 宗堯宗舜供法被上堂僧問如何是七處徵心意旨
0093b10: 師云釋迦老子善說法要問鍛凡鍊聖即不問如何
0093b11: 是向上事師云拄杖頭拂子尾問如何是生死大事
0093b12: 師云我者裏總不見得進云作麼生脫離師云用脫
0093b13: 作麼乃云昨日三今日四椎鼓登堂提本具黑桼藤
0093b14: 條涽似龍一切聖凡沒回避昔人喚作玅圓通今時
0093b15: 翻為鶖子智抑揚淨名釋迦抬捺德山臨濟以拄杖
0093b16: 卓云此是宗堯宗舜於空王佛所夙種善根聞山僧
0093b17: 繇黔至滇遁跡慈雲特來布施四緣及此法被總是
0093b18: 要山僧布縵天網網神禽羅俊雁打快鷂縛麒麟遂
0093b19: 提起法被云殷勤為解丁香結放出無邊自在春。
0093b20: 三山許居士請上堂師拈拂子召眾云拂子舉也萬
0093b21: 靈不昧千聖共知拂子放也河山峻秀日月齊煇大
0093b22: 眾祇如拂子也不舉也不放凡聖絕蹤人天威跡時
0093b23: 如何指示處處無蹤跡聲色外威儀。
0093b24: 上堂爾欲聯詩韻不成枯腸搜盡月三更不若當年
0093b25: 東院老喫茶洗缽自分明大眾會麼眾舉首師云喫
0093b26: 茶去。
0093b27: 陳欽披剃上堂師拈拄杖召眾云見麼者居士與道
0093b28: 婆夙有靈根一見山僧便作難遭想复於此不作男
0093b29: 見不作女見想祇要薙髮為僧兼請山僧拈提向上
0093b30: 鉗錘發渠腦後一段光明山僧迫不得已只得向空
0093c01: 中著楔眼裏攃沙喚作向上提持卓杖云還委悉麼
0093c02: 休掜怪休掜怪處處行深觀自在。
0093c03: 督府孫公請上堂僧問未出方丈即不問即今陞座
0093c04: 事如何師和聲便打僧擬議師喝退問昨日玅應今
0093c05: 日慈雲是同是別師云疑殺多少人僧喝云是疑是
0093c06: 不疑師云也好疑疑須三十年問如何是萬紫千紅
0093c07: 總是春師云梅自白柳自緣進云莫便是不師云連
0093c08: 喚喚不醒猶自累山僧乃云鐙籠自語夜傷風露柱
0093c09: 又云兩耳聾病似膏肓無可治岐黃再世也難攻既
0093c10: 岐黃拱手眾中還有知海上奇方者麼如無翻腔易
0093c11: 調去也昔年三回平越兩度高藍於開聖拾得幾箇
0093c12: 金剛圈栗棘蓬即日孫督府初度之期祇得和囊解
0093c13: 出遂以杖向空畫云者便是金剛圈复向空點云者
0093c14: 便是栗棘蓬驀喚孫居士士應諾師便下座。
0093c15: 宗宏宗上披剃上堂身毒當年小悉達金刀自翻青
0093c16: 絲髮如今复有繼前蹤從此禍胎更惡發更惡發拈
0093c17: 起拂子劈口打呵呵下座。
0093c18: 住蒙化府竹林禪院語錄
0093c19: 據室維摩室中獅子座多多益善趙州院裏破繩床
0093c20: 寂寂無聊且道新長老據此室合作麼生驀拈拂子
0093c21: 豎起云大眾看取。
0093c22: 上堂波波挈挈上山來水色天光映碧苔更有香風
0093c23: 吹不盡十方世界一華開也甚奇怪適才山僧舉首
0093c24: 上場詩布施大眾不覺拄杖子也和一聯云今朝四
0093c25: 月朔旦別無佛法相賺若是伶俐衲僧正好直下便
0093c26: 見諸禪德你道直下便見見箇甚麼巴東湖南柴貴
0093c27: 米賤。
0093c28: 上堂打動東南驚動西北柳樹著箭桑樹出血有皮
0093c29: 面燒有底耳熱滄海枯乾須彌倒卓普化踢飯床臨
0093c30: 濟便吐舌卓杖云百丈有箇下堂句今日拈來為君
0094a01: 訣為君訣蹋著秤錘元是鐵。
0094a02: 上堂熏風吹此日叢林浴悉達當時老雲門一棒便
0094a03: 打殺便打殺好箇白拈賊賊賊將此深心奉塵剎。
0094a04: 上堂三世諸佛不知有斷木勺貍奴白羖卻知有破
0094a05: 笊籬驀喚大眾你諸人分上作有見邪作無見邪時
0094a06: 有僧出云有無不取時如何師云動口咬著舌。
0094a07: 上堂竹埽山廣談實相諸人有耳不聞太極峰善弄
0094a08: 師子諸人有眼不見卻是巖前石女殿裏木人較些
0094a09: 子何故他卻悟得箇百芔迎春萬松吼日池上風來
0094a10: 波濤競起亭邊雨歇空色鮮明一一露遮那玅體一
0094a11: 一顯般若真空所謂理隨事變事得理融理事縱橫
0094a12: 玅協兼帶你諸人合作麼生明得者箇說話只饒你
0094a13: 拈一莖艸作丈六金身用要求箇入路也難在。
0094a14: 祈雨上堂六月初天不雨農夫憔悴幾欲死曾無雲
0094a15: 气油然生但見赤日燒萬里天師符水也不靈男覡
0094a16: 女巫徒逞嘴山僧驀問拄杖子你道幾時有雨水拄
0094a17: 杖笑曰仁者以理自知又何必說出日子。
0094a18: 上堂秋風如瑟秋雨如沛行腳衲僧和泥合水豈有
0094a19: 霧卷晴空高天垂一色之光星躔碧落大塊有溫和
0094a20: 之美葉飄飄而隕溪山雲靄靄而黯天地雖然者裏
0094a21: 也有箇好處何也目色不色之真空耳空不空之玅
0094a22: 理也不管你半提全提也不管你誰終誰始但願兄
0094a23: 弟家來朝風雨一天晴大家擺手千巖裏。
0094a24: 上堂昔住慈雲時日見梁城歌舞夜聽羯鼓叩譁權
0094a25: 貴不絕裾於山門紳士常問道於寢室千指侍衛四
0094a26: 眾咸安可謂贏得一場熱鬧及隱金華時耳聞觱栗
0094a27: 音韻目睹瘴癘谿山艸木有血濺之痕煙花多凄清
0094a28: 之感鳥獸雖異鱗甲是同五湖道人雲搖雨散百氏
0094a29: 檀門煙飛火滅可謂落得一場岑寂而今寓竹林時
0094a30: 棲遲巖竇挂錫祇園嫩艸承趺獨超東院之奔馳采
0094b01: 薇充缽已勝食前之方丈三餐何慮一飽無憂諸兄
0094b02: 弟此三種見聞悲歡離合莫不隨之且道中閒樹子
0094b03: 還曾動著也未馮君莫話封侯事一將功成萬骨枯。
0094b04: 上堂道可道非常道錯名可名非常名錯諸兄弟山
0094b05: 僧適才兩箇錯作麼生理會日可熱月可涼松必直
0094b06: 花必香一一是諸人眼同見耳同聞因甚道不會所
0094b07: 以道目前無法意在目前不是目前法非耳目之所
0094b08: 到於斯會得要會適來兩箇錯字也不難。
0094b09: 長寺上堂晨鐘莫鼓報幽峰一派傳鐙萬世隆此
0094b10: 寧誰是主以手自點云拖犁曳杷是此公。
0094b11: 住順寧府雲州五福禪院語錄
0094b12: 據室驀拈拄杖云隔江望見撩起便行好箇阿師得
0094b13: 與麼利未跨船舷好與三十棒好箇阿師得與麼鈍
0094b14: 新五福者裏要且無利鈍可柬責何故銅頭鐵額漢
0094b15: 盡在我山中。
0094b16: 上堂僧問依經解義三世佛冤離經一字即同魔說
0094b17: 如何是不即不離之道師良久僧禮拜師云水浸石
0094b18: 頭漢不打更待何時便打乃云依經解義三世佛冤
0094b19: 鏡中取相水底摸天離經一字即同魔說捋石虎須
0094b20: 繫鐵牛角山僧據款分明一任諸人摸索。
0094b21: 上堂僧問世尊陞寂光土與十二開士廣談禪病和
0094b22: 尚陞此寂光土與諸人合談何事師劈脊便打進云
0094b23: 不入驚人浪怎得稱意魚師云可憐龍門裏多少點
0094b24: 額歸問如何是奪人不奪竟師云白蓮村鳥啼青嶂
0094b25: 如何是奪竟不奪人師云襄陽淚碣艸中眠如何是
0094b26: 人竟兩俱奪師云丙夜月斜叫寒猿如何是人竟俱
0094b27: 不奪師云五福陞堂萬象新僧云料揀已蒙指示末
0094b28: 後句子如何師云須透上頭關乃云五福曲徑徑徑
0094b29: 皆通上方三門深谿谿谿咸流長舌處處露一色之
0094b30: 功勛頭頭顯無聞之般若且置祇如即日彌陀岳降
0094c01: 諸位居士請五福為老人慶讚一句如何舉唱水鳥
0094c02: 樹林皆念佛金閣銀臺演玅音。
0094c03: 上堂即心即佛也不是非心非佛也不是不是心不
0094c04: 是佛不是物也不是泥神笑金剛骨出土地罵伽藍
0094c05: 面黑會則脫體風流不會莫枉久立。
0094c06: 上堂僧問如何是體中玄師云杲日麗中天如何是
0094c07: 句中玄師云石虎骨毛寒如何是玄中玄師便打云
0094c08: 缽盂索酒錢僧云三玄且置如何是出身句師复打
0094c09: 僧喝師連打問如何是北斗臧身句師云雲門舌頭
0094c10: 墮地久矣乃云高低物象舉眼便知清濁音聲舉耳
0094c11: 便解拈拂子云者箇是物作麼生知擊拂子云者箇
0094c12: 是聲作麼生解者裏薦得許你參得五福禪者裏薦
0094c13: 不得許你參得五福禪為甚如此山僧今日勞倦待
0094c14: 來日為諸人說破。
0094c15: 上堂眉間寶劍血濺梵天袖裏金錘雄飛宇宙者箇
0094c16: 說話諸人領略得麼臧身處沒蹤跡沒蹤跡處莫臧
0094c17: 身才落脣吻盡是死門終非涽路祇饒舉起便知撩
0094c18: 起便行腳跟下好與三十棒還知麼不有淮陰神算
0094c19: 力怎能彊項失江東。
0094c20: 上堂雪凍梅梢黃鐘宣气於寒谷春回五嶺瑞艸
0094c21: 芽於下地一塵不受百千三昧全章一念才興無邊
0094c22: 竟緣齊赴雖是百花競秀玅德家風一亙晴空普賢
0094c23: 竟界爭奈龜毛在眼裏平地起孤。
0094c24: 上堂為趁易春過迤西迤西日夜子鳺啼閒來一望
0094c25: 雲山外蠻婦長裙汲瘴谿五福恁麼莫有就路還家
0094c26: 底麼眾無對師云山僧今日失利。
0094c27: 上堂僧問如何是殺人不眨眼底漢師便打進云恁
0094c28: 麼則佛祖見之也攢眉師复打云者是甚麼所在說
0094c29: 與麼話問一易來复即不問如何是五福自天申師
0094c30: 云卻也好箇消息乃云銀河斗柄挂虛碧老子何曾
0095a01: 雙眼瞥煇天鑒地各稱尊三歎奇哉复何益快雁俊
0095a02: 鷂過多時痴人猶自倚牆壁要見黃面老人麼左邊
0095a03: 一拍云在者裏要見五福老漢麼右邊一拍云在者
0095a04: 裏复以兩手作弊空埶下座。
0095a05: 上堂兩序請上堂肚裏無一句記得開聖時有箇迥
0095a06: 別偈善不喜惡不畏饑則餐困則睡良久拈拄杖云
0095a07: 一隊無孔鐵錘速退速退。
0095a08: 除日上堂舉開聖老人道烹露地牛埽門上塵棲遲
0095a09: 澹泊固守清貧者老子恁麼只有千尺寒松且無抽
0095a10: 條石筍五福則不然無白牛可烹無塵垢可埽清貧
0095a11: 非外事澹泊何須惱五福恁麼你道還服得者老子
0095a12: 口麼。
0095a13: 上堂第一句薦得與佛祖為師第二句薦得與人天
0095a14: 為師第三句薦得自救不了五福即不然第一句薦
0095a15: 得溼紙裏金毛第二句薦得單絲控玉角第三句薦
0095a16: 得兔子蹋月諸仁者還知麼苟或不知總是猢猻喫
0095a17: 毛蟲。
0095a18: 上堂去年春在天目今年春在五福卻把寒梅子細
0095a19: 看支支牚破山頭綠誰家釃酒賽句芒不管子鳺啼
0095a20: 血出。
0095a21: 上堂騎虎頭收虎尾第一句下明宗旨莫有明得第
0095a22: 一句底出來僧出便喝師便打進云惟此一事實餘
0095a23: 二則非真師連打云落七落八了也問庭前柏樹子
0095a24: 意旨如何師云闍黎自道取進云趙州老漢來也師
0095a25: 便打乃云空中杲日高天絕負耳之瑕寺邊溫池長
0095a26: 年淨秦時之鑑靈光獨燿迥脫根塵體露真常即如
0095a27: 如佛大眾識麼其或未識待下座看。
0095a28: 上堂山青水綠松直棘曲喚作自然孤負先佛所以
0095a29: 道語帶玄而無路舌頭談而不談驀顧左右云分明
0095a30: 舉似祇是汝諸人猶欠伶俐。
0095b01: 上堂千峰峻秀萬簇然一室虛明群機自露者般
0095b02: 時節若是先德門下猶較些子五福者裏未點首在
0095b03: 不見道切忌動著動著則禍生复舉趙州石橋話有
0095b04: 僧便喝師下座搊住云莫是適才喝老僧者麼僧擬
0095b05: 議師拓開便打。
0095b06: 上堂年老身閒無外事攜笻日日蹋莓苔也知綠野
0095b07: 情相慣鄰曲相逢笑幾回力倦歸來剛欲臥椎鐘又
0095b08: 上雨華臺顧視大眾云者裏莫有高揖釋迦不拜彌
0095b09: 勒者麼便下座。
0095b10: 住順寧府樹宗山善法禪院語錄
0095b11: 據室昆池深碧邊日含煙地中雷复嶺上梅鮮此事
0095b12: 且止祇如古人析骨還父析肉還母然後見本身為
0095b13: 眾說法析骨析肉不煩大眾你道如何是本身時僧
0095b14: 出作禮師打云饒汝鐵額銅頭也須七華八裂。
0095b15: 上堂拈香云耎似棉硬如石開聖堂中拾來樹宗山
0095b16: 裏拈出爇向盧中供養磚鏡璧和尚乃云昨日雨今
0095b17: 日雨平地盆傾三尺水許多禪客泛渺茫帶水拖泥
0095b18: 來山裏者裏有箇禁忌是甚麼禁忌善法堂前切
0095b19: 忌是非。
0095b20: 上堂僧問灌頂之記麟趾之祥即不問格外超宗一
0095b21: 句如何師云雨滴滴地進云恁麼則甘霖潤澤含青
0095b22: 翠白蓮村露一支春師云賴有闍黎共舉揚乃揮拂
0095b23: 子云祥符居士設此伊蒲要我舉揚宗乘以光佛祖
0095b24: 徽猷並欲保孩提轉夭壽為彭年易凶星為吉曜若
0095b25: 論齊彭顏一生死之理雖佛祖亦不敢正眼覷著何
0095b26: 也從始至終求其夭壽死生之狀了不可得況善惡
0095b27: 諸曜于中作祟邪复揮拂子云會麼天上石麟兒人
0095b28: 間報英物。
0095b29: 上堂六載雪山忽破疑不知白盡一雙眉雖然遍界
0095b30: 無臧處說與吾徒那箇知那箇知一度華開一度思。
0095c01: 上堂樹宗山裏野僧家飯罷濃煎東院茶寄語諸方
0095c02: 達道者一年一度笑雲霞你道笑箇甚麼良久云壁
0095c03: 潰鐙飛樹椽差月漏裟。
0095c04: 上堂春回陽谷普賢之家風華亂支頭文殊之竟界
0095c05: 起也山河大地歷歷目前放也萬象森羅頭頭不至
0095c06: 揮拂子云委悉麼其或未委且與講戒。
0095c07: 辭院上堂龍潭萬丈碧如秋為探金鱗放釣鉤惱恨
0095c08: 水寒魚不餌此回依舊櫂空舟以杖指云侍者把艸
0095c09: 鞋來遂下座。
0095c10: 再住順寧府雲州五福禪院語錄
0095c11: 開盧上堂拈香祝
0095c12: 聖畢末後拈香云此瓣香供養磚鏡大和尚僧問昨
0095c13: 日樹宗今日五福敢問落何階級師云杲日當空照
0095c14: 僧擬進語師便打乃云世亂啼饑滿道塗如今五福
0095c15: 又開盧太平寰宇從今得萬指叢中任指呼山僧恁
0095c16: 麼莫是自譽麼莫是激發諸人麼祇是不歸歸便得
0095c17: 五湖煙景有誰爭。
0095c18: 除日上堂嶺上梅花亂階前爆竹催虛空聳兩耳昆
0095c19: 侖眼豁開鐙籠兀兀地露柱笑滿腮嗟君塗路客嗟
0095c20: 君故鄉哀顧視侍者云借問門前客今朝幾箇來。
0095c21: 元旦上堂新年佛法有東家歌唱飲桮酒新年佛法
0095c22: 無西家貧者歎饑虛元正啟祚萬物咸新斗柄指寅
0095c23: 羲爻畫泰鶯啼紫陌猿嘯丹巖家家拜賀嘉猷處處
0095c24: 歡呼聖德既然為甚有歎饑虛者貴賤雖異等出門
0095c25: 皆有營。
0095c26: 上堂火樹千門燦簫鼓萬家叩問是何時節報云元
0095c27: 宵天車不橫推理無曲斷慧日本常光能仁破諸暗
0095c28: 諸仁者就竟題情即不問你你道元宵佳節還有識
0095c29: 得自己光明底麼。
0095c30: 上堂石佛嶺豪相騰煇謾乃江漁歌不息谿艸嚲緣
0096a01: 山花孕紅隴上鶯啼峰前虎嘯蠻婦步月舍翁鼓琴
0096a02: 石佛椎鐘長老陞座一一都是為諸人發上上機演
0096a03: 第一義諸人為甚麼都作竟觀可惜許。
0096a04: 上堂舉僧問虔峰十方薄伽梵一路涅槃門未審路
0096a05: 頭在甚麼處峰以拄杖畫一畫云在者裏師云者箇
0096a06: 公案喚作止啼又喚作歸路如此商量虔峰未必肯
0096a07: 在如今有問五福十方薄伽梵一路涅槃門未審路
0096a08: 頭在甚麼處五福亦以拄杖畫一畫云恁麼驢年去
0096a09: 在。
0096a10: 上堂適才溫池見河泊水仙二人論義一日水流溼
0096a11: 火就燥也不失為本分一曰火不待日而熱風不待
0096a12: 月而涼也不失為本分山僧見了約住謂曰二人恁
0096a13: 麼正似盲人摸象各說一耑所謂苦瓠連根苦甜瓜
0096a14: 徹蒂甜也二人見與麼道禮拜歎言大師大慈令我
0096a15: 得入遊戲神通無礙三昧師顧左右云前頭猶易可
0096a16: 末後更愁人。
0096a17: 上堂如何是諸佛出身處有者道東山水上行有者
0096a18: 道西河火裏坐有者道熏風自南來殿閣生微涼五
0096a19: 福則不然新發意菩薩亦复不能知。
0096a20: 上堂不取一法雞寒上樹不舍一法鴨寒下水臨濟
0096a21: 喝似雷德山棒如雨五福即不然貓兒偏解捉老鼠
0096a22: 或有出來道華王座上不得寐語五福向道汝也不
0096a23: 妨伶俐。
0096a24: 順蒙守府陳公供法衣上堂廣大門風威德自在如
0096a25: 師王出窟百獸潛蹤應龍在天一雨甘澍可與日月
0096a26: 增光良不虛也正如陳公居士見將軍身護持正法
0096a27: 供此法服不惟報答二恩亦要大地人成佛以衣拂
0096a28: 一拂云一領雲霞無相服人天普蔭萬斯年复舉迦
0096a29: 葉倒卻門前剎竿著話拈云迦葉雖有肘後靈符爭
0096a30: 奈是靴裏動指阿難雖有掌上明珠爭奈是喉中抓
0096b01: 癢若是五福但舉起衣云者是陳居士供底。
0096b02: 上堂父母未生前虎咬大蟲父母已巳生後蛇吞鱉鼻
0096b03: 恁麼也是指蹤畫跡既然他自休大德請法如何舉
0096b04: 似拈起烏藤條擊落天邊月。
0096b05: 上堂鳳翔居士追修冥福作合羅飯滿盂蘭盆海眾
0096b06: 雲臻凡聖蝟集吹大法贏擊大法鼓要山僧演大法
0096b07: 義是以登此寶座祇如大法義作麼生演山河天眼
0096b08: 裏世界法身中。
0096b09: 上堂驀召大眾昨夜三更山門與佛殿和歌自樂一
0096b10: 箇歌東家牛生卵西家馬出鵝一箇歌竿柬乾處尿
0096b11: 驢擇溼處屙五福見了也歌云碧雲綻處家家月鐵
0096b12: 樹花開處處春大眾你道者箇歌曲是何法中收。
0096b13: 普請上堂誰說為僧日日閒為僧擔負也相關天明
0096b14: 清課剛然了三頓梆聲催出山。
0096b15: 上堂生死事大不可放逸若一放逸未免棒喫恁麼
0096b16: 告報或有箇猛烈漢子出來推倒禪床喝散大眾道
0096b17: 老和尚你面皮厚多少山僧也祇得忍气歸方丈何
0096b18: 也者樣衲子也難得。
0096b19: 上堂夜來堂裏一僧呈箇頌子云此亦不曾往彼亦
0096b20: 不曾來斂眉天外看明月在蒼苔者箇頌子大似喫
0096b21: 官酒臥官街當處死當處薶有甚觀光。
0096b22: 上堂舉鼓山上堂云鼓山門下不得咳唾時有僧咳
0096b23: 嗽一聲山云作麼生僧云傷風山云傷風即得師云
0096b24: 還知大小鼓山被者僧熱謾麼若知還可救得所謂
0096b25: 咳唾落九天隨風生珠玉。
0096b26: 解制上堂豎法幢立宗旨養育才器開盧韝展鉗錘
0096b27: 陶鑄俊傑此是五福與諸仁者廝結眉毛打者鼓笛
0096b28: 然不知老面皮厚多少也雖然聖制周完諸人四去
0096b29: 若遇著伶俐底問五福說甚麼法如何抵對。
0096b30: 上堂維摩杜口於毗邪釋迦掩室於因沙玄沙築指
0096c01: 於鳶嶺雪峰悟道於鼇鎮識得此四老子當堂分付
0096c02: 法印正所謂鄭州梨青州棗萬物無過出處好复云
0096c03: 子丑寅卯。
0096c04: 上堂僧問天地未分聖凡未著者箇主翁在甚麼處
0096c05: 師云頭指天腳蹋地進云除卻者箇師卓杖一下
0096c06: 云是甚麼問如何是臧身句師云一片白雲橫谷口
0096c07: 乃以杖指露柱云要見麼見見之時見非見山僧不
0096c08: 妨通一線未分已分問若何兩箇五百是一貫复顧
0096c09: 左右云何曾是符到奉行兵隨印轉。
0096c10: 普請上堂烏衣語梁不住雲水道人非閒所以五福
0096c11: 梆催又要大家出山召眾云古人道柴般人人般柴
0096c12: 即不問登山涉水還有觸目菩提麼眾無對師代云
0096c13: 般柴去。
0096c14: 龍潭竹雲室上堂龍池龍起萬浪千濤雅對雅鳴三
0096c15: 村兩落即不無如何是衲僧本分事石龜吞卻鐵鷂
0096c16: 子木人騎著玉麒麟。
0096c17: 上堂一二三四五六七楊岐老子舌頭赤新婦騎驢
0096c18: 阿家牽伶俐衲僧爭得識喝一喝。
0096c19: 上堂僧問黃檗行化即不問婆子掩門意若何師云
0096c20: 饒汝伶俐也須疑三十年進云也是幾度賣來還自
0096c21: 買為憐松竹引清風師云爭奈缽盂何進云閉門推
0096c22: 出人不識一任梅花別樣薌師云太無猒生乃云即
0096c23: 心即佛驢覷井非心非佛井覷驢不是心不是佛不
0096c24: 是物擔枷過狀三世諸佛有口祇堪挂壁且喜沒交
0096c25: 涉還委悉麼拈拄杖卓一下云棒下無生忍臨機不
0096c26: 見師。
0096c27: 上堂連朝雨雪下峰頭各寮松火燒盧頭猿沒嶺頭
0096c28: 鳥絕支頭隴上寒梅不徹頭不可頭上更安頭。
0096c29: 上堂舉徑山和尚云法是常法道是常道拶破面門
0096c30: 點即不到師云徑山老人好箇曲調千載之下可惜
0097a01: 無人接拍山僧未免狗尾續貂乃云法是常法道是
0097a02: 常道拶破面門旁觀者笑。
0097a03: 上堂山僧今年四十回首祇如瞚息自笑平生驅馳
0097a04: 何曾得閒半日拈拂子拂一拂云不可以知知不可
0097a05: 以識識正恁麼時如何行招兩社僧共步青山月。
0097a06: 上堂天下叢林浴佛獨是者裏最毒請看八德盆中
0097a07: 惡水一瓢澆沃大眾還有知恩報恩者麼眾無對良
0097a08: 久云須是木上座始得便擿下。
0097a09: 
0097a10: 嵩山野竹禪師語錄卷一終
