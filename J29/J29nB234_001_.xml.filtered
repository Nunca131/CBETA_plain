0379a01: 一初和尚語錄序
0379a02: 禪道至今日可謂盛矣開堂者列
0379a03: 剎相望傳法者交臂相逢然求其
0379a04: 超宗越格不愧古人者蓋未數數
0379a05: 也余是以嘆無趣老人之源大而
0379a06: 流長也無趣為斷橋之後丕振濟
0379a07: 上宗風雖其隨緣晦跡而子孫綿
0379a08: 綿乃四傳至今則有介菴一初兩
0379a09: 師出焉介菴和尚主法金明諸方
0379a10: 仰重一初和尚於戊子年為檀越
0379a11: 請居濮溪永正遠近禪侶輻輳應
0379a12: 眾懇陞座說法乃有上堂小參機
0379a13: 緣拈頌一卷余得焚香展誦見師
0379a14: 全機大用電掣霆奔慈悲唱導風
0379a15: 和日麗真足以近承趣老而上光
0379a16: 濟祖非如古人所云仰山再來之
0379a17: 儔耶夫斷橋與雪巖同出無準而
0379a18: 高峰大師則雖嗣欽師初稟倫老
0379b01: 今高峰兒孫遍地而師為斷橋的
0379b02: 派其手眼超卓如此行將大昌厥
0379b03: 後無疑也雖然從上第以慧命為
0379b04: 重耳盛衰何論焉且五宗均為四
0379b05: 七二三之嗣則濟洞可無彼此也
0379b06: 況斷橋雪巖皆滹沱一脈又安得
0379b07: 岐而二之乎余曾聆師之教而欣
0379b08: 服之因敢以管蠡道其萬一或者
0379b09: 以儱侗罪我其又奚辭。
0379b10: 後學施博拜題
0379b11: 
0379b12: 
0379b13: 
0379b14: 
0379b15: 
0379b16: 
0379b17: 
0379b18: 
0379c01: 一初和尚語錄序
0379c02: 斷橋車溪一派嫡乳特地演
0379c03: 暢鴛湖而曹源濟上之洪波
0379c04: 浩衍沾蓋靡窮只今燈輝炳
0379c05: 發正眼拈提一現金明之介
0379c06: 菴一現永正之一初兩和尚
0379c07: 可謂禪窟中金昆玉友剎竿
0379c08: 頭並轡齊驅矣茲閱初和尚
0379c09: 永正語錄而知靈機廓徹迥
0379c10: 絕安排鏡智洞懸全超事理
0379c11: 即此語言文字悉入毘盧性
0379c12: 海大地法輪之中行見祖脈
0379c13: 所通風行草偃道化所被水
0379c14: 到渠成是謂格外風規豈止
0379c15: 廛居作略哉靈宿古鄉中已
0379c16: 作須彌座普使石火電光轉
0379c17: 凡成聖嗣且名藍仰重雲水
0379c18: 咸皈正未容思議涯量也。
0380a01: 順治乙未孟冬望日國子司
0380a02: 業福徵譚貞默槃談撰
0380a03: 
0380a04: 
0380a05: 
0380a06: 
0380a07: 永正一初元禪師語錄目次
0380a08: 序
0380a09: 卷上
0380a10: 上堂
0380a11: 示眾
0380a12: 小參
0380a13: 機緣
0380a14: 行實
0380a15: 卷下
0380a16: 頌古
0380a17: 像讚
0380a18: 詩偈
0380a19: 雜著
0380a20: 佛事
0380a21: 附
0380a22: 永正碑記
0380a23: 
0380a24: 
0380a25: 
0380a26: 
0380b01: 一初元禪師語錄卷上
0380b02: 
0380b03: 嗣法門人　真開　真智　等編
0380b04: 順治戊子歲師於興善禪寺受嘉禾紳衿諸護法并
0380b05: 檀越眾居士等恭請住濮溪永正禪院至菊月九日
0380b06: 進院上堂師至法座前拈請啟云言言綿繡字字珠
0380b07: 璣佛祖親傳之旨因茲啟發聖凡本有之源由此顯
0380b08: 揚若也會得不用參詳如或未然更須宣過維那宣
0380b09: 畢師指法座云大眾須彌燈王如來為汝等演大法
0380b10: 義轉大法輪了也若信得及更有何事設或未然且
0380b11: 聽處分遂陞座拈香云此一瓣香端為祝延
0380b12: 今上皇帝萬歲萬歲萬萬歲伏願道崇千古德被兩
0380b13: 儀萬邦齊俯順兆姓悉歡虞次拈香云此一瓣香奉
0380b14: 為滿朝勳貴列郡尊官暨本山護法遠近檀那惟願
0380b15: 生生培佛種世世作金湯同明般若正因共證菩提
0380b16: 妙果又拈香云此一瓣香歷年勤苦多載參尋桐月
0380b17: 菴中親遭痛棒普明寺裡又喫鉗鎚直得徹骨徹髓
0380b18: 透頂透底專為福建建寧府普明堂上傳臨濟正宗
0380b19: 第三十世鴛湖先師大和尚以酬法乳之恩遂斂歛衣
0380b20: 就座維那白椎云法筵龍象眾當觀第一義師震威
0380b21: 一喝云如天普蓋似地普擎五眼莫睹千聖難名喚
0380b22: 作第一義早已巳蹉過了也那堪更復云觀然雖如是
0380b23: 官不容針私通車馬還有共相證明者麼不妨出眾
0380b24: 與山僧相見僧問龍天推出祝聖拈香正恁麼時請
0380b25: 師舉唱師云天下太平萬民樂業進云如是則皇恩
0380b26: 佛德均酬也聖解凡情總合機師云知恩有分進云
0380b27: 秪如三聖道我逢人則出出則不為人意旨如何師
0380b28: 豎左手一指進云興化道我逢人則不出出則便為
0380b29: 人又作麼生師豎右手一指進云上來宗旨蒙師指
0380b30: 未審更有為人處也無師便打進云然則大地眾生
0380c01: 咸沾法雨去也師云速禮三拜乃云妙道由來絕古
0380c02: 今群情動止賴斯恩昔年鷲嶺單傳旨今日當陽普
0380c03: 示人遂舉拂子召眾云會麼三世諸佛以此迥超十
0380c04: 地歷代祖師以此拔濟四生天地以此化育萬物國
0380c05: 君以此坐享太平所以道天得之以清地得之以寧
0380c06: 君王得之以治天下且道衲僧得之又作麼生擊拂
0380c07: 子云出群須是英靈漢敵勝還他獅子兒或有個聞
0380c08: 恁麼道忍俊不禁管取山僧退身有分雖然爭奈木
0380c09: 上座不肯放過何也棒頭有眼明如日要識真金火
0380c10: 裡看卓拄杖一下喝一喝下座維那結椎云諦觀法
0380c11: 王法法王法如是謝辭不錄。
0380c12: 佛成道日當湖愛吾馬居士請上堂僧問世尊成道
0380c13: 即不問古佛陞堂事若何師云虛空作舞萬象點頭
0380c14: 進云十方同聚會個個學無為如何是無為的旨師
0380c15: 云拈香擇火運水搬柴僧禮拜師便打問明鏡高懸
0380c16: 靈光獨耀祖令當機如何舉唱師云霜風匝地寒進
0380c17: 云秪如世尊睹星悟道猶是眼中著屑別有家風又
0380c18: 作麼生師便打進云棒頭指出無生句大地眾生得
0380c19: 自由師云你還得自由麼僧一喝師復打乃云昨宵
0380c20: 風雨多今日晴光布覿面直施呈當陽全顯露透關
0380c21: 人迥絕情塵明眼漢不存意路山頭白浪飛騰海底
0380c22: 紅塵彌播舜若多無處藏身畢陵迦吞聲飲氣到這
0380c23: 裡譬如烈燄不容蚊蚋雖然不是一番寒徹骨爭得
0380c24: 梅花撲鼻香拂拂子下座。
0380c25: 桐邑清河菴素樸嶺梅二禪人同眾居士請上堂僧
0380c26: 問法流東土教始西乾桐溪亙古千百年未曾顯露
0380c27: 今日和尚陞座四眾雲臻如何得三根普潤師卓拄
0380c28: 杖云個個盡沾恩進云恁麼則鴛湖一滴作浪興波
0380c29: 也師云照顧腳下問如何是清河境師云一溪春水
0380c30: 浸青天僧禮拜師乃云花雨噴香春風撲面林間鳥
0381a01: 語檻外舟行頭頭獨露真機一一全彰至理通方作
0381a02: 者舉著便知滯影迷流安能頓曉所以道要明向上
0381a03: 事須還向上人南贍部洲打鼓北俱盧洲上堂則且
0381a04: 置秪如當陽顯示一句又作麼生豎拂子云鷲嶺別
0381a05: 傳開正眼車溪嫡派湧曹源下座。
0381a06: 觀音聖誕月如上人領桐邑君卿王居士薦親祝壽
0381a07: 請上堂僧問如何是聞聲悟道見色明心師云雞鳴
0381a08: 犬吠柳綠桃紅進云觀世音菩薩將錢買胡餅放下
0381a09: 手卻是饅又作麼生師云日面佛月面佛進云恁
0381a10: 麼則臨濟今猶在韶陽意轉新拂坐具歸眾師云具
0381a11: 眼衲僧問眼裡聞聲觀自在耳中見色悟圓通互用
0381a12: 如來妙智力未知此外更如何師彈指三下進云秪
0381a13: 如觀音降誕居士慶壽又作麼生師云錦上更鋪華
0381a14: 進云恁麼則兩彩一賽去也師云不妨靈利乃云柳
0381a15: 綠桃紅直示圓通面目鐘鳴鼓響全彰古佛家風明
0381a16: 明匝地普天一一騎聲蓋色不離動轉施為迥絕見
0381a17: 聞知覺所以道唯有一乘法無二亦無三以斯追薦
0381a18: 宗親以斯永延福壽以斯拔濟群迷以斯滋培眾善
0381a19: 謾說南山鱉鼻吞卻嘉州石象休云東海鯉魚撞倒
0381a20: 陝府鐵牛脫略情塵則且止秪如隨緣赴感一句又
0381a21: 作麼生舉拂子云處處彌陀佛家家觀世音下座。
0381a22: 王店梅谿旭野禪德領伯齡徐居士請上堂僧問本
0381a23: 來無一物未審和尚今日說個甚麼師便打僧禮拜
0381a24: 師云本來無一物你又禮拜個甚麼僧擬議師復打
0381a25: 乃云即心即佛虛空釘橛非心非佛眼中添屑不是
0381a26: 心不是佛不是物曳尾靈龜猶不瞥臨濟問佛法大
0381a27: 意喫六十痛棒黃檗性命落在他人手裡百丈再參
0381a28: 馬祖直得三日耳聾始悟當機一喝阿呵呵也太屈
0381a29: 卓拄杖云個事當陽為剖決昨日雨兮今日晴風自
0381a30: 涼兮火自熱透得者自然如虎靠山未明底豈免循
0381b01: 途守轍殊不知人人大用現前個個真機獨脫復卓
0381b02: 拄杖一下喝一喝僧問昔有僧問巖頭浩浩塵中如
0381b03: 何辨主頭云銅沙鑼裡滿盛油意旨如何師便打僧
0381b04: 云不會師云聽取一偈銅沙鑼裡滿盛油見徹方能
0381b05: 得自由有意氣時添意氣不風流處也風流下座。
0381b06: 浴佛日蘭亭劉居士領眾請上堂僧問未離兜率已巳
0381b07: 降王宮未出母胎度人已巳畢為甚年年此日祝慶如
0381b08: 來師云一番舉起一番新進云秪如世尊初生時道
0381b09: 天上天下唯我獨尊意旨如何師云百草頭邊春色
0381b10: 露進云雲門道我當時若見一棒打殺與狗子喫貴
0381b11: 圖天下太平又作麼生師云知恩解報恩進云恁麼
0381b12: 則臨濟家風今尚在萬古徽猷正此看師云眼中著
0381b13: 屑僧禮退問法筵大啟四眾雲臻向上宗風如何舉
0381b14: 唱師云石人頭戴金冠子僧禮拜師便打乃云適來
0381b15: 禪者恁麼問山僧如是答若也知得落處便見釋迦
0381b16: 老子未離兜率已巳降王宮未出母胎度人已巳畢如或
0381b17: 未然莫怪雲門大師道我當時若見一棒打殺與狗
0381b18: 子喫貴圖天下太平秪如釋迦老子纔生下地便乃
0381b19: 露布大人境界真所謂天中之天聖中之聖然則檢
0381b20: 點將來正如嚼飯餧嬰孩未免傍觀者哂比若雲門
0381b21: 大師正令當行直得乾坤失色日月無光也是為他
0381b22: 閒事長無明要且未見釋迦老子諸仁者且道山僧
0381b23: 今日恁麼拈提還見釋迦老子麼聽取一偈一回舉
0381b24: 起一回新百億須彌百億身杓柄拈時獅子吼龍泉
0381b25: 沐處象王嚬千林慧日添光彩大地恩濤滌垢塵稽
0381b26: 首釋尊無上士恒河沙劫莫能陳喝一喝下座。
0381b27: 師於壬辰仲春當湖檀越完初羽生民開屠居士護
0381b28: 法爾明滌凡劉居士等并耿惟上座請住竺隱禪院。
0381b29: 上堂僧問途中消息則不問陞堂一句請師宣師云
0381b30: 杲日正當天進云恁麼則善信咸欽仰宗風遍大千
0381c01: 師云闍黎分上又作麼生僧一喝師打云也須喫棒
0381c02: 耿惟上座問遠蒙法駕大地沾恩箭鋒相拄即不問
0381c03: 道同氣合事如何師云山僧拖犁闍黎拽耙進云如
0381c04: 是則水中有鹹味色裡著膠青師云知心能幾人進
0381c05: 云粉骨碎身未足酬一句了然超百億師打云且道
0381c06: 這一棒是賞你罰你惟禮拜師乃云花笑春風格外
0381c07: 真規頓現漁歌曲水就中消息全彰向上拈提不礙
0381c08: 通人唱和隨宜施設何妨達者商量寒時添衲熱則
0381c09: 披襟休云覓火和煙得飢來喫飯倦即眠莫道擔
0381c10: 泉帶月歸握一拳大千香水海攝盡無餘舒一掌百
0381c11: 億須彌盧拈來有據所以道大人得大機大智得大
0381c12: 用設或情塵未脫翳眼猶存正如霧鎖長空何止鄉
0381c13: 關萬里秪如今日山僧到此耿惟上座同眾居士乞
0381c14: 余陞座且道是向上拈提是隨宜施設舉拂子云相
0381c15: 識滿天下知心能幾人下座。
0381c16: 當湖西林禪院自天碩德同雪林沈居士等請上堂。
0381c17: 僧問腳跟點地即不問鼻孔撩天時如何師打云一
0381c18: 串穿卻進云一枝無孔笛吹出太平歌師云閒言語
0381c19: 乃舉靈雲悟道頌三十年來尋劍客幾番落葉又抽
0381c20: 枝自從一見桃花後直至如今更不疑玄沙道諦當
0381c21: 甚諦當敢保老兄未徹在師云靈雲觸目知機正是
0381c22: 眼中著屑玄沙見兔放鷹翻成節外生枝若道靈雲
0381c23: 是則辜負玄沙若道玄沙是又埋沒靈雲且道畢竟
0381c24: 如何遂喝一喝云謾說超方眼休誇劫外春下座。
0381c25: 師於竺隱禪院甲午七月首座沖默監院無能同眾
0381c26: 檀護請歸永正誕日上堂僧問父母未生前請師道
0381c27: 一句師云未問已巳前答汝竟進云世尊降誕地湧金
0381c28: 蓮和尚生日有何祥瑞師云今日眾居士請山僧陞
0381c29: 座進云恁麼則斷橋嫡脈流千古臨濟宗風萬派傳
0381c30: 師云速禮三拜問節屆中元桂魄迥金風拂座雨花
0382a01: 新籌添海屋恒無盡不惑筵開作麼生師打云分明
0382a02: 看取進云壽山疊疊千峰翠福海淵淵萬派清師云
0382a03: 上座眉毛在甚麼處進云法雨彌施塵界外現前無
0382a04: 有不沾恩師便打問香雲飄渺常開不老之春龍象
0382a05: 班齊永祝無疆之壽和尚福壽彌天學人頓超十地
0382a06: 爭如兩彩一賽如何是四十而不惑師卓拄杖云汝
0382a07: 還信得及麼進云無弦琴子師彈妙格外知音更有
0382a08: 誰師云未敢相許進云泥牛海底啣珠走不被東君
0382a09: 把鼻穿師打云爭奈老僧何乃云說心說性那堪播
0382a10: 上揚塵舉古舉今豈更添枷著杻山僧今日也不說
0382a11: 心說性也不舉古舉今使個個迥超情解人人脫略
0382a12: 見聞遇茶喫茶遇飯喫飯要坐便坐要行便行所以
0382a13: 山僧昔于竺隱嘯月吟風攜笻緩步對青山靜聽濤
0382a14: 聲貫耳今歸永正髼頭跣足養病放憨消白晝閒看
0382a15: 野色迎眸有時日影重重鼻息鼾鼾貪睡穩有時爐
0382a16: 煙裊裊茗香馥馥煮泉清任他人情迭變世事多更
0382a17: 蛇吞大象鼠竭滄溟然雖如是且道山僧今值四旬
0382a18: 母難之晨眾檀護虔請陞座又作麼生施設卓拄杖
0382a19: 云還委悉麼一句了然超百億虛空湧出鐵崑崙喝
0382a20: 一喝下座。
0382a21: 金門尤氏薦夫請上堂僧問霜花遍地黃葉飄空尤
0382a22: 氏安入虔誠懇請如何是薦夫一句師云香雲呈寶
0382a23: 蓋玉炬綻金蓮進云恁麼則天上有星皆拱北人間
0382a24: 無水不朝東師便打進云現存俱獲益亡者得生天
0382a25: 去也師云速禮三拜僧問懇乞宣揚微妙法薦亡一
0382a26: 句事如何師云須彌跳進云恁麼則亡靈歸極樂
0382a27: 現在亦歡娛師云也虧闍黎委悉僧禮拜師一喝乃
0382a28: 云靈光獨耀至理全彰頭頭顯般若妙門一一示涅
0382a29: 槃心印明明絕覆藏明明無向背如杲日麗于中天
0382a30: 似太虛涵乎萬象拯群迷于既形之後拔諸有于未
0382b01: 兆之前木馬嘶風裂破銀山鐵壁泥牛吼月豁開金
0382b02: 鎖玄關乃佛乃祖共演斯宗是聖是凡咸歸此地所
0382b03: 以云心同虛空界示等虛空法證得虛空時無是無
0382b04: 非法雖然且道守田金公畢竟如何超脫乃豎拂子
0382b05: 云天人群生類皆承此恩力日午打三更夜半金烏
0382b06: 赤拂一拂下座。
0382b07: 監院斷愚智公捐資啟建山門請上堂師拈拄杖云
0382b08: 門牆建立全歸監院之功僧眾安寧必仗伽藍之祐
0382b09: 接青龍而喜慶聯綿拱太陽而惡星殞伏直使天神
0382b10: 贊善四方八面總皈依雲水交參十聖三賢俱及第
0382b11: 且道正恁麼時作麼生卓拄杖云普請大家齊著力
0382b12: 從教泉石永增輝下座。
0382b13: 振羽錢居士重裝中尊大佛開光請上堂師舉拂子
0382b14: 云虛空閃爍大地輝煌度生濟物即此恩光大眾會
0382b15: 麼遂震威一喝監院斷愚智公問寶相重裝金身復
0382b16: 煥秪如施主錢逵未審得何利益師拈拄杖云一莖
0382b17: 草上現瓊樓智云恁麼則功不浪施去也師云也賴
0382b18: 闍黎親著力智呈坐具云全身當奉重四眾盡沾恩
0382b19: 師云更須出一頭地智一喝便禮拜師云寒灰當發
0382b20: 燄枯木也花開卓拄杖一下下座。
0382b21: 元旦大佛開光監院斷愚智公同守府聖芝吳居士
0382b22: 并眾信請上堂僧問三世如來二十五年通身泥水
0382b23: 今日紫金光聚烜赫當陽四眾雲集願聞法要未審
0382b24: 和尚如何宣示師拈起拄杖云不是苦心人不知進
0382b25: 云如是則人人增福慧個個獲圓明師云且喜非分
0382b26: 外進云智鏡高懸千古耀真燈永著萬年光師云梅
0382b27: 花香遍處徹骨自幽清僧禮退問佛身充滿於法界
0382b28: 普現一切群生前隨緣赴感靡不週而恒處此菩提
0382b29: 座請問和尚如何是金佛不度爐師云煆他不得進
0382b30: 云三世諸佛向火燄裏轉大法輪如何是木佛不度
0382c01: 火師云燒他不著進云化人問幻士谷響答泉聲欲
0382c02: 識吾宗旨泥牛水上行如何是泥佛不度水師云浸
0382c03: 他不爛進云不是心不是佛不是物如何是真佛內
0382c04: 裏坐師云無限癡人向外求僧呈坐具云是金佛耶
0382c05: 木佛耶泥佛耶真佛耶師云闍黎試分析看僧打圓
0382c06: 相云是度爐耶度火耶度水耶內裏坐耶師云正要
0382c07: 你著眼進云諸佛已巳蒙師指示向上宗乘事若何師
0382c08: 便打進云恁麼則放大光明照天照地去也師云也
0382c09: 要大眾知恩僧禮拜師豎拂子云豁開宇宙迥雙眸
0382c10: 廓徹靈明大地週惟我獨尊全體現河沙法界一毫
0382c11: 頭是以聖凡共稟其常巨細全承其力不增不減無
0382c12: 欠無餘巍巍乎蕩蕩乎輝輝焉晃晃焉諸佛因之而
0382c13: 出世祖師繼之而敷演眾生依之而解脫殊品藉之
0382c14: 而生長故虛空本之而包括天地得之而覆載日月
0382c15: 由之而照臨國王體之而安泰百官秉之而榮顯庶
0382c16: 民賴之而成立衲僧據之而開廓人天正眼總持無
0382c17: 量義門直得百億須彌盧跳大千香水海翻騰然
0382c18: 雖如是威音王已巳前一句則且置秪如今日大佛開
0382c19: 光又作麼生以拂子打圓相云慈光普覆無私鑒福
0382c20: 被群情萬象新下座。
0382c21: 普明鴛老和尚忌日上堂眾問答畢師乃卓拄杖云
0382c22: 吾師本是法中王短劫長年詎可量莫謂虛空曾殞
0382c23: 跡休云日月已巳含光四生普為開真際三界咸能演
0382c24: 妙常面目儼然無變易人間天上示無雙復卓拄杖
0382c25: 一下云大眾見麼喝一喝下座。
0382c26: 長水退菴栴檀觀佛開光監院斷愚智上座檀越敬
0382c27: 泉沈居士請上堂師云挾泰山逾北海豈稱好手攪
0382c28: 長河為酥酪未是作家直須穩坐道場而福應群機
0382c29: 不動舌根而化滿天下且道是甚麼人舉拂子云會
0382c30: 麼金容普現週沙界聖德無窮度有情海印發光親
0383a01: 按指塵勞先起憫眾生剔除翳目超生死點破空華
0383a02: 徹我人魔外皈依恩被廣天龍恭敬道弘深靈山會
0383a03: 上傳真脈雞足峰前續慧燈一段常光曾不昧人間
0383a04: 天上獨為尊大眾既是一段常光曾不昧且道用開
0383a05: 作麼以拂子作點勢云當陽指出無餘事秪要舍靈
0383a06: 獲本明下座。
0383a07: 建彌勒殿上樑眾檀護請上堂眾問答畢師乃云闢
0383a08: 景溪之秀麗振永正之家風集檀那之福勝顯佛祖
0383a09: 之真宗大眾且道承誰恩力卓拄杖一下云人天憑
0383a10: 覆蔭三界獨高崇喝一喝下座。
0383a11: 佛歡喜日斷愚智公報薦祖親請上堂問今日正當
0383a12: 諸佛歡喜虔請和尚說法度亡如何得一門超出師
0383a13: 卓拄杖一下云頓入此中來進云祖親蒙指示立地
0383a14: 證無生去也師云直須慶幸始得智一喝便禮拜師
0383a15: 乃舉拂子云欲報祖親酬罔極惟憑顯此如來力最
0383a16: 尊最勝大雄慈世出世間無等匹豎窮三際莫能量
0383a17: 橫亙十方安可測秪緣隨類度群迷示現其身千百
0383a18: 億虛空湧出寶蓮臺遍界全彰光赫奕鐵圍粉碎黑
0383a19: 山摧地獄頓消諸苦息河沙剎海悉蒙恩六趣四生
0383a20: 俱獲益良久云六趣四生既俱獲益且道小山金公
0383a21: 俞氏安人成丹處士唐氏淑人又作麼生復舉拂子
0383a22: 云共蹈毘盧頂時聞正法音喝一喝下座。
0383a23: 師五旬誕日法姪三塔主峰禪師文學羅子先別駕
0383a24: 項牧公本鎮護法守府吳聖芝居士等并桐邑許全
0383a25: 茂眾信請上堂師拈新法衣示眾云須彌納芥錦上
0383a26: 鋪花從真實心中流出將來於如來藏裡當陽顯示
0383a27: 巧施玉線密布金針則且置正恁麼時一句作麼生
0383a28: 道檀那增福慧佛日永光華。
0383a29: 佛前拈香云佛真法身猶若虛空應物現形如水中
0383a30: 月古人恁麼道元上座即不然佛真法身無物可喻
0383b01: 萬德彌彰洪慈普利喝一喝遂展拜。
0383b02: 祖師前拈香云西天四七東土二三直下至我普明
0383b03: 先師老和尚六十有七這一隊老漢今日被元上座
0383b04: 將他鼻孔扭作一團拋向當陽直得盡虛空遍法界
0383b05: 七花八裂為瑞為祥令大地眾生一個個著磕著
0383b06: 阿耶阿耶聊伸供養遂插香禮拜。
0383b07: 陞座僧問楚之南有榠欞者以五百歲為春五百歲
0383b08: 為秋上古有大椿者以八千歲為春八千歲為秋擬
0383b09: 師壽量未審相去多少師云更向那邊看進云恁麼
0383b10: 則越聖超凡恒不易森羅齊拱法中王師云禮拜著
0383b11: 僧一喝師便打進云當陽一句無私語粉骨難酬佛
0383b12: 祖恩師復打問彈指圓成八萬門剎那超越三祗劫
0383b13: 請問和尚如何是一為無量師云森羅萬象進云變
0383b14: 大地作黃金攪長河為酥酪如何是無量為一師云
0383b15: 萬象森羅進云塵沙劫又塵沙劫數盡塵沙劫未休
0383b16: 欲拈一句祝師壽不知將底報宗猷師云也只道得
0383b17: 一半進云只有天在上更無山與齊師便打僧擎坐
0383b18: 具繞一匝云恁麼則實掌不足為壽趙州難並其年
0383b19: 師云闍黎不妨讚歎乃云金剛正體遍徹十虛般若
0383b20: 靈鋒迥超情棘淨裸裸莫可躋攀光現現徒勞妄測
0383b21: 是以堂堂大用耀古騰今赫赫圓機騎聲蓋色故乃
0383b22: 釋迦老祖未離兜率已巳降王宮未出母胎度人已巳畢
0383b23: 豎拂子云若向這裏見得鷲嶺端不拈花如其更或
0383b24: 躊躕少室翻成面壁頭頭杲日麗天一一真風壁立
0383b25: 雖然如是秪如今日諸大護法并諸法姪光臨為山
0383b26: 僧五旬初度作麼生良久云且喜相看非外客都來
0383b27: 盡是個中人拂拂子下座。
0383c01: 示眾
0383c02: 師示眾舉世尊因外道問不問有言不問無言世尊
0383c03: 良久外道歎曰世尊大慈大悲開我迷雲令我得入
0383c04: 作禮而去阿難白佛外道得何道理稱讚而去世尊
0383c05: 曰如世良馬見鞭影而行師云大好世尊被外道勘
0383c06: 破外道雖然伶俐入地獄如箭阿難白佛卻被世尊
0383c07: 熱瞞大眾且道山僧又作麼生乃卓拄杖云誰知遠
0383c08: 煙浪別有好商量一時打散歸方丈。
0383c09: 師示眾以拄杖左邊卓一下云若向這裡見瞎右邊
0383c10: 卓一下云若向這裡見瞎又中間卓一下云直饒恁
0383c11: 麼瞎瞎畢竟如何楊岐驢子普化木鐸便起。
0383c12: 師落堂示眾舉世尊靈山會上拈起一華顧視大眾
0383c13: 時百萬人天盡皆罔措惟金色頭陀破顏微笑世尊
0383c14: 云吾有正法眼藏涅槃妙心實相無相微妙法門付
0383c15: 囑摩訶迦葉師召眾云黃面老人大似頭上安頭飲
0383c16: 光大士正如眼中著眼百萬人天卻較些子雖然世
0383c17: 尊迦葉且置如何是正法眼藏涅槃妙心實相無相
0383c18: 微妙法門會麼卓拄杖一下喝一喝便起。
0383c19: 師落堂示眾云明如日黑似漆喚得來道不出卓拄
0383c20: 杖云是甚麼咄便起。
0383c21: 師落堂示眾舉六祖大師告眾曰我有一物無頭無
0383c22: 尾無名無字無背無面諸人還識否神會出曰是諸
0383c23: 佛之本源神會之佛性祖曰向汝道無名無字汝便
0383c24: 喚作本源佛性汝向去有把茆蓋頭也只成個知解
0383c25: 宗徒師謂眾曰既不喚作本源佛性且道畢竟是個
0383c26: 甚麼卓拄杖一下云若也會得無事不畢如或未然
0383c27: 有寒暑兮促君壽有鬼神兮妒君福便起。
0383c28: 師落堂示眾云山僧有一句子未打鼓前分付諸人
0383c29: 了也若也會得方可商量如或未然豈堪共語拍膝
0383c30: 一下便起。
0384a01: 斷愚智上座掩關示眾師舉拂子云不是一番寒徹
0384a02: 骨爭得梅花撲鼻香大眾梅花香矣且道智上座掩
0384a03: 關又圖個甚麼乃放下云欲得安然無掛念不妨垂
0384a04: 卻月明簾遂封。
0384a05: 師落堂示眾以拄杖卓一下云道得也被他穿卻鼻
0384a06: 孔道不得也被他穿卻鼻孔時有僧問道不得穿卻
0384a07: 鼻孔時如何師云痛癢也不知進云秪如道得因甚
0384a08: 也被他穿卻鼻孔師云築著磕著進云未審和尚還
0384a09: 免得也無師便打僧禮拜師云錦鱗衝浪去跛鱉上
0384a10: 釣來拽拄杖便歸方丈。
0384a11: 師落堂示眾舉香巖示眾若論此事如人上樹口啣
0384a12: 樹枝手不攀枝腳不踏枝樹下忽有人問如何是祖
0384a13: 師西來意若答他未免喪身失命不答又違他所問
0384a14: 畢竟如何即得時虎頭上座出眾便問樹上即不問
0384a15: 未上樹時請和尚道巖乃呵呵大笑師云一人把纜
0384a16: 放船一人看孔著楔總須喫棒始得召大眾云秪如
0384a17: 山僧恁麼道還有與古人出氣者麼眾無對師卓拄
0384a18: 杖云夜靜水寒魚不食滿船空載月明歸便起。
0384a19: 師落堂示眾云形骸逐日衰景物隨時變未達本來
0384a20: 真難逃生死箭乃卓拄杖一下云大眾會麼如或未
0384a21: 會各須努力莫作等閒便歸方丈。
0384a22: 師落堂示眾舉五祖演禪師因僧問一大藏教是個
0384a23: 切腳未審切那個字演云缽囉嚷僧云學人秪問一
0384a24: 字因甚卻答許多演云七字八字僧云也是慣得其
0384a25: 便演云許多時茶飯原來也有人知滋味師云這僧
0384a26: 只解貪程不覺蹉路演祖雖善放行未免隨邪山僧
0384a27: 則不然有問一大藏教是個切腳未審切那個字劈
0384a28: 脊便棒且道與古人相去多少一僧纔出師打一棒
0384a29: 云漆桶便歸方丈。
0384a30: 師落堂示眾云日間圊頭請浴山僧向他道道得即
0384b01: 去頭擬議山僧道恁麼則不浴也行者云請和尚脫
0384b02: 腳山僧便去大眾若道行者是則認奴作郎若道圊
0384b03: 頭不是又扶強抑弱若道二人俱是正是顢頇佛性
0384b04: 儱侗真如若道二俱不是且道因甚不從圊頭請卻
0384b05: 依行者去試定當看眾無語師卓拄杖云選佛若無
0384b06: 如是眼為人難破死生關喝一喝便起。
0384b07: 師落堂示眾卓拄杖一下云大眾會麼佛祖心腸無
0384b08: 他惟以弘法利生為任重耳若守眼空四海惟我獨
0384b09: 尊底見解管取喫鐵棒有日在何故復卓拄杖云
0384b10: 個裡不容人我相徒擔妄執自欺瞞便起。
0384b11: 師落堂示眾舉高峰大師云海底泥牛啣月走巖前
0384b12: 石虎抱兒眠鐵蛇鑽入金剛眼崑崙騎象鷺鶿牽此
0384b13: 四句內有一句能殺能活能縱能奪若檢點得出一
0384b14: 生參學事畢問眾云且道是那一句一僧出眾作轉
0384b15: 身勢師云亂做一僧禮拜云瞞和尚不得師云秪瞞
0384b16: 得你一僧云明日打飯供養和尚師云未夢見在一
0384b17: 僧云識得大蟲原是虎師云有什麼交涉一僧纔禮
0384b18: 拜師劈脊便棒乃云原來總道不得山僧自道去也
0384b19: 以拄杖一時打散歸方丈。
0384b20: 上元示眾師云今宵正是正月半燈月交輝無畔岸
0384b21: 喚作燈兮月不明喚作月兮燈不現當人忽地眼睛
0384b22: 穿天上人間成一片海底起紅塵山頭飛白練更問
0384b23: 月落燈息時如何瞎漢瞎漢卓拄杖便起。
0384b24: 師落堂舉普明鴛湖老人同雪嶠大師上弦夜翫月
0384b25: 次嶠指月問那半個在那裡去了明良久云會麼嶠
0384b26: 云也只得半個明卻問那半個在那裡去了嶠亦良
0384b27: 久明云也只得半個嶠乃呵呵大笑師云塤箎遞奏
0384b28: 互換可觀還他二老作家然只好明者一半事若是
0384b29: 那一半事敢曰未在大眾且作麼生是那一半事良
0384b30: 久云待月落後與你道便起。
0384c01: 斷愚智上座啟關師以杖擊關云入這裡不得黃鳥
0384c02: 枝頭語亂啼復擊云出這裡不得烏龜水底深藏陸
0384c03: 乃卓拄杖云山僧今日截斷兩頭打成一片直得行
0384c04: 行自在法法圓融然雖如是且道啟關一句又作麼
0384c05: 生水綠山青無障礙桃紅李白莫能瞞智問自入關
0384c06: 來事最親經行坐臥本天真忽蒙擊碎虛空鎖躍出
0384c07: 金烏萬象新師云更道看智一喝師云也不虛過智
0384c08: 禮拜云謝和尚證明師打云且道是賞你罰你智云
0384c09: 有意氣時添意氣不風流處也風流師遂付囑偈曰
0384c10: 是心非有法是法本非心心法俱空寂真宗耀古今。
0384c11: 小參
0384c12: 孝子俞伯元為父文臺居士請對靈小參僧問一靈
0384c13: 偃化四大歸真如何是薦親一句師云燈燦香清進
0384c14: 云恁麼則鬧市叢中親撒手紅塵堆裡示全身師云
0384c15: 誰是證明僧一喝師便打士問父母未生前在甚麼
0384c16: 處師便打進云一口氣不來又作麼生師亦打又云
0384c17: 未審現在時如何師復打士擬進語師擉退乃云父
0384c18: 母未生前一口氣不來即今現在事不用更疑猜卓
0384c19: 拄杖一下喝一喝下座。
0384c20: 蘭亭劉居士為室機化仝子必元請對靈小參士問
0384c21: 生死不隔於毫端古今不離於當念如何是俞氏孺
0384c22: 人脫灑處師云去住自由進云金風無別致過後有
0384c23: 餘音師云讚歎有分士一喝歸眾師云放汝三十棒。
0384c24: 僧問黃葉飄空一真獨露意旨如何師云大地難藏
0384c25: 進云莫是他受用處麼師云全承渠力進云恁麼則
0384c26: 脫卻塵凡超碧漢出籠老鶴便飛高去也師云速禮
0384c27: 三拜僧一喝師便打乃云塵劫來事即在今日今日
0384c28: 面目普現塵沙一為無量無量為一翠竹黃花青天
0384c29: 白日會得也三世諸佛一口吞盡何處更覓生死不
0384c30: 然則歷代祖師於十字街頭搥胸大叫罕遇知音秪
0385a01: 如山僧恁麼舉揚且道機化孺人還得徹證也無若
0385a02: 得徹證一任視世等漚華理家猶唾沫戒性若冰霜
0385a03: 禪心如鐵石撒手之時不妨清脫如其未然乃卓拄
0385a04: 杖云末後一番重指示人間天上任逍遙喝一喝下
0385a05: 座。
0385a06: 孝子俞大成為父紹泉居士請對靈小參師云西風
0385a07: 吹落葉大地舞瓊華臘盡春將至歸心何太奢敢問
0385a08: 紹泉俞公昔日修因植福打坐閱經今朝一念回光
0385a09: 諸緣頓撇腳跟下事還得了然也未若得了然則寶
0385a10: 地舒光潔金蓮透水香如或未能卓拄杖云為君指
0385a11: 出通霄路薦取西方在目前復卓一下下座。
0385a12: 彥卿慧卿素卿沈居士薦慈請小參僧問孝子虔誠
0385a13: 懇陞座薦親一句請師宣師云頓超諸苦趣快樂永
0385a14: 無窮進云恁麼則八十年來成現事好看鐵鷂舞三
0385a15: 臺師云知音不礙頻頻舉達者方知暗裡驚僧禮退
0385a16: 師乃云秋雲冉冉不離山落葉蕭蕭豈別還未達其
0385a17: 中端的旨如何破得死生關昔有禪者聞羿喪歌郎
0385a18: 云紅輪必定沉西去未審亡靈往那方孝子哭哀哀
0385a19: 而禪者大悟秪如今日三位賢郎闔門貴眷悲音哽
0385a20: 咽慟念慘悽且道沈氏安人在甚麼處安身立命卓
0385a21: 拄杖一下云若也知得則生時本未嘗生死亦何曾
0385a22: 有死以娑婆界內為遊戲之場極樂邦中作安居之
0385a23: 地如紅爐點雪杲日麗天行行無礙處處光輝如或
0385a24: 未然山僧復為指個落處遂舉拂子云一句無私堪
0385a25: 薦拔黃金臺畔藕花香下座。
0385a26: 孝子伍文學伍國良為父鳳林居士請對靈小參師
0385a27: 云金風動地促歸人撇卻家緣復本真妻子恩深傷
0385a28: 話別彌陀念切喜為鄰青桐葉落秋空靜丹桂香飄
0385a29: 玉露新恐汝臨行猶未了山僧特為指通津乃豎拂
0385a30: 子云會麼當陽須薦取此路坦然平下座。
0385b01: 新豐孟嘉高居士為室人王氏請對靈小參二裴戴
0385b02: 居士問楓林葉老寒花盡籬落霜青百草腓此際幽
0385b03: 靈何處去請師一語答來機師彈指云會麼進云昔
0385b04: 日殃崛尊者乃世尊高弟緣何救不得產難師云靈
0385b05: 丹須是藥王施進云世尊云我於賢聖劫來未嘗殺
0385b06: 生止此不殺生緣何遂救得產難師云切忌錯商量
0385b07: 進云秪如王氏淑人因墮產難和尚離卻永正特到
0385b08: 新豐未審將何意旨超拔此難師震威一喝進云恁
0385b09: 麼則孤鴛不向污池宿鼓翼高飛太白天四眾知恩
0385b10: 於此日百千道果自綿綿師打一拂云且道是賞是
0385b11: 罰士禮拜而退師乃云幻體非堅久漚花豈耐常百
0385b12: 年同一夢寧免苦悲傷舉拂子云若向者裡明得去
0385b13: 處則金剛身不壞觸目露真光如或未然以拂子擊
0385b14: 香几云一超直入如來地管教是處蹈蓮邦便起。
0385b15: 聖期殳居士為母張氏安人請對靈小參師云玉露
0385b16: 飄空宇宙昏香風拂座雨花新爐煙寶炬舒毫相為
0385b17: 度亡靈越苦淪乃卓拄杖一下云全照安人還會麼
0385b18: 若向這裡會得五十餘年白璧無瑕非分外一朝長
0385b19: 往金蓮隨處腳邊親如或未然復卓拄杖云六方諸
0385b20: 佛在山僧拄杖頭上出廣長舌為說大解脫法門了
0385b21: 也直得三十三天光搖影寂一十八獄瓦解冰清大
0385b22: 眾且道全照安人又畢竟如何以拄杖擊香几云頓
0385b23: 超諸有趣立地證無生下座。
0385b24: 除夕小參僧問年窮臘盡時如何師云梅花遍界新
0385b25: 進云恁麼則大地回春去也師云明日向汝道僧禮
0385b26: 退師乃云今夜正當除夕山僧何可分析懶烹露地
0385b27: 白牛免見倚他牆壁雖然節序摧遷那事從無變易
0385b28: 驀拈拄杖卓一下云大家各請歸堂明晨祝聖雲集
0385b29: 便起。
0385c01: 機緣
0385c02: 書記幻菴呈頌師云別露個消息看菴云老老大大
0385c03: 話作兩橛師拈棒菴一喝便行師隨後便打。
0385c04: 祖林上座問既是斷橋因甚得渡斯遠師卓拄杖云
0385c05: 全承渠力問既是鴛湖因甚水無二色師云大地沾
0385c06: 恩問一不成兩因甚更喚作初師云無處不稱尊。
0385c07: 師在興善靜室斷愚上座參師云你在懺期中還見
0385c08: 大悲菩薩麼愚云在和尚頂門放光了也師云在老
0385c09: 僧頂門與汝有甚交涉愚豎拳云請和尚證明師連
0385c10: 打三掌愚禮拜師便一踏。
0385c11: 僧參舉雪峰淘米話未了師劈頭一棒云殘羹餿飯
0385c12: 不勞拈出僧罔措師云學語之流直打出。
0385c13: 沖默上座參師云甚處來默云新城師云未發足已巳
0385c14: 前好與一頓默拂坐具師便打少頃默呈頌師接了
0385c15: 更索默云和尚將謂別有師復打云敗闕不少。
0385c16: 僧問見不能及如何指示師云春山青更好春水綠
0385c17: 尤佳。
0385c18: 行者參方歸復求開示師云諸方有道不肯學來共
0385c19: 山僧作對頭便打出。
0385c20: 侍者在躬求開示師云我口乾且去打茶來躬擬取
0385c21: 茶師劈面便掌躬禮拜師云見甚麼道理便禮拜躬
0385c22: 云說不出師云啞卻你口。
0385c23: 侍者斷愚問靈雲日自從一見桃花後直至如今更
0385c24: 不疑因甚玄沙卻道敢保老兄未徹在師云直不藏
0385c25: 曲愚云未審徹底人分上如何受用師云飢來喫飯
0385c26: 倦即打眠。
0385c27: 君伯張居士參舉臨濟度夏因緣問師師和聲打云
0385c28: 草賊大敗士踴躍禮謝。
0385c29: 僧問一切阿耨多羅三藐三菩提法皆從此經出未
0385c30: 審此經從何而出師打一棒云從這裡出僧禮拜師
0386a01: 復打云你且向這裡入。
0386a02: 文啟王居士問佛法緊要乞師一言師以扇擊桌三
0386a03: 下士沉吟師云若向這裡會得原不離居士動用中
0386a04: 士禮謝。
0386a05: 師一日室中舉拂子謂維那沖默云不許明中著腳
0386a06: 豈容暗地躲根截斷兩頭速道一句默便喝師云未
0386a07: 在默鳴指一下便禮拜師擲下拂子默拈起加額云
0386a08: 超凡越聖憑渠力大用臨機報佛恩師并付偈曰心
0386a09: 心本不心法法原非法今付無法心即此是心法。
0386a10: 僧問狹路相逢時如何師云險僧禮拜師云墮。
0386a11: 僧問如何是奇特事師云波斯牽大象僧云意旨如
0386a12: 何師云石女夜懷胎。
0386a13: 僧問如何是和尚為人處師云棒下血淋淋僧云得
0386a14: 恁麼老婆心切師云知恩者少負恩者多。
0386a15: 僧參師拈拄杖僧喝師云好喝僧擬議師直打出。
0386a16: 憶萱沈居士舉拳問古人到這裡因甚不肯住師云
0386a17: 長安雖好不是久居。
0386a18: 僧參纔展坐具師便打僧云謝和尚慈悲師云山僧
0386a19: 今日失利。
0386a20: 二僧參禮拜畢師云一得一失拽拄杖便起。
0386a21: 僧問如何是親切受用師舉茶盞云飯後幾盃茶僧
0386a22: 云恁麼則與眾同分去也師云山僧不瞌睡。
0386a23: 三僧參師云那裡來一云棲真師便打乃顧二僧云
0386a24: 你兩個道看二僧擬對師各打一棒云同坑無異土
0386a25: 尼問如何是某甲本來面目師云一場出醜尼禮拜
0386a26: 師云眾眼難瞞。
0386a27: 耿惟上座參師云如何是新年頭最初一句惟云爆
0386a28: 竹聲中後月落映咸新師云爭奈落在第二惟擬對
0386a29: 師便喝惟云明知和尚大機師云蒼天蒼天惟禮拜。
0386a30: 僧問生從何來死歸何處師拽其耳云你道生從何
0386b01: 來死歸何處僧擬議師便推出。
0386b02: 耿惟藏公再參師云諸佛未出世人人鼻孔撩天出
0386b03: 世後且道因甚杳無消息藏云坐斷天下人舌頭師
0386b04: 云未在藏復呈頌曰塗毒聲前未解聞藏鋒袖裡得
0386b05: 能爭當陽突出無巴鼻打失摩醯正眼睛師目之乃
0386b06: 休至晚師落堂舉原頌問藏云這是有巴鼻底作麼
0386b07: 生是無巴鼻底意旨藏一喝師云還別有麼藏云別
0386b08: 有則不堪師舉拂子云這個又作麼生藏云嚇殺天
0386b09: 下人師打一拂子藏禮拜師復打一拂遂付。
0386b10: 士問弟子本來求和尚開示師打一掌云莫向老僧
0386b11: 邊覓。
0386b12: 僧問如何是一切聲是佛聲師云樹上鵓鳩鳴僧云
0386b13: 便恁麼會時如何師云三生六十劫。
0386b14: 師問僧寓庸一夏在堂中如何行履庸曰著衣喫飯
0386b15: 師云此外更有事麼庸曰有則辜負和尚師云若道
0386b16: 無亦辜負老僧庸良久師乃打一拂子。
0386b17: 通濟上座再參師舉拂子云諸佛未出世祖師不西
0386b18: 來且道還有這個消息也無濟便喝師云秪如諸佛
0386b19: 已巳出世祖師卻西來又作麼生濟云度盡群生師云
0386b20: 座主見解濟云和尚又如何師乃震威一喝濟便禮
0386b21: 拜云恩大難酬師打一拂子遂付并偈曰古風振起
0386b22: 欲誰親須是禪林老實人教外別傳今付汝當陽一
0386b23: 喝祖燈新。
0386b24: 僧法雨參師云那裡來雨云崇德來師云一向親近
0386b25: 甚麼人雨云天童報恩福嚴師云更有甚麼人雨云
0386b26: 兩眼相對師豎拳云向這裡道看雨云道破即不堪
0386b27: 師云未在雨云和尚又要重說偈言師便打雨云恩
0386b28: 大難酬師復打雨云恁麼則行洪禮拜去也師乃休
0386b29: 君求孫居士再參師便打士禮拜云謝和尚慈悲師
0386b30: 云更道士便喝師復打云日後不得辜負老僧。
0386c01: 法雨上座再參師云風雨淋漓遠涉不易腳跟下還
0386c02: 曾打濕也無雨震威一喝師云猶帶泥水在雨云只
0386c03: 為和尚老婆心切師便打雨禮拜云粉骨碎身未足
0386c04: 酬對眾禮拜謝師恩師云且喜有人承當雨云也不
0386c05: 為分外師遂付雨九拜乞改真洪。
0386c06: 杲如證上人再參師云向在甚麼處躲根如云從來
0386c07: 無覆藏師云如何是你無覆藏底意旨如云青山綠
0386c08: 水雀噪鴉鳴師云原是舊時面目在如云溪山雖異
0386c09: 雲月是同師云更道看如便喝師打一如意乃云汝
0386c10: 久苦心今欲掩關老僧以此付汝直須為法任重如
0386c11: 頂受禮謝偈曰數載參求事已巳知從今正好力行持
0386c12: 他時莫負山僧囑可作人中獅子兒如復頂禮。
0386c13: 僧請益日間作得主夜間如何便總不知師云若恁
0386c14: 麼日間又何曾作得主來直須寤寐一如方能作主
0386c15: 僧便問如何得寤寐一如去乞和尚指示師云日逐
0386c16: 三餐夜來一覺僧禮拜師云你作麼生會僧云不會
0386c17: 師云瞌睡漢去會取不會底好。
0386c18: 徹行者參呈偈師云你折得底月中丹桂在甚麼處
0386c19: 者一喝師云除卻喝道來者云青山綠水原依舊明
0386c20: 月清風共一家師云未在更道看者云和尚且莫惑
0386c21: 亂人師厲聲云強作主宰好與三十棒者禮拜。
0386c22: 宿之張居士請益正見邊見師云居士不得妄生分
0386c23: 別士云大都智為正見識為邊見耶師舉茶盞云且
0386c24: 道是智是識士又問師乃拈二偈示之日二見欲明
0386c25: 徹切忌妄分別春風遍界新梅花香透雪正見與邊
0386c26: 見紅爐飛雪片苦瓠苦連根甜瓜甜徹蒂士禮謝。
0386c27: 僧舉竹篦子話問師觸不得背不得時如何聲未絕
0386c28: 師便打僧云恁麼則學人禮拜去也師云獅子咬人
0386c29: 韓盧逐塊。
0387a01: 行實
0387a02: 辛卯年佛成道日斷愚上座領世卿張居士設普茶
0387a03: 同兩序執事請師行實師卻之眾致懇師云古人行
0387a04: 腳廣歷事多說之則可予愚鈍無知何足言也然諸
0387a05: 子再三不免一番露醜予乃當湖曹氏子父號奉松
0387a06: 母姓倪俱事佛父拜蓮池大師因無子法名廣嗣母
0387a07: 專禮觀音大士一夜夢一老僧入房而妊生于萬曆
0387a08: 乙卯七月十七日申時也至六歲從學遂名觀錫自幼
0387a09: 懶習書史常喜趺坐聞生死即悲淚立志出家誓不
0387a10: 婚配十歲乞父教誦金剛經每至通達無我法處有
0387a11: 疑十五歲因父齋僧言及參禪能出生死予即請問
0387a12: 僧云那個是你父母未生前本來面目予轉覺昏蒙
0387a13: 愈加迷悶日夜體究時刻不安少倦則自觸其首因
0387a14: 有血症幾死乃發願若不了悟永劫不休十八歲父
0387a15: 母俱喪異香滿室殯葬訖父友賽養愚家留住一年
0387a16: 遂住嘉興別通甫表兄出家奈兄亦留住一日登樓
0387a17: 睹蛇悚然失足忽覺大地平沉始悟本來面目遂述
0387a18: 偈云本來面目無藏處大地渾然獨露伊若也早知
0387a19: 燈是火管教飯熟幾多時時普明老人住桐月菴予
0387a20: 即往呈偈老人云那個是你本來面目予豎拳老人
0387a21: 云死了燒了又作麼生予云瞞我不得老人亦豎拳
0387a22: 予纔擬對老人打一掌云好個瞞我不得予從此脫
0387a23: 然復呈偈云生前不昧死後無迷山青水綠鵲噪鶯
0387a24: 啼又凡情莫測聖解難評木童撫掌石女吹笙老人
0387a25: 目之甚喜指參東塔萬如和尚茶次尚云聞你做工
0387a26: 夫得悟是否予云和尚甚處得這消息尚便打予一
0387a27: 喝便禮拜尚復打予乃同眾皈依是乙亥年事也次
0387a28: 年尚侍天童予往問候遂參密雲老人予禮拜密合
0387a29: 掌顧視左右予珍重便出時有行者云居士路遠而
0387a30: 來老和尚前何得一言不吐予云耳聾作麼遂至寮
0387b01: 中禮尚尚云將得什麼來予扣桌一下尚云我則不
0387b02: 然予云和尚作麼生尚整身云何不道秪有真元在
0387b03: 予禮拜述偈云秪有真元在扣桌原無外芥子納須
0387b04: 彌須彌還納芥尚笑頷之予欲披剃不遂辭歸其年
0387b05: 二十二歲因桐月老人已巳赴閩請即禮弘遠老師落
0387b06: 髮明年尚天童回乃住桐月今如如菴也予遂往親
0387b07: 侍一日尚上堂予出問即今陞座則不問向上一句
0387b08: 請師宣尚便打予云恁麼則少年一段風流事秪許
0387b09: 佳人獨自知尚云知的事作麼生予一喝尚復打又
0387b10: 一日鳳臺陸居士乞尚代古予偶近前尚云這樣好
0387b11: 語被你聽去予云不食這般茶飯尚云早已巳薰著予
0387b12: 撫掌云此是自家的尚云既是自家的又來作麼予
0387b13: 云若不來怎顯得自家的尚乃休一夜尚垂問未入
0387b14: 門時腳跟下已巳喫三十棒未審踏步向前覓個甚麼
0387b15: 眾下語尚不契遂命予下語予云千里特來呈舊面
0387b16: 又一夜隨尚步月次予問皓月當空時如何尚云萬
0387b17: 里無雲予進云青天也須喫棒又作麼生尚云爍破
0387b18: 虛空予禮拜尚一踏至方丈舉僧問古德皓月當空
0387b19: 時如何德云猶是階下漢僧云請師接上階德云月
0387b20: 落後來相見問予且道月落後又如何相見予作舞
0387b21: 便出尚云放汝三十棒予與尚相契機緣甚多沐恩
0387b22: 非一不能備舉辛巳冬結制命予侍寮記錄壬午春
0387b23: 尚亦赴閩請道過建寧特進普明拜請老人陞座予
0387b24: 乃隨侍直至曹山時途中受濕又水土不調遂有脾
0387b25: 疾至秋轉覺困重不得已巳因介菴法兄回禾辭歸養
0387b26: 病同過建寧進普明拜別老人誰料老人力款過冬
0387b27: 即命予為不理務侍者每言法門中事便乃哽咽一
0387b28: 日老人示疾喚予入方丈云我心裡不安你還得太
0387b29: 平也未予云蒼天蒼天老人亦云蒼天蒼天予拍膝
0387b30: 一下便出又一日予禮拜起老人舉拳云道一句看
0387c01: 予便掌老人亦掌云且道你一掌我一掌甚麼意旨予
0387c02: 云請和尚珍重老人乃休予一喝便歸侍寮老人病
0387c03: 劇一日索予二人末稍意頌予呈偈曰萬仞崖頭撒
0387c04: 手時千差迥絕一毫絲瞎驢滅卻非虛語遞代兒孫
0387c05: 赤體支老人閱之深喜予二人擬出老人云兩個瞎
0387c06: 驢向什麼處去予便珍重而出又一日老人喚至榻
0387c07: 前痛淚法門中事慧命懸絲之切乃述從上佛祖血
0387c08: 脈以大事命任予實愧病軀難堪重荷老人再四勉
0387c09: 勵固辭不允即出源流等件乃集眾舉拂謂予曰昔
0387c10: 日世尊拈花迦葉微笑今日老僧舉拂汝作麼生予
0387c11: 便喝老人曰諸佛未出世輝天洞地出世後耀古騰
0387c12: 今又且如何予以袖拂一拂便禮拜老人遂擲下拂
0387c13: 子并書法偈授予曰沿流一段事竟無頭與尾付與
0387c14: 獅子兒哮吼滿大地乃同介兄一時付囑是壬午冬
0387c15: 予二十八歲也時雲峰法兄監院未幾老人圓寂子
0387c16: 同二兄理後事畢至春乃同介兄出山至武林謁石
0387c17: 雨和尚於寶壽乞撰老人語錄序盤桓數日即歸禾
0387c18: 中欲尋老人業地於新豐古剎值鹽倉社菴宜生禪
0387c19: 德并啟雲湯居士等殷留掛笠未果遂應濮鎮黃菴
0387c20: 主人普聞上座并檀越眾信恭請禁足一年是冬謁
0387c21: 雪嶠大師於東塔人事畢嶠問云你是那個予云老
0387c22: 老大大何得忘卻嶠云什麼處見老僧來予顧侍者
0387c23: 曰快來禮拜大師時知客云是玄微和尚法嗣予云
0387c24: 錯嶠云怪得恁麼利口予云錯錯嶠乃大笑命茶敘
0387c25: 話畢遂辭歸甲申春又蒙興善禪堂馥生老師并本
0387c26: 房白生法屬致書堅請住靜五載故得先師齒塔乃
0387c27: 同介兄建於室中遂有裕菴蔡公捐資予乃編刻老
0387c28: 人全錄并住徑山常住掃無幻祖塔幾蒙右雨和尚
0387c29: 過訪稱重一日至室中偶見桌上予頌臨濟祖囑三
0387c30: 聖偈末句云吹毛用了急須磨鶻眼龍睛不奈何纔
0388a01: 著襴衫穿市過卻來茅舍唱村歌雨閱之喜甚乃曰
0388a02: 此乃濟宗要旨老僧期中亦嘗舉此問僧尟有知其
0388a03: 意者如此頌出可謂親見滹沱矣於戊子秋受紳衿
0388a04: 眾檀護請住永正禪院予自慚荒陋有負先師素願
0388a05: 不私粒米接待方來不蓄分文滋培禪侶為終老之
0388a06: 行不料去冬有個盲龜恰值木孔誠出意外今因病
0388a07: 困不能痊愈遂將院事托之作個無事人也此等說
0388a08: 話明眼人前皆為寐語秪因斷愚上座同張居士及
0388a09: 大眾等逼予敗闕如此雖然精金不復重為礦病眼
0388a10: 能無空裡花久立眾禮謝而退。
