0811c01: 達變權禪師語錄卷第五
0811c02: 侍者海澂記錄
0811c03: 垂問
0811c04: 人人有箇影子寸步不離即不問目瞳無影時如何
0811c05: 冤有頭債有主為甚麼桑樹上著箭穀樹上汁出。
0811c06: 種麻得麻種豆得豆因甚有善因而招惡果。
0811c07: 犀因玩月文生角象被雷驚華入牙即且置文彩未
0811c08: 彰己前道將一句來。
0811c09: 如如向上沒可安排為甚麼建法幢立宗旨。
0811c10: 是法平等無有高下趙州為甚麼三等接人。
0811c11: 箭鋒相拄即不問袖裏藏鋒一句作麼生道。
0811c12: 風不來對不動為甚麼絕頂無根艸無風自動搖。
0811c13: 傾湫倒嶽即不問不涉泥水道將一句來。
0811c14: 連朝下雨天人見水是琉璃魚龍見水是窟宅凡夫
0811c15: 見水是水餓鬼見水是火衲僧家見作麼生。
0811c16: 汝若進一步即迷其理若退一步又失其事若也寂
0811c17: 然地又是死漢作麼生免得此過。
0811c18: 應病與藥即不問去卻藥忌道將一句來。
0811c19: 若也廣尋文義猶如鏡裏求形更乃息念觀空喻似
0811c20: 日中逃影不涉二途作麼生道。
0811c21: 汾陽道識得拄杖子一生參學事畢泐潭云識得拄
0811c22: 杖子入地獄如箭射一等是拄杖子為甚麼有得有
0811c23: 失。
0811c24: 前三三後三三即不問光前絕後一句作麼生道。
0811c25: 不可毀不可贊體若虛空無畔岸即不問通褒貶一
0811c26: 句作麼生道。
0811c27: 點魚上竹竿一日一千里即不問不涉程途一句作
0811c28: 麼生道。
0811c29: 少林一脈祖祖相傳因甚道大唐國裏無禪師。
0811c30: 有佛處不得住無佛處急走過畢竟向那裏安身立
0812a01: 命。
0812a02: 佛身充滿於法界為甚麼佛法不到北俱盧州。
0812a03: 大坐當軒即不問如何是不露鋒骨底句。
0812a04: 向上一路千聖不傳達磨西來所為何事。
0812a05: 高高峰頂立不解從空放下深深海底行不能步步
0812a06: 登高祇如二邊不住中道不居底畢竟如何話會。
0812a07: 始從鹿野苑終至跋提河於是二中間未嘗說一字
0812a08: 大藏小藏甚處得來。
0812a09: 道無心合人人無心合道為甚麼無心猶隔一重關
0812a10: 一人有慶兆民咸賴為甚麼庭前生瑞艸好事不如
0812a11: 無。
0812a12: 古人云施主一粒米大如須彌山若還不了道披毛
0812a13: 帶角還祇如頭上角不全身上毛不出且道是何果
0812a14: 報。
0812a15: 石長無根對山含不動雲因甚又道青山與白雲從
0812a16: 來不相到。
0812a17: 有水皆涵月無山不帶雲夜月舒光為甚麼碧潭無
0812a18: 景。
0812a19: 問畣機緣
0812a20: 問僧甚處來云國清來師云既是國清為甚麼狼煙
0812a21: 遍界匝地刀鎗僧擬議師云上座正鬧在。
0812a22: 問孟冬薄寒寒作何色師云且歸煖室商量。
0812a23: 問佛與眾生等無差別為甚眾生受佛戒即入諸佛
0812a24: 位師云從前汗馬無人識祇要重論盍代功雜碎袈
0812a25: 裟佛佛授手威音那畔阿誰傳持師云錫挂玅高新
0812a26: 日月衣披亙古舊雲煙那伽常在定無有不定時為
0812a27: 甚因戒生定師云為憐三歲子不惜兩莖眉三白羯
0812a28: 磨是戒耶和尚阿闍黎乃至袈裟等是戒耶既都不
0812a29: 是畢竟以何為戒師云是事如是持。
0812a30: 僧參師問打破虛空底人向甚麼處藏身云一毫頭
0812b01: 上定乾坤師云一毫吞卻山河大地則易山河大地
0812b02: 吞卻一毫則難你作麼生會僧無語師云大好一毫
0812b03: 頭上定乾坤。
0812b04: 問僧情存聖量猶落法塵己見未忘還同滲漏了事
0812b05: 衲僧如何受用僧云出頭天外看誰是我般人師云
0812b06: 念言語漢未在更道僧無語師便打又僧云隨處得
0812b07: 安閒師云亂統作麼僧無語師打云蝦蟆禪又一僧
0812b08: 云莫把是非來辨我師云者是長連床上學得底畢
0812b09: 竟如何受用僧無語師直打出。
0812b10: 問瑩侍者日月傍照三天下正照四天下即不問曰
0812b11: 月威光照不到處道將一句來云夜半正明天曉不
0812b12: 露師云不是不是更道看者無語師云氣急殺人。
0812b13: 問僧甚處來云紹興來師云父母未生前從甚處來
0812b14: 云遍界不曾藏師云者是古人底如何是你自己底
0812b15: 僧無語師便打。
0812b16: 問如何是佛師云禮三拜向你道如何是法師云流
0812b17: 通今古如何是僧師云眼橫鼻直僧禮拜師卻問如
0812b18: 何是佛僧無語師指露柱云你且向者裏參去。
0812b19: 問澂侍者從來水火不同器因甚水裏火發澂云別
0812b20: 是一家風瑩侍者云大用現前一僧云山上有鯉魚
0812b21: 海底有蓬塵師云者是國一禪師底與你沒交涉僧
0812b22: 無語師喝出。
0812b23: 問瑩侍者蟄戶不開龍無龍句知你會不得祇如枯
0812b24: 木裏龍吟且道是何章句者云悉唎悉唎蘇嚕蘇嚕
0812b25: 師云依稀相似彷彿不同。
0812b26: 問百尺竿頭即不問縣崖撒手事如何師云分身萬
0812b27: 象中。
0812b28: 問僧不是心不是佛不是物是箇甚麼僧云某甲不
0812b29: 明師云不明處明取云如何是不明處師云黑似漆
0812b30: 明如日云畢竟如何是不明處師云山門頭合掌佛
0812c01: 殿裏燒香。
0812c02: 問德雲從來不下玅高峰善財去參因甚卻在別峰
0812c03: 相見師云大人境界普賢知。
0812c04: 問僧甚處來云湖州來師云湖州有箇端師子即今
0812c05: 在甚麼處云湘之南潭之北師云者是耽源底與端
0812c06: 師子有甚交涉僧無語師云弄虛頭漢。
0812c07: 問僧生路上死人無數熟路上不著活漢你作麼生
0812c08: 會云某甲到者裏弓折箭盡求和尚指示師便打。
0812c09: 僧問枯木嵒前錯路多如何得不錯路師云看腳下
0812c10: 隨問僧枯木嵒前是何意旨僧無語師云寢也未寢
0812c11: 見說甚枯木嵒前。
0812c12: 僧臨行問兩腳梢空時如何師云走殺闍黎緊峭艸
0812c13: 鞋時如何師云絆殺有分僧云朝生便是鳳凰兒師
0812c14: 云老鸛未許你在。
0812c15: 僧參師問從甚處發足云南嶽師云你道思大師鼻
0812c16: 孔長多少云與和尚一般師云你道我鼻孔長多少
0812c17: 僧擬議師便打。
0812c18: 僧參師問一向在那裏住云福建鼓山師云曾見晏
0812c19: 國師否云不曾見師云你不曾在鼓山住。
0812c20: 僧問正睡著無寢無想無見無聞主人公拄甚麼處
0812c21: 師云我且問你日間浩浩地主人公在甚麼處僧拍
0812c22: 桌一下師云此是風力所轉終歸敗壞云瓮中不走
0812c23: 鱉師云瓮中不走鱉火裏卻生煙。
0812c24: 偈
0812c25: 送禪人行腳
0812c26: 春光入幕時相識轉盼秋聲又將息艸鞋緊峭別峰
0812c27: 頭去去叢林須辨的未有常住而不行抹過須彌一
0812c28: 坦平未有長行而不住堂堂坐斷千差路行即住住
0812c29: 即行竿頭百尺路縱橫住即行行即住廓周沙界何
0812c30: 來去從前大道沒遮攔究竟不曾離一步
0813a01: 和石頭回禪師艸菴歌
0813a02: 艸菴軒豁堪棲止虎護階前清飆起風月等閒恣吐
0813a03: 吞重重圍繞好山水住山活計問如何日用頭頭無
0813a04: 不是古路平世界陡無心合道道方偶一言曾脫野
0813a05: 狐身鞭艸血流頑石吼劍樹牙血盆口驅耕籍盡饑
0813a06: 夫有栗棘蓬咬百雜碎喝下須彌山倒走虛空煥若
0813a07: 金光聚耀古騰今人不喻大千函盍在其中七曜依
0813a08: 之而順度謾嗟法滅天人憂祇為吾儕識浪遊寶藏
0813a09: 自家渾不顧癡狂偏愛鏡中頭無住著任喧幽事事
0813a10: 全彰法法收三萬猊臺方丈著百千獅子一毛頭天
0813a11: 然古朴家風玅豈羨浮華碧玉甌石頭唱我和酬同
0813a12: 風未敢必師儔吾愛吾廬雅自玉棲真彈指足千秋
0813a13: 靈峰山歌
0813a14: 古靈峰無內外劫火光中常自在巍然迥出最孤高
0813a15: 八面玲瓏非向背難描邈超意況未諳入處徒渴仰
0813a16: 雲裏旃檀香已己久風前銕對華初放桂輪輝珠露落
0813a17: 白銀世界何寥廓夜明簾外任橫身鳥道玄途頻下
0813a18: 腳峰巒秀谿壑寬水出高原受用便列派分宗能普
0813a19: 潤澄潭不許老龍眠過量人弘此道銕壁銀山都靠
0813a20: 倒更將大地作紅爐祖佛聖凡齊鑄造不繇他全在
0813a21: 己法法收歸掌握裏未來出格好風光總在如今一
0813a22: 念始絕覆藏難隱諱充塞乾坤無不是毫氂差處隔
0813a23: 天淵何曾踏著者些子須透徹始知音箇事休於紙
0813a24: 上尋從來玅語非干舌本有天機海樣深迷即失悟
0813a25: 即得掣電光中分白黑迅雷粉碎太虛空玉人夢破
0813a26: 生平惑圜通少偏見多遂成雪曲與巴歌師絃一奏
0813a27: 群音絕休問如何與若何
0813a28: 拄杖歌
0813a29: 扶傾伴月一拄杖赤體條條寧較樣風埃不著自神
0813a30: 奇傲雪欺霜有骨壯最圜明何假漆傑出叢林作標
0813b01: 格縱奪事事渾無礙為人不費絲毫力任橫拈憑倒
0813b02: 卓耗動三有齊震愕疾如金翅攫獰龍遼空劈海何
0813b03: 須摸顯全提彰大用覿面提持非戲弄鞭起銕牛離
0813b04: 死水解鍼枯骨知吟痛無背面沒心情豈屬陰陽造
0813b05: 化生敲磕虛空饒有響橫撾塗毒鼓無聲攜佛祖撐
0813b06: 乾坤獨拔無門解脫門長於上古而不老後天地極
0813b07: 而長存
0813b08: 示禪人
0813b09: 至道難明要究明悟來方始出常情獅絃乍奏群音
0813b10: 絕金翅纔飛眾鳥驚剔起兩眉須自薦聊通一線要
0813b11: 君醒男兒好具超方眼莫似時流造次行
0813b12: 除夕
0813b13: 道人胸次冷如冰話到年窮似未曾懶補衲衣雲片
0813b14: 片從他垢面髮鬙鬙通紅不息地爐火獨燿無私古
0813b15: 殿燈明日斬新條令句敲空作響韻
0813b16: 和靈澄禪師山居詩
0813b17: 因僧問我西來意我話山居不計年樂道人宜窮徹
0813b18: 骨畏寒我且髮披肩斫將石罅龍須竹筧到廚中象
0813b19: 眼泉清冷家風誰會得一鉤新月挂簾前
0813b20: 因僧問我西來意我話山居不計年貝葉謾遮緇素
0813b21: 眼袈裟難搭利名肩盡驚慈化神移樹若慕真風虎
0813b22: 送泉自笑生平無伎倆鋤雲幾度薜蘿前
0813b23: 賦得參差竹影上東窗
0813b24: 月上東廓夜未央紙窗筠影拂寒光初疑水墨良工
0813b25: 玅漸聽蕭疏風韻長快我案前清眼目奇君格外露
0813b26: 行藏終宵坐對何靈活密室機先代舉揚
0813b27: 和越五陳居士韻
0813b28: 迥出靈嵒結石棚昔人於此悟無生譚禪月殿龍投
0813b29: 座散步雲梯虎伴行華雨室空難點綴機圜見徹任
0813b30: 縱橫謾言衣缽無分付千古高標啟後英
0813c01: 壽本師天童和尚五袟
0813c02: 巖桂香飄古道場法王初度先重陽望隆海內家風
0813c03: 闊德被寰中化日長戶外天人爭踴躍座前衲子競
0813c04: 鏗鏘虛空壽量憑何祝喜聽雷音遍十方
0813c05: 送友住剡谿
0813c06: 幾回清夜話松窗別思悠悠竟莫降片月那堪留去
0813c07: 景好山自是動眉雙一毛吹起明宗旨寸艸拈來建
0813c08: 法幢他日儻能期我社不辭迢遞剪寒江
0813c09: 擬梅送友住大梅寺
0813c10: 瘦景離奇異眾芳南枝再發更殊常冷涵玉愛華初
0813c11: 綻露滴酥懷味奈嘗將領紅英歸上苑不兼粉蜨逐
0813c12: 霓裳生機豈藉東風力占斷春光轉少陽
0813c13: 大梅
0813c14: 簸箕擊碎虛空藏放出渾身白玉毫唱拍獨聯雲外
0813c15: 調親疏一劄笑中刀鼯聞密室玄機寂虎建方墳道
0813c16: 韻高莫謂師歸無處覓大梅山月浸松濤
0813c17: 龍山
0813c18: 高步不從雲水入青山未住已己先來三間容納虛空
0813c19: 小六戶通明晝夜開賓主謾分簾外月是非徒折鏡
0813c20: 中梅茅菴燒卻名難掩振古洪音響似雷
0813c21: 亮公
0813c22: 虛空講得尚淆訛再喚回頭不較多驀地打翻關捩
0813c23: 子全身跳出葛藤窠纔離幽谷遷喬木便賣松風入
0813c24: 翠蘿千古西山名徹遠聲光赫赫滿娑婆
0813c25: 船子
0813c26: 無地無錐徹骨窮空船赤手展家風中流兩岸頻迻
0813c27: 棹苦海千波任轉蓬透網金鱗纔滯水瀑腮電火急
0813c28: 飛紅入泥入水華亭老師表江南獨讓雄
0813c29: 次宋學士靈峰留題韻呈本師和尚
0813c30: 幽棲高託入雲天四海禪流走萬千釣入滄波忘際
0814a01: 岸身藏北斗絕中邊孤芳嫩桂開僊苑獨秀靈苗長
0814a02: 石田最喜祖庭重展拓千斤法擔有人肩
0814a03: 臘月三鼓出坡口占
0814a04: 雞鳴出遠披信步轉山阿鶴髮霜華染鶉衣風箭過
0814a05: 曲澗水生骨長空月渡河半生行腳事古鏡不須磨
0814a06: 山居
0814a07: 幽鳥林間奏管絃香風澗水盡譚禪客來動問山中
0814a08: 趣笑指喬松有鶴眠
0814a09: 折腳鐺煨瓔珞粥空心銚煮澹黃齏現成受用無多
0814a10: 子贏得疏慵倚杖藜
0814a11: 荷上露珠
0814a12: 輕盈本自瑤階下玅轉風前不露蹤千手大悲難捉
0814a13: 摸翻身又入水晶宮
0814a14: 破艸鞋
0814a15: 萬壑千峰曾踏斷通身骨露更忘疲而今投老嵒隈
0814a16: 下臥月眠雲是所宜
0814a17: 臘月送亡僧值雨
0814a18: 濛濛四野凍雲垂火送亡僧冒雨回莫謂去人消息
0814a19: 斷短牆新放一枝梅
0814a20: 朔風欲剪素毛新吹落梅華不染塵古徑瀟瀟松底
0814a21: 雨一般清冷泣同人
0814a22: 辭世偈
0814a23: 五十二年如一寢就裏全機無別共真人無位無生
0814a24: 滅梅梢月上清風動臨行句子少人知八面玲瓏無
0814a25: 罅縫咄哉四海眾高流莫弄虛頭休打鬨若是無依
0814a26: 過量人出生入死能珍重有權有實有照有用八角
0814a27: 車輪空裏轉焦磚打著連底凍。
0814a28: 佛事
0814a29: 挂過堂版風骨嚴冷體性剛堅規模法席號令人天
0814a30: 有準有則無倚無偏動則轟轟烈烈靜時密密綿綿
0814b01: 玉應金舂香積內雲奔水赴雁堂前正當恁麼時如
0814b02: 何擊一下云輕輕擊著如雷垢好聽希聲徹大千。
0814b03: 六和火光燄燄淨贏贏和上人還會麼直教火裏現
0814b04: 全身充塞乾坤絕包裹。
0814b05: 澄源火數載叢林木作一旦桶箍爆卻驀然徹底無
0814b06: 依直下灑灑落落火光燎著面門時無位真人光爍
0814b07: 爍。
0814b08: 慧目火大悲千眼非多臨濟一隻非獨果汝慧目圜
0814b09: 明照破生死起伏其或未然直下為汝點開徹證本
0814b10: 來面目。
0814b11: 淨虛化主火者箇師僧逆行順化行平等慈毫無虛
0814b12: 詐臨行一段光明洞徹天上天下咦腳跟不動到家
0814b13: 鄉常寂光中天不夜。
0814b14: 體用火體即用用即體任用縱橫自家底放去收來
0814b15: 珠走盤坦然無礙超生死還委悉麼觸處洞然無間
0814b16: 隔燿古騰今活潑潑。
0814b17: 空如火空如來藏碎祖師關超宗越格一剎那間。
0814b18: 雲崖火孤雲自在出沒崖巔放開彌布遍覆三千火
0814b19: 雲斂處髑髏乾情與無情等煥然。
0814b20: 明通火生死牢關如打徹祖師玄旨便明通臨行一
0814b21: 句重相為火入火兮空合空。
0814b22: 體圜火無欠無餘絕正偏當人本體自周圜死生洞
0814b23: 徹渾無礙劫外今時沒變遷纔擬議隔天淵更入紅
0814b24: 爐重鍛過精金火後轉光鮮。
0814b25: 周遍火廓徹無依悉周遍無邊剎海不隔線十方世
0814b26: 界現全身坐斷古今無背面薦不薦掣電神機光燄
0814b27: 燄。
0814b28: 蒼石火當陽直指莫疑猜火把頭邊正眼開生死涅
0814b29: 槃俱覷破石人撫掌舞三臺。
0814b30: 果生火有情因地果還生須悟當生生不生直下分
0814c01: 明親見徹菩提玅果本圜成。
0814c02: 涵宇禪人火佛轉法輪火燄裏雷轟電掣譚玄旨有
0814c03: 時燄裏結寒冰有時千華開碓觜禪人若悟目前機
0814c04: 與佛同生同住止烈燄光中歸去來騰騰腳底清風
0814c05: 起。
0814c06: 三一上座火一即三三即一放開捏聚最綿密平生
0814c07: 胸次若冰霜處眾謙光還朴質世緣六十又三年撒
0814c08: 手便行能事畢且道如何是末後一句優曇華向火
0814c09: 中開透骨馨香是今日。
0814c10: 曉峰禪人火白晝雷轟電閃爍銕牛掣斷黃金索驀
0814c11: 然躍出海門東八臂那吒難捉摸曉禪人能闊綽烈
0814c12: 燄光中信腳行清風無限生頭角預知時至吉祥面逝。
0814c13: 道山火出保社入叢林親師擇友一片苦心未明三
0814c14: 八九不免自沈吟今日皮膚俱脫落通身剛骨盡黃
0814c15: 金更有轉身一句子直截當陽為君指勝爇門中掉
0814c16: 臂行毘盧頂上清風起。
0814c17: 冬日為照如火一道神光有照有用以此輔弼叢林
0814c18: 以此赤心為眾會得生死一如不會開眼作夢與君
0814c19: 覿面提持大似一陽解凍攛火苣云可中瞥地解翻
0814c20: 身烈燄爐中飛彩鳳。
0814c21: 淨修禪人起龕惟爾淨修積功累德發廣大心為眾
0814c22: 竭力衝暑冒寒精勤不息今朝攃手便行指爾超生
0814c23: 佛國腳下無私路路通十方俱遍絕行蹤騰身高步
0814c24: 毘盧頂蹋倒須彌與別峰。
0814c25: 尊嚴比丘尼火生也全機見死也全機見生死不相
0814c26: 干獨露本來面本非男女相何妨能轉變石女天明
0814c27: 戴帽歸撞破虛空七八片無端驚起富羅山逡巡走
0814c28: 入空王殿莫他求須自薦更有末後句為伊通一線
0814c29: 烈燄光中綻白蓮大千剎海都開遍。
0814c30: 戒微充公起龕叫不應山無陰陽地不露頭角全彰
0815a01: 意氣時節到來爪牙俱利以杖擊龕云杖頭擊著便
0815a02: 翻身師子奮迅恣遊戲　鍛骨生緣八閩往來兩浙
0815a03: 德望既充眾咸喜說出入叢林人呼俊傑眉底能舒
0815a04: 白玉毫眼中不著黃金屑四十餘年一夢中泥牛走
0815a05: 入金毛穴今朝徹底為掀翻窠臼不存好時節末後
0815a06: 句為君訣斬新更入洪爐鍛洪爐燄裏寒冰結劫火
0815a07: 光中得自繇一片清涼除惱熱淺葬數年今煆過人普同塔。
0815a08: 眾靈骨起龕四海眾高流大家在者裏示寂有先後
0815a09: 歸源無此彼銕牛不臥巟陂真龍豈藏死水密迻一
0815a10: 步透重關西方入定東方起　鍛骨死骷髏活龍象
0815a11: 逐隊成群東拋西放多年雨打風吹幾度雲封雪葬
0815a12: 未能法合古規豈得通身快暢今朝獨露風前指爾
0815a13: 單明向上還會麼瞥轉一機急著眼看一齊煆送人
0815a14: 紅爐透出白毫光燦爛玅手僧繇畫不成充塞虛空
0815a15: 無際岸　普同入塔白銀世界金色身情與無情共
0815a16: 一真法源平等何高下總是靈山一會人忘彼我絕
0815a17: 疏親箇箇全身無向背人人眼出透金塵今日同歸
0815a18: 無縫塔正體堂堂沒卻身諸仁者既是正體堂堂為
0815a19: 甚麼沒卻身不見道天曉不露夜半正明。
0815a20: 斷塵米頭起龕無榮無辱過生平寢入南柯眼未明
0815a21: 遂喝一喝云霹靂一聲昏夢破坦然高步涅槃城
0815a22: 　舉火斷除塵垢尚落偏枯要得圜玅絕後再甦華開
0815a23: 碓觜笑殺老盧眼中無屑肘後有符火裏翻身能
0815a24: 跳皮膚脫落絕名模。
0815a25: 眾靈骨入普同十方薄伽梵三界獨稱尊諸仁如薦
0815a26: 得一路涅槃門涅槃門絕遮互八字打開兩手分付
0815a27: 無景對下合同船大家齊上無生路。
0815a28: 悟塵起龕以杖擊龕云悟塵若悟此三昧生死牢關
0815a29: 百雜碎化城不住絕拘留便歸寶所無罣礙祇如腳
0815a30: 下無私一句又作麼生道步步絕行蹤通身無向背
0815b01: 　舉火生老病死苦為人那箇無會得安閒法還他
0815b02: 大丈夫悟禪人還會麼拈起死柴頭且向無煙火烈
0815b03: 燄光中掉臂行赤灑灑兮淨贏贏無死無生無涅槃
0815b04: 偪塞虛空絕包裹。
0815b05: 一明火一明不明眼裏無筋自遮自障喪卻生平為
0815b06: 爾金鍼一撥通身都是眼睛送入紅爐鍛過無明業
0815b07: 識冰清當下豁然親悟入巍巍高踞涅盤城。
0815b08: 
0815b09: 
0815b10: 達變權禪師語錄卷第五
