0607c01: 慶忠鐵壁機禪師語錄卷之九
0607c02: 嗣法門人幻敏重編
0607c03: 頌
0607c04: 爆竹四首
0607c05: 阿誰劈破阿誰結麻劄紙成難分說消息全借祝融
0607c06: 手摑得須彌遍地血
0607c07: 俠氣已巳隨一處灰聊通線道欲歸來節候到時留不
0607c08: 住煙雲堆裏震聲雷
0607c09: 竹爆年年稱時新作家施設敞門庭應思多少遊戲
0607c10: 客幾箇有耳能知音
0607c11: 麻紙硝黃一樣同幾度求聲聲未蹤不得是聲真落
0607c12: 處秪因聲在硝黃中
0607c13: 悟眉問眉半峰柳谿四居士以春雪月燈日夜
0607c14: 懷四韻并禪夢集序迎眉山我胤首座師感其
0607c15: 為法之誠美以二頌。
0607c16: 峰半柳溪問悟眉三三兩兩學無為玄黃八彩猶成
0607c17: 象我胤還須下一椎
0607c18: 春雪月燈日夜懷推敲音韻顯靈臺相逢欲話浮雲
0607c19: 夢一見從教笑臉開
0607c20: 竹書記問末後句是有是無師云曾問誰來曰
0607c21: 問石屏和尚師曰如何答汝曰他說無有師曰
0607c22: 那酒囊肉袋曉得箇甚麼曰和尚又作麼生師
0607c23: 頌曰。
0607c24: 末後句問無有酒囊肉袋臭皮口旋來舉似欲予言
0607c25: 臘月梅花開九九
0607c26: 几雲百頌
0607c27: 一箇衲僧沒處安也曾江北又江南持缽沿門無我
0607c28: 厭厭我疑是渡人船
0607c29: 記得來時楊柳青而今又過小陽春好與東風寄箇
0607c30: 信不知他是何鄉人
0608a01: 十字街前識箇字元來點畫甚分明仰頭又見天邊
0608a02: 鴈書破晴空沒處尋
0608a03: 一番水過一番沙十度同渠九度差驀直相逢忘問
0608a04: 姓知他消息在誰家
0608a05: 放下雲頭說與伊寒水熱鐵勝相知有時鬧市街前
0608a06: 過眼聽如聾耳若眉
0608a07: 穿衣喫飯勞身口冷煖鹹酸識幾人一點無私頻燦
0608a08: 爛四方何處不昇平
0608a09: 紡綿織布聽車機機聲軋軋車聲奇迫迫忙忙窮活
0608a10: 計不知工巧是誰持
0608a11: 穿著衲衣身自安斤兩猶重青州衫不獨萬法云歸
0608a12: 一兼之禦熱又遮寒
0608a13: 一座茆廬六處窗門開五葉見華王十二時中無別
0608a14: 事烹茶掃地爇爐香
0608a15: 十年已巳前書雲几十年已巳後住几雲儿雲雲几誰書
0608a16: 住不是熊生是鐵僧月崖曾書雲几二字于石寶壁間師樹庵于此名几雲
0608a17: 寶善施我四稜床窄似虛空寬似几倦來那得伸腳
0608a18: 眠曲著拳兒當枕子
0608a19: 几雲庵內空空如懸座明燈照大覺老僧終日坐几
0608a20: 雲几雲何似老僧大
0608a21: 一畫三爻乾屎橛十方卍字破沙盆老僧沒甚閒家
0608a22: 具唯將箇事睦比鄰
0608a23: 生前一首絕妙詞直至于今無人和任是李白杜少
0608a24: 陵推敲也把仄平錯
0608a25: 古往今來四句偈虛空大地一聯詩平常無事纔吟
0608a26: 詠音聲遍徹五須彌
0608a27: 看時容易做時難等閒不許亂猜瞞月似彎弓星打
0608a28: 彈地作琵琶路作絃
0608a29: 木魚平生只解喝鼉鼓生平只解槌不是靈山曾付
0608a30: 囑肯將宗旨大施為
0608b01: 簫笛箜篌閒曲調琵琶鐃鈸漫沉吟一句無聲千古
0608b02: 韻高山流水快知音
0608b03: 世局從來無了期閒觀人事慢嗟吁暮雲催出歸林
0608b04: 鳥誰不還家覓宿時
0608b05: 十箇指頭八箇丫展轉凡來數不差未了目前端的
0608b06: 旨徒勞入海算殑沙
0608b07: 呵呵趙老謾云無樹上生薑失卻驢走盡天涯并海
0608b08: 角槌胸拍掌恨當初
0608b09: 六十痛棒太無情惹得兒孫苦效顰几雲不辜閒歲
0608b10: 月和光混俗漫同塵
0608b11: 跂死禪和似粟麻幾箇行人得到家草鞋費盡猶還
0608b12: 可辜負王老破袈裟
0608b13: 唧唧啾啾無易有啾啾唧唧短和長本利不審歸何
0608b14: 處逢著經紀問牙行
0608b15: 雞鳴犬吠四更餘殘夢初回識故廬有口謾云無說
0608b16: 處曲身倚枕合雙眸
0608b17: 敲鑼擊鼓真消息禮誦焚香假至誠我若與君傾肝
0608b18: 膽君必謂我非腹心
0608b19: 遠望青山白了頭年來不審為何愁有時一點晴光
0608b20: 漏渾身濕盡水長流
0608b21: 地爐有火逐時紅那得霙花到此中勿謂籓籬生間
0608b22: 別還期千里暢同風
0608b23: 愛日當空照九霄四方雲霧絕纖毫千零百綴林間
0608b24: 衲袒裼搔胸快寂寥
0608b25: 就市老魚太多生其中誰是赤稍鱗絲綸拋盡波無
0608b26: 盡得意歸來不計程
0608b27: 鋸義木義甚分明與師平出有準繩功成不擔徐六
0608b28: 板濟川利涉渡浮沉
0608b29: 人能弘道道弘人道用人弘道始親狗子貓兒稱獨
0608b30: 步黃頭碧眼在途程
0608c01: 問我生涯別有天尋蹤徑過小街前客來未曉升三
0608c02: 級門外還須宿草庵
0608c03: 棲遲茆屋遠桃園水自曹溪繞舍前曾把傳燈閒讀
0608c04: 誦盧能侵我一經壇
0608c05: 我屋長與市屋同市屋同我我還別市屋開門待月
0608c06: 明我屋門開見明月
0608c07: 三間茆屋從來住一帶河山亙古閒好與諸方頻舉
0608c08: 似說向人前不直錢
0608c09: 會麼會麼會也麼兔兒不在舊時窩滯殼迷封言外
0608c10: 薦低頭鷂子過新羅
0608c11: 懸岩撒手奇男子干木隨身上大人平生伎倆閒遊
0608c12: 戲一回艱險一回新
0608c13: 骨底骨董亂生涯倒嶽傾湫是作家烈烈轟轟明大
0608c14: 用晴空白日較些些
0608c15: 石寶形成象洛書曹溪北而倚前湖發光海印輝山
0608c16: 玉水底連天一畫圖
0608c17: 散步觀山山不同寰中沒事太陽紅黃花有意開真
0608c18: 相翠竹無心弄景風
0608c19: 梯懸木榻緣空上米自何人得得來江際層樓突兀
0608c20: 顯好將寓此作漁臺
0608c21: 東澗種花坡種柳養民如樹政如春老僧不是輕欣
0608c22: 羨羡都來喚作古觀音
0608c23: 忽來索我祝年芝但指庭前柏樹子更喜話說未生
0608c24: 時無量光風同千里
0608c25: 吞而復吐水煙浮幾笑時人噉未休肯把筒竿輕一
0608c26: 擲通身遍體出常流
0608c27: 笑破乾坤物我無等閒那許論精粗魔宮虎穴齊超
0608c28: 脫誰箇男兒不丈夫
0608c29: 濛濛暮雨散空飛紫燕頻吞又落泥可歎浮生何大
0608c30: 速出生即是沒生時
0609a01: 小小茆庵架步寬虛空界地總包含凝云終日隨心
0609a02: 淨坐臥經行得自然
0609a03: 跛腳阿師膽氣蠻欲將一棒打瞿曇從來說得行不
0609a04: 得結下空頭無盡冤
0609a05: 達磨錯折江邊蘆打落當門兩箇齒掉轉面皮走舊
0609a06: 鄉剛剛救得半雙履
0609a07: 普化搖鈴貪直裰呵呵布袋乞文錢鼻孔由來相彷
0609a08: 彿一箇顛狂一箇憨
0609a09: 九九園林與冬連衲衣不耐朔風寒枯枝然盡風無
0609a10: 盡雪裏梅花帶笑看
0609a11: 寒風細雨送霙花室內爐紅一點霞水冷齊腰還徹
0609a12: 骨令人千載憶作家
0609a13: 饡飯罰時千古恨布單賣卻一生寒克賓出院緣法
0609a14: 戰跂死疏山被笑瞞
0609a15: 帶水拖泥臨濟喝絲來線去雪峰毬現成公案無人
0609a16: 識山自高兮水自流
0609a17: 打破鏡來事事明千年桃核舊時仁老僧只在人間
0609a18: 世不語人間惹利名
0609a19: 隔垣忽見一枝斜展轉由來嘆不差破浪荻蘆如兔
0609a20: 角隨風楊柳似河沙
0609a21: 斗室蕭蕭接四鄰客來白水當清茗為僧何必拘山
0609a22: 谷鬧市安居也不塵
0609a23: 淡蕩湖光滿釣磯優游到處展綸絲是中理亂無容
0609a24: 問一曲漁歌樂歲時
0609a25: 從來師勝貴資強師勝資強啟馬黃兩掌三拳全不
0609a26: 讓師資千古派流芳
0609a27: 華鱗弄藻龜巢蓮遊戲元來不計年潛縮有無無不
0609a28: 有一輪明月照孤圓
0609a29: 明燈一座一爐香了了隨看經幾行但得胸中無罣
0609a30: 礙遮睛按豆有何妨
0609b01: 生來伎倆百無能破衲單瓢散淡身硬著脊梁剛似
0609b02: 鐵虛空爛壞骨猶存
0609b03: 出見阿誰入甚麼阿誰攢眉甚麼哭甚麼開口問阿
0609b04: 誰阿誰為汝分直曲
0609b05: 遠望吾廬共市廛近臨始識几雲庵客來無物堪承
0609b06: 接小小卷山代素筵
0609b07: 撥盡爐灰然盡枝疏星淡月樂無依不知身在寂寥
0609b08: 裏鎮夜長吟白雪詩
0609b09: 燈籠露柱走揚州不計途程到便休三箇木童騎竹
0609b10: 馬一雙花鳥趁毛毬
0609b11: 說偈惟防放逸魔題詩又恐亂禪那年來不調閒聲
0609b12: 韻引滿豪吟奈若何
0609b13: 青山欲學老僧閒我見霜雪老青山我若閒時有衲
0609b14: 補青山無衲動愁緣
0609b15: 有人來問山中景山景誰堪舉似人皓皓明明一輪
0609b16: 月疏疏淡淡幾點星
0609b17: 口皮兩片眼一雙談笑古今多少忙倦來且將醒眼
0609b18: 合惟留臭口說諸方
0609b19: 枝頭啞啞有鴉啼好向林邊啖野梨山外或時舒羽
0609b20: 翼莫啣腐鼠過前溪
0609b21: 泥鐘石磬透雲霄口鼓打來和得高時禽好鳥彌陀
0609b22: 佛西方極樂路非遙
0609b23: 禽中有鳥繫籓籠子夜啼時醒聵聾圜悟當時參祖
0609b24: 演一聲鳴曉唱宗風
0609b25: 出門忽見枝頭斜疑是黃鸝上樹花忙趕山童收熟
0609b26: 柿恐驚猿抱引鴟鴉
0609b27: 孤燈坐我櫺窗下一炷更香一卷經慚愧前人和月
0609b28: 了漫將遮眼惺昏沉
0609b29: 沿門托缽喜橋平衲重村深腳苦行淡飯黃虀消白
0609b30: 日皇天不負苦辛人
0609c01: 為僧蜂子不須監山中野味許多般無端留下劫奪
0609c02: 種是誰辛苦是誰甜
0609c03: 太陽一出冷山溫衲補朝陽勝遠親珍重禪人休死
0609c04: 坐山前山後也行行
0609c05: 兩堂冷氣如何遣六祖元是賣柴流普請之時肩一
0609c06: 束學人莫以梆為讎
0609c07: 雀噪鴉鳴也不妨吉凶禍福總相忘中途花草經塗
0609c08: 炭幽谷芝蘭永帶香
0609c09: 迎賓待客不多難陪坐陪行時接談若問山中何所
0609c10: 有但指門前竹數竿
0609c11: 僧行見人須有禮出言吐語要驚人彬彬文質期君
0609c12: 子莫學尋常救火丁
0609c13: 鵓鳩樹上谷谷孤問看諸人聽也無不是因風來喚
0609c14: 雨亦非寓意在麻畬
0609c15: 饑來便餐渴便飲閒時打坐倦打眠生平頗也知慚
0609c16: 愧不將無事住深山
0609c17: 習懶難將短句裁庭前柏子對黃梅倦來纔把雙眸
0609c18: 合為愛溪山又放開
0609c19: 媿我無錐不厭貧眼中只見野水雲缽盂一日三度
0609c20: 飽兩腳長鼾臥布衾
0609c21: 杉梓椿松檜柏樹崖巖巒嶽島峰山四山出出圍屏
0609c22: 障六木森森列楯欄
0609c23: 子夜鐘鳴未較多緊三慢三聞也麼忘機野鳥閒來
0609c24: 往太平不唱凱謠歌
0609c25: 陽春三月一旬初遊子山中樂畫圖幾處鸝鶯啼不
0609c26: 盡樹花開燦滿林眸
0609c27: 螻蟻忙忙上樹枝一般纔去一般回紅塵車馬多如
0609c28: 族何日是他歇了時
0609c29: 遊蜂只曉趁時光逐日採花逐日忙多少甜兮多少
0609c30: 苦不知仁義勝剛強
0610a01: 鼓吹蛙蝦頗有功笛簫音響暮朝鐘無限殘經乘月
0610a02: 了進步還須唱祖風
0610a03: 小鳥林邊也樂然無拘無束任循還天生有我必吾
0610a04: 用何事區區苦歲寒
0610a05: 蠹魚何不住深波紙上卻來造作窠食盡世間多少
0610a06: 字不知義理是如何
0610a07: 帶卻草茆便下鋤低高那許論工夫隨豐隨儉隨時
0610a08: 用免向期中較有無
0610a09: 春秋兩季總相宜甜苦都盧不問之塞得饑倉無別
0610a10: 事衲僧何用細思惟
0610a11: 看地種時不憚勞麥麰大小別肥磽磨盤莫厭頻頻
0610a12: 轉演祖當年曾屈腰
0610a13: 甚麼下地甚麼生節候到時妙味新為向司園行者
0610a14: 道黃瓜茄子要殷勤
0610a15: 無工拭涕芋還培根幹何妨亦味哉牛糞火紅煨已巳
0610a16: 熟宵中賢相未曾來
0610a17: 詠松十二
0610a18: 雲稍露滴許多天挺特身中抱晚丹榛底茯苓能壽
0610a19: 世青青傲歲度彌年
0610a20: 窈窕春風是幼時衝開碧落上天梯高堅前後身充
0610a21: 滿之氣浩然不可思
0610a22: 終日群居十八公森森獨喜大夫松高操標起為矜
0610a23: 式門庭丕顯有清風
0610a24: 亭內長邀白眼人經行坐臥日欣欣素筵漫食雲門
0610a25: 餅公案徐看萬老評
0610a26: 食費唯榮數樹花黃金不換此峰丫若逢車馬紅塵
0610a27: 客笑指浮雲散日斜
0610a28: 老幹孤高勢若龍新條冉冉更髼鬆目前嶺上恒增
0610a29: 秀他日門中用不窮
0610a30: 鄭重斧斤勿枉傷吟風笑露過秋霜時禽好鳥頻來
0610b01: 往萃拔超群看自強
0610b02: 光收餘屑明幽室柴取枯毛引潤薪養就十方閒衲
0610b03: 子他年為汝續傳燈
0610b04: 雜樹山間四季青和光元不礙同林金居鋸解一邊
0610b05: 板鏤茂銘盤日日新
0610b06: 會友以交友輔仁虛中君子可為鄰久要不改平生
0610b07: 德同氣枝連鬥雪霙
0610b08: 出世須憑入世材寒風煙雨幾經摧堅貞節操非枯
0610b09: 朽好作乘槎歸去來
0610b10: 用處堂堂不可當琴鳴鶴放曲還鄉渾身青秀材高
0610b11: 大佛祖人天作棟梁
0610b12: 詠竹十二
0610b13: 龍鬚鳳尾節清高外直中虛君子曹一夜霜凌水不
0610b14: 住來朝紅日看沖霄
0610b15: 搖風撼雨葉重重入世無妨煙淡籠一筆長虹開戰
0610b16: 後已巳知及第悟心空
0610b17: 不向庭栽棲鳥聖高岡只見鳳皇臺長安李白今何
0610b18: 在一笑題詩瑞九垓
0610b19: 笻杖為橋登廣莫竹篦行令策禪人是凡是聖誰無
0610b20: 分一遍看來一遍清
0610b21: 赤緣胸中無限字琅玕階下許多紋應憐山外林荊
0610b22: 棘不見此君引鳳鳴
0610b23: 渭川取友名三益梁地留君叟拂雲松子從伊談個
0610b24: 字梅花愛爾直無心
0610b25: 三門有爾歸王子一日無君俗子瞻猶記兒時欣破
0610b26: 衲清高林下幾回看
0610b27: 節節立身干碧落行行個字寫層雲長岡一目較些
0610b28: 子綠綠青青茂滿林
0610b29: 幾回看破湘江夢一旦脩開龍井雲玉筍斑斑乘野
0610b30: 興青天白日笑欣欣
0610c01: 晚節漸高未可量虛中直質綠衣郎七賢亭裏思齊
0610c02: 處何限清風遠近颺
0610c03: 籜乾及地珂鳴玉筍嫩朝天筆寫雲巧手丹青圖不
0610c04: 就留來林下伴山僧
0610c05: 長竿扶過斷橋杖短節揉行芒草鞋踏遍晴空撐落
0610c06: 月時人未許亂疑猜
0610c07: 詠梅十二
0610c08: 雪裏梅梢笑破顏後年開放勝前年百花一任爭芳
0610c09: 野大抵讓他作魁先
0610c10: 結解丁香香放蘭枝枝榦榦傲風煙冰寒徹骨舍先
0610c11: 退愛日軒南不倦看
0610c12: 忽然得見笑嗄嗄野杏山桃靡可佳裕後光前咸仗
0610c13: 賴行人休指是梅花
0610c14: 日照露眉淚點點霜凝香口笑嘻嘻無限熱腸齊冷
0610c15: 卻誰能不起故園思
0610c16: 愛爾生平氣志高不驚冷眼看蕭條一番徹骨一番
0610c17: 健凍裏新新興趣陶
0610c18: 萬綠叢中不占強喜隨青蔬在垣墻芳馨一播傳今
0610c19: 古節候到時氣味香
0610c20: 門墻問爾孰芳妍幾點枝頭帶笑看我若為師伊弟
0610c21: 子嘉聲千古播人寰
0610c22: 生來佩就瓊階玉粧點何須美少年雪骨水肌輕薄
0610c23: 少王侯公子也尊先
0610c24: 芝蘭室裏稱同氣茗水杯中宜弟兄福在一人恩一
0610c25: 屋誰家不愛子孫榮
0610c26: 雪山明放陽春信少室暗傳佛祖機數點文殊藏不
0610c27: 住一椎白下老牟尼
0610c28: 煙雲堆裏善藏身宿雨栖風無近名不獨果馨初夏
0610c29: 月兼之花發舊年春
0610c30: 瓊英自爾開鬥雪多少幽芬待潤蘇翠竹黃花形晚
0611a01: 節林園前後不為孤
0611a02: 詠柏十二
0611a03: 虛空落地伊成佛一語庭前無妄開匪但三冬燒不
0611a04: 盡兼為境致接方來
0611a05: 為報園林柏子哥十年養重不為過香焚我室狐涎
0611a06: 少樹廣他山野火多
0611a07: 幾樹梨花栖白鶴一株秋菊唱黃鸝問來為指屏岡
0611a08: 柏只恐諸人說是欺
0611a09: 不將境示其來久門外從教續品題榦老何妨荊棘
0611a10: 傍根深那怕猛風吹
0611a11: 矮矮高高前後樹幾株秀茂幾枯稀螻蟻不往因膏
0611a12: 潔蟬蛻曾栖為露奇
0611a13: 山滿唯看榮祿公不知何代受華封而今歸隱慶忠
0611a14: 嶽名遂功成養臥龍
0611a15: 不在殷人社裏居卻來石室禮牟尼但聞斤斧傷塵
0611a16: 路未見雲山老太虛
0611a17: 枝枝葉葉末為香曾向爐中供法王繚繞輕煙開玄
0611a18: 要氣分斷續顯宗綱
0611a19: 蓮薑無日不依托鸚鵡有時來啖新培就明珠如琥
0611a20: 珀橫身露出亮晶晶
0611a21: 山禽巢屋未為礙野草藤穿豈作難總是根深枝葉
0611a22: 大任他庶類作家園
0611a23: 氣格由來迥絕奇青青冉冉出群枝遐齡不為雪霜
0611a24: 老蓊鬱長榮散四時
0611a25: 從來柏樹樹中伯三友唯推梅竹松知己巳趙州須把
0611a26: 臂孤高強健振宗風
0611a27: 
0611a28: 　　　　　　　　普陀嗣法孫性統重刊
0611a29: 
0611a30: 慶忠鐵壁機禪師語錄卷之九終
