0645b01: 慶忠鐵壁機禪師語錄卷之十七
0645b02: 嗣法門人幻敏重編
0645b03: 書問
0645b04: 復武隆沈醫官
0645b05: 閱門下來問乃醫書所載養生之說非禪亦非玄矣
0645b06: 即就玄而論玄之一字眾妙之門玄之一字眾禍之
0645b07: 門何也如云玄關一竅少人知那裏是少知處此竅
0645b08: 若有定位則落後天若無定位則屬杳冥認非有非
0645b09: 無則墮中道除是領會得豈不為眾妙之門耶如以
0645b10: 取坎填離陰顛陽倒黍米出胎飛神謁帝報盡還落
0645b11: 輪迴甚至彼家燒煉破宅殞身豈不是眾禍之門耶
0645b12: 況以玄較禪禪如世諦中鄉科甲牓玄如吏員雜職
0645b13: 玄乃生滅種子禪是無漏正因門下所云任督陰陽
0645b14: 丹田存想性命二門尾閭泥丸氣海昇降等語乃邪
0645b15: 見輩於幻身中妄指的名相四大色身壞時都歸無
0645b16: 有執而行持如何敵得生死見得妙心楞嚴經云晦
0645b17: 昧為空空晦暗中結暗為色色雜妄想想相為身聚
0645b18: 緣內搖趣外奔逸昏擾擾相以為心性一迷為心決
0645b19: 定惑為色身之內不知色身外洎山河虛空大地咸
0645b20: 是妙明真心中物譬如澄清百千大海棄之惟認一
0645b21: 浮漚體目為全潮窮盡瀛渤汝等即是迷中倍人如
0645b22: 來說為可憐憫者世云醫道通仙道我謂佛道無不
0645b23: 通矣正如門下治病一般用王道則人參白朮偏多
0645b24: 用霸道則大黃巴荳偏多須知有時不得不霸雖霸
0645b25: 亦王有時不得不王雖王亦霸積功累行亦復如是
0645b26: 至若禪則萬應靈丹可以起死回生安魂定魄非王
0645b27: 非霸乃急救之良方矣門下必欲此生消災雪罪超
0645b28: 生脫死當下與佛祖並立宜先用一服消毒散將從
0645b29: 前雜毒瀉盡澄攝身心澄攝之久乃緩緩提撕云如
0645b30: 何是我本有的妙心行住坐臥茶裏飯裏如是提持
0645c01: 若以操存舍亡是妙心此心無定若以手舞足蹈是
0645c02: 妙心此心靡常若以一念不生虛空無物是妙心此
0645c03: 心空寂畢竟如何是妙心二六時中那拘久暫逼拶
0645c04: 提持不輟便覺身心輕安妄念不起水火自濟即根
0645c05: 本淨戒得養生之益也由戒生定一息萬有萬有一
0645c06: 息勝陰陽顛倒也因定發慧則治世語言資生業等
0645c07: 悉順正法自超玄入妙也從此三學圓明十年運轉
0645c08: 打破疑關妙心自見那時拈土成藥呵氣皆靈休
0645c09: 國手謾說神仙盧醫扁鵲所不及也山僧何故如此
0645c10: 饒舌良久云病多諳藥性得效敢傳方。
0645c11: 復秤叟居士
0645c12: 熊沈二居士掉臂而去秤叟猶自賊過安弓雖然於
0645c13: 響石邊已巳著箭矣最喜的是當頭一棒作獅子吼要
0645c14: 問棒未擊時是聲落在何處吼還是不吼還是者其
0645c15: 間下得一轉語便是火裏嚬呻從地踴躍果知痛癢
0645c16: 奚用下毒手為。
0645c17: 與止止居士
0645c18: 自平山別後往來人輒問門下定動則知道念彌堅
0645c19: 工夫日益且公署中每以佛理禪道蒞事俾一縣子
0645c20: 民宮墻桃李津津向化草偃風行正所謂不賞不怒
0645c21: 民勸民威省卻多少力也令郎書中敘及門下渝城
0645c22: 往返馮夷為崇不勝勞騷王荊公言我得湛堂一轉
0645c23: 語做宰相曰是甚麼門下若實得是甚麼底受用則
0645c24: 勞騷得失盡付之無何有也願立定腳跟為法門望。
0645c25: 復武隆譚明經
0645c26: 山野把釣枳江為求破浪忽得雙鯉頻臨身心快可
0645c27: 不審鉤頭之意還識取也未。
0645c28: 復古孝廉請上堂附請啟
0645c29: 髮弟子古心率合堂弟子等合十啟伏以盲人覓
0645c30: 日扣盤以求畢世未睹光天跛漢貪程策杖而往
0646a01: 平途尚憂惡塹不遇明師誰將點破每逢開士不
0646a02: 憚扶持黃面老子拈花蚤逗機緣碧眼胡僧摘蘆
0646a03: 全通消息一宗相續萬法無差恭惟和尚是僧之
0646a04: 表於法為王放不下眾生擔子與物常關割不開
0646a05: 諸佛念頭逢人思度既為吹萬老人伶俐兒郎橫
0646a06: 也好豎也好信手所拈欲撐大慧祖師圓通門戶
0646a07: 推不能避不能舉念皆切隨呼隨應喚出瓶裏之
0646a08: 鵝疇重疇輕喝斷手中之秤有人救得貓兒急把
0646a09: 草鞋頂出豈反不如狗子且將蒲團坐穿心等其
0646a10: 骨多濁而胎亦優婆塞俗緣即是枷繩苦海未
0646a11: 能跳脫去比丘眾理障亦成桎梏懸崖那得筋斗
0646a12: 來多鈍根少利根父母不以蠢兒廢教迷師渡悟
0646a13: 自渡佛祖豈是凡人難修數年望聚雲而墮淚謂
0646a14: 我等何獨無緣一旦入地藏而瞻容知聖人原無
0646a15: 棄物曾結制期點點石頭依法座再望鉗冶鎔鎔
0646a16: 雪汁滿洪爐十方仝飲半甌茶丈六盡藏一莖草
0646a17: 伏願慈悲不吝方便常施饑漢向冷廚忍息是火
0646a18: 之燈窮兒守空囊且拈止啼之葉柏樹庭前實離
0646a19: 離大意不過如此木樨花上香噴噴老宿瞞得誰
0646a20: 人蓋凡性最易遷移譬之絲隨染成可青可白而
0646a21: 師教絕無沾滯政如花以鏡現非色非空指定禪
0646a22: 心免作隨風之柳透開本性乃為出水之蓮恭候
0646a23: 棒臨敬瞻拂豎謹啟。
0646a24: 堂上說話不貴周遮室裏呈機渾身殺活圓通無盡
0646a25: 之燈少室雙林之髓居士此番更進一步山僧又豈
0646a26: 被蓋囊藏不揣粗野暫全肯諾。
0646a27: 復沈子佩居士附來書
0646a28: 拜違函丈如子去母寤寐歌言宛若吾師莊守我
0646a29: 上鼓鍾將之忘其苦葉之涉川也弟子根性魯昧
0646a30: 初知此事非不好樂但如鴻漸著書石上效人口
0646b01: 動驗之身世之間便爾把握不住比自瞻仰師範
0646b02: 以暨皈依覺日用尋常隨波逐浪中道味轉親世
0646b03: 緣轉淡即心與境我見未化然時自克厲藏舟于
0646b04: 壑大力者負之而趨丈夫當如此世出世無二法
0646b05: 也昨承法誨如睡斯醒如饑斯飽敢忘鞭策保任
0646b06: 以期不孤吾師記囑之恩但畢竟疑情如何盡命
0646b07: 根如何斷秪如踏著道破後轉身一句又如何薦
0646b08: 取弟子到者裏恰似有墮睡夫之枕奪饑人之食
0646b09: 者通身汗下吾師憫其真誠何以委悉開示痛下
0646b10: 一頓針錐耶翹切翹切小舟一泊忠南禮師翁塔
0646b11: 即於廿八暮抵夔門人事淹留明晨東下北征時
0646b12: 迫未審歸來即得趨侍左右一當棒喝否中心依
0646b13: 依願言不盡惟吾師慈照井仙兄行耑沐以俟栽
0646b14: 教不宣弟子燈胤和南上和尚侍者。
0646b15: 吾宗有大權唯大智人用之吾宗有大實唯大志人
0646b16: 體之吾宗有大機唯大至人證之機權實之不一而
0646b17: 智志至之在我我果智志至大實無有大大者大大
0646b18: 既無則大小非大小之說不得說也又說甚麼地水
0646b19: 火風根身器界乃至夢覺上下苦樂虛實鴻漸鼓鍾
0646b20: 把握不把握耶此中妙在一我只不可作我會除是
0646b21: 會得來縱處道味世緣我見人相中未嘗見有道味
0646b22: 世緣我見人相之相者其間藏天下於天下且猶不
0646b23: 可奚復待克厲藏舟於壑哉從來明人不做暗事居
0646b24: 士今後寧作白拈漢子母為夜行丈夫何也假如世
0646b25: 界未成丘壑未就舟楫未具即有大力向那裏施設
0646b26: 負箇甚麼趨至何所所以道不許夜行剛把火直須
0646b27: 當道與人看居士還見麼若也見得山僧最喜底是
0646b28: 保任二字如是保任疑情自盡如是保任命根自斷
0646b29: 踏著道破也如是轉身薦取亦如是耳古人云你有
0646b30: 拄杖子我與你拄杖子你無拄杖子我與你奪了拄
0646c01: 杖子既無拄杖子又奪箇甚麼既有拄杖子又何必
0646c02: 與之山僧權為居士以空拶空以有追有妄說箇註
0646c03: 腳如天人六道羅漢聲聞緣覺菩薩諸佛眾生有情
0646c04: 無情虛空大地真如佛性是有拄杖子者也若遇山
0646c05: 僧即與他拄杖子如盡卻天人六道羅漢聲聞緣覺
0646c06: 菩薩諸佛眾生有情無情虛空大地真如佛性是無
0646c07: 拄杖子者也若遇山僧即奪了他拄杖子山僧恁麼
0646c08: 委悉恁麼開示恁麼針錐墮了睡處枕還要打得鼾
0646c09: 奪卻饑時食致令常充滿通身白汗下依然乾暴暴
0646c10: 居士須當下瞥脫又何拘拘於棒喝討冷煖也來書
0646c11: 謂井仙兄行耑沐以俟裁教但井仙已巳出井矣今如
0646c12: 願付雙鯉持來乘著且同朝天去。
0646c13: 答譚明經
0646c14: 聞聲悟道見色明心觀音菩薩將錢買胡餅放下云
0646c15: 原來是饅頭若委悉得者則公案方知大海裏渴殺
0646c16: 多少人大倉中饑殺多少人奚必區區求空逃空耶
0646c17: 門下所云枳江之魚豈能吞海底之月未審鉤頭之
0646c18: 意向何處識取山野把箇直實鉤竿為求負命原非
0646c19: 限定枳江大海只要肯圍圍洋洋攸然而來自爾在
0646c20: 在鉤線滿口香餌何愁不一釣便上。
0646c21: 來書謂大地本一法王身胡餅依舊是饅首山野不
0646c22: 作者般見解然雖如是門下性命已巳在山野手中又
0646c23: 愁箇甚麼秪愁洪波浩渺白浪滔天難得直實委悉
0646c24: 耳不見船子問夾山云垂絲千尺意在深潭離鉤三
0646c25: 寸子何不道山擬開口被船子一橈打落水中山纔
0646c26: 上船子又曰道道山擬開口子又打山豁然大悟乃
0646c27: 點頭三下子曰竿頭絲線從君弄不犯清波意自殊
0646c28: 山遂問拋綸擲釣師意如何子曰絲懸綠水浮定有
0646c29: 無之意山曰語帶玄而無路舌頭談而不談子曰釣
0647a01: 盡江波金鱗始遇山乃掩耳子曰如是如是付囑已巳
0647a02: 山乃辭行頻頻回顧子復喚云闍黎山乃回首子豎
0647a03: 起橈曰汝將謂別有乃覆船入水而逝門下向那離
0647a04: 鉤三寸處進步自有豁然大悟底路頭出來會得點
0647a05: 頭三下底意旨必知覆船入水而逝底消息還知直
0647a06: 實公案麼口說無憑做出始見。
0647a07: 與懶憨上座
0647a08: 兩承惠顧見上座氣宇對諸執事人深幸但秪盡寒
0647a09: 溫而別未敘及法門大節有汾陽武居士匆匆至山
0647a10: 野前云昨日今朝事不同山野徵云是何故答云者
0647a11: 幾期被他家兒孫顛倒我要與和尚算帳山野以熱
0647a12: 茶劈面潑云算箇甚麼士便儱侗禮拜山野云大遠
0647a13: 在見士不會山野但拍案呵笑而已巳雖然觀居士身
0647a14: 口叨呾似有喜狂不禁之狀山野從容喻問乃云弟
0647a15: 子問憨師宗旨教我直捷便了云他不耐煩說今和
0647a16: 尚莫顢頇我但如此就罷然直捷一著固不可無山
0647a17: 野聞就罷二字豈得袖手不援耶即以直捷言之如
0647a18: 世尊纔生便一手指天一手指地道天上天下唯吾
0647a19: 獨尊秪宜直捷便了何故又離王宮至雪山六年苦
0647a20: 行睹星悟道乃至四十九載絡索末後始拈花付囑
0647a21: 龍樹乃續祖脈中之鹽梅秪宜直捷便了何故又造
0647a22: 大智度等論分性別相達磨初祖號直指單傳秪宜
0647a23: 直捷便了何故又將楞伽經四卷付神光云即是如
0647a24: 來心地要門令諸眾生開示悟入臨濟棒下得悟秪
0647a25: 宜直捷便了何故又說三玄三要照用權實料揀賓
0647a26: 主三句四喝等語洞山過水睹影得悟秪宜直捷便
0647a27: 了何故又立君臣五位偏正兼帶諸說溈山仰山秪
0647a28: 宜直捷便了何故又示諸般圓相香嚴在百丈會中
0647a29: 問一答十問十答百秖宜直捷便了何故又在擊竹
0647a30: 處明心大慧參學時已巳具諸方遏捺不住底手段秪
0647b01: 宜直捷便了何故又在佛果處打脫乃至明教嵩中
0647b02: 峰本秪宜直捷便了何故語錄數十卷之多並前後
0647b03: 諸祖聖賢亦秪宜直捷便了何故手眼常異種種各
0647b04: 別直捷便了傳燈間或有之然但備禪師之數非我
0647b05: 釋迦大醫王大慈父之忠臣孝子也譬之世諦稱忠
0647b06: 臣必有撥亂反治致君澤民之事業稱孝子必有晨
0647b07: 昏定省竭力養志之肫忱豈以名實未稱一能一德
0647b08: 而擅標青史旌揚者哉佛祖公案亦復如是上座既
0647b09: 已巳受天童老人法印還蜀山野敢謂直捷便了說話
0647b10: 在天童即得天童以下不得何也二十年前教網簾
0647b11: 纖宜用直捷以救二十年後直捷濫觴必須宗旨以
0647b12: 救前後固無二道又不得不因時救焚極溺也大地
0647b13: 有情淪喪苦惱不止一途而佛祖聖賢極拔救濟非
0647b14: 是一法如救人於水豈辭得手足淹濕救人於火豈
0647b15: 辭得腦額熱煩儻云我但居清涼處乾地只可稱自
0647b16: 了漢子豈號得垂手大士耶自了佛祖所不取又安
0647b17: 能直捷便了乎應病與藥因地下種推類可知以直
0647b18: 捷便了便是的當覺前來諸佛諸祖宗旨論說悉成
0647b19: 多事緣古較今似今人比前代伶俐十分有是理哉
0647b20: 若沿襲流弊不止致令兒童樵子俚夫俗婦縱口說
0647b21: 禪胡打亂喝指東畫西麤言詈語窮嘴薄舌佛祖命
0647b22: 脈果如是耶直捷如海上方子宗旨比醫家難經海
0647b23: 方非不或中定不能懸斷生死作世明醫又如父母
0647b24: 為子訓家粥飯秪可尋常日用至款待上賓豈廢得
0647b25: 五味調和諸般餚饌蔬品耶武居士自謂憨師接人
0647b26: 捷快三問一喝便了以山野所說煩瑣難救即今居
0647b27: 士狂病大倡看直捷便了又如何救得也從上古人
0647b28: 未嘗不千里同風書通問答但有圈點交者有酬白
0647b29: 紙者有擲之水火者有扯碎坐卻者有云不解弄筆
0647b30: 頭文句者有對來人痛罵打擯者有望風禮拜伸謝
0647c01: 者有坦然不答者有接得潛去者願上座莫蹈者些
0647c02: 陳跡不妨法道遊戲據實答我作後學眼目猶之梨
0647c03: 園臺上生旦末丑強作悲歡離合其實事同一家那
0647c04: 分彼此幸勿懷我人而見棄。
0647c05: 復冉明經
0647c06: 界地忙忙多類燕人浪子孰是不忘來時之路而興
0647c07: 還家樂業之想者接來書深快野懷但還家之法只
0647c08: 要導引得人資糧克裕路頭正大踐履平實緩急合
0647c09: 宜地處進前一步荒蕪間橫按慧刀至若三華五
0647c10: 氣生死猜慚果因前後等說悉是途中遣興語耳咦
0647c11: 還見麼日暮鄉關何處是煙波江上使人愁晴乾須
0647c12: 速走莫待雨漓淋門下腳跟又當如何耶。
0647c13: 復吏部秉素牟居士諱道行附來書
0647c14: 吹萬大師道行里人也化被他方教滿諸眾而里
0647c15: 中人獨未親其作略受其鑪韝愧恨何限幸遇和
0647c16: 尚智過於師垂手為人捧讀語錄欣喜無盡道行
0647c17: 但得見和尚即如見大師矣和尚千五百人善知
0647c18: 識人天愛戴隨處安樂但近日寇氛四熾結眾群
0647c19: 處不無勞費儻肯一瓢一缽千峰萬峰自有一箇
0647c20: 半箇提瓶挈笠其為適更適也月明和尚塔在朱
0647c21: 提去郡城不二三十里和尚若肯南詢則敝郡當
0647c22: 首為卓錫之地矣小引二首略盡私淑大師歸依
0647c23: 和尚之意臨楮曷勝頂禮。
0647c24: 山僧住平山時曾有一說願將自己巳節節支解百碎
0647c25: 千零托向人天眾前秪是無人作對無人賞命豈料
0647c26: 古戎城裏出箇白拈賊埋伏向金紫行中說遮說表
0647c27: 論武論文贓私既在理法難容縱有老聚雲鄉曲之
0647c28: 情除毒手那許再犯有日通身火聚遍界紅輪拽那
0647c29: 白拈到紅輪火聚上三回九轉鎔成一塊寒水纔忿
0647c30: 得我儂者口冤氣。
0648a01: 復涪陵文檀越
0648a02: 渝城黎既白過我道及檀越乃蜀中人傑海內方家
0648a03: 紙墨飛光悟點畫三昧山衲幾欲曳杖倒屣向檀越
0648a04: 筆尖頭上少通消息俾識取根源書空寫水亦邂逅
0648a05: 幸事也不期平都解席竟作棲霞守拙想無何諸方
0648a06: 學侶東扯西曳止衲東明又興結夏之舉閱來翰諄
0648a07: 諄大抵欲縱紲祗桓給孤遺事山衲何敢固辭但恐
0648a08: 俛仰螳臂不無任大之艱其或緣在三生端擬虛星
0648a09: 之月。
0648a10: 復圖南譚縣尹
0648a11: 自平都得藉金湯別後銘之在念常思居士丰神淳
0648a12: 厚實政實心膏澤于民仁風萬里非獨子民得庇亦
0648a13: 且法苑沾光真所謂即世法以見佛法者也山野道
0648a14: 虧佛印德愧南泉雖兩承借座瓶鵝之談恒以未得
0648a15: 盡箇中為恨忽於舟次公郎枉顧不棄法門薄淡覓
0648a16: 取從派固是播菩提勝種於令子抑實以大事因緣
0648a17: 望居士也復接來書依稀如面儻肯於政事之餘一
0648a18: 提撕自己巳大事則烏紗頭上束帶腰間自有觀音大
0648a19: 士在也圓通妙應豈虛語哉。
0648a20: 復譚文學
0648a21: 來書有靜室焚香一坐思敲門瓦子欲從實地上一
0648a22: 腳登開四大又無住足從虛無裏一拳打破虛空亦
0648a23: 難粉碎似墮黑夜商量語也又云不方不圓非聖非
0648a24: 凡鬧處自靜忙中有閒生滅俱無思議徒然若是打
0648a25: 開何佛何仙似落知解相似語也須知此事不患不
0648a26: 聰明唯患太聰明門下欲了明者事是必從實信實
0648a27: 志實行上看破一回放下一回親見一回那時腳跟
0648a28: 點地粉碎虛空纔有說話分。
0648a29: 復月崖居士為師祝壽附來偈
0648a30: 只因地一聲來現出語言棒喝醜千古招人罵
0648b01: 不休如今笑破兒孫口阿呵呵忽然手中筆跳
0648b02: 上兜率陀天觸著大肚和尚鼻孔露地白牛作歌
0648b03: 舞慶雲滿空。
0648b04: 相別未久善能商量乃至數數覓我贓私不審居士
0648b05: 是何心行也如云拳築掌摑大喝痛棒纔是親切我
0648b06: 謂居士說話太小心了些子且不無拳築掌摑大喝
0648b07: 痛棒時又不親切耶古德云心地隨時說菩提亦只
0648b08: 寧事理俱無礙當生即不生說有生也瞞居士不得
0648b09: 說無生也瞞居士不得所以者何瞞居士不得。
0648b10: 復明經文華叔居士附來偈
0648b11: 修根器下劣信嚮宗門雖亦有年然作輟因循疑
0648b12: 關莫破昨蒙師承指示似覺猛省亦知婆心不棄
0648b13: 愚昧安所得金剛錘助一擊之力也書偈以呈偈
0648b14: 曰亦知塵網誰為脫所幸童心絕點埃本地風光
0648b15: 無盡取白雲明月有時開泥牛含笑徒歌舞寢燕
0648b16: 空隨自去來況復因緣僅咫尺何妨踏破古蒼苔
0648b17: 十數年來夢裏過看來佛法正無多青黃滿目惟
0648b18: 吾取海底踏翻渾不波一奉吾師面目來從前雲
0648b19: 霧盡情開豈知本在青天上何處可容些子埃畢
0648b20: 生奔擾為誰忙忙至疲勞何所長卻道光陰忙似
0648b21: 箭不忙徒自增悲傷。
0648b22: 山僧素性不愛說詩復不愛說偈昨因眾居士以詩
0648b23: 偈見我故委宛酬他不過將錯就錯以楔出楔已巳耳
0648b24: 是果有元字腳留於胸臆哉若常常以釣話罵陣你
0648b25: 來我去則人世目我為詩偈僧非本色僧也來諭謂
0648b26: 多年信嚮宗門予最喜的是信嚮二字既是實實信
0648b27: 嚮決不宜向詩偈邊信嚮語默邊信嚮句意邊信嚮
0648b28: 何以故脫卻語默詩偈外須知別有好商量說箇商
0648b29: 量二字山僧亦是萬不獲已巳若要婆心指示也是金
0648b30: 剛錘一擊愚昧猛省也是金剛錘一擊作輟因循也
0648c01: 是金剛錘一擊疑關未破也是金剛錘一擊恨器下
0648c02: 劣也是金剛錘一擊門下還信嚮得及荷擔得及麼
0648c03: 倘若未然且看下來註腳亦知塵網誰為脫是那箇
0648c04: 縛汝所幸童心絕點埃清水不藏龍本地風光無盡
0648c05: 取一句道破白雲明月有時開雲散月落後又作麼
0648c06: 生泥牛含笑徒歌舞休說大話寢燕空隨自去來且
0648c07: 信一半況復因緣僅咫尺又恐當面錯過何妨踏破
0648c08: 古蒼苔石頭路滑十數年來夢裏過即今醒也未看
0648c09: 來佛法正無多有韻實窮天下字無人讀盡世間書
0648c10: 青黃滿目惟吾取切莫眼花海底踏翻渾不波未是
0648c11: 安身立命處一奉吾師面目來是誰家曲子從前雲
0648c12: 霧盡情開家無小使不成君子豈知本在青天上是
0648c13: 甚麼何處可容些子埃明白轉身還墮位畢生奔擾
0648c14: 為誰忙將謂將謂忙至疲勞何所長元來元來卻道
0648c15: 光陰忙似箭有箇不忙的在不忙徒自增悲傷也須
0648c16: 疑著匆匆野語並錄一笑。
0648c17: 與陳蝶庵居士諱周政
0648c18: 士大夫欲成就此段大事看來最先要箇信字信能
0648c19: 成一切種智信能證菩提道果信能為聖為賢信能
0648c20: 超佛越祖信能度一切苦厄乃至忠孝節義盡性至
0648c21: 命超度宗親極拔群迷世出世間經大傳遠無不從
0648c22: 此一信而建立是知大信大悟小信小悟不信則不
0648c23: 悟也須知者不信之人縱佛祖聖賢在世亦無如他
0648c24: 何所謂七能三不能是已巳古來士大夫從信入道者
0648c25: 不少今略舉其一二如給事馮楫濟川居士自壯歲
0648c26: 遍參後依佛眼一日同眼經行法堂偶童子趨庭吟
0648c27: 曰萬象之中獨露身眼拊公背曰好公於是契人
0648c28: 紹興丁巳除給事會大慧禪師就明慶開堂慧下座。
0648c29: 公挽之曰和尚每言於士大夫前曰此生決不作者
0648c30: 蟲豸今日因甚卻納敗闕慧曰盡大地是箇杲上座
0649a01: 你向甚處見他公擬對慧便掌公曰是我招得越月
0649a02: 特丐祠坐夏徑山榜其室曰不動軒一日慧陞座舉
0649a03: 藥山參石頭馬祖得悟因緣慧拈罷公隨至方丈曰
0649a04: 適來和尚所舉的因緣某理會得了慧曰你如何會
0649a05: 公曰恁麼也不得囌嚧娑婆訶不恁麼也不得哩
0649a06: 娑婆訶恁麼不恁麼總不得囌嚧哩娑婆訶慧印
0649a07: 之以偈曰梵語唐言打成一塊咄哉俗人得此三昧
0649a08: 公後知邛州所至宴晦無倦嘗自詠曰公事之餘喜
0649a09: 坐禪少曾將脅到床眠雖然現出宰官相長老之名
0649a10: 四海傳至三十二年秋乞休致預報親知期以十月
0649a11: 三十報終至日令後廳置高座見客如平時至辰巳
0649a12: 間降階望闕肅拜請漕使攝邛事著僧衣履據高座
0649a13: 囑諸官吏道俗各宜向道扶持教門建立法幢遂拈
0649a14: 拄杖按膝泊然而化漕使請曰安撫去住如此自由
0649a15: 何不留一頌以表罕聞公張目索筆書曰初三十一
0649a16: 中九下七老人言盡龜哥眼赤竟爾長往公以建炎
0649a17: 後名剎教藏多殘燬施印凡一百二十八藏有語錄
0649a18: 頌古行世此第一箇從信入道為世出世間經大傳
0649a19: 遠之灑脫漢子也侍郎李彌遠普現居士參圜悟一
0649a20: 日朝回至天津橋馬躍忽有省通身汗流直造天寧
0649a21: 適悟出門遙見便喚曰居士且喜大事了畢公厲聲
0649a22: 曰和尚眼花作麼悟便喝公亦喝於是機鋒迅捷凡
0649a23: 與悟問答當機不讓及遷吏部方在壯歲遽乞祠祿
0649a24: 歸閩連江築庵自娛一日示微恙索湯沐浴畢遂趺
0649a25: 坐作偈曰謾說從來牧護今日分明呈露虛空拶倒
0649a26: 須彌說甚向上一路擲筆而逝此第二箇從信入道
0649a27: 為世出世間經大傳遠之灑脫漢子也樞蜜徐府字
0649a28: 師川每侍其父龍圖謁法昌及靈源語論終日公聞
0649a29: 之藐如也及法昌歸寂在笑談間公異之始篤信復
0649a30: 丁父憂念無以報罔極請靈源歸孝址說法源登座
0649b01: 問答已巳乃曰諸仁者秪如龍圖讀萬卷書如水傳器
0649b02: 涓滴不遺且道尋常著在甚麼處而今捨識之後者
0649b03: 著萬卷書底又卻向甚麼處著公聞灑然有得遂曰
0649b04: 吾無憾矣源下座問曰學士適來見甚麼便恁麼道
0649b05: 公曰若有所見則鈍置和尚去也源曰恁麼則老僧
0649b06: 不如公曰和尚是何心行源大笑靖康初為尚書外
0649b07: 郎與朝士同志者挂缽於天寧之擇木堂力參圜悟
0649b08: 悟亦喜其見地超邁一日至書記寮指悟頂相曰者
0649b09: 老漢腳跟猶未點地在悟顆面曰甕裏何曾走卻鱉
0649b10: 公曰且喜老漢腳跟點地悟曰莫謗他好公休去此
0649b11: 第三箇從信入道為世出世間經大傳遠之灑脫漢
0649b12: 子也古今士大夫中從信入道如上因緣甚多但不
0649b13: 可一一枚舉耳時因令郎六符來書有舟中捧誦法
0649b14: 語似知非知有路無路茫無定見不敢下手不敢不
0649b15: 下手笑也不得哭也不得日夜不安何時得和尚一
0649b16: 棒打殺到也自在想吾師佛祉日增不識家君得日
0649b17: 親棒喝否惟願慈悲垂教之語山僧閱罷喜動眉睫
0649b18: 何也火宅中一條路忙教著出去愛河裏七根繩強
0649b19: 拽將進來乃世諦家人父子之常今六符奉親以道
0649b20: 持身以信正與大孝釋迦報恩之說契合若矢在弦
0649b21: 上詎可不發乎況居士秉胎仙老人九皋之靈受王
0649b22: 太孺人趨庭之訓幼以名士得聞是一番灑脫也繼
0649b23: 而舉於鄉中於國兩榜爭先魁聲永播德政仁風口
0649b24: 碑載道是二番灑脫也復有作述妙隨宜之用詩文
0649b25: 傳信口之章是三番灑脫也既於世法無不灑脫於
0649b26: 出世法又當何如哉要知者些灑脫俱屬有漏俱是
0649b27: 生滅終歸於盡若欲做箇大灑脫人從劫至劫亙古
0649b28: 亙今須是於性命關頭上疑得透轉得身吐得氣為
0649b29: 妙直如者性命關頭畢竟作麼生疑此疑關在邇在
0649b30: 易非遠且難也即如居士云見山僧之後數日寢食
0649c01: 不安如有所失看失的是甚麼從此敬信禮拜供養
0649c02: 看禮供的是誰展轉導引幸不得紳衿士庶盡行向
0649c03: 上一路致令合宅寶眷家人父子從僕婢女一齊斷
0649c04: 殺持齋禮誦行善果是求令聞耶資談柄耶全鄉曲
0649c05: 耶三者不然是甚麼心行者段風光縱佛眼也覷他
0649c06: 不著只交付可喜可幸已巳耳而今從誠信中復添箇
0649c07: 恒字山僧曾擬者恒字之形以示人曰一日二六時
0649c08: 中須豎箇決定心勿令此心少曲暫如是久亦如是
0649c09: 常如是變亦如是順如是逆亦如是者不曲底心就
0649c10: 是直養是生直是驀直去之直者恒字就是行健是
0649c11: 自強是恒久不已巳之恒書至此筆端愈覺難禁然葛
0649c12: 藤繁興且放過一著唯居士信之體之行之證之剎
0649c13: 那今古切莫負此根器。
0649c14: 復譚侯府士心
0649c15: 竹樹叢森苔蘚映色幾作白眼林下人然而朝抵暮
0649c16: 還去來往返不知等著是誰耶屢承護念並荷金湯
0649c17: 邀我把釣臨江破浪鯤鱗還肯出頭世外匝地普天
0649c18: 也未不然山野此行徒歌月明滿載也。
0649c19: 復無著居士
0649c20: 聞則可死不聞不可死是果必於聞耶可聞是文章
0649c21: 不可聞是性道是果不必於聞耶所以云男兒自有
0649c22: 沖天志不向如來行處行不見僧問趙州如何是道
0649c23: 州云墻外底僧云我不問者箇道州云你問那箇道
0649c24: 僧云大道州云大道透長安看者則機緣何等捷近
0649c25: 何等快便居士既信嚮得及切莫忽忽悠悠急須進
0649c26: 步驀直到家拍掌大笑那時方知溪山雖異雲月是
0649c27: 同山僧不過導引之人耳復有何法為居士輕重哉。
0649c28: 復石砫宣慰檀越請住白牛山附請啟
0649c29: 萱垂老深懸慕江天之鶴播生末俗甘偕澗樹
0649c30: 之猿爰夫未出甕中不揣欲攀座上小春曾十候
0650a01: 難爭碩望車塵大簇光期臨願納野人石供所慮
0650a02: 涪山丹井士大夫投轄言留相傳菊隱深溪老占
0650a03: 錐遺蹤尚在恃茲為贄或仗能來肅此代躬更祈
0650a04: 永住。
0650a05: 朝走三千暮行八百徘徊腳底是名禁足纔談實相
0650a06: 又道虛空舌端反覆是名禁口彼處無卜候分此間
0650a07: 無言留分山僧亦無能來永住分三者既空是名永
0650a08: 住是名能來是名言留是名十候是名結制是名參
0650a09: 學是名供養是名福果還識麼逢人則出出則不為
0650a10: 人逢人則不出出則便為人且問者番是出是不出
0650a11: 點即不到到即不點。
0650a12: 復夔門岳以虛文學
0650a13: 承惠佳韻不但陽春曰雪乃聯珠頌古矣至於向上
0650a14: 一事唯在另具眼孔一切語言文字又是第二義說
0650a15: 話誠如來韻所云一拳打碎者虛空虛空無相向何
0650a16: 處下手有何過患要打碎他古人垂一語是必有真
0650a17: 實受用處貴了了見不貴相似說話若果具打碎虛
0650a18: 空手段大號以虛既打碎了又作麼生以請看者虛
0650a19: 空打得打不得者裏要看足跟瞥脫要具擇法眼要
0650a20: 真實底修證不然一貫之唯不改之樂難言之氣從
0650a21: 心之旨竟成虛語耳居士倘覷破夢幻空花來就吾
0650a22: 宗堅實法門幸也率復不盡。
0650a23: 復見廷任居士
0650a24: 高年精進世所希有欣喜何極但法門大事成編成
0650a25: 軼在稍緩也閱來語較之前來儘有活機求之實證
0650a26: 眼孔絕無其中多相似說話居士秪宜大死一番親
0650a27: 見徹底方知此事不在舌頭上倘一語驚人自有不
0650a28: 辜負者。
0650a29: 復月崖居士附來書
0650a30: 甲申春日巫夔災陷舟次夔門僅以身免蕩芥子
0650b01: 小艇直抵水洋溪畔暮泊曹溪因無問津者未得
0650b02: 登山謁本師和尚悵也何如聊拈鄙語志達幸勿
0650b03: 以弟子為念也瞿塘夜浪拍天漢雞犬魂驚人奔
0650b04: 竄獨駕小舟破浪風悠然自適登彼岸曹溪一宿
0650b05: 覺依稀不見六祖未為奇永嘉到後見六祖我見
0650b06: 了後到曹溪劫劫地走真堪哂師承恩大頻呼醒
0650b07: 多少眾生哭愛緣可憐尚不哭自性任他明來暗
0650b08: 來哉四方八面來不來明日石砫觀音閣且喫一
0650b09: 頓大飽齋。
0650b10: 涪陵一往無非夢幻空花而上下東西豈是腳跟能
0650b11: 事其如拄杖子不本分何自別居士固見歲月遷移
0650b12: 坐臥經行宛若聚耳聚目雖往來傳誦不一而江關
0650b13: 之近況悉知山僧於新正望前二日解制吟翁應石
0650b14: 砫譚期主之請舟至焦崖得值貴役閱來書知為山
0650b15: 僧遠計最確而護念實匡廬名勝素所欲往但居
0650b16: 士王事在躬不若稍待俟石浪轉棹那時山僧直下
0650b17: 林間之志庶得萬全矣來供諄勤無乃太過古宿云
0650b18: 是真精進是名真法供養何理事不昧至此修多羅
0650b19: 教如來原為家裏人說倘若留神只貴斧子鋒利
0650b20: 不被葛藤絆倒何幸如之且喜道心彌切實慶余懷
0650b21: 從此甚深堅固不動三種三昧應須獲證復得來偈
0650b22: 益見罣礙全無當大任者順逆兩途都不介意既能
0650b23: 如是寧復瑣瑣至若山僧以殘喘之年木葉乾殼任
0650b24: 之而已巳所憂者寇賊蜂起克樂溫燬李渡忠酆梁墊
0650b25: 南援西掃不遑寧處逃亡顛沛有不可言者縱是眾
0650b26: 生定業傷殘何其甚耳山僧雖叨靜地詎能已巳於念
0650b27: 乎居士聞之寧無惻然耶牛山定期安眾忽經旬日
0650b28: 門下相從者覺多孟浪不能數數傳音旆轉何道幸
0650b29: 為慰我。嗣法門人幻敏重刊
0650b30: 慶忠鐵壁機禪師語錄卷之十七終
