0831a01: 方融璽禪師語錄卷第三
0831a02: 門人興林等編
0831a03: 機緣
0831a04: 僧禮拜師云何處來僧云金陵師云有甚公幹僧云
0831a05: 聞和尚在這裏師云何處得此消息僧云爭奈臭名
0831a06: 在外師云這蒼蠅。
0831a07: 僧問如何是本來面目師云你看山僧有幾莖眉僧
0831a08: 云請和尚自道師云山僧欲自道只是無著口處僧
0831a09: 云在學人分上有幾莖師云打失也不知。
0831a10: 僧問如何是和尚家風師云凌霜傲雪峰同老嘯月
0831a11: 吟風眼倍空僧云百年後向甚麼處師云天不容地
0831a12: 不載僧云恁麼則藏身之處沒蹤跡師云隆冬嚴寒
0831a13: 將錢買火向僧云學人不會師云待汝夢見山僧來。
0831a14: 僧問如何是在窟獅子師乃良久僧云如何是出窟
0831a15: 獅子師震威一喝僧云如何是咬人獅子師劈面便
0831a16: 掌。
0831a17: 僧問大修行人還落因果也無師云落即不落昧則
0831a18: 不昧僧云前後百丈被師一口吞卻郤師云這野狐精。
0831a19: 僧問南泉斬貓意旨如何師云活人屋裏死人無數
0831a20: 僧云畢竟何過師云終日飲血噉肉不知身是羅剎
0831a21: 僧云趙州頂草鞋出又作麼生師云取笑傍觀。
0831a22: 居士問時人以錢財為貴沙門以何為貴師云以貧
0831a23: 為貴士云貧有何貴師云不作守庫奴。
0831a24: 僧問如何是向上一路師云五老峰高僧云如何至
0831a25: 頂師云看腳下僧云不涉途程峰頭已巳到師云縱能
0831a26: 玄會得終不及親臨僧云和尚可曾親到否師云舉
0831a27: 身天地外別是一乾坤。
0831a28: 僧問達磨西來所為何事師云直指單傳僧云直指
0831a29: 個甚麼師云烏龜是鱉僧云單傳個甚麼師云秤錘
0831a30: 是銕僧云喚作佛法意得麼師云入地獄如箭射僧
0831b01: 云不喚作時如何師云拔舌犁耕。
0831b02: 一婆子禮師足師云新年頭事如何婆云未曾過這
0831b03: 邊師云莫在那邊麼婆云那邊亦不住師云即令在
0831b04: 甚麼處婆擬議師便與一掌婆作禮云和尚恩大難
0831b05: 酬師復一咄。
0831b06: 僧問如何是佛師云莫污老僧耳僧云如何是法師
0831b07: 云撮土揚塵僧云如何是僧師云逞甚伎倆僧云如
0831b08: 何是一體三寶師云問話了禮拜去。
0831b09: 僧問十方薄伽梵一路涅槃門如何是涅槃門師云
0831b10: 旋出旋入。
0831b11: 僧問有物先天地無形本寂寥能為萬象主不逐四
0831b12: 時凋請問和尚畢竟是個甚麼師云死貓頭僧云還
0831b13: 成得佛麼師云驢年去。
0831b14: 僧問殃屈救產意旨如何師云佛口所生子僧云因
0831b15: 甚前不早後不遲師云時節一至其理自彰僧云畢
0831b16: 竟功歸阿誰師云恰恰。
0831b17: 僧問大通智勝佛十劫坐道場佛法不現前不得成
0831b18: 佛道如何是佛法師云清涼山高洛伽水深僧云如
0831b19: 何是佛道師云昨日有人從粵東來說吳西山水佳隹
0831b20: 奇大好翫賞僧云未現前時如何師云描不成畫不
0831b21: 就僧云已巳現前時如何師云塞壑填溝。
0831b22: 僧問乾屎橛意旨如何師云你還咬著麼僧云我嘗
0831b23: 於此切師云不是好狗僧云為甚麼不肯學人師云
0831b24: 猶有這個在。
0831b25: 僧問大慧禪師道喚作竹篦子則觸不喚作竹篦子
0831b26: 則背不得下語不得無語速道速道師云山僧不道
0831b27: 僧云因甚不道師云我不為蛇添足。
0831b28: 僧問萬法歸一一歸何處師云雲居蘿洞山薑僧
0831b29: 云學人不會師云你若會賣美去在。
0831b30: 僧問如何是佛祖的的意師云虎鬚林裏撒珍珠僧
0831c01: 罔測師云風不入無孔之壁。
0831c02: 僧問某甲久嚮名德自遠親近師云大有人墮坑落
0831c03: 塹僧云乞師一接師云甚處來僧云南嶽師云聞祝
0831c04: 融峰跳上三十三天是否僧無語師云虛費草鞋
0831c05: 錢。
0831c06: 僧問如何是鐵牛機師便打僧云如何是悄然機師
0831c07: 便喝僧云如何是圓通機師云山僧這裏無剩語僧
0831c08: 禮拜云領師云領你爺領你娘。
0831c09: 僧問心心莫測時如何師云你是阿誰僧云說似一
0831c10: 物則不中師云即汝不說時又作麼生僧云體露堂
0831c11: 堂本現成師云百草頭上薦得底猶是向外馳求。
0831c12: 僧問去聖時遙人心不古如何得無過失身語意業
0831c13: 師云我嘗於此切僧云如何是露地白牛師云你有
0831c14: 甚麼蓋覆僧云得者如何師云不踏生草僧云還落
0831c15: 異類也無師云曾在雲居種田博飯。
0831c16: 師在巖前立忽見一老者問好座巖龕只是無佛師
0831c17: 云佛則有只是無人禮拜者云既有佛為甚不禮拜
0831c18: 師云不識者即禮拜師云三十年為僧今日被俗人
0831c19: 覷破。
0831c20: 一童子問道也者不可須臾離也可離非道也離與
0831c21: 不離則不問如何是道師云把燈覓火子云孔氏之
0831c22: 道與釋氏之道有同別乎師云一以貫之。
0831c23: 三僧入室作禮師云甚處來一僧云翠巖來師云聞
0831c24: 翠巖新佛是地藏化身果否僧無語師云不會出去。
0831c25: 又問一僧你從何來僧云圓通師云死貓頭解咬鼠
0831c26: 否僧無語師亦云不會出去一僧云某甲記得一則
0831c27: 機緣請問和尚師云舉看僧云昔有施主婦人入寺
0831c28: 行隨年錢一僧云聖僧前著一分婦人云聖僧年多
0831c29: 少僧無語請和尚代一語師云你有多少錢僧無語
0831c30: 師云兩個死漢一坑埋卻。
0832a01: 僧問佛佛相授祖祖相傳未審傳授個甚麼師云你
0832a02: 知我見僧云既是知見一如何用指龜為鱉師云劍
0832a03: 逢烈士贈琴遇知音彈。
0832a04: 一僧入室作禮云某甲自遠趨風而來乞和尚指示
0832a05: 師云將你遠趨底風道看僧云聞和尚居山歲久少
0832a06: 情識多孤高說法不帶枝葉師云遠賺你來何處人
0832a07: 氏僧云廣東師云曾到曹溪否僧云曾到師云聞靈
0832a08: 通小師慣顛酒是否僧云是師云既是靈通因甚麼
0832a09: 卻被酒顛僧無語師云投子道底。
0832a10: 室中垂語
0832a11: 欲明此事先淨其心心一清淨此事現成喻如磨鏡
0832a12: 垢盡明見淨心之方無逾放下為玅故云節儉放下
0832a13: 最為入道之捷徑言放下者不獨教汝放下世間根
0832a14: 身器界法要將出世間菩提涅槃法也要放下若單
0832a15: 放下世間法但去麤塵細垢猶在仍於此心不得清
0832a16: 淨并將出世間法一總放下盡除細垢其心圓淨經
0832a17: 云淨極光通達是也再將放下俱空不住空相深入
0832a18: 玅淨無礙境界入此境界動靜不二一任搬柴運水
0832a19: 送客迎賓種種方便應現權實猶如波中明月逆順
0832a20: 皆圓頂上神珠縱橫自在非離非即無去無來久應
0832a21: 暫現皆是無作妙力自然成就所以道其心淨而此
0832a22: 事明矣。
0832a23: 至道平常不犯周折至理直捷不假巧說昔趙州問
0832a24: 南泉如何是道泉云平常心是道又有僧問一老宿
0832a25: 如何是至理宿云家常話是至理難道古人不會說
0832a26: 沒學問為甚發言出語最夷坦最親切直下替人斬
0832a27: 斷命根當時古尊宿若用些華言巧語打發學人斷
0832a28: 不能容至今日聞之如甘露懷之如父母也誰知近
0832a29: 代已巳來道風大變勿論老成後生有解無解但有些
0832a30: 因緣福報底稱善知識一見學人來問佛法便道一
0832b01: 聯粉飾語一陞堂說法單用文詞莊點全無直捷使
0832b02: 聞者渀蕩浩瀚不解所歸返記取許多閒言閒語惑
0832b03: 亂心懷如是行事忽略古風欺瞞後進豈善知識為
0832b04: 人乎。
0832b05: 昔靈源謂圜悟曰學者雖有見道之資若不深蓄厚
0832b06: 養發用必峻暴非特無補教門將恐有招禍辱當時
0832b07: 此話師為圜悟勤說殊不知借圜悟名發揮後世之
0832b08: 敝病耳蓋古人道德學問蘊於胸中惟恐人知惟怕
0832b09: 人見癡癡呆呆二三十年潛於林下不露圭角事不
0832b10: 獲已巳吐出一言半句自出平常人獲之為至寶所以
0832b11: 相傳綿遠不絕者此矣今人則不然纔入門墻一角
0832b12: 尚未踏著便云我是衲僧竊得古人一知半見挂於
0832b13: 口唇當作實法會惟恐人不知我之長處我知差勝
0832b14: 於人高懷我慢下視諸方至於陞堂臨眾如自鳴鐘
0832b15: 不待參扣胡說亂道不害恥羞嗟乎是輩又不止於
0832b16: 招禍辱壞叢林而已巳。
0832b17: 禪道佛法不獨古人有之今人亦有之要在各人苦
0832b18: 心不苦心耳歷觀古人心性淳和識見深遠根器堅
0832b19: 利為人真實為重法故尚有捨身斷臂底陸沉賤役
0832b20: 底三十年不睡底八十歲行腳底如是種種心行不
0832b21: 能備舉即如世尊為求法故觀三千大千世界乃至
0832b22: 無有如芥子許非是菩薩捨身命處而況今之凡夫
0832b23: 心性狂亂識見偏淺根器頑鈍立行不遠操心非實
0832b24: 設或稍有一些資質底不但就不肯低頭行行不肯
0832b25: 捨己巳從人不肯虛心請益不肯確志參方又要穿好
0832b26: 底喫好底用好底貪求無猒自家一毛也不捨拔乃
0832b27: 至一人也未曾見禪道佛法從誰而得生死苦海憑
0832b28: 何而超良可歎夫。
0832b29: 明昧無二見是非在一心不肖者背明以投暗逐是
0832b30: 非而轉流惟達道賢者了明亦非暗遂不被其所惑
0832c01: 如星之明月出則昏月固勝星日上則昧觀日之光
0832c02: 輝更勝星月雲屯則晦如是三光照世於萬象中可
0832c03: 謂最明者也尚不能無相傾凌滅之障人欲免賢不
0832c04: 肖是非毀譽之譏豈可得乎惟太虛空三者明虛空
0832c05: 未嘗明三者暗虛空未嘗暗何以故體非群相而不
0832c06: 拒彼諸相發揮識此則是非不能動其心毀譽莫能
0832c07: 移其志何明昧之有耶。
0832c08: 世間欲做好人者不須用許多奇特只是一味依老
0832c09: 負實足矣凡所依人既老誠所行事既負實雖學解
0832c10: 不博言行粗淺歲月深久其好人之名不待求而自
0832c11: 播矣設友不法之輩行非理之事縱能多聞強記巧
0832c12: 語花詞賣淨嘴於人前欲求個好字猶如撥火尋冰
0832c13: 恐終身難得也有能言行兼至聲實並真底則當今
0832c14: 之古聖又不止於好字中列。
0832c15: 參究一門乃是吾人了生脫死轉凡成聖最要緊底
0832c16: 一件本分大事且如來為發上乘心者說為發最上
0832c17: 乘心者說兄弟們有具最上乘根器底向父母未生
0832c18: 前早已巳會得此事世尊猶在下風若具上乘根器底
0832c19: 向一言之下瞥地無疑不妨與佛把臂並行其或根
0832c20: 器稍中底一聞此事疑信兼懷此雖去佛不遠終恐
0832c21: 難見矣若是根器下劣底縱多聞而亦不信名之為
0832c22: 捨父逃走向外乞丐枉受貧窮之流逐日家偷工那
0832c23: 夫向星火螢光下竊看些今人語錄強記些古德機
0832c24: 緣廣學些口頭三昧做成個拴驢椿風擺柳底樣子
0832c25: 以為見人之招牌纔入叢林不辨高下就去說道說
0832c26: 禪種種多事猒氣噴人聲色可惡嗟乎是輩真法門
0832c27: 難除之巨病誠波旬眷屬再來也。
0832c28: 從上佛祖千言萬語總是一語於一語中盡含一切
0832c29: 於一切語究竟將來無非為一大事因緣故經云唯
0832c30: 此一事實餘二則非真兄弟們果能於日用中時時
0833a01: 刻刻將此一大事因緣頓在目前如銀墻鐵壁蘊於
0833a02: 胸中似殺父冤仇於茶裏飯裏至睡夢裏也放他不
0833a03: 過於法法上觀察法法上不著如鏡照像來無所粘
0833a04: 過無蹤跡虛受照應唯此能照能用不粘不染底一
0833a05: 點仇恨未了只待時節而已巳時節一至徹底冰消乃
0833a06: 可與道相應工夫果實到此始信自心是佛心外無
0833a07: 佛一切語言從我流出我亦本空不住空相任運騰
0833a08: 騰縱橫無礙可謂大解脫場無事道人也其或未能
0833a09: 一任熟翻三藏博究五宗咬文嚼字說相離言總不
0833a10: 出流識分別作解依他名為喫剩飯漢不知餿酸莫
0833a11: 向人前弄嘴。
0833a12: 若論做工夫中底事無他第一最初入門寧可不遇
0833a13: 人不可遇錯人寧可不用心不可用錯心若遇人錯
0833a14: 受彼非法古謂雜毒入心殆不可救果遇作家宗師
0833a15: 將胸中餘蘊盡向他傾心吐出隨彼洗滌陳習所授
0833a16: 一法受於胸中如丁入木縱使千斤萬力也拔不出
0833a17: 立志一定又要辦一個上好底常遠心盡其形壽切
0833a18: 切做去一年不悟看一年十年不悟看十年何怕百
0833a19: 年若不悟只如是看看來看去如生冤家總不見有
0833a20: 身心世界盡十方虛空渾是一個生死冤家看克塞
0833a21: 諸佛鼻孔克塞祖師咽喉克塞人天眼目任他諸佛
0833a22: 出氣不得任他祖師開口不得任他人天覷著不得
0833a23: 工夫到此一半得力切忌不可停參不可認悟更要
0833a24: 就此提起精采從新做起向他開口不得處參向他
0833a25: 出氣不得處究向他覷著不得處看一看看到心思
0833a26: 不能智照不及處即此生死冤家亦無地安頓遇時
0833a27: 遇節輕觸一下豁然迭落始見自心乾乾淨淨本有
0833a28: 風光圓洞發明則一生參學事畢乃可號令人天訶
0833a29: 責佛祖可不負最初一念成有終始也。
0833a30: 真實為生死底人不必苦苦如蠹魚死鑽故紙縱鑽
0833b01: 出頭秪益生死與無生死了不相涉何故由汝無始
0833b02: 迷失本心妄認生滅為不生滅積習濃厚逐念流轉
0833b03: 及至於今未曾停息如今欲將無始生滅和盤拓轉
0833b04: 歸不生滅又去向紙上多尋方便更增生滅耳故圓
0833b05: 覺云末世眾生希望成道不務修行惟益多聞增長
0833b06: 我見不若固守一法最為高上或念一菩薩名或專
0833b07: 一如來號或參一話頭或持一經咒一發此心萬夫
0833b08: 難拔總不管他有利益無利益有靈驗沒靈驗出得
0833b09: 生死出不得生死捨著十年二十年至於一生不想
0833b10: 做人隱於深山草衣木食樹立岩棲只管磨煉去磨
0833b11: 到情塵消落一念純真時始知出生死法元不在紙
0833b12: 上紙上說底是出生死底路非是無生死雖一念子
0833b13: 未忘不妨於日用中更加精力單看這一念子從何
0833b14: 起是誰念看來看去心光洞圓此一念子當下冰消
0833b15: 瓦解影跡無存方為盡斷生死成無上道卻來回觀
0833b16: 生無生法猶如夢事但有言說都無實義。
0833b17: 禪之一字孰不欲聞聞則通身潰爛若有一些好肉
0833b18: 即是禪之不到處近觀諸方禪和子毒氣深入底如
0833b19: 春雨皮膚脫落底似冬雷大都是帶病傳方以症救
0833b20: 症斯不惟不瘥本病更增他疾耳。
0833b21: 學者尋師訪友先具擇法正眼得不被人所惑然後
0833b22: 親師則師無不真求友則友無不賢苟未具此目雖
0833b23: 有志氣超古人智愚不分邪正不辨但以求法心勝
0833b24: 錯亂聞名未免不被聲色流轉古謂打頭不遇作家
0833b25: 到老還成骨董。
0833b26: 李心老宿行年六旬自唪藥師經延壽索予開示迺
0833b27: 書此示之壽命生於夙世道德辦於一生道德如水
0833b28: 月壽命似漚光光非離月而生漚非水外而有漚之
0833b29: 起滅延促無停水性不二光之明昧圓缺雖殊月體
0833b30: 是一故知水月之本固同漚光之末自異耳人多棄
0833c01: 本逐末圖起滅之漚光苟延歲月虛喪光陰道無聞
0833c02: 於今後德非利於自他辜惜長庚於世無益何異夭
0833c03: 亡耶夫達本之士了漚光之不實念壽命之非堅一
0833c04: 出頭來心無二事惟慮道之不成德之未辦工夫日
0833c05: 倍於年溫寒不計時節一旦遂其所志斬新做人堪
0833c06: 為此生之明鑒後世之良軌縱使夭亡於中何愧與
0833c07: 諸喫生受飯處養老堂逐境隨流輩誠日劫相倍矣
0833c08: 故先聖云壽命可夭道德不可缺今古有壽德兼隆
0833c09: 本末一致者若非寶掌出世即彌陀再來復何疑。
0833c10: 佛制佛子不得妄語有四其最大者未得謂得未證
0833c11: 謂證故犯者波羅夷罪雖佛再出世亦不能懺悔故
0833c12: 古之尊宿室中不妄許可以遵奉佛旨若此末法僧
0833c13: 輩去佛日遠心行違縱勿論有識無識皆承上遺風
0833c14: 稱善知識濫廁法庭匡徒領眾立序分寮往往向東
0833c15: 堂云西堂今日有幾人省發向西堂云東堂今日有
0833c16: 幾人啟悟彼此誑說雖曰互相激勵其瞞人昧己巳大
0833c17: 妄語業難免矣惡聲遠播人皆猒聞非但不生信敬
0833c18: 返起謗法之罪孰之過歟嗚鳴呼今之善為人師者深
0833c19: 可為誡能參學者防此一著。
0833c20: 僧問清淨本然云何忽生山河大地師云山河大地
0833c21: 云何忽生清淨本然僧無語良久重請開示師云清
0833c22: 淨本然即汝心也山河大地亦汝心也皆非別物心
0833c23: 生則山河大地隨處建立心滅則十方世界當處消
0833c24: 殞生滅如幻殞立如泡二俱虛妄了不可得向這裏
0833c25: 見透要會前話也不難。
0833c26: 僧問古人道即心即佛是否師云是與不是門外之
0833c27: 遶這裏用不著僧云請示堂奧師咳嗽一聲僧罔測
0833c28: 至夜請開示師云佛者覺也心即覺之體也若自覺
0833c29: 此心本來是佛名自利德復覺他心亦復如是名利
0833c30: 他德併覺心佛眾生三無差別名圓覺德圓覺即如
0834a01: 來分覺即菩薩不覺即凡夫若能一念迴光返照見
0834a02: 自本心佛之一字猶成剩語況自他乎。
0834a03: 對客夜話未到這裏雲翻水動已巳到這裏風恬浪靜
0834a04: 擊碎淨缾空合空剔起眉毛鏡照鏡我以不言言君
0834a05: 將無聽聽竟夜盤桓松韻寒不落人間情與夢。
0834a06: 小佛事
0834a07: 為傳心臨庄主秉炬昔年受用今日不同今日受用
0834a08: 昔年不同昔年受用通身泥水今日受用滿面風光
0834a09: 絕承當處切忌承當好備辦時且須備辦花朝二月
0834a10: 雨淋頭脫下簑衣圖自在雖然是忙裏偷閒要且知
0834a11: 大成必有大壞山僧今日助汝光明雲居峰頭柴不
0834a12: 用買便燒。
0834a13: 為內堂主秉炬拈火炬云千峰茆浪一溪水聲說法
0834a14: 不在簸舌搖唇截流豈假揮戈舞刃元字腳尚不存
0834a15: 何語言之有此是虔州人末後消息向雲居竹竿頭
0834a16: 上據款結案去也遂擲火炬云陽燄燒天影跡無空
0834a17: 花火裏翻觔斗。
0834a18: 為衍南大師設奠拈香云雙雙寒鴈同日南飛山高
0834a19: 海闊南北東西雲居雖與你同條生且不與你同條
0834a20: 死生也倚天長劍逼人寒死也鴈過長空連影去是
0834a21: 則相別多途猶記陳年面孔爐香清茗且無道話之
0834a22: 奇夜月流星獨唱還鄉之曲。
0834a23: 為紫竹林萬白大師封龕長水孤舟一月來未曾出
0834a24: 戶已巳安排全身送放千峰頂不向平常地上埋恭惟
0834a25: 竹林堂上萬公大師生前末後所為因緣今向雲居
0834a26: 一毫端頭據款結案去也大眾看看隨聲掩龕云鐵
0834a27: 壁銀山蹤影絕木人夜聽石雞啼。
0834a28: 起龕把住也千峰失色放行也萬樹增光一念不生
0834a29: 前後斷木馬嘶風入火場咄一咄云起。
0834a30: 秉炬趁早未即行只待雨淋首山中幸人多大家齊
0834b01: 下手旋斫青柴帶葉柴燒得渾身都是口火風交吼
0834b02: 萬峰中一道聲光空外走。
0834b03: 為龍雲懷賢耆宿秉炬舉炬云此能成物亦能壞物
0834b04: 成則地水火風當處發生壞則生老病死隨處滅盡
0834b05: 若是腳下無絲頂具眼底總不向這裏棲泊且如
0834b06: 何是圓透一路攛炬云燎天熾燄休擬火撲地清香
0834b07: 莫認風。
0834b08: 行腳垂示
0834b09: 途中值風雨風飄飄雨灑灑道人行腳好生涯草鞋
0834b10: 獰似白額虎拄杖活如赤斑蛇踏遍山水穿徹煙霞
0834b11: 去來不借他人力覓心無處即為家。
0834b12: 聖水垂示雲居纔出不多遠心緒若干當下完惟剩
0834b13: 一身無罣礙不安閒處也安閒入是三昧一任鬧市
0834b14: 口展缽盂深山頭卓拄杖白雲裏吹鐵笛紅塵中遇
0834b15: 知音布袋子灑灑落落阿呵呵不因今日事爭見昔
0834b16: 年心。
0834b17: 佛誕日垂示地一聲手忙腳亂曰天上天下惟吾
0834b18: 獨尊雪山六載冰消瓦解曰一切眾生具有如來智
0834b19: 慧德相有底道自語相違有底道理合如是據山僧
0834b20: 判斷俱未抓著世尊癢處何為當年一段風流意入
0834b21: 山雖有出山無。
0834b22: 留別垂示道人以無住為住住為非住東拂于逮休
0834b23: 夏西瞿耶尼結冬南閻浮提垂手北鬱單越托缽拄
0834b24: 杖子豎窮橫遍總未動著一步臨濟大師道有一人
0834b25: 論劫在途中未離家舍有一人離家舍不在途中阿
0834b26: 那個堪受人天供養師云行人飽坐人饑。
0834b27: 安城垂示雲月峰頭不肯住卻來城市裏安身山僧
0834b28: 非是圖熱鬧十字街前覓個人既到寶坊爭肯空過
0834b29: 拄杖子露頭露尾去也現前諸人切莫動著動著則
0834b30: 千斤萬兩直下要人擔荷大眾莫有承當底麼穿衣
0834c01: 喫飯人皆會那個男兒不丈夫。
0834c02: 鳳潭垂示拄杖子在天非天在人非人混身三界內
0834c03: 一事也無獨露百草頭隨宜說法若以色見瞎卻汝
0834c04: 眼若以聲聞聵卻汝耳苟能離聲離色不睹不聞內
0834c05: 守幽閒猶為法塵分別影事諸人莫有過水不打濕
0834c06: 腳底麼看看。
0834c07: 因齋垂示道人以三界為居萬法為侶一任拄杖子
0834c08: 從四大部洲跳上三十三天猶未是他鄉異域家
0834c09: 常飯應念托來福田衣隨緣遣去處處長安時時解
0834c10: 脫何親疏榮辱之有雖然點石化為金玉易教人除
0834c11: 卻是非難。
0834c12: 法雲誕日垂示山僧今歲滿五十判斷死生從此日
0834c13: 閒家故具盡屬人惟留拄杖是我底當風敵雨傲雪
0834c14: 凌霜隨分隨時自由自在雖然不得喚作拄杖子不
0834c15: 得不喚作拄杖子喚作拄杖子則依他作解不喚作
0834c16: 拄杖子則向外別求只饒會合將來一擊粉碎向淨
0834c17: 裸裸赤灑灑莫可把處見去猶是戰功未謝坐地封
0834c18: 侯要與從上佛祖酬恩報德未有分在況未到恁麼
0834c19: 地動為聲色換卻耳目者乎諸人還知落處麼擲拄
0834c20: 杖云即今休去便休去欲覓了時無了時。
0834c21: 居士設齋請開示師云開示佛法人人本具開示世
0834c22: 法個個俱能教中謂是法平等無有高下雖則平等
0834c23: 本具叵奈日用而不知知而不信信而不行苟行而
0834c24: 無恒志悠悠忽忽向半明半暗裏弄精魂轉弄轉
0834c25: 遠弄到三十日來終無個落處前路忙忙莫知所往
0834c26: 嗟乎苦矣山僧自離雲居以遊化為行直指為心既
0834c27: 到寶坊忍不與人說破臨濟大師道赤肉團上有一
0834c28: 無位真人在面門出入未證據者看看看之時要迴
0834c29: 光返看聞之時要迴光返聞若逐前塵所起知見水
0834c30: 牯牛全身落草去也不見道若以色見我以音聲求
0835a01: 我是人行邪道不能見如來居士肯向這裏見得徹
0835a02: 信得及行得去敢道男兒不丈夫妻子聚首處祖師
0835a03: 西來喫飯穿衣時諸佛出現家門即是法門世法不
0835a04: 異佛法龐公道有男不婚有女不嫁大家團圞頭共
0835a05: 說無生話。
0835a06: 龍雲中秋垂示秋風清秋月明山中受用不盡人間
0835a07: 翫賞無窮行腳道人二俱不取不見道風頭來風頭
0835a08: 打月頭來月頭打合頭來囫圇打總不與麼來乾淨
0835a09: 打何為如此路逢劍客須呈劍不遇知音不與彈舉
0835a10: 馬祖百丈海西堂藏南泉願同翫月次祖問正當恁
0835a11: 麼時如何堂云正好修行丈云正好供養泉乃拂袖
0835a12: 便行祖云經入藏禪歸海惟有普願獨超物外師云
0835a13: 馬祖父子恁麼說話大似振玉鐸應金聲雖則殊玅
0835a14: 奇特未免向光影裏湊泊山僧為諸人頌出無端指
0835a15: 月問如何馬氏門中好事多供養修行拂袖去三千
0835a16: 里外辨淆訛。
0835a17: 法雲制期垂示舉龐公道十方同聚會個個學無為
0835a18: 此是選佛場心空及第歸選佛場今已巳開莫有心空
0835a19: 及第底麼有則出來選佛去也如無且聽山僧隨方
0835a20: 安頓東來底向西坐西來底向東坐南來底向北坐
0835a21: 北來底向南坐四維上下來底團圞坐總不與麼來
0835a22: 底中間坐諸人看看安也安得奇坐也坐得妙秖如
0835a23: 無為法作麼生學過去心不可得現在心不可得未
0835a24: 來心不可得咄若只恁麼道也是開眼做夢。
0835a25: 除歲垂示一年捱搭到今日今日方知是盡頭盡頭
0835a26: 依舊無落處卻悔從前不即休若即休暑往寒來閒
0835a27: 造化古今名相豈能留。
0835a28: 歲旦垂示一年十二月月月有初一今古未曾移聖
0835a29: 凡不相識若相識群陰盡一陽生九九還歸八十
0835a30: 一。
0835b01: 像贊
0835b02: 思意佛
0835b03: 旋乎其髮皺乎其眉手攀其膝膝拄其鬚敷草而坐
0835b04: 逐日而思眾生本自無度佛法意欲何施誰知出世
0835b05: 丈夫也來賣弄憨癡
0835b06: 水月觀音
0835b07: 摘空中花撈水底月徒益狂勞應無所得何如念彼
0835b08: 觀音力甕裏斷乎不走鱉
0835b09: 處山大士
0835b10: 觀音大士且聽我說如今盡大地人受苦罔竭刀兵
0835b11: 疾疫饑荒屢歲纏綿不絕叫苦聲震若雷汝耳為何
0835b12: 不熱我今當面白過莫再這裏閒歇
0835b13: 魚籃觀音
0835b14: 腳踏荷葉手提竹籃似魚非魚若賣不賣頻將此事
0835b15: 作繇頭逢人教出生死外
0835b16: 觀音大士
0835b17: 入流忘所所是何物忘所入流流向何處根塵本自
0835b18: 同源縛脫豈有兩路若悟識性虛妄奴也得成佛
0835b19: 又
0835b20: 聞不是根聲不是塵非幻成幻法自心取自心識得
0835b21: 圓通無背向頭頭物物盡全真
0835b22: 海舟觀音
0835b23: 滔滔苦海一孤舟駕放風波浪裏遊兩岸中間俱不
0835b24: 住度驢度馬度人牛
0835b25: 布袋和尚
0835b26: 這個憨布袋到處常相見不在山門裏便在佛殿外
0835b27: 赤膊撩天嘻笑滿面當來補處大慈尊現住玅高兜
0835b28: 率院
0835b29: 達磨大師
0835b30: 者位祖師尊嚴可觀東土罕見其人想從西域過來
0835c01: 剛鬚鐵面赤膽水肝雄峰九載無人識隻履西歸天
0835c02: 下傳
0835c03: 又
0835c04: 這胡僧真膽大一葦渡江焉不怕上時容易下時難
0835c05: 只至如今成話杷
0835c06: 又
0835c07: 何水無魚何天無月直指單傳弄巧成拙雖然是主
0835c08: 人若迷客得其便我不從伊學畫貓看你如何入虎
0835c09: 穴
0835c10: 十六羅漢渡海
0835c11: 這十六個人畫底甚有神身上著五色腳底絕點塵
0835c12: 乘獅坐象跨虎騎龍遊戲於無邊大海不住彼不住
0835c13: 此不住中流安身於萬級洪波一任東一任西一任
0835c14: 浮沉看這夥不顧性命底狂漢大似天臺山裏五百
0835c15: 數中躲根阿師
0835c16: 長眉羅漢
0835c17: 齒缺生風眉長礙眼裸腹袒胸開心見膽
0835c18: 雪嶠大師
0835c19: 這老漢慣捏怪賣風流逞機見初於徑山見你閉門
0835c20: 不納後於匡廬再參轟雷掣電一條拄杖太無情逢
0835c21: 人盡教性命斷三十年來結生冤殃及兒孫沒了筭
0835c22: 沒了筭漢語胡言聞皆讚嘆
0835c23: 中興雲居諸緣和尚
0835c24: 道行孤高因緣廣博從北而來隨方而托一入雲居
0835c25: 全身放落轉寸土而為金化奴而成佛受苦受辛
0835c26: 無言無說四十年來一向埋沒陳壇古廟冷香爐死
0835c27: 之更死今發活春山是處杜鵑啼萬紫千紅如血潑
0835c28: 傘居和尚
0835c29: 賢首圓通不分皮骨狹路相逢以毒攻毒吾之性命
0835c30: 喪師手中師之鼻孔落在我處將肯報肯以不酬不
0836a01: 多年冷帳熱似還謂是物兮謂非物咄舊容顏休錯
0836a02: 顧歷來千聖不能傳紙上無言真付囑
0836a03: 又
0836a04: 這阿師世所希少年窮快老莊癡人未到處汝能到
0836a05: 汝所知底人莫知去寬從窄將高就低面面清風生
0836a06: 杖錫團團明月照鬚眉只因深中臺山毒顛倒從來
0836a07: 無藥醫
0836a08: 又
0836a09: 稽首我師傘居和尚心特慈悲性多倔強生怕風吹
0836a10: 死喜水葬今由諸子不由師捧卻全身別供養萬仞
0836a11: 峰頭地大堅一輪明月當空放
0836a12: 騎牛像
0836a13: 老老大大古古怪怪未還驢錢猶欠馬債白手騙頭
0836a14: 牛騎看你好看不好看
0836a15: 自贊
0836a16: 自幼單板到老倔強孤硬一生諸緣掃蕩眼空兮天
0836a17: 下獨行膽大兮佛祖不讓要識這漢姓氏名字陝陜府
0836a18: 任二哥雲居方和尚
0836a19: 又
0836a20: 偉乎其形異乎其像修乎其鬚寬乎其量坐兮如山
0836a21: 行兮若象不振而威不攝而望三十年來單提向上
0836a22: 只饒佛祖不容情逢人盡教性命喪
0836a23: 又
0836a24: 關西子沒頭腦畫出伊不恰好縱恰好也是虛空生
0836a25: 花草
0836a26: 又
0836a27: 七賢雲五老月亙古亙今光皎潔方融和尚本來面
0836a28: 只可瞻仰春夏秋冬難以分辨青黃赤白
0836a29: 歌
0836a30: 雲居四季歌
0836b01: 我愛春日居山逍遙方寸之間無縛無脫無忙閒或
0836b02: 坐或行或站祖道義天朗耀風光心地花開若將知
0836b03: 見強安排依舊漆桶不快
0836b04: 我愛夏日居山置身火裏栽蓮牛車駕出任人看觸
0836b05: 著焦頭爛面千丈雲開天目十方月皎松關失腳蹋
0836b06: 殺佛如來別是一番境界
0836b07: 我愛秋日居山聖凡名相俱捐布袋收放碧雲巖萬
0836b08: 象森羅影現道悟機先言外心空馬腹驢胎孤光爍
0836b09: 爍古今閒觸著轟雷掣電
0836b10: 我愛冬日居山是中罷悟忘參寒梅晚翠月堂前目
0836b11: 擊春魁獨占生死涅槃性淨菩提煩惱情乾饑來喫
0836b12: 飯倦來眼所作從前皆辦
0836b13: 四景歌
0836b14: 我愛山居春景新條嫩葉差參千紅萬紫及時開僊
0836b15: 鳥靈禽語怪明月遙呈清供香風謾把茶煎蒲團獨
0836b16: 坐白雲巖果是為僧自在
0836b17: 我愛山居夏景翠苔岩洞幽哉清風面面送香來一
0836b18: 任開懷賞翫溪碧松花浪湧天空杲日光翻利名熱
0836b19: 惱不相關果是為僧暢快
0836b20: 我愛山居秋景暘輝碧落瑤階灣環卍字竹欄杆去
0836b21: 就松奇石怪照案清池月朗遶籬紫菊花開出時閒
0836b22: 耍入時看果是為僧散淡
0836b23: 我愛山居冬景茆堂草榻虛玄梅花片片結成團懶
0836b24: 起開門賞見林下清貧可貴世間榮辱俱捐巍巍默
0836b25: 坐火無煙果是為僧事辦
0836b26: 四威儀歌
0836b27: 山中行水綠峰青如畫成我常拽杖碧溪邊閒看白
0836b28: 雲似遠迎
0836b29: 山中住隨處雲深權當屋橫來豎去一個人徹頭徹
0836b30: 尾無蓋覆
0836c01: 山中坐本無眾生誰成佛赤條條的一閒身更從何
0836c02: 處安頭角
0836c03: 山中臥一張床上無兩個日往月來晝夜忙鼻息如
0836c04: 雷正睡著
0836c05: 十二時歌
0836c06: 夜半子打坐工夫暫且止兩腳長伸抱佛眠鼻息如
0836c07: 雷穿被底枕邊事難盡舉睡醒方纔趺坐起佛夢法
0836c08: 夢兩皆空面目從來只如此
0836c09: 雞鳴丑百鳥林中亂開口鳳凰山上解翻身那怕群
0836c10: 毛膽似斗丈夫漢無別有獨具一雙超方手蓋天蓋
0836c11: 地沒遮欄豈肯隨人摸壁走
0836c12: 平旦寅紅日熙熙到我門百年暗室一光破寤寐方
0836c13: 知無二人泯爾我滅疏親纖毫顧慮則非真一念無
0836c14: 生只這是佛法人情過隙塵
0836c15: 日出卯家常茶飯無粗好一飽高吟百慮忘那有閒
0836c16: 心惹煩惱今朝事明難保何若從頭一齊掃雖然不
0836c17: 是大修行亦可討些小便饒
0836c18: 食時辰鹽醬何曾挂口唇去歲喫餐油炒菜至今想
0836c19: 起舌生津寧自苦懶求人借錢終不濟家貧但願明
0836c20: 年緣分好粥飯禪和不離門
0836c21: 禺中已巳出家衲僧最伶俐打頭截斷老婆舌從茲不
0836c22: 惹波羅密張家三李家四一任說來不動氣非是生
0836c23: 成心量寬學得自然無師智
0836c24: 日正午是誰錯打三更鼓只圖戲弄耍孩兒不顧老
0836c25: 誠人作主日可父月可母黑白誰能分清楚最先一
0836c26: 著更難明鹽價從來無定估
0836c27: 時未青天白日著鬼魅十字街前占卦靈說我今
0836c28: 年多好睡義不通禪二會開口便把人得罪只因當
0836c29: 面不容情過後惹得人指背
0836c30: 晡時申目前物色自來貧和雲置得封口衲家常無
0837a01: 復問寒溫放一件穿一身幾番過夏又經春多年要
0837a02: 作單板漢難道今時又望人
0837a03: 日落酉明眼人前謾開口荒村破店水云深野鬼閒
0837a04: 神難措手衲衣下何所有到家自會知分剖趁起泥
0837a05: 牛海底眠聲聲盡作獅子吼
0837a06: 黃昏戌燈盞無油黑似漆雲開天上月孤圓一線清
0837a07: 光穿屋壁曲木床簑草席老鼠做家聲唧唧一心只
0837a08: 想死貓頭誰知省事返多事
0837a09: 人定亥從朝至暮事已巳辦今宵脫腳且安眠明早起
0837a10: 頭再打筭過去心未來念現在誰續復誰斷百年三
0837a11: 萬六千日返覆無非是這漢
0837a12: 插禾示眾
0837a13: 雲滿青山月滿溪歌聲浩浩插禾時即此薦莫狐疑
0837a14: 雲農口裏絕浮詞泥水田中親下手淺深冷煖自然
0837a15: 知
0837a16: 身心放下無多事一莖拈起有來由泥沒脛雨淋頭
0837a17: 縱橫簑笠在春疇除卻種田博飯喫更無佛法可傳
0837a18: 流
0837a19: 佛祖傳來真切意良疇一味植靈苗須努力莫辭勞
0837a20: 一年一度甚難遭全身放在此田裏那怕泥深水面
0837a21: 高
0837a22: 雲居佛法異諸方博飯耕田歲日長忘苦樂任閒忙
0837a23: 水泥深處建禪堂露地白牛生拽轉逼得犁頭鐵放
0837a24: 光
0837a25: 入廛四儀
0837a26: 我嘗城市經行隨時任運騰騰無論晴雨不拘風要
0837a27: 動乘興便動畫閣雕樓物色花街柳巷歌聲見聞出
0837a28: 入甚分明一點不落凡聖
0837a29: 我嘗城市建立處處銀山鐵壁本無古往及今來有
0837a30: 甚安居解制大方家非彼此長安路絕蹤跡行腳寸
0837b01: 步未曾移歷盡十方三世
0837b02: 我嘗城市打坐放下蒲團一箇脊梁豎起事無多聖
0837b03: 解凡情盡破究竟空非有外歸源水外無波一毛頭
0837b04: 上立山河有甚階級可墮
0837b05: 我嘗城市鼾眠兩丸晝夜循環紅輪瞬息上三竿尚
0837b06: 未翻身轉面枕邊嘗作佛事夢中永絕攀緣任從車
0837b07: 馬到來參也著別時相見
0837b08: 偈
0837b09: 贈蒲菴大師事親
0837b10: 既已巳辭親又事親是中端的有元因兩條檐子一肩
0837b11: 荷要作世間出世人
0837b12: 送其天大師住壽昌
0837b13: 破暑登舟為祖庭風帆未挂浪先生如龍拄杖入山
0837b14: 去震動乾坤大好聲
0837b15: 懷天童密和尚
0837b16: 昔日曾參金粟寺入門水火不相投偶臨白棒撾毒
0837b17: 鼓觸著生前徹底休
0837b18: 問處幽深荅處高棒頭有眼已巳曾遭此心莫道無蹤
0837b19: 跡直至如今恨未消
0837b20: 參無念和尚
0837b21: 孤笻萬里向南方只道參禪別有長黃檗峰頭逢念
0837b22: 老頻將打罵作商量
0837b23: 參雪嶠大師
0837b24: 海上歸來入徑山語風深處扣僧關相逢不許人多
0837b25: 話惟道參禪不等閒
0837b26: 付檀園林維那
0837b27: 江邊不駕打魚舟深入洪波下直鉤釣得一鱗頭尾
0837b28: 正聯芳千古足風流
0837b29: 贈洞山續公遍參
0837b30: 楖栗橫肩無住身萬峰直入欲誰親明知佛法無多
0837c01: 子要向諸方問過人
0837c02: 贈惟六座主
0837c03: 面面銀墻面面門真人出入獨稱尊放光雖不離身
0837c04: 宅迥脫三心與六根
0837c05: 送達公禪師出山
0837c06: 數載清涼仰道風孤高不被世牢籠如今拄杖出山
0837c07: 去莫落人家虀甕中
0837c08: 付遺聞德監寺
0837c09: 恩怨門深不易遭自從無始至今朝相逢狹處難迴
0837c10: 避徹底掀翻沒一毫
0837c11: 示圓明淨侍者
0837c12: 禪人相伴我居山一日曾無半刻閒不是搬柴便運
0837c13: 水更令托缽到人間
0837c14: 示一知客
0837c15: 本山果子本林茶果熟茶新味可嘉托出滿盤隨客
0837c16: 用清香切莫自先誇
0837c17: 示刻慕老宿
0837c18: 年老為僧事未遲朝聞此道夕無疑既將身入空門
0837c19: 裏喫飯穿衣更是誰
0837c20: 示本悟禪人
0837c21: 佛在己巳躬莫外求行同道路渡同舟他山此水雲兼
0837c22: 月處處蹋穿始徹頭
0837c23: 示憩巖密維那住山
0837c24: 一句投機百計休惟將此事遯林丘草衣木食深藏
0837c25: 蓄水到渠成始出頭
0837c26: 示明宗禪人
0837c27: 未久居山又出山草鞋踏破路頭寬既為出世奇男
0837c28: 子豈把光陰過等閒
0837c29: 示見初發監收血書法華經
0837c30: 刺剌血書經事最真單提一念頓忘身法輪轉處龜毛
0838a01: 赤流布十方絕點塵
0838a02: 示定之禪人
0838a03: 工夫做到契緊處心境起時當下完若作從前如是
0838a04: 見得驢容易脫驢難
0838a05: 示不思禪人
0838a06: 禪人乍學做工夫且看趙州狗子無但有言傳非是
0838a07: 意一聲爆地自相如
0838a08: 留別劉調元居士
0838a09: 浩浩乾坤遊戲場那分此界與他方和光混俗隨緣
0838a10: 去焰熱水寒總不妨
0838a11: 示休心靜主遍參
0838a12: 道在家山莫外求全身放下便無憂若將玄玅心頭
0838a13: 挂參到驢年未即休
0838a14: 示源侍者
0838a15: 分明此事莫多疑喚去呼來亦大奇不信但從日用
0838a16: 看迴頭轉腦是阿誰
0838a17: 示可靜主
0838a18: 毫釐錯念隔天涯辨的除非是作家莫道靈雲獨具
0838a19: 眼春來誰不見桃花
0838a20: 示懶緣靜主
0838a21: 飯來便喫茶來飲飽後經行倦打眠除此別無一件
0838a22: 事寒溫幾度不知年
0838a23: 留別馬巷眾居士
0838a24: 拈來大地一禪堂坐臥經行任抑揚識得目前無礙
0838a25: 境何分東土與西方
0838a26: 示本禪人參父母未生前面目
0838a27: 父母未生誰是我已巳生之後我為誰兩關透過知如
0838a28: 此高坐禪床罵祖師
0838a29: 示雲上禪人
0838a30: 乍得身心一念間更須努力莫停參若從此處端然
0838b01: 坐無事深坑出大難
0838b02: 示守真禪士
0838b03: 學人參學莫虛勞壁立千峰著眼高知識門庭如火
0838b04: 宅擬心湊泊被先燒
0838b05: 示無入燈公
0838b06: 參禪縱得入頭處更向孤峰徹底寒不具一番堅固
0838b07: 志荷擔此段事應難
0838b08: 示自立行者參學
0838b09: 記取當年下髮時病軀難以教癡兒於今打發諸方
0838b10: 去學得成人不可知
0838b11: 示葉居士祝髮
0838b12: 看破名高與利高千金難買剃頭刀若從刀下明斯
0838b13: 旨無始輪迴一念消
0838b14: 示瑞卿葉居士
0838b15: 五老峰高遠望尊難將寄語問寒溫自須親到一回
0838b16: 後別有風光照面門
0838b17: 示澹然饒居士
0838b18: 澹然無事是家常靜裏工夫莫暫忘若執清閒為所
0838b19: 得百年光景一朝霜
0838b20: 行實
0838b21: 自紀
0838b22: 予籍陝陜西西安府涇陽縣任姓子生於明萬曆三十
0838b23: 年壬寅七月七日子時年五歲識世間善惡事每見
0838b24: 僕輩烹割則避走見僧入門則喜笑或與父語話必
0838b25: 拱立敬聽不好共群童戲愛靜坐非母喚則不動一
0838b26: 日予兄特具雞黍強命予食不覺怦然有動力請母
0838b27: 止之由是隨母素食見母禮佛亦隨禮見母誦經或
0838b28: 跪於前或立於側母口授心經須臾成誦不忘年十
0838b29: 歲有姻家欲為謀婚定者父謝之日此兒當為佛家
0838b30: 弟子非塵俗可羈人或徵其意父曰吾邑有寺曰赫
0838c01: 塔主事僧名海福持身頗嚴見人則笑人以笑和尚
0838c02: 稱之素與吾為齋會友年七旬餘染寒疾吾日往看
0838c03: 訊福曰老僧不久離此居士可施我安身處否吾日
0838c04: 寒家山地頗多任師所擇即用供養福合掌謝布施
0838c05: 次夜吾內夢福入房忽醒以告吾驚異往視福已己亡
0838c06: 矣既而吾內有身茹葷則嘔吐遂發心長素供觀音
0838c07: 大士像習金剛般若持誦無間吾時心占前夢知福
0838c08: 所為非山地矣及娩得男有族祖封君年九旬餘至
0838c09: 吾家問兒生日時詳其語乃安名福生年二歲見僧
0838c10: 則笑三歲見佛像則合掌五歲兄與腥食則不懌今
0838c11: 十歲雖姑嫂姊妹之房輒未嘗過如成人儻此兒善
0838c12: 根夙植故當成就之恐墮落世緣或有他患父往往
0838c13: 告人如此故予出家之志彌決也年十二父喪兄欲
0838c14: 為予議婚母不許曰汝父存日作何言而汝欲違之
0838c15: 邪況我亦有捨子之念但未得好師耳自此兄弟姊
0838c16: 妹皆以僧相看特加恭待年十六辭母隨族叔謁五
0838c17: 臺母曰我聞臺山有萬尊肉身菩薩常住處汝去必
0838c18: 得好師勉之勉之遂贈飾金為供儀次晨拜行親族
0838c19: 男女兄弟姊妹無不悲淚惟母不欲以離別之色傷
0838c20: 予宿志更歡喜見送夏初到山見其林巒聳秀溪徑
0838c21: 幽邃舉足皆寺啟眼是僧問叔曰母謂此山是肉身
0838c22: 菩薩所住處何者即是叔曰龍蛇混雜聖凡難辨又
0838c23: 曰我為出家當依何人叔曰隨子之緣經兩月五臺
0838c24: 高頂諸大名剎無不遍遊一日過寶林隨喜主者一
0838c25: 見如故交款留連日入續燈堂見大材和尚叔禮拜
0838c26: 予亦隨拜師曰向夢老者攜童子求披剃今其拜者
0838c27: 大似前夢所見叔告之情師即肯許以七月七日設
0838c28: 齋集眾親為剃落受沙彌十戒法名如璽是為萬曆
0838c29: 四十五年丁巳歲也自是每歲奉命往還京師聽講
0838c30: 靡間年十九師壽九旬有二一日忽示疾絕飲食三
0839a01: 日予跪請曰璽早年喪父辭母出家雖蒙師慈悲剃
0839a02: 度心地未明師若不起璽當作何事即得不負為僧
0839a03: 之志師曰堅持淨戒為本聽學大乘經律開發慧性
0839a04: 若有向上根器當依善知識參禪去須知老僧曾見
0839a05: 瑞峰來予曰沙彌十戒已蒙師授教典雖未精通然
0839a06: 略已講究但未知甚麼是禪師瞪目一喝而逝椅坐
0839a07: 三日龕供七日顏貌如生封龕日有彩雲籠寺諸山
0839a08: 耆宿晝夜接踵者半月餘茶毘日煙氣異香開壙造
0839a09: 塔禮謝諸山一載方訖年二十歸鄉看母母已己有疾
0839a10: 日夜侍其左右母曰我持齋多載病在呼吸子既為
0839a11: 僧若能為母下髮是為至孝予迺奉命啟佛為母剃
0839a12: 落朗誦三皈十戒母聞而歡喜索鏡自照曰素猒女
0839a13: 身今現僧像我願足矣斂鏡端坐念佛而逝侍柩三
0839a14: 月日誦金剛般若安厝方畢是歲秋即結友謁峨嵋
0839a15: 聞放光臺有活普賢直詣參見纔禮拜師曰普賢普
0839a16: 賢予曰何得如是虛妄授記師曰老僧何敢輕汝是
0839a17: 夜茶次問曰何省人予曰陝陜西師曰離鄉來此端為
0839a18: 何事予曰謁名山師曰山以何名予曰普賢道場師
0839a19: 曰道場已入還見普賢麼予曰名不虛傳師曰你去
0839a20: 南方參得禪予曰此間還有禪也無師震聲一喝予
0839a21: 於是領略其旨密契先師一喝之意年二十一謁千
0839a22: 佛寶頂秋入楚之荊黃時漢陽水荒百姓避走者如
0839a23: 蟻聞鄖襄頗熟而反棹冬謁武當度歲年二十二仍
0839a24: 轉襄州聞黃檗山無念和尚道風大振門庭峻異凡
0839a25: 見人來以打罵為佛事徑往參見纔入門師喚廚司
0839a26: 云有飯盛些來與這閒神野鬼喫了去予曰早知和
0839a27: 尚有此扁額師曰油嘴花子叫執事快與我扠出去
0839a28: 予曰將頭不猛累及兵丁師拈拄杖便趁打予急走
0839a29: 曰拄杖子請和尚自領去執事曰莫多嘴予曰早恁
0839a30: 麼道免勞和尚尊力挂搭三月一日辭行師曰再住
0839b01: 住予曰來時遣即不去去時留即不住師拈拄杖歸
0839b02: 方丈予便戴笠而出秋到博山參見罷安單雜務寮
0839b03: 冬入禪堂結制開發生從何來死從何去話予曰生
0839b04: 死緣起且不問未審是甚麼物恁麼來去師曰正好
0839b05: 疑著力參一季未有入處每入室請益不契逼拶成
0839b06: 病移單印定寮調養忽聞同寮僧讀楞嚴經云因緣
0839b07: 和合虛妄有生因緣別離虛妄名滅殊不能知生滅
0839b08: 去來本如來藏常住妙明不動周圓妙真如性性真
0839b09: 常中求於去來迷悟生死了無所得如藥病相投舉
0839b10: 體輕快遂入室呈偈請益偈曰生從何來死從何去
0839b11: 但有言說都無實義師曰未嘗無實義只汝不會予
0839b12: 曰某甲從來無虛語師曰未在由是疑情更發以至
0839b13: 竟夜不寐終朝無語雖同眾作務如無一人相似不
0839b14: 知者竊以古頭巾漢譏笑之予或聞亦不知也一日
0839b15: 隨眾出坡挑米因途中擔折如夢忽醒心目洞徹歸
0839b16: 詣方丈請益師止靜簾外作禮而退年二十四春過
0839b17: 匡山訪一菴慧燈法幢諸尊宿輩夏到金粟參密雲
0839b18: 和尚一見便問臨濟大師道有一人論劫在途中未
0839b19: 離家舍有一人離家舍不在途中意旨如何師打曰
0839b20: 一棒齊打殺予曰此是殺人棒如何是活人棒師又
0839b21: 打曰還知痛癢麼予曰殺活分明今且置全提正令
0839b22: 當復何如師又打予曰元來金粟佛法無多般師曰
0839b23: 你作麼生會予一喝便出秋過南海冬轉徑山復往
0839b24: 雲棲度歲次春入天台國清訪寒山拾得遺跡復參
0839b25: 湛然和尚聽講數日凡浙地名山巨剎隱顯高賢靡
0839b26: 不遍參請益也年二十七夏復入徑山參雪嶠大師
0839b27: 纔見便曰我這裏沒飯與你喫到常住去予曰已巳蒙
0839b28: 常住挂單茶飯俱足敬來求師太名筆師云帶得紙
0839b29: 來麼予曰恐不中尊意師曰拿來看予展兩手師云
0839b30: 也將就予便撫掌而出秋到金陵冬入講席次春隨
0839c01: 喜諸大名剎遍訪京師年二十九謁九華從江西欲
0839c02: 往曹溪道經西昌值子房曾公留掩關三載詳覽教
0839c03: 典年三十二受虔州坦公請講楞嚴於蓮社禪林夏
0839c04: 講孝衡疏鈔明年復赴前請重講經鈔又明年受蘇
0839c05: 溪冠山請講孝衡彌陀等鈔年三十五丙子春乃值
0839c06: 先老人顓愚和尚自螺川過五雲首龍郭公及眾信
0839c07: 迎師至蘇溪休夏於百桂書園時予主香象期敬詣
0839c08: 參見作禮問如何是諸佛戒師曰公去問善知識予
0839c09: 曰和尚何得過謙師曰病僧行腳日久予曰也要在
0839c10: 此為此師笑曰公且坐喫茶遂將求戒顛末詳細告
0839c11: 師師應諾於五月二十五日增沙彌戒六月初一日
0839c12: 進比丘戒初六日圓菩薩戒三壇具足感慨希逢更
0839c13: 益精嚴遂發結茅孤峰之願丁丑春師往匡廬埽憨
0839c14: 大師塔秋入雲居予聞即詣親覲師時受給諫熊青
0839c15: 嶼公與味白師請興復雲居命予職監院事每見師
0839c16: 教人參觀音大士即今在甚麼處話一日解制大雪
0839c17: 連降師命眾作頌尤諄諭予作復垂問勘之予頌曰
0839c18: 多言人怪寡言癡語默何嘗不是伊若問觀音真住
0839c19: 處梅花幾點洩天機師云洩甚麼天機予曰瑞雪報
0839c20: 年豐師曰再頌又曰識得這些便休歇甕裏斷乎不
0839c21: 走鱉問今何處是觀音梨花偏打元宵節師云你喚
0839c22: 甚麼是甕裏鱉予一喝師曰此皆住山得的予曰元
0839c23: 來不欠少師曰你真鬼怪予曰某甲見和尚如古佛
0839c24: 師默然予纔出方丈師又呼入云觀音大士即今在
0839c25: 甚麼處予曰家家門前雪滿堆師曰雪消後如何予
0839c26: 曰水到渠成師曰不辜負你喫清粥淡菜予即掩耳
0839c27: 而出時庚辰孟春望日年三十九歲矣辛巳春謝監
0839c28: 院事欲結靜廬於山之後屢懇師固不諾秋迺有南
0839c29: 嶽之行欲畢結茅之願途中師復遣人趕回癸未秋
0839c30: 七月十一日師榜示大眾安第一座予入方丈堅辭
0840a01: 師曰此是閒執事八月初三日師出山往邵陽初十
0840a02: 日合院大眾請理常住事辭之十八日護法熊季納
0840a03: 居士復入山設齋同眾固請十月初七日師自吉安
0840a04: 遣人齎書至山命眾奉予代理院事堅辭不獲十五
0840a05: 日結制復請落堂有法語臘月八日秉命傳戒有榜
0840a06: 式并具別錄是冬師阻兵寇不達遂返棹抵金陵甲
0840a07: 申春予走金陵迎師還山而師建紫竹林乙酉再迎
0840a08: 又以林事未訖期以明春丙戌因諸山多事予未遂
0840a09: 前約迺招法璽大師齎書往迎師已登舟疾作諸弟
0840a10: 子強舁歸林以五月六日趺坐而逝二十九日訃到
0840a11: 雲居予即買舟往迎師龕歸塔而林中留龕供養相
0840a12: 待久之請天界先老和尚處分以明秋為歸龕之定
0840a13: 期予於時負病還山蒙熊氏一門暨合邑紳衿居士
0840a14: 諸山耆宿公請予繼雲居之虛席辭再三不已仍以
0840a15: 代理就事俟師龕歸塔然後赴諸公命丁亥夏躬往
0840a16: 迎龕值師初忌眾請天界和尚上堂予問青青翠竹
0840a17: 盡是真如鬱鬱黃花無非佛性只如竹未生花未發
0840a18: 真性何在師云當今突出別手眼看取威音那畔機
0840a19: 予曰當今眼即不問如何是那畔機師良久云會麼
0840a20: 予曰深密幽玄蒙師直示向上一路千聖不傳意旨
0840a21: 如何師云這段風光天然自在予曰恁麼則彌輝普
0840a22: 耀去也師擊如意予便歸位一日碧峰寺見師師問
0840a23: 何處來予曰林中來師曰林中事動止如何予曰特
0840a24: 來請問和尚師云提起放下一任繇你予曰也要和
0840a25: 尚證明師云杖人從來不輕許人予曰設許人時如
0840a26: 何師良久默然予便禮拜師亦默然午後入室禮拜
0840a27: 師云作甚麼予曰歸林去師云適從那裏來予曰隨
0840a28: 喜羅漢來師云羅漢都在麼予曰若不在將甚麼見
0840a29: 和尚師云杖人無面目你向何處著眼予曰轉見親
0840a30: 切師云如何是你親切處予便禮拜而出林中事畢
0840b01: 過天界辭謝師云向日彌普底今朝試道看予曰總
0840b02: 在這裏面辭去師云水遠山高切須仔細予曰自有
0840b03: 拄杖通霄徹淵便出師送偈扇如意等具力勉受之
0840b04: 冬初抵雲居時山田遭蝗所須百不給拮据逾年以
0840b05: 己巳丑仲冬廿一日之吉窣堵甫成院舍香燈略具所
0840b06: 不能莊嚴如意者以待將來同門諸兄之緣力耳事
0840b07: 竣予告護法檀越及在座諸師面請法大師繼主先
0840b08: 和尚之席法已巳慨諾季冬廿四日予將常住冊籍什
0840b09: 物付執事看管以俟奉法入院而予將退居塔院侍
0840b10: 香燈法迺約期去匡山而不時至而予延佇竟載坐
0840b11: 違夙願紆懷成病辛卯春遂出山托缽行腳夏至匡
0840b12: 廬卜隱未就秋挂錫五乳冬為諸子說戒時年滿五
0840b13: 十矣壬辰春本山耆宿見契始泊於五老峰之瑞雲
0840b14: 崖狷穴同居野蔬度日而又有千尋之嶂結秀層雲
0840b15: 萬頃之湖俯瞰無際凡予二十年間積懷未遂者至
0840b16: 此而可以無憾矣予自辛卯辭雲居事退隱匡廬春
0840b17: 秋九易承先師浪老和尚屢書勉其應世皆以老病
0840b18: 不出山之願謝之己巳亥五月朔二日師差風峻機持
0840b19: 書到山有衣偈源流囑予予即焚香啟讀竟對使舉
0840b20: 示左右云遯跡匡廬數載一切是非不管縱有口舌
0840b21: 撩天到此冰消瓦解即今三世諸佛衣法歷代祖師
0840b22: 源流我本無心希求彼卻有意自至且道受即是不
0840b23: 受即是乃擲書於案頭云老賊分贓獲者殃及九月
0840b24: 朔七日見日公送訃音到山次日設位上供拈香云
0840b25: 璽於數年前跨木馬遊火宅眼冷心灰數年後向孤
0840b26: 峰結茅屋大休大歇已巳謂此生事畢豈知禍身難掩
0840b27: 欲隱彌露往業難逃欲避偏遭只得重抖精神復整
0840b28: 威儀拈一瓣香穿渠鼻孔說幾句話通渠耳竅雖然
0840b29: 賊過張弓要且箭箭中的呀將昔冤報昔冤以今屈
0840b30: 酬今屈莫道對頭不相識十一月朔二日出山臘月
0840c01: 朔二日抵天界初八日對龕上供告香云千里聞風
0840c02: 一月來遙知此事已巳安排全身坐在炭坑裏向外覓
0840c03: 求焉在哉庚子四月十三日送師龕入攝山建塔八
0840c04: 月十九日於紫竹林受侍御陳旻昭居士憲副劉純
0840c05: 之居士暨合郡縉紳孝廉文學居士同諸山耆宿本
0840c06: 寺方丈監院等請住天界於九月十五日入院辛丑
0840c07: 春結制皆有法語載錄夏建普福道場七晝夜時予
0840c08: 年滿六十矣是夜茶次因眾問予有生以來行實不
0840c09: 覺忉怛至是侍僧次日請錄遂援筆紀其大略如此。
0840c10: 三卷終　　　　　菩薩戒弟子劉興孝捐資敬刊
0840c11: 
0840c12: 
0840c13: 
0840c14: 
0840c15: 
0840c16: 
0840c17: 
0840c18: 
0840c19: 
0840c20: 
0840c21: 
0840c22: 
0840c23: 
0840c24: 
0840c25: 
0840c26: 
0840c27: 
0840c28: 
0840c29: 
0840c30: 
0841a01: 和中峰禪師懷淨土詩
0841a02: 廬山瑞雲沙門大璽著
0841a03: 一乘願力入娑婆忘失西方劫數多今日迴心須念
0841a04: 佛去來由自不由他
0841a05: 故鄉非外路非賒纔想歸家便到家眼裏西方心內
0841a06: 佛迴光返照本無遮
0841a07: 欲往西方須念佛六時晝夜莫停聲情塵念到消忘
0841a08: 處淨土何愁不得生
0841a09: 國名極樂誰為主秪有彌陀一世尊垂手娑婆無量
0841a10: 劫教人同入念佛門
0841a11: 信行弘深願往生西方三聖總持名慈悲不捨哀攝
0841a12: 授我命臨終共接迎
0841a13: 念句彌陀問是誰問來問去起深疑渠元就是唯心
0841a14: 佛要與當人自證知
0841a15: 彌陀釋氏共胞胎兩土平分任取裁識得自心無不
0841a16: 是此誰生去彼何來
0841a17: 此去西方多少路迢迢十萬億途程耑持自性彌陀
0841a18: 佛淨土惟心絕點塵
0841a19: 諸佛本無彼此相眾生與佛自疏親蓮花世界何多
0841a20: 佛盡是娑婆過去人
0841a21: 死死生生生死死塵塵剎剎剎塵塵自從一念彌陀
0841a22: 佛頓脫輪迴無始因
0841a23: 獃不獃兮癡不癡無心念佛似嬰兒全身本是光明
0841a24: 藏悟後還同未悟時
0841a25: 淨土娑婆共一家教人生去本無差若將彼此心求
0841a26: 佛捨卻阿娘認著爺
0841a27: 苦海無邊欲出離只須日夜念阿彌一聲相應狂心
0841a28: 歇便是舟登彼岸時
0841a29: 即心是佛將心念念到心空佛亦忘親證一回方解
0841a30: 道涅槃生死總無妨
0841b01: 佛祖同宣淨與禪隨機方便利人天箇中消息無分
0841b02: 別直指歸真達本淵
0841b03: 佛說彌陀一卷經全彰依正數難明自須親睹慈尊
0841b04: 面始信剎塵是化城
0841b05: 淨土云何名極樂因無惡道苦相侵珍衣寶饌隨心
0841b06: 至樓閣園林地布金
0841b07: 樓閣層層寶所成門窗咸放大光明黃金座上彌陀
0841b08: 佛說法時時度眾生
0841b09: 七重行樹葉婆娑四道金欄界網羅晝夜經行花滿
0841b10: 地香風微動念彌陀
0841b11: 九品蓮花共一池含輝發耀映時時常為不退菩薩
0841b12: 母產育娑婆念佛兒
0841b13: 珠網玲瓏寶樹森微風吹動妙多音譬如天樂同時
0841b14: 奏聞者皆生念佛心
0841b15: 八德池中九品花或開或合大如車青黃赤白光交
0841b16: 燦底布金沙長佛芽
0841b17: 地布純金平似掌六時不斷雨天花眾生清旦盛衣
0841b18: 供養他方佛老爺
0841b19: 鸚鵡頻伽遶樹林梵聲和雅悅人心休疑異類同居
0841b20: 此盡是彌陀變化音
0841b21: 彌陀一念一蓮華因徹珍池果不差念到功成佛接
0841b22: 引一聲彈指便歸家
0841b23: 一心不亂是專持名號聲聲莫暫離打破疑團即是
0841b24: 佛不須重覓古阿彌
0841b25: 萬德洪名無量光十方普照貌堂堂自從無始至今
0841b26: 日劫數何如壽數長
0841b27: 洪名一舉萬緣灰獨露娘生面本來非色非空非背
0841b28: 向更從何處惹塵埃
0841b29: 欲尋捷徑歸家去惟有參禪念佛門除斯別求方便
0841b30: 路更無超過此為尊
0841c01: 參禪不外唯心土念佛何殊直指禪禪淨同源入處
0841c02: 異任伊先上那邊船
0841c03: 彌陀即性性唯心生與無生絕點塵內外不居中不
0841c04: 住露堂堂地一閒身
0841c05: 成就黃金丈六身圓光普照日惟新人天聞見生希
0841c06: 慕同種當來出世因
0841c07: 六方諸佛讚西方彌覆三千舌廣長異口同宣唯極
0841c08: 樂更無別處可商量
0841c09: 遙憶西方西復西極西之處更難思但將妄想心消
0841c10: 滅即是歸家見佛時
0841c11: 十六觀門門廣大四十八願願洪深知先發願生彼
0841c12: 國守約尋門歸自心
0841c13: 萬慮咸休坐草堂一心不亂想西方有時忽入那伽
0841c14: 定親睹彌陀無量光
0841c15: 願見西方佛世尊時時送想日頭昏彌陀知我歸心
0841c16: 切返放毫光灌頂門
0841c17: 不立一塵修淨土還空萬象念彌陀纖毫著意尚非
0841c18: 是何況心中妄想多
0841c19: 一盞清燈一炷煙光明常照於龕前殷勤念禮彌陀
0841c20: 佛徹骨冰寒尚未眠
0841c21: 自性彌陀莫外尋外尋空費草鞋金迴光返照能尋
0841c22: 底不出當人一點心
0841c23: 腳踏今世門頭地頂放威音那畔光究竟此心元洞
0841c24: 徹七通八達有何妨
0841c25: 事窮理極獨惟心妄想浮塵不敢侵識得此心無寸
0841c26: 土拈來瓦礫盡黃金
0841c27: 眉毛豎起眼橫睜念一聲兮問一聲千聖至斯無覓
0841c28: 處箇中誰敢強安名
0841c29: 威音那畔絕消息今世門中覓亦無妙有真空常湛
0841c30: 寂彌陀即是古毘盧
0842a01: 六根六識六塵情內外中分界處生無位真人都不
0842a02: 住頭頭法法放光明
0842a03: 視也無形呼有聲有無呼視甚分明及乎尋箇分明
0842a04: 旨卻被空花翳眼睛
0842a05: 案頭常秉般若炬爐內頻燃解脫香一句了然超百
0842a06: 億寂光三昧遍十方
0842a07: 往生捷徑在人心切莫徒勞向外尋辦自肯心念自
0842a08: 佛本無差別路頭侵
0842a09: 萬象之中獨露身遠無疏闊近無親現今若要知端
0842a10: 的但向塵中作主人
0842a11: 六根都攝念彌陀淨土唯嫌揀擇多深入一門一切
0842a12: 入百千方便盡包羅
0842a13: 六根恰似劫財賊六識猶如引盜郎縱有心王無用
0842a14: 處彌陀一舉盡投降
0842a15: 我與彌陀夙有緣彌陀為我用心堅嬰兒憶母情親
0842a16: 切母念嬰兒最可憐
0842a17: 念佛念到最親切寒暑飢虛總不知只待因緣時節
0842a18: 至彌陀一見更無疑
0842a19: 佛法本無權與實眾生根器有聰愚彌陀化主心平
0842a20: 等同指西方一路途
0842a21: 彌陀為甚皺雙眉堪嘆人生大似癡面赤髮烏不念
0842a22: 佛齒黃頭白悔應遲
0842a23: 萬行莊嚴清淨土圓滿福慧紫金身眾生非是全無
0842a24: 分只要居塵不染塵
0842a25: 三界無安如火宅四生輪轉認為家彌陀苦口與人
0842a26: 說勸往西方九品花
0842a27: 信力堅強行願真往生因果不虛陳若能念念心無
0842a28: 退即是蓮花國裏人
0842a29: 無量劫來生死業彌陀一念盡蠲除命終還仗洪名
0842a30: 力上品蓮臺定可圖
0842b01: 八萬四千入道路箇中捷近是何門十方三世佛同
0842b02: 贊淨土彌陀第一尊
0842b03: 清旦鐘聲法喜時盈堂僧眾念阿彌缽盂應量一般
0842b04: 飽但往西方有速遲
0842b05: 年來想念佛心堅聖境時時現目前昨夜繩床一夢
0842b06: 覺全身猶在寶池蓮
0842b07: 一心不亂那伽定名號專持般若禪寂照圓融真淨
0842b08: 土十方世界亦如然
0842b09: 晝夜彌陀十萬聲也無欠少也無零是中有箇難瞞
0842b10: 底字句分明計得清
0842b11: 彌陀佛是我親爺棄捨伶俜去路賒三十餘年空眷
0842b12: 戀至今發念要歸家
0842b13: 自家屋裏彌陀佛日夜何嘗須臾離若去將心向外
0842b14: 覓世人豈不太愚癡
0842b15: 喝棒如雷氣似王問渠著甚急顛狂自心不把彌陀
0842b16: 念只恐臨終手腳忙
0842b17: 佛是眾生慈父母叮嚀苦勸早歸家莫教兩鬢生霜
0842b18: 雪擬欲還時路恐差
0842b19: 勸念彌陀不得閒將心日用苦攀緣滿堂金玉雖為
0842b20: 貴難保人生有百年
0842b21: 功名蓋世日無多覷破猶同水上波話到無常空嘆
0842b22: 息何如趁早念彌陀
0842b23: 人生富貴植前因布施齋僧發意真若肯今生思念
0842b24: 佛當來又是果中人
0842b25: 貧窮念佛正相當跣足提巾上藕航若問歸帆何太
0842b26: 急因無財寶挂心腸
0842b27: 既作人間大丈夫莫將財色把身誅阿彌陀佛隨心
0842b28: 念托質蓮胎應不無
0842b29: 女流念佛信繁難忙裏偷閒要數完若想臨終生淨
0842b30: 土莫愁家富與家寒
0842c01: 鉗鎚拈起響叮噹打鐵爐中選佛場久煉純鋼成一
0842c02: 片功成時至往西方
0842c03: 鸚鵡舌巧被人籠念佛無心卻有功脫下皮毛生淨
0842c04: 土靈明托化藕花中
0842c05: 十善咸明感上天不持名號總徒然縱能修到非非
0842c06: 想難比西方下品蓮
0842c07: 人人盡道念彌陀借問彌陀是甚麼眼似銅鈴心似
0842c08: 漆口吧吧地只圖多
0842c09: 娑婆五濁未能清耑念彌陀願往生感應道交佛接
0842c10: 引剎那間悉頓圓成
0842c11: 庶鳥珍禽同念佛茅堂寶閣共為家若將清濁分優
0842c12: 劣平等光中見自差
0842c13: 百千方便皆權說唯有念佛一事真但看古今賢與
0842c14: 聖阿誰不把此門陳
0842c15: 因該果海膠中漆果徹因源錦上花流水光中知念
0842c16: 佛夕陽影裏解歸家
0842c17: 廣陳依正從今日備載修行利後人舉約該餘成捷
0842c18: 徑去繁崇簡早歸真
0842c19: 想相為塵垢是情出塵雖淨垢還生要將漆器掀翻
0842c20: 底但念彌陀六字名
0842c21: 應無所住安心竟心若有生所住非降伏其心唯念
0842c22: 佛西方淨土是真歸
0842c23: 一身四大為墻壁五蘊三毒當作家圓洞六根皆戶
0842c24: 牖心佛出入總無遮
0842c25: 芭蕉好似世人心剝盡方知惜寸陰若肯從前思念
0842c26: 佛且無霜雪把頭侵
0842c27: 千林花鳥音和雅萬壑松濤聲韻佳無限風光無限
0842c28: 意念佛念法念僧伽
0842c29: 魔強法弱路千差一念無為似斬麻坐斷兩頭生淨
0842c30: 土念佛還仗佛冥加
0843a01: 自心有病自心醫病差醫忘心亦離若問此方真妙
0843a02: 訣阿彌陀佛是吾師
0843a03: 蓮池海會佛如來勢至觀音坐寶臺垂手娑婆同接
0843a04: 引眾生箇箇離塵埃
0843a05: 想見西方九品蓮至誠歸命禮金仙道交感應忘能
0843a06: 所心地花開現佛前
0843a07: 蜂房蟻穴光明藏柳巷花街功德林法界等觀皆淨
0843a08: 土原來無處不惟心
0843a09: 說是說非人不解譚玄談妙有誰知依稀彷彿難分
0843a10: 辨一舉彌陀盡決疑
0843a11: 既念彌陀願往生休疑心地理難明觀音勢至為朋
0843a12: 友佛道何愁不速成
0843a13: 萬樹春風入院溫寒涼消盡熱心存花香水暖蓮臺
0843a14: 淨直往西方面世尊
0843a15: 夏日炎炎似火流陽光燒白世人頭彌陀常住清涼
0843a16: 國接引眾生向彼遊
0843a17: 一念彌陀萬事休長空雁過語悲秋歸心恰似離弦
0843a18: 箭端向西峰看日頭
0843a19: 冬至風寒雨雪飛飄零稚子欲誰依婆心切切倚門
0843a20: 望臘盡年窮不見歸
0843a21: 四時八節如旋火萬死千生若轉輪只有此心無動
0843a22: 靜耑持名號日惟新
0843a23: 西方風景最清涼心地無塵熱惱忘諸上善人同會
0843a24: 處經行坐臥悉安詳
0843a25: 即是即非還更遠離名離相處猶疑多方善誘都難
0843a26: 信親見歸來始得知
0843a27: 茶煙消盡五更初除想西方一事無鐘鼓聲傳空劫
0843a28: 外一門深入法王都
0843a29: 勿論冤兮勿論親逢人一味語頻頻口空非是說空
0843a30: 話勸念彌陀果是真
0843b01: 自從親入遠公社善友難逢是箇中不遇中峰懷淨
0843b02: 土青山逾遠雲彌豐豊
0843b03: 最上參禪惟念佛祖師公案漫疑猜不須待悟拈花
0843b04: 旨且仗彌陀歸去來
0843b05: 或曰西方或謂禪聖凡沙界總同圓舌頭非是無觔
0843b06: 骨遍覆三千出自然
0843b07: 詩成百八口親宣雖讚西方不礙禪識得自心無定
0843b08: 法但隨機便利人天
0843b09: 
0843b10: 菩薩戒弟子劉興孝捐資敬刊
