0135b01: 嵩山野竹禪師語錄卷十
0135b02: 
0135b03: 鄂　州參仝門人宗宏　錄
0135b04: 鄂　州龍光門人宗上　潞南州兜率門人宗堅　仝編
0135b05: 雜偈
0135b06: 褱竹元竹眉二子
0135b07: 拂衣昆海是春時三楚為家未可知不見衡陽歸雁
0135b08: 至空教老眼兩行垂
0135b09: 寄兜率堅長老
0135b10: 住院心心要細微減言敬事用恩威若云寬猛俱無
0135b11: 濟那得人人盡上機
0135b12: 與昇首座
0135b13: 海光昨夜淨西樓山色蒼蒼月一鉤自是漁人知我
0135b14: 意釣船繫在蓼華頭
0135b15: 與總戎王居士
0135b16: 挾纊當知惠愛深英雄入塞騎駸駸壽亭一去空千
0135b17: 載此日浮屠見沛霖
0135b18: 送鼎西堂吳門代省
0135b19: 雲山萬里別哀牢南下戕牁放小舠此去姑蘇寧大
0135b20: 父趨庭切忌試吹毛
0135b21: 送方伯李護法遷浙中時開聖老人在吳郡便
0135b22: 寄起居諱本晟
0135b23: 清香夾道海棠紅皁盍行雲向浙東何用衡陽南去
0135b24: 雁家書一紙便吳中
0135b25: 送磻谿王居士
0135b26: 吾家住在古城西水鳥聲聲叫柳陽回首親朋無信
0135b27: 字故人獨有老磻谿
0135b28: 寄胡鳧菴居士諱欽華時許作嵩山碑
0135b29: 何事書淫惜此光嵩山不放照幽堂曹谿南嶽千年
0135b30: 石緣字猶能記寶坊
0135c01: 贈兜率堅長老
0135c02: 三尺青蛇開紫電十年得自長松院和韜分付不磷
0135c03: 兒歸去臨機看轉便
0135c04: 贈報國海長老
0135c05: 文水潭魚極細文孤舟乘月向江濆有時釣得魚兒
0135c06: 出好擿絲竿笑晚曛
0135c07: 贈臻監院
0135c08: 一塢紅英映艸堂閑師才見便還鄉如今折贈臻監
0135c09: 院別是玄都觀裏香
0135c10: 贈總戎線居士諱維明
0135c11: 嵩雲帶雨潤江皋橫海將軍在不毛令肅嚴更縣夜
0135c12: 月南方小醜漫稱豪
0135c13: 神武軍威徼外陳當時出塞車鄰鄰靈山舊識公還
0135c14: 記共坐嵩山詠早春
0135c15: 贈總戎祁居士諱三昇
0135c16: 親擐戈甲塞雲開手握青蛇气噴雷走馬虎谿尋勝
0135c17: 蹟雲房無力下床來
0135c18: 贈李廷弼世襲
0135c19: 石霜一箇無鑐鎖巧手欲開不得開卻被郎君輕一
0135c20: 擊火星迸散滿崔嵬
0135c21: 贈竹水張居士
0135c22: 知君愛竹又愛水竹高水淨青山裏或時背手夕陽
0135c23: 斜一笑一歌深有旨
0135c24: 答龍光上長老苦雨之作附上偈
0135c25: 鐵鞭已在山僧手問爾龍蛇何處走如今六合青冥
0135c26: 開躍躍依然不出斗
0135c27: 好把珊瑚鞭在手東椎白日金輪走蒼龍跛如
0135c28: 驅羊臥看銀河橫北斗。
0135c29: 前韻贈堅昇二子
0135c30: 逢人垂下黃龍手幾番申縮金毛走神睛雙點真龍
0136a01: 兒破壁天飛戾北斗
0136a02: 再答上長老附來偈
0136a03: 無耑申出拏雲手嚇得豐隆下地走卻被龍光收拾
0136a04: 歸金豪萬道射牛斗
0136a05: 等閒築著我師手滿紙雲煙隨手走放在奚囊玉
0136a06: 匣中猶餘光怪拂南斗。
0136a07: 壽軒翁高檀越
0136a08: 簫鼓張筵可壯觀百年此祝复何難籛彭不審家何
0136a09: 處為我邀來一醉歡
0136a10: 壽巖若陳太守
0136a11: 白榆昨夜支支開散入錦城大府來盡道梁州賢太
0136a12: 守千春治此字嬰孩
0136a13: 壽佛髻羅居士
0136a14: 鷲峰壽量稱無盡好笑人閒貴百年瑞靄高門初度
0136a15: 日銜豪一為寫新篇
0136a16: 壽我侍者我楚雄人
0136a17: 鹿城城外白雲橫此日阿充旁曉生好看蹋翻紫頂
0136a18: 月蒼山雪浪任從烹
0136a19: 次大眾勉學二絕
0136a20: 寓內浮名也可刪心原始得接嵩山莫愁塵外無深
0136a21: 趣白石青谿好掩關
0136a22: 舊時塵務未能刪瓢笠何須寄此山方寸清來無一
0136a23: 事南公也免揭三關
0136a24: 示嵩元禪人
0136a25: 衣囊柬束到嵩山雲自無心水自閒只把此閒閒到
0136a26: 底不須持缽向人閒
0136a27: 華書記被犬傷
0136a28: 拋閒信步入城游砧急家家九月秋忽遇子湖簾外
0136a29: 犬親遭一口笑不休
0136a30: 示無用知客
0136b01: 雲水紛紛無盡期茶桮談笑切須知恐防大伯咍咍
0136b02: 笑又詠枯椿舊處詩
0136b03: 示顯宗禪人
0136b04: 蒲團靜對竹囪時花落花開總不知莫把此閒容易
0136b05: 得臥龍當日也難期
0136b06: 寄洞庭賀居士
0136b07: 少陵去後艸堂灰冷落巴山千載來月照洞庭萬頃
0136b08: 碧不知新句為誰裁
0136b09: 高囪研墨寫新詩下筆未能又引疑始信昔人言不
0136b10: 誤吟成扭斷數莖髭
0136b11: 寄參仝宏長老
0136b12: 虎須捋得才盈把鳳翥龍驤看作家不是嵩高真骨
0136b13: 肉如何掌上有靈蛇
0136b14: 寄盛守元居士
0136b15: 百劫塵緣剔得脫尋花趁柳也翛然此情便是毗邪
0136b16: 意何用他家五味禪
0136b17: 示陳元柏居士
0136b18: 金山室裏尋床座四大元無五蘊空玉帶輸來千古
0136b19: 外桃花猶自怨春風
0136b20: 示渾樸熊居士
0136b21: 蒼蒼庭柏語來真老子不將竟示人若謂談玄終不
0136b22: 實不知何地覓芳春
0136b23: 示傅雲景居士
0136b24: 本常之理未能知埽地焚香看是誰者裏忽然頭角
0136b25: 出青天白日复何疑
0136b26: 示佛祕馮善人
0136b27: 未知誰脫复誰縛太末蟲兒吞卻雀此意疑來幾十
0136b28: 年猶傳普化空搖鐸
0136b29: 示佛性劉善人
0136b30: 從來者事無多語一箇平常心自許黃葉西飛旅雁
0136c01: 南秋風析析吹禾黍
0136c02: 示何宗古居士
0136c03: 天曉山前白雨收魚竿又理向谿流誰知自弄鉤頭
0136c04: 餌眼看清波不計秋
0136c05: 示杜可美居士
0136c06: 禪心濯濯似秋月三十年來力已竭舉似公家知不
0136c07: 知若知歸去莫輕忽
0136c08: 示佛真葉道人
0136c09: 好箇龐家回向句荊釵脫下走盤珠千年法社無消
0136c10: 息且喜今朝汝自符
0136c11: 示王大定居士
0136c12: 一曲無絃彈未已仝人聞得便歡忻松門自此堪長
0136c13: 嘯秋月浮來可贈君
0136c14: 示宗益王道人
0136c15: 紅塵豈是隔清涼祇恐牢牢著戲場報汝常光元具
0136c16: 足不須此外別商量
0136c17: 示呂離我居士
0136c18: 齋心事佛只須真莫掠虛名笑殺人直與蘇黃仝鼻
0136c19: 孔超然韻出劫前春
0136c20: 示殷佛美居士
0136c21: 者事吾徒切要知臨機全不著思惟請看信手拈來
0136c22: 藥即使膏肓也可醫
0136c23: 示羅佛髻居士
0136c24: 烏藤七尺驗雲水盡抱頭皮護痛痕不似君家心更
0136c25: 切幾番走馬到龍門
0136c26: 示汪永善居士
0136c27: 香匙手裏撥盧煙此是諸方上上禪無那汪君猶未
0136c28: 徹徒勞高步向林泉
0136c29: 示袁宗啟居士
0136c30: 世尊無說我無聞此語分明舉似君正體堂堂無位
0137a01: 次歸家切忌罵慈雲
0137a02: 示曹一禎居士
0137a03: 夜靜殘鐙在艸堂囪前寒景動輕霜道人紙被烘來
0137a04: 煖一覺安眠萬事忘
0137a05: 示王東城居士
0137a06: 橫擔一竹坐茅廬有客相尋忽下驢借問君家何處
0137a07: 是門前五柳是吾居
0137a08: 示陳貴吾居士
0137a09: 山家充缽是園蔬歲歲年年食有餘更問住山消息
0137a10: 子蒲團夜夜月來初
0137a11: 示李新初居士
0137a12: 暑气相催到上方松門艸閣也清涼臥看拒霜華滿
0137a13: 樹西風撲落上衣香
0137a14: 示傅玉環居士
0137a15: 相逢盡是熱心人未肯休歸閒此身獨有傅君情可
0137a16: 愛時時顧我詠陽春
0137a17: 示傅褱吾居士
0137a18: 臥龍山下芭蕉石石上莓苔深可尺一片贈君君莫
0137a19: 輕有時價重連城璧
0137a20: 示涂成衣
0137a21: 看水尋山情自說孃生鼻孔何曾別翦刀遺下響丁
0137a22: 東此事分明都漏洩
0137a23: 示王如月居士
0137a24: 雪斷夭桃映水紅陽春滿地艸茙茙文殊面目無臧
0137a25: 處一任風吹日炙中
0137a26: 示姜如鶚居士
0137a27: 無情說法果何長撥著盧頭柏子香自是塵塵聲動
0137a28: 地痴人猶自播雌黃
0137a29: 示王一賢居士
0137a30: 團團秋月上谿東素景如霜下艸芃好箇瞿曇清淨
0137b01: 眼何妨說與白頭翁
0137b02: 示李乾如居士
0137b03: 塵心洗淨可逃禪靜裏煙華別一天若是翻然開醉
0137b04: 眼騎驢何用到林泉
0137b05: 示徐居士亨
0137b06: 捉下猢猻即便休閉門高枕樂悠悠此時有問如何
0137b07: 道拈起茶桮也好酬
0137b08: 示江寂永居士
0137b09: 白石巖前煙漠漠閒來石上看松鶴只須騎鶴白雲
0137b10: 耑莫向人間嚼糟粕
0137b11: 示羅洪才居士
0137b12: 列聖微言理可求囪前艸緣未為優山僧無者閒家
0137b13: 具日日高眠接上流
0137b14: 示劉濟舟居士
0137b15: 當日張弓二十年三平一見開胸臆敲床自是醒韓
0137b16: 公借問濟舟識不識
0137b17: 示宋榮祿居士
0137b18: 儒佛何曾是兩般埽除刪述各相關不知別有風流
0137b19: 事只在相逢一笑間
0137b20: 與王臣舉居士話舊
0137b21: 一別錦江十歲寒家山回首幾摧肝逢君又話鄉中
0137b22: 事夜半殘鐙淚眼看
0137b23: 俗士病革因示小偈
0137b24: 伏枕床頭苦病身如今易簀欲拋塵要知此去家何
0137b25: 處可問蓮花國裏人
0137b26: 示戚道明居士
0137b27: 秋霜打動庭梧落驚起高支三兩雀此意明明著見
0137b28: 聞如何卻說空無作
0137b29: 示王國柱居士
0137b30: 日日囪中禮六時金臺有路預為期總之未了目前
0137c01: 事拓足他方白蕅池
0137c02: 示方任周居士
0137c03: 從前謬向經中討此日方知一字無種柳栽花堪自
0137c04: 樂不須別處費工夫
0137c05: 示符聖道居士
0137c06: 去盡塵緣與野馬何空何有亦何假始知萬象一毛
0137c07: 中魔佛相逢正好打
0137c08: 示毛宗明居士
0137c09: 青眼高歌白日裏不僧不俗是何宗瞿曇老子也難
0137c10: 識薄莫騎牛入亂松
0137c11: 示王淵源居士
0137c12: 清心絕欲坐間房便是長生第一方花落花開情自
0137c13: 得何山何水不幽香
0137c14: 示杜體賢居士
0137c15: 大業心心在聖堯深褱精一老漁樵楊雄去後無消
0137c16: 息此日逢君意自銷
0137c17: 示岳良壁居士
0137c18: 拄杖顛東拂子忙磚頭瓦塊費商量瞿曇一有拈花
0137c19: 事千古虛聲落大唐
0137c20: 示陳語石居士
0137c21: 煩惱叢叢是燄光未能勘破苦何長回頭若醒塵緣
0137c22: 夢便到如來大寂場
0137c23: 示佛印婆子
0137c24: 佛印圓通耳獨云由來堪忍詔聲聞慈航欲盡眾生
0137c25: 界無那頑皮志不勤
0137c26: 示佛明婆子
0137c27: 道在常情須理會非男女相莫塗糊古人雖說無名
0137c28: 字喫飯穿衣豈是無
0137c29: 示佛見婆子
0137c30: 宗旨今時豈易扶幾番困頓幾番穌雖然得箇蒲團
0138a01: 地也笑功成萬骨枯
0138a02: 示葉佛顯居士
0138a03: 本來底事無名字教我如何安得名昨夜前村深雪
0138a04: 裏不知何處笑歌聲
0138a05: 示易佛本居士
0138a06: 佛說何曾去一塵閒花野艸自天真須彌腳下滄溟
0138a07: 水浸殺魚龍笑殺人
0138a08: 示趙佛住居士
0138a09: 本來無住名真住佛子緣何信未能若使虛空開得
0138a10: 口說時依舊未相應
0138a11: 示郭足法居士
0138a12: 方自方兮圓自圓道人活計此為先咽喉屏卻如何
0138a13: 道三箇猢猻夜簸錢
0138a14: 示李賢友居士
0138a15: 山風摵摵隕霜露看看高梧秋已莫促織鳴來嬾婦
0138a16: 驚道人何不趨歸路
0138a17: 示王國才居士
0138a18: 熊耳山前斷臂師一缽傳來是幾時莫謂如今消息
0138a19: 盡慈雲菴主也偏宜
0138a20: 示劉宗法居士
0138a21: 山僧無法可相傳問著當央痛與拳曠劫無明從此
0138a22: 息朝朝莫莫自天然
0138a23: 示范世德居士
0138a24: 斬水蒼山兩地秋單車昨日到梁州迎風一掌能相
0138a25: 委白月青天各自休
0138a26: 示王國安居士
0138a27: 相逢惟說宕渠邊回首身前事枉然何日還鄉尋故
0138a28: 老為余問訊李青蓮
0138a29: 示黃玉徵居士
0138a30: 九月九日昆陽裏閒看秋園落樣子籬邊醉殺陶淵
0138b01: 明笑倩旁人為扶起
0138b02: 示楊宗文居士
0138b03: 雷奔一喝勘來耑卻道明明是此旨更有蒼天兩字
0138b04: 冤何曾悟得自家底
0138b05: 送江希賢居士
0138b06: 西風昨夜落青梧又見寒砧艸木枯十載梁城驚歲
0138b07: 莫明朝回首是東吳
0138b08: 章祥宇居士以扇求偈
0138b09: 揮豪欲艸扇頭詩盡力畫來無一字引得鐙籠笑不
0138b10: 休為君投筆慚無地
0138b11: 示馬神超居士紫竹菴托滄江
0138b12: 行盡深谿紫竹菴禪房華木映晴嵐秋來一碧如天
0138b13: 鏡應看銀河下空潭
0138b14: 示張一嘯居士
0138b15: 日下松支景漸斜香風十里道人家一腔清趣能消
0138b16: 受散步長隄送去雅
0138b17: 示王如鼎居士
0138b18: 何名清淨何名佛艸木河山人畜物縛作一團置掌
0138b19: 中莫教滾滾如波沸
0138b20: 示金之鼐居士
0138b21: 萬事經心溺是非一絲不挂也輕微請看聚散白雲
0138b22: 景到底何曾有所依
0138b23: 示楊文季居士
0138b24: 秋老邊城木葉空太華風雨夜濛濛更殘忽霽昆陽
0138b25: 月一片清光落浪中
0138b26: 示張正顏居士
0138b27: 寂寂山房月一鉤風迻花景過囪頭幾番欲繪金箋
0138b28: 上只恐王維也著羞
0138b29: 觀潘契空居士箑頭詩字口號
0138b30: 字玅詩工遠擅場右丞千古筆生香莫云不是前身
0138c01: 事一度思來笑欲狂
0138c02: 寄劉善用居士
0138c03: 寄語忘情客可來山中靜極白雲河梁亦有清秋
0138c04: 月好共知音酌茗桮
0138c05: 示李仁吾居士
0138c06: 道者無心學漢詩閒情疏散是便宜相逢有問曹谿
0138c07: 旨一掌分明贈故知
0138c08: 示舒隰原居士
0138c09: 物物何曾別性天祇緣染汙各紛然如今說破雖無
0138c10: 異一箇鼻頭沒半邊
0138c11: 示楊裕德居士
0138c12: 有心說道道非道無意談心心自心一箇蒲團緘口
0138c13: 坐高天白月上幽林
0138c14: 示王居敬居士
0138c15: 露溼疏林曉霧吹秋禽啼在桂花支如何此意人皆
0138c16: 見不省從前夢幻時
0138c17: 示鄭洪仁居士
0138c18: 世事看來如野馬人情不實似潺湲縱然玉帛千廂
0138c19: 滿不及道人一日閒
0138c20: 示申宗琳居士
0138c21: 烹茶釀酉也如如此是西林高士居亭上問余玄要
0138c22: 意青天一嘯落池魚
0138c23: 示宗玩婆子
0138c24: 油餈擿去事何如一掌當腮信不虛火裏生蓮香可
0138c25: 愛聲名百代播群書
0138c26: 示宗緣刑夫人
0138c27: 當年秦國扣禪宗無字徹來笑別峰心事恐人傳不
0138c28: 盡親書入道語重重
0138c29: 示載谷鄭婆子
0138c30: 道在邇而求諸遠飲得茶來忘卻飯忽照蔆花省舊
0139a01: 顏翻然頓足悔來晚
0139a02: 示曾一諾居士
0139a03: 嵩山敢自愛林泉總為雲峰許我眠法社夌徲非不
0139a04: 惜如今半是野狐禪
0139a05: 示不及徐婆子
0139a06: 一劍揮空及不及此談終不落階級轉身若不解真
0139a07: 機方寸何能袪妄習
0139a08: 示于登江婆子
0139a09: 散手千巖未是玄銀河撲碎始悄然有人問爾真
0139a10: 息遙指蜀山萬點尖
0139a11: 示陳待沽居士
0139a12: 吾儕一柄龜毛拂別是人閒無價物白石先生也不
0139a13: 知空教居士來相乞
0139a14: 示李宗韜居士
0139a15: 塵說剎說熾然說朝朝莫莫何曾輟李君歸去返聞
0139a16: 聞識得從前冤可雪
0139a17: 示宗祥劉婆子
0139a18: 衲僧盡是老婆兒此語聞之也大奇近日梁城劉鐵
0139a19: 磨孃生鼻孔要人知
0139a20: 示張希聲居士
0139a21: 臥龍不說聱頭禪有問當空築鐵鞭只教偷心無避
0139a22: 處他年免得哭蒼天
0139a23: 示宗希蔡婆子
0139a24: 六子生來人未遇如今者箇也須拋嵩山問汝如何
0139a25: 道無翼鳥兒起鶴巢
0139a26: 示楊完素居士
0139a27: 毗目仙人失卻口嘉州大象向南走驀然撞著桃符
0139a28: 神兩腳踢翻白額吼
0139a29: 示江佛道居士
0139a30: 春朝細雨下長空北去翩翩萬里鴻借問拖泥何所
0139b01: 事幽谿蹋碎落花紅
0139b02: 示龔安然婆子
0139b03: 風雨瀟瀟灑碧空松雲密密送飛鴻道人欲契無生
0139b04: 旨且看東園樹樹紅
0139b05: 示尼維量
0139b06: 辭親下髮為僧事不務真心也枉然若得一期桶底
0139b07: 落翻身便是祖師禪
0139b08: 示尼還轍
0139b09: 孤標一榻坐閒房閱盡人閒四十霜回首絲絲如白
0139b10: 雪名高蘭若淨天香
0139b11: 示一舟船頭
0139b12: 蘆花渡口一孤舟雲衰雨笠自風流有時臥唱華亭
0139b13: 曲應是無心仝海鷗
0139b14: 示大堅禪人
0139b15: 不是挂冠圖小急都緣學佛價難酬於今欲入慈雲
0139b16: 室只是深防棒血流
0139b17: 示似我禪人
0139b18: 者箇須眉不是我才離者箇便相左何如拋下了然
0139b19: 知斗大茅菴獨自坐
0139b20: 示南嶽德監院
0139b21: 話到為僧未是難鼻梁摸著始心安請觀思大當年
0139b22: 事三世吞來豈是謾
0139b23: 示會元禪人
0139b24: 飄飄一笠漢中來萬里梁城得意回歸去三川尋古
0139b25: 佛艸鞋破處罵吾儕
0139b26: 示李靖邦居士
0139b27: 雨後煙光淨北斗輕風細細動楊柳看來不是眼中
0139b28: 塵無那君心卻自負
0139b29: 薦萬恭人陳氏
0139b30: 者箇不生元不生挑鐙未必暗中行從今識得本來
0139c01: 百鳥語松風祇是聲
0139c02: 弔王秉和居士
0139c03: 十載昆明手共攜來風去雨每嵩西哭君何事抽身
0139c04: 早孤我雲瓢在五谿
0139c05: 弔王長山居士
0139c06: 推破名韁利鎖關翻身如月涌千山毗邪有問須親
0139c07: 對白石青松解笑顏
0139c08: 
0139c09: 
0139c10: 嵩山野竹禪師語錄卷十終
