0341a01: 介菴進禪師語錄卷五
0341a02: 嗣法門人真璨真智仁旭真照編
0341a03: 拈古
0341a04: 舉迦葉初祖一日踏泥次有一沙彌見乃問尊者何
0341a05: 得自為祖云我若不為誰為我為法眼益云我當時
0341a06: 若見拽來踏泥五祖戒云迦葉與沙彌說得道理好
0341a07: 洞山价云莫要茶喫麼保寧勇云雖然如是傍觀者
0341a08: 哂。師云這一隊漢總被老頭陀拖在泥裏輥何故
0341a09: 將頭不猛帶累三軍。
0341a10: 舉六祖謂門人云我卻歸新州汝等速治舟楫門人
0341a11: 云師從此去早晚卻回祖云葉落歸根來時無日五
0341a12: 祖演云祖師恁麼道猶欠悟在。師云五祖與麼道
0341a13: 淆訛在什麼處。
0341a14: 舉安國挺禪師因僧問五祖真性緣起其義云何祖
0341a15: 默然挺侍次乃謂大德正興一念問時是真性中緣
0341a16: 起其僧言下大悟徑山杲云未興一念問時不可無
0341a17: 緣起也時有僧云未興一念問時喚什麼作緣起杲
0341a18: 云我只要你與麼道。師云正興未興則且置只如
0341a19: 五祖默然還答真性緣起也無若道無負他五祖若
0341a20: 道有為甚其僧向挺侍者而得開悟試道看。
0341a21: 舉歸宗常禪師因普請乃問維那作什麼那云拽磨
0341a22: 宗云不得動著中心樹子那無對保福展代云比來
0341a23: 拽磨如今卻不成法眼益云恁麼則不拽也師云。
0341a24: 拽磨已巳竟。
0341a25: 舉斷橋和尚室中示萬法歸一一歸何處凡下語不
0341a26: 契即趁出高峰於此打失眼睛。師云斷橋老漢固
0341a27: 是婆心大似教壞人家男女高峰大師雖然於此打
0341a28: 失眼睛恩大難酬金明要問大眾且道如何是萬法
0341a29: 歸一一歸何處月似彎弓少雨多風便下座。
0341a30: 舉僧問長慶眾手淘金誰是得者慶云有伎倆者得
0341b01: 僧云學人還得也無慶云大遠在高峰云或問高峰
0341b02: 只向他道阿誰無分僧云學人還得也無但云猶嫌
0341b03: 少在。師云金明則不然或問眾手淘金誰是得者
0341b04: 但云妄想不得僧云學人還得也無答云莫向我覓。
0341b05: 舉僧問佛曰弼禪師如何是毘盧印弼云草鞋踏雪
0341b06: 僧云學人不會弼云步步成跡高峰云忽有人問但
0341b07: 言文不加點云學人不會但云要會作麼。師云高
0341b08: 提祖印還他二老爭奈錯下名言金明或問毘盧印
0341b09: 向他道你問我答云學人不會但云狼藉不少。
0341b10: 舉雪竇示眾云客從遠方來遺我徑寸璧中有四個
0341b11: 字字字無人識佛鑑云中有四個字不必重拈出高
0341b12: 峰云中有四個字字字無平仄。師云三老拈提四
0341b13: 字轉見糊塗未免烏焉成馬金明不惜眉毛特為諸
0341b14: 人正訛去也遂展手云中有四個字逢人莫錯舉。
0341b15: 舉應菴和尚舉世尊初生及雲門語乃云雲門此話
0341b16: 雖行未免落他陷阱黃面老子末後賣俏正是依草
0341b17: 附木二俱不了以左手拍禪床云過這邊著汝諸人
0341b18: 還知明果落處麼珊瑚枕上兩行淚半是思君半恨
0341b19: 君。師云舉此話端實是好笑三老漢用盡許多氣力
0341b20: 直至而今抬他不起且道他是阿誰遂拍膝一下云
0341b21: 祖禰不了殃及兒孫便下座。
0341b22: 舉僧問茱萸如何是沙門行茱云行即不無有覺即
0341b23: 乖其僧後到洞山舉似問山如何是沙門行山云頭
0341b24: 長三尺頸長二寸。師云或問金明如何是沙門行
0341b25: 即與踏倒。
0341b26: 舉百靈和尚一日路次見龐居士乃問昔日南嶽得
0341b27: 力句曾舉向人麼士云曾舉來靈云舉向甚人士以
0341b28: 手自指云龐公靈云直是妙德空生也讚之不及士
0341b29: 卻問靈得力句是誰得知靈便戴笠子而去士云善
0341b30: 為道路靈更不回首徑山杲云這個話端若不是龐
0341c01: 公幾乎錯舉似人雖然百靈輸他龐老一著何故當
0341c02: 時若不得個破笠頭遮卻髑髏有甚面目見他龐公
0341c03: 師云等閒看來彼此暗藏春色仔細揀點大似橘皮
0341c04: 作火魚目當珠驀拈杖顧眾云要知得力句太遠在
0341c05: 舉羅漢桂琛禪師與長慶保福入州見牡丹華幛子
0341c06: 福云好一朵牡丹華慶云莫眼花琛云可惜一朵華。
0341c07: 師云三尊宿撥草瞻風則不無若是看華直似不
0341c08: 解何故只為說黃道白金明當時若在拽杖便行。
0341c09: 舉古德赴一俗士齋次德問參禪念佛是同是別士
0341c10: 云識得是同不識是別。師別云和尚今日不著便古
0341c11: 德大笑不齋而去師別云山僧今日失利乃拈云當
0341c12: 時此老大似不解作客勞煩主人俗士將成九仞之
0341c13: 山猶欠一簣之土卻被此老一坐直至如今起身不
0341c14: 得簡點將來二俱不了且道全主全賓一句作麼生
0341c15: 兩段不同收歸上科。
0341c16: 代古
0341c17: 達磨大師因梁武帝問如何是聖諦第一義磨云廓
0341c18: 然無聖帝云對朕者誰磨云不識帝不領悟。代帝
0341c19: 云遠臨不易。
0341c20: 趙州因殿上過乃喚侍者者應諾州云好一殿功德
0341c21: 者無對。代云和尚合禮三拜。
0341c22: 趙州上東司召文遠遠應諾州云東司上不可與汝
0341c23: 說佛法。代遠便好度一籌子。
0341c24: 趙州問座主所習何業云講維摩經州云那個是維
0341c25: 摩祖父座云某甲是州云為甚麼卻為兒孫傅語主
0341c26: 無對。代云家醜不可外揚。
0341c27: 趙州見婆子攜籃過州云那裏去婆云偷趙州筍去
0341c28: 州云忽遇趙州時如何婆近前打州一掌。師云
0341c29: 敗也。雪竇云好掌更下兩掌也無勘處。師云
0341c30: 雪竇只解助強不解扶弱。
0342a01: 趙州問僧什麼處來僧云江西來州云趙州著在什
0342a02: 麼處僧無對。代云久嚮和尚。
0342a03: 南泉一日牽牛入僧堂內巡堂而轉首座乃向牛背
0342a04: 上三拍泉便休去趙州後將一束草安首座面前座
0342a05: 無對。代云賊過後張弓。
0342a06: 趙州與文遠論義云不得占勝占勝者輸餬餅州云
0342a07: 我是一頭驢遠云我是驢胃州云我是驢糞遠云我
0342a08: 是糞中蟲州云云。師別遠云某甲輸與和尚看這
0342a09: 老漢通身手眼不得動著餬餅。
0342a10: 僧問趙州如何是不錯路州云識心見性是不錯路。
0342a11: 師云且道心作麼識性作麼見。
0342a12: 雲居送褲與僧僧云自有娘生褲居令人問娘未生
0342a13: 時著個甚麼僧無語。代云卻被和尚看破。
0342a14: 
0342a15: 
0342a16: 
0342a17: 
0342a18: 
0342a19: 
0342a20: 
0342a21: 
0342a22: 
0342a23: 
0342a24: 
0342a25: 
0342a26: 
0342a27: 
0342a28: 
0342a29: 
0342a30: 
0342b01: 頌古
0342b02: 經題。
0342b03: 不是以字不是八無毛大蟲戴雙角鐵眼銅睛失卻
0342b04: 威鎮州普化搖鈴鐸。
0342b05: 世尊拈花。
0342b06: 末梢拈出禍生芽一笑頭陀自著枷將謂密傳正法
0342b07: 眼靈山若個不知花。
0342b08: 黃龍三關。
0342b09: 我手何似佛手當下自分妍醜縱饒伎倆十分蝦跳
0342b10: 何嘗出斗。
0342b11: 我腳何似驢腳擬議便遭一踏當人直下知歸趙州
0342b12: 橋是略彴。
0342b13: 人人有個生緣壺中別是一天漁父慣會打鱉農夫
0342b14: 偏解種田。
0342b15: 三不是。
0342b16: 不是心佛不是物抖搜不下為人徹一陣金風赤骨
0342b17: 涼攜笻卓破莓苔石。
0342b18: 興化打克賓。
0342b19: 虎解起屍貓能插血正法眼藏瞎驢邊滅。
0342b20: 僧問無幻和尚如何是提婆宗幻云一字不著
0342b21: 劃僧云某甲不問這個幻云圓相不著圈。
0342b22: 一不著劃圓不圈鐵獅吼過海門前奼女已巳歸霄漢
0342b23: 去癡人猶戽夜塘泉。
0342b24: 無幻和尚燒火次僧問如何是自性天真佛幻
0342b25: 云與我搬取一束柴僧搬柴了又問幻云這奴
0342b26: 子好惡也不知便打。
0342b27: 大富須還長者家天然到處有生涯可憐瞎漢不知
0342b28: 寶錯過栴檀作野柴。
0342b29: 牛過窗櫺。
0342b30: 邪法靈驗正法難扶牛過窗櫺笑倒子湖。
0342c01: 百丈野狐。
0342c02: 甜瓜徹蒂甜苦瓠連根苦百丈野狐精泥牛趁石虎。
0342c03: 中邑獼猴。
0342c04: 佛性垂慈也不妨獼猴內外太郎當若非寂子超方
0342c05: 便開眼明明入鑊湯。
0342c06: 古德喫油餈。
0342c07: 正賊喫油餈邏贓甘受屈賴有個莊主將謂別奇特。
0342c08: 僧問金明如何是虛空髓師便打。
0342c09: 突出難辨的拈來信不欺掀翻四大海擊碎五須彌。
0342c10: 女子出定。
0342c11: 是定非定因邪打正女子瞿曇急急如令。
0342c12: 僧問汾陽如何是祖師西來意。
0342c13: 青絹扇子足風涼祖意明明絕覆藏覿面全提如不
0342c14: 薦通身難免汗澆湯。
0342c15: 趙州過殿。
0342c16: 白日閒行殿上過趙州父子轉模糊堂堂一殿好功
0342c17: 德叵耐無端臭氣污。
0342c18: 瑞巖喚主人公。
0342c19: 獨逞家風老瑞巖自呼自應恣盤桓惺惺將謂無相
0342c20: 識莫被人瞞轉不堪。
0342c21: 僧問竹篦話師以水滴桌上云道得鐵丸自易
0342c22: 化道不得滴水也難消僧擬答師云不是不是。
0342c23: 背觸俱非驗作家鐵丸滴水又添沙明州城裏憨布
0342c24: 袋卻笑佳人弄木蛇。
0342c25: 馬祖三十年不少鹽醬。
0342c26: 綱宗一振闢尋常倒握龍泉魔膽喪鹽醬從來不曾
0342c27: 少鷓鴣啼處百花香。
0342c28: 德山托缽。
0342c29: 托缽回庵話不堪巖頭密啟更無端末後句會還難
0342c30: 拋出當陽仔細看。
0343a01: 乾矢橛。
0343a02: 稽首雲門。乾矢撅。虛空逼塞幾人知。擬將淨穢分臧
0343a03: 否。赫赫皇天定有私。
0343a04: 臨濟再參黃檗。
0343a05: 黃檗付禪板。臨濟將火燒。國清才子貴。家富小兒嬌。
0343a06: 僧至曹溪問守衣缽侍者。此是大庾嶺頭。提不
0343a07: 起底麼。者云。是。僧云。為甚在上座手裏。者無對。
0343a08: 師代云。逢人切莫錯舉。
0343a09: 畫堂雲靜日遲遲。簾動風微山影移。識得曹溪路無
0343a10: 別。逢人切莫亂針錐。
0343a11: 
0343a12: 
0343a13: 
0343a14: 
0343a15: 
0343a16: 
0343a17: 
0343a18: 
0343a19: 
0343a20: 
0343a21: 行實
0343a22: 主峰上座設普茶。同頭首執事等。請師行實。師因病。
0343a23: 不允眾。復致懇。師乃云。夫。出家者當正因出家正因
0343a24: 行腳。如是庶不負父母生我身。師友成我志耳。余乃
0343a25: 嘉興人姓張。父號舜甫。母賀氏好善放生。夢睹日輪
0343a26: 乃妊。余生於萬曆壬子十月初九日辰時也。自幼不
0343a27: 樂兒嬉。唯喜近佛僧。外祖賀銘菴公無嗣繼。余六歲
0343a28: 習學至十七。訓詁為業。常持大悲咒。志慕出家。一日
0343a29: 過街坊。聞婦人語。脩行出俗事。余即感歎。我為丈夫
0343a30: 漢反不若女流之志耶。遂書偈辭親棄室。遍訪諸善。
0343b01: 知識。看個父母未生前本來面目。話二十三歲。參本
0343b02: 師鴛湖老人於桐月庵。即蒙垂誨。余不覺汗下。復求
0343b03: 開示。即欲追隨老人入閩。因事乃止住。吳門禪院讀
0343b04: 楞嚴半載。無有入處。一日聞室人病故。則欣然曰。我
0343b05: 事成矣。尋回桐月。遂禮老人之系。萬如和尚剃染。命
0343b06: 掌庫事理務。之暇刻究本參。略有少怠即自責云。出
0343b07: 家所圖何事耶。便廢寢食。危坐數炷香亦不覺。尚見
0343b08: 云。常住事不顧。如深山裏土地作麼。便打。如是提挈。
0343b09: 轉增疑悶。自恨福薄障深。痛發苦志。嘗私立七日限
0343b10: 討個下落處。斷不肯向故紙上卜度。拾人涕唾及莽
0343b11: 鹵。承當日夕。唯是一個話頭默默提撕。常被動靜二
0343b12: 境打做兩橛。戊寅歲禮密雲大師。奮志請益。重蒙賜
0343b13: 棒未決疑情。後因庵中脩造勞極。足患水毒。三月不
0343b14: 起。彼時盡把從前識見一齊放下。如未斷氣死人一
0343b15: 般。一日侵晨。忽聞匠斧斫大木聲。有省直似網羅中
0343b16: 跳出。乃述偈云。父母未生前佛祖也難宣。木馬追風
0343b17: 急。泥牛吸海乾。呈尚。尚頷之。一夕。侍次尚問。如何是
0343b18: 你庫頭事。余云。絲毫不錯。尚云。你問我。余云。如何是
0343b19: 庫頭事。尚云。件件分明。余遂頌云。絲毫不錯。件件分
0343b20: 明。兩個八兩元是一觔。一日。余看雪次寒劇問眾云。
0343b21: 寒則普天寒。為甚面目不懼冷。眾下語無愜者。余自
0343b22: 代云。秪是蓋覆他不得。尚聞之。即命侍者請入方丈
0343b23: 云。你何不問我。余即理問。尚云。我只要他出氣。余亦
0343b24: 頌云。蓋覆他不得。只要他出氣鵓鳩樹上啼。意在麻
0343b25: 畬裏。辛巳開堂。余掌書記期畢。隨至建寧。尚入普明
0343b26: 設齋請老人陞座。旋至曹山料理院事。聞老人過福
0343b27: 州天寧。余即謝事奔候叩問起居。老人云。不須更問
0343b28: 山中事。觀著容顏便得知。余便禮拜老人。命坐理人
0343b29: 事留歇足。旬日忽得黃海道書。復回曹山時值酷暑。
0343b30: 患痢幾絕得祖山福生二禪師湯藥。幸存殘喘。未幾
0343c01: 即辭尚。擬歸禾省親。結茆養病時。一初法弟同過建
0343c02: 寧。入普明禮別老人。復蒙留住一日。命余入室纔跨
0343c03: 門。老人云。是甚麼。余擬答。老人震威一喝。余即契悟。
0343c04: 遂掩耳而出。一日老人欠安。命余衡石一初三弟兄
0343c05: 茶次。老人云。汝字覺先喚甚麼作先。余云。且喜今日
0343c06: 得自在。老人云。如何是覺後。余云。請和尚尊重。老人
0343c07: 云。你還分得先後麼。余良久老人便喝。余云。某甲只
0343c08: 管喫茶。老人云。如何是喫茶底事。余云。柿棗腐乾都
0343c09: 在這裏。老人云。你作麼生。余云。卻被某甲一口食盡。
0343c10: 老人云。滋味如何。余云。甜者是甜。鹹者是鹹。老人云。
0343c11: 未在更道。余云。某甲謝茶。便禮拜老人。深喜一日。老
0343c12: 人索余二人末梢頌。余云。絕後再甦事。縱橫殺活時。
0343c13: 聖凡俱罔錯。獨許老胡知。呈老人閱畢。二人擬出。老
0343c14: 人云。兩個瞎驢向甚麼處去。余彈指一下便出。又一
0343c15: 日。老人集眾乃舉拂子云。世尊拈一枝花。老僧舉一
0343c16: 枝拂。且道是同是別。余出禮三拜歸位。老人云。這瞎
0343c17: 驢遂擲下。即將從上源流衣拂并書法偈云。沿流一
0343c18: 段事。竟無頭與尾。付與獅子兒。哮吼滿大地。授余。余
0343c19: 見老人為法諄諄種種囑付。義不可辭。再拜而受。年
0343c20: 三十一歲也。一初法弟一時隨付。時雲峰法兄主寺。
0343c21: 不幸老人逾月謝世。理後事至癸未春抵武林。謁。石
0343c22: 雨和尚於寶壽具人事。石作佯狂勢。余即近前呈書
0343c23: 云。師兄有書請和尚鑒。石云。是誰。余云。某甲。石云。面
0343c24: 目如何。余與一掌。石舉書云。個是甚麼。余拂具便出。
0343c25: 少頃。石復請茶。余入作禮。石云。元來是鴛湖和尚法
0343c26: 嗣。余云。適來曾相觸。石乃大笑揖坐。余敘事請老人
0343c27: 語錄序。遂歸嘉興。尋老人受業地。於興善寺承馥。師
0343c28: 堅留度夏。復得白生法屬。慇懃款於靜室。是秋舊疾
0343c29: 復作。奈有徑山觀音殿朗玄主人等。致書恭請為眾
0343c30: 結制。余不能卻。負病強赴入山。掃無幻祖塔。一日過。
0344a01: 雪嶠大師千指庵坐次。余云。大師庵前好山水。嶠云。
0344a02: 老僧終日看。余云。東坡池上石崚崚。嶠乃命茶敘先
0344a03: 老人同住。話又一日。嶠他出還山。有僧問。嶠云。獅子
0344a04: 出窟即不問到家一句。是如何。嶠便罵打出。其僧復
0344a05: 問余。余云。打水與老僧洗腳。僧禮謝。余亦打出。明春
0344a06: 解制遂赴餘杭之廣福寺住。靜一載是冬。馥師主東
0344a07: 塔院事。請余首眾期畢。掩關堂左編次普明語錄。乙
0344a08: 酉春。聞國變。即啟關復至興善靜室。避居至冬。應鍾
0344a09: 溪太平庵請。及祇園寺共住兩載。丁亥秋至禾城掃
0344a10: 無趣祖塔於敬畏庵。日明耆舊并諸法屬。延憩數月。
0344a11: 乃受武康天池山請住。未久山寇復起。遂辭歸禾。受
0344a12: 諸護法紳衿闔山耆舊請住。金明是戊子仲夏也。復
0344a13: 承諸檀信竭力護持。致得城市山林之況。不覺住此
0344a14: 廿有年矣。院雖淡薄。喜有衲子相聚。以不負先老人
0344a15: 所囑為幸。前歲有禪者索余說。行腳數次矣。余自念
0344a16: 無補法門。不欲露布醜拙。今值病中。汝等三復致請。
0344a17: 余不得辭。略述始末。以塞眾望。伏唯珍重。眾禮謝。
