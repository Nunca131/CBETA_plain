0185a01: 集文字禪序
0185a02: 往聞有韻士拾道上廢瓷敗斝礱合而為瓶盂
0185a03: 碗琖及茶具酒尊之屬極天劃神鏤之巧如詩
0185a04: 家之集唐一派集唐始王文公自剪綃而下至
0185a05: 孫典籍陳山人童廷瑞輩皆有專集凡拈一題
0185a06: 命一意獵唐人之精華組織成篇如出一手蓋
0185a07: 言者心之聲也心地虛明靈變不測適與境會
0185a08: 無不吻合豈有所期而然邪余友達夫為明高
0185a09: 皇帝裔托跡龍湖歷滇黔吳越蠻煙瘴雨天風
0185a10: 海濤之鄉學道有年歸而築室城東蒔花種竹
0185a11: 與兄寬夫彈琴吟詠意之所發集石門文字禪
0185a12: 詩為一帙覺範為博大秀傑宗師嘗謂禪者精
0185a13: 於道身世兩忘未嘗從事於翰墨然禪兼眾妙
0185a14: 若雪鴻戾天仰不可及有所題詠纚纚千言是
0185a15: 非離文字語言亦非即文字語言以求道者也
0185a16: 故其詩備眾體儗之三唐其杜少陵之大家也
0185a17: 哉今達公所集諸體取諸腹笥不待撿閱殆與
0185a18: 洪覺範千古同心非得之焦團靜悟未易及此
0185a19: 昔少陵江頭野哭不忘故國之亂離往往托物
0185a20: 連類以發抒其至性宋文山居不得已之地取
0185a21: 其詩而集之讀者不知為杜為文實非有所以
0185a22: 期之而然也余讀達公之詩傷達公之遇因思
0185a23: 韻士之補綴極天劃神鏤之巧者不過如是而
0185a24: 追念舊事感憤欷歔又言外之意知獨不以語
0185a25: 言文字求白於世者。
0185a26: 康熙丁卯孟秋月朔日永寧弟舒峻極拜題
0185a27: 
0185b01: 集文字禪序
0185b02: 我夫子以生民未有之聖兢兢焉取六經而刪
0185b03: 定筆削之日述而不作竊比於我老彭噫何德
0185b04: 之盛而辭之謙也今我達公者系出帝胄少負
0185b05: 穎異及國破家亡晦跡緇侶閱歷艱險固已老
0185b06: 其才矣矧又面壁有得證無上三昧傳正法眼
0185b07: 藏以慧心而發辯才即高踞詞壇為騷人領袖
0185b08: 亦其餘事而每每唱和輒取文字禪而一一集
0185b09: 之者何哉蓋亦我夫子述而不作之意也夫文
0185b10: 字禪何昉乎自偏見枯寂之徒出執不立文字
0185b11: 一語以為西來大旨盡此而已不知大得手人
0185b12: 圓通無礙時而斂襟正究時而嬉笑怒罵時而
0185b13: 機鋒殺活時而揮毫落紙何文之非禪何禪之
0185b14: 非文不可離文以為禪即不可離禪以為文此
0185b15: 石門老人文字禪之所由作也嗟乎石門當日
0185b16: 因境會心或有寄託或有感觸或有贈荅不過
0185b17: 一時之情發為吟詠以快心悅志何嘗冀後人
0185b18: 之集之邪達公則以石門之情無非己已之情凡
0185b19: 己之所欲言皆石門之所已言又何必當作者
0185b20: 之名哉雖然難言之矣蓋作者一章有一章之
0185b21: 意而集者於數章之內偶抽一語以成篇安能
0185b22: 必其機杼一家轉換合拍也哉我達公則無慮
0185b23: 此矣情之所觸信手拈來無非玅義絕去紐合
0185b24: 牽強之痕止見艸蛇灰線之巧非拈一莖艸作
0185b25: 丈六金身以丈六金身作一莖艸者不能臻此
0185b26: 噫徑山為雲峰後身達公非石門之再來乎夫
0185b27: 六經經夫子之刪定筆削而為夫子之書則文
0185c01: 字禪得達公之拈弄集合即為達公之詩也亦
0185c02: 無不可又何必諄諄然辯之曰某為作某為集
0185c03: 也邪知是意者可以讀文字禪可以讀集文字
0185c04: 禪。時
0185c05: 康熙乙丑菊月中旬鄂東弟杜國柱石安敬題
0185c06: 於倚春園之別舍
0185c07: 
0185c08: 
0185c09: 
0185c10: 
0185c11: 
0185c12: 
0185c13: 
0185c14: 
0185c15: 
0185c16: 
0185c17: 
0185c18: 
0185c19: 
0185c20: 
0185c21: 
0185c22: 
0185c23: 
0185c24: 
0185c25: 
0185c26: 
0185c27: 
0186a01: 集文字禪
0186a02: 
0186a03: 鄂州僧薀上達夫著
0186a04: 永寧舒峻極漸鴻校
0186a05: 江夏杜國柱石安楊璿七玉閱
0186a06: 乙丑元日雪霽春和人閒庭靜同伯兄參
0186a07: 同和尚方瑤徐子煮茶看梅拈韻以紀
0186a08: 舒云錢塘沈行有梅花雪詩各百首皆集唐句語多叢雜似不及此○杜云此乃集千狐
0186a09: 之腋以成裘但見其貴重華美不復見有鍼線紐合之痕。
0186a10: 春隨喜色生晴野但覺嵐光翠如潑犀顱道人
0186a11: 相笑迎瘦策扶衰意超豁篆畦半破煙舒徐頎
0186a12: 然綠髮映華裾談笑先看押難韻筆端五色圖
0186a13: 空虛嗟余百念已灰冷快當火急追清景紫藤
0186a14: 瘦倚背西風心波不興類古井水光山色供盤
0186a15: 餐方衣童首住江村蔬畦日涉已巳成趣幽鳥自
0186a16: 啼華不言時更事往空流水翰墨風流聊戲耳
0186a17: 楊云得騷經怨而不怒之旨便見真詮朝來爽氣西山高睡足明
0186a18: 窗臨棐几蒼杉拂雲煙翠深解令寒谷生和珍
0186a19: 欲驅清景入秀句且醉山中浩蕩春
0186a20: 楊云揮灑淋漓。
0186a21: 幽尋忽覺暗香吐舒云一起便合看梅空香欲來曦光煙翠橫
0186a22: 深塢方忻杖履日追隨安用聲名照千古傾坐
0186a23: 高談象帝先壞衣縣鶉無一錢飯餘便寢百無
0186a24: 事屋頭枯木自安禪屈宋宗枝君得髓山日松
0186a25: 風吹凍耳那應夢筆生春虹須臾沓幅亂書几
0186a26: 韻如春水初舍風水光綠靜山青蔥澗草有香
0186a27: 空錯莫此山分得僧中龍一桮春露容同啜和
0186b01: 氣坐令寒妥貼山色谿光潑眼明窗風為我翻
0186b02: 書葉向時衣識天香臥看天雨雲飛翔舒云雨華
0186b03: 佛境西山卷簾入欄楯為君戲語敵山光
0186b04: 楊云真摯。
0186b05: 虛舟閱世鴟夷子坐令玉色煙巒裏萬頃蒼然
0186b06: 几案閒要看松風迎笑齒理毫聊為試冰華初
0186b07: 如積水窺落霞平生千偈風雨快金谷賓朋怪
0186b08: 咄嗟一川秀發浩零亂野鶴精神照水段嗟余
0186b09: 索寞臥空山矯首無言對河漢如雲往事去無
0186b10: 痕一味但覺山林尊舒云為住山人生色憑欄小立與僧
0186b11: 語萬象囷敦天不言道人天姿心匠玅高誼映
0186b12: 人珠自照不勞巧手寫丹青煙雨楂芽出談笑
0186b13: 窗寒霧暗日生東曉煙幻出千萬峰兩鬢西風
0186b14: 心一寸此意與天相始終
0186b15: 舒云是何等胸次○楊云心手相應渾忘色相矣。
0186b16: 本色住山何所有數峰入座爭翔舞引手匊雲
0186b17: 跳明珠潑眼睛窗發茶乳一番佳氣生巖叢箇
0186b18: 中我曾如嬾融滴階寒響雪消後無數巖花落
0186b19: 醉紅南山爽氣增十倍世相難逃朝夕改憑欄
0186b20: 眼界得天多相看顏色年年在此心炯如月臨
0186b21: 泉銀髮齊眉衲半肩枕臂曉猿三叫絕滿目西
0186b22: 風只自憐生計居然成脫略交道今嗟張紙薄
0186b23: 但忻所至有青山山容光澤鳥聲樂故應玅語
0186b24: 嚼芳鮮餘韻發越鳴朱絃梅塢雪消香錯莫且
0186b25: 作山中勝事傳舒云確是末章結語
0186b26: 楊云四集讀竟不知為集者是我用古人非為古用且點綴生波處一字不泛而肌骨自
0186b27: 足真境諧聲。
0186c01: 元日立春
0186c02: 雪後新年晴復陰開軒隨分有山林清晨倚檻
0186c03: 臨黃卷碧縷橫斜試水沈嫩日柔風春恰曉白
0186c04: 灰紅火地爐深詩成笑答千巖響且枕焦桐混
0186c05: 世吟
0186c06: 杜云集古風易集律詩難似此一氣呵成真是天衣無縫。
0186c07: 贈徐方瑤山人
0186c08: 醉看湘山二十春醉歸穿市月隨人卻將揮翰
0186c09: 風雷手來寫山林夢幻身
0186c10: 舒云為方瑤寫行樂不是方瑤為人寫行樂也。
0186c11: 參同梅花六七種共廿餘株雪後盛開友
0186c12: 人夏功敘周景詩自安陸來班荊樹下
0186c13: 煮茗縱譚渾忘賓主更期作十日觀詩
0186c14: 以誌之
0186c15: 天容道骨軒仙風照人秀色煙茸茸竹外一枝
0186c16: 斜更好坐令衰老忘龍鍾舒云道人與梅花生面俱開青碧
0186c17: 連天雪晴後一任春山穿戶牖歲月去人江浪
0186c18: 翻白首不知舟壑走杜云觀花著此語即山樞衣裳鐘鼓意也可謂逸不
0186c19: 忘規誰云殺風景邪淺白深紅次第開獨自憑欄日幾回
0186c20: 青眼逢迎喜詩客芒鞋閒穿聚落來軒然辯論
0186c21: 雜今古山水懷雲輕百補杖履相從年可忘回
0186c22: 頭城市分塵土地迥眼新人不囂金鴨香清碧
0186c23: 縷飄老來漸覺朋儕少一見便令人意消遙知
0186c24: 百事俱衰落醉中逃禪亦不惡何當乘興更一
0186c25: 游莫使餘香散簾幕
0186c26: 楊云爽豁。
0186c27: 徐方瑤琴銘
0187a01: 玅語敵山色聲光潑雲嶠風松中宮徵乘月答
0187a02: 清嘯
0187a03: 舒云竹風松籟悠然入耳○杜云琴得此銘可以不朽○楊云清婉可誦。
0187a04: 倚春園主人
0187a05: 雙林動曦光千峰出雲雨酒酣巾幘墮一笑小
0187a06: 天宇
0187a07: 舒云藥山披雲一笑千古同調。
0187a08: 幕翠軒隔院梅花
0187a09: 橫斜初見過牆枝酒入香腮笑未知數筆瀟湘
0187a10: 春自曉都將裁刻入新詩
0187a11: 楊云水晶入水不見其形。
0187a12: 晚歸
0187a13: 山頭落日微紅歸去殷床鐘歇浪寒竹色侵簾
0187a14: 輝映夜窗明月
0187a15: 春日閒居
0187a16: 舒云九首渾淪一氣而無追琢斧鑿之痕集句不易到此。
0187a17: 一幅紗巾九節笻滿懷疏快與誰同塵清霧斂
0187a18: 閒身在兩葉風枝小徑通蔽日綠陰鳴好鳥憑
0187a19: 欄詩眼送飛鴻過牆山潑軒窗翠瘦坐孤行兩
0187a20: 頰紅
0187a21: 楊云是閒居。
0187a22: 雙花含雪吐明鮮老去消磨無雜緣楊云閒字骨髓十
0187a23: 里松風長不老三吳雲水固悠然杜云天然洽對笑拈
0187a24: 倚壁過頭杖解說定林文字禪簾卷煙光搖戶
0187a25: 牖地爐深暖枕肱眠
0187a26: 門外雲濤欲際天齒牙嶽色嚼芳鮮解將疏影
0187a27: 橫斜句秀對白鷗春水前舒云亦是看梅佳句村巷沙光
0187b01: 潑殘日寶津晴瓦隔霏煙心情老去俱消盡入
0187b02: 骨真香不可傳
0187b03: 小軒開處近山房空翠偏宜壞衲荒行樂風光
0187b04: 清夢曉煙霞影裏澹心長一區形勝發天藏半
0187b05: 印香消倚夕陽滿院青春人不管草深門徑未
0187b06: 相妨
0187b07: 楊云正是春日閒居。
0187b08: 不憂風雨擾閒眠火烈殘香發篆煙窗戶青紅
0187b09: 照林麓江山信美似斜川春生殿閣玲瓏外庭
0187b10: 種連蕉怪石前行樂莫嫌詩酒涴從教人作畫
0187b11: 圖傳
0187b12: 舒云蜆子酒仙政黃牛端師子俱在箇中。
0187b13: 門掩青山相並居先忻秀色上眉須乘閒且覓
0187b14: 幾場笑擁毳同看聊自娛巖壑形骸雖可畫莫
0187b15: 年生計未全疏偶然弄筆成詩句落盡花房小
0187b16: 雨餘
0187b17: 晏居端若寄虛舟欲趁春光爛熳游幽境自能
0187b18: 情外見舒云誰能解此翠寒空覺此生浮蒼顏華首供
0187b19: 衰莫斷梗閒蹤任去留我輩自追方外樂為君
0187b20: 一笑散沙鷗
0187b21: 舒云自負不小。
0187b22: 水花院落春風晚最愛晴湖漲柳橋放意高譚
0187b23: 飲文字細泉幽澗響寒蜩地偏心遠過從寡燕
0187b24: 寢香凝碧未消聊復澹然成獨坐莫林翔集看
0187b25: 雅嬌
0187b26: 寒綃蒙首涕慵收窗下香殘碧縷浮閒拾墮薪
0187b27: 成淺立飯餘春露啜深甌舒云向居東山霜黃葉落與春風和暢時
0187c01: 每每如此殘經半掩世情斷彌勒同龕古寺幽誰遣
0187c02: 松聲環坐榻開軒相對亦風流
0187c03: 又五言
0187c04: 風物麗煙光巖花造次香衰遲嗟我老寂寞為
0187c05: 誰芳春色已如許我生無寸長楊云閒字三昧藉渠一
0187c06: 笑起步履響修廊
0187c07: 舒云瘦硬可誦。
0187c08: 梅花只落盡玉樹相明鮮曲篆風窗外白鷗春
0187c09: 水前幽光弄紺碧空翠插晴煙屋角寒藤入西
0187c10: 山秀色連
0187c11: 杜云對極工整如出一時似成一手。
0187c12: 墟落孤煙起嵐光忽滿襟楊云閒字神出落花和月賞
0187c13: 山好為誰深舒云不是悟道久住山人不能道此五字瘦策自扶老
0187c14: 幽歡常會心開扉發清嘯風彩動雲岑
0187c15: 軒下亦何有惟聞繞砌泉故山煙雨裏垂柳晚
0187c16: 風前舒云居然王孟詩眼不知夜篝燈臨網牋月巖與
0187c17: 雲壑相從可忘年
0187c18: 楊云合讀諸閒居集句玅在探取閒字之神且不離春日閒居題旨此所謂雖也。
0187c19: 致爽亭主人
0187c20: 萬壑松風一軒月莫雲滅盡水吞空楊云如畫披襟
0187c21: 散坐青林下領略半窗蕭寺鐘
0187c22: 南軒
0187c23: 暖風時復破春寒飛鳥行吟仰面看四注小亭
0187c24: 清入畫潑雲秀色墮欄干
0187c25: 山桃噴火柳垂絲笑裏風姿件件宜清晚閒題
0187c26: 記新竹小禽飛去動危枝
0187c27: 映門楊柳未全遮帶雨春湖脈脈斜幽鳥等閒
0188a01: 回睡眼一聲臨晚到山家
0188a02: 示升禪人居山
0188a03: 且牽黃衲蒙頭睡起憑高遠睇自然知見含香
0188a04: 安用翻瀾千偈
0188a05: 舒云深情急響。
0188a06: 東湖隱士
0188a07: 畢竟閒居好而無迎送煩清譚落玉麈霜足擁
0188a08: 花軒優入聖賢域閒看窈窕門一鉤窺隙月相
0188a09: 對兩忘言
0188a10: 舒云全首為隱士寫照。
0188a11: 一堂聊寄傲籬外有青山落日耕釣罷意消風
0188a12: 物閒桮盤燈火裏笑語雲煙間所趣在幽獨清
0188a13: 游每見刪
0188a14: 春日同徐方瑤過憑綠軒看竹
0188a15: 君不見楚竹虛心勁如鐵清秀摩雲洞冰雪閒
0188a16: 披白帢登此堂洗盡宿雲寒皎潔人生異趣各
0188a17: 有謀舒云轉語俱生成矧余於世百無求日烘花底光
0188a18: 似潑飽食熟睡且隨流行藏初不較用舍春色
0188a19: 驚回阿練若舒云有次第引步探幽聊自適賞音乃
0188a20: 有如公者煩君清哦當少休高論自破千人浮
0188a21: 碧砌飛花深一寸馭風騎氣無何游日莫無雲
0188a22: 天似埽異事相傳爭絕倒倚欄紅雨春風顛白
0188a23: 猿啼處孤松老凝佇殘陽眼力微枝上春禽已巳
0188a24: 倦飛散髮巖阿聊一快但覺重攜春色歸
0188a25: 舒云非石門詩爛熟胸中不能下筆如決溜放舟一往無滯○楊云彼蒼蒼者正色邪自
0188a26: 下方視之遠不可擬議此詩亦然。
0188a27: 浩菴
0188b01: 萬事付穨然妄盡方自釋把卷味長哦窗風鳴
0188b02: 摵摵煙雲有奇態轉顧成陳跡斷絃掩流水波
0188b03: 影登几席衣裾空翠浮聚落一水隔忽覺華氣
0188b04: 生重拂林下石坐令千巖秋豈惟有詩癖蒼茫
0188b05: 嫩日斜寒光下注射滿庭浩風露一水連青碧
0188b06: 念此歲月往白髮日夜益林光潑流泉追逐扶
0188b07: 瘦策佳處輒留連夢境聊戲劇呵手拗梅花且
0188b08: 復適吾適
0188b09: 杜云會心處正不在遠○楊云得陶之韻。
0188b10: 如春軒
0188b11: 精廬開橫塘曲折見流水袖手望空青山亦為
0188b12: 余喜但有林壑幽欣然開笑齒是時春正深蒼
0188b13: 杉三十里眷此山水清小軒試憑几俯仰憶前
0188b14: 事歲月乃如此陰晴故多態風日正清美曉堂
0188b15: 人未埽蹇傲成縱倚雨餘步林幽泥軟脫芒履
0188b16: 柳衙行未窮撲摝沙禽起興罷復何求捫蝨口
0188b17: 如耳
0188b18: 舒云精廬佳景宛然在目使人神游其中又云恬吟密詠似輞川石門精舍孟襄陽終南
0188b19: 翠微寺諸詩○杜云波浪層折如剝蕉心絕無牽強之痕○楊云止見其意到辭到不見
0188b20: 其摭取之文。
0188b21: 覽秀亭
0188b22: 萬疊橫空青孤煙起墟里偶逢林下人舉手弄
0188b23: 雲水
0188b24: 舒云亦似輞川南垞鹿柴諸詠。
0188b25: 龍華院睹浮石老和尚像兼贈主人
0188b26: 汝江軟碧搖寒空無際山嵐分外濃江月松風
0188b27: 藏不得舒云月圓當戶贊不及此七字林蹊花木自纖穠凍雲
0188c01: 未放僧窗曉冰雪親瞻道德容欲買鄰菴山數
0188c02: 朵伴公他日聽樓鐘
0188c03: 贈蔣鍾山
0188c04: 主人飽譚笑落筆翻龍蛇清甚空階雨氣如春
0188c05: 在花華裾宜綠鬢絳帳張紅霞雁過回詩眼但
0188c06: 知寒日斜
0188c07: 杜云可作鍾山行樂贊。
0188c08: 寄湘陰潭水宗人
0188c09: 叢蕉出屋小亭幽醉看湘山不轉頭一掬幽懷
0188c10: 收拾得謾橫詩眼付冥搜
0188c11: 讀杜石安到隨草賦贈
0188c12: 藉甚但傳詩句工炷香一讀萬緣空朱顏長覺
0188c13: 清光溢意氣都消白眼中已巳把功名比雞肋便
0188c14: 能落筆敏驚鴻知君晏坐忘機地春滿茶鐺活
0188c15: 火紅
0188c16: 杜云是醍醐是毒藥余不敢嘗。
0188c17: 郊行
0188c18: 一谿花照碧天晴野逕無人獨自行但愛松風
0188c19: 吹醉耳朦朧何處鷓鴣鳴
0188c20: 熟路沿溪過石橋紅愁綠醉思迢迢雨餘獨憑
0188c21: 煙雲上翠浪柔風自織綃
0188c22: 楊云純以神行不由人思。
0188c23: 題畫
0188c24: 鳧鷗水暖聚圓沙竹屋柴門三四家月出東南
0188c25: 人獨倚隔籬紅杏一枝斜
0188c26: 舒云如在畫中如在詩中杜云是集是作不可復辯。
0188c27: 宜晚亭
0189a01: 數筆江村供晚望坐中譚笑盡吳音鷓鴣啼竹
0189a02: 聲相應院落殘紅一寸深
0189a03: 東郭楊愚如跨雙峰而園名曰倚春爛翠
0189a04: 重重一抹萬疊矮牆曲徑緣沼紅亭竹
0189a05: 色上衣裾松濤迎笑齒茶乳浮窗篆煙
0189a06: 橫坐花氣鳥言時臨几席主人日作草
0189a07: 書數紙彈素絃一曲以自娛固非有道
0189a08: 之士安知此哉因集一律以贈
0189a09: 舒云竟是一篇小記如此搆題亦不易得是廬山諸道人作○杜云不數語而倚春之景
0189a10: 和盤拓出歷歷如畫豈葛藤漢所能望其肩背。
0189a11: 沃野獻新綠微雲生晚陰小軒寄幽致危榭每
0189a12: 登臨逸筆作波險廣陵誰賞音心期營一笑萬
0189a13: 籟轉笙琴
0189a14: 舒云題已曲曲寫圖寫出詩只寫大意更覺大方。
0189a15: 一笑軒
0189a16: 居近池塘春意在檻前修竹翠於蔥夕陽猶帶
0189a17: 殊山雨燕子初飛簾幕風欲作新詩成瘦坐忽
0189a18: 驚窗戶溼青紅劇譚要使君頤脫便覺身藏語
0189a19: 笑中
0189a20: 杜云末句映帶軒名巧而且渾豈覺範老人預為集之者地乎不然何天造地設乃耳。
0189a21: 繩武至自吳門
0189a22: 雪泥濺衣裙雲山獨見尋枯衰酸凍色溫軟聞
0189a23: 吳音縣瀑激窗牖春風埽夕陰嗟余人世外老
0189a24: 去一菴深
0189a25: 聽宛田道人彈琴
0189a26: 人間萬事一笑空玅語屑玉霏無窮紫燕飛翻
0189a27: 初弄撥蕭然自有清散風松聲盤空上煙翠誰
0189b01: 令空階走環珮日高飛絮滿重城但餘猿鶴哀
0189b02: 吟聲
0189b03: 舒云疏越之音希聲在耳。
0189b04: 閒行
0189b05: 楊柳護橋春欲暗隔溪修竹露人家聊將愁裏
0189b06: 十分興蹋盡山樊糝徑花
0189b07: 舒云諸絕句覺石門集中春詞晚春諸什反遜○杜云即自作亦未有起承轉合如斯之
0189b08: 玅者也。
0189b09: 贈清軒主人
0189b10: 開軒清似冰壺水想見高情照物華斷岸平橫
0189b11: 千雉堞浸門春水一池蛙舒云臥游於此人如巢許逃
0189b12: 名跡香識山樊稱意花茗碗閒窗不厭過笑譚
0189b13: 相對興無涯
0189b14: 二月二十七日二首
0189b15: 風掠松窗料峭寒欲憑詩苦洗辛酸收藏畫裏
0189b16: 三玄老拾得風前一笑懽草樹分明天遠大雲
0189b17: 泉歸晚鬢凋殘舒云無限感慨出於毫端攀翻涴衲黃塵事
0189b18: 樓外遙山晝臥看
0189b19: 漱霧跳珠響澗泉滿庭風露竹娟娟待邀山凡
0189b20: 三人共自炷臨軒一穗煙播穀風光寒食近採
0189b21: 茶時節雨餘天閒尋陳跡消磨日更學詩中文
0189b22: 字禪
0189b23: 楊云人生得此消受何啻百年千古玅義如出一手○杜云打成一片無飣餖之跡非所
0189b24: 謂攪長河為酥酪者乎。
0189b25: 正覺寺藏閣同友人分韻
0189b26: 故因此境幽難畫燕子空忙春自閒籬外霜筠
0189b27: 森束玉午陰修徑接深關那知古寺僧房下隨
0189c01: 意闊林指顧間欲去未成還執手爭研詩句麗
0189c02: 江山
0189c03: 過從善如來菴贈碧岩皖堂兩大士
0189c04: 曉痕翠浪行將遍到處雲山供勝游萬境沈沈
0189c05: 天籟息與君一笑似三秋
0189c06: 天氣清和得所宜風甌雨歇對聞時是身已巳悟
0189c07: 浮漚久嬾賦山林必有詞
0189c08: 幽居端與法為林蒲坐葉飄鍼正紝陌上殘紅
0189c09: 空自好不將行樂負初心
0189c10: 後堂分得竹千竿一枕窗風午簟寒肝膽秋光
0189c11: 磨洞徹蛻塵標韻矯翔鸞
0189c12: 峰連小閣宜春望花發水流聞杜鵑林下自知
0189c13: 無一事未應虛費買山錢
0189c14: 落花起舞鳥能歌賸得清閒可奈何起步西園
0189c15: 聊倚杖路穿空翠夕陽多
0189c16: 舒云令人脩然自遠。
0189c17: 日腳明邊白鳥橫夜晴風細月華清寶書半摺
0189c18: 山房寂添得蒼崖響答聲
0189c19: 示虛白
0189c20: 瓦枕藤床初破睡摩挲香滑寫琅矸輞川草樹
0189c21: 入圖畫付與後來能者看
0189c22: 雲林一塢正寥寥笑看柔風拂柳條隔屋茶煙
0189c23: 度修竹何辭日日作詩招
0189c24: 送臨同參住山
0189c25: 作伴經游已巳遍蒙頭破衲同歸鍊盡人間機巧
0189c26: 一藤深鎖煙霏
0189c27: 竹琴
0190a01: 手倦拋書枕臥夢回窗月窺人澹泊既諧真性
0190a02: 白頭相視如新
0190a03: 舒云是竹琴移動不得玅。
0190a04: 新霽過憑綠軒看牡丹步韻
0190a05: 獨自來游微兩後忘懷一笑餞年華且忻春色
0190a06: 濃如酒更愛君詩麗似花舒云厂對水面紅雲欲崩
0190a07: 壞露叢幽蕊生奇葩素娥月下逢姑射要看儒
0190a08: 林萬口誇
0190a09: 杜云如斯工整非煉五色石手段不可。
0190a10: 山中人
0190a11: 家住寒雲縹緲間別開一徑入松關平生嗜好
0190a12: 如漫叟盡日青藜共往還
0190a13: 地僻且為三徑樂夢悠誰復美王公都無伎倆
0190a14: 酬閒寂留眼看山寒翠中
0190a15: 舒云寫得山中人高致。
0190a16: 新夏即事
0190a17: 園林雨足鳴池蛙院落日長蜂趁衙舒云起二語似空同
0190a18: 拗體尚有笑譚消白晝偶尋鄰叟問桑麻稻畦綠
0190a19: 錦無邊幅白瓦青旗一兩家歸晚斷橋逢野水
0190a20: 軟風細漲玉橫斜
0190a21: 同允子納涼松下
0190a22: 四五疊峰深處淺紅數筆殘陽舒云如晝晏坐時來
0190a23: 有籟立譚愛子清狂
0190a24: 舒云逸趣。
0190a25: 六月三日為先大人文貞先生四十週忌
0190a26: 辰挂真侍膳二首
0190a27: 舒云讀之黯然憶先子四十獨居黃山時罪深何悔矣。
0190b01: 平昔高風此一時江山約束入宏規嘯聲散落
0190b02: 千巖響苦語偏多別後思誰見清機橫麈尾空
0190b03: 餘淚眼看風枝爐香常伴青燈曉瘦搭詩肩古
0190b04: 佛儀
0190b05: 姓名自可磨千古人見空餘四十年浮世萬途
0190b06: 成底事壁間遺像尚依然機輪玅轉風雷舌已巳
0190b07: 盡聖凡情量纏慚媿兒孫家法在浪持短綆汲
0190b08: 深淵
0190b09: 杜云以他人之成言寫自己已之孝思而感慨鬱結盤旋滿紙我亦幾忘其為集矣○楊云
0190b10: 聚千萬魂魄成大法身何其圓通至此。
0190b11: 偶成
0190b12: 疏牖自分山翠蕭條古木清秋掩卷高眠客去
0190b13: 一聲殿角風甌
0190b14: 舒云寓意深遠。
0190b15: 臥聽石間流水偶爾會意忻然起望微雲生處
0190b16: 斷崖落照孤煙
0190b17: 舒云與悠然見南山同旨。
0190b18: 子雲宗人六袟
0190b19: 秋容漱毛骨世已驚殊異江山孕秀靈草木發
0190b20: 奇瑞笑看煙縷橫賓從時畢至開軒萬象分領
0190b21: 略四時事舒云似杜句但覺天宇迥面面可人意浮
0190b22: 蟻皺紅鱗願酬太平醉聖凡皆幻影聊為翰墨
0190b23: 戲誰令種姓香詩眼愛空翠胸次竟何有玅語
0190b24: 發溫粹身世逐雲輕自住三摩地
0190b25: 弔黃季拙居士
0190b26: 夢幻諸緣寂相看一笑休德高名往就句冷更
0190b27: 含秋煙翠連窗暗殘缸替客愁洞然無向背舒云
0190c01: 未易到此來往亦風流
0190c02: 舒云季拙余曾訂交後晤於參同容貌黃瘦亦不復識我矣傷哉。
0190c03: 九日同諸友東嶺登高
0190c04: 萬事付鳥跡脫身索寞濱日月不能老漏洩是
0190c05: 今辰舒云是道語登高發清嘯風物更撩人白雲入
0190c06: 瞻顧雲開蒼翠新藉草坐松影桮面吹紅鱗齒
0190c07: 牙生風雷六藝飲全醇詩工出奇麗秀色摩清
0190c08: 春亦復把霜蕊湛然觀道真天風吹笑語璧月
0190c09: 上重閣
0190c10: 弔汝南宗姪
0190c11: 江城風雨吹黃葉舒云一起便覺悽惻爽氣洗開倍明微
0190c12: 萬疊煙霏空翠堆當眼風枝心欲折南窗夢斷
0190c13: 意索寞薝蔔花香已巳零落澹雲缺月兩微茫得
0190c14: 失是非都放卻翛然生計似龐公從來孟陶風
0190c15: 味同若為化作翩翩蜨無復搜詩慘淡中舒云翻案
0190c16: 語佳甚秋水精神出眉目已覺夜林無觸鹿蒼山
0190c17: 牢落下殘陽聊與白雲相伴宿
0190c18: 輓蔣鍾山居士
0190c19: 萬事收藏微笑裏臥聽松風難比擬開軒雲破
0190c20: 露寒層黃葉紛紛墜秋水舒云極有情致語寫入輓章不勝慘惻
0190c21: 夕光山翠上窗扉新交未數故人稀富貴豈終
0190c22: 憑鐵研世味真如嚼蠟微霜蹔蹶堪一笑聲
0190c23: 利光中忙趣少夢裏浮華已嬾爭醉魂但覺壬
0190c24: 巖曉文章五色體自然玅語已復臨芳鮮而今
0190c25: 骨冷撼不應誰家恩怨餘妒憐
0190c26: 冬日晨起主淨業盟已而聽理焦桐乃扶
0190c27: 杖問鳥值友人見示集詩三章客去慈
0191a01: 子拂牋請錄因序之十一月十二日兩
0191a02: 童子誓進西土業余嘉其志為之主盟
0191a03: 梵放哀聲響接林木嵐氣勃鬱池光晻
0191a04: 暖他日生蕅花中無疑矣示以詩曰
0191a05: 行道疾如轉馬此生何殊夢游歲月卻還驚浪
0191a06: 閻浮等是一漚
0191a07: 舒云警勵。
0191a08: 少焉暖日臨窗枕書而臥聽彈楚明光曲
0191a09: 其聲和暢神變不一時而凄婉時而怒
0191a10: 號時而意到聲消如疏鐘靜夜時而繁
0191a11: 聲雜沓若飛瀑縣巖顧其出入去來似
0191a12: 有神悟豈筆墨所能形容哉詩曰
0191a13: 閒裏雖無白業倚蒲卻看爐煙睡起一桮春露
0191a14: 坐中金玉鎗然
0191a15: 舒云興會所至如白雲澹泞虛空。
0191a16: 曲終步鑑衢外流目長吟幽鳥關闢若為
0191a17: 酬倡有客持詩相示展而讀之三復已巳
0191a18: 而和之詩曰
0191a19: 風月冥搜秀句冷齋忽變春溫玅語欲澆舌本
0191a20: 為君折意消魂
0191a21: 舒云三詩清脫調亦別。
0191a22: 除日
0191a23: 沙村返照澹餘暉老去情枯道自肥滿眼閒愁
0191a24: 圖不得萬竿寒玉碧成圍暗驚歲月行飄忽已
0191a25: 覺雲山負衲衣一笑且從吾所適蕩除五十二
0191a26: 年非
0191a27: 舒云真切見道語非悟後不能有此。
