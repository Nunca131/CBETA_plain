0561c01: 慶忠鐵壁機禪師語錄卷中
0561c02: 嗣法門人燈來編
0561c03: 普說
0561c04: 東西兩序告香請普說師良久云分明記得想不起
0561c05: 來便歸方丈。
0561c06: 普說超生脫死一著無多只要當頭截斷不被人瞞
0561c07: 不被己已瞞不被理瞞不被事瞞不被凡瞞不被聖瞞
0561c08: 不被佛瞞不被眾生瞞不被古往今來無明煩惱貪
0561c09: 嗔癡慢苦樂冤親等瞞若遇古往今來無明煩惱貪
0561c10: 嗔癡慢苦樂冤親等也截斷佛也截斷眾生也截斷
0561c11: 凡也截斷聖也截斷理也截斷事也截斷人也截斷
0561c12: 己已也截斷古德云毫釐繫念三途業因瞥爾情生萬
0561c13: 劫羈鎖聖名凡號盡是虛聲殊相劣形皆為幻色汝
0561c14: 欲求之得無累乎及其厭之又成大患不見嚴陽尊
0561c15: 者問趙州一物不將來時如何州云放下著者云一
0561c16: 物不將來放下箇甚麼州云放不下擔取去今之參
0561c17: 禪人只是不肯於一物不將來處脫然放下若肯放
0561c18: 下淨灑灑沒可把如天普蓋如地普擎如月普照如
0561c19: 空普納茶裡飯裡覺來睡去己已還是己已人還是人理
0561c20: 還是理事還是事凡還是凡聖還是聖佛還是佛眾
0561c21: 生還是眾生古往今來無明煩惱貪嗔癡慢苦樂冤
0561c22: 親還是古往今來無明煩惱貪嗔癡慢苦樂冤親不
0561c23: 曾減一分毫不曾增一分毫不曾同一分毫不曾異
0561c24: 一分毫故經云是法平等無有高下又云一切賢聖
0561c25: 皆以無為法而有差別既云平等又差別箇甚麼既
0561c26: 有差別又如何平等平等差別若揀辨得出除非到
0561c27: 方丈裡來猶較些子一僧問如何是當頭截斷一句
0561c28: 師歸方丈。
0561c29: 普說三五年以前城市聚落三五年以後泉石村居
0561c30: 泉石村居靜悄悄城市聚落鬧浩浩鬧浩浩底有時
0562a01: 靜悄悄靜悄悄底有時鬧浩浩靜鬧兩頭總不是參
0562a02: 學邊事若是真正參學人發心真實立志真實行腳
0562a03: 真實遇人真實參究真實證悟真實乃至出世為人
0562a04: 無不真實若稍不真實則欲速見小進銳退速之魔
0562a05: 乘間而入便生伎倆云今日也如是行如是坐明日
0562a06: 也如是行如是坐乃至年年月月也如是行如是坐
0562a07: 覺沒些交涉沒些巴鼻一有是見豈是法器擔荷佛
0562a08: 祖命脈者哉所以六祖有五分之香原非象藏雀卵
0562a09: 沉檀速麝說話是欲諸人向自己已分中打點若身若
0562a10: 口若意如水之清玉之潔秋毫無犯是名得戒香二
0562a11: 六時中行住坐臥順逆不關毀譽不動若須彌山是
0562a12: 名得定香一切現前無不明了胡來現胡漢來現漢
0562a13: 既不執礙又不影留若明鏡當臺是名得慧香若身
0562a14: 若心不取一法如太虛空雖不著諸物不妨諸物於
0562a15: 中往來是名得解脫香提起即有放下即無如籩豆
0562a16: 與瑚璉傳書舜若同罔象鬥額木人花鳥開筵是名
0562a17: 得解脫知見香須知這五分香縱人人具足然修證
0562a18: 則不無染污即不得也汝等諸人未證據者直下辨
0562a19: 取已巳證據者直下辨取復指供燭云如來光明藏歷
0562a20: 歷宇宙間我今頻指示不可以言宣。
0562a21: 小參
0562a22: 舉大鑑和尚云說通及心通如日處虛空惟傳見性
0562a23: 法出世破邪宗邪宗且置以何為見性法耶良久云
0562a24: 白雲盡處是青山行人更在青山外。
0562a25: 小參若向有句啟問一切語言是有漏若向無句啟
0562a26: 問所有寂靜是二乘若向智上啟問賊馬何曾趁得
0562a27: 賊若向性上啟問騎牛卻笑覓牛人山僧不欲汝等
0562a28: 問有問無問智問性除是四種不妨問來若或未然
0562a29: 啼得血流無用處不如閉口過殘年。
0562a30: 小參寶蓋山層層疊疊黑潭水曲曲灣灣風輕雲澹
0562b01: 寺古僧閒聽不盡松聲鳥語睹無窮柳岸溪煙萬法
0562b02: 本閒而人自鬧鬧者任鬧我本晏然晏然底狗走抖
0562b03: 擻口任鬧底猴愁氀頭若一向目視雲漢學者望
0562b04: 崖更若土面灰頭山僧失利談玄說妙節外生枝如
0562b05: 何若何更增疑惑所以釋迦掩室於摩竭淨名杜口
0562b06: 於毘耶須菩提唱無說以顯道釋梵絕聽而雨花到
0562b07: 這裡一任冬去春來那管年窮歲盡委悉麼不是閒
0562b08: 人閒不得閒人不是等閒人。
0562b09: 解制小參遠亦是近亦是結制解制先佛儀式是日
0562b10: 制圓別諸兄弟緣化省親東去西去南去北去只因
0562b11: 潘閬倒騎驢千古萬古空相憶。
0562b12: 小參舉古人云一點寰中照極微大眾看是那一點
0562b13: 智無功處卻存知這知字存還是不存還是緣思
0562b14: 淨盡無餘事未得十成安穩半夜星河斗柄垂正好
0562b15: 放身捨命恁麼批判且道是激揚先德是埋沒古人
0562b16: 若是激揚不合恁麼道若是埋沒爭肯恁麼道良久
0562b17: 云明眼難瞞。
0562b18: 示眾
0562b19: 禪雖不滯因果參禪人要知因識果若是真為生死
0562b20: 底自然二六時中有箇覺照看出家為何事將何報
0562b21: 國王水土師親深恩檀信脂膏行人血汗究竟自己已
0562b22: 超脫祖宗一有此心決定肚子潔白體態慈悲立志
0562b23: 行事真實遇著箇知識就是他下種子田地傾心破
0562b24: 膽於座下功圓行滿得箇好結果去須知此段田地
0562b25: 種苦得苦種甜得甜種瓜得瓜種豆得豆如影隨形
0562b26: 似聲傳響云何有等昧卻此因恥受師承煆煉喫了
0562b27: 叢林底飯專去冊子上搜求口角邊尋討不肯向自
0562b28: 己已腳跟下得箇實在落點即有見處如藥汞假銀遇
0562b29: 火飛去日久月深養了一肚子貢高我慢全不知長
0562b30: 大由恭敬短促由輕蔑底因果反在此知識處說彼
0562c01: 知識長彼知識處說此知識短將自己已生死大事置
0562c02: 在一邊且不照管一向就是販買賣底見識甚至挑
0562c03: 唆是非紊亂規矩或知識憫其習氣未化委婉調護
0562c04: 以清眾心彼不自忖度謂知識也要將就我一著仔
0562c05: 細檢點將來只成就得知識慈悲忍辱自己已種下苦
0562c06: 因有何勾當今日爐新開山僧不宜如是血口幸
0562c07: 得此中無這般人不妨道破使不墮此類於大事因
0562c08: 緣易了了也第一不得謂山僧入泥入水說果說因
0562c09: 作座主見解。
0562c10: 示眾後堂欲究曹洞宗旨師云山僧居興龍時曾有
0562c11: 僧問如何是正中偏答云鷺鶿恒伴老鴉飛如何是
0562c12: 偏中正巢蓮烏龜覷水月如何是正中來匝地紅輪
0562c13: 現十方無寸土如何是兼中至九月桃花紅似火三
0562c14: 春桂萼色如金如何是兼中到日午打三更如何是
0562c15: 君恭已無為化坐致太平春如何是臣一掃狼煙空
0562c16: 索索端的輸他塞外才如何是君向臣不為飛熊呈
0562c17: 彩垂直鉤早已契宸衷如何是臣奉君赤膽忠肝良
0562c18: 輔弼清名無處不流芳如何是君臣道合賓主迭為
0562c19: 咸有慶如天好生樂唐虞如何是誕生王子金盤纔
0562c20: 捧足寶馬自飛來如何是朝生王子男兒無志昂藏
0562c21: 老誰不鳴珂遊帝鄉如何是末生王子龍在淵時全
0562c22: 體現未容眨眼動香車如何是化生王子猛虎步地
0562c23: 視耽耽不犯當頭那回互如何是內生王子尊貴自
0562c24: 然無縫罅四方八面不通風恁麼答話大似打缽安
0562c25: 柄畫蛇添足雖然如是若要做箇過量人腳頭腳底
0562c26: 乾暴暴濕淋淋一毫艱險也推不得必以臨濟當庭
0562c27: 逕曹洞定基本溈仰金針玉線雲門豁達春風法眼
0562c28: 明星朗月誠能融通得諸大老用處自覺頭頭顯事
0562c29: 事明到這田地更有大法要透且道大法作麼生透
0562c30: 不妨頌出大法從來險處處帶淆訛碎說曲還直團
0563a01: 來少是多少是多絕情思一鼾天地老數步水雲齊
0563a02: 有時雞作馬有時犬為驢一拳一掌一面血眉毛卓
0563a03: 豎眼麻迷參。
0563a04: 示眾小盡二十九大盡三十日山中無甲子報道是
0563a05: 除夕不是水盡山窮卻也推車拄壁急須掉轉腳跟
0563a06: 依舊龜哥眼赤咄。
0563a07: 示眾慶忠門下一人通身是眼看不見一人通身是
0563a08: 耳聽不著一人頭頂天腳踏地形影不得全且道誰
0563a09: 是其人若指得出許你具超方眼。
0563a10: 示眾露柱揚眉笑不徹燈籠開眼淚潸潸笑底是彌
0563a11: 勒肚子大淚底是釋迦口門寬更太息那黑面老兒
0563a12: 平白地晝夜受熬煎正當恁麼時被慶忠長老驀鼻
0563a13: 扭著問他何名何姓急忙道箇不看經不念佛不打
0563a14: 坐不參禪看是甚麼人行履。
0563a15: 示眾慶忠朔望前一日考功汝諸人須通身放下若
0563a16: 放不下其功未圓朔望後一日羯磨汝諸人須盡情
0563a17: 發露若少覆藏其罪更大正當朔望日石輥解吹笙
0563a18: 復請問靈籤筒中有三七倘喚作上堂入室洞口桃
0563a19: 花也解笑人。
0563a20: 佛涅槃示眾雙煙起處虛空殞輪象轉時大地悲曠
0563a21: 劫前來流下淚至今日炙與風吹。
0563a22: 端陽示眾屈原昔日全沒帳汩水無端成蕩漾惹得
0563a23: 人心逐境狂龍舟鼉鼓競爭障徜徉何似衲僧意衲
0563a24: 僧眼裡有天地無邊綠水刺剌秧針無限清風椏線繫
0563a25: 荷傘知熱蓋先張艾虎無心門裡覷斯時有貫觀音
0563a26: 錢一咬一嚼五三四禪和子須仔細過未現在無可
0563a27: 據窮諸玄辯周金剛到此吞聲還飲氣。
0563a28: 示眾二四八月天晝夜都一般忙者忙如箭閒者閒
0563a29: 似山閒忙都不涉畢竟是何年良久云休用蠡測海
0563a30: 莫以管窺天。
0563b01: 小除示眾文殊洗青普賢賣白釋迦心慳彌勒口闊
0563b02: 唯有慶忠沒情勾引三百五百齊來過這小年都盧
0563b03: 無法可說索鹽奉馬妙機先箇中唯許仙陀客。
0563b04: 示眾佛生四月八此日不說法來時道無口一抬又
0563b05: 一捺此四句一句奉釋迦老子一句酬東明大師一
0563b06: 句與現前法眾一句留山僧自己已還檢點得出也無
0563b07: ○○○○分得分明太忒煞分明分得忒煞人。
0563b08: 示眾天花滿岫白地火一爐紅云是迎新景卻有送
0563b09: 寒風到這裡新也不得舊也不得終也不得始也不
0563b10: 得春也不得冬也不得冷也不得熱也不得畢竟如
0563b11: 何誶忘卻了也。
0563b12: 示眾結冬九十日畢竟無巴鼻解卻又如何特地演
0563b13: 伽陀去不去住不住貓兒狗子恒獨步亦非解弄舌
0563b14: 鎗卻也雄張露布四方八面沒遮欄到此回互不回
0563b15: 互回而更相涉不爾依位住住後事作麼生飽炊無
0563b16: 米飯長歌懷采薇。
0563b17: 示眾三教門下不許鑽龜打瓦一味本分草料肚飽
0563b18: 學人有與伊喫肚饑學人無與伊喫十數年前口邊
0563b19: 即得十數年後口邊不得一向釘樁搖櫓又是當面
0563b20: 錯過。
0563b21: 示眾家家秤錘都是鐵東邊燒火西邊熱切莫去參
0563b22: 佛祖禪致令眼中重添屑。
0563b23: 開爐示眾平地掘深坑硬處好取土方圓無矩規烹
0563b24: 煉佛與祖霙花帶葉燒野菜連根煮來參太平禪休
0563b25: 論甘與苦。
0563b26: 法語
0563b27: 佛法豈用商量商量千里萬里但觀行住坐臥不是
0563b28: 聲色言語既觀行住坐臥因甚不是聲色言語參。
0563b29: 法語緡蠻黃鳥話得恰好分明聽著門外之遶長三
0563b30: 丈闊八尺么二三四五六七不成八不就波羅揭諦
0563c01: 薩婆訶。
0563c02: 法語久雨不晴農夫高亢祝融山上銀浪飛東海鯉
0563c03: 魚頻增障來徐徐去蕩漾一曲漁歌少人唱。
0563c04: 鞭策語
0563c05: 今之學道人多鮮克有成者病在好逸惡勞重服飾
0563c06: 喜美食續人我勤雜論究其實總為不明因果不體
0563c07: 智行不切生死所致吾恐虛消虛受不為無益而反
0563c08: 有損矣悲夫。
0563c09: 今之叢林古之叢林今之大眾古之大眾今之所以
0563c10: 不如古者學行公私之間而已古則學人而能行今
0563c11: 則行人而不學古則公人而忘己已今則私己已而存人
0563c12: 若廚下有溈山碓房求盧行磨室見演祖廁架逢大
0563c13: 慧必恥而不為也安望其如古哉。
0563c14: 參禪人無真實久遠之功每每向文字語言上尋討
0563c15: 縱有見處似之也遇境逢緣自是不得他力殊不知
0563c16: 這文字之學是醍醐是毒藥若於此中求禪猶舍堅
0563c17: 實而取糠秕也所以古來聰明伶俐而得禪者百中
0563c18: 一二愚魯恒實而得禪者十常八九是知有學之不
0563c19: 如無學也明矣。
0563c20: 為僧有聰明伶俐而親道學者貪生怕死而慕長生
0563c21: 者長生道學禪之緒餘也道學無禪必腐長生無禪
0563c22: 必促夫火候既到漸見停止而色足矣將來營用施
0563c23: 為無不快心稱意學者煆煉身心亦復如是。
0563c24: 參禪若有見處務積功行以培之此事如火裡精金
0563c25: 愈鑠愈光石中美玉愈磨愈瑩若得少自足枉費前
0563c26: 功縱有光瑩之質決不能成美器而濟急時。
0563c27: 學者重道德如重金玉遠貪欲如遠蛇蝎蛇蝎之害
0563c28: 止是一身貪欲之苦千生百劫金玉之富稱快暫時
0563c29: 道德之美貽傳永世。
0563c30: 參禪學道貴在甘清苦樂證修有擔荷徒清苦無證
0564a01: 修失之僻徒證修無擔荷失之餒徒擔荷無清苦證
0564a02: 修失之躁數者備學斯見矣至於淨戒為禪之基正
0564a03: 定是禪之本妙慧乃禪之用三學全道在茲乎。
0564a04: 菩薩畏順境不畏逆境逆境來時只消箇忍字成就
0564a05: 如許事業若是順境坐坦途一無所成今之學人往
0564a06: 往向逆境中打不過者總是為生死心不切故也與
0564a07: 菩薩尚隔霄壤即有超佛越祖之談誰其信之。
0564a08: 有等謂禪乃大根器人纔參得我輩不如老實念些
0564a09: 佛看些經持些咒行些行倘三年五年十年二十年
0564a10: 恒如是念如是行是心亦可參禪矣只恐因循苟且
0564a11: 如無柁之舟洪波白浪臨頭看爾作麼把捉。
0564a12: 加功損悟腫不益肥頓悟漸修日劫相倍若肯向這
0564a13: 無漏業中下箇種子豈但不失人身他生異世轉得
0564a14: 頭來自然處處占些便宜。
0564a15: 參禪要盡偷心方有相應處有等名字學者明知此
0564a16: 事是絕頂關頭亦知自己已未曾踏到只是我慢架子
0564a17: 高豎起不肯屈折於明眼人抉擇彼又烏知退者進
0564a18: 之階虛者實之本謙者益之源乎。
0564a19: 學者我病有四如自己已行不去又勸人莫行此是借
0564a20: 人遮己已之我也自己已身心不端正慣求學道人瑕疵
0564a21: 此是障善隱惡之我也有等纔聞明眼知識住世或
0564a22: 便呈一偈上一書覿面問幾句話其實自家黑漫漫
0564a23: 底遂到處誇斤賣兩此我在求名也有等根信儘好
0564a24: 行履儘端但得一知半解便去閒靜處躲著身不樂
0564a25: 遇人此我在自足也嗚呼稱讚是白業讚毀是黑業
0564a26: 成美為大人成惡為小人黑白美惡之際苦樂大小
0564a27: 繫焉不蹈此四轍便是好手。
0564a28: 參禪要得箇不自欺底肚腸行得一步方動那一步
0564a29: 見得一步方說那一步倘一向虛空擲骰子又是掩
0564a30: 耳偷鈴。
0564b01: 學者不得一概倣傚知識行徑知識處世有順逆之
0564b02: 權若順而傚之有進有益逆而傚之非墮則魔矣。
0564b03: 參禪若得見到履實當思報恩報恩一法秖宜潛牙
0564b04: 伏瓜修翼養鱗以俟風雷雲霧若六種稍有未就唯
0564b05: 是反諸己已不可求諸人。
0564b06: 師勘弟子甚易弟子勘師甚難學者先要具雙擇法
0564b07: 眼象季時代多有魔屬混於禪教中破毀正法假如
0564b08: 縱口談禪隨心說教若戒行有虧悉非祖佛真種子
0564b09: 矣。
0564b10: 學者以為己巳之心為人何事不辦以愛慾之心愛道
0564b11: 何道不成世之愚人者甚多財色為最道之益人者
0564b12: 亦盛見性為良學者先淨其愚然後可以獲益。
0564b13: 做工夫不得畏首畏尾思前算後若肯和身放下剋
0564b14: 期定日可以成功。
0564b15: 學者做工夫有死了活不得有活了死不得死而若
0564b16: 活猶有用處活而不死全沒交涉矣。
0564b17: 參禪要斷命根命根卻有三種斷得前一種能明心
0564b18: 見性斷得後二種能坐脫立亡倘見性明心自可分
0564b19: 身揚化徒立亡坐脫未免塗路之苦陰隔之昏三種
0564b20: 俱斷永證道果。
0564b21: 做工夫若有少得須要檢點自己已斷得底是那幾件
0564b22: 習氣心行與古德何如切忌鹵莽造次大口頻開取
0564b23: 笑識者。
0564b24: 做工夫若有一知半解須在眾中煆煉眾中能成就
0564b25: 行力增長識見銷磨惰逸若一向恥居學地圖自便
0564b26: 自安久之徇情縱意不足觀也。
0564b27: 參禪要斷習氣斷得一分有一分受用斷得十分有
0564b28: 十分受用如不能斷習氣而求禪是猶適燕而南行
0564b29: 蒸沙欲作飯豈可得乎。
0564b30: 學者做工夫須行上正路莫緩莫急步步從實處踏
0564c01: 去不歇不休自有到家時節若只向口角邊言句上
0564c02: 徒捷徒快縱然見得境緣到來十人有九箇不能作
0564c03: 主反失信起謗成魔外種。
0564c04: 參禪要深信有箇悟門然這悟處唯當人自知有口
0564c05: 向人說不得明眼人前藏不得有等做工夫蒲團未
0564c06: 熱忽爾被昏沉將妄想裹著渾沌一下醒來便道見
0564c07: 某菩薩某佛某光乃至種種境界以為得悟不知純
0564c08: 是妄識緣引若悟道必如是臨濟棒下得悟高亭隔
0564c09: 江招手得悟湛堂聞鄰人讀出師表得悟又見箇甚
0564c10: 麼來久而不返群邪易入矣。
0564c11: 參禪做工夫中有喜魔怒魔毀犯魔訕謗魔增勝魔
0564c12: 卑劣魔偷安魔自足魔好談說魔乃至悲泣歌舞水
0564c13: 邊林下山石巖前自由自得不樂見人種種不覺不
0564c14: 知悉是魔著須是心如太虛不令如上魔事插腳唯
0564c15: 明明歷歷提起本參話頭工夫自得力也。
0564c16: 有等參禪執於妄想頓歇清淨本然了無一物名之
0564c17: 曰悟又引六祖本來無一物之語以證之遂置心在
0564c18: 無事甲裡不起疑情不求進步此何異落空外道無
0564c19: 想天人殊不知清淨無形乃教乘極則非拈花別傳
0564c20: 之旨復引祖師之言相證者是只知清淨無形而不
0564c21: 識本然本來也。
0564c22: 學者不得以教語便當宗乘須知這一大藏經只是
0564c23: 要人還家路引六度萬行乃途間資糧至若到家受
0564c24: 用即三世諸佛亦難說出倘以教為宗是將鋀石作
0564c25: 黃金也。
0564c26: 參禪悟門有三種信悟解悟證悟信解乃途路之樂
0564c27: 證悟則到長安矣。
0564c28: 參禪乃無漏正因一念發心已勝多聞一息得定已
0564c29: 超漏劫況復見到說到用到證到者乎然雖如是切
0564c30: 不可未得言得未證言證譬如貧人妄號帝王自取
0565a01: 誅戮之慘。
0565a02: 參禪人要箇潔淨器皿勿令雜毒入內若是打頭不
0565a03: 遇端師把邪言邪語蘊在胸中縱逢真師執而未化
0565a04: 反生疑不信佛亦難救矣。
0565a05: 參禪如行遠路無論舉步急緩只是不可問歇若一
0565a06: 向畏途之遠止而不行何日是到家日子。
0565a07: 學者居稠人廣眾之中務令息事勿令造事事息則
0565a08: 智慧生煩惱滅事造則福緣消無明長無明長而人
0565a09: 我競持智慧生而道德弘著至於參隨知識有緣則
0565a10: 住無緣則去去而無怨住而有禮斯為古今儀範。
0565a11: 垂手為人或順或逆皆為方便一揚一抑總屬提攜
0565a12: 遇之者不以機心測度一概同觀智種靈苗方獲殊
0565a13: 勝。
0565a14: 茶話
0565a15: 豎指云巍巍山嶽打○相云皓皓明月良久云寂寂
0565a16: 虛空喝一喝云恒恒大覺任是有名有相怎似無言
0565a17: 無說設若有說也是將錯就錯作麼生是錯茶來喫
0565a18: 茶飯來喫飯。
0565a19: 茶話舉手云三世諸佛覷不見還見麼設或見不可
0565a20: 喚作眼彈指云歷代祖師聞不著還聞麼設或聞不
0565a21: 可喚作耳既不喚作耳又不喚作眼畢竟喚作甚麼
0565a22: 昨日南賓依然城市今朝三教宛是山林山林城市
0565a23: 不別賓主之句歷然賓即是主主還同賓全賓全主
0565a24: 全主全賓賓主兩忘作麼生道久立謝茶。
0565a25: 
0565a26: 
0565a27: 
0565a28: 
0565a29: 
0565a30: 鐵壁機禪師語錄卷中
