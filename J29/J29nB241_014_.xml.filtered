0630c01: 慶忠鐵壁機禪師語錄卷之十四
0630c02: 嗣法門人幻敏重編
0630c03: 頌古拈別評徵代
0630c04: 舉溈山示眾云老僧百年後向山下作一頭水牯牛
0630c05: 左脅書五字云溈山僧某甲此時若喚作溈山僧又
0630c06: 是水牯牛喚作水牯牛又是溈山僧且道喚作甚麼
0630c07: 即得仰山出禮拜而去。
0630c08: 拈云溈山水牯牛且置仰山禮拜而去是哭伊是
0630c09: 笑伊。
0630c10: 頌水牯牛溈山僧脅書五字得人憎從來一報還
0630c11: 一報始信口開是禍門。
0630c12: 舉溈山因摘茶次謂仰山云終日摘茶只聞子聲不
0630c13: 見子形仰撼茶樹一下溈云子只得其用不得其體
0630c14: 仰云未審和尚如何溈良久仰云和尚只得其體不
0630c15: 得其用溈云放子二十棒。
0630c16: 頌溈山仰山手口欠穩父為子隱子為父隱二十
0630c17: 棒頭各自猛省。
0630c18: 舉溈山泥壁次李軍容來具公裳直至師背後端簡
0630c19: 而立山回首見便側泥盤作接勢軍容便轉笏作進
0630c20: 泥勢山拋下泥盤與軍容歸方丈。
0630c21: 拈云溈山側盤泥壁以身先之軍容公裳端簡拜
0630c22: 下禮也只不獲承虛接響播弄泥團且道歸方丈
0630c23: 後又作麼生。
0630c24: 舉溈山與仰山路行次見前村煙霧溈曰是甚麼仰
0630c25: 便畫此。
0630c26: 拈云者小釋迦纔被溈山問著便手腳不穩且無
0630c27: 些子遜讓氣息何故如此評論不見道路見不平
0630c28: 傍人剷削。
0630c29: 頌遠望寒山石徑斜白雲深處有人家停車坐看
0630c30: 楓林晚霜葉紅於二月花。
0631a01: 舉仰山寂禪師臥次僧問法身還解說法也無山云
0631a02: 我說不得別有人說得僧云說底人在甚處山乃推
0631a03: 枕子出。
0631a04: 拈云是僧問夢仰山答夢要且無說法人在。
0631a05: 頌綠蘿岩畔把心灰月挂松稍樹影來睡起蒲團
0631a06: 鴉報曉柴門只有野猿開。
0631a07: 舉仰山常夢彌勒內院居第二座有一尊者白椎云
0631a08: 今日當第二座說法師乃起白椎云摩訶衍法離四
0631a09: 句絕百非諦聽諦聽。
0631a10: 頌欲逃長夜夢晝裏夢愈多誰是開雙眼同來翫
0631a11: 薜蘿。
0631a12: 舉仰山九十六種圓相共一百零一相除去重出五相九十六種正。
0631a13: 總頌一箇圓時箇箇圓胡餅饅頭總一般一種多
0631a14: 種商量也有甚南陽與仰山。
0631a15: 舉仰山臨終付法偈云一二二三子平目復仰視兩
0631a16: 口無一舌此是吾宗旨。
0631a17: 頌作家宗師示人剋的剖腹剜心臨行一句咄。
0631a18: 舉德山宣鑑禪師小參示眾云今夜不答話有問話
0631a19: 者三十棒時有僧禮拜山便打僧云某甲話也未問
0631a20: 為甚打某甲山云你是甚處人僧云新羅人山云未
0631a21: 跨船舷好與三十棒。
0631a22: 頌德山勇而無禮者僧皮下少血若作奇特商量
0631a23: 三人證龜成鱉。
0631a24: 舉德山到溈山挾拂子直上法堂從西過東從東過
0631a25: 西顧視方丈偶溈山坐次殊不顧盼山乃云無無便
0631a26: 出至門首卻云也不得草草重具威儀再入相見纔
0631a27: 跨門便提起坐具云和尚溈山擬取拂子山便喝拂
0631a28: 袖而出溈山至晚問首座今日新到在甚麼座云當
0631a29: 時背卻法堂著草鞋去也溈山云還識此人麼座云
0631a30: 不識溈山云此箇阿師已巳後向孤峰頂上盤結草庵
0631b01: 呵佛罵祖去在。
0631b02: 頌心不負人面無慚色一箇白拈一箇老賊無端
0631b03: 露出贓私許他結草罵得呵呵。
0631b04: 舉德山垂示云我先祖見處即不然者裏無佛無祖
0631b05: 達磨是老古錐釋迦是乾屎橛文殊普賢是擔屎漢
0631b06: 等覺妙覺是破執凡夫菩提涅槃是繫驢橛十二分
0631b07: 教是神鬼簿是拭瘡疣紙四果三賢初心十地是守
0631b08: 古塚鬼自救不了。
0631b09: 拈云阿那箇是你先祖得恁麼小知小見。
0631b10: 舉德山上堂大眾及盡去也直得三世諸佛口挂壁
0631b11: 上猶有一人呵呵大笑若識此人參學事畢。
0631b12: 拈云山鬼之伎倆有盡我之不見不聞無窮。
0631b13: 舉德山凡見僧入門便棒。
0631b14: 拈云爭不足讓有餘。
0631b15: 頌一條楖栗活如龍隱顯躍潛雷雨風堪笑時師
0631b16: 根眼鈍漫隨清水覓形蹤。
0631b17: 舉德山因守廓侍者問從上諸聖向甚麼處去山曰
0631b18: 作麼作麼曰敕點飛龍馬跛鱉出頭來山休去明日
0631b19: 山浴出廓過茶與山山撫廓背曰昨日公案作麼生
0631b20: 曰者老漢今日方始瞥地山又休去。
0631b21: 頌出頭固非龍馬縮腳豈別烏龜笑他德山父子
0631b22: 虛空拋糞毬兒。
0631b23: 舉毘婆尸佛尸棄佛毘舍浮佛拘留孫佛拘那含牟
0631b24: 尼佛迦葉佛釋迦牟尼佛。
0631b25: 拈云古佛今佛過去佛現在佛未來佛恒沙佛無
0631b26: 數佛元來是人作底良久云忙忙迫迫多少世幾
0631b27: 箇足跟踏得齊。
0631b28: 頌佛有佛無佛古今佛來佛去佛無心無得無心
0631b29: 云是佛趙州猶自不喜聞。
0631b30: 舉世尊纔出母胎一手指天一手指地。
0631c01: 拈云理直自然氣壯心真必定言麤須是老雲門
0631c02: 始得何以故若無舉鼎拔山力千里烏騅不易騎。
0631c03: 頌指地指天乾打鬨周行七步亂生涯直饒沒箇
0631c04: 旁人覷弄盡虛頭豈作家。
0631c05: 舉世尊在靈山會上拈花示眾是時眾皆默然唯迦
0631c06: 葉尊者破顏微笑。
0631c07: 拈云是則是瞞我慶忠不得。
0631c08: 頌不為東風展笑顏機含此日露天斑靈雲豈是
0631c09: 花驚眼只喜枝頭帶月圜。
0631c10: 百萬人天不唧溜迦葉眉眼未為奇者場禍事無
0631c11: 休息都盧歸咎釋迦師。
0631c12: 舉世尊一日至多子塔前命摩訶迦葉分座令坐以
0631c13: 僧伽黎圍之遂告云吾有正法眼藏密付於汝汝當
0631c14: 護持傳付將來無令斷絕。
0631c15: 徵云明人不做暗事。
0631c16: 頌教外別傳傳箇甚麼甚麼傳已巳名曰密付。
0631c17: 舉世尊陞座文殊白椎世尊便下座。
0631c18: 頌打睡閉門已巳不堪擬陞曲彔好羞慚一椎怪殺
0631c19: 文殊白依舊回頭鼻孔酸。
0631c20: 舉世尊敕文殊罔明令女子出定公案。
0631c21: 頌文殊罔明釋迦三人眼裏生花女子何曾在定
0631c22: 一堂鬧亂如麻。
0631c23: 舉世尊在尼拘律樹下坐次因二商人問世尊還見
0631c24: 車過不世尊云不見商人云還聞不世尊云不聞商
0631c25: 人云莫禪定不世尊云不禪定商人云莫睡眠不世
0631c26: 尊云不睡眠商人乃歎言善哉善哉世尊覺而不見
0631c27: 遂獻白疊兩端。
0631c28: 頌無求到處人情好不飲從他酒價高莫謂如來
0631c29: 營小利兩端白疊是龜毛。
0631c30: 舉世尊因波斯匿王問勝義諦中有世俗諦否若言
0632a01: 無智不應二若言有智不應一一二之義其義云何
0632a02: 佛言大王汝於過去龍光佛法中曾問此義我今無
0632a03: 說汝今無聞無說無聞是名一義二義。
0632a04: 拈云問處孤高答處奇。
0632a05: 頌可羨羡冷謙協律教人鑿壁穿瓦天子呼來勘問
0632a06: 分明向道瀟洒不是破瓶花八裂那知處處音聲
0632a07: 者。
0632a08: 舉世尊因見文殊在門外立乃喚云文殊文殊何不
0632a09: 入門來文殊云我不見一法在門外何以教我入門。
0632a10: 評云世尊裏應外合文殊法見未忘正好痛打一
0632a11: 頓。
0632a12: 舉世尊因乾達婆王獻樂其時山河大地盡作琴聲
0632a13: 迦葉起作舞王問迦葉豈不是阿羅漢諸漏已巳盡何
0632a14: 更有餘習佛云實無餘習莫謗法也王又撫琴三遍
0632a15: 迦葉亦三度作舞王云迦葉作舞豈不是佛云實不
0632a16: 曾作舞王云世尊何得妄語佛云不是妄語汝撫琴
0632a17: 山河大地木石盡作琴聲豈不是王云是佛云迦葉
0632a18: 亦復如是所以實不曾作舞王乃信受。
0632a19: 頌蟬音不斷夕陽暉流水高山豈易知一句無私
0632a20: 千古韻從來此曲和人稀。
0632a21: 舉世尊因外道問昨日說何法世尊云定法外道云
0632a22: 今日說何法世尊云不定法外道云昨日說定法今
0632a23: 日何說不定法世尊云昨日定今日不定。
0632a24: 評云惑亂多少人。
0632a25: 舉世尊因普眼菩薩欲見普賢不能得見乃至三度
0632a26: 入定遍觀三千大千世界覓普賢不能得見而來白
0632a27: 佛佛云汝但於靜三昧中起一念便見普賢普眼於
0632a28: 是纔起一念便見普賢向空中乘六牙白象。
0632a29: 別云汝但於四威儀中閉著眼睛管取普賢時時
0632a30: 頭撞。
0632b01: 舉世尊因自恣日文殊三處過夏迦葉欲白椎擯出
0632b02: 云拈椎乃見百千萬億文殊迦葉盡其神力椎不能
0632b03: 舉世尊遂問迦葉汝擬擯那箇文殊迦葉無對。
0632b04: 評云一主千軍不亂且道迦葉無對是賞伊是罰
0632b05: 伊。
0632b06: 舉世尊將諸聖眾往第六天說大集經敕他方此土
0632b07: 人間天上一切獰惡鬼神悉皆集會受佛付囑擁護
0632b08: 正法設有不赴者四天門王飛熱鐵輪追之令集既
0632b09: 集會已巳無有不順佛敕者各發弘誓擁護正法唯有
0632b10: 一魔王謂世尊云瞿曇我待一切眾生成佛盡眾生
0632b11: 界空無有眾生名字我乃發菩提心。
0632b12: 徵云賊是小人智過君子然雖如是春秋責備賢
0632b13: 者何以故魔來成佛易佛住遣魔難。
0632b14: 頌菩提心發界生空魔說巧於佛說同是佛是魔
0632b15: 齊追擯鐵輪飛熱渾身紅。
0632b16: 舉世尊良久維摩默然。
0632b17: 拈云古今錯會者如麻似粟。
0632b18: 頌山中何所有嶺上多白雲只可自怡悅不堪持
0632b19: 贈君。
0632b20: 舉世尊因外道問不問有言不問無言世尊良久外
0632b21: 道讚歎云云。
0632b22: 頌言有言無都不問岩巔萬丈逼瞿曇迷雲鞭影
0632b23: 何須道千載須知有阿難。
0632b24: 舉世尊於靈山會上五百比丘得四禪定具五神通
0632b25: 朱得法忍以宿命智通各各自見過去弒父弒母及
0632b26: 諸重罪至文殊持劍逼佛云云。
0632b27: 頌從來子孝父心寬樂業榮家總亦然宅下不栽
0632b28: 槐幾樹那能清白永相傳。
0632b29: 舉世尊因地布髮掩泥獻花於然燈佛燈見布髮處
0632b30: 遂約退眾乃指地曰此處宜建梵剎時有賢于長者
0632c01: 標插云建梵剎竟諸天散花讚云庶子有大智矣。
0632c02: 拈云修造不易。
0632c03: 舉世尊因七賢女遊屍陀林一女指屍謂諸姊曰屍
0632c04: 在者裏人向甚麼處去云云。
0632c05: 評云聖姊善說法要世尊當面瞞人。
0632c06: 舉世尊因耆婆善別音響至一塚間見五髑髏乃敲
0632c07: 一髑髏問云此生何處曰生人道又敲一云此生何
0632c08: 處曰生天道又別敲一云此生何處耆婆罔知生處。
0632c09: 拈云何不問取敲者。
0632c10: 舉世尊因黑爪梵志運神力以左右手擎合歡梧花
0632c11: 兩株供佛佛召梵志放下云云。
0632c12: 拈云家無小使不成君子。
0632c13: 舉世尊因調達謗佛生身入地獄遂令阿難傳問你
0632c14: 在獄中安否達云雖在地獄如三禪天樂佛又令問
0632c15: 還出獄否達云我待世尊來便出阿難云佛是三界
0632c16: 大師豈有入地獄分達云佛既無入地獄分我豈有
0632c17: 出地獄分。
0632c18: 評云心安茆屋穩性定菜根香。
0632c19: 舉世尊未離兜率已巳降王宮未出母胎度人已巳畢。
0632c20: 拈云此誰說的諸人還信得及麼。
0632c21: 舉世尊臨入涅槃文殊大士請再轉法輪世尊咄云
0632c22: 文殊吾四十九年住世未曾說一字汝請再轉法輪
0632c23: 是吾曾轉法輪耶。
0632c24: 頌臨老心孤不值錢辭乾推滑惹疑嫌誰知公道
0632c25: 在人耳枉住世間七七年。
0632c26: 舉世尊坐次見二人舁豬過乃問是甚麼人云佛具
0632c27: 一切智豬子也不識世尊云也須問過。
0632c28: 拈云探竿在手影草隨身。
0632c29: 頌非故作故無事討事渡得江來賓鴻迷去者回
0632c30: 始信老瞿曇千古流傳成笑具。
0633a01: 舉德山一日飯遲托缽下堂時雪峰作飯頭見便云
0633a02: 者老漢鐘未鳴鼓未響托缽向甚麼處去山便歸方
0633a03: 丈峰舉似岩頭頭曰大小德山未會末後句云云。
0633a04: 頌不會末後句托缽歸丈去岩頭撫巴掌德山遭
0633a05: 授記三年後如何喉中絕了氣。
0633a06: 舉德山因臨濟侍次山曰今日困濟曰者老漢寐語
0633a07: 作麼山擬拈棒濟便掀倒禪床。
0633a08: 頌蚊蟲嘴利蜂蠆尾毒驀直撞頭各自一路咄咄。
0633a09: 舉雪峰義存禪師一日示眾曰南山有一條鱉鼻蛇
0633a10: 汝等諸人切須好看時長慶出云今日堂中大有人
0633a11: 喪身失命雲門以拄杖攛向師前作怕勢後僧舉似
0633a12: 玄沙沙云須是稜兄始得然雖如是我即不然僧云
0633a13: 和尚作麼生沙云用南山作麼。
0633a14: 頌南山之蛇多少遭毒一棒打殺千足萬足何以
0633a15: 故免教當陽橫古路。
0633a16: 舉雪峰一日因有兩僧來峰遂以手托庵門放身出
0633a17: 云是甚麼僧亦云是甚麼峰低頭歸庵後僧辭去云
0633a18: 云。
0633a19: 拈云同參相為徹骨徹髓乃千古龜鑑須信巖頭
0633a20: 道雪峰與我同條生不與我同條死是真語者實
0633a21: 語者。
0633a22: 舉雪峰一日陞座眾集定峰輥出木毬玄沙遂捉來
0633a23: 安舊處。
0633a24: 拈云雪峰出怪玄沙捉怪要且無陞座集眾分。
0633a25: 舉雪峰因三聖問透網金鱗未審以何為食峰曰待
0633a26: 汝出綱來向汝道聖曰一千五百人善知識話頭也
0633a27: 不識峰曰老僧住持事繁。
0633a28: 頌狹道相逢未足奇渠方乘馬我乘驢到來一笑
0633a29: 忘賓主去路茫茫總不知。
0633a30: 舉雲門偃禪師示眾云諸和尚子莫妄想天是天地
0633b01: 是地山是山水是水僧是僧俗是俗良久云與我拈
0633b02: 按山來時有僧問學人見山是山水是水時如何門
0633b03: 云三門為甚騎佛殿從者裏過。
0633b04: 拈云雲門恁麼道正是妄想。
0633b05: 舉雲門示眾云你若不相當且覓箇入頭處微塵諸
0633b06: 佛在你舌頭上三藏聖教在你腳跟底不如悟去好
0633b07: 還有人悟得麼出來對眾道看。
0633b08: 頌舌頭諸佛一微塵聖教腳跟有幾人本自無迷
0633b09: 何用悟雲門語話可憐生。
0633b10: 舉僧問雲門樹凋葉落時如何門云體露金風。
0633b11: 別云何不道黃花形晚色寒鴈送聲來。
0633b12: 舉僧問雲門如何是學人自己巳門曰遊山翫水曰如
0633b13: 何是和尚自己已門曰賴遇維那不在。
0633b14: 頌遊山翫水維那不在記得自己已忘卻布袋。
0633b15: 舉僧問雲門弒父弒母佛前懺悔弒佛弒祖甚處懺
0633b16: 悔門曰露。
0633b17: 頌雲門露字不沾牙吐出溫清體態嘉佛祖弒時
0633b18: 無懺處滿盈惡貫坐龍華。
0633b19: 舉僧問雲門如何是正法眼門曰普。
0633b20: 別云烏龜開夜市。
0633b21: 舉僧問雲門如何是啐啄之機門日響。
0633b22: 頌響字酬來機莫教話頭墮子啐母啄時擬心即
0633b23: 是錯。
0633b24: 舉雲門曰三家村裏賣卜東卜西卜忽然卜著也不
0633b25: 定僧便問忽然卜著時如何門曰伏鷹。
0633b26: 頌卜著渾如攫兔鷹草枯眼疾熊忙生忽然得見
0633b27: 喪身命噉啄摶飛距爪獰。
0633b28: 舉雲門上堂因聞鐘聲乃曰世界與麼闊為甚向鐘
0633b29: 聲披七條僧無語門曰七里灘頭多蛤子。
0633b30: 頌少年公子真氣骨不誓驚人語出奇稱名豈謂
0633c01: 浮雲賤特地知他是男兒。
0633c02: 舉雲門初參睦州州纔見來便閉卻門門乃扣門州
0633c03: 曰誰門曰某甲州曰作甚麼門曰己巳事未明乞師指
0633c04: 示州開門一見便閉卻門如是連三日扣門至第三
0633c05: 日州開門門拶入州便擒住曰道道門擬議州便推
0633c06: 出曰秦時轢鑽遂掩門損門一足從此悟入州指
0633c07: 見雪峰云云。
0633c08: 頌獅子窟邊沒異跡就中穿鑿枉徒然搖風修竹
0633c09: 依稀似不是無言即有言。
0633c10: 舉雲門到江州陳操尚書請齋纔見便問儒書中即
0633c11: 不問三乘十二分教自有座主作麼生是衲僧行腳
0633c12: 事門曰曾問幾人來曰即今問上座門曰即今且置
0633c13: 作麼生是教意曰黃卷赤軸門曰者箇是文字語言
0633c14: 作麼生是教意曰口欲談而辭喪心欲緣而慮忘門
0633c15: 曰口欲談而辭喪為對有言心欲緣而慮忘為對妄
0633c16: 想作麼生是教意書無語門曰見說尚書看法華經
0633c17: 是否曰是門曰經中道一切治生產業皆與實相不
0633c18: 相違背且道非非想天有幾人退位書無語門曰尚
0633c19: 書且莫草草三經五論師僧拋卻特入叢林十年二
0633c20: 十年尚不奈何尚書又爭得會書禮拜曰某甲罪過。
0633c21: 云尚書不會當仁卻也有始有卒雲門其言不
0633c22: 讓猶欠起死回生若到慶忠門下二俱未了。
0633c23: 舉雲門上堂拈起拄杖曰凡夫實謂之有二乘析謂
0633c24: 之無緣覺謂之幻有菩薩當體即空衲僧家見拄杖
0633c25: 便喚作拄杖行但行坐但坐不得動著。
0633c26: 拈云分得分明太特煞分明分得特煞人。
0633c27: 舉雲門上堂光不透脫有兩般病一切處不明面前
0633c28: 有物是一又透得一切法空隱隱地似有箇物相似
0633c29: 亦是光不透脫又法身亦有兩般病得到法身為法
0633c30: 執不忘己巳見猶存坐在法身邊是一直饒透得法身
0634a01: 去放過即不可子細檢點將來有甚麼氣息亦是病。
0634a02: 頌無明煩惱遠年瘵巴掌拳頭近日痾棒喝通身
0634a03: 成藥病曾經看好幾人麼。
0634a04: 舉雲門示眾曰讀經千卷紙上語。
0634a05: 拈云雲門者話大似不奈冬瓜何捉住藤子扯。
0634a06: 頌大明大白大光天窗上卻來著力鑽門門有路
0634a07: 堪遊戲穴紙待他也大難。
0634a08: 舉僧問雲門達磨面壁意旨如何門曰念七又僧問
0634a09: 南泉泉曰天寒無被蓋。
0634a10: 別云何不道他是異鄉人。
0634a11: 舉僧問雲門如何是佛門曰乾屎橛。
0634a12: 頌鬱鬱無人識踏著始知不抖擻分明擲下
0634a13: 也大奇者回閃殺趙州狗。
0634a14: 舉僧問洞山聰如何是佛山曰麻三斤。
0634a15: 頌如何是佛麻三斤幾笑時人不解行途路蹉跎
0634a16: 猶自可許多錯認定盤星。
0634a17: 舉僧問雲門如何是超佛越祖之談門曰胡餅。
0634a18: 頌飛羅麵香油和虛空小了便不饑
0634a19: 只發渴超甚佛越甚祖喝一喝。
0634a20: 舉僧問雲門如何是透法身句門曰北斗裏藏身。
0634a21: 別云何不道藏身北斗裏。
0634a22: 舉僧問巴陵如何是提婆宗陵云銀碗裏盛雪如何
0634a23: 是吹毛劍陵云珊瑚枝枝撐著月問祖意教意是同
0634a24: 是別陵云雞寒上樹鴨寒下水雲門聞此語云他日
0634a25: 老僧忌辰只舉此三語供養老僧足矣。
0634a26: 拈云死不盡底見解。
0634a27: 舉僧問雲門如何是法身門曰六不收圜悟云一不
0634a28: 立。
0634a29: 別云何不道一六不。
0634a30: 頌一六不是何物趙州筍香嚴竹一飽齁鼾忘所
0634b01: 之覺來紅日三竿出。
0634b02: 舉玄沙師備禪師因小參次聞燕子聲乃云深談實
0634b03: 相善說法要便下座尋有僧請益云某甲不會沙云
0634b04: 去無人信汝。
0634b05: 頌深談實相不知歸春月泥融燕子飛王謝堂前
0634b06: 人未信呢喃林下叫依依。
0634b07: 舉玄沙初到莆田縣百戲迎之次日問小塘長老昨
0634b08: 日許多喧鬧向甚麼處去小塘提起袈裟角沙曰料
0634b09: 掉沒交涉。
0634b10: 頌料掉沒交涉提起袈裟角莆田百戲迎大家都
0634b11: 是錯錯錯錯鬼面神頭五花六綠到者裏用不著。
0634b12: 舉玄沙示眾云諸方盡道接物利生忽遇三種病人
0634b13: 來且作麼生接患盲者拈椎豎拂他又不見患聾者
0634b14: 語言三昧他又不聞患啞者教伊說又說不得且作
0634b15: 麼生接若接不得佛法無靈驗當時地藏出云某甲
0634b16: 有眼耳和尚作麼生接沙云慚愧便歸方丈。
0634b17: 頌慚愧便歸方丈去盲聾瘖啞示生前有眼有耳
0634b18: 有舌者目前休聽口頭禪。
0634b19: 舉玄沙見三人新到鳴打普請鼓三下卻歸方丈新
0634b20: 到具威儀了亦去打普請鼓三下卻入僧堂久住來
0634b21: 白沙云新到輕欺和尚沙曰打鼓集眾勘過大眾集
0634b22: 新到不赴沙令侍者云喚新到出堂卻於侍者背上
0634b23: 拍云云。
0634b24: 頌響板打起靜夜行應憐群夢未醒醒鐘報三聲
0634b25: 鳴洗淨尚有齁鼾瞌睡人。
0634b26: 舉玄沙因雪峰召曰備頭陀何不遍參去沙曰達磨
0634b27: 不來東土二祖不往西天峰然之。
0634b28: 頌參方不用苦遊行剖腹剜心以告君拂袖開胸
0634b29: 伶俐子磨裙擦褲笨禪人。
0634b30: 舉玄沙示眾云世尊道吾有正法眼藏付囑摩訶大
0634c01: 迦葉猶如畫月曹溪豎拂猶如指月時鼓山出眾云
0634c02: 月沙云者箇阿師就我覓月山不肯卻歸眾云道
0634c03: 我就他覓月。
0634c04: 頌月到疏窗點點金清光恒映照禪心禪心不為
0634c05: 愛明月為愛禪心照月明。
0634c06: 舉地藏問僧甚麼處來曰南州來藏曰彼中近日佛
0634c07: 法如何僧云商量浩浩地藏曰爭如我者裏種田博慱
0634c08: 飯喫僧云爭奈三界何藏曰喚甚麼作三界。
0634c09: 頌種田博慱飯倦來眠浩浩商量大地間若與他咱
0634c10: 爭箇賽我儂贏得一生閒。
0634c11: 舉法眼益禪師問修山主毫釐有差天地懸隔兄作
0634c12: 麼生會主云毫釐有差天地懸隔眼曰與麼又爭得
0634c13: 云云。
0634c14: 拈云莠苗朱紫不同鋀石黃金終別修山主畢竟
0634c15: 得箇甚麼便拜。
0634c16: 舉法眼有時指橙子曰識得橙子周匝有餘。
0634c17: 頌識得橙子無頭無尾黃狗不似白狗非比。
0634c18: 舉法眼問子方上座作麼生是萬象之中獨露身方
0634c19: 遂舉拂子眼曰恁麼會又爭得云云。
0634c20: 頌紅塵堆裏同塵住有箇拳頭無處豎茆簷縫可
0634c21: 戳虛空虛空不是我讎屋。
0634c22: 舉法眼因僧問如何是佛眼曰汝是慧超。
0634c23: 頌問佛答慧超驀直路非遙昔日張騫老乘槎渡
0634c24: 鵲橋。
0634c25: 舉法眼因僧問如何是曹源一滴水眼曰是曹源一
0634c26: 滴水。
0634c27: 頌借婆帔子拜婆年相逢喜起斷金蘭布得春風
0634c28: 滿天下都盧不費些子錢。
0634c29: 舉僧問法眼承教有言從無住本立一切法如何是
0634c30: 無住本眼曰形興未質名起未名。
0635a01: 別云果老倒騎轢鑽。
0635a02: 舉僧問法眼六處不知音時如何眼曰汝家眷屬一
0635a03: 群子。
0635a04: 頌紹續箕裘不礙多燕山階下五登科逢人謾說
0635a05: 吾家醜老子偷雞兒偷鵝。
0635a06: 舉僧問法眼二六時中如何行履即得與道相應眼
0635a07: 曰取捨之心成巧偽。
0635a08: 頌打破鏡時處處明何須斷臂覓安心平常酬答
0635a09: 無沾滯信口說來不動唇。
0635a10: 舉法眼問寶資長老古人道山河無隔礙光明處處
0635a11: 透作麼生是處處透底光明資曰東畔打鑼聲。
0635a12: 頌聲聲響喨透雲霄穿碎髑髏放白毫試問誰家
0635a13: 褦襶子鐵航泛海浪頭高。
0635a14: 
0635a15: 
0635a16: 
0635a17: 
0635a18: 
0635a19: 
0635a20: 慶忠鐵壁機禪師語錄卷之十四終
