0489c01: 吹萬禪師語錄卷之五
0489c02: 嗣法孫燈來重編
0489c03: 法語
0489c04: 示慧岳禪人大道絕同任向西東石火莫及電光罔
0489c05: 通此臨濟老人語若論此事人人本具箇箇不無為
0489c06: 甚麼有凡有聖有智有愚有得有不得似不可謂之
0489c07: 同若能凡聖情盡智愚見銷得失關破任運無礙又
0489c08: 不可謂之異到斯境界同則不同異則不異自西自
0489c09: 東自南自北何不可者豈可以石火及之電光通之
0489c10: 耶多見今之參禪人但以擊石火閃電光舉了便會
0489c11: 以為落處引人業識茫茫無有了期慧岳禪人始侍
0489c12: 憨公繼參博老復以榆里之懷參見聚雲請示行腳
0489c13: 信手書之第一不得道老僧住在者裏。
0489c14: 示博野禪人索字汝欲學字始而一點一畫一剔一
0489c15: 挑全用心意識繼而手忘筆筆忘紙星馳電卷勢如
0489c16: 塞上之將軍魚躍鳶飛妙若空中之噫氣何曾與心
0489c17: 意識商量來不可謂學字參禪卻有兩端說話。
0489c18: 示香燈侍者汝請心要不離香燈何故是香即心是
0489c19: 心即香熏成無漏心跡亦忘是心挑燈是燈挑心心
0489c20: 燈亦如大地黃金既云心跡亦忘為甚麼又道大地
0489c21: 黃金良久云脫落語言文字外須知別有好商量。
0489c22: 示本源大德地水火風頑然無知聚而為身總是一
0489c23: 塊血肉因知而有運動然知因心起是則心為身根
0489c24: 四大盡屬枝葉矣方其病時看是地病耶風病耶水
0489c25: 病耶火病耶若是地病地性堅實如何得病若是風
0489c26: 病風性隱藏如何得病若是水病水性清涼如何得
0489c27: 病若是火病火性空騰如何得病若是知病知本虛
0489c28: 妄如何得病若是心病心無形相如何得病直須恁
0489c29: 麼一覷覷破則地水火風本來無病知覺運動本來
0489c30: 無病無相心根本來無病諸病既無地水火風亦無
0490a01: 地水火風既無知覺運動亦無知覺運動既無無相
0490a02: 心根亦無無相心根既無無無亦無無既無矣直者
0490a03: 覷破諸般病源根境知覺底一些子亦無會得者一
0490a04: 些子了更有箇出脫底方兒雲門扇子跳上三十
0490a05: 三天觸著帝釋鼻孔東海鯉魚打一棒雨似盆傾茲
0490a06: 因本源大德有採薪之憂走啟請益老僧施方卻之
0490a07: 只得將自己服過靈驗底萬應丸聊與一枚用精進
0490a08: 水送下霎時平復急來聚雲酬我藥價。
0490a09: 示劉居士參禪須要實實領取一箇話頭僧問趙州
0490a10: 狗子還有佛性也無州云無茶來飯來行來坐來煩
0490a11: 惱境界來只將者箇無字與之煉磨來煉磨去煉磨
0490a12: 到不得已處虛空忽然粉碎大地自爾平沉方知道
0490a13: 三世諸佛也只是無諸大祖師也只是無天下老和
0490a14: 尚也只是無僧也只是無俗也只是無你也只是無
0490a15: 我也只是無春遊芳草地夏賞綠荷池秋飲黃花酒
0490a16: 冬吟白雪詩無中卻有閒四序晝夜頻呼十二時。
0490a17: 付囑隱首座慧祖一脈承接最難其機微其用普其
0490a18: 言顯其法闊烈燄輝揚覷著焦頭爛額吹毛劍利觸
0490a19: 之斷命消魂眼裏抽筋說甚相如奪壁腦後出楔猶
0490a20: 愈下客偷裘老僧幼時讀他語錄就被穿卻鼻孔誰
0490a21: 知接他末代法嗣只得勉效螳螂為求輔弼幸有營
0490a22: 山慧機隱然別號鐵壁者自參聚雲力究多載後值
0490a23: 老僧結制皆分座首眾焉至於見地行履玄要深奧
0490a24: 老僧勘驗有在特付拂子一枝以永續後裔云。
0490a25: 示學人古人謂修行人要以生死二字挂在鼻尖頭
0490a26: 上余曰不然生者跡也而生生者未嘗始死者亦跡
0490a27: 也而死死者未嘗終我何畏之哉但今人日用中於
0490a28: 意必固我之情未化人我眾生壽命之相不銷每觸
0490a29: 境隨流背覺合塵者有焉所以工夫不得力應事不
0490a30: 圓融也吾願諸學人值一念方萌之際即以是審此
0490b01: 是慳貪是毀犯是嗔恚是懈怠是散亂是愚癡是邪
0490b02: 見是煩惱審之又審則知數種乃性中病也既有病
0490b03: 當速治以藥藥何在在能審者倘病在慳貪則治在
0490b04: 布施也病在毀犯則治在持戒也病在嗔恚則治在
0490b05: 忍辱也病在懈怠則治在精進也病在散亂則治在
0490b06: 禪定也病在愚癡則治在智慧也病在邪見則治在
0490b07: 正思也病在煩惱則治在正覺也故知病從我生亦
0490b08: 從我滅又安知通身是病通身是藥與若能如是著
0490b09: 力做將去儒即謂之慎獨謂之誠意謂之求心道即
0490b10: 謂之採藥謂之情來謂之玄關一而三三而一也更
0490b11: 有百尺竿頭一步只等耳能見時方纔鼻說何也日
0490b12: 暮鄉關何處是煙波江上使人愁。
0490b13: 示學人世尊謝轉輪而苦行雪山持錫缽而周流舍
0490b14: 衛是窮乎是通乎仲尼飯蔬飲水曲肱而樂遭阨於
0490b15: 陳而絃歌不息是窮乎是通乎莊子以波臣而不受
0490b16: 賜顏回學夫子之道而不仕夷齊餓首陽而自殞曾
0490b17: 參頹冠露肘三日不火而歌商頌之詩許由棄瓢子
0490b18: 陵把釣楚狂辭治而負釜他邦此數子者亦是窮乎
0490b19: 是通乎即上古尊宿有以百綴千補之缽囊鞋袋為
0490b20: 重而以冬溫夏涼之短褐布綴為輕而棄之者有言
0490b21: 住持非我志不如放意於千巖萬壑之間日飽芻粟
0490b22: 以遂餘生者有二十年掩關而不出山者有常攜一
0490b23: 笻穿草履被人呵之而不變者有編葉為衣坐於石
0490b24: 上如佛圖澄之狀者有自燒其庵而遁跡深入者此
0490b25: 皆違乎世而通乎道也何晚輩出家之流濫冒闍黎
0490b26: 之德徒假練若之尊又不探其古人行腳亦不究其
0490b27: 自己性命如醉客之迷珠若達多之認影甘心碌碌
0490b28: 三三兩兩掉手踵足於世路之中流而不返失其真
0490b29: 妙覺明闡揚一生虛妄驀然三寸氣銷只一寒灰冷
0490b30: 土嗚呼是者不惟有愧於三教之大老而亦無面目
0490c01: 于地下也余勉諸學人勿貪一毛之小得而牽動億
0490c02: 劫難挽之識神勿隱一念之留愛而栽三世不解之
0490c03: 革囊只須鐵輪旋頂而不退不可中道困窮而改節
0490c04: 默默無為願超界外方名出世丈夫縱於世一無所
0490c05: 得而無心自有獨得耳又安得不稱為從佛化生之
0490c06: 子耶至祝至祝。
0490c07: 示方善人淨名大士以諸有所作舉足下足為道場
0490c08: 余曰可然猶未可也夫三百戶之嵩陟必發足於根
0490c09: 設不自卑豈插翼而搏羊角者也三月聚糧之程適
0490c10: 必繇於莽蒼設不自邇亦豈蓬蓬然而之南之北者
0490c11: 例也固知繞繩床者歌梵唄也豎莖草者趺伽婆也
0490c12: 箇非神領意會孰能灑脫竿頭一步也歟此聲教一
0490c13: 法得有益於族姓者為在階梯也如斯方善人之所
0490c14: 舉獨無所作與足下者乎弟若為道場認則窮子見
0490c15: 父而弗識也若非道場認則古佛過去而弗知也不
0490c16: 然且假愛日以熱裊旃檀藉嚴霜而飛揚甘露倘火
0490c17: 口得吐青蓮金光概垂白象其於侵藤滴蜜之患亦
0490c18: 赫赫頓除矣錫慶何以盡諸言哉故同室居士輩以
0490c19: 是而不可不之贈亦以是而不可不之勸也。
0490c20: 示周居士或曰居士者有志於維摩無果於釋迦有
0490c21: 行於毘耶無感於舍衛得不邊其為我而殄其兼愛
0490c22: 乎咄若故不可以語道也維摩者淨名也而名也者
0490c23: 實之賓也淨也者寂之體也果其志於維摩是則住
0490c24: 持圓覺之體用也何不可之與有第古今之異猶猿
0490c25: 狙之異乎周公也舉動無冬涉川畏四鄰者恐自甘
0490c26: 於柴柵纏繳中尚毘耶且霄壤之隔而況舍衛又能
0490c27: 以無翼飛者乎此必得鑄人之師至則五石之瓠可
0490c28: 用而浮於江湖矣何舍衛之不能感者耶余謂居士
0490c29: 其得鑄人之師否居士曰得矣既得之余以是而印
0490c30: 夫維摩亦以是而印夫釋迦使或人杜口自去。
0491a01: 示東旭禪人古有男子呼羊作馬無能子哂以為狂
0491a02: 男子曰昔之刱言者若以輕清為地重濁為天公必
0491a03: 不敢更易奈何我之天倪任運放曠而若是審斯言
0491a04: 也余亦間嘗為南北之論曰世遷界移徒定經緯於
0491a05: 蛙角名虛相幻難鐫策籍於海漚況復一心之法庸
0491a06: 詎以南北之見而封之乎第覈其南北之說也不病
0491a07: 其宗而病其言繹其言也不病其言而病執其言者
0491a08: 也蓋神秀大師黃梅之上座也惠能大師黃梅之行
0491a09: 者也衣缽南行特法無親疏悟有遲速耳豈黃梅有
0491a10: 若是南若是北之異地耶如丁寬學易於田何學既
0491a11: 成而歸田則曰吾易已己東矣龜山學道於程顥學既
0491a12: 成而歸程則曰吾道已己南矣抑亦易有東西而道有
0491a13: 南北乎矧能之嗣四十有三秀之嗣十有九人共播
0491a14: 黃梅之法然派之促延法之斷續不在門戶而在時
0491a15: 緣安謂其服藥不驗而罪歸夫神農軒岐也妙喜云
0491a16: 元初只是一箇達磨甚處有許多門庭旨哉言歟有
0491a17: 諓言者曰當其受法時秀偈莫如能頌此謂秀有拂
0491a18: 拭之語而能有本來無物之說不見臥輪道臥能有
0491a19: 伎倆能斷百思想對境心不起菩提日日長六祖道
0491a20: 惠能無伎倆不斷百思想對境心數起菩提作麼長
0491a21: 天童拈云葵花向日柳絮隨風故知法有頓漸機有
0491a22: 先後葵花柳絮詎各偏其定動哉洛京荷澤曾有問
0491a23: 於六祖曰先頓而後漸先漸而後頓不悟頓漸人心
0491a24: 裏常迷悶祖答曰聽法頓中漸悟法漸中頓修行頓
0491a25: 中漸證果漸中頓頓漸是常因悟中不迷悶所謂聽
0491a26: 法頓中漸六祖聽經時也悟法漸中頓六祖受衣時
0491a27: 也修行頓中漸秀師呈偈時也證果漸中頓秀師說
0491a28: 法時也師有示眾偈曰一切佛法自心本有將心外
0491a29: 求捨父逃走據驗斯言乃可信頓漸是常因悟中不
0491a30: 迷悶也東旭禪人自沮漳入蜀禮莪眉過南濱見老
0491b01: 僧於聚雲禪院坐間常請益南北之源老僧據實答
0491b02: 其如上之說始知禪人乃度門誨公大師之後也誨
0491b03: 公曾參蒼谷老人老人則北宗之神駒也故度門一
0491b04: 脈鼎新皆賴於誨公而三慧庵又則度門一枝焉禪
0491b05: 人即三慧主人也雖然道不遠人必假蹄而得兔宗
0491b06: 不離性當師蟻以求泉禪人本北宗法器復參南印
0491b07: 於西蜀者裏會得逮見其慕秀不必北而識能不必
0491b08: 南也明矣呼羊作馬指馬為羊無能子自累其怪聽
0491b09: 予偈金不箔金水不洗水者裏翻身一錐子問道南
0491b10: 北是何宗卻向自家合口取咄遍地霜花鳳閣邊一
0491b11: 輪明月丹墀裏。
0491b12: 入堂
0491b13: 入堂參話頭一節乃古人為後學開底方便法門秪
0491b14: 因心意識三種雜毒難除與他一箇硬石頭磊在胸
0491b15: 中方始除去一切絡索若把著不變何異無病服藥
0491b16: 藥反成病久久倒作箇死煞東西或有工夫稍起者
0491b17: 但見參時有不參時則無靜時有動時則無醒時有
0491b18: 睡著則無說時有不說則無縱少有見處總在黑山
0491b19: 下卜度將來何曾十分透脫若是箇力量漢鐵起脊
0491b20: 梁放下身命千咀萬嚼把者硬石頭百咂碎依舊是
0491b21: 箇現現成成底便爾開眼眼上有話頭側耳耳上有
0491b22: 話頭縮鼻鼻上有話頭動口口上有話頭伸手手上
0491b23: 有話頭舉足足上有話頭自從得入黃金殿四壁光
0491b24: 明遍十方。
0491b25: 入堂舉長沙云我若一向舉揚宗教法堂前草生一
0491b26: 丈聚雲不然我若一向不舉揚宗教法堂前草生一
0491b27: 丈舉也不得不舉也不得作麼生得法堂前草不生
0491b28: 去良久云田中蛙鼓叫嶺上野猿啼。
0491b29: 入堂大凡參究者箇一切皆有悟處有行持禁戒向
0491b30: 衣缽邊得悟者有看讀經文在語言中得悟者有入
0491c01: 眾作務觸物遇緣得悟者看得破時處處菩提路門
0491c02: 門古佛家不勞重進步海角與天涯。
0491c03: 入堂南泉住庵時文殊普賢相打各與二十棒趁出
0491c04: 去昨夜阿難與迦葉鬥打不休被老僧向前一摑卻
0491c05: 入手掌裏去也今日對眾舉出喚都管押赴三門外
0491c06: 各打二十拄杖免得紊亂祖師門庭。
0491c07: 入堂老僧自剃除來在行腳不曾托缽應供賺陷人
0491c08: 家男女入人天小果去住叢林不曾蓄一粒米種一
0491c09: 莖菜結箇人緣打污閻老子記湯水錢簿子單單只
0491c10: 豎兩道眉空著兩隻手無論行腳住叢林羅獵諸方
0491c11: 衲子為伊抽釘拔楔而已巳若遇箇與佛祖結冤讎的
0491c12: 來即為渠搗通漆桶打破糞缽管教膱脂帽鶻骨衫
0491c13: 當下解脫渠也只得做箇聖諦亦不為底便休。
0491c14: 入堂僧問趙州萬法歸一一歸何處話師云但不知
0491c15: 以何為萬甚麼是一莫是以萬象森羅喚作萬法耶
0491c16: 經論語言喚作萬法耶心是一耶性是一耶若恁麼
0491c17: 會大似隔靴抓癢又不知喚甚麼作何處若以威音
0491c18: 那畔涅槃後有為是則達磨一宗埽地久矣趙州云
0491c19: 我在青州作領布衫重七斤此語甚是奇特直是錯
0491c20: 會者多有謂隨處拈來用得親者有謂不在語言直
0491c21: 以舉處為是者有謂此是不說心性語乃是無義味
0491c22: 語教人默會者若恁麼會不唯昧卻自己鼻孔亦乃
0491c23: 埋沒趙州既不恁麼如何即得師云我在青州作領
0491c24: 布衫重七斤直須恁麼始得。
0491c25: 入室
0491c26: 問僧麻三斤乾矢橛此是甚麼人語僧云癩狗泥豬
0491c27: 語師便打。
0491c28: 問僧喚作竹篦則觸不喚作竹篦則背首山念唱導
0491c29: 大慧祖依樣畫葫聚雲又作麼生僧云鐵菱角笑殺
0491c30: 水烏龜師便打。
0492a01: 僧入師以拄杖畫○相云此是一字於左邊畫○相
0492a02: 云此是二字於右邊畫○相云此是三字昨日說與
0492a03: 謝三郎今朝說與新闍黎僧云洗面摸著鼻孔師
0492a04: 云你鼻孔在甚麼處。
0492a05: 問僧八角磨盤空裏走是甚麼意旨僧云無手行拳
0492a06: 師便打。
0492a07: 問僧橫擔拄杖緊鞘草鞋是甚麼人行履僧進前兩
0492a08: 步師作聽勢。
0492a09: 問僧無字作麼生參僧彈指師打云莫道無語好僧
0492a10: 云還許學人問話也無師打云莫道有語好僧云學
0492a11: 人不會師復打。
0492a12: 問書記會寫不怕筆頭樁記云不打者鼓笛師打云
0492a13: 不打者鼓笛記云無手人又作麼生師打云不打者
0492a14: 鼓笛記云草裏漢師打云不打者鼓笛。
0492a15: 僧入師云我不問你僧云為何不問師便打僧大叫
0492a16: 師連棒打出僧入師云適纔有箇野狐被老僧打出
0492a17: 去了僧云某是新產獅子兒師云我知道你僧云和
0492a18: 尚也須骨出師云汝不是獅子兒。
0492a19: 勘辨
0492a20: 有僧自曹溪來參師云我有箇人往曹溪僧云是甚
0492a21: 麼人師云喫粥去。
0492a22: 有行腳僧慕朝海師云海雖闊大卻是川水流去底
0492a23: 僧云未審川水在甚麼處流來師喚侍者云盤中菜
0492a24: 著些醋好。
0492a25: 侍者為師設飯床太遠師自撤近前者云君子離臺
0492a26: 三尺師云衲僧者無語師代云近也喫遠也喫又
0492a27: 云和尚年尊將就些好。
0492a28: 師住金陵觀音庵朝宗來參師云甚處來宗云天童
0492a29: 師云天童近日何如宗云大家在者裏師云不要說
0492a30: 脫空話宗云師何不住天童去師喝宗云落在甚麼
0492b01: 處師便打。
0492b02: 劉墨仙居士持聖恩問道錄見訪與師坐間論及楊
0492b03: 岐九峰之語師云正恁麼時楊岐在前九峰在前士
0492b04: 良久問和尚又作麼生師便喝士云者一喝是前是
0492b05: 後師翹一足士禮拜。
0492b06: 一僧來參師問甚處來僧云金粟來師云如何是金
0492b07: 粟得力句僧云白雲覆青山青山不露頂師云此是
0492b08: 意識家語如何是得力句僧云虛空粉碎大地平沉
0492b09: 師云此是義學家語如何是得力句僧無語師云汝
0492b10: 不曾從金粟來。
0492b11: 中秋師遣侍者送餅二員至僧堂上畫一眼一足傳
0492b12: 話云不得刺剌著眼不得折卻足作麼生下口。
0492b13: 晚課次師問一僧云自己是僧又皈依箇甚麼僧云
0492b14: 不妨自皈師云語不離窠臼安能出蓋纏僧云從來
0492b15: 不出門師云笨驢推磨。
0492b16: 勘初機語西來大意直指單傳且道傳箇甚麼。
0492b17: 心佛與眾生是三無差別為甚麼凡夫不會。
0492b18: 水牯牛未降猢猻子未死衣缽放在甚麼處。
0492b19: 勘諸方學人語可中有一物牙如金爪口似血盆一
0492b20: 晝夜吞卻八萬四千恒沙諸佛未審過在甚麼處。
0492b21: 座下無席帽案邊無胥吏階下無荊條竹根為甚麼
0492b22: 祖師語言喚作公案。
0492b23: 形直影端表裏須正為甚麼佛祖袈裟東高西低左
0492b24: 披右袒。
0492b25: 六根俱有功德為甚麼祖師多唱鼻孔。
0492b26: 父母生汝身師長訓汝法為甚麼捨父逃走背師行
0492b27: 腳。
0492b28: 問答
0492b29: 僧問薰風自南來殿閣生微涼意旨如何師吹一口。
0492b30: 僧問世尊道天上天下唯吾獨尊為甚麼雲門要打
0492c01: 殺師云路見不平旁人剷削。
0492c02: 僧問從上佛佛祖祖相傳傳箇甚麼師云老鼠不教
0492c03: 兒打洞生來自識仰天窩。
0492c04: 一僧作禮云請和尚上雪山去師云我纔在雪山來
0492c05: 僧云某甲在雪山不曾得見師喚侍者一聲。
0492c06: 僧問如何是當機一句師打云速道速道僧擬對師
0492c07: 打出。
0492c08: 僧問既是死了不曾埋底又如何答得話師云唐以
0492c09: 劉瓚為秦王傳。
0492c10: 僧問一句當軒八萬門如何是永絕生死句師云毘
0492c11: 盧頂上行。
0492c12: 僧問如何是諸佛法身師云自從晨朝喫了粥只至
0492c13: 於今肚又饑問如何是頂天立地底師云臺前石香
0492c14: 爐。
0492c15: 答漢月禪師四問
0492c16: 正睡著時與死了燒了心之與性牙齒打不著須向
0492c17: 者裏希取大用始得如何是此處底大用。答云寧
0492c18: 向太陽粧羅剎不來黑暗扮觀音。
0492c19: 沿流不止絕卻真照照不到處如何是吹毛用了急
0492c20: 須磨且道磨箇甚麼。答云折腳鐺裏淡黃虀。
0492c21: 用處既已巳脫卻心性切莫在離心性處躲根除此二
0492c22: 邊如何相見。答云纔過驢胎又鑽馬腹。
0492c23: 近世野狐都說心性禪不知姓張姓李請禪師代答
0492c24: 一轉語貴圖天下衲僧脫卻腥臭。答云奪者老賊
0492c25: 頭拄杖拗折莫言不道。
0492c26: 問漢月禪師四問
0492c27: 作相問用水一碗貯米七粒架茅草十字在上請道
0492c28: 是甚麼義。
0492c29: 溈仰九十六種圓相收在六義問者箇收在那
0492c30: 一義。
0493a01: 古人道八角磨盤空裏走不知是空走磨磨走空。
0493a02: 老鼠吞大象蝦蟆口咬著吞不入拖不出蒼頭老兒
0493a03: 跳一步請下一轉語。
0493a04: 擬漢月禪師答陳學憲十七問并頌
0493a05: 渴鹿問。答口裏有水。
0493a06: 動步已巳較三十里歷盡天涯何處水誰識火燄即寒
0493a07: 冰不肯埋頭甘浸死
0493a08: 摩尼問。答問取埋者即得。
0493a09: 拾金原是窖金人頭頭觸著恰相親無奈狹人成巧
0493a10: 偽揮鋤不顧立門庭
0493a11: 一斬問。答吹毛底。
0493a12: 斬箇甚麼斷甚麼百萬絲條貫寶羅堪羨羡富嫌千口
0493a13: 少果然貧恨一身多
0493a14: 一等問。答到口便知。
0493a15: 三寸喉中一也無誰能於此立親疏門對青山權作
0493a16: 案逢人依舊馬蹄孤
0493a17: 黑夜問。答只消一縛。
0493a18: 鉼鐶釵釧許多時須信兼金性不移括囊無咎誰為
0493a19: 咎客邸河山到處栖
0493a20: 家親問。答直須撤下靈牌。
0493a21: 改頭換面出梨園歌舞場中各一邊曲罷捲簾無別
0493a22: 事咳唾依然父子間
0493a23: 的的問。答你問我我問你。
0493a24: 馳走沙堤艱息跡燈裏橫身滅影難不信但呼山谷
0493a25: 響問答無分只自看
0493a26: 堪輿問。答三箇品字石。
0493a27: 天罡地煞滿闌干萬里山河咫尺間撥盡樞機全不
0493a28: 露一腔星斗逼人寒
0493a29: 家宅問。答貪心不足。
0493a30: 局定方隅身自小何曾無礙出籠羅翻身一腳崑崙
0493b01: 碎剎海塵塵不較多
0493b02: 電光問。答只須倒騎驢。
0493b03: 疋馬單鎗固縱橫五關猶有不平人從寬何似塞翁
0493b04: 老來去由他莫認真
0493b05: 大慧問。答尖鋒頭上坐。
0493b06: 素絲未染誰添色青出於藍已廢弛言語不驚楊布
0493b07: 犬者回非是換衣時
0493b08: 胡來問。答手掌原是佛圖澄的。
0493b09: 胡漢紛拏緣鏡作佛生對待秪因光擊碎青銅圓相
0493b10: 在鳶飛魚躍自成行
0493b11: 未開問。答不打不成人不罵不相識。
0493b12: 善惡難逃業鏡臺當頭一照信奇哉九二自然全體
0493b13: 見不將風雨惑人猜
0493b14: 日昇問。答伸手便拈著。
0493b15: 腳頭腳底事如何用捨從來犯折磨豈意桃花風雨
0493b16: 後落紅滿地響春多
0493b17: 今修問。答會取不修行者便得。
0493b18: 赤子雙眉欣戚無看盡河山眼自疏不解掉身雄一
0493b19: 步徒然南面快稱孤
0493b20: 高峰問。答只因大徹所以命根不斷。
0493b21: 火燄為燈陷撲蛾淨塊迷人孰奈何不然倒傾海底
0493b22: 盡一顆紅輪上大羅
0493b23: 一句問。答是那一句。
0493b24: 暴秦強楚亂紛紜毒殺黎民海不清博浪一椎驚破
0493b25: 膽漢天從此耀雙輪
0493b26: 
0493b27: 
0493b28: 
0493b29: 
0493b30: 吹萬禪師語錄卷之五終
