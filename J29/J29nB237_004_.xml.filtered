0455c01: 月幢了禪師語錄卷第四
0455c02: 嗣法門人達最等編
0455c03: 偈
0455c04: 辭本師老人
0455c05: 違師已涉程抱恨驢年深惟有巴歌曲幾回詠更新
0455c06: 冬日別禹門眾友
0455c07: 幾年聚首共爐頭艸履情生逐野丘謾道熱腸分袂
0455c08: 去朔風更待語無休
0455c09: 即事呈禹門
0455c10: 將三就四匪良圖把柄鋤兒秖自居直待三三逢九
0455c11: 五又從頭起立規模
0455c12: 寄友
0455c13: 思君無計把詩題一句分明道破伊相識不知何處
0455c14: 去春將柳絮送風吹
0455c15: 送大冶法兄
0455c16: 憶昔渝城把臂時寒挑松火兩無疑快君先得乘雲
0455c17: 興笑倒拈花那老兒
0455c18: 復太僕寺蕭公
0455c19: 一物原無有甚門烏容聖位與凡存不緣真境安生
0455c20: 妄豈陟神機便費論梅嶺風生清意氣義湖月曉破
0455c21: 衢昏當軒有路通車馬何必馳心喫棒痕
0455c22: 壽華亭侯王公
0455c23: 颯颯西風雨共齊山鳴谷韻慶無疑游人也效呈三
0455c24: 祝為報君家地時
0455c25: 答太僕寺蕭公惠手爐
0455c26: 紅爐邊事喜君裁直下分明不用猜一涉馳思千萬
0455c27: 里不知何日把心灰
0455c28: 示君正周居士
0455c29: 挈杖當風卓白雲銀河斗柄兩相分頭頭已露鋒鋩
0455c30: 事莫謂吾儕不示君
0456a01: 示塗毒羅居士
0456a02: 缽盂口開情難盡一曲離歌事已休此去讀書亭上
0456a03: 望應知湘水吼雲樓
0456a04: 留別慧覺之石林庵
0456a05: 灘頭吼發奮天機任是那吒倒卻威縱有石林潛影
0456a06: 相也須竿上再投磯
0456a07: 與江城山最乘靜主
0456a08: 江城山畔結廬居月到窗前水到廚活火松煙烹白
0456a09: 石芟茅唯問劫雲初
0456a10: 別友
0456a11: 把臂松窗下何緣話別離菊花含笑遠錦浪載歌遲
0456a12: 竹杖肩風月芒鞋傍野溪明明逼直路莫謂有多岐
0456a13: 號石蓮禪人
0456a14: 石中何事迸青蓮日炙風吹氣更妍不假陽春分外
0456a15: 別馨香特地逼人天
0456a16: 送一則禪人
0456a17: 年去年來竭力深腳頭多被艸鞋侵汝今好向碧雲
0456a18: 裏三尺鋤兒掘老岑
0456a19: 號祖鼻上座
0456a20: 直指心地法如鐵橛牆壁若問阿誰維應當在祖鼻
0456a21: 號醉舌上座
0456a22: 半字及滿字橫說與豎說到不思議處獨汝箇醉舌
0456a23: 號楚雲上座
0456a24: 楚雲彌布蓋虛空日月山川沒路通截得西湖水逆
0456a25: 上叢林自此喪宗風
0456a26: 示別癡書記
0456a27: 年老心疲憶靜居披風啄雪傍山依文章錦繡如銷
0456a28: 盡來喫吾儕白棒歸
0456a29: 即事示眾
0456a30: 無位真人不會眠牛皮經卷久翻穿倒顛一字緣無
0456b01: 見撒向虛空絕正偏
0456b02: 示楚雲西堂
0456b03: 耳若瞽兮眼若聾舌頭切忌鬥機鋒時臨自有殊光
0456b04: 照水滿天湖月滿空
0456b05: 即事別宜陽
0456b06: 光明殿裏不肯住卻將荊棘認珠林待我三生六十
0456b07: 劫漫來此地打葛藤
0456b08: 送雪基上座代省
0456b09: 劍峽全無一線罅一聲彈指破牢關風塵不滯眉尖
0456b10: 上信步雲山去復還
0456b11: 送祖鼻首座之鳳翥
0456b12: 傑出叢林奪祖機兩眉橫挂劍鋒依而今布露天涯
0456b13: 外萬古英英意有餘
0456b14: 施主請陞座師作困勢口占
0456b15: 連請茆居豈等閒儂家落落困高山可憐無限癡男
0456b16: 女更要重加鐵柱關
0456b17: 寄懶生法弟
0456b18: 揖別鎖江橋乘雲步九霄無心追舊友有志豎新標
0456b19: 石虎風鞭逐泥牛雨索撩尟分緇與素因爾寄同僚
0456b20: 送楚雲首座之雙溪
0456b21: 苦口叮嚀莫怠荒祖家事業不尋常教渠壁立巖頭
0456b22: 上一任諸方道短長
0456b23: 送祖鼻首座歸玉泉
0456b24: 玉泉歸去莫辭勞歷祖勛猷全節操老漢幾經曾退
0456b25: 位千鈞重任在公挑
0456b26: 寄一乘老宿
0456b27: 文上莫加點與世渾一箇擬心落二三隨境成漂墮
0456b28: 咄門外白雲峰一座
0456b29: 送楚雲首座歸圓通
0456b30: 弘道及扶宗預須與物融驀然伸出手自西又自東
0456c01: 示廣南陸居士
0456c02: 罷釣枕孤峰此心並雪同形枯翻鐵面意澹破泥蹤
0456c03: 日月真知己山川與性融何當施大惠一眾祝無窮
0456c04: 復金騰張道臺
0456c05: 袖裏金鎚信手呈全生全殺沒人情若然居士能親
0456c06: 薦管取煙波瞬息平
0456c07: 復如潢居士
0456c08: 茆舍蕭疏裹白雲七零八落且容身直饒英俊難分
0456c09: 曉未透關頭漫問津
0456c10: 贈壯猷黃居士
0456c11: 中心底樹子挺然恒秀麗不被惡風吹息息清人意
0456c12: 示三畏黃居士
0456c13: 野雲七八片微雨兩三聲驚醒地頭者勿勞更問津
0456c14: 贈瑞雲劉居士
0456c15: 偶來無異說攜手暮山遊蹋斷谿礄石虛空笑點頭
0456c16: 示天水禪人
0456c17: 理會箇不知如吞鐵蒺藜忽然咬得破便識未生時
0456c18: 示成僊彭梓匠
0456c19: 花攢錦簇鋒利箇未兆之先刊得麼字字若從刀下
0456c20: 識老僧笑汝太穿鑿
0456c21: 復大一居士
0456c22: 隔岸遙看老牛追風捕雨不回頭而今鐵網籠霄
0456c23: 漢四海獰龍一並收
0456c24: 魚龍道中喫撲口占
0456c25: 偶喫一交似劈柴了無餘物挂襟懷秖緣未結陳公
0456c26: 案依舊同兄弟飲齋
0456c27: 因天水牧牛頌不恰遂示之
0456c28: 鐵牛無腳去來同日夕優游絕後蹤倏爾翻身奔藕
0456c29: 孔大千無物不包容
0456c30: 寄再三禪人
0457a01: 挂月樓頭接笑談並無消息與君探君今欲話從前
0457a02: 事愧我羈留意再三
0457a03: 寄溪聲法兄
0457a04: 不問山兮不問廛全收全放孰能攔情來記我霜花
0457a05: 事興去酬他粥飯錢麈尾揮時煙浪靜杖頭卓處海
0457a06: 天寬堂堂歷歷皆家計一擊銅頭鐵額穿
0457a07: 病中偶占
0457a08: 老病年深恨未休阿伽陀藥最難投翻身不覺金山
0457a09: 碎唯有藤條不夜秋
0457a10: 月印山
0457a11: 孤輪懸漢外斜影落山中異照生晴夜千江興不同
0457a12: 浴池
0457a13: 頓開一大口吞佛併吞祖若箇衲僧來一時俱活煮
0457a14: 點燈山
0457a15: 造物生成不假工明燈灼灼映長空光聯劫外誰分
0457a16: 析一段清奇自不同
0457a17: 丈菊
0457a18: 箇段英奇別量天度地長秋行春令也歷歷操風霜
0457a19: 遠鐘
0457a20: 破曉何方寺鐘聲到上林雲山遮不住數數出高岑
0457a21: 避暑
0457a22: 茅居深處古林東冷眼何分異與同泉石豁開情澹
0457a23: 澹荷花拈起意濃濃寒崖密樹重陰靜碧澗洄瀾萬
0457a24: 派通擬欲直趨雲漢上葛衣高挂嶺頭松
0457a25: 宿高明寺有感
0457a26: 散步臨斯剎僧殘寺亦零晨昏鐘鼓寂上下燭燈沉
0457a27: 亂艸為趺座麤拳當枕橫深嗟成假寐一覺到天明
0457a28: 雪中次韻
0457a29: 江山一色塗野澗絕聲呼分外玲瓏遠於中皎潔孤
0457a30: 銀山飛白練玉樹挂真珠不為寒催逼焉能徹底舒
0457b01: 除夕
0457b02: 兀坐松窗事事疏更深無偈與人書爆聲震裂驚天
0457b03: 地不覺今宵夕已除
0457b04: 鉏艸
0457b05: 根頭勦絕始心灰野興從茲盡放開翻轉地皮和月
0457b06: 摟了然伸手不他猜
0457b07: 次從軍行韻
0457b08: 土面灰頭共打眠日隨秣馬疾如煙杖藜卓處旌旗
0457b09: 動鼓樂鳴時缽袋懸枕畔亂雲堆白骨匙邊熟氣雜
0457b10: 餘羶堯天舜日何時晤但拂龜毛續正傳
0457b11: 七星峰
0457b12: 何來幾點勢如星獨耀長空今古明澗底影含山色
0457b13: 麗聳然滴翠布雲深
0457b14: 同司馬梁公石頭山晚眺
0457b15: 突出群峰箇怪山殘霞疊疊挂腰間幾回悵望歸鴉
0457b16: 盡掉杖還敲最上關
0457b17: 化戒衣
0457b18: 鷲嶺傳來直至今東拋西擲有誰欽斯時舉似檀那
0457b19: 也出手相添一線因
0457b20: 早梅
0457b21: 稜稜氣宇奪芳妍老幹從茲賣弄先秖為一番寒徹
0457b22: 骨故今嘯傲自天然
0457b23: 即事示眾
0457b24: 底事分明絕正邪秖緣認影有殊差人人向此須珍
0457b25: 重莫把驪珠去溷沙
0457b26: 秋晚宿玉泉
0457b27: 夜靜晴天爽圓音醉玉樓不聞魚弄藻那問月移舟
0457b28: 百八鐘聲切三千鼓拍悠慵慵枕石上獨據在源頭
0457b29: 汀聲
0457b30: 萬里潮音到耳邊魚龍深解句中玄聲聲傳遍三千
0457c01: 界秖教游人向此穿
0457c02: 師子峰
0457c03: 踞地盤空勢太奇雄雄猛獸莫能依騎聲蓋色高岡
0457c04: 上不異當機震吼時
0457c05: 水車
0457c06: 機關卓定去還來聲震乾坤疾似雷摶捖長河頻蕩
0457c07: 漾凌空孑孑任君裁
0457c08: 挂月樓
0457c09: 危樓高插青霄外玉鏡移來挂壁前四顧雲山堆晚
0457c10: 翠適然乘興把詩傳
0457c11: 石筍
0457c12: 生成自不牽枝葉達者烏能較短長節操已經霜月
0457c13: 老許誰伸手得拈嘗
0457c14: 寄趙鎮臺
0457c15: 夜話其中有別傳也曾直截為君拈而今未審如何
0457c16: 委委得忙忙好著鞭
0457c17: 示悟心行者
0457c18: 三喚侍僧忠國老婆心一片就中煎蘭溪不欲重分
0457c19: 析鐵鑄心肝教悟穿
0457c20: 別靜隱
0457c21: 多年滯寂在蘭溪究竟無功適自迷不意雲騰飄赤
0457c22: 足芒鞋今夜挂松西
0457c23: 住丹霞有感
0457c24: 眾山之聚結丹霞穎脫虛空上靡差雷掃電揮時熠
0457c25: 熠風呼雨應日吧吧杖開金闕乾坤靜麈拂玄關日
0457c26: 月奢劫外春光恒熾盛何須據坐寶蓮花
0457c27: 雪中示眾
0457c28: 分雲闢霧上丹霞暢我詩脾意況嘉天雨寶花分半
0457c29: 偈地聯玉樹轉三車狂猿有興迷津渡俊鷂無因過
0457c30: 野家裕後光前龍象客應知展處足生涯
0458a01: 送顯今上座
0458a02: 踏翻波底月來親眼眼相看不隔塵更出老僧一隻
0458a03: 手石頭拈起總家珍
0458a04: 復達權陶居士次來韻
0458a05: 法無異相靡西東倒著剎竿四海融萬象森羅齊撫
0458a06: 掌阿誰不解展家風
0458a07: 示中玄禪人
0458a08: 蘭溪杳不涉蹊徑終日眠雲枕萬峰弗意闍黎輕著
0458a09: 腳烏藤痛責又奚容
0458a10: 示任庸趙居士
0458a11: 無念始名真究竟情存取捨卻乖真公能當下將心
0458a12: 息何必乘舟去問津
0458a13: 示九有錢文學
0458a14: 若云有見非真見覷破無心底事親方寸悄然機不
0458a15: 墮揚眉瞬目悉家珍
0458a16: 示達綱居士
0458a17: 老漢未曾有半字孜孜何用索文章教伊拽轉繩頭
0458a18: 去永劫靈苗始不荒
0458a19: 示達佛居士
0458a20: 不犯人苗自穩密機鋒稍涉太無端狂心放下青山
0458a21: 老六月炎天徹骨寒
0458a22: 復司李馮檀越步來韻
0458a23: 萬億須彌眼孔中寒溫不涉傲東風荊山有玉誠非
0458a24: 璧上國無人信始通兔角杖能穿海嶽龜毛繩慣束
0458a25: 虛空謝君枉顧殷勤甚愧我長眠不影松
0458a26: 復馮夫人
0458a27: 箇事從來沒段形悟來何處有乾坤縱橫蹋破壺中
0458a28: 月遍界無非淨妙身
0458a29: 壽海岸居士
0458a30: 一二三四五六七七六五四三二一數到驢年卒未
0458b01: 休箇中消息許誰識
0458b02: 山居
0458b03: 癡心山裏學愚蒙百法無能作主翁饑啜松花嫌地
0458b04: 窄寒烹霜葉恨天空衲殘有興修雲補屋陋無心運
0458b05: 石封一等閒情分不到生緣竟日笑兒童
0458b06: 徘徊無意逐山巔半掩松門待客還壁漏斜陽穿竹
0458b07: 榻窗虛薄霧浸詩篇簷前鳥語傳空谷嶂外猿聲入
0458b08: 靜簾名利不干清且樂長年嘯傲白雲邊
0458b09: 石泉香漬到寒廬鐺裏頻添花雨餘滿灶雪柴烹紫
0458b10: 芋一肩霜葉煉清虛野雲榻上堆仙畫明月窗前讀
0458b11: 梵書自慶不通今古事煙霞深處秖耘鋤
0458b12: 茆屋萬山中澹雲恒作伴勘賢秖一錐陶聖經千鍛
0458b13: 徑僻莓苔滑溪深水月煥嶺南挂綠蘿一任虛空爛
0458b14: 居山深邃隔煙蘿乘興疏狂樂更多眼底晴嵐風月
0458b15: 靜乾坤分付與頭陀
0458b16: 不徇名利不趨廛澹飯麤衣樂更閒若問山中親切
0458b17: 句沙鐺幾度發蒼煙
0458b18: 法派
0458b19: 徹達大聖心堅弘至妙理發明圓頓教萬古成規矩
0458b20: 起信歌
0458b21: 原夫實性隱於形名位乎天地貫乎古今育萬物生
0458b22: 生之妙行四時互換之令與麼起信勿謬正因非人
0458b23: 人非自自無相國中恒密示體此心焉曰佛了此心
0458b24: 焉非物坐殺活場而坦蕩自若登般若岸而苦哉佛
0458b25: 陀歷生死禍福之源啟迷悟淺深之波齊空有等高
0458b26: 下爍破大千明暗甲拈卻時人眼底花無背向沒正
0458b27: 偏玲瓏恰似玻璃盞獨脫難教渠一見亡彼我定治
0458b28: 亂隱顯煥然無縫罅淨穢明明不擇伴類魔黨而百
0458b29: 醜鈞陶蹈祖庭而十方齊震究理事以全該統千差
0458b30: 於一器堪嗟初祖航海來兩桂芬芳成禍胎或曰即
0458c01: 佛即心何異鼠咬鐵釘更云直指見性奚啻背面捉
0458c02: 影屋裏老爺好快樂休對癡人呈家活指南掉北有
0458c03: 來由極談概不落沉浮鳥啼花發玄中玄雨雪交加
0458c04: 復誰瞻夜半怒雷聲海外木人石女化機解未萌已
0458c05: 前逞神通逗到空空空不空莫挂一縷及一絲識取
0458c06: 根源豈外事無陰陽地盡掀翻師子窟中沒野干休
0458c07: 休休處更休休打起精神直到頭於中略有些微念
0458c08: 無量影子一時現現此影子有何功但恐落在坑塹
0458c09: 中轉得頭來有甚面辛苦萬端方矢願願有願無始
0458c10: 終誤可憐回互不回互出入須知不自瞞自瞞尤失
0458c11: 信之端從來箇事勿移易要顯如來第一義削乖心
0458c12: 除障弊聖凡一體夫何忌中外打徹最全備地獄天
0458c13: 堂任游戲人讚仰鬼神懼佛祖龍天密符契不可思
0458c14: 議功德而護衛。
0458c15: 
0458c16: 
0458c17: 
0458c18: 
0458c19: 
0458c20: 月幢了禪師語錄卷四終　板藏嘉興楞嚴寺經坊
