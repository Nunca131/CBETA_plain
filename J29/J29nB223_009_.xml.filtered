0065c01: 荊南開聖院山暉禪師語錄卷九
0065c02: 住順慶府新菴門人祖玄錄
0065c03: 嵩山首座龍光法孫宗上編
0065c04: 雜偈
0065c05: 示汪覺惺
0065c06: 我以禪月仝佛世尊汝以悲仰為大信門隨此指標
0065c07: 是涅槃路但用耳觀名解脫處
0065c08: 示項覺印
0065c09: 住此億劫維定維心體非空有秋月淨沈物本斯明
0065c10: 兩閒齊照大悲世尊指是覺道
0065c11: 示汪覺智
0065c12: 真一無住寂爾心宗回首左顧月在前峰頭何動搖
0065c13: 尚無有止無止之旨惟此而已
0065c14: 示苟覺善
0065c15: 獨坐少室華飛見九赤縣神州法器何有雪深之夜
0065c16: 真子來焉心不可得是法乃傳
0065c17: 示米覺超
0065c18: 惟心能覺是寒是燠諦觀如來別非異道小學執空
0065c19: 菩薩內冥我超二路仝寤宿因
0065c20: 示孟覺中
0065c21: 不立一色是為道元了知非有惡用复言但以指揮
0065c22: 人各其正今日南中行此祖令
0065c23: 示王覺道
0065c24: 疇昔玅喜竹篦示人有不得入巧諭其神大哉宗言
0065c25: 了如智鑑照我肝膽無有不見
0065c26: 示盧覺正
0065c27: 純以一義乃普其心水鳥樹林解此玅音宣於十方
0065c28: 聞機隨順物物斯照是名大定
0065c29: 示陳覺通
0065c30: 禪之為宗自竺乾氏日月雖迻其道不二末山常云
0066a01: 全然非相理寤玅圜是大寶臧
0066a02: 示江覺慧
0066a03: 云何佛性仁分南北我見天下元無別得知是法器
0066a04: 三更傳衣歸去云何道樹曹谿
0066a05: 示傅覺玅
0066a06: 已住於一一還在心十方國土是有圜音寂兮如明
0066a07: 不可求得但以冥中而為其則
0066a08: 示方覺鐙
0066a09: 我告弟子無相外求自本真照寂爾神遊指屈云五
0066a10: 信而惟二二五還仝唯曰何至
0066a11: 示方覺靈
0066a12: 蠢袪而靈妄破則真孰無孰有非根非塵汝相維何
0066a13: 仝彼先佛汝佛圜脫即解二縛
0066a14: 示汪覺用
0066a15: 我用眼觀聲塵自然如掌上指維二維三此之大用
0066a16: 非道而誰以此功用何慮何思
0066a17: 示張覺少
0066a18: 眼耳無塵鼻舌非親四法圜脫如月波心用之不到
0066a19: 不用何玅是謂自然聖人之道
0066a20: 示鄧覺一
0066a21: 眼色耳聲終非外塵不作是見超彼聖倫名大自在
0066a22: 何成何壞如月行空光映萬派
0066a23: 示鄧覺廣
0066a24: 佛以一音廣被有情白牛穩御越彼化城到寶所已巳
0066a25: 取之不隘能濟十方稱曰無畏
0066a26: 示李覺仙
0066a27: 少室一缽非小非大虛空仝量微塵不隘濟人饑貧
0066a28: 如枯斯春香風時來悅可眾心
0066a29: 示吳覺萬
0066a30: 塵根不二迷寤一原但見諸動如珠見圜圜應六處
0066b01: 與彼萬象鏡光非受物自斯向
0066b02: 示董覺之
0066b03: 來問斯道舉手示之頫首忖度已巳隔藩籬故用方便
0066b04: 曲說多門是為漸修入佛之根
0066b05: 示曹覺惟
0066b06: 我有方便示此玅道維棒維喝與斯談笑智者得之
0066b07: 愚者孰思固有利鈍難與齊之
0066b08: 示曹覺原
0066b09: 佛心云何非淺非深舉目四望水鳥樹林飛潛動植
0066b10: 本原一質莫作妄相是大饒益
0066b11: 示一覺月
0066b12: 爾以禮足為求道安我以問訊月在指耑伊昔何人
0066b13: 臺山古路天下衲僧落他指顧
0066b14: 示周覺澂
0066b15: 諭彼太虛虛空何貌欲至四方終無邊表維神乃寂
0066b16: 不動即周周亦妄相取之莫留
0066b17: 示自淳
0066b18: 塵相繁興我人自定知彼三學了無實證造則不至
0066b19: 明則非真中亦不取曰汝出塵
0066b20: 示六一
0066b21: 非六非一是心維我能含眾象曰超今古白月在天
0066b22: 是道乃傳先聖後聖仝此一源
0066b23: 示女一
0066b24: 道即寤仝誰非憎愛我與女一原無小大流而為水
0066b25: 止亦曰山動靜不異玅在厥閒
0066b26: 示玅一
0066b27: 演於一音各信其道立雖五性仝觀一玅得厥旨根
0066b28: 孰非異仝有無莫取是謂圜通
0066b29: 示在中
0066b30: 厥惟明達勿欺上下自內至外稱其和也祿在其中
0066c01: 誰云不充以此是則天下乃仝
0066c02: 示於斯
0066c03: 女觀須臾為在為無翳既不生了惟心乎如玉於斯
0066c04: 以待善價自我識之可寶天下
0066c05: 示蘊秀
0066c06: 以指示人真月非指明相亦非得無可取女觀我宗
0066c07: 是異是仝二觀不入即為降龍
0066c08: 示蘊奇
0066c09: 道在鏡中鏡何為則維我形耑非青非白知是吾人
0066c10: 乃名出塵於物自照非真复真
0066c11: 示李廣文真相
0066c12: 身安白雲心冥佛理曰人曰天德一而已取彼率性
0066c13: 例此玅法有問異仝震聲便喝
0066c14: 示真省
0066c15: 理與事一物則奚礙堪忍蓮邦在我鏡內是大光明
0066c16: 能燭情關非彼緣覺取舍之閒
0066c17: 示真慧
0066c18: 定一生慧實曰大仝位位玅圜是傳法宗聖智斯得
0066c19: 範爾三界何去何來名稱自在
0066c20: 示真極
0066c21: 繄彼太虛還在覺心十方圜見非淺非深性鏡無垢
0066c22: 含此萬象景景如幻圜通奚障
0066c23: 山中四威儀
0066c24: 山中行一支竹杖閱崖耕黃猿也解隨人轉笑入縣
0066c25: 泉落澗聲
0066c26: 山中住縛箇茅蓬老煙霧鉏頭斸得一畬田春煖晴
0066c27: 嵐種紫芋
0066c28: 山中坐石上青苔常作褥世人不見嶺頭來惟有麇
0066c29: 麚隨接足
0066c30: 山中臥亂架石床只一箇天地隨他意悠悠古到今
0067a01: 時誰縛脫
0067a02: 仝前
0067a03: 山中行杖藜驚起亂啼鶯艸鞋蹋斷青雲骨回首前
0067a04: 峰蘿月生
0067a05: 山中住尖頭茅屋倚煙樹有時飯罷攜鉏行日照峰
0067a06: 南耘小圃
0067a07: 山中坐艸織蒲團獨自荷閒向嶺頭赤石盤狂歌一
0067a08: 曲無人和
0067a09: 山中臥石床無薦隨時過醒來日已照雲峰那覺巖
0067a10: 頭都枕破
0067a11: 贈梅隱清監院
0067a12: 祝髮清修遠世間仝棲松院石林山禪心鍊得秋江
0067a13: 月冷冷孤光不可刪
0067a14: 監院年來道益振胸中坦蕩自無塵宗風不是重文
0067a15: 字祇要平生得意真
0067a16: 與梅熟海監院
0067a17: 家住谿山遠俗情松鐙未照月先明閒來何物堪消
0067a18: 遣數盡青楓與赤檉
0067a19: 法海清深幾萬秋慈帆漭沆一孤舟等閒共載還鄉
0067a20: 國逆順都來得自由
0067a21: 惡池衣缽出靈源萬浪千濤繼子孫今日青山又幾
0067a22: 臘閒將拍板唱平原
0067a23: 與裕如僧統
0067a24: 雲房寂寂綠楊深坐聽催歸響北林自是禪餘別有
0067a25: 趣閒來埽石與修琴
0067a26: 示鍾遠禪人
0067a27: 雍門北望曲江清江上樓臺映水明隄下春風三月
0067a28: 裏松杉處處是流鶯
0067a29: 贈別南禪人
0067a30: 問道長松已己四秋羽翰將見越常流如今既集天湖
0067b01: 裏好趁風雲飛上頭
0067b02: 送賦獨還山
0067b03: 往往來來幾十程依然性地未分明谿前送女還山
0067b04: 北築室深臧老此生
0067b05: 示冰石禪人
0067b06: 春色熙熙春艸深聲聲鶗鳺報東林不知穿過髑髏
0067b07: 窟卻向蒲團別覓心
0067b08: 寄淨修禪人
0067b09: 夏日須當過我儕和風細細滿高齋有時把出巨靈
0067b10: 手佛祖生禽也活薶
0067b11: 送若愚禪人
0067b12: 一坐蒲團是幾年等閒底事也徒然明朝歸去五谿
0067b13: 水須看秋波泛月圜
0067b14: 示素水
0067b15: 少年學道志須堅七尺蒲團便可眠多謝人間輕薄
0067b16: 子曹谿消息作生緣
0067b17: 炯石病愈求偈還山
0067b18: 春和病骨气才舒便欲還山結艸廬少室真風尚未
0067b19: 了如何歸去又成虛
0067b20: 送鍾奇
0067b21: 祖佛從來未識之何須審問本來誰只將任運隨他
0067b22: 去便是爾曹得意時
0067b23: 贈鍾秀
0067b24: 錦繡岷山錦水頭遙峰遠岫到渝州如何千萬人煙
0067b25: 裏獨女超情近道流
0067b26: 示鍾聖
0067b27: 分鐙別派自曹谿只要兒孫意不述傳到長松分外
0067b28: 惡一條竹杖是全提
0067b29: 示鍾惺
0067b30: 生平一物不留心方寸怡怡自可任獨在山房無所
0067c01: 事閒行明月在庭陰
0067c02: 示端石
0067c03: 雲峰煙樹五谿頭日日閒眠水月樓看盡古書無一
0067c04: 事自持鉤餌釣潭鰍
0067c05: 示玉川主人
0067c06: 物物忘情鷗鳥隨分明底事敢云欺客來有問無生
0067c07: 話一口缽盂閒自持
0067c08: 示談空
0067c09: 不說有為不論空閒雲來去任西東黃金莫易谿山
0067c10: 樂白晝高眠石室中
0067c11: 示南山
0067c12: 黃金不用買青山別有幽居一種閒三尺蒲團隨去
0067c13: 住馮他明月照松關
0067c14: 示六雪
0067c15: 獨上雪峰六載居茶饒澗水飯饒蔬等閒識得金仙
0067c16: 面何必重翻一臧書
0067c17: 示笑瞿
0067c18: 雲松雨柳春風起一聲黃鳥深華裏山中道者此為
0067c19: 榮笑傲陰晴自有旨
0067c20: 示用恆
0067c21: 茫茫大夢有何真猛火一燒殺人不信請看金谷
0067c22: 裏珊瑚錦帳已成塵
0067c23: 示無異侍者
0067c24: 行者菴居日采松山迴谿轉任秋冬忽然識得采松
0067c25: 者相見不須在別峰
0067c26: 示時習
0067c27: 夜郎有箇長松樹葉葉鶴鸞來上宿鸞鶴朝飛莫北
0067c28: 歸羽翰每略谿旁屋
0067c29: 送長木棟禪人
0067c30: 送送谿灣蹋綠苔何時再到艸堂來無忘昨夜鐙前
0068a01: 語只要為僧夢眼開
0068a02: 示佛眼陳居士
0068a03: 佛眼尋余為解說如來所究何生滅拳頭劈面一揮
0068a04: 來三世僧祇盡漏洩
0068a05: 寄清潭老宿
0068a06: 老嬾全無力負鋤秋園芋栗飽何如衣中自有神珠
0068a07: 在何用頻頻到艸廬
0068a08: 示守心
0068a09: 芒鞋篛笠訪諸方煙水雲山叩所長非是老僧藜杖
0068a10: 惡總然只要歇心狂
0068a11: 示獨鳳
0068a12: 丹穴天飛五彩齊非仝疏趾啄山谿羽毛雖刷余常
0068a13: 感恐爾終非火尾啼
0068a14: 示繼鐙禪人
0068a15: 繼此禪鐙是舊緣前因共室撥檀煙如今再晤峨
0068a16: 日一笑秋華暮雨天
0068a17: 示不隱禪人
0068a18: 雪盡河山景物華江聲樹色道人家菴前有箇盤陀
0068a19: 石日日承趺送晚霞
0068a20: 龍翔示隱玄禪人
0068a21: 秋日重遊畫上謀清風道韻越常流如何四海雲臨
0068a22: 日翻笑虛名一話頭
0068a23: 贈慶蓮
0068a24: 名鄉屯聚夔門西春風和气子鳺啼自知幻相非真
0068a25: 樂卻挈瓢囊過虎谿
0068a26: 示克明
0068a27: 甘苦仝棲平越來八年夢破白雲隈回頭日遠長安
0068a28: 近坐看晴風埽石苔
0068a29: 示誠明孫
0068a30: 幾度華開幾度思非憐香色滿深支一般都是雙眸
0068b01: 子怎似靈雲見爾時
0068b02: 示敦善
0068b03: 道者從來一物無麻衣靜坐月當湖湖光淨極堪消
0068b04: 遣明鏡何須問老盧
0068b05: 示亨泰典座
0068b06: 淨缾踢倒事如何一箇溈山豈屬他底事未曾通一
0068b07: 線蒲床依舊是禪那
0068b08: 示亨萬
0068b09: 茅屋寒生蟋蟀紛秋風吹葉不堪聞此中自有真賢
0068b10: 達爾莫將身臥白雲
0068b11: 示圖南
0068b12: 太平舊寺對楓林坐聽秋江江上砧消息莫云曾解
0068b13: 得都來千古絕知音
0068b14: 示脫塵副寺
0068b15: 山裏老翁無別事烹茶待月古松閒看他多少經營
0068b16: 者碌碌何常半日閒
0068b17: 示解一化主
0068b18: 十笏團焦旁埜水松谿閒月照囪几禪餘引客薜蘿
0068b19: 灣笑指幽蘭深谷裏
0068b20: 寄竹元宗孫
0068b21: 開聖樓頭春艸芳黃鸝初囀小谿旁此情遠寄到江
0068b22: 夏莫只相思涂路長
0068b23: 示自達禪人
0068b24: 白馬傳聞來漢氏少林消息自蕭梁如今相續千齡
0068b25: 外始得黔州法道昌
0068b26: 示繼眉
0068b27: 少年割愛志須堅界意無多戀市廛能向吾宗為棟
0068b28: 柱曹谿消息豈無緣
0068b29: 示源清
0068b30: 學道先須一物無棒頭的旨領何如入來不是涂中
0068c01: 事衣下神光十虛
0068c02: 示默識主人
0068c03: 清晨曳杖華谿行鶯語無情只亂鳴忽聽前山煙霧
0068c04: 裏日高猶自送鐘聲
0068c05: 贈餘慶令義生鄒居士
0068c06: 風飄桂氣作秋光又見雲霞色滿堂自是東山蕙帳
0068c07: 冷蒼生喜殺令公香
0068c08: 送天府趙居士
0068c09: 忽睹遷鶯競上方馬蹄蹀躞度微霜旌旂直上青雲
0068c10: 裏方外遙聞蘭署香
0068c11: 銅江送修監院還江陵
0068c12: 銅巖春色自分明相送扁舟半月程莫向洞中論秦
0068c13: 世孤帆早發五陵城
0068c14: 示嗣宗
0068c15: 住山道者复如何三畝瓜田聊自過縱使黃金能貴
0068c16: 子無如此地臥煙蘿
0068c17: 贈南圖
0068c18: 掩關謝俗學山家終日凝然坐碧霞定後有時饘粥
0068c19: 罷焚香也自讀南華
0068c20: 示明如老僧
0068c21: 老僧高坐空山松口誦楞伽心降龍夜深月出空山
0068c22: 上心與月明無初終
0068c23: 示覺相元春蒲居士
0068c24: 西來大意可隨緣雲自無心月自川何用更尋少室
0068c25: 去安心斷臂是鐙傳
0068c26: 示覺仙元昭蒲婆子
0068c27: 芒芒大夢覺多時只是靈昭未有師今日相逢鄉井
0068c28: 老分明指示破前疑
0068c29: 留別西竺主人
0068c30: 天淨秋高漠漠雲峰頭回雁不堪聞碧江江水年年
0069a01: 碧明月流來可贈君
0069a02: 贈大樹上座
0069a03: 近來法道已巳垂秋只可居山事钁頭任他叢林多浩
0069a04: 浩不知此際樂風流
0069a05: 示尼淨念
0069a06: 如幻修行道可期見聞不住复何疑末山也解非男
0069a07: 女翠竹黃華只自怡
0069a08: 示高居士
0069a09: 五百為春五百秋物中亦自有丹丘雖然不假千齡
0069a10: 藥未及無生壽一籌
0069a11: 示杜了寤
0069a12: 利門名路頓然空中歲歸來學老農有時閒步峰頭
0069a13: 月數遍石橋碧玉松
0069a14: 示王繼楚
0069a15: 齋心事佛學無為學到無為何所思坐臥禪房深樹
0069a16: 裏剛然看破一枰棋
0069a17: 示一心
0069a18: 為僧道業在精修一缽三衣天地舟自是有時行化
0069a19: 了禪心皎皎照深秋
0069a20: 示雲波
0069a21: 中歲尋山萬事休祇將衣缽伴禪流寒山枯水閒消
0069a22: 遣物物頭頭得自由
0069a23: 示笑雨熊居士
0069a24: 一念才生性海渾翻天復地混澂源道中若了全無
0069a25: 相體用堂堂何可言
0069a26: 緣引
0069a27: 鑄就金剛鐵石肝砒霜鴆糞久加餐莫云三度缽盂
0069a28: 溼翻作人天一釣竿
0069a29: 我儕出郭入山居修竹長松當自娛何事春城仍乞
0069a30: 食翩翩應器去茅廬
0069b01: 流金塗碧久頹綱鼠宿狐遊目擊傷欲得樓臺規古
0069b02: 制非衣檀越鸞鏘鏘
0069b03: 笑女高藍鸞鶴群鳴煙唳雨自壹壹如何偏向人間
0069b04: 去日莫還來共白雲
0069b05: 示空一徐居士
0069b06: 祖佛叢中第一機不須出入論離微但知日用隨消
0069b07: 遣大道堂堂絕是非
0069b08: 示不昧
0069b09: 金陵寤得擿油餈體用全超意气奇女若能知伊面
0069b10: 目從前底事了無疑
0069b11: 示雷渾然
0069b12: 邂逅相逢意自奇停驂駐轡道相期好將一段平生
0069b13: 手庾嶺奪歸鐵缽兒
0069b14: 示山西賈介休
0069b15: 真僧不見埜僧多天下叢林奈若何二十年來無地
0069b16: 譜馮君寄語老摩訶
0069b17: 留別嵩目禪師
0069b18: 貴水將行情惋惋复持尺素意殷殷殷勤寄語嵩和
0069b19: 尚孤鶴高飛入白雲
0069b20: 弔本源明長老
0069b21: 一缽三衣十二時師行象御足清規歸涂還踐來時
0069b22: 道賸得英風萬古吹
0069b23: 尊王賤霸起惡池一劍功成奏凱歌珍重臨行消息
0069b24: 子團團秋月照銀河
0069b25: 示眾
0069b26: 今朝法社樹黔南免得南詢五十三歲月功成歸隱
0069b27: 地石床斜枕臥高藍
0069b28: 贈惺一照監院
0069b29: 餐茅飲谷此幽棲動愛松巖靜愛谿世上浮名何足
0069b30: 論朝朝閒聽老猿啼
0069c01: 示嗣宗
0069c02: 浮華消盡始山居白石青峰一小廬日暮香煙清課
0069c03: 罷老猿引子過階除
0069c04: 示我先
0069c05: 山樵往往白雲邊自是情癡愛石泉昨日高巖乘月
0069c06: 下鉤輈啼盡雨華天
0069c07: 示我奇
0069c08: 弱弱清臞骨自仙朝朝誦讀竹囪前為僧何用窮經
0069c09: 籍別有靈犀爍性天
0069c10: 示博愛
0069c11: 瀟瀟疏雨下圭峰暑色潛回起碧松坦腹山囪清自
0069c12: 貴何消鐵缽出降龍
0069c13: 示博學
0069c14: 洞壑幽深艸木香山居道者松為糧世人那得知清
0069c15: 貴惟向紅塵徒自忙
0069c16: 示博雅
0069c17: 版築幽巖可絕群孤褱洗盡舊塵氛閒來絕頂乘秋
0069c18: 月一曲清商動白雲
0069c19: 示博知
0069c20: 雲山洗盡朝昏雨水石長閒艸木秋好景一生看不
0069c21: 足蒼松紫樹幾淹留
0069c22: 病中
0069c23: 一病眠床十四年髮膚消瘦不堪憐夜深壁上寒鐙
0069c24: 在景拂床頭聊燕然
0069c25: 寄嵩山長老
0069c26: 八千里寄嵩山寺顛髮垂垂白可憐此道相傳如有
0069c27: 在兩椽茅屋也堪眠
0069c28: 送還樸回滇
0069c29: 萬里梁州明日歸翩翩瓢笠趁雲飛黔中道舊如相
0069c30: 問一棒頭皮絕是非
0070a01: 寄石樓禪人
0070a02: 嶺南家法遞相傳未得兒孫早息肩昨有人來通姓
0070a03: 字草堂只在妙高前
0070a04: 送瀛渤還績溪
0070a05: 黃山十日度湖風一葉翩然如鏡中歸到績谿如有
0070a06: 問故人已作白蓮童故人指嬾翁
0070a07: 雙塔閑居五首
0070a08: 幽房樹裏兩三間高詠晴陰也自閒謾學他家人碌
0070a09: 碌前庭蔓艸未能刪
0070a10: 抱甕分泉自灌蔬閒僧清課豈曾無歸來洗足還敷
0070a11: 座靜對高囪讀異書
0070a12: 團團紈扇向桐陰趁柳尋華入圃深蹋破苔光與艸
0070a13: 綠夕陽回首在西林
0070a14: 收笠縣瓢與鶴居清囪白月古人書倦來不用思奇
0070a15: 藥一榻橫眠可自如
0070a16: 坐月聽松盡不妨烹葵燒蕨愈清香此閒元是高僧
0070a17: 事鐵錫何須向帝鄉
0070a18: 和廣孝和尚栽松偈
0070a19: 雲山厭殺舊煙華遍種松鶵綠可誇他年駐看成龍
0070a20: 埶葉葉遙連埜老家
0070a21: 酬希聲卞居士
0070a22: 一別蘇臺月兩絃湖風日夜卷秋煙如何不放孤帆
0070a23: 去望斷吳山只可憐
0070a24: 山房小就近江千滿砌海棠香未殘茶孰前囪觴夜
0070a25: 月漁歌曲曲隔秋灘
0070a26: 畣嬾翁李績谿韻諱之韡
0070a27: 香塵雪夜冷空齋書幔臨風自卷開見說王猷雖愛
0070a28: 竹也曾一為主人來
0070a29: 弔遍吉律主
0070a30: 雲山蹋遍路千差白髮歸來旁水涯昨夜月明何處
0070b01: 去涼風一院落秋華
0070b02: 寄不磷堅孫
0070b03: 濟北傳來杖一支敲風擊雨也多時如今落在兜率
0070b04: 手楚水巴山任所之
0070b05: 寄嵩松昇孫
0070b06: 香瀾滾滾出惡池不是小谿百尺波寄語舟人須子
0070b07: 細孤帆無恙好高歌
0070b08: 寄秋水海孫
0070b09: 昆明傑出是兒孫萬里秋風到白門三尺吹毛剛在
0070b10: 握從教衲子不消魂
0070b11: 寄近山鼎孫
0070b12: 獨坐高囪夜月明秋山相對冷如冰此時已有諸孫
0070b13: 信頭上何妨白髮生
0070b14: 寄羨瞿煇孫
0070b15: 瑟瑟秋風入桂叢清香吹起漏天東此時借問誰為
0070b16: 賞可是江南白髮翁
0070b17: 送鼎孫還昆明
0070b18: 好箇蒲團青艸織深苔石上坐年年嬾來佛也無心
0070b19: 做說甚諸方五味禪
0070b20: 寄文遠
0070b21: 聞女親師最少年不將倦意廢初禪玄珠求得如秋
0070b22: 月報爾嵩山始息肩
0070b23: 偶示茂公劉居士
0070b24: 者箇分明不是道才言不是便成邪兩重關上如相
0070b25: 委談笑依然只一家
0070b26: 送天慧之九華
0070b27: 春鐙此夜照維揚楊柳青青欲解霜南去池州天正
0070b28: 煖艸鞋歷遍白雲鄉
0070b29: 弔友人
0070b30: 鏡水秦山幾十年青空白月住林泉如何忽轉師王
0070c01: 駕野鶴閒松盡悄然
0070c02: 送上孫長老請臧還雲南
0070c03: 梁州萬里向天邊帆帶吳雲入楚煙法堀自今歸六
0070c04: 詔香風相送度湖船
0070c05: 寄廣嗣宏孫長老
0070c06: 遙憶煙華鄂渚邊巖頭舊日度江船誰知舞櫂驚三
0070c07: 楚待女宏孫七百年
0070c08: 送佛源張護法還滇
0070c09: 楓橋談笑舊商英此日秋風欲送行歸看碧雞坊上
0070c10: 月清煇一半在吳城
0070c11: 上孫長老畫列祖象還嵩山書以進之
0070c12: 列祖高風一杖還天香馞馞散雲山如今宗祀全期
0070c13: 女莫只消閒放白鷳
0070c14: 再寄嵩山慧長老
0070c15: 老去無能堪領眾只宜坐臥白雲天嵩山如解靈巖
0070c16: 意瓢笠好挑到石泉
0070c17: 偶成
0070c18: 客囪刪述苦饑腸未斷名根莫自傷如問何時投此
0070c19: 筆大耑時節在秋霜
0070c20: 晚坐
0070c21: 自烹谿水坐孤雲靜看秋山日已曛何處閒僧隨鳥
0070c22: 入翩翩晚步度榆枌
0070c23: 閒行
0070c24: 茶香竹室旁山煙曳杖西峰看白蓮莫歎五谿無淨
0070c25: 社經聲也自落林泉
0070c26: 寄慧長老
0070c27: 大道南來十四秋隨雲逐雨自風流於今又得楊岐
0070c28: 子祖印相傳卒未休
0070c29: 
0070c30: 荊南開聖院山暉禪師語錄卷九終
