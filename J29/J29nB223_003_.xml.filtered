0033a01: 荊南開聖院山暉禪師語錄卷三
0033a02: 住銅仁府東山門人昌泰錄
0033a03: 嵩山首座龍光法孫宗上編
0033a04: 住甕安縣聖恩禪院語錄
0033a05: 山門以杖指云見麼一道牢扃則鍼劄不入八字虛
0033a06: 豁則挨身莫前乃畫一畫云新長老抴轉兩頭去也
0033a07: 還有見得底麼千里烏騅猶是鈍豈容拾級弄蹄行
0033a08: 佛殿掜聚一豪雲吞萬象放開一線海涌千般三門
0033a09: 頭驀面相逢佛殿裏交肩挨過乃提起坐具云朔風
0033a10: 摵摵行冬令南北吹來總是霜。
0033a11: 祖堂拈香云熊耳斷臂安心不覺翻成特地黃梅栽
0033a12: 松打碓不覺弄假成真如今坐在者裏橫艸不拈豎
0033a13: 艸不弄還有撿點處也無推不向前約不退森羅萬
0033a14: 象眼裏栽。
0033a15: 伽藍殿拈香云拾得打你於國清大伽藍殺人須是
0033a16: 殺人刀靈巖容你於川雲大伽藍活人須是活人劍
0033a17: 雖然莫道抑揚有準縱奪難馮好遂燒香。
0033a18: 據室諸聖門風列祖玄路一一都從者裏齧骨唼髓
0033a19: 勘主驗賓大眾雖則殺活全章爭奈曲直猶在新聖
0033a20: 恩手裏遂舉拄杖云縱然不犯獅王令也教頂門血
0033a21: 濺天。
0033a22: 開盧張明府張廣文及眾護法請上堂拈香祝
0033a23: 聖罷末後拈香云指月園則刀斧斫不破報恩寺則
0033a24: 气毒煙火然如今未免供養吳江報恩浮石大和尚
0033a25: 乃按拄杖云侍者燒香已巳竟維那白椎已巳竟饒他釋
0033a26: 迦腦盍達磨眼睛總被二上座裂破了也還有箇甚
0033a27: 麼第一義諦重堪持論而言觀乎良久云其或別有
0033a28: 不妨出來道看泰書記問一念若有毗盧墮在凡夫
0033a29: 一念若無普賢失其竟界去此二涂請師速道師喝
0033a30: 一喝進云直饒棒如雨點喝似雷奔猶未是向上事
0033b01: 在師云如何是向上事進云石女未開瓊殿鎖木人
0033b02: 已唱玉樓歌師云昔日曾道過進云三十年前陳壁
0033b03: 土今日拈來依舊新師云自家作主張問鉗錘高舉
0033b04: 選佛場開即今還有超佛越祖底也無師云有僧云
0033b05: 在甚麼處師云仙橋山畔滾滾來問如何是佛師云
0033b06: 七星劍子僧便喝師云女也亂喝乃云古佛堂前雪
0033b07: 飄萬點仙橋山上玉結諸峰當恁麼時水冷雲寒塵
0033b08: 塵不入煙回霧轉事事全消衲僧家正好衲被蒙頭
0033b09: 坐消歲月爭奈家家灶裏少煙不得所以新聖恩今
0033b10: 日開堂只得與兄弟約定規法三章別開叢林新式
0033b11: 兄弟當此時節第一不得添衣添衣則孤負此時節
0033b12: 第二不得薶炭薶炭則孤負此時節第三不得叫寒
0033b13: 叫寒則孤負此時節雖然從上分付來底事又作麼
0033b14: 生折合杖頭卓處天魔失正令行時佛祖無。
0033b15: 上堂僧問如何是函盍乾坤句師云大地載不起如
0033b16: 何是截斷眾流句師云有口挂壁上如何是隨波逐
0033b17: 浪句師云處處相隨來乃云雲收大地雪解諸峰一
0033b18: 聲鶴唳迥出千松拈拄杖召眾云見麼見得普請各
0033b19: 自歸家見不得聖恩為你兄弟轉十無盡臧去也卓
0033b20: 杖云精進持淨戒猶如護明珠。
0033b21: 上堂僧問本體空寂即不問如何是夜半鐵牛吼雪
0033b22: 晝天明木馬嘶寒更師云背手摸枕子床下漉魚蝦
0033b23: 乃云雞寒上樹鴨寒下水別與不別拈頭捋尾以我
0033b24: 為隱乎吾無隱乎爾拈拄杖卓一卓云三千年前立
0033b25: 風規直至而今猶未已复舉昔有一僧持缽至長者
0033b26: 家偶為犬傷長者因問龍披一縷金翅不吞大師全
0033b27: 披法服為甚卻被狗咬師云者僧被者俗流一拶只
0033b28: 得髮白齒黃分疏不下雖然長者要到者僧田地猶
0033b29: 較十萬八千。
0033b30: 上堂長西堂出舉坐具云大用見前請師一鑑師云
0033c01: 金香盧下鐵昆侖長云不是苦心人不知師卓杖一
0033c02: 下問如何是大機師劈脊便打進云如何是大用師
0033c03: 劈脊便打乃云杲日耿耿紅霞膏碧落之空朔風泠
0033c04: 泠白霧飄青冥之景不作竟會未為理觀正與麼時
0033c05: 大似鐵蛇把斷要津石虎踞定峰頂你兄弟家卒難
0033c06: 動著若動著盡被食啖若不動著又難歸家作麼生
0033c07: 得箇平貼去。
0033c08: 上堂今日見侍者請聖恩提唱從上來事不惟與乃
0033c09: 佛乃祖光顯門庭亦使無邊國土有情無情得旨歸
0033c10: 根了也即今總向聖恩拄杖上揚聲大叫云一切法
0033c11: 不生一切法不滅惟此不生不滅諸佛之所得既然
0033c12: 為甚麼桼桶不快。
0033c13: 上堂泰書記問如何是先照後用師云且開莊鏡當
0033c14: 軒立記云如何是先用後照師云不斬樓蘭誓不歸
0033c15: 記云如何是照用仝時師云打則打殺則殺記云如
0033c16: 何是照用不仝時師云湘之南潭之北記云向上一
0033c17: 事請師再道師云千聖覷不著記便拜師乃云風冽
0033c18: 長天山河瓊瓊一璧雪覆大地艸木璨璨六華你兄
0033c19: 弟家對此嚴冬寧不一場冷落邪故聖恩不忍袖手
0033c20: 特來助揚直使寂寥寥翻成聒聒地冷湫湫翻成烘
0033c21: 烘地兄弟且作麼生是助揚底道理雪裏何須樵子
0033c22: 唱盧頭惟著樹根香复舉楊岐住院上堂云楊岐乍
0033c23: 住屋壁疏滿床盡灑雪珍珠縮卻項痛嗟吁翻憶古
0033c24: 人樹下居師拈云老和尚將謂後無作者殊不知聖
0033c25: 恩也有箇見處作麼生是聖恩見處夜夜北風鼓樹
0033c26: 支蒙頭衲被已多時起來不見山河景笑倒聖恩新
0033c27: 住持且道笑箇甚麼我住於此見聞若斯。
0033c28: 上堂泰書記問昨夜驪珠親拾得慶賞一句意如何
0033c29: 師云銀燭吐青煙進云金光既耿耿回首焰重重師
0033c30: 便打乃云無邊剎海來复一昜之光百億世界普見
0034a01: 毗盧之用正與麼時還有撩起便行底麼有則分付
0034a02: 缽袋子接待後昆無則誥封夫人呂氏覺貞今日於
0034a03: 聖恩座下懇請開示無始來非僧非俗非男非女非
0034a04: 聖非凡非生滅相非去來今受用不盡底種子如今
0034a05: 長老與他下箇註腳去也拈香便燒云不惟即此明
0034a06: 宗旨猶好燒香祝聖人。
0034a07: 副憲商護法請上堂泰書記問如何是體中玄師云
0034a08: 八十四人扶不起記云如何是意中玄師云鳥道歸
0034a09: 來未是真記云如何是句中玄師云鐵畫銀鉤點不
0034a10: 斷記云四海浪平風景淡九天雲靜碧輪孤師云消
0034a11: 得龍門多少風泰便禮拜崇侍者問一女子定因甚
0034a12: 有出得出不得師云小出大遇者云一聲鐵笛驚人
0034a13: 耳自是東風送落梅師云莫被竟轉好者云喚作竟
0034a14: 又怎得師云女作麼生者云劄劄便禮拜師便打乃
0034a15: 云日照碧雲峰石女下階拜此後复如何處處觀自
0034a16: 在達磨當西來從梁歷至魏文字先焚棄直示佛三
0034a17: 昧五人得法印一人獨超邁我本適子孫為翁傳缽
0034a18: 袋此後繼衣者門戶須光大。
0034a19: 上堂僧問世尊拈花迦葉微笑未審笑箇甚麼師云
0034a20: 笑女在桼桶裏進云撲破時如何師卓杖云向者裏
0034a21: 透過始得乃云熱則普天匝地熱任從犀牛扇打蚋
0034a22: 撲蚊石榴火燒天灼地寒則普天匝地寒任從雪珍
0034a23: 珠填溝塞壑碧琉璃積岳山所謂生死交謝寒暑
0034a24: 迭遷有物流動人之常情只是你中間一片田地不
0034a25: 曾穩密為他所轉若真正親見一回不落寒暑亦不
0034a26: 作寒暑見又何妨村歌社舞笑傲人間運水般柴風
0034a27: 流叢席者箇道理且拈向一邊如今安養大師嶽降
0034a28: 之辰且如何是慶贊一句驀拈拂子豎起云才放豪
0034a29: 光三百尺山河依舊月明中。
0034a30: 上堂泰書記問鐵牛觸倒獅子石虎吞卻象兒正與
0034b01: 麼時如何師云混然含理事不動去來心進云如是
0034b02: 則無中有路通京國八德重開優缽香師云你向甚
0034b03: 處坐立進云大地載不起師燒香云且漫與麼泰提
0034b04: 坐具便出世維那問不落言語作麼生道師云木人
0034b05: 歌後嶂石馬嘶案山進云不落思惟道從何有師云
0034b06: 谿聲穿月景漁父夢殘更進云恁麼則法眼圜明坐
0034b07: 斷十方也師云臧身處沒蹤跡問如何是有想無想
0034b08: 句師云王郎衫袖闊進云如何是非有想非無想句
0034b09: 師云鄭老帽簷高乃云見成公案放你三十陳尊宿
0034b10: 錯下名言不是好手深固幽遠無人能到老釋迦牆
0034b11: 塹未固不是好手今日本源教授供眾恩出私門不
0034b12: 是好手聖恩長老今日提唱佛法且道是好手不是
0034b13: 好手乃呵呵大笑云漫道春光無覓處回頭華信在
0034b14: 江南。
0034b15: 師誕付長西堂上堂聖恩有二般敗露今日不得不
0034b16: 道過聖恩於熹廟元祀十一月十九日子時始出夔
0034b17: 州侯家毅廟十一祀十一月十四日知得飯是米做
0034b18: 底所謂成人不自在自在不成人如今我大雲西堂
0034b19: 磨褌擦褲有年矣今入得聖恩門見得聖恩人作麼
0034b20: 生分付舉拂云把將去時西堂掩耳師付之便下座。
0034b21: 羅明府請上堂僧問剝盡芭蕉時如何師云惟有一
0034b22: 真實進云但要和尚尊委師云也須三十年崇侍者
0034b23: 出舉坐具云者是尋常事如何是奇特事師云郊原
0034b24: 欲下雪天地冷冷寒崇禮拜問撥艸瞻風祇圖見性
0034b25: 未審上人性在甚處師云密密知來猶是景進云識
0034b26: 得自性方脫生死眼光落地時作麼生脫師云到頭
0034b27: 依舊赤骨寒進云脫得生死便知去處四大分離時
0034b28: 向甚麼處去師云我不辭向女道恐女不信進云焉
0034b29: 得不信師云今日乍寒不能為女竭力且歸位著乃
0034b30: 云須彌鐙王如來三變堪忍世界地平如掌复彈指
0034c01: 一下忽然涌出無邊師子座令十方諸佛各坐其座
0034c02: 四眾八部散華圍遶說偈贊曰佛真法身猶若虛空
0034c03: 應物見形如水中月不覺聖恩搊住云你道應物見
0034c04: 形如水中月作麼生說箇應底道理一隊漢只得目
0034c05: 瞪口呿卻來索聖恩一轉語聖恩亦無處啟口只好
0034c06: 道箇羅明府設伊蒲伏惟尚嚮。
0034c07: 上堂僧問靈雲見桃華寤後為甚玄沙不肯師便打
0034c08: 僧便喝師連打乃以杖打圜相云漢江笊籬清平木
0034c09: 勺彌勒面孔釋迦胸襟一一總在者裏者裏見得便
0034c10: 見從上來事頭頭爾法法爾有甚拘縛有甚解脫行
0034c11: 解不立語默兩忘佛亦不為祖亦不做雖然如不行
0034c12: 腳遍爭得髑髏乾复舉巖頭在甘贄行者把鍼因緣
0034c13: 師云俊哉巖頭好幅胸襟只不合向行者家賣弄致
0034c14: 令減卻聲價雖然女等要見巖頭麼遂起身顧眾云
0034c15: 祇者是便下座。
0034c16: 上堂僧問某甲一生不信佛時如何師云此人難得
0034c17: 問如何是法臧師云廚庫三門問清淨本然云何忽
0034c18: 生山河大地師良久進云被某甲一問只得啞口師
0034c19: 驀頭便打乃云開眼便見天地縣殊舉意即知雲泥
0034c20: 早隔者箇事除非是大死幾回始有少分相應若只
0034c21: 眼目定動便是白雲萬里不見道未棒未喝前領取
0034c22: 猶是鈍漢雖然塵中能作主化外自來賓。
0034c23: 上堂聞監寺問雪日立春增兩秀法筵唱道事如何
0034c24: 師云隨例處分聞云恁麼則一毛含眾象普見群生
0034c25: 前師云樂得一快乃云適才天帝向南閻浮洲噴嚏
0034c26: 一下不覺閻浮雨似盆傾聖恩忍俊不禁只得出來
0034c27: 唱箇曲子與眾解悶云一谿雨一谿煙迷白晝心悄
0034c28: 然安得屠穌酉禁此冬月寒。
0034c29: 上堂泰書記舉首云者箇是昌泰底如何是和尚底
0034c30: 師便打記咳嗽云者是昌泰用處如何是和尚用處
0035a01: 師亦打記云杖頭不惜重分付萬古從今結禍胎師
0035a02: 云騎得頭失卻尾乃云天得一地得一一色寒風吹
0035a03: 白日桃華李華參差開看來又是春時節穿衣喫飯
0035a04: 與道自適也不管佛法難牚也不管催科緩急忽然
0035a05: 晴日當天來照我西前五尺地。
0035a06: 上堂僧問打破桼桶時如何師云也得遍界煇進云
0035a07: 某甲信受去也師云三十年後未必穌乃云金剛王
0035a08: 佛來也撝魔來也撝纖豪不立破沙盆逆來也受順
0035a09: 來也受闊若太虛所以者箇法門舉則遍界遍空收
0035a10: 則無聲無臭故臥龍和尚常言未得入處見山是
0035a11: 山見水是水見萬物是萬物既得入處見山不是山
0035a12: 見水不是水見萬物不是萬物既得休歇田地仍前
0035a13: 見山是山見水是水見萬物是萬物眾兄弟作麼生
0035a14: 說箇休歇底道理顧左右云新發意菩薩亦复不能
0035a15: 知下座。
0035a16: 上堂僧問世尊陞座文殊白椎其意如何師打一棒
0035a17: 云也不得放過崇侍者問孤鐙照暗室萬事自分曉
0035a18: 時如何師云退後三步看進云恁麼則一杖關山靜
0035a19: 十世白豪舒師云不消咳嗽一聲者作展具埶云也
0035a20: 不消得便收起師云切忌拗直作曲乃云開眼說夢
0035a21: 不得舉意求道不得所以從上尊宿到此亦只沒奈
0035a22: 何昔僧問古德學人沒奈何時如何德云非但女我
0035a23: 也沒奈何僧云和尚為甚沒奈何德云我若奈何拈
0035a24: 過女沒奈何眾兄弟可謂早上烏雞深夜繡暗中一
0035a25: 竅實難通。
0035a26: 上堂聞監寺問三十夜到來時如何師云故園今夜
0035a27: 思千里霜鬢明朝又一年聞云渾身當宇宙誰是出
0035a28: 頭人師便打聞便喝師复打問道不行時如何師云
0035a29: 山僧有分住煙蘿進云意旨如何師云不怕爛卻乃
0035a30: 云天地與我仝根萬物與我一體撩倒僧肇法師相
0035b01: 逢空教彈指若不裂破根朱未免墮在道理以杖畫
0035b02: 相云正好看取。
0035b03: 上堂蟭螟撲破琉璃碗蚱蜢橫吞瑪瑙盆露柱歙乾
0035b04: 滄海水鐙籠蹋斷須彌根大眾誦此四句自然參學
0035b05: 事畢。
0035b06: 慶立僧化去上堂崇侍者問立僧化後向甚麼處去
0035b07: 師云缽裏飯白明如日灶下火紅燄似雲者云漚華
0035b08: 翻白浪漫道春風催師云門前垂橘柚屋後種林檎
0035b09: 乃云平都石林心慶道人少綜儒業錚錚有聲中歲
0035b10: 學詩詩亦有致晚年放心正法眼臧操學參謁又复
0035b11: 幾盡心力見聖恩令行黔地直唱幽宗一日腰包而
0035b12: 來被聖恩捉敗全身放下輔弼叢林始於護國終至
0035b13: 萬壽雖楊岐事慈明無以異也今年以恙退隱餘慶
0035b14: 之鐘靈禪房不二月即坐脫矣嗟乎何天喪予之速
0035b15: 邪聖恩常作偈送曰少年名已在南方四十歸來坐
0035b16: 道場奪得杖頭挑日月五湖煙景泳秋光兄弟莫道
0035b17: 千載之後不能坐斷人舌頭好复靠拄杖云倒拄杖
0035b18: 頭側足立當場放過者瞎驢。
0035b19: 上堂僧問向上宗乘即不問正恁麼時如何師云十
0035b20: 字街頭磚進云衣線下事又如何道師云一點也
0035b21: 謾他不得問如何是賓中賓師云目兆踉蹡如何是
0035b22: 賓中主師云猶是慚媿如何是主中賓師云妙在今
0035b23: 時如何是主中主師便喝問師子吼時如何師云不
0035b24: 見雞犬鳴僧乃喝師便打乃云日則高眠春晝夜則
0035b25: 蹋斷秋天若人問我意旨笑指巖雪華煙所以道任
0035b26: 性逍遙隨緣放曠但盡凡心別無聖解是故凡也如
0035b27: 是大眾也如是聖恩也如是侍者也如是拄杖拂子
0035b28: 也如是露柱鐙籠也如是三世諸佛也如是貍奴白
0035b29: 羖也如是磚頭瓦礫也如是山河國土也如是艸木
0035b30: 昆蟲也如是既然如是又要聖恩說箇甚麼滿目黃
0035c01: 金相黑狗爛銀蹄。
0035c02: 上堂僧問圜明寶珠今請酬價師云我見鐙明佛本
0035c03: 光瑞如此乃云拄杖子道未曾得箇休歇田地此時
0035c04: 喚作佛祖不得喚作僧俗不得喚作人竟不得喚作
0035c05: 縱奪不得喚作照用不得喚作賓主不得喚作玄要
0035c06: 不得喚作棒喝不得喚作圜相不得喚作抽顧不得
0035c07: 喚作門風不得喚作三界惟心不得喚作萬法惟識
0035c08: 不得喚作偏正不得喚作功勛不得既得箇休歇田
0035c09: 地此時喚作佛祖也得喚作僧俗也得喚作人竟也
0035c10: 得喚作縱奪也得喚作照用也得喚作賓主也得喚
0035c11: 作玄要也得喚作棒喝也得喚作圜相也得喚作抽
0035c12: 顧也得喚作門風也得喚作三界惟心也得喚作萬
0035c13: 法惟識也得喚作偏正也得喚作功勛也得然則正
0035c14: 當壁立萬仞不落是非竟又作麼生待下座看。
0035c15: 聞監寺請上堂僧問如何是真諦師云萬象全撝進
0035c16: 云如何是俗諦師云雪色如銀進云二諦融通時如
0035c17: 何師便打問佛子住此地則是佛受用未審受用箇
0035c18: 甚麼師云飯食經行繞數遭問如何是煩惱師云金
0035c19: 剛手裏八棱棒乃云赤手提撕山門頭貴火盧頭賤
0035c20: 白眼冷坐前廊頭唾後架頭屙隨緣任性無喜無憂
0035c21: 遇緣即宗有收有放拈拄杖云既然一切處隨緣即
0035c22: 宗有收有放且道松眉沙彌化去聖恩為伊薦拔又
0035c23: 作麼生攃手歸家人自肯眉毛留得拂珊瑚。
0035c24: 上堂世維那問如何是鏡中華師云八面看來刺眼
0035c25: 睛進云如何是水中月師云撈天摸地不能全進云
0035c26: 離卻鏡華水月時如何師震威一喝世喝一喝便歸
0035c27: 位師云冷灰裏有粒豆爆問劫火洞然意旨師云嬌
0035c28: 爺恃孃進云恁麼則到頭霜夜月任運落前谿師云
0035c29: 不薦當頭旨徒勞誦詩篇乃云黃檗打臨濟三頓有
0035c30: 殺人刀無活人劍趙州叫嚴陽放下有活人劍無殺
0036a01: 人刀若得兩全須是聖恩始得拈拄杖云殺人刀放
0036a02: 拄杖云活人劍殺活既在聖恩手裏祇如聖來凡來
0036a03: 作麼生用當頭碎破黃金面背後莫教錯認蹤。
0036a04: 上堂僧問向上一機雷奔電走當陽一路鷂過新羅
0036a05: 正恁麼時請師一句師云不曾諱卻進云一句迥超
0036a06: 千聖外松蘿不與月輪齊師云莫道山僧在者裏僧
0036a07: 以坐具橫肩云獨立千峰外背手看碧波師便打乃
0036a08: 云一入山來雪風凜凜吹破面門打失兩眼追也追
0036a09: 不及抴也抴不轉千峰頂上挂鐙毬十字街前空認
0036a10: 景倘者裏著得一隻眼方知釋迦老人今日於雪山
0036a11: 識得來底原是賓頭盧手中琉璃碗於者裏著不得
0036a12: 一隻眼遂召聖僧侍者打鼓普請看。
0036a13: 雪朝上堂明教授問普化搖鈴明甚麼邊事師云生
0036a14: 鐵鑄虛空明云恁麼不消全提正令也師云也須進
0036a15: 前三步明禮拜師乃云千峰覆雪萬井沈煙處處有
0036a16: 一色之功山山無萬象之竟當此時正好閉戶高眠
0036a17: 何須開眼說夢不見嘉祥一路智者知疏瑞艸無根
0036a18: 賢者不貴總之諸人未得者箇受用只得依科作梵
0036a19: 拈拄杖召眾云汝等若能明解得不妨大家喫一莖
0036a20: 如其不然更為頌出今朝十二月十一朔風吹破禪
0036a21: 房壁偶然出戶望仙山始見庭前雪深尺鳥不飛人
0036a22: 煙息兔角牚斷古殿簷龜毛拂碎象王鼻。
0036a23: 上堂泰書記問如何是向師云縱然為野老也合趨
0036a24: 天時如何是奉師云但得居寰宇終須擁聖明如何
0036a25: 是功師云深夜不解甲畫策取樓闌如何是共功師
0036a26: 云鷺鷥行雪地此事不稱奇如何是功功師云渾然
0036a27: 含一體迥不落勛涂忽遇濟下來時如何師云恁麼
0036a28: 則分付去也便打泰舉足云蹋碎金籠鐵鷂子從今
0036a29: 啼出劫前春師云過得關頭超佛祖猶較聖恩一著
0036a30: 難泰禮拜問拄杖頭邊已巳露春色拂子尾上明洩秋
0036b01: 光且如何是密密句師云腦後金椎僧便喝師云恁
0036b02: 麼喝又爭得乃云精金百鍊光燿十虛美玉重磨價
0036b03: 貴千兩有如是操履聖恩未敢相許在不見石火電
0036b04: 光未是妙指蹤畫跡太慚惶复舉世尊於涅槃會上
0036b05: 因廣額屠兒放下屠刀云世尊我是千佛一數世尊
0036b06: 云如是如是女是千佛一數師云可惜黃面老子容
0036b07: 易放過令廣額入得佛界入不得魔界當時若是聖
0036b08: 恩但舉手畫兩畫不惟廣額鉛澒乾枯亦且不辱宗
0036b09: 教大眾如此處斷且道還恰麼若恰古人落節有分
0036b10: 若不恰別有甚麼眼試道看。
0036b11: 立春上堂僧問如何是宗旨師云泥人笑金剛進云
0036b12: 恁麼則全賓全主師便打問見山見水時如何師云
0036b13: 有甚麼難進云謝師答話師云苦瓠連根苦問學人
0036b14: 特來請和尚直指師云將謂別有問如何是衲僧本
0036b15: 分事師云如鐵鷂子翔雲乃云一法不生萬法無咎
0036b16: 三昜既轉百芔增光是以春信不來事事寂寥泰爻
0036b17: 既畫物物全舒總之時節既饒生意自動者裏見得
0036b18: 生機一路便見聖人法即凡夫法凡夫法即聖人法
0036b19: 者裏見不得生機一路聖人法是聖人法凡夫法是
0036b20: 凡夫法各各不相知各各不相容也還知麼白玉缽
0036b21: 中香積飯硃砂盆裏雲門餅伏惟尚嚮。
0036b22: 上堂世維那問大用見前請師一接師云敲碎髑髏
0036b23: 也是閒進云當臺一鏡明如日萬古晴空絕是非師
0036b24: 云徒自勞倦世拂袖歸位師云俊哉衲子問如何是
0036b25: 水上葫蘆禪師云桼桶光生初夜前如何是日中寶
0036b26: 石禪師云摑倒崖洲滄海枯如何是水中鹽味禪師
0036b27: 云月涌江波夜色沈如何是色裏膠青禪師云白日
0036b28: 挑鐙讀此銘乃云白玉缽中展腳高臥硃砂鏡裏斫
0036b29: 額望人雖是明眼宗師不無指蹤極則所以行棒行
0036b30: 喝無非第二義中露箇消息雖然且如聖恩為人節
0036c01: 文又在甚處請看江面漁舟子不管陰晴理釣絲。
0036c02: 除日隱監院請上堂僧問年盡月盡日盡時盡如何
0036c03: 是到頭一句師云家家門上挂錢財問除日一句作
0036c04: 麼生道師云爛煨榾柮火誰复念愁窮問杲日當天
0036c05: 四檐滴凍時如何師云且喜冰消瓦解問垂鉤千尺
0036c06: 意在於何師云聖恩頗識好惡乃云烹露地白牛贏
0036c07: 得一日飽餐失卻千日受用埽門上塵垢去得目前
0036c08: 柤滓添得頭上灰塵總不如聖恩今日也不烹露地
0036c09: 白牛亦不埽門上塵垢祇是一味固守清貧所以寒
0036c10: 則與眾仝燒榾柮渴則與眾痛飲清流從諸方老宿
0036c11: 超孟嘗君之光采舞謝三郎之百戲到聖恩門下一
0036c12: 點也用不得眾兄弟祇如應時及節合作麼生指示
0036c13: 坐到四更後寒與煖分開。
0036c14: 元旦上堂泰書記問如何是新年頭佛法師云門前
0036c15: 梅破梢進云開門欲問東君信迎得春光滿面來師
0036c16: 云也是尋章摘句漢進云當軒得意無人識自唱巴
0036c17: 歌囉哩囉師云又恁麼去也記禮拜起拍一拍歸位
0036c18: 師云消得恁麼消得恁麼問天地交泰物我仝春和
0036c19: 尚還有別商量也未師云有進云請師指示師云剎
0036c20: 竿頭上舞猢猻乃云新年頭佛法有戶戶讙呼椒柏
0036c21: 酉新年頭佛法無山僧無力呼梟盧石龜相逐鐵鷂
0036c22: 子銀碗全盛雪珍珠所以道元正啟祚萬物咸新正
0036c23: 與麼時若當向上宗乘未免減人聲價直須格外明
0036c24: 宗始稱玄學高士如其不爾也是箇矮子看戲复舉
0036c25: 密師翁頌夾山見船子云離鉤三寸如何道一橈打
0036c26: 入紅波跳忽覺來時自點頭請續此語師拈云者老
0036c27: 和尚做善知識多少年一箇頌子也不完全聖恩兒
0036c28: 孫若不添起未免諸方唾罵良久云寧可截舌不犯
0036c29: 國諱。
0036c30: 上堂攃土揚沙不如先輩埽蹤滅跡猶較今時顧左
0037a01: 右云聖恩作大師子吼去也切須仔細喝一喝。
0037a02: 天童和尚忌諸山請上堂長西堂出便喝云老人來
0037a03: 也作麼生相見師云痛與三十棒長云祖禰不了殃
0037a04: 及兒孫師云猶要一頓在長云昔日知恩處今朝成
0037a05: 禍胎師云不獨觸風化亦自顯顢頇乃云掜不聚撞
0037a06: 得開扶得起放不倒荊棘林中下腳夜明簾外轉身
0037a07: 若是聖恩兒孫只須痛下一喝不惟疑殺古人亦且
0037a08: 教盡大地人眼地去遂燒香云也怪伊不得。
0037a09: 因事上堂先佛之設教也必本乎道德道德舉則天
0037a10: 下無不尊法於此無不慕愛於此既尊且慕則吾教
0037a11: 與天地永固與日月仝明由是觀之叢林非道德不
0037a12: 著衲子非教化不明故道德者叢林之體裁教化者
0037a13: 衲子之資糧有此體裁又有此資糧何患功業之不
0037a14: 成聲名之不出此先聖之大綱末學之洪規兄弟家
0037a15: 既來仝住必念道德為先其資身次之何一有不如
0037a16: 意事便生退息得不為忘義之狂徒滅道之醜人與
0037a17: 聖恩見此心痛膽裂不忍不一相勸大眾毋母作是念
0037a18: 光陰去半歲月無多將此大事早早做辦免致後悔
0037a19: 不見預先若不打徹臘月三十到來一場慌亂此血
0037a20: 滴滴之訓不可不著緊也。
0037a21: 上堂僧問金剛王寶劍今日略借看師便打進云大
0037a22: 好殺佛祖手段師云將謂是箇肥屍元來是箇死鼠
0037a23: 乃云硃砂缽白玉盆絕滲漏之機爛生薑青艸艾療
0037a24: 沈痾之病所以衲僧家掜聚放開呼來喚去未有不
0037a25: 是者般時節如是則我嬾民玄監院請聖恩開示從
0037a26: 上來不立文字之教以為薦親之舉亦是領取者般
0037a27: 時節只如者般時節作麼生會等閒識得竿頭意了
0037a28: 無生死去來今。
0037a29: 上堂聖恩門下棒如雨點別無相賺只要覓箇作家
0037a30: 交付缽袋子若是作家不待語話即跨門時便好推
0037b01: 倒聖恩只教聖恩起來不得開口不得吐气不得轉
0037b02: 身不得既有者箇作家自然一切處如壁立萬仞雖
0037b03: 遇佛遇祖遇眾生遇鬼神總與一摑粉碎全無豪髮
0037b04: 許與之作對他日亦可敵得生死即要傳缽袋子复
0037b05: 何難哉只是你夙無靈骨被人使作似箇奴兒婢子
0037b06: 要叫你東則隨之東要叫你西則隨之西此時要答
0037b07: 話下語也不得要瞚目揚眉也不得子細看來者箇
0037b08: 時節不是學得底求得底須是蒲團邊衣線下回光
0037b09: 返照親見一回委實如此則一切竟界始謾你不得
0037b10: 此時要東也在我要西也在我要答話下語也在我
0037b11: 要瞚目揚眉也在我更不是別人代普得底亦不是
0037b12: 別人做得底只饒多少說話多少作用多少訓誨原
0037b13: 來是我家裏事物一切大師都是方便接引今日謾
0037b14: 不得也到了者箇時節聖恩便與你證盟未能如此
0037b15: 正好行住坐臥著實參究去然又不可蒲團上結足
0037b16: 未定便下來鬧聒聒叢中打渾者樣參學可惜許不
0037b17: 見古人引錐自刺才到得者箇田地。
0037b18: 上堂僧問未出方丈時和尚作麼生指示師云下床
0037b19: 須摺被進云恁麼則助揚法化去也師云也不期築
0037b20: 著闍黎僧禮拜師便打乃云隔江招手橫趨而去此
0037b21: 正是气味相投羽毛相似底亦省卻多少力也兄弟
0037b22: 家已入堂多日猶作瞌睡如夢如癡聖恩如不出來
0037b23: 疑我有慳法之意即出來怪我有相偪之來正恁麼
0037b24: 時一切是非如何鏟去到不恨不疑之地良久云你
0037b25: 若無心我也休。
0037b26: 普請上堂昔楊岐和尚云薄福住楊岐年來气力衰
0037b27: 寒風吹敗葉猶喜故人歸聖恩也杜撰四句云靈巖
0037b28: 住平越猶喜出山嶕不是愛出戶祇要般柴燒。
0037b29: 上堂僧問如何是心包太虛之旨師云不見其大進
0037b30: 云一切歸元此理諦當否師云歸元後如何僧禮拜
0037c01: 師便打僧喝師云還得多少飯錢乃舉修山主鐘中
0037c02: 無鼓響鼓中無鐘聲鐘鼓不交參句句無前後修山
0037c03: 主將五音六律為你詠出首無生曲子直是你不解
0037c04: 聽所以無衲僧眼目者裏若能接得拍始參得聖恩
0037c05: 禪如不能更與頌過竹杖化龍天地黑鼓椎築地髑
0037c06: 髏枯焦磚打著連底凍三千弟子眼塗糊。
0037c07: 佛誕日上堂僧問未出方丈已露鋒鋩既登座也落
0037c08: 七落八門庭施設拈向一邊請和尚速道第一句師
0037c09: 云筍畢竟成竹進云莫矢上加尖師云自領去問雲
0037c10: 門打殺世尊未審世尊過在甚處師云指天指地進
0037c11: 云卻請相救師云即使救得起來有甚用處僧佇思
0037c12: 師云立地死漢乃云度生為急豈戀四天拯接為心
0037c13: 何辭五濁所以今日下摩邪腹降飯王宮兩手打開
0037c14: 當陽拋出道箇天上天下惟吾獨尊於是九龍唾甘
0037c15: 七華繞足後至雪山成道喚作接物利生老子如此
0037c16: 爭似我隨分度日直接上機無事高眠待他負命豈
0037c17: 不猶較些子舉拄杖驀顧大眾云還有識得者麼歸
0037c18: 期不著便獨自惱江頭。
0037c19: 上堂良驥追風豈搖鞭景仙陀神智不假再呼所以
0037c20: 衲僧家撩起便行全無留礙大眾者事且置正恁麼
0037c21: 時還有開口不涉脣吻道得第一句者麼摘拄杖鼓
0037c22: 掌云折楊華折楊華。
0037c23: 上堂僧問如何是初祖一隻履師云可以履霜如何
0037c24: 是二祖一隻臂師云申縮可人如何是三祖一罪身
0037c25: 師云挨著便知如何是四祖一隻虎師云誰敢當風
0037c26: 如何是五祖一朱松師云盍覆天下如何是六祖一
0037c27: 張碓師云蹋著禍生問如何是最初一機師云虛空
0037c28: 書上字滄海挂鐙裘進云如何是末後一句師打云
0037c29: 要知明日事但看夜來風乃云三世諸佛不知有雪
0037c30: 裏烏雞啼白晝貍奴白羖卻知有無底籃盛青蛇吼
0038a01: 佛殿與三門鬥額金剛與泥神競走說似一隊瞌睡
0038a02: 人依舊得前遺卻後。
0038a03: 上堂祖師云吾有一物無頭無尾將謂千古希詫殊
0038a04: 不知暗臧春色明露秋光香嚴云吾有一機瞚目示
0038a05: 伊將謂萬古徽猷殊不知明露秋光暗臧春色顧視
0038a06: 左右云者裏下得一轉語與祖師香嚴一龕並坐未
0038a07: 是分外不然你者一隊總是涅槃堂裏漢。
0038a08: 上堂舉世尊於涅槃會上以手摩胸告眾云女等善
0038a09: 觀吾紫磨金色之身瞻仰取足勿令後悔若謂吾滅
0038a10: 度非吾弟子若謂吾不滅度亦非吾弟子時百萬億
0038a11: 眾悉皆契寤師云老子四十九年如隨色摩尼燿人
0038a12: 肝膽弄到今日一場活殺聖恩兒孫有首頌子助伊
0038a13: 火把昭王御宇降天竺穆滿當春十五時丈六紫磨
0038a14: 金色聚一猛火爇須彌。
0038a15: 解制上堂世維那問如何是解制放行句師云牢拴
0038a16: 艸鞋天地外橫擔拄杖河山中進云如何是佛法實
0038a17: 相句師云萬年松下金鐘響百尺樓前玉板鳴問結
0038a18: 制時如何師云板響歸被位鐘鳴出照堂進云解制
0038a19: 時如何師云放開布袋口衲僧得自由進云不解不
0038a20: 結時如何師云堂前三箇石屋後五朱松進云既解
0038a21: 既結時如何師云四海肩囊去八面起清風明教授
0038a22: 問法亙今古何有解制結制師云千峰頂上打裘子
0038a23: 十字街前罵禿驢聞監寺問人天交接時如何師云
0038a24: 春園華鳥啼青晝引得時人聽好音進云祇如聖恩
0038a25: 解制時又如何師云處處分雲水頭頭吐玅機乃云
0038a26: 洞山老人教人東去西去萬里無寸艸處去然千里
0038a27: 萬里去住隨緣足矣但只是一切時不得違背聖恩
0038a28: 若有違背定犯著棄罪何也前涂更有新條在漫道
0038a29: 春風即便休敘謝兩班畢下座。
0038a30: 荊南開聖院山暉禪師語錄卷三終
