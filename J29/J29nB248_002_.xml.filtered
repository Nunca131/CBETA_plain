0799b01: 達變權禪師語錄卷第二
0799b02: 侍者海澂記錄
0799b03: 住明州慈谿縣五磊山靈峰禪寺語錄
0799b04: 佛誕請上堂僧問本來不生因甚降生於皇宮師云
0799b05: 病眼見空華進云天上天下唯我獨尊如何是獨尊
0799b06: 之旨師云倚天長劍逼人寒進云今日和尚現大人
0799b07: 相與世尊是同是別師云直教他倒退三千里進云
0799b08: 恁麼則昔日瞿曇今朝和尚師云罕逢穿耳客多見
0799b09: 刻舟人問世尊初生一手指天一手指地意旨如何
0799b10: 師卓拄杖一下進云祇如雲門一棒打殺又作麼生
0799b11: 師云誰人知此意令我憶南泉進云雲在嶺頭閒不
0799b12: 徹水流澗下太忙生師云不是者箇道理乃云大人
0799b13: 境界行海無窮三僧祇劫悲願重重未離兜率已降
0799b14: 皇宮纔生下地浩氣吞虹指天上下目顧西東唯我
0799b15: 獨尊三界大雄四十九年漫天布網三百餘會打鳳
0799b16: 羅龍末後拈華別展家風單傳教外直指綱宗人間
0799b17: 天上微塵剎海西天此土萬古尊崇如春在華不施
0799b18: 其功自然開發萬紫千紅如及時雨誰不歇仰普潤
0799b19: 焦枯悉皆生長如大雲起彌覆穹蒼頓除熱惱遍界
0799b20: 清涼如大日輪任運自在照徹十方豪無偏愛所以
0799b21: 道剎塵心念可數知大海中水可飲盡虛空可量風
0799b22: 可繫無能盡說佛功德今逢降誕之辰復有大心居
0799b23: 士虔備香齋供佛及僧更請不肖遠孫曲彔高陞舉
0799b24: 揚正法報畣能仁舉揚即置且道世尊還來受供養
0799b25: 也無若來世尊即今在甚麼處若不來又供養箇甚
0799b26: 麼諸人向者裏緇素得出與大心居士立地成佛永
0799b27: 無退轉若緇素不出音請同到大殿拈香上供更為
0799b28: 諸人說破。
0799b29: 師到廣潤省覲眾請小參問象駕遠臨師資道重同
0799b30: 風千里無勞問的的相承事若何師云象蹋恆河徹
0799c01: 底過大千百雜碎如塵進云古德道向上一路千聖
0799c02: 不傳又有道向上一路千聖不然祇如不傳不然還
0799c03: 有相承分也無師云剎竿頭上仰蓮心進云若不入
0799c04: 水爭見長人師云涌金春色晚吹落碧桃華進云如
0799c05: 是則好將一滴曹谿水散作波濤起濟宗師云一片
0799c06: 何人得流經十萬家乃云不來相而來南嶽天台知
0799c07: 幾回不見相而見千里同風常覿面所以道不出戶
0799c08: 身遍十方未入門常在屋裏則何假覺城東際始見
0799c09: 文殊樓閣門開方參彌勒故靈峰不異此處此處即
0799c10: 是靈峰不肖雖與本師大和尚相別兩月殊不知夜
0799c11: 暗晝明時時省覲折旋頫仰步步追隨遠溯威音已己
0799c12: 前直至盡未來際於其中間豪無間隔有時拈尾作
0799c13: 頭有時拈頭作尾君臣道合賓主交參一月印千江
0799c14: 千江同一月況有十方英傑四海高賢手眼精明同
0799c15: 心相照命不才涼德為眾舉揚大似布鼓雷門耀螢
0799c16: 烈日固知塵培巨嶽難增鷲嶺之高然而露滴天池
0799c17: 已己接曹源正脈不免更借堂頭老人威光向無言處
0799c18: 演言無法處說法直得須彌岌峇海沸波騰白鶴峰
0799c19: 走下平田淺水玉几案跳上大梵天宮驚起空中天
0799c20: 鼓出大音聲唱如是言若人欲識佛境界當淨其意
0799c21: 如虛空遠離妄想及諸取令心所向皆無礙合掌峰
0799c22: 聞得歡喜踊躍贊言善哉快說法要獨有拄杖子直
0799c23: 頭不點側頭覷道與麼提持座主見解未是衲僧極
0799c24: 則處敢問諸仁如何是衲僧極則處卓一下云人居
0799c25: 大國方知貴水到瀟湘一樣清記得佛眼禪師省覲
0799c26: 東山云暫下蓮峰輕屈指光陰倏爾又三年雖然不
0799c27: 隔絲豪許爭似親躬到座前龍門老人雖則胸襟流
0799c28: 出蓋天蓋地理事圜融揀點將來向上關捩子猶未
0799c29: 道著在諸仁若揀點得出許伊頂門具眼肘後有符
0799c30: 揀點不出祇知事逐眼前過不覺老從頭上來。
0800a01: 上堂僧問世尊拈華迦葉微笑未審笑甚麼師云笑
0800a02: 你漆桶不快進云古人一言之下心地開通因甚昨
0800a03: 日上堂今日又上堂師云重重相為猶且不薦進云
0800a04: 人人眼盍乾坤箇箇鼻孔遼天因甚不知其義師云
0800a05: 怪山僧不得進云某甲禮拜去也師便打乃云過去
0800a06: 諸如來卓拄杖云斯門已己成就現在諸菩薩卓拄杖
0800a07: 云今各人圜明未來修學人卓拄杖云當依如是法
0800a08: 所以道佛佛授手祖祖相傳能收能放最玅最玄有
0800a09: 權有實無黨無偏有時遇賤則貴傾國莫能換有時
0800a10: 遇貴則賤不值半文錢有時向阿修羅宮打坐有時
0800a11: 向兜率內院安眠有時遍界分身塵塵獨露有時佛
0800a12: 眼覷不見密密綿綿隱顯縱橫無間隔從來千聖不
0800a13: 同廛完生禪者為眾竭力念念純真炊無米飯飽不
0800a14: 饑人成不可思議解脫作無量殊勝奇特雖然福等
0800a15: 須彌未是衲僧極則若得桶底子脫五色線斷一明
0800a16: 一切明一悟一切悟一證永證一得永得頂門上如
0800a17: 如不動腳跟下了了常知究竟將來猶是途路中事
0800a18: 且道如何是到家一句良久云還鄉盡是兒孫事祖
0800a19: 父從來不出門。
0800a20: 晚參豎起拂子云拾得大士來也在拂子頭上以梵
0800a21: 音聲宣說偈言佛哀三界子總是親男女恐沈黑暗
0800a22: 阬示儀垂化度盡登無上道俱證菩提路教爾癡眾
0800a23: 生慧心勤覺悟不期掌教世尊聞得即時踊出拄杖
0800a24: 頭上亦演阿字伽陀曰參禪學道莫輕狂巽順含容
0800a25: 般若光一念直教清似玉萬緣必使冷如霜豁開耀
0800a26: 日金剛眼豎起撐天銕脊梁拶得心華開發後大千
0800a27: 無處不馨香龍華教主聞得挺身出眾扼腕立地道
0800a28: 瞿曇瞿曇出語成不遜面皮厚三寸好將八棱棒一
0800a29: 日打三頓於是世尊而退敢問見前兄弟作麼
0800a30: 生與黃面老人出氣良久卓拄杖云當臺一鑑明如
0800b01: 日萬古晴空絕是非。
0800b02: 結夏小參九夏安居結制遵行如來舊例我等釋子
0800b03: 沙門日用固宜審細性天杲日當陽切忌浮雲遮蔽
0800b04: 古來守護蠟人驗盡衲僧私弊要得大用見前直下
0800b05: 有無不繫欲報佛祖深恩必也等心死誓果然行解
0800b06: 相應自然與道默契絲豪見惑淆訛未免眼中有翳
0800b07: 大丈夫須猛利無明頓斷非容易單刀直入莫因循
0800b08: 徹底掀翻休擬議萬年一念絕支離一念萬年無變
0800b09: 異拶得心空及第時一超直入如來地遍界分身得
0800b10: 自繇出生入死恣遊戲然雖與麼猶落今時更須知
0800b11: 有天地不能盍載日月不能照臨陰陽不能陶鑄寒
0800b12: 暑不能變遷名不得狀不得不禁足護生不安居結
0800b13: 夏底畢竟如何話會豎拂子云還委悉麼填溝塞壑
0800b14: 無人會雲自高飛水自流復舉世尊在摩竭陀國說
0800b15: 法是時將白夏乃謂阿難日諸大弟子人天四眾我
0800b16: 嘗說法不生敬仰我今入因沙舊室中夏坐九旬忽
0800b17: 有人來問法爾代我說一切法不生一切法不滅言
0800b18: 訖掩室而坐師云世尊雖則老婆心切本分作家殊
0800b19: 不知特地一場翻成分外何故大似衒玉求售預搔
0800b20: 待癢且道淆訛在甚麼處具眼者辨取若辨不出不
0800b21: 免為蛇畫足去也一切法不生夜來明月上高崢會
0800b22: 得秋光淨如練五湖煙景有誰爭一切法不滅金色
0800b23: 頭陀曾漏渫水流澗下太忙生雲在嶺頭閒不徹。
0800b24: 結夏上堂勾芒退位炎帝當權四海高人罷搖金錫
0800b25: 二千年外風規元無間隔三世如來法式不異絲豪
0800b26: 山僧今日與十方法界情與無情學等無學并見前
0800b27: 兄弟踞菩薩乘修寂滅行○以大圜覺為我伽藍選
0800b28: 佛場宏開解脫門廣啟諸仁向者裏豁然悟入則人
0800b29: 人常光見前各各壁立千仞融通萬有而混成坐斷
0800b30: 要津而一致不促一念不涉三祇直下無一絲豪頭
0800c01: 遍界全彰奇特事如是則禁盡一切眾生之足而無
0800c02: 住相斷盡一切眾生之命而無殺相雖則長養聖胎
0800c03: 要且功勳不涉雖則功勳不涉何妨長養聖胎所以
0800c04: 道理隨事變該萬有而一片虛凝事逐理融等千差
0800c05: 而咸歸實際全理全事全放全收全主全賓全體全
0800c06: 用即且置無功用行一句作麼生道良久云不起纖
0800c07: 豪修學心無相光中嘗自在卓拄杖下座。
0800c08: 天中節上堂律轉蕤賓日正長剛纔結夏又端陽荷
0800c09: 開水面撐天碧梅熟枝頭遍界香金線細垂谿畔柳
0800c10: 玉梢高出上林篁頭頭顯露遮那體擬議纔生錯較
0800c11: 量林下道人不隨世變雖逢佳節祇麼平嘗不用桃
0800c12: 符咒水何須燒酒雄黃百怪千妖俱殄滅土虺赤口
0800c13: 悉薶藏願見黃河清徹底普天匝地盡安祥從來佛
0800c14: 日無私化炟赫圜明照萬方大眾此是諸佛如來圜
0800c15: 覺境界敢問如何是諸佛出身處於斯明得諸佛
0800c16: 法身入我性我性同共如來合於此不明光陰倏忽
0800c17: 催人老嫩綠駸駸已己過牆卓拄杖下座。
0800c18: 晚參問乾坤之內宇宙之間中有一寶秘在形山今
0800c19: 日龍象交參請師當陽揭露師云輝天鑑地無人會
0800c20: 進云恁麼則手執夜明符幾箇知天曉師云自緣根
0800c21: 力淺莫怨太陽偏進云萬古碧潭空界月再三撈摝
0800c22: 始應知師云卻也費力不少乃舉雪峰玅湛禪師云
0800c23: 一切法無差雲門胡餅趙州茶黃鶴樓中吹玉笛江
0800c24: 城五月落梅華慚媿太原孚上座五更聞鼓角天曉
0800c25: 弄琵琶古人與麼拈提可謂不落宮商調誰人和一
0800c26: 場伯牙何所措此曲舊來長是則固是向上一竅畢
0800c27: 竟不曾道著山僧不惜眉毛不免華擘一上一切法
0800c28: 無差還須老作家南山呼鱉鼻平地摝魚蝦暗裏抽
0800c29: 橫骨風前露爪牙空中拏閃電石上長油麻不萌艸
0800c30: 解藏香象無底籃能著活蛇白格樹頭魚扇子峰巒
0801a01: 纔露海雲遮諸仁言下知歸便明向上一竅具眼者
0801a02: 試道看眾無語摘下拂子云須知雲外千峰上別有
0801a03: 靈松帶露寒。
0801a04: 上堂問設齋馮居士慶生六月二請師特舉揚世出
0801a05: 世間事敢問如何是出世間事師云玉離荊岫寒光
0801a06: 動劍出豐城紫氣浮進云如何是世出世間事師云
0801a07: 天共白雲曉水和明月流進云恁麼則法施大眾均
0801a08: 霑居士恩歸有地師云恩歸且置如何是你本分事
0801a09: 進云在者裏師云認著依前還隔海僧禮拜師便打
0801a10: 問多子塔前親授記黃梅隊裏獨贏來今日披登華
0801a11: 王座箇中密意請深裁師云錫挂靈峰新日月衣被
0801a12: 庾嶺舊雲煙進云昔日阿難問迦葉世尊傳金襴外
0801a13: 復傳何物還是不知而問為復知而故問師云不快
0801a14: 漆桶進云迦葉召阿難阿難應諾斯時賓主歷然為
0801a15: 甚人人道阿難不會師云卻較些子進云迦葉道倒
0801a16: 卻門前剎竿著為是單明第一義為復別有生涯師
0801a17: 云焦磚打著連底凍進云恁麼則千聖共傳無底缽
0801a18: 聯芳不盡永馨香師云也不消得進云今日馮居士
0801a19: 奉金襴供養和尚和尚說何法祝壽師云祇將一滴
0801a20: 曹源水普潤三千及大千進云恁麼迦葉猶在師云
0801a21: 且教他過一邊著問森羅及萬象晝夜演無生祇如
0801a22: 居士未生已己前且道是何消息師云未問已己前薦取
0801a23: 進云纔生時地一聲是甚麼人境界師打云還會
0801a24: 麼進云當陽直截蒙師指即今慶誕意如何師云月
0801a25: 籠丹桂遠星拱北辰高進云祇將日月為天眼指出
0801a26: 須彌作壽山師云似則也似是則未是僧禮拜乃云
0801a27: 無上福田衣善哉解脫服佛祖為傳持作人天眼目
0801a28: 龍披一縷時鳥王便畏縮雞足山中勤守護讓之有
0801a29: 餘大庾嶺頭提不起爭之不足如今披向華王座孤
0801a30: 光迥迥彩雲簇茲有大居士生長居華屋篤志慕佛
0801b01: 乘不享人天祿種種玅莊嚴辦供來山谷請我轉法
0801b02: 輪高登曲彔木不輥雪峰毬不唱雲門曲直截為
0801b03: 指南六六三十六以此滅諸殃以此集眾福眾罪如
0801b04: 霜露日出難藏蓄百福似川流到海能漩澓壽量等
0801b05: 虛空非延而非促黃河清兮出聖人丹山穴定生鸑
0801b06: 鷲為瑞為祥遍九垓不假栴檀香馥郁古來大有好
0801b07: 風規維摩前身是金粟盡未來際無猒倦便是如來
0801b08: 真眷屬然雖與麼未盡今時及盡也直得三世諸佛
0801b09: 口挂壁上猶有一人呵呵大笑靈峰向者裏擬著箇
0801b10: 眼也要諸仁瞥地還委悉麼卓拄杖云那邊不坐空
0801b11: 王殿蕩蕩無依鳥道玄。
0801b12: 晚參光陰倏忽催人老打辦身心須及蚤不覺安居
0801b13: 兩月過浮生幻景難常保莫教耳聵眼昏華風火散
0801b14: 時空懊惱人人本具打不徹祇為心田長蔓艸不識
0801b15: 衣中無價珍波吒向外徒尋討饒君能說不能行到
0801b16: 頭難免閻王考若是男兒大丈夫銕圍山嶽齊衝倒
0801b17: 虛空粉碎地平沈翻轉南辰作北斗十方世界見全
0801b18: 身毛孔盡作師子吼最勝無憂安隱幢天龍寂聽波
0801b19: 旬走報諸仁須自剖潔白不存豈容垢禪說珍饈尚
0801b20: 不餐誰能更飲無明酒二乘精進莫同儔外道聰明
0801b21: 難共偶慣使金烏夜半明毛群羽族失所守脫卻竇
0801b22: 八破布衫豎起寒山禿埽帚掣電光中驗正偏大圜
0801b23: 鏡裏分妍醜顛倒陰陽掌握間驅馳佛亦不知有百
0801b24: 千三昧恣遊戲方好宗門出隻手然雖與麼究竟將
0801b25: 來猶是尋常功榦直得進一步超越不可說不可說
0801b26: 無量無邊浮幢王剎退一步坐斷威音那畔更那畔
0801b27: 猶未是他住腳處祇如不進不退時如何良久云儂
0801b28: 家不管興亡事一任和雲占洞庭。
0801b29: 解夏小參九十光陰一剎那己躬下事果如何未能
0801b30: 直截明斯旨重疊關山路轉多須究徹莫蹉跎香象
0801c01: 漂流為見河一念不生全體見橫身三界絕籠羅所
0801c02: 以道知幻即離不作方便圜裹十虛本來成見離幻
0801c03: 即覺亦無漸次腳頭腳底橫三豎四祇為情生智隔
0801c04: 想變體殊於日用中而不自覺累他先德回首塵勞
0801c05: 向無方便中曲垂方便劃地為牢加功用行如將谷
0801c06: 響千斤換得空華萬片殊不知真實體上結解他不
0801c07: 得修證他不得離名離相無住無依渠能生育天地
0801c08: 天地生育他不得渠能長養萬物萬物長養他不得
0801c09: 渠能建立一切一切建立他不得渠能破壞一切一
0801c10: 切破壞他不得取不得舍不得不可得中只麼得祇
0801c11: 如不落進修一句作麼生道任運常如癡兀人他家
0801c12: 自有通人愛復舉世尊因自恣日文殊三處度夏迦
0801c13: 葉欲白椎擯出纔拈椎乃見百千萬億文殊迦葉盡
0801c14: 其神力椎不能舉世尊遂問爾擬擯那箇文殊迦葉
0801c15: 無語師云試問見前兄弟三箇老古錐其中還有優
0801c16: 劣也無若道有優劣未具參學眼在若道無優劣參
0801c17: 學眼在甚麼處具眼者試定當看定當不出更打葛
0801c18: 藤去也文殊三處過夏石灰布袋迦葉白椎欲擯出
0801c19: 為他閒事長無明爾擬擯那箇文殊老老大大隨人
0801c20: 起倒迦葉無語氣急殺人不免更為頌出脫體風流
0801c21: 千般賣俏據令而行不容朕兆就中誰得誰失箇裏
0801c22: 有玄有要秋空月上萬峰頭疏柳隄邊剛落照卓拄
0801c23: 杖下座。
0801c24: 解夏上堂兼謝兩序及嘗如知浴齋朱明已己去大火
0801c25: 西流鯤騰北海雁轉南州是處蟬聲喿晚連山木葉
0801c26: 驚秋乾坤一合地餬餅日月兩輪天氣毬至理洞明
0801c27: 會千差於物表玄機獨脫融萬象於毫頭塵塵不礙
0801c28: 法法全周一夏已己來東語西話薦得眉毛在否便明
0801c29: 關字相酬透得底丹霄獨步未透底正好潛修況有
0801c30: 文殊普賢同聲相應釋迦彌勒同氣相求垂手今時
0802a01: 劻勷祖道揮戈佛日光贊宗猷更有赤心片片真誠
0802a02: 相為入泥入水自在優遊大似風行艸偃渾如月載
0802a03: 虛舟遍界分身無量億百千師子一毛收正恁麼時
0802a04: 九夏賞勞一句作麼生道卓拄杖云豁開戶牖無拘
0802a05: 束任運縱橫得自繇。
0802a06: 晚參舉大慈寰中禪師示眾云說得一丈不如行取
0802a07: 一尺說得一尺不如行取一寸洞山日我不恁麼道
0802a08: 曰和尚作麼生山曰說取行不得底行取說不得底
0802a09: 雲居云行時無說路說時無行路不說不行時合行
0802a10: 甚麼路洛浦云行說俱到即本分事無行說俱不到
0802a11: 即本分事在師云此四則語一則有賓無主一則有
0802a12: 主無賓一則賓主俱無一則全具賓主若人緇素得
0802a13: 出許伊具透關眼緇素不出山僧更資一路去也行
0802a14: 說俱到即本分事在行說俱不到即本分事無諸仁
0802a15: 者還會麼易商量難辨別山僧與麼告報也是錮
0802a16: 上著生銕參。
0802a17: 晚參舉石屋禪師道月出海門東金波浩渺渺圜又
0802a18: 圜不虧明又明得好寄語白兔翁說與姮娥道收彩
0802a19: 不宜遲潛光須及蚤莫待黑雲四面來一天光彩都
0802a20: 無了世間惟有道人心歷劫至今常皎皎師云知白
0802a21: 守黑居安慮危密用潛行薶光鏟彩還他石屋老人
0802a22: 美則甚美大似獨善其身二乘見解殊不知心月孤
0802a23: 圜光明烜赫風吹不入雨灑不溼日照不明雲遮不
0802a24: 黑也無失也無得既無得失試問諸仁畢竟如何受
0802a25: 用卓拄杖云成住壞空渠不壞湛湛圜明無變革。
0802a26: 中秋上堂問颯颯金風剛徹體明明玉兔正懷胎時
0802a27: 節因緣即不問當陽一句請師開師卓拄杖云休於
0802a28: 天上覓莫向水中尋進云恁麼則光吞萬象氣絕諸
0802a29: 塵去也師云且道是阿誰境界進云秋水共長天一
0802a30: 色師云切莫詐明頭乃云看看又是中秋節人人慶
0802b01: 賞咸歡說玉露漙漙溼桂華天風吹落黃金屑晴空
0802b02: 萬里絕纖雲彌滿一輪無空缺一人舉眉一輪明十
0802b03: 世古今都照徹堪笑硃砂強畫成誰知弄巧翻成拙
0802b04: 再三撈摝始應知爭似本來嘗皎潔馬師翫能定當
0802b05: 正好修行正好供養經入藏兮禪歸海獨超物外真
0802b06: 過量寒山比有深旨澄湛寒潭光徹底照見三千及
0802b07: 大千光吞萬象無表裏小釋迦纔賣弄倒轉槍旂倩
0802b08: 爾用汎汎端如五兩輕堆堆何啻千鈞重蹋翻滄海
0802b09: 月沈空大蟲一嘯清風送靈山話費周折哆哆和和
0802b10: 列列挈挈曼殊賣啞妝聾釋老搖脣鼓舌攪得三千
0802b11: 剎海渾畢竟天無第二月報諸仁須劋絕直饒一一
0802b12: 透將來也是循途而守轍何也畫餅不充饑喫鹽難
0802b13: 救渴畢竟如何擲下拂子云百尺竿頭得自繇生機
0802b14: 一路從來別。
0802b15: 小參秋風涼秋夜長未歸客思故鄉曠劫流轉三界
0802b16: 祇緣未徹宗綱緇素莫分鏤冰作王菽麥不辨認奴
0802b17: 作郎賴有十方佛祖利生悲願不忘出沒死生如遊
0802b18: 園觀橫身苦海倒駕慈航無奈勞生不醒沈迷夢境
0802b19: 顛狂果是英靈漢子豈肯自昧心王不用思量卜度
0802b20: 祇貴直下承當譬如廣額屠兒放下屠刀便言我是
0802b21: 千佛中一數又如七歲龍女寶珠獻上疾往無垢世
0802b22: 界坐大道場為他一信永信再無疑惑一得永得更
0802b23: 不回皇是則固是直饒諦信無疑猶是順水推船祇
0802b24: 如迥出眾流一句作麼生道擲下拄杖云縱橫逆順
0802b25: 無依倚便是威音古願王。
0802b26: 重陽上堂中秋纔去重陽便來桂香已己謝叢蘜將開
0802b27: 佛果宜於心地種覺華須向性田栽既爾應時及節
0802b28: 何妨豎抹橫該正按旁敲撫憐赤子曲譚直指提獎
0802b29: 嬰孩一生取辦無餘事獨有當年箇善財更有許多
0802b30: 老宿門庭冷若死灰溈山拾橡栗為食隨家豐儉大
0802c01: 梅以荷葉為衣善自剪裁九年嵩嶽何嚴冷多載西
0802c02: 峰甘活薶不管紅塵世外從教白醭口堆雖然不語
0802c03: 其聲如雷至於執爨負舂不作不食陸沈下版腰石
0802c04: 黃梅箇箇銅頭銕額壁立萬仞崔嵬觀今鑑古堪笑
0802c05: 堪哀不惟撥無因果更兼世諦陰媒既落今時虎皮
0802c06: 羊質難免他日象耳魚腮惟冀本色衲僧四楞著地
0802c07: 真操實履共樂嵒隈行解相應齊著力大家輓取古
0802c08: 風回正當恁麼時獨脫無依一句又作麼生道千差
0802c09: 坐斷無回互天上人間不可陪。
0802c10: 晚參舉應菴和尚道參學人切忌錯用心悟明見性
0802c11: 是錯用心成佛作祖是錯用心看經講教是錯用心
0802c12: 行住坐臥語言三昧是錯用心穿衣喫飯屙屎送尿
0802c13: 是錯用心一動一靜一往一來是錯用心更有一處
0802c14: 錯用心歸宗不敢與諸仁說破何故一字入公門九
0802c15: 牛抴不出師云山僧則不然更有一處錯用心要與
0802c16: 諸仁說破何故文不在茲畢竟如何良久云鵝王擇
0802c17: 乳素非鴨類。
0802c18: 晚參舉夾山道眼不挂戶意不停玄直得靈艸不生
0802c19: 猶是五天之位珠光月魄不是出頭時此間無老僧
0802c20: 五路頭無闍黎師云諸仁者既無老僧又無闍黎且
0802c21: 道夾山老子立地在甚處於斯薦得不惟捉敗夾山
0802c22: 三世諸佛無出頭分於斯不明莫謂夾山山勢險前
0802c23: 頭更有玅高峰。
0802c24: 上堂金剛正體圜裹十虛古今同一際般若智光彌
0802c25: 滿六合萬化悉皆如無去無來大圜鏡中彰玅相非
0802c26: 生非滅漚華景裏見全身與麼會得表裏一如本自
0802c27: 尊嚴天然成見況淑德猶閒四教母儀不媿三遷早
0802c28: 年持素性潔秋霜晚入空門戒珠川媚雖然雪巢夜
0802c29: 冷鳳閣香沈須知明月半窗藹然和氣正恁麼時孝
0802c30: 子千日薦母尊嚴畢竟向甚麼處安身立命豎拂子
0803a01: 云還委悉麼一毫端上全身見一一毫頭渾不差剎
0803a02: 剎塵塵無別法未曾抬步已己歸家復舉那吒太子析
0803a03: 肉還母析骨還父然後見本身運大神力為父母說
0803a04: 法大眾骨肉既還父母了喚甚麼作本身於此不明
0803a05: 粉骨碎身未足酬於此明得一句了然超百億更為
0803a06: 頌出析骨還父析肉還母見出本身超佛越祖二聽
0803a07: 莫聞五眼難睹擊金鐘敲瓦鼓趙州關雲門普洞徹
0803a08: 當陽向上機山河大地咸作舞亦如千日放光明十
0803a09: 方照徹無今古卓拄杖下座。
0803a10: 晚參大冶洪爐陶鑄精麤流出萬有不假功夫烹佛
0803a11: 烹祖能文能武通上徹下騰今燿古規模鎔盡本無
0803a12: 修證萬事臨時自然號令識者罔措面面相睹獨脫
0803a13: 英靈迥超迷悟報君知休莽鹵大道坦平人心險阻
0803a14: 自生胡越釘樁椿搖艣所以甜瓜徹蒂甜苦瓠連根苦
0803a15: 果然一箭中紅心管教大地無寸土有時劫火洞然
0803a16: 光爍爍地不妨滴水滴凍寒威威地有時萬丈寒冰
0803a17: 中迸出亙天烈燄不妨亙天烈燄裏能結萬丈寒冰
0803a18: 有如是奇特有如是靈通且道是誰作主豎拂子云
0803a19: 還委悉麼毘嵐猛風吹不滅聯輝烈燄轉光新。
0803a20: 初祖忌拈香遙觀赤縣神州來接大乘根器梁皇殿
0803a21: 上全提不契當陽直示一語既不投機合國人追弗
0803a22: 至九年默坐少林滯貨不離行市若非斷臂神光幾
0803a23: 乎一場鈍置相傳歲歲今朝謂是西來祖忌嚴設香
0803a24: 華供養聊表兒孫誠意一瓣旃檀一盞茶碎身難報
0803a25: 意何賒自從隻履西歸後遍界時開五葉華。
0803a26: 
0803a27: 
0803a28: 
0803a29: 
0803a30: 達變權禪師語錄卷第二
