0329b01: 介菴進禪師語錄卷二
0329b02: 嗣法門人真倪本則真鑒真啟編
0329b03: 司農曹秋嶽居士設齋邀諸紳士放生請師陞座僧
0329b04: 問護生須是殺殺盡始安居因甚金明又放生師云
0329b05: 只因原是釣來魚僧云猶是人天不了句畢竟如何
0329b06: 得大安樂去師云直須退後僧云學人則不然師云
0329b07: 你作麼生僧云一句截流萬機寢削師便打僧云這
0329b08: 一棒不當喫師云伶俐衲僧僧云被和尚看破便禮
0329b09: 拜師復打云不可放過乃云薰風自南來殿閣生微
0329b10: 涼溪深蔭喬木蟬噪芰荷香昔有龐居士云護生須
0329b11: 是殺殺盡始安居會得個中意鐵船水上浮龐公與
0329b12: 麼道雖則權衡在手據令而行檢點將來大似有違
0329b13: 句義欲與盡大地眾生解粘去縛直是未得在何故
0329b14: 太賒生今日曹秋嶽居士設齋邀諸紳士廣贖放生
0329b15: 使其頓破網羅脫活自在豈不暢快也哉且道與古
0329b16: 人是同是別若道同有屈龐公若道別又孤秋嶽居
0329b17: 士畢竟作麼生拈拄杖云看看飛潛縱林壑正是報
0329b18: 恩時復卓一卓下座。
0329b19: 開爐梵勝二知浴請上堂首座問當陽突出覿面相
0329b20: 逢舊案重拈即不問迥出威音句若何師云萬里江
0329b21: 山一團鐵僧云今日爐弘開陶鑄聖凡正令全提
0329b22: 千差坐斷又作麼生師云義出豐年僧云若然則頂
0329b23: 門眼正肘後符靈作家宗師天然有在師云儉生不
0329b24: 孝僧云看這老漢一條鐵脊梁總被法上座折倒了
0329b25: 也師云不信道僧云人天眾前捋虎鬚等閒不是小
0329b26: 兒戲師云切須珍重僧禮拜歸位尼問世尊廣演三
0329b27: 乘十二部又言無法可說滅度無量眾生又道無眾
0329b28: 生可度和尚今日陞座未審是有是無師云且道我
0329b29: 今日說法不說法尼云恁麼則截斷兩頭騰身物外
0329b30: 師拈拄杖云你還識這個麼尼舉拳云耀古騰今去
0329c01: 也師云不識不識尼喝師云再喝看尼擬議師喝退
0329c02: 乃云金明今日開爐炭墼渾無一個且喜露柱燈籠
0329c03: 個個圍爐打坐縱有伎倆神通到此俱成話墮直使
0329c04: 見聞掃除根塵脫落冷灰裏爆地一聲定然露出本
0329c05: 來面目顧左右云秪如僧問趙州萬法歸一一歸何
0329c06: 處州云我在青州做一領布衫重七觔汝等作麼生
0329c07: 會良久云不經霜雪苦爭得歲寒心拽拄杖下座。
0329c08: 俗弟張翰芳張承芳請師為母賀氏孺人十週忌辰
0329c09: 上堂問香飄巖桂即且止體露金風事若何師云抖
0329c10: 擻不下僧云那吒太子析骨還父析肉還母然後現
0329c11: 本身說法且道本身作麼生現師云瞎僧云師今高
0329c12: 陞猊座為母說法未審先靈在甚處安身立命師云
0329c13: 放汝一頓僧云秪如一子出家九族升天因甚目連
0329c14: 母墮地獄師云確問金風透體全彰本地風光丹桂
0329c15: 飄香觸破當人鼻孔正恁麼時不涉證脩一句請師
0329c16: 垂示師云拄杖長七尺僧云秪如昔日世尊為母說
0329c17: 法諸天咸證無生今日和尚為母追脩四眾得何利
0329c18: 益師云知恩者少僧云與麼則忉利宮中陳舊案金
0329c19: 明堂上又增新師云闍黎作麼生僧禮拜云一句無
0329c20: 私語大地盡沾恩師卓拄杖一下乃云昨秋桂逐金
0329c21: 風去今得金風桂又開此事明明人不薦自攜竹杖
0329c22: 點蒼苔遂顧眾云我老母來也在山僧拄杖頭上大
0329c23: 眾見麼蒼天蒼天容顏甚奇妙有眼莫能見惟我出
0329c24: 家子慈悲通一線昔有那吒太子析骨還父析肉還
0329c25: 母然後現本身為父母說法當時太子全施大用不
0329c26: 無報本酬恩若是析骨析肉未免傷毀至體金明則
0329c27: 不然今日不動一纖毫直現本身為父母說法且道
0329c28: 他說個甚麼良久云眼裏無筋一世貧下座。
0329c29: 師誕日曹府倪全壽送法被請上堂問威音那畔早
0329c30: 落今時朕兆未分已巳前請師慶誕師云露僧云秪如
0330a01: 古人道金蓮從地湧寶蓋自天垂明什麼邊事師卓
0330a02: 拄杖一下僧云上來法要已巳沐垂慈濟上宗乘還許
0330a03: 別通消息也無師云徹骨徹髓僧云鋒鋩不展六國
0330a04: 昇平如何是一喝如金剛王寶劍師云利害也不知
0330a05: 僧云牙爪纔施靈失色如何是一喝如踞地獅子
0330a06: 師云野干潛蹤僧云龍文出匣照盡妍媸如何是一
0330a07: 喝如探竿影草師云看破了也僧一喝云如何是一
0330a08: 喝不作一喝用師亦喝便打僧顧眾云大眾看看臨
0330a09: 濟老人放光動地也師云你瞎那僧云大眾證明師
0330a10: 云恰是士問如何是父母未生前面目師揮拂云見
0330a11: 麼士云現今和尚登座龍天慶祝與父母未生前相
0330a12: 去多少師豎拂云且道是多少士一喝師云你這一
0330a13: 喝落在甚麼處士云日暖小春添瑞氣法筵燦爛慶
0330a14: 華封師復揮拂一下尼問請問和尚如何是壽師側
0330a15: 耳云問什麼尼復問師云過去了也尼云如何是壽
0330a16: 用師便打乃云霜天舊日古院新興八字打開風調
0330a17: 雨順山河大地盡作琴聲草木叢林悉為獅吼發最
0330a18: 上機成無漏智即此一片法被多少人到這裏補綴
0330a19: 不來惟有曹府倪全壽乃能善巧成就併祝山僧初
0330a20: 度作大勝事今日挂向寶華王座一任人天瞻仰取
0330a21: 足以此祈福則福崇以此祈壽則壽永乃至一切以
0330a22: 此祈求無不遂意秪如山僧未陞此座為什麼亦要
0330a23: 伊預為施設召大眾云且道他有甚長處良久云高
0330a24: 著眼便下座。
0330a25: 眾居士請上堂僧出纔禮拜師云今朝不答話便打
0330a26: 僧喝師復打僧云禮拜和尚有分師云好棒可惜許
0330a27: 士問三藏十二部教一期方便世尊說不到處請和
0330a28: 尚說師云紙灰裏煙雲士云千七百則公案總屬葛
0330a29: 藤祖師舉不到處請和尚舉師云又一點也士云秪
0330a30: 如孔子道吾道一以貫之如何是一貫師云截斷葛
0330b01: 藤士云曾子又說夫子之道忠恕而已巳矣喚什麼作
0330b02: 忠恕師云問取居士士云恁麼則三教同歸去也師
0330b03: 云喚甚麼作三教士云一句了然超物外千聖從教
0330b04: 立下風師云更須努力乃云一生二二生三三生萬
0330b05: 物是則是秪是順水張帆且無逆風把舵金明要問
0330b06: 一從何生良久云力口希咄咄咄貓有插血之功虎
0330b07: 有起屍之德復舉龐公云難難十石油麻樹上攤龐
0330b08: 婆云易易百草頭邊祖師意靈照云也不難也不易
0330b09: 飢來喫飯困來睡這公案古今拈提不少秪是未具
0330b10: 透關眼在金明有八十拄杖這三個漢不合將官路
0330b11: 分疆立界說難說易好各與二十拄杖還有二十拄
0330b12: 杖有功者賞喝一喝下座。
0330b13: 臘八日陞座師云跨深山擒猛虎獵夫之勇也入渤
0330b14: 海斬蛟龍漁父之勇也捨萬乘之軀睹明星而悟道
0330b15: 瞿曇之勇也水稜上走馬劍刃上翻身衲僧之勇也
0330b16: 且道金明拄杖子勇又作麼生良久云自出洞來無
0330b17: 敵手得饒人處且饒人拽拄杖下座。
0330b18: 大雪慧峰設齋請上堂師云撲落非他物縱橫不是
0330b19: 塵山河及大地全露法王身古德與麼語大似話作
0330b20: 兩橛金明與麼揀點還有過也無驀豎拄杖云於此
0330b21: 會得便能掀開無底藏運出自家珍信手拈來無非
0330b22: 是供管取延齡益算集福彌增秪如今日慧峰設齋
0330b23: 山僧上堂且道還有優劣也無卓拄杖云年年送供
0330b24: 非無事只為靈山受記來下座。
0330b25: 解制梵知浴請上堂僧問香風滿座即不問上元消
0330b26: 息事如何師云天晴日頭出僧云好個話端師便打
0330b27: 問盡大地是劫火舉坐具云這個可壞麼師云正好
0330b28: 參取僧云為甚麼火不能燒水不能漂師云那裏見
0330b29: 得僧云禮拜和尚去也師云哩哩蘇嚕蘇嚕乃
0330b30: 云執之失度必入邪路放之自然體無去住祖師三
0330c01: 百六十骨節八萬四千毫竅一時打開了也汝等諸
0330c02: 人作麼生有一般漢聞之便恁麼去必入邪路不恁
0330c03: 麼去執之失度且道畢竟如何得放之自然體無去
0330c04: 住良久云雪後始知松柏操事難方見丈夫心復
0330c05: 舉僧問智門如何是般若體門云蚌含明月如何是
0330c06: 般若用門云兔子懷胎死心和尚拈云如何是般若
0330c07: 體云一堆屎如何是般若用云屎堆裏蟲應菴老祖
0330c08: 拈云如何是般若體云相見便無禮如何是般若用
0330c09: 云從來愛打鬨師云這三個老漢直是好笑一人頭
0330c10: 匾如扇一人鼻孔撩天一人舌頭拖地若人揀點得
0330c11: 出許伊具一隻眼或問金明又且不然如何是般若
0330c12: 體但對他道佛眼覷不破如何是般若用閃爍無親
0330c13: 以拄杖卓一卓喝一喝下座。
0330c14: 浴佛日覺上座初度請師上堂纔出娘胎血未乾帶
0330c15: 來毒氣逼人寒當時若遇英靈漢兩手教伊何處安
0330c16: 遂喝一喝云昔有遵布衲浴佛次藥山和尚云汝但
0330c17: 浴得這個要且浴那個不得遵云把將那個來藥山
0330c18: 休去師云你看他兩個一個有頭無尾一個有尾無
0330c19: 頭揀點將來二俱不了若是個漢待他道要且浴那
0330c20: 個不得便好與一杓不惟頭正尾正管取愈添光彩
0330c21: 藥山休去腦後見腮今日覺上座初度直是小出大
0330c22: 遇何故不因漁父引爭得見波濤下座。
0330c23: 臘八空有知浴請上堂僧問鼓寂鐘沉集聖凡前三
0330c24: 三與後三三個中自有真消息兩不成雙一不單如
0330c25: 何是人中境師云門前一湖水堂後千竿竹僧云如
0330c26: 何是境中人師云你總見渠不得僧云如何是人境
0330c27: 俱奪師云喫棒喫棒僧云如何是人境俱不奪師云
0330c28: 不知痛癢在僧禮拜云放去蠡湖千尺浪收來梅嶺
0330c29: 一枝春師云閒言語僧問抬頭雙眼瞎徹骨歎奇哉
0330c30: 雪嶺梅花放香風動地來如何是未睹明星事師云
0331a01: 眉毛在眼上僧云睹後又如何師云鼻孔大頭垂僧
0331a02: 云世尊悟道此事確否師云正好疑著僧云本具如
0331a03: 來智慧為甚又假明星而悟師云不是苦心人不知
0331a04: 僧喝師便打乃云過去諸如來斯門已巳成就以杖左
0331a05: 卓一下云向那邊著現在諸菩薩今各入圓明以杖
0331a06: 右卓一下云向這邊著未來脩學人當依如是法以
0331a07: 杖中卓一下云大眾見麼若道這是法如何又喚作
0331a08: 拄杖子若道是拄杖子且道法在甚麼處以杖橫按
0331a09: 云向這裏得個入處管取參學事畢何故等閒拋出
0331a10: 活人丹自有清風動天地復卓一卓下座。
0331a11: 元旦上堂師拈杖云三百八十四日之元四千六百
0331a12: 八時之首靈光獨耀萬物咸亨新婦騎驢阿家牽借
0331a13: 婆裙子拜婆年則且止只如不涉新舊一句作麼生
0331a14: 良久云昨夜睡來床薦煖天明又覺曉霜寒拽杖下
0331a15: 座。
0331a16: 佛成道日慧峰請陞座師云今朝臘月八事事都寥
0331a17: 廓小乘是錢貫大乘是井索鐵人心膽傾石女寒毛
0331a18: 卓拾得火柴頭剛拈破木杓驀卓拄杖一下云釋迦
0331a19: 老子以此大驚小怪三世諸佛以此出生入死歷代
0331a20: 祖師以此聯輝續燄天下老和尚以此接物利生且
0331a21: 道金明以此又作麼生遂喝一喝云尋常一樣窗前
0331a22: 月纔有梅花便不同拽拄杖下座。
0331a23: 師誕日卜右文施約菴羅子先暨眾文學等請師陞
0331a24: 座僧問法筵大啟四眾雲臻師今誕辰願聞斯要師
0331a25: 云天上天下僧云恁麼則萬人瞻仰處紅日耀中天
0331a26: 師便喝僧云全承恩力去也師云你甚處見得僧喝
0331a27: 師便打僧云也是過後張弓師又打乃云靈光獨耀
0331a28: 迥脫根塵正眼洞明十虛無間如是則掀翻是非窠
0331a29: 臼截斷生死根株山林城市全彰少室風規海月湖
0331a30: 天揭示拈花要旨佛祖不傳之妙心直使人人知有
0331b01: 父母未生前面目管教個個知歸所以釋迦老子云
0331b02: 於一毫端現寶王剎坐微塵裏轉大法輪雖然猶是
0331b03: 化門未是衲僧本分且道如何是衲僧本分設有個
0331b04: 傍不甘底出來掀倒禪床喝散大眾踏倒爛槌一頓
0331b05: 堪報不報之恩共助無為之化有麼如無今日進上
0331b06: 座不敢囊藏被蓋去也遂卓拄杖云天上有星皆拱
0331b07: 北人間無水不朝東喝一喝下座。
0331b08: 師至海鹽福業寺鄉紳徐伯玄禪德濟公暨眾護法
0331b09: 設齋請陞座問正值清和朔四眾請上堂敢問如何
0331b10: 是曹溪金彈子飛向武原臺師云普天匝地僧云如
0331b11: 何是鴛湖千尺浪三竺萬重波師云沒頭浸殺僧云
0331b12: 如何是正法明如來今日登獅座師云一任觀瞻僧
0331b13: 云滿堂朱紫客盡是讀書郎三教原無二一貫發金
0331b14: 光師云惟汝漆桶問向上宗乘即不問入廛垂手事
0331b15: 如何師云福業堂前看取僧云千峰勢到嶽邊止萬
0331b16: 派聲歸海上消師便打乃云堂堂正體亙古亙今公
0331b17: 案現成十方坐斷所以天地以此覆載日月以此照
0331b18: 臨君王以此坐享太平驀拈起拄杖云且道木上座
0331b19: 以此又作麼生遂卓拄杖云觀世音菩薩將錢買餬
0331b20: 餅為什麼放下手來卻是饅頭鐵蛇橫古路一馬生
0331b21: 三寅下座。
0331b22: 法上座設齋請陞座云魯祖面壁土曠人稀秘魔擎
0331b23: 叉相逢者少咄哉這漢子全身入荒草入荒草誰可
0331b24: 曉卓拄杖一下云有意氣時添意氣不風流處也風
0331b25: 流喝一喝下座。
0331b26: 結制主峰首座設齋請陞座僧問展開臨濟舊旌旗
0331b27: 迅發普明新號令橫按莫邪即不問法戰當陽事若
0331b28: 何師云風高日朗僧云恁麼一句語中含日月片言
0331b29: 千古振宗風師云海晏河清僧云秪如結制開爐煆
0331b30: 煉聖凡正令當行千差坐斷正恁麼時設有不受煆
0331c01: 煉者和尚又作麼生師云有甚長處試舉似看僧云
0331c02: 今日不但人天讚仰古佛到來也須作禮三拜師云
0331c03: 三十年後有人笑汝在乃云結在解處無繩自縛解
0331c04: 在結處將錯就錯去此二途眉鬚墮落這是叢林古
0331c05: 例金明今日隨例顛倒與諸人結卻去也且道汝等
0331c06: 向甚麼處出氣遂以拄杖卓一卓云不是一番寒徹
0331c07: 骨爭得梅花噴鼻香下座。
0331c08: 臘八日宦陳上座設齋請陞座僧問今朝打失娘生
0331c09: 鼻帶累兒孫拖水泥即不問未離兜率事如何師云
0331c10: 大雪滿長安僧云恁麼橫身宇宙到處稱尊師云泥
0331c11: 豬癩狗僧喝師云亂喝作麼僧云切莫壓良為賤師
0331c12: 云被汝看破僧禮拜師便打乃云朔風凜冽瑞雪飄
0331c13: 颻盡大地變作一個雪山了也眾兄弟汝在此中行
0331c14: 住坐臥還見頭頭瓊樓玉殿麼還見處處琪樹瑤華
0331c15: 麼直得普賢失其境界文殊無處藏身還見麼苟或
0331c16: 瞥地便見黃面瞿曇在雪山睹明星悟底如龍得水
0331c17: 似虎靠山不然莫怪他道奇哉一切眾生皆具如來
0331c18: 智慧德相秪因妄想執著而不證得良久云這老漢
0331c19: 拾得鼻孔失卻眼睛大似無人證明幸有金明拄杖
0331c20: 子與他證據且道拄杖子阿誰證據遂噴嚏一下下
0331c21: 座。
0331c22: 內院陳太夫人吳氏仝羅門胡氏子上騆居士等設
0331c23: 齋請陞座師拈杖云即心即佛非心非佛不是心不
0331c24: 是佛不是物且道畢竟是甚麼遂卓一下云今茲眾
0331c25: 檀信皆夙植德本不昧初因齎送淨資設齋恭請舉
0331c26: 揚個事山僧亦未免作個普門品隨類應化去也或
0331c27: 現佛身或現菩薩身乃至或現長者居士宰官婦女
0331c28: 童男童女人非人等身應以得度即皆現之而為說
0331c29: 法令其解脫眾中莫有知恩報恩者麼若信得永
0331c30: 劫不忘苟或未然孟春猶寒伏惟珍重下座。
0332a01: 解制益菴設齋請陞座當陽一著絕是絕非纔涉思
0332a02: 惟白雲萬里所以有時把住水洩不通有時放行風
0332a03: 行草偃有時放行中把住處處綠楊堪繫馬有時把
0332a04: 住中放行家家有路透長安金明與麼語話猶是黃
0332a05: 葉止啼秪如總不恁麼時汝等諸人向什麼處趨向
0332a06: 良久云莫將閒學解埋沒祖師心喝一喝下座。
0332a07: 丙申護法眾紳士迎師回院設齋請上堂師拈香畢
0332a08: 舉拂拂云春光遍野足生涯頭角崢嶸絕覆遮業債
0332a09: 九年償未了今朝又扯上犁耙召大眾云還有共相
0332a10: 證明者麼眾無語師云金明今日失利乃云大道無
0332a11: 形離名絕相雖有世間一切成住壞空之相而實無
0332a12: 有驀豎拂云且道這個又是甚麼於此薦得便能於
0332a13: 成住壞空處頭頭顯現法法全彰終不被成住壞空
0332a14: 之所轉換且能於成住壞空之中作大殊勝佛事建
0332a15: 立宗旨扶豎法幢洪揚古道重整頹綱不妨掀翻如
0332a16: 來寶藏運出自己巳家珍莊嚴法界供養十方直使盡
0332a17: 大地群生解粘去縛拔楔抽釘豈不暢哉苟能如是
0332a18: 亦不枉在閻浮提打一番之遶其或不然未免迷真
0332a19: 逐妄自暴自棄且道金明還有為人處也無喝一喝
0332a20: 云漏逗不少復舉雪峰禪師行腳回院示眾云光陰
0332a21: 倏忽暫須曳浮世那能得久居出嶺年方三十二入
0332a22: 閩早是四旬餘他非不用頻頻舉已巳過還須漸漸除
0332a23: 傳語滿朝朱紫貴閻王不怕佩金魚師云金明今日
0332a24: 回院不免效顰舉似大眾幻生漚泡命須臾百歲時
0332a25: 光亦暫居一日雲居猶分定九年蠡水又成餘人情
0332a26: 冷淡閒消得名利空花早已巳除自笑江頭蓑笠老垂
0332a27: 絲千尺為鯨魚以拂連擊下座。
0332a28: 上堂舉凌行婆問浮杯盡力道不得句分付阿誰師
0332a29: 云賊是小人杯云浮杯無剩語師云俗氣也不除婆
0332a30: 云未到浮杯不妨疑著師云識甚好惡杯云更有長
0332b01: 處不妨拈出師云劍去久矣婆斂手哭云蒼天中更
0332b02: 添怨苦師云勘破了也杯無語師云放過則不可婆
0332b03: 云語不知偏正理不知倒邪為人即禍生師云時衰
0332b04: 鬼弄人有僧舉似南泉泉云苦哉浮杯被這老婆摧
0332b05: 折一上師云人平不語婆聞得笑云王老師猶少機
0332b06: 關在師云掩耳偷鈴時有幽州澄一禪客詣婆乃問
0332b07: 南泉為甚少機關師云水平不流婆哭云可悲可痛
0332b08: 師云直不藏曲澄罔措師云看即得婆云會麼師云
0332b09: 乞兒伎倆澄合掌而立師云擬即失婆云跂死禪和
0332b10: 如麻似粟師云欺敵者亡澄一舉似趙州師云傳語
0332b11: 漢有甚了期州云我若見這臭婆問教伊口啞師云
0332b12: 太勞生澄云未審和尚作麼生問伊師云失錢招罪
0332b13: 州便打師云果然澄云為甚卻打某甲師云不知痛
0332b14: 癢州云似這般跂死禪和不打更待何時師云可賞
0332b15: 可罰婆聞卻云趙州合喫婆手中棒師云病患膏肓
0332b16: 州聞得哭云可悲可痛師云慣得其便婆聞乃歎云
0332b17: 趙州眼光爍破四天下師云捉敗了也州聞得令人
0332b18: 去問婆云如何是趙州眼師云瞎婆乃豎起拳師云
0332b19: 將謂將謂僧回舉似州州乃有頌與婆云當機覿面
0332b20: 提覿面當機疾報爾凌行婆哭聲何得失師云放去
0332b21: 又收來婆有頌答云哭聲師已巳曉已巳曉復誰知當時
0332b22: 磨竭令幾喪目前機師云且許一半復云這隊老婆
0332b23: 禪漢今被山僧一箇箇勦絕了也眾中還有傍不甘
0332b24: 者麼遂喝一喝云殺人刀活人劍下座。
0332b25: 上堂金明度夏出尋常喬木陰森野鳥狂破屋無門
0332b26: 雲自掩行深更有草花香大眾還見麼堂前草堂後
0332b27: 草出門便是草不出門亦是草老僧與大眾總在草
0332b28: 裏輥正恁麼時還有出草者麼一僧云喚什麼作草
0332b29: 一云某甲總不會一云和尚是何心行一云正是某
0332b30: 甲放身命處師云有甚麼交涉便起。
0332c01: 上堂鶯啼溽暑風送花香嫩綠含煙於池畔新篁吐
0332c02: 霧於庭旁一等共坐喫杯茶須是家裏人方知趣味
0332c03: 試看大通智勝佛十劫坐道場為甚佛法不現前既
0332c04: 不現前十劫將甚麼受用若向這裏道得一句不妨
0332c05: 安茶適飯遣興過時其或不然草鞋錢教誰還我頌
0332c06: 云十劫堂堂盡打開髑髏見鬼莫疑猜只知事逐眼
0332c07: 前過不覺老從頭上來。
0332c08: 上堂舉五祖演上堂云釋迦彌勒猶是他奴且道他
0332c09: 是阿誰祖便下座師云金明當時若見他下座好與
0332c10: 一摑何故見義不為非勇也遂以拄杖一時打散歸
0332c11: 方丈。
0332c12: 上堂舉石屋上堂云我有一句子欲與諸人說破又
0332c13: 恐諸人罵我不與諸人說破又恐諸人疑我且如今
0332c14: 說即是不說即是撫膝云知我罪我吾何辭焉師云
0332c15: 石屋老人牙如利劍口似血盆到這裏藏身露影未
0332c16: 免使人向句子下卜度金明則不然遂拈拄杖卓一
0332c17: 下云我有一句子早與諸人說破了也一任諸人罵
0332c18: 我也可疑我也可何故心不負人面無慚色復卓一
0332c19: 卓下座。
0332c20: 上堂舉道吾云高不在絕頂富不在福嚴樂不在天
0332c21: 堂苦不在地獄相識滿天下知心能幾人大慧云高
0332c22: 在絕頂富在福嚴樂在天堂苦在地獄誰知席帽下
0332c23: 元是昔愁人師云道吾徑山各見一邊金明則不然
0332c24: 處絕頂而未嘗高住福嚴而未嘗富居天堂而未嘗
0332c25: 樂在地獄而未嘗苦舉頭天外看誰是我般人。
0332c26: 元旦上堂舉僧問鏡清新年頭還有佛法也無清云
0332c27: 有僧云如何是新年頭佛法清云元正啟祚萬物咸
0332c28: 新僧云謝師答話清云鏡清今日失利又僧問明教
0332c29: 新年頭還有佛法也無教云無僧云年年是好年因
0332c30: 甚卻無教云張公喫酒李公醉僧云老老大大龍頭
0333a01: 蛇尾教云明教今日失利師云二尊宿提特個事不
0333a02: 合道有道無鼓弄人家男女或問進上座新年頭還
0333a03: 有佛法也無但向他道金明今日失利便下座。
0333a04: 端陽上堂舉大慧上堂今朝又是五月五大鬼拍手
0333a05: 小鬼舞驀然撞著桃符神雙手搥胸叫冤苦笑岩云
0333a06: 大慧恁麼道大似少個禁方何為向青天白日裏見
0333a07: 神見鬼笑岩則不然今朝正是五月五雲從龍風從
0333a08: 虎山僧要與十方現前諸大聖凡賭個賭信手拈來
0333a09: 百草頭甜者甜兮苦者苦師云笑岩和尚太煞提持
0333a10: 未免隨邪逐惡口忙手亂金明又且不然今朝正值
0333a11: 五月五不用雄黃并艾虎理能伏豹澤藏山雲散青
0333a12: 天日當午卓拄杖一下。
0333a13: 上堂舉僧問忠國師青青翠竹盡是法身鬱鬱黃花
0333a14: 無非般若有人不許云是邪說亦有信者云不思議
0333a15: 不知若為國師云此是普賢文殊境界非諸凡小而
0333a16: 能信受皆與大乘了義經意合故華嚴經云佛身充
0333a17: 滿於法界普現一切群生前隨緣赴感靡不周而常
0333a18: 處此菩提座翠竹既不出於法界豈非法身乎又般
0333a19: 若經云色無邊故般若亦無邊黃花既不越於色豈
0333a20: 非般若乎深遠之言不省者難為措意又華嚴座主
0333a21: 問大珠和尚云禪師何故不許青青翠竹盡是法身
0333a22: 鬱鬱黃花無非般若珠云法身無象應翠竹以成形
0333a23: 般若無知對黃花而顯相非彼黃花翠竹而有般若
0333a24: 法身故經云佛真法身猶如虛空應物現形如水中
0333a25: 月黃花若是般若般若即同無情翠竹若是法身翠
0333a26: 竹還能應用會麼座主云不會珠云若是見性人道
0333a27: 是亦得道不是亦得隨用而說不滯是非不見性人
0333a28: 說翠竹著翠竹說黃花著黃花說法身滯法身說般
0333a29: 若不識般若所以皆成諍論妙喜云國師主張青青
0333a30: 翠竹盡是法身主張到底大珠破除青青翠竹不是
0333b01: 法身直破到底老漢將一個主張底一個破底收作
0333b02: 一處更無拈提不敢動著他一絲毫要你學者具眼
0333b03: 透國師底金剛圈又吞大珠底栗棘蓬具眼者辨得
0333b04: 出不具眼者未必不笑師舉起拂子云若道拂子是
0333b05: 法身落他國師圈圚裏若道拂子不是法身落他大
0333b06: 珠圈圚裏若道不得道是不得道不是又落他妙喜
0333b07: 圈圚裡且道如何得不落他圈圚遂擲拂云要出
0333b08: 三大老圈圓則易要出金明圈圚則難便下座。
0333b09: 上堂舉宋天封佛慈禪師云禪家須貴大機大用要
0333b10: 大休大歇安樂之地矣其或單明自己巳漢埋在化城
0333b11: 不肯前進寶所便謂法眼言德山小參決定話作兩
0333b12: 橛雲峰言雪竇示眾真實入地獄良由未至大機大
0333b13: 用休歇大受用處妄以識情卜度爾祖照師顏有志
0333b14: 於道當於古人未到處著眼師卓杖云佛慈老漢立
0333b15: 宗旨建法幢於范蠡湖上可謂嘔心吐膽救時救弊
0333b16: 雖然卻被顏侍者看破秪如道古人未到處著眼汝
0333b17: 等作麼生良久云鯨吞海水盡露出珊瑚枝且道金
0333b18: 明是化城是寶所若向這裏得個撇脫要至大機用
0333b19: 大休歇大受用處也不難說甚麼德山小參雪竇示
0333b20: 眾大眾還見佛慈老漢落處麼顧左右云看看拽杖
0333b21: 歸方丈。
0333b22: 上堂舉無趣和尚問無幻師翁云徑山頌三玄三要
0333b23: 徹骨徹髓道一句三玄三要絕遮護此二句中我欲
0333b24: 取一句為法汝道取那一句好師云賊身已巳露幻云
0333b25: 和尚適來道那一句師云看孔著楔趣瞋目叱云汝
0333b26: 得恁麼無記性師云試玉須經火幻云秪為和尚徹
0333b27: 骨徹髓師云可謂父嚴子孝趣笑云不然為子一人
0333b28: 即得爭奈大眾何師云就窠打劫幻云取即不辭恐
0333b29: 孤負先代喪我後人師云披肝露膽趣云如是如是
0333b30: 師云草賊大敗顧左右云會麼不然更聽我頌玄要
0333c01: 分明意轉深就中一句實難禁可憐無數癡男女往
0333c02: 往隨言逐句尋喝一喝下座。
