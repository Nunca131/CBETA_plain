0344b01: 介菴進禪師語錄卷六
0344b02: 住秀州三塔景德禪寺嗣法門人圓法編
0344b03: 機緣
0344b04: 師舉臨濟大師云。有一無位真人常在汝等面門出
0344b05: 入。未證據者。看看眾無對。師顧遠。門禪師云。如何是
0344b06: 無位真人。遠一喝。師云。畢竟是何面目。遠以袖掩師
0344b07: 口。師云。別道。遠云。鼻孔依然向下垂。師云。三世諸佛
0344b08: 為甚麼不知有。遠云。相逢盡道休官去。師云。狸奴白
0344b09: 牯為甚麼卻知有。遠云。林下何曾見一人。師對傍僧
0344b10: 云。汝何不看他下語。
0344b11: 僧問大事未明乞師指示。師云。與我過竹篦來。僧便
0344b12: 呈。師接得便打。僧云。為甚打某甲。師云。汝這般逐塊
0344b13: 漢。不打更待何時。又打。
0344b14: 素弘參師云。汝還識我麼。弘云。識即不無。爭奈落二
0344b15: 落三了也。師便打。弘禮拜。
0344b16: 一晚師指琉璃問素弘。經云。如淨琉璃內外明徹。為
0344b17: 甚有時明。有時暗。弘云。一任和尚分別。師云。分別且
0344b18: 置。畢竟作麼生。弘云。打破琉璃來向和尚道。師云。破
0344b19: 時又如何。弘頓足三下。師云。正好喫棒。便歸方丈。
0344b20: 牧山參纔禮拜。師便打。山便喝。師云。更喝喝看。山云。
0344b21: 好個話端。師云。且坐喫茶。
0344b22: 師與牧山茶次。有兩居士在坐。師顧士云咬咬菱角。
0344b23: 士罔措。師將菱拗作兩橛分士。山云。作家宗師。師云。
0344b24: 難瞞衲子。山云。兩重公案。師便打。山擲下菱角。師云。
0344b25: 山僧罪過。山便出。
0344b26: 師一日問眾。我身體不安。汝等還安也。未素穎答云。
0344b27: 老老大大作這個語話。師頷之。
0344b28: 僧參作虎聲。師作怕勢。僧擬議。師云。這掠虛漢直打
0344b29: 出。
0344b30: 茶次。師問天真茶味如何。真無對。師問天巖云。你作。
0344c01: 麼生。巖遂潑茶。師云。未在。巖遂出。
0344c02: 師問。古璧你一向在諸方。參得底與我拋卻東洋大
0344c03: 海裏去。舉拂子云。向這裏道將一句來。古云。某甲禮
0344c04: 拜和尚。師打一拂云。更道。古便禮拜。師亦打。
0344c05: 羅子先居士參。不是物話。師問。今日事如何。士云。十
0344c06: 方三世秪是這個喚作一物便落窠臼。師云。如何是
0344c07: 你不落窠臼底。士佇思。師云。纔涉思惟。千里萬里。便
0344c08: 打一如意。
0344c09: 師問。如何是探竿影草。一僧云。情知和尚出某甲手
0344c10: 腳不得。師謂僧云。是你答底。那僧云。是。師云。卻是你
0344c11: 出我手腳不得。
0344c12: 師一晚論一喝不作一喝用。僧云。和尚曾有語麼。師
0344c13: 云。有。僧遂問。師便打。僧擬答。師云。當時有人與麼問。
0344c14: 直打折一條拄杖子。僧云。說甚麼當時語未了。師又
0344c15: 打。
0344c16: 元旦東巖問。堯風蕩蕩。舜日熙熙。新年頭佛法。請師
0344c17: 祝聖。師舉如意云。萬歲萬歲。巖云。恁麼則一人有慶。
0344c18: 兆民賴之。師云。亙古亙今。巖云。還許學人讚歎也無。
0344c19: 師云。試亂統看。巖便禮拜。師云。今日且放過。
0344c20: 既白參。師以杖畫地云。向這裏道一句看。白拂坐具。
0344c21: 云。道個甚麼。師便打。白喝。師云。胡喝亂喝。白云。還喚
0344c22: 作喝得麼。師亦打。白禮拜。
0344c23: 履坦參師云。道得也一棒。道不得也一棒。意作麼生。
0344c24: 坦云。自遠趨風。合施三拜。師便打。坦云。今日始遇作
0344c25: 家。師又打。坦云。和尚得與麼老婆心切。師云。你那裏
0344c26: 見得。坦喝。師亦打。
0344c27: 師舉趙州勘婆話問。疏我那裏是他勘破處。我云。瞞
0344c28: 和尚不得。師云。勘破了也。我擬議。師便打。
0344c29: 師問祖印。清風拂翠竹。白日印青天。且道是何意旨。
0344c30: 印云。秋來分外涼。師哂之。
0345a01: 一日既白呈頌次。師云。那一則頌也未。白云。早已巳頌
0345a02: 過了也。師云。何不呈似老僧看。白展兩手師便打。
0345a03: 天蔭參師云。那裏來。蔭云。吳江。師云。這樣大水爭得
0345a04: 到這裏。蔭云。無毛鷂子潑天飛。師云。昨日雨。今日晴
0345a05: 又作麼生。蔭云。和尚不得分身兩處看。師便打。蔭便
0345a06: 喝。師又打。
0345a07: 師為亡僧舉火回。僧問。亡僧遷化向甚麼處去。師云。
0345a08: 貓。僧擬議。師劈面掌出。
0345a09: 僧參師云。那裏住。僧云。普賢寺。師云。曾見普賢麼。僧
0345a10: 無對。復問。洞山麻三觔意旨如何。師云。我適上山來。
0345a11: 走得氣急。歇歇向汝道。僧茫然。師云。去。
0345a12: 一僧求開示進堂。師云。你做什麼來。僧云。巡山。師云。
0345a13: 昨夜賊來偷竹子去。你還知麼。僧罔措。師云。你且去
0345a14: 巡山。
0345a15: 僧問。如何是學人親切處。師云。一棒兩條痕。
0345a16: 僧問。如何是祖師西來意。師云。金風吹秀水。桐葉落
0345a17: 莓苔。
0345a18: 居士問。盡大地是刀鎗。不動干戈如何得勝。師云。山
0345a19: 僧從來不眼花。
0345a20: 陸君重文學問。經云受持四句偈等。不知那四句是。
0345a21: 師提起數珠云。向這裏會取。士禮謝。師示偈云。瞿曇
0345a22: 宣妙偈。不屬前後句。當機覿面提。我無隱乎爾。
0345a23: 高峰僧參師云。你是高峰那。僧云。是。師云。既是高峰。
0345a24: 為甚在我腳下。僧無語。師便打。
0345a25: 主峰參師問。那裏來。峰云。江北。師卓拄杖云。還識得
0345a26: 這個麼。峰云。瞞某甲不得。師便打。峰禮拜。師云。納敗
0345a27: 不少。
0345a28: 主峰入室。師豎起拂子。峰便喝。師云。從上佛祖盡向
0345a29: 這裏流出。你還見麼。峰云。這夥老古錐又恁麼去也。
0345a30: 師云。你甚處見得。峰又喝。便禮拜。師云。三十棒。一棒。
0345b01: 也少不得。遂擲下。
0345b02: 師與曹司農看山翁錄中　　上問。參禪悟後人。還
0345b03: 有喜怒哀樂也無。山云。逆之則怒。順之則歡。師云。金
0345b04: 明則不然。曹云。和尚如何。師云。但對道不是喜怒哀
0345b05: 樂。曹大悅。
0345b06: 禹公參師云。那裏來。禹云。棲雲。師便打。禹禮拜。師亦
0345b07: 打。茶次。語及參禪。師云。我這裏無禪與你參。禹云。恁
0345b08: 麼則孤負學人來也。師云。原來是個禪客。禹云。和尚
0345b09: 不得壓良為賤。師云。識甚好惡。
0345b10: 僧問承聞和尚。有四破如何是破破。師云。卸甲倒戈
0345b11: 全體現。如何是不破破。師云。阿旁獄卒悉皈降。如何
0345b12: 是破不破。師云。王令已巳行天下遍。如何是不破不破。
0345b13: 師云。將軍塞外絕煙塵。僧禮謝師便打。
0345b14: 師問眾云。昔年我在興善時。聞殿上賊偷靈聖去。曾
0345b15: 有一問。既是靈聖。因甚被賊偷卻。眾無下語。今日汝
0345b16: 等著語看。主峰云。也是抱贓叫屈。師頷之。
0345b17: 居士問。供養百千諸佛。不如供養一個無心道人。既
0345b18: 是無心。為甚受人供養。師展兩手示之。
0345b19: 又問。猝風暴雨中路相逢。如何躲避。師云。看腳下。
0345b20: 陸元度居士參師云。南老人錄請得來麼。士云。在。師。
0345b21: 云。在那裏。士展兩手云。請和尚看。師云。且待來日。
0345b22: 僧問。昔有一鬼障佛光明。失其兩眼。只如打破琉璃
0345b23: 又作麼生。師云。遍十八。
0345b24: 僧問。經云。毀謗三寶應墮惡道。即如打僧還有罪過
0345b25: 否。師云。不罪過。僧云。為甚麼不罪過。師云。得人一牛
0345b26: 還人一馬。有甚麼罪過。
0345b27: 師同蔡子穀居士。閱雪嶠和尚初參龍池幻老人機
0345b28: 緣幻豎一指云。會麼。雪云。這個喚作甚麼。幻微笑。次
0345b29: 年又參。穿草鞋直上方丈。幻云。你草鞋猶未脫也。雪
0345b30: 云。何處見草鞋來。幻又微笑。師對居士云。你看他兩
0345c01: 處微笑是何意旨。士看畢。復問云。還是肯他不肯他。
0345c02: 師云。但看即得。士云。一點水墨兩處成龍。師亦微笑。
0345c03: 師問田道耕居士云。田中事作麼生。士云。荒蕪久矣。
0345c04: 師云。將何納稅。士云。也要和尚出隻手。師云。何苦殃
0345c05: 及。士便禮拜。師示偈云。良田本得不多爭。道眼分明
0345c06: 豈斷耕。且喜秋成家業穩。法門零落賴扶撐。
0345c07: 師經行。次立住問眾云。龐公倒身。靈照相救。趙州抱
0345c08: 柱。南泉出手。金明也不倒身。也不抱柱。汝等作麼生
0345c09: 相救。眾下語不契。師云。蒼天。便歸方丈。
0345c10: 侍僧云。當時無趣無幻二老人。常在范蠡湖頭。步月。
0345c11: 有機語載在錄中。師云。我未住金明時。石雨和尚在
0345c12: 敬畏庵上堂。僧問。如何是無趣塔中事。石云。金明寺
0345c13: 前看取後。石遷化。我住金明這段因緣。為是神通法
0345c14: 爾。為復別有奇緣。侍僧無對。令眾下語。一云。難逃業
0345c15: 債。一云。月沉湖底靜。千古逼人寒。一云。溪深杓柄長。
0345c16: 一云。龍騰雲起。虎嘯風生。師云。有甚交涉。眾請師代
0345c17: 語云。不因同道者。埋沒老天封。
0345c18: 師揀藥次。一僧呈偈。師接搓作團問云。且道是病。是
0345c19: 藥。僧云。是病。師便打。復喚一僧云。你道是病。是藥。僧
0345c20: 云。是藥。師亦打。汪居士云。藥病總不是。師亦打。
0345c21: 師與王言遠方伯茶次。談及法門事。乃云。近見得道
0345c22: 者易莫非菩薩否。師云。居士你豈不是菩薩。只恐不
0345c23: 自信耳。士點首。
0345c24: 僧問。如何能由境滅。師云。闍黎。進云。如何境逐能沉。
0345c25: 師云。還見老僧麼。進云。如何境由能境。師云。此間無
0345c26: 老僧。目前無闍黎。進云。如何能由境能。師云。目前無
0345c27: 闍黎。此間無老僧。
0345c28: 師垂語云。數珠顆顆圓活。為甚被一線穿卻。勇云。知
0345c29: 恩報恩。師云。那裏是知恩處。勇云。船外風聲。師云。沒
0345c30: 交涉。真化云。全承渠力。師便打。
0346a01: 僧問。諸方要出頭。和尚為甚不肯。師云。任他浩浩地。
0346a02: 我觀大清國裏沒有個出頭底。僧云。如何是出頭底。
0346a03: 師云。石敢當。
0346a04: 僧舉古德月落後相見話。師云。月落後作麼相見。眾
0346a05: 下語不恰。自代云。三十年後。要舉此話也難得。
0346a06: 一日行者著境師以杖擊之。者聞鬼神相喚云。和尚
0346a07: 來也。我們去。行者方脫。師垂語云。若道無鬼神。為甚
0346a08: 他與麼道。若道有鬼神。他為甚懼老僧。眾下語師代
0346a09: 云。金明今日失利。
0346a10: 師問。何花為尊貴。眾無對。師示偈云。不屬陰陽造化
0346a11: 功。劫前開出少人逢。若知問處真消息。一朵優曇火
0346a12: 裏紅。別傳答云。天然尊貴絕施功。睫上分明處處逢。
0346a13: 若可拈將來舉似。依然瞽者睹青紅。呈師。師云。如子
0346a14: 所見。以何為證別。即禮拜。師便打。別云。請和尚歸方
0346a15: 丈。師乃休。
0346a16: 師問別傳如何是出頭一句。別云。天上天下。師云。猶
0346a17: 未出頭在。別便喝。師云。好一喝。別默然。師云。你問我。
0346a18: 別如前問。師云。去取水與老僧。別禮謝。
0346a19: 曹秋嶽居士看師法語次。師云。連日被眾居士相逼。
0346a20: 今日又塞責一上。士云。正是和尚老婆心切。師云。又
0346a21: 被你居士看破。
0346a22: 曇維那入室。師舉臨濟大師。橫也打。豎也打如何意
0346a23: 旨。曇云。徹骨徹髓。師云。子如何免得。曇云。某甲知恩
0346a24: 有分。師云。如何是你知恩處。曇便掌。師云。你亦捋虎
0346a25: 鬚那。曇便禮拜。師云。只如人問你。獅子窟中事你作
0346a26: 麼生。曇便喝。師云。還別有麼。曇云。有請和尚問。師云。
0346a27: 老僧問過了。曇云。某甲亦答過和尚了也。便出。
0346a28: 僧請問工夫。師云。你會喫飯否。僧云。飯會喫。師云。將
0346a29: 甚麼喫。僧云。將口喫。師云。口不自動如何會喫。僧云。
0346a30: 將心喫。師云。心無形相作麼生喫。僧無對。
0346b01: 懶若參纔入門。師云。看檻若呈坐具。師便喝。若亦喝。
0346b02: 師云。更下一喝看。若云。又要某甲再道那。師打云。也
0346b03: 少這棒不得。若禮拜云。謝和尚證明。師亦打。
0346b04: 曇維那舉女子出定公案。師云。文殊。罔明。出得出不
0346b05: 得。且止你喚什麼作定。那云。今日不說。師云。為甚麼。
0346b06: 那云。明日向和尚道。師云。子見如是已巳。喫我三十棒
0346b07: 了也。那便禮拜。
0346b08: 項別駕參問。涅槃心易曉。差別智難明。請問和尚如
0346b09: 何差別智。師云。差別且置。涅槃心在什麼處。士云。弟
0346b10: 子只是說不出。師云。這便是差別了也。
0346b11: 性侍者參禮。師與一掌。性云。和尚可聞雷麼。師又掌。
0346b12: 性禮拜。師云。可惜兩掌。性一喝。師云。好一喝。性擬答。
0346b13: 師與一喝。性禮拜。師便打。
0346b14: 僧問四大分離法。性在何處。師云。水漲船高。
0346b15: 三僧參禮。師便打。一僧喝。師云。不是那一個。看打左
0346b16: 僧。左云。這老漢漏逗不少。師又打右。僧云。放過則不
0346b17: 可。右僧云。今日只得口啞。師云。且參堂去。
0346b18: 頂居士參三不是話。一日呈解。師盡情掃闢乃云。此
0346b19: 事不從人得。士問云。師從何得。師舉茶杯。士佇思。師
0346b20: 云。你作麼生。士舉拳。師正色云。死了。燒了在甚麼處。
0346b21: 士無對。師震威一喝。士驀然。禮拜。師以如意打云。見
0346b22: 何道理。便禮拜。士云。道過了也。師云。今好留心。
0346b23: 除夕。徐敬可。朱晉臣二居士參師。敬可問。年三十夜
0346b24: 到來時如何。師云。窮。士云。新年佛法作麼生。師云。明
0346b25: 日向你道。士云。除卻新舊。正當恁麼時如何。師喚小
0346b26: 童云。打茶與居士喫。
0346b27: 黃道婆避大兵歸。參師云。你避在何處。婆云。避在和
0346b28: 尚處。師云。因甚我不見。婆云。若見依前眼裏又添沙。
0346b29: 師云。若見則不避在和尚處。
0346b30: 師一夕與隱崧孫樹下經行次問。馬祖三十年不少。
0346c01: 鹽醬意旨如何。隱云。問他作麼。師云。也須知始得。隱
0346c02: 云。老和尚又如何。師云。古木交加。一天風月。
0346c03: 師與祖巖論及宗門中事。巖云。若論平實。一路猶可
0346c04: 商量。陟險一機。人難措置。師云。正好下語。巖云。須是
0346c05: 和尚始得。師云。杜撰禪和。巖云。且放過和尚。師云。亂
0346c06: 統。巖禮拜云。真豐罪過。師云。卻是我放過你。
0346c07: 師問田頭云。你在家種田。出家種田。若道同原是俗
0346c08: 人。若道別。為甚在家六科。出家亦六科。田頭罔然。
0346c09: 師翫月云。汝等看。月在樹裏。樹在月裏。一僧云。秪在
0346c10: 目前。師云。你參學多年俗氣也不除。
0346c11: 師遊何山前有獅象。兩山即垂語云。獅子迴旋。象王
0346c12: 奮迅。此名何山。復是何物。古首座云。瞞和尚不得。素
0346c13: 維那云。綠陰深處囀黃鸝。別書記云。行人更在青山
0346c14: 外。師問斐公云。你。斐云。兩眼對兩眼。師云。何不道
0346c15: 獨坐大雄峰。斐云。有和尚在這裏。師云。墮也墮也。斐
0346c16: 云。讓老漢一頭地。師擊禪床三下。斐云。又上一層霜。
0346c17: 師云。大好山水。
0346c18: 師問一士云。既是宜興貨。為甚麼在你店裏。士無對。
0346c19: 師代云。和尚莫搶奪行市。
0346c20: 曹方伯赴任廣東過。別師送至門。伯云。乞和尚行道。
0346c21: 法師驟步云。至此以代遠送耳。遂歸方丈。
0346c22: 師問。哂菴興化受臨濟付後。復向三聖大覺。為復顯
0346c23: 揚家醜。為復別有商量。菴云。和尚是何心行。師云。正
0346c24: 要你疑著。菴云。疑著則錯。師云。如何是不錯底。菴轉
0346c25: 身便禮拜。師打一拂子。
0346c26: 師問。竹菴殃崛產難因緣。你作麼生。菴作呱呱聲。師
0346c27: 云。是男是女。菴珍重作禮。師便打。
0346c28: 師問。竹菴女子出定。文殊乃七佛之師。因甚出不得。
0346c29: 罔明初地菩薩因甚卻出得。菴云。文殊用盡腕力。錯
0346c30: 用牛刀。罔明因風吹火。迥出乾坤。總是一狀領過。師
0347a01: 云。秪如老僧常在定。子作麼生。出菴遂高聲云。和尚。
0347a02: 師良久云。汝道老僧出不出。菴便捧壺作斟茶勢。師
0347a03: 大笑。
0347a04: 桐邑陸大勝居士舉世祖問。木陳和尚云。如何是孔
0347a05: 顏樂處。答云。一個閒人天地間。又問。玉林和尚答云。
0347a06: 憂心悄悄。此二語和尚以為何如。師云。金明又不然。
0347a07: 陸云。乞為垂示。師云。我與居士且喫茶。陸大悅。
0347a08: 師問。佛音。螞蟻負一座須彌山。遶四大部洲轉。汝還
0347a09: 信得及否。音云。信。師云。作麼生。音便扣桌一下。師云。
0347a10: 亂道。
0347a11: 可度參師。舉如意云。道道看。度云。道什麼。師云。當知
0347a12: 受用不盡。度云。知恩報恩。師云。作麼生。度抽具便出。
0347a13: 師到三塔方丈問主峰長老云。這是什麼像。主云。送
0347a14: 子觀音。祈求必應。師云。與人祈。何不自求一個。主云。
0347a15: 求底不是子。師云。恁麼更須著力。
0347a16: 師一日看花問。潤生。花紅耶。眼紅耶。心紅耶。生微笑
0347a17: 便歸堂。師示以偈曰。花不自紅。心眼非憐兒。擲下釣
0347a18: 鼇磯。雖然微笑歸堂去。也是如蟲禦木機。更下語看。
0347a19: 生云。再犯不容。師云。亂道。
0347a20: 衡山參纔展具。師便打。山喝。師云。是何意旨。山擬答。
0347a21: 師又打。山又喝。師復打云。且道是賞。是罰。山禮拜。師
0347a22: 亦打。
0347a23: 山鐸在維那一日入室次。師曰。不是心。不是佛。不是
0347a24: 物。是個甚麼。在云。露。師曰。昨日有人恁麼道。三十棒
0347a25: 趁出了也。在云。要打便打。說甚昨日。隨聲便掌。師約
0347a26: 住曰。者瞎驢亂作那。在云。賺吾來也。師曰。且莫亂統。
0347a27: 今日事作麼生。在震威一喝。師拈拄杖。在便出。
0347a28: 在維那次早復入方丈作禮。師曰。昨日公案未圓。子
0347a29: 試圓看。在打露柱一掌云。癡樁樁地作麼。師曰。怎奈
0347a30: 目前何。在云。者一掌合是某甲喫。師便喝。在亦喝。師。
0347b01: 曰。三喝四喝後又作麼生。在連喝兩喝。師曰。識此一
0347b02: 喝。恩大難酬。在珍重禮三拜。師遂出源流法偈付之。
0347b03: 辛亥秋。逾祖覺公參人事畢。師曰。諸方參得底。拈向
0347b04: 一邊。道得也打。道不得也打。覺便喝。師云。除卻者喝
0347b05: 更道看。覺云。特來親近和尚。師以拂打云。是賞。是罰。
0347b06: 覺便禮拜。師又打。覺豁然大悟云。將此身心奉塵剎。
0347b07: 師度拂子與覺。覺隨接打傍僧一下云。是則名為報
0347b08: 佛恩。師云。子當珍重。
0347b09: 師與銓部文鐙岩居士茶次云。及東岩山鐸二子在
0347b10: 廬山話。師云。昔有貴鄉黃海岸。令嗣來貧道病中失
0347b11: 晤。士云。黃老師無嗣。師云。今日幸晤。士云。斷橋老人
0347b12: 在何處。師便揮扇一下。士乃俛首。師云。請茶。
0347b13: 南庵主看臺幃。師云。你被紅綠換了眼睛。主云。換他
0347b14: 不得。師云。如何換他不得。主豎拳。師云。你問來。主問。
0347b15: 和尚如何。師云。紅紅綠綠。主點首。師云。紅紅綠綠你
0347b16: 如何會。主云。臺子四隻腳。師乃休。
0347b17: 許無聲文學請師開示。師云。曾看語錄否。士云。曾看
0347b18: 臨濟在黃檗喫棒公案。弟子領會得。師云。你作麼生
0347b19: 會。士云。待和尚棒便會。師云。與麼則落七落八鈍置
0347b20: 了也。士佇思。師云。我有三十棒。你未入門早已巳喫我。
0347b21: 也還知麼。士罔然。師云。你但參取這棒去。少頃。士禮
0347b22: 拜云。真馨不待和尚棒。師云。你喚什麼作棒。便打。士
0347b23: 踴躍而退。
0347b24: 
0347b25: 
0347b26: 
0347b27: 
0347b28: 
0347b29: 
0347b30: 
0347c01: 問答
0347c02: 僧持興福牧雲和尚十問乞師代語
0347c03: 問。雪子落紛紛。因甚變成雨。師云。漏逗不少。
0347c04: 問。河路既通楓橋。船因甚不到。師云。利動君子。
0347c05: 問。久旱逢甘雨。物情皆喜。為甚麼石敢當。只是不點
0347c06: 頭。師云。作家。作家。
0347c07: 問。昨日雨。今日晴。覆盆之隙尚可容光。庭前竹子心
0347c08: 裏日月。如何炤臨。師云。一莖。兩莖。斜三莖。四莖曲。
0347c09: 問。路逢劍客須呈劍。不是詩人莫獻詩。且道函人與
0347c10: 矢人相見要得投分。呈個甚麼即得。師云。用呈作。
0347c11: 麼。
0347c12: 問。相看兩不厭。只有敬亭山。且道敬亭山具甚麼眼。
0347c13: 師云。清風匝地。
0347c14: 問。一錢為本。萬錢為利。早晚時價不同。因甚滯貨不
0347c15: 脫。師云。阿誰識得伊。
0347c16: 問。炙背可以獻天子。大好笑事因甚載留典籍。師
0347c17: 云。今古罕聞。
0347c18: 問。色斯舉矣。翔而後集。因甚山梁雉鳥撞入網中。
0347c19: 師云。達者方知。
0347c20: 問。既是村僧理合隨緣。因甚只想山中。師云。今日
0347c21: 失利。
0347c22: 答鐵輪法孫監院大慈庵八問
0347c23: 問。歇心堂七穿八穴。為甚卻向桃花塢裏卓錫。師
0347c24: 云。不是苦心人不知。
0347c25: 問。慈行樹拄地撐天。因甚含元殿蓋覆不得。師云。
0347c26: 汝不枉為我孫。
0347c27: 問。百步溪魚行水濁。鳥飛毛落未審亮。座主即今甚
0347c28: 處安居。師云。切忌妄通消息。
0347c29: 問。掛笠軒目視雲霄。毘廬師。法身主拋向爛草堆頭。
0347c30: 阿誰著眼。師云。待虛空撲地卻向汝道。
0348a01: 問。示耕室個個披蓑頂笠。露地牛全無巴鼻。為是溈
0348a02: 山舊例。百丈繩規。師云。三十年後有人悟去在。
0348a03: 問。大慈院釣風弄月。打水魚驚。還是為人句別有道
0348a04: 理。師云。莫謗老僧。
0348a05: 問。勝山居竹影。穿窗蘆花透室。畢竟為祥為瑞。師
0348a06: 云。汝廬山到此一千八百里。腳下猶帶泥水在。
0348a07: 問。廿泉池世所罕。逢大慈近日朝烹暮煮。為甚無人
0348a08: 飲著。師云。老僧許伊具眼。
0348a09: 答僧問十智同真
0348a10: 僧問。如何是汾陽十智同真。師彈指一下云。會麼。僧
0348a11: 云。不會。師云。逐一問來。
0348a12: 問。如何是一同一質。師云。軟如綿。硬似鐵。
0348a13: 問二。同大事。師云。飢時飯。倦則眠。
0348a14: 問三。總同參。師云。魚龍蝦蜆。
0348a15: 問四。同真智。師云。貓兒偏解捕鼠。
0348a16: 問五。同遍普。師云。總跳不出。
0348a17: 問六。同具足。師云。阿誰欠少。
0348a18: 問七。同得失。師云。衣破露出肘。
0348a19: 問八。同生殺。師云。倚天長劍逼人寒。
0348a20: 問九。同音吼。師云。驢鳴犬吠。
0348a21: 問十。同得入。師云。看腳下。
0348a22: 問。甚麼人同得入。師云。突出難辯。
0348a23: 問。與誰同音吼。師云。一掌一握血。
0348a24: 問。作麼生同生殺。師云。賞罰分明。
0348a25: 問。甚麼物同得失。師云。拋出大家看。
0348a26: 問。阿那個同具足。師云。眼裏無筋一世貧。
0348a27: 問。是甚麼同遍普。師云。空裏念摩訶。
0348a28: 問。何人同真智。師云。無孔鐵鎚。
0348a29: 問。孰與總同參。師云。清風拂白月。
0348a30: 問。那個同大事。師云。啣鐵負鞍。
0348b01: 問。何物同一質。師云。漆桶不快。
0348b02: 答龍岩問六刮
0348b03: 問。如何是就毛刮塵。師云。你問我答。
0348b04: 問。如何是就皮刮毛。師云。忠言逆耳。
0348b05: 問。如何是就肉刮皮。師云。賴知痛癢。
0348b06: 問。如何是就骨刮肉。師云。直教他死不得活不得。
0348b07: 問。如何是就髓刮骨。師云。墮也墮也。
0348b08: 問。秪如髓又如何刮。師云。待剎竿倒卻。即向汝道
0348b09: 全豁。問。臨濟大師云。第一句薦得可與佛祖為師。如
0348b10: 何是第一句。師云。千聖莫測。云。第二句薦得可與人。
0348b11: 天為師。如何是第二句。師云。突出難辨。云。第三句薦
0348b12: 得自救不了。如何是第三句。師云。有問有答。云。三句
0348b13: 已巳蒙師指示。最上宗乘事若何。師云。徹骨徹髓。云。即
0348b14: 今。堂奧中事又作麼生。師云。終不向你道。云。臨行一
0348b15: 句有何分付。師便打。全一喝。師云。再喝喝看。全禮拜。
0348b16: 師云。禮拜始得。
0348b17: 師云。落葉知秋晚。逢煙見火遲。歸鴉鳴古木。幾度好
0348b18: 風吹。有應時底。不妨道將一句來。梵為云不道。不道。
0348b19: 師云。為甚不道。梵云。只為公案現成。師云。現成在何
0348b20: 處。梵便喝。師便打。
0348b21: 垂問
0348b22: 即事十二問
0348b23: 秀州古寺莫不南面。且道金明為甚獨背卻。
0348b24: 人皆曰。富若陶朱。及乎到此。為甚赤骨地。
0348b25: 檇李亭覿面相呈。為甚往來寺前不見。
0348b26: 一擊忘所知。更不假脩持。且道他香嚴悟個甚麼。
0348b27: 盡法界是個阿字圖。為甚有入與不入。
0348b28: 天封室。貴在藏鋒密用。為甚相逢便劈面一錐。使人
0348b29: 無迴避處。
0348b30: 古云。范蠡湖有龍出現。今此潭深水清。為是浪得其。
0348c01: 名。為復風雷乘便。
0348c02: 獅子窟中應無異獸。因甚有此狗子。
0348c03: 范蠡大夫越國臣子。為甚卻居吳地。
0348c04: 遍地葛藤如許得。何神通不被絆倒。
0348c05: 百城環繞。川流不息。千佛閣坐斷要津。且道各逞神
0348c06: 通。為復別有道理。
0348c07: 一條白鍊掛在山門。見與不見總被穿卻。如何免得
0348c08: 此過。
0348c09: 祈雨垂問
0348c10: 各處人人妄想。為甚祈不得雨。自代云。正好疑著。
0348c11: 一處不妄想。為甚卻自得雨。自代云。秪是少他不
0348c12: 得。
0348c13: 天道至公無私。為甚有得。有不得。自代云。蒼天蒼
0348c14: 天。
0348c15: 師垂問老僧。要塑一尊祖師像。且道祖師法身高多
0348c16: 少。自代云。請和尚度取。又云。恰好。
0348c17: 即事垂語。雪月爭明。梅花大笑。為甚麼卻被露柱不
0348c18: 肯。自代云。不經一事。不長一智。
0348c19: 垂語。好肉生瘡不為分外。因甚要割而治之。自代云。
0348c20: 貴圖天下太平。
0348c21: 師喜隨眾務。一日侍僧勸止。師即垂語云。百丈一日
0348c22: 不作。一日不食。為復無人代作。為復為人榜樣。眾下
0348c23: 語不恰。乞師代語。師云。慚愧。
0348c24: 師垂語。人人有個鼻孔。為甚不知香臭。一僧出。禮拜。
0348c25: 師便打。
0348c26: 臘八日。陳渭如居士送善財來。師問天。隨云。今日善
0348c27: 財入門。你作麼生。隨云。正是好消息。師云。好在什麼
0348c28: 處。隨云。在這裡。師云。親切道一句看。隨云。穿衣喫飯。
0348c29: 便禮拜。師打。
