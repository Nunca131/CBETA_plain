0777a01: 斷愚大師語錄序
0777a02: 拈花之旨雲廓天布揚光續
0777a03: 燄代不乏人惟南嶽至臨濟
0777a04: 獨名正傳而宗風大振於虎
0777a05: 丘隆盛於徑山範而範之嫡
0777a06: 嗣曰斷橋倫祖倫十四傳為
0777a07: 普明用祖我永正法叔一老
0777a08: 和尚迺普明嫡子敬嚴祖道
0777a09: 弘闡大猷座下親炙磨光多
0777a10: 至一二十秋未輒放行今法
0777a11: 兄斷愚大師得骨得髓為永
0777a12: 正墮地獅兒恂恂篤實事師
0777a13: 孝謹其自處固凜凜然若水
0777a14: 雪至于接物導生則又春風
0777a15: 回大塊一木一草咸欣欣有
0777a16: 得宜師囑累之偈有嚴持戒
0777a17: 律若冰霜竭盡忠心輔祖綱
0777a18: 之句所由然矣及讀退菴語
0777b01: 錄則一一胸襟流出妙在殺
0777b02: 活縱橫超脫自在絕不蹈襲
0777b03: 行過舊徑出一言著著有為
0777b04: 人爪牙吐一句的的示衲僧
0777b05: 家作略與學者抽釘拔楔奪
0777b06: 食驅耕如九轉靈丹立地令
0777b07: 人轉凡成聖若非深澈乎源
0777b08: 底則性海翻瀾波光際天詎
0777b09: 能若是耶蓋此一莖花自瞿
0777b10: 曇拈後數千餘稔擲在糞掃
0777b11: 堆頭被我斷兄拾起舉似十
0777b12: 方暗香觸鼻疏影撩人其誰
0777b13: 為破顏者。
0777b14: 康熙庚戌戍仲秋己巳亥望旦瓶
0777b15: 山法弟真本項謙敬題
0777b16: 
0777b17: 
0777b18: 
0777c01: 斷愚智禪師語錄目次
0777c02: 序
0777c03: 卷上
0777c04: 陞座
0777c05: 小參
0777c06: 示眾
0777c07: 機緣
0777c08: 行實
0777c09: 卷下
0777c10: 頌古
0777c11: 頌偈
0777c12: 自讚
0777c13: 
0777c14: 
0777c15: 
0777c16: 
0777c17: 
0777c18: 
0777c19: 
0777c20: 
0777c21: 
0777c22: 
0777c23: 
0777c24: 
0777c25: 
0777c26: 
0777c27: 
0777c28: 
0777c29: 
0777c30: 
0778a01: 嘉興退菴斷愚智禪師語錄卷上
0778a02: 嗣法門人機輪等編
0778a03: 康熙甲辰臘月望日眾檀護請陞座僧問如何是奪
0778a04: 人不奪境師云徑僻遊郎絕林深月影遲進云如何
0778a05: 是奪境不奪人師云芟除閒草木腳下迥無私進云
0778a06: 如何是人境兩俱奪師云不存車馬跡豈立主賓儀
0778a07: 進云如何是人境俱不奪師云客來呈舊面花落長
0778a08: 新枝進云人境已巳蒙師指示向上宗乘事若何師便
0778a09: 打進云恁麼則祖燈恒不墜烜赫利人天師云闍黎
0778a10: 分上作麼生僧一喝便禮拜師復打乃云萬里無雲
0778a11: 徹骨寒一輪紅日上層巒秪因檀護慇懃請勉向當
0778a12: 陽露一斑遂舉拂子云會麼若喚者個作境要且蹉
0778a13: 過山僧若喚者個作人爭奈不識拂子若喚者個作
0778a14: 人境兩俱奪正如掩耳偷鈴若喚者個作人境俱不
0778a15: 奪亦似空華病眼所以世尊說法四十九年末後靈
0778a16: 山會上全提此事故初祖西來不立文字直指人心
0778a17: 見性成佛復舉拂子云若向者裡擔荷得去恁麼也
0778a18: 得不恁麼也得恁麼不恁麼總得天上有星皆拱北
0778a19: 人間無水不朝東設或未然曹溪波浪如相似無限
0778a20: 平人被陸沉拂一拂。
0778a21: 復舉斷橋倫祖上堂云荊山有玉獲得者不在荊山
0778a22: 赤水有珠拾得者不在赤水衲僧有無位真人證得
0778a23: 者出入不在面門驀拈拄杖橫按云會麼幽州江口
0778a24: 石人蹲師云倫祖雖則提持親切顯發慈悲未免令
0778a25: 人智境兩立退菴即不然荊山有玉獲得者妙淨瑩
0778a26: 潔赤水有珠拾得者圓明洞澈衲僧有無位真人證
0778a27: 得者出入本無途轍驀拈拄杖卓一下云會麼大地
0778a28: 山河一片雪喝一喝下座。
0778a29: 誕日眾檀信設齋請陞座僧問如何是賓中賓師云
0778a30: 縱步踏紅塵進云如何是賓中主師云行行皇化裡
0778b01: 進云如何是主中賓師云攜杖指迷津進云如何是
0778b02: 主中主師云堂堂誰敢觸進云吾師誕日四眾雲臻
0778b03: 向上一句又作麼生師便打進云恁麼則壽量超群
0778b04: 象家風出眾儔師云汝更道看僧一喝歸眾師云拄
0778b05: 杖子笑你在乃云有愧劬勞產我身欲酬罔極復何
0778b06: 伸鐵牛踏破千山雪石女敲開不二門一著先天須
0778b07: 委悉半肩碎衲漫疏親冰河燄起非常事枯木花開
0778b08: 劫外春舉拂子云如是會得則遍界無蹤跡全身絕
0778b09: 覆藏能為萬象主不逐四時忙千聖皆同證森羅共
0778b10: 舉揚四恩咸可報三有悉蒙光便能拈一莖草作丈
0778b11: 六金身將丈六金身作一莖草於無佛處現佛攝化
0778b12: 有情以無法處說法令歸正覺轉山河國土歸自己巳
0778b13: 淨盡無餘轉自己巳向山河國土縱橫自在全賓即主
0778b14: 全主即賓然後一為無量無量為一塵塵爾剎剎爾
0778b15: 如精金百煉赤體純真似皎月騰輝圓明無礙雖然
0778b16: 猶未是空劫已巳前面目在秪如今日蒙眾慶誕一句
0778b17: 且止作麼生是空劫已巳前面目復舉拂子云從來佛
0778b18: 眼難窺覷透出威音更那邊喝一喝。
0778b19: 復舉長沙景岑禪師因僧問如何轉得山河國土歸
0778b20: 自己巳去沙曰如何轉得自己巳成山河國土去僧曰不
0778b21: 會沙曰湖南城下好養民米賤柴多足四鄰僧無語
0778b22: 沙乃示偈曰誰問山河轉山河轉向誰圓通無兩畔
0778b23: 法性本無歸師云岑老還丹不吝空施點鐵之功者
0778b24: 僧其力未充徒有吞吳之志有問退菴如何轉得山
0778b25: 河國土歸自己巳去即向他道恰好更問如何轉得自
0778b26: 己巳成山河國土去亦對他道恰好若人透得者兩轉
0778b27: 語不唯雙眼圓明管取丹霄獨步其或未然氣逼殺
0778b28: 人卓拄杖一下下座。
0778b29: 陞座舉德山一日飯遲托缽至法堂因風起浪雪峰
0778b30: 曰者老漢鐘未鳴鼓未響托缽向甚麼處去當面蹉
0778c01: 過山便低頭歸方丈藏身露影峰舉似巖頭納敗不
0778c02: 少頭曰大小德山未會末後句在打草驚蛇山聞令
0778c03: 侍者喚巖頭問汝不肯老僧那作賊人心虛頭密啟
0778c04: 其意一釣便上山明日上堂果與尋常不同殺人刀
0778c05: 活人劍頭曰且喜老漢會末後句塗污人不少雖然
0778c06: 也秪得三年活伎倆已巳盡山果三年而歿疑殺天下
0778c07: 人大眾者一隊漢總被退菴捉敗了也且作麼生是
0778c08: 末後句驀拈拄杖卓一卓喝一喝云然雖如是更聽
0778c09: 一偈因風起浪入雲堂一片婆心絕覆藏雪老惜乎
0778c10: 已巳蹉過公多口妄施張低頭歸室全披露攜杖登
0778c11: 壇重舉揚末後三年渾漏洩豁開宗眼漫摶量復卓
0778c12: 拄杖下座。
0778c13: 陞座僧問如何是退菴境師云古木沖霄漢煙霞達
0778c14: 遠村進云如何是境中人師云覿體無回互當軒為
0778c15: 指陳僧禮拜師便打問永正老人道寒灰當發燄枯
0778c16: 木也花開是甚麼人分上事師便打進云恁麼則臨
0778c17: 濟家聲振長溪面目新師云腳跟下更須喫棒僧便
0778c18: 喝師復打乃舉南明和尚示眾云五峰頭卓朔雙徑
0778c19: 尾顛先喝石巖一任跳明月池覆地傾天此四句
0778c20: 中有一句有殺人刀無活人劍有一句有活人劍無
0778c21: 殺人刀有一句殺人刀活人劍俱有有一句殺人刀
0778c22: 活人劍俱無揀點得倜儻分明許你參學事畢師云
0778c23: 退菴亦有四句舉似大眾非敢與南祖爭英貴圖兩
0778c24: 彩一賽溪水翻銀浪庭梅笑晚香寒鴉鳴落日清罄
0778c25: 響叢篁此四句中有一句有賓無主有一句有主無
0778c26: 賓有一句賓主交參有一句賓主迥絕然雖如是要
0778c27: 見南祖則易要見退菴則難若能撿辨得出秪可且
0778c28: 居門外如或謬亂指陳何止白雲萬里設有個漢知
0778c29: 得山僧恩入得山僧室正好朝打三千暮打八百且
0778c30: 道山僧畢竟有何超卓驀拈拄杖云掀倒上重關捩
0779a01: 子出頭天外更誰知卓一卓下座。
0779a02: 除夕小參僧問年窮歲盡時如何師云明日是新正
0779a03: 進云恁麼則大家齊拱賀遍界樂昇平也師云且緩
0779a04: 緩僧一喝歸眾師云放你三十棒乃舉北禪智賢禪
0779a05: 師曰年窮歲盡無可與諸人分歲老僧烹一頭露地
0779a06: 白牛炊黍米飯煮野菜羹燒榾柮火大家喫了唱村
0779a07: 田樂何故免見倚他門戶傍他墻剛被時人喚作郎
0779a08: 下座歸方丈至夜深維那至方丈問訊曰縣裡有公
0779a09: 人到賢曰作甚麼那曰道和尚宰牛不納皮角賢遂
0779a10: 捋下頭帽擲地上那便拾去賢下禪床擒住曰賊賊
0779a11: 那將帽覆賢頂曰天寒且還和尚賢呵呵大笑那出
0779a12: 去時法昌為侍者賢顧昌曰者公案作麼生昌曰潭
0779a13: 州紙貴一狀領過師云北禪雖則片片赤心未免傍
0779a14: 觀者哂維那向虎頷下捋鬚也是陣後興兵唯有法
0779a15: 昌較些子蝦跳不出斗總把龜毛繩子束向一邊子
0779a16: 也退菴即不然家風澹泊無可與諸人分歲秪得麥
0779a17: 飯黃虀喫了一任經行打坐何故卓拄杖云道泰不
0779a18: 傳天子令時清休唱太平歌下座。
0779a19: 小參不用如何若何便請單刀直入有麼有麼一僧
0779a20: 纔出師劈脊便打僧云某甲話也未問因甚便打師
0779a21: 云者漆桶話頭也不識僧喝師復打又僧出師亦打
0779a22: 云且道者棒賞你罰你僧擬語師又打又僧出師打
0779a23: 云討甚麼碗僧無語師亦打乃云若是伶俐漢道頭
0779a24: 知尾便合休去何更要師家添鹽添醬適來僧纔出
0779a25: 山僧便打且道意在於何要汝等直下承當省力去
0779a26: 何必登山涉險帶水拖泥出一叢林進一保社三根
0779a27: 椽下七尺單前磨褌擦褲廢寢忘餐討許多生受喫
0779a28: 卓拄杖云還委悉麼若委悉得始知釋迦不先彌勒
0779a29: 不後達磨不來東土二祖不往西天若不委悉大有
0779a30: 事在莫道山僧不道好復卓拄杖下座。
0779b01: 示眾
0779b02: 佛誕示眾舉世尊初生一手指天一手指地周行七
0779b03: 步目顧四方曰天上天下唯吾獨尊雲門曰我當時
0779b04: 若見一棒打殺與狗子喫貴圖天下太平師云黃面
0779b05: 瞿曇纔生下地示大人相作獅子吼怎奈藏頭露尾
0779b06: 雲門正令雖行要且腳跟未點地在退菴恁麼道還
0779b07: 有為古人雪屈者麼卓拄杖云鶴有九皋難翥翼馬
0779b08: 無千里漫追風。
0779b09: 示眾舉世尊靈山會上拈起一華顧視大眾時百萬
0779b10: 人天盡皆罔措唯金色頭陀破顏微笑世尊曰吾有
0779b11: 正法眼藏涅槃妙心實相無相微妙法門付囑摩訶
0779b12: 迦葉師云世尊向虛空裡釘橛爭奈百萬人天不覺
0779b13: 頂門痛尊者破顏微笑眼中著楔且道退菴又作麼
0779b14: 生舉拂子云男兒自有沖天志豈向他人行處行。
0779b15: 示眾舉世尊陞座大眾集定文殊白椎曰諦觀法王
0779b16: 法法王法如是世尊便下座師云世尊大似一座須
0779b17: 彌山子囫圇無縫卻被文殊一椎擊碎了也直得大
0779b18: 地眾生髑髏敲磕且道退菴又作麼生舉拂子云將
0779b19: 此深心奉塵剎是則名為報佛恩擊禪床便起。
0779b20: 示眾舉世尊在第六天說大集經敕他方此土人間
0779b21: 天上一切獰惡鬼神悉皆集會受佛付囑擁護正法
0779b22: 設有不赴者四天門王飛熱鐵輪追之令集既集會
0779b23: 已巳無有不順佛敕者各發弘誓擁護正法唯有一魔
0779b24: 王謂世尊曰瞿曇我待一切眾生成佛盡眾生界空
0779b25: 無有眾生名字我乃發菩提心師云世尊休去雷音
0779b26: 大震魔王將謂出一頭地殊不知弄巧成拙好與三
0779b27: 十拄杖何故暗裡抽橫骨明中坐舌頭佛魔俱屏跡
0779b28: 脫體自風流喝一喝。
0779b29: 示眾舉世尊示隨色摩尼珠問五方天王此珠而作
0779b30: 何色時五方天王互說異色世尊藏珠復抬手曰此
0779c01: 珠作何色天王曰佛手中無珠何處有色世尊曰汝
0779c02: 何迷倒之甚吾將世珠示之便強說有青黃赤白色
0779c03: 吾將真珠示之便總不知時五方天王悉自悟道師
0779c04: 云大小世尊話作兩橛檢點將來猶欠慈悲雖然天
0779c05: 王悟去堪作甚麼退菴若作世尊各與三十拄杖何
0779c06: 也殺人刀活人劍。
0779c07: 示眾舉達磨大師一日命門人日時將至矣汝等盍
0779c08: 各言所得乎時有道副對日如我所見不執文字不
0779c09: 離文字而為道用祖曰汝得吾皮尼總持曰我今所
0779c10: 解如慶喜見阿閃佛國一見更不再見祖曰汝得吾
0779c11: 肉道育曰四大本空五陰非有如我見處無一法可
0779c12: 當情祖曰汝得吾骨最後慧可出但禮拜依位而立
0779c13: 祖曰汝得吾髓乃傳衣付法師云初祖昔年脫空謾
0779c14: 語賺他個個承虛接響直饒二祖禮拜依位而立未
0779c15: 免亦被塗污退菴既自為他兒孫且道有甚長處敢
0779c16: 恁麼道擲拄杖云意氣不從天地得精金那復帶泥
0779c17: 沙喝一喝便起。
0779c18: 示眾舉六祖大師曰吾有一物無頭無尾無名無字
0779c19: 無背無面諸人還識麼神會出眾曰是諸法之本源
0779c20: 神會之佛性師云六祖大師如將一口縵天網子撒
0779c21: 向當陽了也可惜荷澤自甘投入若是退菴待恁麼
0779c22: 道即便掀倒禪床喝散大眾不獨慶快平生亦使後
0779c23: 昆盡皆灑灑落落遂作舞歸方丈。
0779c24: 示眾舉汾州無業禪師曰一毫頭聖凡情念未盡未
0779c25: 免入驢胎馬腹裡去白雲端曰直饒一毫頭聖凡情
0779c26: 念頓盡亦未免入驢胎馬腹裡去師云一人放行中
0779c27: 把住一人把住中放行若也檢點得出一任驢胎馬
0779c28: 腹裡得大自在其或未然切莫帶累山僧好卓拄杖
0779c29: 一下。
0779c30: 示眾舉水潦和尚問馬祖如何是西來的的意祖曰
0780a01: 禮拜著潦拜下祖乃當胸踏倒潦忽契悟撫掌呵呵
0780a02: 大笑曰也大奇也大奇百千三昧無量妙義秪向一
0780a03: 毫頭上識得根源去住後每謂眾曰自從一喫馬師
0780a04: 踏直至如今笑不休師拈拄杖召眾云若向者裡會
0780a05: 去不惟省力要且看破水潦如或未然聽取一頌水
0780a06: 潦參馬祖拜倒喫一踏百千妙義門從此都抹殺卓
0780a07: 一下云不抹殺萬古清風無阻闔便起。
0780a08: 示眾舉趙州從諗禪師曰念佛一聲漱口三日師云
0780a09: 大小趙州眼不能著屑量不能容人退菴即不然錦
0780a10: 上舖花非分外縱橫無處不稱尊且道趙州底是退
0780a11: 菴底是或有個出來道富嫌千口少貧恨一身多山
0780a12: 僧與伊一棒直須是個人始得何故重賞之下要求
0780a13: 勇夫卓拄杖便起。
0780a14: 示眾舉臨濟大師上堂曰赤肉團上有一無位真人
0780a15: 常在諸人面門出入未證據者看看時有僧出問如
0780a16: 何是無位真人濟下禪床搊住曰道道僧擬議濟托
0780a17: 開曰無位真人是什麼乾屎橛師云臨濟大師豁開
0780a18: 無位真人面目立地令人證據卻被者僧一拶直得
0780a19: 壁立萬仞更為下個註腳轉見婆心者僧不顧危亡
0780a20: 挺身而上其奈有眼如盲負恩不少若是退菴者僧
0780a21: 纔問和聲便棒何故不見道為人須為徹殺人須見
0780a22: 血且道與古人相去多少具眼者辨看。
0780a23: 示眾舉香嚴開法時溈山遣僧送書并拄杖到嚴接
0780a24: 得曰蒼天蒼天僧便問和尚為甚如此嚴曰秪為春
0780a25: 行冬令師云大小香嚴把不住被拄杖子轉不得者
0780a26: 僧一拶幾乎屈辱大溈雖然還知退菴落處麼拍膝
0780a27: 下座。
0780a28: 示眾舉夾山上堂曰我二十年住此山未曾舉著宗
0780a29: 門中事僧便問承聞和尚有言二十年住此山未曾
0780a30: 舉著宗門中事是否山曰是僧便掀倒禪床山休去
0780b01: 明日普請掘一坑令侍者請昨日問話僧至曰老僧
0780b02: 二十年秪說無義語今請上座打殺老僧埋向坑裡
0780b03: 便請便請若不打殺老僧上座自著打殺埋向坑裡
0780b04: 始得其僧歸堂束裝潛去師云夾山掘坑驗人不知
0780b05: 禍出私門者僧挨身白刃其奈有前無後當時若作
0780b06: 者僧待夾山恁麼道乃撫掌大笑云大眾看者老漢
0780b07: 轉見敗闕非唯自有出身之路管取夾山一場
0780b08: 然雖如是且作麼生為夾山出氣卓拄杖云渠儂語
0780b09: 脈超玄路縱奪偏能得自由。
0780b10: 示眾舉三聖上堂曰我逢人即出出則不為人便下
0780b11: 座興化曰我即不然逢人即不出出則便為人師云
0780b12: 一人半路抽身一人就窠打劫二老發揚臨濟宗旨
0780b13: 雖則力挽千鈞光生八極要且未有向上事在秪如
0780b14: 退菴恁麼道大眾還甘麼以拄杖一時打散。
0780b15: 示眾舉郢州芭蕉慧清禪師上堂拈拄杖曰你有拄
0780b16: 杖子我與你拄杖子你無拄杖子奪卻你拄杖子下
0780b17: 座大溈曰你有拄杖子我奪你拄杖子你無拄杖子
0780b18: 我與你拄杖子師云芭蕉扶強不輔弱大溈輔弱不
0780b19: 扶強退菴即不然你有拄杖子我不與不奪你無拄
0780b20: 杖子我不奪不與何故卓拄杖云本來此事無餘
0780b21: 欠好肉何須更挖瘡。
0780b22: 示眾舉斷橋倫祖參徑山無準和尚山以狗子因何
0780b23: 有業識命下語凡三十轉皆不契祖曰可無方便乎
0780b24: 山舉真淨頌言有業識在誰云意不深海枯終見底
0780b25: 人死不知心祖悚然良久忽聞板聲大悟師云徑山
0780b26: 正如倚勢欺人倫祖亦似無繩自縛幸爾拈得個鐵
0780b27: 蒺藜子直得頭破血淋未免殃及兒孫徹骨徹髓退
0780b28: 菴今日忍俊不禁拋在搕堆頭了也遂高聲召云
0780b29: 諸人還見麼擲拄杖下座。
0780b30: 端陽示眾鄉城戶戶換新符野衲蕭然迥舊模冷落
0780c01: 雲廚無黍粽聊將盃茗代菖蒲大眾山僧恁麼道且
0780c02: 道是世諦耶是佛法耶謂是世諦退菴既為佛祖兒
0780c03: 孫爭合恁麼道是佛法秪如大眾又見個甚麼道理
0780c04: 乃卓拄杖一下云會麼粉骨碎身未足酬一句了然
0780c05: 超百億喝一喝便起。
0780c06: 示眾舉華頂無見先睹禪師因白雲度問西來密意
0780c07: 未審如何頂曰待娑羅峰點頭即向汝道雲以手搖
0780c08: 拽擬答頂便喝雲曰娑羅峰頂白浪滔天花開芒種
0780c09: 後葉落立秋前頂曰我家無殘羹剩飯也雲曰此非
0780c10: 殘羹剩飯而何頂頷之師云華頂掀翻地軸白雲掣
0780c11: 轉天關雖然當處風光其奈末稍鈍置退菴今日要
0780c12: 與二老漢雪屈舉拄杖云白雲盡處見青山行人更
0780c13: 在青山外卓一下便起。
0780c14: 示眾舉大崗澄禪師凡見僧請益乃日佛法不是鮮
0780c15: 魚怕爛卻那即趁出夷峰寧侍傍忽大悟師云大崗
0780c16: 老人見僧請益便湧出一座鐵壁銀山實是險崤孤
0780c17: 峻無人能搆夷峰當時失腳一跌直得通身粉碎且
0780c18: 道還有相救者麼以兩手作托勢云遏遮來。
0780c19: 示眾舉天目寶芳進禪師曰拈花微笑節外生枝面
0780c20: 壁安心畫蛇添足山僧者裡無禪可參無道可學直
0780c21: 教一個個成佛作祖去汝等還信得及麼良久拍膝
0780c22: 曰劍號巨闕玉出崑崗師云天目老漢雖則赤心片
0780c23: 片爭奈龍頭蛇尾退菴即不然我者裡無禪可參無
0780c24: 道可學直教一個個灑灑落落去諸人還肯麼拈拄
0780c25: 杖一時趁散。
0780c26: 示眾舉徑山無幻沖和尚編無趣老人錄歸趣曰子
0780c27: 一向做得個甚麼山曰性沖買得一段田收得原本
0780c28: 契書請和尚僉押乃將錄呈上趣接得日者個是我
0780c29: 底你底山曰和尚莫攙行奪市趣擲下錄本山便
0780c30: 出師云父子投機與奪自在然雖足可觀光其奈露
0781a01: 柱不肯大眾且道淆訛在甚麼處驀拈拄杖卓一下
0781a02: 便起。
0781a03: 示眾舉興善南明廣和尚因聞谷大師問了即業障
0781a04: 本來空未了應須償宿債因甚獅子尊者被罽賓國
0781a05: 王斬卻南曰本來空聞曰為什麼王臂自落南曰本
0781a06: 來空聞曰和尚意旨如何南曰本來空師云匋山激
0781a07: 揚個事舉古明今興善直指當機轉凡成聖且道畢
0781a08: 竟意旨如何以拂子劃一劃云莫錯會好。
0781a09: 示眾舉普明鴛湖老人謁湛然和尚問目前無法意
0781a10: 在目前其旨如何湛曰聞令師出關是否湖曰不是
0781a11: 目前法非耳目之所到又作麼生湛揖曰請出我要
0781a12: 止靜湖便出師云言中有響句裡藏鋒收放同時主
0781a13: 賓互換如兩鏡相照二日並輝然雖如是且道離諸
0781a14: 問答又作麼生與二老相見遂拽拄杖下座。
0781a15: 示眾舉拄杖云古人道識得拄杖子參學事畢退菴
0781a16: 即不然識得拄杖子正好喫棒且道因甚如此乃卓
0781a17: 一下云太平本是將軍致不許將軍建太平便起。
0781a18: 示眾舉鴛湖老人同雪嶠大師上弦夜翫月次嶠指
0781a19: 月問那半個在那裡去了湖良久曰會麼嶠曰也秪
0781a20: 得半個湖卻問那半個在那裡去了嶠亦良久湖曰
0781a21: 也秪得半個嶠乃呵呵大笑師云二老為那半個費
0781a22: 卻許多腕頭力作麼者裡若有問那半個在那裡去
0781a23: 了但舉拳云鑑他更如何劈面便掌一僧出師打一
0781a24: 棒便歸方丈。
0781a25: 示眾舉石雨和尚舉鴛湖老人拈瑞巖主人公話曰
0781a26: 白日青天作夢夢中頻喚主人直饒惺惺諾諾也是
0781a27: 無主孤魂問眾曰瑞巖是了手底人為甚他道是無
0781a28: 主孤魂不知瑞巖過在甚麼處眾下語不契復曰莫
0781a29: 道無人激發好師云橫身舉唱盡力拈提則不無二
0781a30: 大老要且蹉過瑞巖秪如退菴恁麼道意作麼生乃
0781b01: 卓拄杖云不圖打草秪要驚蛇。
0781b02: 示眾舉永正老和尚晚參曰日間圖頭請浴山僧向
0781b03: 他道道得即去頭擬議山僧道恁麼則不浴也行者
0781b04: 曰請和尚脫腳山僧便去大眾若道行者是則認奴
0781b05: 作郎若道圊頭不是又扶強抑弱若道二人俱是正
0781b06: 是顢頇佛性儱侗真如若道二俱不是且道因甚不
0781b07: 從圊頭請卻依行者去試定當看眾無語乃卓拄杖
0781b08: 曰選佛若無如是眼為人難破死生關喝一喝便起
0781b09: 師云者老漢三百六十骨節八萬四千毫竅盡情對
0781b10: 眾抖擻了也惜乎未得其人是晚智上座若在便出
0781b11: 眾禮拜云恩大難酬非唯不負洪慈亦且要與老漢
0781b12: 相見退菴恁麼道還有恁麼人麼良久云為惜當年
0781b13: 垂釣叟於今布網又空施拽拄杖便起。
0781b14: 示眾以拂子拂云還見麼眼如葡萄朵決定是見擊
0781b15: 禪床云還聞麼耳如新捲葉一定是聞當時靈雲見
0781b16: 桃華香嚴聞擊竹便乃悟去秪如退菴恁麼老婆因
0781b17: 甚諸人未得瞥地秪為背覺合塵不肯回光返照所
0781b18: 以道把手勸君行不得唯人自肯乃方親敢問大眾
0781b19: 還有自肯者麼好與山僧提瓶挈杖何故如此復以
0781b20: 拂子打○○○下座。
0781b21: 機緣
0781b22: 僧問大悲千手眼那一隻是正眼師云煙籠岸柳枝
0781b23: 枝綠僧云不會師云雨洗溪桃朵朵紅僧禮拜云蒙
0781b24: 和尚指示師云錯認定盤星。
0781b25: 師問僧死了燒了向什麼處去僧云者裡去師云不
0781b26: 是者樣底汝問我僧乃問死了燒了向什麼處去師
0781b27: 撫掌三下僧禮拜師云莫向鬼窟裡作活計。
0781b28: 僧問達磨西來教外別傳畢竟傳個什麼師云龜毛
0781b29: 拂子僧云意旨如何師云觸破面門。
0781b30: 問弓折箭盡還有奇特事否師云飢來喫飯困來眠
0781c01: 天童錦曇禪士問人人盡有生緣如何是和尚生緣
0781c02: 師云常憶江南三月裡鷓鴣啼處百花香問如何是
0781c03: 我手何似佛手師云天上有星皆拱北人間無水不
0781c04: 朝東問如何是我腳何似驢腳師云陋巷不騎金色
0781c05: 馬回途卻著破襴衫曇作禮師便打。
0781c06: 僧參師云山僧者裡趙州家風也沒得僧云以何物
0781c07: 相待來者師云一個空拳僧云某甲空拳亦沒得師
0781c08: 云非汝境界僧擬進語師便打出。
0781c09: 師舉數珠問皋亭僧云會麼僧云不會師云你也有
0781c10: 底因甚不會僧一喝師乃連打兩掌。
0781c11: 僧問如何是衲僧眼師云瞎僧云意旨如何師云瞎
0781c12: 問海上僧云汝曾見觀音麼僧無語師云蹉過了也。
0781c13: 又問海上風波洪大往來不易僧又無對師笑云險
0781c14: 師將一僧鼻孔扭云為甚麼你鼻孔落在地下僧云
0781c15: 何曾師云何故你不知香臭僧無語師云拾取好。
0781c16: 僧問假使百千劫所作業不忘為甚麼一稱南無佛
0781c17: 罪滅河沙劫師云苦海無邊回頭是岸。
0781c18: 僧問古人作此○相云萬象森羅總在其中具眼禪
0781c19: 人試甄別看請問大師如何甄別師云全露法中王。
0781c20: 僧問仇人相見即不問賓主道合事如何師云南贍
0781c21: 部州打鼓西瞿耶尼作拍。
0781c22: 僧問香嚴擊竹未審當時見個甚麼道理便悟去師
0781c23: 云鼻孔原來搭上脣。
0781c24: 士問得本底人還有生死否師云生死且止喚什麼
0781c25: 作本士擬議師劈面一掌云莫道無生死好。
0781c26: 僧問因甚古人道佛之一事我不喜聞師云天上天
0781c27: 下唯我獨尊。
0781c28: 僧問不觸不背意旨如何師云無毛鷂子潑天飛。
0781c29: 僧問大透脫底人因甚披枷帶杻師云不是苦心人
0781c30: 不知僧云畢竟如何師云頭頂天腳踏地。
0782a01: 行實
0782a02: 己巳酉臘八日震澤龐全力設普茶同大眾請說行腳
0782a03: 師卻之眾固懇師云予愧道不如先哲行不迨前賢
0782a04: 福薄德尟識淺學荒何足言也然逼不得已未免一
0782a05: 番露布予乃秀水金氏子父號成丹母唐氏生於天
0782a06: 啟壬戌戍四月二十七日也不幸二親早喪老祖拊養
0782a07: 長成齠齔時嘗夢觀音大士為予摩頂因專持菩薩
0782a08: 名號老祖事佛行善凡至藍若予必隨往常喜禮佛
0782a09: 愛慕出家至十六祖有疾欲完姻事予立志不從未
0782a10: 幾祖乃坐脫予痛淚失怙次年祖母亦故殯葬訖予
0782a11: 自念生死無常出家時至矣遂辭親族蒙送東塔禪
0782a12: 寺禮覺如老師披剃是辛巳已二十歲也至癸未請雪
0782a13: 嶠大師結制予充行者於方丈一日灑掃次嶠問你
0782a14: 為什麼出家予云父母早亡為懼生死嶠云何不參
0782a15: 個無生死底予便禮拜請問如何是無生死底嶠打
0782a16: 一掌云你自去看予悚然再拜自此疑情猛發日夜
0782a17: 體究明春同老師往皋亭結茅遂乃佛前立願若不
0782a18: 徹悟誓不出山終日癡獃獃地絕不與人共語少倦
0782a19: 則痛加鞭策忘餐廢寢坐立不安一日斫柴次正迷
0782a20: 悶間有兔躍出不覺失刀株立擬取刀忽然有省乃
0782a21: 述偈云觸破孃生面全身沒處藏落花隨水去紅日
0782a22: 耀山崗呈老師師甚喜是丙戌二十五歲也無幾老
0782a23: 師圓寂完其後事聞古南牧老和尚赴梅溪開堂設
0782a24: 戒其時路紮重兵憤志出山徑至嘉禾具禮參見南
0782a25: 問甚處來予云皋亭南云來作甚麼予云乞和尚圓
0782a26: 戒南云衣缽完具否予打圓相呈棒勢南云弄虛頭
0782a27: 漢予云和尚莫壓良為賤南云更道看予禮拜云謝
0782a28: 和尚慈悲期畢辭出參浮老和尚問云何處來予云
0782a29: 梅溪浮拈拄杖云梅溪還有者個麼予云有浮云既
0782a30: 有又來作麼予舉坐具云特來呈似和尚浮便打予
0782b01: 禮拜云某甲罪過浮命茶留住後同道友往報恩參
0782b02: 玉老和尚玉纔見乃拈起拄杖予便敷具作禮玉擲
0782b03: 杖便歸臥室予收具便出復至興善參永正老人於
0782b04: 靜室予問靈雲曰自從一見桃花後直至如今更不
0782b05: 疑因甚玄沙卻道敢保老兄未徹在老人云直不藏
0782b06: 曲予云未審徹底人分上如何受用老人云飢來喫
0782b07: 飯倦即打眠予禮拜辭出老人云不得問了便休大
0782b08: 須仔細命至堂中謁馥生大師馥德風雅厚因憩錫
0782b09: 焉一日呈偈老人接得便打予擬進語老人又打予
0782b10: 纔禮拜老人直打出予自愧見地未得超卓明春啟
0782b11: 大悲期請入懺堂期畢復進室中禮拜老人乃問你
0782b12: 在懺期中還見大悲菩薩麼予云在和尚頂門放光
0782b13: 了也老人云在老僧頂門與汝有甚交涉予豎拳云
0782b14: 請和尚證明老人連打三掌予禮拜老人便一踏予
0782b15: 自此脫然遂呈偈云向謂無能及從今脫見知森羅
0782b16: 休作舞萬象漫提撕老人頷之是戊子年二十七歲
0782b17: 也時在躬師亦在堂中相與甚契一日登閣次躬問
0782b18: 如何得遍現色身予云更上一層樓躬云謝師答話
0782b19: 予云莫錯會好是秋紳衿諸護法恭請老人住永正
0782b20: 禪院予即同在躬隨侍時當初住予雖在侍寮內外
0782b21: 諸事無不兼理一日種菜次老人至問作甚麼予云
0782b22: 種菜老人云為眾為己巳予云請和尚分析老人云將
0782b23: 謂你道得予以掘子打地三下老人休去予因看幻
0782b24: 菴師至棲真參林老和尚予云特叩寶山便請賜棒
0782b25: 林云老僧沒氣力予便喝林云三十棒自領出去予
0782b26: 展具云人事道中合禮三拜遂至客寮乃見幻菴師
0782b27: 敘事畢幻乞同舟至永正省覲老人舟中談及四賓
0782b28: 主話幻便問如何是賓中賓予云沽名釣利拋鄉井
0782b29: 直至如今不見歸幻云如何是賓中主予云拖泥帶
0782b30: 水閒行走拄杖從來不離身幻云如何是主中賓予
0782c01: 云為憐樵子迷幽徑暫佇谿邊作指陳幻云如何是
0782c02: 主中主予云正令全提無向背凡情聖解豈能容幻
0782c03: 云秪如不立賓主一句又作麼生予云風急船行快
0782c04: 天青日影高幻云不負吾兄親近老人予云且莫惡
0782c05: 口幻云贓物現在予便喝幻乃休一日龍池萬老和
0782c06: 尚至如如菴予往禮問後生晚進乞垂方便萬便打
0782c07: 予云恁麼則某甲禮拜去也萬云你見甚麼道理予
0782c08: 便喝萬復打予拂坐具便出辛卯冬老人赴當湖檀
0782c09: 越屠公請住竺隱禪院予充監院力為修整乃成叢
0782c10: 席一日同完初屠公請老人觀海登陳山老人驀問
0782c11: 水牯牛予捏兩拳加頂上老人云且喜穿卻鼻孔
0782c12: 予轉身便行老人云一任跳予機緣頗有不及每
0782c13: 舉甲午春濮溪護法復請老人赴永正檀越屠公乞
0782c14: 留主持予切欲隨侍乃白老人舉幻菴師繼席即隨
0782c15: 同往至老人誕日眾請上堂予問父母未生前請師
0782c16: 道一句老人云未問已巳前答汝竟予云世尊降誕地
0782c17: 湧金蓮和尚生日有何祥瑞老人云今日眾居士請
0782c18: 山僧陞座予云恁麼則斷橋嫡脈流千古臨濟宗風
0782c19: 萬派傳老人云速禮三拜予拂具歸眾是冬大凍老
0782c20: 人脾疾甚危體弱怕寒向因老人有願不著絲綿予
0782c21: 秪得違命重整衣被再三求懇乃得更換捐己巳衣資
0782c22: 湊買參附蒙神醫德士幸而病愈老人志欲靜養予
0782c23: 同敬泉沈居士築室長水延請事奉老人即命之曰
0782c24: 退菴是乙未春也時金明老和尚同本師老人重建
0782c25: 普明用祖塔於興善命予監理工畢即同送靈骨入
0782c26: 葬己巳亥冬予欲掩關呈偈老人得蒙慈允乃關居永
0782c27: 正老人遂依韻賜詠曰巾瓶不倦喜忘春危險親徵
0782c28: 義更深惡棒痛敲因徹骨玄言聖誨要知音幾臨禪
0782c29: 剎憑君輔每患沉痾賴爾任有問關中何所事直須
0782c30: 拈出祖師心值中秋夜老人舉馬祖翫月話問眾云
0783a01: 古人恁麼道汝等各下一語看予云金屑雖貴落眼
0783a02: 成翳復呈頌云孤輪炯炯耀無隅今古婆心義不殊
0783a03: 極目清光堪繼賞爭如擊碎驪龍珠老人稱善辛丑
0783a04: 春因乏監院金明老和尚特蒙過院乃同老人命予
0783a05: 出關明亦賜偈曰凋林欲挽正斯時何必拘拘俟滿
0783a06: 期放出從前真面目移風易俗好施為時檀護畢集
0783a07: 請老人啟關予乃問自入關來事最親經行坐臥本
0783a08: 天真忽蒙擊碎虛空鎖躍出金烏萬象新老人云更
0783a09: 道看予一喝老人云也不虛過予禮拜云謝和尚證
0783a10: 明老人打一棒云且道是賞你罰你予云有意氣時
0783a11: 添意氣不風流處也風流老人遂付囑偈曰是心非
0783a12: 有法是法本非心心法俱空寂真宗耀古今予自愧
0783a13: 匪材不能重任難違慈命勉爾承當是三月望日也
0783a14: 老人命主院事予義不能辭竭力支撐因佛相淋漓
0783a15: 殿房坍損局面未全深自慨惜即將祖產變賣啟建
0783a16: 山門併募善信重裝金像整葺堂房添置什物庶得
0783a17: 小就已巳完老人之念雲水往來以便接納老人生平
0783a18: 孤潔懶涉世緣適過五旬大慶即同兩序命予主席
0783a19: 予乃涼德多愆何當繼紹舉請沖默法兄默亦過遜
0783a20: 因請通濟法兄住持遂辭檀護即同老人仍歸退菴
0783a21: 是甲辰中秋十日也次年編刻老人全錄春間承金
0783a22: 明老和尚并老人命重梓普明鴛祖語錄至秋同別
0783a23: 駕牧公眾護法送入楞嚴經坊流行予不唯贏病且
0783a24: 歷經險厄志願隱山終其殘喘故雖有一言半句付
0783a25: 之烏有今因大眾堅請再三秪得復將從前醜拙分
0783a26: 明舉似若是伶俐漢向智上座未出母胎時覷破是
0783a27: 親見也何用繁為雖然欲躋無上毗盧頂不礙從卑
0783a28: 漸次行眾皆歡喜禮謝而退。
0783a29: 當湖佛弟子羽生屠行符敬梓
0783a30: 斷愚智禪師語錄卷上終
