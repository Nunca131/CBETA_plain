0501c01: 吹萬禪師語錄卷之八
0501c02: 嗣法孫燈來重編
0501c03: 偈
0501c04: 示監院
0501c05: 情境紛紛路不繁春亭花鳥木人看指揮提掇誰為
0501c06: 用鏡裏無痕一照間
0501c07: 示副寺
0501c08: 物心無二體非遙握土成金行最高日用應緣真我
0501c09: 在四時雪藕伴水桃
0501c10: 示典座
0501c11: 心如事事亦如如百味從中妙不粗但識鹽梅堪熟
0501c12: 鼎誰知和氣是香廚
0501c13: 示知客
0501c14: 彬彬文質顯僧伽語默逢迎月下花覿面既呈賓主
0501c15: 意何妨慧眼別龍蛇
0501c16: 示雜辦
0501c17: 妙用神通豈異殊只在尋常會也無把重提輕光燦
0501c18: 爛森羅象裏自稱孤
0501c19: 示侍者
0501c20: 函丈方隅世界寬折旋俯仰導人間從來衣缽無他
0501c21: 借金色頭陀代代傳
0501c22: 方丈從來遠末流執巾須用至人儔全提皂角消根
0501c23: 境敕點飛龍正尾頭唱和不妨驢糞劣優遊豈礙月
0501c24: 輪秋箇中已有仙陀事別向邯鄲意不休
0501c25: 悼宗旨接續之艱三首
0501c26: 法傳金屎路來長何事孳孳杲祖忙漏出真詮三十
0501c27: 卷那能于此會家常
0501c28: 卓錫南濱十數秋和泥合水策同儔法源如線誰堪
0501c29: 續獨對梅花暗點頭
0501c30: 箕裘事業應天機不比尋常況法微就父迷珠窮四
0502a01: 海誰知腦後有光輝
0502a02: 採薪
0502a03: 一步一步登山去採得薪來身又疲堂前板響定香
0502a04: 到只坐中天飯熟時
0502a05: 南來北往徒成幻運水搬柴恰似真上林不借東風
0502a06: 擺萬紫千紅何處尋
0502a07: 看錄
0502a08: 傳燈錄載傳燈頌總是先人口上禪讀罷了然無箇
0502a09: 事秋風秋雨洗闌干
0502a10: 念佛
0502a11: 佛以慈悲願示我醍醐味不離身外求直此身中是
0502a12: 癢痛如空花主人真實住實處是西方真處是覺義
0502a13: 一念自承當何嘗有來去迦陵頻伽聲蓮花功德聚
0502a14: 黃金樓閣中彌陀親指示默然呼吸間明明是公據
0502a15: 師慨四生中得人身者最難人身中具世間智者
0502a16: 更難世間智中發出世間智亦復為難出世間智
0502a17: 而具上上智者難愈難矣故拈偈以勉諸學人。
0502a18: 世界恁麼廓不出四生類卵生有鳳鸞誰曾披法服
0502a19: 合感稱溼者鯤鼇已極矣只能負金山激水而羽去
0502a20: 化以離而應上則為最樂中入米麥蟲下而地獄界
0502a21: 唯有胎眾生獅麟駱駝虎象馬牛羊特貉豹豺狼豕
0502a22: 貓鼠狐犬兔熊猩猿狙獼獅子女人國九夷南八蠻
0502a23: 六戎比五狄間生華夏中盲聾及瘖啞躄跛痀瘺者
0502a24: 歌妓摩登伽奴婢傭人隸農賈工技等取士復能幾
0502a25: 士有世間智將相復少分忠良為輔弼千分中一分
0502a26: 于是四種中尋伺出世人婆羅門居士優婆塞有數
0502a27: 又取比丘僧出世精進者萬分存一毫而接佛命脈
0502a28: 何乃諸兄弟不自揣輕重念念恒放逸而甘成暴棄
0502a29: 所以袈裟下線縫事不明猶倒峰上石一墜不見底
0502a30: 我勸諸賢聖精進須勤策還我本來人手舞足蹈樂
0502b01: 不被八倒纏早遂逍遙志回首運慈悲提拔諸苦類
0502b02: 號曰天人師光明續燈燄
0502b03: 睹楞伽三昧
0502b04: 我觀楞伽山夜叉王所住出于大海中神通方可到
0502b05: 大人有神通兼有我道通飛入夜叉群大慧從此出
0502b06: 智能鑿金礦智能開道路智能變風雷智能斂歛雲霧
0502b07: 所以百八問而成百八答我觀經中義恰如窣堵波
0502b08: 八識為初級五法疊為二三性是三層二我即堆四
0502b09: 自覺聖智心堪作頂上髻我以如意手輕輕拈頂來
0502b10: 抖擻破磚瓦光耀恒沙佛說通和泥人宗通造塔者
0502b11: 外道如螻蟻往來縫中過不然不相容誰號天人師
0502b12: 欲得無名相入吾掌中觀解弄豈存人因指得明月
0502b13: 月月不存法千江來映色恁麼而住持行行只者是
0502b14: 懶說法
0502b15: 一切現成鳥共花剛纔齋罷又尋茶法輪自轉無容
0502b16: 說莫把言詮認作家
0502b17: 懶會客
0502b18: 客情隊隊知音少覿面呈機是阿誰三門踏著室中
0502b19: 地不必相逢我自知
0502b20: 懶坐禪
0502b21: 洗面定把手來澆穿衣何曾不繫腰日用因緣無箇
0502b22: 事坐斷繩床只自勞
0502b23: 陞座擊鼓
0502b24: 鷲嶺山頭囑付來拈花輪到祖燈開三十三員猶不
0502b25: 識今日當陽仔細裁
0502b26: 破論宗
0502b27: 因觀觀所緣緣論可令學人究竟無有涯際若云
0502b28: 佛法必是如此得不成水裏按葫蘆耶但只作郵
0502b29: 驛上觀花耳故書偈破之。
0502b30: 世有鼇山燈觀者極稱羨或見人物動或見花禽舞
0502c01: 蹈之及舉之仰之及俯之皆由消息因蠟髮為機捩
0502c02: 所以總關動通山俱變現智者入其內取卻山中燈
0502c03: 縱有百端妙貼然不敢運間取造燈人緣是兩隻手
0502c04: 掌上索前相何常有蹤跡只箇工技兒采集從此出
0502c05: 心喻如來性人喻阿賴耶手如末那識燈喻觀察意
0502c06: 山猶四大身蠟髮諸妄想人物禽花類五識亦如是
0502c07: 智火燼成灰人人各自在何于幻心中更析諸幻法
0502c08: 幻幻尚不了不幻畢竟離若欲究此宗須問除燈者
0502c09: 破疑
0502c10: 堪笑名字禪忘本恒逐末不解究自心每向源流說
0502c11: 若論源流事非有亦非空聊提幾箇看孰與古人同
0502c12: 第一釋迦文始參鬱頭藍非非想處定何曾透祖關
0502c13: 後移雪山住睹星方得悟序作第七仙而得上上智
0502c14: 雖承迦葉佛未得親面目相去億萬年誰為傳信拂
0502c15: 惠明趕六祖面目從此惺雖在五祖下卻得大庾嶺
0502c16: 石頭有藥山得悟于馬祖來接青原宗相將為良輔
0502c17: 丹霞天然子亦出馬祖家又來石頭下其道不為差
0502c18: 雲門參睦州覿體見蹤由卻入雪峰去不知為何求
0502c19: 興化見大覺折倒賓主句指破黃檗棒拈香接臨濟
0502c20: 南院參興化不見有機緣不知何以得便接臨濟禪
0502c21: 洞宗投子青未曾見太陽全憑浮山遠為渠接宗綱
0502c22: 未詳法嗣者實性雲頂類雲幽法海因樓子公期輩
0502c23: 先淨郁山主仁王與鐵索神照及證悟本嵩如布衲
0502c24: 投子通禪師天寧明奇絕一十有六人箇箇皆磊落
0502c25: 各建祖門庭扶危而匡末借問諸大老何嘗拘一橛
0502c26: 況復三皇氏展轉而五帝又轉而三王周公孔子嗣
0502c27: 各隔世與年未委親相示但悟傳心法一中為極致
0502c28: 北齊慧文師會得中觀論遙禮大龍樹而為初祖印
0502c29: 又得應化人智顗入其蘊號曰天台禪迄今成宗鏡
0502c30: 嗟嗟釋末流偷心不自歇隨邪而生解識海不能竭
0503a01: 未聞無師智，及與自然智，教典尚云云，何況立宗？趣
0503a02: 宗趣有，妙機最上之提持，見性不留佛，悟道不存師，
0503a03: 未有無授受，擅來弘祖令。間或不同師，何必嫉其並？
0503a04: 或有同其父生不同其母，或有同其母育不同其父，
0503a05: 但得血脈真通，為人子類，下流被其惑，智者自不昧，
0503a06: 囑爾參禪人，莫入此群隊。
0503a07: 閱華嚴經
0503a08: 三七思惟何曾說，不離覺樹道場開，腳底透得平生
0503a09: 事，六欲諸天空往來，行一步，步步踏著娘生褲，放一
0503a10: 光，光光射出性花香，萬億周旋剎海森，看來只在眉
0503a11: 毛上，老毘盧、小釋迦，變現猶如指上丫，坐時頂上佛
0503a12: 成冠，起行手裏甲拈花，可憐文殊及善財，本智翛然
0503a13: 性起哉，千里出門在當下，五十三員背後裁，誰是鶖
0503a14: 子不得見，誰是釋迦不能聞，屈曲人間夢中夢，瞎眼
0503a15: 看成丈六身，咄咄咄，莫道破，傀儡敲唱數千般，主人
0503a16: 提線依然坐。
0503a17: 精進
0503a18: 鏡清住院時，伽藍不能見。宏覺天廚供，自謂得至道，
0503a19: 及見溈山後，送食無可覓。鹽官會下僧，鬼卒來拘捉，
0503a20: 乃曰：容七日，同去不敢辭。繼而七日已，鬼使依然至，
0503a21: 寺裏索前僧，何嘗有蹤跡。第觀此三人，非功如何得，
0503a22: 所以我輩者，當勤莫放逸，亦如老宿儀，是則名僧伽。
0503a23: 破唯識
0503a24: 太虛原無識，造化諸世界。是中能權者，非識而阿誰？
0503a25: 天地從識滅，然亦從識有，無識故無生，無生則無形。
0503a26: 混沌一真如，復誰而造化？前此已巳了知，故號曰常住。
0503a27: 眾生未達本，背覺逐流蕩，浩浩六趣中，皆由一識因。
0503a28: 識猶諸幻師，幻出諸般象，若能了幻者，四大通成腐。
0503a29: 獨識非元妙，即爾精明物，內損圓覺性，外染諸塵用。
0503a30: 睹物即生知，知己又生慮，慮後復還想，想極變為情。
0503b01: 當知目連孝，人各皆具足，法如是供養，平等無疑惑。
0503b02: 鑄釋迦如來像
0503b03: 我觀如來淨妙身，非是金銀及銅鐵。一切萬物無所
0503b04: 有，只者五金何處來？智者幻成眼耳鼻，手足毛孔皆
0503b05: 光洞。擊鼓敲鐘演梵音，阿誰禮拜阿誰受？此日金容
0503b06: 雖自然，曾見紅爐經百煉。一心混融一切心，心心蓮
0503b07: 上各瞻視。箇箇如來有是心，者回不作凡聖見。
0503b08: 理行二入
0503b09: 理入惟捨妄，凝住在壁觀，無自亦無他，凡聖等一然，
0503b10: 行入含有四：初行乃報冤，次則名隨緣，三即無所求，
0503b11: 四名稱法者，其義當析說。修道若遇苦，自念是定業，
0503b12: 一一惟忍受，慎勿起冤憎，但能如是持，得與理相應。
0503b13: 行者若有緣，苦樂須眾同。但逢榮譽事，實我過去因，
0503b14: 今則緣盡時，依舊復還無，不自喜于心，得失亦何有？
0503b15: 處處常貪著，名為有所求。智者悟真理，安心入無為。
0503b16: 了然絕四相，萬有悉皆空。三界如火宅，我戀亦何媺。
0503b17: 有求盡屬苦，無干樂尚餘。稱法性淨理，目之無取捨。
0503b18: 無染亦無著，無彼亦無此。如是于身命，及與法財等，
0503b19: 盡成檀波羅，三空悉遍滿。眾生若稱化，不可住于相，
0503b20: 無相實相存，同歸寂滅樂。
0503b21: 寬柔
0503b22: 賢者折情，聖人滅情，惡罵捶打，常曰不輕。觀彼樹下，
0503b23: 尿溺臨頭，乃如是定，匪計一酬。況復世尊，被魔所加，
0503b24: 毒氣臨面，變青蓮花。又復遭人，打之罵之，反生慈悲，
0503b25: 為愍愚癡。唯我及眾，當如是觀，不然可惜，徒累百千。
0503b26: 答客問附來問
0503b27: 客曰：吾聞之：有情之豹也，臥南山而七日，不食則
0503b28: 革有蔚焉，無情之鋏也，蘊石匣而多歲，不開則斗
0503b29: 有氣焉。何今之樂道參禪者，或拘拘于山林，或汶
0503b30: 汶于市廛？我所謂蔚豹氣鋏之不若也，奚望得為
0503c01: 天人之師乎？敢請益以示。
0503c02: 世有巨深淵，潛龍伏在裏，航海人不知，保道者如是。
0503c03: 世有大茂林，能蔽獨角獸，樵牧不能知，懷德者如是。
0503c04: 世有大螺蚌，吸久含寸珠，海人莫知測，葆真者如是。
0503c05: 世有荊山石，蓄之藏溫琭，行道人不知，養志者如是。
0503c06: 世有溶溪鶴，壽千六百年，孕有鸞鳳胎，百鳥不能知。
0503c07: 世有厲婦人，貴兒在腹中，鬼神暗護衛，庸愚不能了。
0503c08: 樂道參禪者，嘿嘿亦如是，他時風雨至，直破天荒去。
0503c09: 應與聖人出，還能吐玉符，會取入寰中，連照十五乘。
0503c10: 鑿開琢成璽，受命千萬世，翱翔滄海外，醴泉得自怡。
0503c11: 鳴珂帝都上，絕粒履天衢，諸譬尚如此，何況天真性。
0503c12: 磅礡出宇宙，運化皆由我。
0503c13: 日用偈并引
0503c14: 趙州云：老僧行腳，除粥飯二時，是雜用心處，此外
0503c15: 更無用心處。若不如是，大遠在聚，雲則不然。無為
0503c16: 妙性，理事從生，體用雙行，本無障礙，說甚雜與不
0503c17: 雜所？以道任運，即常而知，則合本妙，違時失候，而
0503c18: 覺則合妄塵。但不違時不失候，即種種光明，更欠
0503c19: 箇甚麼？
0503c20: 晨昏早起
0503c21: 一聲殿角透圓通，覺起靈明不借中，隨眾至誠三寶
0503c22: 地，此心唯許古人同。
0503c23: 止靜坐禪
0503c24: 鐵脊胡床萬事休，歸來內外境無留，圓明一顆心珠
0503c25: 現，了了空身不用修。
0503c26: 學人莫坐默癡禪，寂照何曾諱正偏，北斗藏身飛燄
0503c27: 裊，不將雙眼落林泉。
0503c28: 放參經行
0503c29: 從容一步一蓮花，左右逢原是我家，轉折周旋無錯
0503c30: 亂，主人腳底有光華。
0504a01: 一步一步踏實地，薰風過閣轉清涼，不識者中天籟
0504a02: 響，十指徒將作道場。
0504a03: 念佛應供
0504a04: 心心念佛佛念心，心佛原來是主人，粥飯二時隨我
0504a05: 現，聲前聲後自知音。
0504a06: 晚課念誦
0504a07: 日垂西嶺是斜陽，韶光過去水魚傷，獨有念誦人長
0504a08: 在，到處巍巍顯法王。
0504a09: 垂簾吉祥
0504a10: 衲被和衣且當衾，曲拳為枕月為燈，一鼾了盡乾坤
0504a11: 外，誰道泥團是色身。
0504a12: 看經
0504a13: 文字千般煥眼光，覺來雜糅不成行，還他黑白煙和
0504a14: 紙，依舊瞳人灼故鄉。
0504a15: 問答
0504a16: 海翁無事上磯頭，把釣波深月一鉤，結舌不題風味
0504a17: 響，蒼巖無耳漫思修。
0504a18: 雙開竹二首并引
0504a19: 外直中虛，節貫四時，是竹之操履也。故伶倫取之，
0504a20: 而子猷愛之，往往頌德稱美，不可枚舉。然不過以
0504a21: 孤根隻材者而言也，獨未見有雙竹一本之異常
0504a22: 也。余事佛，嘗讀佛土記曰：天竺國，蓋天竺乃南瞻
0504a23: 部洲之中也，轉輪聖王應化此土，七寶輪來掌持
0504a24: 四天下，則三世諸佛、歷代神異無不生斯地，而成
0504a25: 斯道也。余觀國之名曰天竺，竺字之形曰竹二，是
0504a26: 以二竹共其一本之說也。今忠南聚雲有是竹矣，
0504a27: 生于牛欄之前，出于污瀆之上，共策進諸人履其
0504a28: 高尚之事也。明矣！西域有是字，而震旦有是竹。得
0504a29: 無借物傳心，東西盡成佛土，以人應竹，南北悉爾
0504a30: 同宗。二竹雙開，亦顯顯矣，伶倫、子猷恨其不見。何。
0504b01: 曾見雙開樹，未見雙開竹。根本從來節節空，為甚依
0504b02: 空分兩束，一向東一向西，翛然氣概與天齊，莫是聚
0504b03: 雲雄兩翼，廓蔭樹下有龍岐。
0504b04: 試問此君有意無，挺然為我立宗圖，昔者禪教不相
0504b05: 悖，宗說齊彰盛老盧，一自棒喝傳機後，誰向舌尖弄
0504b06: 之乎，雖然各自任擔板，辜負黃頭碧眼初，惟我慧祖
0504b07: 頭戴角，知他圜悟還丹藥，點鐵成金遍地光，碧梧秋
0504b08: 滿家家月，四喝四揀解翻騰，三要三玄恒拈著，誰知
0504b09: 衰替四百年，聚雲室裏重敲拍，巫山清播桑林舞，錦
0504b10: 水雅曠咸池樂，因思此義誰表然，假爾沖霄為通說。
0504b11: 示蔚西堂
0504b12: 宗源定當絕狐疑，殺活無方上上機，一踏萬般隨賣
0504b13: 弄，三拳些子便騰飛，紅絲斷後竿頭折，眼鏡撲時海
0504b14: 曙輝，恁麼脫身來穩坐，拈花猶似覺前非。
0504b15: 誰把鈞陶幻我來，紅塵堆裏直幽哉，撥火固從波裏
0504b16: 得，點金還自鐵中開，電光石火增泥水，大用全機
0504b17: 剪裁，箇是象先無位者，錯認徒勞損法財。
0504b18: 惺幼學
0504b19: 將謂年尚茂，七十有幾人？十九不登位，迫迫且逾城。
0504b20: 豈是圖安枕，不是樂空心，唯怕生與死，勞逸究誰憑。
0504b21: 玉帛誰不愛，名聲誰不欣，只恐血肉盡，前途無我親。
0504b22: 所以古尊宿，教人親是心。是心不驕富，是心可樂貧，
0504b23: 是心離患難，是心伏刀林。空缽不得餓，金鎗不得侵，
0504b24: 蛇頭不敢舉，龍口不能吞。說法度生死，灑雨活群情，
0504b25: 匡圍與陳蔡，何嘗無是心。希聖希賢者，壯年可自珍。
0504b26: 勿以身為累，勿以利為鄰，勿以智為勢，勿以愚為輕。
0504b27: 始從有心入，終向無心澄。透得無心路，非心非不心。
0504b28: 如上叮嚀語，學者可遵行，莫待頭髮白，茫茫苦自嗔。
0504b29: 美首座西堂秉拂問答
0504b30: 胸腕不調多卍字，客歲遷延似蘧篨，幸得激浪還澄
0504c01: 淨，波底何曾失卻珠，此珠映人輝五色，定慧尸羅隨
0504c02: 概括，不因索我且垂慈，分光又為鐵壁法，一段風流
0504c03: 固清雅，大用無妨廓空假，座上鏗鏘雜金牛，座下琳
0504c04: 瑯帶玉馬，西堂於此共成褫，判盡人間之乎者。
0504c05: 
0504c06: 
0504c07: 
0504c08: 
0504c09: 
0504c10: 吹萬禪師語錄卷之八終
