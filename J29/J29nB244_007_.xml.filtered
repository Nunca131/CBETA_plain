0715c01: 三山來禪師語錄卷七
0715c02: 書記普定編
0715c03: 五宗頌
0715c04: 臨濟小參云我有時奪人不奪境我有時奪境不奪
0715c05: 人我有時人境兩俱奪我有時人境俱不奪　拈要
0715c06: 見縱奪機關麼君子之中庸也君子而時中。
0715c07: 如何是奪人不奪境　答王孫一去芳草綠。
0715c08: 頌奪人不奪境胭脂和紅粉大地與山河在在呈
0715c09: 圖影。
0715c10: 如何是奪境不奪人　答洛陽春罷洞賓來。
0715c11: 頌奪境不奪人把手夜深行相逢不相識覿面沒
0715c12: 疏親。
0715c13: 如何是人境兩俱奪　答漁翁夜宿三更晚。
0715c14: 頌人境兩俱奪虛空那摸索無形金彈子落盡翀
0715c15: 霄鶴。
0715c16: 如何是人境俱不奪　答牧童遙指杏花村。
0715c17: 頌人境俱不奪脫灑灑脫脫腳板踏峨眉舌頭談
0715c18: 五嶽。
0715c19: 總頌縱奪臨機用不差電光影裡活如蛇睜眉擬
0715c20: 覷從中事十萬程途路轉賒。
0715c21: 僧問臨濟如何是真佛真法真道濟云佛者心清淨
0715c22: 是法者心光明是道者處處無礙淨光是三即一皆
0715c23: 空而無實如有真正道人念念心不間斷達磨大師
0715c24: 從西土來只是覓個不受人惑底人後遇二祖一言
0715c25: 便了始知從前虛用工夫山僧今日見處與佛祖無
0715c26: 別若第一句薦得堪與佛祖為師第二句薦得堪與
0715c27: 人天為師第三句薦得自救不了　別第一句薦得
0715c28: 半夜撞倒漆崑崙第二句薦得藕絲孔裡翻筋斗第
0715c29: 三句薦得三歲孩兒跛挈行。
0715c30: 如何是第一句　答遠。
0716a01: 頌第一句閉門打瞌睡未曾開眼時遊戲成三昧。
0716a02: 如何是第二句　答近。
0716a03: 頌第二句嬰兒剛有氣地一聲來眼耳鼻舌具。
0716a04: 如何是第三句　答差。
0716a05: 頌第三句取火待鑽燧燎卻面門毛到底成何濟。
0716a06: 總頌一句二句三句始終覿面難遇直饒薦得分
0716a07: 明白日青天著魅。
0716a08: 臨濟云大凡演唱宗乘一句語須具三玄門一玄門
0716a09: 須具三要有權有實有照有用汝等諸人作麼生會
0716a10: 　拈那個是三玄三要句飛彈打黃龍眉毛遭鼠咬。
0716a11: 如何是第一玄　答金剛半頭肩。
0716a12: 頌第一玄烏龜飛上天單剩一隻腳踏著威音前。
0716a13: 如何是第二玄　答空手把金鞭。
0716a14: 頌第二玄騎馬上高竿噴地翻筋斗弔下一文錢。
0716a15: 如何是第三玄　答虛空打鞦韆。
0716a16: 頌第三玄囫圇沒中邊東洋飄大海架個無底船。
0716a17: 如何是第一要　答頭頂烏紗帽。
0716a18: 頌第一要寥廓空浩浩路斷煙水寒行人那得到。
0716a19: 如何是第二要　答午夜金雞叫。
0716a20: 頌第二要妍媸一齊照縱橫玅用分秦鏡當臺耀。
0716a21: 如何是第三要　答城市街頭鬧。
0716a22: 頌第三要漫把朱絃操流水與高山彈出無生調。
0716a23: 總頌三玄三要事如何擬涉思惟蹉過多揭諦揭
0716a24: 諦僧揭諦娑婆娑婆娑婆訶。
0716a25: 臨濟一日問僧我有時一喝如金剛王寶劍有時一
0716a26: 喝如踞地獅子有時一喝如探竿影草有時一喝不
0716a27: 作一喝用汝作麼生會僧擬議濟便喝　拈當時這
0716a28: 僧便與一喝管教臨濟擬議不來。
0716a29: 如何是金剛寶劍　答觸者皆喪。
0716a30: 頌金剛寶劍無容思算直下揮時虛空血濺。
0716b01: 如何是踞地獅子　答力重如山。
0716b02: 頌踞地獅子觸著便起突出爪牙那容得你。
0716b03: 如何是探竿影草　答神出鬼沒。
0716b04: 頌探竿影草知醜知好張家哥哥李氏嫂嫂。
0716b05: 如何是一喝不作一喝用　答思量不及。
0716b06: 頌不作喝用顛拈倒弄擬問如何全然無縫。
0716b07: 總頌四喝還如一喝同雷轟電掣跨神龍虧他臨
0716b08: 濟口門闊觸著機關處處通。
0716b09: 臨濟示眾云參學人切須仔細如賓主相見便有言
0716b10: 論往來或應物現形或全體作用或把機權喜怒或
0716b11: 現半身或乘獅子或駕象王有賓看主主看賓主看
0716b12: 主賓看賓者山僧所舉皆是辨魔揀異知其邪正
0716b13: 拈賓主相看就師資兩人而言賓中賓等就師資各
0716b14: 人而言秖如賓主不立又作麼生。
0716b15: 如何是賓中賓　答客路作遊人。
0716b16: 頌賓中賓眉目得人憎拍手長安去寸步實難行。
0716b17: 如何是賓中主　答反鞭策鈍駑。
0716b18: 頌賓中主寒山顛作舞不辨來端由笑伊目如瞽。
0716b19: 如何是主中賓　答暗室沒明燈。
0716b20: 頌主中賓甘作外遊人東西路不辨南北豈能分。
0716b21: 如何是主中主　答當軒塗毒鼓。
0716b22: 頌主中主紅日正當午寶劍高提時觸殺佛與祖。
0716b23: 總頌賓主相逢事不同一番雨過一番風輕風細
0716b24: 雨頻頻度李自白兮桃自紅。
0716b25: 臨濟示眾云我有時先照後用有時先用後照有時
0716b26: 照用同時有時照用不同時先照後用有人在先用
0716b27: 後照有法在照用同時驅耕夫之牛奪饑人之食敲
0716b28: 骨取髓痛下針錐照用不同時有問有答立主立賓
0716b29: 合水和泥應機接物若是過量人向未舉以前撩起
0716b30: 便行猶較些子　拈云也不消得。
0716c01: 如何是先照後用　答點燈喫飯。
0716c02: 頌先照後用老龍出洞電卷雷奔魚蝦腦痛。
0716c03: 如何是先用後照　答鑿壁偷光。
0716c04: 頌先用後照敲翻破灶靈從何來速道速道。
0716c05: 如何是照用同時　答無南無北。
0716c06: 頌照用同時痛下針錐魂驚膽喪血染須彌。
0716c07: 如何是照用不同時　答或東或西。
0716c08: 照用不同伐鼓考鐘箕星好雨畢星好風。
0716c09: 總頌照用施行有後先不同同處事難詮饒君舉
0716c10: 足奔千里影未窺時已著鞭。
0716c11: 洞山接人有正偏五位君臣五位功勳五位王子五
0716c12: 位四賓主內外紹等事以明向上一路　拈見麼有
0716c13: 無不涉常回互無端嚼碎又成團。
0716c14: 如何是正中偏　答夜半星河斗柄懸。
0716c15: 頌正中偏沉沉古殿鎖蒼煙漏聲欲盡更初罷澹
0716c16: 澹蟾光映碧天。
0716c17: 如何是偏中正　答天曉不見行人徑。
0716c18: 頌偏中正滿天星斗雲攢鏡隨他萬象自森羅無
0716c19: 影光中含混沌。
0716c20: 如何是正中來　答紅塵堆裡百花開。
0716c21: 頌正中來木人踏破古蒼苔縱橫不礙平原闊朵
0716c22: 朵蓮花信步開。
0716c23: 如何是兼中至　答柳綠桃紅增佳致。
0716c24: 頌兼中至妙用無方詮理事戛玉敲金韻冷然希
0716c25: 音透徹雲天際。
0716c26: 如何是兼中到　答兩頭截斷通玄玅。
0716c27: 頌兼中到及盡有無還大道撒手迴途不露蹤歸
0716c28: 家拍掌呵呵笑。
0716c29: 總頌五位正偏絕玅奇旁通回互露先機當頭不
0716c30: 犯寰中禁內外和融總不知。
0717a01: 如何是君　答鳳閣龍樓儼至尊。
0717a02: 頌獨鎮寰區凜聖顏九重端拱化無偏至尊自是
0717a03: 亡倫匹落落深階露日鮮。
0717a04: 如何是臣　答文經武緯玅裁成。
0717a05: 頌公卿白屋異常流豪氣三千射斗牛不為功名
0717a06: 矜釋褐了知才幹駕千秋。
0717a07: 如何是臣向君　答一片葵心捧聖明。
0717a08: 頌瀝膽披肝事莫窮夢魂常自誓孤忠勳華豈獨
0717a09: 誇鴻烈為羨羡傾誠對九重。
0717a10: 如何是君視臣　答出獵曾經渭水濱。
0717a11: 頌相卜何因到傳巖龍車御處野雲開鹽梅為借
0717a12: 調羹手不負從前夢一回。
0717a13: 如何是君臣道合　答風雲聚會處千古慶明良。
0717a14: 頌盛德鴻猷壯帝畿泰交此日慶都俞欲知一德
0717a15: 咸孚處玅用無方絕顯微。
0717a16: 總頌霧鎖巖廊瑞色開堂簾喜起共徘徊千秋大
0717a17: 業歸無住漫把勳名仔細裁。
0717a18: 如何是向　答凝眸長不瞬爭肯抱頭眠。
0717a19: 頌著眼凝睛未是親中懷繾綣自殷勤回頭不謂
0717a20: 雲煙杳肯負依依一片心。
0717a21: 如何是奉　答赤心常捧日雲水自依山。
0717a22: 頌掩著柴扉閉著關拋笻可是畏峰巉山翁此日
0717a23: 何思算漫煮黃薤但酌泉。
0717a24: 如何是功　答不須閑氣力撒手到凌煙。
0717a25: 頌平生辛苦有誰知喫盡寒酸未足奇及至承當
0717a26: 無個事得來依舊笑當時。
0717a27: 如何是共功　答生殺同條出春秋總不知。
0717a28: 頌天高地厚勢難窮就裡誰分造化工自是鈞陶
0717a29: 盈大冶行生總在不言中。
0717a30: 如何是功功　答帝力云何有謳歌忘太平。
0717b01: 頌底定河山數十秋弓拋劍掛自優游皇風帝德
0717b02: 知何處社飲村歌樂未休。
0717b03: 總頌五位功勳知不知有功恰到無功時一條布
0717b04: 袋都囊卻笑倒長街老古錐。
0717b05: 如何是誕生王子　答前星光宇宙貴胤自天然。
0717b06: 頌生來尊貴號儲君位正中宮沒比倫玉葉金枝
0717b07: 非別種轉身猶自出王庭。
0717b08: 如何是朝生王子　答才猷堪贊化酬勳不住功。
0717b09: 頌潛心養志在深山學邁才超不等閑大用一朝
0717b10: 來帝眷承顏豈獨侍朝班。
0717b11: 如何是末生王子　答清白非為苦堅貞節不移。
0717b12: 頌落落孤貞清且貧肯將毫末惹埃塵登科不懈
0717b13: 平生志始信雲衢展步輕。
0717b14: 如何是化生王子　答威揚宣正令中外化親傳。
0717b15: 頌不動巍巍仰聖明傳持閫外賴將軍太平底定
0717b16: 無多事玅印高懸不露文。
0717b17: 如何是內生王子　答入宮無異體對面不相逢。
0717b18: 頌無作無為渾似癡功勳不犯醉如泥而今已巳出
0717b19: 青霄外紫禁重闈那得知。
0717b20: 總頌同生同死絕疏親名貌何分是幾人踏破來
0717b21: 時多少路都盧共到法王城。
0717b22: 如何是主中賓　答我無你不成。
0717b23: 頌主中賓長江玉浪生不因風皺面如何得成紋。
0717b24: 如何是賓中主　答你無我不得。
0717b25: 頌賓中主是子還歸母為問呱呱兒來自甚麼處。
0717b26: 如何是賓中賓　答月色冷風聲。
0717b27: 頌賓中賓渾身都是塵烏能明大用怪殺野狐精。
0717b28: 如何是主中主　答渾淪不須補。
0717b29: 頌主中主不聞亦不睹兒孫向後看誰是爾宗祖。
0717b30: 總頌賓中主也主中賓賓賓主主不相倫會得主
0717c01: 賓混融處不萌枝上辨秋春。
0717c02: 如何是內紹　答深宮無敵體玅用解承當。
0717c03: 頌天然尊貴異常流寶位傳持事未休不是人王
0717c04: 無別種那能物物與頭頭。
0717c05: 如何是外紹　答風塵無異路曉夜據征鞍。
0717c06: 頌剎剎塵塵事不差拂開煙霧與晴霞見得分明
0717c07: 無異路何妨盡摘洛陽花。
0717c08: 洞山謂曹山曰吾在雲巖先師處親印寶鏡三昧事
0717c09: 窮的要今以授汝汝善護持母令斷絕遇真法器方
0717c10: 可傳授直須秘密不可影露恐屬流布喪滅吾宗末
0717c11: 法時代人多乾慧若要辨驗向上人之真偽有三種
0717c12: 滲漏當機切須具眼　拈出此三種又作麼生。
0717c13: 第一見滲漏　拈放下著。
0717c14: 頌山重重復水重重萬水千山一目中若道水山
0717c15: 常在目行人依舊路濛濛。
0717c16: 第二情滲漏　拈活潑些好。
0717c17: 頌擔板從來見一邊何如到處眼雙圓滿腔繫戀
0717c18: 還須吐一落思量便不堪。
0717c19: 第三語滲漏　拈道底甚麼。
0717c20: 頌有言須是悟無言開口成雙落二三況復游揚
0717c21: 迷玅義堪悲堪笑口頭禪。
0717c22: 曹山云凡見聖解是金鎖玄路直須回互去夫取正
0717c23: 命食者須具三種墮一者披毛戴角二者不斷聲色
0717c24: 三者不受食稠布衲問披毛戴角是甚麼墮山云是
0717c25: 類墮不斷聲色是甚麼墮山云是隨墮不受食是甚
0717c26: 麼墮山云是尊貴墮　拈秖如不墮三種看來正好
0717c27: 喫棒。
0717c28: 如何是類墮　答雖行畜生行不得畜生報。
0717c29: 頌披毛戴角瀟灑得過一入荒丘尋他不著。
0717c30: 如何是隨墮　答見色非干色聞聲不是聲。
0718a01: 頌見色聞聲終不是塵鶯啼綠樹別有知音。
0718a02: 如何是尊貴墮　答不裝珍御服來著破籃衫。
0718a03: 頌禮絕百僚非是尊高無人侍立常自逍遙。
0718a04: 南陽忠國師作圓相九十六種以授侍者耽源源承
0718a05: 識記傳於仰山山既得遂焚之源一日問仰曰向所
0718a06: 傳圓相宜深秘之山云焚卻了也源曰在子即得來
0718a07: 者何如仰乃重錄呈似一無差失　拈失也失也。
0718a08: 頌國師父子太無因識記傳來直到今畫得圈圈
0718a09: 九十六青天白日換人睛。
0718a10: 仰山親於耽源處受九十六種圓相後於溈山處因
0718a11: ○此相頓悟有語云諸佛密印豈容言乎又云我於
0718a12: 耽源處得體溈山處得用謂之父子投機故有圓相
0718a13: 辯的於人或畫此相或畫此相或畫此相或
0718a14: 畫此相或畫此相或點破或劃破或擲卻或抹
0718a15: 卻皆是截斷眾流也　拈如許絡索是甚麼弄猢猻
0718a16: 家具雖然如是也要大家知委。
0718a17: 頌覿面相呈事最奇隨宜縱奪在臨機一輪明月
0718a18: 輝霄漢照破河山影畫眉。
0718a19: 仰山因五冠了悟禪師相與立玄問玄答故畫此
0718a20: 相此相此相此相此相都在臨機應用若
0718a21: 是靈利底對面分付擬之則不見也　拈不見更玅。
0718a22: 頌一人拈起一人圓兩兩相將各一邊識得兩邊
0718a23: 符合處收來依舊自團圞。
0718a24: 一日梵僧來參仰山於地畫○此相僧近前添作
0718a25: 此相復以腳抹卻山展兩手僧拂袖便出　拈仰山
0718a26: 鉤頭著餌梵僧一釣便上易曰鳴鶴在陰其子和之
0718a27: 我有好爵吾與爾靡之其仰山梵僧之謂與。
0718a28: 頌好幅畫圖不屬紙墨仰山梵僧多生枝節展手
0718a29: 兮無言無言拂袖也難說難說賊賊據款結案放
0718a30: 伊不得。
0718b01: 仰山設九十六種圓相開為百二十合為九十六共
0718b02: 一十九門設施圓收在於六門一圓相○二義海
0718b03: 三昧機四多字學五意語六默論　拈
0718b04: 種種圓相雖是多門設施不過師資辨驗臨機拈出
0718b05: 毋論是生是佛情與無情那能越得圈子去莫道九
0718b06: 十六個即百千萬億剎剎塵塵種種變現無過一個
0718b07: 包羅得其意者但識其序勿執其本庶幾用而無礙
0718b08: 可也咄莫沸。
0718b09: 頌秖個從中辨假真一門闢起許多門門門施設
0718b10: 誠何事貴在臨機玅用親。
0718b11: 雲門示眾云函蓋乾坤目機銖兩不涉萬緣作麼生
0718b12: 承當眾無語自代云一鏃破三關後德山圓明密禪
0718b13: 師遂離其語為三句函蓋乾坤句截斷眾流句隨波
0718b14: 逐浪句密嗣雲門。
0718b15: 函蓋乾坤句　拈總在裡許。
0718b16: 頌函蓋乾坤事莫窮頭頭物物露真風頂門亞豎
0718b17: 摩醯眼萬象森羅一鏡中。
0718b18: 截斷眾流句　拈不通一滴。
0718b19: 頌截斷眾流意若何算來一字已成多推排解會
0718b20: 徒勞力肯把要津放得過。
0718b21: 隨波逐浪句　拈一葉扁舟。
0718b22: 頌隨波逐浪過前川綠笠青蓑把釣閑一曲漁歌
0718b23: 江際晚高低棹破水中天。
0718b24: 雲門宗八要
0718b25: 一玄　拈燈籠騎露柱。
0718b26: 頌幾度乘風泛小舠彩雲影裡漫撐篙舉網撒破
0718b27: 虛空面又向山頭釣巨鰲。
0718b28: 二從　拈柳絮隨風。
0718b29: 頌桃紅李白鬥芳妍一夜東風色更鮮滑蝶狂蜂
0718b30: 何處去慣尋香氣到花前。
0718c01: 三真要　拈六月日頭到處熱。
0718c02: 頌腳底茫茫路轉賒東西南北盡天涯風塵踏遍
0718c03: 無閑思畢竟回頭始是家。
0718c04: 四奪　拈不遇無情霹靂手掃蕩煙塵將屬誰。
0718c05: 頌拓土開疆也大難幾回血汗染征衫可憐三尺
0718c06: 魚腸劍漫假雄才手靖邊。
0718c07: 五或　拈我到這裡卻不會。
0718c08: 頌習習香風過樹頭去來何處覓蹤由行人無數
0718c09: 空惆悵幾度尋思恨未休。
0718c10: 六過　拈一分心悻一分慈。
0718c11: 頌狼毒心腸何太孤提刀仗劍忍於屠命根斷處
0718c12: 難思算幾個男兒是丈夫。
0718c13: 七喪　拈貪觀眼前浪失卻手中橈。
0718c14: 頌弱喪窮兒實可哀家珍拋卻自何來可憐別去
0718c15: 娘生面落落長途喚不回。
0718c16: 八出　拈天上人間自在飛。
0718c17: 頌鳥道羊腸路太多腳頭腳底任蹉跎隨他曲折
0718c18: 芒鞋滑步步如龍疇奈何。
0718c19: 雲門三種病動止因三種偏枯著二邊
0718c20: 一未到走作　拈你恁麼驢年去。
0718c21: 頌東去西來無了日南奔北走到何年紅塵擾擾
0718c22: 忘歸路夢斷家山實可憐。
0718c23: 二已到住著　拈密移一步未為分外。
0718c24: 頌長安雖樂實難居到處優游任卷舒若教閉門
0718c25: 高枕臥養成痼疾倩誰除。
0718c26: 三透脫無依　拈恁麼不恁麼始得。
0718c27: 頌不入塵牢不受纏拋枷打鎖許多年誰知作個
0718c28: 長流客蕩蕩無依去不還。
0718c29: 雲門二種光不透脫疑情猶未盡回首到家遲
0718c30: 一切處不明面前有一物是一　拈瞎。
0719a01: 頌白雲朵朵翳雙睛一線青天也是塵撥盡黃金
0719a02: 知何日不愁寂寞不愁貧。
0719a03: 透得一切法空隱隱地似有個物相似亦是光不透
0719a04: 脫　拈放下著。
0719a05: 頌夢破方知一物無法塵盡處亦何孤誰知暗裡
0719a06: 相逢處依舊從前障眼珠。
0719a07: 雲門一字關
0719a08: 僧問雲門如何是雲門劍門云祖如此之類凡有所問但以一字酬之
0719a09: 　拈雲門恁麼道謂是齒不關風謂是舌頭太短有
0719a10: 人透得此關許他親見雲門。
0719a11: 頌一字關一字關何不成雙獨成單單單一字誠
0719a12: 難測一字誠難測也難難難目前隔個須彌山。
0719a13: 抽顧
0719a14: 雲門見僧來每以目顧之即曰鑒或曰咦而錄者曰
0719a15: 顧鑑咦後德山密刪去顧字但曰鑒咦叢林目之為
0719a16: 抽顧　拈非父不生其子。
0719a17: 頌雲門鑑咦德山抽顧方便機關父作子述擾擾
0719a18: 叢林卒不休而今猶在欣相慕。
0719a19: 法眼依地藏決策一日呈見解說道理藏曰佛法不
0719a20: 恁麼眼云某甲辭窮理盡也藏曰若論佛法云云眼
0719a21: 於言下大悟後因行腳話不知最親切始悟徹作偈
0719a22: 曰三界唯心萬法唯識唯識唯心眼聲耳色不到耳
0719a23: 聲眼觸何色耳聲難成眼色何立色心不二彼此無
0719a24: 差有人會得騰煥吾家乃立華嚴六相義　拈不是
0719a25: 一番寒徹骨爭得梅花噴鼻香。
0719a26: 此乃華嚴六相義舉一齊收於一一法
0719a27: 中有此六義經中蓋為初地菩薩說也
0719a28: 拈六相即不無還出得○這個麼。
0719a29: 頌桃李枝頭色色新紅如胭抹白如銀雖然笑破
0719a30: 東風面都是園林一樣春。
0719b01: 法眼六相義頌
0719b02: 華嚴六相義同中還有異異若異於同全非諸佛意
0719b03: 諸佛意總別何曾有同異男子身中入定時女子身
0719b04: 中不留意不留意絕名字萬象明明無理事　拈恁
0719b05: 麼道未免裂破舌頭。
0719b06: 頌六相由來義不同不同同處玅相通同中有異
0719b07: 同無異兩岸蓉花映水紅。
0719b08: 法眼宗四機
0719b09: 箭鋒相拄　拈不是好手。
0719b10: 頌兩陣交鋒莫可當彎弓架矢豈尋常箭頭的的
0719b11: 相逢處脫卻征衣笑一場。
0719b12: 泯絕有無　拈猶有這個在。
0719b13: 頌大用臨機不可窺卷舒出沒玅相隨更無面目
0719b14: 教人見誰向虛空強畫眉。
0719b15: 就身拈出　拈直恐弄巧成拙。
0719b16: 頌自從關破祖師關掣電轟雷任往還不識當機
0719b17: 拈弄處低頭已巳隔萬重山。
0719b18: 隨流得妙　拈未敢相許。
0719b19: 頌祖意明明百草頭相逢到處逞風流隨家待客
0719b20: 隨豐儉把箸拈匙一笑休。
0719b21: 三山來禪師語錄卷七
