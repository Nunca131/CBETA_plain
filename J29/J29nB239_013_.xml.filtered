0521b01: 吹萬禪師語錄卷之十三
0521b02: 嗣法孫燈來重編
0521b03: 詞
0521b04: 感賦四首金衣公子
0521b05: 建極起龍光玉馬金牛色杳茫論三旌孰肯換屠羊
0521b06: 聖功餘事藐姑秕糠洗耳溪頭水不嘗欲真鄉白茅
0521b07: 特室膝造至人旁
0521b08: 百辟鎮巍峨相成大盜守者多陳寶祠空對萍實果
0521b09: 葵丘華胥踐土南柯蝸角錙譙恨怎麼快如何商山
0521b10: 辟穀留侯豈礙我
0521b11: 錦帳壁塗椒蠟火炎炎只自燒刳李核竟成一老饕
0521b12: 食費萬錢易牙充調豎子膏肓盲誰為曉衡門好泌水
0521b13: 洋洋不逐四時凋
0521b14: 金石苦頭陀憎檻欣籠怎奈何脫塵囂須向塵囂過
0521b15: 黃花翠竹蒼苔綠波任運優遊唱卷阿詢三摩松稍
0521b16: 蟾影明月在銀河
0521b17: 初至忠南受侍御田公請前調
0521b18: 玉珞及金貂華胥中醉了英豪卻怎似雲外戲青霄
0521b19: 得月忘標懶賦離騷策杖風塵樂飲瓢感君招喜隨
0521b20: 赤壁帶衲與相交
0521b21: 布施六波羅蜜　前調
0521b22: 八識正幽幽風停海靜浪濤休通明殿孤光映十洲
0521b23: 森羅萬象色影咸收檀度原非著相求欲到頭心珠
0521b24: 燦爛逆水駕慈舟
0521b25: 持戒
0521b26: 河漢鎖空霄月落寒潭斗柄高往來的水面細風飄
0521b27: 雪謝冰銷清流獨繞尸羅塵垢絕纖毫把斯標金章
0521b28: 玉篆青華臺上遶
0521b29: 忍辱
0521b30: 斧劈太虛空螢燄難燒海映紅歌利王卻是古家風
0521c01: 寸刀斷幻四相無蹤個裏知音大覺同臭皮籠煙波
0521c02: 散盡霹靂滿天轟
0521c03: 精進
0521c04: 一步一蓮花門門古佛信無差琉璃地現出老袈裟
0521c05: 法席冤家從茲脫灑太平誰道將軍大劫如沙不離
0521c06: 一息超越過天涯
0521c07: 禪定
0521c08: 鐵脊古頭陀嚼碎寒空遍大羅玄元始化作須彌座
0521c09: 雲舞風歌龍潛虎臥泥洹不假修持多任蹉跎玄黃
0521c10: 消散光陰孰礙我
0521c11: 智慧
0521c12: 慧日獨高懸一寸靈心碧落天十法界到此絕塵煙
0521c13: 事理同圓心法雙玄摩尼五色因緣現論當然朝朝
0521c14: 行道夜夜抱佛眠
0521c15: 社中感懷漁家做
0521c16: 氣燄圭簪增人醜貂冠鳥幟徒驚吼那得許氏與巢
0521c17: 叟繁柯朽偏向山林修九九　過眼浮雲莫可守煙
0521c18: 霞隴斷焉知否何如淡月清風厚邀五柳同來石室
0521c19: 賞玄酒
0521c20: 訪漁前調
0521c21: 聞說漁家煙水好朝霞點染江頭草下榻窗前日初
0521c22: 小人跡杳竹葉敲風驚啼鳥　呼童縱步沙堤曉三
0521c23: 三兩兩垂絲釣野順流波浪少機忘了一聲晚棹
0521c24: 明月早
0521c25: 遊大隱巖前調
0521c26: 碧落峰頭來樹杪古榕石上春光曉大隱有巖莎徑
0521c27: 小人不到特地蹣跚非悄悄　簡彼當年宋自皎何
0521c28: 緣偕此稱八老于今一看英雄杳藤蘿繞煙風吹動
0521c29: 沙堤草
0521c30: 嶺頭早坐前調
0522a01: 霧曉江潮疏影漏晴空碧落煙霞逗一坐嶺頭春風
0522a02: 奏花草秀優遊蹤跡還依舊　白墮桐稍香粉厚點
0522a03: 染松竹光華透山童野鳥環座右心無謬浮沉蕩漾
0522a04: 誰相搆
0522a05: 行四威儀　行香子
0522a06: 散步優遊穿徑騎牛尋逝水魚戲莊周更奧窔處萬
0522a07: 籟歌謳聽谷聲雅鳥聲趣竹聲幽
0522a08: 住
0522a09: 木石茅庵自在幽閑論羶逐與我無干朝參麋鹿暮
0522a10: 侶猱猿但嚼黃精啗苦菜掬清瀾
0522a11: 坐
0522a12: 竹椅蒲團燕息幽然追二氣固入泥洹良久渾化無
0522a13: 地無天到鴻濛內威音外太虛前
0522a14: 臥
0522a15: 石塌蘆編和衣共眠一鼾了無盡長天雙林樹下月
0522a16: 朗星懸任泥牛吼木馬唱金虎言
0522a17: 春日遷巴臺即事二首臨江仙
0522a18: 野老山溪無所住依稀花影參差身如木葉御風時
0522a19: 淡紅飄澗水淺綠動沙堤　古徑斜開雙柏翠清窗
0522a20: 夜月相宜數聲鐘響傍三西一江煙霧曉滿坐至人
0522a21: 師
0522a22: 寂寂山中無箇事思量把釣磯頭漁歌夜火傍春流
0522a23: 高臺明月照驚起睡魚遊　野寺竹園栖鳥噪何妨
0522a24: 物我同儔忘機芳草自幽幽一聲清磬響花雨落林
0522a25: 丘
0522a26: 似碧勤舊千秋歲
0522a27: 雲深碧塢瑞色芬芳布松影動溪煙度梵宮輝翡翠
0522a28: 靈石光蟾素須此會白巖禪院知音處　憶昔金陵
0522a29: 路風浪難回互誰與我相排措赤心齊得喪皓首同
0522a30: 生故今避亂嚶嚶猶轉遷喬賦
0522b01: 壽雪照師菊花新
0522b02: 策杖挑眉經海島背負乾坤壺不老長空浪蕩好說
0522b03: 甚南極光皎　蒼松翠柏誰可比一元燦燦無終始
0522b04: 竊桃縱有幾難討圓陀光拄
0522b05: 勉友點絳唇
0522b06: 迢迢十萬水和山舉步難趨休覓傍蹊好問導人師
0522b07: 　路近規中直切在東西莫遲遲絕慮忘機頃刻上
0522b08: 天梯
0522b09: 楊柳枝
0522b10: 浩浩黃河曲水淫幾時清白雲杳杳路難尋何處行
0522b11: 　諸人肯索驪龍珍易可澄莫把煙塵點素心自然
0522b12: 臨
0522b13: 臨江仙
0522b14: 法法多門真可畏覺來心物俱非了然不過竅中推
0522b15: 溫溫如胎鶴綿綿若息龜　有日雲開霄漢外天清
0522b16: 月白光輝九載遨遊自此歸踏破乾坤後響喨一聲
0522b17: 雷
0522b18: 天仙子
0522b19: 穆穆文王存敬止緝熙何嘗異禪軌大哉三聖教律
0522b20: 儀無彼此同一體空空如也盡之矣　奈何人事多
0522b21: 分濟不向生前粧箇死一旦無常萬事休提不起昧
0522b22: 天理種子徒為暗魂爾
0522b23: 復汪文學天仙子
0522b24: 采石江頭魚侶了笙歌樓上鶴還島世路蜉蝣芳草
0522b25: 萋塵囂繞知音少箇裏顛狂何處討　雲雁銜空窺
0522b26: 天曉翼倦峰嵐旋樹早瞿塘學海識豪人珠玉飽金
0522b27: 瑛皎須覓泥洹期不老
0522b28: 題輝侍者別號雲谷武陵春
0522b29: 飄然一片青山去月下影橫斜煙煙吐出紫流霞綠
0522b30: 水夜籠紗　本自無心何所住碧落散天花鳥啼猿
0522c01: 嘯野人家雲谷裏乘槎
0522c02: 渡江上西樓
0522c03: 寒山樹瘦松稀雪更飛但看嶺間樵子兩三依　輕
0522c04: 舟上渡江渚興何違有日茅蘆清況是予歸
0522c05: 中秋月浣溪沙
0522c06: 皎月清燈鬥晚霞疏林雲外遠人家煎茗掬水待西
0522c07: 斜　斗柄面南移不去蹉跎山色玉流沙瀛洲好趁
0522c08: 棹仙槎
0522c09: 臘月無雪望江南
0522c10: 嘉平月非雪豈成詩灞橋背上徒空想少室腰間立
0522c11: 不齊笑殺尋梅的紅爐煖瑞木花放遲著氅王恭無
0522c12: 陟處烹茶陶穀匪相宜兩箇只踟躕
0522c13: 芥納軒夜坐長短句二首
0522c14: 這兩日有些兒冷氣柴也沒燒炭也不備獨坐寒窗
0522c15: 是甚麼好意思不著便且著便捲簾起看梅花燦一
0522c16: 枝枝上有寒雀相爭搶攘得落玉成片縱道甚麼西
0522c17: 來意薩婆若也只是一時堪羨羡細論物我不到誰相
0522c18: 賺垂簾依舊爐不煖
0522c19: 一竿一笠一簑衣急水浪頭把釣絲鉤下錦鱗容易
0522c20: 得蘆花深處月明歸兩岸蘆花一葉舟涼風深夜月
0522c21: 如鉤絲綸千尺慵拋放歸到家山即便休
0522c22: 歌
0522c23: 法界逍遙歌
0522c24: 法界茫茫洪水赤四大能裝青雀舶予師獨來主柁
0522c25: 根隨流倒駕如飛舄設使飄入老燄魔銅鼎鐵汁盡
0522c26: 消磨蓮花灑露成阿耨吒舌聞香唱摩訶設使飄入
0522c27: 羅剎國黑煙毒氣輝寶色白毫輪轉滯魄甦箇箇眉
0522c28: 間皆自得設使飄入飛走行菊羽金毛隊隊黃一撲
0522c29: 便出三跳網數聲啼醒涅槃鄉設使飄入阿修羅嗔
0522c30: 恚隨我念安那吸盡海濤霞滿地森森豎起珊瑚柯
0523a01: 設使人蜾蟲裏如幻幢旛處處起寶華座上隱身
0523a02: 光柏子庭前甘露水設使飄入碧雲層吉祥宮殿恰
0523a03: 相應不離菩提揚九會天人化作世間燈設使飄入
0523a04: 四諦中跛鱉盲龜悉庇幪七生淘成七覺分十使換
0523a05: 作十圓通設使飄入十二緣踢醒頭陀寂滅禪觀察
0523a06: 幻為他受用入俗回真耀大千設使飄入薩埵林斂歛
0523a07: 盡法門百箇心一障二愚及生相鬱鬱黃花一樹金
0523a08: 設使飄入毘盧頂剎塵香海歸予艇窮源是佛雅成
0523a09: 空達本還真容自肯成空自肯卻如何妙性從來是
0523a10: 甚麼落花啼鳥任君瞞白雪陽春在我歌有時掉轉
0523a11: 混沌來法界猶如酪一杯君不見信手和杯吞入腹
0523a12: 百億須彌光熇熇
0523a13: 衣珠歌
0523a14: 摩尼珠人不識價直何止千萬億赤水知巧枉徒勞
0523a15: 原來卻在衣中拾罔象曾入崑崙裏空王殿裏方如
0523a16: 此金光閃灼幾千般火龍騰飛數萬里周朝湧出釋
0523a17: 迦文掌上天王五色紛不自腥臊鱗甲女還由西域
0523a18: 古皇君鶖子三請不肯說曼殊一照黧雲旄誰知一
0523a19: 顆夜明珠莊嚴七佛共殷勤展轉貽來號釋迦第一
0523a20: 迦葉視為花輕笑曾把須彌破透出孤明散月華集
0523a21: 成西天二十八摘蘆東土闡牛車惠能三擊傳消息
0523a22: 百丈一扭痛莫測三拳一掌不清寧直至吾師安社
0523a23: 稷汶水夜光寒兔舞火山燒燦赤雞吐北面朝陽問
0523a24: 我師一點紅爐徹今古了達唯有者些兒提起神妙
0523a25: 無窮數不離見聞與覺知認著依然還是瞽不離行
0523a26: 住及坐臥認著依前還是過抖擻十八絕纖毫白雪
0523a27: 陽春齊唱和鐵牛鼻孔解撩天恰然透出天地先真
0523a28: 原是妄妄本空塵塵剎剎體皆同本來無正亦無邪
0523a29: 圓陀陀底照恒沙者裏非生亦非佛大地塵囂隨電
0523a30: 拂唯心淨土匪東西隨流無住物我齊止非止兮觀
0523b01: 非觀珊瑚林裏精光燄森羅萬象鏡中花菩提涅槃
0523b02: 心裏寓兩手撥開對治門一腳踏翻生死岸臭皮袋
0523b03: 裏忽喇喇輥出一輪光燦爛破衲單瓢染頭陀和光
0523b04: 混俗隱波羅但把明珠懷裏弄太平豈唱凱鐃歌
0523b05: 了道歌
0523b06: 吾年已巳半百大道何所得鐵釘轢鑽每日當麻麥
0523b07: 坐禪禪非坐說法法非說寂寂心無善蕩蕩心無惡
0523b08: 眼見長河水自性八功德耳聽林禽聲真如談妙法
0523b09: 鼻嗅芝蘭香定慧焚檀屑舌嘗苦淡味醍醐灌心脈
0523b10: 身觸冷暖相現出黃金色意緣生滅法毘盧華藏廓
0523b11: 可笑觸途人欣厭強分別昧卻如來藏認著一點血
0523b12: 復有人法空縱教染淨絕萎花不雨寶只能遊大熟
0523b13: 何如融萬象鏡鏡光交徹一月映千江千江一月攝
0523b14: 喚我作牛馬釋迦與彌勒蛇蝎豹狼虎琵琶鐃瓶缽
0523b15: 貪嗔癡慢疑十方淨土國滄海變桑田自在非生滅
0523b16: 山河及大地一滴閒唾沫何須歷劫修不用剎那潔
0523b17: 晝夜十二時時傳傳妙訣行住及坐臥威儀真消息
0523b18: 大日毘盧尊在人頂上歇不肯自摩挲笑倒者黃葉
0523b19: 源流唱和歌囑蔚西堂
0523b20: 老瞿曇第七仙山河大地非人間指上青蓮傳薪火
0523b21: 飲光笑破黑漫漫黑漫漫人不識剎竿倒卻慶喜立
0523b22: 商那和修自空來全體已是金剛骨奪得祖印度鞠
0523b23: 多身性十七相唱足相唱足更有人出家非為身與
0523b24: 心無我我所真面目提多迦者一番靈後往中印訪
0523b25: 僧伽記遇六劫彌遮迦彌遮迦婆須密又是劫前承
0523b26: 願力復得難提來論義義即不論真端的伏馱密多
0523b27: 年五十口未曾言足未出一得難提傳法親傳度脅
0523b28: 尊為祖十富那夜奢合掌前非往非住亦往然竟得
0523b29: 馬鳴來迎禮鋸義木義兩成團師資既已巳相授受魔
0523b30: 變女子來法鬥復變小蟲若蟭螟性海無邊難泊湊
0523c01: 直禮馬鳴號迦毘訪得龍樹為渠師座上現身滿月
0523c02: 輪迦那提婆怡相應以缽置水求嗣法羅羅多投
0523c03: 以針金義井義論出入僧伽難提以悅服持鏡童子
0523c04: 一日機已巳能志齊百歲足繼法名為伽耶舍答無者
0523c05: 誰尋真窟無在舍中是真人鳩摩羅多十九尊善惡
0523c06: 之報未能決闍夜多子乞其因釋疑即作大沙門能
0523c07: 度盤頭謝苦辛那提國王第二子摩那那尊又接矣
0523c08: 信香既透鶴勒那二十三祖相承啟有用非功無作
0523c09: 真佛事從來恁麼行師子比丘襲是法被難罽賓了
0523c10: 宿因幸有法子婆舍斯開拳還珠已先知接得王子
0523c11: 不如密瓔珞童子又成褫般若多羅為甚名先劫兩
0523c12: 曾演是經今為二十七祖也菩提達磨乃傳心傳心
0523c13: 東土復安心慧可懺罪一其門宜名僧璨為三祖誰
0523c14: 縛誰脫振法音道信得此逢小兒骨相神奇天人師
0523c15: 問渠何姓曰佛性賜名弘忍接曹溪三擊已巳露三更
0523c16: 事衣缽懸線望南去喚作一物即不中此是懷讓投
0523c17: 機處南嶽打牛並打車道一由此獲神駒踏殺天下
0523c18: 符西識八十三員百丈奇一喝傳來聾三日見過於
0523c19: 師黃檗襲一掌不讓赤鬚鬍大雄山下明歷歷臨濟
0523c20: 老人三頓棒三拳何曾有兩樣付與興化謾思惟一
0523c21: 炷真香拈爐上南院慧顒亦何苦法印無鄰真痛楚
0523c22: 喜得風穴沼子來棒下無師堪繼祖室中無人淚下
0523c23: 泣法華念念何曾息放下堂前拂袖行紹得濟宗真
0523c24: 端的象王動步絕狐蹤汾陽聆得身命空幸得同參
0523c25: 逼發起西河師子吼如風石霜楚圓六士一不畏地
0523c26: 寒勤朝夕惡語俗言罵二年解道臨濟常情出楊岐
0523c27: 方會監院職身心不閒常請益狹路相逢事如何秪
0523c28: 者般事便委悉輸敺儺者白雲端一笑由來已巳解傳
0523c29: 問取摩尼還一叱法演呈偈非等閒提刑會得小艷
0523c30: 詩只要檀郎認得聲出門見雞欄上舞克勤從此識
0524a01: 佳音便爾諸方號巴子大慧曾得湛堂舉相隨來也
0524a02: 漆桶穿八地丈開方爾爾懶公挂冠入西禪竹篦三
0524a03: 下得真傳不問有言不問無一喝灼然契木庵淨慈
0524a04: 悟明得法令便修聯燈輝祖印直下一流七八傳時
0524a05: 異世變各安靜或入山林或市廛韜光隱跡道昭然
0524a06: 苦口筏渡一言顯小庵二仰及無念荊山幸自入西
0524a07: 秦鐵牛陝陜府續慧命得遇朝陽視作軍一箭當陽血
0524a08: 漓淋可是秦時轢鑽古戎南邁又傳心真空二字
0524a09: 作釣竿打亂諸方五味禪吹萬野人忍不過奪來嚼
0524a10: 碎又成團直者四句非四句丫叉路上隨人去當遇
0524a11: 慧祖忌日時爐前可作供養具
0524a12: 末法時歌
0524a13: 纔夢白疊分又道黃金折擊碎琉璃星萬點五百甲
0524a14: 子向誰說黑氣毒殺花雨亂騮馬珊瑚驚款段這回
0524a15: 劄斷舌根頭一曲漁歌月霄漢
0524a16: 送別東旭禪人
0524a17: 拾得攜手去街頭山子稀疇解敲風月能調馬不飛
0524a18: 我寄巴江岸青黃草木曾幾看討箇顛酒踏歌人誰
0524a19: 是妓院風流漢到來沮漳一線猊清騷慣弄竹枝詞
0524a20: 匪紲岷峨宗這裏曲盡梧桐孰知己已剛纔交臂杜宇
0524a21: 啼莫道羅衫溼如泚
0524a22: 秋日採茶歌
0524a23: 金芽人說穀雨前我入林園已秋煙縱貽瓦缽百片
0524a24: 真煎來到底不如新自古玉碎鳳凰叫兼聞鳶飛雄
0524a25: 虎嘯相煦相感亦有時津劍豈蔽張華耀莫把清茗
0524a26: 空裁賦設使葉蒼如嫩作一葉去半可為常雀舌謂
0524a27: 離非故樹且將小石品字安何用高鐺三腳具天花
0524a28: 一滾滿煙霞日輝並照映朱砂唐盧仝宋東坡十碗
0524a29: 齊斟奈我何
0524a30: 破執歌
0524b01: 無端捏怪碧眼鬍直指安心一也無為甚楞伽四卷
0524b02: 經親傳印證佛語心後代不用元字腳是佛一空休
0524b03: 犯著知他出入幾多般大都應病而施藥老僧親得
0524b04: 那伽印毘盧頂上雄八陣休生傷杜景驚開出沒卷
0524b05: 舒誰排擯有時相希聲吹曉蜃樓亮有時性剎塵香
0524b06: 海針鋒定有時說林禽瀑布相交作有時宗佛殿魔
0524b07: 宮到處通不是老僧愛兒戲花鳥木人匪相視提起
0524b08: 依然沒些些昧卻狂頭徒自蔽
0524b09: 明月歌
0524b10: 素影流霜窗外開清光疑是廣寒來年來老大無詩
0524b11: 思慢卻嬋娟笑短才君不見王老師拂袖行誰向明
0524b12: 中仔細分又不見開口問隨口諾一吞一吐七八箇
0524b13: 于今不是不風流心如銀海意如舟白鷺堤邊花柳
0524b14: 茂碧波汀上玉金浮此時此際君何在空說蟾宮十
0524b15: 二樓
0524b16: 中秋無月歌
0524b17: 問月何如直問心賞心還是玩月人果然月在青天
0524b18: 上演若迷頭枉自嗔是故吾儕中秋月亂雲飛雨難
0524b19: 掩著有時閃灼寶華臺有時玩弄支那國六處樓頭
0524b20: 徹冷光明明射透闍黎腳腳頭舉措事如何今夕三
0524b21: 門為甚麼但把明月懷裏現輪輪何止耀千波
0524b22: 啟居社友歌
0524b23: 杜甫無詩不說話李白無酒不肯詩聯珠頌古非關
0524b24: 事公暇何妨步退之小機天花不肯落大智納嬪歌
0524b25: 舞作梅花已巳燦雪花飛莫執心空及第歸
0524b26: 高尚歌
0524b27: 稚時未果三年學已巳聞顏風及憲風決志超然山水
0524b28: 去那鄙破帽在遼東玉爐金鼎曾作笑騮馬珊鞭誰
0524b29: 肯蹈于今天外出頭來華亭小艇聲還浩雖曰大隱
0524b30: 不須山狼火驚煙何處閒君不見亮座主裴晉公翠
0524c01: 微深影綠蕩漾遠流紅滄溟震吼蛟龍穴靉靆飛揚
0524c02: 花雨峰
0524c03: 山行歌
0524c04: 悔恨當年不快遊勝水名山未全收纔動踏著須彌
0524c05: 頂始知一芥卻風流古道車馬紅塵處觸蠻國中恁
0524c06: 麼去善財一步杳恒沙普賢剎孔無細路看來通身
0524c07: 是山水遊人晝夜何曾已但使天門開合時路盡切
0524c08: 莫從頭起
0524c09: 春雪歌
0524c10: 碧漢銀沙舞寒風溶溶雲霽雪水紅君不見舊城東
0524c11: 煙霞中一山花木醉穹窿
0524c12: 補益歌
0524c13: 眼及身意六門頭回風混合一機抽灰心槁形方一
0524c14: 頓匝地紅輪金火流君不見徹骨一番寒冽冽梅花
0524c15: 香滿枝頭雪
0524c16: 行樂歌
0524c17: 野僧慣遊山與水癡人不識言奇傀薄暮松亭春復
0524c18: 秋軟波蘆葉終還始清夜一聲喚子規幾處落花飛
0524c19: 不起君不見鷲嶺廊空紫氣霞熊山雪積白光華那
0524c20: 看若箇攢眉客不將五斗折腰斜
0524c21: 功名富貴逸歌四首
0524c22: 嗟敵國之謀臣兮狡兔死而狗亡歎甘泉之吐鳳兮
0524c23: 投其閣而可傷惜椒房之錦帳兮空落王倫之手悲
0524c24: 臭名之桓溫兮膏火燒而自忙
0524c25: 酒色財氣
0524c26: 縱牛飲之三千兮南巢放而不回戲諸侯之不顧兮
0524c27: 犬戎一鼓而擒哉煮珠玉之湯羹兮終付一杯之黃
0524c28: 土嘗懸膽而臥薪兮唯有鷓鴣之去來
0524c29: 行住坐臥
0524c30: 導千家之一缽兮指白雲路而相和住綠蘿之巖畔
0525a01: 兮採芹煨芋以蹉跎上胡床而高眼兮天下之舌頭
0525a02: 坐斷衣不脫而拳枕兮乘風入性海之波
0525a03: 風花雪月
0525a04: 用南泉之一吹兮折倒門前之寒松賞靈雲之桃花
0525a05: 兮纔目擊而真機自逢踏碎玄沙之獅子兮色界之
0525a06: 天人不立弄藏海之明月兮任其說法而談宗
0525a07: 巴江曲
0525a08: 江霜巴浪碧堤寒楓葉紅雀艇牙檣輝晚日錦帆皮
0525a09: 鼓震嚴風舟人干櫓急唱催挽溯流霞鬥月回波底
0525a10: 蛟龍光不昧玉甲金鱗吞慷慨引引輕絲上天池九
0525a11: 萬無勞雄翛態
0525a12: 平都問仙歌
0525a13: 藐姑神人若冰雪兀兀騰騰資歡謔到來是處春色
0525a14: 新豈越摩他與予別不識方平和長生火正飛流水
0525a15: 正盈玉鼎九還赤鳥墜金爐七返白鍊輕從來憰詭
0525a16: 多好事仙翁將無借此成君不見唐呂嵒梧桐撼碎
0525a17: 囊棄卻踏倒彌盧壯大凡又不見光昧老六十甲子
0525a18: 曾吐盡寶華臺上月輪好月輪冶出老宿機殊沙洒
0525a19: 落地上飛區區險岸長歌舞莫怪鵑聲血如雨
