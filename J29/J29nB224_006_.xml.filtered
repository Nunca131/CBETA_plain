0116a01: 嵩山野竹禪師語錄卷六
0116a02: 
0116a03: 鄂　州參仝門人宗宏　錄
0116a04: 鄂　州龍光門人宗上　潞南州兜率門人宗堅　仝編
0116a05: 拈古
0116a06: 舉世尊一日陞座文殊白椎云諦觀法王法法王法
0116a07: 如是世尊便下座。
0116a08: 拈云文殊見兔放鷹正不失為本分世尊因人成
0116a09: 事亦不失為宗師只是百萬人天不合大驚小怪
0116a10: 正眼看來總是搓巴若鬼。
0116a11: 舉世尊因耆婆善別音響過一冢間見五髑髏乃敲
0116a12: 一髑髏問曰生何道曰生天道又敲一曰生何道曰
0116a13: 生人道又敲一曰生何道耆婆罔措天童悟老人云
0116a14: 世尊大似有先鋒無殿後待耆婆罔知便也好與一
0116a15: 敲何故不見道先以定動後以智拔。
0116a16: 拈云大小世尊無故坑陷平人若非天童老人拔
0116a17: 劍相救未免髑髏遍地所謂失之東隅收之桑榆
0116a18: 未為晚也。
0116a19: 舉明州布袋和尚常攜一布袋或問如何是布袋袋
0116a20: 便放下布袋曰如何是布袋下事袋負之而去或於
0116a21: 稠人中打開布袋中物攃下云看看天童悟老人云
0116a22: 少賣弄。
0116a23: 拈云一箇布袋便作奇特觀若不是天童老人幾
0116a24: 被他謾過遂召大眾眾舉首師云可憐生。
0116a25: 舉六祖大師云不思善不思惡正恁麼時阿那箇是
0116a26: 明上座本來面目明即悟入。
0116a27: 拈云不思善不思惡正是明上座疑處亦是明上
0116a28: 座悟處只不合向密語密意邊淹殺如今還有救
0116a29: 得者麼。
0116a30: 舉六祖謂門人云吾歸新州汝等速理舟楫門云師
0116b01: 從此去早晚卻回祖云葉落歸根來時無口五祖演
0116b02: 云祖師恁麼道猶欠悟在悟老人云五祖恁麼道還
0116b03: 知端的也無。
0116b04: 拈云二大師舉此公案將謂有箇焦尾巴接拍殊
0116b05: 不知徒自疲困慈雲則不然來日不得普請。
0116b06: 舉南泉因東西兩堂爭貓兒泉遇之白眾曰道得即
0116b07: 救取貓兒道不得即斬卻也眾無對泉便斬之趙州
0116b08: 自外歸泉舉前話示之州乃脫履安頭上而出泉曰
0116b09: 子若在即救得貓兒。
0116b10: 拈云南泉有生禽涽捉之手無奪趙幟之能趙州
0116b11: 有縱奪殺涽之機無縛彊項之智千載之下猶令
0116b12: 人扼掔大眾慈雲恁麼還有獨超物外助慈雲一
0116b13: 臂者麼。
0116b14: 舉南泉云王老師自小養一頭水羖擬向谿東牧未
0116b15: 免食他國王水艸擬向谿西牧亦未免食他國王水
0116b16: 艸如今隨分納些些總不見得悟老人云南泉希圖
0116b17: 本分不知翻成分外。
0116b18: 拈云王老師者頭水羖費盡許多艸料方得肥膩
0116b19: 後來天童老人翻為屈殺雖然天童老人可謂善
0116b20: 挽千鈞。
0116b21: 舉大梅住山馬祖令僧去問和尚見馬大師得箇甚
0116b22: 麼便住此山梅云大師向我道即心即佛我便向者
0116b23: 裏住僧曰大師近日佛法又別梅云作麼生曰又道
0116b24: 非心非佛梅云者老漢惑亂人未有了日任他非心
0116b25: 非佛我祇管即心即佛其僧回舉似馬祖祖曰梅子
0116b26: 孰也。
0116b27: 拈云即心即佛正是諸人笑處非心非佛亦正是
0116b28: 諸人哭處惑亂人未有了日即不無敢問諸仁者
0116b29: 梅子孰時以何為驗。
0116b30: 舉溈山示眾云老僧百年後向山下作一頭水羖牛
0116c01: 左脅下書五字曰溈山僧某甲當恁麼時喚作溈山
0116c02: 僧又是水羖牛喚作水羖牛又是溈山僧某甲畢竟
0116c03: 喚作甚麼即得悟老人云溈山大似不打自招复云
0116c04: 還知金粟落處麼。
0116c05: 拈云溈山古佛走入水羖牛隊裏及金粟落處且
0116c06: 置還知慈雲落處麼。
0116c07: 舉湖南祇林和尚每叱文殊普賢為精魅手持木劍
0116c08: 自謂降魔每見僧來參便云魔來也魔來也以劍亂
0116c09: 揮歸方丈如是十二年後擿劍無言僧問十二年前
0116c10: 為甚降魔林云賊不打貧兒家十二年後為甚不降
0116c11: 魔林云賊不打貧兒家。
0116c12: 拈云湖南好箇賊不打貧兒家爭奈者僧前度有
0116c13: 箇入路後度沒箇出路若是慈雲長老見與麼道
0116c14: 拂袖便行。
0116c15: 舉仰山問中邑如何得見佛性去邑云譬如一室有
0116c16: 六囪云云。
0116c17: 拈云仰山如此可謂有半斤始稱八兩中邑如彼
0116c18: 可謂有全機方施大用大眾瞌睡獼猴醒醒且置
0116c19: 你道相見後如何驀歸方丈。
0116c20: 舉僧問趙州學人乍入叢林乞師指示州云喫鬻了
0116c21: 也未僧云喫鬻了也州云洗缽盂去僧從斯悟入。
0116c22: 拈云七百餘甲子老禪伯見人問著便鼓鬻飯气
0116c23: 雖療得他人饑不覺失卻自己碗大眾還知麼。
0116c24: 舉僧問趙州萬法歸一一歸何處州云我在青州作
0116c25: 領布衫重七斤。
0116c26: 拈云老趙州雖善裁長補短較重量輕柬點將來
0116c27: 不無猶欠機關在何也切忌向者僧前賣弄。
0116c28: 舉臨濟問黃檗佛法的的大意三度問三度被打不
0116c29: 契檗指參大愚云云。
0116c30: 拈云三度痛棒如蒿支拂相似不是高安艾九向
0117a01: 棒瘡上灸之幾乎成箇拍盲。
0117a02: 舉臨濟一日與河陽木塔三人在僧堂坐正說普化
0117a03: 每日在街市掣風掣顛未知他是凡是聖化忽入來
0117a04: 濟便問汝是凡是聖化云汝且道我是凡是聖濟便
0117a05: 喝化以手指云河陽新婦子木塔老婆禪臨濟小廝
0117a06: 兒卻具一隻眼濟云者賊化云賊賊便出去。
0117a07: 拈云者三尊宿商量浩浩地且置祇如臨濟道箇
0117a08: 賊普化道箇賊賊便出去是甚麼意。
0117a09: 舉臨濟將示滅屬三聖云吾遷化後不得滅卻吾正
0117a10: 法眼臧聖云怎敢滅卻和尚正法眼臧濟云忽有人
0117a11: 問汝作麼生抵對聖便喝濟云誰知吾正法眼臧向
0117a12: 瞎驢邊滅卻。
0117a13: 拈云臨濟老漢生平用白拈手段所以末後猶有
0117a14: 一段顧命之恩爭奈三聖不識好惡卻向瞎驢隊
0117a15: 裏下者一喝喚作父子一堂。
0117a16: 舉僧到翠巖相看值巖不在遂看主事事云參見和
0117a17: 尚也未僧云未曾事乃指狗子云上人要見和尚但
0117a18: 禮者狗子僧無語後巖歸問云作麼生免得與麼無
0117a19: 語去雲門云欲見其師先觀弟子玅喜云當時若作
0117a20: 者僧便禮狗子一拜。
0117a21: 拈云大眾欲見其師先觀弟子且從祇如玅喜禮
0117a22: 拜狗子還得也無世情看冷煖人面逐高低。
0117a23: 舉靈雲見桃花悟入述偈云三十年來尋劍客幾回
0117a24: 落葉又抽支自從一見桃花後直至而今更不疑玄
0117a25: 沙聞云諦當甚諦當敢保老兄未徹在。
0117a26: 拈云日暖花香自是家家園裏春堪賞所以靈雲
0117a27: 卻向者香嗅裏道箇不疑後來玄沙恁麼且道那
0117a28: 裏是他未徹處。
0117a29: 舉瑞巖問巖頭如何是本常理頭云動也巖云動後
0117a30: 如何頭云不見本常理巖佇思頭云肯則迥脫根塵
0117b01: 不肯則永沈生死巖即悟入。
0117b02: 拈云縣巖散手未是承當絕後再穌欺君不得所
0117b03: 以觀世音將錢買胡餅放下卻是饅頭。
0117b04: 舉九峰枉石霜作侍者霜遷化眾請堂中第一座接
0117b05: 續住持峰不肯云云。
0117b06: 拈云座元平地上扶杖猶恐遭跌況滑路上能放
0117b07: 腳邪九峰也好箇心腸不失為益友只不合剛克
0117b08: 於人故失於厚道慈雲恁麼斷且道免得天下人
0117b09: 唾罵也未。
0117b10: 舉臨濟和尚示眾云赤肉團上有一無位真人枉汝
0117b11: 諸人面門出入未證據者看看時有僧出問如何是
0117b12: 無位真人濟下禪床扭住云道道僧無對濟拓開云
0117b13: 無位真人是甚麼乾菌橛。
0117b14: 拈云無位真人非但者僧無對直饒智過張良勇
0117b15: 過頂羽看則有分舉則淆訛嵩山不惜新暑要與
0117b16: 諸人說破以杖擊禪床一下云洎合錯下註腳。
0117b17: 舉雪巖欽問高峰無夢無想主人公云云。
0117b18: 拈云正無夢想時主人公枉甚麼處此一詰雪巖
0117b19: 老人可謂天地父母心亦可謂善教人處但高峰
0117b20: 推落枕子只是難當者一驚。
0117b21: 頌古
0117b22: 世尊拈花。
0117b23: 當時手裏也平常未必千金學此方金色老人彊解
0117b24: 事至今顛倒我衣常。
0117b25: 產難因緣。
0117b26: 相逢借問口難開此日郎君落節回縱是靈山霜雪
0117b27: 遍梅花未必送春來。
0117b28: 女子出定。
0117b29: 當日入定女子一踢踢翻便止何必拓至梵天又要
0117b30: 渠來彈指。
0117c01: 外道問世尊不問有言不問無言世尊良久外
0117c02: 道讚歎云世尊大慈開我迷雲令我得入。
0117c03: 有無不問更是邪一得江風便轉柤回首長安何近
0117c04: 遠秋光月色冷平沙。
0117c05: 教云若能轉物即仝如來。
0117c06: 爾知我不知我到爾不到上馬築金鞭下馬脫紙帽。
0117c07: 教云佛說剎說眾生說三世一時說。
0117c08: 刀刀眾木怒號起三籟分明仝一音若謂便含千古
0117c09: 韻依然錯認祖師心。
0117c10: 教云關閉一切諸惡趣而生五道以見其身。
0117c11: 關閉不關閉失錢便遭罪巴掌問拳頭此是何三昧。
0117c12: 教云當知虛空生汝心內猶若片雲點太清裏。
0117c13: 好箇娘生四大十方總此一袋看來無欠無餘酬償
0117c14: 佛冤祖債。
0117c15: 教云見見之時見非是見見欲離見見不能及。
0117c16: 春眠不覺曉處處聞啼鳥夜來風雨聲花落知多少。
0117c17: 善財童子五十三參。
0117c18: 未見文殊時樓閣門已破何必遍參來千古成話墮
0117c19: 快須坐斷聖凡情莫直大蟲看水磨复彈指云錯。
0117c20: 達磨見武帝。
0117c21: 普通年中到吳江高談殿陛心無降不是天王多雨
0117c22: 露腰支未免血淙淙。
0117c23: 二祖斷臂。
0117c24: 獨立庭前三尺雪提刀斫手求心訣天曉回頭骨已
0117c25: 寒翻然下拜何須說。
0117c26: 三祖懺罪。
0117c27: 推求身恙若空然如雪輕飛落火邊始信從來無一
0117c28: 物河山依舊月明前。
0117c29: 道明趁盧行者。
0117c30: 不見惡不見善者箇分明看得見看得見虛空背上
0118a01: 早著箭。
0118a02: 思和尚問六祖。
0118a03: 秦鑒當天物莫逃寒光如水絕塵囂回頭自照無功
0118a04: 用階級何曾著一毫。
0118a05: 馬祖不安。
0118a06: 日面佛月面佛十有九人自受屈清光如前照寶峰
0118a07: 兒孫高論翻為物。
0118a08: 野鴨子。
0118a09: 高論雲中野鴨飛鼻梁扭得痛如錐歸來明月西江
0118a10: 上心曲如今說向誰。
0118a11: 百丈示眾。
0118a12: 不將語默涉離微翠竹黃花是邪非屏卻咽喉如道
0118a13: 得潑天門戶复光煇。
0118a14: 黃檗拓缽。
0118a15: 持缽王城也自然相逢話舊各拋磚誰知引玉都無
0118a16: 實且看蘆花放釣船。
0118a17: 三頓棒。
0118a18: 丈室何曾開得口三遭痛棒拂蒿支高安築了拳頭
0118a19: 後從此顛名天下知。
0118a20: 四料揀。
0118a21: 奪人不奪竟白菊一籬香風永誰家江上擣秋砧思
0118a22: 殺關西征戍冷。
0118a23: 奪竟不奪人金鞍白馬倍精神紅日西沉春已去不
0118a24: 知何地更逢春。
0118a25: 人竟兩俱奪雲搖雨散成空闊秦皇一去離宮休陵
0118a26: 寢荒來鳴曉鴰。
0118a27: 人竟俱不奪漢地秦山花雨闊公子王孫樂未央銅
0118a28: 鞮唱罷春風潑。
0118a29: 臨濟枉黃檗鋤園。
0118a30: 低頭鋤艸正新晴钁柄翻開萬古春莫謂尋常禮樂
0118b01: 備恐妨白日涽薶人。
0118b02: 南泉斬貓。
0118b03: 掌中三尺豐城劍雲水魂消敢乞鄰脫下艸鞋春已
0118b04: 去一年一度暗傷神。
0118b05: 平常心是道。
0118b06: 平常心是道江風波浩浩日用事如何屙屎與放溺。
0118b07: 陸亙大夫問南泉云肇法師也甚奇特云云。
0118b08: 牡丹花似美人莊一著春風遍地香玉指指時人不
0118b09: 會可憐無語對斜陽。
0118b10: 陸亙問南泉缾鵝話。
0118b11: 標宗句子不淆訛喚一聲來缾出鵝從此家邦安若
0118b12: 石烹茶釀酒喫如何。
0118b13: 麻谷持錫。
0118b14: 是不是離不離看他轉便欲何為禪床三匝無多子
0118b15: 不免當頭下一椎。
0118b16: 僧問興化四方八面來時如何化云打中間底。
0118b17: 饒他八面盡來時當中一棒血淋漓黑風暴雨忽然
0118b18: 盡村齋依舊飽如斯。
0118b19: 石頭參思和尚。
0118b20: 雲鎖蒼梧鳳獨栖雨去晴來總不知總不知秦皇漢
0118b21: 武過多時。
0118b22: 藥山侍石頭遊山。
0118b23: 兩兩峰頭說六朝秋風吹殺小谿橋誰知笑裏成刀
0118b24: 劍只到而今恨未消。
0118b25: 石頭和尚剷艸次鄧隱峰枉左側又手云云。
0118b26: 者邊那邊一钁齊剷隱峰面牆石頭擔板看來赤土
0118b27: 自成獨許洞山具隻眼。
0118b28: 僧問洞山如何是佛山云待洞水逆流即向汝
0118b29: 道。
0118b30: 洞水逆流如道得平沙依舊月西斜秋風昨夜吹霜
0118c01: 雪不識何人醉酒家。
0118c02: 江州刺史李問歸宗介子納須彌話。
0118c03: 介納須彌莫是妄十人九箇不能詮從顛至踵如椰
0118c04: 子萬卷詩書何處邊。
0118c05: 白樂天謁歸宗。
0118c06: 君子儒小人儒白公不悟走盤珠當時若是僊陀客
0118c07: 奪過泥盤恰好塗。
0118c08: 僧問道吾如何是深深處吾下禪床作女人拜
0118c09: 云謝子遠來無可祇待。
0118c10: 深深深意才相問便下禪床作拜酬熱血一腔原不
0118c11: 惜奈何郎意未曾休。
0118c12: 道吾有時持木劍在肩上作舞。
0118c13: 怪來便去頻揮劍者事分明無少欠擿下依然是道
0118c14: 吾髑髏遍地無人窆。
0118c15: 僧問趙州云和尚姓甚麼州云常州有。
0118c16: 常州有常州有赤土畫時樣不走畫長畫短知不知
0118c17: 王維雖巧莫能偶。
0118c18: 趙州十二時。
0118c19: 晝夜推遷一百剝翻來覆去者箇賊趙州也自解風
0118c20: 流打得胡笳十八拍。
0118c21: 趙州參南泉。
0118c22: 示審沙彌有主無進前叉手豈糊塗果然蘆菔情關
0118c23: 切不是尋常小丈夫。
0118c24: 趙州因一秀才云和尚是古佛州云秀才是新
0118c25: 如來。
0118c26: 趙州是古佛秀才新如來兩箇粗體貨深深掘土薶。
0118c27: 趙州訪臨濟。
0118c28: 一人口啞一人耳聵兩箇纏綿本是一對勘破了大
0118c29: 家請退。
0118c30: 秀才問趙州佛滿眾生願云云。
0119a01: 當機覿面提覿面當機疾某甲非君子我亦不是佛
0119a02: 各與三十藤免得鑽鬼窟。
0119a03: 趙州三佛。
0119a04: 趙州三佛金木土屬一齊搭卻省得取辱打瓦鼓唱
0119a05: 巴曲者箇風流千足萬足。
0119a06: 趙州因尼問如何是密密意。
0119a07: 欲將密意為深酬好箇白頭老趙州一掐通身毛骨
0119a08: 換不知何處更風流。
0119a09: 雲峰示眾。
0119a10: 何必與不必兩頭俱不挈正當恁麼時一掌一握血。
0119a11: 三心不可得。
0119a12: 過去來今不可得紅粉佳人解作賊金剛疏鈔燒龍
0119a13: 潭直到而今天下黑。
0119a14: 德山拓缽。
0119a15: 衲子家風不別剛刀須是鑌鐵斬斷雪峰命根那討
0119a16: 巖頭饒舌三年死去下冰霜萬里關山人跡絕。
0119a17: 船子接夾山。
0119a18: 高隱雲閒幾十秋風晴雨露一孤舟江清浪暖錦鱗
0119a19: 出卻向波心自點頭。
0119a20: 僧問夾山如何是佛山云此閒無賓主。
0119a21: 本來不坐空王殿誰肯尋花上五臺如問山中何所
0119a22: 有春池浪靜月初來。
0119a23: 僧問夾山如何是夾山竟。
0119a24: 山頭碧去是秋煙茅屋寒來霜滿天二十年前如此
0119a25: 見安知此日不如前。
0119a26: 保福長慶鏡清三人遊山。
0119a27: 萬丈峰頭一碧秋玅高山色似相侔不見當年人可
0119a28: 惜如今淚向白雲流。
0119a29: 三喚侍者。
0119a30: 國師三喚侍者三應負汝負吾情何逕庭秋光一片
0119b01: 落西湖且看菊英香三徑。
0119b02: 靈雲見桃花。
0119b03: 露滴蒼苔桃萼嫩香飄綠樹故園春花神滿院人皆
0119b04: 見何似靈雲見得親。
0119b05: 僧問石霜如何是和尚深深處霜云無鑐鎖子
0119b06: 兩頭搖。
0119b07: 無鑐鎖子兩頭搖萬兩黃金也合消閒看江南三月
0119b08: 雨春風滿地是波濤。
0119b09: 婆子燒菴。
0119b10: 祇解閉門煨野不知門外春風催翻思二十年前
0119b11: 事幾度梅花冷自開。
0119b12: 北斗臧身。
0119b13: 秋月照高堂艸根鳴絡緯若非鍾子期休問琴中旨。
0119b14: 白雲端和尚牧牛圖。
0119b15: 白雲老子是心未休石上種棘空裏插鍬描形畫跡
0119b16: 也無由咄。
0119b17: 鄧隱峰推車次馬大師展腳路上坐云云。
0119b18: 單車直輓向中原萬騎倒戈日月昏戰場斧子千鈞
0119b19: 重引頸相酬報此恩。
0119b20: 石車乘禪師問天童悟和尚設有問如何是禪
0119b21: 作麼抵對悟打云一棒打教髑髏穿云更有問
0119b22: 又如何悟亦打云足方頂更圓云更有問又如
0119b23: 何悟复打云口裏舌頭尖云更有問又如何悟
0119b24: 再打云若喚作禪入地獄如射箭乘禮拜。
0119b25: 七尺金鞭驅祖令百千三昧此中圓五湖自此狼煙
0119b26: 息獨累兒孫續正傳。
0119b27: 僧問天童悟和尚色身非我我亦非真如何是
0119b28: 本來面目悟與推倒師著語云費許多气力作
0119b29: 麼。
0119b30: 色身非我我非真口未開時早喫棒十二巫峰月正
0119c01: 明猿聲啼枉枯藤上。
0119c02: 僧問破山明和尚終日喫飯不曾咬著一粒時
0119c03: 如何明云一箇斑鳩九隻鳥。
0119c04: 撥艸瞻風心悄悄自言一粒不曾咬萬峰別有好商
0119c05: 量痛道斑鳩九隻鳥。
0119c06: 青州布衫。
0119c07: 白髮老人何太切長將心事翻脣舌青州衫子也無
0119c08: 耑坐上深房不可說。
0119c09: 鐵龍拙和尚四眼一金剛眼。
0119c10: 打破娘生眼見之見時石火較猶遲莫云五色能盲
0119c11: 此射殺陽烏分外奇。
0119c12: 透關眼。
0119c13: 月冷三更戶未關朱簾不卷也清閒褱中把出琉璃
0119c14: 盞石女當軒笑破顏。
0119c15: 擇法眼。
0119c16: 十尺樓臺百寶莊金珠瓦石也盈堂不須更借銀蟾
0119c17: 力貴賤妍媸不敢臧。
0119c18: 超宗眼。
0119c19: 四海清清一色秋空林黃葉落悠悠仙人別有壺中
0119c20: 日不似陽烏照九州。
0119c21: 天地仝根萬物一體。
0119c22: 天地仝根萬物一體此言如何打著心髓肇法師肇
0119c23: 法師我要問你南泉為甚麼道時人見此一朱花如
0119c24: 夢幻相似。
0119c25: 僧問長松璧和尚萬法歸一一歸何處璧云疊
0119c26: 翠峰。
0119c27: 寒空一雁度秋河思殺鄉關奈若何如是不能知轉
0119c28: 便年年隴上泣嵯峨。
0119c29: 僧問長松如何是第一義松云猴愁摟搜頭。
0119c30: 撥開空外一支春特殺分明特殺新喝散乾坤驅祖
0120a01: 令當頭誰設論疏親。
0120a02: 僧問長松如何是祖師西來意松云門前五箇
0120a03: 石。
0120a04: 大意如何五箇石分明的示與兒曹滄江空闊秋天
0120a05: 雨一處寒聲涌怒濤。
0120a06: 僧問長松如何是須須長丈二松云白羖背上
0120a07: 一莖毛。
0120a08: 須須丈二問如何白羖一莖也不多秋夜月明浦淑
0120a09: 冷砧聲擣碎玉蟾娥。
0120a10: 長松和尚問僧釋迦彌勒猶是他奴且道他是
0120a11: 誰僧無對松代云背後無尾巴僧云意旨如何
0120a12: 松云眉毛下黑桼桼。
0120a13: 白牛露地眠頭角攢雲霞看看自完全卻云無尾巴。
0120a14: 八棒。
0120a15: 觸令支玄無病討病伶俐衲僧切忌按定。
0120a16: 接機從正絕念離思擬動脣吻早已覆屍。
0120a17: 靠玄傷正棒了罰錢興化老子撲在驢前。
0120a18: 印順宗旨置驛傳命一人歡喜萬人卻病。
0120a19: 取驗虛實作家勘辦設若躊躕艸鞋線綻。
0120a20: 盲枷瞎棒翳眼空花天然種類栗棘丫叉。
0120a21: 苦責愚痴婆心不歇大施門開有何壅塞。
0120a22: 埽除凡聖月照寒蘆動揚古路左右逢渠。
0120a23: 十智仝真。
0120a24: 十智仝真面目全華山高卓白雲邊汾陽老口便便
0120a25: 畫蛇添足瞎驢前喝一喝顧視左右抗聲云苦自苦
0120a26: 兮甜自甜。
0120a27: 九峰不肯首座。
0120a28: 古廟香煙如白練石霜此意恐非真要知暗裏東風
0120a29: 力須看梅花支上春。
0120a30: 盤山和尚因見人於屠肆肄買肉云云。
0120b01: 刻舟尋劍幾經秋秋月春花未徹頭偶然步自屠門
0120b02: 過一飽於今何所求。
0120b03: 雲巖埽地。
0120b04: 四海參尋學道人須知有不區區者笤帚豎起自分
0120b05: 明汝若不見正好打。
0120b06: 僧問天童悟老人鐵牛吞卻虛空時如何悟云
0120b07: 你道老僧枉甚麼處僧無對師代云道即不辭
0120b08: 只是老和尚莫打某甲。
0120b09: 問亦奇答亦奇鐵石聞之也蹙眉當時若是慈雲在
0120b10: 笑破師翁老面皮。
0120b11: 蘇州報恩賢師翁住遯浦常垂語云報恩居在
0120b12: 水鄉四面無路還有不假舟楫到得者裏麼二
0120b13: 十年未有契機者。
0120b14: 拏卻賊走卻賊今日關南明日塞北打殺會捕捉了
0120b15: 窩家青天白日樂桑麻。
0120b16: 賢師翁常以馬祖一喝百丈三日耳聾勘眾三
0120b17: 十年未有契機者一日舉問福海璧和尚福海
0120b18: 日不是苦心人不知。
0120b19: 入室須還父子機溫衾扇枕事庭幃家聲從此傳天
0120b20: 下自是名無翼可蜚。
0120b21: 鐵龍和尚開堂日沒量張居士請書雲堂額
0120b22: 龍云攃佛處以衣袖左右撝云山川也是艸木
0120b23: 也是張作虎聲便出龍云者俗流也有點气息。
0120b24: 千斤黑鐵鑄成鐘一擊孤音驚海宇有耳明明也不
0120b25: 聞如何不道眾生苦。
0120b26: 鐵龍一日舉楞嚴事究竟堅固因擊碎茶桮勘
0120b27: 眾云你道是堅固是不堅固若道堅固山僧已
0120b28: 擊碎矣若道不堅固古人為甚如此道。
0120b29: 口如石密心如棘可惜當年放過賊漫道夭桃別是
0120b30: 紅還他煤墨一般黑。
0120c01: 大儀觀誰禪師嗣棲靈和尚將示滅召眾云
0120c02: 吾年三十五隨處打口鼓若識吾去處反覆沙
0120c03: 界裏便擿下拂子時僧再請垂示儀瞚目揚眉
0120c04: 端坐而逝。
0120c05: 臨行鼓板鼕鼕打目瞚眉揚一著奇分付叢林學道
0120c06: 者石林精舍看垂慈。
0120c07: 君臣五位。
0120c08: 偏歸正位絕淆訛正向偏中理事和屋裏清光通一
0120c09: 線天邊素景沒長河祇知尊貴深宮住那覺勤勞勛
0120c10: 業多看取終時折合了何曾銀漢照娑婆。
0120c11: 趙州蘆菔頭。
0120c12: 鎮州蘆菔頭南泉面目見如今天下人那箇能解薦
0120c13: 能解薦也是徐六檐板。
0120c14: 鼻祖。
0120c15: 折葦楊子江轉身回天篤可憐大地人猶唱渡江曲。
0120c16: 石蒲揆禪師因則堯居士問如何是那事揆曰
0120c17: 昨日方丈裏有客麼堯拍露柱便去揆曰是是。
0120c18: 昨夜東山客問月今朝北郭主回風兩人笑到秋初
0120c19: 一依舊牆頭枸杞紅。
0120c20: 嵩山野竹禪師語錄卷六終
