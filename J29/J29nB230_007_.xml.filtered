0269c01: 水鑑海和尚六會錄卷七
0269c02: 嗣法門人原敏等編
0269c03: 贊
0269c04: 金陵長干舍利寶塔有序長干即今報恩寺
0269c05: 舍利者何謂佛之真身也寶塔者何謂吳大帝所
0269c06: 造函此真身也大帝初未信吾教適遇康僧會曰
0269c07: 卿教何驗會曰吾佛舍利禱之即來遂命禱之三
0269c08: 七日中不應會曰佛以慈悲為心苟不應則使此
0269c09: 方眾生斷滅佛種矣於是痛舉佛號三稱即聽瓶
0269c10: 中鏗然有聲啟之舍利宛在瓶中矣大帝與群臣
0269c11: 聚觀歎曰希世之瑞也會曰舍利威神世間無能
0269c12: 壞者大帝不信命力士擊之棰砧俱碎而舍利光
0269c13: 明自若繇是虔造琉璃琉寶塔函之特使人天瞻禮
0269c14: 蓋佛以清淨熏修百劫無異成此金剛種性堅固
0269c15: 無以比倫常住世間饒益眾生況有求即應禱之
0269c16: 來哉壬寅秋海獲瞻此寶相敬製以伽陀贊之贊
0269c17: 曰。
0269c18: 琉璃琉寶塔插長干內外光明燿日寒未信大雄身不
0269c19: 壞卻從力士亂捶鑽修成種智無人見煉就金剛任
0269c20: 爾看千聖萬靈同稽首贊之莫極一毫端。
0269c21: 明州鄮山阿育王舍利寶塔有序
0269c22: 佛於曠大劫中修持金剛三昧至般涅槃得舍利
0269c23: 八斛分為三分天上人間龍宮各起塔供養而人
0269c24: 間八國分之阿闍世王得其一分有八萬四千顆
0269c25: 至阿育王能役鬼神碎七寶末起八萬四千塔遍
0269c26: 散四洲晉太康中有劉薩訶者身陷地獄將無出
0269c27: 期乃聽梵僧指求舍利遂於鄮山哀懇三日寶塔
0269c28: 從地涌出光明騰燿色青如石高尺四寸廣七寸
0269c29: 露盤五層四角挺然中縣金鐘舍利綴於鐘下四
0269c30: 繞俱是諸佛菩薩金剛聖僧八部等象精巧殊特
0270a01: 非人能造乙巳春海親禮真身諦觀舍利大如芡
0270a02: 實其光五色蕩漾不可迫視再觀如珠旋轉乃問
0270a03: 從者書記何若曰黃色大如菉豆又問侍者曰綠
0270a04: 色大如黍米又問行者曰無見曰再觀曰總無見
0270a05: 嗚呼舍利一也何見有不同是知眾生業力熏烝
0270a06: 遮障輕重此一驗也佛以微玅功德應現世間隨
0270a07: 機說法直指人人常光若也依俙不會豈不孤負
0270a08: 大雄而又自昧本有哉於是稽首而說贊曰。
0270a09: 金仙隨類放光明驗盡眾生業重輕世上若無佛慧
0270a10: 照直教大地作幽冥。
0270a11: 釋迦佛
0270a12: 不出龍樓憔悴後何能遍界示金身諸魔漫自生瞋
0270a13: 惱天上人間只一人。
0270a14: 文殊
0270a15: 浩浩淵淵心未灰青獅騎著上高臺酬機信有遮天
0270a16: 手傾出玻璃茗一杯。
0270a17: 觀音
0270a18: 補陀嵒下百華香歷歷聲聞不覆藏試問家家觀自
0270a19: 在如何又向客途忙。
0270a20: 初祖
0270a21: 百萬程途入此邦擬將大法授梁王不知反致身無
0270a22: 著燕子磯頭去路忙不是熊山空脫去幾乎流落在
0270a23: 他鄉。
0270a24: 二祖
0270a25: 立雪庭前又斷臂欲將心去倩人安誰知大塊無心
0270a26: 覓得髓歸來起話端。
0270a27: 三祖
0270a28: 風恙相纏無罪懺通身一箇信心銘欲知皖伯山中
0270a29: 祖名姓不留道愈馨。
0270a30: 四祖
0270b01: 天子召而影不出道尊只作澗寒松霜清月白天如
0270b02: 洗行道精勤無倦容。
0270b03: 五祖
0270b04: 破額山中松未老再來無父也奇生賺他濁港滔滔
0270b05: 水千載依然洗不清。
0270b06: 六祖
0270b07: 腰石黃梅蹋碓夫如何作得祖規模至今面目難藏
0270b08: 掩多少人來描畫圖休畫圖曹谿月滿一天孤。
0270b09: 讓祖
0270b10: 坐禪卻是難成佛作鏡磨磚恐費工抱得孩兒偶不
0270b11: 哭千秋南嶽立高風。
0270b12: 馬祖
0270b13: 應讖人來展大旂潑天雷雨驀頭施八十四人扶不
0270b14: 起留得名傳馬簸箕。
0270b15: 百丈
0270b16: 野鴨飛去鼻猶痛半作哭兮半笑吟天下至今稱太
0270b17: 祖三千禮樂定叢林。
0270b18: 黃檗
0270b19: 耳聾三日親承舉智過于師乃得傳太切婆心無可
0270b20: 語連拈辣棒接風顛。
0270b21: 臨濟
0270b22: 四大本無誰喫棒尚言拂著似蒿枝宗風從此傳天
0270b23: 下都是滹沱百世師。
0270b24: 天王悟
0270b25: 馬祖八十四人師為傑出歸隱渚宮啟大爐崇信
0270b26: 獻餅乃嗣其緒遂出二宗震動天地有僧道原混師
0270b27: 苗裔天下競爭徒勞心力況師道大光明如日節使
0270b28: 拋水衣都不溼千古鴻名欽僧史籍獨師道場鞠為
0270b29: 荊棘愧余繼之乃舉百廢。
0270b30: 天童悟和尚
0270c01: 道振太白兮開天下衲僧之眼目德播金粟兮破四
0270c02: 方君子之執著燈續龍池兮起後代兒孫之殃禍寂
0270c03: 歸通玄兮動遠近山林之訝噁不肖於今奚所之焚
0270c04: 香稽首空王座。
0270c05: 徑山容和尚
0270c06: 聖賢既作天秉人龍恢弘祖道力挽頹風蕩混淆於
0270c07: 法亂之秋嚴統尚在誅邪解於濫觴之際別集猶存
0270c08: 況師之德業洪遠所以是帝是王問道其子其孫末
0270c09: 後光明兮通身舍利砌如鱗四山留塔兮巍巍千古
0270c10: 鎮叢林四山黃檗福嚴金粟興陽。
0270c11: 興陽敬和尚
0270c12: 靈岫拈棰晴川豎拂天下衲僧盡遭塗毒等閒夜雨
0270c13: 過青山天曉華堂香馥郁。
0270c14: 天童悟金粟容興陽敬三世祖圖
0270c15: 天童崛起金粟親傳興陽承統瓜瓞綿綿滹沱派遠
0270c16: 兮波翻大地東山苗裔兮華發爭妍信源流之有自
0270c17: 果發用而多玄實本大以葉茂始裕後而光前播宗
0270c18: 風兮人天仰止得路而還驅邪見兮法門正大不致
0270c19: 以顛太白嶙峋兮巍巍乎獨振寰中金山勢迥兮氣
0270c20: 笠雲漢孰可比肩郢陽月皎兮娟娟乎夜映晴川祖
0270c21: 誇雄傑道標垂示萬斯年。
0270c22: 天童金粟興陽師并山西楊公五世圖
0270c23: 賓主四人亦非君臣五位等閒坐在一處說道
0270c24: 山西是吾祖發祥之地豈可忘之西河弄獅子乃昭
0270c25: 祖之家也滹沱施棒喝乃玄祖之家也茲以楊公描
0270c26: 歸山西所謂祖父從來不出門歸家盡是兒孫事楊
0270c27: 公汝何幸入此隊中豈大年重來輓吾道將墜地耶。
0270c28: 天童悟和尚師并同幀明知明識請
0270c29: 明知天童和尚無鼻孔明識天王和尚無眼睛既知
0270c30: 其無鼻孔又識其無眼睛何故描伊畫伊雖然諸人
0271a01: 不得錯會殊不知盡大地是天童和尚鼻孔遍虛空
0271a02: 是天王和尚眼睛三世諸佛歷代祖師天下善知識
0271a03: 盡在此中說法利生一切情與無情十二類生總在
0271a04: 此中頭出頭沒即汝二人亦在此中穿衣喫飯坐臥
0271a05: 經行然則汝須親識得此鼻孔眼睛始得。
0271a06: 羅漢圖
0271a07: 西天坐得體痲便來東土應供不是賣弄神通亦非
0271a08: 妄思情動蓋為諸漏消忘總之無著玅用遂此蕭蕭
0271a09: 兮松嵒嘯月落落兮酒肆風顛龍虎兮威而馴伏杖
0271a10: 笠兮蹋破雲煙更有一般奇特處端倪不在筆頭邊。
0271a11: 康僧
0271a12: 金陵為吳主求舍利長干之塔實師初立南海岸上
0271a13: 施茶湯金粟之席為師首興願大悲深幾萬里迢迢
0271a14: 來自康居國雖非達磨傳心印澤惠叢林稱聖僧。
0271a15: 五聖金粟繭紙箋藏今僅存四十餘輔或云宋賜或云五聖書
0271a16: 廓然無聖誰識有五靈通顯赫山門力輔現偉衣冠
0271a17: 者五人入寺書箋藏經至今金粟珍惜稱為奇觀我
0271a18: 住此山親試驗卜筮如在掌中看靈從何來聖何起
0271a19: 一點丹心徹夜寒。
0271a20: 老君
0271a21: 老聃道不行騎牛入函谷苟非遇關尹道德何所屬
0271a22: 雖死在方外未免秦失哭咄猶龍一語聲難卒。
0271a23: 鍾馗
0271a24: 明皇晝夢爾為鬼藍袍著身劍手舉欲除天下虛耗
0271a25: 孽致使人人無恙苦為鬼尚然有此心為士如何反
0271a26: 害人。
0271a27: 東坡
0271a28: 山色谿聲蘇子之面目常在玉帶金山坡老之法施
0271a29: 尤存若黃州惠州瓊州乃其塵垢不足為道況其行
0271a30: 為天下法言為百世師苟非祖位重來開覺生民者
0271b01: 安得有斯人為一出哉坡為五祖戒禪師後身。
0271b02: 莊子
0271b03: 謂汝以有心兮既見詔而何不遊梁謂汝以無心兮
0271b04: 何囂囂然著書以詆侮賢良豈物之不齊而有言兮
0271b05: 以斯道諭一馬而全彰莫庖之技進而無全牛兮乃
0271b06: 心浩浩而口洋洋即子之言以為贊兮大覺莊周萬
0271b07: 世一遇其猶旦暮者也。
0271b08: 天真秀才
0271b09: 凡人立於天下者形也形之能舉動者真也真兮真
0271b10: 兮其誰與并兮萬物壞兮渠不朽兮。
0271b11: 沙翁自贊西蜀本懷上請
0271b12: 者富川子行年四十一無所能三坐道場說法十年
0271b13: 往往垂鉤釣金鱗而不遇處處張弓射聖人以難逢
0271b14: 非餌香之不玅蓋水清而無魚於今持汝西川去達
0271b15: 本懷時方許渠。
0271b16: 又天王常住請
0271b17: 謂伊有所長兮見之也只鼻直而眼橫謂伊無所長
0271b18: 兮聞者何故膽戰而心驚白棒一條整頓臨濟濫觴
0271b19: 一時之法道赤手兩片中興天王湮沒千載之祖庭
0271b20: 於今歸隱無方去且在人間作馬牛欲識勞生功業
0271b21: 處荊州鄂州與揚州。
0271b22: 又
0271b23: 覓之不可見猛然在目前離卻意忘卻言謝郎原在
0271b24: 釣魚船。
0271b25: 又
0271b26: 咄哉者漢不合時宜呵叱學者痛排邪師謂今天下
0271b27: 所學者無乃糟魄所說者總屬支離或人曰既今天
0271b28: 下所學所說一皆如此而汝之道非止不師汝將恐
0271b29: 削汝蹟伐汝樹且汝之言總是招怨惹非沙翁聞而
0271b30: 喟然曰有是哉吾果不知時。
0271c01: 又楚菴璨監院請
0271c02: 者箇漢無可比福不及中峰慧難方玅喜二十餘年
0271c03: 跨大步齷齪之聲無所取興天王住金粟赤手平空
0271c04: 喧宇宙楚禪楚禪有何云當家種艸天然骨。
0271c05: 又雲澤旵侍者請
0271c06: 參禪不過明理讀書不過知義理義之道學者通之
0271c07: 何故自謂天上天下唯汝獨尊是以居楚人謂汝為
0271c08: 楚狂居吳人謂汝性大此何謂耶咄鷽鳩奚識老
0271c09: 之舉哉。
0271c10: 又善菴真請
0271c11: 戒秉雙徑法續棲賢眼空似海膽大如天熱罵古佛
0271c12: 痛打飛仙而今休也收拾爐鉗浩歌歸來兮林下短
0271c13: 笛橫吹兮水邊生涯無多兮自足曲股枕頭兮幽然。
0271c14: 又
0271c15: 四大為身俱是假更來紙上託形模也須認取渠真
0271c16: 面禮拜燒香意不孤。
0271c17: 又半峰青請
0271c18: 黃龍長老天王和尚聞名富貴見面郎當有時高談
0271c19: 闊論疑他是戰國蘇張有時信筆而揮猜伊是張顛
0271c20: 素狂日午長申兩腳眠夜深翦燭讀騷莊雖然自在
0271c21: 還由己爭奈侍僧瞌睡慌。
0271c22: 又
0271c23: 二十薙染三十開法六坐名坊奔上走下仲宣樓上
0271c24: 作賦賦難佳黃鶴樓中題詩無好說更來騎鶴去揚
0271c25: 州腰間銅錢無一百。
0271c26: 又
0271c27: 衰殘髮已巳半垂霜那用描來挂法堂看遍人間無此
0271c28: 漢息心未得氣昂昂。
0271c29: 又雲樹果請
0271c30: 放憨放癡妝啞妝聾身披紫服手握青笻時而山上
0272a01: 時而水中問渠何以欲釣獰龍夜靜水寒魚不食滿
0272a02: 船明月載還空。
0272a03: 又
0272a04: 富川樓上思歸切九頂山頭望杳然幾度攜囊還挈
0272a05: 杖業緣羈絆不能旋於今衰朽脛無力難得波波光
0272a06: 祖筵放我故園松菊下敲風打雨樂餘年。
0272a07: 又信菴哲請
0272a08: 肝腸一副曾無遮蓋每與學者曰而汝參禪須是涅
0272a09: 槃堂裏用得不可圖他舌便口滑知解文章妄擬玄
0272a10: 旨而今非汝為然即乃匡徒領眾者要求親識鼻孔
0272a11: 洞達宗乘不可多得苟居一剎機巧多般以支口體
0272a12: 故沙翁年來無意於斯獨將白眼看人忙豈謂無法
0272a13: 與人增吾為罪人哉更復組之繪之為軌為則而汝
0272a14: 焚香稽首而我寧無愧於中乎。
0272a15: 又
0272a16: 村僧村僧問伊何能業如山重福似羽輕不知律儀
0272a17: 嬾打葛藤開口見膽楂滓不存村僧村僧者樣行狀
0272a18: 那好載上傳燈。
0272a19: 又
0272a20: 自從飯後通消息處處逢渠無暫時雙徑報恩居不
0272a21: 歇更來持缽入龍池道場金粟曾留榻末後靈山也
0272a22: 太癡有便宜沒便宜觀他天上月輪孤失卻手中橈
0272a23: 一枝。
0272a24: 又祖殿還燈敏請
0272a25: 平生竭力何為也逼得死蛇成活龍眼內有筋欺佛
0272a26: 祖胸中無物眇虛空華開荊國天王寺果結吳山金
0272a27: 粟峰逗到於今年六十敏公描畫作禪宗。
0272a28: 又幻寓山房憨夢亭請
0272a29: 主席三十載無法為人宣幻寓山房裏白日唯打眠
0272a30: 憨極忘人世夢回覓神仙三界家隨住四生子任傳。
0272b01: 又古松正請
0272b02: 胸襟極小眼匡甚大糟魄詩書敝屣學霸佛祖不同
0272b03: 途癩狗喜并駕者樣不慧人說甚中興天王道滿天
0272b04: 下。
0272b05: 又鶴林芝菴明請鶴林主山名雙峰
0272b06: 拙質陋容頭髮髼鬆牛行虎視氣宇吞虹不作謝十
0272b07: 郎便稱海沙翁佛法胸中無些子慣向人前說脫空
0272b08: 於今坐在雙峰頂看取鶴林一葉紅。
0272b09: 又地藏常住請
0272b10: 浮世五十載為僧三十秋生平常不足覷破儘風流
0272b11: 荊州章華宮嘗住揚州瓊華觀曾遊天宮未必有如
0272b12: 此行樂圖留在真州。
0272b13: 又黃龍常住請
0272b14: 呂仙問道黃龍機五百年來絕是非沙翁今日重興
0272b15: 此黃鶴已巳去白雲飛勞勞欲打前鼓笛幾坐江頭黃
0272b16: 鵠磯釣得鯉魚長八尺為雲為雨去不歸紙上描來
0272b17: 也有意瞎驢頭角頗依俙。
0272b18: 又棲賢常住請
0272b19: 眼光炯炯鼻孔稜稜見面不相識聞名人盡憎大別
0272b20: 山高難并渠胸中之人我晴川水深莫比渠心內之
0272b21: 貪瞋人我貪瞋無別計總要指人見本心五欲七情
0272b22: 人所樂街頭滾滾誰知音精神費盡空撈摝不如壁
0272b23: 上挂觜唇棲賢寺裏陳滯貨漫言握土可成金。
0272b24: 又金粟常住請師住當第十代
0272b25: 鹽官州裏擊法鼓金粟堂中輥木毬五百禪流齊起
0272b26: 舞一條拄杖逞風流九十九峰閒嘯傲白鷗灘上垂
0272b27: 直鉤今朝擲向祖堂內十代住持我媿儔。
0272b28: 又佛照寬請時見玉泉舉古華山之詩乃題
0272b29: 千載溷淆一朝清正賢者謂其法苑功臣不賢者謂
0272b30: 其螳臂抵車殊不知關要處為當力任況從上諸大
0272c01: 老幾番出手撥亂反正今稱濟下兒孫者用心舉作
0272c02: 只圖迎合群小以討一時和好不顧義背祖父覈定
0272c03: 法脈之血衷此輩何面對祖宗對正人君子為繼法
0272c04: 荷任之人哉寓叟之面目汝之真心描亦可也。
0272c05: 
0272c06: 
0272c07: 
0272c08: 
0272c09: 
0272c10: 水鑑海和尚六會錄卷七
