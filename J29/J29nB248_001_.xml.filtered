0795a01: 靈峰達變禪師語錄敘
0795a02: 大道雖曰現成然非苦心精研者莫克證入至理繇
0795a03: 來平坦然非鐵骨負荷者未易傳持是以少室安心
0795a04: 必待立雪斷臂之子而黃梅大眾惟腰石負舂者入
0795a05: 室稟受為六傳冢嫡後世以輕慢心妄窺籓籬幾何
0795a06: 不抉滅門戶使吾宗掃地哉先德知其然驗以牢固
0795a07: 重關示以嶮崖千仞投以大火聚攝以銕壁銀山受
0795a08: 此任者不啻千二百斤擔子又如挂鎧出門與萬人
0795a09: 敵凡以平坦成現之道不如是不足以盡其閫奧而
0795a10: 窮其首尾當吾世而得一勤苦進道慎重法命之人
0795a11: 是真叢林之僧寶法社之金城也吾于靈峰達變禪
0795a12: 師深有感焉師少侍先天童椎拂即稱英衲後乃得
0795a13: 法于山翁老人老人常稱學眾中參究精銳無逾師
0795a14: 者于師承邊溫研積稔昕夕摩厲或拈頌機緣一言
0795a15: 未契至忘寢食必求得當而後已己同學扣擊寸長不
0795a16: 遺參徒請益雖祁寒溽暑不倦也盍其嚴毅服物類
0795a17: 秀鐵面脫落形骸類廣無心草衣菲食清苦鍊行類
0795a18: 象骨頭陀典司眾務罔懈參承類石霜監寺故即其
0795a19: 升堂提唱悉皆嶄截提持雄深峭拔垂手為人處不
0795a20: 失作家體裁佛祖血脈及盡玄微衲子爪牙通身透
0795a21: 露洵傑出英靈純鋼鑄就者耶是以老人當師入室
0795a22: 而有門人益親之喜及師順世而盡然傷懷謂天喪
0795a23: 予今復收拾遺錄為師點出末後光明豈惟師一生
0795a24: 苦心賴以不墜殆亦憫斯道之荒落示後流之標榜
0795a25: 老人鼓舞來學之意極深厚矣嗟乎報緣影事修短
0795a26: 一期雖法鼓晨裂流星夜隕而衲僧門下一言半句
0795a27: 胸襟流出匝地普天是錄既行世必有環中契旨言
0795a28: 外知歸者師其不亡矣夫。
0795a29: 同門法弟鹿城冰菴張立廉拜題
0795a30: 
0795b01: 達變權禪師語錄卷第一
0795b02: 侍者海澂記錄
0795b03: 住明州慈谿縣五磊山靈峰禪寺語錄
0795b04: 佛殿釋迦是長兄彌勒是同學互換主賓遞相酬醋
0795b05: 今朝正令既當行展坐具云請看當陽者一著。
0795b06: 伽藍伽藍真宰護世出世輔弼叢林辨魔揀異相與
0795b07: 建法幢莫負靈山記。
0795b08: 祖堂拈華一脈直至如今如水入水似金博金祖祖
0795b09: 相承無別事三玄戈甲振叢林。
0795b10: 據室據此室行此令秉吹毛劍握大圓鏡斬釘截銕
0795b11: 不容情從教魔佛聖凡來乞命為甚如此祇貴印印
0795b12: 無差機機圓證。
0795b13: 四眾請就本寺開堂拈疏言言見諦句句超宗珠回
0795b14: 玉轉行布圓融文彩未彰前薦得密移一步看飛龍
0795b15: 提法衣多子塔前親付授黃梅室內為傳持自從盧
0795b16: 老收歸後須信人人總有之彩霞簇錦縫奇一肩荷
0795b17: 負更繇誰千古萬古作標格猶待當來彌勒披。
0795b18: 法座此座從來高廣佛祖次第出興箇箇揚塵播土
0795b19: 攪得海沸波騰今日千差坐斷從教八面風清。
0795b20: 拈香此一瓣香諸佛不知鬼神莫測非陰陽之所生
0795b21: 豈鋒刀之能剋熱向爐中端為供養正覺世間主有
0795b22: 情世間主器世間主伏願玅德尊寰宇高明朗太虛
0795b23: 金輪統御四天下兵氣銷為日月光但見皇風成一
0795b24: 片不知何處有封疆次拈云此一瓣香根盤空劫葉
0795b25: 覆穹蒼亙今亙古為瑞為祥奉為文經武緯貴胤功
0795b26: 勛伏願靈機弘聖道真智利群生旁分帝化為傳持
0795b27: 玅印手持三界靜復拈云此一瓣香廿年參請辛勤
0795b28: 曉夜孜孜切切初於天童得名後於靈峰得地累次
0795b29: 親遭毒手幾翻絕後再穌直得骨露皮穿不敢囊藏
0795b30: 被蓋端為供養即此堂上山翁大和尚用酬法乳之
0795c01: 恩遂斂衣敷坐維那白椎云法筵龍象眾當觀第一
0795c02: 義師云驀然一擊如雷吼驚得虛空開笑口萬象森
0795c03: 羅齊點首明明歷歷太分剖還有知音者麼不妨共
0795c04: 相證明僧問歸根得旨即不問斬新條令事如何師
0795c05: 云萬人遐仰處紅日正當空進云恁麼則龍得水時
0795c06: 添意氣虎逢山色長威獰師云玅舞應須誇遍拍三
0795c07: 臺須是大家催僧便喝師云且放過一著僧復喝兩
0795c08: 喝師云三喝四喝後又作麼生僧遂歸眾問昔日寶
0795c09: 壽開堂三聖推出一僧壽便打意旨如何師云正令
0795c10: 當行進云既然如是因甚三聖又道瞎卻鎮州一城
0795c11: 人眼去在師云疑殺天下人進云今日新靈峰陞座
0795c12: 也不用棒也不瞎卻人眼畢竟將何為人師云一句
0795c13: 迥開三要印爍迦眼出透金塵進云人平不語水平
0795c14: 不流師云賴得闍黎領話僧便喝師便打乃云十方
0795c15: 同聚會明明古佛家風遍界絕遮攔處處祖師巴鼻
0795c16: 樓閣雲中僧世界栴檀海岸老叢林金風起而枯木
0795c17: 龍吟霜葉凋而寒嵒華散林間鳥語共唱無生嶺上
0795c18: 猿聲深譚般若落落風清三佛地溶溶月朗四明州
0795c19: 直得人人頂門上輝大寶光各各腳跟下縱橫十字
0795c20: 果是超方作者豁開正眼圓明便乃透過百匝千重
0795c21: 不妨任意橫三豎四如是則念念靈山出世步步兜
0795c22: 率下生分別現曼殊之心運用動普賢之行頭頭引
0795c23: 歸寶所味味盡是醍醐然後以金剛劍剪除異見稠
0795c24: 林斷貫索穿盡衲僧鼻孔梯航三有津濟四生堪報
0795c25: 不報之恩共助無為之化正當恁麼時流通正脈扶
0795c26: 豎綱宗一句又作麼生道寶藏撥開於此日千燈五
0795c27: 葉轉光新復舉興化和尚云三聖道逢人即不出出
0795c28: 則便為人興化則不然逢人即出出則不為人雪嵒
0795c29: 欽云二大老所謂一條拄杖兩人舁被天寧拗作兩
0795c30: 橛了也以拄杖倚左邊云且聽各自平分師云欽祖
0796a01: 幸然拗折今日不肖兒孫未免更將鸞膠為伊續起
0796a02: 逢人即出逢人不出兩彩一賽如箭中的金鳳銜華
0796a03: 下彩樓眼裏瞳人吹觱栗三臺須是大家催無限清
0796a04: 風生八極白椎云諦觀法王法法王法如是卓拄杖
0796a05: 一下下座。
0796a06: 勉參靈峰寺裏開爐炭墼家常儘有更賴現前兄弟
0796a07: 竭力同心出手輕輕撥動火柴頭烈燄亙天射牛斗
0796a08: 冷灰豆爆忽雷轟叢林盡作師子吼斷送生蛇化活
0796a09: 龍差排古佛離窠臼無賓主句火爐頭笑他趙老揚
0796a10: 家醜後來雪嵒欽又云不冷不熱爐半真半假金
0796a11: 鋀鑄作缾盤釵釧卻成品字柴頭且道與趙州無賓
0796a12: 主話相去多少若向者裏緇素得出二大老性命在
0796a13: 諸仁手裏若緇素不出諸仁性命卻在山僧手裏卓
0796a14: 拄杖云還委悉麼莫向白雲深處坐好看千嶂起風
0796a15: 雷。
0796a16: 開爐上堂烹佛烹祖大爐量等虛空包法界煆凡
0796a17: 煆聖惡鉗錘千手大悲亦皺眉鈍銕頑銅銷爍盡精
0796a18: 金美玉轉新奇烈燄不容蚊蚋泊何妨就裏走神龜
0796a19: 把住則乾坤陡黑放行則電卷風馳頂門煆出金剛
0796a20: 眼炟赫光明徹四維所以道般若如大火聚般若如
0796a21: 清涼池熾然大用寂爾無為洞然明白何假思惟縱
0796a22: 橫自在得大總持山僧如斯告報祇貴直下知歸直
0796a23: 饒與麼會得更須知有向上全提且道如何是全提
0796a24: 底意旨豎起拂子云無邊虛空包不住直透威音那
0796a25: 畔前復舉死心和尚挾起火示僧云喚作火則燒殺
0796a26: 你不喚作火則凍殺你今日試問諸仁向者裏作麼
0796a27: 生回避如回避不得不妨與諸仁通箇消息遂頌云
0796a28: 燒殺凍殺卒難回避擬議纔生腦門著地勸人除卻
0796a29: 是非難點銕化成金即易一踏鴻門兩扇開七通八
0796a30: 達恣遊戲謾說明州布袋憨騰騰任運了無寄。
0796b01: 旨超二上座募藏經入山上堂兼謝檀越齋量等大
0796b02: 千經卷誰知在一微塵無量國中難聞名字河沙劫
0796b03: 內罕遇傳持幸有明眼衲僧等閒剖出大藏小藏無
0796b04: 盡藏兼之大心居士任運助轉食輪法輪如意輪不
0796b05: 勞白馬西來關山遠涉祇以慈航東渡穩載而歸安
0796b06: 置毘盧樓閣之內展開明窗淨几之前目睹而心心
0796b07: 契合指掌而念念圓明一句入神功超曠劫在昔常
0796b08: 啼東請善財南詢至於剝皮刺血為紙墨為求半偈
0796b09: 捨全身是皆為法輕生知恩報德然則順佛理而報
0796b10: 佛恩無先弘法闡佛日而開佛眼祇貴明心直得頭
0796b11: 頭顯露處處全彰所以諸佛體之號三菩提菩薩修
0796b12: 之稱六度行海慧變之為水龍女獻之為珠天女散
0796b13: 之為無著華善友求之為如意寶緣覺悟之為十二
0796b14: 緣起聲聞證之為四諦人空且道在衲僧分上又作
0796b15: 麼生嶽高頓落千峰勢海闊全消萬派聲復舉僧問
0796b16: 東山演祖云一代時教是箇切腳且道切那箇字祖
0796b17: 云缽囉孃學人祗問一字如何卻畣許多祖云七字
0796b18: 八字師云大小演祖與麼畣話畢竟正文未曾道著
0796b19: 敢問現前兄弟且道如何是正文良久云孔門弟子
0796b20: 無人識碧眼胡僧笑點頭復頌云一代時教是箇切
0796b21: 腳畢竟正文無人道著當的帝都丁必彬斑豹剝圓
0796b22: 通無礙底七縱八橫局守一隅底無繩自縛義隨文
0796b23: 而文隨義歷歷明明珠走盤而盤走珠灑灑落落卓
0796b24: 拄杖云分明舉似作家切忌胡穿亂鑿就中演出玅
0796b25: 伽陀定慧圓明無住著。
0796b26: 至節小參滴水滴凍止濼困魚難轉動成塊成團水
0796b27: 晶宮裏玉龍蟠十分緊俏風頭硬一片冰湖徹骨寒
0796b28: 無影樹頭霜色白不萌枝上雪華攢翻憶少林冷坐
0796b29: 分明特地無端賺得神光斷臂覓心無處心安於斯
0796b30: 薦得一了百當於斯不薦千難萬難亟須勇猛精進
0796c01: 朝夕廢寢忘餐拶到水窮山盡處虛空粉碎髑髏乾
0796c02: 大似陽回大地春滿林巒和風浩蕩乾坤闊佛日高
0796c03: 縣法界寬復舉僧問洞山寒暑到來如何迴避山云
0796c04: 何不向無寒暑處迴避僧云如何是無寒暑處山云
0796c05: 寒時寒殺闍黎熱時熱殺闍黎師云洞山古佛雖則
0796c06: 善赴來機猶欠悟在何故不應話作兩橛若人檢點
0796c07: 得出許你具一隻眼其或未然不免頌出寒時寒殺
0796c08: 熱時熱殺靈利衲僧如何超拔腳跟線斷得自繇鼻
0796c09: 端泥盡君休刮黃閣簾垂家信通紫羅帳合珍珠撒
0796c10: 陰陽寒暑不相干千古萬古阿剌剌刺刺。
0796c11: 上堂日南長至宮中添一線及時應節律管動飛灰
0796c12: 陰消陽長暖氣潛回岸容待臘將舒柳山意衝寒欲
0796c13: 放梅慈明揭榜僧堂雕鐫諸子洞山掇退果桌鈍置
0796c14: 英才倚天長劍眉間挂兔角龜毛眼裏栽是處全提
0796c15: 大用頭頭豎抹橫該一聞千悟底如龍得水根塵未
0796c16: 脫底似鴨聞雷須透徹莫依偎偷心死盡眼睛活銕
0796c17: 壁銀山盡豁開且道開後如何十方剎海平如掌愛
0796c18: 日當陽處處輝。
0796c19: 成道上堂棄卻王宮直往雪山六載翛然冷坐萬緣
0796c20: 迥絕躋攀容鵲巢於頂上挂蛛網於眉彎忽睹明星
0796c21: 出現廓然打破牢關從茲輥出艸窠裏一箇閒人天
0796c22: 地間且道釋迦老子即今在甚麼處卓拄杖云來也
0796c23: 來也在山僧拄杖頭上高聲唱言於一切法成最正
0796c24: 覺智入三世悉皆平等吾身充滿一切世間吾音普
0796c25: 順十方國土譬如虛空具含萬象於諸境界無所分
0796c26: 別又如虛空普遍一切於諸國土平等隨入身恆遍
0796c27: 坐一切道場菩薩眾中威光赫奕諸仁若向者裏諦
0796c28: 信得及靈山一會儼然未散你若稍或眼目定動釋
0796c29: 迦老子又入琉璃古殿去也山僧忍俊不禁祇得重
0796c30: 說偈言真宗絕朕大道無名本來無壞安得有成萬
0797a01: 里雲收午夜一天星斗圓明雖然拾得鼻孔不知打
0797a02: 失眼睛凜凜真風吹遍界叢林千古播佳聲卓拄杖
0797a03: 下座。
0797a04: 除夜小參歲復歲兮日復日看看今夜又除夕等閒
0797a05: 白了少年頭一歲光陰又虛擲己躬下事如未明浪
0797a06: 死虛生無利益要於身後免沈淪好向死前先畫策
0797a07: 莫教一息不來時追悔從前空自責直須打破死生
0797a08: 關一念萬年無變革然而至道無難惟嫌揀擇心心
0797a09: 不住超宗越格便能使得十二時三際不分何間隔
0797a10: 逆順縱橫得自繇捏聚依前又開闢所以道年來年
0797a11: 去去來不動乾坤歲舊歲新新舊一般時節如是則
0797a12: 塵塵爾剎剎爾念念爾正恁麼時不涉新舊去來一
0797a13: 句作麼生道能為萬象主不逐四時凋記得古人有
0797a14: 頌云坐守空山歲又窮夜堂相聚話西東少林一曲
0797a15: 無今古自是諸方調不同新靈峰今晚不免效顰貴
0797a16: 要大家具眼歲歲今宵曷有窮循環如日轉西東舊
0797a17: 新寒暑雖更改底事明明絕異同。
0797a18: 元旦上堂拈香一爐爇處是處皆然彌亙六合香徹
0797a19: 大千九重騰瑞氣萬國藹祥煙祇奉一人天地貴從
0797a20: 教諸道自分權斂衣敷坐云三陽開泰春歸玉苑洪
0797a21: 鈞氣轉凍解銀塘七政順序四海安詳雨暘時若物
0797a22: 阜民康兵器銷為農器征帆轉作慈航放牛於桃林
0797a23: 之塢歸馬於華山之陽和風宛若慈風溥舜日端如
0797a24: 佛日長直得人人悟毘盧性海各各明本地風光正
0797a25: 與麼時元正啟祚應時納祐一句作麼生道祇園今
0797a26: 古饒春色朵朵渾開薝蔔香。
0797a27: 罷爐上堂兼謝兩序及知尼藏公齋東風漸暖萬木
0797a28: 將新崖前春水滑雲外鳥聲頻水面冰浮似玉枝頭
0797a29: 梅白如銀一一發明玅有頭頭顯露天真覿面分明
0797a30: 無向背塵塵盡是本來人有時把斷要津九十日中
0797b01: 冰枯雪老有時放開一線華香日麗美景良辰全放
0797b02: 即收也泥牛鬥入海全收即放也一馬生三寅祇要
0797b03: 諸仁淨嬴嬴光吞萬象赤灑灑氣絕諸塵徹頭徹尾
0797b04: 不昧元神殷勤為解丁香結放出枝頭自在春況復
0797b05: 明眼知音同心相照手交肘臂互作主賓洗清佛日
0797b06: 助轉法輪更有垂手入廛隨方善應打開寶藏運出
0797b07: 家珍將折箸攪長河為酥酪百味具足調勻直得箇
0797b08: 箇飽齁齁地法喜禪說相親團圞共說無生話一會
0797b09: 靈峰萬古新正當今日因齋慶讚即且置祇如該羅
0797b10: 萬有一句作麼生道卓拄杖云一氣不言含有象萬
0797b11: 靈何處謝無私。
0797b12: 燈節小參最勝良宵上元佳節銀燭高燒寶檀細爇
0797b13: 燈月交輝處處不別最分明太皎潔佛祖家風盡情
0797b14: 漏渫明眼衲僧如何分雪果然蓋色騎聲便解抽釘
0797b15: 拔楔從教萬緒千端自是七穿八穴若也逐色隨聲
0797b16: 未免眼中著屑問諸仁瞥不瞥若也瞥萬兩黃金合
0797b17: 消若不瞥喫水也須防噎莫因循當猛烈聲色堆中
0797b18: 須打徹為要諸仁氣分同山僧不是多饒舌復舉東
0797b19: 坡居士問蔣山佛慧泉禪師如何是智海之燈泉遽
0797b20: 畣偈曰指出明明是甚麼舉頭鷂子穿雲過從來者
0797b21: 碗最希奇解問燈人能幾箇東坡雖則欣然有會蔣
0797b22: 山未晚傷慈太殺若是山僧如何是智海之燈驀召
0797b23: 云大眾眾舉首乃云耿耿孤光常獨耀不勞挑剔照
0797b24: 人寰。
0797b25: 上堂山僧昨晚剛睡著時夢見藥師琉璃光如來與
0797b26: 須彌燈光如來在十字街頭同看鼇山燈火藥師如
0797b27: 來應時及節而說偈言一燈能續百千燈心印光通
0797b28: 法令行千聖不傳吹不滅聯輝烈燄轉分明於是須
0797b29: 彌燈光如來隨聲唱和慧燈不滅魔難入智鏡常明
0797b30: 夢不侵堪歎浮生瞌睡漢從教萬劫恣昏沈彼時權
0797c01: 長老從旁亦說偈言大矣哉甚奇特一燈照徹塵沙
0797c02: 國光輝八萬四千土土土皆作黃金色四生六道一
0797c03: 光中祇為情生而智隔直下分明須劋絕莫待當來
0797c04: 問彌勒大眾昨夜夢說禪今朝禪說夢自納一場敗
0797c05: 闕不合驚群動眾且道權上座甚處敗闕明眼人前
0797c06: 不得說夢卓拄杖下座。
0797c07: 百丈忌拈香堂堂師表間氣英雄機先路活頂門眼
0797c08: 空劋絕野狐知見剖開佛祖心胸倒行摩竭令全露
0797c09: 少林宗兒孫遍界克振家風繩繩步武王應金舂恩
0797c10: 大難酬何以報旃檀一瓣爇爐中。
0797c11: 皆然化士歸山上堂佛事門頭不捨一法東風一扇
0797c12: 群華發實際理地不受一塵蟾穿潭底水無痕無象
0797c13: 無私春入律不留不礙月行空萬象光吞無內外微
0797c14: 塵佛剎盡圓通所以道碧落青霄道人活計逆行順
0797c15: 化衲子家風行無緣慈作不請友纔伸驢腳便展佛
0797c16: 手見三下三三三如九杖頭挑日月須彌挂北斗驚
0797c17: 起東山水上行嚇得磨盤空裏走等閒一吸滄溟竭
0797c18: 差珍異寶般般有滿船載得月明歸無限清風生戶
0797c19: 牖考鐘伐鼓雁堂前四海高流同聚首果然一飽忘
0797c20: 百饑知音不用重分剖正與麼時大功不宰即且置
0797c21: 全提正令一句作麼生道卓拄杖云域中日月縱橫
0797c22: 挂一亙晴空萬古春。
0797c23: 涅槃上堂問本來不生因甚世尊降生藍毘尼園師
0797c24: 云秦樓歌夜月進云本來不滅因甚麼入滅雙林樹
0797c25: 下師云魏殿舞春風進云祇如達磨大師葬於熊耳
0797c26: 山前因甚又隻履西歸師云也要你知者箇消息進
0797c27: 云某甲則不然來去無留礙卷舒任自繇師云且信
0797c28: 你一半乃云老瞿曇沒意智纔出胞胎四顧稱尊因
0797c29: 甚又往雪山夜睹明星方纔瞥地自說諸法寂滅相
0797c30: 不可以言宣因甚四十九年播土揚塵三百餘會口
0798a01: 勞舌沸自說諸行無常是生滅法因甚又道於然燈
0798a02: 佛所得值八百四千萬億那由他諸佛悉皆供養承
0798a03: 事與夫無量劫中捨頭目髓腦國城妻子象馬七珍
0798a04: 修諸苦行種種布施自說於然燈佛所實無有法可
0798a05: 得因甚拈華示眾付屬飲光流通正法眼藏與諸菩
0798a06: 薩授阿耨多羅三藐三菩提記自說常在靈鷲山及
0798a07: 餘諸住處因甚向拘尸那畔雙林樹下摩胸告眾今
0798a08: 日則有明日則無槨示雙趺愈加一場鈍置傳播將
0798a09: 來歲歲今朝謂是涅槃時至恰值化主殷勤辦供嚴
0798a10: 備香華燈燭茶果珍饈美味不肖遠孫因風吹火燒
0798a11: 牛頭旃檀五分法身之香熏你鼻孔使你無處回避
0798a12: 上來與麼哆哆和和且道是贊揚是罵詈卓拄杖云
0798a13: 諸仁若向者裏薦得於其中間來去真無礙卷舒信
0798a14: 自繇玅用縱橫得大善利祇如為眾竭力報佛深恩
0798a15: 底人畢竟功歸何所卓拄杖云玲珨瓏八面活潑潑千
0798a16: 古萬古振綱宗。
0798a17: 大悲生日陞座今朝二月十九日大悲菩薩降生辰
0798a18: 本來玅體無生滅緣何示現大士身為憫娑婆諸苦
0798a19: 趣所以分身遍剎塵紺目澄清香水碧月眉皎潔海
0798a20: 門新楊柳風清除熱惱淨缾露冷灑災迍五濁波中
0798a21: 施寶筏紅塵路上指迷津塵中能作主化外自來賓
0798a22: 三十二應遊諸國土千百億化度脫沈淪圓滿淨如
0798a23: 空界月照空今古絕疏親大眾分身應現即不問且
0798a24: 道如何是真月良久云休於天上覓莫向水中尋卓
0798a25: 拄杖下座。
0798a26: 化士歸山上堂無上兩足尊佛種從緣起六度四無
0798a27: 量任運不停止為滿足菩提視身如敝屣佛佛既皆
0798a28: 然祖祖亦如此寶壽作街坊為眾如為己忽聞無面
0798a29: 目便悟單傳旨南辰信手攀北斗回身倚光陰幾百
0798a30: 年清風猶未已己阿誰頭上沒青天彼既丈夫我亦爾
0798b01: 廓然當下心眼開曠劫頓超一彈指無邊剎海掌中
0798b02: 觀大地撮來粟粒米供養十方羅漢僧饑虛永絕咸
0798b03: 歡喜正法眼藏廣流通遍界優曇開火裏呵呵呵委
0798b04: 不委一程不涉便歸家擬議白雲千萬里復舉古人
0798b05: 道智不到處切忌道著道著則頭角生前輩與麼說
0798b06: 話大似病鳥棲蘆太殺無轉智靈峰則不然智不到
0798b07: 處正好道著雨灑嵒華風生殿閣診候臨時應病與
0798b08: 藥看孔著楔解黏去縛天馬挨開大施門震動乾坤
0798b09: 星斗落卓拄杖下座。
0798b10: 清明上堂僊石問禁煙令節存亡感慟斯辰猊座高
0798b11: 登未審如何指示師拈拄杖云天上有星皆拱北人
0798b12: 間無水不朝東進云一句迥開萬靈有賴師云且道
0798b13: 甚麼人境界進云一把柳絲收不得和煙搭在玉欄
0798b14: 干師云休誇澤色黃金嫩切忌西風匝地吹僧禮拜
0798b15: 乃云迅速韶光如電掣看看又是清明節萬紫千紅
0798b16: 開畫圖不用安排與羅列靈雲一見兩眉橫引得漁
0798b17: 郎恣饒舌鷓鴣啼處百華香直截為人人不瞥慎終
0798b18: 追遠世相傳拜埽先塋忙不迭高低無限土饅頭薶
0798b19: 沒智愚與豪傑紙錢灰滿千家冢哭到衰陽聲哽咽
0798b20: 轆轤上下浪死虛生換面改頭百醜千拙愛河渺渺
0798b21: 幾時枯業海茫茫何日竭要於當下免輪迴須向
0798b22: 此中親打徹叮嚀我輩出家兒辦道身心須猛烈放
0798b23: 開胸次冷如冰豎起脊梁硬似銕不容豪髮有淆訛
0798b24: 是佛是魔俱劋絕果然大用現前自是頭頭合轍一
0798b25: 毫不露處何妨嶽積山堆萬法全彰時卻又影沈光
0798b26: 滅卷舒出沒自繇應現千差萬別能挑海底金燈善
0798b27: 出眼中玉屑鉗鎚十聖三賢敕點飛龍跛鱉傳持無
0798b28: 盡莫窮年將此深心奉塵剎然雖如是猶屬化門不
0798b29: 落諸緣一句作麼生道卓拄杖云十方剎海無倫匹
0798b30: 千古萬古獨巍巍。
0798c01: 上堂僧問法座當軒容進步德山托缽事如何師云
0798c02: 殘羹餿飯不勞拈出進云雪峰道鐘未鳴鼓未響托
0798c03: 缽向甚麼處去山便歸方丈意旨如何師云風動水
0798c04: 生紋進云峰舉似巖頭頭曰大小德山未會末後句
0798c05: 甚處是他未會末後句師曰殺人刀活人劍進云德
0798c06: 山道汝不肯老僧那頭便密啟其意如何是密啟其
0798c07: 意師云爛泥有刺進云德山來日上堂頭云且喜老
0798c08: 漢會末後句雖然也只得三年活既會末後句因甚
0798c09: 只得三年師云如蟲禦木進云和尚與麼畣話與古
0798c10: 人還有優劣也無師云優則總優劣則總劣進云水
0798c11: 向石邊流出冷風從華裏過來香師云且莫詐明頭
0798c12: 僧喝師便打僧禮拜云無雲生嶺上有月落波心師
0798c13: 云猶是亂統乃云劫前運步孰是知音格外橫身誰
0798c14: 當辨的二聽絕聞其響五眼莫睹其形直饒威音那
0798c15: 畔承當未免打作兩橛縱使卻來者邊行履也應難
0798c16: 許十全有佛處不得住抹過恆河沙國土春風孰道
0798c17: 在華支鸞鳳不棲荊棘樹無佛處急走過鎖夢關空
0798c18: 成險墮莫守寒嵒異艸青休戀白雲深處坐有無不
0798c19: 住絕商量玅用縱橫迥異常熱碗晝鳴翻古調銕牛
0798c20: 夜吼換新腔蟭螟眼裏放夜市卓拄杖云須信吾宗
0798c21: 別有長復舉僧問洛浦供養百千諸佛不如供養一
0798c22: 箇無心道人未審百千諸佛有何過無心道人有何
0798c23: 德浦曰一片白雲橫谷口幾多歸鳥盡迷巢後有尊
0798c24: 宿云要識箇中意牛頭尾上安山僧則不然要會箇
0798c25: 中意一老一不老於斯明得今日鑑明禪德領眾居
0798c26: 士揮金辦供施者不作施想受者不作受想彼此一
0798c27: 念純真當體三輪空宗功超五果四向福等虛空無
0798c28: 盡於斯未明大眾二時應供不得咬破一粒米久參
0798c29: 先德何用忉忉晚學初機更為頌出百千諸佛無心
0798c30: 道人元無彼此卻有疏親夜蟾自是有圜缺古鏡從
0799a01: 來不受塵卓拄杖云者段家風誰會得騰騰任運劫
0799a02: 前春。
0799a03: 晚參舉石霜禪師道初機未覯大事先須識取頭其
0799a04: 尾自至疏山參問如何是頭霜日直須知有如何是
0799a05: 尾霜曰盡卻今時有頭無尾時如何霜曰吐得黃金
0799a06: 堪作甚麼有尾無頭時如何霜曰猶有依倚在直得
0799a07: 頭尾相稱時如何霜曰渠不作箇解會亦未許渠在
0799a08: 後僧問九峰如何是頭峰日開眼不覺曉如何是尾
0799a09: 峰曰不坐萬年床有頭無尾時如何峰曰終是不貴
0799a10: 有尾無頭時如何峰曰雖飽無力直得頭尾相稱時
0799a11: 如何峰曰兒孫得力室內不知師云二大老與麼提
0799a12: 持雖是祭鬼神茶飯鬼神也無猒足山僧不免更著
0799a13: 一分如何是頭萬年天子不封侯如何是尾四海五
0799a14: 湖王化裏有頭無尾時如何潛龍勿用有尾無頭時
0799a15: 如何好所佛堂而佛不聖如何是頭尾相稱底句夜
0799a16: 明簾外排班立空王殿上絕知音且道與古人相去
0799a17: 多少具眼者辨取。
0799a18: 
0799a19: 
0799a20: 
0799a21: 
0799a22: 
0799a23: 
0799a24: 
0799a25: 
0799a26: 
0799a27: 
0799a28: 
0799a29: 
0799a30: 達變權禪師語錄卷第一
