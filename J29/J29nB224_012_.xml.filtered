0144c01: 嵩山野竹禪師語錄卷十二
0144c02: 
0144c03: 鄂　州參仝門人宗宏　錄
0144c04: 鄂　州龍光門人宗上　潞南州兜率門人宗堅　仝編
0144c05: 雜偈
0144c06: 示克禮禪人
0144c07: 谿深勺柄三尺。水靜漁歌一灣。此事無人舉著。隨他
0144c08: 狼藉松關。
0144c09: 示擇木禪人
0144c10: 佛見也須括去。是以乃可安閒。一身輕似雲葉。始得
0144c11: 把茅住山。
0144c12: 示闊安禪人
0144c13: 鐘聲曉出千峰。秋雨夜來幾點。打著闍黎面門。可憐
0144c14: 猶作空閃。
0144c15: 示等齊禪人
0144c16: 竹杖敲開頂盍。眼光映著眉毛。如何者裏難會。卻去
0144c17: 尋李問桃。
0144c18: 示豁山禪人
0144c19: 一口缽盂放下。半閒茅屋隨緣。清泉爚孰三碗。力倦
0144c20: 方床可眠。
0144c21: 示普濟禪人
0144c22: 靜住深山幾祀。不曾拓缽梁城。非衣己巳自知我。白米
0144c23: 朝朝滿盈。
0144c24: 示玉和禪人
0144c25: 嵩山華木春煖。古寺雲煙靜深。放下蒲輪且坐。流鶯
0144c26: 啼在西林。
0144c27: 示二木禪人
0144c28: 頂門有眼須見。艸履無繩莫拋。信意行將過去。山中
0144c29: 也好誅茅。
0144c30: 示牧山禪人
0145a01: 落日青楓江上。西來幾處漁樵。看他一種佛性。天然
0145a02: 與理俱超。
0145a03: 示純白禪人
0145a04: 椎殺山前石虎。打翻殿上鐙籠。不知何者為佛。但見
0145a05: 日出海東。
0145a06: 示遍谷禪人
0145a07: 春鶯啼上煙華。白雨傾來竹樹。打著心頭不知。要人
0145a08: 指箇入路。
0145a09: 訪曇華上人不遇題壁而還
0145a10: 南來一衲瀟灑。荷葉翦成練衣。我欲相尋菴裏。元來
0145a11: 拓缽未歸。
0145a12: 聽琴
0145a13: 流水分明指上。高山迻在庭中。轉身一曲悽惋。灑灑
0145a14: 柳霧松風。
0145a15: 漁父詞
0145a16: 蘆華一繫孤舟。便取白魚換酉。明月灣中自傾。醉來
0145a17: 仍臥谿口。
0145a18: 瀟瀟灑灑平生。往往來來洞口。忽遇秦人兩語。回頭
0145a19: 星已在罶。
0145a20: 種華
0145a21: 金峰卓錫幽居。且種幾行松菊。松韻泠泠襲人。菊華
0145a22: 徑徑香屋。
0145a23: 早梅
0145a24: 一支鬥雪開來。冷艷微微出朵。只恐佳人妒忌。任他
0145a25: 煙霧深鎖。
0145a26: 入山
0145a27: 直入千山萬山。管他兩谿三谿。有時大笑巖口。驚起
0145a28: 林中竹雞。
0145a29: 題鐙
0145a30: 一碗孤鐙殿上。清光與月爭明。小師好好挑撥。莫教
0145b01: 非蛾死生。
0145b02: 題壁
0145b03: 飯食經行無別。揮豪壁上圖詩。雖然高士訶罵。識者
0145b04: 心必韙之。
0145b05: 山居
0145b06: 幽居日日清閒。不管聲名榮辱。山下雕胡一掌。三餐
0145b07: 往往豐沃。
0145b08: 示蔣居士武
0145b09: 看盡聯峰集翠。峰頭猿鳥幾聲。日莫牛羊下去。松關
0145b10: 纖月初明。
0145b11: 示晏居士圯
0145b12: 不到石霜奪笏。非從鐵甕輸帶。頓然崛起龐公。一吸
0145b13: 西江絕瀨。
0145b14: 示何居士覺
0145b15: 當日燒菴伎倆。龐家百艸風度。拈來勘驗龍蛇。便是
0145b16: 生機一路。
0145b17: 示許居士貴
0145b18: 缽盂不可安柄。竹杖何曾發櫱。放下手中盞兒。未常
0145b19: 有物爭奪。
0145b20: 示杜居士喻
0145b21: 山翁終日杜門。不是猒煩應對。祇要人人共知。箇事
0145b22: 全無向背。
0145b23: 示宋居士皎
0145b24: 油油出岫春雲。鬱鬱旁籬野艸。細看者箇生機。不消
0145b25: 別去尋討。
0145b26: 示楊居士運
0145b27: 下馬虎谿一笑。登樓見月高呼。總是清涼竟界。騎牛
0145b28: 恐是文殊。
0145b29: 示石居士鏗
0145b30: 當囪幾樹黃梅。臨水數竿綠竹。梅上月來似霜。竹邊
0145c01: 露墜如霂。
0145c02: 示李居士祖
0145c03: 無頭無尾一物。能賓能主多般。山僧一味閒坐。梅雨
0145c04: 一灣兩灣。
0145c05: 示彭居士節
0145c06: 檐前細雨涔涔。山外水雲漠漠。且賞華茶兩鐺。閒來
0145c07: 又上樓閣。
0145c08: 示鄧居士靖
0145c09: 涼風吹亂芭蕉。細雨潤回荳蔻。便是山中佳趣。不妨
0145c10: 高臥清晝。
0145c11: 示陳居士璋
0145c12: 瓦礫放光動地。東瓜說短道長。者箇句當不必。大家
0145c13: 散步西廊。
0145c14: 示王居士曛
0145c15: 王瓜棧上新燕。郁李支頭落英。不是知音莫道。恐他
0145c16: 喚作閒情。
0145c17: 示朱道人煦
0145c18: 涔涔夜雨黃梅。漠漠水田黑犢。好箇風流不知。依然
0145c19: 只是徐六。
0145c20: 示王居士語
0145c21: 鳥語啼來漏洩。山華看去無名。見聞若不黏著。十方
0145c22: 可以橫行。
0145c23: 示何居士業
0145c24: 嵩山高臥雲室。免得勞勞送迎。有問如何是道。子鳺
0145c25: 支上三更。
0145c26: 示鄧居士處
0145c27: 用修遺蹟苔厚。玄鑒禪房艸深。一段風流可惜。與君
0145c28: 且酌東林。
0145c29: 示趙居士莊
0145c30: 桼園夢化蝴蜨。李伯晝成馬胎。二子不知妄相。如何
0146a01: 道眼得開。
0146a02: 示楊居士燾
0146a03: 仲尼精一無比。老氏嬰兒絕倫。惟我瞿曇獨步。十方
0146a04: 總是天真。
0146a05: 示王居士塞
0146a06: 問我西來大意。塞鴻昨夜南飛。王君若也難會。更折
0146a07: 一支紫薇。
0146a08: 示余道人局
0146a09: 仙凡一箇棋局。日月兩枚腐螢。倚檻看華看竹。不知
0146a10: 春老山亭。
0146a11: 示陳道人準
0146a12: 佛說無心最上。我云有物難群。閒來且蹋松景。未必
0146a13: 隨他見聞。
0146a14: 示曹道人冰
0146a15: 蠟人幾度如冰。道者何曾有實。放下一棚是非。端然
0146a16: 坐致深密。
0146a17: 示景道人經
0146a18: 三拜何曾得髓。一言已是遭賊。看來金屑雖貴。眼裏
0146a19: 著他不得。
0146a20: 示汪道人湘
0146a21: 一滴虛空浸爛。何消滾滾瀟湘。道人笑我無實。我也
0146a22: 未曾著忙。
0146a23: 示柳道人竭
0146a24: 不貴隋隄萬樹。亦非白蕅深香。若得末山伎倆。管他
0146a25: 東土西方。
0146a26: 示段居士戍
0146a27: 忽然昨夜秋砧。黃葉西飛滿林。一領鶉衣有在。何消
0146a28: 瞥起驚心。
0146a29: 示孫居士武
0146a30: 無琢無磨是道。有修有證非真。佛生兩路無別。你道
0146b01: 誰疏誰親。
0146b02: 示喬居士鶴
0146b03: 一翮翼翼碧漢。數聲清響前村。往來共我多日。月上
0146b04: 待歸閉門。
0146b05: 示汪居士文
0146b06: 理學知行合一。浮屠戒等三門。何謂禪宗之學。雪峰
0146b07: 覆卻飯盆。
0146b08: 示吳道人凌
0146b09: 是道非道勿論。即心即佛無爭。只管掩室閒坐。從他
0146b10: 涇渭濁清。
0146b11: 示趙道人甸
0146b12: 取得明珠在掌。不須別覓金丹。方知開合隨順。回首
0146b13: 光生指耑。
0146b14: 示胡道人默
0146b15: 三心開卻人眼。親到龍潭不曾。可惜都盧放過。任他
0146b16: 隨處馮陵。
0146b17: 示傅道人說
0146b18: 一箇西來印子。如今落在梁中。是誰摸著師紐。我也
0146b19: 許他立功。
0146b20: 示鄭道人璉
0146b21: 璉也尊為玉器。不如心玉為奇。非男非女之相。分付
0146b22: 鐙籠不知。
0146b23: 示吳居士嚴
0146b24: 青山一塢春雲。白水千群野鶩。莫將入道之源。落在
0146b25: 見聞兩路。
0146b26: 示李道人崇
0146b27: 學道貴乎無我。此言入道之原。嵩山不是饒舌。千聖
0146b28: 從斯一門。
0146b29: 示李居士季
0146b30: 深悲象季澆漓。且旁南山打雀。不是風流衲僧。如何
0146c01: 弄得手腳。
0146c02: 示潭道人祕
0146c03: 法印何曾祕密。心光如日當天。婆子若還識得。不須
0146c04: 別問三玄。
0146c05: 示李道人章
0146c06: 要知龐子回向。拈取龜毛尺長。擿在東洋海裏。回頭
0146c07: 百艸生光。
0146c08: 示李居士淙
0146c09: 萬派東流入海。千山西向摩天。誰知成佛之訣。此處
0146c10: 亦有生緣。
0146c11: 示宋居士軾
0146c12: 每見宋儒理學。也曾口口談禪。傳鐙雖有名字。未必
0146c13: 心心了然。
0146c14: 示李居士碔
0146c15: 你也馬頭截角。我方龜背括毛。笑倒貍奴白羖。何妨
0146c16: 椎殺猿夔。
0146c17: 示王居士玭
0146c18: 論道先須去妄。方才得近如來。然後拈起椎子。一下
0146c19: 兩邊擊開。
0146c20: 示方道人素
0146c21: 曰聖曰凡假名。無脩無證光大。只饒萬里長江。不免
0146c22: 似條襪帶。
0146c23: 示余居士立
0146c24: 說性說心伎倆。奪人奪竟生涯。嵩山一味閒坐。渴到
0146c25: 起來鬻茶。
0146c26: 示鄭居士洪
0146c27: 生死兩關如何。直下穿衣喫飯。有時唼著舌頭。好箇
0146c28: 見成公案。
0146c29: 示陶居士灒
0146c30: 五柳先生好飲。如今好飲何妨。應知者點消息。也在
0147a01: 三桮五觴。
0147a02: 示李居士初
0147a03: 心心欲學般若。見色聞聲若何。忽然跌落盆子。打碎
0147a04: 山廚小鍋。
0147a05: 示王居士沐
0147a06: 為君拈起苕帚。此處也須洞然。好箇機關不識。回頭
0147a07: 只叫蒼天。
0147a08: 示范道人沅
0147a09: 暑往寒來性海。歠茶飲水無生。日用尋常知得。不必
0147a10: 問他淨名。
0147a11: 示彭居士佑
0147a12: 秋水長天一色。此中便是真如。黃華折得盈把。自在
0147a13: 安閒有餘。
0147a14: 示趙道人爾
0147a15: 艸塘荷葉錢小。江岸柳梢線長。若問西來大意。不須
0147a16: 別處商量。
0147a17: 示劉道人盈
0147a18: 山華山鬥額。菜海昆海談玄。龍女獻珠百顆。夜叉
0147a19: 震動三千。
0147a20: 示陳居士沱
0147a21: 當日寶峰一喝。耳聾吐舌兩人。千古門風不別。誰是
0147a22: 前身後身。
0147a23: 示劉道人能
0147a24: 千山日煖樵歌。一水春晴釣艇。便是道人樂處。識來
0147a25: 與佛齊等。
0147a26: 示劉居士致
0147a27: 者箇如何說得。虛空未必能詮。當日李翱問道。止言
0147a28: 月在青天。
0147a29: 示馬道人涯
0147a30: 臥龍沒甚生涯。惟有一條落藜。或問至道如何。拈起
0147b01: 當頭便批。
0147b02: 示趙居士泰
0147b03: 才然豎起苕帚。人便謂余說禪。只如犢子搖尾。且道
0147b04: 是玅是玄。
0147b05: 示王居士晉
0147b06: 欲得不傳至道。只須斫斷根朱。軀中一物無取。方識
0147b07: 眉山老蘇。
0147b08: 示何居士既
0147b09: 不與鐙籠共語。還仝露柱相娛。識得其中玅理。便為
0147b10: 了事凡夫。
0147b11: 示祝居士深
0147b12: 秋清雲吐明月。水淨光生蚌珠。一段天真不識。請看
0147b13: 鷺宿平湖。
0147b14: 示王居士佐
0147b15: 靜處坐觀物化。怡然自有真如。粗心不得涯際。五眼
0147b16: 未能一窺。
0147b17: 示龔居士基
0147b18: 素履安然進道。不知幾度春秋。審君非是機鈍。入路
0147b19: 難將力求。
0147b20: 示范居士晞
0147b21: 竹裏艸亭僻淨。谿邊石徑幽深。居來始猒塵俗。烹茶
0147b22: 獨箇彈琴。
0147b23: 示李居士正
0147b24: 埽石高眠白晝。曳笻又向青山。若非世外人物。未必
0147b25: 能知此間。
0147b26: 示姚居士贊
0147b27: 居山須遠塵俗。談道莫生妄言。此是高人法式。亦為
0147b28: 成佛之根。
0147b29: 示謝居士暉
0147b30: 過去之言過去。今朝之事今朝。看來無甚關切。且向
0147c01: 嵩山挂瓢。
0147c02: 示劉居士苓
0147c03: 因行不妨掉臂。迻松也得茯苓。返身識得家寶。一切
0147c04: 煩惱自寧。
0147c05: 示吳居士剛
0147c06: 不識金剛玅體。無明窟裏回轉。此番為女敲開。處處
0147c07: 身光大顯。
0147c08: 示余居士任
0147c09: 春山疊疊青嶂。漁唱聲聲水涯。達者風流洩洩。往來
0147c10: 蹋碎煙華。
0147c11: 示聞居士普
0147c12: 廣大如天普盍。煇光似日常明。者箇果然會得。何妨
0147c13: 坐臥經行。
0147c14: 示溫居士模
0147c15: 一毛耑上天地。百艸頭邊祖師。不是其人莫說。恐他
0147c16: 笑殺雙眉。
0147c17: 示鄭居士宜
0147c18: 好箇見成法句。如何賢者無聞。吾儕不惜脣舌。是非
0147c19: 還他莫分。
0147c20: 示李居士依
0147c21: 大道本無依倚。真如何用談論。江清月白之夜。一曲
0147c22: 高歌石門。
0147c23: 示周居士皓
0147c24: 浩浩紅塵有佛。瑩瑩白玉無瑕。道人莫合雙眼。此物
0147c25: 何曾正邪。
0147c26: 示盧居士紀
0147c27: 何常佛性南北。管甚寤迷兩條。只要單刀入去。從前
0147c28: 心垢全消。
0147c29: 示朱居士怙
0147c30: 棒下不能領旨。且看拋下油餈。有時摸著巴鼻。始笑
0148a01: 臥龍古錐。
0148a02: 示陳居士航
0148a03: 嶽林一箇神通。終日嗤嗤自笑。布袋向人解開。何曾
0148a04: 有點玄玅。
0148a05: 示王居士從
0148a06: 世尊有箇三昧。石女偏然寶惜。女也不妨眼開。看他
0148a07: 是甚蹤跡。
0148a08: 示李居士令
0148a09: 欲知衰世津梁。祇是手中拂柄。此處不消佇思。翻然
0148a10: 寤得真淨。
0148a11: 示吳居士忍
0148a12: 階前石是真機。不別淨名一默。如何更問嵩山。歸去
0148a13: 黑山捉賊。
0148a14: 示趙居士鍾
0148a15: 梁山天半嵯峨。黑水江心怒吼。少室真機漏洩。木人
0148a16: 空裏招手。
0148a17: 示尹居士筠
0148a18: 幾樹寒梅厭雪。千竿修竹搖晴。分明好箇歸路。何用
0148a19: 雷奔一聲。
0148a20: 示夏居士恁
0148a21: 才言入路分明。露柱嗤嗤笑倒。不若支鐺鬻茶。管他
0148a22: 天色遲早。
0148a23: 示張居士誥
0148a24: 不隨語默流轉。脫去是非兩岐。方寸全無一物。不知
0148a25: 月上華支。
0148a26: 示鍾居士坰
0148a27: 海上月光炯炯。樹閒華景微微。文殊老子三昧。知得
0148a28: 全拋是非。
0148a29: 示關居士雲
0148a30: 瀟瀟華雨春岸。漠漠香風艸塘。不是瞿曇面見。空勞
0148b01: 別覓丹方。
0148b02: 示計居士緣
0148b03: 道者不隨世緣。蒲團只在山裏。渴來一澗清泉。秋孰
0148b04: 滿林樣子。
0148b05: 示張居士琳
0148b06: 囪虛月照空床。艸密荒肥石徑。不必蓬壺遠尋。須知
0148b07: 此地殊勝。
0148b08: 示王居士
0148b09: 半雨半晴歲月。不山不水人家。閒來石上趺坐。目送
0148b10: 林東落雅。
0148b11: 示無垢禪人
0148b12: 蹋破萬峰青。飲乾千澗水。若求佛祖心。早須合卻嘴。
0148b13: 示禪學禪人
0148b14: 林下何生涯。山前一塢粟。何須持缽行。卻受人榮辱。
0148b15: 示法雨禪人
0148b16: 如天一味雨。萬物從茲生。借問生機理。無臭复無聲。
0148b17: 示唯識禪人
0148b18: 唯識識何識。唯心心亦空。迅雷下一喝。頓教雙耳聾。
0148b19: 示谿舌禪人
0148b20: 禪者意如何。飲湯識冷熱。閒看谿水流。日日弄長舌。
0148b21: 示覺旨禪人
0148b22: 宿昔談心法。何曾知目前。可憐肝膽裂。空負百華然。
0148b23: 示不波禪人
0148b24: 早晨喫白鬻。到晚饑仍覺。此理复如何。馬頭初生角。
0148b25: 示融旨禪人
0148b26: 一條笻竹杖。是處得人嫌。撥著興化了。結冤到驢年。
0148b27: 示輪旨禪人
0148b28: 新作出家郎。須明方寸事。揩磨日用中。可到如來地。
0148b29: 示慈航禪人
0148b30: 一缽一蒲團。隨緣道自安。魔宮與佛界。是處得盤桓。
0148c01: 送霽禪人還水目
0148c02: 送女歸山裏。離亭分手難。殷勤精道業。莫只自顢頇。
0148c03: 示得心禪人
0148c04: 得心不得心。得心在方寸。昨夜子規啼。聲聲啼出恨。
0148c05: 示尼善逝
0148c06: 臺山大會齋。此語傳千古。分付汝研窮。努力莫茻鹵。
0148c07: 示張居士蘊
0148c08: 慈雲昆海上。張子古城裏。味道幾如饑。往來談至理。
0148c09: 示陳居士見
0148c10: 從來無法說。教我如何指。明月照菴前。吾心常若此。
0148c11: 示宋居士槿
0148c12: 相見不揚眉。舉意便知有。合掌向南辰。面面看北斗。
0148c13: 示蔣居士輪
0148c14: 本來無一事。何須更比倫。東峰日已出。華景落平原。
0148c15: 示孫居士文
0148c16: 慈雲菴前水。太華頂上雪。祖意已了然。叫我如何說。
0148c17: 示戈居士息
0148c18: 寄食江城裏。盤桓艸閣中。問余道中事。日出寺門東。
0148c19: 示郭居士茂
0148c20: 塵中人寂寂。一物了然無。如此行將去。何須問老盧。
0148c21: 示孫居士威
0148c22: 月到清江明。風來桃浪生。仁者心不動。隨處聽啼鶯。
0148c23: 示唐居士廣嚴
0148c24: 佛法無多子。太虛一印定。泥人笑破顏。石女初褱孕。
0148c25: 示徐居士國倫
0148c26: 才欲見山僧。紛紛華雨墮。端然不外求。何處立功過。
0148c27: 示胡居士騰所
0148c28: 無我我亦無。有心心亦有。兩關齊踢破。杲日當垂柳。
0148c29: 示龔居士巹
0148c30: 嵩山一竹篦。勘驗五湖人。打得血流出。方才見本真。
0149a01: 示黃居士昱
0149a02: 要論無生旨。須教道眼真。秋中一片月。看看無纖塵。
0149a03: 示郭居士昱
0149a04: 良哉觀世音。能超諸生死。故號大慈父。如秋月見水。
0149a05: 示熊居士繼
0149a06: 佛本在愚心。亦不離此覺。若明此覺性。誰縛欲誰脫。
0149a07: 示鍾居士慶
0149a08: 馬頭截角易。龜背拔毛難。嶺上古明月。徘徊過石磐。
0149a09: 
0149a10: 嵩山野竹禪師語錄卷十二終
