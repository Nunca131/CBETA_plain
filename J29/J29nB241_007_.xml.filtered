0598b01: 慶忠鐵壁機禪師語錄卷之七
0598b02: 嗣法門人幻敏重編
0598b03: 鞭策語
0598b04: 今之學道人多鮮克有成者病在好逸惡勞重服飾
0598b05: 喜美餐續人我勤雜論究共實總為不明因果不體
0598b06: 智行不切生死所致吾恐虛消虛受不惟無益而反
0598b07: 有損矣悲夫。
0598b08: 今之叢林古之叢林今之大眾古之大眾今之所以
0598b09: 不如古者學行公私之間而已巳古則學人而能行今
0598b10: 則行人而不學古則公人而忘己巳今則私己巳而存人
0598b11: 若欲廚下有溈山碓房求盧行磨室見演祖廁架逢
0598b12: 慧祖必恥而不為也安望其如古哉。
0598b13: 參禪人無直實久遠之功每每向文字語言上尋討
0598b14: 縱有見處似之也遇境逢緣自是不得他力殊不知
0598b15: 者文字之學是醍醐是毒藥若於此中求禪猶舍堅
0598b16: 實而取糠秕也所以古來聰明伶俐而得禪者百中
0598b17: 一二愚魯恒實而得禪者十常八九是知有學之不
0598b18: 如無學也明矣。
0598b19: 僧有聰明伶俐而親道學者貪生怕死而慕長生者
0598b20: 長生道學禪之緒餘也道學無禪必腐長生無禪必
0598b21: 促夫禪之益於人也如此胡為而不重哉。
0598b22: 有謂禪教乃出世之法而世諦中人如何做得去是
0598b23: 禪教不礙人而人自礙禪教也又焉知禪如大海教
0598b24: 似百川凡在宥者無不受其波而沽其潤。
0598b25: 夫為僧不樂習教參禪是猶欲科中而不事詩書也
0598b26: 重外典不肯究性地是猶熟稗史而不精舉業也科
0598b27: 中不得依舊還作常人性地不明未免有泥犁之患
0598b28: 學者不求妙悟一向談心論性講道說理如縫卵之
0598b29: 來蠅腥羶之聚蟻秪圖目前飽滿暢快到底沉湎於
0598b30: 車塵馬足穢濁坌壤之間不能成其大也。
0598c01: 參禪人要無倚靠纔有倚靠則較是非計得失之念
0598c02: 存於胸中而正念不能勝之矣正念既微工夫如何
0598c03: 得力日久月深反生疲厭退墮之想欲打徹此事不
0598c04: 亦難乎學者欲了明此件大事無他秪要將著忙二
0598c05: 字置在心目閒時時逼拶刻刻追尋一有是字則因
0598c06: 循慵惰之氣散虛豁蕩忘之志消日就月將無事不
0598c07: 辦也。
0598c08: 下手做工夫須從難克處克去難斷處斷去若起熱
0598c09: 燥相續心此係覺識種子煩動急下蒲團向清冷閑
0598c10: 靜處走上幾回提起話頭如大將臨敵魔軍自敗也
0598c11: 又如世間鑠銀爐韝火候未到汁水中銅鈆之氣若
0598c12: 雲霧奔馳火候既到漸見停止而色足矣將來營用
0598c13: 施為無不快心稱意學者鍛煉身心亦復如是。
0598c14: 參禪若有見處務積功行以培之此事如火裏精金
0598c15: 愈鑠愈光石中美玉愈磨愈瑩若得少自足枉費前
0598c16: 功縱有光瑩之質決不能成美器而濟急時。
0598c17: 學者重道德如重金玉遠貪欲如遠蝎蛇蝎蛇之害
0598c18: 止是一身貪欲之苦千生百劫金玉之富稱快暫時
0598c19: 道德之美貽傳永世。
0598c20: 參禪學道貴戒定慧甘清苦樂證修有擔荷徒清苦
0598c21: 無證修失之僻徒證修無擔荷失之餒徒擔荷無清
0598c22: 苦證修失之躁數者備學斯見矣淨戒為禪之基正
0598c23: 定是禪之本妙慧乃禪之用三學全道在茲乎。
0598c24: 菩薩畏順境不畏逆境逆境來時只消箇忍字成就
0598c25: 如許事業若是順境坐在坦途一無所成今之學人
0598c26: 往往向逆境中打不過者總是為生死心不切故也
0598c27: 與菩薩尚隔霄壤即有超佛越祖之談誰其信之。
0598c28: 有等謂禪乃大根器人纔參得我輩不如老實念些
0598c29: 佛看些經持些咒行些行倘三年五年十年二十年
0598c30: 恒如是說如是行是心亦可參禪矣只恐因循苟且
0599a01: 如無柁之舟洪波白浪臨頭看爾作麼把捉。
0599a02: 加功損悟腫不益肥頓悟漸修日劫相倍若肯向者
0599a03: 無漏業中下箇種子豈但不失人身他生異世轉得
0599a04: 頭來自然處處占些便宜。
0599a05: 參禪要盡偷心方有相應處有等名字學者明知此
0599a06: 事是絕頂關頭亦知自己已未曾踏到只是把我慢架
0599a07: 子高豎起不肯屈折於明眼人決擇彼又烏知退者
0599a08: 進之階虛者實之本謙者益之源乎。
0599a09: 學者我病有四如自己已行不去又勸人莫行此是借
0599a10: 人遮己已之我也自己已身心不端正慣求學道人瑕玼
0599a11: 此是障善隱惡之我也有等纔聞明眼知識住世或
0599a12: 便呈一偈上一書覿面問幾句話其實自家黑漫漫
0599a13: 底遂到處誇斤賣兩此我在求名也有等根信儘好
0599a14: 行履儘端但得一知半解便去閒靜處躲著身不樂
0599a15: 遇人此我在自足也嗚呼稱讚是白業譖毀是黑業
0599a16: 成美為大人成惡為小人黑白美惡之際苦樂大小
0599a17: 繫焉不蹈此轍便是好手。
0599a18: 參禪要得箇不自欺底肚腸行得一步方動那一步
0599a19: 見得一著方走那一著倘一向虛空擲骰子又是掩
0599a20: 耳偷鈴。
0599a21: 學者不得一概倣傚知識行徑知識處世有順逆之
0599a22: 權若順而傚之有進有益逆而傚之非墮則魔矣。
0599a23: 參禪若得見到履實當思報恩報恩一法秪宜潛牙
0599a24: 伏爪修翼養鱗以俟風雷雲霧若六種稍有未就唯
0599a25: 是反諸己巳不可求諸人。
0599a26: 師勘弟子甚易弟子勘師甚難學者先要具雙擇法
0599a27: 眼象季時代多有魔屬混於禪教中破毀正法假如
0599a28: 縱口談禪隨心說教若戒行有虧悉非祖佛真種子
0599a29: 矣。
0599a30: 學者以為己已之心為人何事不辦以愛慾之心愛道
0599b01: 何道不成世之愚人者甚多財色為最道之益人者
0599b02: 亦盛見性為良學者先淨其愚然後可以獲益。
0599b03: 做工夫不得畏首畏尾思前算後若肯和身放下剋
0599b04: 期定日可以成功。
0599b05: 學者做工夫有死了活不得有活了死不得死而若
0599b06: 活猶有用處活而不死全沒交涉矣。
0599b07: 參禪要斷命根命根卻有三種斷得前一種能明心
0599b08: 見性斷得後二種能坐脫立亡倘見性明心自可分
0599b09: 身揚化徒立亡坐脫未免塗路之苦陰隔之昏三種
0599b10: 俱斷永證道果。
0599b11: 做工夫若有少得須要檢點自己巳斷得底是那幾件
0599b12: 習氣心行與古德何若切忌鹵莽造次大口頻開取
0599b13: 笑識者。
0599b14: 做工夫若有一知半解須在眾中煆煉眾中能成就
0599b15: 行力增長識見銷磨惰逸若一向恥居學地圖自便
0599b16: 自安久之徇情縱意不足觀也。
0599b17: 參禪要斷習氣斷得一分有一分受用斷得十分有
0599b18: 十分受用如不能斷習氣而求禪是猶適燕而南行
0599b19: 蒸沙欲作飯其可得乎。
0599b20: 學者做工夫須行上正路莫緩莫急步步從實處踏
0599b21: 去不歇不休自有到家時節若只向口角邊言句上
0599b22: 徒捷徒快縱然見得境緣到來十人有九箇不能作
0599b23: 主反失信起謗成魔外種。
0599b24: 參禪要深信有箇悟門然者悟處唯當人自知有口
0599b25: 向人說不得明眼人前藏不得有等做工夫蒲團未
0599b26: 熱忽爾被昏沉將妄想裏著渾沌一下醒來便道見
0599b27: 某菩薩某佛某光乃至種種境界以為得悟不知純
0599b28: 是妄識緣影若悟道必如是臨濟棒下得悟高亭隔
0599b29: 江招手得悟湛堂聞鄰人讀出師表得悟又見箇甚
0599b30: 麼來久而不返群邪易入矣。
0599c01: 參禪做工夫中有喜魔怒魔毀犯魔訕謗魔增勝魔
0599c02: 卑劣魔偷安魔自足魔好談說魔乃至悲泣歌舞水
0599c03: 邊林下山石崖前自由自得不樂見人種種不覺不
0599c04: 知悉是魔著須是心如太虛空不令如上魔事插腳
0599c05: 唯明明歷歷提起本參話頭工夫自得力也。
0599c06: 有等參禪執於妄想頓歇清淨本然了無一物名之
0599c07: 曰悟又引六祖本來無一物之語以證之遂置心在
0599c08: 無事甲裏不起疑情不求進步如此何異落空外道
0599c09: 無想天人殊不知清淨無物乃教乘極則非拈花別
0599c10: 傳之旨復引祖師之言相證者是只知清淨無物而
0599c11: 不識本然本來也。
0599c12: 學者不得以教語便當宗乘須知者一大藏經只是
0599c13: 要人還家路引六度萬行乃途間資糧至若到家受
0599c14: 用即三世諸佛亦難說出倘以教為宗是將鋀石作
0599c15: 黃金也。
0599c16: 參禪悟門有三種信悟解悟證悟信解乃途路之樂
0599c17: 證悟則到長安矣。
0599c18: 參禪乃無漏正因一念發心已巳勝多聞一息得定已巳
0599c19: 超漏劫況復見到說到用到證到者乎然雖如是切
0599c20: 不可未得言得未證言證譬如貧人妄號帝王自取
0599c21: 誅戮之慘。
0599c22: 參禪人要箇潔淨器皿勿令雜毒入內若是打頭不
0599c23: 遇端正師把邪言邪語蘊在胸中縱逢真師執而未
0599c24: 化反生疑不信佛亦難救矣。
0599c25: 參禪如行遠路無論舉步急緩只是不可間歇若一
0599c26: 向畏途之遠止而不行何日是到家日子。
0599c27: 學者居稠人廣眾之中務令息事勿令造事事息則
0599c28: 智慧生煩惱滅事造則福緣消無明長無明長而人
0599c29: 我競持智慧生而道德弘著至于參隨知識有緣則
0599c30: 住無緣則去去而無怨住而有禮斯為古今儀範。
0600a01: 垂手為人或順或逆皆為方便一揚一抑總屬提攜
0600a02: 遇之者不以機心測度一概同觀智種靈苗方獲殊
0600a03: 勝。
0600a04: 佛事
0600a05: 達磨初祖忌
0600a06: 航海而來隻履而去饒他去白來明要且沒丈夫氣
0600a07: 南梁不識已巳非作家北魏活埋著甚死急一花五葉
0600a08: 平地風波傳法救迷無本可據賺陷神光雪冷腰間
0600a09: 斷卻手臂十月五日設忌齋三歲孩童信不及。
0600a10: 臨濟祖忌
0600a11: 六十痛棒拂蒿枝卻似頑嚚卻似癡末代兒孫冤苦
0600a12: 甚一回拈起一回悲三玄三要照用料揀賓主權實
0600a13: 三句四喝此是大師喫棒後平常調攝底藥石茲值
0600a14: 小廝兒瞥地之期用作供具亦不為分外呵呵。
0600a15: 大慧祖忌
0600a16: 拈香云老人此日忌辰和尚先期出隊者瓣香拈亦
0600a17: 得不拈亦得和尚先期出隊老人此日忌辰者瓣香
0600a18: 得亦拈不得亦拈爇向爐中且莫當面熱瞞還須禮
0600a19: 拜則是。
0600a20: 行者舉火
0600a21: 有緣遇著無緣錯過莫道出家未曾摸著鼻孔山僧
0600a22: 將八人送你則箇既是如許大眾齊在因甚只用八
0600a23: 人送他驀攛火炬云看。
0600a24: 聚雲老人秉炬
0600a25: 以火炬向上此是老人住世以火炬四方旋繞此是
0600a26: 老人垂手以火炬向下此是老人圓寂既是住世垂
0600a27: 手圓寂一眾悉見悉知又何必者些絡索喜得性命
0600a28: 落在不肖兒孫手中只消以火一齊燒卻且道如何
0600a29: 是報恩一句良久云蒼天蒼天。
0600a30: 應九
0600b01: 一三如三二三如六三三如九此老人語一二如三
0600b02: 二四如六三六如九不肖兒孫語兒孫語兩句玄一
0600b03: 句要老人語一句要兩句玄茲當應九之辰權作供
0600b04: 具拈香爐中喝一喝。
0600b05: 百期
0600b06: 師朗聲云和尚答云作麼作麼者百期向甚麼處去
0600b07: 來答云甚麼處去來恭賀清安萬福答云也不消得
0600b08: 拈香作禮。
0600b09: 入塔
0600b10: 兩手擘碎虛空山龍水龍齊至昨日有人從峨眉來
0600b11: 令朝卻向五臺去來亦任來去亦任去唯有兒孫最
0600b12: 伶俐來去且置且道擘碎虛空何人補得還請先師
0600b13: 證盟捧骨身入塔。
0600b14: 禮酆陵聚雲老人舍利塔
0600b15: 山不常青水不常綠中有不變黃金骨顯發聚雲光
0600b16: 昭是處鐵壁兒郎親拜掃不用哀號不用慟哭惟含
0600b17: 一點不白冤通身有口難分訴老人慈悲伏惟圓鑑。
0600b18: 開山灼然師掃塔
0600b19: 一直如弦一清如水破衲單瓢終身行履遺下者些
0600b20: 蟲豸惹得為弟底儘力扶起作麼生是扶起底道理
0600b21: 好將悲願度群生莫向深山枯寂裏。
0600b22: 為開山設忌
0600b23: 六月望前一日特為開山設忌兩堂雲水齊瞻知恩
0600b24: 報恩如是作麼生是恩誅茆豎草憑誰力畢竟如何
0600b25: 報電卷星馳秪自知。
0600b26: 聚雲老人三周
0600b27: 一去十入甲子晴空白晝說鬼且喜今日重來撤下
0600b28: 靈邊牌紙大眾還知麼慶忠孝滿。
0600b29: 禮聚雲老人塔
0600b30: 去時不覺知何日今得旋來踰二年不是兒孫無面
0600c01: 目秪緣水牯解遼天粗香薄獻不堪供養咄。
0600c02: 又
0600c03: 別去多年宛同此日言猶在耳心豈忘之如今某甲
0600c04: 歸來一任老人指示良久目顧四方云為憐青松渾
0600c05: 無樹不羨羡禾分八畝田。
0600c06: 又
0600c07: 三腳驢子頭戴角龜哥日午吞皓月無毛鷂子滿空
0600c08: 飛大蟲咬著蟭螟腳。
0600c09: 巴臺三目和尚塔
0600c10: 穿雲透霧涉水登山北面禮師忝列同參塤箎迭奏
0600c11: 和樂且然鴈行分影鼻孔一般願賢弟不忘聚雲委
0600c12: 託放光照於祖室階前我兩人務全師資道義且謾
0600c13: 說兄難弟難作禮三拜露膽傾肝。
0600c14: 忠南陳五玉追嚴
0600c15: 拈香云此一瓣香天上不管地下不生西方隱跡東
0600c16: 土無名高佛法僧之寶蓋斷業繫苦之鉤繩狼煙豈
0600c17: 擾兵燹何驚云壽壽無量追遠遠超昇悔過過已巳釋
0600c18: 報本本圓成今日爇向爐中特為陳老先生呂氏夫
0600c19: 人作一往生公據聽吾偈惜莪無計仰慈尊火裏蓮
0600c20: 花遍界金欲覓椿萱何處是子規啼罷正三更。
0600c21: 為知庫舉火
0600c22: 知庫寶光專持金剛為眾不輟臨去吉祥即今舉火
0600c23: 特為表揚良久攛下火炬南無大行普賢菩薩。
0600c24: 天谷居士追嚴
0600c25: 拈書云此瓣香在臣為忠在子為孝在兄為友在弟
0600c26: 為恭在山僧為起死回生超凡越聖因甚如此奇特
0600c27: 不見道聞性空時妙無比思脩頓入不思議無緣慈
0600c28: 力應群生明月影臨千澗水天谷居士意循其本先
0600c29: 達嚴慈不欲尋枝且超宗屬一瓣心香爇向鑪中普
0600c30: 伸供養良久云一瓣心香特地來青煙繚繞五雲臺
0601a01: 宗親有幸齊歡悅脫化蓮胎越聖階。
0601a02: 吳道人遷化
0601a03: 珍重目前句切忌未生時草枯鷹眼疾月滿兔兒肥
0601a04: 吳道人惺惺著他時後日莫受人瞞攛下火炬。
0601a05: 聚雲老人設忌
0601a06: 二十年前冤家路窄徹皮徹骨徹髓昔時聚雲今朝
0601a07: 慶忠宛同一日茲值僰蠻子放身捨命之期雖則粗
0601a08: 拈一瓣檢點將來也是淚出痛腸。
0601a09: 別峰上座舉火
0601a10: 皆時老僧夢撐逆舟渡汝而來今日汝定時立刻辭
0601a11: 老僧而去吾不負汝汝豈負吾諸仁者還識麼攛下
0601a12: 火炬。
0601a13: 附月崖為聚雲老人設忌語
0601a14: 流水常存今古脈高山不斷去來雲青青岩桂花
0601a15: 香遠歲歲秋風雨露痕今日是聚雲老和尚忌
0601a16: 法孫燈紹萬里希遘拈香禮塔無物供養生平善
0601a17: 笑聊以為敬且道笑箇甚麼。
0601a18: 像讚
0601a19: 達磨初祖六
0601a20: 神光之師般若徒得得支那妙有無千百年前不唧
0601a21: 溜分明辜負一枝蘆。
0601a22: 碧眼跣足絡腮鬍甘作摘蘆江上客不是撞著斷臂
0601a23: 人幾乎弄得沒交涉咄現怪作麼。
0601a24: 一航纔來一葦即去來來去去為何事雙龍眼底著
0601a25: 瞞神光臂間失志闔國人追不更回千古萬古空相
0601a26: 憶。
0601a27: 不聽般若師言以致九年枯坐閉口努睛蒲塌上何
0601a28: 異當年一枝蘆。
0601a29: 身首似孤峰鬚髮如荒草贏得隻芒鞋便是傳家寶
0601a30: 好好葉花滿地倩誰掃。
0601b01: 水遠山遙他邦異域道箇不識摘蘆過渡來處猶賒
0601b02: 去時太卒二齒打落當門一隻草鞋辜負。
0601b03: 應供達磨
0601b04: 亦無遠惡亦無掩善一葦蘆航分兩岸天堂不賞地
0601b05: 府不判磊磊落落聞慶讚江江星月可明處處香花
0601b06: 正燦當陽寫破是誰平山鐵壁老漢。
0601b07: 繡達磨
0601b08: 者郎當漢子浪裏踏蘆何如實地平穩到處現醜張
0601b09: 乖那堪圖利合本千針萬劄縱相宜頂門一下要惺
0601b10: 惺。
0601b11: 觀音大士三
0601b12: 童子合掌處韋馱捧杵間更有壽者相眼中聽流泉
0601b13: 且問觀音大士又在何處。
0601b14: 有時海上有時紙上妙圓通身何須執相咄若將耳
0601b15: 聽終難會眼裏聞聲始得知。
0601b16: 楊枝淨瓶磐陀石塊頭上有簪腰間有帶珠輪手中
0601b17: 得大自在。
0601b18: 童子拜觀音
0601b19: 紫竹林南海岸疊膝跏趺月霄漢珍重童子兒應如
0601b20: 是禮讚。
0601b21: 御製觀音
0601b22: 大士觀音四八妙相或在皇宮或居海上梵音潮音
0601b23: 說法時打鼓弄琶齊和唱。
0601b24: 水月觀音
0601b25: 水底月天上月手攜瓶子足踏葉隨流得妙隨世粧
0601b26: 我今稽首如是說。
0601b27: 應供彌勒
0601b28: 腹大口方彎眉跣足明州笑掣顛慣唱陽春曲天人
0601b29: 多敬禮閻老無拘束三三兩兩在人間去者去兮住
0601b30: 者住。
0601c01: 十八子戲古佛
0601c02: 者古錐老沒正經惹得諸子戲弄無端撞著慶忠一
0601c03: 齊收來聽用爾大大小小還發歡喜心麼。
0601c04: 古佛
0601c05: 頭圓腹圓光圓六根四大尊嚴雖然佛無今古一見
0601c06: 喜地歡天。
0601c07: 尊宿
0601c08: 尊宿居正位極曜面北朝會取南方無著眼看得高。
0601c09: 十王朝地藏
0601c10: 十王朝地藏地藏不知地藏臨十王十王不曉十王
0601c11: 若曉即同地藏地藏若知即同十王何以故不度眾
0601c12: 生不成佛端的輸他者一籌。
0601c13: 梓潼帝君
0601c14: 菩薩應世或俗或真以何為驗七曲文衡。
0601c15: 紅黃菊
0601c16: 菊花不獨占中央半是紅兮半是黃知他原是隱君
0601c17: 子喜隨秋日在垣墻。
0601c18: 響石
0601c19: 眾人之愛無足愛秤叟之愛愛可珍不琭不落非鐵
0601c20: 非金璞而不華實而有聲豈共楚人之泣寧同趙氏
0601c21: 之爭鐫作佛亦得不得亦瓏玲乘時若也點首何愧
0601c22: 予之讚稱。
0601c23: 佛花紀
0601c24: 禮懺懺禮罪性空花紀紀花佛光映欲識圓通居士
0601c25: 身問取壁上曇華信。
0601c26: 侍御田公像
0601c27: 須達長者給孤身到處林園作主人悉檀兩世猶懷
0601c28: 澤弘護一宗更永名青松未能方其操丹灶或可似
0601c29: 其神無無大士今何在遺來影像自繩繩。
0601c30: 天寧居士影
0602a01: 天寧應世賓城渝城居常不變處亂何驚住無所住
0602a02: 金剛為心壽踰古稀清素有恒和南敬讚允矣淨名。
0602a03: 黃善人施茶
0602a04: 三輪隱處真甘露幾番熱惱得清涼未到已巳來誰無
0602a05: 分木人戴草妙承當趙州老曾顯揚一掬須從者裏
0602a06: 過半間茆屋憩歇場尊貴不妨隨念喫樵耕漁牧頻
0602a07: 傾嘗水府宮前南濱岸習習風生萬類光。
0602a08: 元陽張道影
0602a09: 者漢適纔遇在南樓又來紙上索字說是元陽恐非
0602a10: 將謂張道不似鶴胎松質且行功進步還須驀直去。
0602a11: 聚雲老人影三
0602a12: 聚雲裏有箇賊出入行藏難可測青天白日換人晴
0602a13: 慣碎虛空為巢穴愛擎風愛拏月撞佛撞祖定打殺
0602a14: 多少應捕覓形蹤處處逢他捉不得方禪德請。
0602a15: 老凍齈川藞苴慣來葛藤裏橫身又去泥水中撒刺剌
0602a16: 不貴石火電光之禪卻取見地行履齊具目今眼底
0602a17: 無一人半人思古則推尊大慧臨濟惹起冤家來聚
0602a18: 頭描得影子真箇似月崖請。
0602a19: 者漢誰描畫描畫成懊惱笑罵諸方禪申明佛祖道
0602a20: 江家田堡鄭男村龍有龍睛虎有虎爪衡山請。
0602a21: 聚雲禱雨多應
0602a22: 玄黃蒼蒼我師非雨風雷電我師違我師我師何所
0602a23: 似何所似兮任所宜。
0602a24: 自讚
0602a25: 燒不然浸不濕劈不開摶不聚擊則有聲睹而無色
0602a26: 攪攪人前卒不休是之謂慶忠鐵壁泰興焦道成請。
0602a27: 是真是假眼小膽大險崖上慣好推人即饒讚他有
0602a28: 甚搭撒陳文學請。
0602a29: 者漢喚爾作佛未見許可喚爾作祖未肯承當說短
0602a30: 道長三寸舌劍移南換北一生真狂惺惺中非惺惺
0602b01: 商量裏絕商量磊磊落落昂昂藏藏不在常州蘇州
0602b02: 便在山上水上腳頭腳底沒遮攔畫骨畫髓難畫項
0602b03: 咦月崖熊居士請。
0602b04: 光郎當白拈漢喚作臨濟兒孫渾身拖泥帶水喚作
0602b05: 大慧兒孫卻又乾暴暴地喚作釋迦兒孫雲門棒下
0602b06: 難轉畢竟如何問取峭崖居士峭崖請。
0602b07: 不飲酒不食肉不近五辛不遠戒律縱縱橫橫轂轂
0602b08: 轆轆諸方笑他不合時宜他則為之流涕痛哭噓咦
0602b09: 咄是何物元來元來直不藏曲健衣缽請。
0602b10: 頑冥無知混沌莫測鼻直眉橫口南耳北供養者弗
0602b11: 昇天魂譖毀者豈落地魄說向人前不直錢郎郎當
0602b12: 當六三百億書狀請。
0602b13: 渾渾噩噩倜倜儻儻笑裏藏刀言中有響險崖上推
0602b14: 人平白地捏謊但將鼻孔向兒孫唾罵人天無伎倆
0602b15: 喝一喝童真善禪人請。
0602b16: 平地土堆無風波浪我元非我相豈是相五花六綠
0602b17: 付丹青天上人間頻景仰桂禪人請。
0602b18: 火裏蓮花流中波浪高高處出頭深深裏藏往覿面
0602b19: 當然是誰慶忠鐵壁和尚朴素道人請。
0602b20: 眼內有睛皮下有血一生慣風流為人要為徹而今
0602b21: 更欲賣身去不作貴不作賤將來營運施為到也不
0602b22: 辜本利莖禪人請。
0602b23: 身猶栗棘口似血盆疊膝一坐如意縱橫袈裟燦爛
0602b24: 人天眼說法從來不帶唇咦你是何人旨禪人請。
0602b25: 一看破二錯過做樣打模是誰話墮阿呵呵見也麼
0602b26: 東方甲乙木南方丙丁火白岩禪人請。
0602b27: 連我亦假說甚麼真形畢竟無何須問影一看破二
0602b28: 話墮三腳驢子空裏磨靈禪人請。
0602b29: 覿面親承第二義畫影圖形豈居一落三落四偈讚
0602b30: 頌試問那箇是真實仔細檢點將來連者話也不該
0602c01: 說底石砫馬宣慰請。
0602c02: 一几一榻一跏趺長縷腰絛氣志粗揮麈欲談誰薦
0602c03: 得逢人不話趙州無明禪人請。
0602c04: 願力弘深登山涉水承事聚雲中興大慧亂離裏接
0602c05: 人末運中任委但得禪名在世間一任信者信疑者
0602c06: 疑譽者譽毀者毀杲監院請。
0602c07: 一生多生茶裏飯裏承事供養恭敬頂禮相將俛仰
0602c08: 到驢年說甚虛空生耳真禪人請。
0602c09: 通身塗毒通身有響不鼓自鳴人間天上是甚麼鼕
0602c10: 鼕還要索我題箇讚子眉首座請。
0602c11: 龜毛拂子長袈裟只依舊跏趺坐盡野狐涎眉日豁
0602c12: 開師子吼明明底事舉示人暫者暫兮久者久惺禪人請。
0602c13: 硬如綿軟似鐵通身膽沒心血八面玲瓏不雕不琢
0602c14: 本禪人請。
0602c15: 描不成畫不就將無同莫須有猴愁摟搜頭狗走抖
0602c16: 擻口了禪人請。
0602c17: 卞和抱璞鑿石喪淳蒼頡作字鬼神夜泣慶忠傳影
0602c18: 識我非真且道孰優孰劣明眼者試定當看朗禪人請。
0602c19: 行則同行立則同立覿面者誰當陽不識佛祖位中
0602c20: 樂自圓從前不作閒遊戲行樂圖松侍者請。
0602c21: 三百六十骨節八萬四千毛竅丹青一筆圖成我儂
0602c22: 真箇好笑還識笑底道理麼良久云不審不審誠副寺請。
0602c23: 咄哉老鐵弄巧成拙賣盡風流虛空打橛妄談般若
0602c24: 不拘古例似者樣阿師當受何等業報冷時各自冷
0602c25: 熱則大家熱妙德禪人請。
0602c26: 者箇褦襶生來古怪說話不沾唇牙論談未有遮蓋
0602c27: 佛祖也似仇讎並無德能可愛咄童行禪人請。
0602c28: 巧弄白拈神出鬼沒心行不臧老而益毒一向僥倖
0602c29: 行險誰知贓私露出據款結案又作麼生賊賊三山首座
0602c30: 請。
0603a01: 描畫不出讚嘆不及聽則無聲睹而有色引起禪客
0603a02: 來參惹得冤家路窄還見麼你無拄杖子與你奪了
0603a03: 拄杖子衡首座請。
0603a04: 世尊拈花作賊人心虛迦葉微笑奴見婢殷勤達磨
0603a05: 面壁瞌睡非小臨濟德山不唧溜漢今日汝等將鐵
0603a06: 壁老僧畫影圖形堪作甚麼邊事速道速道指禪人請。
0603a07: 
0603a08: 　　　　　　　　普陀嗣法孫性統重刊
0603a09: 
0603a10: 慶忠鐵壁機禪師語錄卷之七終
