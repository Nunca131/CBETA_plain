0071a01: 荊南開聖院山暉禪師語錄卷十
0071a02: 住順慶府新菴門人祖玄錄
0071a03: 嵩山首座龍光法孫宗上編
0071a04: 雜偈
0071a05: 方城寺訪獅巖禪師
0071a06: 閒隨谿鹿度巖津得遇方城有道人謂我子書何用
0071a07: 讀衣中一寶自須珍
0071a08: 與見斯禪師
0071a09: 蒲團迻去就華陰月映林耑白霧沈翻得楞伽五法
0071a10: 孰天香杳杳散珠林
0071a11: 過游龍訪可雲禪師
0071a12: 水秀山真此住君幽華名艸埽為文鐔津昔日有潛
0071a13: 子廣福今時只可雲
0071a14: 寄修之張居士楙德
0071a15: 公為學士余為僧公號書淫余不能著作成塵搖五
0071a16: 嶽尤來石室繼禪鐙
0071a17: 送止白熊居士之奇
0071a18: 匹馬孤征此出山行時明月在谿閒君心清極仝明
0071a19: 月明月依然送君還
0071a20: 寄是渠胡居士齡祺
0071a21: 君年四十外春秋水郭山村日遍遊廣福寺前回首
0071a22: 望紅華峰上月初浮
0071a23: 送大原熊居士之京
0071a24: 馬首秋光接翠微遙遙山日送君歸蘆華遠岸雲縹
0071a25: 緲只見寒雅叫夕暉
0071a26: 贈則堯張居士允中
0071a27: 等閒吸盡西江水坐斷古今無彼此華裏鶯啼三兩
0071a28: 聲悄然畫出空王旨
0071a29: 贈二酉張居士楙學
0071a30: 原頭綠映此山薇折得盈筐自負歸行過谿灣聞野
0071b01: 雉林風謖謖送斜暉
0071b02: 哭玉藻王居士裕甲
0071b03: 春和日日倚柴門胡蜨翩翩過桼園卻笑莊生栩栩
0071b04: 者空留一夢在朝昏
0071b05: 寄參原熊居士之哲
0071b06: 山居免得俗情牽有水灌池可種蓮劫火燒時都不
0071b07: 問依然拄杖看峰煙
0071b08: 與聞監寺
0071b09: 築室雍門近石林風清月白冷瑤琴千巢鸞鶴長松
0071b10: 遍一碗青鐙到夜深
0071b11: 甘蔗拈華衣缽傳原原委委落西川欲知底事無多
0071b12: 子只在相逢彈指邊
0071b13: 复錢大中丞
0071b14: 肉案酉樓也不差旋攜枕簟任余家聞公解得晦堂
0071b15: 意無复重論巖桂華
0071b16: 一杖橫肩倚石門五湖雲水自消魂也知高士機緣
0071b17: 孰腦後何須著棒痕
0071b18: 北望鼇谿秋漸涼黃華滿徑正飄香莫教又渡五谿
0071b19: 水回首蒲村是故鄉
0071b20: 茶桮酉碗日隨緣此意勞君寄老禪媿我匡徒猶自
0071b21: 縛不能枕石日高眠
0071b22: 聞道蒲村種柳人竹皮冠稱接巾有時坐對窗前
0071b23: 月秋色湖光無一塵
0071b24: 東吳高士寄詩來勸我錫飛泉石隈已作歸休秋月
0071b25: 後湖山相對菊英開
0071b26: 贈泰書記
0071b27: 赤鄞室裏破沙盆千古傳來到聖恩分付端居燕翼
0071b28: 子好將此法壽兒孫
0071b29: 寄慧維那
0071b30: 水邊林下是生涯爛鬻黃精道者家自是山中風味
0071c01: 別不將形跡出桑麻
0071c02: 深臧世外是先機疊疊雲峰鳥自飛道者風流誰解
0071c03: 得黃華野艸自春暉
0071c04: 東皋一頃千尋竹日日檀欒映水雲籟動有時菴外
0071c05: 發道人心淨卻無聞
0071c06: 贈崇侍者
0071c07: 高藍峰頂艸離離秋色微微遠近宜一曲水仙彈月
0071c08: 上孤音子外复聞誰
0071c09: 贈世維那
0071c10: 一棒當年提此宗人聞盡道力屠龍英風千古還堪
0071c11: 羨莫只高眠半壁峰
0071c12: 寄大仝監院
0071c13: 身心老嬾可山居掘得荒園好種蔬每日盈筐須自
0071c14: 擷羹烹一缽塞饑虛
0071c15: 寄丈雪和尚
0071c16: 禹門精舍夜郎陬華雨霏霏古播州自是丈師能出
0071c17: 類心原直接曹谿流
0071c18: 寄大冶禪師
0071c19: 平城高閣出雲耑北望虎丘春色闌雨斷煙華三月
0071c20: 裏山湘水看芝蘭
0071c21: 見語嵩禪師題壁因韻贈之
0071c22: 嵩公少未進鍾王此日翩翩遠擅場裨海芳名君已
0071c23: 達慚余老去困汙塘
0071c24: 洩洩風流一袋從西山子弟解雲龍谿山老我滿頭
0071c25: 雪盡日東峰學種松
0071c26: 寄東林響禪師
0071c27: 獅王夜半吼東林象兔天明遠遁跡湖海從茲一道
0071c28: 清孤光凜凜照今昔
0071c29: 贈太極先臧主
0071c30: 目盡群經十四春方將抉去眼中塵年來又向蒲團
0072a01: 覓贏得清光照四鄰
0072a02: 長西堂秉拂勉之以偈
0072a03: 雪峰聖箭可穿楊鐵騎雲奔戰一場漫說功高當獻
0072a04: 凱還須進取舊漁陽
0072a05: 天峰以哭弟子一偈見寄余亦積恨因次韻畣
0072a06: 之
0072a07: 鶴髮蒼顏恨不休彊將衣袂括雙眸當年道胤傳家
0072a08: 法今日愴然雨淚流
0072a09: 弔慧虛耆舊
0072a10: 布帆兩挂五湖船來往江南路幾千今日歸休平越
0072a11: 寺眉光燒殺夜郎天
0072a12: 寄石蒲揆和尚
0072a13: 小搆石菴作隱居閒隨紫鹿摘園蔬路頭原不從雲
0072a14: 水那得世人一到廬
0072a15: 贈頑石矩禪師
0072a16: 宿德童顏隱道林山門向月老禪心煙空岳色無何
0072a17: 取一定蒲團傲古今
0072a18: 示仲維那
0072a19: 學者存心去愛憎虛中清極始為能凝然直似秋天
0072a20: 月高照銀河萬象澂
0072a21: 無字從來理事周可書衣袂日相求不由此徑行將
0072a22: 去到底依然涂路修
0072a23: 欲歸不歸在半涂如何便可罷工夫請看長慶禪鐙
0072a24: 譜道業平生七破蒲
0072a25: 贈密機老宿
0072a26: 二十四年江海閒芒芒煙水老容顏歸來只住棲賢
0072a27: 寺明月一方心自閒
0072a28: 少小參尋老大居戒珠圜潔自如如靈隱山前幽谿
0072a29: 水一鏡無塵映碧虛
0072a30: 示覺聖王居士
0072b01: 閒時打坐倦時眠此是高人向上禪若問此情誰解
0072b02: 得艸塘居士獨余先
0072b03: 示覺賢張婆子
0072b04: 密密親存此一機青山相對掩荊扉有時穿破銀山
0072b05: 面回首高窗送落暉
0072b06: 复石林慶書記附來偈
0072b07: 平越磯頭一釣竿雲衰雨笠寄波瀾投綸落餌終易
0072b08: 鱎媿殺無當錦鯉看
0072b09: 學道當須結聖胎漫教書劍老徘徊若將此事梯榮
0072b10: 顯齊己不聞動地來
0072b11: 戈鋋未動骨先窆戰壘如何當寶劍須是力全仝古
0072b12: 人凜凜雲中休掘塹
0072b13: 鴛鴦繡帳鋪金枕爛艸蒲團結玉寒一種冬風吹大
0072b14: 冶誰知沾著也心酸
0072b15: 付箇甚麼誰复受不知賺殺幾多人風清月白長
0072b16: 天淨鶯到隋堤處處春。
0072b17: 千金俊骨玉絡羈春風相送見吾師憑將門扇折
0072b18: 人腳自有通霄一著兒。
0072b19: 雪浪涌華疊翠連累峨也教寒日用尋常鹽
0072b20: 與酢鹹是鹹兮酸是酸。
0072b21: 贈嬾民玄監院
0072b22: 平生學嬾嬾難期傀儡纔牽又轉迻溪上長松今付
0072b23: 爾也知不負舊肝脾
0072b24: 古院牢騷自苦辛六年筋骨委灰塵勞勞灑埽成精
0072b25: 舍滿澗華飛別是春
0072b26: 寄均沾江居士
0072b27: 百頃雲山埜徑盤煙消日出上闌干松華無數風吹
0072b28: 落引得游蜂逐處摶
0072b29: 复遜岳禪人
0072b30: 腳跟叫痛誰為痛不痛痛中渠是誰自向痛中餐大
0072c01: 藥何須城裏喚盧醫
0072c02: 贈雲夫羅居士
0072c03: 平城每見道心堅訓練之餘喜坐禪削盡名根與利
0072c04: 路依然姓字載鐙傳
0072c05: 示海月知客
0072c06: 終日高樓坐一床關門冷冷月生光老農有箇平生
0072c07: 曲今夕為君彈兩行
0072c08: 重刻臥龍和尚語錄
0072c09: 曹谿消息到誰來盡道棲靈優缽開非是黔州重畫
0072c10: 足江湖已見吼如雷
0072c11: 贈遜岳
0072c12: 道出常情早見知當風哮吼是師兒千山象兔屏蹤
0072c13: 跡萬里晴空應自怡
0072c14: 贈開石意書記
0072c15: 相從道者已己多秋裂破來時不自由非是無邊瞋火
0072c16: 發祇緣斷臂接宗猷
0072c17: 示詢南王居士
0072c18: 師王一駕向南來步步香隨菡萏開煙水芒芒何近
0072c19: 遠福城東際月初回
0072c20: 寄楊丁兩將軍
0072c21: 千里神交道已符不須禪室論工夫琴心三疊如拋
0072c22: 棄法印依然繼兩蘇
0072c23: 示覺心王居士
0072c24: 生本無生滅也無無將生滅劃兩涂幽谿有箇長松
0072c25: 老終日醺醺醉一壺
0072c26: 與惺一監院
0072c27: 家住荊南古郢隈春風楊柳舞章臺老僧記得街頭
0072c28: 過簫鼓讙讙震地來
0072c29: 楊岐舊院月重煇萬疊寒光冷翠微此日高藍真輔
0072c30: 弼吾徒著著是先機
0073a01: 贈正宗老宿
0073a02: 衣缽元元繼一鐙名遺海宇似多能有時飽食依嚴
0073a03: 臥笑倒龍山八十僧
0073a04: 送惟一范道士
0073a05: 二十雲安旁水涯張仙日共飯胡麻明朝帆向芙蓉
0073a06: 水定在青羊第幾家
0073a07: 示祖眼舒居士
0073a08: 年老心孤世外情自知性地少分明蒲團每坐三更
0073a09: 月定室空空萬籟清
0073a10: 贈悟空老僧
0073a11: 雲山石堀此經行埜鶴無心夜半聲更與麇麚為誓
0073a12: 約千秋萬歲共柴荊
0073a13: 示美夫張居士
0073a14: 吹毛劍上乞生難除是震靈在掌耑莫道愚公家法
0073a15: 異枉山曾此碎狐肝
0073a16: 示君弼成居士
0073a17: 望水尋山老性情從來不解弄虛聲也知說法多清
0073a18: 貴祇是哫訾可猒呈
0073a19: 贈無著靜主
0073a20: 翠雲峰上掩柴荊不向王城借路行終日鼾眠長枕
0073a21: 石管他何地植華平
0073a22: 贈含容直歲
0073a23: 露冷秋清雁北回長沙東望月初來仝看此月湖橋
0073a24: 上自是分明夢眼開
0073a25: 送岳樵還銅巖
0073a26: 高藍松院動歸心送女還山去道林菴鎖銅巖當春
0073a27: 月谿谿麋鹿自相尋
0073a28: 寄神生方太史
0073a29: 不是心珠不是佛亦非情緣亦非物傳聞丞相見石
0073a30: 霜也被石霜奪卻笏
0073b01: 雲石禪人字
0073b02: 高藍雲石立崔嵬日照光鋪五色來分付禪流當惜
0073b03: 取莫教落魄在莓苔
0073b04: 三句禪者字
0073b05: 惡池三句玉關寒雲水翩翩到此難齧鏃機前當努
0073b06: 力迢迢一騎入長安
0073b07: 送野竹長老還山
0073b08: 龍門一曲別宮商三峽流泉韻自長分付還鄉須保
0073b09: 愛肚皮篦束白雲岡
0073b10: 示近天禪人
0073b11: 谿中明月上樓臺一宿龍山方丈來鐙下南華讀罷
0073b12: 後青天一笑怒春雷
0073b13: 因事复羅總戎還山
0073b14: 再到平城十二旬霜風雪日苦侵人自挑瓢笠還山
0073b15: 裏贏得春谿一帶新
0073b16: 示問松行者
0073b17: 埽室焚香禮六時禪心清課也多期如何不見真消
0073b18: 息孤負頻呼小艷詩
0073b19: 示鍾一侍者
0073b20: 英年學道是便宜何謂春光已自遲一箇蒲團剛正
0073b21: 好凝然直與寤為期
0073b22: 贈石林書記
0073b23: 白棒當空大有耑非仝艸昧弄狐肝石林既有真消
0073b24: 息付女晴煙一釣竿
0073b25: 山居
0073b26: 幾年杖錫入山深故舊從無訪道林雪盡春風三月
0073b27: 裏催歸啼血汙華陰
0073b28: 才逢二十度華春頭上星霜已逼人縱有巖耕消白
0073b29: 日怎經衰老共愁貧
0073b30: 示見菴主人
0073c01: 鹽官逼索犀牛兒侍者低眉云不知祇此不知曾未
0073c02: 負何須節外复生支
0073c03: 示了空上人
0073c04: 欲理頹綱網上流豈知世次轉多憂明朝一杖還松
0073c05: 院又傍清谿理釣鉤
0073c06: 示自修禪人
0073c07: 舊國聲名古宕渠岷山漢水是家居今來又共雍門
0073c08: 里春日壹壹好摘蔬
0073c09: 示印可禪人
0073c10: 階前古柏與雲齊勝日清和杜宇啼忽見晴開新月
0073c11: 上無邊翠景下巟隄
0073c12: 寄端居長老
0073c13: 高藍北望銅江開秋月微微水上來若使天涯如只
0073c14: 尺白雲聚散任崔嵬
0073c15: 示尼希有
0073c16: 磴道盤空出絳霄風清雲淨絕塵囂流來江上年年
0073c17: 月素景如鉤挂石橋
0073c18: 示天寧戒子
0073c19: 楊柳巾缾十八物雲山海國任優游食時擎出降龍
0073c20: 缽七佛之儀得自由
0073c21: 大士閣二首
0073c22: 大士樓臺江上起江聲夜夜清人耳也知轉盡普門
0073c23: 經何用天台一鈔子
0073c24: 樓臺百尺小谿頭夜靜經聲逐水流回首桂輪波上
0073c25: 出風飄素景動沙鷗
0073c26: 雨中過柏子菴
0073c27: 一支竹杖破煙冥樹樹鶯啼春艸青菴在都亭何處
0073c28: 是遙遙鐙火隔沙汀
0073c29: 照鏡有感
0073c30: 朝臨古鏡使心驚頂上青絲白一莖此道吾徒能接
0074a01: 拍馮他霜雪滿頭傾
0074a02: 寄醉頭陀
0074a03: 山裏疏狂一酉徒低頭一飲滄溟枯舉頭豪發赤須
0074a04: 動滿壁塗詩光怪無
0074a05: 葛鏡橋警諸徒在平越府
0074a06: 當日趙州度馬驢今葛鏡躍蟾蜍莫云南北仝消
0074a07: 恨仔細看來總不如
0074a08: 聞樂有感
0074a09: 珠林百二淨禪心已巳謝箜篌道自箴忽地一聲天外
0074a10: 蠁回頭也見淚沾襟
0074a11: 笙歌叢裏意多違漫向人前論是非好去幽谿尋泉
0074a12: 石蘆華遠岸傲春暉
0074a13: 因事示眾
0074a14: 與子仝袍是幾期人中還憎大雄師覆巢取子成何
0074a15: 事媿死遠公夢鳥時
0074a16: 麻衣瓦缽到平城十載匡徒已闢荊何事南來狐媚
0074a17: 種依然句引落深坑
0074a18: 新城狐媚謂多知講盡南華內外時徹底恣情仍跋
0074a19: 扈如何及得歎文犧
0074a20: 解制示眾
0074a21: 瓢笠來朝又自由西風黃葉一江秋平生去住如流
0074a22: 水是無心仝海鷗
0074a23: 興元初戒子
0074a24: 家住長松已十春高藍幽僻靜無塵碧谿谿上年年
0074a25: 月曾照雍門寺裏人
0074a26: 送蓮宗
0074a27: 臨江渡口送歸鑣望轉嵩丘去路遙不識幾時還到
0074a28: 此白雲未使恨全消
0074a29: 示潤宗
0074a30: 獨坐艸堂春又過高峰野鳥喚煙蘿都來室裏閒情
0074b01: 貫不欲勞勞奈我何
0074b02: 示別岫
0074b03: 吟行谿口海棠香何處漁樵歌正狂回首煙中秋日
0074b04: 老不知別岫已飛霜
0074b05: 示三益
0074b06: 三月谿桃映翠微清香杳杳襲人衣當年開卻靈雲
0074b07: 眼今日空教紫蕊飛
0074b08: 出坡
0074b09: 緊著芒鞋履素秋每將樵斧發谿頭無愁苔徑如油
0074b10: 滑一直高歌到虎丘
0074b11: 示乳峰
0074b12: 艸織蒲團獨自揵江城村落可隨緣有時情倦思歸
0074b13: 日好隱東山臥紙錢
0074b14: 示供實
0074b15: 破雨衝煙上五谿菴前楊柳鶴先啼殷勤傳得東林
0074b16: 信猶是銅江只尺迷
0074b17: 示心田禪人
0074b18: 隔江相望剎竿頭撩起還家已自羞況复重來石室
0074b19: 裏投機卻道有來由
0074b20: 贈覺蓮禪人
0074b21: 當頭裂破祖師關拍手高歌萬仞山莫道不能歸物
0074b22: 外堂堂早已別人間
0074b23: 示鏡清禪人
0074b24: 垢洗愚谿一鏡清等閒底事自分明白雲散盡堪消
0074b25: 遣者裏如何有死生
0074b26: 贈高夫人覺證居士
0074b27: 為道已無老病催蒲團靜坐月初來空香杳杳塵消
0074b28: 盡何必青蓮八水開
0074b29: 贈都統高居士
0074b30: 年來問道上嵩山萬慮全消心自閒祖印一枚君已
0074c01: 得逢人惟說破三關
0074c02: 寄佛度高居士
0074c03: 傳聞君自猒塵心下馬獨來訪道林會得無情解說
0074c04: 法人閒何用更投簪
0074c05: 寄宗璽張居士
0074c06: 王家貴戚出珠扃靜向精藍誦玉經拋卻春華千萬
0074c07: 朵喜從雲外一峰青
0074c08: 寄宗沅劉居士
0074c09: 自是君身氣骨仙閒時騎馬過林泉茶桮消得無生
0074c10: 旨成佛依然靈運先
0074c11: 贈不磷堅孫
0074c12: 長松松葉映清關四面軒囪道者閒寶劍拓來三尺
0074c13: 鐵兒孫將去墮癡頑
0074c14: 示不閔
0074c15: 秋開月桂映青岑香骨清氛傲眾林風味一般情自
0074c16: 異幾番相對卻低吟
0074c17: 示三艸
0074c18: 蒲團靜坐是生涯不履梁城來幾時快活水雲還自
0074c19: 足黃精白筍亦偏宜
0074c20: 示竹眉宏孫
0074c21: 瓢囊笠子過百城涂路幾經秋雨傾來往嵩山千萬
0074c22: 里飄飄贏得一身輕
0074c23: 示不磨
0074c24: 已收寶劍截名根一缽翩翩訪道原昨日相逢彈指
0074c25: 了更無餘事可談論
0074c26: 示大生
0074c27: 看破人情始愛僧袈裟叢裏學南能縱然未得輪王
0074c28: 印也勝人閒短燄鐙
0074c29: 哭石林慶立僧
0074c30: 頂門有竅是吾徒百段真金艷最孤今夜寺前梅已
0075a01: 破清香逗雪散浮屠
0075a02: 與智玄上人
0075a03: 閒行步步入松閒埜鶴無心自往還胸次陶陶非外
0075a04: 得十年固守一禪關
0075a05: 示碧環禪人
0075a06: 高高樓閣淨諸天空色分明散紫煙曳杖還從山頂
0075a07: 去雙雙埜雉過秋田
0075a08: 示龍山寺本和
0075a09: 龍山遠翠映精藍白石青煙古佛龕雲淨有時天際
0075a10: 碧銀河斗柄下空潭
0075a11: 示心融禪人
0075a12: 煮茗栽華白水鄉原無心法與商量有來此處求真
0075a13: 解豎起一拳是所長
0075a14: 示玄微禪人
0075a15: 春來日照岳山幽茶灶輕煙散竹樓卻向柳陰陰下
0075a16: 臥謳歌一曲更風流
0075a17: 示空隱堂司
0075a18: 衣珠皎皎本無塵曠劫都來體自真好謝情緣規一
0075a19: 室莫教背穴纇精淳
0075a20: 送本源教授還山
0075a21: 深深結室古巖隈山靜從無俗客來今日相傳一口
0075a22: 缽清谿取水地盧煨
0075a23: 贈虎丘皎侍者
0075a24: 一杖孤征艸木春楊華落落逐江蘋虎丘法印馮君
0075a25: 弄莫使滔滔更問津
0075a26: 寄舒光禪師
0075a27: 薄薄林霜冷石臺倚窗殘菊旁秋開晴雲淡漠君何
0075a28: 處欲冥鐘聲出嶺隈
0075a29: 示平越府心修上人
0075a30: 登樓春色上名園華烏啼幽萬樹煙宛轉人閒滄海
0075b01: 水須臾依舊灌桑田
0075b02: 示純真禪人
0075b03: 高僧本住在煙蘿引水灌園趁白波昨日東村看黍
0075b04: 稷黃猿絡繹盜秋禾
0075b05: 贈空無上座
0075b06: 楓林揭赤晚華香歸鳥聲聲啼過牆道者窮通兩不
0075b07: 取陶陶一衲白雲鄉
0075b08: 送僧之天童
0075b09: 百城相隔水和煙此去江南路幾千識得阿師真面
0075b10: 目不教虛費艸鞋錢
0075b11: 與若愚道士
0075b12: 春日微微春艸奢翩翩一鶴破晴霞山深徑僻無來
0075b13: 往洒缽吹盧為鬻茶
0075b14: 哭天童老和尚
0075b15: 雷驅電燿駭龍湫金粟鄞山幾十秋忽作雙趺金槨
0075b16: 裏闌干怎教不多流
0075b17: 與桂黃平
0075b18: 端明政暇謁雲居五蘊無床坐不如解帶山門千古
0075b19: 事重逢莫教又成虛
0075b20: 與喻侍御
0075b21: 逃禪學佛靜方修世外閒情也自由開寶寺前卓筆
0075b22: 後始知無夢到丹丘
0075b23: 寄汪牧鯤
0075b24: 解后卯陽每歎奇逍遙只以死為期余留在越君還
0075b25: 遠那得重逢論昔時
0075b26: 示宗尚
0075b27: 涔涔夜雨滴華欄艸閣翻經便畏寒慚媿昔人深雪
0075b28: 裏幾番徹骨始心安
0075b29: 示獨秀
0075b30: 晚來曳杖步崔嵬緲緲銀蟾海上來不知此夜秋園
0075c01: 裏華下誰堪奏落某
0075c02: 示可大
0075c03: 黔州楚水已從春簇簇煙華醉殺人欲識東皇何面
0075c04: 目壹壹依舊在松筠
0075c05: 示可久
0075c06: 古殿鐙縣三世火高峰日照五谿煙婆娑遮莫成何
0075c07: 事祇為先宗譜未傳
0075c08: 示真牧
0075c09: 戒學長松十見華身心鍊得似輕霞黔山楚水閒無
0075c10: 事盡日菴前送去雅
0075c11: 示德修
0075c12: 獨把蒲輪坐六時窮奇入玅兩無欺分明得了云何
0075c13: 得月色谿聲許自知
0075c14: 示德惺
0075c15: 禪心道韻飲桮蛇說有談空算海沙逼直相逢彈指
0075c16: 了眼中何處見空華
0075c17: 示石僧
0075c18: 雲收霧斂歛見晴空雨後江楓半是紅開眼不隨情物
0075c19: 轉依然一性是圓通
0075c20: 示宜爾
0075c21: 柳陌華皋寂滅場晨鐘暮鼓見空王兒曹若作尋常
0075c22: 事依舊悲風萬里揚
0075c23: 示不敏
0075c24: 曙角頻催聞誦經天華款款散前庭眼中莫被塵沙
0075c25: 翳才有纖豪便喚惺
0075c26: 示眾
0075c27: 項上鐵枷苦自贏不如放下便心怡風晨月夕馮高
0075c28: 枕管甚冬寒夏熱時
0075c29: 萬象之中獨露身此言猶是落疏親何如飯罷蒲床
0075c30: 上一枕長松白日淪
0076a01: 日日板聲鳴唧唧不知何事苦相逼一拳打倒月當
0076a02: 天萬里寒空明一色
0076a03: 說得脣皮鮮血來不如一埽毉雲開峰頭白浪三千
0076a04: 丈火裏蝦蟆躍五臺
0076a05: 盡道腔中日日煩欲捉不捉此心猿回觀明月指頭
0076a06: 上何用別尋自苦冤
0076a07: 當時身毒一拈華直到如今掜死蛇不若和拳都打
0076a08: 落只教黃面也吁嗟
0076a09: 石龜躍入僧堂裏觸碎聖僧八字眉露柱鐙籠齊笑
0076a10: 倒如何大眾不曾知
0076a11: 僧堂默默此經行箇箇眉毛眼上橫只解低頭合著
0076a12: 眼不知日已曬三更
0076a13: 山門楊柳日東斜又見秋風送晚雅一缽辣羹纔喫
0076a14: 了禪床依舊漉空華
0076a15: 八萬四千毛孔裏孔中一一五須彌如何各各不相
0076a16: 見卻到堂前覓指之
0076a17: 鶴隨錫杖上黔州貓仲侏離乞食愁漸漸聞熏從化
0076a18: 了清風明月一歸舟
0076a19: 欲溯曹谿可力探將行還止不羞慚當時東院年多
0076a20: 少猶自區區謁指南
0076a21: 楊鍊師新泉
0076a22: 鍊師築室紫霞峰鑿得仙源旁赤松靈物也知道骨
0076a23: 異偏將甘冽應玄宗
0076a24: 贈餘慶令趙居士登階
0076a25: 子賤重來負一琴非仝任力獨關心依然三得君當
0076a26: 重莫教無歌五褲吟
0076a27: 賞荷
0076a28: 荷華滿院子鳺啼風遞幽香遍五谿不是老農偏愛
0076a29: 賞從來高士也曾題
0076a30: 荊南開聖院山暉禪師語錄卷十終
