0334a01: 介菴進禪師語錄卷三
0334a02: 住蘄州三角禪寺嗣法門人真文等編
0334a03: 示眾
0334a04: 崇禎癸未冬師受徑山觀音殿朗玄監院請結制示
0334a05: 眾欲識佛性義當觀時節因緣時節若至其理自彰
0334a06: 秪如今日結制諸方必有上堂小參攢花簇錦巧妙
0334a07: 尖新布縵天網羅龍打鳳撿點將來盡落時弊徑山
0334a08: 則不然且道如何施設顧視大眾云白日青天切莫
0334a09: 瞌睡好拍膝一下便起僧問如何是徑山境師云百
0334a10: 萬松杉雙徑杳三千樓閣五峰寒僧云如何是境中
0334a11: 人師云九九八十一僧云人境已巳蒙師指示向上宗
0334a12: 乘事若何師便打問徑山祖窟八十七代祖師未審
0334a13: 在何處師云眉毛在睫上僧云不會師云佛殿前看
0334a14: 取。
0334a15: 因雪示眾百萬松杉被雪埋簷前鴉鵲遶生臺尋思
0334a16: 秪為飢無食遠遠飛從殿角來召大眾云既是百萬
0334a17: 松杉被雪埋為甚麼殿角不被覆卻眾下語不契師
0334a18: 代云無他棲泊處。
0334a19: 師為雪轎大師上堂白槌云法筵龍象眾當觀第一
0334a20: 義便一椎嶠乃震威一喝有僧請益師示偈云一惟
0334a21: 一喝震天嘶就裡明機孰可知獨許凌霄委此事石
0334a22: 人撫掌笑嘻嘻。
0334a23: 解制示眾豁開戶牖當軒者誰若也見得不妨腰包
0334a24: 頂笠竿木隨身一任南天台北五臺其或未然各須
0334a25: 照顧腳下好。
0334a26: 師住餘杭廣福寺示眾舉先廣福惟尚禪師述偈呈
0334a27: 覺印印豎拳云正當恁麼時作麼生尚掀倒禪床印
0334a28: 遂喝尚云賊過後張弓便出師云覺印恁麼接人固
0334a29: 是勾賊破家惟尚雖則當仁不讓早已巳墮坑落塹且
0334a30: 道新廣福又作麼生客來無管待蒿湯備禮儀。
0334b01: 師住鍾溪太平菴示眾四月村莊菜麥黃啣泥紫燕
0334b02: 語聲狂太平境色誰人委獨坐溪頭看水忙。
0334b03: 示眾僧問師燒木佛意旨如何師云圖取舍利僧云
0334b04: 為甚某甲不見師云瞎乃云大凡燒神化佛須具這
0334b05: 些眼目始得不然各各照顧眉毛好只如趙州道金
0334b06: 佛不度爐木佛不度火泥佛不度水真佛內裏坐又
0334b07: 作麼生驀召眾云還見真佛麼眾無語師呼行者點
0334b08: 燈來便歸方丈。
0334b09: 師住武康天池寺示眾舉玉芝禪師問碧峰如何得
0334b10: 不落人圈繢峰打一掌云是落也是不落也師云玉
0334b11: 芝父子與麼問答大似二俱不了或問新天池但向
0334b12: 他道未有這個消息道將一句來他若擬議劈脊便
0334b13: 棒。
0334b14: 師置一斫刀日隨眾務遂舉起刀示眾云亦能伐材
0334b15: 亦能養材復偈曰剛刀銛利出紅爐斫盡雲根不用
0334b16: 磨衲子腰間曾佩得何愁栗棘葛藤窠。
0334b17: 示眾舉玉芝禪師因陸五臺問東土一千七百善知
0334b18: 識即今向什麼處去了芝指庭樹鳴蟬云這裏也有
0334b19: 一個臺云只這聲響便是麼芝云喚作聲響即錯過
0334b20: 去也師云玉芝與麼為人不惟被此老看破要作他
0334b21: 臨濟兒孫未得在且道天池又作麼生誰知遠煙浪
0334b22: 別有好商量。
0334b23: 因僧說夢師舉仰山夢入彌勒院見堂中諸位皆足
0334b24: 惟第二位空仰山遂坐有一尊者白椎云今當第二
0334b25: 位說法仰山云摩訶衍法離四句絕百非諦聽諦聽
0334b26: 及覺舉似溈山山云子已巳入聖位仰山便禮拜師云
0334b27: 溈仰父子夢中說夢致累後昆瞌睡不醒隨語生解
0334b28: 召大眾云還有不夢者麼良久云更深猶自可午後
0334b29: 更愁人便起。
0334b30: 除夕示眾收拾閒家具燒除爛葛藤山房分歲靜深
0334c01: 夜獨挑燈。
0334c02: 上元示眾千燈萬燈從這一燈起且道這一燈從何
0334c03: 處起苟知落處交光相羅燈燈無礙秪如十方俱擊
0334c04: 鼓十處一齊聞東家點燈西家暗坐又作麼生良久
0334c05: 云一種是聲無限意有堪聽處不堪聽。
0334c06: 示眾細雨落花香冷淡晚風敲竹響晴空西來祖意
0334c07: 我不會午夜推窗月上東。
0334c08: 示眾舉雪菴示眾云乍住城隍寺無東又缺西汝纔
0334c09: 抬眼起我便放頭低鬚髮白如雪身心爛似泥本來
0334c10: 無佛法何處是全提逆川和尚拈云雪菴和尚固是
0334c11: 尋常說話其奈家醜外揚雅山則不然水自悠悠雲
0334c12: 自閒紫廛原不異青山缺長欠短尋常事只恐葫蘆
0334c13: 醋不酸師云二老各逞家風別調固是雪曲陽春其
0334c14: 奈高和者稀金明又且不然城市山居絕異同頹然
0334c15: 蒲坐沒西東身心佛法俱潦倒見色聞聲不用聾。
0334c16: 示眾大士神通無剎不現總皆知之及乎妙相莊嚴
0334c17: 於十字街頭無人識得金明為伊慶誕且道作麼生
0334c18: 慶翻轉地皮苔尺厚剷去堂前草丈深還見觀音大
0334c19: 士麼維那云昨夜三更月到窗師大笑歸方丈。
0334c20: 示眾舉僧問雪峰古澗寒泉時如何峰云瞪目不見
0334c21: 底飲者如何峰云不從口入趙州聞舉呵呵大笑云
0334c22: 不可從鼻孔入僧卻問古澗寒泉時如何州云苦飲
0334c23: 者如何州云死雪峰得聞乃云趙州古佛遂遙作禮
0334c24: 從此不答話大慧云雪峰不答話疑殺多少人趙州
0334c25: 道苦面赤不如語直若是妙喜即不然古澗寒泉時
0334c26: 如何到江扶艣棹出嶽濟民田飲者如何清涼肺腑
0334c27: 此語有兩負門若有辨得許你具參學眼師拈云一
0334c28: 人理上有餘事上不足一人事理兼帶一人事上有
0334c29: 餘理上不足唯有這僧置此一問卻較些子若是金
0334c30: 明又且不然古澗寒泉時如何快與老僧持竹篦子
0335a01: 來飲者如何劈頭便打且道答這僧不答這僧速道
0335a02: 速道。
0335a03: 端陽示眾靈符一道示端陽萬法本閒人自忙療病
0335a04: 不須尋百草安心奚用覓諸方鳥啼花笑山猶靜雲
0335a05: 散風清日更長笑看小兒乘艾虎卻將虛勢喪真常
0335a06: 因僧請益示眾舉趙州問僧發足甚處師云賊身已巳
0335a07: 露僧云雪峰師云面赤不如語直州云雪峰有何言
0335a08: 句示人師云一不做二不休僧云尋常道盡十方世
0335a09: 界是沙門一隻眼汝等諸人向甚處屙師云勾賊播
0335a10: 梯州云闍黎若回寄個鍬子去師云賊過張弓保福
0335a11: 展云南有雪峰北有趙州師云就窠打劫雪竇云這
0335a12: 僧既不從雪峰來可惜趙州鍬子師云把髻投衙琅
0335a13: 邪覺云眾中有云寄鍬子去埋卻雪峰若道寄缽盂
0335a14: 去便道盛粥飯用狂解夢見作麼商量不是僧縣手
0335a15: 謾說學丹青師云自賊識賊乃云這一隊老賊今日
0335a16: 被山僧據款結案縛做一團擲向諸人面前了也還
0335a17: 有與伊出氣者麼遂拍膝一下云一狀領過。
0335a18: 示眾舉古大慈示眾云山僧不解答話只是識病時
0335a19: 有僧出便歸方丈雪竇拈云大凡扶豎宗乘須是辨
0335a20: 個得失且大慈識病不答話時有僧出便歸方丈雪
0335a21: 竇識病不答話或有僧出劈脊便棒諸方識病不答
0335a22: 話或有僧出必然別有長處敢有一個動著大唐天
0335a23: 子只三人師云大慈雪竇可謂好手手中呈好手殊
0335a24: 不知得便宜處失便宜新大慈這裏又且不然總不
0335a25: 管他答話識病只是飢時喫飯倦來打眠如或未然
0335a26: 老僧不惜眉毛更為汝等頌出風規傑出沒多般一
0335a27: 點靈犀照膽寒蝦跳不出斗憑君作話端大唐天子
0335a28: 只三人千古萬古轢鑽。
0335a29: 中秋即事示眾靈山指月家醜外揚曹溪話月外揚
0335a30: 家醜隱川風味要且不然楖栗杖開花木患子白醭
0335b01: 黑豆未生芽明月當軒掛致令精空甏徹底掀翻破
0335b02: 家私盡情托出雖然不掛絕糧牌亦未免驚起廬山
0335b03: 子魏鬍子背地裏商量便將二斗黃米連宵供養拈
0335b04: 起餅云大眾只如這個作麼生消受良久云數盞釅
0335b05: 茶茆屋下一聲長嘯碧天秋便起。
0335b06: 芟草示眾久雨初晴庭前草深為汝剷卻自快胸襟
0335b07: 且道作麼生剷稊稗直教無影跡只留梅竹引清風。
0335b08: 示眾東熱鬧兮西熱鬧忙忙業識不知老城市山林
0335b09: 盡炙慌獨我陶朱靜悄悄三伏之中別有秋竹風滿
0335b10: 院誰云掃任他烈燄熾炎炎爍石流鉛日杲杲夏蟲
0335b11: 若解識寒水鐵牛決定被蚊咬被蚊咬驚起楊岐三
0335b12: 腳驢百億須彌都撞倒。
0335b13: 曇維那請示眾舉王荊公入寺設齋看經師云利動
0335b14: 君子公問佛未出世時看甚麼經師云瞎端師云相
0335b15: 公周孔未出世時讀甚麼書師云瞎公云伶俐衲僧
0335b16: 師云是何言歟復云荊公秪解險崖奪足不知平地
0335b17: 喫跤端師雖則就險翻身大似順朱填墨金明則不
0335b18: 然待他問時但向道請相公高著眼他若定動不妨
0335b19: 道又是一卷不惟不負來機亦且經義有據秪如節
0335b20: 文又在何處良久云離婁明未徹師曠聽非聰喝一
0335b21: 喝。
0335b22: 示眾舉西余端禪師示眾云當山僧堂漏損寮舍崩
0335b23: 摧經年無施主燒香累歲少檀那羞供恐有十方禪
0335b24: 侶雲水高人暫入荒山難為駐錫可以溪山為樂松
0335b25: 柏充飢名利不干懷飲食不為念罷參知識懶訪禪
0335b26: 林聞說教似春風聽談禪如說夢共居巖畔同受寂
0335b27: 寥師云進朽這裏與端師不別雖然更有一般奇特
0335b28: 處自來千聖莫能知便起。
0335b29: 隱川大慈菴開田示眾若論這片田地從無始來人
0335b30: 人本具號段四至毫不差誤只為當人情生智隔逐
0335c01: 妄迷真以至惰農失業田地荒蕪甚而狡兔狐狼窟
0335c02: 宅焉不惟輸官乏稅亦且無立身之地矣若是克家
0335c03: 兒一見便識得自己巳這片田地號段四至分明決不
0335c04: 犯他人苗稼定然起勇猛志發精進力操智慧刀刈
0335c05: 除稗種握堅固钁剷絕稊根趁時培植而靈苗自秀
0335c06: 及節耕耘而異草不生花開果實秋收冬藏如是則
0335c07: 不獨輸官有稅亦且安家樂業受用無窮豈不慶快
0335c08: 也哉秪如酬恩報國又作麼生良久云皇風化蠻貊
0335c09: 盡唱太平歌。
0335c10: 端陽示眾師書五毒拈起召眾云是甚麼眾無語師
0335c11: 即扯破便歸方丈。
0335c12: 示眾舉盤山云似地擎山不知山之孤峻如石含玉
0335c13: 不知玉之無瑕若能如是是真出家育王杲云若能
0335c14: 如是捏目生花師云若能如是踏破草鞋。
0335c15: 示眾舉古德云佛祖門風將委地師云苦說著令人
0335c16: 心膽碎師云吾嘗於此切扶持全賴我兒孫師云有
0335c17: 麼有麼不料兒孫先作弊師云填溝塞壑古德救時
0335c18: 救弊不無顯揚家醜雖然還有知恩報恩者麼良久
0335c19: 云涅槃心易曉差別智難明。
0335c20: 久雨示眾云久雨不晴衲僧無處晒朗皮草且置秪
0335c21: 如虛空爛卻汝等諸人作麼生會復云收。
0335c22: 示眾舉洞山請泰首座茶次乃云有一物上拄天下
0335c23: 拄地黑似漆常在動用中動用中收不得汝道過在
0335c24: 甚麼。
0335c25: 云洞山大似將蝦釣鱉爭奈無大人相首座食到口
0335c26: 邊被伊奪卻當時洞山若問金明但向他道孟春猶
0335c27: 寒伏惟珍重管取洞山別眼相看亦且話行天下若
0335c28: 作洞山待首座云過在動用中便與一枚果子且道
0335c29: 賞伊罰伊。
0335c30: 示眾風柔日暖鳥語花香祖意教意盡在當陽山僧
0336a01: 拄杖子適纔園中散步耳畔鬧哄哄地將謂鬧市裏
0336a02: 有甚奇聞仔細一看元來是蜂拄杖子不覺一笑便
0336a03: 歸且道笑個甚麼百花叢裏過一葉不沾身。
0336a04: 示眾舉無趣老人與無幻和尚經行次聞風撼槎槤
0336a05: 樹聲趣云此樹風來獅子吼風寂便涅槃幻云樹倒
0336a06: 風息時獅子在甚麼處吼趣良久幻云大好吼即不
0336a07: 是獅子趣便掌幻禮拜師云樹倒風息時獅子大哮
0336a08: 吼擬向樹上聞金毛變作狗。
0336a09: 示眾舉慈受深云秪是舊時行履處等閒舉著便淆
0336a10: 訛夜來一陣狂風起吹落桃花知幾多師云山僧尋
0336a11: 常說汝等飯也不解喫且道淆訛在甚麼處苟知落
0336a12: 處要見他慈受也不難。
0336a13: 示眾舉白雲端和尚云若端的得一回汗出便向一
0336a14: 莖草上現瓊樓玉殿若未端的得一回汗出縱有瓊
0336a15: 樓玉殿被一莖草蓋卻師云大眾還見白雲和尚落
0336a16: 處麼甜瓜甜兮苦瓠苦。
0336a17: 示眾舉僧問雲峰如何是心地法門峰云不從人得
0336a18: 僧云不從人得時如何峰云此去衡陽不遠大慧云
0336a19: 雲門即不然如何是心地法門不從人得不從人得
0336a20: 時如何但云看腳下師云二老恁麼答話心地法門
0336a21: 何曾夢見金明則不然如何是心地法門不從人得
0336a22: 不從人得時如何劈脊便棒。
0336a23: 示眾舉僧問投子一大藏教還有奇特事也無投子
0336a24: 云演出一大藏教又一老宿云演入一大藏教徑山
0336a25: 杲云演出演入則不無二老若是奇特事三生六十
0336a26: 劫也未夢見在師舉起拂子召眾云還見麼毫釐有
0336a27: 差天地懸隔。
0336a28: 示眾舉世尊見文殊在門外立乃云文殊文殊何不
0336a29: 入門來殊云我不見一法在門外何以教我入門來
0336a30: 圓覺云門內語門外語師云門內門外且置大眾還
0336b01: 見世尊麼良久云莫道無事好。
0336b02: 示眾師以拄杖按膝良久喝一喝遂歸方丈。
0336b03: 因僧請益傳燈正宗摘謬中有趙州別雪峰答古澗
0336b04: 寒泉語峰聞云趙州古佛遙望作禮自此不答話摘
0336b05: 云此亦傳燈所無者又云按趙州歸寂於唐咸寧四
0336b06: 年雪峰歸寂在梁開平四年去趙州之寂已巳十三年
0336b07: 矣設使趙州雪峰果是同日而有此語則應於遙望
0336b08: 作禮曰自此不答話卻別有旨如無日字則又不止
0336b09: 一十三年師時方旺化雪峰徒眾一千五百乃謂此
0336b10: 十餘年中並不答話甚無著落者師云凡集佛祖宗
0336b11: 統者須要具大知見大手眼宗匠乃能至公無遺始
0336b12: 可矢心秉筆不然焉知有若隱若顯佛祖垂手不同
0336b13: 及種種淆訛差別處以定千古不磨之案作後世破
0336b14: 暗之燈乎當時雪峰趙州如風吹水偶爾成文為天
0336b15: 下萬世則安得執死板子謂無後語可發一笑且云
0336b16: 雪峰徒眾一千五百乃謂十餘年中並不答話甚無
0336b17: 著落如此見解妄判古人其謬更甚又將年月文字
0336b18: 泥為實據而集宗統大有乖於要旨則又遠之遠矣
0336b19: 然則古今明眼宗師如大慧等拈提此案亦不少卻
0336b20: 被塗糊俱為瞎漢可不痛惜哉今有禪德相逼不已巳
0336b21: 山僧只得據款拈出也汝等大眾還知雪峰不答話
0336b22: 底落處麼三十年後自有人在拽杖歸方丈。
0336b23: 彌勒殿上梁師以杖拊梁云久藏深谷養育良材自
0336b24: 出山來便成梁棟今者光輝林澤蔭翊山崇眾材端
0336b25: 拱惟尊爾躬遂顧左右云且道上梁後又作麼生香
0336b26: 風吹四野闔國盡興隆遂曳杖云起。
0336b27: 啟七示眾一七七一銀山鐵壁一鎚粉碎大事了畢
0336b28: 且道從甚麼處下手遂拍膝一下素弘維那出云和
0336b29: 尚一場敗闕師瞠目視之那便喝師云已巳遲八刻那
0336b30: 禮拜師打云也不得放過。
0336c01: 示眾舉無趣祖心與身語云我有為爾有爾無我本
0336c02: 無有無端在爾生死干涉我有爾有生死爾無生死
0336c03: 無不是我多爾累我處也多金明閱此直是好笑看
0336c04: 這老漢葛藤不了今日不肖兒孫縛作一團拋向人
0336c05: 前一任揀責偈曰心身本無殊體用自分別有無俱
0336c06: 夢幻生死如湯雪動靜不相干迷悟一輪月爾我實
0336c07: 同途聖凡皆共轍或有旁不甘出來道金明與麼語
0336c08: 葛藤轉不了但對他道情知你向鬼窟裏作活計。
0336c09: 示眾舉石雨和尚示眾舉鴛湖老人頌瑞岩喚主人
0336c10: 公案云白日青天作夢夢中頻喚主人直饒惺惺喏
0336c11: 喏也是無主孤魂乃云瑞岩是了手底人為甚他道
0336c12: 是無主孤魂不知瑞岩過在什麼處眾下語不契復
0336c13: 云莫道無人激發好師云惜乎我當時若在見他道
0336c14: 瑞岩過在什麼處但云和尚又恁麼去也又云莫道
0336c15: 無人激發好不妨云若非和尚幾乎孤負普明金明
0336c16: 與麼道汝等作麼生還知他落處麼不然莫道無人
0336c17: 激發好。
0336c18: 示眾舉石雨和尚參南明師翁於龍居問一念緣起
0336c19: 無生超彼三乘權學等見阿誰緣起有生耶翁與一
0336c20: 喝石茫然始知有做工夫事後石和尚作翁語錄序
0336c21: 中出此語真見其所得終不自欺也頌云震聲一喝
0336c22: 絕離微徹底婆心接上機觸著頓忘三際斷炎炎六
0336c23: 月雪花飛。
0336c24: 翫月示眾舉普明老人同雪嶠大師上弦夜看月次
0336c25: 雪指月問云這半個在那裏去了老人良久云會麼
0336c26: 雪云也只得半個老人云這半個在那裡去了雪亦
0336c27: 良久老人云也只得半個雪大笑師云大眾看他二
0336c28: 大老舉揚個事如善舞太阿終不傷鋒犯手雖然金
0336c29: 明當時若在忍俊不禁便好拂袖而出何故此夜
0336c30: 一輪滿清光何處無。
0337a01: 因雪示眾舉南明廣和尚看雪次因侍僧云滿山都
0337a02: 是雪尚云隨聲逐色漢僧云乞師離聲色道一句尚
0337a03: 云滿山都是雪金明既為他兒孫不敢囊藏被蓋今
0337a04: 日舉示大眾也要各個知其落處且道當時吾師翁
0337a05: 答這僧語為復壓良為賤為復以楔出楔試道看若
0337a06: 下得這一語許伊具一隻眼。
0337a07: 落堂示眾結制以來又七日燈籠露柱絕消息後園
0337a08: 竹子數百竿橫者自橫直者直咄。
0337a09: 上元示眾今夜上元節無法可與說常住兼淡薄無
0337a10: 物可與悅只有一盞無盡真燈明如杲日寬若太虛
0337a11: 汝等一期辛苦不妨拈出應個時節遂以如意打圓
0337a12: 相云大眾見麼三世諸佛在此燈光裏轉大法輪歷
0337a13: 代祖師在此燈光裏聯輝續燄天下老和尚在此燈
0337a14: 光裏建立門戶且道金明在此燈光裏又作麼生施
0337a15: 設試道看良久遂起身云大眾謝茶便歸方丈。
0337a16: 示眾舉楊岐會和尚示眾楊岐乍住屋壁疏滿床盡
0337a17: 撒雪珍珠縮卻項暗嗟吁翻憶古人樹下居山僧亦
0337a18: 有一偈舉似大眾十載金明敗屋居從教風雨懶嗟
0337a19: 吁高枕臥勝山廬等閒唱個樂餘餘。
0337a20: 祖師進堂示眾九年面壁水出高原隻履西歸苗從
0337a21: 地起且道祖師到金明作麼生師顧左右云攜瓶拽
0337a22: 杖著。
0337a23: 病中示眾病乃眾生之良藥所以佛病眾生病眾生
0337a24: 病佛病咄喚什麼作病若會得此病根源不獨覓他
0337a25: 起處不得亦非攢簇不得底說甚三百六十骨節八
0337a26: 萬四千毛竅通身是遍身是直得絕後再甦出一身
0337a27: 白汗始得自在方可津濟四生梯航九有所以入眾
0337a28: 生身即為眾生之良藥豈不快哉且道還有不病者
0337a29: 麼嗄德山道底。
0337a30: 築牆開示山僧以大圓覺為我伽藍身心安居平等
0337b01: 性智所以主賓互用與奪臨時不葺牆塹而自固不
0337b02: 立知事而普堅縱有賊來窺伺無門要且覓其賊影
0337b03: 了不可得設若迷雲障天慧日不露便見牆塹不牢
0337b04: 道根不固未免引賊入宅以劫家寶大眾還知麼即
0337b05: 汝六根門頭放光動地底是汝等主宰一點瞞他不
0337b06: 得為牆為塹扶佐法門為甚不知汝既不知賊得其
0337b07: 便即此不知底則被意賊劫汝珍寶了也乃至色聲
0337b08: 香味觸又被眼耳鼻舌身等賊劫汝珍寶了也豈特
0337b09: 身外賊而已巳哉即今汝等主宰在什麼處苟得落處
0337b10: 無論身內身外纔見賊影便好一刀兩段何故當斷
0337b11: 不斷反遭其亂雖然汝等還見賊麼拍膝一下云或
0337b12: 有人出來云和尚與麼道也是賊過後張弓即向他
0337b13: 道我亦識得你。
0337b14: 端陽示眾今朝五月五划龍船打鼓道人真個貧懶
0337b15: 向諸方賭獨存窮相手拈起越今古收拾百草頭那
0337b16: 管甜及苦燒取一鍋湯弗論凡與祖澡浴病根除黃
0337b17: 金賤如土阿呵呵數莫數臨崖看滸眼夫子不生魯。
0337b18: 示眾舉南明和尚住徑山時雪庭大師呈偈曰從來
0337b19: 無物可同儕自向山中自活埋五十年來踐履事娘
0337b20: 生一隻臭皮鞋明答偈云既云無物可同儕誰向山
0337b21: 中誰受埋五十年前娘未養喚他甚麼作皮鞋師云
0337b22: 山僧亦有一偈舉似大眾遂拍膝云不是物兮不是
0337b23: 儕重巒卓出絕煙埋自來忘卻年和月剛晒階頭破
0337b24: 草鞋。
0337b25: 示眾今朝六月六貓狗盡洗浴人家裹餛飩金明攪
0337b26: 麩粥非是矯世孤天然不同俗掀翻三藏經不將口
0337b27: 來讀好摘火中蓮勁栽石上竹清徹絕比倫別有頂
0337b28: 目忽思田舍翁如油爊炙肉報告出家兒毋虛度
0337b29: 此伏。
0337b30: 佛誕日示眾摩耶腹內善哮吼一出頭來便見醜人
0337c01: 無下賤賤自生至累兒孫不唧溜漏逗鎮州普化翻
0337c02: 筋斗。
0337c03: 佛誕日示眾眾作禮師云今日釋迦老子露頭面時
0337c04: 節好與一杓惡水喝一喝云賊過張弓維那一喝師
0337c05: 便打歸方丈那隨入師云你喝老僧喝世尊那云寧
0337c06: 可截舌不犯國諱師亦打。
0337c07: 分餅示眾舉無趣老人分餅次云道得即與老人與
0337c08: 麼垂慈大似量小金明則不然道得與一枚道不得
0337c09: 與一枚且道作麼生一僧云某甲慚愧師云與汝一
0337c10: 枚。
0337c11: 僧請益師示眾云須是恁麼人始知恁麼事大凡禪
0337c12: 家語錄一出如隨色牟尼珠使仁者見之謂仁智者
0337c13: 見之謂智讚嘆及毀罵皆歸第一義近觀一等不知
0337c14: 皂白便乃胡言亂道真不識羞耳昨某孫鹵莽書至
0337c15: 老僧一看中說老僧有失撿點處恐防後患不測所
0337c16: 云順治問木和尚一則機緣傳訛之甚不覺絕倒老
0337c17: 僧與士大夫應對機語具在錄中辛丑冬一日偶與
0337c18: 曹司農閱弘覺北遊集上問參禪悟後人還有喜怒
0337c19: 哀樂也無弘覺云逆之則怒順之則歡老僧見此暢
0337c20: 快之甚因曹云和尚如何老僧云不是喜怒哀樂所
0337c21: 以古今拈提俱向得意處別出手眼無非顯揚箇事
0337c22: 若道不合應答恐防後患只如雲門為佛兒孫拈佛
0337c23: 初生云我當時若見一棒打殺與狗子喫貴圖天下
0337c24: 太平亦不合下此語耶汝等作這般見解錯會古今
0337c25: 入地獄如箭射莫言不道。
