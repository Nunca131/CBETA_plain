0423c01: 蓮月禪師語錄卷第六
0423c02: 侍者性同錄
0423c03: 偈下
0423c04: 示東巖監寺
0423c05: 祖風特地振叢林出格施行越古今諸佛到來猶喫
0423c06: 棒福昌遞代可傳心
0423c07: 送隱石禪人遊峨眉
0423c08: 懷香遠上大峨巔借問為山為普賢一一都盧在腳
0423c09: 下何須更費艸鞋錢
0423c10: 示大義禪人
0423c11: 桃華夾岸鼓春濤奮翅金鱗意氣豪雷震龍扉誠有
0423c12: 力躍然獨步自風高
0423c13: 示雲野禪人
0423c14: 先賢標格擬何如巖穴雲堂擇所居日用應酬須著
0423c15: 眼莫教底事一時疏
0423c16: 有山有水即清幽但得身安可暫休莫老煙霞為適
0423c17: 意瓶盂何處不風流
0423c18: 復東川呂相國
0423c19: 經地照程出外江金甌姓字世無雙杖頭雖撥天涯
0423c20: 路千里同風化萬邦
0423c21: 寄法空禪舊
0423c22: 昔年同在夜郎居別後無由寄一書今日湖南更進
0423c23: 步較前得力處何如
0423c24: 送岫石禪人歸鼎州華嚴
0423c25: 廿年岐路若為尋一旦相逢話此心只我家風猶未
0423c26: 改痛施棒喝喜知音
0423c27: 示子鏡禪人
0423c28: 機如掣電喝聲高透脫何曾滯一毫七縱八橫全體
0423c29: 露冤酬佛祖不相饒
0423c30: 春日送博達法姪歸青林開法
0424a01: 烏藤雪裏撥春歸觸發深山大澤輝養就嚙人獅子
0424a02: 子同看他日出林威
0424a03: 贈青林西堂秋水姪孫
0424a04: 法幢重建勿辭勞表帥人天賴爾曹鼓笛頻頻還共
0424a05: 打青林一曲和來高
0424a06: 贈青林監院幻影姪孫
0424a07: 擔荷叢林一段才還如風動百華開蛟龍變化承斯
0424a08: 力吐霧吞雲響巨雷
0424a09: 示潤宇相居士
0424a10: 空山野水綠蘿深散暑乘風偶一臨若也更忘喧與
0424a11: 寂復何煩熱礙幽襟
0424a12: 號大用禪人
0424a13: 大機大用大威光吐氣翻身貴自強畢竟當仁師不
0424a14: 讓從教虎驟與龍驤
0424a15: 示岐岡嚴居士
0424a16: 應無所住而生心此意愈研愈覺深試就當機聊舉
0424a17: 似前江虛映月高臨
0424a18: 示天瑩禪人
0424a19: 或時川北或川南到處風光何二三但得回頭看腳
0424a20: 下一輪明月映秋潭
0424a21: 寄附麟牛文學
0424a22: 文章山水蜀乾坤無數字隨三峽奔只喜金鱗桃浪
0424a23: 暖雲雷相送過龍門
0424a24: 示凌雲大德禮萬佛名
0424a25: 萬億如來心印心同名異號礦銷金一稱一禮常精
0424a26: 進只要自他契悟深
0424a27: 示九龍松巖監寺
0424a28: 種田博飯足家常為己已忙乎為眾忙大小住持皆一
0424a29: 體莫言辛苦枉承當
0424a30: 示潤吾張居士
0424b01: 金剛般若與壇經故紙多年卻最靈兩卷較來何所
0424b02: 似白鵝恰好換黃庭
0424b03: 示清寰楊居士
0424b04: 有士唐時姓著龐悟從一口吸西江楊公勘破此中
0424b05: 意可作塵勞箇法幢
0424b06: 示惺甦禪人
0424b07: 底事分明腳下通古人祝指路頭同上堂諸佛問何
0424b08: 處答在闍黎鼻孔中
0424b09: 示雲竹監院
0424b10: 選佛場開萬木霜根深葉茂占春光高風一轉東皇
0424b11: 令華果成時遍界香
0424b12: 示恆愚禪人
0424b13: 得不得兮問恁麼恁麼的事轉淆訛腳跟直截與三
0424b14: 十蹋破關山唱哩囉
0424b15: 訪本源上座
0424b16: 春初策杖翠微巔古木深幽盡帶煙高隱故人無俗
0424b17: 客唯餘華鳥共談禪
0424b18: 夏日與友人坐話
0424b19: 盡日茗爐坐福昌每從南北話行藏大都荊楚荷華
0424b20: 勝引得清風宇宙香
0424b21: 示修源水頭
0424b22: 三年秘行佩師旨汲取曹源一滴水桶底脫時眼大
0424b23: 開通身踴躍笑而已
0424b24: 號雪林禪人
0424b25: 策杖歸來山較深卻隨雲水復相尋示人端的不將
0424b26: 境如玉如珠雪一林
0424b27: 示徵明監寺
0424b28: 此選佛場龍象繁凜然大坐正當軒心空方許同登
0424b29: 第誰作今科佛狀元
0424b30: 示貫如侍者
0424c01: 喚既有三應亦三負吾負汝復何談就中識取國師
0424c02: 舌有路可行更指南
0424c03: 雪夜同眾圍爐
0424c04: 火爐頭憶普通年立雪齊腰續正傳傳到廣嗣薪不
0424c05: 盡烈烈轟轟卻勝先
0424c06: 寄印月禪人
0424c07: 故人瓢笠上荊南憶舊音書客裏探家舍途中隔幾
0424c08: 許寄來公案可同參
0424c09: 寄炳然禪人
0424c10: 山中相別三年餘法愛何曾一日疏那得殷勤師弟
0424c11: 誼未歸索偈與君書
0424c12: 寄堅一禪人
0424c13: 水雲一缽客心孤行者自行居者居彼此相看仍舊
0424c14: 面無煩特地問何如
0424c15: 示堅密碓頭
0424c16: 庚嶺趁來氣不平不思善惡眼方明終輸蹋碓人多
0424c17: 力衣缽拈提石上輕
0424c18: 寄敬白上座
0424c19: 溪山三載幸相鄰清苦家風已大振省覲吾師曾有
0424c20: 語闍黎舉似我般人
0424c21: 示綦江董居士
0424c22: 偶然策杖過街頭笑得維摩話去留顧我漫勞打口
0424c23: 鼓江聲千古詠悠悠
0424c24: 重逢熊文學
0424c25: 煙水溪邊一晤來溪聲猶帶雨聲催而今暫引木樨
0424c26: 話露冷風清華正開
0424c27: 示養白余居士
0424c28: 一句話頭日用中凝然不復辨西東千般伎倆渾閒
0424c29: 事唯有真疑契己已躬
0424c30: 遊臥龍山天池
0425a01: 何年闢此最高峰留得天池養臥龍洗缽老僧彈一
0425a02: 指興雲吐霧出深宮
0425a03: 號大可禪人
0425a04: 飛出林中箇鳳皇風高雲靜喜當陽直須奮起沖霄
0425a05: 力大可鳴時聲自長
0425a06: 初夏坐鍾應山房
0425a07: 殿角微涼古木深熏風拂拂欲披襟坐中若遇知音
0425a08: 客且聽黃鸝轉綠陰
0425a09: 看楞伽峰玉柱
0425a10: 玲瓏怪石山之巔霜雪堆頭器骨堅想是劫灰重鍛
0425a11: 煉撐天拄地到驢年
0425a12: 蓋山除夕示眾
0425a13: 分歲曾烹露地牛山僧今日不同謀破沙盆底無餘
0425a14: 物唯有鎮州蘿蔔頭
0425a15: 示前溪羅居士
0425a16: 喝聲不絕似雷奔喝得當機威始尊覿面喝開正法
0425a17: 眼明明歷歷破沙盆
0425a18: 示弘祚張居士
0425a19: 覷破浮漚事事空回頭急看主人公有時露出渠儂
0425a20: 面華發溪山緣與紅
0425a21: 贈東巖宗公重修福昌
0425a22: 福昌名勝溯諸唐宗伯劉碑紀甚詳今幸東巖公整
0425a23: 理祖燈從此又重光
0425a24: 示發仁樊居士
0425a25: 佛說直心是道場臨機直處許誰藏未曾開口攔腮
0425a26: 掌打得本來面放光
0425a27: 送現禪人還蜀
0425a28: 船陸往還不憚勞從教青嶂插天高腳跟下痛與三
0425a29: 十蹋上塗峰興轉豪
0425a30: 示元體陳居士
0425b01: 生與不生生義符分明一義沒殊途當生勘破不生
0425b02: 處心眼大開照五湖
0425b03: 示發肖何居士
0425b04: 從來佛法沒人情特地震威喝一聲生死路頭都喝
0425b05: 斷與君直捷說無生
0425b06: 福昌懷古二首
0425b07: 福昌祖席四傳燈名著當年海內稱斷碣文章猶未
0425b08: 泯山靈有意待重興
0425b09: 善師說法不周遮本色為人推作家據座如臨千眾
0425b10: 勢高風萬古播天涯
0425b11: 示雲池岷源上座
0425b12: 一江水繞一池雲江與池從沙岸分養就金鱗堪變
0425b13: 化風雷大震入龍群
0425b14: 復徵覺二禪人
0425b15: 本來面目既同參莫把疑情更二三此話果然端的
0425b16: 透無多言說向人談
0425b17: 問生禪人乞衣索偈
0425b18: 多年行腳一朽材尋山半是臥莓苔荷衣擬欲連雲
0425b19: 補信手誰拈幾片來
0425b20: 示徵明禪人
0425b21: 尋常舊水變蛟龍頭角崢嶸上九重一滴誠能澍大
0425b22: 雨不施心力有雲從
0425b23: 寄友人居山
0425b24: 松風水月足良朋心與山忘也未曾到處青山皆有
0425b25: 趣亦將消息寄山僧
0425b26: 示渚宮眾居士
0425b27: 只在尋常日用間低頭疑慮隔千山但能直入自平
0425b28: 貼信步行超生死關
0425b29: 心纔舉即起塵勞聲色何如更欲逃覿面不為物所
0425b30: 轉空王佛便是同曹
0425c01: 暮春與毒鼓禪師坐來蘇峰
0425c02: 大蘇勝蹟寄巖前留得虛名千古傳欲覽遺文尋石
0425c03: 窟池臺長詠雨華天
0425c04: 東坡何事縱閒遊一片高風拂古丘錦繡文章雲五
0425c05: 色卷舒不定自悠悠
0425c06: 煙雲絕頂暮春寒幾度同行倚石欄只恐雨華飛盡
0425c07: 後東坡夫子舊碑殘
0425c08: 偶然雲水兩相逢到處安居立上風煙雨層巒剛半
0425c09: 日尋常談笑達磨宗
0425c10: 虎丘禮隆祖塔
0425c11: 瞌睡虎高坐虎丘威獰赫奕萬年留兒孫出穴爪牙
0425c12: 露秖為生來氣食牛
0425c13: 雙桂室中留別有感為眾同參述此
0425c14: 剪燭焚香話夙根吾師隱顯孰同尊忽然舉到感傷
0425c15: 處不覺離顏帶淚痕
0425c16: 哭親
0425c17: 故宅不迷長樹根悽愴木本未曾敦歸來豈為空追
0425c18: 遠欲效那吒乃報恩
0425c19: 高堂小閣盡塵埃血骨未藏火未灰今日安身非別
0425c20: 處滿園華卉是蓮臺
0425c21: 過東白道人石影亭
0425c22: 綠蘿洞口一泓澄亭挂巖邊最上層水石玲瓏山欲
0425c23: 動虛舟試問幾來登
0425c24: 示松雲禪人
0425c25: 問君近日住何山到處雲生竹石間對境無心忘彼
0425c26: 此林泉城市自幽閒
0425c27: 宿杏雨齋
0425c28: 欹枕高眠杏雨齋滿床風月動詩懷卷簾便得無心
0425c29: 句竹影翩翩掃玉階
0425c30: 春日訪友夜坐
0426a01: 桃華谿徑入雲窩煮茗敲詩興轉多無限客心話欲
0426a02: 盡一床明月臥煙蘿
0426a03: 冠山寄渝州端甫苟居士
0426a04: 巴江暫寫九回腸惱殺水雲杖底忙三宿他山閒夢
0426a05: 斷只多風雨憶連床
0426a06: 過虛上人房和涪陵梁太守韻
0426a07: 短榻疏窗近水天江風一枕任高眠莓苔復照初晴
0426a08: 月華竹還留雨後煙
0426a09: 水滿前江月滿天懸嵒石佛對僧眠惺來何處牽幽
0426a10: 興洗墨池生一樹煙
0426a11: 示雨溪周居士二首
0426a12: 父母未生前本來何面目三春放碧桃九月開黃菊
0426a13: 父母未生前本來何面目雲山幾點青煙水一溪淥
0426a14: 示心所游居士二首
0426a15: 自遠來求字其如一字無有無都勘破東壁挂葫蘆
0426a16: 未根棒喝旨筆墨秖貪多文字能相委拈華笑甚麼
0426a17: 果州青居山重晤無虞友人二首
0426a18: 一別七年也重逢何幸焉悲懽無限意松韻自悠然
0426a19: 瓢笠風塵隔今方話此山莫愁歸去晚暫學白雲閒
0426a20: 凌雲夜雨二首
0426a21: 小閣孤松下夜來疏雨灑秋聲共我吟客思對誰寫
0426a22: 小閣孤松下松枝帶露灑旅愁日益濃即景如何寫
0426a23: 懷白堂初夏
0426a24: 時序臨炎帝尋詩過艸亭芭蕉依案綠楊柳臥窗青
0426a25: 機活嬌鶯舌身輕乳燕翎目前景物煥拈出令人惺
0426a26: 晝長餘獨坐萬籟靜中聽蜂韻集疏蕊蛙聲鬥細萍
0426a27: 雨蒸梅欲熟風扇芰微馨擔怕忘人世悠然對石屏
0426a28: 中秋送別內翰孟章龔居士
0426a29: 辭朝入洞天夜話故鄉田共聽松聲細笑看桂影圓
0426a30: 邸中知己已矣林下有人焉不負雙峰約何時書再傳
0426b01: 南浦都歷山留別西衢法弟
0426b02: 共憶別來久今纔話舊遊盛山騰鐵鳳峽水飽金牛
0426b03: 他日望猶重當年志已酬江南雖我去何似此清幽
0426b04: 送岑壁法姪歸大峨
0426b05: 我自三峽出君從兩浙歸南溟珠滿缽西嶺瑞生衣
0426b06: 灩澦濤初靜峨眉月正輝荊南送別去大震象王威
0426b07: 示沖斗羅居士
0426b08: 長者來相訪回光尚未遲俊哉撥便轉白也涅何緇
0426b09: 皓月清池現蓮華濁水宜坐忘時看取善惡兩無思
0426b10: 冬日與罕拙老宿坐話
0426b11: 幾度辨雲日閒探前哲蹤芭蕉拄杖少灃浦剎竿重
0426b12: 市近既無竹臺荒舊有松雪深遲歲晚瓢笠約春風
0426b13: 示引月禪人
0426b14: 頂門開正眼皎月自孤圓已識影多幻漫隨第二遷
0426b15: 松邀出嶺上華引到池邊萬里長空靜清輝滿一天
0426b16: 贈明覺禪人
0426b17: 少年圖作佛此志貴乎堅乳虎威偏猛蟄龍力易全
0426b18: 如斯勤自策畢竟越人前縱祖燈秋晚紹隆爾勉旃
0426b19: 良晤以言贈英才量必過志高心澹遠養厚氣巍峨
0426b20: 曙色嶺頭啟秋聲竹裏多不隨前境轉著眼意如何
0426b21: 果城東村凌雲山房初夏
0426b22: 青山縱目遠赤帝震威初樹影籠巖岫雲光動石渠
0426b23: 間松虛閣小近竹舊窗疏荒圃乍耘種筍芹香滿廚
0426b24: 時節悠然換溪山別一村燭天輪已赫蒸物氣猶溫
0426b25: 放浪野人志淒清古帝魂綠陰客不到掃石枕松根
0426b26: 去國頻寒暑今餘此地歸石泉涵座冷煙火隔村稀
0426b27: 澗曲流青黛巖深映赤暉幾枝梅子熟帶露折來肥
0426b28: 風自南來也時哉眾鳥呼陰晴雲日變雨露物華殊
0426b29: 鼓浪麥初熟鬱香榴已敷眼前一種趣忍不詠詩乎
0426b30: 品物催新暑閒吟意若何已知長日暇尚惜晚春過
0426c01: 燕語穿朱檻鶯聲挂綠蘿炎涼雖變態旦夕覺風和
0426c02: 避暑來東里瀟然遠四鄰猶從當日俗唯少舊居人
0426c03: 艸澤虫聲亂溪橋月色新荷風涼夜永益友坐談親
0426c04: 山前舒野望風日動吟情過嶺啼鳩捷汎波乳鴨輕
0426c05: 光搖新芰嫋韻瀉古苔清帝力抑何有老農復漸耕
0426c06: 就題聯句苦對景入詩魔拂跡龜分藻振鬚魚弄荷
0426c07: 晴光開雨笠野色上雲蓑幾欲忘情思其如有興何
0426c08: 故人不可問借問亦云無古寺遺唐宋斷橋勒史胡
0426c09: 暑來華影瘦春去鳥聲麤松竹多涼蔭水雲恰與符
0426c10: 少年就外傳韓氏尚書家人物全非舊鄉談半是差
0426c11: 巢秧鳴水鳥喧野詠榴華散步幽林下風高襟袖斜
0426c12: 登來蘇峰
0426c13: 煙霄天地別風土廣蓬均竹韻華間軟山容雨後新
0426c14: 書藏石穴秘劍劈玉池津碑古還重讀東坡跡更真
0426c15: 塗山禹廟
0426c16: 張公蒞是邑大禹首稱尊不病波濤險深懷疏鑿恩
0426c17: 塗山昭母姓字水篆龍門廟貌遵卑室清風萬古存
0426c18: 遵義俞邑候春日過訪賦贈
0426c19: 忙閒渾不問覽勝到巖阿水白宦情冷華紅詩興多
0426c20: 林栖支遁鶴池舞右軍鵝就石從高枕風光見永和
0426c21: 春山稍寓目愁慮頓銷磨日正華容麗風清鳥語和
0426c22: 詩吟綠竹案酒醉白雲窩莫是陶彭澤又從蓮社過
0426c23: 送靈隱法弟歸楚
0426c24: 高梁重送別萬里百華敷水脈分三峽風光動五湖
0426c25: 開帆群鶴舞擲餌眾龍趨把臂復何處杖藜策越吳
0426c26: 寄昌言許居士
0426c27: 重晤復重別別來年復三祀親歸蜀北罵佛出荊南
0426c28: 經史懽翁博水雲笑我貪蒲團如可放清苦擬同甘
0426c29: 過巖峰山房贈恆一主人
0426c30: 偶到雨華齊雨華積滿階有人拈熟稻無樹折生柴
0427a01: 恬憺偏高致疏慵卻稱懷喜君知我意不事強安排
0427a02: 雨後訪興福三同上座
0427a03: 山聲何處來木葉頻頻打竹密怒驚濤檐高飛急瀉
0427a04: 濃雲滿榻生寒玉半窗灑今日客愁消幸逢知己者
0427a05: 贈不語禪人
0427a06: 煙村香閣上野望自留人雨急江聲亂雲開樹色新
0427a07: 小橋攀二柳巨浪躍雙鱗卓錫依形勝幽栖龍虎馴
0427a08: 巴山雪夜
0427a09: 寒風何處起清夜度渝江折竹聲來枕壓松色上窗
0427a10: 推敲詩有興唱和曲無雙啟戶山童報天華散法幢
0427a11: 贈本然禪師復保壽
0427a12: 重開名勝蹟蜀北更無雙艸闢縱橫徑燈明新舊窗
0427a13: 倦來驚暮鼓興至俯秋江莫道規模大還應建法幢
0427a14: 黃金重布地祗樹影雙雙霞過紅生幔月臨白上窗
0427a15: 涼風清梵閣靈籟瀉前江一國稱高行清名勒石幢
0427a16: 登雲臺贈松雲素水二禪人
0427a17: 昔年歸故國無著與天親共復古名勝樓臺一旦新
0427a18: 風高同市井念靜別囂塵莫厭境喧寂超然自在身
0427a19: 天南辭艸榻蜀北掃雲臺丞相標明諡謚使君賦越才
0427a20: 抱巖山色曲繞座水聲回歸去語人曰登臨亦壯哉
0427a21: 住野春山石屏寺
0427a22: 亂峰曲徑入祇林長者年來重布金池滿共看邀月
0427a23: 早臺高自許臥雲深野華暗刺剌時人眼幽鳥細談古
0427a24: 佛心怪石當機從跳點頭箇箇盡知音
0427a25: 示白雲雪穎禪人
0427a26: 避秦偶到白雲間又進雲深山外山數樹雨風搖客
0427a27: 思一天晴日破愁顏烽煙戍火從他鬧峻壑幽巖任
0427a28: 我閒差別路頭俱坐斷無人過得摩訶關
0427a29: 示瑞峰新戒
0427a30: 三千八萬漫分科持犯繇來不較多幾縷垢衣書七
0427b01: 佛半肩壞色攝群魔酒臺醒眼醉神廟獵網藏身飽
0427b02: 肉鍋沒量大人行徑別返常合道益淆訛
0427b03: 贈健翁張護法雪中修法堂
0427b04: 香剎增修心志足規模大闢遺芳躅買園依地布黃
0427b05: 金砌石滿臺鋪白玉誠重惟懽供佛新勞輕不厭鳩
0427b06: 工促高敷猊座吼人天觸著爪牙皆中毒
0427b07: 與本源禪人山行賞雪
0427b08: 匪從人力匪天工寒入梅華瑞氣濃古木枝枝銀作
0427b09: 榦青山箇箇玉為容易侵頭上眉兼髮莫辨巖邊竹
0427b10: 與松大地遙看皆一色翻然踏破露真蹤
0427b11: 寓金鳳山和己禪人韻
0427b12: 金鳳山中金鳳巢棲巢金鳳養金毛翼齊初翥雲生
0427b13: 彩風疾旋搏竹怒濤慣飲天池品自貴直翀霄漢氣
0427b14: 何豪乾坤鍾有文明運靈瑞相將出聖朝
0427b15: 懷破山老和尚
0427b16: 撥艸瞻風入楚西行藏未定復追隨馬駒並轡力重
0427b17: 買獅子同聲威大施鐘擊轅門三峽動血流棧道數
0427b18: 書馳爐邊何日團圞話稍慰關山寤寐思
0427b19: 位旃林護法過訪次韻
0427b20: 巖居散誕絕安危飲客茶鐺就石支容易淵明於我
0427b21: 友等閑慧遠卻誰師泉聲迭出松間緩日影斜穿竹
0427b22: 裏遲盡興徘徊忘去住何殊三笑度溪時
0427b23: 浪跡疏狂物外人巖亭寥廓任安身石幢濺玉非關
0427b24: 雨苔徑鋪華不是塵雲出洞前拖一片月依嶺外起
0427b25: 孤輪江千留別行還止兩岸清風動綠蘋
0427b26: 江陵旅中除夕警眾
0427b27: 風野寒溫一歲除年光新舊意何如梅經雪逼華先
0427b28: 放柳怯霜嚴葉未舒道業可成奚待緩人情不熟且
0427b29: 教疏了明三十日來事慶快兒童嬉笑餘
0427b30: 冬日雪晴訪友
0427c01: 雪榻霜龕覓火頻紅輪初照已如春冰開綠沼懽魚
0427c02: 性風暖青霄稱鶴身柳線斜垂疏亦媚梅華獨露澹
0427c03: 偏新一聯得意客愁解欲過長堤訪故人
0427c04: 南浦撥霞洞遣夏三首
0427c05: 碧巖千尺瀉飛泉一徑盤回上洞天白足高低踏怪
0427c06: 石烏藤旦夕撥孤煙松青溪上聯三友玉灑風中奏
0427c07: 七絃楓灶蘿龕人世遠瓊華敷座任安禪
0427c08: 水晶宮殿鎖瓊扉浩劫空壇古木肥繞榻香清蘭霧
0427c09: 起濺衣雨細瀑華飛苔深文繡石枰老谷冷聲傳玉
0427c10: 磬微犬吠白雲鶴唳月蓬萊僊子可知歸
0427c11: 石穴泠泠細液流僊人華下問源頭煙霞五色襯瑤
0427c12: 艸風雨二聲戰玉樓錫振巖阿驚虎嘯缽懸洞口待
0427c13: 龍遊琴臺夜坐天光澹簾卷溪山月挂鉤
0427c14: 復無欲熊居士來韻
0427c15: 艸閣新開碧岫前層層岫色接青天撫松度澗多琴
0427c16: 韻攀竹過巖兩袖煙紫闕歸來慵獻賦白雲高臥喜
0427c17: 逃禪幽懷既有藤蘿約一洗乾坤石上泉
0427c18: 復燦錦程居士來韻
0427c19: 行行偶到薜蘿庵十里溪橋湘水南豈止優婆塞四
0427c20: 眾人非人等許同參石藏華圃和雲買泉給茶鐺帶
0427c21: 月擔何日與君重一晤焚香揮麈話煙嵐
0427c22: 與公井高孝廉山行坐桃華洞
0427c23: 幽鳥啼華語未闌莓苔曲徑接天關石門深鎖藤蘿
0427c24: 內玉液斜流詩字間行撥彩霞不問止坐邀明月卻
0427c25: 忘還相逢未肯遲車馬唯有先生伴我閒
0427c26: 復福昌護法幻幻黃居士來韻
0427c27: 獅床豎拂現威儀詢信端同繼善師昔煜五燈無盡
0427c28: 燄今垂雙桂不凋枝帝王勝蹟凌諸剎龍象高蹤聚
0427c29: 九逵重詠先生先作賦才情不讓毋母潛詩
0427c30: 初春過雲浦老宿別業
0428a01: 蘿龕東近仲宣樓一圃攤書色相幽怪石竅中冰尚
0428a02: 在奇華枝上葉新抽竹光晴雨老僧識墨跡澹濃太
0428a03: 史留几席煙霞饒野趣媿無佳句共君酬
0428a04: 與溢天上座遊灩澦
0428a05: 水際未知幾許深狀如象馬不浮沉色隨雲日奪人
0428a06: 目影漾風濤豁我襟為砥眾流橫峽口欲超群峭湧
0428a07: 江心奇觀莫漫徒相負聊擬當年杜甫吟
0428a08: 巫峽與眾禪人夜汎
0428a09: 水光月色杳冥時汎汎輕舟任所之一出深雲兩岸
0428a10: 闢重回急浪數峰移灘吞泉石響多亂巖挂星辰影
0428a11: 互隨夜半不知何處宿蛟龍共起復嫌遲
0428a12: 九青山房遣懷
0428a13: 佯狂笑傲孰稱豪莫大青山縱我曹拈韻五溪鳴石
0428a14: 籟寫懷萬壑舞松濤雲鋪藥嶺牛眠暖月過華村犬
0428a15: 吠高獨有庭前行樂處鋤煙種竹自勤勞
0428a16: 屋角煙雲接樹梢芹泥飛燕挂新巢紅華亂落堪為
0428a17: 褥青蔓斜牽勝葺茅松韻狂時四壁起桂輪明處六
0428a18: 窗交深山萬籟皆吟詠古調現成不用敲
0428a19: 夜郎山寄素懷禪友
0428a20: 破衲枯藤住薜蘿風回萬彙氣初和猿聲出嶺顛狂
0428a21: 甚鳥語喧窗賣弄多瘦竹風前吟細葉老梅雪裏放
0428a22: 新柯寒喧幾度年華改泉石身心只恁麼
0428a23: 巴渝白巖寄君維余護法
0428a24: 偶來此處便為家自笑逃禪學聚沙圃小還宜疏種
0428a25: 竹臺高尚欲早移華撥雲鳥共尋嵒路弄月鹿同到
0428a26: 水涯瀟灑不知塵世事綠蘿白石枕紅霞
0428a27: 雪峨張護法邀遊黃鶴樓
0428a28: 覽勝共憑黃鶴樓樓空鶴去跡還留杖尋芳艸六年
0428a29: 撥笛奏落梅二月遊老樹參天標異棗古城夾岸蕩
0428a30: 虛舟煙嵐尚與人間接身世直疑在斗牛
0428b01: 書
0428b02: 上雙桂破山老和尚
0428b03: 自省覲後欲依字水偷閒於初春時已入塗山守拙
0428b04: 豈知慈訓遙頒召歸繼席焚香捧讀喜懼兼生若論
0428b05: 雙桂代勞猶思退後樗櫟朽材難勝法門巨任惟上
0428b06: 天童掃塔正欲向前淵源嫡派各懷達孝深思禹廟
0428b07: 嵒邊拂袖欲等風馳龍門灝裏張帆思同電激但諸
0428b08: 護法相延尚待辭謝攜幾禪和共往秖爭勇行滿擬
0428b09: 夏末即趨座前耑候江南動止消息本院住持體裁
0428b10: 皆盡心力恪遵典型肅此先復仰希鑒原。
0428b11: 達聖瑞姚護法
0428b12: 先師道行蜀中惟高梁緣最熟知有夙因但他人在
0428b13: 治世護持猶覺稍易大護法在亂世護持更覺為難
0428b14: 況建大叢林豎大法幢名標不朽伊誰之力歟迄今
0428b15: 圓寂凡事所係尤重晏石禪師來敘大護法委屈眾
0428b16: 中秖勸安和如此心行可格佛祖龍天緬惟先師前
0428b17: 後語錄原欲下江南刻成全集此生前諄諄之遺命
0428b18: 祈大護法注意與眾執事酌議力為主持蚤圓者則
0428b19: 公案豈一人感荷即先師神明中深為之感荷天下
0428b20: 萬世人共為之感荷也臨穎翹企不勝待命之至。
0428b21: 像讚
0428b22: 出山相
0428b23: 肩褊袒腰繫裙半帶雪半帶雲鬚髮蒼古氣象不群
0428b24: 走到人間難晦跡郎當號作釋迦文。
0428b25: 布袋
0428b26: 街頭遊戲滿腔樂趣慣引兒童雜譁迥超佛祖常度
0428b27: 等箇人人不遇布袋打開誰解顧微微冷笑笑中刀
0428b28: 覿面鋒鋩太煞露。
0428b29: 白衣大士
0428b30: 本無形段素以為絢塵剎分身彈指皆遍跏趺怪石
0428c01: 巖前遊戲碧波水面繞座繞幢淡雲幾片無字無文
0428c02: 殘經半卷如有問動靜兩忘向什麼處與伊相見只
0428c03: 對他道亦不思惡亦不思善。
0428c04: 達磨
0428c05: 一葦渡江九年面壁人覓安心卻令自覓覓之不得
0428c06: 求端的無孔鐵鎚便痛擊骨髓當頭拶出來至今授
0428c07: 受傳為嫡。
0428c08: 破山老和尚
0428c09: 或動或止或瞋或喜明辨龍蛇暗擒虎兕杲日中天
0428c10: 不倚迅雷驀地轟起抑揚大有全威縱奪初無定旨
0428c11: 無定旨難比擬火官頭上風車子。
0428c12: 又
0428c13: 檇李開華蠶叢結果四海英豪咸承印可咦相逢痛
0428c14: 棒無情機下電光石火。
0428c15: 淨明耆宿
0428c16: 年臘俱尊心神並王面上恬愉胸中快暢鐵佛道場
0428c17: 復之如刱兒孫相承請讚供養呵呵非徒空事形儀
0428c18: 欲效逼真志向。
0428c19: 佛事
0428c20: 挂板師云有聲非動無聲非靜動靜不生拍拍是令
0428c21: 乃擊一下云諦聽諦聽。
0428c22: 上天童掃密雲師翁塔
0428c23: 憶昔提持濟北宗全身獨露劍揮空兒孫大振當年
0428c24: 範龍象常瞻在世風松籟入雲重唱和巖光射日最
0428c25: 玲瓏層巒曲水甲天下源遠流長道脈隆。
0428c26: 為湛泉禪人下火
0428c27: 師舉起火炬云來是恁麼來去亦恁麼去攛下云來
0428c28: 去既無殊同歸大火聚咄若向者裏開隻眼盡大地
0428c29: 乾坤總是汝放身命處。
0428c30: 為若夢侍僧下火
0429a01: 擔囊負缽勤參苦學打不歇手罵不歇口十載追隨
0429a02: 一朝別離臨行主張渾不著忙去來與麼鼓掌呵呵
0429a03: 以火炬攛下云老僧特地助一把火燒得汝赤灑灑
0429a04: 淨裸裸東土西天無可不可。
0429a05: 南浦首四譚護法遷巴渝卒於渝之康村師至靈前
0429a06: 輓曰濟北宗風末世彰千鈞才力屬金湯讀經依案
0429a07: 諸根靜請佛拈華一語香太白巖前聞道久古巴城
0429a08: 外轉身忙法門此後何人護感慨忍禁淚兩行。
0429a09: 達吾宋居士葬父於凌雲山側請師說法師至柩前
0429a10: 垂語云昔時未面今卻相送秋色淒清悲風遠動布
0429a11: 德有年頌德彌眾生死二途來去如夢棒頭指歸直
0429a12: 下知痛乃以拄杖畫一圓相喝一喝復卓拄杖云堆
0429a13: 頭添土證據宋公者裏安身多種受用。
0429a14: 為獻珩耆宿下火
0429a15: 渝州與荊州兩地莫能留身世回頭看儼然一海漚
0429a16: 以火炬攛下喝一喝云優游物外乾坤廓無位真人
0429a17: 六不收。
0429a18: 　原藉山西今寓蜀東重慶府巴縣事
0429a19: 佛弟子牛秉儒男牛附麒牛附麟捐貲刻第五
0429a20: 　第六卷　　　　　　玉泉道人張國賢識
0429a21: 蓮月禪師語錄卷第六終　　　　嘉興府楞嚴寺藏經坊存板
