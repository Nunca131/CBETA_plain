0111b01: 嵩山野竹禪師語錄卷五
0111b02: 
0111b03: 鄂　州參仝門人宗宏　錄
0111b04: 鄂　州龍光門人宗上　潞南州兜率門人宗堅　仝編
0111b05: 示眾
0111b06: 住安順府長壽菴監院太極領眾作禮求睹長松所
0111b07: 付臨濟正宗記並請師陞座師既不獲辭集眾登座
0111b08: 拈記示眾云會麼者箇不從天得亦非地涌本是山
0111b09: 僧於平越府長松菴瞌睡頭得得來底今日不妨
0111b10: 和囊解出遂展開拂一拂云當場舉起師王令瓜瓞
0111b11: 綿綿萬古春眾作禮師便下座。
0111b12: 示眾吐霧吞雲衲僧巴鼻丁一卓二祖佛家風雖然
0111b13: 二六時中也須向碗底箸頭具一隻眼始得遂拈起
0111b14: 一莖菜云會麼大家拾取一莖好。
0111b15: 示眾月上金峰物色秀麗指物傳心誰曰不備支支
0111b16: 動珊瑚寸寸飄桂气雖然無比倫與我常相對天下
0111b17: 大醫王提此第一句仁者為甚不會不是所得遲只
0111b18: 為分明極。
0111b19: 示眾雪花菜脫粟鬻看來已巳過人天福不是山僧愛
0111b20: 清貧先德高人如是屬東坡云富莫富於常知足。
0111b21: 示眾舉善財參彌勒因緣畢乃云過去諸佛在者裏
0111b22: 未來諸佛在者裏見在諸佛在者裏無量文殊無量
0111b23: 普賢無量觀音無量彌勒無量善財無量梵王帝釋
0111b24: 無量香水海無量須彌盧無量有情無情乃至不可
0111b25: 說不可說一切世界俱在者裏各說如是無量種種
0111b26: 法門汝諸人作麼生見若見得則生死二字總與汝
0111b27: 沒交涉亦可與者一隊把手共行久立珍重。
0111b28: 示眾廣大門風將委地可惜無人肯立志慈雲彊出
0111b29: 扶綱常勞筋苦骨何指示黃花韡韡露真機翠竹竿
0111b30: 竿明祖意親切句只者是大道自如如癡人全不識
0111c01: 迦維有箇老師翁一花垂示付衣偈三千年來有長
0111c02: 松此師剛柔而並濟長松會下十餘人慈雲最愚人
0111c03: 還忌薶名絕跡已多年今日形蹤無處避大眾請我
0111c04: 轉法輪白棒一條無所諱只要人人道眼開不負參
0111c05: 尋學聖智。
0111c06: 示眾春雷疾春雨密吹萬正怒哮耳根浮逼逼忽然
0111c07: 雲霽晴空刁調普息我居此所見實百花香撲鼻或
0111c08: 時遣興過東林腳跟動處印成跡此話說向諸人前
0111c09: 直教聞者笑溺滴。
0111c10: 示眾我此大眾各宜洗滌六根妄宰一切虛習將第
0111c11: 一義著實審諦者裏也不怕念起祇恐不識上上根
0111c12: 人舉一知十中下之流依舊無據者樣底如何教誨
0111c13: 即有箇方便為渠指示金屑雖貴落眼成翳。
0111c14: 示眾凡所有相皆是虛妄若見諸相非相則見如來
0111c15: 豎起拂子云者是相作麼生是非相者裏見得始知
0111c16: 先佛肝膽已為諸人傾出了也如見不得孤負古人
0111c17: 者段風光總之諸人見一切物便作一切物會未見
0111c18: 一箇兩箇向者裏理會是相邪非相邪如今既不能
0111c19: 了明大事正好向佛未出世祖未西來時自己眉毛
0111c20: 上識取金剛正眼好如此始不枉相聚一番亦免得
0111c21: 他日受閻羅折挫還知落處麼遂擿下拂子。
0111c22: 過寶臺山禮立禪大師塔示眾拈拄杖敲桶云會麼
0111c23: 時端峰塔主便喝師云且漫與麼此是大師生平不
0111c24: 坐不臥驀於不坐不臥處拾得來底今日落在者箇
0111c25: 桶子裏要教他出也由山僧要教他隱也由山僧且
0111c26: 道利害在甚麼處峰又喝師打云汝恁麼不惟孤負
0111c27: 大師亦且孤負山僧复敲桶云明明一具黃金骨留
0111c28: 與世人作樣看。
0111c29: 示眾眼如電口如吶問禪不知問教不孰似此等禪
0111c30: 人在者裏住著有甚用處會麼若不會知事打鼓普
0112a01: 請看。
0112a02: 出隊示眾一杖昆明已十旬未曾持缽下嶙峋昨夜
0112a03: 偶然饑火發燒著東西南北人大眾莫有把臂共行
0112a04: 底麼曳杖便行。
0112a05: 示眾山前好松山後好柏中間是甚麼諸人下語看
0112a06: 此語下得恰與汝一箇斧子住山不然擔柴去。
0112a07: 分衛示眾山僧適才午睡夢入給孤獨園見阿難白
0112a08: 佛云六度何先佛言善哉六度者首檀波羅密何以
0112a09: 故吾從住此已來皆用此法此法令我得無上道故
0112a10: 令我具無量諸功德故令我滅除三有結習故大眾
0112a11: 據世尊此說喚甚麼作此法莫是檀波羅密麼三生
0112a12: 六十劫在。
0112a13: 示眾寸絲不挂粒米不餐底衲僧正好痛與三十棒
0112a14: 為甚如此為他祇解潔白地上作涽未解一切處流
0112a15: 通雖然且到者裏著。
0112a16: 示眾要取便取要舍便舍取舍兩忘時如何大唐國
0112a17: 裏安他不下复以拂畫一畫。
0112a18: 示眾才是八月中秋又到重陽菊破百代光會過客
0112a19: 一瞚生死傳火欲出三界旅亭打開識情關鎖中有
0112a20: 一竅通玄天上地下惟我良久云禾山四打鼓護國
0112a21: 三。
0112a22: 示眾不餐粒米不披寸絲人若識得不離四儀實言
0112a23: 相告切莫多疑腦後堂堂絕是非。
0112a24: 機緣
0112a25: 師在長松領維那有居士問如何是祖師西來意師
0112a26: 云高藍山水間四面翠微滴士云不得以竟示人師
0112a27: 震威喝之又問如何是浮塵野馬師云黃雁飛過去
0112a28: 胡僧夜看書。
0112a29: 僧問清淨本然云何忽生山河大地師云昨日也好
0112a30: 雨今日也好雨。
0112b01: 僧問萬法歸一一歸何處師云太華山頂雲片片羅
0112b02: 漢寺前水潺潺。
0112b03: 僧問江梅破玉春信方來設問如何是生機一句師
0112b04: 云山僧口門窄。
0112b05: 師在長松時老人上堂師向前展具卻云也不消得
0112b06: 便收起老人豎起拂子師云渾然含理事何用歷三
0112b07: 祇老人复豎拂子云者箇用得恁麼快師禮拜歸位
0112b08: 一日長松老人問乾谿僧月映千江因甚乾谿不到
0112b09: 僧無對師出坡歸老人舉問師師云某甲今日勞倦
0112b10: 老人云勞倦且置作麼生是映底道理師以手作擎
0112b11: 叉埶而出。
0112b12: 士問和尚幾時來此師云天曉月初出夜半日當空
0112b13: 士云莫是臨濟宗麼師喝士亦喝師噓一聲。
0112b14: 因士舉古人云你不見閻君閻君要見你師云何必
0112b15: 南山起雲北山下雨。
0112b16: 經行次師顧壁上畫謂雲谷曰此是丹青巧手谷云
0112b17: 巧即不得師云如何才得谷擬對師云掠虛漢。
0112b18: 師過廣陵萬壽寺翫月次問僧名甚麼僧云無隱師
0112b19: 云當月照山河時忽生雲霧而輪不可見是隱是無
0112b20: 隱僧無語。
0112b21: 師歸獨山遇無臧臧問欲何處去師云獨山臧云獨
0112b22: 山關吏甚嚴師云未到關早教伊倒退三千里。
0112b23: 眾參次師舉古德因緣畢有聶玄一居士云此事正
0112b24: 如弟子於中塗目顧四方不知山水地名或曰此某
0112b25: 處也此某處也弟子當下即了然一般師云似則也
0112b26: 似是則未是祇如四方不知名時種種名色未常不
0112b27: 在及遇人指示目即了然種種名色未常始出此正
0112b28: 是取舍之見何有於道哉士禮拜乞師究竟師示偈
0112b29: 云見山當見雲看水須看月徘徊涂路中莫教築著
0112b30: 石士跽謝而退。
0112c01: 師仝混源遊山見黃雁飛過師指云闍黎見麼源云
0112c02: 不見師云不見即得。
0112c03: 善慶居士求開示師云女名甚麼士云善慶師云父
0112c04: 母未生前名甚麼士無對師云女云名善慶善慶不
0112c05: 善解若達善慶理泥牛奔出海。
0112c06: 士問大千世界被人坐卻和尚向那裏坐師云向居
0112c07: 士頭上坐。
0112c08: 師訪嵩目禪師不遇歸遇諸涂目問和尚何來師云
0112c09: 長松目云長松近日有何言句示人師云一味平常
0112c10: 目云衲僧門下好痛與三十棒師云未開口前你自
0112c11: 合喫一頓目擬對師云苦哉佛陀邪。
0112c12: 有居士從雲腹來師驀拈拄杖問云雲和尚有者箇
0112c13: 麼士云有師云作麼生用士禮拜師劈脊打云汝不
0112c14: 會問取雲和尚去。
0112c15: 師坐次有居士至榻前作禮師鳴指一下士便出師
0112c16: 召居士士回首師复鳴指一下士拍一拍師云作麼
0112c17: 士佇思師厲聲叱之又一士作禮云禮拜和尚師云
0112c18: 恰值和尚不在士云應者為誰師云歸也歸也士便
0112c19: 出師召居士士回首師云作麼作麼士佇思師亦厲
0112c20: 聲叱之。
0112c21: 師仝僧坐次有居士來僧以手指云者居士不打更
0112c22: 待何時師劈口便打僧一下僧喝師云嫌少那隨後
0112c23: 又打。
0112c24: 有居士參適師閱天童老人頌古士問是甚麼葛藤
0112c25: 師云莫眼花士云某甲不眼花師云不眼花卻道是
0112c26: 葛藤士拍一拍師喝出。
0112c27: 師指庭花問僧云古德道如夢幻相似汝作麼生僧
0112c28: 云仝師云是甚麼道仝僧云和尚如何師复指云者
0112c29: 支恁麼紅者支恁麼白复問當時臨濟在黃檗處得
0112c30: 力枉大愚處得力僧便喝師云喝即不無畢竟事作
0113a01: 麼生僧又喝師打一拂子云將謂是底。
0113a02: 有婆子問如何是祖師西來意師垂足云與山僧脫
0113a03: 腳婆擬議師便喝出。
0113a04: 又婆子問昨夜生箇孩兒請師安名師云不昧婆云
0113a05: 意旨如何師云阿邪阿邪婆云叫屈作麼師便喝。
0113a06: 有居士謁師下禪床以手加額云莫是不二居士麼
0113a07: 士云是師云天晴不來下雨來士云聞和尚至破雨
0113a08: 奉謁師云路上遇人也未士罔措師指狗子云者是
0113a09: 子湖底趙州底士云一任安名師云明日來與汝一
0113a10: 坑藐卻。
0113a11: 僧問和尚從那裏來師云看腳下僧云猶涉程塗在
0113a12: 師云憐兒不覺醜僧擬進語師便喝出。
0113a13: 士問如何是父母未生前面目師劈口掌云是生邪
0113a14: 未生邪。
0113a15: 婆問如何是水中月鏡中相師云分明道破婆云如
0113a16: 何是未動腳跟前薦取師云喫棒了也未。
0113a17: 師問僧甚處來僧云帝釋菴師云來時帝釋出善法
0113a18: 堂未僧云卻請和尚道師云我不從帝釋菴來复顧
0113a19: 侍僧云者僧欠棒在侍僧擬進語師云一等可憐生
0113a20: 有居士作禮師與驀頭一蹋士云者蹋也用不著師
0113a21: 云見箇甚麼便與麼道士云無入處師以手指地云
0113a22: 者裏入。
0113a23: 僧問和尚承嗣何人師云諸佛非我道僧擬進語師
0113a24: 叱之。
0113a25: 僧問學人從偏位中來請和尚正位中接師劈頭一
0113a26: 捧僧接住師便掌僧喝師复掌之。
0113a27: 師因僧呈偈師接得复申手云還有麼僧擬議師便
0113a28: 掌云丙丁童子來求火。
0113a29: 有婆子問成佛消息在甚麼處師云腳跟下婆云除
0113a30: 卻腳跟下又如何師云腦後看取。
0113b01: 有居士指狗子云和尚快道師云者畜生士踢狗子
0113b02: 師云適才為汝道甚麼士無語。
0113b03: 僧問如何是水中月師云祇教你撈摸不著。
0113b04: 士問弟子工夫不得力就師請益師云汝從甚處來
0113b05: 士云關嶺師云雲和尚處有甚因緣士云曾舉瑞巖
0113b06: 主人公話師云你甚處見瑞巖士佇思師云汝不識
0113b07: 瑞巖落處在若知瑞巖落處則知雲腹落處知雲腹
0113b08: 落處則見得山僧見得山僧則從上諸佛被汝一口
0113b09: 吞卻。
0113b10: 士問如何是東山水上行師云兩岸蘆花翻野色一
0113b11: 江風月弄波光。
0113b12: 婆子問如何是佛師云相好光明婆云如何是真人
0113b13: 師云滿口道不出婆云如何是海底撈鍼師云正好
0113b14: 著力。
0113b15: 僧問一口气不來向甚麼處去師良久云甚麼處去
0113b16: 有俗士豎起扇子云速道速道師云販私鹽漢士展
0113b17: 開扇子師云販私鹽漢士歸位師云好柄扇子祇是
0113b18: 少風。
0113b19: 童子問如何是學師云勤而行之。
0113b20: 尼善逝求開示師喝一喝尼不喻旨侍僧云為汝開
0113b21: 示已竟師打侍僧三棒。
0113b22: 僧問先有和尚先有天地師云山僧後天地天地後
0113b23: 山僧。
0113b24: 士問如何是肉眼師云眉毛腳下看士云如何是天
0113b25: 眼師云河山也覷透士云如何是慧眼師云妍媸景
0113b26: 自分士云如何是法眼師云一一鑒如日士云如何
0113b27: 是佛眼師云鐵壁也須通士云五眼蒙師指示即今
0113b28: 事作麼生師召居士士應諾師云喫茶去。
0113b29: 玄初居士問如何是一味馨香出菊林師云不是飽
0113b30: 餐人不知。
0113c01: 僧作禮師與驀頭一棒云是甚麼僧不審師云悔悔
0113c02: 僧云悔甚麼師云悔適才錯打闍黎僧云棒頭有眼
0113c03: 師云眼在甚麼處僧無對師呵呵大笑。
0113c04: 僧問水盡山窮時如何師云者是拄杖子僧禮拜師
0113c05: 便打。
0113c06: 僧問諸魔頓盡時如何師云且不向汝道。
0113c07: 馬居士騎驢入山師問云既是馬因甚騎驢士罔措
0113c08: 師呵呵大笑。
0113c09: 僧問如何是的的意旨師云石馬夜嘶風僧作禮師
0113c10: 云有先鋒無殿後便打。
0113c11: 僧辭師師以拂子畫一畫云過得者裏便去僧云怎
0113c12: 過不得師云作麼生僧禮拜師打云好好記取。
0113c13: 彌勒高檀越入山供大眾布師提起云天龍恭敬不
0113c14: 以為喜若下得一轉語便與他布時竹元首座出云
0113c15: 某甲定不得布師云作麼生元趨出。
0113c16: 僧問如何是萬象之中獨露身師卓拄杖僧禮拜師
0113c17: 云者裏放過即不可便打。
0113c18: 士問如何是安身立命處師云拄杖子卻知問取一
0113c19: 轉語士擬議師便打。
0113c20: 師問元首座臨濟有箇賓主句汝作麼生元便喝師
0113c21: 云是賓是主元又喝師云汝再喝看元云得恁麼不
0113c22: 識好惡師云者漢卻來者裏捋虎須元掩耳而出。
0113c23: 師問磷西堂臨濟枉黃檗處得力枉大愚處得力磷
0113c24: 云和尚也不得無厭生師云末後如何磷云落得一
0113c25: 場笑師云未在更道磷舞坐具便出。
0113c26: 佛果高居士問西來的旨可得聞乎師云得得果禮
0113c27: 拜師以扇之果云從今更不問和尚也師云汝見
0113c28: 箇甚麼道理果再拜而去。
0113c29: 僧光遠謁師師云汝名光遠邪僧云是師云設遇覆
0113c30: 盆下又作麼生僧云諸佛仝一鼻孔師喝云甚麼所
0114a01: 在說仝說別僧云通身放下師直打出。
0114a02: 僧問如何是單傳之旨師云一箇髼鬆兩箇丫。
0114a03: 僧問古德云三臧十二部從者裏流出又云從者裏
0114a04: 流入未審出底是入底是師卓杖云不得喚作拄杖
0114a05: 子僧禮拜師便打。
0114a06: 僧問本常理即不問如何是迥脫根塵句師云棒頭
0114a07: 自有驚人句喝下何須覓指歸僧云恁麼則橫身踊
0114a08: 躍去也師便打。
0114a09: 僧問如何是三玄的旨師云重陽九日菊花新。
0114a10: 師常呼僧名僧應諾師云汝名甚麼或呼僧僧至師
0114a11: 云我不曾叫汝或呼僧僧擬議師云可憐生复云嵩
0114a12: 山有的旨但呼汝名字汝不恁麼來我便恁麼去。
0114a13: 僧問如何是正法眼臧師云六月裏炭團。
0114a14: 僧問慈雲嵩山二監院齊到還有賓主也無師云賓
0114a15: 主歷然僧禮拜師打一棒云恰倩汝用。
0114a16: 士問如何是成佛底事師云殺人放火。
0114a17: 僧問臧身處沒蹤跡沒蹤跡處莫臧身意旨如何師
0114a18: 云皓月當空照無聊僧云還照學人也未師云將謂
0114a19: 闍黎早薦得不知猶在覆盆中。
0114a20: 僧問終日商量明甚麼邊事師云油鹽錢乞我一文。
0114a21: 僧問學人桼桶破也請和尚驗師云汝桼桶破也僧
0114a22: 擬開口師劈脊便打。
0114a23: 普說
0114a24: 普說若論者箇事人各自具人各不無既人各自具
0114a25: 人各不無又要山僧說箇甚麼盍人雖自具人雖不
0114a26: 無而人人不識自性無始劫來認賊為子薶沒家珍
0114a27: 妄自馳求由此枉入諸趣輪轉不休故勞我先佛出
0114a28: 來示此一大事因緣種種譬喻無數善巧喚作開方
0114a29: 便門示真實相使人人悟明心地了達諸緣識取自
0114a30: 家一段光明以為修證之驗自具不無之理於是乎
0114b01: 得矣奈何人人又於文言中泥滯不知言外取討是
0114b02: 又勞我祖師西來特唱幽宗單明教外喚作專接上
0114b03: 機使人人不落文字直下承當了達罪性本空不涉
0114b04: 言詮以為直截之徑故曰教外別傳遞相流布綿綿
0114b05: 繼續楷模後人自南嶽馬祖百丈青原石頭藥山臨
0114b06: 濟溈仰曹洞雲門法眼皆傳此印也其他七破蒲團
0114b07: 四十年不雜用心三二十年打成一片三登九上種
0114b08: 種勤勞無非為此大事耳今之初學才進門來便作
0114b09: 自了自悟已巳修已證想甘心於無事甲裏妄想叢中
0114b10: 終日食信心檀越食衣信心檀越衣取快過時何有
0114b11: 實落烏乎豈古人不若時輩之甚與你輩既為生死
0114b12: 事大與山僧相伴切勿學此般人無廉無恥無慚無
0114b13: 媿須是實心達本方為沙門極則不然終是虛妄之
0114b14: 心窺竊祖位欺罔良善地獄種子山僧住慈雲時見
0114b15: 有稱天童法嗣稱萬峰衣缽高談闊論或有箇問著
0114b16: 便東指西畫胡喝亂打如此欺忤賢良辱沒先德百
0114b17: 醜千態不堪屈指山僧此說只要人人識取自家本
0114b18: 具一著共相委悉使佛祖一脈流通作人天眼目起
0114b19: 迪後昆复次大眾若以坐為禪禪非坐臥昔馬祖在
0114b20: 南嶽二十年諄以打坐為業一日被讓和尚磨磚打
0114b21: 車之喻方才了達性空穌通前後若以棒喝為禪禪
0114b22: 非棒喝棒喝若是禪則十字街頭三家村裏擔來負
0114b23: 去掄拳喝罵者亦應是禪邪若以能言能說為禪禪
0114b24: 非言說言說若是禪則演禽賣卜經紀貿易者亦應
0114b25: 是禪邪若以義理講論為禪禪非論義論義若是禪
0114b26: 則經師律虎文人墨士亦應是禪邪故教中道我所
0114b27: 說法如筏喻者又曰指南一路智者知疏因你輩初
0114b28: 入法門假此重重指示非為與人逞驢脣馬嘴作地
0114b29: 獄種子耳珍重珍重。
0114b30: 普說僧問和尚未出方丈學人未到法堂時如何師
0114c01: 云由前山後雨瀟瀟乃云霧重重鎖寂寥山前山
0114c02: 後雨瀟瀟為要普滋三艸茂甘霖從此應今朝大眾
0114c03: 若論三艸二木不獨大支小葉拖綠垂青以喻天人
0114c04: 十善小果四諦緣覺十二法菩薩六度即聖之與凡几
0114c05: 頓之與漸迷之與悟愚之與慧利之與鈍總此喻中
0114c06: 收然亦不出箇自性自度何也你若從見聞識得自
0114c07: 性便是見聞自度從覺知識得自性便是覺知自度
0114c08: 從色聲識得自性便是色聲自度從觸法識得自性
0114c09: 便是觸法自度故三艸二木之喻無非為人指衣下
0114c10: 明珠宅中大駕豈有他邪後來祖師家種種利生亦
0114c11: 是艸木之喻昔僧問趙州云學人乍入叢林乞和尚
0114c12: 方便指示州云喫鬻了也未僧云喫鬻了也州云洗
0114c13: 缽盂去僧從斯省悟又僧請益葉縣省庭前柏樹子
0114c14: 話省云吾不辭語汝恐汝不信僧云和尚誠言安敢
0114c15: 不信省云汝聞簷前雨滴聲麼其僧不覺失聲云
0114c16: 省云汝見箇甚麼僧對以偈曰簷前雨滴分明歷歷
0114c17: 打破虛空當下心息又廣額屠兒於涅槃會上颺下
0114c18: 屠刀云世尊我是千佛中一數世尊云如是如是汝
0114c19: 是千佛中一數又外道不問有言不問無言世尊良
0114c20: 久外道禮拜讚歎云世尊大慈大悲開我迷雲令我
0114c21: 得入又僧問一尊宿學人要覓箇去處向甚處去宿
0114c22: 以手指云向那裏去其僧佇立宿云汝不去怎怪得
0114c23: 老僧如此都是見聞覺知色聲觸法悟去底樣子都
0114c24: 是艸木喻中悟得底樣子所以悟得念佛則念佛底
0114c25: 是悟得誦經則誦經底是悟得持咒則持咒底是悟
0114c26: 得禮拜則禮拜底是悟得持戒則持戒底是悟得參
0114c27: 禪則參禪底是何故盍都是諸佛之本源祖師之命
0114c28: 脈所謂開方便門示真實相者此也若萬派朝宗千
0114c29: 江一月此悟之一字乃起迪之源也洛浦云單明自
0114c30: 己法眼未明此人祇具一隻眼若要雙眼圓明除是
0115a01: 不居會界不涉眾緣無景林中高縣日月不萌支上
0115a02: 暗辦春秋始得諸仁者倘若依而行之將他佛祖玄
0115a03: 言玅句三臧十二部千七百則一一坐斷然後向人
0115a04: 天眾前大抹高揮豈不快哉雖然如是也要知衲僧
0115a05: 門下別有轉身處始得今日為我眾居士來叢林裏
0115a06: 飯僧不覺忉忉怛怛汝等還見麼若也未見待來日
0115a07: 普請看。
0115a08: 普說夫諸佛祖師惟為此一大事因緣故出見於世
0115a09: 諸人還知大事也未勿論僧之與俗男之與女貧之
0115a10: 與富貴之與賤人人貴在識破生死二字若識破生
0115a11: 死二字則曰輪迴曰顛倒曰涅槃曰真如曰佛性曰
0115a12: 煩惱曰苦樂日善惡曰取舍總是賸語何有繫縛哉
0115a13: 不然盡是安立知見隨業漂沈汩沒四生輪迴三界
0115a14: 不能舍妄歸真從凡入聖所以佛祖千萬方便或行
0115a15: 棒行喝或示機示竟只要使人當下冰消無始劫來
0115a16: 種種窠窟拾取自家一段光明七花八裂徹底玲瓏
0115a17: 始知從前錯用許多痴福故古者道佛即是塵塵即
0115a18: 是佛心佛眾生三無差別豈虛語哉又曰佛真法身
0115a19: 猶若虛空應物見形如水中月雖然如何說箇應底
0115a20: 道理莫是穿衣喫飯屙屎放溺麼莫是營家治業教
0115a21: 子訓孫麼莫是高車大馬呼奴使婢麼莫是迎賓送
0115a22: 客折旋頫仰麼莫是運水般柴跨南走北麼殊不知
0115a23: 一一俱是只是你諸人業識茫茫無本可據祇為從
0115a24: 前不曾段鍊一回依人作解障自悟門盡是經論邊
0115a25: 語言裏熱謾了虛過一生從劫至劫無有出身之路
0115a26: 若是英靈上士直下便知安肯被他老婆舌頭轉卻
0115a27: 面門使不得玅邪珍重。
0115a28: 普說吾祖之道不立文字尚矣所以臨機顯晦出格
0115a29: 超群若壯士屈臂不借他力臨濟大師云大凡舉唱
0115a30: 宗乘一句語須具三玄門一玄門須具三要路有權
0115b01: 有實有照有用如今去聖時遙薶沒宗旨者比比而
0115b02: 禪衲盜竊祖位者亦比比且返訕正知正見為文字
0115b03: 以己知己見為聖諦蠱惑愚癡謂大道無言只枉清
0115b04: 修苦鍊甘於無事甲裏黑山鬼窟瞠眉動目為極或
0115b05: 有問不是無根之言便是胡打胡喝若如是則教外
0115b06: 別傳之旨埽地矣不見一貫之旨非顏曾莫能顯抱
0115b07: 一守元非老莊莫能措惟此一事實非迦葉諸祖莫
0115b08: 能相傳三教聖賢莫不以此燮理陰陽入無何有鄉
0115b09: 游覺苑之場嗟乎清修苦鍊甘於無事甲裏者尚何
0115b10: 如哉古人云今人不疑古人言句學者大病余雖不
0115b11: 敏大眾請事斯語矣。
0115b12: 普說上古淳風居巢處穴大智而後布列叢林養育
0115b13: 才器陳規矩修繩墨雖則可觀而去聖愈遠矣烏乎
0115b14: 看來如今不是無禪祇是無師古人豈欺我哉獨是
0115b15: 余身微言輕不能為諸人張之雖然略舉數人行履
0115b16: 為諸人楷式若楊岐監院應菴副寺寒山菜汁拾得
0115b17: 埽地法昌行腳圜悟歸侍太原知浴育王掌記真牧
0115b18: 維那牛頭負米大鑑打碓石霜篩簸雪峰飯頭溈山
0115b19: 典座巖頭帶鋤廣慧築圃靈巖馳書虎丘臧主首山
0115b20: 典客龍牙庄役夾山開堂洞山生薑道吾把鍼寶壽
0115b21: 街坊明招烹茶芙蓉提拏普化生菜智勇籬笆雲峰
0115b22: 乞炭仰山種畬蔣山槽廠馬足推車佛鐙封衾興陽
0115b23: 爛瓜天童摩懺盧陂當衙香嚴拾垢世奇聽蛙海舟
0115b24: 鐙繩小塘袈裟石鞏牧牛嵇山柴頭南泉行鬻天衣
0115b25: 汲湫保福直歲石門耕疇重雲侍藥洞山整灼華藥
0115b26: 持缽華嚴鋤钁者一路老古錐得非諸人楷式邪谷
0115b27: 隱云如人學書點畫可效者工否者拙然山僧識淺
0115b28: 德薄不能新意但取從上楷模以結眾緣倘諸人卒
0115b29: 地折嚗地斷始知古何人也今何人也唾罵山僧有
0115b30: 日在。
0115c01: 普說舉什邡方水禪師示眾云方水潭中鱉鼻蛇擬
0115c02: 心相向便榆椰何人拔得蛇頭出後來大隨元靖禪
0115c03: 師舉了云方水潭中鱉鼻蛇昭覺克勤禪師舉了云
0115c04: 雲門胡餅趙州茶靈隱慧遠禪師舉了云呢噠哩
0115c05: 吽癹吒靈巖完璧老師舉了云霜葉紅於二月花者
0115c06: 四尊宿可謂斗運於上事立於下斗指一方四塞俱
0115c07: 成只是中間猶有點淆訛若不為諸人說過未免淆
0115c08: 訛到底且道淆訛在甚處乃顧左右云者裏無人證
0115c09: 盟雖然嵩山又作麼生遂舉了云依然者事隔天涯。
0115c10: 嵩山野竹禪師語錄卷五終
