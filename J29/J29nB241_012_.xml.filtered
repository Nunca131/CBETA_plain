0621b01: 慶忠鐵壁機禪師語錄卷之十二
0621b02: 嗣法門人幻敏重編
0621b03: 頌古拈別評徵代
0621b04: 舉昭覺勤禪師住東京天寧凡垂問學者擬議則一
0621b05: 拳。
0621b06: 頌杜撰阿師斗子禪往來恒過小街前等閒不與
0621b07: 稱相識問著還他只一拳。
0621b08: 舉圜悟勤因演祖與提刑論小艷詩頻呼小玉元無
0621b09: 事只要檀郎認得聲提刑應諾祖令參悟忽有省袖
0621b10: 香入室通所得呈偈曰金鴨香銷錦繡圍笙歌叢裏
0621b11: 醉扶歸少年一段風流事只許佳人獨自知。
0621b12: 拈云看破了也。
0621b13: 舉圜悟上堂第一句薦得祖師乞命第二句薦得人
0621b14: 天膽落第三句薦得虎口橫身不是循途守轍亦非
0621b15: 革轍移途透得則六臂三頭未透則人間天上且三
0621b16: 句外一句作麼生道生涯秪在絲綸上明月扁舟泛
0621b17: 五湖。
0621b18: 拈云不是玄沙老虎便是船子和尚。
0621b19: 舉圜悟示眾一言截斷千聖消聲一劍當頭橫屍萬
0621b20: 里所以道有時句到意不到有時意到句不到句能
0621b21: 剷意意能剷句句意交馳衲僧巴鼻若能恁麼轉去
0621b22: 青天也須喫棒且道憑箇甚麼可憐無限弄潮人畢
0621b23: 竟還落潮中死。
0621b24: 拈云向上些道來。
0621b25: 舉徑山大慧杲禪師因圜悟問達磨西來將何傳授
0621b26: 杲曰不可總作野狐見解悟又云據虎頭收虎尾第
0621b27: 一句下明宗旨如何是第一句杲曰此是第二句。
0621b28: 頌宗傳花笑正其時昭覺門中第一枝留下名言
0621b29: 三十卷當空杲日照無私。
0621b30: 舉徑山留古雲門庵學者雲集久之入閩結茆於長
0621c01: 樂洋嶼室中舉竹篦子問學者喚作竹篦則觸不喚
0621c02: 作竹篦則背不得有語不得無語。
0621c03: 頌徑山竹篦活如蛇千古貽來勘作家劈脊驀頭
0621c04: 惟任我拄胸拗節總由他傳燈頌上驚身口嗣祖
0621c05: 圖中螫齒牙學者望岩休進退腥風毒霧滿崗了。
0621c06: 舉徑山見僧便云諸佛菩薩畜生驢馬庭前柏樹子
0621c07: 麻三斤乾屎橛你是一枚無狀賊漢僧云久知和尚
0621c08: 有此機要山云我也無端入荒草是你屎臭氣也不
0621c09: 知僧拂袖而去山云苦哉佛陀耶。
0621c10: 拈云撒縵天網打稱意魚放破空矢落沖霄鶴點
0621c11: 即不到到即不點。
0621c12: 舉西禪懶庵需禪師本郡林氏子幼舉進士有聲年
0621c13: 二十五因讀遺教經忽曰幾為儒冠誤欲去家母難
0621c14: 之以親迎在期庵絕之曰夭桃紅杏一時分付春風
0621c15: 翠竹黃花此去永為道伴。
0621c16: 頌及第纔登便挂冠歸來林下敞西禪夭桃紅杏
0621c17: 齊拋卻鼎沸人天需懶庵。
0621c18: 舉懶庵上堂句中意意中句須彌聳于巨川句剷意
0621c19: 意剷句烈士發乎狂矢任待牙如劍樹口似血盆徒
0621c20: 逞詞鋒虛張意氣所以淨名杜口早涉繁詞摩竭掩
0621c21: 室已巳揚家醜自餘瓦棺老漢岩頭大師向羌峰頂上
0621c22: 拏風鼓浪翫弄神變腳跟下好與三十且道過在甚
0621c23: 麼處良久云機關不是韓光作莫把胸襟當等閒。
0621c24: 評云者箇不比做詩文論八股敲平仄用錦繡之
0621c25: 句作麼。
0621c26: 舉懶庵上堂懶翁懶中懶最懶懶說禪亦不重自己巳
0621c27: 亦不重先賢又誰管你地又誰管你天物外翛然無
0621c28: 箇事日上三竿猶更眠。
0621c29: 拈云懶時真箇懶閒時畢竟閒。
0621c30: 舉鼓山永禪師閩縣吳氏子弱冠為僧未幾謁懶庵
0622a01: 于雲門一日入室庵曰不問有言不問無言世尊良
0622a02: 久不得向世尊良久處會隨後便喝倏然契悟作禮
0622a03: 曰不因今日問爭喪目前機庵許之永因僧問須彌
0622a04: 頂上翻身倒卓時如何永曰未曾見毛頭星現曰恁
0622a05: 麼則傾湫倒嶽去也永曰莫亂做僧便喝永曰雷聲
0622a06: 浩大雨點全無永上堂拈拄杖曰臨濟小廝兒未曾
0622a07: 當頭道著今日全身放憨也要諸人知有擲下拄杖。
0622a08: 頌有言無言都不問一喝倏然喪大機浩大雷聲
0622a09: 無雨點杖拈臨濟小廝兒。
0622a10: 舉杭州淨慈晦翁悟明禪師上堂舉夾山會下一僧
0622a11: 到高亭纔禮拜亭便打僧云特來禮拜亭亦打又拜
0622a12: 亭又打趁出僧回舉似夾山山云會麼云不會山云
0622a13: 賴汝不會汝若會即夾山口啞去應庵拈云高亭一
0622a14: 期忍俊不禁爭奈拄杖放行太速者僧當時若是箇
0622a15: 漢莫道高亭夾山便是達磨大師出來也斬為三段
0622a16: 何故家肥生孝子國伯有謀臣明云高亭夾山門庭
0622a17: 施設各得其宜但中間一人較些子應庵與麼道也
0622a18: 是鞏縣茶瓶明常纂修聯燈會要傳于叢林。
0622a19: 頌心地悟明號晦翁全提正令逞宗風門庭施設
0622a20: 較些子鞏縣茶瓶更不同。
0622a21: 舉苦口良益禪師參淨慈慈問曰近離甚處益曰瑞
0622a22: 光慈曰正與麼時光在甚麼處益便喝慈曰且止汝
0622a23: 道西湖水深多少益擬議慈便打趁出久之契悟獻
0622a24: 投機頌曰臨機一句不露絲頭吹毛纔展大地全收
0622a25: 慈曰從上心印汝今得之宜處深谷俟時行化云云。
0622a26: 頌麤言厲語待方來混俗和光無忌哉剔起眉毫
0622a27: 看饒益良由苦口見詼諧。
0622a28: 舉筏渡普慈禪師初參徑山端高峰妙各有契處後
0622a29: 北還遊燕如五臺禮文殊感大士放光居臺二年入
0622a30: 太原參益和尚尚問曰行腳高士發足甚處慈曰五
0622b01: 臺尚曰文殊與汝說甚麼慈曰腳下草鞋唱成一百
0622b02: 文尚曰腳跟為甚麼不落地慈曰且喜老漢見得親
0622b03: 切尚曰老僧罪過慈喝一喝而出自此常造室中久
0622b04: 之益囑曰法緣當在本處他後設大法藥宜號筏渡
0622b05: 云云。
0622b06: 頌中流彼此二邊岸來去何曾有盡頭一筏桴浮
0622b07: 時普渡慈風飄起泛蘆鷗。
0622b08: 舉一言道顯禪師鴈門人生而岐嶷穎悟英特年十
0622b09: 二自願出家父母難之顯曰兒志決矣未可強留遂
0622b10: 落髮於郡之西山聽圓覺至知幻即離章頓然默契
0622b11: 恍若舊識乃辭師師曰汝志宗門正其時也遊汾州
0622b12: 謁筏渡渡一見器之命入侍寮一日渡舉竹篦問曰
0622b13: 畢竟喚作甚麼顯方進語渡驀頭便打忽然大悟便
0622b14: 禮拜曰和尚且止古人道佛法無多子非虛語也渡
0622b15: 曰汝今方知吾意耶顯曰和尚大恩碎身難報渡囑
0622b16: 曰汝年且幼時至理彰師執勞座下一十七載云云。
0622b17: 頌顯道何須假一言一言顯出道中偏默然良久
0622b18: 猶成謾牧唱樵歌樂自圓。
0622b19: 舉小庵行密禪師初以白衣禮一言師凡見便禮拜
0622b20: 言一日謂曰道人禮拜且止佛法在甚處庵方舉首
0622b21: 忽聞板聲鳴言曰只者是庵從此入遂求度言曰汝
0622b22: 誠精進宜名行密力參座下三年言偶舉南泉三不
0622b23: 是等問語未絕庵曰畢竟如何言笑曰已巳多了也庵
0622b24: 言下得大安樂言曰云云。
0622b25: 頌一庵霹靂深藏舌芥子須彌獨露身密密綿綿
0622b26: 明行足四時百物妙行生。
0622b27: 舉二仰圓欽禪師禾之秀水人遍參諸方毫無所契
0622b28: 入西京謁小庵於旅舍庵問浙中有箇伶俐人汝還
0622b29: 見麼仰曰圓欽鈍漢菴曰我要箇鈍漢作監收汝還
0622b30: 知麼仰罔措菴曰數千里來可惜錯過仰孟參一
0622c01: 日見鼠從架上過撲翻油瓮忽爾頓契走見菴曰某
0622c02: 已巳捉得了也菴搊住曰道道仰曰一粒鼠糞污卻鍋
0622c03: 羹菴曰瞎漢云云。
0622c04: 頌棒喝交馳成鈍滯相名不立始圓明仰頭抹卻
0622c05: 天邊月欽轉如來正法輪。
0622c06: 舉無念智有禪師蜀之漢州人發足南方遊四明登
0622c07: 天目後參二仰仰問曰行腳甚處念曰南方仰曰彼
0622c08: 中佛法如何念曰山川無異仰曰我手何似佛手念
0622c09: 良久仰曰莫道無異後看興化打維那機緣始浩然
0622c10: 大徹作偈曰興化打維那平地遭殃禍昨夜南山雲
0622c11: 飛向北山朵仰見為之助喜曰不孤到此云云。
0622c12: 頌智不到處切忌道灼然道著頭角生虛空撲落
0622c13: 翻筋斗念有念無徹底傾。
0622c14: 舉荊山懷寶禪師渚宮人遊壽州謁無念念曰躐縣
0622c15: 遊州畢竟為著何事山曰一生大事求師拔度念曰
0622c16: 汝是荊州人麼山曰是念曰闍黎即今在甚麼處山
0622c17: 擬對念曰若便恁麼猶較些子佛法不是商量參堂
0622c18: 去山自此潛心座下念一日喚曰闍黎山應諾念曰
0622c19: 在甚麼處山於言下領旨。
0622c20: 頌髻珠多寶卞和璞輪到荊山瑩琭琭價重連城
0622c21: 不等閉敝衣懷裏殊光昱。
0622c22: 舉秦嶺鐵牛德遠禪師一日身披紅布褲頂笠揮鋤
0622c23: 地中朝陽見曰者漢好似一頭軍遠云看箭陽作躲
0622c24: 箭勢遠近前攜手至庵曰我乃大慧兒孫在此待人
0622c25: 數十年矣汝今既來當為我求人中興祖道留住三
0622c26: 月付偈曰就身能打劫劈筈善奪窩三玄從此出三
0622c27: 要不為多探竿影草主賓分獅子迷蹤奈我何。
0622c28: 頌秦嶺鐵牛扮作軍朝陽一箭可憐生承前啟後
0622c29: 霞光燦大地山河帶血腥。
0622c30: 舉西蜀朝陽月明聯池禪師棘道古戎范氏子即范
0623a01: 郡司馬之後也幼居林下有僧過訪不遇因題聯于
0623a02: 壁曰阿彌陀佛閒也念忙也念念得佛也無念也無
0623a03: 無也無扭落鼻孔最上乘禪朝亦參暮亦參參到禪
0623a04: 亦寂參亦寂寂亦寂劈開面門明見之忽然厭世便
0623a05: 祝髮就之彼僧已巳他往矣明遂孤雲白下饑寒暑濕
0623a06: 憔悴萬狀單以是聯為提撕話頭久之洛伽山逢一
0623a07: 僧偉儀殊貌迥出眾表明在前行失腳跌地念阿彌
0623a08: 陀佛僧云此是敲門瓦子執著作麼明問拋卻瓦子
0623a09: 後如何僧云葉落歸根來時無口明有省睹洛伽轉
0623a10: 少林入關中過秦嶺遇鐵牛得法後謁峨眉與得心
0623a11: 老宿住坪十餘載得心脫化始歸梓里居朱提山朝
0623a12: 陽洞明因聚雲披剃後復來參明曰汝猶有一句未
0623a13: 會在曰是那一句明曰不用音聲不用色身不用默
0623a14: 然良久與我現出真空來雲拂袖便出明每日危坐
0623a15: 二時淡齋明常云若遇僧來便與他一尊古佛倘渠
0623a16: 不識請回供養聞說開堂便呵呵大笑。
0623a17: 拈云不妨奇特。
0623a18: 頌兀坐朝陽勢若泥開堂聞說笑嘻嘻一尊古佛
0623a19: 迎回供二字真空作釣絲。
0623a20: 舉忠州聚雲吹萬廣真禪師萬曆戊午於湖廣瀟湘
0623a21: 湖東禪院結制上堂劈面迎風掌當胸輥肚拳具眼
0623a22: 衲僧向者裏用得猶是三五一輪在在光輝火樹銀
0623a23: 花時時燦爛若也半明半暗未夢見在呵呵不是法
0623a24: 門無面目只怕蜈蚣太多足咦。
0623a25: 頌赤肩擔荷異諸方智海洪深悲願長承接朝陽
0623a26: 啟加線中興大慧振宗綱。
0623a27: 舉聚雲示眾。
0623a28: 頌群陰色色盡皆通烏走海底兔翔空蠦抱著
0623a29: 轢輥笑倒蒼頭無量翁。
0623a30: 遊春騮馬奔珠林珮響欄階倚玉人踞地金毛弄
0623b01: 明月宿空鷂子夢魂輕。
0623b02: 喃喃鷴鳥訴聲多冰壺火樹走龜哥別卻千支逢
0623b03: 圖馬老嫗懷兒唱卷阿。
0623b04: 舉僧問聚雲那邊事與者邊事作麼生雲驀口打。
0623b05: 頌開口打閉口打話得分明連架打李白元是白
0623b06: 衣身卻在鳳皇池上耍。
0623b07: 舉僧問聚雲叫即應問即答未審瞌睡壓著時又在
0623b08: 甚麼處雲曰鬼滲卵。
0623b09: 頌叫應問答已巳非人依山傍水散空身夢中又夢
0623b10: 知何處一覺渾圇絕見聞。
0623b11: 舉僧問聚雲如何是父母未生前面目雲曰黑漆桶。
0623b12: 頌搗穿漆桶未生前面目分明沒正偏色是虎斑
0623b13: 真烜赫從教照出美人顏。
0623b14: 舉僧問聚雲大地無門如何進步雲曰從者裏入。
0623b15: 頌上天無路地無門篛笠芒鞋訪學僧驀直須從
0623b16: 者裏入依然不是自家珍。
0623b17: 舉僧問聚雲圜悟和尚有何過大慧罵飲烊銅吞熱
0623b18: 鐵雲曰此是他尋常茶飯曰還許學人管待也無雲
0623b19: 曰美食不中飽人喫。
0623b20: 頌忤逆聞雷孝最長烊銅熱鐵養尋常兒孫話到
0623b21: 承歡處鼓腹含哺樂未央。
0623b22: 舉平江虎丘隆禪師參圜悟勤曾掌藏教有問悟曰
0623b23: 隆藏主柔易若此何能為哉悟曰瞌睡虎耳後歸鄉
0623b24: 邑出世住開聖建炎亂乃結廬銅峰之下郡守李公
0623b25: 光延居彰教徙虎丘眾盛道大顯著。
0623b26: 頌瞌睡未曾眠潛伏爪牙藏教前柔易有時
0623b27: 雄一步人天膽膻虎丘山。
0623b28: 舉明州天童應庵華禪師住歸宗日大慧在梅陽有
0623b29: 僧傳庵垂示語句慧見之極口稱歎後以偈寄曰坐
0623b30: 斷金輪第一峰千妖百怪盡潛蹤年來又得真消息
0623c01: 報道楊岐正脈通其贊助如此。
0623c02: 拈云古人之心公而明即大慧應庵可見矣。
0623c03: 舉應庵上堂十五日已巳前水漲船高十五日已巳後泥
0623c04: 多佛大正當十五日東海鯉魚打一棒雨似盆傾直
0623c05: 得三千大千世界一切眾生悉皆歡喜謂言打者一
0623c06: 棒不妨應時應節報恩不覺通身踴躍遂作詩一首
0623c07: 舉似大眾蜻蜓許是好蜻蜓飛來飛去不曾停被我
0623c08: 捉來摘卻兩邊翼恰似一枚大鐵釘。
0623c09: 頌眼前景致口頭語便是師家絕妙詞摘翼鐵釘
0623c10: 何所似元來是首蜻蜓詩。
0623c11: 舉應庵上堂云參禪人切忌錯用心悟明見性是錯
0623c12: 用心成佛作祖是錯用心行住坐臥是錯用心喫粥
0623c13: 喫飯是錯用心屙屎送尿是錯用心一動一靜一往
0623c14: 一來是錯用心更有一處是錯用心歸宗不敢與諸
0623c15: 人說破何故一字人公門九牛車不出。
0623c16: 評云直饒恁麼道但可與佛祖人天為師自己巳未
0623c17: 夢見在。
0623c18: 舉應庵示眾曰盡力道不得底句不在天臺定在南
0623c19: 嶽。
0623c20: 頌自從一去無音耗幾回腸斷幾秋春黃花早晚
0623c21: 為誰種可憐鵑鳥叫深林。
0623c22: 舉應庵示眾曰如世良馬見鞭影而行時佛照光和
0623c23: 尚出眾云見鞭影者非良馬庵休去。
0623c24: 頌良馬見鞭影行見鞭影非良馬剛纔喫孟婆湯
0623c25: 兩箇卻一時啞。
0623c26: 舉應庵因虎丘忌日拈香曰平生沒興撞著者無意
0623c27: 智老和尚做盡伎倆湊泊不得從此卸卻干戈隨分
0623c28: 著衣喫飯二十年來坐曲彔床懸羊頭賣狗肉知他
0623c29: 有甚憑據雖然一年一度燒香日千古令人恨轉。
0623c30: 拈云嘔吐從前臭惡來。
0624a01: 舉雪巖欽禪師上堂電光莫追石火猶遲搆弗及處
0624a02: 心不可識智不可知試舉看興化和尚示眾云今日
0624a03: 不用如何若何便請單刀直入興化為你證據時旻
0624a04: 德長老出禮拜起便喝化亦喝旻又喝化亦喝旻禮
0624a05: 拜化云若是別人三十棒一棒也較不得何故為你
0624a06: 會一喝不作一喝用汝等諸人能於興化旻德未相
0624a07: 見已巳前著得一隻眼則臨濟四喝四賓主四照用四
0624a08: 種料揀不待舉而明矣山僧不怕諸方檢責試為諸
0624a09: 人明辨看興化道不用如何若何便請單刀直入興
0624a10: 化為你證據碧油幢下令不虛行旻德禮拜不顧危
0624a11: 亡起便喝金剛寶劍化亦喝踞地師子旻又喝化亦
0624a12: 喝兩陣對圍曾無勝敗旻德禮拜深掘陷坑興化道
0624a13: 若是別人三十棒一棒也較不得張弓架箭何故為
0624a14: 他旻德會一喝不作一喝用收下了也是汝諸人于
0624a15: 此還見興化旻德麼若也不見聽取山僧頌出用時
0624a16: 照用不同時權實雙行作者知有得雖然亦有失還
0624a17: 他龍虎自交馳。
0624a18: 拈云千古令人不作家。
0624a19: 舉高峰妙禪師舉忠國師因西天大耳三藏到京云
0624a20: 得他心通肅宗帝命國師試驗三藏纔見忠乃禮拜
0624a21: 立於右忠問汝得他心通耶藏曰不敢忠云汝道老
0624a22: 僧即今在甚麼處藏曰和尚是一國之師何得去西
0624a23: 川看競渡船忠良久再問汝道老僧即今在甚麼處
0624a24: 藏曰和尚是一國之師何得向天津橋上看弄猢猻
0624a25: 忠第三問藏良久罔知去處忠叱云者野狐精他心
0624a26: 通在甚麼處三藏無對峰云大小國師平生伎倆總
0624a27: 被者胡僧勘破雖然賴遇聖君證盟。
0624a28: 評云胡僧勘破聖君證盟且從要問第三度畢竟
0624a29: 在甚麼處。
0624a30: 舉高峰因雪巖問日間浩浩還作得主麼峰云作得
0624b01: 主曰睡夢中作得主麼峰曰作得主曰正睡著時無
0624b02: 夢無想無見無聞主在甚麼處峰無語。
0624b03: 頌無夢無想主何處箇中消息無爾為翻身那管
0624b04: 布單破普大匝地一聲雷。
0624b05: 舉高峰因雪巖囑曰從今已巳去也不要你學佛學法
0624b06: 也不要你窮古窮今但只饑來喫飯睡來打眠纔眠
0624b07: 覺來即抖擻精神看我者一覺主人公畢竟在甚麼
0624b08: 處安身立命丙寅冬遂奮志入臨安龍鬚自誓曰拼
0624b09: 一生做癡獃漢決要者一著子明白越五載因同宿
0624b10: 友推枕墮地作聲廓然大悟。
0624b11: 頌一得無心是我家再杯茶後再杯茶小鼾不覺
0624b12: 天地老水有清流樹有花。
0624b13: 舉高峰解制上堂布袋頭開餧驢餧馬要騎便騎要
0624b14: 下便下若到江西湖南撞著焦尾大蟲切莫道在西
0624b15: 峰度夏。
0624b16: 拈云好話通六耳。
0624b17: 舉高峰舉南泉住庵日一僧到泉乃云某甲上山作
0624b18: 務請齋時作飯自喫了卻送一分來云云。
0624b19: 拈云南泉雖則步步踏實未免隨人起倒者僧縱
0624b20: 解飽食高眠決定不知飯是米做。
0624b21: 頌散業破家說向誰住庵普願失便宜秪因靈利
0624b22: 人難見食息起居似不知。
0624b23: 舉高峰舉甘贄行者開接待凡有問行者接待不易
0624b24: 者云譬如餧驢餧馬云云。
0624b25: 評云行者勞而無功。
0624b26: 舉高峰舉雪竇和尚示眾云客從遠方來遺我徑寸
0624b27: 璧中有四箇字字字無人識佛鑑師翁拈云客從遠
0624b28: 方來遺我徑寸璧中有四箇字不必重拈出峰云二
0624b29: 大老一人說易一人說難未免有偏枯高峰則不然
0624b30: 客從遠方來遺我徑璧中有四箇字字字無平仄。
0624c01: 拈云三老漢烏焉成馬慶忠總不然無客亦無來
0624c02: 何曾有寸璧空空沒一字讚嘆所不及。
0624c03: 舉高峰辭世偈云來不入死關去不出死關鐵蛇鑽
0624c04: 入海撞倒須彌山。
0624c05: 評云如是去就有一人呵呵大笑且道笑箇甚麼
0624c06: 用鑽撞作麼。
0624c07: 舉中峰本禪師舉僧問夾山承和尚有言二十年住
0624c08: 此山未曾舉著宗門中事是否山曰是僧便掀倒禪
0624c09: 床山休去明日普請挖一坑召僧至曰老僧二十年
0624c10: 只說無義語便請上座打殺老僧埋向坑中上座不
0624c11: 然自著打殺埋此坑中始得其僧束裝潛去峰云者
0624c12: 僧始則攙旗奪鼓終則詐敗佯輸夾山雖有添兵減
0624c13: 灶之謀爭奈腳跟下泥深三尺。
0624c14: 頌可憐一塊中原地多少于中作戰場識得同坑
0624c15: 無異土端然衣錦自還鄉。
0624c16: 舉千岩長禪師聞鼠碎貓飯碗大悟趨見中峰峰云
0624c17: 狗子佛性話趙州何故云無岩曰鼠食貓飯峰云未
0624c18: 也岩曰築破方甓峰微笑囑岩曰汝宜善自護持云
0624c19: 云。
0624c20: 拈云方甓飯碗是一是二若不揀辨未免貓鼠同
0624c21: 眠。
0624c22: 頌碗甓元來不直錢已巳知破碎沒中邊而今又見
0624c23: 淆訛起諦當分明重究參。
0624c24: 舉聖恩萬峰蔚禪師上堂云大丈夫漢向威音王已巳
0624c25: 前空劫那畔擔負得行何處有許多周山也乃舉臨
0624c26: 濟在黃檗喫棒參大愚後來開堂顯大機發大用及
0624c27: 四喝四賓主照用等事並見臨濟老人立地處便見
0624c28: 汾陽白雲慈明楊岐立地處便見自己巳及大地眾生
0624c29: 立地處乃云參學高士至死不明此事病在何為堪
0624c30: 嗟學人不了妄自執法為病以病攻病致使佛性愈
0625a01: 求愈遠轉急轉遲云云驀拈拄杖示眾云會麼善財
0625a02: 到此無行路只在渠儂彈指間。
0625a03: 拈云慣弄靈蛇之勢赫赫萬層活捉生馬之威昂
0625a04: 昂千里。
0625a05: 頌威風八面豈尋常慣戰將軍喜就糧一陣重圍
0625a06: 齊破卻從教虎驟與龍驤。
0625a07: 舉東明虛白旵禪師一日寶藏持問曰心不是佛智
0625a08: 不是道汝云何會明向前問訊叉手而立藏呵曰汝
0625a09: 在此許多時還作者箇見解明乃發憤忘寢食至第
0625a10: 二夜驀徹源底遂呈偈曰一拳打破太虛空百億須
0625a11: 彌不露蹤借問箇中誰是主扶桑湧出一輪紅藏笑
0625a12: 曰雖然如是也須善自護持時節若至其理自彰。
0625a13: 頌有頭無尾是狐禪徹底掀翻也不然若見濟宗
0625a14: 真面目玄中之要要中玄。
0625a15: 舉笑崖寶禪師上堂拈拄杖云有麼有麼時有一僧
0625a16: 出禮拜崖劈脊便打云多口作麼僧云某甲一言也
0625a17: 未何為多口崖復打云再犯不容。
0625a18: 拈云下坡不走快便難逢。
0625a19: 舉荊溪幻有傳禪師曾參疾庵令看父母未生前話
0625a20: 久之無所契克勤精進歷二七餘一夕經行方坐昏
0625a21: 沉無奈忽聞琉璃燈花熚爆聲豁然有省始知虛空
0625a22: 粉碎大地平沉乃至一人發真歸元十方虛空悉皆
0625a23: 消殞等云云後語悟玄白居士話及此忽寺長老送
0625a24: 茶至有曰截斷葛藤久侍笑崖乃得法。
0625a25: 拈云若在燈花熚爆處瞥脫猶較些子久侍笑崖
0625a26: 得箇甚麼。
0625a27: 頌熚爆燈花海水乾無端平地起波瀾若非長老
0625a28: 來截斷浸煞荊溪幻正傳。
0625a29: 舉金粟密雲悟禪師因三峰藏來參請上堂示臨濟
0625a30: 宗旨來源雲舉再參馬祖到黃檗吐舌丈云子莫承
0625b01: 嗣馬師去檗云不然若嗣馬師已後喪我兒孫故臨
0625b02: 濟三度問佛法的的大意檗只棒三頓後出世惟以
0625b03: 棒喝接人不得如何若何只貴單刀直入時漢月出
0625b04: 眾禮拜起便喝雲云好一喝月又喝雲云汝更喝一
0625b05: 喝看月禮拜歸眾次日上堂漢月出問答畢雲便下
0625b06: 座月掣杖便行雲歸方丈月以杖呈云此是打盡天
0625b07: 下人底拄杖還卻和尚雲接得便打云先打汝一箇
0625b08: 起月作禮而出。
0625b09: 拈云老僧當日在金陵不是聚雲以宗旨留我定
0625b10: 然往彼掩卻老臭口拗折極麤棒管教通身遍身
0625b11: 去。
0625b12: 頌宗傳棒喝不如無父子相將依樣葫潦倒傍觀
0625b13: 猶未肯磨牙切齒恨當初。
0625b14: 舉維摩居士示病毘耶離城自念寢疾於床世尊大
0625b15: 慈寧不垂愍佛知其意告文殊師利言汝行詣維摩
0625b16: 詰問疾文殊白言云云。
0625b17: 頌久坐毘耶氣不伸故言寢疾動慈尊我知大士
0625b18: 無他事火裏曾栽蓮數根。
0625b19: 舉舍利弗因入城遙見月上女出城舍利弗心口思
0625b20: 惟此姊見佛不知得忍不得忍我當問之纔近便問
0625b21: 甚麼處去女云如舍利弗與麼去弗云我纔入城爾
0625b22: 當出城何言如舍利弗與麼去云云。
0625b23: 頌出入城邊遙見時女人之性順而隨涅槃依住
0625b24: 與麼去舍利嫌疑也不知。
0625b25: 舉舍利弗問天女汝何不轉卻女身女云我從十二
0625b26: 年來求女人相了不可得當何所轉即時天女以神
0625b27: 通力變舍利弗令如天女乃自化身如舍利弗而問
0625b28: 云何不轉卻女身舍利弗云我今不知何轉而變為
0625b29: 女身。
0625b30: 頌衲僧孔竅已巳分明舍利變為天女身若得不違
0625c01: 諸佛制無陰陽地葬同坑。
0625c02: 舉舍利弗問須菩提夢中說六波羅蜜與覺時是同
0625c03: 是別須菩提言此義幽深吾不能說此會中有彌勒
0625c04: 大士汝往彼問。
0625c05: 拈云如是問答待到彌勒下生也未夢見在。
0625c06: 舉障蔽魔王領諸眷屬一千年隨金剛臍菩薩覓起
0625c07: 處不得忽因一日得見乃問云汝當依何住我一千
0625c08: 年覓汝起處不得菩薩云我不依有住而住不依無
0625c09: 住而住如是而住。
0625c10: 拈云不依有住而住不依無住而住如是而住總
0625c11: 是對魔而說未是金剛臍住處。
0625c12: 舉文殊一日令善財採藥云是藥者採將來善財遍
0625c13: 觀大地無有不是藥卻來白云無不是藥者文殊云
0625c14: 是藥者採將來善財乃拈一莖草度與文殊殊拈起
0625c15: 示眾云此藥亦能殺人亦能活人。
0625c16: 頌在在病根在在藥信口說來明殺活採拈俱屬
0625c17: 死貓頭大地無人用得著。
0625c18: 舉賓頭盧尊者因阿育王問承聞尊者親見佛來是
0625c19: 不尊者以手策起眉毛良久云會麼王云不會者云
0625c20: 阿耨達池龍王曾請佛齋吾是時亦預其數。
0625c21: 頌眉毛策起答阿王踞地全威牙爪長叵耐阿王
0625c22: 云不會迷蹤獅子更難當。
0625c23: 
0625c24: 
0625c25: 
0625c26: 　　　　　　　　嗣法門人燈映重刊
0625c27: 
0625c28: 
0625c29: 
0625c30: 慶忠鐵壁機禪師語錄卷之十二終
