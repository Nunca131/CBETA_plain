0626a01: 慶忠鐵壁機禪師語錄卷之十三
0626a02: 嗣法門人幻敏重編
0626a03: 頌古拈別評徵代
0626a04: 舉天親菩薩從彌勒內宮下無著菩薩問經云人間
0626a05: 四百年彼天為一晝夜彌勒一時中成就五百億天
0626a06: 子證無生法忍未審說甚麼法天親云說者箇法秪
0626a07: 是梵音清雅令人樂聞。
0626a08: 頌者事無端舉似君誰分若箇是知音客來作揖
0626a09: 及拱手許多喚做送迎情。
0626a10: 舉須菩提說法帝釋雨花須菩提乃問此花從天得
0626a11: 耶地得耶人得耶帝釋皆云不也須菩提云從何得
0626a12: 耶帝釋舉手須菩提云如是如是。
0626a13: 拈云須菩提只解順水推船不解逆風把柁若見
0626a14: 帝釋舉手但云不是不是庶俾帝釋疑情頓生瞥
0626a15: 地一番去。
0626a16: 舉尊者須菩提岩中宴坐諸天雨花讚歎尊者云云。
0626a17: 頌反飽傷饑雲門餅散神冷胃趙州茶智者恒能
0626a18: 和五臟秋毫未許到唇牙。
0626a19: 舉殃崛摩羅未出家時事外道受教為憍尸迦欲登
0626a20: 王位用千人拇指為花冠所有九百九十唯欠一指
0626a21: 欲弒母取指云云。
0626a22: 拈云惡因緣是好因緣。
0626a23: 舉那吒太子析骨還父析肉還母然後現本身運大
0626a24: 神力為父母說法。
0626a25: 拈云你看那塊不是精底。
0626a26: 舉城東老母與佛同生不欲見佛每見佛來即便回
0626a27: 避雖然如此回顧東西總皆是佛遂以手掩面於十
0626a28: 指掌中亦總是佛。
0626a29: 拈云莫眼花。
0626a30: 舉雙林善慧大士因梁武帝請講經士陞座以尺撫
0626b01: 案一下便下座帝愕然誌公乃問陛下會麼帝云不
0626b02: 會誌云大士講經竟。
0626b03: 拈云天子面前那得戲言大士未曾說出一字莫
0626b04: 謾他武帝好。
0626b05: 舉傅大士見梁武帝不起群臣曰大士見上為甚不
0626b06: 起士曰法地一動一切不安。
0626b07: 拈云應當如是。
0626b08: 舉傅大士一日披衲頂冠靸履朝見武帝帝問是釋
0626b09: 耶士以手指冠帝云是道耶士以手指履帝云是儒
0626b10: 耶士以手指衲。
0626b11: 別云者大士用心不臧直令佛心天子分疏不下
0626b12: 若是山僧則不然喚作道亦得喚作儒亦得喚作
0626b13: 釋亦得。
0626b14: 舉傅大士頌云夜夜抱佛眠朝朝還共起起坐鎮相
0626b15: 隨如形影相似欲知佛去處秪者語聲是。
0626b16: 評云大士將謂爾是箇人。
0626b17: 舉傅大士頌空手把鋤頭步行騎水牛人從橋上過
0626b18: 橋流水不流。
0626b19: 頌踏碎毘盧頂喝斷熙連波三門走入燈籠裏顛
0626b20: 來倒去娑婆訶。
0626b21: 舉傅大士云須彌芥子父芥子須彌爺山水坦然平
0626b22: 敲水來煮茶。
0626b23: 頌將謂此庵含法界誰知法界此庵中出頭天外
0626b24: 無餘事乘興頻過水月宮。
0626b25: 舉傅大士云有物先天地無形本寂寥能為萬象主
0626b26: 不逐四時凋。
0626b27: 頌有有有得得得無無無默默默。
0626b28: 舉布袋和尚常在通衢或問在此何為袋云等箇人
0626b29: 來曰來也袋云汝不是者箇人解布袋百物俱撒下
0626b30: 曰看。
0626c01: 頌財多頻累己巳家富小兒嬌一生牛馬走睡起不
0626c02: 覺勞。
0626c03: 舉布袋和尚云他的咱原來是我的你。
0626c04: 拈云他咱我你是一是二。
0626c05: 頌靜觀野寺山如畫閒點丹青畫似山箇裏了知
0626c06: 分別處月隨流水在人間。
0626c07: 舉跋陀尊者因生法師論眾微聚曰色眾微無自性
0626c08: 曰空者云只明因中色空未明得果上色空生問如
0626c09: 何是果上色空者云一微空故眾微空眾微空故一
0626c10: 微空一微空中無眾微眾微空中無一微。
0626c11: 拈云說因果色空乃座主見解。
0626c12: 舉天台智者大師在南嶽誦法華經至藥王品曰是
0626c13: 真精進是名真法供養如來於是悟法華三昧獲旋
0626c14: 陀羅尼見靈山一會儼然未散。
0626c15: 拈云無智人前不得說夢。
0626c16: 舉金陵誌公和尚令人傳語南嶽思大云何不下山
0626c17: 教化眾生一向目視雲漢作麼思云三世諸佛被我
0626c18: 一口吞盡何處更有眾生可度。
0626c19: 拈云如是見解只宜住山。
0626c20: 舉經題火。
0626c21: 拈云以字不成以八字未是八金鉤解遼天二人
0626c22: 左右挂佛祖不敢前三藏居其下且道是甚麼字
0626c23: 者奇特以拂子作火云若人識得參學事畢。
0626c24: 舉楞嚴經佛告阿難吾不見時何不見吾不見之處
0626c25: 若見不見自然非彼不見之相若不見吾不見之地
0626c26: 自然非物云何非汝。
0626c27: 拈云烏龜巢蓮華鱗弄藻。
0626c28: 頌隱隱煙村聞犬吠欲尋尋不見人家忽於橋斷
0626c29: 溪流處流出碧桃三五花。
0626c30: 舉法華經一光東照彌勒起問文殊為說。
0627a01: 頌象帝前來那得知故將河馬漏天機家還既獲
0627a02: 南車指弱喪燕人笑且歸。
0627a03: 舉大通智勝佛十劫坐道場佛法不現前不得成佛
0627a04: 道。
0627a05: 拈云為他大通智勝。
0627a06: 舉金剛經一切諸佛及諸佛阿耨多羅三藐三菩提
0627a07: 法皆從此經出。
0627a08: 拈云喚甚麼作此經。
0627a09: 舉過去心不可得現在心不可得未來心不可得。
0627a10: 拈云得得得。
0627a11: 舉華嚴經世尊因普眼欲見普賢不能得見至破塵
0627a12: 出經云云。
0627a13: 總頌百城煙水大方經八十一卷無言說不動腳
0627a14: 跟向南詢不勞彈指開樓閣彌勒慈善財惡普賢
0627a15: 文殊曾淖約釋迦只因有普眼三七日中難描邈
0627a16: 詮註何須去破塵拈來都是鼠子藥。
0627a17: 舉般若心經是大神咒是大明咒是無上咒是無等
0627a18: 等咒能除一切苦無準範頌云黯淡灘黯淡灘十度
0627a19: 船來九度翻唯有三山陳上舍擔一柄傘岸上行奈
0627a20: 我何。
0627a21: 拈云三山小徒自有方便。
0627a22: 舉樓子和尚因從街市過經酒樓下偶整襪帶少住
0627a23: 聞樓上人唱曲云你既無心我便休忽然大悟從此
0627a24: 號樓子。
0627a25: 拈云你既無心我便休猶是酒樓人賣嬌話然瓜
0627a26: 園李下之際樓子須前進一步未可便住在此。
0627a27: 頌者場大夢覺情樓海誓山盟當下丟漫說離懷
0627a28: 聞石女木人無舌話偏悠。
0627a29: 舉杜順和尚法身頌淮州牛喫禾益州馬腹脹天下
0627a30: 覓醫人炙豬左膊上。
0627b01: 頌驢頭不對馬嘴卻是他家宗旨李四唼著舌根
0627b02: 血在張三口裏。
0627b03: 不是顛不是倒一似譏一似嘲從來時醫好笑人
0627b04: 草頭木根一大包。
0627b05: 舉西天有一外道索馬鳴祖師論義集國王大臣并
0627b06: 及四眾俱會論場馬鳴云汝義以何為宗外道云凡
0627b07: 有言說我皆能破馬鳴乃指國王云當今國土康寧
0627b08: 大王長壽請汝破之外道屈伏。
0627b09: 拈出外道語云若是國土大王豈獨康寧長壽已巳
0627b10: 哉看馬鳴又如何折合。
0627b11: 舉昔有老宿一夏並不為師僧說話有僧自歎云云。
0627b12: 拈云老宿老宿稠人眾中須信粥飯二時莫動念
0627b13: 好。
0627b14: 舉昔有二庵主旬日後相見上庵主曰許多時在甚
0627b15: 麼處下庵主曰在庵裏造箇無縫塔上庵主曰某甲
0627b16: 也要造一箇就兄借樣子得麼下庵主曰何不早道
0627b17: 恰被借去了。
0627b18: 拈云須是一時埋卻始得不然說造說借又成縫
0627b19: 了。
0627b20: 舉昔有古德一日不赴堂侍者請赴堂德曰我今日
0627b21: 在莊上喫油餈飽者曰和尚不曾出入德曰汝去問
0627b22: 莊主者方出門忽見莊主歸謝和尚到莊喫油餈。
0627b23: 拈云若作奇特商量莫說油餈滴水也消他莊主
0627b24: 的不得。
0627b25: 舉古德因僧問年窮歲盡時如何曰東村王老夜燒
0627b26: 錢。
0627b27: 別云何不道三箇兒童弄花鼓。
0627b28: 舉古德因僧問生死以何為舟航曰年盡不燒錢。
0627b29: 別云何不道甑篦子。
0627b30: 舉古德問僧何不看經曰不識字德曰何不問人僧
0627c01: 展手曰是甚麼字德無對。
0627c02: 拈云禍福無門惟人自招。
0627c03: 頌非卿卻也又非鄉非是即兮非是郎一卵逢人
0627c04: 云不識何須更道好文章。
0627c05: 舉宋太宗皇帝因夢神人勸發菩提心次日問廷臣
0627c06: 菩提心作麼生發群臣無對。
0627c07: 代云發也發也望陛下善自保任。
0627c08: 舉太宗問僧近離甚處曰臥雲庵帝曰臥雲深處不
0627c09: 朝天因甚到此僧無對。
0627c10: 代云萬歲萬歲萬萬歲。
0627c11: 舉錢塘使為鎮將凡見僧便問若相契即留宿一日
0627c12: 因二僧至遂問近離甚處曰江西馬大師處使曰馬
0627c13: 大師有甚麼方便曰道即心即佛便被揖出又有二
0627c14: 僧到亦同前問僧曰非心非佛亦被揖出。
0627c15: 拈云將謂鎮使忘卻。
0627c16: 舉昔有一婆供養一庵主經二十餘年嘗令二八女
0627c17: 子送飯給侍云云。
0627c18: 拈云者無智庵主若值女子如是問時何不大叫
0627c19: 三聲使那臭老婆聞之看他面皮放在何處。
0627c20: 頌近來詩思清如水老去風情淡似雲叩我耽佳
0627c21: 無別句殷勤辜負卓文君。
0627c22: 舉南泉與魯祖杉山歸宗四人離馬祖處各謀住庵
0627c23: 於中路相別次師插下拄杖曰道得也被者箇礙道
0627c24: 不得也被者箇礙歸宗拽拄杖打師一下曰只是者
0627c25: 箇王老師說甚麼礙與不礙魯祖曰只此一句大播
0627c26: 天下宗曰還有不播者麼祖曰有宗曰作麼生是不
0627c27: 播者祖作掌勢。
0627c28: 拈云纔出廄來便爾相踢誇甚好馬。
0627c29: 舉南泉上堂云道箇如如早變了也今時師僧須向
0627c30: 異類中行歸宗曰雖行畜生行不得畜生報泉曰孟
0628a01: 八郎漢又恁麼去也。
0628a02: 拈云正好一棒打折你驢腰。
0628a03: 舉南泉因東西兩堂爭貓泉遇之示眾云云。
0628a04: 拈云古今皆以是則公案為奇特商量浩浩底殊
0628a05: 不知總教喚瓮作鐘。
0628a06: 舉鹽官因僧問如何是本身盧舍那師曰與我過淨
0628a07: 瓶來僧將淨瓶至師曰卻安舊處著僧安了復問師
0628a08: 曰古佛過去久矣。
0628a09: 師出僧語云我適曾供養今復還親覲。
0628a10: 舉麻谷寶徹禪師持錫到章敬遶禪床三匝振錫一
0628a11: 下卓然而立敬云如是如是谷又到南泉處亦遶禪
0628a12: 床三匝振錫一下卓然而立泉云不是不是谷云章
0628a13: 敬道是和尚為甚麼道不是師云章敬是是汝不是
0628a14: 此是風力所轉終成敗壞。
0628a15: 頌一般春色有枯榮幾樹黃兮幾樹生黃梅不落
0628a16: 青梅落懊恨風聲卒未停。
0628a17: 舉智常禪師住廬山歸宗寺大愚一日辭師師問甚
0628a18: 處去愚云諸方學五味禪去云云。
0628a19: 拈云當日歸宗只消道我者裏一味也無勉致後
0628a20: 人檢點。
0628a21: 舉巖頭全禪師一日參德山方跨門便問是凡是
0628a22: 聖山便喝巖禮拜有人舉似洞山山曰不是公大
0628a23: 難承當師曰洞山老漢不識好惡錯下名言我當時
0628a24: 一手抬一手搦。
0628a25: 頌安定乾坤易斬新日月難洞山時毀譽直道亦
0628a26: 何偏。
0628a27: 舉華亭船子和尚自印心於藥山後常乏一小舟隨
0628a28: 緣度日一日泊船岸邊有官人問如何是和尚日用
0628a29: 事亭豎起橈曰會麼人曰不會亭曰棹撥清波金鱗
0628a30: 罕遇。
0628b01: 拈云為憐三歲子不惜兩莖眉。
0628b02: 頌雲淡風輕近午天傍花隨柳過前川時人不識
0628b03: 予心樂將謂偷閒學少年。
0628b04: 舉南泉歸宗麻谷三人同去見忠國師至中途南泉
0628b05: 就地畫一圓相云道得則去歸宗坐在圓相裏麻谷
0628b06: 作女人拜泉云恁麼則不去也。
0628b07: 拈云是則是三人同行一路要且未見國師。
0628b08: 舉僧問雪峰臨濟四喝意旨峰云我當初行腳時便
0628b09: 過河北已巳值大師遷化不得見他所以至今不知可
0628b10: 往見他直下子孫僧見南院院云那裏來僧具陳前
0628b11: 意院乃展具遙禮雪峰云天下古佛也。
0628b12: 拈云者僧只知讚歎生歡喜不審南院雪峰是何
0628b13: 心行。
0628b14: 舉石鞏凡見僧張弓架箭示之一日三平至鞏云看
0628b15: 箭平乃撥開胸云云。
0628b16: 頌當陽弓箭接來機殺活胸開上上兒半箇聖人
0628b17: 齊拗折那吒從此失全威。
0628b18: 舉烏臼和尚問僧近離甚處曰定州烏曰定州道法
0628b19: 何似者裏曰不別烏曰若不別更轉彼中去便打云
0628b20: 云。
0628b21: 拈云君子一言快馬一鞭絲來線去有甚交涉。
0628b22: 舉浮杯和尚因凌行婆來禮拜杯與坐喫茶婆乃問
0628b23: 盡力道不得底句分付阿誰杯曰浮杯無剩語婆曰
0628b24: 未到浮杯不妨疑著杯曰別有長處不妨拈出婆斂
0628b25: 手哭云云。
0628b26: 拈云當日浮杯值是問一味無語豈不令行婆疑
0628b27: 著即南泉趙州亦無大人氣象何也禪而至於老
0628b28: 婆舌可痛可悲。
0628b29: 舉韓文公訪大顛禪師問春秋多少顛提起數珠云
0628b30: 會麼公曰不會顛曰晝夜一百八公不曉遂回次日
0628c01: 再來至門前見首座舉前話問意旨如何座叩齒三
0628c02: 下及見顛理前問顛亦叩齒三下公曰原來佛法無
0628c03: 兩般顛曰是何道理公曰適來問首座亦如是顛乃
0628c04: 召首座是汝如此對否座曰是顛便打趁出院。
0628c05: 拈云如上因緣雖是打蠻子愶好人底作略看來
0628c06: 若不趁出首座又爭救得文公。
0628c07: 頌人之患在好為師繼往開來達者機可恨兒郎
0628c08: 無見識預先偷我兩聯詩。
0628c09: 舉處州法海立禪師因朝廷有旨革本寺為神霄宮
0628c10: 師陞座謂眾曰都緣未徹所以說是說非蓋為不真
0628c11: 便乃分彼分此我身尚且不有身外烏足道哉正眼
0628c12: 看來一場笑具今則聖君垂旨更僧寺作神霄佛頭
0628c13: 上添箇冠兒算來有何不可山僧今日不免橫擔拄
0628c14: 杖高挂缽囊向無縫塔中安身立命於無根樹下嘯
0628c15: 月吟風一任乘雲仙客駕鶴高入來此咒水書符叩
0628c16: 齒作法他年成道白日上昇堪報不報之恩以助無
0628c17: 為之化秪恐不是玉是玉也大奇然雖如是且道山
0628c18: 僧轉身一句作麼生道還委悉麼擲下拂子竟爾趨
0628c19: 寂郡守具奏其事聖旨改其寺曰真身。
0628c20: 拈云此老得大自在三昧。
0628c21: 頌舊事仙人白兔公掉頭歸去又乘風柴門流水
0628c22: 依然在一路寒山萬木中。
0628c23: 舉趙州諗禪師到一庵主處問有麼有麼主豎起拳
0628c24: 頭州云水淺不是泊舟處便行又到一庵主處問有
0628c25: 麼有麼主亦豎起拳頭州曰能縱能奪能殺能活便
0628c26: 作禮。
0628c27: 頌趙州元是白拈人一樣拳頭兩樣評勦絕痴頑
0628c28: 宜當下免教污卻竹條根。
0628c29: 舉趙州示眾此是的的沒量大人出者裏不得老僧
0628c30: 到溈山見僧問如何是祖師西來意山云與我過床
0629a01: 子來若是宗師須以本分事接人始得時有僧問如
0629a02: 何是祖師西來意州曰庭前柏樹子曰和尚莫將境
0629a03: 示人州曰我不將境示人曰如何是祖師西來意州
0629a04: 曰庭前柏樹子。
0629a05: 拈云空拳出陣就糧行兵纔是老將軍手段。
0629a06: 頌莫掃堂前地且放籠內雞分明是說話又道我
0629a07: 題詩。
0629a08: 舉僧問趙州萬法歸一一歸何處州云我在青州作
0629a09: 領布衫重七斤。
0629a10: 頌棹罷歸來舟不繫江村月落興轉賒岸上一聲
0629a11: 雞唱曉依稀滿眼是蘆花。
0629a12: 舉皓布褌法身向上事頌云云。
0629a13: 頌不畜半文錢不欠些兒債赤手與空拳街前作
0629a14: 買賣未見三槐宅下栽自然清白傳代代。
0629a15: 舉惟政禪師騎牛挂缽入城。
0629a16: 拈云見怪不怪其怪自壞。
0629a17: 頌惠崇煙雨蘆鴈坐我瀟湘洞庭欲喚扁舟歸去
0629a18: 傍人謂是丹青。
0629a19: 舉洞山偈云五臺山上雲蒸飯佛殿階前狗尿天旛
0629a20: 竿頭上煎子三箇猢猻夜簸錢。
0629a21: 頌顛倒顛新婦騎驢家姑牽半夜日紅正當午嫦
0629a22: 娥恒伴灶王眠忘理事絕言詮三腳蝦蟆飛上天。
0629a23: 舉法眼禪師問光孝覺曰近離甚處曰趙州眼曰承
0629a24: 聞趙州有柏樹子話是否曰無眼曰往來皆謂趙州
0629a25: 有此語上座何得道無曰先師實無此語和尚莫謗
0629a26: 先師好。
0629a27: 頌趙州庭前柏由來天下傳今說無此語畢竟是
0629a28: 浪言。
0629a29: 舉趙州問新到僧曾到此間否曰曾到州曰喫茶去
0629a30: 又問一僧曾到此問否曰不曾到州曰喫茶去後院
0629b01: 主問曰不曾到喫茶去且從為甚麼曾到也教喫茶
0629b02: 去州召院主主應諾州曰喫茶去。
0629b03: 頌話說三遍穩篾纏三道緊趙州屬北地性直而
0629b04: 言耿。
0629b05: 舉趙州因僧問狗子還有佛性也無州曰無曰上至
0629b06: 諸佛下及螻蟻皆有佛性狗子為甚卻無州曰為伊
0629b07: 有業識在又僧問狗子還有佛性也無州曰有曰既
0629b08: 有為甚入者皮袋裏州曰知而故犯。
0629b09: 拈云無鬚鎖子兩頭搖。
0629b10: 舉僧遊五臺問一婆子曰台山路向甚處去婆曰驀
0629b11: 直去僧行婆曰好箇師僧又恁麼去也後有僧舉似
0629b12: 趙州州曰待我去勘過明日州去亦如前問婆子亦
0629b13: 如前答州歸院謂眾曰台山婆子被老僧勘破了也。
0629b14: 拈云前面也如是問答後面也如是問答那裏是
0629b15: 趙州勘破婆子處。
0629b16: 舉青原山行思禪師初參六祖問當何所務即不落
0629b17: 階級祖曰汝作甚麼來原曰聖諦亦不為祖曰落何
0629b18: 階級原曰聖諦尚不為何階級之有祖深器之。
0629b19: 拈云深器即不無那邊事作麼生。
0629b20: 舉洞山辭雲岩臨行問百年後忽有人問還邈得師
0629b21: 真否如何祗對岩良久曰秪者是師沉吟岩曰价闍
0629b22: 黎承當箇事大須審細。
0629b23: 拈云何不效普化打箇筋斗。
0629b24: 頌欲得園中果先須妙識枝曲描難可覷直指不
0629b25: 存癡寧惜秋霜老莫教根蒂摧一聲黃葉落但恐
0629b26: 動狐思。
0629b27: 舉洞山因過水睹影大悟前旨有偈曰切忌從他覓
0629b28: 迢迢與我疏我今獨自往處處得逢渠渠今正是我
0629b29: 我今不是渠應須恁麼會方得契如如。
0629b30: 拈云後設五位功勛皆由此偈得旨來。
0629c01: 舉洞山廣道者初遊方問雲蓋智和尚興化打維那
0629c02: 意旨如何智下禪床展兩手吐舌示之廣打一坐具
0629c03: 智云此是風力所轉又持此語問石霜琳琳云你意
0629c04: 作麼生廣亦打一坐具琳云好一坐具秪是你不知
0629c05: 落處又問真淨淨云你意作麼生廣亦打一坐具淨
0629c06: 云他打你也打廣於此大悟。
0629c07: 拈云早知燈是火飯熟已巳多時。
0629c08: 頌梁園日暮亂飛鴉極目蕭條三兩家庭榆不知
0629c09: 人去盡春來還發舊時花。
0629c10: 舉羅山問石霜起滅不停時如何霜云只須寒灰枯
0629c11: 木去一念萬年去函蓋相應去純清絕點去山不契
0629c12: 往問岩頭頭喝云是誰起滅山於此有省。
0629c13: 拈云良藥口苦逆耳言忠。
0629c14: 頌漁人乍入滿園時怎似予林三兩枝節候到來
0629c15: 依舊發豈同一見不相知。
0629c16: 舉洞山因僧問亡僧遷化向甚麼處去山曰火後一
0629c17: 莖茆。
0629c18: 拈云何不道神符在此百無禁忌。
0629c19: 舉洞山謂曹山曰吾在雲巖先師處親印寶鏡三昧
0629c20: 事最的要今以授汝汝善護持勿令斷絕遇真法器
0629c21: 方可傳授云云。
0629c22: 頌知有卻無知無卻有縫罅不通何處尋口君不
0629c23: 見鐵牛戴鞍匝地飛木馬拖犁踏天走。
0629c24: 舉洞山寶鏡三昧云云。
0629c25: 頌非銅非鐵亦非金規矩方圓鑄不成胡漢難逃
0629c26: 妍醜別一回撲碎一回瑩。
0629c27: 舉曹山四禁云莫行心處路不挂本來衣何須正恁
0629c28: 麼切忌未生時。
0629c29: 頌天不覆地不載滅佛祖空世界狸奴白牯烏龜
0629c30: 螃蟹。
0630a01: 舉曹山云凡見聖解是金鎖玄路直須回互夫取正
0630a02: 命食者須具三種墮一者披毛戴角二者不斷聲色
0630a03: 三者不受食。
0630a04: 頌類墮隨墮尊貴墮曹山本寂舌頭破出言吐語
0630a05: 不霑唇說與諸方休錯過。
0630a06: 復舉正命食。
0630a07: 頌從前一飽忘百饑直至于今不得餓美食元不
0630a08: 中飽人誇甚雲門胡餅大。
0630a09: 復舉尊貴墮。
0630a10: 頌悉達當時為太子王宮不住住雪山若非星睹
0630a11: 知端的那得能仁大孝全。
0630a12: 舉道德經云吾不知其誰之子象帝之先。
0630a13: 拈云看伯陽李老子說話大似推車到壁難得轉
0630a14: 身此無他只是不肯於不知處希取大用所以後
0630a15: 來函關一往終成騎牛覓牛見識。
0630a16: 頌從來共住不知名任運相將秪麼行自古上賢
0630a17: 猶不識造次凡流豈可明。
0630a18: 舉博慱山上堂僧問一口氣不來向甚麼處去山云香
0630a19: 煙堆裏其僧不會山云黃金殿上更覓長安。
0630a20: 拈云當面錯過。
0630a21: 頌釣罷歸來不繫船江村月落正堪眠縱然一夜
0630a22: 風吹去只在蘆花淺水邊。
0630a23: 舉僧問尊宿如何是自身已巳宿曰丙丁童子去討火
0630a24: 僧領旨後遇一尊宿舉似宿不肯僧仍理前問宿曰
0630a25: 丙丁童子去討火僧于此大悟。
0630a26: 拈云可見差之毫釐失之千里者僧不是彼尊宿
0630a27: 鐵面斬新那能當下灰飛煙滅。
0630a28: 頌碔砆碧玉鋀石黃金莠苗朱紫明眼難瞞真金
0630a29: 自有真金價終不和沙賣與人。
0630a30: 舉打地和尚乃馬祖嗣凡問佛法惟打地。
0630b01: 拈云假小心最大膽。
0630b02: 頌青山青隱隱淥水淥沉沉四壁無描畫村內小
0630b03: 乾坤。
0630b04: 舉打地門人每執爨廚下人問你師凡問佛法便打
0630b05: 地是何意旨門人於灶內抽火柴入鍋中。
0630b06: 拈云見過於師方堪傳受。
0630b07: 頌與其鍋中添水寧可灶下抽柴莫怪時人不識
0630b08: 師承稟受得來。
0630b09: 舉古德云若人識得心大地無寸土。
0630b10: 拈云看者箇心亦能迷人亦能悟人山僧居學地
0630b11: 時曾以問三沙彌一良久云我乃無心一以手指
0630b12: 胸云在者裏一云通身都是且問三沙彌那箇是
0630b13: 識得心者速道速道。
0630b14: 頌古寺巴臺月下玉溪小市城邊客來正好相語
0630b15: 又怕編成對聯。
0630b16: 舉顏淵喟然歎曰仰之彌高鑽之彌堅瞻之在前忽
0630b17: 焉在後。
0630b18: 拈云者顏氏纔在陋巷中得見箇古窖便欲舉示
0630b19: 於人爭奈有心無膽恰如啞子作通事。
0630b20: 頌橫看成嶺順成峰遠近觀山山不同不得廬山
0630b21: 真面目秪緣身在此山中。
0630b22: 舉溈山靈祐禪師一日侍立百丈丈問誰曰靈祐丈
0630b23: 曰汝撥爐中有火否祐撥曰無丈躬起深得少火舉
0630b24: 云云。
0630b25: 頌柴火分明路不岐溈山百丈也徒為溫言煖語
0630b26: 休相囑一點丙丁爍太虛。
0630b27: 
0630b28: 　　　　　　　　　侍者性遠捐貲重刊
0630b29: 
0630b30: 慶忠鐵壁機禪師語錄卷之十三終
