0388b01: 一初元禪師語錄卷下
0388b02: 
0388b03: 嗣法門人　真開　真智　等編
0388b04: 頌古
0388b05: 世尊初生一手指天一手指地周行七步目顧
0388b06: 四方云天上天下唯我獨尊雲門云我當時若
0388b07: 見一棒打殺與狗子喫貴圖天下太平。
0388b08: 人間天上更無雙何必喃喃為舉揚惹得雲門施毒
0388b09: 手至今無處著慚惶。
0388b10: 世尊靈山會上拈起一花顧視大眾時百萬人
0388b11: 天盡皆罔措唯迦葉尊者破顏微笑世尊云吾
0388b12: 有正法眼藏涅槃妙心付囑摩訶迦葉。
0388b13: 一花拈起露真風金色頭陀正眼通若謂靈山親囑
0388b14: 付生身陷入鐵圍中。
0388b15: 般若經清淨行者不入涅槃破戒比丘不入地
0388b16: 獄。
0388b17: 打破重關脫蓋纏日輪杲杲耀中天數聲清磬是非
0388b18: 外一個閒人宇宙間。
0388b19: 世尊因耆婆善別音響至一塚間見五髑髏乃
0388b20: 敲一問婆此生何處曰此生人道又敲一曰此
0388b21: 生何處曰此生天道又別敲一曰此生何處婆
0388b22: 罔知生處。
0388b23: 堪笑耆婆口易開髑髏敲著便胡猜秪知事逐眼前
0388b24: 過不覺老從頭上來。
0388b25: 華嚴云一念普觀無量劫無去無來亦無住如
0388b26: 是了知三世事超諸方便成十力。
0388b27: 一念觀來絕萬緣去來蹤跡悉皆蠲超然獨脫無依
0388b28: 倚拍手呵呵唱嚕嗹。
0388b29: 世尊因外道問云不問有言不問無言世尊據
0388b30: 坐外道讚曰世尊大慈大悲開我迷雲令我得
0388c01: 入作禮而去後阿難問佛外道有何所證而言
0388c02: 得入世尊曰如世良馬見鞭影而行。
0388c03: 不問無言與有言當機覿面不相瞞虛空擊落須彌
0388c04: 碎鞭影由來強指南。
0388c05: 文殊菩薩令善財採藥云是藥者採將來善財
0388c06: 遍採無不是藥卻來白云無不是藥者殊云是
0388c07: 藥者採將來善財拈一枝草度與文殊殊接得
0388c08: 示眾云此藥能殺人亦能活人。
0388c09: 拈起當陽為眾宣謾將藥性錯流傳要知殺活憑誰
0388c10: 力好看文殊未舉前。
0388c11: 文殊菩薩忽起佛見法見被世尊威神攝向二
0388c12: 鐵圍山。
0388c13: 一念纔生陷鐵圍黑漫漫地日光輝佛威神力難藏
0388c14: 隱裂破須彌面目巍。
0388c15: 普眼菩薩欲見普賢乃至入定遍觀亦不得見
0388c16: 世尊云汝於靜三昧中起一念即見普賢於是
0388c17: 普眼菩薩纔起一念便見普賢菩薩住於空中。
0388c18: 竿頭纔進步遍界全身露正覓普賢時被渠親勘破
0388c19: 不勘破空裡盤旋八角磨。
0388c20: 六祖大師因僧問黃梅意旨甚麼人得祖曰會
0388c21: 佛法人得曰和尚還得否祖曰我不會佛法。
0388c22: 佛法從來我不會黃梅意旨謾疑猜堪憐無限參玄
0388c23: 客摘葉尋枝空去來。
0388c24: 馬祖一禪師一夕西堂百丈南泉隨侍翫月次
0388c25: 師問正恁麼時如何堂曰正好供養丈曰正好
0388c26: 修行泉拂袖便行師曰經入藏禪歸海惟有普
0388c27: 願獨超物外。
0388c28: 指出冰輸驗克家三三兩兩各堪誇清光本自輝天
0388c29: 地卻被浮雲又暫遮。
0388c30: 南陽忠國師因西天大耳三藏到京云得他心
0389a01: 通帝命師驗之藏纔見便禮拜立於右師問曰
0389a02: 汝得他心通那藏曰不敢師曰汝道老僧即今
0389a03: 在甚麼處曰和尚是一國之師何得卻去西川
0389a04: 看競渡良久再問汝道老僧即今在甚麼處曰
0389a05: 和尚是一國之師何得卻在天津橋上看弄胡
0389a06: 孫良久復問汝道老僧即今在甚麼處藏罔測
0389a07: 師叱曰這野狐精他心通在甚麼處藏無對。
0389a08: 纖毫未發意難窮一念纔興物可通末後國師何處
0389a09: 去黃鶯啼在綠陰中。
0389a10: 馬祖一禪師因僧問如何是佛師云即心即佛
0389a11: 又僧問如何是佛師云非心非佛。
0389a12: 即心即佛非心非佛眼裡有筋舌頭無骨夜深明月
0389a13: 逼天寒遠看青山高突兀。
0389a14: 百丈海禪師因上堂有一老人隨眾聽法眾俱
0389a15: 退唯老人不去師問其故老人曰某於過去迦
0389a16: 葉佛時曾住此山因學人問大修行人還落因
0389a17: 果也無對曰不落因果遂五百生墮野狐身今
0389a18: 請和尚代一轉語貴脫野狐身師曰汝問老人
0389a19: 遂問師曰不昧因果老人大悟脫野狐身。
0389a20: 不落因果不昧因果具眼衲僧切忌莽鹵不莽鹵蟭
0389a21: 螟吞卻嘉州虎。
0389a22: 南泉願禪師因陸亙大夫曰肇法師也甚奇怪
0389a23: 解道天地與我同根萬物與我一體師指庭前
0389a24: 牡丹花曰大夫時人見此一株花如夢相似。
0389a25: 我於天地本同生莫謂皆從造化成見徹根源空夢
0389a26: 眼庭前依舊數枝橫。
0389a27: 苕溪行禪師嘗曰吾有大病非世所醫後僧問
0389a28: 曹山古人道吾有大病非世所醫未審是甚麼
0389a29: 病山曰攢簇不得底病曰一切眾生還有此病
0389a30: 也無山曰人人盡有曰和尚還有此病也無山
0389b01: 曰正覓起處不得曰一切眾生為甚麼不病山
0389b02: 曰一切眾生若病即非眾生曰未審諸佛還有
0389b03: 此病也無山曰有曰既有為甚麼不病山曰為
0389b04: 伊惺惺。
0389b05: 大病由來非所醫金鍼不入藥難施覓他起處渾無
0389b06: 有拼取通身爛骨皮。
0389b07: 臨濟玄禪師上堂赤肉團上有一無位真人常
0389b08: 在諸人面門出入未證據者看看時有僧問如
0389b09: 何是無位真人師下禪床把住曰道道其僧擬
0389b10: 議師托開云無位真人是甚麼乾屎橛。
0389b11: 無位真人赤肉團倚天長劍逼人寒休將管見分高
0389b12: 下眨上眉毛早被瞞。
0389b13: 禾山殷禪師因僧問承聞和尚有言習學謂之
0389b14: 聞絕學謂之鄰過此二者謂之真過如何是真
0389b15: 過師曰禾山解打鼓曰如何是真諦師曰禾山
0389b16: 解打鼓問即心即佛則不問如何是非心非佛
0389b17: 師曰禾山解打鼓曰如何是向上事師曰禾山
0389b18: 解打鼓。
0389b19: 豁開金殿鎖利劍當陽舞木馬逐飛龍泥牛趁石虎。
0389b20: 龍濟修禪師示眾具足凡夫法凡夫不知具足
0389b21: 聖人法聖人不會聖人若會即同凡夫凡夫若
0389b22: 知即是聖人此語具一理二義若人辨得不妨
0389b23: 於佛法中有個入處若辨不得莫道不疑好。
0389b24: 雲淡風輕近午天傍花隨柳過前川時人不識予心
0389b25: 樂將謂偷閒學少年。
0389b26: 汾陽昭禪師因僧問如何是祖師西來意師曰
0389b27: 青絹扇子足風涼。
0389b28: 祖師西來無別意青絹扇子足風涼於斯會得親傳
0389b29: 旨烜赫真燈遍界彰。
0389b30: 殃崛尊者因持缽至一長者家正值產難者曰
0389c01: 瞿曇弟子汝為至聖當有何法能免產難崛曰
0389c02: 我乍入道未知此法當去問佛卻來相報遽返
0389c03: 白佛具陳上事佛告曰汝速去說我從賢聖法
0389c04: 來未曾殺生殃崛往告其婦得聞當時分娩。
0389c05: 丹桂枝頭月正盈盲人猶向暗中行金鎞一舉雙眸
0389c06: 豁姐姐生兒是外甥。
0389c07: 般若多羅尊者因赴東印土國王齋次王問諸
0389c08: 大德盡轉經師何不轉者曰貧道入息不居陰
0389c09: 界出息不涉眾緣常轉如是經百千萬億卷。
0389c10: 月如是冷日如是熱但能奉持不在演說。
0389c11: 六祖大師因二僧對論風幡不已巳祖曰風幡非
0389c12: 動動自心耳印宗聞語集眾請開東山法門。
0389c13: 不是風幡不是心木童鼓掌笑欣欣黃梅法道從茲
0389c14: 啟五葉花開耀古今。
0389c15: 六祖大師示眾吾有一物無頭無尾無名無字
0389c16: 無背無面諸人還識麼神會出眾曰是諸法之
0389c17: 本源神會之佛性。
0389c18: 橫將玉笛逆風吹不犯宮商調自奇最惜能邀仙子
0389c19: 曲被人喚作鷓鴣辭。
0389c20: 福州烏石靈觀禪師引麵次有僧來參師引麵
0389c21: 示之僧便去至晚問小師今日新到在麼曰當
0389c22: 時便去也師曰是即是秪得一橛。
0389c23: 乍把碧眸輕一盻佳人惹亂笑盈腮高情固自十分
0389c24: 好欲得詩成須再來。
0389c25: 洪州鳳棲同安常察禪師因僧問如何是天人
0389c26: 師師曰頭上角未全身上毛不出曰如何是頭
0389c27: 上角未全師曰不擎戴曰如何是身上毛不出
0389c28: 師曰寸絲不挂。
0389c29: 自來玉殿嬾安眠紫陌何心肯著鞭遍八荒人無敢
0389c30: 識卻從他喚地行仙。
0390a01: 杭州淨慈斷橋倫祖參無準和尚準以狗子因
0390a02: 何有業識令下語凡三十轉皆不契祖曰可無
0390a03: 方便乎準乃舉真淨頌曰言有業識在誰云意
0390a04: 不深海枯終見底人死不知心示之祖悚然良
0390a05: 久忽聞板聲大悟。
0390a06: 頂門一擊汗如油捉敗當年老趙州自是黃河連底
0390a07: 濁一番驟雨一番愁。
0390a08: 台州瑞巖方山寶禪師因無見參便打見一日
0390a09: 作務次豁然大悟遂呈偈曰選佛甲科喜莫量
0390a10: 大千沙界一禪床嗔拳痛棒知多少今日恩忘
0390a11: 怨亦忘山以偈印之。
0390a12: 纔躍龍門遭點額卻於平地忽翻騰興雲布雨乾坤
0390a13: 黑留得腥風亙古弘。
0390a14: 繡州天寧法舟道濟禪師因五臺陸公問畫前
0390a15: 元有易否師曰若無將什麼畫曰畫後如何師
0390a16: 曰元無一畫曰現有六十四卦何得言無師曰
0390a17: 居士莫著文字好曰請師離文字發一爻看師
0390a18: 召五臺臺應諾師曰者一爻從何處起。
0390a19: 羲王殿上話庖氏夫子庭前毀仲尼共住都因不相
0390a20: 識卻教腦後擊金椎。
0390a21: 徑山無幻沖和尚僧問如何是提婆宗幻日一
0390a22: 字不著劃日某甲不問者個幻日圓相不著圈。
0390a23: 鐵牛奔海底石虎嘯山巔可嘆刻舟漢錯過髑髏前。
0390a24: 無幻和尚燒火次僧問如何是自性天真佛幻
0390a25: 曰與我搬取一束柴僧搬柴了又理前問幻曰
0390a26: 者奴子好惡也不知便打。
0390a27: 積代簪纓自不知甘居貧賤枉驅馳祖翁覿面親分
0390a28: 付怎奈狂兒未展眉若展眉斯恩方解報洪慈。
0390a29: 興善南明廣和尚時徑山看雪次因侍僧曰滿
0390a30: 山都是雪南日隨聲逐色漢僧曰乞師離聲色
0390b01: 道一句南曰滿山都是雪。
0390b02: 拯於水火不假餘力興善老翁眼橫鼻直。
0390b03: 普明鴛湖老人同雪嶠大師上弦夜翫月次嶠
0390b04: 指月問那半個在那裡去了明良久曰會麼嶠
0390b05: 曰也秪得半個明卻問那半個在那裡去了嶠亦
0390b06: 良久明曰也秪得半個嶠乃呵呵大笑。
0390b07: 那半個堪勦絕彼此作家猶未歇大笑呵呵忽轉眸
0390b08: 廓徹圓明無欠缺普明老萬古清輝恒皎皎咄。
0390b09: 石雨和尚示眾舉鴛湖老人拈瑞巖喚主人公
0390b10: 案曰白日青天作夢夢中頻喚主人直饒惺惺
0390b11: 喏喏也是無主孤魂乃曰瑞巖是了手底人為
0390b12: 甚他道是無主孤魂不知瑞巖過在什麼處眾
0390b13: 下語不契復曰莫道無人激發好。
0390b14: 無主孤魂絕比倫作家舉示覓知音虛空逼塞乾坤
0390b15: 窄幾個男兒眼有筋。
0390b16: 普明老人陞座僧問如何是古佛心明便打僧
0390b17: 曰如何是學人心明曰欲攫游龍蝘蜓已巳上僧
0390b18: 曰畢竟作麼生明復打。
0390b19: 纔問尊慈劈脊揮恩深似海未知歸蝘蜓空逐游龍
0390b20: 舞霹靂重施碎鐵圍。
0390b21: 像贊
0390b22: 題文殊大士像
0390b23: 三處安居此中渾不改百城煙水洪願獨偏多輔覺
0390b24: 王正法尊為上首對諸天妙義辨若懸河執如意兮
0390b25: 慈悲普濟乘獅子兮威德無過娑羅樹下原非別巖
0390b26: 石堆頭便是他咄
0390b27: 題飛來大士像摩雲周居士請
0390b28: 實相無形洞九垓是身何處卻飛來要知此老真消
0390b29: 息莫向林間問善財
0390b30: 普明老和尚真贊
0390c01: 德重泰山行嘉連璧慧若深淵言同杲日傳臨濟正
0390c02: 宗弘斷橋嫡脈拈麈拂魔外潛蹤豎白棒人天罔測
0390c03: 直饒佛祖到來便與當頭劈脊且道個是阿誰普明
0390c04: 堂上本師鴛老和尚咄咄
0390c05: 自贊沖默開上座請
0390c06: 古拂橫拈禪床兀坐直指當機迥無回互為佛祖親
0390c07: 傳動天魔恐怖沖公須把法門撐是聖是凡休放過
0390c08: 又東溪信監院請
0390c09: 認是山僧未見余謂渠非我還不識默拈麈尾許誰
0390c10: 知惟有斷公親侍側
0390c11: 又斷愚智上座請
0390c12: 咄哉這禿漢魯鈍誰倫匹廓佛祖真宗碎二乘羈桎
0390c13: 拈麈拂直示無私坐曲彔豈談餘術斬釘截鐵時掣
0390c14: 電奔雷合水和泥時光風化日更有向上事五眼覷
0390c15: 莫及石女撞金鐘木童吹觱栗他年或問意如何千
0390c16: 手大悲難指出
0390c17: 又通濟行上座請
0390c18: 這漢別無伎倆問著劈頭便棒惟憑直指單傳掃蕩
0390c19: 聖凡情妄機如掣電底到此瓦解冰消辯若懸河者
0390c20: 管取魂驚膽喪權開一線示當陽古拂橫拈秋月上
0390c21: 又杲如證上人請
0390c22: 眼目精明胸襟豁達指出根源掃除葛怛接初機一
0390c23: 片慈悲煆老參十分惡辣秪要人人徹骨惺為拈白
0390c24: 棒當頭撻
0390c25: 又無隱傑監院請
0390c26: 老漢為人心膽赤正令全提離語默一條白棒驀頭
0390c27: 揮外道天魔俱殞跡傑監院須委悉遍界清風無隱
0390c28: 匿咄
0390c29: 題別駕牧公項居士像
0390c30: 德超勳貴行壓張王手拈麈拂力挽頹綱傳臨濟正
0391a01: 宗兮明如杲日賡蠡湖曲調兮聲徹諸方牧法姪勿
0391a02: 囊藏搭起袈裟鐵脊梁從教嫩桂永昌昌
0391a03: 題王鎮颺卿李文學行樂
0391a04: 君子之操德人之風惟吾居士樂在其中長松之下
0391a05: 無餘物掀髯一笑古今空
0391a06: 題實心茂禪人母像
0391a07: 克念修持一串數珠常不失堅心慕道半生孤潔豈
0391a08: 無因淨瓶中現相休教貪著香几上排經未可參尋
0391a09: 咦他年欲報劬勞德問取虛空始出塵
0391a10: 題香意菴珠林禪人像
0391a11: 數珠拈起更無餘二六時中任卷舒自性彌陀須念
0391a12: 徹不勞向外覓芙蕖
0391a13: 題宿之張星士行樂
0391a14: 蒼松之下巖石之間嗒焉而坐清景悠然體三教無
0391a15: 遺兮胸藏星斗運五行有據兮理合坤乾太極未分
0391a16: 何面目不妨是處可精研
0391a17: 題大通禪人像
0391a18: 拈楖栗坐曲木須知曾受靈山囑半生孤潔等冰霜
0391a19: 數載參尋苦撈摝一自老僧打破顱省得從前親面
0391a20: 目咦淹殺誰人虀甕中卻來索我舊家風
0391a21: 詩偈
0391a22: 掃徑山無幻祖塔
0391a23: 雙徑峰頭老古錐高提祖印語如雷誰知粉骨酬恩
0391a24: 處少室風規遍九垓
0391a25: 興善重建本師鴛老和尚塔
0391a26: 當陽顯示已巳分明徹底提持復更呈閩浙隨宜均法
0391a27: 化溪山在處總幽清拈花嫡脈傳今古奕世真燈繼
0391a28: 弟兄踞地凌空從仰望巍然千古鎮家聲
0391a29: 秋夜感龍池萬如和尚
0391a30: 拜別慈顏已巳數秋因思法海沐恩湫昔年今夕渾無
0391b01: 異滿目清光觸處周
0391b02: 挽龍門石雨和尚
0391b03: 千古德音明歷歷一堂風冷夜澄澄天龍悽切誰依
0391b04: 怙雲水飄零孰準憑
0391b05: 普明別衡石法兄歸禾
0391b06: 聚首今宵話別離未知何日又相期祖庭要賴兄撐
0391b07: 主病骨須還養靜宜檇李佇聞獅子吼雲峰坐振法
0391b08: 王儀他時若也重攜手有愧先師鼎囑辭
0391b09: 興善同馥生大師看溪蓮
0391b10: 流金爍石莫堪當古院深林境自涼幾度花開千佛
0391b11: 面一回風動滿溪香天光常與波光寂蓮影初同日
0391b12: 影揚疑是願王垂念切娑婆界內示西方
0391b13: 興善示白生開法屬病中
0391b14: 生來死去在其中夢眼空花孰異同無相圓光超日
0391b15: 月倚天長劍絕羅籠
0391b16: 室中四威儀
0391b17: 行兮踏斷毘盧頂住也撐開碧落天坐去鐵山俱粉
0391b18: 碎臥來心月正孤圓
0391b19: 赴永正舟次簡別金明介菴法兄
0391b20: 擲杖扁舟故土來腳跟不動半纖埃千林落葉隨風
0391b21: 舞一派清溪遶處開斗笠欲懸峰頂月雁聲已巳破水
0391b22: 中苔推篷遠思誰相委杲日當天耀九垓
0391b23: 和天封佛慈禪師蜜蜂頌五首
0391b24: 通天活計出林時直取花心去又歸鬧裡稱尊堪足
0391b25: 異風光趁盡任遊飛
0391b26: 浩蕩乾坤豈有涯生機安肯墮私衙探香奪蕊渾無
0391b27: 礙贏得兒孫總作家
0391b28: 翻然脫卻舊窠時徹體風流絕即離猶憶昔年行履
0391b29: 處仍留餘味潤枯脾
0391b30: 花開正值好風光個個紛飛各自忙怪道天生真有
0391c01: 義不分彼此肯擔當
0391c02: 已巳出桐來又入桐青山綠水總皆通個中蜜意深深
0391c03: 得劄落枝頭滿地紅
0391c04: 贈幻菴靖上座住廣福
0391c05: 數載相將步草堂幾番道話竟斜陽憐君抱病緣難
0391c06: 赴奈爾隨宜德愈香時節既臨應莫挽寒暄已巳久詎
0391c07: 能忘遙聞揭露棲真日不負山僧榻座傍
0391c08: 示斷愚智監院
0391c09: 嚴持戒律若冰霜竭盡忠心輔祖綱三大劫前親面
0391c10: 目四威儀內絕遮藏
0391c11: 酬司業埽菴譚居士
0391c12: 不忘靈鷲囑特現宰官身聲重皇家石文洪佛國珍
0391c13: 煙霞藏錦繡道義遠風塵願力由堅固施為總德津
0391c14: 懷司農秋岳曹居士過訪不晤
0391c15: 自愧疏愚極奚當道蔭深德容懷未睹台旆屈高臨
0391c16: 佛日開雲嶂仁風被麓林何時能把臂共話祖師心
0391c17: 答文學宗銘張居士來韻
0391c18: 的的機先能洞徹堂堂日用即真如五車三藏原非
0391c19: 異山色谿聲與道符
0391c20: 幾蒙瑤翰扣真空獨愧樗材繼古風道義每懷煙水
0391c21: 外疏愚應笑寂寥中
0391c22: 贈司理子錫鍾居士陞任
0391c23: 偶適東林去高軒忽枉臨荒藍泉石耀草野德風淳
0391c24: 飛鳳鳴金闕騰蛟徹海濱生民何所幸華蔭展陽春
0391c25: 文學子康鄭居士同孝廉近修朱居士延至秋
0391c26: 亭一敘
0391c27: 事親樂道在其中兀坐時聞萬籟從更喜知音拈雅
0391c28: 句清風明月興悠濃
0391c29: 答刺剌史子蜚鍾居士
0391c30: 接見無他語惟勤道義心毫揮金璧晃文湧翰花森
0392a01: 曾受靈山囑因蒙聖主欽真風應不墜法苑作甘霖
0392a02: 祝金明介菴法元五袟
0392a03: 知命弘真旨群情喜氣生性天心月朗法海慧波盈
0392a04: 杖卓喬松秀香焚古柏清籌聲添瑞慶南極詠長庚
0392a05: 病中即事
0392a06: 天寒何至極驚我欲歸心金像難瞻禮胡龕擁毳衾
0392a07: 餌湯調痼疾風雪度殘林翻憶古今事跏趺嗟復吟
0392a08: 邑候開一仲居士陞任作別以偈贈之
0392a09: 此行非小慶黎庶悉蒙恩春景輝遐道和風布遠坤
0392a10: 政施洪德澤筆落重瑤琨祿位高遷日禪心再與論
0392a11: 師病起謝沈慧卿劉豸生王伯仁周晉生眾居
0392a12: 士
0392a13: 龜毛拂子喜重拈再話三生莫大緣尚德施仁天性
0392a14: 廣輕財慕道佛心全
0392a15: 經年負病已巳將危今日何期復杖藜堪羨羡杏林深處
0392a16: 士卻教枯木轉新枝
0392a17: 世上都稱英俊好諸君偏愛野僧愚若非道契形骸
0392a18: 外爭得常年一日如
0392a19: 贈素弘法姪住蘭若
0392a20: 車溪滾滾濟源長蠡水滔滔蘭若香坐斷西河獅子
0392a21: 吼驚翻華嶽出群揚
0392a22: 王鎮文學李颺卿褚瀔為二居士再過談及五
0392a23: 柳先生訪東林遠公話以偈贈之
0392a24: 鐘聲纔擊便知音不假重拈意自親堪羨羡二公追往
0392a25: 事功名一視等浮雲
0392a26: 示桐邑眾法屬
0392a27: 一自老僧陞座後發揚昔所未曾聞慇懃說與諸禪
0392a28: 士莫負靈山萬古薰
0392a29: 贈文學子先羅居士
0392a30: 英才既爾徹離微德行猶能顯大機莫是昔年楊李
0392b01: 輩翻身振起蠡湖徽
0392b02: 示裕菴蔡居士病中
0392b03: 欲識病從何處起桃花初放柳舒煙直須於此知端
0392b04: 的即是人間解脫仙
0392b05: 贈別駕牧公項居士
0392b06: 百華叢裡顯真操嬴得袈裟勝錦袍法道於今忻有
0392b07: 賴直教濟水愈波濤
0392b08: 示竺隱檀越完初羽生民開屠居士
0392b09: 彌陀一句莫教忘覿體全彰大願王心眼豁開親得
0392b10: 見樂邦端不在西方
0392b11: 自性彌陀日現前不須向外覓金仙抬眸覿露慈尊
0392b12: 面舉步掀開白玉蓮
0392b13: 一句彌陀念不休七重欄楯待君遊黃金相好三秋
0392b14: 潔白藕花香四色優
0392b15: 贈鎮臺澹菴項居士過訪
0392b16: 荒徑淒涼久何期遠駕來英才文武備風韻古今該
0392b17: 煮茗談心要停旌破蘚苔桂香噴玉液清節迥奇哉
0392b18: 示無能傑侍者
0392b19: 日用頭頭休蹉過急須著眼看如何忽然地知端
0392b20: 的始信工夫不用多
0392b21: 示潤山潘居士尊堂西歸
0392b22: 四大非真際百年是夢鄉虛空親打破遍界莫能藏
0392b23: 贈敬畏菴日明耆宿
0392b24: 我祖家風須克振諸賢端不類尋常最忻老衲尤精
0392b25: 厲時展蓮經白藕香
0392b26: 住靈源菴普聞上座乞書示眾
0392b27: 高提慧劍破關津莫把虛空妄指陳生死海枯休認
0392b28: 著涅槃城倒漫疏親拈椎豎拂通身垢說妙談玄滿
0392b29: 面塵試問方來明眼士個中操履復何伸
0392b30: 贈鎮臺聖芝吳居士
0392c01: 忠心報國破圍城功建何能隱大名金鏃拈時龍虎
0392c02: 遯旌旗動處鬼神驚從茲海外蠲侵擾自此山間賀
0392c03: 太平佛日光揚忻有賴不妨常佩舜君榮
0392c04: 辭永正檀護文學陳哲人張行可居士等
0392c05: 景堂謝別眾檀容拽杖篷居秋正濃露滴喬松弘祖
0392c06: 道香飄庭桂示真宗論心常佩金湯切報德何須語
0392c07: 脈重幸是知音能委悉歷然底事若洪鐘
0392c08: 贈西座夢堂法姪
0392c09: 一別荒廬十七年宗風喜得播遐天春林滿目如鋪
0392c10: 錦幾處紅花間綠煙
0392c11: 示玉泉俞居士西歸
0392c12: 性直為神未可休心開作佛始堪優頂門慧日輝三
0392c13: 界觸處光明絕暗幽
0392c14: 和斷愚智公掩關韻
0392c15: 巾瓶不倦喜忘春危險親徵義更深惡棒痛敲因徹
0392c16: 骨玄言聖誨要知音幾臨禪剎憑君輔每患沉痾賴
0392c17: 爾任有問關中何所事直須拈出祖師心
0392c18: 懷通甫倪居士
0392c19: 我孃汝父本同根爾白余緇豈別論見徹祖翁親嫡
0392c20: 處方知粉骨未酬恩
0392c21: 贈素穎法姪
0392c22: 斷橋活水流無盡濟北光風喜正濃老病已巳當歸舊
0392c23: 隱惟須吾姪振先宗
0392c24: 示東溪檀越敬泉沈居士
0392c25: 鳶飛魚躍露根源豈假薰修向外援會得微塵含法
0392c26: 界方知大地一毫端
0392c27: 贈朗輝月上人
0392c28: 月朗星稀夜光清古木輝好看煙靄裡隱隱釣魚磯
0392c29: 示承宇華宇蔣居士
0392c30: 藥王昆季孰同儔百草頭邊春正優有意氣時添意
0393a01: 氣不風流處也風流
0393a02: 贈主峰法姪
0393a03: 龍淵新法席雲衲越尋常大碗傳芳美清風拔萃香
0393a04: 林樓增秀彩庭砌復輝煌蠡水家聲振滹沱血脈長
0393a05: 答文學宗銘張居士來韻
0393a06: 樗材應命別秦坵愧忝名藍二十秋皓首盤桓遵古
0393a07: 道丹心衛護越常流玄文字字晴光麗雅句言言義
0393a08: 趣綢更問檀翁親切處百年之後確何遊
0393a09: 懷養愚賽居士喬梓
0393a10: 披緇未遂念逢迎脫白年深憶故情先我去兮何所
0393a11: 慰惟公廓爾證圓明
0393a12: 春日斷愚智公關中
0393a13: 關中行履不尋常豈似虛消信施糧時翫琅函忘歲
0393a14: 月恒遊覺苑動風光添香續燄開心印打坐援毫覲
0393a15: 法王一段真機誠莫掩庭前梅萼正芬芳
0393a16: 示嶺梅潔上座
0393a17: 重巒挺出有奇馨破雪先春潔更清佛祖門風休自
0393a18: 屈好生珍重待時行
0393a19: 示身雲遍上人
0393a20: 身雲不似等閒雲坐臥經行迥出群祖德師恩應莫
0393a21: 負須教遍界盡氤氳
0393a22: 示華宇何居士病中
0393a23: 三業當清淨諸緣莫繫留起居須自在生死貴優游
0393a24: 答宿之張居士來韻
0393a25: 攜杖蓬居隱瘦容忽瞻瑤翰興猶濃秋空寂寞孤玄
0393a26: 鑒草徑荒涼愧吾宗且喜金湯當鼎盛更忻法道若
0393a27: 雲重君能弗謂頭陀僻來共村齋扣曉鐘
0393a28: 示了真禪士
0393a29: 克志尋師效古行豈堪放逸墮風塵庭前柏樹親參
0393a30: 透遍界全彰淨法身
0393b01: 示少泉王居士
0393b02: 山青水綠迥無涯李白桃紅絕覆遮但得眼光親透
0393b03: 徹自然捏目不生花
0393b04: 贈文節法師塔成
0393b05: 桂花叢裡塔心圓列剎欣崇萬姓瞻妙利莫窮悲願
0393b06: 溥玄音永振福基全重舒多寶金毫相再展真如淨
0393b07: 法筵直使天香無盡繞巍巍千古慧燈懸
0393b08: 示君甫王居士
0393b09: 時中莫被世緣牽好把精神猛力研透得未生前面
0393b10: 目須彌山頂浪滔天
0393b11: 悼蘭亭劉居士
0393b12: 齋筵剛話別俄頃便歸西德術流芳遠晨修望古齊
0393b13: 千金誠莫挽九品定應躋翻憶盤桓久寧教不爾悽
0393b14: 挽興善馥生大師
0393b15: 秦溪巨木何摧折法苑耆尊更有誰蓮社重興悲利
0393b16: 廣福城再振水雲隨鐘聲驚咽巍龕影寶閣欽留獨
0393b17: 照規幸爾寂光常不滅高流滿座獻香儀
0393b18: 示道圓純禪人
0393b19: 參叩有年戒行俱全方袍圓頂汝輩中賢莫自甘休
0393b20: 去竿頭好進前咄
0393b21: 示修如證上人
0393b22: 修行發大智真理勿他求證得如斯旨工夫始到頭
0393b23: 示曇海慧法孫
0393b24: 優曇華發非庸易海闊山高豈不聞珍重我孫須保
0393b25: 任養成頭角好興雲
0393b26: 示香海俊法孫
0393b27: 百億須彌香水海毫端拈出用無窮汝師領得山儂
0393b28: 旨故我慇懃囑爾躬
0393b29: 示聞有乘行者
0393b30: 鶻臭布衫須脫卻那容更掛本來衣直饒赤體無藏
0393c01: 處朝打三千暮百揮
0393c02: 示瑞嚴信行者
0393c03: 打罵莫將打罵會知恩方有報恩時能明試玉須經
0393c04: 火始見求珠不離泥
0393c05: 示可先純行者
0393c06: 自小從余二十餘閒忙喜怒總皆如可先必要機純
0393c07: 一努力研窮莫落虛
0393c08: 示本源孝行者
0393c09: 二六時中須猛省莫教蹉過本天真豁開夢眼知端
0393c10: 的大地拈來不是塵
0393c11: 募燈油
0393c12: 一點靈光亙不磨何須特地告檀那秪緣親續如來
0393c13: 命要使人間福慧多
0393c14: 募鹽醬
0393c15: 百味烹調此最先一匙沾著眾皆全傾囊莫論貧和
0393c16: 富植福當觀聖與賢牛祖家風慚我展馬師公案叩
0393c17: 君圓就中端的誰能委除是知音孰可肩
0393c18: 行缽
0393c19: 絕糧無別計持缽叩檀那但得慳囊破何愁雲水多
0393c20: 勸修淨業
0393c21: 一句彌陀念不休千賢同駕白蓮舟廓清五蘊空三
0393c22: 際頓破無明斷欲流歷劫恩親均得度多生怨業總
0393c23: 皆酬有緣善士當精進須信光陰去莫留
0393c24: 勸戒殺放生
0393c25: 莫耽滋味縱貪饕可慟分形與活燒衣錦穿綾修德
0393c26: 致披毛帶甲習因招三緣未斷冤難釋一念纔空業
0393c27: 頓消好把羅籠俱踢破飛潛隨類得逍遙
0393c28: 看月口占
0393c29: 冰輪皎潔照無疆徹體光明遍界彰萬象森羅藏不
0393c30: 得迥然獨耀在當陽
0394a01: 書方丈內外二聯成偈
0394a02: 機先須領略棒下莫沉吟更擬求玄旨知君負我心
0394a03: 五車談不盡一句示無餘海底飛金鳳山頭躍鯉魚
0394a04: 神用
0394a05: 娑婆遊戲坐金蓮極樂安居赴別天縱目全身該法
0394a06: 界回機赤體示真圓
0394a07: 感慨
0394a08: 我於個中得深契了得個中無別義阿誰不是個中
0394a09: 人如何不會個中意
0394a10: 有感
0394a11: 群恩眾德復何酬克己巳惟憑努力修拈出法王尊勝
0394a12: 寶從教沙界一時周
0394a13: 源流
0394a14: 師師共證祖祖相傳西天此土總在其間
0394a15: 拂子
0394a16: 揮舉當機處拈提日用中人天欽法令佛祖繼宗風
0394a17: 拄杖
0394a18: 堂堂無向背赫赫絕支離打破狐狼窟掀翻佛祖基
0394a19: 如意
0394a20: 縱橫自在與奪隨宜衲僧杷鼻古佛箴規
0394a21: 數珠
0394a22: 顆顆金仙現頭頭淨土彰當人拈弄處撲鼻藕花香
0394a23: 飲瓢
0394a24: 饑來乞飯渴則取泉衲僧活計檀信福田
0394a25: 蒲團
0394a26: 放下金烏墜懸高玉兔昇七枚空夢眼六載悟明星
0394a27: 茫鞋
0394a28: 歷遍山川路仍歸選佛場踏翻香水海踢出法中王
0394a29: 火爆
0394a30: 不獨驚迷亦能醒悟打破虛空分身剎土
0394b01: 雜著
0394b02: 掛鐘板師拈拄杖云佛祖綱維禪林柱石號令人天
0394b03: 發揚準的懸起也千聖無違擊著也萬緣頓息破生
0394b04: 死重關須獲其功斷衲子命根全承渠力且道驗在
0394b05: 於何遂擊鐘板云急急如令敕。
0394b06: 掛雲板師以拄杖指板云列聖洪規雲廚號令勿亂
0394b07: 其常毋違其正徹耳根之圓通續千古之慧命遂擊
0394b08: 板云諦聽諦聽。
0394b09: 送本師普明鴛老和尚靈骨至興善入塔
0394b10: 師舉香云昔日先師從此出今日先師從此入大眾
0394b11: 既從此出又從此入且道收因結果一句又作麼生
0394b12: 插香云會麼浮雲摧散太虛空閃爍乾坤輝杲日喝
0394b13: 一喝遂展拜。
0394b14: 供龍池萬如和尚
0394b15: 師拈香云歷年親炙數載蒙恩無餘可報一炷香清
0394b16: 大眾且道龍池和尚在麼震威一喝遂插香展拜。
0394b17: 規約引
0394b18: 夫戒珠朗耀心月孤圓則祖庭輝不夜之光巨室破
0394b19: 有生之暗如是行持方名曇裔苟或僧儀未整梵德
0394b20: 尚虧豈惟精修乏纖細之功抑且舉措多粗浮之咎
0394b21: 斯乃親師靡益檀信奚酬觀行察言詎無慚於後學
0394b22: 捫心摩頂得弗愧乎前賢故先哲垂慈建立洪範而
0394b23: 狂象以鉤埜猿被索使人返本還源免彼迷途認影
0394b24: 由是叢林遵守海眾當勤若犯清規必依古訓慎之
0394b25: 慎之。
0394b26: 示慧空三禪人
0394b27: 僧問雲門樹凋葉落時如何門云體落金風前有人
0394b28: 問山僧如何是祖師西來意山僧答他黃菊綻東籬
0394b29: 若向雲門語下徹去寒毛卓豎能於山僧道處脫然
0394b30: 大地難藏然雖如是要見雲門則易要見山僧則難
0394c01: 莫是古人不及今人麼莫是山僧超越古人麼若作
0394c02: 如此見解不惟辜負山僧亦乃深屈古人畢竟如何
0394c03: 立堅固志發勇猛心但看那個是我父母未生前本
0394c04: 來面目二六時中四威儀內孜孜參究刻刻提撕寒
0394c05: 暑無移朝夕不怠勿拘時候以悟為期苟能如是用
0394c06: 心何愁大事不辦哉慧空慧本慧明三禪人臨別出
0394c07: 紙乞示以為時中警策因書數語勉之。
0394c08: 示孟候陳善人
0394c09: 奉華嚴要知諸大士落處更須知自己巳本命元辰落
0394c10: 處視生死如夢幻方能不被離朱契詬瞞卻也咄咄。
0394c11: 文學祐人朱居士為室徐氏淑人臨終請開示
0394c12: 師因徐氏素持金剛般若波羅蜜經確有正信即名
0394c13: 正信為其懺悔令受三皈乃云欲識佛性義當觀時
0394c14: 節因緣時節若至其理自彰遂豎拂子云其理彰矣
0394c15: 徐氏淑人汝還知麼此正是汝萬緣放下一念頓超
0394c16: 底時節直須薦取更勿狐疑所以經云應如是知如
0394c17: 是見如是信解不生法相聽取一偈西方不用他方
0394c18: 覓淨土何須別土求立地頓空生死相大千沙界一
0394c19: 毫頭拂一拂便起士禮謝徐氏遂歡然而逝。
0394c20: 文學見明陳居士尊堂全緣安人臨危請開示
0394c21: 師舉數珠云老安人還見麼此是諸佛本源眾生自
0394c22: 性人人本具個個不無底若向這裡擔荷得去全體
0394c23: 是汝本來面目直下是汝逍遙之境於此了了無疑
0394c24: 即是明心見性立地成佛然後回觀世間生滅去來
0394c25: 之相猶如夢幻了不可得故經云妙性圓明離諸名
0394c26: 相遂擊數珠云直須諦信可保無虞遂起。
0394c27: 明陽劉居士為室圓恒李氏安人臨終請開示
0394c28: 師拈拂子示云直須一念不生切莫當陽蹉過超凡
0394c29: 越聖本無他廓徹靈明秪者個揮一拂云會麼復云
0394c30: 蘇嚕蘇嚕恒遂逝。
0395a01: 紹周施居士為室朱氏孺人臨終請指示
0395a02: 師舉拂子云會麼此是汝本命元辰著落之處超生
0395a03: 越死解脫之門慎勿狐疑以耽塵境所以山僧為汝
0395a04: 覿面提持使汝歸源有路聽我一偈妙性圓明無相
0395a05: 身豁開心眼廓然親去來生死渾如夢凡聖含靈共
0395a06: 一真乃擊一拂子便起朱氏遂寂然而逝。
0395a07: 夏嘉辭為祖母許氏安人請指引
0395a08: 師舉數珠云老安人還會麼西方十萬八千里端的
0395a09: 分明在目前設或未能遂擊額云記取山僧重指示
0395a10: 管教在處睹金仙更有一偈汝須諦信百年夢斷欲
0395a11: 歸天生死關頭路坦然諸境萬緣都放下一輪明月
0395a12: 照平川便起嘉禮謝。
0395a13: 示在躬侍者
0395a14: 老僧昔年曾舉香嚴上樹話拈了乃云山僧則不然
0395a15: 若據此事直是金剛王寶劍或縱或橫能殺能活善
0395a16: 用之者自不傷鋒犯手或有人問已巳握靈鋒即不問
0395a17: 未舞太阿時請和尚相見即向他道喪身失命也不
0395a18: 知汝能直下於此道得不惟親見老僧亦具如斯手
0395a19: 眼便可橫身爐炭縱步刀山奪食驅牛抽釘拔楔豈
0395a20: 不俊哉設或未然莫道無事好咄。
0395a21: 佛事
0395a22: 為淵若耆宿掩棺
0395a23: 師拈拄杖云九九八十一如煙燼火滅抹過太虛空
0395a24: 打破澄潭月遂卓拄杖一下喝一喝。
0395a25: 為以中上座舉火
0395a26: 執火炬云侍我先師已巳數秋年來林下得優游今朝
0395a27: 翻轉娘生面為汝諸人出一頭大眾且道那裡見得
0395a28: 遂攛火炬云看。
0395a29: 為圓成心禪人下火
0395a30: 舉火炬云生者得安死者得濟圓滿十虛成就一切
0395b01: 且道是個甚麼攛火炬云急著眼覷。
0395b02: 為印石禪人掩龕
0395b03: 師拈拄杖云青桐葉落秋稍丹桂花敷劫外既能撒
0395b04: 手懸崖須證自家境界且作麼生是你自家境界乃
0395b05: 擊龕云靜處薩婆訶。
0395b06: 舉火
0395b07: 舉火炬云生也如片雲點於太清死也似一漚息於
0395b08: 巨海爍破生死重關管取優游自在喝一喝遂攛下
0395b09: 火炬。
0395b10: 為徹明禪人下火
0395b11: 把火炬云一徹永徹一明永明恐汝未得為汝送行
0395b12: 且道將甚麼送行以火炬打○云從來千聖不能名
0395b13: 遂攛下。
0395b14: 為順寰梁居士外母超有安人舉火
0395b15: 舉火炬云一息不來真幻影百年猶在假空華普天
0395b16: 匝地如相委越死超生更莫加以火炬打圓相云超
0395b17: 有安人還會麼觸處直須親薦取當陽切勿自週遮
0395b18: 遂攛下。
0395b19: 為養恒陳居士外母沈氏安人舉火
0395b20: 舉火炬云愁煙封岸柳淚雨灑春風三世諸佛歷代
0395b21: 祖師向火燄裡為汝轉大法輪了也沈氏安人若也
0395b22: 見得不妨隨處逍遙如或未然直下急須薦取喝一
0395b23: 喝遂攛火炬。
0395b24: 為桐邑茂如胡居士室人吳氏舉火
0395b25: 舉火炬云日映紅桃直示無生面目鶯啼翠柳全彰
0395b26: 本地風光一真法界無去無來六趣輪迴誰生誰滅
0395b27: 迷之則業鎖難開悟之則鐵山頓裂且道以何為驗
0395b28: 遂攛下火炬。
0395b29: 為幻菴靖上座封龕
0395b30: 師以拄杖指龕云生也恁麼來死也恁麼去生死與
0395c01: 去來總即恁麼事大眾還知幻菴靖公安隱處麼乃
0395c02: 擊龕三下云棒打石人頭嚗嚗論實事遂封。
0395c03: 舉火
0395c04: 舉火炬云出塵於普明終年於退室自幼不茹葷素
0395c05: 性多質直侍我於興善究明此事受囑於棲真翻為
0395c06: 自屈奈何志尚未伸遽爾一朝斂歛息梧桐葉落已巳知
0395c07: 秋體露金風親徹骨以火炬打○相云幻公幻公那
0395c08: 伽定裡任逍遙寂滅光中從汝適遂攛火炬。
0395c09: 為黃菴白生上座封龕天真禪人請
0395c10: 師拈拄杖云風和日暖鳥啼花笑促歸期雨霽晴空
0395c11: 大地廓然露真智是以白生上座得報恩的旨洞佛
0395c12: 祖心宗歷經祖席嘯傲煙霞或時歌詠成篇或時拈
0395c13: 提綴籍及乎今日撒手便行纖塵不立大眾且道還
0395c14: 有為人處也無以拄杖擊龕云一片白雲橫谷口從
0395c15: 教天眼莫能窺。
0395c16: 舉火
0395c17: 以火炬指龕云大眾白生上座安然據坐一念不生
0395c18: 入此淨藏三昧去也然雖如是更有末後一著在且
0395c19: 道畢竟如何遂攛火炬云阿剌剌。
0395c20: 為桐邑天衢陸居士先嚴敬溪居士母錢氏安
0395c21: 人併室人吳氏起棺舉火
0395c22: 師舉拂子云欲超苦海速駕慈航覿面提攜更休擔
0395c23: 閣拂一拂云唵啞吽遂引出。
0395c24: 舉火炬云泥牛吼月木馬嘶風彰實際于沙界歸幻
0395c25: 影于真空本無生死相焉有去來蹤以火炬打○相
0395c26: 云共證真三昧蓮花朵朵紅喝一喝遂攛下。
0395c27: 為聞有乘行者下火
0395c28: 舉火炬云見聞如幻翳三界若空花頓徹當陽事堂
0395c29: 堂絕覆遮乘行者會也麼直須信腳行將去觸處家
0395c30: 山足可誇遂攛下火炬云咦。
0396a01: 為良謨沈居士伯姆朱氏安人舉火
0396a02: 舉火炬云志節冰霜女丈夫操持家業不模糊百年
0396a03: 夢斷無多事體露金風會也麼喝一喝遂攛下。
0396a04: 為新豐孟嘉高居士室人王氏舉火
0396a05: 舉火炬云烈燄騰輝朔風凜冽快便難逢好個時節
0396a06: 且道是甚麼時節呈火炬云呵呵呵咄咄咄直教從
0396a07: 此頓超越遂攛火炬云咦。
0396a08: 為壽章禪人封龕施太寰呂玄渚二居士同全潔行人請
0396a09: 師拈拄杖云秋雲縹緲流水澄清鐵鷂沖霄泥牛入
0396a10: 海此正是壽章禪人歸根底時節倘能如是知得落
0396a11: 處則生滅去來無影像人間天上任逍遙如或未然
0396a12: 以拄杖指龕云好向其中明的旨不須此外乞高超
0396a13: 卓拄杖一下。
0396a14: 舉火
0396a15: 舉火炬云末後關頭須打徹莫教枯坐便休歇直得
0396a16: 虛空血迸流大地平沉方勦絕以火炬打○相云吽
0396a17: 遂攛下。
0396a18: 為淨行者先考允升王公舉火
0396a19: 舉火炬云會得也方知個事離生滅桃李依然觸處
0396a20: 開如不薦野衲當陽重指示頓教從此脫塵埃喝一
0396a21: 喝遂攛下。
0396a22: 為淨行者先母應氏孺人舉火
0396a23: 舉火炬云罪性如霜赫日臨鐵圍粉碎竭迷津急著
0396a24: 眼莫沉吟看取蓮花火裡新打一○相遂攛下。
0396a25: 為行堅禪人下火
0396a26: 舉火炬云行堅行堅撒手忘緣真如妙性無變無遷
0396a27: 為汝當陽親指出髑髏分碎好生看攛火炬云咦。
0396a28: 為豁然禪人下火
0396a29: 舉火炬云五十六年多瞌睡何期一旦豁然惺老僧
0396a30: 示汝真三昧烈燄光中信腳行一喝遂攛下。
0396b01: 為朱門張氏機禮安人舉火
0396b02: 舉火炬云妙性圓明無畔岸離諸虛妄誰能薦擊一
0396b03: 下云擊開生死這重關打圓相云一朵蓮花超碧漢
0396b04: 遂攛下云機禮安人急著眼看。
0396b05: 為機勇殳氏先夫明徵朱公舉火
0396b06: 舉火炬云當陽顯示迥絕顢頇覿體提持全彰本有
0396b07: 於斯會得登淨域剎那之際超穢土頃刻之間行行
0396b08: 寶所在在金仙如或未然以火炬打圓相云須信樂
0396b09: 邦原不遠好看腳下透紅蓮喝一喝遂攛下。
0396b10: 為桐邑太平庵機完許氏移龕實心全茂請
0396b11: 師舉拂子云覿面全提會也麼無顏童子笑呵呵炎
0396b12: 炎夏日當梅雨處處農人響唱歌一女出塵酬志德
0396b13: 闔門修淨祐檀那堂房復建家聲振匾額重光福惠
0396b14: 多乃拂一拂云機完善女人若能如是薦得則當念
0396b15: 了無生是處頓超越陸地產金蓮紅爐飛點雪設或
0396b16: 未然豈免猶拘幻境老僧為汝掇轉化城令歸寶所
0396b17: 去也遂以拂子擊龕云起。
0396b18: 復至靈前師以拂子指龕云佛子住此地是名佛受
0396b19: 用堂堂覿現前直下須珍重大眾且道珍重後如何
0396b20: 乃擊香几云一任香煙遶四維從茲安隱無諸夢。
0396b21: 附重建永正禪院碑記
0396b22: 吾郡有濮院鎮距城西南僅一舍地南隸桐邑之梧
0396b23: 桐鄉北隸秀邑之靈宿鄉煙廛鱗比林水紆環蠶桑
0396b24: 與機杼殷填商旅共師儒驛絡實春秋時吳越之檇
0396b25: 李古墟其地有范蠡塢及幽湖諸勝境係扁舟游歷
0396b26: 之處非諸鎮可得而方駕者鎮之北古有觀音閣即
0396b27: 今永正禪院之故址也載在嘉興郡誌中吾郡水脈
0396b28: 並從天目山來關鎖全在東北詎徒取禪剎之壯觀
0396b29: 特憑藉艮局之鼎峙此永正一坐具地為利益本鎮
0396b30: 一大勝因所當日加崇飾高揭旛竿標表覺王之福
0396c01: 地即堪輿鞏固之靈樞也閣之創建時在至正間其
0396c02: 僧號志清者廓宇殊煥叢席方隆俄遭兵燹遺蹟臺
0396c03: 垣迨明永樂二年鎮中善信合力重新迄萬曆二十
0396c04: 七年復不戒於火鞠為蓁莽歷崇禎元年有蜀僧古
0396c05: 宗猛發誓力誅茆結廬以圖興復戊寅之秋得里人
0396c06: 陳贊宇陳君衡偕合鎮士庶捐資倡緣遠邇緇素聞
0396c07: 風樂助堂構樸劉略就規模曹侍御石倉為立永正
0396c08: 禪院額逡巡歲久風雨飄搖荒亂緣慳料難竟業遂
0396c09: 以基址一十三畝五分囑徒印石一夕長往尋遘鼎
0396c10: 革滄桑榱棟咸虞傾圯像設無計莊嚴張居士晉錫
0396c11: 等目擊心傷乃同紳衿併諸檀信謀從興善古剎恭
0396c12: 請一初元和尚鼎振而光大之數四往返始獲卓杖
0396c13: 主持自戊子秋入院開堂結制越今癸卯冬一十六
0396c14: 載間以一毫端現寶王剎一莖草現丈六金身自山
0396c15: 門而彌勒殿而大雄殿而禪堂丈室而僧寮賓署而
0396c16: 庫庖湢浴之所百堵俱作種種圓備所謂佛法無多
0396c17: 子久長難得人積厚流光皈深擴遠遂得定珠吐燄
0396c18: 湛水騰波鳥韻頻伽魚忘濠濮鬱乎選佛登祖之勝
0396c19: 場掛瓢脫笠之寶坊矣良由初和尚得法鴛湖傳宗
0396c20: 臨濟演車溪之嫡派鼓曹源之芳霖指頭禪受用不
0396c21: 盡百丈規清潤無邊從此曲唱玄乘現出迸絃獅子
0396c22: 步偕覺路聿來腳下馬駒群瞻群依以毘以護其為
0396c23: 全鎮之柱石金湯豈小補哉高足斷愚智公勞勩最
0396c24: 殷特來請樹碣而為之筆記。
0396c25: 康熙二年癸卯長至月望國子監司業兼掌祭酒事
0396c26: 前戊辰二甲進士工部虞衡司郎中大理寺左寺
0396c27: 副太僕寺少卿曹溪憨祖親侍弟子福徵譚貞默
0396c28: 槃談撰
0396c29: 
0396c30: 一初禪師語錄附碑記卷下終
