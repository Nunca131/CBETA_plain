0508c01: 吹萬禪師語錄卷之十
0508c02: 嗣法孫燈來重編
0508c03: 佛事
0508c04: 慧祖忌日拈香：問著牯牛幾箇，今日親見相公，說道
0508c05: 東山水行，四十九轉不通，為甚參成黃楊木，相隨來
0508c06: 也始跳出，血濺梵天妙如何，八地文開真面目，此是
0508c07: 大慧老祖家醜，無奈殃及兒孫，不免徹底吐來，權作
0508c08: 供養，且道老祖還來鑑臨也無？煙裊玉爐飛白鶴，風
0508c09: 舞袈裟動紫衣。
0508c10: 達磨初祖忌日拈香：海水白浪滔天，蘆林雪花滿地，
0508c11: 一航纔來，一葦即去，不是斷臂好兒孫，面壁九年沒
0508c12: 意思。昔雲門和尚見巴陵道，得三轉語，乃曰：老僧忌
0508c13: 日，不必作齋道，此即是。今日某甲直描得老和尚少
0508c14: 林一隊慈悲鼻孔，不是隨人腳跟轉，不是依樣畫葫
0508c15: 蘆，但能透得關捩子，到處人前稱丈夫。
0508c16: 臨濟老祖忌日拈香：瞿曇老賊，撇下些贓私，遺累熊
0508c17: 耳山壁觀。婆羅門九年鈍置，後來落在臨濟手中，化
0508c18: 作箇白拈賊，說甚麼三玄三要，四喝四賓主四料揀，
0508c19: 籠絡諸方。豈料慧祖下有箇不肖兒孫，搜將出來，卻
0508c20: 也立賓立主，有權有實。且道如何是權實底？一句展
0508c21: 具！云：大眾隨老僧作禮。
0508c22: 朝陽老和尚圓寂拈香：入洞坐如泥，出洞飛如雪，硬
0508c23: 似楊花軟似金，平平和氣常磊落，于今打破舊沙盆，
0508c24: 傀儡線上蟾光爍，到者裏正好哭著，正好笑著，哭著
0508c25: 底雙煙飛舞膩吒天，笑著底馬蹄踏遍西江月。
0508c26: 讚
0508c27: 彌勒
0508c28: 咦，你是甚麼東西，來作者般去就？肖天全無雲彩，肖
0508c29: 人又無拘繫，肖地沒些種草，卻有一端象氣在，甚麼
0508c30: 處雙眼輪珠，蒲塌上一缽一袋一袈裟。
0509a01: 達磨初祖
0509a02: 一葉五花，乘風破浪，二龍不識，何須執相。
0509a03: 文殊掃象圖
0509a04: 者象非象，七大造相，鐵帚一掃，消漚絕響。借問當陽
0509a05: 照用誰，馬郎婦授沙江上。
0509a06: 船子和尚
0509a07: 別無活計，只是一橈。點頭三下，身眼俱消。江心浪裏
0509a08: 分明急，金鉤線上不相饒。蛇頭鬥著龍尾，孤根發起
0509a09: 松條。捨己已從人鐵酸餡，月沉海底夜霜高。
0509a10: 酒仙遇賢禪師
0509a11: 明珠入母懷，改身又換首。沉淵不溼衣，忒世稱希有。
0509a12: 每唱白雪與陽春，慣拈紅桃並綠柳。費盡多少鐵心
0509a13: 腸，原來只為一杯酒。噫！酒。
0509a14: 酒酒，前街後巷何曾有。走盡天涯沒些兒，誰知飲入
0509a15: 自家口。不生淨土願娑婆，醉翁之意不在酒。
0509a16: 書問
0509a17: 復田侍御鍾衡附來書
0509a18: 老和尚一旦舍我而去，令人五內俱裂。專此奉請
0509a19: 轉駕，留此一夏，俾弟子稍得進益，以後行止不敢
0509a20: 強也。言之淚流，萬望慈悲以救愚昧，至懇至懇。
0509a21: 託質宰官傾心出世，誠大丈夫事。第功名富貴猶若
0509a22: 空華，不可在空華中打失自己腳跟。山野每常逼公
0509a23: 提撕，恐只作口頭語也。既有至願，不妨再晤。
0509a24: 復田別駕素庵
0509a25: 古德云：未有長行而不住，未有長住而不行。縱揮麈
0509a26: 談心，固是垂手機關，然遺藥他方，亦未是懶惰偷閒
0509a27: 也。三接追札，更見為法之誠，慕道之切。所可憚者，錦
0509a28: 衣未披，銅章未握，詎肯效西堂懶公耶？幸臨濟之後，
0509a29: 有願過李楊之門者，堯舜與人同耳。居士大有餘裕
0509a30: 哉，者一回覿面相呈，全機獨露，不可謂山野斬新鐵
0509b01: 面也。香梅噴鼻，得會無隱之詞。
0509b02: 復高侍御枝樓
0509b03: 荒山坦率，諒不為方外咎第。最初參尋，雖借語言入，
0509b04: 又不可執泥語言也。五燈會元，明公哲士得悟者頗
0509b05: 多。李太白云：今人不見古時月，今月曾經照古人。直
0509b06: 須恁麼始得。
0509b07: 復三峰漢月禪師附來書
0509b08: 大慧禪師說盡人間禪病，四百年內望之如渴人
0509b09: 求井，不料一枝埋沒。向三峽錦江之上，前得來書，
0509b10: 語錄已巳見作略過。人第未得從容談三月于水流
0509b11: 石上，為恨不淺，茲聞已返峽中，略伸四問，萬乞答
0509b12: 我，更欲禪師深入大慧禪，起已墜之禪，于今日令
0509b13: 後輩重見天日于座下，斷不令某遺恨耳，至禱至
0509b14: 禱。
0509b15: 忽爾東南倏焉，西北恁麼蹉跎，只是斗柄猶在河漢
0509b16: 上，遙瞻禮錄。果如籩豆問瑚璉，答處不在口，惟望不
0509b17: 辭壽者相，繼開來學，永作人天眼目也。劉居士深荷
0509b18: 鉗錘，巴國不無子韶，但未知石頭馬駒項下鐵枷還
0509b19: 肯齊放下也未？所可痛者，奪朱亂苗，維莠維紫，孰肯
0509b20: 向香，至王太子前一臀，坐斷舌根，他後無舌人解語，
0509b21: 胡張三黑李四，能浼我哉。謹呈答句，罪過罪過。另舉
0509b22: 四問，希一展舌以普其慈。
0509b23: 復劉孝廉墨仙附來書
0509b24: 貞之旌心于宗門，不啻耿公之拜井，南八之請兵。
0509b25: 十數年來求一參究諦當之人，了不可得，況真得
0509b26: 祖家牙爪者哉。不意南遊一見，聖恩再見。聚雲雖
0509b27: 門庭機用，各有差殊，而入法精微，波瀾闊大，大約
0509b28: 共一鼻孔。楊岐黃龍分振濟宗，豈近日假平實真
0509b29: 粗莽之禪可比哉！第末法時代，魔事熾然，以聖恩
0509b30: 之溫研，淵奧諸方，狂禪猶有註解破碎之疑沒量，
0509c01: 大人安得不合併印證，虛細商求，定厥宗緒，作人
0509c02: 天眼目也耶？幸那半月之暇，到玄墓扣擊一番，作
0509c03: 家相見，自然可觀，且為後來模範，于法門不為小
0509c04: 補矣。
0509c05: 又
0509c06: 彌天古德，快會長干，正擬為十夕之談，細聆妙義，
0509c07: 不意暑熱益熾，越行復忙，匆匆別去，此懷良歉。幸
0509c08: 拜接慈光，兼熟法錄，已快平生，從此音問，時通叨
0509c09: 沐臭味，亦是奇緣也。即日伏惟吾師道履嘉勝請
0509c10: 藏事，計已就緒矣。曩傳尊翰至玄墓山中，家師發
0509c11: 讀之後，極為歎羨，水乳蘭，馨味自投，但恨未得
0509c12: 親接緒言，令座下法屬不睹作家相見，終是叢林
0509c13: 一段缺事。以貞計之，禪宗廢久，人天增悲，今幸得
0509c14: 二三尊宿，後先出世，後學業有眼目矣。但法門事
0509c15: 大宗旨，淆訛瞎漢狂禪，紊亂不少，終夜熟念，如履
0509c16: 冰稜，倘得明眼宗徒會聚一處，細商確證，光復古
0509c17: 規，此後饒益自然不小矣。三峰師嚮慕殊甚，渴欲
0509c18: 一見以年力少衰未能出山特囑貞致意吾師倘
0509c19: 肯那半月之暇，一詣玄墓，自是上上人行履，惟師
0509c20: 裁鑑幸甚。餘不備。
0509c21: 居士醉了不顛，顛了不醒，醒了不問，做酒人，作麼生
0509c22: 下手造麴糱蘗，只爾再三再四，拔茅茹以其彙。殊不知
0509c23: 山野未出聚雲時，未到金陵時，及未把筆移書玄墓
0509c24: 時，三峰老漢已在腦後一捏，漏逗不少矣。又何必賊
0509c25: 過安弓哉。假如邀我過石頭城曳尾，楊子江把柁，借
0509c26: 問三峰老漢，還肯合本圖利也未不然，單俟代馬依
0509c27: 北風，飛鳥揚故巢時，請過聚雲。聊奉一句，吾不如老
0509c28: 圃，看居士又作麼生。
0509c29: 復破山禪師附來書
0509c30: 抱病山中，只與泥佛土佛撕結，竟不聞格外有人
0510a01: 惺我疲困哉。讀一貫別傳及諸著作，始知我大唐
0510a02: 國內有人也，且喜且幸。雖是溪山關隔，時有雲月
0510a03: 通風，不妨同一鼻孔氣，莫令隔不隔而有爾我也。
0510a04: 承看顧竺天之病，深感不悉，尚容而謝。
0510a05: 末法時代，境界易遷，一切耳目，皆以鄭聲錦縷為快，
0510a06: 若云出脫一步，則面墻而立爾。山野把釣臨江，亦有
0510a07: 年矣，能變化吐風雷者，曾有幾鱗哉？接來札，始見嗟
0510a08: 悼同心，不咸先哲之憂。其奈山野舉步實艱，終以未
0510a09: 晤為恨也。然彼此一家，不妨門下人往復相襲，是荷。
0510a10: 復灼然上座附來書
0510a11: 久違函席，不待召命，惟願趨承左右。第緣修造九
0510a12: 或為羈，不免意親而跡疏矣。相侍六易春秋，壁龍
0510a13: 苦眼懇點之無疑飛躍也，不日嵩祝之餘，方圖立
0510a14: 雪。
0510a15: 或魚出網，雷澤交加，修造豈能礙之？借問點眼後方
0510a16: 立雪，立雪後方點眼？者裏下得一轉語，何難徹天飛
0510a17: 去。
0510a18: 復雪影禪人附來書
0510a19: 和尚乘輕舟抵白下，轉法輪于聚雲，大施金鎞，凡
0510a20: 同志者，頌語錄，欽睹顏色，羨神馭凜凜，真果位中
0510a21: 人耳。濟宗一脈，有賴中興，生靈一大幸也，不勝佩
0510a22: 服。別時因賤恙不曾拜送江頭，覷黃花笑面想片
0510a23: 帆西歸，神人共護，水到成渠，不補馬師之重任，豈
0510a24: 亦喪卻兒孫耶？惟和尚秉金剛劍，殺活自由。墨仙
0510a25: 社兄遨遊武林，值陳道尊為參首，并諸縉紳瓣香
0510a26: 稟疏，迎漢師于宗鏡堂，豎摩醯首羅作略，萬指圍
0510a27: 繞，作家箭鋒相拄，墨仙抱贓自首，恨不能速迓和
0510a28: 尚。順流而至三吳，掀翻劫外陽春，不負同一鼻孔。
0510a29: 茲因漢師致書，齎語錄屈和尚，墨仙焚香遙望，故
0510a30: 裁短語修候，伏惟禪那迪吉，不勝瞻佇之至。
0510b01: 拈花微笑，已己成禍胎，迄後付偈傳衣，白椎豎拂，百般
0510b02: 賣弄，都是禍子禍孫，乃至捫空竊響者，頌古評唱，青
0510b03: 山綠水，嗟怨不少矣。如今明明在上，赫赫在下，又烏
0510b04: 知滿地袈裟盡化為沙場，人物幾成得宗風耶？禪人
0510b05: 還肯巴國為老婦蓍簪否？倘歸故里，不勞泣而尋之，
0510b06: 希過聚雲，悄地與腳跟下一捏，豈獨換舊重新，快可
0510b07: 稱歷代祖師消禍丸子。
0510b08: 與陳太史雪灘附復書
0510b09: 草木易時，人境傳舍，不覺石頭城又在巴國夢中矣，
0510b10: 曩荷護持使梵葉吉祥乎？下里奚獨紳庶感庇即字。
0510b11: 水桐山亦生色于居士也，政欲借鴻馳報，詎意秦寇
0510b12: 發難，往來旗幟正在荊夔間，緇輩出關甚生畏途之
0510b13: 苦，而江干境界，別是一番公案。茲值忠南法友碧空
0510b14: 者，亦造瑯，聊具八行，少伸致謝。
0510b15: 渴燄如焚，塵勞不息，坐使清涼，淪于火窟，猶自嘻
0510b16: 嘻愛戀，不捨無始孽緣深重，如此良可悲歎。嚮歲
0510b17: 親炙威音，夢魂欽服，極思返棹故園，奉請法席同
0510b18: 還鄉郡，豈意魔氣未消，荏苒至此，每用為恨。時承
0510b19: 惠問，如晤道顏，兼賜語錄，益開蒙薈，自愧鈍劣，未
0510b20: 能言下承當，如此笨漢，雖佛出世奈之何哉？秋間
0510b21: 定西去，長跪領誨有日矣。願師珍重自葆，臨風倚
0510b22: 棹，率略不莊，惟有依依。
0510b23: 復瞿孝廉不荒附來書
0510b24: 不侍獅子座近五月矣，未耳棒喝故，鞭策不前，無
0510b25: 線腳跟竟因蓬轉，師其何以教之？旋來擬走忠南，
0510b26: 望聚雲高處，投婆心頭陀，開我柴柵。適碧天皈依，
0510b27: 切切欲攀飛錫，暫憩弔巖休夏三九，仰止私悰，欣
0510b28: 喜獲，遂冀乘雲至止。山靈本勝，師來更增無限蒼
0510b29: 翠矣。蠢鳥野鹿，願領法音，萬惟光降，臨穎忐忑。
0510b30: 弔巖勝境，曩曾遊之，欲擬八景之作，獨未遇泉石主
0510c01: 人也。居士既蠟屐邀我，直不是同唱卷阿曲子。雲在
0510c02: 青天水在瓶，當下要居士會也，叱面一著，幸勿驚怖。
0510c03: 復酆陵熊李三孝廉附來書
0510c04: 李太乙　法教日違，塵勞日積，且與小魔，角勝殊
0510c05: 多，唇齒恐不堪對和尚言也。灼然謝世，興廢正惟
0510c06: 此時。先日以和尚許可，方敢曲成。目今委之荒涼
0510c07: 乎？前與熊豐老酌議，似有成緒，專候飛錫俯臨，以
0510c08: 全勝舉。大菩薩念頭原無擇地，布金解帶何世無
0510c09: 人？惟和尚哀憫而接引之。曷勝顒望餘而不悉。
0510c10: 熊豐元　老師別傳外想，復多心傳矣。弟子皈依
0510c11: 雖切，領取未能，歸來又是一重公案，何日了此業
0510c12: 緣，睹清淨法門耶？聞今冬有來平都之約，慈航遠
0510c13: 濟，知不置我苦海中矣。引望風便肅此代候。
0510c14: 熊克升　日聆玄緒，塵襟頓豁，苦無一刻之暇，遂
0510c15: 缺修復。茲者十方堂已有成議，此灼然師未了洪
0510c16: 願，而德符兄期為無諍者揮麈談心，專賴吾師。合
0510c17: 十焚香，早臨是候。
0510c18: 地藏道場原為十方設，豈得尟十方主人耶？第蠡管
0510c19: 之見，唯是暖其衣，飽其食，外無剝啄，內無追呼，足而
0510c20: 已，不知叢林常住是何物也，檀信脂膏以何消也，僧
0510c21: 眾日用將甚作主宰也。古德云：未明者箇空，住世，有
0510c22: 人與你算湯水錢，未明者箇空，行腳，有人與你算草
0510c23: 鞋錢，果無懼乎？今灼然既去，山野曾以是剎為念，奈
0510c24: 何宗鏡鮮酬唱之，客玄度鑿齒皆望之左右，大事因
0510c25: 緣果能赤肩擔荷否？錫移匪定，至之日即晤之日也。
0510c26: 上董老師係在家儒門業師，附復書
0510c27: 函丈別來十數秋，竟作風塵客，幸衣下摩尼不昧，而
0510c28: 剎海在毛端，古今還當念也。老師只作高尚其事人，
0510c29: 且亦垂憐方外否？朝陽老和尚，山野續燈師也，去歲
0510c30: 暮過枳溪，而春移浯水，今又返錫古戎，則絳帳席前
0511a01: 始得晉夫尺素，而別傳鄙作便投削政也。臨穎曷勝
0511a02: 翹仰。
0511a03: 憶老禪宗飛錫時，曾道江右人袖裏輪珠，不慧默
0511a04: 識其意，輪持大準提數年，今齋戒念佛法諱道文
0511a05: 又數年矣，旦夕神會，初不間于方之內外也。嘗聞
0511a06: 奇遇歷歷，佳刻種種，此皆希有之事，慕慕又聞欲
0511a07: 歸，為道懸望，偶爾無心。老師以書翰至，不覺喜動
0511a08: 顏色。第齒當柒袟，雙目欠明，乃命震口宣揚，恍若
0511a09: 面敘，始知不果歸之由也。然翹首跂足，終不容己已，
0511a10: 未審異日果有緣否？及側聽別傳，即是三聖人現
0511a11: 身說法，縱游夏安能贊一辭哉。敬服承誨，謹珍藏
0511a12: 為傳世璧。茲因便筒，假手空書。以謝臨楮，無任神
0511a13: 往。
0511a14: 復隱然法子
0511a15: 從上古人得和尚法，不違和尚記。如般若多羅之記
0511a16: 達磨，五祖之記惠能，皆是此所謂真師真弟子。故千
0511a17: 載之下，令人渴仰也。前走人來問話，正見爾將成之
0511a18: 志果，堪受室中師法否，若其依我之言，鐵石不易，則
0511a19: 慧祖一脈在爾躬矣。茲當埋頭伏爪，潛淵菊隱，縱有
0511a20: 檀信宗聚，但只隨宜誘之，況復大溈獨食七年栗橡，
0511a21: 始得為人，南泉牧牛遲重三十年，方施機用，較其今
0511a22: 者為何如哉？只恁麼做去，管教後日看破天下野狐
0511a23: 精，如其不然，休學老鴉笑豬。
0511a24: 與蒼石禪人
0511a25: 野人出入行隊，具有三看：一看有口硬腳軟者，通身
0511a26: 被人打過，猶云舌頭尚在，又至煞頭地位，依然畏首
0511a27: 畏尾去也。二看有腳硬口軟者，縱步步踏實，但向萬
0511a28: 人場中，不能橫說豎說，塵說剎說，單用眼角傳情，紅
0511a29: 葉題詩，正如黑夜買賣，令人失足者多。三看有腳硬
0511a30: 口硬者，穿著一領鐵布衫，橫著一根楖栗棍，處處搶
0511b01: 行奪市，立在萬人頭上，仔細檢點將來，也只得一半，
0511b02: 不見古人道，或擎拳，或豎指，行棒行喝成乖旨，忽然
0511b03: 棒下喝將來，與吾遠之又遠矣。且問是甚麼心行？射
0511b04: 鵰漫學熊瞿手，不犯窠巢也大奇。
0511b05: 與江陵開子關主
0511b06: 關不自關，主不自主。若以關關主，是擊鼓而求唐子
0511b07: 也，若以主主關，是家親之為妖祟也。然而關不自關，
0511b08: 主不自主者，則妙翅橫身，金毛撲網，盡大地總是箇
0511b09: 主人，遍虛空無非方丈，可令無手人一拳打破來與
0511b10: 聚雲相見，始不負山野臨軒未惜兩莖眉也。
0511b11: 復明府尹西有附來書
0511b12: 忝同里閈，未展法容，瞻仰之私，真如饑渴。茲來將
0511b13: 謂得沾醍醐一滴，而雲錫他往，當面錯過，悵恨無
0511b14: 已甚矣。不肖之無緣也。某根性劣弱，疑慮多端，百
0511b15: 年光景已己去其半，而箇中消息茫無影響，以情事
0511b16: 計之，亦是懸巖撒手之時矣。若家君直心勁骨，平
0511b17: 生一往不顧，似能受道，但向來意不在此，不甚信
0511b18: 嚮。近忽寄字不肖云，過忠必謁萬師，後又寄云得
0511b19: 萬師歸里，是吾輩大幸事，則皈向之意較不肖彌
0511b20: 切，惟是相去千餘里，未能親承和尚棒喝，將奈之
0511b21: 何，匆匆聊通數語，伏惟鑑照不宣。
0511b22: 浪子關山三十年，竟作風塵客，幸拄杖頭邊下，下落
0511b23: 主中主也。山野出世入世，癖于孤梗，而擔荷大事一
0511b24: 著，又是舊生習染，稚在芸窗，已被徑山語言穿透鼻
0511b25: 孔。烏知參見朝陽，乃徑山下鐵牛之裔，是以孳孳行
0511b26: 腳覓種子，隱隱爐鑿未開，恒其念也。故里中明公，
0511b27: 鄉城大老，竟未登龍門耳。前承遺翰，彩毫中異香殊
0511b28: 味，似有李楊之風。詎意錫外相左，荒廬坦率，況復尊
0511b29: 大人先顧平都，為別峰之混，悵然非一端矣。時聞朝
0511b30: 陽示寂之音，以一代宗脈，必欲上洞收安舍利，但資
0511c01: 斧寂寥，尚遲三月也。臨穎翹慕。
0511c02: 復春元古貌符附來書
0511c03: 去春得聆慈誨，至今耳有餘音。我師彈指到處，石
0511c04: 頭盡點。弟子輩又物中之頗有情者，能不俗骨都
0511c05: 化耶？歸來厭想塵紛，恨不常隨侍者，後而功名身
0511c06: 家四字，終是打脫不盡。自念諸緣盡後方尋出頭，
0511c07: 恐終無出頭日也。閑謬以人情作佛事，自比泥中
0511c08: 蓮花，吾師其肯許否？想慈悲普度，何忍一物失迷，
0511c09: 乃忠酆相去不過百里，現在有佛而不獲一親，諒
0511c10: 亦非師接引之本願也，久與李舍親私議，欲得和
0511c11: 尚一住，託令徒孫虔誠奉迓。聖人不擇地而施教，
0511c12: 莫謂此方眾生畢竟無緣。臨楮曷勝翹望。
0511c13: 兩接華翰，何啻雲錦十行，而知我喻我又不在張楊
0511c14: 之下矣。且古之傳燈居士，如商英大年者，託國鈞而
0511c15: 作佛事，藉鐵鉞以輝曇華，出入吾門，竟成祖道。居士
0511c16: 自聚雲會晤之後，山野謂諸學人曰：古公再來人，不
0511c17: 有靈岫之囑，安能氣品若是耶？此當附弩倒屣上平
0511c18: 都不待招之而速矣。無何四大失調，幾卸殼漏，竟作
0511c19: 蘧篨之質，前擬廿三四強為溯舟第，恐結制之際，又
0511c20: 為山野調攝未便故，不果其行也。尚顒瞻候不既。
0511c21: 復尹方伯惺麓附來書
0511c22: 久企道風，無緣言晤。乙亥春歸，棹過州急問聚雲，
0511c23: 忽石尤相厄，夜泊南岸江路。淹迷長年為政，遂不
0511c24: 克登名宿之壇，扣一兩則機緣。然禪師敘人也，月
0511c25: 明老人續燈師也。月老人化去，聞師返朝陽，經紀
0511c26: 後事。秋風漸爽，非其時耶，倘暫處杖缽，一問故里
0511c27: 道業，此中或有堪鞭策者，偶得便羽。道此區區，惠
0511c28: 然是望。
0511c29: 承來遙翰，以道義知我。想鷲嶺雞園，必有囑于明公
0511c30: 也。第山野風塵多載，于方外身憊形篨，未得覲清高
0512a01: 之座，良可歎恨。倘幻體稍起，無論山陰雪興武陵，花
0512a02: 春溯舟汶水，得荷綸音不少也。
0512a03: 
0512a04: 
0512a05: 
0512a06: 
0512a07: 
0512a08: 
0512a09: 
0512a10: 吹萬禪師語錄卷之十終
