0262a01: 水鑑海和尚六會錄卷五
0262a02: 嗣法門人原明等編
0262a03: 機緣
0262a04: 問如何是應時及節句師曰深苑華閒飛蛺蜨長隄
0262a05: 柳翠囀黃鸝曰就此借路還家得麼師掌曰認取路
0262a06: 頭。
0262a07: 問眼光落地時向甚麼處去師擊露柱曰向此去。
0262a08: 問如何是天王境師曰夜深靜聽江濤吼曰如何是
0262a09: 境中人師曰日午鼾眠鷗夢清。
0262a10: 問如何是賓中賓師曰竹杖芒鞋煙水杳如何是賓
0262a11: 中主師曰到處逢人解撒沙如何是主中賓師曰為
0262a12: 憐三歲子不惜兩莖眉如何是主中主師曰橫按太
0262a13: 阿無賸法大坐當軒孰敢窺。
0262a14: 師與孟太守葉司李茶次守曰人人俱有佛性因何
0262a15: 不見師拈起龍眼曰見麼守曰者是日用尋常底司
0262a16: 李曰且喜堂翁今日瞥地師曰貧道被二位看破。
0262a17: 周中丞巡撫偏沅訪師天王問如何是金剛不壞身
0262a18: 師豎拂子周曰請師直指師曰此法沅州千里餘。
0262a19: 問僧汝試放箇光看僧打一圓相師曰漆桶上又加
0262a20: 了一道箍僧罔知師呵呵大笑。
0262a21: 問本來面目不假參求還有方便麼師曰有曰請方
0262a22: 便看師展兩手曰攜去。
0262a23: 問風吹柳絮毛毬走雨打梨華蛺蜨飛明甚麼邊事
0262a24: 師曰換卻汝眼睛穿卻汝鼻孔。
0262a25: 問如何是學人本來面目師曰此去荊城三里許曰
0262a26: 不會其中意師曰到者方知。
0262a27: 問荊州古戰場何日干戈息師曰但自歇心狂四海
0262a28: 清如鏡曰野老不知堯舜力鼕鼕打鼓祭江神去也
0262a29: 師曰非汝境界。
0262a30: 問天王也恁麼道龍潭也恁麼道未審道箇甚麼師
0262b01: 曰山色湖光開法眼鳥啼華嘯見雲門。
0262b02: 問如何是地藏境師曰千竿脩竹插雲漢百鳥投棲
0262b03: 自遠來如何是境中人師曰灰頭土面無堪用要在
0262b04: 人間稱獨尊如何是人中意師曰等閒拈出烏梅子
0262b05: 換卻諸人活眼睛。
0262b06: 問僧仙府那裏僧曰鳳陽師曰汝解打畫鼓麼僧彈
0262b07: 指一下師曰未是作家僧曰請師打看師劈頭一棒
0262b08: 僧喝師又打。
0262b09: 問僧現成公案道道僧曰雨過蒼苔溼師曰引不著
0262b10: 僧喝師曰喝不著僧又喝師曰放汝三十。
0262b11: 問明明無悟有法即迷只如不存一法時如何師曰
0262b12: 綠竹常敲紅杏雨青山不礙白雲飛。
0262b13: 住棲賢十問
0262b14: 黃鶴樓晴川樓常年覿面因甚默默無言。
0262b15: 漢陽江徹底澂清因甚鬚眉照不見。
0262b16: 楚王城畔汝水東流且道是何宗派。
0262b17: 漢口夏口千古長流試問憑何不竭。
0262b18: 是法平等何故大別山者樣高漢陽江者樣深。
0262b19: 鐵門關原無鎖鑰何故往往立在者邊。
0262b20: 古鏡未磨時如何此去漢陽不遠磨後如何黃鶴樓
0262b21: 前鸚鵡洲只如漢陽與鸚鵡洲相去多少。
0262b22: 漢鎮街頭來千去萬因甚道土曠人稀相逢者少。
0262b23: 棲賢寺裏鐘鳴鼓響梅子山前牧唱樵歌試問是第
0262b24: 幾機。
0262b25: 琴堂絕響因世無知音今日重理朱絃獨望子期再
0262b26: 至只如不落宮商一曲向甚處著耳。
0262b27: 己未冬師寓荊州見大兵回京過虎渡四問附自荅
0262b28: 既是虎渡因甚渡馬。荅慈恩施一切方便有多途。
0262b29: 狼煙未息因甚班師回朝。荅四海五湖王化裏行
0262b30: 人莫與路為讎。
0262c01: 得到長安即便休只如黃河凍阻如何得至京師。
0262c02: 荅舉頭臨北闕信步是家山。
0262c03: 從前汗馬無人問只要重論蓋代功今日特贈一顆
0262c04: 空王印有功者領取印去。荅夢醒眼前都是笑那
0262c05: 堪黃葉作金錢。
0262c06: 三月三問山僧昨夜得一夢夢見靈官與真武慶生
0262c07: 官以兩手捧一盤而頭俯伏於地曰世間所有者小
0262c08: 卒不敢獻上頃獲一寶且不論其價尚人所不識顯
0262c09: 申鄙悃敢祝千秋聲未盡忽被迅雷驚醒試問靈官
0262c10: 所獻是甚麼寶世間無有人所不識。荅春風迎竹
0262c11: 戶夜雨滴華心。
0262c12: 佛事
0262c13: 達磨祖師開光梁皇殿上道不識明明一語不覆藏
0262c14: 少室峰前分皮髓全機顯露在當陽自此光明照不
0262c15: 夜人間天上更燭煌然則既有此莫大光明今日何
0262c16: 須向眼裏攃沙執筆曰要假兒孫腳下行點開灼破
0262c17: 四天下。
0262c18: 承天寺得一請開關格外玄關原無封鎖箇中消息
0262c19: 本自現成散之包太虛而機用全彰斂之入芥城則
0262c20: 鋒鋩不露今日行滿功圓天王為伊掀翻窠臼遂擊
0262c21: 關曰珍重當年無縫鎖而今廓落總無門。
0262c22: 埽楚石琦禪師塔天恩三被五剎振起寂照家聲唯
0262c23: 師光大白雲冉冉兮作師塔幢之華蓋流水潺潺兮
0262c24: 為師凡案之素琴白雲不可盡流水亦無窮師之靈
0262c25: 塔永鎮寰中。
0262c26: 埽鹽官安國師塔海昌一席師為肇闢支撐大廈鎮
0262c27: 壓海隅況乃五湖衲子競頭爭大中天子親記室發
0262c28: 大機展大用犀牛扇子千古風清虛空法鼓聒人耳
0262c29: 目馬祖八十四員善知識誰道唯有歸宗較些子且
0262c30: 今德業巍然塔幢聳立瞻依禮拜面目猶在汝等要
0263a01: 見國師麼赤日行天遠清風匝地生。
0263a02: 埽天童悟和尚塔撥開雲路上玲瓏澗水谿華觸祖
0263a03: 翁崛起當年河北令千支萬派出天童。
0263a04: 埽福嚴容和尚舍利塔白玉齒闢謬見而去妄紅蓮
0263a05: 舌誅邪解以歸真冷面熱腸逢人剖露三十餘年扶
0263a06: 豎宗門旂鼓一代至今舍利分煇光明烜赫慧海三
0263a07: 次塔前擬取一分天然玅供以獻師翁竟不能得也
0263a08: 舉首望空曰今日有也有也天雨寶華陳玉饌風搖
0263a09: 古柏奏琴來。
0263a10: 埽興陽敬和尚塔十三代祖庭誰再闢先師赤手力
0263a11: 能支豈因偶爾尋常出光被林泉大業垂雖已藏身
0263a12: 歸寂莫華香鳥語正施為試道先師今日還來受供
0263a13: 麼若道來則孤負先師不來則孤負慧海如何說箇
0263a14: 彼此不相孤負句青山朵朵開顏笑靈塔年年踞翠
0263a15: 微。
0263a16: 埽天王悟和尚塔師之最初塔幢節使丘公銘之載
0263a17: 於皇藏天下流傳迨今千有餘年但荊州自古戰場
0263a18: 塔幢淪沒不知何時有謂南宋岳飛征楊么堆火砲
0263a19: 寺遂遭燬塔隨而滅茲寺重興塔亦鼎建寺碑塔記
0263a20: 今入荊志獨師法裔久斬全賴後來主是席者堅而
0263a21: 持護即見雲門法眼二宗發祥有自雖然昔日塔幢
0263a22: 原未滅清明祭埽柳青青。
0263a23: 為明教剃度如來昔日在靈山手握金刀髮自刪此
0263a24: 際吾為汝剃落出家別是一人寰勤力學莫虛閒先
0263a25: 聖後聖總兒男。
0263a26: 為行童剃度賈島昔年曾反俗汝何又要入門來塵
0263a27: 埃斷處髮鬚斷了悟凡胎即聖胎。
0263a28: 為含石起龕當時恁麼來面門撲撲覺華開於今恁
0263a29: 麼去腳底雲山俱蹋碎一朝驀爾歸家搖手正謂適
0263a30: 來夫子時也適去夫子順也而又安得言之死乎生
0263b01: 乎雖然常樂地中留不住輕然移步往他方。
0263b02: 舉火炯炯光明不覆遮乾坤洞燭絕千差好著眼漫
0263b03: 生華就中消息露些些直下如此會得石中有璧豈
0263b04: 能含精潤頭頭皆受用其或未然一句分明親切語
0263b05: 殷勤付與丙丁公。
0263b06: 為華嚴菴雲石路祭起龕嗚呼子之為人兮朴且剛
0263b07: 子之處世兮淡以常子之染衣兮潔而淨子之斷髮
0263b08: 兮志猶皇柰塵緒縛而無計脫兮日逐以奔忙其幾
0263b09: 幾覺悟浮生之不遠兮欲修以未遑詎料忽焉殂落
0263b10: 兮偃然見此郎當嗚呼死生如大夢兮誰能豫覺臨
0263b11: 行灑灑脫此皮囊吾今指汝去路兮萬水千山不隔
0263b12: 毫芒者邊那邊常光不減其赫然兮又何悲以何傷
0263b13: 影落落聲揚揚家山行到好風光。
0263b14: 舉火任爾英雄與傑士到頭難免換皮囊今朝劫火
0263b15: 洞然發觸著通身放寶光好記取快承當千古萬古
0263b16: 莫相忘。
0263b17: 為恒作頭舉火魯班門下已經弄鑿拈斧天王寺中
0263b18: 曾來挂搭披衣昨夜笑而復舞手今朝偃而亦攢眉
0263b19: 世緣既爾謝宜合悟真機雲冉冉艸菲菲江北江南
0263b20: 皆寶所稱時贏得莫空歸其人卒死。
0263b21: 為河南李應柱起棺人人本有靈光寧容更加半點
0263b22: 處處無窮受用何妨再進一步踢破生死關截斷凡
0263b23: 聖路此界他方人間天上任爾施為何分僧俗若也
0263b24: 會得棺材瞠眼原非玅信步超方須自行。
0263b25: 舉火一生一死大須難結角羅紋火內看欲問李君
0263b26: 何處去翩然端直到河南。
0263b27: 為五臺菴澂源起龕撒手長安古路頭因緣大事一
0263b28: 時休臨行句子分明薦一帶青青艸色浮。
0263b29: 舉火覺海真空澂源湛寂覿面全提原無隱諱桃紅
0263b30: 陌上兮歷歷無生之旨柳綠谿頭兮明明不滅之機
0263c01: 直下豁然親領會全身末後看光煇。
0263c02: 為余學士起棺嚴風凜凜碧落煇煇大道淵源廓露
0263c03: 全機悟之在人兮頭頭是路迷之滯蹟兮處處無依
0263c04: 茫茫執而不反兮漂漂乎何止明明茲以揭示兮汲
0263c05: 汲乎無違朝聞夕死兮榮而有幸啟手啟足兮信然
0263c06: 全歸擊棺曰臥在此中原不玅密移一步看龍飛。
0263c07: 為錢明覺封龕萬法本閒華鳥靜唯人自鬧往來忙
0263c08: 而今收拾歸家去一髮一絲都掩藏。
0263c09: 起龕行人萬里送春歸一路華飛點翠衣急急向前
0263c10: 消息好莫教遲鈍上頭機。
0263c11: 舉火佛號大覺汝名明覺先覺後覺其揆一也於今
0263c12: 指汝歸何處火燄堆中是道場。
0263c13: 為亡僧舉火北地生南方死一靈性了無依舉火炬
0263c14: 曰承此火光三昧力了然證取潑天機。
0263c15: 為觀指起龕蘄州是汝生長處揚州是汝遊行處真
0263c16: 州是汝回首處且道那裏是汝常樂處前途更有最
0263c17: 高峰殷勤行到自怡悅。
0263c18: 舉火為最上乘人說最上乘法觀指其為最上乘歟
0263c19: 況與我謹一江之隔亦乃為鄉人也安得不互相發
0263c20: 明末後大事觀指汝精勤持誦為最上乘歟淨守毗
0263c21: 尼為最上乘歟乃至造像刻經飯僧修供為最上乘
0263c22: 歟若最上乘者生不知來處死不知去處實人生至
0263c23: 大之事今既撒手宜當體悉舉火炬曰觀指本來面
0263c24: 目覿體靈光我今為汝真實指點終不虛也。
0263c25: 為了然煆骨盤走珠兮珠走盤信手拈來顆顆圓非
0263c26: 獨汝今能證了十方諸佛體皆然體皆然體皆然火
0263c27: 燄光中生白蓮。
0263c28: 為王吏科起棺富貴功名當等閒難留生死片時間
0263c29: 兒嬌室內腸幾折父老堂中淚欲潸四十一年真作
0263c30: 夢百千萬劫返家山而今琴劍誠無用望斷秋風人
0264a01: 不還雖然一色杏華紅十里狀元歸去馬如飛。
0264a02: 下壙到家田地不多爭七尺深深埋白雲莫謂今朝
0264a03: 空手去文章千古一匡墳。
0264a04: 為亡僧舉火生前多為別人忙死後枯形實可傷一
0264a05: 副皮囊值甚物煙消火滅看郎當雖然山僧更為點
0264a06: 出金剛不壞身令汝往來自在舉火炬曰箇裏無私
0264a07: 全正令衲僧鼻孔好流通。
0264a08: 為五臺菴指印封缸如我按指海印發光汝暫舉心
0264a09: 塵勞先起只如指禪建五臺梵剎於八省通衢之地
0264a10: 開古林戒壇於衰殘落莫之秋是塵勞先起耶海印
0264a11: 發光耶今日總歸瓦棺內任從佛眼覷無門。
0264a12: 為尼大智舉火般若大智如大火聚近之則通身燎
0264a13: 卻豈容立地而思智禪智禪知不知曇華一朵插頭
0264a14: 時。
0264a15: 為慧鎧慈念入塔六角亭內無縫塔中安身穩便受
0264a16: 用何窮慧鎧卸兮干戈靜慈念息兮睡正濃春山萬
0264a17: 里雙眸碧華鳥一聲塔戶封。
0264a18: 為念真入塔一念純真未是到家消息吳山越水任
0264a19: 爾腳下遊行蹋破芒鞋歸去後玲瓏塔裏好安身。
0264a20: 為憨石珂禪師舉火蘇州有底真州賣拓出滿盤不
0264a21: 吝生今日盡情都撒下一天雪月釣舟橫雖然老僧
0264a22: 為汝轉末後法輪去也遂擲火炬。
0264a23: 為宗一舉火腰包頂笠南詢久果未成時華未開回
0264a24: 首可憐無限意桂華包裏坐蓮臺宗禪宗禪胡為哉
0264a25: 此際不須多指示火光堆裏絕塵埃。
0264a26: 入塔九日登高諸方舊例重陽入塔金粟新條黃華
0264a27: 滿目兮無窮富貴西風透體兮不盡風流湘北潭南
0264a28: 休更覓家山穩坐樂悠悠。
0264a29: 為雲澤侍者舉火麟角鳳毛世所艱銀墻鐵壁腳頭
0264a30: 寬歸根落葉頂句一吸神鼇滄海乾攛火炬曰從
0264b01: 教遍地起波瀾。
0264b02: 為禹峰禪師舉火破家散宅走西東覓得驪珠皮袋
0264b03: 中三載挂瓢胥浦上一朝脫化向秋空生緣自謂蘇
0264b04: 州有宗派沿流太白峰火燄道場須聽法眉毛鼻孔
0264b05: 盡通紅要見眉毛鼻孔麼舉火便燒。
0264b06: 為趙州菴老僧起龕住住住逢人請喫趙州茶去去
0264b07: 去八十行腳非容易蹋破芒鞋無覓處得來只在腳
0264b08: 尖頭。
0264b09: 為化石入塔點鐵化為金玉易勸人除卻是非難尋
0264b10: 常一種平懷事放下千般永日閒雖然黃金鑄就西
0264b11: 施骨賽過人間白玉顏。
0264b12: 師野游拾白骨舉火骷髏骷髏一臥荒郊不計秋而
0264b13: 今指汝歸家路麥浪堆中翠色浮。
0264b14: 為淨菴舉火來時淨灑灑去時赤條條來去兩頭路
0264b15: 天台有石橋去去去西風黃葉飄莫沉吟火後一莖
0264b16: 毛。
0264b17: 為尼上機本封缸臨濟爺爺半勺水末山孃孃不得
0264b18: 用而今掩上虛空門千眼大悲覷不見。
0264b19: 為萬巖立舉火一去一來原不動萬巖立處體全彰
0264b20: 皮囊休謂無交閣火內華開朵朵香。
0264b21: 為法瀾澂禪師舉火舉火炬曰看看此是我首座澂
0264b22: 公本地光明四坐道場以之接物利生六十四年以
0264b23: 之撐持門戶因緣湊合平地忽起瓊樓玉殿鉗錘玅
0264b24: 密座中每見鐵額銅頭今朝能事既畢何妨鬧裏抽
0264b25: 身唯此末後句子仍借老僧些力攛火炬曰爇卻須
0264b26: 彌頂何處不稱尊。
0264b27: 浙江藩臺李公士楨嘉興太守盧公崇興捐梓
0264b28: 水鑑海和十卷送楞嚴寺經坊隨
0264b29: 大藏流行伏願人人開法眼箇箇悟心宗
0264b30: 康熙丙辰冬月吉旦旌德周漢臣書劉御臣刻
0264b31: 水鑑海和尚六會錄卷五
