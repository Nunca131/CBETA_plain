0467b01: 聚雲吹萬真禪師語錄卷下
0467b02: 嗣法孫　燈來編
0467b03: 入堂
0467b04: 入堂參話頭一節迺古人為後學開底方便法門秖
0467b05: 因心意識三種雜毒難除與他一個硬石頭磊在胸
0467b06: 中方始除去一切絡索若把著不變何異無病服藥
0467b07: 藥反成病久久倒作個死煞東西或有工夫稍起者
0467b08: 但見參時有不參時則無靜時有動時則無醒時有
0467b09: 睡著則無說時有不說則無縱少有見處總在黑山
0467b10: 下卜度將來何曾十分透脫若是個力量漢鐵起脊
0467b11: 梁放下身命千咀萬嚼把這硬石頭百咂碎依舊是
0467b12: 個現現成成底便爾開眼眼上有話頭側耳耳上有
0467b13: 話頭縮鼻鼻上有話頭動口口上有話頭伸手手上
0467b14: 有話頭舉足足上有話頭自從得入黃金殿四壁光
0467b15: 明遍十方。
0467b16: 入堂舉長沙云我若一向舉揚宗教法堂前草生一
0467b17: 丈聚雲不然我若一向不舉揚宗教法堂前草生一
0467b18: 丈舉也不得不舉也不得作麼生得法堂前草不生
0467b19: 去良久云田中蛙鼓叫嶺上野猿啼。
0467b20: 入堂大凡參究這個一切皆有悟處有行持禁戒向
0467b21: 衣缽邊得悟者有看讀經文在語言中得悟者有入
0467b22: 眾作務觸物遇緣得悟者看得破時處處菩提路門
0467b23: 門古佛家不勞重進步海角與天涯。
0467b24: 入室
0467b25: 問僧麻三斤乾屎橛此是甚麼人語僧云癩狗泥豬
0467b26: 語師便打。
0467b27: 問僧喚作竹篦則觸不喚作竹篦則背首山念唱導
0467b28: 大慧杲依樣畫葫聚雲又作麼生僧云鐵菱角笑殺
0467b29: 水烏龜師便打。
0467b30: 僧入師以拄杖畫○相云此是一字於左邊畫○相
0467c01: 云此是二字於右邊畫○相云此是三字昨日說與
0467c02: 謝三郎今朝說與新闍黎僧云洗面摸著鼻孔師
0467c03: 云你鼻孔在甚麼處。
0467c04: 問僧橫擔拄杖緊鞘草鞋是甚麼人行履僧進前兩
0467c05: 步師作聽勢。
0467c06: 問僧無字作麼生參僧彈指師打云莫道無語好僧
0467c07: 云還許學人問話也無師打云莫道有語好僧云學
0467c08: 人不會師復打。
0467c09: 問書記會寫不怕筆頭樁記云不打這鼓笛師打云
0467c10: 不打這鼓笛記云無手人又作麼生師打云不打這
0467c11: 鼓笛記云草裡漢師打云不打這鼓笛。
0467c12: 僧入師云我不問你僧云為何不問師便打僧大叫
0467c13: 師連棒打出僧入師云適纔有個野狐被老僧打出
0467c14: 去了僧云某是新產獅子兒師云我知道你僧云和
0467c15: 尚也須骨出師云汝不是獅子兒。
0467c16: 勘辨
0467c17: 有僧自曹溪來參師云我有個人往曹溪僧云是甚
0467c18: 麼人師云喫粥去。
0467c19: 有行腳僧慕朝海師云海雖闊大卻是川水流去底
0467c20: 僧云未審川水在甚麼處流來師喚侍者云盤中菜
0467c21: 著些醋好。
0467c22: 侍者為師設飯床太遠師自撤近前者云君子離臺
0467c23: 三尺師云衲僧者無語師代云近也喫遠也喫又
0467c24: 云和尚年尊將就些好。
0467c25: 師住金陵觀音庵朝宗來參師云甚處來宗云天童
0467c26: 師云天童近日何如宗云大家在這裡師云不要說
0467c27: 脫空話宗云師何不往天童去師喝宗云落在甚麼
0467c28: 處師便打。
0467c29: 劉墨仙居士持聖恩問道錄見訪與師坐間論及楊
0467c30: 岐九峰之語師云正恁麼時楊岐在前九峰在前士
0468a01: 良久問和尚又作麼生師便喝士云這一喝是前是
0468a02: 後師翹一足士禮拜。
0468a03: 一僧來參師問甚處來僧云金粟來師云如何是金
0468a04: 粟得力句僧云白雲覆青山青山不露頂師云此是
0468a05: 意識家語如何是得力句僧云虛空粉碎大地平沉
0468a06: 師云此是義學家語如何是得力句僧無語師云汝
0468a07: 不曾從金粟來。
0468a08: 晚課次師問一僧云自己已是僧又皈依個甚麼僧云
0468a09: 不妨自皈師云語不離窠臼安能出蓋纏僧云從來
0468a10: 不出門師云笨驢推磨。
0468a11: 勘初機語西來大意直指單傳且道傳個甚麼。
0468a12: 心佛與眾生是三無差別為甚麼凡夫不會。
0468a13: 水牯牛未降猢猻子未死衣缽放在甚麼處。
0468a14: 勘諸方學人語可中有一物牙如金爪口似血盆一
0468a15: 晝夜吞卻八萬四千恒沙諸佛未審過在甚麼處。
0468a16: 座下無席帽案邊無胥吏階下無荊條竹根為甚麼
0468a17: 祖師語言喚作公案。
0468a18: 形直影端表裡須正為甚麼佛祖袈裟東高西低左
0468a19: 披右袒。
0468a20: 六根俱有功德為甚麼祖師多唱鼻孔。
0468a21: 父母生汝身師長訓汝法為甚麼捨父逃走背師行
0468a22: 腳。
0468a23: 問答
0468a24: 僧問薰風自南來殿閣生微涼意旨如何師吹一口。
0468a25: 僧問世尊道天上天下唯吾獨尊為甚麼雲門要打
0468a26: 殺師云路見不平傍人剷削。
0468a27: 一僧作禮云請和尚上雪山去師云我纔在雪山來
0468a28: 僧云某甲在山下不曾得見師喚侍者一聲。
0468a29: 僧問如何是當機一句師打云速道速道僧擬對師
0468a30: 打出。
0468b01: 僧問一句當軒八萬門如何是永絕生死句師云毘
0468b02: 盧頂上行。
0468b03: 答漢月禪師四問
0468b04: 正睡著時與死了燒了心之與性牙齒打不著須向
0468b05: 這裡希取大用始得如何是此處底大用。答云寧
0468b06: 向太陽粧羅剎不來黑暗扮觀音。
0468b07: 沿流不止絕卻真照照不到處如何是吹毛用了急
0468b08: 須磨且道磨個甚麼。答云折腳鐺裡淡黃虀。
0468b09: 用處既已脫卻心性切莫在離心性處躲根除此一
0468b10: 邊如何相見。答云纔過驢胎又鑽馬腹。
0468b11: 近世野狐都說心性禪不知姓張姓李請禪師代答
0468b12: 一轉語貴圖天下衲僧脫卻腥臭。答云奪這老賊
0468b13: 頭拄杖拗折莫言不道。
0468b14: 問漢月禪師四問
0468b15: 作相問用水一碗貯米七粒架茆草十字在上請道
0468b16: 是甚麼義。
0468b17: 溈仰九十六種圓相收在六義問這個收在那
0468b18: 一義。
0468b19: 古人道八角磨盤空裡走不知是空走磨磨走空。
0468b20: 老鼠吞大象蝦蟆口咬著吞不入拖不出蒼頭老兒
0468b21: 跳一步請下一轉語。
0468b22: 頌古
0468b23: 世尊陞座。
0468b24: 凍嶺梅花鬥雪開暗將香氣逼人懷浩然一見難藏
0468b25: 興嬴得春風特地來。
0468b26: 舉一不得舉二。
0468b27: 南北仙人各一山狹路相逢似不干瓢中俯仰無人
0468b28: 見暗裡同心臭若蘭。
0468b29: 趙州勘婆。
0468b30: 妖鏡從來不徇情當陽照破野狐精而今大地無差
0468c01: 互多少長安感舊人。
0468c02: 青州布衫。
0468c03: 萬頃茫茫一葉舟東西何處是風流豈如把釣沙灘
0468c04: 上明月蘆花色轉秋。
0468c05: 須彌山。
0468c06: 等閑平地起骨堆欲脫塵囂反自埋賴有霹靂無情
0468c07: 手把得山河擊碎來。
0468c08: 一光東照。
0468c09: 圖佩環瀛山海齊長安壁上竟成蹊季卿且問家何
0468c10: 在一葉飄飄渭水西。
0468c11: 南遇唱和。
0468c12: 夜月樓臺霜戶開百花素女廣寒來玉人笑倚闌干
0468c13: 上執手牽衣過御階。
0468c14: 雜述
0468c15: 示監院偈
0468c16: 情境紛紛路不繁春亭花鳥木人看指揮提掇誰為
0468c17: 用鏡裡無痕一照間
0468c18: 示副寺
0468c19: 物心無二體非遙握土成金行最高日用應緣真我
0468c20: 在四時雪藕伴冰桃
0468c21: 示典座
0468c22: 心如事事亦如如百味從中妙不粗但識鹽梅堪熟
0468c23: 鼎誰知和氣是香廚
0468c24: 示知客
0468c25: 彬彬文質顯僧伽語默逢迎月下花覿面既呈賓主
0468c26: 意何妨慧眼別龍蛇
0468c27: 示雜辦
0468c28: 妙用神通豈異殊只在尋常會也無把重提輕光燦
0468c29: 爛森羅象裡自稱孤
0468c30: 示侍者
0469a01: 函丈方隅世界寬折旋俯仰導人間從來衣缽無他
0469a02: 借金色頭陀代代傳
0469a03: 經行
0469a04: 一步一步踏實地薰風過閣轉清涼不識個中天籟
0469a05: 響十指徒將作道場
0469a06: 看經
0469a07: 文字千般煥眼光覺來雜糅不成行還他黑白和煙
0469a08: 紙依舊瞳人灼故鄉
0469a09: 坐禪
0469a10: 學人莫坐癡默禪寂照何曾諱正偏北斗藏身飛焰
0469a11: 裊不將雙眼落林泉
0469a12: 問答
0469a13: 海翁無事上磯頭把釣深波月一鉤結舌不題風味
0469a14: 響蒼巖無耳漫思修
0469a15: 
0469a16: 木雞撩倒百花仙徑寸盤中熱露涓鞀鼓龍舟白鶴
0469a17: 浪金鞍騮馬珊瑚鞭
0469a18: 
0469a19: 萬仞峰頭壁立寒招搖鶴舞玉闌干無絃夜弄師襄
0469a20: 調六月梅花雪裡看
0469a21: 
0469a22: 金毛踞地燦殊沙火焰青蓮水上花十萬億程飛琥
0469a23: 珀無邊芝草鬥煙霞
0469a24: 
0469a25: 玉塌稜稜四角懸紅羅帳裡月初圓鐵牛咂碎相思
0469a26: 夢魚在煙波鳥在天
0469a27: 看錄
0469a28: 傳燈錄載傳燈頌總是先人口上禪讀罷了然無個
0469a29: 事秋風秋雨洗闌干
0469a30: 法身
0469b01: 麥地牛生草沙河馬捉魚紅爐冰種火梅花夜讀書
0469b02: 詩
0469b03: 毛詩擬作有序
0469b04: 雲之南其望匪思嗟嗟我榆誰浣牽中衣雲之南寄
0469b05: 聲維長我儂異邦厥志履清涼雲之南疏竹蔭清古
0469b06: 木瑤琴現彼物中真雲之南竺兮有蕸我慈脫去苞
0469b07: 彼德中花
0469b08: 右毛詩四章章四句此詩乃追母氏而作也家慈
0469b09: 自山野出俗後厥志法門六時危坐心佛相憶者
0469b10: 九年初小病七日前先計某日我當西去是日斂
0469b11: 衣踞坐於庭左右將信將疑時至果脫然念佛而
0469b12: 逝親友聞已自外以念佛敲魚入庭家慈聞佛聲
0469b13: 再覺與眾同音念誦一餉告別長往山野聆之作
0469b14: 是詩以自慶。
0469b15: 讀花神三妙記樂府
0469b16: 綠霜塗柳翠朱露染桃紅月娥素羽寒兔逼妒殺英
0469b17: 才花雨中君不見玉簫羅漢撲彤墀白鳳香囊苦離
0469b18: 離又不見徒死苾芻細腰舞挑目招心住江渚可憐
0469b19: 如劍復如蛇螯我靈根戕我家只須惡慧勤三作不
0469b20: 消景雲長聯賦
0469b21: 秋日田侍御見召賦得君馬黃辭之古樂府
0469b22: 君馬黃恒引駕假乘之難酬價秋日馳之苦路斜須
0469b23: 惜當年產渥澍況來抖擻不宜馳追風逐電何用之
0469b24: 寧負竹樓神鳳操未許輕折楊柳枝
0469b25: 善哉行樂府
0469b26: 誰將天地號紅爐百昌因之以榮枯英豪束卻臭皮
0469b27: 袋透得幾人是丈夫蚊蜩殼脫寒枝棄蜂蝶神化壤
0469b28: 坌無明明雲路弗施為撲火吐絲何太愚楊雄投閣
0469b29: 徒已矣介子焚身空悲爾不識西華老神仙天子呼
0469b30: 之猶未起幸來早覺華胥夢始知妙湛緣影弄可憐
0469c01: 采石投江魚可惜玉京傳白鳳舉眼北邙籠冷煙那
0469c02: 能得入桃園洞雖曰把酒且當歌怎奈人生能幾何
0469c03: 王子七日杳世路波斯兩次睹恒河碧眼黃頭原卓
0469c04: 越余已追之可長活指上拈來四句真大都一字皆
0469c05: 隱括徙倚出頭解虎錫熬煎爐內降龍缽非為自私
0469c06: 入雲深窮則獨善兼則達廣成曾示我無搖四體鬚
0469c07: 髮任蕭條中含一物先天地年年不逐四時凋四時
0469c08: 凋兮余不老個裡蒲團秋月皎這回踏遍海潮音隱
0469c09: 隱露出珊瑚寶
0469c10: 君子行樂府
0469c11: 荊南之水祖岷峨宛轉波揚壘疊多黃河之水自長
0469c12: 天哮濤流水不勝玄從來枉直人間事過者為之口
0469c13: 諓諓卜居楚子不須問碧虛湫盤獨是然瓠巴鼓瑟
0469c14: 遊魚戲伯牙操琴仰馬視樵父不等爛柯回世態怎
0469c15: 知雙眼淚爝火不息訪鷦鷯日出而作意飄鷂唐虞
0469c16: 垂衣天下治偏使我心何忉忉方今太是氣淤塞較
0469c17: 之雄伯尤污黷投醪江飲不再來分飯剖餐誰追復
0469c18: 腐鼠癡鳶滿市場石沉稿立羞干祿豈如昌雨覓黃
0469c19: 花豈如乘興看修竹黃花修竹固悠悠白牯黧奴可
0469c20: 解求了知擊角愈增醜罷讀離騷短髮遊潮吟島嶽
0469c21: 三洲應澗影星河一月秋幾回白雲深處坐幾度百
0469c22: 花叢裡過請循其本卻歸家栩栩蝴蝶些兒個羊裘
0469c23: 莫說把絲綸采薇休道耽饑餓豪傑古今長夜中街
0469c24: 頭布袋輕笑破
0469c25: 除夕賦得將進酒似田侍御樂府
0469c26: 去年除夕荊南謔今年除夕臨江樂雪花撲亂梅花
0469c27: 飛清香點就壺中酪何須麴檗煩儀狄竹葉寒光明
0469c28: 的皪化母展動三陽開春風即送人日來閑中且聽
0469c29: 八仙歌長安李白信奇哉
0469c30: 君馬黃感賦
0470a01: 陟岡之馬玄且黃白璧月題鸞鏘鏘介睨齧鞭策
0470a02: 絕骭氣騰躍苦王良可憐北冀生馬多肆無天廄怎
0470a03: 奈何鹽車有恨徒惆悵下乘液髮忍蹉跎我欲相忘
0470a04: 索真馬皮毛外擢踏天下千里昂昂大塊中七聖還
0470a05: 來參牧者
0470a06: 行路難
0470a07: 林之壑兮山之石手之策兮足之屐戰兢一步一垂
0470a08: 涎此去天臺還幾尺白雲雖近御風遲曳尾徒勞把
0470a09: 釣癡只今故向煙塵裡豈將黃葉賺啼兒世道草萊
0470a10: 秋禁度轉眼嘉平霜雪吐驅馳若未徹骨寒梅花孰
0470a11: 肯枝頭露行路難行路難路難不作燕人慕
0470a12: 感賦
0470a13: 崑山之玉原無色幽谷之芝不漏香嗟哉世態鮮青
0470a14: 眼觸目黃金未見光洛溟那識靈龍臥蒼梧誰知彩
0470a15: 鳳藏呵呵雲徑歸來也門巷是兮人境狂
0470a16: 代作陳郡侯德政樂府辭日重光行
0470a17: 附耳珮瑛何其象點然流蘇未作光民無舉目山無
0470a18: 色到處鯨鯢波浪狂蒼蒼何幸憐孔邇重光重輪特
0470a19: 地起蔥鬱文華絳帳開歌頌歡聲芾棠止三接三錫
0470a20: 頻來頒爭守無妨遮閭里君不見蒞政唯需一杯水
0470a21: 遊岑公洞
0470a22: 未到岑公洞先讀岑公碑字字稱金液行行讚石芝
0470a23: 未識岑公知不知卻令古島暗攢眉寧使人將五恨
0470a24: 推誰肯犬吠落人嗤君不見踏遍歌聲何所為
0470a25: 春日策杖巴臺步杜甫贈王郎司直韻短歌行
0470a26: 不得抖擻不若匏瓠一繫哉木葉乾殼乘之豈謂風
0470a27: 而偕策杖柳堤碧煙舞過橋澗底白雲開鳴玉菴前
0470a28: 淺翠來影入松關林鳥度聲傳江干湍水怒古道夾
0470a29: 柏扇飛紅桃花凋落人不顧唯有夜月歡相慕
0470a30: 窗隙吟
0470b01: 舉目看前窗前窗綠影竹轉眼看左窗左窗樹影綠
0470b02: 相敲相舞葉搖風為羽為商聽不足聽不足一輪月
0470b03: 下瑤池窟
0470b04: 宿萬家菴有感
0470b05: 摶風不羨榆枋志嘖嘖榆枋卻有評誰識山河無關
0470b06: 楗到處幽幽似白雲憶昔素王居陳蔡芝蘭芬芳何
0470b07: 所礙皎乎日月煙雨中寬兮天地人情外予經此際
0470b08: 亦蹉跎且無子路說窮態
0470b09: 辭
0470b10: 布施
0470b11: 八識正幽幽風停海靜浪濤休通明殿孤光映十洲
0470b12: 森羅萬象色影咸收檀度原非著相求欲到頭心珠
0470b13: 燦爛逆水駕慈舟
0470b14: 持戒
0470b15: 河漢鎖空霄月落寒潭斗柄高往來的水面細風飄
0470b16: 雪謝冰消清流獨繞尸羅塵垢絕纖毫把斯標金章
0470b17: 玉篆青華臺上遶
0470b18: 忍辱
0470b19: 斧劈太虛空螢燄難燒海映紅歌利王卻是古家風
0470b20: 寸刀斷幻四相無蹤個裡知音大覺同臭皮籠煙波
0470b21: 散盡霹靂滿天轟
0470b22: 精進
0470b23: 一步一蓮花門門古佛信無差琉璃地現出老袈裟
0470b24: 法席冤家從茲脫灑太平誰道將軍大劫如沙不離
0470b25: 一息超越過天涯
0470b26: 禪定
0470b27: 鐵脊古頭陀嚼碎寒空遍大羅玄元始化作須彌座
0470b28: 雲舞風歌龍潛虎臥泥洹不假修持多任蹉跎玄黃
0470b29: 消散光陰孰礙我
0470b30: 智慧
0470c01: 慧日獨高懸一寸靈心碧落天十法界到此絕塵煙
0470c02: 事理同圓心法雙玄摩尼五色因緣現論當然朝朝
0470c03: 行道夜夜抱佛眠
0470c04: 行
0470c05: 散步優游穿徑騎牛尋逝水魚戲莊周更奧窔處萬
0470c06: 籟歌謳聽谷聲雅鳥聲趣竹聲幽
0470c07: 住
0470c08: 卷室茆庵自在幽閒論羶逐與我無干朝參麋鹿暮
0470c09: 侶猱猿但嚼黃精啖苦菜掬清瀾
0470c10: 坐
0470c11: 竹椅蒲團燕息悠然追二氣固入泥洹良久渾化無
0470c12: 地無天到鴻蒙內威音外太虛前
0470c13: 臥
0470c14: 石塌蘆編和衣共眠一鼾了無盡長天雙林樹下月
0470c15: 朗星懸任泥牛吼木馬唱金虎言
0470c16: 
0470c17: 
0470c18: 
0470c19: 
0470c20: 
0470c21: 吹萬大師塔銘
0470c22: 欽命整飭兵巡上川東兼理監軍道湖廣參知政
0470c23: 事四川觀察使浯江弟子田華國熏沐拜撰
0470c24: 州郊北有三目山為郡之項脈山龍小歇蜿結虯盤
0470c25: 中創聚雲禪林迺闔郡縉紳士庶所就其謀始而圖
0470c26: 成者則本郡侍御高公與家大人實主之國亦少與
0470c27: 有力焉蓋以居吹萬大師也大師諱廣真僰道宜賓
0470c28: 人俗姓李父祖三世為婆羅門師生有異徵詳載行
0470c29: 錄幼而業儒長而事佛得法於月明聯池老人池嗣
0470c30: 鐵牛遠遠嗣荊山寶寶嗣無念有有嗣二仰欽欽嗣
0471a01: 小庵密密嗣一言顯顯嗣筏渡慈慈嗣苦口益益嗣
0471a02: 淨慈明明嗣鼓山永永嗣西禪需需嗣大慧杲歷溯
0471a03: 源流師固大慧十四世孫也大慧下十尊宿遞有機
0471a04: 緣語錄流傳至鐵牛月明但述相見之語付囑之偈
0471a05: 大師崛起而中興之匪第光顯徑山鼎新臨濟而且
0471a06: 扶宗拯弊身體力行師蓋千古法門之功臣也何以
0471a07: 言之當師之時禪風衰晚師則慨然有從先之志套
0471a08: 板時腔竊恥而不為是以涉海入吳穿閩過粵一帶
0471a09: 煙霞物色盡在目中大都墨浪筆花競浮場社無有
0471a10: 可其意者自湖東開法後便爾返棹錦江家君挽留
0471a11: 卓錫樹幟雲根年來開堂眾至數千指師之教人每
0471a12: 以慈悲真實忍辱為訓不稽之言不出諸口隨俗之
0471a13: 事不行諸身凡其作則立規者皆準先正之典型而
0471a14: 不以師心自用遐哉其不可及也嗚呼宗門割裂鬥
0471a15: 諍成風家創一言人標一解硬節擔板之病中於膏
0471a16: 肓師體醫王之慈痛為針灸故有病在一棒一喝以
0471a17: 為直捷者師則救之以宗旨有病在習見習聞以為
0471a18: 沿流者師則救之以悟明有病在承虛接響以為解
0471a19: 會者師則救之以參證至於冒名祖位賣弄虛聲鄙
0471a20: 棄律儀肆行誑誕種種疚患師無不看病用方諦觀
0471a21: 普說小參總皆對症藥石國不肖雖不能窺其一斑
0471a22: 挹其餘緒良由北面於師未嘗不從揮麈豎拂間識
0471a23: 婆心而奉法旨也師殆不可及者哉師正錄十卷廣
0471a24: 錄近百卷已巳屬水部尚書郎月崖熊公捐俸刊刻月
0471a25: 崖諱汝學豫章人鐵公法子師之孫也刊成而師之
0471a26: 法雨澍矣沐其澤者靡不沾其潤覺片言隻字皆有
0471a27: 師之面目存焉則皆有師之鴻慈寓焉具眼者那肯
0471a28: 錯過若夫端嚴相好和氣春風瞻師之容者咸生懽
0471a29: 喜接師之範者極其讚嘆則又師之威儀盛德感召
0471a30: 乎人者為自然爾嗚呼今之沽源流而付衣缽者濫
0471b01: 矣師獨不輕於授受必勘其行履見地垂範人天者
0471b02: 而後許之如鐵壁慧機禪師則本川營山人三目慧
0471b03: 芝禪師則吾郡劉氏子鐵眉三巴掌慧麗禪師則北
0471b04: 直趙州柏鄉人之三公者皆師入室弟子也其餘得
0471b05: 師之法或遠引山林或垂鉤湖海者未可盡悉此則
0471b06: 克振家聲丕承基業國之所目擊而心折者烏容不
0471b07: 並述以紀其傳哉師住世五十八年開堂五處偶示
0471b08: 疾山神悲號樹木摧折病中嘗歌唱自娛提持學侶
0471b09: 如舊三月前謂侍者曰我臨終須大喝而去於崇禎
0471b10: 十二年己卯七月三十日索筆書偈云朝打三千暮
0471b11: 打八百要會聚雲眉毛出血擲筆危坐不語至午果
0471b12: 大喝兩聲脫去茶毘煙至松羃結為五彩遍地荷香
0471b13: 襲人起骨得黃金鎖子三莖當門二齒變為紫色五
0471b14: 色舍利三百餘顆平都地藏寺迎十二顆建塔餘皆
0471b15: 塔於本寺三目山之陽弟子華國謹拜首颺言而為
0471b16: 之銘曰。
0471b17: 碧眼西來不立文字五葉一花
0471b18: 垂蔭奕世徑山大慧為臨濟宗
0471b19: 諡謚稱普覺法海神龍遞傳而下
0471b20: 迄師吹萬中興祖道光昭雲漢
0471b21: 大哉師模罕與為儔高豎三目
0471b22: 卑彼陵丘自號頭陀冠曰如醉
0471b23: 振鐸聚雲提醒聾聵當師之時
0471b24: 滿地狂禪譬如獵馬師痛加鞭
0471b25: 俾蹄嚙者服厥銜轡載馳載驅
0471b26: 知進知退扶衰救弊師亦孔艱
0471b27: 良藥苦口為人所難資學既優
0471b28: 且廣識量俯視叢林而踞其上
0471b29: 屏山落落浯水悠悠法雲常布
0471b30: 法雨常流瞻師浮圖儀型猶在
0471c01: 允矣宗猷古今攸賴
