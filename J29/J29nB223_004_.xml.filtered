0038b01: 荊南開聖院山暉禪師語錄卷四
0038b02: 住銅仁府東山門人昌泰錄
0038b03: 嵩山首座龍光法孫宗上編
0038b04: 住黃平州長松禪院語錄
0038b05: 據室要論子大小便較勺柄短長爭如者裏坐消
0038b06: 綠水青山放意長松幽澗雖從上來掩室摩竭壁觀
0038b07: 少林臨濟門風楊岐正脈總用不著何也桃李縱然
0038b08: 先得意到頭也落劫前春。
0038b09: 德直歲請上堂崇侍者問十方仝聚會箇箇學無為
0038b10: 和尚如何垂示師云龍潭清如鏡者云未是極則在
0038b11: 師云如何是女極則者云金盧靄紫氣銀燭吐青煇
0038b12: 師云也只道得一半者舞坐具歸位師打乃云昨日
0038b13: 聖恩寺裏敲床豎拂喻性談心今朝開聖室中浪靜
0038b14: 風恬攲雲傲日故昔有云有時千聖覷不著則到處
0038b15: 露行蹤有時到處露行蹤則千聖覷不著如是竟界
0038b16: 可謂行也自由住也自由聖不得名凡不得狀脫脫
0038b17: 灑灑巍巍堂堂者事既爾即今撥轉竿頭來舉地臧
0038b18: 因緣重龍山道價又且如何大家且樂巖耕事贏得
0038b19: 博飯勝諸方。
0038b20: 開盧楊丁兩護法請上堂拈香祝
0038b21: 聖罷末後拈香云塞斷諸方老宿疑殺四海衲僧若
0038b22: 不對眾拈來將必有時罵我供養蘇州府報恩禪寺
0038b23: 浮石禪師大和尚問如何是正法眼臧師云祇是涔
0038b24: 蹄乃云白華競秀玅德家風一亙晴空普賢竟界者
0038b25: 一道真言天下叢林盡作奇特商量殊不知二大士
0038b26: 總是箇碗脫子要得真實隔十萬八千在良久云者
0038b27: 裏倘有箇出來道二大士既如此設問長老甚麼年
0038b28: 閒行道但向道且退去不是弄潮人休入洪波裏。
0038b29: 上堂僧問權借一問以為景艸時如何師云牆壁瓦
0038b30: 礫解跳乃云橫身宇宙展演之談一線不開固封
0038c01: 之見衲僧家有甚閒工夫作如是見解但穿衣喫飯
0038c02: 喜怒哀樂究竟分明便是歸家時節無奈擔囊負缽
0038c03: 出一叢林入一保社有許多窮乞相一往觀來真可
0038c04: 憐憫大眾祇如不展演不固封本分地上合作麼生
0038c05: 書記云倚松三楚地笑傲桃李春師打一棒便下座。
0038c06: 上堂僧問聽松上座請師薦嚴如何舉似師云風來
0038c07: 星落水波盡月還天進云意旨如何師云客久閩音
0038c08: 化交深楚俗通問威音王以何人為師師云開聖門
0038c09: 前喚得來進云恐涉涂程師云扶頭祇是扶頭扶尾
0038c10: 祇是扶尾乃云適纔睡去得一夢竟見金剛與泥神
0038c11: 論義一謂有佛處不得住一謂無佛處急走過爭之
0038c12: 不已來質山僧山僧決斷云據二大士見處如盲人
0038c13: 摸象何異諸方長松則不然纔欲舉杖不覺侍者云
0038c14: 聽松上座請法薦嚴伏惟降重夢竟是以遭渠撞斷
0038c15: 來陞此座大眾座既陞矣也不免向痴人前說夢然
0038c16: 此一夢過去眾生世界是此一夢未來眾生世界是
0038c17: 此一夢見在眾生世界是此一夢及今日薦拔指示
0038c18: 無生之道是此一夢既都是夢祇如真實處作麼生
0038c19: 道獨足石人舞塵埃片片打著空王佛。
0038c20: 上堂仝書記問如何是浮山九帶意師云香盧腳下
0038c21: 吼如雷慧維那出豎拳云者箇是第幾機師云放下
0038c22: 好也免得喫棒那畫一畫師云自領去乃云女身女
0038c23: 心外洎山河大地咸是玅明真心中所見一物具眼
0038c24: 衲僧向者裏寤得便見菩提涅槃真如佛性是一物
0038c25: 向上向下者箇甚麼是一物乃至聖人種種施設總
0038c26: 是一物今日覺蓮上座於無施中作施無法中求法
0038c27: 是一物不然其奈山僧何。
0038c28: 上堂僧問如何是正中偏師云一點光生景未圜如
0038c29: 何是偏中正師云剛曉難憑秦時鏡如何是正中來
0038c30: 師云獨足石人蹋雪苔如何是偏中至師云大小全
0039a01: 體歸聖治如何是兼中到師云夜半歸來天未曉慧
0039a02: 維那問師唱誰家曲宗風嗣阿誰師云千眼大悲認
0039a03: 不真進云恁麼則天童推不開報恩斫不斷去也師
0039a04: 云不意闍黎道著進云鐵蛇當古路拔劍攪龍門又
0039a05: 作麼生師云嚇殺人乃云智鑒當軒艸昧遠遁靈符
0039a06: 在握鬼窟全消苟非神寤於機先必也喪膽於直下
0039a07: 眉間寶劍血濺梵宮袖裏金椎雄飛宇宙於此寤得
0039a08: 喫鬻喫飯未為分外脫或不爾著艸鞋有日在。
0039a09: 吳正綱轉經上堂師以拄杖打禪床云也甚奇怪適
0039a10: 來長松陞座不覺築著禪床驚動琉璃佛國藥師老
0039a11: 人從十殑伽沙佛國外來此香几上放大光明作如
0039a12: 是說我於無量劫中欲取菩提智道先作誓言自身
0039a13: 光明熾然照燿無量無數無邊世界以三十二大丈
0039a14: 夫相八十隨形好莊嚴其身令一切眾生如我無異
0039a15: 大眾長松所見如是未審眾中還有見得者麼若見
0039a16: 便知普天匝地一切法一切事悉皆如我無異其或
0039a17: 不然又打禪床一下云复還本土去也。
0039a18: 上堂僧問娑竭出海時如何師云滔滔地慧維那問
0039a19: 欲領和尚一棒師意如何師云教你喪身失命進云
0039a20: 恰好師云甚麼年間得活進云鐵牛耕轉昆侖去瞎
0039a21: 驢嘶破太虛回師云瞻前顧後問如何是正法眼臧
0039a22: 師云提不起乃云一法不露遍界遍空萬法全章無
0039a23: 聲無臭所以雲有出山埶水無投澗聲大眾者件事
0039a24: 的的取一法不得舍一法不得取一法便為取縛不
0039a25: 取一法便為不取縛畢竟如何得箇入路揮拂子云
0039a26: 長汀汀上風顛子日日相逢笑不休。
0039a27: 上堂僧問三世諸佛不知有不知有箇甚麼師指云
0039a28: 香盧進云貍奴白羖卻知有知有箇甚麼師指云香
0039a29: 盧問如何是佛法的的大意師云梅花片片雪中飄
0039a30: 乃云狗走抖擻口眾生本不曾迷猴愁摟搜頭諸佛
0039b01: 本不曾寤迷也不迷寤也不寤趙州親見南泉來解
0039b02: 道鎮大蘆菔。
0039b03: 上堂僧問對面不相識千里卻仝風時如何師云闍
0039b04: 黎不獨今日錯過進云賓主何在師云深林縱許巢
0039b05: 翡翠淺水豈肯漉魚蝦僧拂袖歸位師云又有一箇
0039b06: 掠虛乃云大方獨步出海之銀蟾宇宙橫身離礦之
0039b07: 寶器頭頭自玅處處全章所謂廣大門風威德自在
0039b08: 若不如是終是門牆之物長松曾憶在棲靈時臥龍
0039b09: 茶次舉一切事究竟堅固遂以茶桮一掌擊碎勘眾
0039b10: 云且道是堅固是不堅固堅固老僧已巳打破也不堅
0039b11: 固古人為甚如此道是時長松也曾預數但只做得
0039b12: 箇矮子看戲若是如今只消向前躬身云早晚禮拜
0039b13: 豈是分外事也如此不獨無玷學涂亦且教長老一
0039b14: 場活殺仁者好好做上一場得箇入路免得在人家
0039b15: 隊裏嚼言嚼語聽使聽呼有甚好看。
0039b16: 冬至上堂慧維那向前展具卻云也不消得便收起
0039b17: 師豎起拂子進云渾然含理事何用歷三祇師复豎
0039b18: 起拂子云者箇用得恁麼快慧禮拜歸位乃云群陰
0039b19: 未剝凍結重泉一昜既形梅衝兩岸地中雷复律管
0039b20: 灰飛十方拜賀嘉猷萬國稱揚舜德林下道人合作
0039b21: 麼生祝延聖壽遂燒香云願吾皇與虛空齊壽聖德
0039b22: 與日月齊明艸茻愚僧不勝慶幸复舉僧問古德一
0039b23: 昜來复日長一線未審佛法長多少尊宿云長一線
0039b24: 又一尊宿云一線長師云二尊宿一人易分銖兩一
0039b25: 人難較尺尋若是長松則不然豎起拂云也不較多。
0039b26: 上堂僧問黃金出礦請師一試師靠拄杖進云恁麼
0039b27: 則巴陵漁父子生平一孤舟也師云多虛少實乃云
0039b28: 今朝忍寒不暇卻又打鼓陞堂不獨說法不象亦且
0039b29: 鼻涕老長所謂成人不自在自在不成人諦實看將
0039b30: 來黃檗樹上有甚蜜果。
0039c01: 上堂僧問千里特來呈舊面試看秋華別樣香師云
0039c02: 父母所生眼終不為汝鑒乃云開眼便見佛殿三門
0039c03: 香盧拂子開口便說真如佛性菩提涅槃此是兄弟
0039c04: 家見處開眼便見山河國土僧俗男女開口便說朝
0039c05: 打三千莫打八百此是長松見處如何是拄杖子見
0039c06: 處陳年靠在禪床角不計秋春得自由。
0039c07: 天童老和尚忌上堂同書記問解開布袋如意自在
0039c08: 恁麼時如何是慶賞一句師云長松終不設輕慢
0039c09: 於人便打記震威一喝歸眾師云不是冷灰裏有粒
0039c10: 豆暴乃云今日照監院供養天童老人不獨盡大地
0039c11: 人吞不下咽亦教老大一箇善知識屈气難申擿下
0039c12: 拄杖起身合掌云端嚴甚微玅今复還親近。
0039c13: 上堂僧問天不盍地不載作麼生道師驀頭一棒進
0039c14: 云自從認得曹谿路東擿西拋任運行師云漫逞驢
0039c15: 脣慧維那問第一訣獨立庭前雪時如何師云寒殺
0039c16: 只宜寒殺慧云第二訣烏龜吞卻月時如何師云皎
0039c17: 皎只宜皎皎慧云第三訣今時全漏洩時如何師云
0039c18: 可惜只宜可惜慧云恁麼則踢碎西河師子窟裂破
0039c19: 汾陽萬古秋去也師云莫易開終始口好乃云爛東
0039c20: 瓜破艸鞋分文不直有時遼天索價荊山玉罔象珠
0039c21: 連城莫易有時墮地薶塵總不如李居士施柴施飯
0039c22: 不作貴不作賤寒則亦任滿架盧頭饑則亦任滿盛
0039c23: 應器卻有點好處你道好在甚處一不叫寒二不叫
0039c24: 饑閒來無事看江湄。
0039c25: 謝照監院上堂僧問獨步大方雲龍風虎向上全提
0039c26: 電卷星飛正與麼時請師速道師云香盒子進云當
0039c27: 軒得意人自唱囉哩囉師便打慧維那問如何是第
0039c28: 一玄師云三門與佛殿鬥額如何是第二玄師云廚
0039c29: 庫與東廊揩背如何是第三玄師云前村叫前村應
0039c30: 脫卻三玄甲青峰任我眠拂袖歸位師云山斷疑無
0040a01: 路谿回別有村乃云昔楊岐領慈明之職始於南源
0040a02: 終於海會雖祁寒溽暑盡慈明之道可謂叢林柱石
0040a03: 萬古徽猷今白雲照監院領長松之職賣布單捐衣
0040a04: 缽不憚筋骨為眾藥石亦可謂叢林柱石萬古徽猷
0040a05: 雖然一人兔頭截角一人龜背刮毛要得諦當且看
0040a06: 別時分付。
0040a07: 上堂僧問如何是法華三昧師云鐵牛不喫闌邊艸
0040a08: 乃云千峰嶽秀雲霽晴縣太空一澗冰寒煙消樵唱
0040a09: 原野也不是時人湊泊之竟亦非相勘敵勝之機欲
0040a10: 明者般時節須是按下旗槍始得還有按下旗槍底
0040a11: 麼复舉鵝湖智孚禪師一日不赴堂侍者來請孚曰
0040a12: 我今日在莊喫油餈飽者曰和尚不曾出入孚曰你
0040a13: 但去問取莊主者方出門忽見莊主歸謝和尚到莊
0040a14: 喫油餈師云者則因緣有者道鵝湖與莊主同出有
0040a15: 者道特殺淆訛有者道莫一向只為人謾有者道不
0040a16: 是尋常破布子者樣商量早陷二鐵圍山裏去也大
0040a17: 眾還有知落處麼我要他下一轉語。
0040a18: 上堂僧問如何是奪人不奪竟師云千金公子匿高
0040a19: 樓如何是奪竟不奪人師云一葉落處天下秋如何
0040a20: 是人竟兩俱奪師云海底明月照行舟如何是人竟
0040a21: 俱不奪師云風清月白人高歌恁麼則磚頭瓦塊善
0040a22: 說法要去也師云口念摩訶出頭來乃云即心即佛
0040a23: 將無作有非心非佛弄假象真不是心不是佛不是
0040a24: 物相體裁衣大眾你道老胡西來的的為人處又作
0040a25: 麼生以杖畫箇丁字复卓一下云也是水裏漉魚蹤。
0040a26: 上堂僧問賢聖中來不曾殺生是何義師云堂前纔
0040a27: 舉手引動萬機隨進云接初機句請師再道師云放
0040a28: 開一線道撼動五須彌乃云一室虛明森羅萬象絕
0040a29: 響一機齊赴山河大地儼然正恁麼時取一法不得
0040a30: 舍一法不得為甚麼如此煙霞洞裏無雞犬風雨
0040b01: 林中有鬼神。
0040b02: 上堂時寒添衣貧者無措微塵不受富者難為如今
0040b03: 大眾供我袈裟衣又作麼生也只得將錯就錯為大
0040b04: 眾別申回向舉阿難問迦葉世尊傳金襴袈裟外別
0040b05: 傳箇甚麼迦葉召阿難阿難應諾迦葉云只消倒卻
0040b06: 門前剎竿著師云相席打令不無迦葉就路還家且
0040b07: 許阿難若是殿後威光猶較長松百步在何故當
0040b08: 時何不與本分艸料卻去指東畫西。
0040b09: 佛歡喜日上堂久滯雪嶺待兔守朱轉眼圜成從空
0040b10: 放下所以者般事覷未破時銀山鐵壁頭頭障礙及
0040b11: 至覷破雪點紅盧事事圜融兄弟家你道未覷破時
0040b12: 少箇甚麼一覷破時得箇甚麼如今弟兄還有道得
0040b13: 底麼豎拂子云只饒不坐空王殿也落時流第二機
0040b14: 复舉僧問趙州如何是佛州云殿裏底師云者僧擔
0040b15: 得一擔佛換得一擔枯樁趙州愛得銅盆走卻老鼠
0040b16: 二俱未是好手若是今日有問如何是佛但指云者
0040b17: 枯椿若能如此可以變大地作黃金攪長河為酥酪。
0040b18: 上堂老胡說箇知見立知即無明本知見無見斯即
0040b19: 涅槃意在使人不動腳頭便坐道場不餐大藥自然
0040b20: 仙化然於唱教門中寬闊有餘衲僧分上一點無用
0040b21: 不見道言外承當早成涂徹機前負荷已涉離微雖
0040b22: 然又何妨溼紙褁金毛獅子單絲控玉角麒麟复舉
0040b23: 趙州因僧問外方有問趙州說甚麼法如何抵對州
0040b24: 云鹽貴米賤師云撥著便轉蠅蚋趁逐電光打動便
0040b25: 知盲人追尋石火大眾還知天下叢林都向貴賤裏
0040b26: 作涽計麼。
0040b27: 上堂父母未生前眼橫鼻直父母已生後鼻直眼橫
0040b28: 雖則理合如斯爭奈猶有一著在何故祇如前是縣
0040b29: 碞後是猛虎左右壁立萬仞合作麼生得箇太平時
0040b30: 節眾無對代云寐語作麼。
0040c01: 除夕上堂眾纔集師顧視左右云長松今年除夕無
0040c02: 甚長言短語祇有爆竹一枚遂喝一喝云是甚麼聳
0040c03: 兩耳便下座。
0040c04: 元旦上堂燒香畢顧視大眾云不獨祝一人有慶萬
0040c05: 邦咸寧亦使天下衲僧有眼皆見有耳皆聞諸仁者
0040c06: 長松如此還有見所未見聞所未聞底麼寧可截舌
0040c07: 不犯國諱。
0040c08: 上堂僧問德山棒臨濟喝還當得向上事麼師云知
0040c09: 者見之知僧擬開口師云拈起軒轅鏡蚩尤失卻威
0040c10: 問十方無壁落四面亦無門請師垂示師云不因歸
0040c11: 來日怎見屋裏人問南泉斬貓意旨師云處處戰兵
0040c12: 眠血艸家家冤鬼哭愁雲進云趙州戴艸鞋又作麼
0040c13: 生師云也是平地漉魚蝦乃云昜春有腳萬芔煖回
0040c14: 大蔟斡旋四海甲坼觀化母於織錦樂暴背於山庭
0040c15: 林下道人洵可樂也如今還有共相知此理者麼不
0040c16: 是知音者徒勞話歲寒复舉巖道人見黃龍有偈
0040c17: 云棄卻瓢囊摵碎琴從今不煉澒中金自從一見黃
0040c18: 龍後始覺從前錯用心師云者道人得箇尋常受用
0040c19: 便謂明踰日月學究天人殊不知到長松門下當甚
0040c20: 破艸鞋雖然他道從前錯用心那裏是他錯用心處
0040c21: 有柬得出者不妨道看。
0040c22: 上堂僧問不落文言請師速道師云揚眉早已過開
0040c23: 口欲何堪進云恁麼則六塵非有八識本空也師云
0040c24: 不知路頭直卻道只隔絲問見不是見聞不是聞時
0040c25: 如何師云不是射鵰手徒勞試月弓僧向空畫一畫
0040c26: 師云頭破腦裂也是閒進云恁麼則枉勞人事師云
0040c27: 不曉其原十萬八千乃云佛不出世石蘊玉而山暉
0040c28: 祖不西來水含珠而川媚及其佛出世跡愈埽而愈
0040c29: 多逮乎祖西來邪愈遣而愈盛是何著相之甚者也
0040c30: 拈拄杖卓一卓云好大哥你道畢竟如何是直截底
0041a01: 一句等閒築碎恒沙國萬象森羅失卻蹤。
0041a02: 兩序供法衣上堂勞筋累骨監院之事迎來送去知
0041a03: 客之事量茶數米副寺之事添鹽著酢典座之事領
0041a04: 眾白椎維那之事錄記法言書記之事奉侍藥石侍
0041a05: 者之事大眾叢林綱領一一說了祇如諸仁者供新
0041a06: 法衣又作麼生以衣拂一拂云雞足山前風寂寂高
0041a07: 藍峰頂露堂堂。
0041a08: 上堂佛祖之道本絕名模亦非言說但一切時貴圖
0041a09: 知委耳知委則可了向上宗乘不知委則務高求遠
0041a10: 翻成顢頇去也所以香山露遮那之體子規啼般若
0041a11: 之談者裏喚作色喚作聲得麼即觀從上宗師開此
0041a12: 一門亦原不曾有別法與人若有別法與人盡是繫
0041a13: 驢橛子如我雲居若石世長老大興佛事追荅嚴慈
0041a14: 散華獻水鳴磬轉經以此報親親恩報盡以此利人
0041a15: 人皆獲益於此法中寧不快心哉亦可謂無有不是
0041a16: 入玅之門者也良久云還有不涉脣吻便超無學底
0041a17: 麼石火光中機軋軋流星景裏意微微。
0041a18: 上堂舉拂子云寒江獨釣月滿蘆華柳岸閒行日縣
0041a19: 亭榭汀洲漁火賽玉盆之光盧頭香雲接金輪之照
0041a20: 一往看去總是隨處作主遇緣即宗見色明心聞聲
0041a21: 識道堂堂獨露歷歷孤明有甚難知求人講究只是
0041a22: 者裏有一絲豪見處定落在流俗無一絲豪見處定
0041a23: 落在空亡倘二俱不涉如何得自在去還有伶俐底
0041a24: 麼正好唾罵長松一上如無長松與兄弟別下箇註
0041a25: 腳去也乃豎起拂子便下座。
0041a26: 上堂林下道人薶炭團燒筍蕨挑糞火鬻松華或有
0041a27: 問如何是住山底道理作麼生道一池荷葉衣無盡
0041a28: 數樹松華食有餘。
0041a29: 上堂一法不有理絕言詮萬法不無事存函盍所以
0041a30: 有而不有因無故有無而不無因有故無一往看來
0041b01: 總是全詠取舍之見生滅之談要究竟先報恩分付
0041b02: 來底誠未夢見如今拄杖子取不得舍不得生不得
0041b03: 滅不得一道平直坐斷報化佛頭萬機齊施觸碎天
0041b04: 魔腦盍正恁麼時如何是令行一句舉杖云人天眼
0041b05: 目垂今古幽明津梁付兒孫。
0041b06: 上堂一葉落天下秋一塵起大地收者樣餃物何堪
0041b07: 與人長松有箇新鮮不妨舉似赤土畫金鳳火尾錦
0041b08: 繡眉夜來人不識卻喚作雀兒。
0041b09: 上堂始終不昧理事雙融凡聖不形迷寤兩盡莫見
0041b10: 長松恁麼便道心竟如一縛脫無二又何消說迷說
0041b11: 寤然也要具擇法眼方是作家禪和如不爾則大謬
0041b12: 去也還會麼秋色入樓來霜風吹大冶。
0041b13: 雲表毛提舉請上堂僧問離卻色袋子作麼生相見
0041b14: 師云石火尋蹤早是遲進云把斷要津一句又作麼
0041b15: 生道師云袁江渡口野煙籠乃云一法不存諸佛祖
0041b16: 師無措足之地萬彙既立白羖貍奴有陷虎之機所
0041b17: 以放行也龍吟雲起白虹貫秋月之光把住也虎嘯
0041b18: 風生青霜隕梧桐之木看將來者猶是第二義門若
0041b19: 是向上一路石火電光追蹤不及況探竿景草與人
0041b20: 商量邪先德道閉門打睡權接上機面壁待人曲為
0041b21: 門戶雖然不因把手靈山日爭得今朝論正邪。
0041b22: 四月八日上堂空劫已前無佛無眾生桃華不語雞
0041b23: 犬自恬空劫已後有佛有眾生丹塗廁屋朱點枯骸
0041b24: 正當二邊不至中亦不存總是萬里崖州四棱著地
0041b25: 三處既成過誤且如何是釋迦老人今日獨尊底道
0041b26: 理為諸人頌出銀蹄細尾斑斑色金眼長頤絳絳朱
0041b27: 夜盡醉眠明月峽曉來撲碎玉蟾蜍。
0041b28: 破山和尚忌上堂是甚麼酉裏生肉裏死不惟水鳥
0041b29: 樹林贏蚌蝦蟹疑倒即飽參衲子亦自怪笑若不是
0041b30: 完壁當年親見一瓣香亦不肯對眾拈出雖然千尺
0041c01: 桃華三月浪也曾寒殺五湖來。
0041c02: 上堂聲色不有虎咬大蟲聲色不無蛇吞鱉鼻乃舉
0041c03: 起杖云要會者話須問者上座若不問者上座終是
0041c04: 牛頭沒馬頭回遂擿下云看看。
0041c05: 上堂僧問佛本是心為甚卻道不是師云入門須辨
0041c06: 的此意不曾乖進云離卻時如何師云黃華香自糝
0041c07: 迻景向南樓進云如何取則師云過關須掉臂不問
0041c08: 吏為誰僧禮拜師乃云玄學之士圜離頓漸之階玅
0041c09: 寤之徒光含真俗之諦目前取辦竟物紛紜道外求
0041c10: 時根塵錯綜只得一切遠離又是空亡外道看他先
0041c11: 德許多施設總是止啼之事今日長松於四眾中轉
0041c12: 此根本法輪亦是涕唾狐涎雖然門庭澹泊祖道澆
0041c13: 漓若不當場露布祖宗絕望也既在者裏大家證盟
0041c14: 不得說了便休須要取證為期不然又是說時似寤
0041c15: 對竟還迷有甚行腳眼目還會麼秋風葉落過牆來
0041c16: 一片寒霜吹不斷。
0041c17: 上堂已明大事心佛眾生未明大事眾生心佛所以
0041c18: 道至道無難惟嫌柬擇大眾正與麼時如何是不柬
0041c19: 擇底事東廊西舍廚庫山門是不柬擇麼古今日月
0041c20: 古今聖人是不柬擇麼青山綠水翠竹黃華是不柬
0041c21: 擇麼宰官臨筵人馬駢闐是不柬擇麼喝一喝云我
0041c22: 今稽首禮大士釋迦文。
0041c23: 上堂五日一參貴圖知委三日普說祇要發明知委
0041c24: 則圜離明相如出海銀蟾發明則了寤真常如出廄
0041c25: 良驥到得者裏可謂至矣盡矣還有甚麼隔礙雖然
0041c26: 莫道冬歸時節煖猶防春到百期寒。
0041c27: 上堂有佛處不得住春煖子規啼綠樹無佛處急走
0041c28: 過秋老間猿食白果大眾疑有十分寤有十分從上
0041c29: 宗師未有不如是者如今大眾盡在者裏作麼生領
0041c30: 話低頭合掌覓指歸不知本然是何物。
0042a01: 因事上堂僧問祖師西來直傳心法如何是心法師
0042a02: 云黑牛臥雪地此事甚分明進云恁麼則不勞參尋
0042a03: 也師云眼底童子面前人乃云玉雖至貴壞於瑕玼
0042a04: 理極平常潰於散亂洗瑕玼為連城袪散亂為聖智
0042a05: 鮮有不至其極玄學之士能如是亦鮮有不克之理
0042a06: 故古人三二十年始成道業良不虛也我此大眾幸
0042a07: 爾鬻飯精潔四大調和何不進道卻自懈怠長松不
0042a08: 知將來以何發明性地為大解脫人烏乎醍醐上味
0042a09: 為世所珍遇此等人翻成毒藥。
0042a10: 上堂一性圜明毛吞巨海萬德普集芥納須彌若較
0042a11: 列祖門風諸聖玄路十萬八千在須是理絕滲漏事
0042a12: 絕諸塵棄心性玄玅之談滅語默顯密之要到者裏
0042a13: 始有措足分然我廣大門風無不攝入無不隨宜奈
0042a14: 何才見長松如是說便去背地裏作種種商量所以
0042a15: 不能殊涂仝歸與諸聖共一龕室良可惜也卓杖云
0042a16: 會麼莫看龍潭清如鏡須求錦鯉乘月歸。
0042a17: 上堂僧問古人一默及盡玄微今日陞堂當為何事
0042a18: 師云只要明者箇進云請和尚高鑑師云早識女了
0042a19: 也僧禮拜師云灼然乃云古人一默及盡玄微今日
0042a20: 陞堂當為何事春日乍煖野色初和不說祖宗門庭
0042a21: 亦非向上消息你道如何是見色明心聞聲寤道底
0042a22: 道理一樹黃鸝鳴上下千條柳線搖東西。
0042a23: 上堂鳥啼華笑助祖佛真機谿色山光明衲僧巴鼻
0042a24: 為甚麼道不會卻來長松處覓言語求解會可惜許
0042a25: 長松雖到座上有甚說話分上是天下是地前是山
0042a26: 門後是方丈亦無說話分不惟長松即從上佛祖亦
0042a27: 無說話分事不得已始於鹿野苑終至跋提河於是
0042a28: 二中間權說實說法說喻說橫說豎說三世一時說
0042a29: 子細看來原不曾說著一字達磨於少室斷臂安心
0042a30: 黃梅於夜半付法傳衣子細看來亦不曾有一法長
0042b01: 松於報恩侍立老和尚行住坐臥一切所需隨呼即
0042b02: 應子細看來亦不曾有一法既然如何是傳持法印
0042b03: 底事有時自發鐘聲響落日更見漁樵人。
0042b04: 上堂僧問如何是佛法的的大意師驀豎拂子進云
0042b05: 中下之士理合如是上上根器又作麼生師云寒梅
0042b06: 開雪夜一色映谿山乃云摸蝎尾捋虎須飲鴆酉吞
0042b07: 怒雷因甚得到者般田地大眾此非細事乃是般若
0042b08: 熏修始有今日不然覓箇因由尚不可得又那有如
0042b09: 是威光坐斷報化佛頭與天下衲僧共相論道立主
0042b10: 立賓五日一參三日一請指揮佛祖號令人天如獅
0042b11: 子遊行不求伴侶壯士屈申不借他力揮拂子云委
0042b12: 悉麼委悉得則大家證盟不能委悉則歸到蒲團休
0042b13: 瞌睡只須了辦祖師機。
0042b14: 上堂師豎拂子召眾云見麼者便是老胡今日向伽
0042b15: 邪城裏毗藍園中周行七步目顧四方指天指地作
0042b16: 獅子吼道天上天下惟吾獨尊底一著不覺東挨西
0042b17: 挨落在長松手裏要放開也在長松要掜聚也在長
0042b18: 松大眾你道即今放開底是掜聚底是揮拂子云分
0042b19: 明好箇金剛鑽只是時人不解看。
0042b20: 吳正綱正士楊一先供法衣請上堂吹毛利劍埽卻
0042b21: 槍塗毒鼓聲喪盡魔魅到者箇竟界一任橫行大
0042b22: 方高談叢席是故者件事未有入路萬彙區分才得
0042b23: 入門便成解脫黃面老人道如我按指海印發光女
0042b24: 暫舉心塵勞先起拓起衣云見麼祇者箇昔世尊梵
0042b25: 天所供直至而今福利無窮今山僧居士所供亦福
0042b26: 利無窮大眾且如昔天所奉今人所奉合作麼生較
0042b27: 他優劣萬古并傳無相服從今代代付兒孫。
0042b28: 上堂長松久不陞座今日翻然出戶驚起嬾瓚老人
0042b29: 疑怪不能自拒既是安於青山樂於閒眠而更斫取
0042b30: 笻竹逍遙野水之閒坐臥泉石歌笑昜谷又何有聲
0042c01: 鐘畫樓伐鼓華屋使舌頭勞勞聽者鹿鹿又聞久默
0042c02: 斯要不務速說奚用參請而稱賢哲吾固疑薄者厚
0042c03: 而厚者薄咄者漢作者箇說話長松終不為者漢說
0042c04: 破使疑三十年則箇。
0042c05: 臘八上堂凄風括地寒星耿不夜之珠道心至微金
0042c06: 光穿髑髏之窟震動三界趨走十方握大千於纖豪
0042c07: 融十世於一念到恁麼時隨類演化就機接人所以
0042c08: 大臧小臧錢貫井索有漏無漏木勺笊籬一任拋出
0042c09: 未為分外既然且道其中一句作麼生道雪裏寒梅
0042c10: 飄半夜匣中古鏡燿中天。
0042c11: 住高郵州福海禪院語錄
0042c12: 山門彌勒未彈指已巳前即南詢之童子猶隔宮牆十
0042c13: 仞彌勒既彈指而後雖博地之凡夫便住游戲三昧
0042c14: 如今大眾為甚麼還要箇入路乃以杖畫一畫云飯
0042c15: 袋子者裏入去也不是分外。
0042c16: 伽藍殿祝香云揭爾聰明更揭爾神則叢林貞昧爾
0042c17: 聰明更昧爾神則叢林傾倘有願於疇昔其是非胡
0042c18: 不聽我不似拾得打你你也須識得衲僧。
0042c19: 佛殿云德山大罵朗江之上唱彌高雲門椎殺韶谿
0042c20: 之濱和彌寡新長老者裏只消大展三拜看者老子
0042c21: 甚麼處著得箇勺柄。
0042c22: 據室截虎兕斷蚑螭乃宗匠之雄略理煙衰弄釣艇
0042c23: 則隱者之高風如今到者室裏從雄略底是慕高風
0042c24: 的是遂坐云山斷疑無路谿回別有村。
0042c25: 到院日郡守紳士至山主請上堂拈疏云自有書契
0042c26: 便有文字祖師為甚麼卻言不立若不立是爭奈有
0042c27: 者箇何若立底是裏許又說得箇甚麼脫或不然知
0042c28: 事宣過指座云借座上方未免取次假手帝釋不無
0042c29: 勞人如今我福海院裏赫赫天光獅子之座監院行
0042c30: 者信手鋪陳為复取次也為复勞人也顧左右云樹
0043a01: 友華兩色谿合水重雲遂陞座拈香祝
0043a02: 聖罷次拈香云在蠶叢三十年牙如劍樹來吳郡一
0043a03: 千日口似血盆當日遯浦湖上若不是者老作家幾
0043a04: 乎收拾他不住不免供養我前住天童今住報恩浮
0043a05: 石老和尚白椎畢師拈主丈云臨濟大師七百年來
0043a06: 神器而盜竊者雖欲盜之其如赤族何既得無恙如
0043a07: 今落在山僧手裏倘有高才疌足磨勘不差者出來
0043a08: 道得符合我將舉以與之僧問如何是福海竟師云
0043a09: 門連淮水湖光淨隄接廣陵樹色遙進云如何是福
0043a10: 海人師云掌擎河嶽微塵小豪納星辰芥子寬進云
0043a11: 人竟雙遣請師別道師云素景半窗明楚練寒光三
0043a12: 尺到吳鉤僧禮拜師便喝退問獨宿孤峰事如何師
0043a13: 云世人那得知幽徑僧喝師云枉勞人事問如何是
0043a14: 福海體師豎主丈進云如何是福海用師卓主丈進
0043a15: 云若然則理事全章也師云只得空生贊說不及問
0043a16: 已離寶勝未到福海不涉程涂一句作麼生道師云
0043a17: 分明月在梅花進云恁麼則福海重興也師云亦任
0043a18: 瞻之仰之乃云晦堂登山巖桂撞魯直之采瑞光開
0043a19: 鋪鼓聲發圜照之奇是皆吻合有時而時節亦非苟
0043a20: 然者故瞿曇印觀河之見枯木華生達磨窘不識之
0043a21: 言寒江月落然喻不喻雖在其人之智而良不良亦
0043a22: 在其藥之投耳大眾若論此事物各有之非謂聖人
0043a23: 遞興賢者繼化引經舉論百譬千曉然後稱之曰具
0043a24: 足祇是目前耳目未兆時不能脫體承當所以局此
0043a25: 迷寤之竟失彼玄要之光良可惜也雖然禪室從來
0043a26: 雲外賞香臺豈是世中情。
0043a27: 佛誕上堂僧問今日如來降誕如何慶贊師云不得
0043a28: 孤恩進云和尚陞堂又作麼生師云匝匝動地來乃
0043a29: 云金玉異器寶色齊煇河漢朝宗溼性同潤是知羊
0043a30: 鹿牛之駕運載何殊禪講律之宗唯心足矣故先佛
0043b01: 慈蔭實重歷祖徽猷愈光非竊潦為源認漚作海者
0043b02: 可較得失雖然且道報恩一句又作麼生一片盧煙
0043b03: 飛鶴靄全馮此力報深恩。
0043b04: 將軍府覺佛孟夫人專官入山飯僧請上堂僧問如
0043b05: 何是祖師意師豎拂子乃云佛性無虧惟人自昧智
0043b06: 眼本淨因法常殊若非了了常知心心自在法性無
0043b07: 染至道圜明者不能有箇入路要知佛性麼眼見物
0043b08: 耳聽聲鼻聞香舌談論手輪珠足運奔智者知是佛
0043b09: 性愚者喚作精魂大眾若欲脫輪回免生死於此佛
0043b10: 性見得分明則頓超業海成無上覺矣豎拂子云還
0043b11: 會者箇麼一念無為心清淨十方國土露真常。
0043b12: 慶陽府閔王二夫人落髮上堂几水覺西堂問透網
0043b13: 金鱗請師一鑒師云眉分八字進云已躍龍門三級
0043b14: 浪翻回震地一聲雷師云一點雨一點溼覺禮拜問
0043b15: 如何是死句師云膠柱彈絃如何是涽句師云一一
0043b16: 取次如何是不死不涽句師便喝問理事圜融時如
0043b17: 何師云猶較十萬程進云法王座上莫相孤負好師
0043b18: 云速退速退問寶鑒高縣於此日斬新日月事如何
0043b19: 師云我為法王於法自在進云前有虎後有狼作麼
0043b20: 生回避師云你為甚喪身失命問如何是父母未生
0043b21: 前消息師云繩趨尺步進云已生後又作麼生師云
0043b22: 左眼八兩右眼半斤進云恁麼則須彌擺手洛伽逍
0043b23: 遙去也師云有甚麼用乃云諸佛要玅本無多岐但
0043b24: 盡狂心即聖人覺聖智既照萬德畢章如淨琉璃體
0043b25: 物映徹中無可取名大涅槃如是領略成無上道矣
0043b26: 我自珍素染從尊貴中來見比丘相所謂脫珍著敝
0043b27: 見身凡庸一極悲心拯昏迷之失性者也作麼生是
0043b28: 尊貴一句九重深鎖清涼國一朝興化駕津梁。
0043b29: 
0043b30: 荊南開聖院山暉禪師語錄卷四終
