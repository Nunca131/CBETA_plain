0529c01: 吹萬禪師語錄卷之十五
0529c02: 嗣法孫燈來重編
0529c03: 序
0529c04: 楞嚴夢釋序
0529c05: 竊聞三界蘧廬一生旦宅牽纏繳于古槐之穴逐幻
0529c06: 遺真豎柴柵于華胥之塗將清換濁豈謂迷其珠而
0529c07: 非醉烏知魅其首而自狂觀夫脫粘之猿則勞息之
0529c08: 絆盡矣旋及奔燄之鹿何貪妄之懆如之故我薄伽
0529c09: 之寶筏欣開易攪溟而變酪乃爾族姓之蓬心太蔽
0529c10: 難握土以成金象墜兜天後覺引先覺而俱夢鐘鳴
0529c11: 祇樹無言借有言以齊瘳弗假幻身焉趨聖域雖編
0529c12: 百門九部之內典為五千餘卷之梯航要在八還七
0529c13: 處之靈章繞四大六根之命脈所以楞嚴末轉鴻福
0529c14: 匪翻既遠那爛之藏更新般剌刺之願顯音輪于慶喜
0529c15: 壯華筆于房融獅乳未乾擬獻玻璃之盞牛血不濺
0529c16: 合任庖丁之刀欲全備行之頭陀應探發光之海印
0529c17: 詎依滿腹之偃鼠而肯飽瑤池寧效馳河之商蚷而
0529c18: 甘汩性水始徵辯而剖析諸相繼解忘而會歸一源
0529c19: 過選擇之圓通且停鋒而反視履持誦之妙用方縱
0529c20: 轡以前驅地位進修頃刻超善財彌勒區宇直破須
0529c21: 更滅外道陰魔登高之想極詳湛入之境最細曩叨
0529c22: 囑累今獲招提建巴國之雞園就居龍屋續嵩山之
0529c23: 熊岫以紹虎溪黃侯再出于浯江正受重逢于蘭若
0529c24: 乘禪教並行之職闡宗說同暢之標字字擊響敲空
0529c25: 卻聽聲來寒雁送行行擒風捉月遍隨影去落花飛
0529c26: 嗚呼了義離詞玄談杜舌紙上若留活計鬼窟仍舊
0529c27: 家常。
0529c28: 太極圖說序
0529c29: 道學之所從來也始自國一禪師傳于壽涯禪師涯
0529c30: 傳麻衣衣傳陳摶摶傳傅种放放傳穆修修傳李挺之
0530a01: 之傳邵子穆修又以所傳太極圖授之濂溪已巳而濂
0530a02: 溪初叩黃龍南教外別傳之旨南諭之曰只消向你
0530a03: 自家屋裏打點孔子謂朝聞道夕死可矣畢竟以何
0530a04: 為道夕死可耶顏子不改其樂所樂者何事但于此
0530a05: 究竟久久自然有箇契合處次扣佛印元禪師曰畢
0530a06: 竟以何為道元曰滿目青山一任看濂擬議元呵呵
0530a07: 笑而已巳濂脫然有省又扣東林總禪師太極圖之所
0530a08: 繇總曰壽涯禪師得國一禪師之心傳其來遠矣非
0530a09: 言事物而言至理當時見圖之意據吾教中依空立
0530a10: 世界以無為萬有為祖以無為因以有為以真為
0530a11: 體以假為用故曰無極之真妙合而凝濂溪諭學者
0530a12: 曰吾此妙心實得啟迪于南老發明于佛印易道義
0530a13: 理廓達之說若不得東林開遮拂拭斷不能表裏洞
0530a14: 然該貫宏博矣陳后山曰余觀周程推己已教人之所
0530a15: 以反觀孔孟以來實未嘗有此寂然危坐做工夫尋
0530a16: 樂處以為斯文之究信乎周程體道之源蓋有所別
0530a17: 流矣余以此而觀之自後世之學信儒者謂釋不如
0530a18: 儒之正崇釋者謂儒不如釋之尊是皆未能了達木
0530a19: 源而互相憎愛也如濂溪太極圖說雖得真傳不敢
0530a20: 盡泄其所顯者惟指天地萬物之陰陽動靜而言未
0530a21: 嘗說出天地萬物之所以陰陽動靜耳余故特出太
0530a22: 極圖說以為向上者知焉。
0530a23: 原易說序
0530a24: 恣夏之月羽霄氏過我祗園干我坐塌余欣剖之以
0530a25: 自止即馬駒風味拾得關頭亦悉檀而弗吝遂與蹉
0530a26: 跎小嶂共踏月暉之霞徙倚疏林齊探三庚之色一
0530a27: 日跏趺于清涼之上羽霄前而白椎曰和尚知道安
0530a28: 禪師之逃玄耶抑知慧遠大師之訪儒耶余曰若故
0530a29: 何以是為異也玄之守一也儒之精一也亦何以異
0530a30: 于釋之歸一者乎羽霄則淡淡然退且復伸而揭之
0530b01: 曰精一守一之說今之人有言之者若道堯舜于戴
0530b02: 晉人之前者也不亦吷乎是必以一之所未然而衍
0530b03: 其兩儀變化之隱括以一之所已然而參其二五錯
0530b04: 綜之精神方得謂之儒與玄也和尚莫示以黃葉代
0530b05: 金錢耶曰善哉羽霄乎善哉羽霄乎真一之妙若三
0530b06: 月聚糧之程非果腹遊莽蒼者造次也余始謁希孟
0530b07: 先生于小峨眉先生見余有孚初示之以邵子數余
0530b08: 為性命學而不之受又示之以靈錄余為精性命
0530b09: 學而不暇入先生曰子之志一也可專易矣余聞天
0530b10: 隱子有言曰吾生子易而死于易故此面而侍先生
0530b11: 三年但得其皮膚耳先生囑累曰子後極于性命則
0530b12: 骨髓自生若之揭我兩儀變化二五錯綜者然盡載
0530b13: 易乎夫易者變也若蠦之有十二變也故先王借
0530b14: 之以為名易有三始自庖羲氏王天下而河馬出圖
0530b15: 彼則觀天察地而畫八卦因而重之以六十四卦至
0530b16: 烈山氏出則以艮卦敘之首而名之曰連山此一易
0530b17: 也至軒轅氏則以坤卦敘之首而名之曰歸藏此二
0530b18: 易也連山貯于蘭臺歸藏貯于太卜至大禹氏治洪
0530b19: 水而神龜負圖禹則衍文而列之洪範九疇蓋三才
0530b20: 之道備矣圖書出不一時而其象自相合符若書之
0530b21: 有圖而圖之有書亦庖羲之有大禹而大禹之有庖
0530b22: 羲也至文王以周室得名方其時已巳知天地之交而
0530b23: 為泰水火之交而為既濟故畫後天八卦以乾坤為
0530b24: 首而名之曰周易此三易也卦體之辭乃文王之所
0530b25: 繫而六爻之辭周公之所繫也彖傳象傳六爻之小
0530b26: 象繫辭諸傳則孔子贊之焉然諸老之動變參窮亦
0530b27: 不外乎未然之一為體已然之一為推也矧余詎昧
0530b28: 斯一而肯以黃葉止啼耶因著原易說而效夫螳螂
0530b29: 也螳螂之所當者世路轍也余則所當白牛車也。
0530b30: 心經序
0530c01: 夫心經何為而說也曰為心而說也心譬之山當其
0530c02: 凡聖未分佛生未有時一切根源俱在絕頂上繼而
0530c03: 轉為業果矣眾生矣世界矣一箇箇皆從是山之中
0530c04: 路而下來若云流浪生死更不回頭轉腦者則是心
0530c05: 迷矣有導師者曰回光返照復歸云無何舊路茅塞
0530c06: 莫可下足是又不可無智慧刀也刀在手修之一步
0530c07: 直行一步修之一丈直行一丈正恁麼時不知有六
0530c08: 根六塵六識也不知有四諦十二因緣也亦不知有
0530c09: 信住行向四加行也唯知驀直頂上為休耳是故止
0530c10: 於麓者凡夫乘也進麓之上而止者聲聞乘也更進
0530c11: 而居於中者緣覺乘也復上而處於山之額者菩薩
0530c12: 乘也又復至頂之平原望四山而自遠者最上之佛
0530c13: 乘也玄奘法師云修習空花萬行晏坐水月道場降
0530c14: 伏鏡像天魔證得夢中佛果這裡會得依然只是一
0530c15: 個凡聖未分佛生未有底東西故曰揭諦揭諦波羅
0530c16: 揭諦云云。
0530c17: 心經跋
0530c18: 余自著緇脫槐安國但見花飛鳥語牧唱樵歌莫不
0530c19: 是心之注腳無何讚唄按豆者終日行而不自覺知
0530c20: 良可悲夫海龍行雨舉念則滂霈而澍老母齧指兒
0530c21: 則心痛而返童子入定密室化為水池是心也人胡
0530c22: 不為之經也古皇先生曰十方薄伽梵一路涅槃門
0530c23: 果得斯路矣無量億經皆從此經出。
0530c24: 簡易集題辭
0530c25: 憨山道人謂不讀春秋不知涉世不讀老莊不知忘
0530c26: 世不讀楞嚴不知出世蓋世有三過去未來現在也
0530c27: 既有是世必有是事有是事必有是心矣惡得不用
0530c28: 游衍之法乎山野昔居少峨峰一日思履簡履易之
0530c29: 道良久不得旨夜夢淨光童子發樂曰簡易之說如
0530c30: 子思之素位庖丁之解牛輪扁之斷輪三子進乎技
0531a01: 矣以而用之何心不素哉覺而記諸錄今觀中如居
0531a02: 士簡易集始而名若弗名則不知其世之所以也故
0531a03: 有名世之萃章世既見矣務必懸鑑於腔物我頻炤
0531a04: 故有醒世之語焉然醒以警為則也豫若冬涉川猶
0531a05: 若畏四鄰即周行而不殆矣故又受之以經世之言
0531a06: 夫所謂經者徑也若大路然荊棘茅茨自我脩之貞
0531a07: 吉憂虞自我履之縱一言一行一理一事莫不為後
0531a08: 世之楷故又受之以涉世之策也世一涉矣即形而
0531a09: 鏡即事而心鏡無其鏡桂輪引金璧之波心無其心
0531a10: 蜃氣傳煙霞之閣出世之辭迥脫無繫矣居士先得
0531a11: 憨老之見先聆童子之云故獵其古人函蓋之句類
0531a12: 而編之正所謂借他傀儡敲我機關實趙州渡世津
0531a13: 梁也善讀者請勿以遮睛按豆蔽其心始與是集少
0531a14: 分相應耳人間世奚足以盡諸。
0531a15: 無量金聲序跋
0531a16: 昔人謂至心稱念阿彌陀佛一聲如倚一座須彌山
0531a17: 搖撼不動余曰不然稱念既至心矣則全體須彌寶
0531a18: 座金焰赫奕何更倚之與有又謂娑婆世界以音聲
0531a19: 為佛事者此一說多令人妄生臆度乃云佛事止音
0531a20: 聲耳於諸禪宗旨趣又何得殊不知靈荒未形太音
0531a21: 範圍於殼外湫盤始結希聲陶冶於域中所謂威音
0531a22: 雷音梵音者皆繇是希聲轉變一月千江也況復舌
0531a23: 底機輪迦陵頻伽共語唇間清韻潮汐河漢齊吟在
0531a24: 在光明處處相好庸詎知世音即出世之音也歟哉
0531a25: 庸詎知有念即非有之念也歟哉中如居士自筆華
0531a26: 夢曉覷破塵緣欲效春山之釣則羊裘惡足銷雙鼠
0531a27: 欲追煙波之游則篛笠焉能避四蛇且稚聞木魚聲
0531a28: 而心醉是樂天之知無者也暮棲好音亭而念快是
0531a29: 堯夫之安樂者也猶較尼父蔬水中果其樂之否乎
0531a30: 一日掀翻多羅了義簡擇諸宗匠諸名公偈撰為小
0531b01: 集而自為之金聲引參同頌大都以念佛為捷徑脫
0531b02: 生死者纔見余不覺忠城已巳毘耶中如即維摩矣倩
0531b03: 余亦饒舌以劂其傳若問殼外太音域中希聲幸勿
0531b04: 輟此彌陀始得。
0531b05: 中如居士不持缽不落髮乃與抖擻輩常相軼駕人
0531b06: 詫之曰雞窗唱語彀中便見豪人路柳彈聲洲上仍
0531b07: 窺學士居士胡為而偃蹇驕悍不圖祿栗欣欣然攢
0531b08: 眉於香社此其故何居士曰是非爾所知儒之任重
0531b09: 者非三錫命也仁也為政者非滅耳滅趾也德也矧
0531b10: 這瞿曇老子等萬象為一體變森羅為淨土醉使之
0531b11: 醒狂使之清愚使之智濁使之澄復令人隨聲住寶
0531b12: 所遇相識真如是則至仁至德矣夫何為而不趣哉
0531b13: 抑何憚而不速哉說是語人聞之杜舌余聞之快暢
0531b14: 似不可與歌麥取珠者同論故贅其辭以跋是書。
0531b15: 廛隱草序
0531b16: 夫詩何以稱也發聖賢之奧竅影君子之規模寫騷
0531b17: 客之清狂摹隱逸之雅況所以皎靈二沙門打破鐵
0531b18: 瓮之餘挑商刻羽歐蘇兩夫子開了關鑰之後賡韻
0531b19: 聯吟即寒山寫谿岫之影相舡子賦釣竿之浮沉要
0531b20: 皆不在詩而在遊戲三昧也遊戲三昧之妙得之心
0531b21: 而寄之詩也余嘗讀法華歌至我亦當年好吟詠將
0531b22: 謂冥搜亂禪定今日親聞誦此經何妨筆硯資真性
0531b23: 之句不覺精神舒展手足舞蹈呻之曰是先得我心
0531b24: 也得不以山花啼鳥松聲草色而賞吾之般若法身
0531b25: 耶有忠南任維摩魯揭云座下無事日靜坐有事時
0531b26: 應酬內守一外處和步伍徹顛謳歌讚詠其隱括容
0531b27: 儀吾莫知其所以然惟願授之何若余曰公自桂林
0531b28: 中來秋月猶存蒲珠玉運風雷雖假託於毘耶城而
0531b29: 囂壤塵坌已巳卓越久矣其風雅賦頌興觀群怨之工
0531b30: 亦不思而自得焉余不過以廛隱草之名而為公引
0531c01: 鷓鴣號意耳又何必區區青蓮拈之於指上也哉。
0531c02: 艾語題辭
0531c03: 中如居士住白飲洞嘗語古人相敷於怛闥經籍裡
0531c04: 蓋惜跛鱉盲龜而喬詰卓鷙於愚法之中者甘勞騷
0531c05: 於彘乳之宅也湎寂擔板而秉羽弄九於面牆之下
0531c06: 者不究其無言之旨也負薪宵織而家忙內煮外食
0531c07: 而欠後居士乃以一片婆心作一灸艾欲墮鶖子之
0531c08: 花使天下之人揚其搉欲滅波離之光使天下之人
0531c09: 活其圓欲揭維摩之日使天下之人周其遍故一偈
0531c10: 一頌一論一說皆出大醫王手非若巫咸扁鵲以之
0531c11: 為頹靡波流縱之為膏肓豎子走而弗顧也余少讀
0531c12: 陰符經有曰天發殺機移星易宿地發殺機龍蛇起
0531c13: 陸人發殺機天地反覆若蚤得居士之艾於機上一
0531c14: 灸又惡用殺哉又惡用殺哉。
0531c15: 敘如藍禪那二草
0531c16: 東旭禪人自楚發足蚕叢地不拈搥不豎拂不拗拄
0531c17: 杖子要做個圓陀陀光灼灼底漢問水尋山看是如
0531c18: 來藏妙真如性不覺不知帶得尖頂老倉頭來也剛
0531c19: 到聚雲被老僧眉毛一喝即見出如藍草禪那草二
0531c20: 本雅有些氣息但未審揮灑運用時東旭禪人在否
0531c21: 若在放他三十棒得不為神通三昧遊戲耶雖然竹
0531c22: 裡金鱗千萬點月中玉兔一輪孤。
0531c23: 無量金聲題辭
0531c24: 宣聖謂西方有大聖人不治而不亂不言而自行蓋
0531c25: 金聲早已巳播於華夏矣然曰無量者何梵語阿彌陀
0531c26: 此云無量壽彼佛最初成道時發四十八種廣大行
0531c27: 願願云稱我名者定生我國若不爾者終不取證菩
0531c28: 提況復彼國道侶皆是阿鞞跋致周流行樹仙音唱
0531c29: 於迦陵朗映德池佛光同於優缽晝夜六時轉無量
0531c30: 音宣無量法放無量光挕受無量眾生是故號為無
0532a01: 量也古尊宿云無禪有淨土萬修萬人去但得見彌
0532a02: 陀何愁不開悟此以意念往生也又云行住坐臥之
0532a03: 間一句彌陀莫斷須信因深果深但要不念自念此
0532a04: 以心念往生也又云若能念念不空管取念成一片
0532a05: 當念認得念人彌陀與我同現此以性念往生也如
0532a06: 志在無量之國了是金聲之旨亦有年矣乃以尊崇
0532a07: 貧賤歲月日時直以一法印之而成偈則何地非金
0532a08: 何響非聲正所謂音輪勝會也倘能以一勸百以千
0532a09: 勸萬無量導師又當居士稱諸。
0532a10: 唐詩響韻聯珠題辭
0532a11: 伶倫取蟹谷之竹為籥音律成而鸞鳳皆舞善知童
0532a12: 子唱四十二字厥義串三賢十聖薩埵位曹子建遊
0532a13: 魚山聆穴中之音而作梵則東西兩土韻響始相協
0532a14: 矣或謂詩者歌詠性情也何拘拘於響韻哉山野紲
0532a15: 而示之曰怛闥老子大聖人也尚美頻伽未出之卵
0532a16: 蓋重其音也夫音借韻以成句續句以成章章之長
0532a17: 短即言之長短也是而有風焉有雅焉有三頌焉復
0532a18: 又稽之樂經之五音也析顯剛柔之聲一之六律
0532a19: 也潛通歲時之氣故音變則聲變律變則氣變所以
0532a20: 毛詩之後有離騷離騷之後有十九首十九首之後
0532a21: 變辭為絕敲樂為律殆捋龍門積石之源湧於唐海
0532a22: 金波玉浪大地皆響矣譬之尼俱樹蔭覆五十由旬
0532a23: 實有數十萬石究其根種則如芥子許噫世界一希
0532a24: 聲也布而為音為律為辭可令人念茲在茲詠茲在
0532a25: 茲惺惺成大丈夫相時而擊竹唱易水之歌時而飯
0532a26: 牛作南山之韻時而執爨題問影之詩時而躡屏調
0532a27: 天衢之句優哉游哉誠眾甫中之真逍遙也中如居
0532a28: 士既聆谷之音又聽童子之唱梵唄華音若指諸
0532a29: 掌乃取唐人之語編為上下六冊彷彿古樂俾爾識
0532a30: 韻歸響矣善觀者不可泥於韻而求義當於韻而求
0532b01: 響斯可與言詩並可與語道。
0532b02: 本行錄序跋
0532b03: 從來老和尚打破藥罐搗通桶底個個家醜外揚老
0532b04: 僧則不然山河大地森羅萬象總在自己巳眉毛上你
0532b05: 向那個說去當知凡夫心中佛祖說法是佛祖心中
0532b06: 凡夫聽又當知凡夫心中佛祖無法說佛祖心中凡
0532b07: 夫無法聽這裡會得我也只是個銅鈴兒也何以故
0532b08: 言外百千三昧法因風說與個中人。
0532b09: 吹萬和尚為人一生只在擒風弄影不知實落在甚
0532b10: 麼處雖註如許經書說如許閑語問曰非我也燈籠
0532b11: 與露柱為之也當注說時普賢送紙文殊傳墨猶與
0532b12: 三十棒趁出去在。
0532b13: 文
0532b14: 錫杖寢蝸文
0532b15: 蒙莊謂觸蠻有攘地之戰伏屍萬里其說果真乎果
0532b16: 幻乎吹萬子曰唐虞推讓湯武奪征亦蝸角之墟也
0532b17: 何區區蒙莊之真幻哉蘇子瞻題蝸之說云蝸涎不
0532b18: 蒲殼聊足以自濡升高不知疲竟作黏壁枯後人又
0532b19: 指為知進而不知退者道也遯之月吹萬子揭慈氏
0532b20: 毘曇法於東窗之下以消焚暑因倦則掉臂而睨之
0532b21: 見一蝸晏寂於錫杖環股之上異哉物也何緣而至
0532b22: 此耶且彼蟋蟀床下入之以時也細鳥襲人進之於
0532b23: 外也況夫欲路師馬欲水師螻彼何人師而有若是
0532b24: 之委蛇也姑以渠之質而揆之凝泥滑壤若之體也
0532b25: 浸潤綿柔若之攖也縱裹腹聚糧莫知孰為彼之莽
0532b26: 蒼而且步階越限踰閫穿幃不顧艱險拔乎層危之
0532b27: 顛是役也何異迷七聖而知大隗之山是寂也何異
0532b28: 四時而抱綿上之樹是脫也又何異過慈雲而處
0532b29: 金剛之定若是則觸蠻之戰歸之烏有也唐虞之讓
0532b30: 付之三杯也湯武之征破之一局也於是乎涎枯矣
0532c01: 黏壁矣蘇子之說殆不可執矣。
0532c02: 吊灼然辭
0532c03: 天不足兮石可煉地不蒲兮鰲可斷子之歸兮固乘
0532c04: 風對月談兮誰與同想余之始姤也隨郴水之無端
0532c05: 起瀟湘之宿鴈運斧斤於湖東鼓蘭楫於書院子之
0532c06: 冰寒藍深余豈愧大緣之許可子之衲綴囊空余豈
0532c07: 愧瞿塘之敷座疇昔哉灩澦江頭共歌芙蓉之曲南
0532c08: 賓河下相釣華鱗之絲遂卻四愁於屏岫展六震於
0532c09: 玉溪扣我琵琶唯子之手啟我咳唾唯子之口雖更
0532c10: 一枝於枳水於我何功於子何咎嗟兮嗟兮無止我
0532c11: 心之傷悲兮悲兮悲兮孰比世路之情愛兮乃余之
0532c12: 慟也易何東痛余之授也道何南朱恪轉素火鏡無
0532c13: 炯禾露泣時天濕淚花顏墮處水痕斑赴茶毘之三
0532c14: 昧忘乎螻蟻背夫鴟鳶灼然汝之陀那不可以御夫
0532c15: 鹿車彼鹿車兮鼠毒逢雷群使作遮灼然汝之末那
0532c16: 不可以陟夫臺山彼臺山兮四住雖除二愚未參灼
0532c17: 然汝之幽見不可以趣夫膩吒彼膩吒兮八萬劫後
0532c18: 復染塵沙惟我泥洹子可以登惟我淨德子可以臨
0532c19: 漏殘天曉崑崙色鐘鳴雞唱海潮聲子有不昧之昭
0532c20: 昭先入昊昊之旻旻。
0532c21: 贈脩齋會茶文
0532c22: 維摩以舉足下足為大道場淨信以莊嚴聲教為大
0532c23: 道場然則聲教與舉足世諦所謂形者也而淨信之
0532c24: 至所貴使其形者也人天交接不越這一著吉祥
0532c25: 餘慶又豈外這一著哉翠屏氏無以鳴夫樂善之美
0532c26: 乃丐余一言而為之辭。
0532c27: 避亂問
0532c28: 暮春日余出錫聚雲泛字江訪碧空於白巖寺是時
0532c29: 通郡伊蒲皆為秦晉趙代之賊擊破夔關盡涉岸南
0532c30: 以避而江干葦葉悉空余得扁舟於石硤而舟子招
0533a01: 之甚速蓋恐隸人之刷取也使余匆匆然登之不亦
0533a02: 舟子之迫乎有見余而議之者曰釋氏之子得無怖
0533a03: 矣何乃亦笑其百步耶余則聞而悅之此深知我者
0533a04: 也避亂真矣而以訪友為諱人焉得而廋之哉雖然
0533a05: 訪友不過一交接人事也避亂竊得為至人君子之
0533a06: 事矣聞而悅之所以乃時有輝侍者啟余曰和尚飛
0533a07: 錫渡江得得為碧公而來也自耽臨難苟免之夫所
0533a08: 謂竊得為至人君子之事者有是哉惜乎愚昧之不
0533a09: 知也立吾語女昔瞿曇氏遭亂世而潛隱養馬院食
0533a10: 馬麥三月伯陽氏避七雄之亂駕青牛於西域孔子
0533a11: 之晉及河聞趙簡子殺竇舜二大夫乃曰吾聞之剖
0533a12: 胎殺夭麒麟不至其郊覆巢破卵鳳凰不翔其邑何
0533a13: 也君子諱傷其類也故回車而返此至人避亂之跡
0533a14: 也曾子遇寇至且曰無寓人於我室毀傷其薪木寇
0533a15: 去則曰修我牆屋我將返陳文子避崔子之亂棄馬
0533a16: 干駟而違之他邦此君子避亂之跡也況復萬菴禪
0533a17: 師被李成兵拘繫適大雪埋屋倒壁幸而逃之浮山
0533a18: 遠公橫羅於蜀先自以智脫之此古人處困窮之權
0533a19: 也故曰窮則變變則通通則化然非至人君子何以
0533a20: 當之今余過矣冒惠知我者之良譽矣小子記之輝
0533a21: 又曰坰聞所說非今有而昔無也乃執古以御今之
0533a22: 有也然則避亂者多矣果人人皆得為至人君子之
0533a23: 事乎曰非也余方外之流也無官守也無言責也左
0533a24: 右逢原心天之江月自普東西任運宗鏡之物我恒
0533a25: 新若夫眾人之趨避也抱胡茄之塞聲驚沙場之戰
0533a26: 氣負釜荷甑嗟怨譫譫耳尚至人君子云乎哉噫余
0533a27: 願得孫叔敖之寢扇市南宜僚之弄丸鄧隱峰之擲
0533a28: 錫俾綠林之眾賣刀買牛守劍得布則方內幸甚方
0533a29: 外亦幸甚矣又何避。
0533a30: 代作賀石柱總戎文
0533b01: 嘗聞善建者不拔善抱者不脫子孫祭祀不輟觀我
0533b02: 大總戎之襲裔也繼金壇於建武續玉帳於東漢其
0533b03: 源以良工不示朴訓為矍鑠之豪大材當晚成竟作
0533b04: 堅壯之本所以割茅土於十有六朝而錫馬蕃庶晝
0533b05: 日三接者得不為善建善抱乎抑又觀我大總戎之
0533b06: 雄鎮也兩車得夫靈奇師受夫玄圃洗蕩藺巢之
0533b07: 塵煙巴水重新月粲揮滅遠塞之臭穢燕城依舊衢
0533b08: 謠故荊山之璧宜圍朱紱之衣宜繡子孫之廕宜榮
0533b09: 矣得不為子孫祭祀不輟乎某與令子有雉壇交願
0533b10: 如芝蘭之室則不異白頭如新領蓋如故也敬聆錫
0533b11: 命歸師敢擬日重光之行而晉諸辭其辭曰日重光
0533b12: 兮玉馬燦月重輪兮金牛煥奪崑崙兮大樹雄定天
0533b13: 山兮幃幄算胡為而愷歌兮獻慶雲之遍彩斂夜行
0533b14: 之錦而歸兮受恩榮于鼎鼐歡九如之自麗兮酌以
0533b15: 兕觥享五福之頻增兮綿以庚長余安得不佩夫青
0533b16: 雲而與之徬徨。
0533b17: 壽徹菴耆舊九十文
0533b18: 華封人祝堯曰願祝聖人壽堯曰辭莊生云壽莫壽
0533b19: 于殤子而彭祖為天中郎先生奠子曰子生則為吾
0533b20: 兒今去異日則為吾兄矣故朝圂之與大椿不同年
0533b21: 也斥鸚之與大鵬不同知也此易見也非特見也余
0533b22: 嘗試論于海人曰一葉之舟可御風而泛諸海聞者
0533b23: 曰是我則曰一葉之舟能載滄溟而泛之天聞者曰
0533b24: 否山人曰鷦鷯小鳥鼓兩翼而之蒼蒼之極聞者曰
0533b25: 是我則曰鷦鷯小鳥衲蒼蒼之極而入人之腹聞者
0533b26: 曰否是今之所謂壽者庸詎妄祝于大德之耆年哉
0533b27: 蓋理與跡之不齊也德與形之匪一也惡惡可惡惡
0533b28: 可且觀大德之刱據拓提也而枌榆之園翁溪友黃
0533b29: 口白眉悉皆蔽蒙之屬蓬心未開疇卻異鵲之慕而
0533b30: 鞭策木叉耶奚法伊蒲之饌而曲跪乘門耶然一旦
0533c01: 而歸奉三尊止猿狙之躁動回風火之不足皆賴大
0533c02: 德之力也經云有四相即非菩薩離四相是名菩薩
0533c03: 值茲懸弧之辰而不敢以壽壽者不壽之以跡而壽
0533c04: 之以理也不祝之以形而祝之以德也堯之辭彭之
0533c05: 天袁之兄與夫山海之互論得不謂離相之說乎然
0533c06: 則大德之壽也必傳矣余因受請而會諸禪人于菊
0533c07: 隱菴皆稱大德今年有五百四十甲子矣乃白余成
0533c08: 文焉。
0533c09: 代作祭馬太公文
0533c10: 嘗謂安時處順而不拘拘者天之則也窮薪傳火而
0533c11: 吹累眾甫者天之倪也全是二者聽瑩烏能逮竟哉
0533c12: 如我太公之神生也再命三命奚獨僂且俯避在厥
0533c13: 真不在土苴也況復分衛我公奪瓊枝于棘圍頌南
0533c14: 山于巴國澤及鮮規而威持竺梵使三十二相重新
0533c15: 千七百則更唱是何翅傳帶留衣即傅大士來也故
0533c16: 我太公雖近也真也而不拘拘也護囑我公天也火
0533c17: 傳也而吹累眾甫也吾儕詎敢三號而往弔宜效子
0533c18: 桑戶子而歌矣聿為之歌曰天不足兮勞媧皇以煉
0533c19: 石兮地不滿兮藉鰲以為足兮何如采真以遨遊
0533c20: 兮上與日月合明兮傳清白于家國兮美德宿于難
0533c21: 兄難弟兮吁嗟吾儕之十幻兮而今猶是苾芻兮。
0533c22: 徵心文
0533c23: 傳云今人乍見孺子將入于井皆有怵惕惻隱之心
0533c24: 論孺子將入于井見者無不驚徹世所謂惻隱之心
0533c25: 者也獨不知未見孺子時此心又在甚麼處若在其
0533c26: 視聽言動也則孺子未交孤根何以自照若在其行
0533c27: 住坐臥也則忽于尋常誰是乍見之機若在其無舉
0533c28: 無措也則頑空無作疇為惻隱之心所以靈雲有桃
0533c29: 花之悟燭吾燭也洞山有過水之惺見無見也此二
0533c30: 者較之惻隱何若哉故知視聽言動惻隱之由者也
0534a01: 行住坐臥由于惻隱也無舉無措由與未由之間也
0534a02: 噫天地一惻隱也萬物一孺子也其乍見夫何容心
0534a03: 耶。
0534a04: 
0534a05: 
0534a06: 
0534a07: 
0534a08: 
0534a09: 
0534a10: 吹萬禪師語錄卷之十五終
