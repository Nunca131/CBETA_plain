0264c01: 水鑑海和尚六會錄卷六
0264c02: 嗣法門人原青等編
0264c03: 偈
0264c04: 寄武昌黃明震參軍
0264c05: 鄂城原是楚王宮深隱還如在萬峰樹色鳥聲清耳
0264c06: 目廓然何事不從容
0264c07: 寄楊明克學使
0264c08: 名遂功成身退易了生脫死實為難君今若肯言前
0264c09: 薦十月霜風撲面寒
0264c10: 陸鶴田糧憲武昌脫難攜詩過棲賢話舊次韻
0264c11: 無限恩光開日下裁詩訪我渡晴川維摩此際多情
0264c12: 況相見雄談意快然
0264c13: 重陽壽吳斌菴太守
0264c14: 鶴算年華豈足定須彌為壽亦何長聊申底意分明
0264c15: 祝叢菊先舒九日香
0264c16: 送李毅可中丞巡撫粵東士楨
0264c17: 吾祖曹谿恩澤地撫軍蒞任起波瀾兒孫奮發源頭
0264c18: 活法社從斯見大觀
0264c19: 寄徐松濤侍御
0264c20: 翛然樂志住山林誰謂藏聲意不深春鳥自歌華自
0264c21: 笑此中端的祖師心
0264c22: 送楊稚稚中丞巡撫貴州雍建
0264c23: 何因把手天王室磊落胸襟海內人須信文章能化
0264c24: 俗黔中風雅自茲新
0264c25: 送胡念蒿副憲修荊志在恪
0264c26: 荒落百年零碎錦因君攢簇見風華況逢　昭代多
0264c27: 才物蘭芷江蘺發異葩
0264c28: 禮父母墳廬
0264c29: 瞻親何處見芳顏滿目山華帶露寒天地無心應不
0264c30: 老千年墓木拱雲端
0265a01: 禮虎丘隆祖塔
0265a02: 瞌睡虎聲未足畏豈知紹得正宗傳至今赫葉撐天
0265a03: 地臨濟家私曷盡宣
0265a04: 送宋容菴太史
0265a05: 楊林渡口老禪翁八載如何信不通想是於今手腳
0265a06: 利高提祖令起宗風
0265a07: 荅徐司李檗菴
0265a08: 長廊蔓艸都拈卻眼目明明灼古今若有一絲依倚
0265a09: 處觸途還自費沉吟
0265a10: 贈劉荊州淡菴
0265a11: 現身說法能方便信是當年記來力任金湯禪苑
0265a12: 固山林艸木賴滋培
0265a13: 寄王報菴解元
0265a14: 聖人鼻孔原無別及第心空唯自能坐斷凡情塵劫
0265a15: 遠聲名依舊振傳燈
0265a16: 寄樂仙子孝廉
0265a17: 儒釋從來無二途心源一點湛涵秋文章戛玉仙郎
0265a18: 手顯煥聲光待價酬
0265a19: 贈陳含煇孝廉
0265a20: 翰苑文章原厚道鏗鏘佩玉集賢聲不因老衲蒲團
0265a21: 破爭得人龍世上生
0265a22: 寄王引先學士
0265a23: 山谷昔年論無隱聞著木稚始浩談今日王君誠敏
0265a24: 雋踢翻舊案見同參
0265a25: 荅徐君階別駕
0265a26: 憶昔一瓢挂廣慧蒙公舊誼集禪林昨因書惠鑾江
0265a27: 上論及金山情見深
0265a28: 贈秦中自章上座
0265a29: 三次南來為此書祖翁心事爾能知今朝與汝酬勞
0265a30: 處頭上曇華插一枝
0265b01: 重闢天王開基
0265b02: 勝蹟天王唐代寺荒煙只見艸萊青施功全賴巨靈
0265b03: 手擘出傳鐙舊祖庭
0265b04: 斬艸
0265b05: 誰把葛藤鋪滿地掀翻舊案見新條渚宮春色華香
0265b06: 遠刪出靈枝好插標
0265b07: 上梁
0265b08: 法幢高插雲霄外采木南山作棟梁知爾魯班遠降
0265b09: 意斧痕鑿出燿金光
0265b10: 落成
0265b11: 畫棟鋪雲曉色新華堂帶雨翠粼粼青松綠竹閒栽
0265b12: 遍鳳舞龍翔勝舊春
0265b13: 挂笠吟有序
0265b14: 余挂笠荊南十又一年所覓天王遺址一朝從艸
0265b15: 萊中而得驅狼逐豹庀木興工殿閣廊廡粗以構
0265b16: 就碑版銘記與夫所宜之物亦乃備焉原以先天
0265b17: 童先徑山未了之案今余繼之其帶曉披星悍勞
0265b18: 忍苦不憚艱辛力任實乃報二先人之大慈恩也
0265b19: 信菴哲子景仰崇信脫白天王領造洪鐘五火方
0265b20: 就心亦良苦特成五詩以發緒言蓋見挂笠之事
0265b21: 如此。
0265b22: 和泥合水出胞胎勢壓諸方吼法雷繼起天王兩派
0265b23: 脈兒孫常憶信公來
0265b24: 鉗錘幾歷出頭來贏得清音遍九垓通報五湖學道
0265b25: 者聞時須覺眼雙開
0265b26: 風流徹體顯圓音一點無塵表素心天上人間誰可
0265b27: 似清機撥著動沉吟
0265b28: 祖席重光振楚荊五湖從此得清聞徑山嚴統炳然
0265b29: 著南嶽青原廓爾分
0265b30: 十載殷勤絕曉昏祖庭恢復　聖朝恩而今功業稍
0265c01: 稍備護惜全然賴後昆
0265c02: 挂鐘
0265c03: 不受紅爐幾鍛煉何能全體有光煇於今要作出頭
0265c04: 漢再上一重發大機
0265c05: 登沙市塔
0265c06: 覽勝閒登塔戶開楚天寥廓獨徘徊風煙萬頃含孤
0265c07: 照幾片飛帆蜀道來
0265c08: 登漢陰山
0265c09: 曾聞抱甕息機心恥辱大賢賜也深芳艸落華春再
0265c10: 至行人舉眼漫沉吟
0265c11: 登大別山
0265c12: 漢陽樹色為誰栽春雨春風一杖開煙火萬家忙不
0265c13: 徹幾人回首問心來
0265c14: 登黃鶴樓
0265c15: 江上危樓接太清等閒登眺小天人只知身在白雲
0265c16: 外不識世間有垢塵
0265c17: 鬼谷洞
0265c18: 天然一種難描貌想是洪濛先有渠喜爾真人居甚
0265c19: 樂名高何必帶金魚
0265c20: 青谿
0265c21: 張儀蘇秦曾問道因他鬼谷悟真人至今谿水流無
0265c22: 異不見仙翁寂莫身
0265c23: 蒙惠二泉
0265c24: 靈源浩浩來何處涌起雙泉地脈通喜有陸公祠在
0265c25: 畔憩遊能破寂寥風
0265c26: 寄王孝廉嚴明經伯仲修郡乘
0265c27: 尼父春秋如日烈馬遷史記若霜寒即今荊國人文
0265c28: 物盡在三公潑墨觀
0265c29: 歸山吟有序
0265c30: 余住維揚地藏之四年歲維乙巳天王禪人以余
0266a01: 年值不惑敦迎還荊明年春王二月之巨石於
0266a02: 寺西天王山前樹立塔幢藏余朽骨方形七級高
0266a03: 一十二尺廣七尺四角金剛前列獅象左右雕以
0266a04: 羽族華芳之屬又造脅山殿覆之余念德涼難以
0266a05: 克當諸禪人乃進曰天王道場傾廢千年而師一
0266a06: 旦重新且荊自宋元明以來久不知禪今乃有歸
0266a07: 亦師開闢其地與道實師為中興之祖茲奉以壽
0266a08: 藏師何讓焉余曰臭皮囊終不免歸山僅借此作
0266a09: 歸山計漫吟十首以示諸子。
0266a10: 把釣江湖意已巳休歸來高臥此山頭皮囊漫謂無交
0266a11: 涉付與窣波正首丘
0266a12: 大事關頭無壯時舟藏於壑力能迻從教造物隨分
0266a13: 化運去運來聽所之
0266a14: 知見紛紛莫妄求死生須是見根由箇中通暢原無
0266a15: 我夢裏那容蜨化周
0266a16: 南陽塔樣問耽源潭北湘南起話端爭似天王親指
0266a17: 出高標丈二任人看
0266a18: 劈破洪濛布赤金一龕風雨莫能侵繞簷星月難描
0266a19: 貌夜靜軒前寒影深
0266a20: 死後何須擇地安乾坤總是一邙山鏡華水月身如
0266a21: 幻累爾殷勤作此關
0266a22: 一二三文道路深疏山舌底費沉吟天王此日曾無
0266a23: 隱匠作依工百二金
0266a24: 丈夫氣宇蓋乾坤古也今兮總一門可問於今誰是
0266a25: 主不須死後大招魂
0266a26: 收拾傀儡歸去來莫教催迫始心回秦山晉嶺垂千
0266a27: 古帝寢王陵安在哉
0266a28: 八角磨盤面面通皇皇如此立吾宗等閒識取歸山
0266a29: 去華落華開卒未窮
0266a30: 示汝開喪子
0266b01: 子夏哭兒失所目樂天喪子割其腸只知恩愛情難
0266b02: 遣不識人生夢一場
0266b03: 寄黃明震參軍
0266b04: 鄂渚黃龍機祖庭賴君寶杵護全型撫軍近日添新
0266b05: 構好起沙翁逸老亭
0266b06: 歸富川祭埽先塋
0266b07: 當年何事出鄉關今日思惟實汗顏杯茗不堪為大
0266b08: 供風光贏得衲衣還
0266b09: 寓涌泉興曠寺因人事繁作
0266b10: 野外人歸興曠寺憧憧夾道往來忙於今要見沙翁
0266b11: 面還是從前謝十郎
0266b12: 金粟即事八首
0266b13: 千僧井
0266b14: 古井龍蟠地脈香千僧共飲見源長豈知一滴曹谿
0266b15: 水金粟流通浩淼茫
0266b16: 娑羅樹
0266b17: 娑羅古樹植何年葉葉枝枝翠色鮮只為昔時受記
0266b18: 今來此地蔭人天
0266b19: 獨桑鼓
0266b20: 頑皮枯木響何來獨樹無心聲似雷幾度敲時誰入
0266b21: 耳忽然聞得笑顏開
0266b22: 康僧橋
0266b23: 何事當年欲度人長虹橫跨接通津看他兩岸尋源
0266b24: 者不過此橋路不親
0266b25: 金粟山
0266b26: 九十九峰此最尊千山腳下是兒孫撐天誰識通身
0266b27: 眼指點遊人立腳跟
0266b28: 禮密祖象
0266b29: 金殿玉容親侍奉何緣今日得歸家添香換水陳時
0266b30: 食那盡兒孫孝一些
0266c01: 禮貴祖舍利塔
0266c02: 殷勤稽首見師翁舍利光中一點通我住此山承雨
0266c03: 露千年香火媿難弘
0266c04: 募修大殿
0266c05: 赤烏之殿日頹傾風雨如來打面門一笠於今通蓋
0266c06: 覆黃金殿上獨稱尊
0266c07: 黃龍徹源泉
0266c08: 萬波浩淼嶺南出一派流長濟北來大徹源頭渾不
0266c09: 喝運回濁世洗塵埃
0266c10: 法瀾澂維那
0266c11: 且喜維那大事明滹沱從此起嘉聲晴天霹靂虛空
0266c12: 碎百億山河徹底傾
0266c13: 憨石珂侍者
0266c14: 只因一箇孃生鼻涉盡吳山楚水邊誰識牽回在眼
0266c15: 下於今又被柳條穿
0266c16: 本懷上書記
0266c17: 侍我巾瓶十二秋此行歸去樂優游天龍推爾方登
0266c18: 座切莫無因強出頭
0266c19: 信菴哲監院
0266c20: 向上關頭絕見知滿身霜雪羨楊岐吾從今也超其
0266c21: 作千古芳聲始共垂
0266c22: 芝菴明監院
0266c23: 監院於今頭角生觸翻大地樂昇平年來識得楊岐
0266c24: 旨遍地兒孫腳下行
0266c25: 半峰青維那
0266c26: 天王機捷如雷走舉起承當已巳是遲青子親從窺透
0266c27: 去大千收放更繇誰
0266c28: 還燈敏知藏
0266c29: 一笑親承大法旨流芳百世愈光煇今朝付爾千斤
0266c30: 擔十字街頭接上機
0267a01: 弘濟源都監
0267a02: 弘揚濟北綱宗旨曾扣天王發大機今日一肩擔荷
0267a03: 去從教祖席顯光煇
0267a04: 高月宗知客
0267a05: 一自黃梅傳法後都教千古妄流通天王今日無餘
0267a06: 指高月當軒照正宗
0267a07: 佛照寬知藏
0267a08: 一枝親出天王室葉葉枝枝垂久昌自此可能成大
0267a09: 樹人天覆陰作清涼
0267a10: 善菴真監院
0267a11: 楚國無寶以善為何如真寶絕支離華香滿鼻吾無
0267a12: 隱聲色堆頭露一絲
0267a13: 傳一福知藏
0267a14: 傳得一來事事真重陽喜看菊花新應知先祖當年
0267a15: 記得髓今朝見可人
0267a16: 若果禪知藏
0267a17: 若果禪門出隻手毅然扶起舊沙盆男兒立志應如
0267a18: 是不負相傳此日恩
0267a19: 上機本尼
0267a20: 百千三昧何為本彈指門開非上機喜汝眼睛端正
0267a21: 處青州衫喚破羅衣
0267a22: 楊燿祖原濟進士
0267a23: 列祖相傳者根杖贈君朝暮好揩摩通天徹地光明
0267a24: 現驗盡諸方佛與魔
0267a25: 赴金粟以地藏委楚璨住持
0267a26: 十載真州闡化機法幢興建頗光煇而今珍重毋狼
0267a27: 藉方見克家有指揮
0267a28: 寄雲貴王制臺在茲繼文
0267a29: 百華叢裏透芳芬三教總持南國聞計得晴川握別
0267a30: 語一絲慧命望於君
0267b01: 送月輪淨
0267b02: 滿目風光誰領會飛華都是上林春眼睛刺破渾閒
0267b03: 事水月冰輪照舊人
0267b04: 示曉雲證
0267b05: 歷歷明明較不多祖師面目絕淆訛華亭兩隻手推
0267b06: 棹大仰一張鐮刈禾
0267b07: 示古松正
0267b08: 江上清風取不禁山間明月用無窮箇中會得全提
0267b09: 語物物拈來信可通
0267b10: 題走馬燈四首
0267b11: 走斷腳筋有甚用何如直下把心休君不見古荊州
0267b12: 無限英雄圖勝事至今遍地是骷髏
0267b13: 霸業繇來振一時威風凜凜孰能窺山盡處好思惟
0267b14: 莘城郊野閒華艸千載空教春鳥悲
0267b15: 一段光明自不知乘他恩力馬驅馳回頭看是阿誰
0267b16: 莫待黑風鼓蕩後漫漫大地悔無期
0267b17: 南征北討何年了你若休時我便休黃金甲紫驊騮
0267b18: 拋向他方歌舜日任從三顧不回頭
0267b19: 寄黃龍青
0267b20: 男兒立志要雄健寂莫身心道愈明但辦老黃龍日
0267b21: 住傳鐙錄上好標名
0267b22: 示別菴極
0267b23: 卓然孤立乾坤外風雨無侵別一菴居得年來生意
0267b24: 好門前佇看放優曇
0267b25: 示玄旨智
0267b26: 清淨智光都照了河沙諸佛一龕中汝曹休外求玄
0267b27: 旨叉手鞠躬玅用通
0267b28: 示惺徹鎧
0267b29: 惺徹當年一段事通身鎧甲戰叢林於今幸遇太平
0267b30: 日歸馬華山月下吟
0267c01: 春寰八旬
0267c02: 八十翁翁非小子繡毬輥起半天飛豈知造物為兒
0267c03: 戲寶掌千年不肯歸
0267c04: 寄度門寺法瀾澂首座十首
0267c05: 命爾揚州住地藏如何不肯便承當腰包頂笠度門
0267c06: 去火種刀耕艸木香
0267c07: 南能北秀出東山道大名傳天地間今日宗風真一
0267c08: 變閒神野鬼鬧禪關
0267c09: 兩京法主三帝師肩輿上殿聖迎時跏趺坐見君王
0267c10: 重也看於今克盛兒神秀禪師住度門為兩京法主三帝國師跏趺觀君肩輿上殿
0267c11: 大通諡號大通人明鏡臺縣絕點塵宇宙至今空浩
0267c12: 浩度門唯有一枝春
0267c13: 楞伽孤峻峰尤在萬古法場不易磨張說手書碑自
0267c14: 見論師竊比大山河
0267c15: 依法住持不寂莫首山風穴亦單丁正宗家計渾然
0267c16: 別一任庭前艸色青
0267c17: 少林壁坐九青黃接得神光一箇郎恩大已巳酬歸故
0267c18: 國至今雙桂潑秋香
0267c19: 澗水谿華活祖意嶺松嵒柏實伽陀分明指點無人
0267c20: 會又引闍黎費力多
0267c21: 道流居得最高峰俯仰群山眼界空正令提持施棒
0267c22: 喝克吾宗者豈無從
0267c23: 十載投身爐中鍛成一物號靈鋒人來欲問眉間
0267c24: 事看取梵天血濺紅
0267c25: 送符雲臺
0267c26: 肘後靈符親佩得用時著著出全身天台五百神通
0267c27: 者不及雲臺灑落人
0267c28: 送浪隱潮
0267c29: 浪裏隱居六十秋潮音風送月當樓聽來兩耳非凡
0267c30: 境廓悟從前笑不休
0268a01: 贈魏大翁副戎
0268a02: 將軍劍氣翀牛斗戰得心源徹底掀七百一千陳案
0268a03: 牘看來只是舊鄉談
0268a04: 天王法派
0268a05: 慧海原清淨臨波鑑宛然一燈繼古道祖脈自綿延
0268a06: 梅華十詠次古韻古題
0268a07: 尋梅
0268a08: 為憶南枝暢玉神摳衣帶霧夢魂真行吟信步白雲
0268a09: 裏悵望平欺紅粉人凍蕊飄香依壑樹疏林凝碧隔
0268a10: 風塵感思臥雪殷勤者令我空山惜遠春
0268a11: 臘梅
0268a12: 占斷群芳最有神一回霜傲一回真半窗疏影黃昏
0268a13: 月滿樹輕妝金襲人孰共寒姿情淡淡孤陳瘦骨絕
0268a14: 塵塵清香幾度隨風去贏得西湖兩岸春
0268a15: 早梅
0268a16: 嚴風幾歷轉精神剛得陽和態自真雪色欲迷爭蕊
0268a17: 鵲暗香多醉翫華人羅浮夢破山山月姑射煙含樹
0268a18: 樹塵堪惜當年何遜子肯將情戀廣陵春
0268a19: 全放梅
0268a20: 傲骨藏聲似有神披霜帶月自幽真不齊群卉棲凡
0268a21: 鳥全放瓊葩醒夢人老幹參差蒼翠迥玉條長短弗
0268a22: 侵塵沉吟難盡其中意聊洩枝頭一點春
0268a23: 茅舍梅
0268a24: 寂寥茅舍冷精神幸有冰華可愍真香動石邊浮細
0268a25: 艸影流谿畔趁漁人歲寒豈畏三更月枯淡難生世
0268a26: 外塵獨恨翠禽偷瓣去五湖盡作玉壺春
0268a27: 庭梅
0268a28: 不棲嵒壑隱芳神唯占丹庭樹樹真入枕香魂驚化
0268a29: 蜨隔簾明月動愁人瑤琴白晝多幽興玉磬清宵徹
0268a30: 遠塵只為憑闌惜雅態青衫染得十分春
0268b01: 西湖梅
0268b02: 高樓獨上望華神兩岸寒芳碧水真雪散渾忘三竺
0268b03: 寺風生愁殺六橋人戍歌處處關山月細雨霏霏灑
0268b04: 玉麈塵漫謂江南消息杳蘇隄香冷幾回春
0268b05: 山中梅
0268b06: 冰肌簇簇太多神不待輕妝趣自真冉冉光迷南嶺
0268b07: 客沉沉香拂北窗人唯堪幽谷生平老豈染雲間半
0268b08: 點塵分付狂蜂與蛺蜨漫來枝上弄仙春
0268b09: 玉笛梅
0268b10: 笛聲何處卻多神飄遞江南韻自真幾點疏華雲外
0268b11: 鷺一腔煙粉鏡中人玉樓夢斷關山遠竹榻魂飛散
0268b12: 入塵莫是武昌三弄者蕭然五月落寒春
0268b13: 觀梅
0268b14: 孤標獨占百華神幾度觀來幾度真片片白雲清夢
0268b15: 眼層層翠浪動詩人胸中浩蕩裁新句筆下風流破
0268b16: 玉麈塵不是鐵心冰徹骨爭知別有一般春
0268b17: 觀天王寺遺址有鐵臥坡下傳為寺毀鐘鎔人屢竊卒雷雨驚退
0268b18: 劫火焚時鐘獨鳴私心擬取自雷驚江干常對清波
0268b19: 涌殿閣空餘春艸生千載淵源分兩派一朝勝業付
0268b20: 全傾於今要見當年事覆雨翻雲功不輕
0268b21: 黃龍興復次富川定生大師韻
0268b22: 祖席飄零賸古臺誅茅斬艸賺吾來唯憐楚國宗風
0268b23: 暮翻念黃龍法道灰有水有山堪卓錫無聲無望好
0268b24: 徘徊於今衲被蒙頭坐日見長江捲雪堆
0268b25: 黃龍落成為逸老計次福昌禪師韻
0268b26: 闢開三要及三玄宇內聞聲別有天已構一椽念祖
0268b27: 德未施大手話難圓荊湖春雨青林茂鄂渚秋風黃
0268b28: 菊鮮法道濫觴無此日誰能相共整危顛
0268b29: 遊玉泉寺
0268b30: 十載相思旅夢牽攜笻來此了前緣凌空鐵塔青天
0268c01: 破沁谷玉泉白石穿橋斷雲邊忘故蹟碑殘艸裏憶
0268c02: 先年皓公諸祖今何在擁目堆藍起暮煙
0268c03: 與查王望諫議乞師翁金粟舍利塔上之銘
0268c04: 雨歇金山翠欲流光明塔上望垂眸筆尖錦繡千峰
0268c05: 起舌底煙雲萬壑收撥動祖燈煇佛日點開法眼照
0268c06: 閻浮查公何似張公後一銘相傳價莫酬
0268c07: 遊陸鶴田侍御雲峰華園次韻
0268c08: 雲峰峻拔世稱稀百畝芳園樹色肥竹石無心鳥自
0268c09: 語山林有意客相依曠觀那惜支笻杖徑轉仍隨蹋
0268c10: 蘚衣未至不知天地大主賓談暢到斜暉
0268c11: 慈菴署中靈芝忽生阿弟阿郎時赴秋闈題贈
0268c12: 艸木何知忽爾萌天將人傑地靈生干城社稷先呈
0268c13: 瑞折桂蟾宮早得禎光透一庭明月夜風高闔國令
0268c14: 名聲豈同百卉尋常出福佑王家樂太平
0268c15: 為新安許繼先六旬
0268c16: 南明燦燦物華新甲子欣逢又一巡白髮數莖添歲
0268c17: 月冰心一片質天人雲生黃海千山紫鶴跨揚州萬
0268c18: 戶春陸地神仙應不老區區何必問靈椿
0268c19: 贈奇兵營吳介臣參戎
0268c20: 江漢滔滔久不驚多為令德鎮波清埽雲晴灑囊中
0268c21: 甲留月夜談腹內兵才大可兼文武用功高自古割
0268c22: 城旌何因把手鑾江上話到無生一笑傾
0268c23: 為吳封翁七旬
0268c24: 生居華屋德尤尊況復康寧七十春膝下烏衣觀子
0268c25: 弟庭前喜氣集嘉賓榴華吐火呈圖壽紫燕巢梁瑞
0268c26: 象新把盞進君千歲酒神仙原是太平人
0268c27: 喜張中宿登堂道話
0268c28: 高臥東軒野興濃更逢仙客話從容雲山千里詩筒
0268c29: 滿旅月一輪形影空情念淡時羞世焰道心貞處看
0268c30: 寒松任他江漢滔滔者不到龍門不化龍
0269a01: 題東明孝節
0269a02: 貞節繇來世所艱思親況復割身殘清風夜夜吹英
0269a03: 烈明月年年照血瘢孤子尚能修往事一肩那惜上
0269a04: 擔棺區區幻路休云報至理渾融孝可觀
0269a05: 松滋令王翠微攜詩見訪次韻
0269a06: 荊山璞價重諸方幾笑空懷獻武王自琢自磨還自
0269a07: 用誰餘誰欠復誰裝華前坐覺鳥聲碎雨後行看苔
0269a08: 蘚香底事分明人不會喜君今日到雲堂
0269a09: 登靈山五松亭
0269a10: 操幹不隨群卉質肯來虛谷避秦封翠寒幾代空明
0269a11: 月勢老千秋欲化龍拂石難尋碑斷字驅雲尚想舊
0269a12: 遺蹤偶因登眺情無極遠近漁歌雜晚鐘
0269a13: 再登虎丘
0269a14: 昔年此地曠襟懷山水佳招今復來萬里晴煙空目
0269a15: 擊三吳野色自雲開乾坤變態悲塵世日月蹉跎憐
0269a16: 濁杯話落劍池光湛碧千僧石上鳥飛回
0269a17: 晚登金山
0269a18: 夕陽徙倚金山寺淼淼江波繞畫臺漁火千家連月
0269a19: 起飛帆幾片帶潮來疏鐘歷落黿鼉窟古殿搖空星
0269a20: 斗開鐵甕城頭吹畫角無邊風景被相催
0269a21: 徑山禮大慧祖塔
0269a22: 青嶂崔嵬迥碧天塔幢高踞一燈縣五峰列翠堪為
0269a23: 供雙徑飛濤可喻絃樓閣三千凌漢外松衫百萬繞
0269a24: 雲巔我來稽首南臺下宋代宗風尚儼然
0269a25: 送禪人讀楞嚴經
0269a26: 東風拂拂柳精神靜讀經文可愍真七處徵心波底
0269a27: 月八還顯見鏡中人浮生已覺身無住幻態須知妄
0269a28: 有因欲趨菩提塵外路梅華枝上月三更
0269a29: 端祖白雲寺舊基郎函山
0269a30: 石老松枯雲不棲長江空對鳥空啼一雙游鹿蒼嵒
0269b01: 下幾片青山落日低寺野無人秋艸沒碑殘有恨蟻
0269b02: 營泥何堪勝地遺荒塚感慨當年全盛時
0269b03: 本懷上書記回蜀作此勉之
0269b04: 向上無一事永字有八法如此著手書不記年與月
0269b05: 忽然筆生華字字皆龍蛇黃龍與妙喜叢林兩作家
0269b06: 處處居記室頭頭撒土沙三關及竹篦如此作生涯
0269b07: 傷風犯手者抱首叫阿爺道流須志強一回便承當
0269b08: 昔依我晴川今從我天王形影十二載也受其風霜
0269b09: 羽毛雖未展爪牙聊已巳彰云云西蜀去我未許束裝
0269b10: 記得昔人曾有語馬祖還鄉道不香
0269b11: 雲澤號
0269b12: 吾楚有七澤雲澤居其一方有九百里夢澤連肘腋
0269b13: 浩淼天地間波濤萬層出況復天上雲能澤枯艸木
0269b14: 今為爾作號應合如此義
0269b15: 
0269b16: 
0269b17: 
0269b18: 
0269b19: 
0269b20: 水鑑海和尚六會錄卷六
