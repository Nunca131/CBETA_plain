0691a01: 三山禪師語錄敘
0691a02: 於戲宗風之盛未有如今日者也欽惟
0691a03: 世祖章皇帝崇信桑門屈己已徵訪而江漢之東緇流如
0691a04: 織靡不走名山敦實行無論有種苾芻略筌蹄探要
0691a05: 領即負舂職爨之鈍漢咸知側耳傾心欲於言下了
0691a06: 明大義至今匡廬衡霍之間士大夫高蹈林泉者往
0691a07: 往持珠茹素倣東林而證西旨信乎宗風之盛未有
0691a08: 如今日者也雖然五葉相傳流波漸遠虛衷汲引者
0691a09: 未免弘甄拔以導群迷獵志聲華者輒冀越庭階而
0691a10: 窺堂奧極盛而衰日趨於下至欲以鄭五歇後作菩
0691a11: 提啞謎嗇夫利口詮無遮上乘逞辯言為機鋒剿陳
0691a12: 說為把柄謬相承襲妄自誇張而謂直指單傳不煩
0691a13: 漸臻而躐致也可勝慨哉是以海內之士留心斯道
0691a14: 者日引領夫作家宗匠奮大力以挽頹風乃若出世
0691a15: 入世因人度人震吼獅音俾群狐辟易則端有望於
0691a16: 今之三山禪師矣師乃大慧十六世之嫡嗣於聚雲
0691a17: 吹萬大師為孫慶忠鐵壁大師為子其源流行實具
0691a18: 載諸名流論列中余無容復贅余惟幸聚雲之派得
0691a19: 師而益昌大慧之傳得師而不謬也余與師遊者有
0691a20: 年而卒莫能窺其涯際今試讀其語錄覺指點棒喝
0691a21: 之下頓使黠者泣慧者騃惘然喪其懷來者如羈旅
0691a22: 之人偶聞鄉語而戚戚即不能遽返故國亦庶幾時
0691a23: 切思歸之隱焉師之弘宣法化大唱宗猷不執公案
0691a24: 而終不悖公案不廢言詮而究不墮言詮者其本諸
0691a25: 積漸而然耶其無所擬議而然耶余於師真莫能窺
0691a26: 其涯際也間嘗以臆度之蓋師早年役志於儒六經
0691a27: 之旨無所不窮百氏之書無所不讀旁搜博採研精
0691a28: 殫思而後洞見本源所謂歷盡群山而始識太岳之
0691a29: 高涉盡群川而後知東洋之大故其言之條分縷晰
0691a30: 而不離其宗橫見側出而悉軌於正以視今之扣槃
0691b01: 揣籥而為優孟衣冠以欺世惑眾者其相去為何如
0691b02: 耶師之語錄且充棟舊雖刻而未全茲請略為編次
0691b03: 以付諸梓而公於世余惟願讀語錄者勿於印板上
0691b04: 尋行數墨以語言文字求吾師當思吾師一棒一喝
0691b05: 不放空橫說豎說不放鬆是必有本來真面目而不
0691b06: 在區區語言文字間也十方同志儻能信及余言庶
0691b07: 吾師歷年來所以現清淨身吐廣長舌者一片婆心
0691b08: 得以昭揭於天下今日宗風之日即於濫得聚雲之
0691b09: 冢孫為之砥柱狂瀾可以克昌厥後而勿替也特書
0691b10: 之以附於簡端。
0691b11: 時
0691b12: 大清康熙戊申上元日南浦養元居士譚詣題於雲
0691b13: 安之靜修齋
0691b14: 
0691b15: 
0691b16: 
0691b17: 
0691b18: 
0691b19: 
0691b20: 
0691b21: 
0691b22: 
0691b23: 
0691b24: 
0691b25: 
0691b26: 
0691b27: 
0691b28: 
0691b29: 
0691b30: 
0691c01: 三山來禪師語錄
0691c02: 　目錄
0691c03: 卷一
0691c04: 上堂
0691c05: 卷二
0691c06: 上堂
0691c07: 卷三
0691c08: 小參茶話
0691c09: 卷四
0691c10: 示眾法語
0691c11: 卷五
0691c12: 機緣勘辯問答
0691c13: 卷六
0691c14: 佛事題讚南浙二師塔銘
0691c15: 卷七
0691c16: 五宗頌
0691c17: 卷八
0691c18: 宗統頌
0691c19: 卷九
0691c20: 頌古著拈
0691c21: 卷十
0691c22: 頌古著拈
0691c23: 卷十一
0691c24: 頌古著拈
0691c25: 卷十二
0691c26: 頌古著拈
0691c27: 卷十三
0691c28: 書問行實
0691c29: 卷十四
0691c30: 雜偈石龍吟念佛歌
0692a01: 卷十五
0692a02: 雜述
0692a03: 卷十六
0692a04: 住浙江嘉興府天寧禪院語錄
0692a05: 卷十七嗣刻
0692a06: 詩歌行
0692a07: 卷十八
0692a08: 松嶺閑評
0692a09: 卷十九
0692a10: 祝延增補法華歌拈頌
0692a11: 卷二十
0692a12: 文引碑
0692a13: 卷二十一
0692a14: 表
0692a15: 卷二十二
0692a16: 表
0692a17: 卷二十三
0692a18: 正燈集拈頌上
0692a19: 卷二十四
0692a20: 正燈集拈頌中
0692a21: 卷二十五
0692a22: 正燈集拈頌下
0692a23: 卷二十六
0692a24: 五家宗旨纂要上
0692a25: 卷二十七
0692a26: 五家宗旨纂要中
0692a27: 卷二十八
0692a28: 五家宗旨纂要下
0692a29: 
0692a30: 目錄畢
0692b01: 三山來禪師語錄卷一
0692b02: 書記普定編
0692b03: 上堂
0692b04: 順治甲午上九日總戎袁寶善居士請師於忠州崇
0692b05: 聖禪院結制上堂拈香云這瓣香乾坤篤鍾海獄生
0692b06: 成爇向罏中奉祝
0692b07: 當今皇帝聖躬萬歲伏願開天闢地大一統而乘六龍
0692b08: 邁古超今靖八荒而寧萬國這瓣香秀葉群英芳同
0692b09: 眾甫爇向罏中奉為滿朝文武各郡宰官伏願聲應
0692b10: 氣求喜見拔茅而連茹雲龍風虎欣瞻隨類以從王
0692b11: 這瓣香培於梓里種自桑田爇向罏中奉為期主袁
0692b12: 公遠邇檀度伏願相助相扶鑿井耕田娛歲月興仁
0692b13: 興讓含哺鼓腹樂昇平這瓣香小似須彌大如芥子
0692b14: 劈非為兩捏不成團昔在熊耳庵中輕輕舉著熏破
0692b15: 巴掌和尚鼻孔今朝信手拈來供養本師上鐵下壁
0692b16: 和尚用酬法乳伏願喝下雷霆震醒群生之幻夢棒
0692b17: 頭雨露灑開大地之覺華拈畢據座維那白槌云法
0692b18: 筵龍象眾當觀第一義師云第一義沒屎屁棒打石
0692b19: 人頭論實事青山頂上草芃芃翠竹籬邊風習
0692b20: 習那管李四張三不問趙甲錢乙耳朵原是兩片皮
0692b21: 一個鼻頭兩孔氣山僧恁麼告報若有伶俐衲僧出
0692b22: 來道曾老師莫屎沸一棒打折你驢脊僧問爐新
0692b23: 開鉗錘初舉何處是聚雲心印師云山前山後溪西
0692b24: 溪東進云因甚落在和尚手裡師噓一聲進云即今
0692b25: 普對人天如何施設師便喝僧禮拜師云問來問去
0692b26: 帶水拖泥豎指豎拳添釘著楔如或而散未免
0692b27: 辜負今時且聽木上座道個開場偈子卓一卓云囉
0692b28: 囉哩哩哩囉囌嚕哩娑婆訶維那再白槌云諦觀
0692b29: 法王法法王法如是師下座。
0692b30: 上堂僧纔出師便打僧擬議師打云汝從甚處去來
0692c01: 僧云三日不相見莫作等閑看師復打僧出師打云
0692c02: 還見前僧麼僧便喝師便打僧又喝師又打問人天
0692c03: 聚會凡聖交參拄杖頭邊有何意旨師亦打進云和
0692c04: 尚也不消得師連打僧禮拜師打云山僧棒頭頗毒
0692c05: 打殺一窠一窟一任放去收來個裡了無回互無回
0692c06: 互鵓鳩樹上鳴唱出無生曲谷谷孤。
0692c07: 上元上堂天上月正圓人間號月半山僧沒來由且
0692c08: 自閑打算單見拆拆見單坤六斷乾三連大來小往
0692c09: 上地下天卜得正月卦乾坤顛倒顛頂觸地腳板
0692c10: 朝天非龍非鬼非僊。
0692c11: 上堂冬至寒春至暖生漆盤琉璃盞戴雪烏雞深夜
0692c12: 翔吞煤玉兔天明卵多多拜上李四娘看趙大哥轉
0692c13: 也未轉。
0692c14: 上堂喝一喝云雷以動之噓一聲云風以散之卓拄
0692c15: 杖云雨以潤之畫○相云日以暄之此是衲僧機關
0692c16: 因甚註以羲經玅義秪緣華野鄧居士具贊化才猷
0692c17: 於茲飯眾祈嗣越例與諸人露個消息還見麼先天
0692c18: 弗違後天奉若彩鳳五色毛祥麟一隻角。
0692c19: 上堂松直棘曲鳧短鶴長眉先鬚後舌柔齒剛點頭
0692c20: 三下自肯承當承當個甚麼績麻滿筐。
0692c21: 上堂問不問不答作麼分解師便打問十方同聚會
0692c22: 個個學無為既是無為用學作麼師亦打問樹倒藤
0692c23: 枯句歸何處師打云一二三四五五四三二一屈指
0692c24: 五個三剛剛十五日不用如何若何何必不必只許
0692c25: 老胡知不許老胡會。
0692c26: 祈嗣請上堂天地人物根宗渾淪橐籥乾坤六子奧
0692c27: 竅摩盪生成這裡薦得一切眾生俱為鼻祖十方諸
0692c28: 佛猶是耳孫不則也須疑著良久云吞日精啖月華
0692c29: 降星斗走龍蛇卓一卓云分明記取。
0692c30: 朴素道人持經請開示上堂驀拈香云此是藥能殺
0693a01: 能活爇向罏中云此是師絕聖絕凡指香煙云此是
0693a02: 琉璃光無背無面合掌云此是如來本願不增不減
0693a03: 朴素道人轉如是經究如是旨恁麼功德還有證盟
0693a04: 也無十二大願隨心足恒沙餘慶自然來。
0693a05: 上堂三山不會佛法逢著虛空一摑拄杖眉長丈三
0693a06: 拂子眼橫尺八四四三三七七八八。
0693a07: 寶善誕期上堂拈拄杖云無量壽來也將軍身宰官
0693a08: 身居士身身身應現過去世現在世未來世世世圓
0693a09: 成作麼生說個圓成底道理陽數九陰數六惟有這
0693a10: 個數不足金龜嚼碎鐵崑崙夜半日輸當午出○具
0693a11: 眼者看看問如何是世尊初生句師云翡翠踏翻荷
0693a12: 葉雨如何是居士懸弧句師云鷺鷥穿破竹林煙且
0693a13: 道居士世尊是同是別師云玉印山磊磊落落曹溪
0693a14: 水曲曲灣灣進云恁麼則皇宮現瑞石寶呈祥師云
0693a15: 桃花紅李花白冬瓜瓠子撞泥鐘六月炎天下熱雪
0693a16: 昔日今朝事若何踏著秤錘硬似鐵。
0693a17: 上堂此事如鬧市裡颺石頭著首者便知山僧今日
0693a18: 颺下石頭了也還有著首者麼。
0693a19: 上堂河水湯湯河流蕩蕩風敲翠竹日照堤楊觸境
0693a20: 觀不足明明無回互卓拄杖云莫將黃葉當金錢貓
0693a21: 兒原解捉老鼠。
0693a22: 上堂般若居士出師震威一喝士掩耳歸眾師云騎
0693a23: 龍頭把虎尾飛天鐵馬三條鬚走地金烏一隻膇會
0693a24: 麼會麼復舉龐公云難難十石油麻樹上攤不是苦
0693a25: 心人不知龐婆云易易百草頭邊祖師意甚處得這
0693a26: 消息來靈照女云也不難也不易饑來喫飯困來睡
0693a27: 寐語作麼直今張將軍闔宅熏修遠來供眾道與昔
0693a28: 人相去多少連喝三喝。
0693a29: 解制日慶忠老人送法衣信拂至上堂眉滿虛空眼
0693a30: 滿地遼天鼻孔難迴避舌頭嚼碎大雄峰踞地金毛
0693b01: 成隊隊知麼慶忠老人心行狼毒耳菴和尚出師便
0693b02: 打。
0693b03: 師誕期上堂四十年來顛倒顛穿衣喫飯別無言現
0693b04: 成公案人不識更道父母未生前寶善問無生一句
0693b05: 鬼神不知因甚被諸人覷破師云燈籠頭觸地進云
0693b06: 覷後如何師云露柱尾朝天善禮拜師云九八六十
0693b07: 七蝦蟆鑽象鼻六九七十三烏龜上樹顛惟有向上
0693b08: 難委悉一二三四五六七八九十生數成數不相十
0693b09: 衲僧切忌知端的卓一卓云習。
0693b10: 順治乙未師受請住夔州府梁山縣興龍禪院結制
0693b11: 上堂拈香畢維那白槌師擲下拄杖云莫言不道便
0693b12: 下座。
0693b13: 楊副戎請上堂相逢一笑乃是作家列陣排兵未為
0693b14: 好手與興龍作麼相見僧問單刀直入時如何師云
0693b15: 險僧便喝師亦喝僧又喝師云苦哉佛馱耶僧作禮
0693b16: 師云草賊大敗問和尚慣向異類中行成得甚麼邊
0693b17: 事師云今日不與交鋒進云剖腹剜心即不無如何
0693b18: 得完本體去師云汝班師回朝僧歸位師云知彼知
0693b19: 此百戰百勝九天九淵計出非常有時減灶添兵有
0693b20: 時減兵添灶但能逢強即弱自是遇柔則剛塞北江
0693b21: 南一任橫嘶鐵馬邊關險隘何妨倒豎金矛正恁麼
0693b22: 時作麼生是折轉旗鎗一句呵呵大笑下座。
0693b23: 上堂喝一喝云若道是早已不是若道不是即此便
0693b24: 是衲僧不用巧思量大用明明無迴避復喝一喝。
0693b25: 上堂牛種田馬喫榖雪峰輥毬道吾舞笏雞上樹鴨
0693b26: 下水長沙大蟲楊岐驢子石鞏熟處最難忘張弓架
0693b27: 箭射當陽真誠不作小兒戲八十翁翁入試場以拂
0693b28: 子作揮毫勢。
0693b29: 上堂師作吟哦聲僧出師低首僧云蒼天蒼天師云
0693b30: 不是知音不與彈。
0693c01: 上堂高更高青山頂上火流潮低更低綠水波中發
0693c02: 迅雷驚起燈籠掩耳聽惹得露柱合眼窺就中自有
0693c03: 真消息問取諸人知不知拍膝一下。
0693c04: 上堂問如何是法身師倒卓拄杖如何是報身師豎
0693c05: 起拄杖如何是化身師云拄杖子無端惡發觸著釋
0693c06: 迦老子鼻孔忍禁不過倒騎虛空顛走走入山僧方
0693c07: 丈裡依然平怗怗地何故百年三萬六千日面目本
0693c08: 來是娘生。
0693c09: 上堂正因老比丘住在貓兒石昨宵傳信來今向東
0693c10: 山去恁麼去也戴角披毛恁麼住也藏蹤斂歛跡總不
0693c11: 恁麼時如何道道。
0693c12: 上堂山是山水是水別有甚事驢頭馬嘴水非水山
0693c13: 非山恁麼薦得北斗南看良久撫掌三下。
0693c14: 上堂拈拄杖云玄要主賓絕異同縱橫殺活不通風
0693c15: 擊禪床云關捩敲翻無個事青天白日聽雷轟震威
0693c16: 一喝。
0693c17: 上堂祖師心印狀似鐵牛之機去即印住住即印破
0693c18: 不去不住合作麼生僧出禮拜了退師云本自無瘡
0693c19: 勿傷之也。
0693c20: 祈福淨信請上堂南無佛馱耶不向佛求南無達磨
0693c21: 耶不向法求南無僧伽耶不向僧求直此三轉語已巳
0693c22: 為諸淨信修因植福了也座元出連喝三喝師吐舌
0693c23: 元禮拜師下座。
0693c24: 臘八說戒上堂落落疏疏午夜星無端照徹釋迦文
0693c25: 雖然直在面門上爭奈眼中又著釘眾中若有為伊
0693c26: 拔得底則啟不關口動不關意觸不關身何犯何持
0693c27: 又復何戒設或未然須向自家屋裡仔細檢點遂說
0693c28: 戒。
0693c29: 上堂上大人丘乙己已圓是規方是矩看將來無彼此
0693c30: 麥裡麵兮穀裡米止止佳作人也可知禮。
0694a01: 上堂三世諸佛不知有狸奴白牯卻知有三世諸佛
0694a02: 為甚不知有不見道他是三世諸佛狸奴白牯為甚
0694a03: 卻知有不見道他是狸奴白牯恁麼會又爭得僧出
0694a04: 師云道道僧云某甲亦道亦不道師云因甚亦道亦
0694a05: 不道僧云和尚莫忘了話頭師云諾。
0694a06: 元旦上堂昨日雨今日晴一般西來意睹境自分明
0694a07: 雖然如是第恐境觸心生心因境轉心境相緣因緣
0694a08: 而礙汝等須悟境亦如幻心亦如幻幻亦如幻如幻
0694a09: 亦幻諸法何存所以道心生種種法生心滅種種法
0694a10: 滅生滅俱民心法雙忘作麼生道但聽康衢歌擊壤
0694a11: 不聞杞國更憂天。
0694a12: 解制上堂屈指凡來九十期塵埃滿面額沾泥憐兒
0694a13: 不覺儂家醜自惜區區手撥眉山僧今日知過必改
0694a14: 諸人分中又作麼生。
0694a15: 順治丁酉姚聖瑞總戎率將士等同布金檀越請師
0694a16: 住梁山縣五雲禪院。
0694a17: 土地祠鳥道羊腸一徑通高高山頂露儀容相逢覿
0694a18: 面不相識問訊云元來元來。
0694a19: 三門闢謂之乾闔謂之坤地天門戶內不放出外不
0694a20: 放入佛祖機關且道向上一步。
0694a21: 佛殿顧視云但恁麼不是不是畢竟如何乃展具作
0694a22: 禮。
0694a23: 方丈覆天載地容納虛空四方八面處處玲瓏一條
0694a24: 無情棒操縱活如龍卓一卓。
0694a25: 結制上堂拈香云
0694a26: 君恩也臨我親恩也生我檀信恩也護持我總此一瓣
0694a27: 同伸報答次拈云得人一馬還人一牛人平不語水
0694a28: 平不流自遭慶忠本師毒害不由滿口含冤今從那
0694a29: 沒奈何處三番拈出用酬法乳上首白槌師云古人
0694a30: 陞座說法都要開陳舖面山僧說法陞座不免舖面
0694b01: 開陳豎拄杖云還有識貨者麼僧出師云交錢是買
0694b02: 主僧擬問師云合價是閑人又僧出師云住住宗中
0694b03: 辯的句裡呈機具眼阿師纔聞舉著便掉臂而去不
0694b04: 然也是鞏縣茶瓶。
0694b05: 布金施主請上堂前屬利後屬元仲冬節氣十分嚴
0694b06: 寒為憐苦海人難渡乘時駕個般若船以拄杖作撐
0694b07: 舟勢云渡來渡來僧出云放下著師云順水推船則
0694b08: 易進云如何是末後句師云逆風把柁則難僧禮拜
0694b09: 師云一半水一半山別行一路自古皆然昔日世尊
0694b10: 與眾行次以手指地云此處宜建一梵剎帝釋拈一
0694b11: 莖草插於地云建梵剎已竟即今陶太宇叔侄捨宅
0694b12: 為寺不須汝等重新修建且道山僧還有指地分也
0694b13: 無向後師作弟隨也須記著。
0694b14: 上堂祖師西來意滿眼滿耳是擬議思量扶籬摸壁
0694b15: 不然不然如是如是。
0694b16: 上堂山僧夜睡一夢正欲舉似諸人第恐無人原得
0694b17: 僧出師云今日上弦僧云恭賀和尚上堂師云汝不
0694b18: 解原一僧畫此相師畫此相僧云謝師答話師
0694b19: 云汝不解原僧拂袖歸眾師靠拄杖作鼾聲。
0694b20: 上堂一是一二是二三五一十五九九八十一剖腹
0694b21: 剜心說向人又道囈語匪端的誰端的一丈凡來有
0694b22: 十尺。
0694b23: 冬至上堂畫一畫云七日來也復其見天地之心乎
0694b24: 天何心百昌榮地何心萬物生唯有衲僧無思算地
0694b25: 逢雷處是令辰飲玄酒茹太羹倒翻月窟獨露天根
0694b26: 正恁麼時如何慶祝一線初添增錦繡聖明何處不
0694b27: 當陽。
0694b28: 上堂東村梅西村柳節候從中要知有泥牛木馬滿
0694b29: 天飛草木叢林獅子吼眉分八字鼻遼天牙齒原來
0694b30: 只在口。
0694c01: 佛成道上堂圓陀陀非歉非餘光灼灼無遮無障世
0694c02: 尊昔日睹星悟道嘆曰一切眾生具有如來智慧德
0694c03: 相皆因妄想執著而不證得山僧看這迦文古錐無
0694c04: 端寐語覺得有些不平見亦不著睹個甚麼原不曾
0694c05: 迷悟個甚麼本自平常嘆個甚麼奇哉以何為智慧
0694c06: 德相以何為執著妄想以何為眾生如來雖然如是
0694c07: 還知老瞿曇落處麼○。
0694c08: 上堂朔風微雨凍山寒林木蕭蕭眼倦看為報梅花
0694c09: 驚歲早枝頭幾點露天斑豎拄杖云春色向山僧手
0694c10: 中來也先天事後天事渾淪個裡難分析明明拈出
0694c11: 任君看面目本來只這是僧禮拜師云錯下註腳。
0694c12: 元旦上堂大哉乾元萬物資始一團和氣誰堪比擬
0694c13: 東君意若何呵呵笑不止有甚奇特消息三陽運
0694c14: 轉乾坤泰六合春同草木新。
0694c15: 解制上堂衲僧全沒勾當九旬恰好算帳眉毛廝結
0694c16: 東倒西歪疊膝跏趺裝模打樣囫圇圇眼生頂門口
0694c17: 吧吧舌掛壁上而今解卻枷繩一任隨緣放曠雖然
0694c18: 如是也不得離俺這裡問作麼生是隨緣放曠師云
0694c19: 春遊芳草地進云此後如何師云夏當緣荷池進云
0694c20: 恁麼則往而不返也師良久進云始信個中無解結
0694c21: 戶外庭前總道場師云喏喏問開口成雙橛如何是
0694c22: 聲前一句師云不向汝道進云秪道龜毛紅似漆誰
0694c23: 知兔角黑如銀師云汝從那裡記得來問三月期制
0694c24: 今已解對眾一句作麼生師云山前有土那非地進
0694c25: 云大法意旨如何師云嶺外無雲別是天。
0694c26: 結制上堂極目霙花片片飛紅爐有火正投機因時
0694c27: 及節歸何處一點銷鎔知是誰顧視左右。
0694c28: 上堂彈指一下云佛法秪是尋常若作奇特商量錯
0694c29: 過了也僧出師下座。
0694c30: 師誕期上堂小陽月念四期山僧母難無可話題但
0695a01: 舉則古人機緣拈頌幾句供養大眾貴圖報我雙親
0695a02: 昔人謂世尊未離兜率已降王宮未出母胎度人已
0695a03: 畢恁麼道還是麼聽取一頌玉質冰姿嶺上梅孤根
0695a04: 暖蒂望春回誰知含笑三冬裡不待東風花自開大
0695a05: 眾也須委悉此事始得何以故盈天地之間者皆物
0695a06: 也飛潛蠕動姑置不論但就本乎地者而言之你看
0695a07: 那千巖萬壑木樹草花為夭為喬總受鈞陶於造化
0695a08: 一般生意覆載為功迄乎元運既往通復將來金風
0695a09: 吼震於長天白帝乘權於西極嚴威正凜肅殺方張
0695a10: 正恁麼時長林極目以蕭條木葉隨風而飄墮撫時
0695a11: 者未免睹物而有造物不仁之譏師隨拈拂子點
0695a12: 數點云獨這個侶松友竹鬥雪披霜點綴北陸風光
0695a13: 漏泄東皇消息不惜寒侵徹骨先傳春信到枝頓使
0695a14: 道上行人閑中個士欣瞻顏色快睹芳姿驚且嘆曰
0695a15: 天心見矣向之所謂造物不仁者非至論也我釋迦
0695a16: 如來乘慈悲願力具相好莊嚴示現群生梯航苦海
0695a17: 來此娑婆界中一番遊戲皇宮降誕雪嶺修行睹明
0695a18: 星證道果超度宗親提攜庶類降伏外道摧折天魔
0695a19: 大孝能仁於今為烈真所謂亭亭老斡迥焉秀出群
0695a20: 英鬱鬱清香卓爾芳騰眾甫乃有不識好惡底猶欲
0695a21: 一棒打殺忒放癡憨底更道吾不喜聞嗚乎家肥生
0695a22: 孝子國伯有謀臣但具公心咸應讚嘆伊固何心而
0695a23: 忍毒至此此無他知恩報恩故爾山僧恁麼告報道
0695a24: 是扢揚先德道是埋沒古人具眼底揀辨看如上閑
0695a25: 言剩語都與佛法不相干涉豈不虛消信食枉度時
0695a26: 光畢竟如何折合良久云情因比類情無限話到投
0695a27: 機話更長以拂子擊禪床一下。
0695a28: 上堂之乎也者難措一辭良久默然和盤托出委悉
0695a29: 麼家有犢牛兒價值十二兩。
0695a30: 上堂天是天地是地東家垣墻西家籬壁有個機關
0695b01: 杳無消息既道有個機關因甚杳無消息昨宵野馬
0695b02: 來被逐雲飛去。
0695b03: 上堂舉汾陽驗人有三種獅子句後浮山遠舉示眾
0695b04: 云獅子句有三種一超宗異目二齊眉共躅三影響
0695b05: 音聞若超宗異目見過於師方堪傳受若齊眉共躅
0695b06: 智與師齊減師半德若影響音聞野干倚勢異類何
0695b07: 分五雲今日權借他人探竿向獅子窟中輕輕撥動
0695b08: 莫有覿面相呈者麼座元出喝一喝師云影響音聞
0695b09: 元復喝師云齊眉共躅元又喝師云超宗異目元云
0695b10: 兩堂雲水又作麼生師合掌云我不敢輕於汝等元
0695b11: 顧視左右師下座。
0695b12: 佛成道上堂一二三四五金木水火土佛立山上起
0695b13: 雲白兔亭前下雨南鄰北舍擊鼓敲鑼西市東街敲
0695b14: 鑼擊鼓跳底跳舞底舞一齊報道臘月八夜半明星
0695b15: 釋迦得睹睹底事作麼生展手下座。
0695b16: 上堂甚麼物與麼來不從人借匪自天排孤迥迥全
0695b17: 無依仗赤條條絕沒塵埃休擬議莫疑猜夜來拄杖
0695b18: 子將東村張三當胸一拄累及西村李四痛忍難捱
0695b19: 五雲院裡有齋。
0695b20: 上堂有句無句隔山出氣樹倒藤枯黃瓜落地中後
0695b21: 二語不曾參會得底出來道看。
0695b22: 上堂一不成單二不雙六門緊閉沒收藏有時鬧市
0695b23: 街頭過三歲孩兒喚作娘頭短小尾粗長既無背面
0695b24: 又絕肝腸若人識得打他無妨罵他無妨。
0695b25: 入隊上堂山僧昨過萬松山見惺世道人菴梨偈云
0695b26: 萬松菴裡一株梨滋味平常甘且奇四方八面無遮
0695b27: 障獨立乾坤不用枝五雲且與批判一上萬松菴裡
0695b28: 一株梨如何是樹倒藤枯一句滋味平常甘且奇吞
0695b29: 卻不如吐卻四方八面無遮障風吹不入雨打不著
0695b30: 獨立乾坤不用枝卻也遮天蓋地即今和盤托出且
0695c01: 道如何下口。
0695c02: 解制上堂一上一二上二三下五除二五起五還一
0695c03: 從頭算將來看看九十日解開布袋頭橫行順行東
0695c04: 去西去還記得麼咦。
0695c05: 
0695c06: 
0695c07: 
0695c08: 
0695c09: 
0695c10: 三山來禪師語錄卷一
