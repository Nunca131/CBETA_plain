0293b01: 天王水鑑海和尚五會錄卷第三
0293b02: 嗣法門人原澄等編
0293b03: 住鄂州黃龍禪寺語錄
0293b04: 康熙七年五月重開黃龍寺七月初六日進寺。
0293b05: 三門基曰盡大地是箇解脫門汝諸人因甚把手牽
0293b06: 不入以拄杖畫一畫曰腳下從今紅線斷十方無礙
0293b07: 任君行。
0293b08: 佛殿基曰乾坤作殿還猶小日月為燈未足明爭似
0293b09: 黃龍者座殿無量劫上已圓成還識殿裏底麼喝一
0293b10: 喝。
0293b11: 方丈曰問佛荅佛問祖荅祖此是諸方死語安能活
0293b12: 人玄要料揀照用主賓并及五家宗旨說得尖新亦
0293b13: 是諸方套頭何能致使學者機用通變海沙翁今日
0293b14: 雖則息影斯山退居此室見義寧無勇為拊案一下
0293b15: 曰要識活祖師意麼移取黃鶴樓來向汝道。
0293b16: 上堂指法座曰仰之彌高鑽之彌堅且道是箇甚麼
0293b17: 物看取上面注腳便陞拈香曰此一瓣香山嶽高而
0293b18: 難並水源長以莫京奉為
0293b19: 北闕之至尊祝南山之萬壽伏願八方奏凱歸王化
0293b20: 萬姓謳歌樂太平此一瓣香至高明時無聲臭極廣
0293b21: 大處見精微奉為滿朝文武本省眾官伏願金城永
0293b22: 護龍象窟湯池常繞梵王宮乃就座白椎畢僧問黃
0293b23: 龍古道場洞賓皈依處今日幸復開面目依舊出如
0293b24: 何是常然不動面目師曰楚王城畔汝水東流進曰
0293b25: 一朝舉起從前事嘉聲傳布五湖聞師曰黃鶴樓頭
0293b26: 吹鐵笛等閒聞得也驚人僧再進語師以拄杖約退
0293b27: 曰住住縱饒雲興百問瓶瀉千酬究竟與當人分上
0293b28: 總無交涉若是箇漢不妨回光自照心眼洞開隨處
0293b29: 垂手以興祖道瓦礫變作瓊樓玉殿茂艸盡成佛面
0293b30: 金身不唯祖庭光復亦乃宗風丕振眾中還有恁麼
0293c01: 人共相唱和麼。
0293c02: 復舉先黃龍住此山日上堂有呂嵒真人出眾問一
0293c03: 粒粟中藏世界半升鐺內煮山川且道此意如何龍
0293c04: 指曰者守屍鬼嵒曰爭奈囊有常生不死藥龍曰饒
0293c05: 經八萬劫終是落空亡嵒溥訝飛劍脅之劍不能入
0293c06: 遂再拜求指歸龍詰曰半升鐺內煮山川即不問如
0293c07: 何是一粒粟中藏世界嵒於言下契悟作偈曰棄卻
0293c08: 瓢囊摵碎琴於今不戀汞中金自從一見黃龍後始
0293c09: 覺從前錯用心師曰黃龍機乃天王悟六世之孫泝
0293c10: 流而上南嶽讓為八世之祖源遠流長所以靈丹一
0293c11: 點起死回生呂公亦是箇豪傑之士三舉不第便乃
0293c12: 遨遊黃鶴岳陽樓上自謂丹田有寶休尋道對境無
0293c13: 心莫問禪及至黃龍詰之窘無以對再拜稽首方得
0293c14: 心開黃龍囑令加護遂爾名振傳燈還會麼粟中世
0293c15: 界須親見鐺內山川莫浪猜。
0293c16: 寒食上堂割股奉君介子德遺功不賞晉文昏更加
0293c17: 猛火焚渠死千古聞聲也斷魂大眾且道介公即今
0293c18: 在甚麼處良久曰覓則知君不可見山僧指點杏華
0293c19: 村。
0293c20: 結制上堂一棒一喝著甚死急一語一默轉求轉遠
0293c21: 不見道靈光耿耿智體如如今古洞然聖凡靡間若
0293c22: 以三月安居九旬禁足正如蠶蟲作繭自纏自縛拈
0293c23: 拄杖曰不必區區撈水月誰家灶裏火無煙。
0293c24: 端午上堂今朝五月五上江下江搥鑼鼓謂是龍舟
0293c25: 尋屈原謂是投江祭角黍三閭忠言而不用懷沙作
0293c26: 賦何其苦大招小招而不回汨羅江上清風起人生
0293c27: 得失夢中看勞勞天問何所有不如收拾歸去來免
0293c28: 教狼藉在千古喝一喝。
0293c29: 中元上堂慎終追遠世人皆然禪和尤且不然若識
0293c30: 得自己面目方識得父母面目識得父母面目方識
0294a01: 得一切親姻面目所謂本來真父母歷劫不曾離豈
0294a02: 可以黃錢白紙腥膻俎豆而為慎終追遠哉要識真
0294a03: 父母麼瞻之在前忽焉在後。
0294a04: 中秋上堂皎皎桂輪天際寬照我松窗肝膽寒抖擻
0294a05: 起來行一遍腳頭腳尾不相瞞。
0294a06: 上堂一拳拳倒黃鶴樓一踢踢翻鸚鵡洲有意氣時
0294a07: 添意氣不風流處也風流此是我白雲端祖頌臨濟
0294a08: 三頓棒底頌子叢林美傳以為照膽神珠沙翁也有
0294a09: 一頌雖不敢並駕而驅然亦似東施之捧心一并舉
0294a10: 似無端發問三遭打打斷驢腰心不孤不因柳毅傳
0294a11: 書信何能得到洞庭湖。
0294a12: 重陽上堂九日登高俗氣不除龍山落帽潦倒風顛
0294a13: 爭如者裏眼眼相觀坐對空庭何故明年此會知誰
0294a14: 健好把茱萸子細看。
0294a15: 上堂有時頭戴寶冠身穿纓絡十人見之十人驚怖
0294a16: 有時腳穿艸鞋身服獘垢千人見之千人歡喜情知
0294a17: 眾生要小法不識法王有大乘擊禪床曰人人。
0294a18: 建法堂上堂祖庭秋冷無人問法道顛危孰可扶高
0294a19: 閣高樓成現用法堂法鼓是誰圖男兒浩氣自埋沒
0294a20: 先哲恩光亦太孤遺業若還無志復茶飯滿江
0294a21: 湖不是黃龍多饒舌為言爾輩莫心麤法堂今日高
0294a22: 豎起任從東壁挂胡蘆。
0294a23: 到棲賢上堂僧問向上一機請師指示師曰柳舒青
0294a24: 眼南隄翠梅破銀腮北塢香進曰春至百花香滿地
0294a25: 師王座上語無私師曰汝因甚不會進曰今日始從
0294a26: 親薦得乾坤無法可追尋師曰四野黃華開似錦一
0294a27: 湖春水湛如藍乃曰漢上彭善信積經保身康迎我
0294a28: 登此座更乃為發揚湖光山色兮露頭露面柳綠桃
0294a29: 紅兮絕蓋絕藏耳聞眼見兮自家受用瞬目揚眉兮
0294a30: 何用商量會得如來真實義行行蹋著是舟航。
0294b01: 到度門上堂心宗肇出有祖以來東山之道北宗大
0294b02: 起聲光赫赫遍滿寰宇道業巍巍充塞人間惜乎法
0294b03: 鼓停聲祖燈掩燄致使萬壽山常年煙鎖楞伽峰終
0294b04: 日雲籠大通塔七零八落張說碑苔裏艸封祖道不
0294b05: 振人天攢眉幸有本寺勤舊玉泉諸禪迎我首座澄
0294b06: 公住持斯山整頓舊日風規提持現前法令沙翁到
0294b07: 來何以贊助卓拄杖曰法鼓再撾聲韻遠禪燈重朗
0294b08: 照無私。
0294b09: 護國和尚四十大生迎師至寺上堂師曰魯班門下
0294b10: 弄斧方是好手大海岸頭賣水始見作家若是久戰
0294b11: 沙場不遇名兵宿將終是功名不就今日還有久戰
0294b12: 沙場底麼僧出問打鼓弄琵琶相逢一會家三宗今
0294b13: 聚首喜氣甚堪誇喜氣且不問如何是一會家師曰
0294b14: 天無私蓋進曰禪非見聞非見聞不顯經非語言非
0294b15: 語言不轉律非威儀非威儀不彰離此三事請師再
0294b16: 示師曰莫將閒學解埋沒祖師心乃曰今日是我護
0294b17: 國禪師四十大誕之辰特請天王登此華座既登座
0294b18: 已巳說箇甚麼即得若以三墳五典八索九丘此是儒
0294b19: 家工幹奚用余言若以五時八教三經兩論此是講
0294b20: 主茶飯現有三法師在又奚用余言記得我臨濟先
0294b21: 祖有則三玄三要公案今日拈來酬唱一回願我禪
0294b22: 師與此大法并駕千秋又使祖綱不致寂寥臨濟一
0294b23: 日上堂曰大凡演唱宗乘一句語須具三玄門一玄
0294b24: 門須具三要有權有實有照有用汝等諸人作麼生
0294b25: 會便下座數百年來拈提雖有其人似乃太生穿鑿
0294b26: 不知祖師垂手頭頭指點處處顯現殺活臨機沉吟
0294b27: 錯過若以配合尖新攢湊恰好以為祖宗命脈然亦
0294b28: 何益於祖宗哉而學者不知拈來信手指點由誰浩
0294b29: 浩淵淵總歸一致反以棄實就名展轉沿襲以為本
0294b30: 分然亦何益於本分哉今日要見三玄麼覿體全提
0294c01: 任殺活臨機那得有途程要見三要麼手握金鞭問
0294c02: 歸客夜深誰共御街行要見權實照用麼閒把一枝
0294c03: 無孔笛臨風吹出孰知音要見臨濟麼寶劍揮時天
0294c04: 地靜剛刀纔舉斗牛寒然則汝等諸人又作麼生會
0294c05: 復說頌曰大法誰傳老達磨門庭赫赫續滹沱三玄
0294c06: 三要明宗旨一舉臨時會也麼擬議還他雲萬里更
0294c07: 加穿鑿又如何今朝捧出祝君壽萬載千秋不較多
0294c08: 伏惟本寺堂頭諸山和尚包荒下座。
0294c09: 住漢陽棲賢禪寺語錄
0294c10: 康熙九年閏二月十二日進寺。
0294c11: 三門曰門內有君子門外君子至且道門內是甚麼
0294c12: 君子入門即見。
0294c13: 彌勒殿曰天上之彌勒地下之彌勒驀爾忽相逢一
0294c14: 笑生歡悅。
0294c15: 佛殿曰佛者覺義覺者何義新婦騎驢阿家牽千古
0294c16: 萬古妄流傳以拄杖畫一畫曰坤六斷乾三連。
0294c17: 伽藍堂曰君等力護精藍蓋是親受如來之囑託茲
0294c18: 者焚香祈禱不希望君等內而布金外而降魔惟願
0294c19: 禪和子無毛無病水足艸足何也安閒樂道無饑迫
0294c20: 任我屋裏販揚州。
0294c21: 祖師堂曰七佛以前米列世系拈華以後六十九傳
0294c22: 你即我我即你相逢不必重說偈言。
0294c23: 方丈曰汝認得我真我認得汝真合當覿面呈伎倆
0294c24: 汝有半斤我還汝八兩何須背後亂商量若能如此
0294c25: 諦信敢保彼此事辨。
0294c26: 上堂指法座曰此大寶華王座猶若楞伽之山未具
0294c27: 大慧者登躋豈免戰身而赧顏試看海沙翁今日自
0294c28: 由自在一回直蹋上頭關便陞拈香曰此一瓣香語
0294c29: 大則天下莫能載焉語小則天下莫能破焉奉為
0294c30: 今上皇帝聖躬萬壽伏願帝業千秋垂衣裳而天下
0295a01: 治此一瓣香名不得狀不得千聖萬靈全承渠力奉
0295a02: 為滿朝文武天下官僚伏願主盟斯道以至公之心
0295a03: 自誠意者用不欺之力此一瓣香任重而道遠上之
0295a04: 荊下之揚釣竿砍盡重栽竹不計工程得便休今既
0295a05: 移壇來此未免重添注腳奉為興陽老師問扶豎門
0295a06: 庭必藉超群英傑流通法眼還他過量大人打鳳羅
0295a07: 龍即不問大振宗猷事若何師曰傾盡此時心進曰
0295a08: 恁麼則此日一言金石重江南江北大家知師曰正
0295a09: 在斯時進曰但願春風齊著力一時吹入此中來師
0295a10: 曰各與一頓乃曰楚王城畔汝水東去黃鶴樓前湘
0295a11: 水西來大別山頭華光冉冉黃鵠磯上煙雨濛濛歷
0295a12: 歷晴川漢陽樹色淒淒芳艸鸚鵡洲前更乃玉笛江
0295a13: 城梅華五月古鏡未磨漢陽不遠汝諸人且道是此
0295a14: 地境耶西來意耶達磨大師從南天竺國逾海越漠
0295a15: 來我東震旦國接引大乘根器還是妄想心耶真實
0295a16: 心耶良久曰大法洞明真鐵漢小根魔子漫承當下
0295a17: 座。
0295a18: 督府大將軍至寺漢陽太守陪伴上堂春山蒼蒼春
0295a19: 水茫茫春鳥啼深樹春人走高岡處處善財路門門
0295a20: 古佛鄉靈雲忽開眼覷見是桃華趙州偶伸手摘得
0295a21: 是楊華唯有釋迦不知時拈來金色波羅華非獨飲
0295a22: 光發一笑至今狼藉在天涯喝一喝曰住住今日檀
0295a23: 越入山宣說大乘之法乃展拂子曰將軍自有過人
0295a24: 志太守風流出當家高山流水知音在不用重畫有
0295a25: 足蛇。
0295a26: 佛誕結夏上堂雲從龍風從虎今日棲賢寺裏結夏
0295a27: 安居十方雲水一一來此拗折拄杖挂缽盂按下雲
0295a28: 頭忘賓主所參莫參黃楊禪所學莫學蜂鑽紙直須
0295a29: 肝膽俱裂碎都教通身汗如雨大地山河一口吞那
0295a30: 有佛時那有祖任饒釋迦出頭來一棒打殺與餵狗
0295b01: 且道憑箇甚麼意氣天上天下唯我獨尊。
0295b02: 上堂道之不行也我知之矣道之不明也我知之矣
0295b03: 一句廓然無聖話九年面壁待誰來馬師鹽醬知多
0295b04: 味百丈鼻頭痛不衰南方來北方來腳下寸絲都不
0295b05: 繫芒鞋從此曬高臺良久曰吾有知乎哉不知也。
0295b06: 端午上堂禪之與道是甚麼破艸鞋佛之與祖是甚
0295b07: 麼爛冬瓜西天東土路程迢遠鄉語不同那管他狗
0295b08: 子有佛性無佛性罔明出得定文殊出不得定今早
0295b09: 檀越送得粽子人各喫了幾箇晴川樓黃鶴樓看他
0295b10: 龍舟鬥上底鬥上鬥下底鬥下忽然贏得一頭胸中
0295b11: 不覺十分欣快何故雖然舊閣閒田地一度贏來方
0295b12: 始休諸人還贏得一頭也未若也未得有寒暑兮促
0295b13: 君壽有鬼神兮妒君福。
0295b14: 解夏上堂秋風一陣兩陣來秋雲三片四片起風雲
0295b15: 若能通變化等閒出山作甘雨。
0295b16: 上堂禪禪達磨離梁無度船折蘆過江古今宣黃梅
0295b17: 夜半傳衣缽南嶽菴前磨磚禪禪大愚肋下築三
0295b18: 拳歸來依舊撒風顛鎮州蘿蔔如天大趙州親見老
0295b19: 南泉禪禪楊岐三腳驢白雲把磨牽誌公不是閒和
0295b20: 尚拄杖頭邊翦尺縣惹得至今天下說心說性如來
0295b21: 禪打風打雨祖師禪波波叮囑老婆禪牽緣不斷葛
0295b22: 藤禪休去窗前習學文字禪須來堂中兀坐枯木禪
0295b23: 如此倔強杜蠻禪更來胡作歪廝禪可笑如今傳法
0295b24: 者眼前皆是拍盲禪。
0295b25: 中秋唐小江斷七孝子國珍請上堂有商量處沒商
0295b26: 量八月中秋看夜光皎皎一輪無隱蓋死生何用著
0295b27: 悲傷不悲傷雲在青天月在江如此則小江不曾死
0295b28: 也汝等還知不死面目麼若也沉吟恍惚沙翁重為
0295b29: 指南西嶽華山之峭峻乃小江之頭也東嶽泰山之
0295b30: 脩長乃小江之足也南嶽衡山北嶽恆山之左右相
0295c01: 互乃小江之手也洞庭青艸鄱陽丹陽太湖之淵深
0295c02: 乃小江之五臟也漢江浩浩不舍晝夜熾然說無間
0295c03: 歇乃小江之舌也如此則小江面目現在手足炳然
0295c04: 且何用悲傷也然此略而言之若廣談須彌山之高
0295c05: 聳得非汝小江之身乎兩輪日月之光明得非汝小
0295c06: 江之眼目乎九曜七星之靈通得非汝小江之毛孔
0295c07: 乎四大海水之浩淼得非汝小江涎液與大小便乎
0295c08: 四大部洲山川林藪之重疊得非汝小江之衣乎
0295c09: 三世諸佛歷代祖師又不在汝小江衣中說法利
0295c10: 生乎文殊普賢觀音地藏又不在汝小江腹中住大
0295c11: 名山起大樓閣建大道場乎即汝孝子順孫又不在
0295c12: 汝小江腹中立業興家光紹門庭乎既爾如此則不
0295c13: 曾遠離又何用悲傷也況乃小江證此無生無滅之
0295c14: 性充塞虛空之身亦宣其慶也如此會得豈獨汝小
0295c15: 江一人而已哉盡天下人生乃無生死乃無死一體
0295c16: 渾融往來自在良久曰紅輪必定沉西去亡靈那得
0295c17: 不歸來。
0295c18: 送雲禪人之揚州地藏上堂吾子西辭黃鶴樓霜天
0295c19: 十月下揚州漢地收來秦地管權將驢子送揚州腰
0295c20: 纏亦無十萬貫跨鶴蕭蕭下揚州搭上鹽舟如馬快
0295c21: 不問斷頭船子下揚州但成大樹作蔭涼休言有錢
0295c22: 到處是揚州禪客雲來如問訊也來施為屋裏販揚
0295c23: 州若得斯風行天下沙翁開眼坐地看揚州雖然芒
0295c24: 鞋竹杖春三月夢裏頻添野興賒莫道荊州天王不
0295c25: 到揚州出現。
0295c26: 劉原聖原賢請上堂聖賢之道迥出情常非其人不
0295c27: 與言非其人不與傳今日言矣傳矣且道如何是聖
0295c28: 賢之道擲下拂子曰鴛鴦繡出從君看更把金鍼度
0295c29: 與人。
0296a01: 兵部進士山右楊耀祖同弟文學烈為太翁明樓忌
0296a02: 辰請上堂恩重丘山情未已須憑法雨薦親爺生曾
0296a03: 三十年持素感發二郎文武車一點靈心常不昧幾
0296a04: 年香火屬誰家如今親受法王記去也來兮眼不花
0296a05: 且道太翁即今在甚麼處揮拂子曰佛祖位中留不
0296a06: 住夜來依舊宿蘆華。
0296a07: 儀真衛守楊丕顯為太翁誥封請上堂皇恩浩大重
0296a08: 如山誥贈將軍豈等閒不是一人承雨露何能滿戶
0296a09: 集歡顏春風細柳花應放黃閣絲綸旨幸頒誰謂昊
0296a10: 天難可極綠袍金帶繫腰間雖然且道太翁今日還
0296a11: 來受贈麼雨霽園林華灼灼風清春樹鳥關開。
0296a12: 王治醇為父忌辰請上堂生身父氏歸何地杲日中
0296a13: 天氣象新會得明明塵不歷鋒刀何處喪渠身年年
0296a14: 正月十七日處處隄邊柳正春孝子徒勞燒白紙爭
0296a15: 如就裏見雙親卓拄杖曰還見雙親面目麼復喝一
0296a16: 一喝下座其父正月十七日死於賊。
0296a17: 
0296a18: 
0296a19: 
0296a20: 天王水鑑海和尚五會錄卷第三
