0611b01: 慶忠鐵壁機禪師語錄卷之十
0611b02: 嗣法門人幻敏重編
0611b03: 偈
0611b04: 錫杖寢蝸偈
0611b05: 聚雲有寢堂方丈在其後前有法堂殿廚庫三門搆
0611b06: 侍寮及僧寮掖左仍掖右況彼寢堂中仰蓋肖天花
0611b07: 雖有軒窗巧灼然非縫罅下則板為地請益數數處
0611b08: 碧眼是證盟金錫筆立直倏見蝸牛兒一鼾環錫巔
0611b09: 回思彼來處盲龜值木難縱是如蟲禦生我奇特想
0611b10: 蠢蠢似知擇進不忘直養不以涎濡足不羨羡粘壁枯
0611b11: 以智還依智機忘妙有無當其未依錫是錫非復蝸
0611b12: 及其蝸既依是蝸亦是錫角上戰場灰綽綽權與實
0611b13: 稽渠過去因癡頑并貪睡何願逢是緣應脫多生累
0611b14: 諸天聞般若稱讚及供養法界性由心地獄白蓮香
0611b15: 佛臨瞋女化生出餓鬼飽老人倚龍湖霹靂無處討
0611b16: 感應恒河沙善止定知吉世上撈摝子胡為不如是
0611b17: 僧立釘關鑄佛
0611b18: 如來滿月淨妙身非是金銀及銅鐵銅鐵金銀淨妙
0611b19: 成還能成口為君說一箇釘子一孔眼一一眼空一
0611b20: 界月見者聞者隨喜者光明相好齊皎潔咦
0611b21: 僧募饅首飯眾
0611b22: 施者受者募化者三家對面無所求觀音大士買餬
0611b23: 餅放下原來是饅頭
0611b24: 筆
0611b25: 中虛外直身六寸白髮烏巾妙有神徹古通今誰不
0611b26: 賴一回墨浪一回新
0611b27: 心
0611b28: 分明是有又無形不似白兮不似青無所不住無所
0611b29: 住那許區區定姓名
0611b30: 寄興龍洞上座
0611c01: 直直承當莫用疑疑生仍著下風衣龍興有興堪行
0611c02: 雨只在雲端一聚時
0611c03: 寄駱居士
0611c04: 維摩昔為眾生病居士今病為誰人箇裏若通些子
0611c05: 意何須更下頂門針
0611c06: 示印真湛淵二禪人行腳
0611c07: 喝來棒去徒勞力石火電光亦枉然說與真淵參學
0611c08: 者前途莫被口頭瞞
0611c09: 建聚雲塔畢匠石索偈
0611c10: 眼中有絕奇足底沒階級良工自不功畢竟承誰力
0611c11: 咦迥出毘盧天外觀果然是座無巴鼻
0611c12: 豎十八橫三六十八三六是何物也曾兒童慣聚沙
0611c13: 也曾稍長瞻紙軸於今瓦石有光輝羨羡爾工師知面
0611c14: 目
0611c15: 示念佛會
0611c16: 未念彌陀心已巳惱纔聞開口釋迦瞋何如共進平山
0611c17: 步水鳥溪聲演聖名
0611c18: 示施茶僧
0611c19: 木人頭上草初蘚一箇金鉤挂兩邊未到已巳來齊爾
0611c20: 爾誰能踏破趙州關
0611c21: 忠南吳夫人專使供上堂引幡示偈
0611c22: 不是風幡不是心明明識量越盧能昔日法真相國
0611c23: 母今朝再見出田門
0611c24: 示夷陵楊善人
0611c25: 腳頭腳底深步淺步迴避不來書寫不出到處青山
0611c26: 引白雲夷陵賣好三梭布
0611c27: 示陳善人
0611c28: 日日是好日時時是好時開眼無空闕舉步不曾移
0611c29: 識得大吉利便是得便宜
0611c30: 示朱廚點
0612a01: 廚前灶後有溈山文喜竹篦要尊嚴珍百味都不
0612a02: 採到底還他只一盤
0612a03: 示徐際明
0612a04: 急水灘頭快打毬等閒眨眼人常流分明只在江波
0612a05: 上夜深乘月下漁鉤
0612a06: 示我空
0612a07: 研得墨來忘了紙提筆書寫不成文胸中本無元字
0612a08: 腳教我如何舉似人
0612a09: 示現南戒子
0612a10: 如是為戒隨意自在如是為衣無欠無餘非持非犯
0612a11: 問汝闍黎
0612a12: 示微密禪人於關中賣布幔供眾
0612a13: 布幔從來不受縵施根施識又施塵關寒徹骨誰回
0612a14: 互脫體無依自可人
0612a15: 示鏡庵
0612a16: 鏡中花眼底萼蘿庵一夢無言說枕子落地笑呵呵
0612a17: 翻身又是西江月圓鑑明還綽約打破鏡來誰縛脫
0612a18: 示燈覺
0612a19: 空生大覺為世之燈燈能顯覺覺則燈明燈覺極圓
0612a20: 生即無生無生為戒定慧自成超出生死七縱八橫
0612a21: 俗兄雙眉求偈
0612a22: 眼耳鼻舌共一身同堂異戶各存存有緣不是予朋
0612a23: 友無用雙眉卻弟兄
0612a24: 示少峨書記
0612a25: 筆尖圖岫圖島嶂疊岑巒不老萬象中間獨露何妨
0612a26: 八而之遶
0612a27: 示得之禪人
0612a28: 得之無喜失無憂打破疑關沒兩頭石女解拈無孔
0612a29: 笛一聲吹徹楚天秋
0612a30: 贈規勤舊二
0612b01: 昔日同師今共居人情恰好又相宜從來離亂悲塵
0612b02: 路山裏藤蘿自出奇
0612b03: 老來矍鑠度餘年渴飲饑餐困即眠大用堂堂名相
0612b04: 絕不施語句不施拳
0612b05: 示照明行者
0612b06: 高高山頂一束柴手攀肩荷任徘徊灰飛煙滅休云
0612b07: 冷還許開爐待雪來
0612b08: 示祗園禪人
0612b09: 大事因緣路已巳正在在處處明功行時節到來理自
0612b10: 彰領眾匡徒弘祖印
0612b11: 示若木禪人
0612b12: 化緣纔罷又知賓驢事不臨馬事臨有口分明無說
0612b13: 處緡蠻黃鳥是梭鶯
0612b14: 示龍墨禪人
0612b15: 漆桶不快渾身鳥看是龍象嘴盧都一得水時增意
0612b16: 氣興波作浪也之乎
0612b17: 示維監院初度
0612b18: 不說無生不有生四維上下絕疏親水源木本齊超
0612b19: 脫只在當人一念真
0612b20: 示雲石維那
0612b21: 白雲影裏怪石卻也頂天立地法筵龍象當觀一椎
0612b22: 打得端的
0612b23: 示可中居士
0612b24: 無聲無臭立真機可中石火電光遲十聖三賢齊掩
0612b25: 耳冬瓜瓠子解吟詩
0612b26: 寄別峰上座
0612b27: 別卻詩書挂卻冠芒鞋篛笠入深山多年不見通消
0612b28: 息幾令吾儕憶懶庵
0612b29: 復盛山禪人
0612b30: 三月風和浪汲深赤稍猶自隱滄溟滔天雷電傾湫
0612c01: 嶽眨眼遲來億萬程
0612c02: 復雲巖法侄
0612c03: 吾弟目多無隻眼通身燒卻猶行險雲巖報我快承
0612c04: 當珍重十方流派遠
0612c05: 示拄杖禪人
0612c06: 朾朾柺柺在深林信手斫來伴老僧不獨扶橋歸皓
0612c07: 月棒他衲子悟無生
0612c08: 示知庫
0612c09: 昨日今朝三生六劫生薑一片辛辛辣辣
0612c10: 弔達本靜主坐脫
0612c11: 元來達本不曾生坐脫於今是假名露濕寒梅愁淚
0612c12: 眼情傷為惜隔年春
0612c13: 寄西崑譚侯府公前身係安樂寺碓房行僧
0612c14: 靜夜猶聞杵臼聲聲來耳往自聞聞米熟不事勤篩
0612c15: 簸誰家知我憶盧能
0612c16: 奠大司寇枝樓高公靈址
0612c17: 委盡形軀獻赤心從來國亂有忠臣百骸此日還鄉
0612c18: 土肝膽當年傾與君
0612c19: 為郡侯劉公書扇
0612c20: 春月雨風涼吹來花卉香問誰之化育在在頌甘棠
0612c21: 過雲安二偈有序
0612c22: 辛丑三月爵臺譚公邀住寶聖至丙午春始買棹
0612c23: 東下清坐數日大快野懷公曾築廬於漢桓侯張
0612c24: 公之側公冗之餘率緇衣黃冠三兩輩輕舟漫渡
0612c25: 蒲塌草坐誠所謂江山風月本無常主閒者便是
0612c26: 主人也一日覓匾額聯對於山野因得隨喜勝地
0612c27: 贈其額曰瑤池別舍並拈二偈四聯聯之一曰名
0612c28: 遂功成親天道山巍水秀暢野懷一曰蒲團暫憩
0612c29: 天涯外寶鷁頻過碧嶂中一曰踏月步雲精舍依
0612c30: 山傍水蓬萊一曰潺潺響水來白鶴習習清風引
0613a01: 靜琴不揣俚言述之為永誌偈曰。
0613a02: 聞說雲安境自古無人題我來纔舉筆萬象盡含輝
0613a03: 翼德當年事赤心我已巳知桃園千古樹廟貌自依依
0613a04: 僧呈偈云既道言詞相寂滅豐干何用多饒舌萬
0613a05: 里無雲仰碧空舉頭多卻一輪月師示以偈
0613a06: 我宗非寂滅豐干亦無舌晴空也喫棒月落卻還別
0613a07: 示正眼禪人
0613a08: 東明一扇子是我還是你驀直轉身來在在無彼此
0613a09: 示武隆劉文學
0613a10: 道不離人人自離不離離處道方依灼然大道無遮
0613a11: 障只在起居食息時
0613a12: 示武隆唐善士
0613a13: 念佛持齋八字打開舌頭坐斷即見如來
0613a14: 復化一禪人
0613a15: 鷓鴣只向野花啼一度聞來一度疑弩發千鈞非愛
0613a16: 惜真誠恐喪目前機
0613a17: 示圖南譚居士
0613a18: 無心於世即擺脫若實無心亦無說無說說處說無
0613a19: 心此是吾宗真妙訣
0613a20: 嶺表伯倫藤解元致書有漫擾香積未知口累師
0613a21: 眼累師腳累師之句師示以偈
0613a22: 口累未為累主賓何忌諱茶斟三箇棗但請百咂碎
0613a23: 眼累累非眼平山道路坦客至有虎溪攢眉徒清返
0613a24: 腳累累還覺曼殊訪無著竹篦是真傳幾箇知摸索
0613a25: 示敘府楊文學
0613a26: 守空念佛斷貪嗔渾如衣錦夜中行只謂平生多得
0613a27: 意怎知兩眼不分明
0613a28: 示渝城張文學
0613a29: 無生歸一門莫教話頭墮子啐母啄時擬心即是錯
0613a30: 寄石樓上座
0613b01: 浯江別去許多年今得聞於竺意禪空谷石樓皆任
0613b02: 汝好將正眼續吾傳
0613b03: 重開蓮池
0613b04: 月到池成是幾年高低亭榻已巳傾顛而今幸有劉侯
0613b05: 至鐵硯為鋤種白蓮
0613b06: 復郡侯劉公韻來偈附
0613b07: 溪頭曾拽遠公屐江上今過大士船豈是主翁能
0613b08: 待客阿羅端不擇人天。
0613b09: 鹽車野憾誰相識青眼頻看無價船世出世間一有
0613b10: 事大家把手利人天
0613b11: 復閩中巨掌鄭老先生請鳳超來韻附
0613b12: 非仙非佛亦非儒一領敝袍念載餘偶爾看山來
0613b13: 異國久懷入室借新書春山雨露歸三峽玉案醍
0613b14: 醐足五車何日清齋得借榻涪翁今日又同子。
0613b15: 多口維摩為默然何來賓鴈錦江邊擬將矰繳遼空
0613b16: 弋早已巳清音過楚天
0613b17: 復楚中離岸禪師
0613b18: 南方虀甕忒無知慣淹鑑湖燒尾魚昇躍莫辭三峽
0613b19: 險風雲雷雨足川西
0613b20: 辭世別郡侯劉公附復偈
0613b21: 相逢不相識未可說深知為有護念心依依二載餘
0613b22: 重來今十別再會此時期唯喜治平月年年映柳溪
0613b23: 不識真相識深知似未知豈師忘解說顧我俗無
0613b24: 餘笑笑三生約哈哈再世期傳衣應有囑心印在
0613b25: 曹溪。
0613b26: 辭世別爵臺養元譚公
0613b27: 滄桑世局幾曾催事主勤王正可為只有一瓢情不
0613b28: 更四時掬水當啣杯
0613b29: 辭世遺偈
0613b30: 儘力難說出驢年想不來信口道箇偈非是強安排
0613c01: 豐千子觀自在歸去來只當打箇瞌睡呵呵
0613c02: 聯芳
0613c03: 囑衡山首座
0613c04: 清清淡淡吉祥處冷冷疏疏無賓主落得一生閒快
0613c05: 活坐在孤峰笑佛祖
0613c06: 囑三山首座
0613c07: 全身放下隱山隈頭角纔成喜兩開輾轉由吾相分
0613c08: 付雷轟電掣出潛來
0613c09: 囑三空監院
0613c10: 口毒眼空不值錢襤襂破衲惹疑嫌誰知一顆明珠
0613c11: 在價重人天沒大千
0613c12: 囑慈祥禪人
0613c13: 千里來問吾拍掌呵呵笑的的聚雲宗灼灼玄與要
0613c14: 巴山路迢迢巴水波浩浩一回歸去來須解罵吾好
0613c15: 囑喬松侍者
0613c16: 衣缽巾瓶不憚勞一身挺特見清操歲寒未改平生
0613c17: 節白日青天萬億喬
0613c18: 囑覺後堂
0613c19: 問話答不來汾陽一笨漢依老僧十年得見娘生面
0613c20: 十二時中任蹉跎行住坐臥頻顯現不是冤家不是
0613c21: 兒祖業田園均一半
0613c22: 囑野雲闍黎
0613c23: 棒喝施呈顯大機赤肩荷來無餘事因緣節候有時
0613c24: 彰裕後光前輝祖室
0613c25: 囑般若譜禪人
0613c26: 鐵鼓曾將覿面呈多年寂寂罕知音而今喜得和光
0613c27: 箭直透當陽不露聲
0613c28: 囑童真善書狀
0613c29: 十三名善偈於今是幾年珍重晴空日吾宗賴汝傳
0613c30: 囑弗也莖監寺
0614a01: 寶聖叢中師子兒十年院裏步全威而今奮迅幾無
0614a02: 畏吼向人天自有時
0614a03: 囑竺峰敏侍者因除夕橘燈
0614a04: 無根樹上九燈傳果繫橘金枝葉鮮稍稍藉力油薪
0614a05: 火照開新舊樂人天
0614a06: 囑體如靜主
0614a07: 隱隱潛潛獨爪龍喜隨山峽透圓通而今安養慶忠
0614a08: 缽雷雨風雲不見蹤
0614a09: 囑天峰上座
0614a10: 一聲霹靂徹雲間擊碎髑髏心膽寒大好轉身雄一
0614a11: 步拳頭巴掌盡掀翻
0614a12: 囑惺徹悟維那住東明
0614a13: 法戰由來勝克賓罰錢出院事誰論徐徐湧起東明
0614a14: 日照惺娑婆徹古今
0614a15: 囑慈運監寺住慶忠
0614a16: 山主住持豈俗倫慶忠庵小也容人頻頻闊徹來時
0614a17: 路不枉當年脅下生
0614a18: 囑天長禪人專修淨業
0614a19: 根苗奇異迥非同不屬西兮不屬東節候到時馨自
0614a20: 若佛生一體有無中
0614a21: 囑一指侍者
0614a22: 自幼曾將一指陳四威儀句雅驚群他時莫負老僧
0614a23: 望也要從頭舉似人
0614a24: 囑桂輪常侍者
0614a25: 阿難昔日侍瞿曇迦葉門前倒剎竿本誓不違肝膽
0614a26: 在三三兩兩度人寰
0614a27: 囑扆恒禪人
0614a28: 相逢舉起一杯茶剖腹剜心說向他就中識得賓主
0614a29: 句不勞彈指到吾家
0614a30: 囑應真知客
0614b01: 處處說法寫吾真問著低頭三不應撫背為汝安執
0614b02: 事迎來送去莫疏親
0614b03: 代囑覺樹禪人
0614b04: 祖庭秋晚要人扶竭力承當是丈夫濟世若能超藥
0614b05: 上頂門針灸自然殊
0614b06: 囑三一濟禪人
0614b07: 三教座前曾觸忤只至而今切齒牙虛空有盡冤無
0614b08: 盡願君迥出聖凡家
0614b09: 囑玉溪禪人
0614b10: 早晚曾將一喝呈未明一喝可憐生若能深透喝中
0614b11: 旨方是出頭上上人
0614b12: 囑惺世妙德禪人
0614b13: 溈山會裏名鐵磨輪到末山不露頂而今驀直聚雲
0614b14: 宗的的歷歷妙明惺
0614b15: 囑豐城熊自福月崖居士
0614b16: 昔曾不別今復逢重來錦水問家風珍重我人熊自
0614b17: 福好隨金紫逐猶龍
0614b18: 附自福過敘州府朱提山朝陽洞碑記
0614b19: 月明大師得法於鐵牛傳大慧心印兀坐朝陽洞
0614b20: 二十餘年待其人而後行聚雲吹萬師翁獨得其
0614b21: 宗者繼往開來今有我師鐵壁矣水部尚書郎熊
0614b22: 汝學為大師三傳法子也水木之思勒石垂遠。
0614b23: 囑副戎王燈供一喝居士
0614b24: 亭謝雪消作麼作麼咄哉一喝無我無他泥裏水裏
0614b25: 清香自若他時異日是好大哥阿呵呵嚼碎虛空休
0614b26: 說破諦信斯言名曰擔荷
0614b27: 歌
0614b28: 念佛歌
0614b29: 高也念低也念低聲高聲雅成片行也念住也念坐
0614b30: 臥何曾有斷間鼻端凝住白蓮花而今步步燦金沙
0614c01: 但能不著金沙見笑倒彌陀老作家
0614c02: 經行歌
0614c03: 一步緩一步急一步無坎亦無壁夜明簾外轉身難
0614c04: 荊棘林中下腳易難易不干信步遊到處乾坤足下
0614c05: 收驀地踢翻當路石腳尖無眼血長流
0614c06: 白雪歌
0614c07: 一片西一片東一片爐中鬥火紅太陽不私人間事
0614c08: 孩兒曾笑白頭翁
0614c09: 參禪歌
0614c10: 禪兮禪兮千聖有口難說兮參兮參兮豈容心意識
0614c11: 而差排兮唯寬行大步之根信兮庶幾與我相宜兮
0614c12: 歸隱歌
0614c13: 歸隱之何處優遊信步身賓朋由我已巳筆硯更誰云
0614c14: 學道惟離理刪書不近名夜參無勸錫良器有多人
0614c15: 大慧燈還照聚雲澤益深白岩閒且住翻笑買山僧
0614c16: 附沈赤肩居士五家宗旨歌為師壽
0614c17: 五家宗旨如五指散為大悲千手臂一一指具五
0614c18: 嶽形一一嶽中生萬卉一一卉萌千百枝是皆吾
0614c19: 指難思議高人握來一掌中五指還如一指同諦
0614c20: 觀此指指亦無方是吾宗正脈通粗禪棄之甘鹵
0614c21: 莽口耳泥之成虛誑二俱可憐孰拯之即今唯有
0614c22: 鐵和尚大慧源流一線傳眼如日月明百川日月
0614c23: 眼萬古懸歌以壽之告法筵。
0614c24: 銘
0614c25: 行解銘
0614c26: 者箇無箇行住坐臥者奇非奇見覺聞知坐臥聞知
0614c27: 必矣其誰要到長安最初為難一步若差千山萬山
0614c28: 下腳不真徒勞心勤崎嶇嶮巇半縮半伸玄機有旨
0614c29: 莫若其止知止無止氣存人死心欲其死神欲其活
0614c30: 活活鱍鱍圓明妙覺凡夫用心如來用性功德黑暗
0615a01: 智主必擯以塵脫塵勿得追尋若必追尋怎見安寧
0615a02: 將凶就凶守我一中一中不守怎見知有有為非有
0615a03: 無為非無非有非無二處莫圖玄說妙說何如看破
0615a04: 萬事隨緣莫存好惡入眾和平誰冤誰親安老懷幼
0615a05: 上睦下欽衣食厚薄莫生貪著血汗脂膏如病服藥
0615a06: 休說彼長休論此短不惜分陰笑殺陶侃居處叢林
0615a07: 當遵其則惡隱善揚長養功德坐則懷讓行則懷謙
0615a08: 守分存誠盤珠現前說過佛祖行落凡近錦心繡口
0615a09: 識者不信榮辱無關順逆無存苦樂均等上上根莖
0615a10: 當念宗親當念水土寧使生歡勿令愁苦知識難過
0615a11: 我幸親炙背後人前莫興毀譽法門孤弱志厥扶傾
0615a12: 法門興盛志厥讚稱赴熱趨煙非禪者心一入其門
0615a13: 切忌退志令不志者乘機謔戲莫作獅蟲當為獅子
0615a14: 哮吼一聲人天歡喜同道為朋同利為黨君子小人
0615a15: 必識所養我觀學者要知精擇寧逢益友莫逢損客
0615a16: 心若其規身若其矩有志上流法爾如此氣則用方
0615a17: 智則用圓當頭坐斷豈滯兩邊太平宇寰厥癡厥頑
0615a18: 劍若不揮白露彌天不識玄要終歸未妙大夢覺來
0615a19: 紅日正照昔我由爾今爾是我放去收來破灶自墮
0615a20: 爾是我由我我亦休大家團圞隨分牧牛足水足草
0615a21: 長得恰好十字街頭無價之寶活中有死抑亦非取
0615a22: 湛湛滔滔龍臥潭底死中若活大蟲戴角露爪張牙
0615a23: 心落膽破渾身刀鎗群魔驚惶刀鎗是佛事事吉祥
0615a24: 稽首行解信如猓然得一猓然眾猓然得稽首行解
0615a25: 精進無比同草上飛能伏猊兕稽首行解必至究竟
0615a26: 在在砫礎劻扶祖印
0615a27: 心性銘
0615a28: 分明是有不見不聞滿眼滿耳非色非聲住無所住
0615a29: 名無定名名住無定心性何真小雖遍界大豈容針
0615a30: 隱然鐵壁不是山僧
0615b01: 發願銘居典龍時請聚雲陞座舉揚大慧一脈宗旨代四眾等作
0615b02: 靈山一枝花非同世間卉卉卉含諸種分明別形類
0615b03: 迦葉笑破顏阿難倒剎竿一箇待慈氏一箇副貳傳
0615b04: 展轉至馬鳴湧出日中輪月輪顯龍樹三昧自然尊
0615b05: 多羅有讖驗碧眼來震旦為羨羡大根莖五葉曾艷艷
0615b06: 曹溪一束柴金剛無住灰黃梅室裏去碓嘴夜花開
0615b07: 我愛踏殺者誰取復誰捨五宗自繩繩在在皆祖也
0615b08: 萃拔啟臨濟棒下明箇事玄要料揀齊賓主照用具
0615b09: 三句一時明佛祖人天欽不透他家旨到底未驚群
0615b10: 徑山大慧祖說法成甘雨才悟及煆煉仍同千鈞弩
0615b11: 四百年無焰朝陽喜如線顯發聚雲間鴛鴦金針遍
0615b12: 不欲止一橛五宗要人徹猿嘯斷和腸鵑呼啼帶血
0615b13: 聚雲宋山谷歷歷事已巳錄師既乘願來我亦乘願續
0615b14: 我等從此銘心心大慧燈衰弱並興盛扶傾與讚稱
0615b15: 風穴仰山寂天台韶國師逆順世出世何妨任所之
0615b16: 在家則言孝在國則言忠忠孝性存存祖印永恢弘
0615b17: 君恩師長恩三世養育恩但以四弘願報達必圓成
0615b18: 見善須解脫見惡須出離解脫出離存是名違本誓
0615b19: 逢強畢竟弱遇柔畢竟剛剛柔不相生是名違本誓
0615b20: 若求千聖知若依己巳靈慕致令鬼神覷是名違本誓
0615b21: 地能載萬物我願不如之地載有高下我則平等故
0615b22: 海容納百川我願不如之海納時消長我則充滿故
0615b23: 虛空無邊際我願不如之空性還有量我則廣大故
0615b24: 惟願不捨慈特陞於寶座舉揚證盟者勿令有斷絕
0615b25: 考功銘
0615b26: 雲水高流濟濟多士割愛辭親隳名黜利坐長連床
0615b27: 理生前事柴米鹽茶飲食衣具血汗脂膏檀施行力
0615b28: 寧作世田毋為法棄覿面呈機虛實可據賞則加鞭
0615b29: 罰莫生退賞罰分明師兒出隊一月一年一時一日
0615b30: 不令人非郡使鬼覷名曰精進寸陰自惜
0615c01: 羯磨銘
0615c02: 羯磨懺罪祖佛同風攀緣未息人我爭雄著有著無
0615c03: 執靜執空念慮互排心識交攻依言忘本契理迷宗
0615c04: 不看老病不恤愚蒙不省己巳過不勤他功非證言證
0615c05: 欲竇難融因果暗昧行說乖從如是業性實我瑕蓬
0615c06: 盡情發露雪點爐紅既不內外豈有當中
0615c07: 護蜂銘
0615c08: 蜂何如護隨之去住銘如何名戒之勿陵欽哉勿陵
0615c09: 允矣含生原彼有情琴語呻咽無繩而自律無紀而
0615c10: 自勤無倫而自序無禮而自尊善識時之無待忙百
0615c11: 卉之精英腿擒之以安眾頭頂之以奉君彼蠮鬲兮
0615c12: 人之棟宇彼尊長兮人之君親彼蕊汁兮人之飲且
0615c13: 食彼蝡育兮人之子若孫損子孫倫必喪乏飲食身
0615c14: 必殞沒君親而生成則殆無棟宇則居止何存胡為
0615c15: 世之不隨心而比類以己巳而推人乘彼暗宅之豐潤
0615c16: 潛加白刃以頻傾只知自舌甘美那忖他身苦辛宜
0615c17: 乎螫拌命之毒尾棄彼里而之此鄰今也翩翩成群
0615c18: 寢心眾集亦集我臨亦臨或者代鳳麟之佳兆
0615c19: 花之祥禎汝輩宜知勿傷勿驚汝輩宜知為干為
0615c20: 城汝輩宜知全德成仁予勉說銘豈曰護生願體一
0615c21: 言之恕致令終身可行
0615c22: 師以鸚鵡拄杖授月崖崖請師銘
0615c23: 師曰鸚鵡拄杖來自松關轉之月崖欲予有言四維
0615c24: 上下西北東南拄碎虛空撐開覺天遇陸走旱逢水
0615c25: 行船臨強不讓值弱須憐在在遊戲那論月年師說
0615c26: 畢崖作禮師曰要打著禍來纔是報恩崖作掌勢師
0615c27: 呵呵大笑崖復云拄天拄地無古無今殺活縱奪答
0615c28: 報師恩
0615c29: 　　　　　　　　普陀嗣法孫性統重刊
0615c30: 慶忠鐵壁機禪師語錄卷之十終
