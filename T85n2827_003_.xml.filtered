1255c16: 
1255c17: 
1255c18: 【原】佛蘭西國民圖書館藏燉煌本, P. 2250, 【甲】佛蘭西國民圖書館藏燉煌本, P. 2963, 甲本首缺淨土五會念佛誦經觀行儀卷下
1255c19: 
1255c20: 南岳沙門法照撰
1255c21: 此下一卷讚。從第八讚佛得益門分出。眾等
1255c22: 盡須用第三會念佛和之。其讚文行人總須
1255c23: 誦取。令使精熟切不得臨時執本讀之。亦通
1255c24: 大會作法事誦之。若非大會日。餘一切處。誦
1255c25: 讚念佛。和之並得。廣略必須知時。應知。
1255c26: 依無量壽觀經讚二十八偈釋法照述
1255c27: 釋迦住在靈鷲山阿彌陀佛。
1255c28: 為化娑婆出世間阿彌陀佛。後須有阿彌陀佛。阿彌陀佛。
1255c29: 菩薩聲聞無量眾阿彌陀佛。
1256a01: 初欲聞經意未閑南無彌陀佛。
1256a02: 阿闍太子在王城准前和。
1256a03: 興逆徒囚父母形已後讚諸依前第三會念佛和之。
1256a04: 韋提悲泣歸依佛求願不聞諸苦名
1256a05: 深心不樂閻浮界實為多諸鬼畜生
1256a06: 唯願慈悲力指授他方淨土誓經行
1256a07: 釋迦如來知彼念須臾沒在至王宮
1256a08: 乃放眉間金色照韋提障盡真容
1256a09: 諸餘淨剎雖無量白佛唯生極樂中
1256a10: 願見彌陀疾授記剎那便證六神通
1256a11: 世尊微笑生歡喜口中即施五神光
1256a12: 其光遂照娑羅頂隨機證果亦何妨
1256a13: 佛告韋提汝知不彌陀去此亦非遙
1256a14: 促當勤修三福行臨終迎子上金樓
1256a15: 亦為未來諸大眾五濁凡夫至惡人
1256a16: 促使迴心觀彼國能令淨業斷貪嗔
1256a17: 於是韋提更有疑如來令說汝應知
1256a18: 據汝凡夫實未得為承諸佛大慈悲
1256a19: 既聞說已生歡喜復為今時五苦人
1256a20: 云何當見彌陀界相好光明微妙身
1256a21: 世尊為說初觀日竟令注想向西方
1256a22: 智者必須依此觀曠劫塵沙罪滅亡
1256a23: 罪滅身心必清淨次應想水易成
1256a24: 須臾便見琉璃池黃金界道以為繩
1256a25: 寶池澄澄千仞深明珠間錯是黃金
1256a26: 花雨紛紛隨處下能入道者發真心
1256a27: 瓊林寶樹七重光行處垂珠異色光
1256a28: 光中無數摩尼殿諸天童子散花香
1256a29: 極樂城中七寶地蓮花光色不思議
1256b01: 花開總是摩尼水唯歎娑婆去者稀
1256b02: 瓊林寶開紫金光赫奕蓮輝照十方
1256b03: 白玉池邊聞妙法蓮花葉裏更飛香
1256b04: 彌陀無數寶城樓恒沙菩薩四邊遊
1256b05: 各各持花供養佛塵勞永斷更何憂
1256b06: 碧玉樓中花坐開黃金作葉寶為臺
1256b07: 摩尼幢上真珠網莊嚴至意為如來
1256b08: 寶像璃內外明六通如意覺自輕
1256b09: 心須子細勤觀想想成便即悟無生
1256b10: 彌陀光光廣無邊普照群生度存緣
1256b11: 促有須心能念佛當來決定離人天
1256b12: 觀音補處不思議無邊世界現希奇
1256b13: 假令念者皆生樂頂戴彌陀尊重時
1256b14: 勢至菩薩甚難量雄雄猛利廣無方
1256b15: 頂上寶瓶光顯照幽途永得離無常
1256b16: 觀身自見往生時蓮花寶座不經遲
1256b17: 水鳥樹林皆說法彌陀迎接更無疑
1256b18: 如來神變不思議大小隨緣感赴機
1256b19: 眾等須心勤念佛寶池寶內正無為
1256b20: 行業精誠須轉高上品之人稱姓豪
1256b21: 百法門中歡喜地金剛妙定自堅牢
1256b22: 念佛之人須至誠彌陀決定自親迎
1256b23: 到彼花開蒙授記登時開法悟無生
1256b24: 十惡五逆至愚人永劫沈淪在六塵
1256b25: 一念稱得彌陀號至彼還同法性身
1256b26: 世尊說已向耆山阿難聞教廣宣傳
1256b27: 大眾傾心皆頂戴還將此法利人天
1256b28: 依阿彌陀經讚十六偈釋法照和准前定
1256b29: 釋迦悲智廣無邊先開淨教利人天
1256c01: 菩薩聲聞無量眾其時聽在給孤園
1256c02: 初告聲聞舍利子吾今欲說汝應聽
1256c03: 去此西方十萬億彌陀寶國紫金形
1256c04: 其國眾生極妙樂永劫不聞諸苦名
1256c05: 勸汝當今稱彼佛須臾即至寶蓮城
1256c06: 瓊林寶樹七重欄眾等當須審諦觀
1256c07: 珠網層層千萬億能令見者得心安
1256c08: 彌陀淨剎不思議處處渠流七寶池
1256c09: 池中總是摩尼水晝夜花開無盡時
1256c10: 四岸琉璃碧玉成香風拂體覺身輕
1256c11: 寶閣樓臺千萬億無邊菩薩盡經行
1256c12: 心心稽首法王家專想彌陀發道芽
1256c13: 碧玉樓中聞妙法黃金地上散天花
1256c14: 衣持花十萬億聖眾塵沙受供同
1256c15: 一念還歸極樂國永絕胞胎證六通
1256c16: 淨國彌陀寶鳥音聞者皆生念佛心
1256c17: 此鳥寶非三惡趣為令宣演法幽深
1256c18: 香風時動寶林鳴處處唯聞念佛聲
1256c19: 聲中皆說無邊法能令聽者證無生
1256c20: 彌陀壽量豈能知國中人眾亦如斯
1256c21: 到彼皆同趺致位永超生死證無為
1256c22: 善根福少理難容七日須成淨土功
1256c23: 念念傾心於彼國剎那便即坐蓮宮
1256c24: 彌陀願力不思議莊嚴淨土甚希奇
1256c25: 六方諸佛同時讚意令諸子斷狐孤疑
1256c26: 人命無常如剎那永劫沈淪惡趣多
1256c27: 急急須專念彼佛共汝相將出愛河
1256c28: 諸佛同心歎釋迦能於苦海度人多
1256c29: 一一總令專念佛生生常得見彌陀
1257a01: 如來說已阿難宣普化群生被有緣
1257a02: 眾等須心須頂戴弘斯淨教廣流傳
1257a03: 歎散花供養讚釋神英
1257a04: 昔有仙人名善惠一時買得五莖花
1257a05: 持將供養定光佛因花果號釋迦尊
1257a06: 諸經皆說妙伽他散花供養福田名
1257a07: 但以一花散一佛因花盡得見彌陀
1257a08: 今時智者見經文佛說花為成佛因
1257a09: 便即散花供養佛仍將花度有緣人
1257a10: 紛紛正見散花時片片青運空裏飛
1257a11: 一一爭前將手棒人人收得盛歸
1257a12: 空中片片雨天花散著人人發道芽
1257a13: 但使勤勤花供養福田一一遍恒沙
1257a14: 花飛颯颯遍虛空翠葉翩翩滿界中
1257a15: 浙瀝如馬和雲下繽紛送子入蓮宮
1257a16: 蓮花甚寬平花上群群菩薩行
1257a17: 時時散花供養佛往往宣揚五會聲
1257a18: 般般聖眾盛花人人歷供遍恒沙
1257a19: 一一食時還本國行行不離世尊家
1257a20: 時時天雨萬般花處處皆能發道芽
1257a21: 一一持將奉諸佛朝朝恒在法王家
1257a22: 百寶鮮花隊隊飛空中讚歎不思議
1257a23: 若有眾生能厭者當來決定澄無為
1257a24: 金剛臺上說真宗西方菩薩盡皆同
1257a25: 散花供養無休息皆生花上具神通
1257a26: 氛氛香氣轉綿綿花去花來花更鮮
1257a27: 清旦常持外國獻食時還到世尊前
1257a28: 淨土五會讚通一切處誦釋法照
1257a29: 第一會時除亂意第二高聲遍有緣
1257b01: 第三響颺能哀雅第四和鳴真可怜
1257b02: 第五震動天魔散能令念者入深禪
1257b03: 五會聲中十種利為令學者用心堅
1257b04: 妙音五會摩尼寶能雨無邊聖法財
1257b05: 智者必須依此學臨終一念坐蓮臺
1257b06: 寄語現前諸大眾五會念佛利無窮
1257b07: 今日道場同行者相將定取坐蓮宮
1257b08: 五會聖教是真宗定捨娑婆出苦籠
1257b09: 眾等發心迴願往西方世界獲神通
1257b10: 寶樹森森是翠林微風五會演清音
1257b11: 花雨六時隨處下見聞之者發真心
1257b12: 眾等今時發信心聽說彌陀五會音
1257b13: 專求不妄稱名字迎將極樂坐化林
1257b14: 五會合響讚池城樓臺映雲青
1257b15: 璃七寶金繩界處處唯聞念佛聲
1257b16: 彌陀五會是舟船永劫常於苦海傳
1257b17: 但使聞聲皆解脫定超生死離人天
1257b18: 極樂五會讚
1257b19: 寶偈分明化有情觀經妙讚定中成
1257b20: 五會閻浮流布廣相期極樂悟無生
1257b21: 彌陀寶讚實堪傳恒為眾生作法船
1257b22: 五會佛聲聞解脫一時盡得坐金蓮
1257b23: 西方五會遍娑婆意在眾生念佛多
1257b24: 寶國華開千萬億聞名去者幾恒河
1257b25: 千般伎樂遶金臺百寶蓮花出水開
1257b26: 五會聲聲須急念臨終一一盡迎來
1257b27: 無邊化佛紫金身守護流傳五會人
1257b28: 念念彌陀心不退翩翩寶坐自相親
1257b29: 歎五會妙音讚
1257c01: 彌陀五會響雄雄智者傳來五濁中
1257c02: 五苦聞聲皆得樂乘斯五會入蓮宮
1257c03: 智者慈悲開五會五會意將除五燒
1257c04: 五燒既因五會滅皆乘五會出塵勞
1257c05: 雄雄五會響清深隱隱雷聲寫妙音
1257c06: 聖眾相將同讚歎但是人聞皆發心
1257c07: 西方微妙五音聲將來五濁救眾生
1257c08: 五取聞名皆解脫五會引到寶蓮城
1257c09: 泠泠五會出衡山隱隱如今遍五天
1257c10: 五眾咸言將利樂末法仍留五百年
1257c11: 彌陀五會貫人心哀怨慈聲屈曲深
1257c12: 無量壽經如此音寶水長流演妙音
1257c13: 五會響颺出雲霞清音寥亮滿恒沙
1257c14: 朝朝暮暮常能念世世生生在佛家
1257c15: 香風颯起觸人身吹將五會蕩貪嗔
1257c16: 五音兼能淨五蘊聞名永劫離囂塵
1257c17: 西方樂及絃歌琵琶簫笛雜相和
1257c18: 一一唯宣五會法聲聲皆說六波羅
1257c19: 極樂欣厭讚釋靈振
1257c20: 釋迦昔日同凡夫歷劫苦行守真如
1257c21: 成佛往來八千返蒼生元未出閻浮
1257c22: 閻浮眾生實苦哉遞代相送坐哀哀
1257c23: 暫得人身還去須臾滿劫不迴來
1257c24: 沙門靈振自長呼無常厭恨在閻浮
1257c25: 不見如來興出世今逢末法落凡夫
1257c26: 自嗔自恨自推尋萬劫千生罪障深
1257c27: 生生不見越三界輪迴六道至于令
1257c28: 研心性相苦推窮檢尋聖教自圓融
1257c29: 雖得丈夫披法服不那生於末法中
1258a01: 末法去聖漸迢遙行門若箇獨能超
1258a02: 今生但念彌陀佛亦兌沈論火宅燒
1258a03: 念佛能為急要門得出閻浮何可論
1258a04: 若人不信生疑惑自看聖教勘經文
1258a05: 經文專遣念彌陀急要之門更不過
1258a06: 但能深信無疑惑今生便得出娑婆
1258a07: 彌陀經上自稱揚七日專念往西方
1258a08: 六萬恒沙諸佛讚功德咸言不可量
1258a09: 七日念佛常如斯何況盡命至心持
1258a10: 諸餘功德無倫疋速疾之門唯佛知
1258a11: 眾生審思量地獄三途難可當
1258a12: 一失人身經萬劫緣何不樂往西方
1258a13: 西方極樂鎮歡娛直與天堂萬倍殊
1258a14: 普告眾生須速往緣何苦死戀閻浮
1258a15: 閻浮五濁足貧窮一切因緣有始終
1258a16: 苦海無涯無底莫千軍萬眾沒其中
1258a17: 西方極樂樂無窮水馬和音說大乘
1258a18: 菩薩天人無中夭真言成佛是為終
1258a19: 閻浮田地足丘坑山岳堆阜不均平
1258a20: 只為人心多不善一切雜惡在中生
1258a21: 西方極樂掌中平一無堆阜及丘坑
1258a22: 璃作地黃金界雜色蓮花遍滿生
1258a23: 閻浮大海眾江河魚黿鼉甚以多
1258a24: 一朝雨墮衡山谷漂流雜惡苦相和
1258a25: 西方極樂七寶池八功德水不思議
1258a26: 底有金沙岸香樹蓮化涌出化生兒
1258a27: 閻浮託報女人胎生熟二藏裹孩
1258a28: 亦至平安仍未語無明人我逐身來
1258a29: 西方淨土有孩一一託報出蓮臺
1258b01: 親見如來說妙法自然解脫悟心開
1258b02: 閻浮草木眾聚林高者無過五十尋
1258b03: 不得多年心朽爛戀成灰土不堪任
1258b04: 西方極樂七寶林五百萬里上餘侵
1258b05: 微風吹動千般樂皆說如來解脫音
1258b06: 閻浮日日炙人傷婉轉輪迴不定常
1258b07: 出沒之時有明夜不兌狂雲所翳光
1258b08: 西方極樂無邊光亦無明夜鎮恒常
1258b09: 得我如來一毛孔更蓋光明遍十方
1258b10: 閻浮父母及妻兒香火思情能幾時
1258b11: 縱得團圓終不久須臾即見有分離
1258b12: 西方極樂不如斯彌陀如來是大師
1258b13: 菩薩人天為聖友同受歡娛無別時
1258b14: 閻浮極苦苦無邊男女恩愛命相連
1258b15: 且暮多求恐不活無暇歸真慕善緣
1258b16: 西方極樂樂無邊不愁男女及錢財
1258b17: 須衣羅綺千里至念食百味在傍邊
1258b18: 閻浮男子女人身同受四大雨般人
1258b19: 彼此結心成地獄須臾萬劫永沈淪
1258b20: 西方極樂無女人生者皆同菩薩身
1258b21: 總證三明八解脫一生補處離囂塵
1258b22: 閻浮世界足錢財一一皆從苦還來
1258b23: 得者榮身不作福三途一閉遣誰開
1258b24: 西方極樂樂咍咍不顧閻浮不淨財
1258b25: 舍宅園林離即有衣裳百味遂心來
1258b26: 閻浮五濁是凡人託報不得自由身
1258b27: 妻子從頭索衣食差別不辨所由瞋
1258b28: 西方極樂沒凡人亦無妻子及慈親
1258b29: 生者皆登菩薩位總證金剛不壞身
1258c01: 閻浮世界學修禪雜惡之處足攀緣
1258c02: 流浪狂心難把捉由如大海簸舟船
1258c03: 西方極樂不如然上品生者世尊前
1258c04: 得我如來一言教百法明門自曉然
1258c05: 閻浮說法度眾生唯聽文句不依行
1258c06: 讚嘆隨心舉合掌違情觸著起無明
1258c07: 西方說法度眾生水鳥絃歌空裏鳴
1258c08: 聞者皆言念三寶更無餘外別修行
1258c09: 閻浮世界不堪停西業因緣每月盈
1258c10: 縱饒作得些些善不覺地獄向剎成
1258c11: 西方淨土實堪停長劫不聞諸苦聲
1258c12: 鼓樂絃歌空裏滿一一皆言解脫名
1258c13: 閻浮持戒足無明由如白日闇中行
1258c14: 作意向前欲選道不覺失落深坑
1258c15: 西方極樂樂轟轟亦亦眾苦及修行
1258c16: 親見彌陀說妙法聞者悟解證無明
1258c17: 眾生念佛喻乘船假我如來增上緣
1258c18: 七日七夜專心念即敵餘心數百年
1258c19: 眾生欲得出凡籠急急專求念佛功
1258c20: 七日稱名生彼國若比餘門定不同
1258c21: 但知念佛莫生疑不解之輩是愚癡
1258c22: 只為超昇令速疾此地凡夫信者希
1258c23: 眾生念佛佛來迎無常了了甚分明
1258c24: 彈指即到如來所他方歷供證無生
1258c25: 西方極樂鎮歡娛釋迦所說豈傳虛
1258c26: 普勸有情生彼國何得苦死戀閻浮
1258c27: 專心念佛莫朦籠定得西方不棄功
1258c28: 即今且在凡夫境無常即獲六神通
1258c29: 西方寶殿寶池亭樹木水鳥解人情
1259a01: 鸚鵡和鳴讚三寶聲中顯出大乘經
1259a02: 西方寶樹寶根莖寶花寶網甚分明
1259a03: 寶葉行行相間錯寶葉重出化（眾）＋生？生
1259a04: 寶池寶岸寶蓮花寶階寶底寶蓮花
1259a05: 下生雖有離身障菩提不發自生牙
1259a06: 花幢百億遶金臺光明寶座座如來
1259a07: 普為眾生說妙法群生聞者悟心開
1259a08: 朝朝暮暮念彌陀為在閻浮降眾魔
1259a09: 暫到西方親見佛還來度脫此娑婆
1259a10: 西方淨土最為精空中作樂萬般聲
1259a11: 衣食自然隨意至保無食者受其馨
1259a12: 西方盡夜雨天衣寶殿空裏逐身飛
1259a13: 百味一念隨心至何故眾生去者稀
1259a14: 極樂莊嚴讚釋法照
1259a15: 彌陀願行廣無邊悲濟群生普盡怜
1259a16: 總欲化令歸本國眾生罪業共無緣
1259a17: 觀音菩薩大慈悲能於苦海現希奇
1259a18: 紫金身相三十二頂戴彌陀尊重時
1259a19: 勢至菩薩甚難思紫金身相等無虧
1259a20: 頂上寶瓶光顯照普收念佛往生機
1259a21: 自慶往昔宿緣深得遇彌陀淨教音
1259a22: 執持名號無休息報盡臨終身紫金
1259a23: 我常自嘆苦精勤希聞無上法清真
1259a24: 須共無明時亂誓當破滅取金身
1259a25: 一念凝神往寶城六通起意學身輕
1259a26: 足踏千葉蓮花上明月魔尼樹下行
1259a27: 彌陀淨剎甚精微彼處娑婆人豈知
1259a28: 曠劫沈淪於苦海何年得遇往生時
1259a29: 極樂寶國無衰變碧玉樓臺天自然
1259b01: 磨尼明月琉璃水光照池臺真可怜
1259b02: 極樂寶界甚希奇寶為名生來不知
1259b03: 今日喜遇彌陀號頓捨裟婆去者稀
1259b04: 彌陀寶界不思議唯嘆娑婆去者稀
1259b05: 阿鼻地獄人名往一墮何年更出時
1259b06: 歸去來歸去來閻浮五濁足塵埃
1259b07: 不如西方快樂處到彼花臺隨意開
1259b08: 厭此娑婆願生淨土讚慈愍和上
1259b09: 遍觀三界咸皆苦凡夫耽著事輕盈
1259b10: 欲海業風波浪鼓出沒何曾有暫停
1259b11: 沈淪惡趣經多劫時往人天一度行
1259b12: 癡貪愛取貪諸有六道輪迴死復生
1259b13: 上生非相還來下隨入然燒萬丈坑
1259b14: 劍樹分身心膽碎那堪拔舌鐵犁耕
1259b15: 今日至誠歸命禮彌陀兩足世間明
1259b16: 唯願慈悲垂攝受毫光攝受得開萌
1259b17: 稱名念佛聲相續七寶花臺聖眾擎
1259b18: 能於彼國常翹仰臨終亦定佛親迎
1259b19: 歸向西方讚
1259b20: 三界無安如火宅四衢露地絡塵埃
1259b21: 厭住死生居骨肉何能五蔭處胞胎
1259b22: 正值今生發道意稀逢淨土法門開
1259b23: 願得西方安養國彌陀聖眾要相
1259b24: 定散二門能得往精塵九品盡乘臺
1259b25: 到彼三明八解脫長辭五濁見如來
1259b26: 念佛之時得見佛讚
1259b27: 念佛一聲一化佛皆從口出生紅蓮
1259b28: 念佛千聲千化佛跏趺正坐在吾前
1259c01: 一日常稱一萬佛計佛高低出梵天
1259c02: 願我臨終值諸佛迎將淨土證三賢
1259c03: 校量坐禪念佛讚如來說法元無二
1259c04: 只是眾生心不平修禪志發禪心淨
1259c05: 念佛唯求化佛迎一箇駕車山上走
1259c06: 一箇乘舡水裏行山水高低雖有異
1259c07: 成功德理兩俱平
1259c08: 高聲念讚釋法照
1259c09: 第一能排除睡障意令諸子離重昏
1259c10: 障滅身心亦清淨更見西方百寶門
1259c11: 第二動振天魔界令遣心歸念佛門
1259c12: 但使魔宮聞一念因慈永劫奉慈尊
1259c13: 第三聲遍十方界為令惡取苦皆停
1259c14: 一一能聞無量壽咸登淨國住經行
1259c15: 第四三途幽苦息須臾變作寶蓮成
1259c16: 罪人盡處花間坐登時聞法悟無生
1259c17: 第五無令外聲入心心直往法王家
1259c18: 光明長照琉璃殿化生同子散金花
1259c19: 第六妄念心無散彌陀淨剎想中成
1259c20: 寶樹林間宣妙法聲聲唯讚大乘經
1259c21: 第七勇猛勤精進無明塵埃自消除
1259c22: 念念常觀極樂國彌陀慈主贈明珠
1259c23: 第八諸佛皆歡喜當來護念信心人
1259c24: 一一咸令不退轉臨終證得紫金身
1259c25: 第九能入深三昧寂滅無為漏禪
1259c26: 念時無念見諸佛永超生死離人天
1259c27: 第十由具諸功德恒沙福智果圓明
1259c28: 臨終淨國蓮花坐彌陀聖眾自親迎
1259c29: 極樂寶池讚
1260a01: 琉璃為地映池青念念須心至寶城
1260a02: 東城之人窮子苦若生極樂樹珠瓔
1260a03: 眾生念佛莫狐疑決定西方七寶池
1260a04: 每月課功千萬遍迴願彌陀早已知
1260a05: 寶臺樓閣甚精微到彼西方應自知
1260a06: 努力迴心多念佛蓮花臺上共為期
1260a07: 清淨池裏寶蓮臺淨剎香林映日開
1260a08: 慈主巍巍金色盡收念佛往生來
1260a09: 彌陀淨土甚難思求者心中莫致疑
1260a10: 狀似雲中開浪日超然獨坐寶蓮時
1260a11: 西方慈主甚巍巍濁惡愚人豈得知
1260a12: 百寶合為千尺樹摩尼明月照金池
1260a13: 鴻鸞宛轉遶池遊諸天歌讚甚清幽
1260a14: 簫管空中為梵響聞者咸同法性流
1260a15: 池臺樓闊巧能粧珠珍寶樹自成行
1260a16: 碧水恒流於玉樹瓊珂葉裏放金光
1260a17: 七寶蓮花出水來氛氳菡萏正能開
1260a18: 課功作意由人進念佛多者紫金臺
1260a19: 念佛之人求願往直至西方七寶池
1260a20: 六道讚
1260a21: 欲知何處苦偏多唯有犁更不過
1260a22: 罪人一入人經塵劫受苦從頭無奈何
1260a23: 渴飲鎔銅登劍樹飢猛火度灰河
1260a24: 願離此苦生安樂求生淨土見彌陀
1260a25: 思惟餓鬼實堪怜遍體由來猛火燃
1260a26: 兩耳不聞漿水字一身唯有骨相蓮
1260a27: 值食將便作火臨河欲飲見枯泉
1260a28: 願離此苦生安樂長處西方坐寶蓮
1260a29: 迷塗一配畜生身逕歷多年受苦辛
1260b01: 嚴冬露地居寒雪盛夏當街臥闇塵
1260b02: 衣裳盡用皮毛覆飲食唯將水草珍
1260b03: 願離此苦生安樂長處西方坐寶蓮
1260b04: 人身雖復甚難求得已還生萬種憂
1260b05: 始見紅顏花欲茂俄然自髮颯成秋
1260b06: 魂飛魄散身歸塚命盡形銷肉糞坵
1260b07: 如何不樂生安樂永坐金臺佛國遊
1260b08: 修羅諂詐性頑豪善根併被有疑燒
1260b09: 由此身同鬼受苦沈淪長劫處塵勞
1260b10: 由因不信墮修羅戰相諍受苦多
1260b11: 願捨狐疑生淨國西方長得近彌陀
1260b12: 諸天快樂不思議自為多生無盡期
1260b13: 一期報盡還遭苦捨彼歡喜受五衰
1260b14: 液中臭汗皆流出頭上天冠花更萎
1260b15: 盡是無常流轉處不如極樂坐蓮池
1260b16: 歎彌陀觀音勢至讚釋法照
1260b17: 凝神淨剎在微宮寶界天花滿翠中
1260b18: 金殿已開慈主笑奉儀容讚未窮
1260b19: 寶樹樓臺光映照總是彌陀願力功
1260b20: 一念相應皆往彼須更獲得六神通
1260b21: 衣持十萬億聖眾塵沙受供同
1260b22: 從茲稽首常瞻仰定捨娑婆出苦籠
1260b23: 觀音勢至人今見寶葉蓮花箇箇空
1260b24: 但念彌陀千萬遍不久還生極樂中
1260b25: 西方十五願讚
1260b26: 一願眾生普修道二願一切莫生疑
1260b27: 三願袈裟來掛體四願莫著女人身
1260b28: 五願粧粉終身斷六願素面見如來
1260b29: 七願三塗離罪苦八願捨離去慳財
1260c01: 九願眾生敬三寶十願一切法門開
1260c02: 十一願眾生勤念佛十四願總菿佛前朝
1260c03: 十五願西方生淨土更莫閻浮重受胎
1260c04: 極樂連珠讚
1260c05: 極樂門中寶日圓普照三千及大千
1260c06: 慈悲廣連彌陀主為汝重開千葉蓮
1260c07: 寶池寶岸甚寬平寶地琉璃千仞明
1260c08: 普勸眾生勤念佛臨終決定自來迎
1260c09: 寶樹浸天難可惻不知華葉幾由旬
1260c10: 靜時天樂尋常響風動如遙日月明
1260c11: 七行寶樹異光新一花縱廣百由旬
1260c12: 花開無數紅蓮坐其中總是住生人
1260c13: 寶雲光裏現朝霞黃金地上雨天花
1260c14: 微風吹動諸行樹法音微妙等無著
1260c15: 汝但勤念彌陀佛吾今暫住救娑婆
1260c16: 知汝深心相憶戀一遇念佛一迴過
1260c17: 送吾千里慢劬勞不知端坐相自毫
1260c18: 相得白毫無數佛花臺寶坐自然高
1260c19: 無人抄讚不能傳不誦如何化世間
1260c20: 任汝經行極樂國吾今且去給孤園
1260c21: 給孤園裏鳳凰池如來在彼不思議
1260c22: 金口長宣微妙法見聞無不願歸依
1260c23: 修成此業坐西方無邊世界盡金光
1260c24: 摩尼流注蓮花裏一迴風動萬般香
1260c25: 觀音說法似懸河鳥聲天樂共相和
1260c26: 尋常雙足蓮化裏天冠頂戴阿彌陀
1260c27: 彌陀身著寶衣新足下圓明千輻輪
1260c28: 莫向閻浮貪五欲念吾名字速成真
1260c29: 成真早得悟無為豪相光明安兩眉
1261a01: 能照閻浮諸穢土變為佛國妙光輝
1261a02: 光輝微妙在人間普攝眾生到佛前
1261a03: 各各皆成菩薩位一時總得坐紅蓮
1261a04: 紅蓮生在寶花池千光萬色不思議
1261a05: 水鳥珠林同國土異香音樂每相隨
1261a06: 相隨總至妙花宮十方佛國總雄雄
1261a07: 處處相迎上寶殿讚嘆勤功有始終
1261a08: 始終如一不思議花臺寶坐在瓊池
1261a09: 是汝堅心願力造非關開諸佛與君為
1261a10: 君為願力甚堅強定生上品坐金剛
1261a11: 莫辭暫住閻浮界如今名字在西方
1261a12: 西方寶殿是摩尼□金界道地琉璃
1261a13: 千葉蓮花百寶坐法身清淨餘時衣
1261a14: 珠衣遍體萬般光巡行寶樹七重行
1261a15: 莫怪蓮珠微妙讚化度眾生無隱藏
1261a16: 隱藏微妙不成師法教流行無盛衰
1261a17: 為汝廣宣極樂讚如來言化作神威
1261a18: 神威法界救蒼生肉眼重開惠眼明
1261a19: 端坐能觀極樂國樓臺總是寶憶擎
1261a20: 憶擎寶地如千日千日之中萬色光
1261a21: 光中無數諸菩薩彌陀殿下獻名香
1261a22: 名香殿下寶雲成菩薩端嚴禮不輕
1261a23: 天樂樓前聽妙響唯聞水鳥念佛聲
1261a24: 佛聲振動夜摩宮天魔心膽悉皆融
1261a25: 降得魔軍隨佛後虔誠頂禮數無窮
1261a26: 無窮算數大魔軍一時得往作生人
1261a27: 總為迴心生彼國恭勤瞻仰大慈尊
1261a28: 慈尊妙色甚巍巍豪光怜似五須彌
1261a29: 兩目澄明如大海四十八願大慈悲
1261b01: 慈悲廣開極樂門誓救閻浮五濁人
1261b02: 各與光明七寶坐何曾更見一微塵
1261b03: 微塵佛剎從心現無邊世界異光暉
1261b04: 五蘊變成清淨眼八識為八德池
1261b05: 八池總是寶蓮花念佛之人發道牙
1261b06: 總別閻浮濁惡界一時極樂受精華
1261b07: 精華園裏見如來各坐光明七寶臺
1261b08: 幸得同生慈主國長劫之中更不迴
1261b09: 不迴永住百千西豪相光明日月齊
1261b10: 忍辱門中八聖道聲香風裏七菩提
1261b11: 菩提道中清淨尊幽深妙覺事難論
1261b12: 除想自然成解脫了心能啟大悲門
1261b13: 西方極樂自前明萬法者從心相生
1261b14: 攝念寂靜心滅樂觀佛決定寶臺迎
1261b15: 歸西方讚沙門法照述
1261b16: 歸去來誰能西邊受輪迴
1261b17: 且共念彼彌陀號往生極樂坐化臺
1261b18: 歸去來裟婆世境苦難哉
1261b19: 急手專心念彼佛彌陀淨土法門開
1261b20: 歸去來誰能此處受其災
1261b21: 總勤同緣諸眾等努力相將歸去來
1261b22: 且共往生安樂界特花普獻彼如來
1261b23: 歸去來生老病死苦相催
1261b24: 晝夜勤須念彼佛極樂逍遙坐寶臺
1261b25: 歸去來娑裟婆苦處哭哀哀
1261b26: 急須專念彌陀佛長辭五濁見如來
1261b27: 歸去來彌陀淨剎法門開
1261b28: 但有須心能念佛臨終決定坐化臺
1261b29: 歸去來晝夜為聞唱苦哉
1261c01: 努力迴心歸淨土摩尼殿上禮如來
1261c02: 歸去來娑婆穢境不堪停
1261c03: 急手須歸安樂國見佛聞法五無生
1261c04: 歸去來三塗地獄實堪憐
1261c05: 千生萬死無休息多劫常為猛焰燃
1261c06: 聲聲為念彌陀號一時聞者坐金臺
1261c07: 歸去來刀山劍樹實難當
1261c08: 飲酒食肉貪財色長劫將身入鑊湯
1261c09: 不如西方快樂處永超生死離無常
1261c10: 四十八願讚
1261c11: 法藏因中弘誓重釋迦悲願不思議
1261c12: 勸眾勸求無間斷莫令虛棄發心遲
1261c13: 四十八願大慈悲唯恨眾生念佛遲
1261c14: 願願之中苦得往正值彌陀出見時
1261c15: 頂上旋螺千萬顯一雙足下踏蓮花
1261c16: 汝但專心勤念佛慈光直入行人家
1261c17: 善哉調御釋迦尊勸眾恒持淨法門
1261c18: 令使諸天空裏讚眾生苦盡出重昏
1261c19: 座上諸人緊發心百法門中須入深
1261c20: 聽取慈尊真實說今諸學者莫沈吟
1261c21: 勸汝慇勤苦修道深厭閻浮大火坑
1261c22: 黃金地上琉璃照明月摩尼隨意生
1261c23: 彌陀三昧自幽清眾生業障不聞名
1261c24: 以上甲本缺水鳥樹林皆說法身心散亂被魔侵
1261c25: 彌陀大覺足良醫群生有賊善能治
1261c26: 懺身中十惡罪如今正是上蓮時
1261c27: 隨心歎西方讚沙門惟休述
1261c28: 彌陀起教在西方正使傳來赴大唐
1261c29: 五濁界中策淨土三塗道上建津梁
1262a01: 開示教門惟速疾勸人方便散花香
1262a02: 極樂觀從心相見閻浮業垢自消亡
1262a03: 行人努力勸觀佛見佛當生七寶臺
1262a04: 一念疑心不生信三塗萬劫被輪迴
1262a05: 淨土初門入似寬求哀懺悔轉將難
1262a06: 為報化懷疑謗者同來於此碎身看
1262a07: 彌陀世界甚輕安信者皆須審諦看
1262a08: 相好佛身雖總見就中偏取白毫觀
1262a09: 西方寶界廣嚴城七寶池臺盡化生
1262a10: 歡喜園中佛說法無憂樹裏鳥談經
1262a11: 觀音相好破諸邪攝取蒼生入佛家
1262a12: 七日遣修極樂觀觀成便得坐蓮花
1262a13: 無生極樂實堪求同心往者莫悠悠
1262a14: 三昧忽然隨念得觀音勢志是用流
1262a15: 西方淨土寶樓高同心去者莫辭勞
1262a16: 一念正觀便即到到時先上紫金橋
1262a17: 西方雜讚
1262a18: 竊見人間罪業多然生自作亦教他
1262a19: 財色貪求則不樂口中不肯念彌陀
1262a20: 口中終日恣胞鮮斷他性命不矜怜
1262a21: 佛說怨讎無不報三途還彼鑊湯煎
1262a22: 刀山萬刃自如銀劍樹千霜雪新
1262a23: 猛焰炎爐常不息口待閻浮食肉人
1262a24: 西方進道勝娑婆緣無五欲及邪魔
1262a25: 成佛不勞諸善業花臺端坐念彌陀
1262a26: 五濁眾生多退轉不如念佛往西方
1262a27: 到彼自然成正覺還來苦海作津梁
1262a28: 法王普勸念彌陀意在群生出愛河
1262a29: 上品花臺見慈主到者皆因念佛多
1262b01: 彌陀今欲十方遊幢幡寶蓋引前頭
1262b02: 菩薩空中為梵嚮讚言極樂更何憂
1262b03: 迦陵頻伽色特最復有孔雀鳥中王
1262b04: 晝夜連聲不休息恒歎眾生在苦方
1262b05: 寶樓寶閣寶連雲寬地寬平百寶門
1262b06: 慈主當陽昇寶坐寶手恒招念佛人
1262b07: 汝等碎身莫辭痛無明散盡善牙生
1262b08: 惡業六塵自稱滅逍遙極樂意遊行
1262b09: 白毫光相甚分明分身百億化群生
1262b10: 努力勤心多念佛西方聖眾自來迎
1262b11: 紫臺金閣真珠網寶幢高顯出雲霄
1262b12: 但是有緣皆得往連辟相將過法橋
1262b13: 子細推尋諸聖教念佛道理最能長
1262b14: 少用功夫亦成就臨終聖眾自迎將
1262b15: 到彼西方安養界快樂歡悅永無憂
1262b16: 念念唯加功德長生老病死永長休
1262b17: 彼國眾生常快樂三惡六道不曾聞
1262b18: 一念一時隨眾聽聞一悟解百千門
1262b19: 西方淨土實堪停若欲求生發至誠
1262b20: 彌陀令遣稱名字唯即專心盡一形
1262b21: 忽須念佛莫悠悠欲超苦海要船舟
1262b22: 稱名定是生安樂永絕閻浮生死流
1262b23: 萬行之中為急要迅速無過淨土門
1262b24: 不但本師金口說十方諸佛共傳論
1262b25: 莫辭念佛度朝朝彌陀本願許相招
1262b26: 臨命終時生安樂聞法悟解得逍遙
1262b27: 西方極樂樂轟轟聞者迴心願往生
1262b28: 道路未曾知遠近慚荷如來親自迎
1262b29: 慈尊願力置西方翠宇凋七寶莊
1262c01: 珊瑚散飾遍階砌地布從金黃
1262c02: 冷冷德水布金沙影雜祥雲碎錦霞
1262c03: 眾會莫言空法事上方時復雨天花
1262c04: 彼土微風吹寶林嚮籟千般運法音
1262c05: 師子坐邊調白玉天人行處砌黃金
1262c06: 西方日長於一劫蓮花開合甚分明
1262c07: 眾等佛念求三昧紫金臺上有真名
1262c08: 如來說教廣無邊大小隨機度有緣
1262c09: 八萬四千皆解脫速疾無過念佛門
1262c10: 彌陀壽量實無涯光照無礙照恒沙
1262c11: 一一蒙光皆攝受生生長坐寶蓮花
1262c12: 蓮花菡萏滿西方池中鳧雁及鴛鴦
1262c13: 一一聲聲皆說法花花莖莖盡飛香
1262c14: 空中花雨亂盤迴珊瑚地上散成臺
1262c15: 風吹落葉葉飛去吹去萎花花更來
1262c16: 六情妄相遍攀緣三昧無由得現前
1262c17: 勤勤光斬無明賊急急相將上寶蓮
1262c18: 彌陀名字不思議聞之罪滅眾應知
1262c19: 但有稱名生淨剎總須深信勿懷疑
1262c20: 此界一人念佛名西方便有一蓮生
1262c21: 但使一坐常不退一花直到此間迎
1262c22: 清淨池水照蓮臺以下原本缺，今依甲本補載之森森寶剎照天開
1262c23: 巍巍慈主常微笑人人攝取往生來
1262c24: 莫怪頻頻相苦勸見人往盡無往常
1262c25: 若得念佛深三昧不怕當來平等王
1262c26: 千重香樹萬重香光映池中七寶沙
1262c27: 寶沙湧出摩尼水水流隨處淨無瑕
1262c28: 帝青珠網紫金光照出恒沙七寶堂
1262c29: 一一花生諸佛國聲聲讚歎彼西方
1263a01: 琉璃地上紫金山飛彩流霞映世間
1263a02: 五濁眾生多熱惱西方淨土甚清閑
1263a03: 七寶池裏有花臺彌陀殿內放光開
1263a04: 汝等眾生勤念佛盡生三界往生來
1263a05: 西方世界甚為精憶念專心仰寶城
1263a06: 為能相觀功深遠蓮花會裏證無生
1263a07: 善道和上　西方讚
1263a08: 觀彼彌陀極樂界廣大寬平眾寶城
1263a09: 四十八願莊嚴起超諸佛剎最為精
1263a10: 本國他方大海眾窮劫算數不知名
1263a11: 普勸歸西同彼會恒沙三昧自然成
1263a12: 無生寶國永無常一一寶流無數光
1263a13: 行者須心常對目勝神踴躍入西方
1263a14: 寶池寶色寶光飛一一光成無數臺
1263a15: 臺中寶樓千萬億臺側百億寶幢圍
1263a16: 寶樹寶林諸寶樹寶花寶葉寶根莖
1263a17: 或有千寶分林異或有百寶共成行
1263a18: 行行相當葉相次色各不同光亦然
1263a19: 等量齊高三十萬枝葉相觸說無因
1263a20: 寶池寶岸寶金沙寶葉寶渠寶蓮花
1263a21: 十二由旬皆正等寶羅寶網寶欄遮
1263a22: 德水分流尋寶樹間波樂證怖怕
1263a23: 寄語有緣同行者努力翻迷還本家
1263a24: 彌陀本願花王坐一切眾寶以為城
1263a25: 臺上四幢張寶漫彌陀獨坐顯真形
1263a26: 彌陀身心遍法界影現眾生心想中
1263a27: 是故勸汝常觀察依心起想表真容
1263a28: 寶容寶□臨花坐心開見波國莊嚴
1263a29: 寶樹三身花遍滿風鈴樂響與文同
1263b01: 彌陀身色如金山相好光明照十方
1263b02: 唯有念佛蒙光攝當知本願最為強
1263b03: 十方如來舒舌證專稱名號至西方
1263b04: 到彼花間（聞）＋妙？妙法十地願行自然彰
1263b05: 法界傾遙如轉蓬化佛雲集滿虛空
1263b06: 普勸有緣常憶念永絕胞胎證六通
1263b07: 正座跏趺入三昧想心來心至西方
1263b08: 見彌陀極樂界地上虛空七寶莊
1263b09: 彌陀身量極無邊重勸眾生觀小身
1263b10: 丈六八尺隨機現圓光等示化前真
1263b11: 上輩上行上根人求生淨土等貪嗔
1263b12: 就行差別分三品五門相續助三因
1263b13: 一日七日專精進畢命乘臺出六塵
1263b14: 慶哉難逢今得遇永證無為法性身
1263b15: 中輩中行中根人一日齋戒處金蓮
1263b16: 孝養父母教迴向為說西方快樂因
1263b17: 佛與聲聞眾來集直到彌陀花座邊
1263b18: 百寶花籠經七日三品蓮開證小真
1263b19: 下輩下行下根人十惡五逆等貪嗔
1263b20: 四重偷僧謗正法未曾慚愧悔前愆
1263b21: 終日苦相皆雲集地獄猛火罪人前
1263b22: 忽遇往生善知識急勸專稱彼佛名
1263b23: 化佛菩薩尋聲到念一頃心入寶蓮
1263b24: 三花障重開多劫于時始發菩提因
1263b25: 樂何諦事難思議無遇菩薩為同學
1263b26: 性海如來盡是師渴聞般若絕思漿
1263b27: 念服無生即斷飢一切莊嚴皆法說
1263b28: 無心領納自然知七覺花池隨意入
1263b29: 八背凝神會一枝彌陀心水沐身頂
1263c01: 觀音大聖與衣披欲然勝空遊法界
1263c02: 須臾授記號無為如此道遙快樂處
1263c03: 人今不去待何時
1263c04: 慈愍三藏　西方讚
1263c05: 釋迦慈心遍法界蠢動含識普皆怜
1263c06: 意欲化令皆解脫眾生罪業共無緣
1263c07: 所以總教歸淨土彌陀宿昔有緣因
1263c08: 非但娑婆人獨往他方去者亦無邊
1263c09: 彌陀攝化無厭定悲心常遶世間行
1263c10: 但有傾誠能念佛毫光直照目前明
1263c11: 十方世界微塵眾同時命盡願皆生
1263c12: 計彼眾生心樂欲分身遍布一時迎
1263c13: 觀彼彌陀與眷屬久於曩劫植洪因
1263c14: 凡聖等皆同相好人天一種紫金身
1263c15: 寶樹寶樓飛寶閣寶池寶地寶成蓮
1263c16: 地及虛空賢聖滿花中總是化生子
1263c17: 彌陀道成經十劫眾生皆願往西方
1263c18: 菩薩聲聞非算數五通賢者豈能量
1263c19: 彼國人居不退地永超生死斷無常
1263c20: 九品花開隨早脫端然取證亦何妨
1263c21: 菩薩道成皆為物眾生未熟道成難
1263c22: 為是化緣兜率住時時向下諦心觀
1263c23: 人年八萬方成道三會逢緣證涅槃
1263c24: 具共迴心生淨土臨時隨意往來看
1263c25: 十方三界恒沙佛功德圓滿等無瑕
1263c26: 寶國莊嚴皆一種要於極樂共咨嗟
1263c27: 但有聞名皆顛往定名解脫得非賒
1263c28: 如來不滅歸圓寂遣行舍利遍三千
1263c29: 寶塔浮圖建形象禮念香焚百和煎
1264a01: 菩薩妙行雖無量當知念佛最為先
1264a02: 乘此因緣生淨土須臾即至世尊前
1264a03: 三藏微言真聖教難逢難過亦難逢
1264a04: 動經恒沙河劫數知有西方淨土門
1264a05: 一念須心出生死終身不退佛迎魂
1264a06: 觀音救攝多便便神通變化實難思
1264a07: 或復轉身成正覺或為侍者現師資
1264a08: 眾生樂欲心非一隨緣六道應時宜
1264a09: 勸喻總將歸淨土咸令見佛證無為
1264a10: 勢至住在彌陀國報得無比紫金身
1264a11: 為度眾生來此界現形同此世間人
1264a12: 怜火宅燒然苦隨緣六道強勾牽
1264a13: 送向西方安隱地遣於生死斷因緣
1264a14: 西方淨土諸賢聖神通自在更無過
1264a15: 一念相隨遊佛剎凡經劫數幾恒河
1264a16: 十方世界皆供養同時說法一時聽
1264a17: 微塵世界恒沙佛六通神用豈知名
1264a18: 聞彼彌陀安樂國總皆渴仰致丁寧
1264a19: 況及凡夫流浪者不求解脫出塵榮
1264a20: 十方三世聲間＝聞？間眾窮劫算數豈能知
1264a21: 諸佛如來方便化咸令至果斷貪癡
1264a22: 指示西方安樂國聞名皆恨往生遲
1264a23: 解脫之人皆願樂凡夫不去欲何為
1264a24: 西方極樂讚釋法照述
1264a25: 善哉法將功能觀見彌陀寶網
1264a26: 諸佛淨剎從心現眾生常須向裏看
1264a27: 彌陀住在紫金樓十方菩薩聖人遊
1264a28: 一念他方聞妙法長辭苦海更何憂
1264a29: 悲嗟苦海實增多唯須志意念彌陀
1264b01: 晝夜傾心常住想臨終一念出娑婆
1264b02: 閻浮穢惡不堪停為有然燒萬丈坑
1264b03: 急手專心念彼佛彌陀寶界悟無生
1264b04: 極樂門中七寶池花開蓮色紫金暉
1264b05: 暫念彌陀登寶臺須臾不覺證無為
1264b06: 碧玉樓前七寶臺諸天童子競來看
1264b07: 持得金花供養佛處處唯言稱善哉
1264b08: 彌陀住在寶城樓傾心念念向西求
1264b09: 到彼三明八解脫長辭五濁更何憂
1264b10: 淨土五會讚沙門法照
1264b11: 五會倍須欽稱名觀紫金心中辯邪正
1264b12: 觀境不來侵極樂寶林清微風五會聲
1264b13: 聲中論妙法聽者悟無生淨剎寶林明
1264b14: 彌陀五會聲聽者皆生樂不聞諸苦名
1264b15: 白玉池邊過蓮花葉裏香空中開梵響
1264b16: 五會長劫常暫至寶城樓逍遙何所憂
1264b17: 唯聞念五會長劫更何憂寶剎多真土
1264b18: 威宣五會音常聞嚴淨響從此漸幽深
1264b19: 極樂黃金樹花開五會聲意欲令諸子
1264b20: 聞者盡修行持蓮含九品花接往生人
1264b21: 五會連聲別從茲洗客塵極樂誰家子
1264b22: 蓮花葉裏生為由聞五會從此息塵榮
1264b23: 淨國摩尼水渠渠處處流水聲含五會
1264b24: 聞者永無憂
1264b25: 西方極樂讚釋法照
1264b26: 巍巍阿彌陀已降生死魔寶池珠林國
1264b27: 往生極樂多巍巍阿彌陀眾生念者多
1264b28: 能滅無明闇相將出受＝愛？受河巍巍阿彌陀
1264b29: 壽量實難過八萬四千相觀瞻越愛河
1264c01: 巍巍阿彌陀眾生念者多剎那登寶界
1264c02: 神淨永無魔勝哉大勢至悲願廣無邊
1264c03: 頂上瓶光照諸子普皆憐淨國琉璃地
1264c04: 珊瑚馬腦珠金沙徹水照嚴界悉如如
1264c05: 寶國寧無樂金光盡是臺摩尼明月照
1264c06: 時至自還開人命如朝露不得故遲遲
1264c07: 急急須勤念彌陀迎接時由因念佛故
1264c08: 所以滅愚癡唯深三昧者方應同正知
1264c09: 極樂法門開眾生不肯來只為無明縛
1264c10: 永劫受其災不悟真如理長時沒愛河
1264c11: 貪財常愛色輪迴惡趣多我常自嘆喜
1264c12: 深悟真如理煩惱本來無眾生妄見起
1264c13: 極樂甚精微人人總不知裏有彌陀主
1264c14: 相將禮拜時欲識無生理唯須念佛名
1264c15: 塵勞雲散盡惠日朗然明欲見真如理
1264c16: 唯須觀白毫無明雲散盡惠鏡朗然高
1264c17: 真如見無見無見是真如若了此中意
1264c18: 得名明月珠
1264c19: 淨土法身讚此讚通一切處誦釋法照
1264c20: 法鏡臨空照心通悟色堅神通妙剎丘
1264c21: 法界總同然意殊恒自淨神光遍十方
1264c22: 知心無處所解脫得清涼觀像而無像
1264c23: 高聲不染聲了知無所有惠鏡朗然明
1264c24: 寂寂幽靈靜恬然無所緣坐臥宮霄裏
1264c25: 超出離人天暫引池邊立洗意中泥
1264c26: 清淨無塵垢願汝證菩提惠鏡無令闇
1264c27: 智珠常用明塵勞須斷寶坐自然迎
1264c28: 注想常觀察三昧寶王珍洞閑三藏教
1264c29: 拂意中泥人今專念佛念者入深禪
1265a01: 初夜端心坐西方在目前念即知無念
1265a02: 無念是真如若了此中意名為法性珠
1265a03: 淨土在心頭愚人向外求心中有寶鏡
1265a04: 不識一生休諸佛在心頭汝自不能求
1265a05: 慎勿令虛過急手早勤求寶鏡人皆有
1265a06: 愚人不解磨不曾反自照塵垢更增多
1265a07: 寶鏡人家有智人即解磨勤勤返自照
1265a08: 塵垢不來過意珠恒瑩徹自性本圓明
1265a09: 悟理知真趣念佛即無生碎末為金礦
1265a10: 礦中不見金智者用消鍊真金腹內現
1265a11: 佛相空無相真如寂不言口談文字教
1265a12: 此界忘相禪涅槃末鐵法祕密不教傳
1265a13: 心通常自用威當度有緣三乘元不識
1265a14: 外道未曾聞小相未曾聞誓願不流傳
1265a15: 道逢良賢把手相傳道逢不良賢
1265a16: 子父不相傳
1265a17: 淨土五字讚通一切處誦
1265a18: 淨剎西方好人人道可怜課功勤念佛
1265a19: 永得離人天淨土有金園心通悟色堅
1265a20: 彌陀皆攝取普願坐紅蓮蓮池碧色採
1265a21: 金花處處滿玉戶洞清音五濁慇勤別
1265a22: 西方共作期莫迷生死苦淨土致狐疑
1265a23: 妙閣紫黃金璃七寶林蓮池花色異
1265a24: 菩薩上遊吟淨域今時到蓮花久已門
1265a25: 為承紅願力一念坐蓮臺淨剎壇金樹
1265a26: 其間寶網時時出寶果眾等志心觀
1265a27: 寶殿金樓閣紅蓮生碧池但知勤念佛
1265a28: 妙偈萬般詞七寶為宮殿金蓮合作臺
1265a29: 真心念佛者總得上花來彌陀極樂處
1265b01: 寶鳥作音聲聽取聲中意喚法入金城
1265b02: 孔雀佛前坐鴛鴦遊戲吟白鶴宮中舞
1265b03: 鸚鴣自彈琴池水於前現花林契法身
1265b04: 汝但持妙典諸佛證成真暫向臺邊坐
1265b05: 彌陀見我身問言諸子等好在往生人
1265b06: 蓮花一叢赤復有一叢青中間化生子
1265b07: 言語甚分明欲得往西方唯須念佛強
1265b08: 下心修淨業巍巍入寶堂極樂無燈火
1265b09: 隨形各自明但知勤念佛速得悟無生
1265b10: 世尊上寶樓住在化城頭願汝心清淨
1265b11: 努力早勤求極樂前頭現無明不見他
1265b12: 碎身勤懺慈主自來過西方有寶樓
1265b13: 聖眾自來頭音中常念佛心裏說無生
1265b14: 諸佛乃隨身迷人不自勤眾等須勤念
1265b15: 心裏每常欣妙剎心中現都由淨業多
1265b16: 真心入三昧永離苦娑婆妙剎一念善
1265b17: 名字十方知勤念彌陀佛正是發心時
1265b18: 欲得求三昧無過自攝心身心莫間斷
1265b19: 慈主自來尋極樂真國淨餘方未得過
1265b20: 心心求三昧入定見彌陀池水金沙映
1265b21: 蓮花遍滿生念佛人皆往隨意任經行
1265b22: 欲求三昧樂無過多碎身真行世尊教
1265b23: 令眾見金身諸佛成無漏皆由累劫修
1265b24: 欲生淨土者心裏自勤求積寶如山岳
1265b25: 眾生不能求內懷明懷鏡不識一生休
1265b26: 寶閣金樓網花雨滿池亭清音七寶管
1265b27: 不弄自然鳴佛力加持我今朝出愛河
1265b28: 剎那生彼國還此救娑婆淨土金沙水
1265b29: 尋常遶佛流有人入定見歡喜更何憂
1265c01: 聽說人生者池中是我家乘蓮必自在
1265c02: 遊戲散天花我今住三昧蓮花色焰暉
1265c03: 心遊七寶殿禮佛未能歸有人欲擬退
1265c04: 蓮花葉便委精心勤念佛花色更增暉
1265c05: 苦海廣無邊彌陀願力船迎將生淨土
1265c06: 盡得坐紅蓮淨土諸菩薩因是苦勤修
1265c07: 花中得上品一念十方遊
1265c08: 厭苦歸淨土讚此讚大會時誦
1265c09: 寶閣無人上地獄競來奔一朝命已盡
1265c10: 何故入泉門西方人牢到地獄競來奔
1265c11: 念佛如明鏡造罪闇昏昏地獄不須去
1265c12: 淨土早歸來池中實妙樂永劫不聞哀
1265c13: 地獄酸寒苦牛頭在眼前罪人欲入去
1265c14: 苦痛哭號天生存不念佛死後入泉門
1265c15: 鑊湯頻受苦猛焰脅人魂釋迦臺上坐
1265c16: 徒眾競來聽說此閻浮苦輪迴不暫亭
1265c17: 西方實妙樂百寶紫蓮臺黃金為界道
1265c18: 見者發心來寶閣西方現金臺更可憐
1265c19: 池中化生子水裏撥紅蓮碧玉池中水
1265c20: 蓮花香花開能見佛聞法悟真常
1265c21: 化閣多青翠金樓寶網摩尼幢上蓋
1265c22: 池水百花般一生勤念佛誓願出娑婆
1265c23: 身心無間斷長坐蓮荷歸念彌陀佛
1265c24: 稽首彼如來誓生極樂國池裏坐花臺
1265c25: 下意歸西路低心攝有情彌陀慈愍見
1265c26: 報盡自然迎
1265c27: 上來依諸聖教略述讚揚五會法事軌儀。以
1265c28: 為三卷。前之兩卷。其有明文。意遣群疑。歸心
1265c29: 淨國。眾等若念誦讚行。即依前卷迴向發願
1266a01: 文。即便應知。時大歷九年冬初十月。於北京
1266a02: 龍興寺。再述淨土念誦觀門滓騰神淨方證
1266a03: 妙覺之圓明。共處蓮花之會。願諸智者。深信
1266a04: 修行。厭離輪迴生死世界。專稱彼佛。同往淨
1266a05: 方。疾證菩提。豈非善哉樂哉矣。有緣之者。願
1266a06: 共歸西。根性有差。各隨業云爾。
1266a07: 淨土念佛誦經觀行儀卷下
1266a08: 時乾祐四年歲次辛亥蕤賓之日莫願十三
1266a09: 葉於宮泉大聖先巖寺講堂後彌勒院寫故
1266a10: 記
