0813b01: 
0813b02: No. 538
0813b03: 般若波羅蜜多心經要論
0813b04: 
0813b05: 沙門　僧　真可　說
0813b06: 般若波羅蜜多心經者實眾生大夜之明燈諸佛之
0813b07: 慧命也梵語般若此智慧梵語波羅蜜多此到
0813b08: 彼岸謂有智慧者照破煩惱不弱情波生死超然
0813b09: 玅契本有所謂登彼岸焉心乃喻此經如人一身雖
0813b10: 有百骸五藏心為主耳此經文雖簡略實六百卷雄
0813b11: 文之心也經者古今不易常然徑路人得趨而進也
0813b12: 觀自在菩薩者謂此菩薩以如上智慧圓照空有了
0813b13: 無罣礙肇公云照不失則涉有而無累不失照
0813b14: 則觀空而不醉即有無而離色空所以能有能無可
0813b15: 空可色故曰自在若夫眾生執有二乘尚無各偏所
0813b16: 見不能圓通便不自在夫智慧之與聰明大相懸絕
0813b17: 聰明則由前塵而發智慧則由本心而生故聰明有
0813b18: 生滅而智慧無依倚也所以不生滅耳。
0813b19: 行深般若波羅蜜多時者謂此菩薩所修觀智不同
0813b20: 二乘偏淺乃深般若也惟其深般若故故能照徹色
0813b21: 空本無二致元一實相自是凡夫不了見色而不見
0813b22: 空二乘偏執見空而不見色一如恒河之水魚龍認
0813b23: 為窟宅天人認為琉璃人間世認為波流餓鬼認為
0813b24: 猛焰四者所見不過皆情耳惟悟心者了無此見色
0813c01: 既如是受想行識未嘗有異故曰受想行識亦復如
0813c02: 是。
0813c03: 照見五蘊皆空則一切苦厄盡矣凡夫迷倒不悟此
0813c04: 身四大假合執以為實故聞生則喜聞死則悲殊不
0813c05: 知此身以四大觀之本不可得喚誰生死身既乃爾
0813c06: 此心亦然妄想攀緣影子不過四蘊合成若以四蘊
0813c07: 觀之是心亦不可得喚誰煩惱人不悟此聞譽則懽
0813c08: 然為順聞毀則戚然不悅此乃恣情縱識不以觀行
0813c09: 轉識而成智則將飄淪苦海逆浪千尋出沒無常改
0813c10: 頭換面橫羽毛寧有已巳哉痛矣眾生佛本現成不
0813c11: 肯承當眾生分外甘自擔荷受此荼毒猶未省悟。
0813c12: 舍利子佛之高弟也聰明絕倫才辯超眾佛呼其名
0813c13: 而告之曰菩薩以智慧照徹五蘊大患永辭長揖三
0813c14: 界汝知之乎即色之空而不廢涉世也。
0813c15: 是諸法空相者此空相照見五蘊之空也此空本無
0813c16: 生滅本無垢淨本無增減或以道前道中道後釋之
0813c17: 未必然也何故行人以智慧照五蘊時色空坐斷凡
0813c18: 聖情盡此時寶劍當陽佛亦不能嬰其鋒況菩薩
0813c19: 與凡夫耶。
0813c20: 是故空中無色無受想行識無眼耳鼻舌身意無色
0813c21: 聲香味觸法無眼界乃至無意識界者謂此菩薩以
0813c22: 此智慧豈惟照五蘊空耳至於十二處十八界莫不
0813c23: 皆空矣何故謂五蘊即十二處十二處即十八界佛
0813c24: 以眾生根器不同隨機設教有迷心不迷色者為說
0814a01: 五蘊有迷色不迷心者為說十二處有心色俱迷者
0814a02: 為說十八界要而言之蘊處界三不出色心也。
0814a03: 無無明亦無無明盡乃至無老死亦無老死盡無苦
0814a04: 集滅道無智亦無得者謂菩薩以智慧照之此真空
0814a05: 之中非惟蘊入界本空至于十二因緣流轉亦空非
0814a06: 惟流轉空耳還滅亦空非惟還滅空耳苦集滅道皆
0814a07: 空也非惟種種皆空即此能空蘊入界三乃至苦集
0814a08: 滅道之智亦不可得所既不有能不單立故也十
0814a09: 二支及四諦雖則聲聞緣覺功拙有異要而言之真
0814a10: 空之中無是事也。
0814a11: 菩提薩埵依般若波羅蜜多故心無罣礙無罣礙故
0814a12: 無有恐怖遠離顛倒夢想究竟涅槃三世諸佛依般
0814a13: 若波羅蜜多故得阿耨多羅三藐三菩提者謂此經
0814a14: 不惟眾生宗之度生死流而登彼岸直饒諸佛菩薩
0814a15: 分真究竟亦必本此也此讚勸流通此經使諸眾
0814a16: 生依般若而進修庶不遭魔外眩惑也永嘉曰大丈
0814a17: 夫兮秉慧劍般若鋒兮金剛焰非但空摧外道心蚤
0814a18: 曾落天魔膽大都有志於出世者如此力量如此
0814a19: 風雲之思如此激烈之懷抱如大火聚使萬物嬰之
0814a20: 直下飛滅可也不然則少見可欲而兒女情生
0814a21: 矣或云師之論此經不分因果不列科章似乎儱侗
0814a22: 不合古規恐不宜也余則應之曰我佛所說千經萬
0814a23: 論五時不等不過陶汰眾生情塵洗滌其見地苟情
0814a24: 塵盡而見地正則古規不合之中實合之也子胡多
0814b01: 語乎。
0814b02: 故知般若波羅蜜多是大神是大明是無上
0814b03: 是無等等能除一切苦真實不此亦讚歎般若
0814b04: 尊重效耳神則玅萬物而莫測可測則不神矣明
0814b05: 則圓應萬有而無所累累則不明矣無上則更無過
0814b06: 其上者有過之者則不上矣無等等則無可與等者
0814b07: 圓滿充實更無及者也圭峰云彌滿清淨中不容他
0814b08: 孰與等之已巳上皆顯說般若也然般若有三所謂文
0814b09: 字觀照實相也非文字無以起觀照非觀照無以
0814b10: 鑒實相非實相則菩薩無所宗極也極者何證之謂
0814b11: 也夫證有淺深淺則斷見思及塵沙耳深則圓拔根
0814b12: 本無明直抵玅覺而後已巳雖三觀一心兼修進然
0814b13: 斷見思則空觀之力居多斷塵沙無明則假觀之力
0814b14: 居多斷根本無明則中觀之力居首夫見地明而不
0814b15: 修觀行者何殊有田而不耕也雖修觀行而見地不
0814b16: 明又如盲人行路非惟不能還家我恐其將墮坑落
0814b17: 塹也若人怕生死而厭煩惱無如以四大觀身四蘊
0814b18: 觀心焉夫四大觀身四蘊觀心之旨此如來剖心剜
0814b19: 膽指箇方便冀眾生即此臭軀上攀緣影中使即
0814b20: 玅悟此身此心原一實相耳然眾生流浪生死輪轉
0814b21: 苦趣實非聲色貨利飲食男女牽障也特其不能以
0814b22: 四大觀身四蘊觀心則見有身可得有心可礙有身
0814b23: 可得則生死宛然有心可礙則憎愛熾然生死厚而
0814b24: 憎愛深則本有智慧光明埋沒矣佛與眾生豈兩箇
0814c01: 耶佛不過無死生無愛憎人耳眾生則有生死有憎
0814c02: 愛佛也四大觀身者凡行人行住坐臥當以齋潔念
0814c03: 頭回觀此身皮肉筋骨本屬地大血涕津液本
0814c04: 屬水大暖氣屬火動轉屬風諦審觀察于我何有今
0814c05: 橫執之而不舍離認以為實何殊兩鬼爭臭屍焉如
0814c06: 是觀久積習行深生處漸熟熟處漸生至于練盡練
0814c07: 之一字不可忽也苟非真為死生漢子逆順境臨便
0814c08: 擔荷不起矣四蘊觀心者先觀受蘊究從何有推而
0814c09: 窮之為無因忽生耶為託境生耶無因能生則前境
0814c10: 未感本心寂寥靈徹烏得有所謂妄想耶托境而生
0814c11: 則前境遷變心亦遷變遷變之心豈真我心若真我
0814c12: 心天地以之建立萬物以之為本若其遷變安能為
0814c13: 天地根蒂萬物之本乎故知遷變者特攀緣影子耳
0814c14: 夫真心則塵生不生塵滅不滅照物而無累者也故
0814c15: 毗舍浮佛偈曰假借四大以為身心本無生因境有
0814c16: 前境若無心亦無罪福如幻起亦滅此偈世尊大慈
0814c17: 全提緣起無生綱領也如能悟此則心經之玅盡于
0814c18: 此矣夫緣起無生者謂心不自生生必由塵塵不自
0814c19: 顯顯必由心惟不自生心無性也惟不自顯塵無性
0814c20: 也心塵無性則無生現前無性心塵則緣生不廢心
0814c21: 塵既爾萬法皆然矣此旨在于華嚴則謂之法界在
0814c22: 法華則謂之實相或曰此經以破相為宗談空為趣
0814c23: 豈與華嚴法華同轍而語哉夫華嚴法華皆顯示圓
0814c24: 宗而此經密譚實相乃古德成言非不臆度穿鑿
0815a01: 也噫眾生疑情不了此旨于無身中妄見有身于無
0815a02: 心中妄見有心殊不知無身之身形充法界無心之
0815a03: 心靈照品夫此身此心豈是高遠玄妙也耶即吾
0815a04: 日用之中應緣之際未始不昭昭然也老洞華嚴曰
0815a05: 佛法在日用處穿衣吃飯處屙屎放尿處舉心動念
0815a06: 即不是了也龐居士曰日用事無別惟吾自偶諧神
0815a07: 通并妙用運水及搬柴然此旨有悟而未修者有修
0815a08: 而未成者有證而受用者今有人于此徵有小悟即
0815a09: 不修行便謂已巳了則修與證掉頭不顧癡到臘月三
0815a10: 十日一場也不此論非敢參入義黨比因海
0815a11: 陽居士偶叩及此不覺率意而成故無啟請三寶證
0815a12: 明加被偈也。
0815a13: 揭諦揭諦波羅揭諦波羅僧揭諦菩提薩婆訶者此
0815a15: 
0815a16: 般若波羅蜜多心經要論終
