0217b01: 曹溪大休珠禪師偈讚卷第十二
0217b02: 侍者廣熙錄
0217b03: 瑞鹿法孫行信編次
0217b04: 偈
0217b05: 贈雲松和尚
0217b06: 且喜柴門對竹開綠陰終日覆蒼苔從教夏熱炎如
0217b07: 火到底無能入得來
0217b08: 寄宗始兄
0217b09: 法門寥落冷如灰爾已巳休心我已巳頹山住總忘人世
0217b10: 夢自閒閒地自徘徊
0217b11: 寄大田兄
0217b12: 獨坐山關懶世酬蕭然不覺幾時秋法門此際難為
0217b13: 也聊把枯茅且蓋頭
0217b14: 示越峰關主
0217b15: 見得分明識得他莫貪水草臥煙霞直須倒嶽傾湫
0217b16: 去始露宗門利爪牙
0217b17: 示重目禪人
0217b18: 離亂韶光弘道難眾緣相逼不身閑數載精勤方休
0217b19: 歇卻被休心趁出山
0217b20: 示嘯石禪人
0217b21: 大用無用用現前信手拈來覆大千點開上古金剛
0217b22: 眼炤澈今時天外天
0217b23: 示無瑕禪人
0217b24: 終日談禪口不開不開口處可疑猜忽然看破開口
0217b25: 處謾云千里賺吾來
0217b26: 示一魚禪人
0217b27: 個事分明本現成何勞特地向他尋從教事事無心
0217b28: 去眨眼由來隔幾層
0217b29: 示彰甫徐居士
0217b30: 但自無心塵不染開談句句占機先子能善具超方
0217c01: 眼我與袈裟搭半肩
0217c02: 贈張玉可居士善真
0217c03: 墨未濡時面目真纔形半點更精神誌公閃爍難為
0217c04: 筆老衲那伽豈易臨萬里碧空惟朗月一天虛皓絕
0217c05: 纖雲從來此處無人見子與僧繇寫得親
0217c06: 姚子謙居士為先君懷泉公徵放生河偈
0217c07: 聞說生兮思惘然勿云何處覓因緣從前誤出鳶魚
0217c08: 話以後相隨亥豕傳活潑自忘萍跡遠機關豈到蓼
0217c09: 花邊哲人幻去恩波外獨有觀河見不遷
0217c10: 示不遷勤侍者
0217c11: 禪家萬事俱拋去潑天作略一時來山僧切囑宜相
0217c12: 信不信吾言任子猜
0217c13: 示應元長老
0217c14: 六十年來老比丘形容幸與我同流山門體段須謹
0217c15: 慎仔細而今多事秋
0217c16: 示僧官道生
0217c17: 僧中宰相俗中僧二諦融通悟未曾顧問也無三昧
0217c18: 法腰間不墜愧盧能
0217c19: 示渠演監院
0217c20: 老來無事可干懷一榻高眠萬念灰入定久已巳忘出
0217c21: 定童子敲門喚不回
0217c22: 示映輝知客
0217c23: 山僧從不解欺心吐膽傾肝說向人擬問西來何意
0217c24: 旨向道眉毛眼上橫
0217c25: 示輥石侍者
0217c26: 宗主拈提貴正眼陞堂聚眾令雙行禪門此際惟知
0217c27: 解徹底掀翻第一人
0217c28: 示石愚書記
0217c29: 蓬壁寥寥接水涯野雲無住即為家經行飯罷山前
0217c30: 遶亂石橋虹燕子斜
0218a01: 示心白維那
0218a02: 禪翁何事到山家拾得松芽且當茶問我西來無抵
0218a03: 對攜籃圃外採藤花
0218a04: 示吉中知藏
0218a05: 不是嶺頭傳底事豈從雞足付將來老僧一語告吾
0218a06: 子終日談禪口不開
0218a07: 示渠梵書記
0218a08: 謝世飄然繫短蓬半肩破衲斷麻縫有人問我西來
0218a09: 意笑指庭前雙徑松
0218a10: 示宇寬知客
0218a11: 丈室蕭然竹數椽門前流水是清漣老僧心地常如
0218a12: 此論物還他事不遷
0218a13: 示卻塵悅眾
0218a14: 不煩著意打重關但得心閒物自閒一味卻塵塵亦
0218a15: 了茅苫一片伴青山
0218a16: 示溪舌悅眾
0218a17: 溪邊黃葉隨流水流去無心趁落花舉目望來長舌
0218a18: 所返觀總屬道人家
0218a19: 示瀰昌知事
0218a20: 存心一處細心窮窮到無心始合宗不是老僧來道
0218a21: 磅焉能整作舊家風
0218a22: 示仁哲知事
0218a23: 仁慈皆育物事理盡雙彰古哲無他法菩提心歇狂
0218a24: 示體瑩貼案
0218a25: 體遍虛空界瑩光映十方分明都說了莫謂我囊藏
0218a26: 示德彰道人
0218a27: 大德化兮小德川曾聞斷臂乞心安我今高報諸仁
0218a28: 者但得心堅石也穿
0218a29: 示懋芳耆舊
0218a30: 衲僧氣宇絕遮攔禪道是非俱不攀為甚超然渾不
0218b01: 顧皆因打透那重關
0218b02: 寄體印老宿
0218b03: 久埋寶鏡不當軒包括先天與後天日食三食高枕
0218b04: 臥鼻頭焉著用繩牽
0218b05: 示愚道人即請主
0218b06: 枯木逢春花未開花開要等個人來南華嶺畔重為
0218b07: 望月上三更坐釣臺
0218b08: 懷張嶧老
0218b09: 食了松華又食槐門前不見故人來遙膽樹影疑君
0218b10: 至拽杖遶山走幾回
0218b11: 示玉寰張居士法諱坤
0218b12: 青山綠綠如相似萬里程途跋涉來他日逢君今日
0218b13: 始倒拖拄杖上天台
0218b14: 讚
0218b15: 徑山大慧杲讚
0218b16: 牙如劍樹口似血盆呵罵諸方不近人情罹難一十
0218b17: 八載且喜致之無聞比今脅肩諂笑者慚惶殺人
0218b18: 洞山价祖讚
0218b19: 寶鏡三昧印心過水睹影打徹臨終來去自由吾今
0218b20: 常于此切
0218b21: 黃梅五祖忍讚
0218b22: 面如滿月具四十齒周家繼女所生世謂無父之子
0218b23: 肉身千載鎮黃梅為甚又教衣缽止咄
0218b24: 佛日石雨老和尚像讚
0218b25: 叢林九住道振八山若論向上揭過一班咄舉世有
0218b26: 眼人皆見若個男兒用手攀
0218b27: 覺非沈居士像讚
0218b28: 為國柱石力護吾宗儒釋并拈心空法空其形蒼古
0218b29: 其音黃鐘學貫今古惟一老翁惟一別號
0218b30: 懷泉姚居士像讚
0218c01: 滅之曰隱生之曰微生滅滅已巳名曰道基達道逍遙
0218c02: 是阿誰檇李懷泉老古錐
0218c03: 高念祖居士松菊叢中拈拂坐石小像讚
0218c04: 穎墨未濡一真獨放纔形朕兆便落比量即此離此
0218c05: 妙觀儼焉念祖模樣天縱體用雙彰顯現拂子頭上
0218c06: 自讚雪山濟請
0218c07: 這個漢出頭早信口呵罵諸方討得許多煩惱不管
0218c08: 是之與非一味只是掀倒野犴驚走無門獅兒聞之
0218c09: 碎腦有時直截根源有時盤桓落草費盡一片婆心
0218c10: 深嘆無人知好
0218c11: 又若水華長老請
0218c12: 山僧做底事諸方做不到非但玄中玄亦且妙中妙
0218c13: 少者授年尊見聞俱笑倒舉世所不信父少而子老
0218c14: 又越峰敬請
0218c15: 面容自覺年將半眉端唯有法門愁踏遍諸方無可
0218c16: 意得子吾心已巳罷休
0218c17: 又錢鳳溪居士請
0218c18: 胸襟海闊無涯拽杖東走西走更問如何若何便棒
0218c19: 不容開口這般慶快是誰密印堂上老朽
0218c20: 又河南府王大士張啟聖二居士請
0218c21: 荊棘叢中駐足是非堆裏安身隨方開堂說法到處
0218c22: 攪亂叢林世人或憎或愛龍天且喜且欣禪者扣其
0218c23: 捷要直心一味披襟生辰岡岡四九海內聞汝臭名
0218c24: 不管是非得失拽杖驀直前行將謂硬鋼打就似乎
0218c25: 生鐵鑄成拈來拋向河南府點開時人的眼睛
0218c26: 又重目維那請
0218c27: 者個漢真倔強坐若獅猊行若象談禪不動唇皮應
0218c28: 機橫棒豎棒與麼鹵莽接諸方如何做得人榜樣
0218c29: 又雲心祥請
0218c30: 假既不住詎可立真真假不住分付雲心
0219a01: 又無瑕禪人請
0219a02: 叢林東住西住拄杖南打北打恁麼不順人情只要
0219a03: 時人放下更問放下如何良久云哪
0219a04: 又離塵本請
0219a05: 像不像三十棒留與後人作榜樣咄是何形狀
0219a06: 又裕之滌西堂請
0219a07: 這漢作事十聞九怕動手便打動口便罵為甚用此
0219a08: 辣鉗錘秪要時人盡放下而今要報這冤仇短短麻
0219a09: 繩長空掛
0219a10: 又智柏容後堂請
0219a11: 法道浙東行遍意思更往西遊願力如山似海異乎
0219a12: 淺見之流子若描渠供養切勿效彼之尤咦本色住
0219a13: 山為活計一把蓬茅且蓋頭
0219a14: 又巨平止請
0219a15: 一有多種二無兩般咄懸起了也急著眼看
0219a16: 又鶴林茂侍者請
0219a17: 三玄三要齊拈卻那許其中話正偏定隱門下真消
0219a18: 息貴在當人接上肩
0219a19: 又自如原禪人請
0219a20: 親近山僧數十秋也無歡樂也無憂洞上一枝無孔
0219a21: 笛分付原禪老實頭
0219a22: 又可敬請
0219a23: 浙地開堂數十秋談禪說道水長流此行拽杖曹溪
0219a24: 去端坐從容伴帝侯
0219a25: 又必成尊菴主請
0219a26: 這漢拈提向上事從來不肯鼓唇皮或問其間何意
0219a27: 旨只貴當人自絕疑
0219a28: 又應期錢居士請
0219a29: 願力如山重胸襟似海深慣吹無孔笛大休珠道人
0219a30: 又心白西堂請
0219b01: 這個老禿口快心直法嗣遍布江楚不怕法門狼籍
0219b02: 胸懷馬祖遺風要付八十之一不懼諸方所呵住在
0219b03: 曹溪山窟作略潑地潑天棒人棒得骨出更有末後
0219b04: 句子分付宗禪心白咦
0219b05: 又樂然公請
0219b06: 一生討便宜不解看文墨轉看轉繁轉跋碌胸中徒
0219b07: 爾多堆塞出言吐語不驚人如何教人為法則吾家
0219b08: 有個善超方十二時中如癡兀
0219b09: 又慕賢公請
0219b10: 老休做人極條直高拱手兮低作揖佛法會也得世
0219b11: 法會也得高下隨宜爭定他水銀墮地無蹤跡
0219b12: 又義成公請
0219b13: 一生搜索之極揀人痛處下針知我者百病百愈不
0219b14: 知者番作生嗔極寬極恕極仁便是大休道人不動
0219b15: 聲色坐振叢林現主曹溪法席海內個個遍聞放出
0219b16: 調羹之手內外如水之平時逢像季人多鬥爭法門
0219b17: 振作借重老僧
0219b18: 又若虛公請
0219b19: 讚了一軸又一軸大休如何有許多尋常語話來搪
0219b20: 塞大家靜坐薩婆訶
0219b21: 又僧官道生請
0219b22: 家無四壁八面玲瓏是非不到處形跡杳無蹤閑挑
0219b23: 野菜和根煮猶讓山家老禿儂
0219b24: 又茂芳公請
0219b25: 說大又不大說休又不休有時隨宜上下法道處處
0219b26: 周流咄
0219b27: 又天濟公請
0219b28: 果是法門中龍象極肯低頭極謙讓不三不四好為
0219b29: 人不是機呵便是棒
0219b30: 又體印公請
0219c01: 牙爪俱備事理兼通坐象王山下振六祖家風這是
0219c02: 何人像曹溪大休翁
0219c03: 又應元公請
0219c04: 檢點人之短處便請捨短從長恐子不知長短我為
0219c05: 橫量豎量喝一喝云長多少良久云劍號巨闕珠稱
0219c06: 夜光
0219c07: 又寶航公請
0219c08: 古云平常心是道試問當人薦未曾悟了尚要除悟
0219c09: 跡三玄三要不須爭
0219c10: 又渠演監院請
0219c11: 這個漢真奇特一條白棒到處狼籍人來問著答云
0219c12: 不識藏頭露尾作白拈賊行道五郡不肯休息潛行
0219c13: 密用令人難測渠演上座莫受他惑掉在屋角頭邊
0219c14: 免得時人邈模
0219c15: 又映輝知客請
0219c16: 佛祖之冤對法門禍害頭聞名較些子相見沒來繇
0219c17: 自讚自罵這老漢世世還同佛祖儔
0219c18: 又宇寬知客請
0219c19: 無心說法有口談空是這般人堪繼此宗
0219c20: 又心照首座請
0219c21: 胸襟海闊願力弘深一條拄杖不近人情隨方說法
0219c22: 報上皇恩雖然橫說豎說從來不曾動唇八不思議
0219c23: 三昧便是大休道人
0219c24: 又敬止禪人請
0219c25: 機用臨時辨得親一喝何妨三轉身若還不會山僧
0219c26: 話懸在高堂問此真
0219c27: 又體中直歲請
0219c28: 這老漢雙眼圓明慣要雷轟電捲又要盤桓葛藤電
0219c29: 捲時偷心頓歇盤桓時追人腳跟驗到諦當處偽自
0219c30: 不藏真
0220a01: 又致中公請
0220a02: 自喜還自讚這個休和尚細察於秋毫大包虛空量
0220a03: 仔細又思量還有一處長巨細俱不管隨緣而放曠
0220a04: 涉世無心心亦無閑坐曲碌木床上
0220a05: 又洞玄副寺請
0220a06: 這漢做事令人疑謗參知識四十餘個個當人不讓
0220a07: 早早出世人前一味胡揮亂棒氣宇凜烈蓋諸方不
0220a08: 管尊卑及長上一切從頭按下來如何做得人榜樣
0220a09: 索性實告諸仁者誌公不是閑和尚
0220a10: 又伴月副寺請
0220a11: 行藏不拘出入無束應現千差將錯就錯高下隨宜
0220a12: 不定宗如何教人能摸索
0220a13: 又澄心書記請
0220a14: 千叮萬囑別無他只貴當人遇作家句下翻身須領
0220a15: 略曹源一滴灌天涯
0220a16: 又解脫典座請
0220a17: 這漢做人極謙下不喜愚夫自莊大爾要莊腔我不
0220a18: 然送到天王腳底下動手就要打開口就要罵或肯
0220a19: 一念自知非從前惡習都放下爾也心休我也罷流
0220a20: 通正在今朝話
0220a21: 又吉中知藏請
0220a22: 這個和尚人天榜樣眼空四海胸中浩蕩願力弘深
0220a23: 不肯休想受付囑靈山上
0220a24: 又渠梵侍者請
0220a25: 這老漢真古怪雲門拾得死貓頭持來兩廣街上賣
0220a26: 東也請開堂西也請說戒一生跋碌不停留想是欠
0220a27: 了閻浮債
0220a28: 又輥石侍者請
0220a29: 不似僧兮不似俗曹溪山裡休老禿眼目高兮胸襟
0220a30: 闊不是熙兒難湊泊知我言兮繼我宗他日逢人謾
0220b01: 拈出
0220b02: 又達玄侍請
0220b03: 不住無兮不住有活潑潑兮如珠走不啻象王背上
0220b04: 行還要跨下獅子吼
0220b05: 又三洗侍者請
0220b06: 既來求我讚豈可太謙讓一尺說一尺一丈還一丈
0220b07: 行道五七郡橫身江湖上九坐道場心不休更要以
0220b08: 疏聞皇上收拾海內的珠璣送入龍宮鎮寶藏行藏
0220b09: 古怪是何人曹溪山裡休和尚
0220b10: 又曇宣禪人請
0220b11: 個呵師固難測量可形跡難覓寬不處於太虛窄不
0220b12: 處於毫跡一生熱腸太過人人攀仰無極或曰法門
0220b13: 之禍根或曰法門之柱石一味道心付人被人呵為
0220b14: 老賊子得我之真髓切莫似我狼籍咦
0220b15: 又熙和禪人請
0220b16: 出世為導師不是小兒戲上報四重恩下將三有濟
0220b17: 可笑面南人聚眾爭閑氣不若三家村裏翁也有仁
0220b18: 也有義不覺說到這裡我也替你慚愧
0220b19: 又道開禪人請
0220b20: 作事不假為法心真得法數十餘載每每坐到五更
0220b21: 煆得形同槁木為報佛祖深恩若不直心直說誰人
0220b22: 知我苦心告報來學仔細法門擔子不輕
0220b23: 又止水禪人請
0220b24: 順之喜名為讚逆之嗔名為謗當知毀讚不同途順
0220b25: 逆依然成兩樣我以正眼看將來都緣好與三十棒
0220b26: 又卻塵禪人請
0220b27: 作獅子吼百獸潛藏為人天樣個個驚慌英風凜烈
0220b28: 逼人寒真個末劫大宗匠
0220b29: 又客生禪人請
0220b30: 突出無位真人且道作麼描摸一個紙上形容驚動
0220c01: 粵東僧俗裱者畫者各勞其力個個欣然莊香點燭
0220c02: 行道曾經數往還攜帶人天造大福
0220c03: 又格新禪人請
0220c04: 不讀詩書滿腹文章不參禪道堪繼後芳法門擔子
0220c05: 甚重勉力一肩承當或問大休何所長這裡就是真
0220c06: 榜樣
0220c07: 又月輝禪人請
0220c08: 胸中曠闊無遮擋若不深知謂我狂便是而今這等
0220c09: 說自家好處自家揚
0220c10: 又每文庫頭請
0220c11: 慣搜法門人短大家竭力支撐放出包空之量勿有
0220c12: 爾我之爭不見浮山遠代付投子青密地思量真可
0220c13: 法令我特地向南尋
0220c14: 又客新禪人請
0220c15: 人曰再來大鑑我今只日大休盡道應身說法我亦
0220c16: 不知來繇
0220c17: 又行海禪人請
0220c18: 不是老漢饒舌要捄法門狼籍不諳中道行太過太
0220c19: 不及太過不付一人不及付到百十這則淆訛公案
0220c20: 當來再問彌勒咄
0220c21: 又密宗禪人請
0220c22: 這漢辨才無礙所為胸中梗直時人作用不似渠只
0220c23: 為此中多委曲
0220c24: 又行果禪人請
0220c25: 熟處要人忘生處要人熟最惱傳衣付法人鎮日忙
0220c26: 忙讀語錄定不修緣不熟勉強出來呈醜拙題自己巳
0220c27: 讚罵諸方禿冷地一念自慚惶水邊林下保養足
0220c28: 又舒周禪人請
0220c29: 上不得師之扶下不得徒之助一根中心樹子大海
0220c30: 波心直柱觸破龍宮海藏七珍八寶露布禪者扣問
0221a01: 有何能即此就是真常住
0221a02: 又瞻翠禪人請
0221a03: 自喜這漢一處好發願弘法弘到老不是靈山記
0221a04: 來怎肯全身入荒草
0221a05: 又有餘庫頭請
0221a06: 這個倔強漢迥出於常流不比諸方老禿牛一日對
0221a07: 鏡三梳頭
0221a08: 又自省禪人請
0221a09: 細如秋末大如山過了重關又一關山僧智向極猛
0221a10: 烈幾翻悟後幾翻參
0221a11: 又遠塵禪人請
0221a12: 分明拈出時人不識畢竟如何拄杖三十
0221a13: 又可宗庵主請
0221a14: 四壁無門處處通從教八面得相逢拈槌豎佛多年
0221a15: 也不識誰人契此宗
0221a16: 又張鎮臺法名德崑請
0221a17: 步長松石下居曹溪山巔侍六祖之側伴五千狂禪
0221a18: 不動聲色內外如然攜後昆手接佛祖肩婆婆和和
0221a19: 似禪非禪飢來喫飯困來打眠夷老僧只麼閒閒地
0221a20: 夢想渾忘兜率天
0221a21: 又蘿庵王居士請
0221a22: 婆婆和和說禪說道是耶非耶少與草料不喜落平
0221a23: 常豈肯存玄妙佛祖位中尚不留埋頭曹溪深山嶴
0221a24: 愈要潛形眾要追老休定作眾生靠
0221a25: 又無住莫居士請
0221a26: 這個老禿真宗門容文又不通字又不識橫扯豎扯
0221a27: 卻又去得仔細思量有些奇特
0221a28: 
0221a29: 
0221a30: 卷第十二終
