0129a01: 
0129a02: No. 2035
0129a03: 【原】明本增上寺報恩藏本，【甲】大日本續藏經閱佛祖統紀說
0129a04: 
0129a05: 佛以心印授之於祖。而祖祖相印以至師。其
0129a06: 間隨機立解。以權示實。脈絡分合。蓋不可思
0129a07: 議焉。余頃憩烏瞻山。忽邑侯游公招至顧司
0129a08: 寇之澄心樓。以校閱事見委。詢其所欲梓。則
0129a09: 佛祖統紀也。余夙志闡繹弗敢以不敏辭。甫
0129a10: 焚香展卷。有客進曰。吾聞心佛眾生三無差
0129a11: 別。何有佛祖之異乎。道絕邊表。理非數量。又
0129a12: 何統紀之一乎。若即心境為禪觀本有醍醐
0129a13: 自味。何規規然尋牛乳於村落耶。余曰。子
0129a14: 言似矣。猶未足語道也。夫道無統則散。統無
0129a15: 紀則亂。散亂之作道理焉依。然道因言顯。理
0129a16: 假教明。詎離言教而覓道理乎。試將此典喻
0129a17: 村落也。能詮名句喻牛也。所詮諸義喻乳及
0129a18: 酥酪醍醐也。若謂直取醍醐上味勿勞牛乳
0129a19: 等義請君於牛乳外。別覓一醍醐味可乎。欲
0129a20: 明古聖之道。此統紀斯其至焉。子又何疑。所
0129a21: 以楊侍御為佛祖發心。游邑侯為眾生垂手。
0129a22: 昱道人忍以帝虎誤學人耶。客輾然作禮而
0129a23: 退。
0129a24: 大明萬曆甲寅夏季月
0129a25: 西蜀輔慈沙門明昱書
0129b01: 
0129b02: 佛祖統紀敘
0129b03: 
0129b04: 志磐法師佛祖統紀一書歷序。從上諸祖
0129b05: 授受淵源支分派別。亦如一花五葉。傳衣
0129b06: 受記歷歷分明。自是天臺一家眷屬。又廣
0129b07: 之以華藏世界天宮地獄諸圖。蓮社諸賢
0129b08: 往生僧尼其於法運通塞尤惓惓三致意
0129b09: 焉。用心良亦勤矣。其意直欲薪盡火傳燈
0129b10: 燈相續。耳近日宗門盛行。講律或廢。不知
0129b11: 如車雙輪。如鳥雙翼。后之紹統者。若真如
0129b12: 天台深入法華三昧。親見靈山一會儼然
0129b13: 未散。棒喝狂禪皆當反走矣。是伊仲刻統
0129b14: 紀意也。
0129b15: 德山楊鶴題此下甲本有此所為發狂大叫也雖然達磨下註極讚歎以為吾宗觀心之妙旨則台教何唾宗政與達磨出示楞伽令人覽教照心同逗一圓滿消息也楊直指曰如是如是盍梓之以俟明眼人作圓滿觀　楚游士任薰沐跋
0129b16: 
0129b17: 
0129b18: 佛祖統紀序
0129b19: 
0129b20: 參天地之才。司萬物之化。同功而異位者。其
0129b21: 唯人道乎。故自有生以來。蚩蚩群氓。必立大
0129b22: 人。為之君牧。是以四輪統乎四洲。粟散占乎
0129b23: 異域。而南洲震旦。實為東方君子之國。伏羲
0129b24: 稱皇。始畫八卦。降及三代。文物大明逮吾世
0129b25: 尊出興天竺。將施化於此方也。乃先遣三聖。
0129b26: 為世良導。以禮樂為前驅。以真道為後教。機
0129b27: 成時至。大法可行。於是漢皇致夢感之祥。摩
0129b28: 騰應東來之運。魏晉以降。盛譯群經。矯矯諸
0129b29: 師。競登講席。雖各立義門。取名當世。而尚昧
0129c01: 乎如來一代之化意。篤生天台。紹隆法運。
0129c02: 以五時八教四種三昧。與夫事理即具境觀
0129c03: 不二之旨。以為後學入道之本。歷代師承。
0129c04: 寶茲大訓。至於今七百年。守之弗墜。翰林梁
0129c05: 子之言曰。言佛法者。以天台為司南。則殊塗
0129c06: 異論。往往退息。誠然哉斯論也。志磐手抱遺
0129c07: 編。久從師學。每念佛祖傳授之。不有紀述。
0129c08: 後將何聞。惟昔。良渚之著正統。雖粗立體法。
0129c09: 而義乖文薉。鏡菴之撰宗源。但列文傳。而
0129c10: 辭陋事疏。至於遺逸而不收者。則舉皆此失。
0129c11: 於是並取二家。且刪且補。依放史法。用成一
0129c12: 家之書。斷＝斯【甲】斷斯自釋迦大聖訖於法智。一佛二十
0129c13: 九祖。並稱本紀。所以明化事而繫道統也。至
0129c14: 若諸祖旁出為世家。廣智以下為列傳。名言
0129c15: 懿行。皆入此宗。而表志之述。非一門義。具在
0129c16: 通例。可以類知。既又用編年法起周昭王。至
0129c17: 我本朝。別為法運通塞志。儒釋道之立法。禪
0129c18: 教律之開宗。統而會之。莫不畢錄。目之曰佛
0129c19: 祖統紀。凡之為五十四卷。紀傳世家。法太
0129c20: 史公。通塞志。法司馬公。書成即負笈。詣白雲
0129c21: 堂。仰求佛光法師為之考校。而同志之士。
0129c22: 共謀鋟版以期流布。將令家藏其本。人觀此
0129c23: 書。開人心之性靈。資國政之治化。豈不曰大
0129c24: 有益於世哉。自寶祐戊午。首事筆削。十閱流
0129c25: 年。五謄成。夜以繼晝。功實倍之。仰報佛
0129c26: 恩。上酬
0129c27: 帝力。不負所學。其志在茲。
0129c28: 宋咸淳五年歲在己巳八月上日。四明福泉
0129c29: 沙門志磐寓東湖月波山。謹序。
0130a01: 同校正吉祥安樂山教忠報國教寺首座沙
0130a02: 門必昇
0130a03: 校正前住持華亭先福教寺傳天台宗教沙
0130a04: 門慧舟
0130a05: 校正住持吉祥安樂山教忠報國教寺傳天
0130a06: 台宗教沙門善良
0130a07: 校正住持東湖月波山慈悲普濟教寺傳天
0130a08: 台宗教沙門宗淨
0130a09: 校正特賜佛光法師左右街都僧錄主管教
0130a10: 門公事住持上天竺教寺賜金＝襴【甲】襴衣法照
0130a11: 佛祖統紀通例例者略也類也舉略以知類也
0130a12: 釋本紀
0130a13: 釋迦如來。最初得佛之後。大悲利物。未來
0130a14: 不息。以故果後示權。數數出世。莫可以三
0130a15: 際求其始終。況於十方國土。唱生唱滅。處
0130a16: 處不同。豈當於此南洲一方畢其能事。然
0130a17: 今所錄。但於此方。特舉垂教之要會。而通
0130a18: 之則十方不離當處。三世秖在一心。尚何
0130a19: 有所異同者哉。今約如來在凡因行至今
0130a20: 出興為大法王。明本。敘聖源。列大小八
0130a21: 相。分頓漸二始。經歷五時。鋪陳一化。作教
0130a22: 主釋迦牟尼佛本紀四卷。自大迦葉下至
0130a23: 師子尊者。皆能仰承佛記。傳弘大法。謂之
0130a24: 金口祖承。依付法藏。作西土二十四祖紀一
0130a25: 卷。
0130a26: 自北齊始開龍樹之道。至於天台大弘法
0130a27: 華。章安集為論疏。荊溪製記申明。稟承教
0130a28: 觀。實居震旦。是謂今師祖承。作東土九祖
0130a29: 紀二卷。自邃法師嗣荊溪之業。師師相承。
0130b01: 歷晚唐五代。暨我本朝。教法散而復合。仰
0130b02: 惟四明法智。用能中興天台一家教觀之道。
0130b03: 同功列祖。作興道法師下八祖紀一卷。上
0130b04: 稽釋迦示生之日。下距法智息化之年。一佛
0130b05: 二十九祖。起周昭王二十六年甲寅。至宋仁
0130b06: 宗天聖六年戊辰。合二千二年。通為本紀。以
0130b07: 繫正統。如世帝王正寶位而傳大業。
0130b08: 釋世家
0130b09: 自南岳旁出照禪師下至慈雲諸師。皆傳
0130b10: 教明宗。分鐙照世。與正統諸祖。相為輝
0130b11: 映。作諸祖世家二卷。
0130b12: 釋列傳
0130b13: 自四明諸嗣最顯著者十餘師。子孫有繼者
0130b14: 唯廣智。神照。南屏。三家為光＝先【甲】光先。盛守家法。
0130b15: 禦外侮。人能弘道。作諸師列傳十一卷。背
0130b16: 宗破祖。失其宗緒者三數人。作雜傳一
0130b17: 卷。有功教門。事遠失記者。作未詳承嗣傳
0130b18: 一卷。
0130b19: 釋表
0130b20: 考諸祖之授受。敘弈世之稟承。欲觀千古。
0130b21: 必審今日。為明北齊下至法智述正統之
0130b22: 有來。作歷代傳教表。為明釋迦列＝判【甲】列判祖下至
0130b23: 今時諸師。示傳鐙之無盡。作佛祖世繫表
0130b24: 共二卷。
0130b25: 釋志
0130b26: 並陳文藻。交贊佛乘。各出義章。發揮祖業。
0130b27: 斯固法門之盛烈。作山家教典志一卷。
0130b28: 人理教行。具足成就。由五濁以登九品者。
0130b29: 唯念佛三昧之道為能爾。末代機宜。始自
0130c01: 廬阜。作淨土立教志三卷。
0130c02: 達磨賢首慈恩灌頂南山諸師。皆一代之偉。
0130c03: 特雖共明此道。而各專一門。區別群宗。作
0130c04: 諸宗立教志一卷。
0130c05: 觀千佛紹隆。則知無盡之鐙。即一洲縱廣。
0130c06: 則識無邊之土。為隘俗無聞者。作三世出
0130c07: 興志三界名體志。凡三卷。
0130c08: 香鐙供養之具。禮誦歌唄之容。是蓋緣因加
0130c09: 行之正轍。為但理之人。成就佛事。作法門
0130c10: 光顯志一卷。
0130c11: 大法東流。聖賢繼世。所以住持三寶不令
0130c12: 斷絕。然歷年既久。或興或廢。此蓋世事無常
0130c13: 之變。於此道何成何虧邪。考古及今具列
0130c14: 行事。用見法運通塞之相。至若儒宗道流
0130c15: 世間之教。雖隨時而抑揚。而其事。莫不
0130c16: 昭然可訓可戒。作法運通塞志十五卷。
0130c17: 法運通塞。事變紜紜。繫于編年。莫明始末。
0130c18: 為通練古今欲求類知者。作歷代會要
0130c19: 志四卷。
0130c20: 大儒高釋。有能以文字鋪張大道為法門
0130c21: 之標表者。是不可不略錄也作名文光教
0130c22: 志二卷。
0130c23: 敘古製
0130c24: 徽宗政和間。吳興師。始撰宗元錄。述天
0130c25: 台一宗授受之事。自北齊至本朝元祐。為
0130c26: 之圖以繫道統。於是教門宗祖始粲然有
0130c27: 所考矣。寧宗慶元中。鎧菴吳克己。因錄
0130c28: 增廣之。名曰釋門正統。未及行而亡。嘉定
0130c29: 間。鏡菴遷法師。復取本及鎧菴新圖。重
0131a01: 加詮次。增立新傳六十餘人。名宗源錄。
0131a02: 理宗嘉熙初。錢唐良渚鑑法師。取吳本。放
0131a03: 史法。為本紀。世家。列傳。載記。諸志。仍舊
0131a04: 名曰釋門正統。然鏡菴則有不立體統之
0131a05: 失。良渚則有名位顛錯之繆＝謬【甲】繆謬。至於文繁語
0131a06: 鄙事緩義乖。則皆有之。而題稱釋門。尤為
0131a07: 闊。要之草創。討論。修飾。潤色。非可以
0131a08: 求備於一人也。明今述。
0131a09: 今之所述。蓋是用宗源錄釋門正統。參對
0131a10: 文義。且刪且補。而復取大藏經典。教門疏
0131a11: 記。儒宗史籍。諸家傳錄之辭。及琇師隆興統
0131a12: 紀。修師釋氏通紀。用助援引。依史氏法。為
0131a13: 四佛紀。四祖紀。二世家。十一列傳。一雜傳。
0131a14: 一未詳承嗣傳。二表。三十志。成一家之全
0131a15: 書。至若一傳之後。贊以述德。一事之下。論
0131a16: 以釋疑。及文有援古事有餘義。則必兼注
0131a17: 於下。俾覽者之易領云若據此中并前釋列傳文。則知諸師列傳原有十一
0131a18: 卷。本紀既遺其文。唯以十卷為數。
0131a19: 用三例
0131a20: 近世諸師。立傳之法。當用三例。一曰觀行
0131a21: 修明。二曰講訓有旨。三曰著書明宗。非此
0131a22: 三例濫矣。至於經理法事旁贊教門者。又
0131a23: 將錄之。俾後人有所懷仰。若夫搢紳名賢
0131a24: 儒生居士。能知此道者。非有宿熏之功。疇
0131a25: 克至是。以故時有所取云。釋題義。
0131a26: 佛祖者何。本教主而繫諸祖也。統紀者何。
0131a27: 通理佛祖授受之事也史記功臣表云。要以成功為統紀。漢高祖紀。顏師
0131a28: 古注曰。紀理也。統理眾事。繫之年月本紀者何。始釋迦終法智。
0131a29: 一佛二十九祖。所以紀傳教之正統也。世
0131b01: 家者何。世守家業。以輔相祖道者也。列傳
0131b02: 者何。載歷代諸師之言行。俾有繼於祖道
0131b03: 也。表者。所以表示傳教之有時稟法之有
0131b04: 緒也。志者。所以記其事也。若山家教典。若
0131b05: 諸宗立教。若淨土往生。若世界成毀。若法門
0131b06: 光顯。若法運通塞。若會要以通古今。若述文
0131b07: 以光大教。皆於志有考云。
0131b08: 釋師名
0131b09: 列諸師之名。考其例有八。或從國號。如
0131b10: 北齊高麗。或從山名。如南岳天台。或從師
0131b11: 號。如智者法智。或從生地。如章安仙城。或
0131b12: 從寺名。如法華天宮。或從自號。如草堂息
0131b13: 菴。或從郡名。如錢唐四明。或從著書之
0131b14: 名。如扶宗憲章。近世多以自號行。雖稱
0131b15: 名之不一。而所以名乎其人。則各得其實
0131b16: 也。
0131b17: 息眾疑
0131b18: 此書之作。或因舊文以刪修。或集諸文以
0131b19: 補足。或取師友之論著。或考碑碣之撰述。
0131b20: 不復一一注所出者。修史之法當若是也。
0131b21: 其間關涉稍眾者。則必時時有所引證。不
0131b22: 得已耳。又此書所用。藏典教文。非儒生居
0131b23: 士之所可易解。有能字字句句。研究其義。
0131b24: 以所疑難。質諸沙門。則精義入神。然後可
0131b25: 以知佛。若輕心疾讀。不究所歸。斯何益於
0131b26: 人哉。又世之為儒者。好舉韓歐排＝拂【甲】排拂佛之
0131b27: 論。而不知二公末年終合於釋氏之道。今
0131b28: 人有能少抑盛氣。盡觀此書反覆詳味。則
0131b29: 知韓歐之立言皆陽擠陰助之意也。
0131c01: 釋引文　大藏經典
0131c02: 法華經華嚴經維摩經涅槃經瑞
0131c03: 應經梵網經樓炭經藥王經普耀
0131c04: 經善權經大權經賢愚經提謂經
0131c05: 楞伽經大集經遺教經因果經
0131c06: 無量義經大般若經付法藏經法滅
0131c07: 盡經大方便經十二遊經佛本行經
0131c08: 未曾有經雜寶藏經中本起經首楞
0131c09: 嚴經法句喻經阿育王經八關齋經
0131c10: 長阿含經雜阿含經妙法華經
0131c11: 普賢行法經菩薩處胎經菩薩本行經
0131c12: 優婆塞戒經增一阿含經分別功德經
0131c13: 思益梵天經殃掘摩羅經淨飯泥洹經
0131c14: 升忉利天經觀佛三昧經勝鬘師子經
0131c15: 像法決疑經佛母泥洹經摩耶夫人經
0131c16: 仁王般若經文殊般若經
0131c17: 曇無德律十誦律四分律僧祇律
0131c18: 彌沙塞律善見律五分律
0131c19: 大智度論新婆沙論大莊嚴論薩婆
0131c20: 多論俱舍論起信論佛道論衡譯
0131c21: 經圖記梁高僧傳唐高僧傳宋高僧
0131c22: 傳弘明集釋迦譜西域記
0131c23: 天台教文
0131c24: 法華文句妙樂法華妙玄釋籤心＝止【甲】心止
0131c25: 觀論輔行涅槃玄義觀音別行法
0131c26: 界次第四教義南岳願文智者別傳
0131c27: 二師口義四教義國清百錄寶雲振
0131c28: 祖集四明教行錄天竺別集草菴遺
0131c29: 事翻譯名義九祖略傳
0132a01: 釋門諸書
0132a02: 周書異記廬山集國清碑玉泉碑
0132a03: 十八賢傳僧鏡錄關王祠堂記淨土
0132a04: 往生傳法華顯應錄般若感驗錄觀
0132a05: 音感應錄天人感通傳僧史略林間
0132a06: 錄僧寶傳護法論景德傳燈錄普
0132a07: 燈錄大慧武庫湘山野錄歐陽外傳
0132a08: 石門文字禪育王舍利傳禪門寶訓
0132a09: 儒宗諸書
0132a10: 孔子家語論語禮記孟子荀子楊
0132a11: 子史記西漢書東漢書三國志
0132a12: 晉書南北史唐書五代史稽古錄
0132a13: 續稽古錄國朝會要皇朝類苑皇朝
0132a14: 龍飛記本朝通鑑皇朝景＝命【甲】命錄韓
0132a15: 昌黎文柳子厚文白氏長慶集顏氏
0132a16: 家訓酉陽雜俎宣室志楊文公談苑
0132a17: 廣陵志蔡氏叢談錢氏洞微志東坡
0132a18: 文集王氏小畜集魯直文集太平廣
0132a19: 記東坡指掌圖六一居士集夷堅志
0132a20: 洪容齋隨筆曾氏獨醒志東都事
0132a21: 略
0132a22: 道門諸書
0132a23: 老子列子莊子老子內傳老君實
0132a24: 錄玄妙內篇漢武內傳洞冥記十
0132a25: 洲記雲笈七籤天師家傳劉向列仙
0132a26: 傳葛洪神仙傳續仙傳集仙傳仙
0132a27: 苑遺事皇甫高士傳真誥悟真篇
0132a28: 林靈素傳
0132a29: 修書諸賢
0132b01: 元法師。吳興人。政和間。居智者院。撰
0132b02: 宗元錄有傳吳克己。婺女浦江人。號鎧
0132b03: 菴。嘉定間。撰釋門正統有傳志昭法師鎧
0132b04: 菴之姪。居婺女左溪。撰釋迦譜歷代宗
0132b05: 承圖見鎧菴傳景遷法師。餘姚人。受業東
0132b06: 山廣教。號鏡菴。嘉定間。住天竺靈山。
0132b07: 撰宗源錄。增多吳本六十餘傳宗鑑法
0132b08: 師。錢塘良渚人。嘉熙初。居仁壽張寺。續＝讀【甲】續讀
0132b09: 鎧菴釋門正統。為本紀。世家。列傳。諸志。
0132b10: 載記。
0132b11: 修書旁引
0132b12: 祖琇。隆興初。居龍門。撰佛運統紀。放左
0132b13: 氏。寓褒貶法。兼述篡反叛災異之事。
0132b14: 永嘉薛洽。敘釋迦譜云。琇師統紀。多附
0132b15: 小機所見。學最上乘者。尚深病之。
0132b16: 德修。淳熙間。居金華。撰釋氏通紀。其紀
0132b17: 釋迦。則附以慈恩三時之教。一代化事。
0132b18: 最為略。又以五運圖。石柱銘。三寶錄。
0132b19: 言佛生皆不同。糅雜於佛紀正文。甚失
0132b20: 撰述之體。其敘時事。與琇本互有出入。
0132b21: 而徒取乎冗長之辭也。
0132b22: 佛祖統紀通例終
0132b23: 
0132b24: 
0132b25: 佛祖統紀目錄
0132b26: 
0132b27: 宋咸淳四明東湖沙門志磐撰
0132b28: 第一卷釋迦牟尼佛本紀一之一明
0132b29: 本敘聖源名釋迦
0132c01: 第二卷釋迦牟尼佛本紀一之二下
0132c02: 兜率託母胎住胎宮示
0132c03: 降生出父家成佛道
0132c04: 第三卷釋迦牟尼佛本紀一之三轉
0132c05: 法輪五時華嚴鹿苑方
0132c06: 等般若法華涅槃
0132c07: 第四卷釋迦牟尼佛本紀一之四入
0132c08: 涅槃分舍利集三藏
0132c09: 第五卷西土二十四祖紀二大迦葉
0132c10: 尊者阿難陀尊者商那和
0132c11: 修尊者末田地尊者多
0132c12: 尊者提迦多尊者彌遮迦
0132c13: 尊者難提尊者密多尊者
0132c14: 比丘尊者夜奢尊者馬
0132c15: 鳴尊者摩羅尊者龍樹尊
0132c16: 者已上十三祖繫東土所承正祖提婆尊者
0132c17: 羅尊者僧佉尊者邪舍
0132c18: 尊者鳩摩羅尊者闍夜多
0132c19: 尊者槃馱尊者摩拏羅尊
0132c20: 者鶴勒那尊者師子尊者
0132c21: 第六卷東土九祖紀三之一龍樹尊
0132c22: 者北齊禪師南岳禪師
0132c23: 智者禪師
0132c24: 第七卷東土九祖紀三之二章安禪
0132c25: 師法華禪師天宮禪師
0132c26: 左溪禪師荊溪禪師
0132c27: 第八卷興道下八祖紀四興道法師
0132c28: 至行法師正定法師妙說
0132c29: 法師高論法師淨光法師
0133a01: 寶雲法師法智法師
0133a02: 第九卷諸祖旁出世家五之一南岳
0133a03: 世家僧照禪師下二十一人天台世家
0133a04: 真觀禪師下六十五人
0133a05: 第十卷諸祖旁出世家五之二章安
0133a06: 世家弘景禪師下六人天宮世家真覺禪師一人
0133a07: 左溪世家神邕禪師下二十八人荊溪世
0133a08: 家普門禪師下一十四人興道世家守素法師下二人
0133a09: 至行世家良湑法師下五人正定世家
0133a10: 敬休法師下四人妙說世家常操法師下五人高
0133a11: 論世家志因法師下十九人淨光世家宗昱法師
0133a12: 下二十人寶雲世家遵式法師下八人
0133a13: 第十一卷諸祖列傳六之一慈雲下二十九
0133a14: 人興國下二人錢唐下二人
0133a15: 第十二卷諸師列傳六之二法智第二
0133a16: 世廣智下二十五人
0133a17: 第十三卷諸師列傳六之三法智第三
0133a18: 世廣智神照南屏三學浮石
0133a19: 廣慈六家四十人
0133a20: 第十四卷諸師列傳六之四法智第四
0133a21: 世廣智神照南屏三家三十七人
0133a22: 第十五卷諸師列傳六之五法智第五
0133a23: 世廣智神照南屏三家五十二人
0133a24: 第十六卷諸師列傳六之六法智第六
0133a25: 世廣智神照南屏三家三十五人
0133a26: 第十七卷諸師列傳六之七法智第七
0133a27: 世廣智神照南屏三家四十人
0133a28: 第十八卷諸師列傳六之八法智第八
0133b01: 世廣智神照南屏三家六十一人
0133b02: 第十九卷諸師列傳六之九法智第九
0133b03: 世廣智神照南屏三家
0133b04: 第二十卷諸師列傳六之十法智第十
0133b05: 世廣智神照南屏三家諸師列傳
0133b06: 本紀原文止有十卷。目錄并通例俱編為十一。而以二十一卷當之。此述者
0133b07: 之誤矣。故後之卷卷排去目錄。則有五十五。本紀止於五十四。今依本紀。
0133b08: 既無列傳第十一卷之文。目錄中名即去之。將目錄二十二卷。改為二十一。
0133b09: 至五。十五改為五十四以合本紀之數
0133b10: 第二十一卷下甲本有諸師列傳六之十一法智第十一世廣智神照南屏三家二十二字而目錄改二十一卷為二十二乃至改五十四為五十五之數第二十一卷諸師雜傳七淨覺神智
0133b11: 草菴
0133b12: 第二十二卷未詳承嗣傳八東陽大士
0133b13: 下四十一人
0133b14: 第二十三卷歷代傳教表九
0133b15: 第二十四卷佛祖世繫表十
0133b16: 第二十五卷山家教典志十一
0133b17: 第二十六卷淨土立教志十二之一蓮社
0133b18: 七祖蓮社十八賢蓮社百
0133b19: 二十三人不入社諸賢
0133b20: 第二十七卷淨土立教志十二之二往生
0133b21: 高僧
0133b22: 第二十八卷淨土立教志十二之三往生
0133b23: 高尼往生雜眾往生公卿
0133b24: 往生士庶往生女倫往生
0133b25: 惡輩往生禽魚往生續遺
0133b26: 第二十九卷諸宗立教志十三達磨賢
0133b27: 首慈恩灌頂南山
0133b28: 第三十卷三世出興志十四過去莊嚴
0133c01: 劫千佛見在賢劫千佛小
0133c02: 三災未來星宿劫千佛
0133c03: 大三災
0133c04: 第三十一卷世界名體志十五之一華藏
0133c05: 世界圖萬億須彌圖九山
0133c06: 八海圖大千三界圖忉利
0133c07: 天宮圖諸天通論
0133c08: 第三十二卷世界名體志十五之二東華
0133c09: 地理圖西域諸國圖西土
0133c10: 五印度八熱地獄圖十六
0133c11: 遊增圖八寒地獄圖
0133c12: 第三十三卷法門光顯志十六
0133c13: 第三十四卷法運通塞志十七之一周
0133c14: 秦
0133c15: 第三十五卷法運通塞志十七之二西漢
0133c16: 東漢三國
0133c17: 第三十六卷法運通塞志十七之三晉
0133c18: 宋齊
0133c19: 第三十七卷法運通塞志十七之四梁
0133c20: 陳
0133c21: 第三十八卷法運通塞志十七之五北魏
0133c22: 北齊北周
0133c23: 第三十九卷法運通塞志十七之六隋
0133c24: 文帝　煬帝　恭帝唐高祖　太宗　高宗　武后
0133c25: 第四十卷法運通塞志十七之七唐
0133c26: 中宗　睿宗　玄宗　肅宗
0133c27: 第四十一卷法運通塞志十七之八唐
0133c28: 代宗　德宗　順宗　憲宗
0133c29: 第四十二卷法運通塞志十七之九唐
0134a01: 穆宗　敬宗　文宗　武宗　宣宗　懿宗　僖宗　昭宗　景宗
0134a02: 五代梁唐晉漢周
0134a03: 第四十三卷法運通塞志十七之十宋
0134a04: 太祖　太宗
0134a05: 第四十四卷法運通塞志十七之十一宋
0134a06: 真宗
0134a07: 第四十五卷法運通塞志十七之十二宋
0134a08: 仁宗　英宗　神宗
0134a09: 第四十六卷法運通塞志十七之十三宋
0134a10: 哲宗　徽宗　欽宗
0134a11: 第四十七卷法運通塞志十七之十四宋
0134a12: 高宗　孝宗　光宗
0134a13: 第四十八卷法運通塞志十七之十五宋
0134a14: 寧宗　理宗
0134a15: 第四十九卷名文光教志十八之一天台
0134a16: 禪林寺碑梁肅天台止觀統
0134a17: 例梁肅智者大師傳論梁肅聖
0134a18: 安寺無姓和尚碑柳宗元無姓和
0134a19: 尚碑陰記柳宗元龍興寺淨土院
0134a20: 記柳宗元法智大師行業碑趙抃
0134a21: 止觀坐禪法要記陳瓘三千有
0134a22: 門頌陳瓘與明智法師書陳瓘
0134a23: 南湖淨土院記陳瓘自天台禪林寺碑。至與
0134a24: 喻貢元書。共十七篇。南藏目錄綠以第五十卷收之。始終心要至宗門尊祖議
0134a25: 七篇。以第五十一卷收之。今從本紀改正。以第四十九卷收前十一篇。第
0134a26: 五十卷收後十三篇
0134a27: 第五十卷名文光教志十八之二仁王
0134a28: 般若經疏序晁說之明智法師碑
0134b01: 論晁說之南湖智者大師贊真隱居士
0134b02: 永嘉西湖法明寺疏葉適重刊
0134b03: 刪定止觀序吳克己與喻貢元書
0134b04: 吳克己始終心要唐荊溪禪師四十
0134b05: 二章經疏序孤山與駱御史
0134b06: 書孤山南岳止觀序慈雲書紳
0134b07: 論語子張書諸紳圓頓止觀十法界圖慈雲
0134b08: 宗門尊祖議沙門志磐
0134b09: 第五十一卷歷代會要志十九之一君上
0134b10: 奉法屢＝歷【甲】屢歷朝拜佛天書御製
0134b11: 聖君護法試經度僧特恩
0134b12: 度僧進納度僧士夫出家
0134b13: 沙門封爵僧職師號不拜
0134b14: 君父不稱臣僧崇禮高行
0134b15: 沙門著書
0134b16: 第五十二卷歷代會要志十九之二宿命
0134b17: 前身放生禁殺祈禱災異
0134b18: 國朝典故諸國朝貢
0134b19: 第五十三卷歷代會要志十九之三北天
0134b20: 佛牙鄮山舍利鳳翔佛骨
0134b21: 陳留佛指瑞像應世聖賢
0134b22: 出化立壇受戒設像置經
0134b23: 建寺造塔西天求法東土
0134b24: 譯經經目僧數天台傳教
0134b25: 禪苑傳燈律宗垂範神尼
0134b26: 異行名山勝聖教感通
0134b27: 持誦功深西遊樂國
0134b28: 第五十四卷歷代會要志十九之四三教
0134b29: 出興三教厄運三教訞偽
0134c01: 三教談論僧道角法僧先
0134c02: 道後內律分財僧制治罰
0134c03: 僧籍免丁賜諡謚封塔褒恤
0134c04: 終亡臨終瑞相君臣慢法
0134c05: 韓歐排佛化胡偽經事魔
0134c06: 邪黨毀法惡報
0134c07: 佛祖統紀目錄終
0134c08: 
0134c09: 
0134c10: 佛祖統紀卷第一
0134c11: 
0134c12: （大）＋宋【甲】＊宋大宋景定四明東湖沙門志磐撰
0134c13: 教主釋迦牟尼佛本紀第一之一
0134c14: 明本
0134c15: 序曰。如來聖人之利見於世也。則必有降
0134c16: 本垂開顯本之妙存焉。夫本者。法身
0134c17: 之謂也。者。八相之謂也義見釋籤由法身以
0134c18: 垂八相。由八相以顯法身。本相融俱不
0134c19: 思議。自非法華開近顯遠開顯本之談。則
0134c20: 不足以深知此旨。故通列八相。別敘五時
0134c21: 散引群經。會歸一實。用明一代化事始卒
0134c22: 之義。則若本若。無餘蘊矣。
0134c23: 沙玄釋本有六義。謂本者。理本。即是實
0134c24: 相一究竟道大論佛言唯一究竟道無眾多究竟道也者。除諸法實
0134c25: 相其餘種種。皆名為。又理之與事。皆名
0134c26: 為本科云理真事俗說理說事皆名教籤云真俗是理說此真俗為教
0134c27: 又理事之教。皆名為本。稟教修行。名之為
0134c28: 。如人依處則有行尋可得處也
0134c29: 又行能證體。體為本。依體起用。用為。
0135a01: 又實得體用。名為本。權施體用。名為。又
0135a02: 今日所顯者為本。先來已說者為。此之
0135a03: 六義。通論諸佛本也。其別論者。唯在今
0135a04: 佛。亦有六義。一約理事明本者。從無
0135a05: 住本立一切法。無住之理即是本時實相。真
0135a06: 諦也。一切法即是本時森羅。俗諦也此釋本之相○籤
0135a07: 云。無明為一切法作本。無明即法性。無明復以法性為本。當知諸法亦以法性為本。法性即無明。法性復以無明
0135a08: 為本。法性即無明。法性無住處。無明即法性。無明無住處。無明法性雖皆無住。而與一切諸法為本。故云從無住
0135a09: 本立一切法。無住之本既通。是故真諦指理也。一切諸法事也。
0135a10: 由實相真本垂於俗。尋於俗即顯真
0135a11: 本。本雖殊不思議一。文云。觀一切法空如
0135a12: 實相以明本相顯理融○籤云。此理性之本。由此方有外用本二明理教
0135a13: 明本者。即是本時所照二諦俱不可說皆
0135a14: 名本也。昔佛方便說之即是二＝一【甲】二一諦之教。教
0135a15: 名為釋本相若無二諦之本。則無二種之
0135a16: 教。若無教豈顯諦本。本雖殊不思議
0135a17: 一相顯理融文云。是法不可示。言辭相寂滅。以方
0135a18: 便力故。為五比丘說引文證三教行為本
0135a19: 者。最初稟昔佛之教。以為本。則有修因致
0135a20: 果之行釋本相＝相【甲】相相○應有以為三字由教詮理。而得起行。
0135a21: 由行會教。而得顯理。本雖殊不思議一
0135a22: 相顯理融文云諸法從本來。常自寂滅相。佛子行
0135a23: 道已。來世得作佛引文證四約體用明本
0135a24: 者。由昔最初修行。契理證於法身為本。初
0135a25: 得法身本故。即體起應身之用釋本相○應有以為
0135a26: 三字由於應身得顯法身。本雖殊不思議
0135a27: 一相顯理融文云。吾從成佛已來。甚大久遠若
0135a28: 斯。但以方便教化眾生。作如此說引文證
0135b01: 五約實權明本者。實者。最初久遠得法
0135b02: 應二身。皆名為本。中間數數唱生唱滅。種
0135b03: 種權施法應二身。故名為釋本相若非初
0135b04: 得法應之本。則無中間法應之。由顯
0135b05: 本。本雖殊不思議一相顯理融文云。是我方
0135b06: 便。諸佛亦然引文證六約今已論本者。前
0135b07: 來諸教已說事理乃至權實者。皆是
0135b08: 也已即是。即指門。及諸教。今即是本。即指本門。本門已前。皆名為已。涌出已後。方名為今
0135b09: 今經所說久遠事理乃至權實者。皆名為本
0135b10: 釋本相非今所明久遠之本。無以垂於已說
0135b11: 之。非已說之。豈顯今本。本雖殊不
0135b12: 思議一本相顯理融文云。諸佛法久後。要當說真
0135b13: 實引文證最初之本。但本而非最初實成。既未垂。故唯
0135b14: 屬本最後已說。但而非本已說門。未顯本時。故唯屬中間
0135b15: 亦亦本中間相望。互為本。又中間垂。名為亦。顯本之時。名為亦本若無
0135b16: 本時之本。不能垂得中間最後之。若無
0135b17: 已說之舉今日門不能顯得今說之本今日本門
0135b18: 本雖殊不思議一已上並六重本文若執為本
0135b19: 者。斯不知亦不識本。有言文殊觀音調
0135b20: 達。或稱為師。或稱弟子。惑者未了。若拂中
0135b21: 間。無非是。則本可解。若執疑本。
0135b22: 則二義俱失。玄文　六重本之圖。
0135b23: 理事觀一切法空如實相（理）但以因緣有從顛倒生故說（事）　安樂行
0135b24: 理教是法不可示言辭相寂滅（理）以方便力故為五比丘說（教）　方便品
0135b25: 教行諸法從本來常自寂滅相（教）佛子行道已來世得作佛（行）　方便品
0135b26: 體用吾於成佛已來甚大久遠（體）但以方便教化眾生（用）　壽量品本
0135b27: 實權是我方便諸佛亦然（權）今當為汝說最實事（實）　藥草喻本
0135b28: 已今諸佛法久後（已）要當已真實（今）　方便品本
0135c01: 釋籤云。第六已今。已即是。即指門是諸
0135c02: 教。今即是本。即指本門。本門已前。皆名
0135c03: 為已。涌出已後。方名為今。故云已說事理
0135c04: 乃至權實。名之為。今說事理。乃至權實。
0135c05: 皆名為本。故知若無中事理乃至權實。何
0135c06: 能顯於長遠之本。又已今之言。雖異前五。
0135c07: 亦是一往。指於壽量。名為今本。若望初本。
0135c08: 則應又簡已今不同。法華已前。諸經已今。
0135c09: 仍屬於。今經所明。乃是直明久遠之本。
0135c10: 即是已說已今為。今說已今為本。方是實
0135c11: 說。所以六門引證之文。前三引。後三引
0135c12: 本者何。然前三復通本之與。俱有事理
0135c13: 乃至教行。體用等三。通中復別。既云本用本
0135c14: 權。非文能顯。況以本門為今。灼然不可
0135c15: 引。為是義故。三引文。三引本文。又
0135c16: 前之三文。既在於因。本因狹故。但以例
0135c17: 本。故但引門。
0135c18: 讀教記云。六重本。唯體用一重。是引本
0135c19: 文。餘五皆。籤云前三引後三引本
0135c20: 者。斯蓋記主點經玄意。實權已今即指
0135c21: 文為本門也。故云今說已今為本方是
0135c22: 實說。然則前三不指本何也。曰前三既
0135c23: 通。但以例本。後三既是通中復別。故
0135c24: 須指為本。可觀通別二字。此例甚多。
0135c25: 如文句明本。初引壽量品。我成佛已
0135c26: 來甚大久遠。又方便品。我本立誓願普令
0135c27: 一切眾生＝亦【甲】生亦同得此道。又五百授記。內祕
0135c28: 菩薩行外現是聲聞。妙樂釋之云。初正
0135c29: 引本文。次方便下引文。以中密示
0136a01: 本意故。若顯露說。即中本。下文顯
0136a02: 已。通得引用。又妙樂釋方便品十雙權
0136a03: 實云。然此八中。前七門。第八本門。本
0136a04: 雖未至。權實理遍。故下文云是我方便
0136a05: 諸佛亦然。故方便之名通於本。文既玄
0136a06: 釋不同。今諸家商略者。或云前三是從本
0136a07: 垂。後三是發顯本。故云三引文。
0136a08: 或云前三是因為。後三是果為本。或
0136a09: 云圓談大旨不分本之文。或云別含本
0136a10: 意。故云三引本文。
0136a11: 觀音別行玄記云。若理事。理教。教行。體用。
0136a12: 四重本。不獨今經。諸部容有。若塵點劫
0136a13: 前。最初成佛。而為實本。中間今日示現成
0136a14: 佛。皆為權。此名權實本。本門開竟。
0136a15: 此身即本門已說。及諸部談。皆名為。
0136a16: 是名今已本。此之二重。諸經絕議。故云
0136a17: 諸教不明。法華方說。菩薩地涌品云。佛
0136a18: 告諸菩薩。娑婆世界有六萬恒河沙等菩薩。
0136a19: 一一各有六萬恒河沙眷屬。於我滅後護持
0136a20: 讀誦廣說此經。時娑婆世界地皆振裂。有無
0136a21: 量菩薩同時涌出。聞佛音聲從下發來。各
0136a22: 詣虛空七寶妙塔。向二世尊頭面禮足。時
0136a23: 彌勒大眾欲決所疑。以偈問佛。大眾諸菩
0136a24: 薩。是從何所來。從誰初發心。修習何佛道。
0136a25: 我於此眾中。乃不識一人。忽然從地出。願
0136a26: 說其因緣。佛告彌勒。是諸菩薩。我得菩提
0136a27: 已。教化示導。令發道意略開近顯遠動執生疑時彌勒
0136a28: 等。心生疑惑。白佛言。如來得阿耨菩提。始
0136a29: 過四十餘年。云何少時大作佛事初疑成道近所化多此執
0136b01: 近以疑遠此菩薩眾＝既【甲】眾既。假使有人於千萬億劫數不
0136b02: 能盡。斯等久遠已來常修梵行次疑所化眾多行位深
0136b03: 妙。此執遠以疑近。
0136b04: 壽量品。佛告大眾。一切世間。天人阿修羅。
0136b05: 謂我出釋氏宮。去伽耶不遠。坐於道場
0136b06: 得阿耨多羅三藐三菩提廣開近顯遠斷惑生信然我實
0136b07: 成佛已來無量無邊。百千萬億那由他劫
0136b08: 破近顯遠我常在此娑婆世界說法教化。亦於餘
0136b09: 處阿僧祇國。導利眾生玄云。初證之果。名本果妙本之娑婆。即本土妙。
0136b10: 文句云。上引譬甚大久居何處。故云常在此土。及於他國而作佛事於是中間。我說
0136b11: 然燈佛等。又復言其入於涅槃。皆以方便
0136b12: 分別文句云。拂執上之疑也。昔教所說。處處行因。處處得記。即是果疑。今拂除此疑。指然燈佛者。即拂
0136b13: 因疑。言入涅槃者。即拂果疑。如此因果。非復一條。皆我方便非實說也。妙樂云。是釋迦菩薩入滅。不得云是然
0136b14: 燈。涅槃亦非釋迦。爾時於然燈佛世。已曾成佛。而般涅槃。不可二佛一時興故。是故。但以得記弘法壽終為果
0136b15: 若有眾生來至我所。我以佛眼觀其信等
0136b16: 諸根利鈍。隨所應度。處處自說名字不同
0136b17: 年紀大小非生現生亦復現言當入涅槃非滅示滅。此
0136b18: 為以形益物也又以種種方便說微妙法此以聲益物也如來
0136b19: 見諸眾生樂於小法德薄垢重者。為是人
0136b20: 說我少出家得阿耨菩提現生然我實成佛以
0136b21: 來。甚大久遠若斯。但以方便教化眾生令
0136b22: 入佛道。作如是說非生。妙樂云。壽量久成塵點尚倍。中間被拂。伽邪非
0136b23: 真。此論身真實明遠本也。
0136b24: 學無學品云。佛言。我與阿難。等於空王佛
0136b25: 所。同時發菩提心。阿難常樂多聞。我常勤
0136b26: 精進。是故我已得成阿耨多羅三藐三菩提。
0136b27: 而阿難護持我法文句。昔與我同發大心。即是同學。由我精進。前超得佛。由彼
0136b28: 多聞。猶故持經。
0136c01: 常不輕品云。往古有佛名威音王。滅盡之
0136c02: 後。復有佛出。亦號威音王。如是有二萬億
0136c03: 佛。皆同一號。最初威音王如來。有一比丘。
0136c04: 名常不輕。凡見四眾。皆悉禮拜讚歎。而作
0136c05: 是言。我不敢輕於汝等。汝等皆當作佛。四
0136c06: 眾之中。有生瞋恚惡口詈言。我等不用如
0136c07: 是虛妄授記。經歷多年。眾人或以杖木瓦
0136c08: 石。而打擲之。避走遠住。猶高聲唱言。我不
0136c09: 敢輕於汝等。汝等皆當作佛。以其常作是
0136c10: 語故。增上慢四眾。號之為常不輕。是比丘。
0136c11: 臨欲終時。於虛空中。具聞威音王佛先所
0136c12: 說法華經。即得六根清淨。更增壽命。廣為
0136c13: 人說。時增上慢四眾。為作不輕名者。見其
0136c14: 得大神通。皆信伏隨從。是菩薩。復化千萬
0136c15: 億眾。令住菩提。命終之後。得值二千億佛。
0136c16: 皆號日月燈明。於其法中。說是法華經。復
0136c17: 值二千億佛。同號雲自在燈王。為諸四眾。
0136c18: 說此經典。於後復值千萬億佛。亦說是經。
0136c19: 功德成就。當得作佛。時常不輕者。則我身
0136c20: 是文句。釋迦出世。踟躇不說。常不輕。一見造次而言。何也。答本已有善。釋迦以小而將護之。本未有善。不
0136c21: 輕以大而強毒之。
0136c22: 達多品。佛言。吾於過去無量劫中。求法華
0136c23: 經。無有懈倦。於多劫中常作國王。發願
0136c24: 求於無上菩提。為欲滿足六波羅密＝蜜【甲】密蜜。勤
0136c25: 行布施。不惜身命。捐捨國位。委正太子。宣
0136c26: 令求法。時有阿私仙人。來白王言。我有大
0136c27: 乘。名妙法華經。若不違我。當為宣說。王
0136c28: 聞仙言。歡喜踊躍。即隨仙人。供給所須。
0136c29: 採果汲水。拾薪設食。乃至以身。而為床
0137a01: 座。身心無懈倦。普為諸眾生。勤求於大法。
0137a02: 遂致得成佛。爾時王者。則我身是。時仙人
0137a03: 者。提婆達多是。由提婆達多善知識故。令
0137a04: 我具足六波羅密。
0137a05: 化城喻品。佛言。過去有佛。名大通智勝。滅
0137a06: 度已來。無量無邊百千萬億阿僧祇劫。我
0137a07: 以如來知見力故。觀彼久遠。猶若今日。其
0137a08: 佛未出家時。有十六子。聞父得成菩提。
0137a09: 往詣佛所。請轉法輪。皆以童子出家。而
0137a10: 為沙彌。時佛受請。過二萬劫已。說是大乘
0137a11: 經名妙法蓮華經八千劫。即入禪定八萬
0137a12: 四千劫。時十六沙彌。各升法座。亦於八萬
0137a13: 四千劫。為四部眾。廣說法華。一一皆度六
0137a14: 百萬億那由他恒河沙等眾生。令發菩提心
0137a15: 昔與說法結緣一一菩薩。所化眾生。世世所生與菩
0137a16: 薩俱。從其聞法。悉皆信解中間更相值遇彼＝後【甲】彼後十六
0137a17: 沙彌。今皆得菩提。於十方國土現在說法。
0137a18: 一名阿彌陀云云。第十六我釋迦牟尼佛
0137a19: 結師古今我等為沙彌時。各各教化無量眾生
0137a20: 從我聞法。為阿耨菩提會弟子古今一＝二【甲】一二。初會現在弟子。此章先明
0137a21: 不退者住菩提此諸眾生。於今有住聲聞地者。我常
0137a22: 教化阿耨菩提。應以是法漸入佛道次明退轉
0137a23: 者今住聲聞。所以者何。如來智惠。難信難解釋退住意時
0137a24: 所化無量眾生者。汝等諸比丘正結古今及我滅後。
0137a25: 未來聲聞弟子是也次會未來弟子。○玄云十六王子。弘經結緣。皆是中間所作非
0137a26: 本因也。過是已前。所行道者。名之為本。即本因妙也。
0137a27: 吾今來此八千返。為此娑婆世界。坐金剛
0137a28: 華光王座梵網經已上大机所明本之文。
0137b01: 瑞應經云。佛言。吾自念宿命無數劫時。本
0137b02: 為凡人。初求佛道以來。受形五道。生死無
0137b03: 量。計吾故身。不能以數色主切。
0137b04: 菩薩本行經云。我於無量無邊諸佛所。種諸
0137b05: 善根。為轉輪聖王。值無量佛。最初值遇三
0137b06: 十億佛。同名釋迦初阿僧祇始。此佛以其在始故云最初○大論云。如來先世為
0137b07: 瓦師。名大光明。時有佛名釋迦文。與弟子俱。到瓦師舍宿。瓦師施草座燈明密漿。便發願言。我於當來作佛。
0137b08: 如今佛名。
0137b09: 妙玄云。因多種。或言。昔為陶師。值先
0137b10: 釋迦佛。三事供養。發願得記。名字皆如先
0137b11: 佛。即是初阿僧祇發心。既不明斷惑。故
0137b12: 知藏佛行因之相。或言。昔為摩納。值然
0137b13: 燈佛。五華奉散。布髮掩泥。躍身虛空。得
0137b14: 無生忍。佛與授記。號釋迦文。既云斷惑。
0137b15: 故知通佛行因之相。或言昔為寶海梵志。
0137b16: 刪提嵐國寶藏佛所。行大精進。十方佛送
0137b17: 花供養。既為寶藏佛父。又是彌陀之師。
0137b18: 稱其功德。不可思議故。知是別圓佛行因
0137b19: 之相。
0137b20: 次值八億佛。同名然燈。次值三億佛。同名
0137b21: 弗沙。次值九萬佛。同名迦葉。次值六萬佛。
0137b22: 同名燈明。次值一萬八千佛。同名娑羅王。
0137b23: 次值一萬七千佛。同名度彼岸。次值一萬
0137b24: 五千佛。同名日佛。次值二千佛。同名憍陳
0137b25: 如。次值六千佛。同名龍佛。次值一千佛。同
0137b26: 名紫幢。次值五百佛。同名蓮華上。次值六
0137b27: 十四佛。同名螺髻俱舍論。名為罽那尸棄。此云寶髻即此經螺髻是也。翻譯名義
0137b28: 云。吾佛初僧祇滿值此佛。與七佛中第二尸棄。隔二僧祇次值一佛。名正行
0137b29: 二阿僧祇始此佛次值八萬八千億辟支佛。次值一佛。
0137c01: 名善思。時彌勒為轉輪聖王名毘盧遮那。
0137c02: 於彼佛所最初發心。先四十劫。次值一佛。
0137c03: 名示海幢。我為轉輪聖王。名曰牢弓。於
0137c04: 彼佛所。發菩提心。願於未來。得成佛果。
0137c05: 教化眾生空王佛所。同阿難最初發心。古釋迦佛所。為瓦師時發心今值海幢佛所。為牢
0137c06: 弓聖王時發心。此等皆是如來方便之說次無量劫。值帝釋幢等無
0137c07: 量諸佛。次值一佛。名曰然燈三祇滿時值此佛我
0137c08: 為儒童。以青蓮華。供養彼佛。為我授記。
0137c09: 過阿僧祇劫。當得作佛號釋迦牟尼此即依瓦
0137c10: 師因地發願。以授名號。自此之後。諸佛授記。皆同此名。金剛經云。我於然燈佛前。得值八百四十萬億那由他佛。
0137c11: 悉皆供養承事。無空過者。法華云。中間我說然燈佛等。皆以方便分別時然燈佛。住世
0137c12: 八百四十萬億歲。爾乃滅度。我上為四天王。
0137c13: 下為轉輪王此當銀等三輪乃至上為梵王。下為
0137c14: 聖王此當金輪各三十六返此論菩薩受報之身及其變化隨
0137c15: 時而出。或為儒林之宗國師道士。不可稱
0137c16: 紀此橫論菩薩變化之身不一從是之後。又值勝一切佛。壽
0137c17: 八萬億歲。彼佛記我。過十億劫。當得作佛。
0137c18: 號釋迦牟尼三阿僧祇始於此佛次值蓮花上佛。壽八
0137c19: 萬歲。彼佛記我。過十萬劫。當得作佛。號
0137c20: 釋迦牟尼此後當得作佛。下並有號釋迦牟尼佛次值最上行佛。
0137c21: 壽七萬歲。彼佛記我。過一千劫。當得作佛。
0137c22: 次值上名稱佛。壽七萬歲。彼佛記我。過五
0137c23: 百劫。當得作佛。次值古釋迦佛。壽八萬歲。
0137c24: 彼佛記我。過一百劫。當得作佛按古釋迦。在初僧祇。
0137c25: 當指最初三十億同名者。此既在然燈後。不當安古字。恐以今釋迦相望言之。故亦稱古云次值帝
0137c26: 沙佛。壽六萬歲。彼佛記我。過九十五劫。當
0137c27: 得作佛。次值弗沙佛。壽六萬歲。我翹一足。
0137c28: 說偈讚佛。天上天下無如佛。十方世界亦
0138a01: 無比。世間所有我盡見。一切無有如佛
0138a02: 者。彼佛記我。過九十四劫。當得作佛大論云。
0138a03: 以一偈贊弗沙佛。七日七夜。超越九劫。於九十一劫。後得成菩提○諸經多言。超九劫者。是毘婆尸佛
0138a04: 次值見真義佛。壽四萬歲。彼佛記我。過九
0138a05: 十三劫。當得作佛。次值毘婆尸佛。壽八萬
0138a06: 歲。彼佛記我。過九十一劫。當得作佛。次值
0138a07: 尸棄佛。壽七萬歲。彼佛記我。過三十一劫。
0138a08: 當得作佛。次值毘舍浮佛。壽六萬歲。彼佛
0138a09: 記我。過三十劫。當得作佛。
0138a10: 述曰。世言七佛者。准藥王經。過去莊嚴
0138a11: 劫千佛。始自華光。終毘舍浮。現在賢劫。
0138a12: 始俱留孫。終於樓至。是知毘婆尸至毘
0138a13: 舍浮三佛。皆在過去莊嚴劫。拘留孫至
0138a14: 釋迦四佛。皆現在賢劫。七佛前後相繼。
0138a15: 止隔一劫。今諸經多言毘婆尸在九十一
0138a16: 劫。餘二佛在三十一劫相去遠甚＝甚遠【甲】遠甚甚遠。似不
0138a17: 在莊嚴劫之數。然三祇滿時。正值毘婆
0138a18: 尸。自此百劫種相好。則九十一劫。於說
0138a19: 自合。蓋除前讚佛超越九劫故耳。如上兩
0138a20: 義。雖是方便分別。然恐此土翻譯。部別不
0138a21: 同。今姑並存。以為援文者之證校閱者云。若
0138a22: 謂七佛前後相繼。止隔劫一者。則應毘婆尸佛。當記過六劫而得成佛。乃至迦葉佛。當記過一劫。而得成佛。
0138a23: 何謂百劫種相好則九十一劫於說自合。下文又云。已上四佛。在賢劫中。第九減劫。相繼出世。俱與止隔
0138a24: 一劫之言相違。覽者詳之。
0138a25: 次值拘留孫佛。壽五萬歲。彼佛記我。汝於
0138a26: 來世。當得作佛。次值拘那含牟尼佛。壽四
0138a27: 萬歲。彼佛記我。汝於來世。當得作佛。次
0138a28: 值迦葉佛。壽二萬歲。彼佛記我。汝於來世。
0138b01: 當得作佛。號釋迦牟尼已上四佛。在賢劫中。住二十劫。第九減劫。
0138b02: 相繼出世。故此文通指來世我如是。奉事諸佛。修學佛
0138b03: 意。爾乃生兜率天宮。住一生補處位已上並菩
0138b04: 薩本行經○涅槃經。此天欲界最勝故。補處菩薩。皆示生其中。為教化眾生故我今出世。
0138b05: 人壽百歲。少出多減中阿含經釋迦人壽一萬歲
0138b06: 時合出。為觀眾生無機可度。乃至百歲。
0138b07: 見苦逼迫。劫將欲末故出乎世大論○已上並小機所明
0138b08: 本文。
0138b09: 按因果經云。過去無數阿僧祇劫。有仙
0138b10: 人善思＝慧【甲】思慧瑞應本行二經並名儒童時燈照王太子普光瑞應
0138b11: 名定光。法華金剛本行諸經。並名然燈啟父出家。成菩提道。善
0138b12: 慧初為五百外道講論道義。各以銀錢
0138b13: 上之。與外道別。當往普光佛所欲施
0138b14: 供養。見王家青衣持七莖青蓮花過。追
0138b15: 問此花賣否。答言。當送宮內欲以上佛。
0138b16: 善惠請以五百銀錢。顧五莖花。用以供
0138b17: 佛。青衣從命。并寄二花。以獻於佛。願我
0138b18: 後來。常為君妻。時王及大臣。禮佛散花。
0138b19: 悉墮於地。善惠五花。皆住空中。化成花
0138b20: 臺。後散二花。住佛兩邊。佛讚善惠。汝
0138b21: 過阿僧祇劫。當得成佛。號釋迦牟尼
0138b22: 此經。與本行經。並作阿僧祇而瑞應作九十一劫。如此延促不同。雖是方便分別。然諸經並以毘婆尸記九十
0138b23: 一劫為正。則瑞應所出。亦可為用善慧。見地濁濕。心自念言。
0138b24: 云何令千輻輪足蹈此而過。即脫鹿皮
0138b25: 衣以用布地不足掩泥。又解＝脫【甲】解脫髮以覆
0138b26: 之。如來踐已。因記之曰。汝後得佛。當於
0138b27: 五濁惡世度諸天人。時善惠。以偈讚佛
0138b28: 文多不載求佛出家。佛言善來比丘。須髮自落
0138c01: 袈裟著身。即成沙門。善惠命終之後。上
0138c02: 生為四天王。下生為轉輪王。乃至上生
0138c03: 為第七梵天王。下生為聖王。各三十六
0138c04: 返。或為仙人。或為外道六師婆羅門小
0138c05: 王。各盡其壽。不可稱數。時善惠者。即我
0138c06: 身是。青衣者。邪輸陀羅是因果經○案瑞應經稱瞿夷賣花女
0138c07: 者。取第一夫人為言也。若本經與法華皆云邪輸者。取羅生母也。今以後義為正四教儀
0138c08: 引大論云。如來修菩薩道時。從古釋迦
0138c09: 至尸棄佛。值七萬五千佛。名初阿僧祇。
0138c10: 常修六度。次從尸棄至然燈。值七萬六
0138c11: 千佛。名二阿僧祇。此時用七莖蓮華供
0138c12: 養。布髮掩泥受記號釋迦文。次從然燈
0138c13: 至毘婆尸佛。值七萬七千佛。名三阿僧
0138c14: 祇滿。經如許時。修六度行。更住百劫。種
0138c15: 相好因。修百福成一相按優婆塞戒經。我於釋迦最初發心。
0138c16: 於迦葉佛。滿三阿僧祇。竊詳三祇滿時。正在毘婆尸。今言迦葉者。兼百劫種相好言之也。
0138c17: 述曰。竊考如來本之義。以由已今相
0138c18: 望。互有久近本。不可以大小機見為之
0138c19: 分別。今約諸部。共談之。粗法華開顯之
0138c20: 妙。較而論之。則大小機見不容不審。例
0138c21: 如秖一八相。而有大小之別。由機見之
0138c22: 不同也。
0138c23: 敘聖源
0138c24: 序曰。如來之先起自大人。厥後轉輪次第承
0138c25: 襲。夷攷典籍。略陳氏族之源。蓋將以表章
0138c26: 吾佛示生弈世聖王尊貴之家也。
0138c27: 大劫之始世界初成。光音諸天化生為人云
0138c28: 云。於是議立一人有威德者。賞善罰
0139a01: 惡號平等王。眾共供給。遂有民主之名
0139a02: 長阿含經○詳見三世出興志初民主王號大人。第二王名珍
0139a03: 寶。第三王名好味。第四王名靜齊。第五王
0139a04: 名頂生。乃至三十三王名善思長阿含。四分律。此三十三
0139a05: 王。皆子孫相承。諸王之名備見本經自善思王後有十族轉輪聖
0139a06: 王相續而出。第一真闍王子波延迦真闍即阿含善思王
0139a07: 有五轉輪王。第二多羅業。有五轉輪王。第
0139a08: 三阿波葉。七轉輪王。第四犍陀利。八轉輪王。
0139a09: 第五迦陵迦。九轉輪王。第六瞻婆。十四轉輪
0139a10: 王。第七拘羅婆。三十一轉輪王。第八般闍羅。
0139a11: 三十二轉輪王。第九彌尸利。八萬四千轉輪
0139a12: 王案本行經。最後一王。即大茅草王仙是也第十懿摩彌。百轉輪王
0139a13: 樓炭經彌沙塞名摩。長阿含。名懿摩。四分律。名懿師摩。即甘蔗王。為善生王之先也。梁祐律師。釋迦譜云。釋
0139a14: 種以懿摩為先。
0139a15: 名釋迦
0139a16: 序曰。世人皆知如來為剎帝利之聖種而終
0139a17: 莫能委瞿曇釋迦前後立號之義。須知言
0139a18: 瞿曇者。有四義焉或純淑。或最勝。此從本
0139a19: 德。以為稱也。或甘蔗。或日種。此就本緣以
0139a20: 為言也。其稱釋迦者。則有三名。據德建
0139a21: 號。則曰能仁。依處稱名。則云舍夷之與
0139a22: 直林。然釋迦之起。實見於甘蔗王之四子。甘
0139a23: 蔗梵語。既為瞿曇。則釋迦之稱。實自瞿曇
0139a24: 出。前瞿曇。後釋迦。雖有二稱。其實一姓。
0139a25: 前人有以日種甘蔗舍夷並列為五氏者。
0139a26: 本末紛揉。無所取裁。今故備論後當毋
0139a27: 惑。
0139a28: 夫姓者所以繫統百世使不別也。氏者。所
0139a29: 以別子孫之所由出也。印度族姓。則有四
0139b01: 流。一曰剎帝利者。王種也。二曰婆羅門者。
0139b02: 淨行也。三曰吠奢者。商賈也舊云毘舍四曰戍
0139b03: 陀羅者。眾人也舊云首陀凡茲四姓。前二是貴。
0139b04: 後二是賤此說出西域記隨時所尚。佛生其中釋
0139b05: 迦出剛強之世。託王種以振威。迦葉生善
0139b06: 順之時。居淨行以標德大論昔阿僧祇劫。有
0139b07: 菩薩為國王。父母早喪。遜國與弟。從婆羅
0139b08: 門瞿曇學道。受瞿曇姓本經。翻純熟。應法師。翻最勝。此皆從師
0139b09: 德為義乞食還國。人無識者。謂之小瞿曇。於
0139b10: 城外甘蔗園中。以為精舍。賊盜官物。路由
0139b11: 園過。捕盜尋。執小瞿曇。王令以木貫
0139b12: 身射之。大瞿曇見。悲哀棺斂歛取血泥團之。
0139b13: 還置精舍。著左右器。大瞿曇言。是道士若
0139b14: 其至誠。願天神有知。使血化為人。後十
0139b15: 月。左化為男。右化為女。因名瞿曇氏純淑
0139b16: 之姓十二遊經過去有轉輪聖王。名大自在即第九族彌尸
0139b17: 利子孫相承。八萬四千王。最後王。名大茅
0139b18: 草。垂老無子。委政大臣。剃髮出家。眾號王
0139b19: 仙諸弟子時行乞食。王仙老不能行。遂以
0139b20: 草籠盛懸樹上。慮虎狼也。獵人望見。謂是
0139b21: 白鳥。乃射殺之。血滴於地。後生甘蔗二本。
0139b22: 日炙開剖。一生童男。一生童女。弟子養護。
0139b23: 以報諸臣。眾謂王種命相師占之。立名
0139b24: 善生。號甘蔗王。女名善賢。立為第一妃。又
0139b25: 以日炙甘蔗而生。亦名日種菩薩本行。
0139b26: 述曰。瞿曇一翻甘蔗。則當據本行。二本
0139b27: 甘蔗之緣。一翻泥土。則當取十二遊經
0139b28: 血泥之事。是知諸經梵語則曰瞿曇。華言
0139b29: 則稱甘蔗泥土。華梵互出其實一義。
0139c01: 甘蔗王第一妃善賢。生子名長壽。第二妃
0139c02: 生四子。一名炬面。二名金色。三名象眾。四
0139c03: 名別成菩薩本行。
0139c04: 述曰。彌沙塞云。摩王第四子尼樓。本行
0139c05: 經尼俱。此翻為別成。祐律師。指懿摩王。
0139c06: 是釋種之先。第四子莊嚴。是白淨所承。南
0139c07: 山。指懿摩。即第十輪王。去菩薩一百
0139c08: 世。第四子莊嚴。即白淨所承。其說略同
0139c09: 別承莊嚴。兩譯不同。秖是尼俱一人。
0139c10: 時善賢妃欲立長壽。白王擯遣四子出國。
0139c11: 至雪山北自立城居。不數年間為強國
0139c12: 本行經。往靈山建國。城號迦毘羅。其王名別成。遠近欽服父王悔憶遣使往召
0139c13: 四子辭過不還。父王三歎之曰。我子釋迦
0139c14: 此云能仁本行經到雪山邊住直樹林中。故名為釋
0139c15: 迦此云直林長阿含經近雪山北舍夷林築城營舍。因
0139c16: 名舍夷國五分律。
0139c17: 述曰。舍夷者。林名也。既以名國。又以名
0139c18: 氏。竊詳舍夷。恐翻為直。即前雪山直林
0139c19: 之義。妙玄云。舍夷是西方貴姓。此但約
0139c20: 義。未見所出。
0139c21: 別成王子拘盧。拘盧子瞿拘盧菩薩本行。
0139c22: 懿摩王第四子莊嚴即別成懿摩百輪王最後
0139c23: 王。名大善生案四分律。懿師摩。次第百王。後有王。名大善生。南山釋迦譜云大善生。即
0139c24: 如來七世祖也自百輪王後。六世祖烏婆羅王。五世
0139c25: 祖淚婆羅王。四世祖尼求羅王。三世祖尼浮
0139c26: 羅王。二世祖師子頰王。一世父淨飯王。師子
0139c27: 頰四子。一淨飯王諸經或云白淨有二子。長悉達太
0139c28: 子。次難陀。二白飯王二子。長調達諸經或云提婆達多
0140a01: 次阿難陀。三斛飯王二子。長摩訶男或云俱利太子。五
0140a02: 比丘之一次阿那律或云阿樓馱四甘露飯王二子。長婆
0140a03: 沙。次跋提五比丘之一長阿含經。
0140a04: 劫初以來。嫡嫡相承。作轉輪王。近來二世。
0140a05: 但作閻浮提王大方便經○當知師子頰淨飯二世。獨王南洲。但鐵輪王耳。
0140a06: 法王正統世繫圖
0140a07: 平等王民主平等王。亦名剎帝利。子孫嫡承凡三十三世。為善思王
0140a08: 善思王平等王至此三十三世。後有十族
0140a09: 波延迦王善思王子第一族有五轉輪王多羅業王此第二族亦有五轉輪王
0140a10: 阿波葉王此第三族有七轉輪王犍陀利王此第四族有八轉輪王迦
0140a11: 陵迦王此第五族有九轉輪王瞻婆王此第六族有四轉輪王拘羅婆
0140a12: 王此第七族有三十一轉輪王般闍羅王此第八族有三十二轉輪王彌尸
0140a13: 利王此第九族有八萬四千轉輪王。最後一王名大茅草王。亦名王仙。所生之子即懿摩彌王
0140a14: 懿摩彌王此第十族有百轉輪王。懿摩彌亦名＝最初一王即是【甲】懿摩彌亦名最初一王即是甘蔗王。釋種以此王為本始。此王有二妃。第
0140a15: 一妃生長子名長壽王。第二妃生四子。一名炬面王。二名金色王。三名象眾王。四名別成王。已上皆第二世
0140a16: 拘盧王第三世瞿拘盧王第四世。展轉至最後百世名善生王善生
0140a17: 王悉達太子七世祖也烏婆羅王六世祖淚婆羅王五世祖
0140a18: 尼求羅王四世祖尼浮羅王三世祖師子頰王二世祖所
0140a19: 生四王淨飯王生二子。一悉達。二難陀白飯王二子調達。阿難
0140a20: 斛飯王二子。摩訶男。阿那律甘露飯王二子婆沙跋提。已上名四王。生八子
0140a21: 也。
0140a22: 述曰。樓炭稱懿摩百輪王。阿含四分。皆
0140a23: 云最後王名大善生。言最後者。第一百
0140a24: 也。南山指大善生為七世祖。此依長阿
0140a25: 含。烏婆羅等六王至太子。為一百七世
0140a26: 可也。而又云。去菩薩一百世者。當是脫
0140a27: 去七字。自民主至善思。三十三世。正嫡
0140b01: 相承。自波延迦十族已降。或嫡庶互立。
0140b02: 或兄弟迭興。分為十類。必有親始終之
0140b03: 義存焉。然受天明命。統王四洲。其所以
0140b04: 得君道者。莫不同也。十族總之。凡八萬
0140b05: 四千二百十一王。并前民主三十三王。及
0140b06: 六世祖王。至太子身。共八萬四千二百五
0140b07: 十王也。
