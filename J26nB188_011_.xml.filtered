0790c01: 入就瑞白禪師語錄卷之十一
0790c02: 明住天台護國寺嗣法門人寂蘊編
0790c03: 歌贊銘說敘疏佛事
0790c04: 十二時歌
0790c05: 半夜子睜開兩眼翻身起滿天星斗墜寒簷錯認金
0790c06: 花放玉蕊
0790c07: 雞鳴丑啟鎖開門放出狗撥火燒香探有無堂中禮
0790c08: 佛忙稽首
0790c09: 平旦寅舀水添柴煮菜根古灶鍋前吹把火半升羅
0790c10: 裏解翻身
0790c11: 日出卯山中猶是不明曉亂峰腳踹似顛狂拽杖隨
0790c12: 行入荒草
0790c13: 食時辰肩衝腰斧去樵薪萬年枯樹連根斫百劫香
0790c14: 藤帶葉焚
0790c15: 禺中已巳肩荷雲鋤去種地東西兩岸一齊翻又有茅
0790c16: 團又有芋
0790c17: 日中午忽聽堂中三下鼓雙手捧起缽多羅始憶當
0790c18: 年金牛舞
0790c19: 日映未白雲片片如破絮蓋卻南山與北山爾從何
0790c20: 起亦何住
0790c21: 晡時申大道忙忙有幾人踏破草鞋赤腳走橫擔直
0790c22: 負受辛勤
0790c23: 日入西騎卻崑崙顛倒走須彌岌岌海水騰驚起波
0790c24: 斯大張口
0790c25: 黃昏戌戍掩卻柴扉一墨黑轉身露柱纔磕著信口念
0790c26: 個波羅密
0790c27: 人定亥收入從前憨布袋脫下娘生牛鼻褌長伸兩
0790c28: 腳渾無礙
0790c29: 牧童歌因看慈明禪師牧童歌故作此和之
0790c30: 淨裸裸赤灑灑倒跨牛兮沒可把信口唱出曲無腔
0791a01: 散誕清風明月下赶入山縱意遊白雲影裡任悠優
0791a02: 枯樹煙生芳草綠豈味尋常這一頭水草足飽齁齁
0791a03: 兩岸東西得自繇從今不犯他苗稼不用鞭兮繩也
0791a04: 休牧童兒真快活手把泥團空裏捋搓攏乾坤又放
0791a05: 開渾然不知舒與縮日已巳高午正好蹄角精純不須
0791a06: 保橫眠倒臥柳陰邊這段風流世莫討日已巳暮收歸
0791a07: 欄劫外今時水草閒從今鞭杖何須問一個閒人天
0791a08: 地間這牧童真奇怪不姓張兮不姓戴借問牧童何
0791a09: 處居千山萬壑元非在
0791a10: 贈頑石禪友歌
0791a11: 常兀兀謾騰騰挺然獨露放光明觸目世間人不識
0791a12: 權且呼為頑石名頑石頭最高大鎮壓山頭無縫罅
0791a13: 三世諸佛賴爾維碧眼胡僧常倚借頑石頭最堅利
0791a14: 金剛力士無能碎如來掌上顯神通外道天魔誰敢
0791a15: 覷頑石頭壓塵世生在深山絕名利披雲著霧自優
0791a16: 游歷劫何曾異今日頑石頭最堪愛生在煙霞與物
0791a17: 外博山峰頂氣雄豪雲門腳下常自在頑石頭有志
0791a18: 氣獨立峰頭絕忌諱任從日晒與風吹凝然一塊何
0791a19: 曾異頑石頭真奇怪婬媱房酒肆渾無礙磊磊落落秪
0791a20: 麼行體性虛融戒非戒頑石頭最包容十方剎海一
0791a21: 毛中自他不隔無來往那居邊際於其中頑石頭多
0791a22: 智慧不論三乘與四諦聖凡情盡絕古今身居剎那
0791a23: 離三世頑石無名無形段劫成劫壞靡改換娑婆境
0791a24: 內暫安身應物逢緣光赫煥頑石從來沒滋味世間
0791a25: 愚者盡拋棄不知內藏無價珍通方作者方能識愚
0791a26: 人只知頑石名如何知得頑石心頑石心量絕有無
0791a27: 是非得失豈能拘浩浩紅塵到非到白雲常鎖如自
0791a28: 如有問如何是頑石蒼苔片片印清虛
0791a29: 草龕歌師初住崆峒寥無一物搆箬屋縳草龕以居之故有此歌
0791a30: 草龕兒最空虛包含法界盡無餘三世如來頭出沒
0791b01: 四生六道任其居隨其有隨其無挂拂捲蓆總無拘
0791b02: 有時子仙成大睡有時瑞老上跏趺四禪八定從此
0791b03: 起五位三玄任卷舒草龕兒真有趣聲聞圓覺莫能
0791b04: 覷十地菩薩較些兒解向其中舒兩臂草龕兒真奇
0791b05: 妙通身連絡通身竅內外虛明絕點埃那有雌黃與
0791b06: 做造草龕兒真奇妙侯王將相無能到瓊樓玉殿莫
0791b07: 堪倫銅雀靈臺難比耀草龕兒亡冬夏寒不侵兮熱
0791b08: 不怕假使三災遷變時一個渾然無縫罅有問草龕
0791b09: 意若何三更紅日亦無夜
0791b10: 雪山像贊
0791b11: 棄卻皇宮雪山打坐六年苦行後人規模忽睹明星
0791b12: 悟得遮個咦婆心一片有誰知流水高山重點破
0791b13: 圓相半身佛贊
0791b14: 不是月輪亦非寶鏡權現半身且徹爾困咦靈木條
0791b15: 然鳳豈立無影林中鳥不棲
0791b16: 觀音大士像贊
0791b17: 見色如盲聞聲如聾弘音不昧號曰圓通
0791b18: 心經觀音像贊
0791b19: 通身是經通身像遍界無聲遍界聞一念心空觀自
0791b20: 在鴉鳴鵲噪任紛紜
0791b21: 釋迦文佛像贊
0791b22: 咄這老漢從無始來渾忘得喪不合去睹明星向鹿
0791b23: 野苑卻陳伎倆惹得五天國王起模畫樣本待以火
0791b24: 焚之權留道握供養姚道握請
0791b25: 水月觀音像贊
0791b26: 大海之中磐陀石上耳聽潮音千形萬狀聞修淨盡
0791b27: 坦然自放救苦尋聲慈功無量咦踏翻波底月鐵船
0791b28: 水面浮
0791b29: 達磨大師像贊
0791b30: 剿卻梁皇意根斷送神光手臂恰恰道個安心露出
0791c01: 風流體態從茲家醜外揚後代兒孫逐隊咦渡江原
0791c02: 不傳宗旨跋嶺空留破草鞋
0791c03: 梁皇不識二祖豈逄嵩山之石乃知其翁
0791c04: 達磨渡江像贊
0791c05: 雙眼圓明六宗俱契琉璃殿上不許安身鄉村渡口
0791c06: 連忙走過咦隨波一葦妙無窮雲在青天花在樹
0791c07: 達磨面壁像贊
0791c08: 面目雖無脊骨已巳露後代兒孫個個看透
0791c09: 達磨西歸像贊
0791c10: 本來東土度有情卻又隻履西歸去不是一番走煙
0791c11: 塵爭得雙株遍地布
0791c12: 玉彌勒佛贊
0791c13: 通身白毫全體明徹龍華寺裡顯神通兜率陀天藏
0791c14: 醜拙呵呵呵識不識霅溪一帶鎖虛空弁嶽蒼蒼常
0791c15: 卓卓
0791c16: 高峰大師半身像贊
0791c17: 抬頭見真讚收回自己巳枕子撲落地打碎虛空三關
0791c18: 留不住半節與兒孫咦春風蕩蕩花狼藉仍是從前
0791c19: 舊主人
0791c20: 手捧寶塔羅漢像贊
0791c21: 一頂摩霄兩腳踏地手捧寶塔示第一義咦雙睛覷
0791c22: 破光明也兔角生花遍處香
0791c23: 呂巖真人像贊
0791c24: 挂卻儒冠去學仙半升鐺內煮山川黃龍語下知端
0791c25: 的顛酒扶妖總不言
0791c26: 平之畫無量壽佛像為母慶誕請贊
0791c27: 其壽無量兮曾何終始其土極樂兮曾何泰否不去
0791c28: 不來兮巖松點翠無生無滅兮秋江渟沚
0791c29: 雲門先和尚真贊四首
0791c30: 這老漢多伎倆心記五車胸懷三藏棕櫚拂子左拋
0792a01: 右拋斑竹拄杖東蕩西蕩演一乘於萬竹林中布十
0792a02: 德於海塘邊上指滲漏斷衲子命根立君臣為人天
0792a03: 榜樣到今日覿面全提眾兒孫休云畫像不畫像咦
0792a04: 六出滿山河遍地銀波浪
0792a05: 手持如意巍巍獨坐普為群生全提這個時人不識
0792a06: 當面錯過咦幾瓣梅花落剡溪四明山下神風播
0792a07: 石傘峰前萬竹林上坐斷乾坤孰堪論量咦和風蕩
0792a08: 蕩兮綠柳垂絲煦日明明兮紅桃播浪
0792a09: 依真畫像像非真從像顯真真非實非實非真兩皆
0792a10: 幻難描老人真儀質要識老人面目麼三冬桃瓣隨
0792a11: 風舞九夏霜花遍地鋪
0792a12: 雪關禪師像贊
0792a13: 行曹洞機傳博山拂獨坐胡床乾坤一握且道是誰
0792a14: 異師白足
0792a15: 無礙像請贊
0792a16: 孤巍卓立無情緒迥歷靈明不覆藏特為諸君通一
0792a17: 線休從像上覓真光
0792a18: 道興小像請贊
0792a19: 拂子揮天蒲團著地獨坐巍巍示西來意咦翠竹搖
0792a20: 風徹骨寒錢塘江水多滋味
0792a21: 烏鎮密印寺虛懷小像贊
0792a22: 身如木石意若死灰手持素珠且道是誰咦壽聖塔
0792a23: 邊傳今古青溪岸畔示菩提
0792a24: 慧心小像請贊
0792a25: 歷歷分明不用外尋崖前獨立即此慧心咦怪石蒼
0792a26: 苔古青松白鶴奇
0792a27: 道詮小像請贊
0792a28: 眼不見色耳不聞聲纖毫無昧梧桐葉青
0792a29: 黃唇濤居士為母真請贊
0792a30: 朕兆纔分坤道流行為賢者之母作萬物之根咦降
0792b01: 身百億無來往蓮花胎裏又重新
0792b02: 蕭月瑞居士為母真請贊
0792b03: 法界之母閨門範儀空花示現鏡像何歸咦香煙堆
0792b04: 裏蓮花國寶樹行中古佛垂
0792b05: 自題
0792b06: 這漢生來倔僵語話相逄不讓皖公山頂笑傲雲霞
0792b07: 顯聖寺裏大興波浪拈一條沒巴鼻的竹根東觸西
0792b08: 觸打得那杜禪和徹骨徹髓無處安身播兩片有涎
0792b09: 唾底臭皮左說右說哄得他行腳僧忘境忘人橫來
0792b10: 豎撞以柏樹子為人云是返魂香將乾屎橛施陳道
0792b11: 是人天供養似這般不唧溜的漢子也有人寫他在
0792b12: 紙上咦分付諸方禪學者莫被他瞞換眼睛
0792b13: 這個阿僧有骨無筋巍巍獨坐何喜何瞋撐開石傘
0792b14: 弁嶽重新劈破崆峒剔起慧燈咦南雲花爛熳平川
0792b15: 水漃清
0792b16: 這阿師沒嗒手握山藤聖凡俱殺破異道於筆端
0792b17: 呵邪禪以口咶識者知是達磨嫡骨兒孫洞山正脈
0792b18: 不知者亦隨人異訝
0792b19: 兀兀兮若山寂寂兮真閒聖不可並凡莫能攀境上
0792b20: 無心戀忙中事不關咦一片浮雲何住處數員頑石
0792b21: 自斑斑西堂離言請贊
0792b22: 我像無形非眼力之所能見我像無色非青黃之所
0792b23: 能成湛如秋水空若太清六合無高下古今一坦平
0792b24: 說甚麼十二類生監院湛空請
0792b25: 寂寂兮無聞歷歷兮有色正令全提人天法則覿面
0792b26: 橫施佛祖機聊通你等個消息侍者鏡愚請
0792b27: 咄這頑像沒伎倆雲門寺裏惹得人憎弁嶽峰頭渾
0792b28: 亡得喪既不能演教談經又安知捧缽持杖有問西
0792b29: 來之意若何便將他驀頭一棒本待要以火焚之權
0792b30: 留與兒孫供養侍者舒光請
0792c01: 默默無言巍巍獨坐舜若多神莫能看破喚作瑞僧
0792c02: 早已巳話墮侍者寧遠請
0792c03: 這漢癡迷不識威儀輕輕觸著聲吼如雷咦秪為慈
0792c04: 悲心大切喜兮怒兮與人提侍者遍聞請
0792c05: 堪羨羡良工筆力精筆筆全提此個身雖然眉目咸相
0792c06: 似一點中心難畫成難畫成五彩分明事最親西堂中也請
0792c07: 渠正是我我不是渠恁麼會得克家之兒峒山芳菲
0792c08: 兮春色之英鄱湖澄清兮秋風之精維那克歸請
0792c09: 明暗交參互同生殺偏正齊捐劫外火發侍者破暗請
0792c10: 心遍十方身通三際默坐無言示第一義咄西堂不溢請
0792c11: 寶蓋峰前花發笑金蓮山上草呈吟咦是這阿僧非
0792c12: 這阿僧爾其細聽侍者元潔請
0792c13: 傳達磨六七世之正宗忝洞山四八代之真子居崆
0792c14: 峒五位之山中提正偏兼帶之心旨這便是楊阿師
0792c15: 的臉嘴輻輪請
0792c16: 是像即真是真即像不像不真是何形狀坐斷十方
0792c17: 覿體坦蕩西堂石澗請
0792c18: 體非玄素何有此像此像非真玄素不狀假斯紙墨
0792c19: 權為供養侍者玄素請
0792c20: 生在桐城薙髮九子操方越國雲門真子咦以乾屎
0792c21: 橛為沉香便就是你一念請
0792c22: 五蘊山頭一片雪湛水澄潭一輪月清波蕩漾妙何
0792c23: 窮認著依然猶未徹源初請
0792c24: 一心常在那伽定眼若盲兮耳無聽任他聲色亂叢
0792c25: 叢何曾動著毘盧印姚福吾請
0792c26: 和風吹起柳條新煦日臨頭花似錦綠水汶瀾陳道
0792c27: 貌切休喚作世間境不踰請
0792c28: 有眼兮非見有耳兮非聞有鼻兮何嗅有口兮難言
0792c29: 惟心兮漠漠廓落兮誰親咦怪石枯藤和露冷金鏢
0792c30: 寶蓋帶煙橫
0793a01: 這漢呆癡獨自亡思青黃莫辨動靜焉知手持白拂
0793a02: 胡施亂施不識者以為祖師之機咦風起船頭波浪
0793a03: 湧水澄山色印寒潭存璞請
0793a04: 硯瓦銘
0793a05: 覿面無遮通身沒縫書大藏經作人天供世間功業
0793a06: 賴渠所成若非渠力何繇作文體若剛堅心絕異緣
0793a07: 平嘗獨露不受綿纏本不可說表裏漆黑識得渠時
0793a08: 成佛心歇
0793a09: 銅香爐銘
0793a10: 觸目無私通身赤露篆煙裊裊消大千垢包括虛空
0793a11: 容納微塵即此便是烏用別尋
0793a12: 尊稱達磨正宗說
0793a13: 千流萬派一源而出千枝萬葉一本而生何得認流
0793a14: 迷源執榦棄本也今人必稱五宗為始者皆是迷源
0793a15: 之謂也古雲門溈仰二宗已巳絕法眼一宗傳於高麗
0793a16: 國只得洞濟二宗在於震旦耳今依愚見當尊達磨
0793a17: 大師為始蓋我國之心宗自達磨大師航海而來至
0793a18: 於我土直指人心見性成佛由是心宗傳布四方而
0793a19: 今叢林皆設達磨大師之像良有以也在西域當尊
0793a20: 迦葉尊者為始在東土當尊達磨大師為始若尊曹
0793a21: 溪尚有五位祖師在前故有遺也源達磨則該曹溪
0793a22: 亦該洞山本洞山則遺達磨亦遺曹溪故本能該末
0793a23: 卑不該尊也是以當尊達磨大師為始自達磨大師
0793a24: 至雲門先師乃四十一世矣知我罪我何敢辭焉後
0793a25: 代所稱者當云傳達磨正宗第幾十幾方不遺其源
0793a26: 則見源之有始也。
0793a27: 達磨西來說
0793a28: 禪心湛寂本自虛玄三際融通十方不隔柰何情生
0793a29: 智暗逐境迷心認妄失真飄流莫返故勞大聖降跡
0793a30: 現化西乾四願嚴身六度濟物使人人返本個個歸
0793b01: 家揭破無明點開慧眼操舟破迷天之大浪揚帆鼓
0793b02: 覺海之洪波直抵梁朝發明聖諦一語不契折蘆直
0793b03: 顯舊家風入魏知機面壁全彰目前事至寶不昧冷
0793b04: 眼難瞞斷臂安心神光有在雪花遍處瑞氣常新禪
0793b05: 髓傳時門風大振諦不為何階級覿體堂堂有修證
0793b06: 無染污總明自己巳德山棒臨濟喝機用全彰大雄虎
0793b07: 南山蛇殺活自在雲行雨至斷盡衲子命根掣電轟
0793b08: 雷施設佛祖機要炎焰日中冰雪朔風水裏楊花森
0793b09: 羅萬象無私千古真風不墜由是教外一脈東土大
0793b10: 行故禪宗直指之始祖始于達磨大師也。
0793b11: 恕己巳說
0793b12: 世尊云天上天下唯我獨尊以此觀之則在天而天
0793b13: 而不天在人而人而不人乃至地獄餓鬼畜生及與
0793b14: 諸類亦不諸類如是則無往而非我亦不我無我此
0793b15: 聖凡不涉有無無拘人我兩忘恕責齊遣是謂真恕
0793b16: 己巳焉。
0793b17: 開爐說
0793b18: 嗟嗟末世去聖時遙概以訛傳曾不知反只此開爐
0793b19: 一事古之叢林或十月十五或十一月初一日開爐
0793b20: 正月十五日止火有爐頭有炭頭為大眾煖寒故有
0793b21: 開爐之說到開爐日爐頭散爐炭頭散炭善知識藉
0793b22: 此以拈提指示大眾故有灑掃開爐燒榾柮團頭扠
0793b23: 手大家烘你也烘我也烘深藏穩便度隆冬之說趙
0793b24: 州曾作爐頭因緣可攷雲峰悅化炭俱載方冊今時
0793b25: 叢林將古規事跡俱以昧卻但見語錄中有開爐二
0793b26: 字單只以結制上堂為開爐謂之陶鑄聖凡似即也
0793b27: 似是即未是何也將叢林煖寒一段因緣俱以昧卻
0793b28: 不知出跡深可歎也若要復古依舊到冬日寒時散
0793b29: 爐散炭善知識於此上堂庶事理雙全規制不廢矣
0793b30: 又到夏天五月初一日挂帳九月初一日收帳亦叢
0793c01: 林規範烏得不審哉。
0793c02: 辯率發微說
0793c03: 余想作文字者馳騁筆硯若非細心不無一時之失
0793c04: 林間錄云古塔主去雲門之世無慮百年而稱其嗣
0793c05: 青華嚴未始識太陽特以浮山遠公之語嗣之不疑
0793c06: 二老皆以傳言行之自若復曰其於己巳甚重於法甚
0793c07: 輕此覺範所論是論之未當也古塔主既去雲門百
0793c08: 年而未識雲門輸己巳以承嗣得非輕己巳重法乎青華
0793c09: 嚴亦未見太陽而以浮山遠公之語嗣之又非輕己巳
0793c10: 以重法乎反謂於己巳甚重於法甚輕是何言歟青華
0793c11: 嚴依遠公之語嗣之不疑此尊人也既從遠公有所
0793c12: 悟入此入聖位也然而輸己巳為物重法重人此華嚴
0793c13: 大師萬古一段英氣起洞宗已巳墜之風開投子永垂
0793c14: 之道後之學者及與不及雖未得而知且浮山遠公
0793c15: 提挈華嚴為法門之真子使其承嗣太陽而不為己巳
0793c16: 之嗣真以大道是輔何嘗以洞山臨濟二其心哉試
0793c17: 觀今之人去古人遠矣或有親己巳門下者毋使過他
0793c18: 人之室悲哉。
0793c19: 藏經述意說
0793c20: 藏經之來本乎西土始因摩騰竺法後有玄奘大師
0793c21: 涉險登危斯文乃至白馬壇上帝主親驗偽真佛經
0793c22: 火中光明徹於霄漢因是道經灰滅吾教流通欽此
0793c23: 寶文傳布宇內見了義句頓悟靈覺之心聞般若名
0793c24: 永證菩提之果言言見諦字字真詮庶使後學有聞
0793c25: 不負請經初志。
0793c26: 戒約說
0793c27: 世尊在世僧依佛住世尊滅後僧依戒住戒也者出
0793c28: 三界之元首登四聖之要道不可一日有怠戒若有
0793c29: 怠則塵不可出道無所明願無所興生無所度何得
0793c30: 為眾聖之皈者乎如是則知戒為無上之梯航破暗
0794a01: 之明燈應當至意滌慮翹誠求佛冥加感發戒體所
0794a02: 言戒體者即我等之自心也是心覺遍謂之佛是心
0794a03: 軌持謂之法是心和合謂之僧是心圓淨謂之戒是
0794a04: 以即四法而為一心即一心而為圓宗戒體即戒體
0794a05: 而為萬行根基烏可有怠也歟。
0794a06: 戒殺或問敘
0794a07: 世人烹眾生肉以充自己巳腹者迷倒之盛矣何也蓋
0794a08: 眾生與吾人一體吾身乃地水火風所成眾生亦地
0794a09: 水火風所成耳經云一切地水是吾先身一切火風
0794a10: 是我本體以此觀之有何異焉既爾誰肯烹自己巳之
0794a11: 手足以充口腹哉手足既不可烹則眾生之肉亦不
0794a12: 可烹也明矣古云心佛及眾生是三無差別又云凡
0794a13: 有知者必同體如是則知心性亦何異哉吾人愛其
0794a14: 衣冠整肅飲食甘甜彼亦愛其毛羽潔淨所食味豐
0794a15: 吾人適意則喜樂盈懷不則憂愁煎逼且眾生亦爾
0794a16: 放之則鼓舞飛鳴囚之則惶惑驚悸是以物我不異
0794a17: 殺而食之豈其仁歟茲者仁叔沈居士夙願深厚示
0794a18: 現名門不染繁華留心祖道於弁山發明本有不勝
0794a19: 喜躍復念眾生沉迷何以導之遂體上帝好生之德
0794a20: 興聖賢同體之仁戒殺放生假設問難發明孔孟佛
0794a21: 祖之心名曰戒殺或問實苦海之慈航大病之良劑
0794a22: 也余一見而加額合掌聊敘數語以為擊節倘遇大
0794a23: 集會中獰惡鬼王曰仁叔仁叔我待一切眾生成佛
0794a24: 盡眾生界空無一眾生名字我乃戒殺放生且道仁
0794a25: 叔又作麼生老僧秪為大笑呵呵。
0794a26: 募茶疏
0794a27: 茶為奉客之先供止渴之要湯纔入門來即與一碗
0794a28: 使其沾著唇齒當下知歸故爾趙州無論到與不到
0794a29: 咸云喫茶去今日弁山意欲借彼發明諸人大事乞
0794a30: 眾檀那各出隻手成就勝緣俾飲者嘗者枯腸頓息
0794b01: 不受伶俜入清涼地獲如意果則諸檀福德孰可量哉。
0794b02: 乞米疏
0794b03: 金牛飯普周沙界雲門餅塞滿虛空一粒米撞倒須
0794b04: 彌兩文錢各出隻手使無口人受食無腹人飽餐則
0794b05: 大檀之功等太虛量也。
0794b06: 重修洞山祖塔題辭
0794b07: 洞山古剎我等祖基傾頹已巳久瓦礫不存今幸孤崖
0794b08: 上座住持欲重新祖塔柰工力浩繁凡我輩為洞上
0794b09: 兒孫烏可坐視乎必思水源木根法道有本各出隻
0794b10: 手共力可成一磚一石建祖塔於當場一瓦一椽覆
0794b11: 靈骨於本處法幢高豎祖道重新始不負我等微末
0794b12: 報本亦可啟迪後昆孝道有在。
0794b13: 佛事
0794b14: 為啟明舉火
0794b15: 執火炬云銀光耿耿且喜窮子歸家寶月輝輝琉璃
0794b16: 殿中朝父恁麼時君臣道合父子一如是何人境界
0794b17: 啟明上座厭塵世而高登九品棄娑婆而端居淨土
0794b18: 會麼以火炬打圓相云烈焰叢裏翻身常寂光中自在。
0794b19: 為心光舉火
0794b20: 泥牛吼盡澄潭月木馬嘶乾四海雲一段心光歸去
0794b21: 也九蓮臺上又重新且道還鄉一句作麼生道烈焰
0794b22: 亙天星宿朗霧鎖長空山色青。
0794b23: 為亡僧舉火
0794b24: 生死去來目前包褁般若如清涼池四面皆可入生
0794b25: 死去來總沒交涉般若如大火聚四面不可入今日
0794b26: 這方來上座挺身擔荷覿面全提且道是出也入也
0794b27: 以火炬打圓相云通身一具黃金骨烈焰光中仔細看。
0794b28: 為奇風舉火
0794b29: 細雨乍收孤日朗白雲纔破碧天青一段奇風全體
0794b30: 露再駕赤龍行一程咦轉位忘功歸去也青山綠水
0794c01: 自知音。
0794c02: 為玉章舉火
0794c03: 玉章玉章收回文彩以空合空豈有去來其來也轉
0794c04: 位就功弁嶽峰頭花爛熳其去也轉功就位碧波潭
0794c05: 底桂輪空正恁麼時明暗雙消君臣不立且道在何
0794c06: 處安身咦海底吹來三昧火頃刻燒乾五嶽雲。
0794c07: 為覺元舉火
0794c08: 覺元覺元返本還源菩提觸目擲卻大千秪如天台
0794c09: 不住龍華不去且道向甚麼處安身立命以火炬打
0794c10: 圓相云咦再向紅爐親煆過任汝分身塵剎中。
0794c11: 為明軌上座入塔
0794c12: 本自無縫罅八面絕遮攔一頂摩霄四稜著地圓陀
0794c13: 陀藏了幾多骸骨活卓卓收盡無限髑髏人人對面
0794c14: 齊觀軌上座親登此處以手撫骨云軌上座聽吾說
0794c15: 今朝正是清明節百花競秀楊柳青夜深更看峰頭
0794c16: 月無縫塔裏快翻身荊棘林中忙舉足過此二途且
0794c17: 道向甚麼處安身立命良久云幾樹桃花無豔色數
0794c18: 枝枯木盡芬芳。
0794c19: 為矩耆二上座入塔
0794c20: 朔風匝地霜花滿萬籟無聲境寂寥今日與君輕決
0794c21: 斷翻身此處路非遙二上座聽吾教娑婆世界休生
0794c22: 戀西方淨土快須逃過此二者且道向何處安身咦
0794c23: 三冬枯木秀九夏雪花飄。
0794c24: 掃雲門散木先和尚塔二則
0794c25: 秋風颼嘶秋雲披離秋雨歷落黃葉紛飛此是先師
0794c26: 容儀會麼轉功就位無遺影古殿苔生阿個知僧問
0794c27: 先祖儀容即不問圓音周遍事如何師云青天白日
0794c28: 進云恁麼則水注松濤宣妙法青山翠竹演無生師
0794c29: 云非汝境界僧便喝師云未曾見面在僧云歸去罷
0794c30: 師便休去癸酉秋。
0795a01: 山之高兮水之源兮先師之心兮晴空一聲霹靂泥
0795a02: 牛木馬奔馳如此會得則先師儀容宛爾如此不會
0795a03: 桃花依舊笑山堤會麼遂顧眾頓足云蒼天蒼天即
0795a04: 上香乙亥春。
0795a05: 掃百丈大智祖塔
0795a06: 雄峰鎖白雲諸祖真機獨露千林飄黃葉衲僧巴鼻
0795a07: 儼然滿目儀容通身師表會得者全體受用不會者
0795a08: 運水搬柴會麼會麼今日特具瓣香聊陳薄供以為
0795a09: 大智老祖掃塔之敬諸人還見智祖麼良久云石塔蒼苔古翠竹綠衣新。
0795a10: 入就瑞白禪師語錄卷之十一終
