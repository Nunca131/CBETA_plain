0346a01: 蓮峰禪師語錄卷之五
0346a02: 嗣法門人性深等編
0346a03: 示眾
0346a04: 專使傳衣至師拜受畢提起衣角示眾云雲開月朗
0346a05: 水漲船高昔日大庾嶺頭提掇不起今朝三千里外
0346a06: 特地傳來且道還有優劣也無遂放下衣角云莫怪
0346a07: 渠儂多意氣他家曾謁聖明君。
0346a08: 中元圓期示眾諸方三月安居蓮山無居可安諸方
0346a09: 今日解制蓮山無制可解無制可解而盡日解制無
0346a10: 居可安而長年安居去者隨去住者隨住個個如戲
0346a11: 遊師子人人似脫網金鱗倘悟得如是受用如是解
0346a12: 脫不但此生父母度竟至於多生父母大地怨親悉
0346a13: 已巳超拔矣間有一二或報身於水火或償債於刀鎗
0346a14: 總不出毘盧性海當恁麼時擲華藏世界於大千界
0346a15: 外攝大千世界入一毛孔裏直得善財無處參尋諸
0346a16: 大善知識退席有分且道毘盧遮那佛又向什麼處
0346a17: 安身立命戴角披毛人不識負鞍啣鐵滿塵寰。
0346a18: 除夕示眾極目天地間一盤未了局未明一著先徒
0346a19: 勞相馳逐任馳逐忽聞爆竹震驚天六六依然三十
0346a20: 六何似林下窮道人也無榮也無辱竟日嘴嚧都高
0346a21: 唱無聲曲無聲曲既唱個中覓個同拍相應者了不
0346a22: 可得雖然素上座寧可獨掌弄鳴終不移高就低何
0346a23: 故動絃便落官商調白雪陽春何處無。
0346a24: 長至示眾古之天地猶今之天地今之日月即古之
0346a25: 日月寒暑變遷了無休息陰陽消長理合如然擊拂
0346a26: 子云惟此田地千生不動萬劫長存洞山老人掇退
0346a27: 果卓慈明遠祖貼榜堂前大似枯櫱再糝花寒灰重
0346a28: 發焰諸人會麼即此是諸佛之本源即此是衲僧之
0346a29: 慧命今日若承當得去向後也須仔細是事且置因
0346a30: 時及節一句又作麼生道日轉南華添一線五雲柂
0346b01: 出映三台。
0346b02: 示眾問如何是道師云龍蛇混雜凡聖交參進云如
0346b03: 何是道中人師云面面相睹進云如何是人中境師
0346b04: 云門前三疋徑屋角一株松進云人境兩忘時如何
0346b05: 師便打乃云欲知佛性義當觀時節因緣時節若至
0346b06: 其理自彰況向上一路千聖不傳臨濟德山漏逗不
0346b07: 少見僧入門非棒即喝直教個個如獅子兒如白額
0346b08: 虎到處咬人家豬狗滅野狐精魅直須恁麼方不愧
0346b09: 為瞎驢種草何故彼既丈夫我亦爾誰家無路透長
0346b10: 安喝一喝。
0346b11: 寓中除夕示眾光陰四序急相催薄雪凍開幾樹梅
0346b12: 惆悵年窮歲盡際家鄉咫尺不知回蓋緣世路奔馳
0346b13: 似日月循環一樣直到臘月三十日始得一場合煞
0346b14: 更有貪途忘返白首空嗟惟我衲僧又且不然遇緣
0346b15: 即住到處為家所謂有一人常在途中不離家舍有
0346b16: 一人不在家舍不在途中阿那個合受人天供養喝
0346b17: 一喝云不會作客勞煩主人。
0346b18: 元夜示眾衲僧行履不尋常城市山林一戲場本有
0346b19: 光明渾灼灼何須待月照西廂拍膝一下云大眾向
0346b20: 這裏見去猶落二三向未舉之前見得本有光明即
0346b21: 同諸佛光明即見山僧三十年前和塵混俗戴月披
0346b22: 星以荊棘為家與龍蛇作伍及知有此事入一叢林
0346b23: 出一保社忘餐廢寢舍短從長不到山窮水盡而不
0346b24: 已巳至鼻孔被穿之後有時把茅蓋頂有時垂手入廛
0346b25: 遇醜女贈他脂粉遇良人脫其汗衫不是調高和寡
0346b26: 蓋乎地曠人稀到住此山又是一番光景春鋤一片
0346b27: 畬秋收一籮粟吟風嘯月於鳳凰峰頂點魚化龍於
0346b28: 姑熟潭頭松竹影高雪霜春重茲逢元夜所撦一段
0346b29: 葛藤不出本有光明之外若認作本有光明何異西
0346b30: 廂月色喝一喝云若不喝住幾乎又撦葛藤去也。
0346c01: 示眾云不悟從於不疑小悟從於小疑大悟從於大
0346c02: 疑汝諸人倘曾十分息疑任汝東司頭大宜臭桶邊
0346c03: 小宜左之右之無所不宜若觸境逢緣尚有狐疑莫
0346c04: 學靈雲弄口嘴也道直至如今更不疑。
0346c05: 命婦董宜人送法衣至師捧衣示眾云大眾見麼即
0346c06: 此物非他物功薰曠劫色奪明霞有卷有舒不長不
0346c07: 短不是黃梅密授亦非七佛流傳秪從吳門董老宜
0346c08: 人信心中拈出壯度人天永沾法澤即今山僧酬謝
0346c09: 一句作麼生道老來積善承餘慶多出調羹補袞人
0346c10: 遂展。
0346c11: 除夕示眾云物我如如體遷同不變遷深山忘甲子
0346c12: 古寺近村煙風剪林梢葉人歸雪裏天二三貧毳士
0346c13: 相伴度殘年不分臨濟賓主不辨曹洞正偏不烹露
0346c14: 地牛不唱田家樂大家團圞頭共向無煙火饑餐栗
0346c15: 棘蓬渴飲西江水舉頭觸著伊巖梅纔破蕊。
0346c16: 回山示眾昔日出山去草鞋獰似虎今日歸山來山
0346c17: 門八字開去去實不去風撼空庭樹來來實不來皜
0346c18: 日上蒼階不似百丈再參馬祖豈若豐干遠禮五臺
0346c19: 惟一事最奇哉相見盡是舊時人依舊眉毛眼上栽
0346c20: 大家重聚首坐地燄寒灰莫辜霜雪裏冷淡一枝梅。
0346c21: 拈古
0346c22: 舉世尊初生。
0346c23: 拈云世尊出世太平奸賊雲門打殺亂世英雄
0346c24: 盡謂以冤報冤殊不知劍去久矣。
0346c25: 舉世尊拈花示眾時惟迦葉尊者破顏微笑。
0346c26: 拈云龍行雨致虎嘯風生此事若不是飲光也
0346c27: 大難擔荷山僧今日只拈拄杖若有人微笑劈
0346c28: 頭便打且道與古人是同是別。
0346c29: 舉世尊一日陞座文殊白椎云諦觀法王法法王法
0346c30: 如是世尊便下座。
0347a01: 拈云世尊陞座特地無端文殊白椎互相鈍置
0347a02: 殊不知未動步已巳前落二落三了也何故分明
0347a03: 月在梅梢上看到梅梢早已巳遲。
0347a04: 舉世尊自恣日文殊三處度夏迦葉白椎擯之而推
0347a05: 不能舉。
0347a06: 拈云文殊度夏好手手中呈好手迦葉白椎紅
0347a07: 心心裏中紅心若無世尊證據怎見二大老一
0347a08: 場賣俏雖然如是迦葉也欠一著。
0347a09: 舉女子出定。
0347a10: 拈云世尊坐賈行商女子賣弄奇貨若無文殊
0347a11: 開價怎得罔明還錢這四大老一時虛張直得
0347a12: 天下人商量不得且道把柄在阿誰手裏打麵
0347a13: 還他州土麥唱歌須是帝鄉人。
0347a14: 舉須菩提宴坐諸天雨花提云空中雨花者是何人
0347a15: 天云我是梵天敬重尊者善說般若提云我般若未
0347a16: 嘗說一字天云尊者無說我乃無聞是真說般若。
0347a17: 拈云善現抱贓叫屈諸天簸土揚塵簡點將來
0347a18: 各與三十拄杖何故人平不語水平不流。
0347a19: 舉文殊問維摩云仁者當說何等是不二法門維摩
0347a20: 默然殊云乃至無有語言文字是菩薩不二法門。
0347a21: 拈云維摩運籌帷幄之中決勝千里之外檢點
0347a22: 將來猶欠一著若是越格底人和聲便打不致
0347a23: 遭文殊一杓惡水。
0347a24: 舉忠國師無縫塔。
0347a25: 拈云國師良久已巳破一縫代宗不會補得渾全
0347a26: 耽源起模畫樣則不無欲夢見無縫塔天地懸
0347a27: 殊。
0347a28: 舉肅宗命忠國師試驗三藏忠問藏云汝得他心通
0347a29: 耶藏云不敢忠云汝道老僧即今在什麼處藏云和
0347a30: 尚是一國之師何得去西川看競渡云云。
0347b01: 拈云三藏覓通大似追蹤獵犬國師末著猶如
0347b02: 挂角羚羊雖然藏得頭角未免露出尾巴總被
0347b03: 他捉敗了也且道甚麼處是捉敗處試檢點看。
0347b04: 舉鵝湖喫油餈。
0347b05: 拈云古德喫油餈有失大人之相庄主來謝證
0347b06: 龜成鱉侍者若是個人便拍掌笑云將謂將謂
0347b07: 元來元來直得這老漢偷心頓息不致諸方傳
0347b08: 流話柄。
0347b09: 舉藥山問雲巖聞汝解弄獅子是否巖云是山云弄
0347b10: 得幾出巖云弄得六出山云我亦弄得巖云和尚弄
0347b11: 得幾出山云我弄得一出巖云一即六六即一。
0347b12: 拈云入理深談略許雲巖父子越格提持必須
0347b13: 透脫衲僧藥山若是作家待他問師弄得幾出
0347b14: 便與踏倒直教它作箇咬人獅子方不愧為人
0347b15: 天師範。
0347b16: 舉王常侍問臨濟云這一堂僧還看經否濟云不看
0347b17: 經王云還習禪否濟云不習禪王云畢竟作個什麼
0347b18: 濟云總教伊成佛作祖去王云金屑雖貴落眼成翳
0347b19: 濟云將謂汝是個俗漢。
0347b20: 拈云臨濟柂陷虎之機常侍逞屠龍之作二員
0347b21: 敵手縱奪驚人若是山僧見他恁麼道便與推
0347b22: 出禪堂免見遞相錮。
0347b23: 舉雲峰悅聞大愚芝云大家相聚喫莖齏若喚作一
0347b24: 莖齏墮地獄如箭射悅後大悟云云。
0347b25: 拈云大愚芝因貪一隻金鱗費卻許多鉤餌雲
0347b26: 峰悅從來活潑潑地無端向齏甕裏淹殺雖然
0347b27: 漆桶打破蝦跳何曾出斗。
0347b28: 舉南泉斬貓。
0347b29: 拈云南泉為眾竭力禍出私門趙州費盡腕頭
0347b30: 力只救得一半且道那一半還有人救得麼。
0347c01: 舉雲門問直歲云甚處來歲云刈茅來門云刈得幾
0347c02: 個祖師歲云三百個門云朝打三千暮打八百東家
0347c03: 杓柄長西家杓柄短又作麼生歲無語門便打。
0347c04: 拈云雲門費許多伎倆只打個無尾猢猻帶累
0347c05: 三百個祖師出頭不得今向拂子頭上出出沒
0347c06: 沒諸人還見麼若見正好朝打三千暮打八百
0347c07: 若也不見與我刈茅去。
0347c08: 舉興化見同參來纔上法堂化便喝參亦喝化又喝
0347c09: 參亦又喝化拈棒參又喝化云看這瞎驢猶作主在
0347c10: 參擬議化直打下法堂。
0347c11: 拈云興化按殺活莫邪斬盡龍蛇此僧雖有衝
0347c12: 關破陣之能且無斬將奪旗之勇當時見他拈
0347c13: 棒便攔胸一頓不惟先下手為強抑且踞虎頭
0347c14: 收虎尾。
0347c15: 舉西堂百丈南泉同侍馬祖玩月。
0347c16: 拈云大小三古錐被馬駒一拶直得手忙腳亂
0347c17: 馬駒雖賞罰分明未免節外生枝何似當時便
0347c18: 歸方丈教伊立地疑去自然知恩有日不致後
0347c19: 代兒孫向光影裏作活計。
0347c20: 舉臨濟云大凡演唱宗乘一句中須具三玄門一玄
0347c21: 門須具三要有權有實有照有用汝諸人作麼生會。
0347c22: 拈云白拈鋪出一盤棋局為尋格外知音柰乎
0347c23: 不逢敵手致至于今分疏不下當時若遇個漢
0347c24: 便掀倒禪床云莫魔魅人家男女好不惟啐啄
0347c25: 同時抑且有收有放何故家貧生孝子國霸顯
0347c26: 謀臣。
0347c27: 舉鹽官云虛空為鼓須彌為椎什麼人打得南泉聞
0347c28: 云王老師不打這破鼓。
0347c29: 拈云鹽官拋磚引玉得遇知音南泉止響揚聲
0347c30: 如雷震耳山僧夾路相逢不但與二大老相見
0348a01: 也要今古共聞遂作打鼓勢云諦聽諦聽。
0348a02: 舉德山到溈山顧視方丈云有麼有麼溈山不顧德
0348a03: 云無無便出至門首云也不得草草遂具威儀再入
0348a04: 相見纔跨門提起坐具云和尚溈擬取拂子德便喝
0348a05: 拂袖而出云云。
0348a06: 拈云按佛祖靈符探諸方邪正不無德嶠柰老
0348a07: 漢具頂門隻眼向冷地驗人不妨奇特何似當
0348a08: 時見他取拂便作禮云勘破了也管教溈山瓦
0348a09: 解冰消陣後興兵不得。
0348a10: 舉宗演禪師云南泉道十八便解作活計趙州道十
0348a11: 八便解破家蕩產演云南泉趙州也是徐六擔板只
0348a12: 見一邊華藏也無家可破也無活計可作。
0348a13: 拈云南泉驅耕夫牛趙州奪饑人食華藏大似
0348a14: 街頭窮乞兒風吹日炙無容身之地殊不知衲
0348a15: 僧也有活計可為也有家業可破豈不見道時
0348a16: 挑野菜和根煮旋折青枝帶葉燒。
0348a17: 舉僧問雲門如何是清淨法身門云六不收圓悟云
0348a18: 一不立。
0348a19: 拈云雲門知放不知收圓悟知收不知放兩個
0348a20: 老古錐各各道一半若問山僧秪向他道三腳
0348a21: 驢子弄蹄行。
0348a22: 舉雪峰見僧禮拜便打僧云某甲未曾問話因何便
0348a23: 打峰又打。
0348a24: 拈云雪峰羊頭狗肉太煞賤賣可惜癡人不識
0348a25: 時價致老漢一場失利。
0348a26: 舉僧參臨濟云拜即是不拜即是濟便喝僧便拜濟
0348a27: 云這賊僧云賊賊濟云莫道無事好云云。
0348a28: 拈云龍蛇易辨衲子難瞞人人盡道這僧被臨
0348a29: 濟勘破殊不知白拈被首座捉敗。
0348a30: 舉芭蕉示眾如人行次忽遇萬丈深坑背後野火來
0348b01: 逼兩岸是荊棘林礙卻正當與麼時作麼生免得若
0348b02: 免不得墮身死漢。
0348b03: 拈云芭蕉恁麼道也是蕭何制律。
0348b04: 舉溈山摘茶次謂仰山曰終日只聞子聲不見子形
0348b05: 仰撼茶樹溈云子只得其用不得其體仰云和尚又
0348b06: 如何溈良久仰云和尚只得其體不得其用云云。
0348b07: 拈云把斷要津須還大溈展露鋒芒獨許仰山
0348b08: 雖然各具隻眼爭柰話作兩橛若是山僧便云
0348b09: 瞎瞎把溈山口掛壁上不致分體分用。
0348b10: 舉六祖聞一僧對論風旛祖云風旛非動動自心耳。
0348b11: 拈云望空捉影自埋本地風光因邪打正翻成
0348b12: 帶水拖泥若據正令之行祖師也無迴避處。
0348b13: 舉夾山問虎頭云目前無法意在目前不是目前法
0348b14: 非耳目而所到頭云今日雖問要且不是山云片月
0348b15: 難明非關天地頭云莫沸便作掀倒禪床勢云云。
0348b16: 拈云虎頭逞射日之能穿過鐵限夾山施拔山
0348b17: 之力跨倒烏騅雖然若是臨濟兒孫見掀禪床
0348b18: 便連棒打出不惟席上增光抑見有賓有主。
0348b19: 舉乾峰云舉一不得舉二放過一著落在第二雲門
0348b20: 云昨日有人從天台來卻往徑山去乾云典座明日
0348b21: 不得普請。
0348b22: 拈云乾峰把斷要津韶陽私通車馬明暗相投
0348b23: 不妨奇特且道明日不得普請又作麼生天共
0348b24: 白雲曉水和明月流。
0348b25: 舉凌行婆問浮盃云盡力道不得底句分付阿誰杯
0348b26: 云浮杯無剩語婆云未到浮杯不妨疑著云云。
0348b27: 拈云明鎗易避暗箭難防眨著眼來劍去久矣
0348b28: 古今謂浮杯被婆兒扭捏一上殊不知浮杯潑
0348b29: 出一杓惡水引得蝦蟆滿地跳傍僧云和尚
0348b30: 是什麼心行師云逢人切莫錯舉。
0348c01: 舉五祖演拈拄杖云者箇不從天台南嶽得亦不在
0348c02: 西天東土且道生在什麼處若知生處同得受用若
0348c03: 也不知遂靠卻下座。
0348c04: 拈云演祖放去太危救來太速我則不然若知
0348c05: 生處一任橫拈倒豎若不知明年更有新條在。
0348c06: 舉趙州問婆子甚處去婆云倫趙州筍去州云忽遇
0348c07: 趙州時如何婆便掌州休去。
0348c08: 拈云趙州平地掘坑陷人不少婆兒若不是久
0348c09: 經行陣蔡州幾被打破雖然若到儂家門下直
0348c10: 教他倒退千里。
0348c11: 舉僧到章敬遶敬三匝振錫而立敬云是是其僧又
0348c12: 到南泉亦遶三匝振錫而立泉云不是不是此是風
0348c13: 力所轉終成敗壞僧云章敬道是和尚何道不是泉
0348c14: 云章敬是是汝不是。
0348c15: 拈云盡道這僧擔個冬瓜印子被南泉一捏百
0348c16: 雜碎殊不知南泉被這僧一拶直得撒土撒沙。
0348c17: 舉大嶽見五祖戒戒云作麼嶽畫一圓相戒云是什
0348c18: 麼嶽云胡餅戒云趁爐灶熱更搭一個嶽擬議戒曳
0348c19: 杖趁出。
0348c20: 拈云大嶽獻璞求榮反遭刖足五祖開關破敵
0348c21: 勝在焚牛當時縱有減灶之謀亦未免遭他塗
0348c22: 炭山僧恁麼道也是輔強不扶弱。
0348c23: 舉孚上座問晏國師云師兄向甚處去晏云九重城
0348c24: 裏去孚云忽遇三軍圍繞時如何晏云他家自有通
0348c25: 霄路孚云恁麼則離宮失殿去也晏云何處不稱尊。
0348c26: 拈云孚上座中途打劫不顧危亡晏國師散宅
0348c27: 拋家謾言作者縱然到處稱尊也是徽宗比狩。
0348c28: 舉馬祖送書與徑山欽欽發緘見一圓相即一點卻
0348c29: 封回忠國師聞云欽師猶被馬師惑。
0348c30: 拈云馬祖垂鉤千里為釣獰龍欽師雖慣入風
0349a01: 波未免陷他圈繢當時若見其書便與焚卻不
0349a02: 但和贓捉敗且令天下人檢點不得。
0349a03: 舉南泉上堂趙州問明頭合暗頭合泉便歸方丈州
0349a04: 云這和尚被我一問直得無言可對首座云莫道和
0349a05: 尚無語好自是上座不會州便掌云此掌合是堂頭
0349a06: 老漢喫。
0349a07: 拈云南泉歸方丈聲震如雷趙州道無語心毒
0349a08: 猶蝎若不是首座證據幾乎一場失利秪如劈
0349a09: 面便掌又作麼生劍為不平離寶匣藥因救病
0349a10: 出金瓶。
0349a11: 舉黃檗捧缽向南泉位中坐泉見問長老甚年行道
0349a12: 檗云威音王已巳前泉云猶是王老師兒孫下去云云。
0349a13: 拈云黃檗不顧危亡深投坑阱若無南泉一釣
0349a14: 幾向威音王已巳前坐殺南泉就窠打劫則不無
0349a15: 若非黃檗撥轉鎗旗未免在兒孫階級下站殺
0349a16: 檢點將來二俱弄險。
0349a17: 舉南泉問黃檗定慧等學話。
0349a18: 拈云黃檗具減灶之謀南泉失超方之眼只顧
0349a19: 揚鞭策馬不知身陷重圍當時待檗云不敢便
0349a20: 云長老是什麼心行直令黃檗無地藏身。
0349a21: 舉五祖演初行腳時舉興化打中間話問圓照本本
0349a22: 云此是臨濟下事須問他家兒孫演又問浮山遠遠
0349a23: 云譬喻三家村裏賣柴漢夯個匾擔向十字街頭問
0349a24: 人中書堂今日商量什麼事演不契。
0349a25: 拈云興化嚇鬼瞞神浮山撥油救火不惟血脈
0349a26: 貫通且亦大方獨步圓照老退己巳讓人也是病
0349a27: 久諳藥性。
0349a28: 舉婆子燒庵。
0349a29: 拈云婆子探竿在手擬釣獰龍柰這僧似困魚
0349a30: 止濼怎解興波當時若是個人直教他如貧得
0349b01: 寶頓息偷心檢點將來一場失利。
0349b02: 舉趙州因一婆子令人送錢請轉藏經州下禪床遶
0349b03: 一匝云傳語婆轉藏已巳竟其人回舉似婆婆云比來
0349b04: 請轉全藏如何只轉半藏。
0349b05: 拈云趙州轉藏文已巳加點婆子半藏眼裏偏枯
0349b06: 素長老恁麼說話也是逆風舉棹試問諸人如
0349b07: 何轉得全藏去。
0349b08: 舉興化謂克賓云汝不久為唱導之師賓云我不入
0349b09: 這保社化云會了不入不會不入賓云總不恁麼化
0349b10: 云克賓法戰不勝罰饡飯一堂仍須出院云云。
0349b11: 拈云興化恁麼為人太煞落草克賓荷擔得起
0349b12: 也是有力大人諸人還知得力處麼犀因玩月
0349b13: 紋生角象被雷驚花入牙。
0349b14: 舉徑山杲云古人道侍者燒香已巳成多事大眾問訊
0349b15: 轉見病深恁麼說話大似無病著艾捏目生花育王
0349b16: 則不然侍者燒香不為分外大眾問訊理合如然若
0349b17: 作佛法商量生身墮地獄。
0349b18: 拈云全收全放則不無爭柰育王只見一邊何
0349b19: 故燒香問訊若作世諦流布亦墮地獄如箭畢
0349b20: 竟如何展兩手云分身兩處看。
0349b21: 頌古世尊初生。
0349b22: 脫殼雞兒毛羽全一聲啼破五更天誰知猶有夜行
0349b23: 客卻把恩情反作冤　驚天動地逞奇才究竟何會
0349b24: 出母胎遍界韓盧皆逐塊雲門大口亦空開。
0349b25: 世尊陞座迦葉白椎云世尊說法竟。
0349b26: 滿樹花開色正濃東風一掃絕殘香可憐無限遊春
0349b27: 客摘葉尋枝空自忙。
0349b28: 世尊拈花迦葉微笑。
0349b29: 倒腹傾腸說向君盲龜跛鱉竟何聞巨鰲不避鉤頭
0349b30: 餌萬里滄溟一口吞。
0349c01: 外道問佛不問有言不問無言世尊良久。
0349c02: 落花鋪滿地明月映西廂啼出杜鵑血佳人暗斷腸。
0349c03: 文殊普賢起佛見法見被世尊貶向二鐵圍山。
0349c04: 正令當行嚇小兒瞿曇自是暗相欺青山只解磨今
0349c05: 古流水何曾洗是非。
0349c06: 世尊救產難。
0349c07: 春風開竹戶夜雨滴花心叵耐瞿曇老令人恨轉深。
0349c08: 文殊請世尊再轉法輪云云。
0349c09: 都來擺尾與搖頭半滿偏圓一筆勾秋夜無雲天似
0349c10: 水相將攜手上高樓。
0349c11: 金槨示雙趺。
0349c12: 長江後浪推前浪世上新人趲舊人四十九年弄不
0349c13: 了猶來作祟魅家親。
0349c14: 臨濟三頓棒。
0349c15: 三汲浪高起臥龍翻身突出爪牙雄玉樓金殿都推
0349c16: 倒萬里無雲鼓黑風。
0349c17: 經云不汝還者非汝而誰。
0349c18: 不汝還者非汝誰聲聲杜宇喚人歸殘花無限隨流
0349c19: 去依舊青山映落暉。
0349c20: 經云清淨行者不入涅槃破戒比丘不墮地獄。
0349c21: 渭北春天樹江東日暮雲一杯清淡酒隨處樂紛紛。
0349c22: 經云止止不須說我法妙難思。
0349c23: 深閨美女逞風流半掩柴扉半露頭門外奴郎添怨
0349c24: 悵家人呵罵不知羞忽知羞孰同儔家家池內含明
0349c25: 月引得笙歌上小樓。
0349c26: 調達謗佛生身墮地獄。
0349c27: 礦裏黃金色色真一番煆煉一番新相逢飲罷高歌
0349c28: 去君向瀟湘我向秦。
0349c29: 舍利弗逢月上女云云。
0349c30: 唐虞世路盡英賢隨去隨來共碧天鶖子命根原不
0350a01: 斷一條紅線手中牽。
0350a02: 城東老毋不欲見佛以手掩面至於十指悉皆
0350a03: 是佛。
0350a04: 同條共住不相知一種風流賽國奇到底還他肌骨
0350a05: 好懶將煙黛畫蛾眉。
0350a06: 老婆氣宇自高強不向他家覓短長無柰東君頻漏
0350a07: 泄枝枝紅杏掛低墻。
0350a08: 迦葉云倒卻門前剎竿著。
0350a09: 剎竿倒卻事重宣呼應相詶豈足傳急水灘頭撈得
0350a10: 月誰家灶裏火無煙。
0350a11: 文殊命善財採藥。
0350a12: 潦倒文殊七佛師畫蛇添足太無知若將莖草分生
0350a13: 殺自病渾身尚未醫。
0350a14: 世尊滅度僧求頌。
0350a15: 滅度非滅度當人何契悟金槨示雙趺指天行七步
0350a16: 頭也露尾也露崑崙山頂鷹追兔。
0350a17: 六祖風動旛動。
0350a18: 隨波逐浪不知羞帶累傍觀強出頭癢處雖然抓得
0350a19: 著渾身泥水動人愁。
0350a20: 僧問馬祖離四句絕百非。
0350a21: 滿院芳花次第開枝枝紅紫映樓臺狂蜂不領東君
0350a22: 意幾度隨香去復來。
0350a23: 初祖面壁。
0350a24: 滯貨珍藏不自甘東頭賣賤抑何堪普天盡是粧聾
0350a25: 客九載徒勞話再三。
0350a26: 馬祖陞座百丈捲席。
0350a27: 太平奸賊平地干戈因風吹火用力不多惹得閒神
0350a28: 野鬼白日暗裏悲號。
0350a29: 趙州勘二庵主。
0350a30: 兩手摩娑日月一身掌握乾坤幾多春色洛陽放謾
0350b01: 把枯榮物外分。
0350b02: 僧問趙州云狗子還有佛性也無州云無。
0350b03: 角聲暗地冷相呼愁殺長征幾萬夫欲透大同關捩
0350b04: 子也須肘後有靈符。
0350b05: 興化擯克賓。
0350b06: 膏粱盈席酒盈樽月下花前醉勸君仁義肯從貧處
0350b07: 斷慇懃相送出柴門。
0350b08: 臨濟上堂云有一無位真人常在汝等面門出
0350b09: 入未證據者看看時有僧出問云如何是無位
0350b10: 真人濟下座搊住云速道速道僧擬議濟托開
0350b11: 云無位真人是甚乾屎橛。
0350b12: 狡徒開口便虛張日向街頭話短長四顧恐遭人勘
0350b13: 破急拈蕕草換麝香。
0350b14: 本師百癡和尚侍金粟師翁次翁問云如何是
0350b15: 佛師荅云破米篩翁頷之。
0350b16: 誰家落落古墻傍斜傍株梅飽雪霜倏為春風吹破
0350b17: 蕊暗香無處可遮藏。
0350b18: 凌行婆見浮杯。
0350b19: 臨鋒誰不逞英雄進退機謀莫可窮縱使波濤翻大
0350b20: 海還他深處臥真龍。
0350b21: 臨濟將遷化云汝等不得滅吾正法眼藏三聖
0350b22: 云怎敢滅卻正法眼藏濟云汝作麼生聖便喝
0350b23: 濟云誰知正法眼藏向這瞎驢邊滅卻。
0350b24: 造枷容易卸枷難分手途中淚欲彈敵國家資都蕩
0350b25: 盡聞風誰不骨毛寒。
0350b26: 靈雲悟桃花玄沙道未徹。
0350b27: 窮兒奇遇喜難申糞草堆頭拾得珍無奈五行猶未
0350b28: 願一場富貴落他人　壯士欺強不欺弱黃金贈富
0350b29: 不贈貧擾擾世途何日靖相逢盡是帶刀人。
0350b30: 女子出定。
0350c01: 雙雙戰馬出轅門劍戟叢中建丕勳破陣衝鋒推猛
0350c02: 烈埋兵誰識老將軍。
0350c03: 百丈野狐。
0350c04: 左邊鬱壘右神荼一樣桃神兩扇糊多少外邊之遶
0350c05: 漢青天白日暗悲呼莫悲呼打破牢關徹底無。
0350c06: 臨濟兩堂下喝。
0350c07: 無多佛法許誰參賓主歷然喝喝間個裏撥開泥水
0350c08: 路倚天長劍逼人寒。
0350c09: 僧問趙州云如何是趙州州云東門西門南門
0350c10: 北門。
0350c11: 東門西門南北門蝸牛角上現乾坤分明指出如弦
0350c12: 直何事空山戀白雲。
0350c13: 德山托缽。
0350c14: 低首歸來月滿天相逢知己巳共連顛雞鳴犬吠沿街
0350c15: 鬧惱亂人間不得眠。
0350c16: 首山新婦騎驢阿家牽。
0350c17: 新婦騎驢阿家牽家舍路途任倒顛無傍觀撫掌
0350c18: 笑家聲不值半文錢。
0350c19: 仰山說夢。
0350c20: 白日青天似放憨夢中說夢太無端面門從此遭塗
0350c21: 污直到于今尚未乾。
0350c22: 僧問天童密和尚如何是三寶密云一餐胡餅
0350c23: 兩餐粥。
0350c24: 大洋海底紅塵起太白峰頭波浪生蕩蕩一條官驛
0350c25: 路古今曾見幾人行。
0350c26: 鳥窠吹布毛。
0350c27: 拈起布毛信口吹伶俜窮子便知歸不因連累辛
0350c28: 苦一片風光付與誰。
0350c29: 僧問令遵云如何是有漏遵云箍篱如何是無
0350c30: 漏遵云木杓云云。
0351a01: 阿魏無真黃金無假得人一牛還人一馬。
0351a02: 臨濟掀德山禪床。
0351a03: 海門纔涌千尋浪平地便摧萬仞山豈只魚龍生怖
0351a04: 畏雷轟電掣逼人寒。
0351a05: 汾陽十智同真。
0351a06: 巍巍坐斷萬重關南北東西絕往還笑殺東村王大
0351a07: 姐殘花斜插滿雲鬟。
0351a08: 僧問米湖從上諸聖還達真正理否湖云達云云。
0351a09: 從上聖賢達正理如何把臂尚迷津潑油救火渾閒
0351a10: 事雪上加霜愁殺人。
0351a11: 南泉斬貓。
0351a12: 橫按莫耶行正令兩堂雲水盡橫屍猙獰牙爪重伸
0351a13: 出匝匝腥風播四維。
0351a14: 婆子燒庵。
0351a15: 假粧窈窕探風流爐炭鑊湯得自由枯木枝頭施點
0351a16: 火叢林烈焰熾千秋。
0351a17: 百丈再參馬祖。
0351a18: 月轉星隨夜正妍虛空變動電交穿一聲霹靂搖山
0351a19: 嶽脫殼烏龜飛上天。
0351a20: 南嶽讓因石頭問云不慕諸聖不重己巳靈時如
0351a21: 何讓云子問太高生何不向下問頭云寧可永
0351a22: 劫受沉淪不從諸聖求解脫讓便休。
0351a23: 金鱗鼓浪向滄洲冷地漁翁試曲鉤謾道羅籠不肯
0351a24: 住還他突出化龍頭。
0351a25: 僧問三角總印云如何是三寶印云禾豆麥僧
0351a26: 云不會印云大眾欣然奉持。
0351a27: 聽事不真卻更真百千變化釋迦身雖然滋味無多
0351a28: 子未動喉嚨飽殺人。
0351a29: 僧問趙州萬法歸一一歸何處州云我在青州
0351a30: 作一領布衫重七觔。
0351b01: 七觔衫子出青州惱亂春風卒未休天上有星皆拱
0351b02: 北人間無水不東流。
0351b03: 法華舉訪瑯琊覺。
0351b04: 賓奪主兮主奪賓當鋒敗北更愁人相逢謾道不相
0351b05: 識鬼祟從來魁全親。
0351b06: 趙州洗缽盂。
0351b07: 喫了教伊洗缽盂天然不用巧工夫世間除卻王維
0351b08: 手誰寫輞川入畫圖。
0351b09: 趙州勘破婆子。
0351b10: 臺山路上絕岧嶢多少行人被舌搖不是久經行陣
0351b11: 者何能一箭落雙鵰。
0351b12: 丹霞問國師侍者。
0351b13: 珠回玉轉人皆見惡水澆頭那箇知不是南陽親捉
0351b14: 敗幾乎羅國過鷂兒。
0351b15: 國師三喚侍者。
0351b16: 鶯啼鵲噪媚風光幾度枝頭和管簧音韻高低誰聽
0351b17: 得許多岐路泣亡羊。
0351b18: 大顛打首座。
0351b19: 奪肘後符拔眼中屑父子不傳神僊秘訣。
0351b20: 南院顒上堂云赤肉團上壁立千仞僧便問赤
0351b21: 肉團上壁立千仞豈不是和尚語院云是僧便
0351b22: 掀倒禪床院云你看這瞎漢亂做僧擬議院便
0351b23: 打趁出院。
0351b24: 青天捉賊只憑贓暗架神弓不易防總是貪杯逢醉
0351b25: 客瞇攜手上高崗。
0351b26: 五祖演云釋迦彌勒猶是他奴且道他是阿誰。
0351b27: 他是阿誰諸佛不識一線傍通攔腮劈脊。
0351b28: 趙州庭前柏樹子。
0351b29: 庭前柏樹子千古落人間易會西來意難通趙老關
0351b30: 急似箭峻如山拶著通身都是眼依然白日被他暪。
0351c01: 北禪烹牛分歲。
0351c02: 生涯誰作罪誰招蹄角納來款款消盡道門哀多引
0351c03: 鬼焉知家富小兒驕。
0351c04: 趙州因秀士問佛不違眾生願是否州云是士
0351c05: 云某甲欲求和尚手中杖得否州云君子不奪
0351c06: 人所好士云我不是君子州云我亦不是佛。
0351c07: 入水求魚不得魚是龍項下豈無珠一因完璧歸邦
0351c08: 後列國王侯懼相如。
0351c09: 廓侍者問德山從上諸聖向什麼處去山云作
0351c10: 麼作麼廓云敕點飛龍馬跛鱉出頭來山休去。
0351c11: 街頭接嘴數如麻慣討便宜老作家收拾絲綸歸去
0351c12: 也從教井底跳蝦蟆。
0351c13: 高峰落枕子。
0351c14: 一聲轟霹靂平地猛翻身舉頭天外看誰是我般人。
0351c15: 僧問洞山道本無言如何理論山云十里鼓。
0351c16: 胸中藏甲冑舌上起風雷取得樓蘭首渾身帶血回。
0351c17: 麻谷參慧忠國師遶禪床三匝振錫而立忠云
0351c18: 汝既如是吾亦如是谷又振錫一下忠叱云這
0351c19: 野狐精出去。
0351c20: 投刺剌逢知己巳披襟趁好風杯中任笑罵醉後各西東。
0351c21: 德山招手高亭橫趨。
0351c22: 追風駿馬迅如雷纔見揚鞭挽不回萬里重雲輕一
0351c23: 突銀山鐵壁盡成灰。
0351c24: 汾陽三句。
0351c25: 嘉州打大像古今為榜樣一鎚落頂門火星烈霄漢
0351c26: 陝陜府灌鐵牛千差一併收舉頭天外看孰是我同儔
0351c27: 西河弄獅子氣宇自超群踞地一聲震直教海嶽昏。
0351c28: 曹山三種墮。
0351c29: 橫身宇宙自風流氣格分明異眾儔秦國不收漢不
0351c30: 管任他呼馬與呼牛。
0352a01: 春林野鳥如簧囀深院芳花似錦飛游子何妨裏
0352a02: 過古今曾見孰忘歸。
0352a03: 獨據巍巍萬乘尊未容經緯探高門禁宮寞寞生青
0352a04: 草誰敢當陽犯聖君。
0352a05: 僧問五祖演云如何是臨濟下事演云忤逆聞
0352a06: 雷如何是雲門下事云紅旗閃爍如何是曹洞
0352a07: 下事云馳書不到家如何是溈仰下事云斷碑
0352a08: 橫古路如何是法眼下事云巡人犯夜。
0352a09: 忤逆聞雷膽自寒普天匝地黑漫漫男兒未具超方
0352a10: 作鐵眼銅睛也被瞞。
0352a11: 紅旗閃爍萬軍中戰馬嘶時將帥雄胡餅雖然超佛
0352a12: 祖也成飯後擊洪鐘。
0352a13: 千里馳書不到家倚門傍戶事如麻一槌擊碎軒轅
0352a14: 鏡滿地紛紛盡落花。
0352a15: 隱隱斷碑古路橫瞎驢腳下禍重生鶤鵬早已巳衝霄
0352a16: 去不向黧奴行處行。
0352a17: 巡人犯夜屈難伸捉賊元來作賊人認著依然還不
0352a18: 是可憐大地盡家珍。
0352a19: 戀窟委蛇未化龍喫泥喫土卒難窮巨靈抬手無多
0352a20: 子劈破華山作幾重。
0352a21: 臨濟四人境。
0352a22: 奪境不奪人嬌粧倩女錦鋪茵倏然猛火連天燄畫
0352a23: 棟雕梁化作塵。
0352a24: 奪人不奪境玉樓醉客猶未醒江南三月鷓鴣天行
0352a25: 行墜入琉璃井。
0352a26: 人境兩俱奪江山滿目盡塗抹將軍陣裏血漂屍說
0352a27: 甚天高與地闊。
0352a28: 人境俱不奪十字街頭鬧聒聒斗酒擔來賀弄璋同
0352a29: 賞春園花百發。
0352a30: 四賓主。
0352b01: 賓中賓不蓄錙銖蓋世貧竟日波波門外走泥團拈
0352b02: 弄作家珍。
0352b03: 賓中主掃蕩胡言與漢語家舍路途俱不居草鞋踏
0352b04: 破絕儔侶。
0352b05: 主中賓月明簾外探疏親傍敲正打憑誰力泥水渾
0352b06: 身愁殺人。
0352b07: 主中主正令全提殺佛祖千手大悲沒處摸驪龍折
0352b08: 角向誰訴。
0352b09: 十牛頌和千巖長禪師韻。
0352b10: 尋牛。
0352b11: 遍無蹤跡可窮尋幾度驅馳入淺深錯在最初忘管
0352b12: 帶今於岐路費沉吟。
0352b13: 見跡。
0352b14: 泥雲懸問似無多聞見之中是甚麼惟要主人高著
0352b15: 眼蹄蹄相踩豈非他。
0352b16: 見牛。
0352b17: 偶向稠叢震一聲磨牙嚼盡萬山青雖然頭角無殊
0352b18: 別任是戴嵩畫不成。
0352b19: 得牛。
0352b20: 從來得失總山渠恨為狂心未了除貫索于今常在
0352b21: 手他山故國恣安居。
0352b22: 牧牛。
0352b23: 晨昏水草足延身高臥山中不染塵驀鼻拽回猶費
0352b24: 力三千八百更愁人。
0352b25: 騎牛到家。
0352b26: 耕犁卸卻望誰家咫尺逍遙過落霞牧笛一聲天地
0352b27: 晚欄無四壁可藏牙。
0352b28: 忘牛存人。
0352b29: 幾回叉手對青山牛去山空得自閒放下竹鞭隨飲
0352b30: 啄一身落落水雲間。
0352c01: 人牛俱忘。
0352c02: 無多家業蕩然空破屋蕭蕭八面通極目滄桑無寸
0352c03: 土風前月下絕行蹤。
0352c04: 返本還源。
0352c05: 水盡山窮亦費功當人本體自盲聾翻身直出乾坤
0352c06: 外夾岸桃花笑日紅。
0352c07: 入廛垂手。
0352c08: 拖泥帶水去還來鬧匝誑呈驢馬腮明眼衲僧猶不
0352c09: 識知音一見笑顏開。
0352c10: 洞山五位。
0352c11: 正中偏。
0352c12: 嫦娥懷玉兔隱隱漸離雲表裏時相照團團光影分。
0352c13: 偏中正。
0352c14: 華堂歸白首注意奉晨昏不見阿爺面依依懶出門。
0352c15: 兼中至。
0352c16: 朝中天子貴林下道人高狹路相逢際交談意氣豪。
0352c17: 兼中到。
0352c18: 鳳輦回宮後簪纓盡退朝御街人寂寂星斗燦中霄。
0352c19: 正中來。
0352c20: 御服皆更換素身出九重山河憑獨步不待百王從。
0352c21: 代古
0352c22: 藥山問僧甚處來僧云湖南來山云洞庭湖水滿也
0352c23: 未僧云未山云許多時雨水因甚未滿僧無語。
0352c24: 代云滿即浸倒藥山。
0352c25: 僧參趙州謂州曰某甲從長安來橫擔一條拄杖不
0352c26: 曾撥著一人州云自是大德拄杖短僧無對。
0352c27: 代一掌云今日放過不得。
0352c28: 南泉圓寂陸大夫至院主問大夫何不哭先師陸云
0352c29: 院主道得即哭主無對。代云大夫不可忘卻。
0352c30: 雪峰問座主云如是兩字盡是科作麼生是本文主
0353a01: 無對。代叉手云疑殺阿難師兄。
0353a02: 有僧問訊南泉叉手而立泉云太俗生僧便合掌泉
0353a03: 云太僧生僧無對。代云老老大大分別不少。
0353a04: 龐居士訪大梅常禪師相見便問久嚮大梅未審梅
0353a05: 子熟也未常云熟也你向何處下口士云百雜碎常
0353a06: 云還我核子來士無對。代云待老夫與你屙出。
0353a07: 僧問魯祖禪師如何是不言言祖云你口在甚麼處
0353a08: 僧云無口祖云將甚麼喫飯僧無對。
0353a09: 代云問取貪嘴阿師。
0353a10: 夾山問華林禪師云遠聞和尚念觀音是否林云然
0353a11: 山云騎卻頭時如何林云出頭即從你騎不出頭騎
0353a12: 個甚麼山無對。代云總遭跨下。
0353a13: 南泉問維那今日普請作甚麼那云拽磨泉云磨從
0353a14: 你拽不得動著中心樹子那無對。
0353a15: 代云動也動也。
0353a16: 睦州問僧近離甚處僧云江西州云踏破多少草鞋
0353a17: 僧無對。代云從來赤腳走。
