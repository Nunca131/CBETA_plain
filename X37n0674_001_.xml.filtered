0746a01: 
0746a02: No. 674-A
0746a03:  俍亭和尚閱經十二種序
0746a04: 
0746a05: 俍亭大師所著閱經十二種。為有語耶。為無語耶。以
0746a06: 為無語懸河之口。亦既共聞。以為有語。法本無法。詎
0746a07: 庸詞費。然則達摩西來。不立文字。維摩詰說法。天女
0746a08: 散華。無語中有語。有語中無語也。俍師憫末學榛蕪。
0746a09: 高者獵空。卑者循記誦。孰與鏡原委晰疑義鰓然
0746a10: 慮之。故閱經諸篇。不惜剖露。為世津筏。其言曰。雲溪
0746a11: 抑不得已巳不免塗汙古人。推此志也。豈好辨歟。三藏
0746a12: 教典。西域聖人不得已巳而有言者也。閱經十二種。雲
0746a13: 溪大師不得已巳而言言者也。昔我孔子憂微言之將
0746a14: 絕。退而與七十子之徒。修明先王之道。刪詩書定禮
0746a15: 樂以垂示來世。然後六經之義炳若日月沛于江河。
0746a16: 俍師固吾孔子之徒也。其閱經也為無隱為不倦。猶
0746a17: 然孔子之志也。若迺杜口毗耶掩室摩竭。機用所契
0746a18: 同源共貫。聽俍師談經。而愚者解頤。辯者卷舌。青龍
0746a19: 疏鈔便可焚。說時默耶。默時說耶。十二種中雖旁
0746a20: 通曲喻。猶之乎不立文字云爾。息齋先生之語曰。俍
0746a21: 亭橫說豎說。深說淺說。無所不說。究竟實無一說。非
0746a22: 深知俍師惡能道此哉。
0746a23: 康九年庚戌中秋法弟楊雍建題于武林敬勝堂
0746a24: 
0746b01: 
0746b02: No. 674-B
0746b03:  俍亭和尚閱經十二種序
0746b04: 
0746b05: 藥山看經。貴圖遮眼。青華嚴念法華。皆後來傑出者。
0746b06: 豈獨太原上座善解三因。淨因小師兼通五教哉。俍
0746b07: 亭和尚本江左之名賢。傳洞山之正派。五家宗旨莫
0746b08: 不探微窮源論說同異。又復疏觀藏典拈弄成文。如
0746b09: 來禪祖師禪都成一貫。今人智識短淺未辨全經。動
0746b10: 云故紙堆頭漫勞採擇。不知世尊陞座迦葉破顏。
0746b11: 足山前拍拍是令。剎竿倒換取眼睛。貝葉傳來掀
0746b12: 翻鼻孔。自非宗說兩通。安能敲唱雙舉。此編一十二
0746b13: 種。變變化化出奇無窮。或藉教以明宗。或援儒以入
0746b14: 佛。遂令黃面瞿曇按下雲頭向曹溪路邊攙行奪市。
0746b15: 一班咬文嚼字的。曹劉顏謝潘陸徐庚。只得飲氣吞
0746b16: 聲匐伏靈山齊身拜倒。且謂之有文字耶。無文字耶。
0746b17: 宗耶教耶。儒耶佛耶。誠開闢以來未。有之書。固震旦且
0746b18: 國中不刊之典也。三千里外逢人不得錯舉。
0746b19: 傳曹洞正宗三十五世豫章黎元寬博庵道人拜題
0746b20: 
0746b21: No. 674-C
0746b22:  雲溪俍亭和尚閱經十二種序
0746b23: 
0746b24: 白馬新翻。金輪乍轉。魚山梵響傳逸格于黃初。支遁
0746c01: 清譚扇微風于江左。過廬林而問道。惝怳難憑。入瓦
0746c02: 官以窮經。逡巡莫返。豈必宋雲嶺上乃見西來。梁武
0746c03: 殿前方明祖意哉。或者謂五千卷軸盡成雲霧之堆。
0746c04: 三百宮庭悉屬形骸之府。然則馬鳴龍樹不當祖述
0746c05: 于少室門隅。無著天親宜早棄離于史陀天半矣。塞
0746c06: 河源而疏洛汭。埋天柱而封嶓岷。未為論之得也。俍
0746c07: 亭和尚鷲嶺重來。竹林應。指揮任意。驅碧黃馬
0746c08: 于雙樹之餘。舒卷忘情。題綠字赤文于畢之外。火
0746c09: 珠騰耀則海藏煥其龍文。純錦流霞則鮫宮郁其鴻
0746c10: 烈。論義及于微芒。談經偶止十二。問胡僧于鐵。降
0746c11: 等相招。走學士于籃輿。望風趨拜。池邊神女承几硯
0746c12: 而露濕珠囊。天上靈祗奉給侍而風驚虎觀。昔鼎州
0746c13: 道貴傳信字于金剛。投子望高拾言音于摩竭。相逢
0746c14: 杜順煙水言旋。覿面瑯琊山河作舞。固知剎竿臺畔
0746c15: 留雞足之袈裟。祇樹林中掛大庾之衣。支離者既
0746c16: 溺筌。宕往者復遺繩簡。悅笙簧于耳目。問律呂則
0746c17: 不辯伶倫。塗丹臒于墀。按黼黻則未知黑白。豈將
0746c18: 以隻履為芻車。黃梅為蒿矢耶。若乃儒童分衛。升闕
0746c19: 里而拜衣冠。仙子凌空。出關而存點畫。一篇之內
0746c20: 數語該通。一軸之中群言奔赴。風雲奏閶闔之間。日
0746c21: 月出崑崙之下。列子乘而御天。州來笑其觀正。吾無
0746c22: 以測是書矣。吾無以測是書矣。
0746c23: 山陰同門法弟祁駿佳隹法名淨超頓首拜撰
0746c24: 
0747a01: 
0747a02: 閱經十二種目次
0747a03: 華嚴頌梵網戒光楞伽心印
0747a04: 維摩饒舌圓覺連珠楞嚴答問
0747a05: 藥師燈彌陀舌相金剛三昧
0747a06: 心經句義法華懸譚涅槃末後句
0747a07: 
0747a08: 
0747a09: 
0747a10: No. 674-1
0747a11:  華嚴經頌
0747a12: 
0747a13: 曹洞嗣祖沙門　淨挺　著
0747a14: 禾郡　秋獄居士曹溶
0747a15: 　葵石道人朱茂時　閱
0747a16: 
0747a17: 世主妙嚴品
0747a18: 十里灘頭盪小舟。蘆花白鳥漫悠悠。木童那處曾相
0747a19: 識。鐵篴一聲歸去休摩竭國。
0747a20: 小橋村店踏春來。拂拂寒梅噴雪開。坐久不知身是
0747a21: 客。溪山樹兩徘徊摩尼雲。
0747a22: 子規啼徹鷓鴣啼。玉蝶飛樹影迷。無那前溪花發
0747a23: 處。一庭簫管送黃鸝天神讚詠。
0747a24: 秋山蕭瑟暮平。墜葉飄空宿鳥驚。何事亂雲孤嶂
0747b01: 外。獨瓢笠老僧行普賢。
0747b02: 仙人雲影望瑤臺。黃竹聲中動地哀。可是穆王留八
0747b03: 駿。小山煙水近蓬萊華藏海。
0747b04: 如來現相品
0747b05: 海天雲淨泛銀蟾。萬里光流江漢兼。況是空庭搏白
0747b06: 。碧山斜影水晶簾。
0747b07: 普賢三昧品
0747b08: 流螢千點小前。半畝蒼苔影矚天。不信光華同日
0747b09: 月。多年腐草路旁邊。
0747b10: 世界成就品
0747b11: 冰花千嶂玉樓臺。海飛翻香水來。幾處珠旗迷寶
0747b12: 樹。疑瑤島向天開。
0747b14: 桃源花發影重重。黃山頭景濃。左右繁華看不
0747b15: 盡。紺珠宮闕彩雲封。
0747b16: 毗盧遮那品
0747b17: 崆峒問道抑何求。帝子乘龍海上遊。覿面廣成還不
0747b18: 遠。碧雲天半影悠悠。
0747b19: 如來名號品
0747b20: 百億文殊度影來。山雲海樹轉崔嵬。莫教錯認騎牛
0747b21: 老。定說玻璃在五臺。
0747b22: 四聖諦品
0747b23: 彈罷琵琶擊唾壺。胡琴簫管共歌呼。繁音幾處留哀
0747b24: 怨。祗向風前唱鷓鴣。
0747c01: 光明覺品
0747c02: 珠簾一片影披披。銀漢飛光玉樹移。人在水晶宮闕
0747c03: 裏。壺斜映碧琉璃。
0747c04: 菩薩問明品
0747c05: 南皮才子縱高歌。徐阮應劉入網羅。偏是子桓誇慧
0747c06: 巧。彈擊舞婆娑。
0747c07: 淨行品
0747c08: 青旗千畝春晴。穜稑親懸黛耜行。豈為冷風留帝
0747c09: 籍。令他編戶習農耕。
0747c10: 賢首品
0747c11: 白水真人自古今。龍興大野遏平林。東陲建武開王
0747c12: 業。謹厚從前苦用心。
0747c13: 升須彌山頂品須彌頂上偈讚品
0747c14: 閒憑徒侶話從容。白鳥飛翻千杖松。兀坐渾忘時早
0747c15: 暮。疑身在最高。
0747c16: 十住品
0747c17: 望宮前堯母門。昭陽少子坐金根。軒轅寶鼎親承
0747c18: 授。揖讓昆明奉至尊。
0747c19: 梵行品
0747c20: 薰風拂拂藕花香。一枕砂亭送夕陽。閒泛小舟三四
0747c21: 里。亂翻荷葉打鴛鴦。
0747c22: 初發心功德品
0747c23: 巍巍師子獸中尊。三百毛那足論。獨許曼殊留伴
0747c24: 侶。倒騎青尾踏崑崙。
0748a01: 明法品
0748a02: 闕里衣冠重魯庭。幾年運斗著麟經。皇皇訪道從京
0748a03: 雒。紫仙公半效靈。
0748a04: 升夜摩天宮品夜摩宮中偈讚品
0748a05: 飄飄仙子列成行。簫管聲中舞鳳凰。身在秦宮閶闔
0748a06: 近。鈞天一曲舊來長。
0748a07: 十行品
0748a08: 留得支祈敢憚勞。多年委宛胈無毛。漫言客死從黃
0748a09: 熊。石紐靈符封禪高。
0748a10: 十無盡藏品
0748a11: 空納盡小葫蘆。落落狂歌滿道途。非是野人行徑
0748a12: 惡。從來邋遢老江湖。
0748a13: 升兜率天宮品兜率宮中偈讚品
0748a14: 未央宮殿倚天開。太乙光明夜來。豈謂神仙習歌
0748a15: 曲。梁繚繞歲星才。
0748a16: 十回向品
0748a17: 相將五老共遊河。龍馬休誇瑞應多。憔悴土茅茨
0748a18: 裏。為憐赤子半沈。
0748a19: 十地品
0748a20: 麗農山接廣桑西。碧海沈沈天路迷。迢遞十洲看不
0748a21: 見。香浮宮闕彩雲低。
0748a22: 十定品
0748a23: 杏花飄落柳如煙。盡日狂歌爛醉眠。笛夢中聲萬
0748a24: 里。亂隨飛鳥度晴川。
0748b01: 十通品
0748b02: 深山矮屋道人家。影松溪石磴斜。一自六朝零亂
0748b03: 後。半龕雲冷老袈裟。
0748b04: 十忍品
0748b05: 將軍躍馬度陰山。秋草黃花月半灣。血染兜鍪鬚鬢
0748b06: 白。受降城外幾時還。
0748b07: 阿僧祇品
0748b08: 潮迴千轉撥銀沙。晶玉迷迷海岸。無數野鷗飛不
0748b09: 盡。白華東畔吐朝霞。
0748b10: 如來壽量品
0748b11: 華開華落自年年。不學浮屠不學仙。留得武陵閒甲
0748b12: 子。逍遙犬且隨緣。
0748b13: 諸菩薩住處品
0748b14: 相隨劉阬上天台。采藥當年去不回。寂寂川原何處
0748b15: 問。石梁還待老人來。
0748b16: 佛不思議法品
0748b17: 軒丘遙望帝城。七聖迷迷意有餘。剩取玄珠招罔
0748b18: 象。乘風一夜到華胥。
0748b19: 如來十身相海品
0748b20: 一千山恣遠遊。白雲搖落影悠悠。自憐瘦骨堆荒
0748b21: 草。誰識西天老比丘。
0748b22: 如來隨好光明功德品
0748b23: 甘泉宮擁千官。武帝親頒承露盤。最是金莖函寶
0748b24: 月。仙人掌上影團團。
0748c01: 普賢行品
0748c02: 朝來雜戲點輕雲。吐火吞刀事不。原上魚龍還漫
0748c03: 衍。五陵豪客看紛紛。
0748c04: 如來出現品
0748c05: 池塘雨過露珠零。兩岸芙蕖覆綠萍。高樹鳥啼聲習
0748c06: 習。一蝴蝶舞蜻蜒。
0748c07: 離世間品
0748c08: 劍術傳來自白狷。黃衣舞袖獨軒軒。崑崙左轉憑南
0748c09: 極。太乙星陳天市坦。
0748c10: 珠簾風細影重重。粉黛三千露澤濃。齊上招仙拜王
0748c11: 母。珊瑚零亂玉芙蓉。
0748c12: 九嶷南服半豺狼。斷髮僬僥泣大荒。取雙丸還不
0748c13: 死。令他蠻府識君王。
0748c14: 青樓船簫鼓中。後庭花落滿江風。箜篌一囀人如
0748c15: 夢。斜日前山駕彩虹。
0748c16: 橫擔楖走天涯。斷迷客路斜。霜夜踏翻雲外
0748c17: 月。隔溪茅屋兩三家。
0748c18: 冠佩通天出建章。琉璃寶扇御爐香。登封昨夜留芝
0748c19: 蓋。侍從親承白玉光。
0748c20: 依稀四目認方相。夜半無頭走獝狂。偏是鬼王能肇
0748c21: 。紫衣車轂喜成行。
0748c22: 白狼白鹿滿山頭。穆滿迢迢向北遊。歸路唐公醉仙
0748c23: 酒。更餘神舞昆丘。
0748c24: 百萬天人帶寶刀。親隨鳳輦踏雲霄。憑將羽葆傳軍
0749a01: 令。平盪妖魔功業高。
0749a02: 離浮圖天際開。金鈴寶鐸設崇階。團團落影三千
0749a03: 丈。阿育同時受記來。
0749a04: 入法界品
0749a05: 昨夜神仙降小樓。桃碧藕滿空浮。隔山鸞飛鳴
0749a06: 處。說是人間聚窟洲□文殊現師子頻申三昧申手摩頂忽然不現。
0749a07: 道士徐宣海上來。漢家城闕漫徘徊。濤聲夜夜扶桑
0749a08: 國。槐柳千門去不回文殊樓閤彌勒樓閣。
0749a09: 金華飛滿華林園。芝蓋雲承日正暄。他化天宮渾不
0749a10: 遠。從教羅窟敢忘言逝多林娑羅林。
0749a11: 十里旗亭村店長。行人問路酒家忙。可憐腸斷簫聲
0749a12: 裏。一簇漁歌送夕陽善財南詢。
0749a13: 望望前山景迷。滿頭殘雪竹梢低。凍雲穿入寒巖
0749a14: 路。別有胡僧渡水西德雲相見。
0749a15: 白鷺池邊秋草多。竹林精舍問如何。千家佛火醒殘
0749a16: 夢。是處鐘聲滿櫂歌比丘比丘尼。
0749a17: 聞說天孫巧弄梭。掖庭人靜乞金波。只今瓜年年
0749a18: 設。誰共牛郎影渡河優婆夷。
0749a19: 優遊走馬向長安。滿目新豐人未殘。況是六街燈火
0749a20: 夜。醉斜貂帽倚闌杆長者　居士　童男　童女。
0749a21: 燕齊怪士逞風流。奱大親封五利。聞道成都信
0749a22: 卜。蜀人揚意最綢繆毗目仙人。
0749a23: 電擊雷轟光矚天。蛟螭動影看飛仙。須臾碧落長空
0749a24: 靜。小月星懸銀漢連勝熱婆羅門最寂靜婆羅門。
0749b01: 丫角兒童喜聚沙。無端影遍天涯。相看牧豎吹長
0749b02: 笛。江上歸鴻帶落霞河渚童子善知眾藝童子。
0749b03: 英雄手內血淋淋。刀橫施一片心。但得雅歌能勝
0749b04: 敵。綸巾匡坐且彈琴無厭足王妙光城王。
0749b05: 空踏遍小天魔。把手相將鷲嶺過。獨自剌船江上
0749b06: 望。沙汀迢遞滿青莎遍行外道婆施羅船師。
0749b07: 昭君一曲最銷魂。馬上琵琶拂淚痕。更有鴉黃恨年
0749b08: 少。乍憑銀管賦長門婆須密女瞿波女。
0749b09: 尤兵氣動星文。漢將旌旗天下聞。刀斗盡嚴程不
0749b10: 識。藍田餘勇李將軍觀自在菩薩正趣菩薩。
0749b11: 須彌身半踏天宮。舞杖還投芥子中。最苦修羅遮日
0749b12: 月。專車休更說防風大天神。
0749b13: 山前十里大王祠。擊鼓吹豳度歲時。但使人人愛耕
0749b14: 鑿。平陽咫尺是伊耆主地神主林神。
0749b15: 大角芒垂天漢東。支機浮逼斗牛宮。遙遙桂魄流餘
0749b16: 影。翹首榮光一夜中主夜神。
0749b17: 相從天姥足歡娛。碧草連空貯玉壺。回首小山瓊樹
0749b18: 外。凌風白鳳舞麻姑摩耶夫人天女。
0749b19: 長汀道者抱頭眠。樓閣橫斜布袋牽。彈指了知無別
0749b20: 事。原來祇索一文錢彌勒。
0749b21: 一縷金襴迦葉傳。山河大地舞翩。頭陀行裏親收
0749b22: 得。不在區區微笑邊普賢。
0749b23: 普賢行願品
0749b24: 露地全身水牯牛。綠楊芳草正悠悠。多年苗稼憑渠
0749c01: 力。蹄角臨風儘自由。
0749c02: 
0749c03: 華嚴經頌終
