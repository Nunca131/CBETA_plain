0233c07: 
0233c08: 
0233c09: 聯燈會要卷第二十七
0233c10: 
0233c11: 住泉州崇福禪寺嗣祖比丘　悟明　集
0233c12: 青原下第九世
0233c13: 潭州延壽惠輪禪師法嗣
0233c14: 廬山歸宗道詮禪師凡二僧問。承聞和尚。親見延壽
0233c15: 來。是否。師云。山前麥熟也未。
0233c16: 僧問。九峰山中。還有佛法也無。師云有。如何是九峰
0233c17: 山中佛法。師云。石頭大底大。小底小。
0233c18: 韶州白雲祥禪師法嗣
0233c19: 連州保峰和尚凡四示眾云。看天看地。新羅國裏。和
0233c20: 南不審。日銷萬兩黃金。雖然如是。猶欠少在。
0233c21: 示眾云。盡十方世界。是箇木羅漢。幡竿頭上。道將一
0233c22: 句來。
0233c23: 師問僧。甚處來。僧云。大容來。師云。大容近日作麼生。
0233c24: 僧云。合得一甕醬。師喚沙彌。將一水來。與這僧照
0234a01: 影。
0234a02: 師見僧。從法堂階下過。師敲繩床。作聲。僧云。若是這
0234a03: 箇。不消拈出。師喜。近前詰之。僧無說。師便打。
0234a04: 韶州月華和尚凡一有一老宿。上法堂。東西顧視云。
0234a05: 好箇法堂。要且無主。師召云。且坐喫茶。老宿問。玄中
0234a06: 最的。猶是龜毛兔角。不向二諦中修。如何密用。師云。
0234a07: 側。老宿云。與麼則折拄杖。割斷草鞋去也。師云。細
0234a08: 而詳之。
0234a09: 吉州巴陵顥鑒禪師法嗣
0234a10: 泐潭靈澄散聖凡二知門寬問師。甚處來。師云。水清
0234a11: 月現。寬云。好好借問。師云。褊衫不染皂。寬云。喫茶去。
0234a12: 寬一日又問。到來數日。且喜安樂。師云。菠菱好。
0234a13: 寬云。作這箇去就那。師云。王字不著點。寬拊掌大
0234a14: 笑。
0234a15: 隋州智門師寬禪師法嗣
0234a16: 江陵福昌惟善禪師凡十一示眾。拈拄杖一劃云。盡乾
0234a17: 坤大地。微塵諸佛。總在福昌這裏。說佛說法。諸禪德。
0234a18: 若也會得。出來與汝證據。若也不會。花須連夜發。莫
0234a19: 待曉風吹。
0234a20: 師問僧。近離甚處。云大別。師云。在彼多少時。云三年。
0234a21: 師云。水牯牛便甚麼人作對。云不曾觸他一粒米。師
0234a22: 云。二時喫箇甚麼。僧無語。師便打。
0234a23: 有僧來。一圓相。師便喝云。野狐精。僧作擲勢。以
0234a24: 拶之者三。師云。蒿箭子。僧作禮。師便打。
0234b01: 師問僧。近離甚處。云安州。師云。甚麼物恁麼來。云請
0234b02: 師辨看。師云。驢前馬後漢。僧便喝。師云。驢前馬後漢。
0234b03: 又惡發作麼。僧又喝。師便打。僧無語。師喝云。這瞎驢。
0234b04: 打殺一萬箇。有甚麼罪過。參堂去。
0234b05: 有僧。自號映達磨。纔入方丈門。提起坐具云。展則
0234b06: 周沙界。不展則賓主不分。展即是。不展即是。師云。平
0234b07: 地喫交了也。映云。明眼宗師。果然有在。師便打。映云。
0234b08: 奪拄杖打和尚去。莫言不道。師云。棺木裏眼。且坐
0234b09: 喫茶。茶罷。映前白云。適來容易。觸忤和尚。師云。兩重
0234b10: 公案。罪不重科。便喝出。
0234b11: 師問僧。近離甚處。云承天。師云。不涉程途。道將一句
0234b12: 來。僧便喝。師便打。僧拈坐具。作摵勢。師笑云。喪車後
0234b13: 拋藥袋。
0234b14: 師問僧。近離甚處。云遠離兩浙。近發鼎州。師云。夏在
0234b15: 甚處。云德山。師云。武陵溪上。道將一句來。僧無語。師
0234b16: 自代云。水到渠成。
0234b17: 師問僧。甚處來。云復州。師云。甚麼物恁麼來。云請和
0234b18: 尚辨看。師云。禮拜著。僧云諾。師云。自領去。三門外。與
0234b19: 三十棒。
0234b20: 師問超山主。名甚麼。云與和尚同名。師云。回互不回
0234b21: 互。云不回互。師便打。
0234b22: 師問俗士。年多少。云四十四。師云。減一添一是多少。
0234b23: 士無對。師便打。叉自代云。適來猶記得。
0234b24: 僧問。祖意教意。是同是別。師云。巢知風穴知雨。問如
0234c01: 何是佛法大意。師云。東方甲乙木。
0234c02: 蘄州五祖師戒禪師凡七智門問師。暑往寒來。即不
0234c03: 問。林下相逢事若何。師云。五鳳樓前聽玉漏。云爭柰
0234c04: 主山高按山低。師云。須彌頂上擊金鍾。
0234c05: 示眾云。大迦葉擊金鍾於須彌頂上。普震大千。阿難
0234c06: 陀集總持於畢岩前。曲垂奧旨。今則大教東流。法
0234c07: 傳西祖。觀機應響。接物隨緣。有解問者。一任施呈。時
0234c08: 有僧出作禮。師云。切忌龍門點破額。
0234c09: 示眾云。涅槃含四德。唯我契真常。拈拄杖云。豈不是
0234c10: 四德。作麼生是真常。諸人還會麼。若不會。祖峰布
0234c11: 施諸人。乃云。拄杖子穿過真常。真常穿過四德。會
0234c12: 麼。祖峰解開布袋。一時傾出了也。諸人。有會底也
0234c13: 無。出來說看。祖峰與證明。若說不得。敲落鼻孔。
0234c14: 拽脫眉毛。以拄杖。擊香臺。下座。
0234c15: 示眾。拈拄杖云。彌勒先鋒。釋迦殿後。總在祖峰拄杖
0234c16: 頭上。諸人。還見麼。又道。我觀法王法。法王法如是。
0234c17: 會麼。會即出來道看。若也不會。伏惟尚饗。以拄杖。擊
0234c18: 香臺。
0234c19: 師問僧。近離甚處。云東京。師云。還見天子也無。云常
0234c20: 年一度。出金明池。師云。有禮可恕。無禮難容。出去。
0234c21: 僧問。截鐵鏌。猶是鈍。囓鏃當鋒事若何。師云。試
0234c22: 用看。云恁麼則獻上漢高王也。師云。見箇甚麼道
0234c23: 理。云苦痛深。師云。頭在我手裏。一任跳。
0234c24: 僧問。如何是佛。師云。鼻孔長三尺。云不會。師云。真不
0235a01: 掩偽。曲不藏直。問如何是道。師云。點。云點後如何。師
0235a02: 云。荊三卞四。
0235a03: 蘄州四祖諲禪師凡二示眾云。盡乾坤大地。三世諸
0235a04: 佛。天下老和尚。今日被山僧坐斷。無出頭處。設有
0235a05: 出頭得。也只是箇竹木精靈。雖然如是。未免擔枷判
0235a06: 事。
0235a07: 僧問。如何是祖師西來意。師云。一人傳。萬人傳實。
0235a08: 蘄州廣教懷志禪師凡二示眾云。舉令提綱。群魔屏
0235a09: 跡。全提祖印。坐斷十方。正恁麼時。老胡出來。也須乞
0235a10: 命。眾中若是作家。略希英鑒。
0235a11: 僧問。如何是佛法大意。師云。記來多少時。云學人
0235a12: 不會。師云。言猶在耳。
0235a13: 舒州龍門永禪師凡三示眾云。諸佛言詮。止啼為義。
0235a14: 祖師心印。莫可論之。向上一路。誰敢措足。直下會得。
0235a15: 已巳是不著便。
0235a16: 僧問。祖祖相傳。未審傳箇甚麼。師云。德山拄杖。僧云。
0235a17: 恁麼則師得其妙也。師便打。
0235a18: 僧問。如何是龍門路。師云嶮。云為甚麼如此。師云。點
0235a19: 額回來。
0235a20: 唐州天目契滿禪師凡一示眾云。迦葉親傳如來密
0235a21: 印。達磨西來。多少實。若論此事。權且認奴作郎。說
0235a22: 佛說祖。剜肉作瘡。直下單明。未是衲僧活計。作麼生
0235a23: 是衲僧活計。何不出來。對眾證據。時有僧出作禮。師
0235a24: 云。若是仙陀客。更不待揚眉。僧應諾。師云。金剛路兩
0235b01: 兩三三。
0235b02: 鄂州建福智通禪師凡二示眾云。直饒一句下。倜儻
0235b03: 分明去。早是不著便。遭他點污了也。衲僧家。合作麼
0235b04: 生。便下座。
0235b05: 僧問。如何是透法身句。師云。鸚鵡戀西秦。
0235b06: 襄州洞山守初禪師法嗣
0235b07: 岳州乾明睦禪師凡二師問洞山。停機罷賞時如何。
0235b08: 山云。水底弄傀儡。師云。誰是看翫者。山云。停機罷賞
0235b09: 者。師云。恁麼則知音不和也。山云。知音底事。作麼生。
0235b10: 師云。大盡三十日。山云。未在更道。師云。某甲合喫和
0235b11: 尚手中痛棒。山休去。
0235b12: 僧問。昔日靈山記。今朝嗣阿誰。師云。楚山突屼。漢水
0235b13: 東流。云恁麼則洞山的嗣也。師云。聽事不真。喚鐘作
0235b14: 甕。
0235b15: 鄧州廣濟通禪師凡一僧問。如何是佛法大意。師云。
0235b16: 黑漆崑崙牽白象。云和尚莫謾後學好。師云。好心不
0235b17: 得好報。
0235b18: 荊南府開福德賢禪師凡一示眾云。不用思而知。不
0235b19: 用慮而解。知解俱泯。合談何事。良久云。一葉落天下
0235b20: 秋。
0235b21: 僧問。如何是衲僧活計。師云。耳裏種田。
0235b22: 朗州德山密禪師法嗣
0235b23: 南岳南臺勤禪師凡二示眾云。南岳山裏寒。不似別
0235b24: 處寒。寒則樹結銀條。草鋪碎玉。江河凍定。四海成。
0235c01: 空結合。鳥道不通。雲布長郊。龍魚戶。當恁麼時。
0235c02: 命若懸絲。作麼生道。若道得。即紅日連天。若道不得。
0235c03: 冥冥長夜。
0235c04: 僧問。如何是祖師西來意。師云。一寸龜毛重七斤。
0235c05: 鼎州文殊應真禪師凡二示眾云。直釣驪龍。曲
0235c06: 釣蝦蟆蚯蚓。還有龍麼。良久云。勞而無功。
0235c07: 僧問。寶未出匣時如何。師云。在甚麼處。云出匣後
0235c08: 如何。師云。臂長衫袖短。
0235c09: 鼎州德山紹晏禪師凡二示眾云。一塵纔起。大地全
0235c10: 。一毛頭上。師子全身。一塵纔起。大地全。須彌山
0235c11: 重多少斤兩。一毛頭上。師子全身。大海水有幾許滴
0235c12: 瀝。有人道得。與汝拄杖子。天下橫行。若道不得。須彌
0235c13: 山。頭。大海水。溺汝身。
0235c14: 僧問。如何是祖師西來意。師云。桃源水繞白雲亭。
0235c15: 鼎州文殊寬禪師凡三示眾云。直教聞一句。一時
0235c16: 決了。已巳是不著便。遭他點污。合作麼生。
0235c17: 僧問。如何是文殊為人一句。師云。粗識好惡。云古人
0235c18: 捲席。意旨如何。師云。汝自不知時。
0235c19: 僧問。如何是雲門透法身句。師云。惜取眉毛。云為甚
0235c20: 麼如此。師云。非汝境界。
0235c21: 隋州雙泉郁禪師法嗣
0235c22: 鼎州德山慧遠禪師凡二開堂示眾云。無量法門。悉
0235c23: 已巳具足。然雖如此。且須委悉始得。其餘方便。昔時聖
0235c24: 人互出。乃曰傳燈。爾後賢者差肩。故云繼祖。是以心
0236a01: 心相傳。法法相印。且作麼生傳。作麼生印。舉起拂子
0236a02: 云。此乃人天同證。若如是。也遞相證明。其或未曉之
0236a03: 徒。請垂下問。僧問。如何是祖師西來意。師云。鐵門路
0236a04: 嶮。
0236a05: 示眾云。夫出家之人。生死事大。直須究取生滅之法。
0236a06: 既於剎那剎那之際。猶如電轉。電轉之法。無有所寄。
0236a07: 諸法生滅滅已巳。會麼。會即便會。不會即生死根本。
0236a08: 江陵府奉先深禪師法嗣
0236a09: 天台蓮華峰祥公庵主凡二師拈拄杖。示眾云。古人
0236a10: 到這裏。為甚麼不肯住。眾無對。師自云。為他途路不
0236a11: 得力。復云。畢竟如何。又自云。楖橫擔不顧人。直人
0236a12: 千峰萬峰去。
0236a13: 示眾云。若論此事。最是急切。切須明取始得。若也明
0236a14: 得。時中免被拘繫。便能隨處安閑。亦不要將心捺伏。
0236a15: 自然合他古轍去。若學處分劑。便須路布箇道理。以
0236a16: 為佛法。幾時得休歇去。上座。請與麼相委好。
0236a17: 郢州林溪敬脫禪師法嗣
0236a18: 西州鳳凰山智廣禪師凡二示眾云。朝朝相似日
0236a19: 日一般。更有新奇。也拈不出。以至諸聖出來。且不敢
0236a20: 誑於上座。因甚如此。為上座。是行人。如今與上
0236a21: 座。在這裏。聚集少時。早是欺屈諸人了也。更若停騰
0236a22: 是非鋒起。不如且歇。
0236a23: 僧問。如何是和尚此間佛法。師云。東壁打西壁。
0236a24: 潞府妙勝臻禪師法嗣
0236b01: 潭州大溈承禪師凡一僧問。梁皇。為甚麼不識達磨。
0236b02: 師云。彼此丈夫。問九年面壁。意旨如何。師云。一人傳
0236b03: 。萬人傳實。
0236b04: 益州香林澄遠禪師法嗣
0236b05: 隋州智門光祚禪師凡十二示眾云。汝等諸人。橫擔拄
0236b06: 杖。出一叢林。入一叢林。道。叢林有幾種。或有旃檀
0236b07: 叢林。旃檀圍繞。或有荊棘叢林。荊棘圍繞。或有荊棘
0236b08: 叢林。旃檀圍繞。或有旃檀叢林。荊棘圍繞。只如四種
0236b09: 叢林。是汝諸人。在阿那箇叢林裏。安身立命。若無安
0236b10: 身立命處。踏破草鞋。閻羅王。徵草鞋錢。有日在。
0236b11: 示眾云。三兩日來好雨。可謂滂沱。凡夫見水是水。天
0236b12: 人見水是璃。龍魚見水是窟宅。餓鬼見水是火。
0236b13: 衲僧家。喚作甚麼。若喚作水。又同凡夫見。若喚作
0236b14: 璃。又同諸天見。若喚作窟宅。又同龍魚見。若喚作
0236b15: 火。又同餓鬼見。是尋常。還作麼生。所以道。若是得
0236b16: 底人。道火不燒口。道水不溺身。每日喫飯。還少得
0236b17: 一粒麼。古人云。終日著衣喫飯。未曾咬著一粒米。未
0236b18: 曾挂著一縷絲。雖然如此。又須實到這裏。始得若未
0236b19: 到這田地。且莫掠。
0236b20: 示眾云。雪峰輥毬。羅漢書字。歸安斬。大隋燒畬。且
0236b21: 道。明甚麼邊事。還有人明得麼。試道看。若明不得。所
0236b22: 以道。斬須是斬手。燒畬須是燒畬人。瞥起情塵
0236b23: 生妄見。眼底無筋一世貧。
0236b24: 示眾云。數日來好雨。且道。從甚麼處來。若道從天降。
0236c01: 且阿那箇是天。若道從地出。喚甚麼作地。若更不會。
0236c02: 所以道。天地之前徑。時人莫強移。箇中生解會。眼上
0236c03: 更安錐。
0236c04: 示眾云。赫日裏我人。雲霧裏慈悲。霜雪裏假褐。雹子
0236c05: 裏藏身。還藏身得麼。若藏不得。被雹子打破髑髏。
0236c06: 示眾云。南泉道。自小養一頭水牯牛。擬向溪東放。不
0236c07: 免食他國王水草。擬向溪西放。不免食他國王水草。
0236c08: 不免隨分納些些。他總不見得。所以雲門大師道。平
0236c09: 地上死人無數。過得荊棘林者。是好手。直饒截斷
0236c10: 凡聖。及盡有無。也只是老鼠入飯甕。未知有向上一
0236c11: 竅在。時有僧問。如何是向上一竅。師便打云。我早是
0236c12: 將一塊屎。驀口抹了。更來。洨我手作麼。
0236c13: 僧問。蓮華未出水時如何。師云。蓮華。云出水後如何。
0236c14: 師云。荷葉。
0236c15: 雪竇頌云。蓮華荷葉報君知。出水何如未出時。
0236c16: 江北江南問王老。一狐疑了一狐疑。
0236c17: 問如何是般若體。師云。蚌含明月。云如何是般若用。
0236c18: 師云。兔子懷胎。
0236c19: 雪竇云。非唯把定世界。亦乃安貼家。若也善
0236c20: 能參詳。便請丹霄獨步。
0236c21: 又頌云。一片凝絕謂情。人天從此見空生。蚌
0236c22: 含玄兔深深意。曾與叢林作戰爭。
0236c23: 僧問。如何是佛。師云。踏破草鞋赤走。云如何是佛
0236c24: 向上事。師云。拄杖頭上挑日月。
0237a01: 雪竇云。千兵易得。一將難求。
0237a02: 僧問。金剛眼中。著得箇甚麼。師云。一把沙。云為甚麼
0237a03: 如此。師云。非公境界。
0237a04: 僧問。國師三喚侍者。意旨如何。師云。憐兒不覺醜。云
0237a05: 國師辜負侍者。意旨如何。師云。美食不中飽人。侍
0237a06: 者辜負國師。意旨如何。師云。粉骨碎身未足報。
0237a07: 僧問。如何是透法身句。師云。胡猻繫露柱。問曹溪路
0237a08: 上。還有俗談也無。師云。六祖是盧行者。問一切智智
0237a09: 清淨。還有地獄也無。師云。閻羅王是鬼做。
0237a10: 洪州同安志禪師法嗣
0237a11: 鼎州梁山緣觀禪師凡六示眾云。垂絲千尺。意在深
0237a12: 潭。一句橫空。白雲自異。孤舟獨掉。不犯清波。海上橫
0237a13: 行。不逢明鑒。
0237a14: 示眾云。停機罷賞。匿跡潛蹤。竹戶茆堂。眠雲臥月。青
0237a15: 松碧。枕石漱流。道不屬修。無心自悟。談玄唱道。莫
0237a16: 非雲水高人。鳥道無蹤。乃是道人行履。談玄則不挂
0237a17: 脣吻。履踐則鬼神難。悟之則剎那成佛。迷之則永
0237a18: 劫生死。有疑即決。不可守株待兔。抱拙守愚。潦倒無
0237a19: 成。空延歲月。
0237a20: 師與端長老坐。話次。有僧問。二尊不並化。因甚麼兩
0237a21: 人居方丈。師云。一亦非。
0237a22: 僧問。家賊難防時如何。師云。識得後不為冤。云識得
0237a23: 後時如何。師云。貶向無生國裏。云莫是他安身立命
0237a24: 處也無。師云。死水不藏龍。云如何是活水龍。師云。興
0237b01: 雲不吐霧。云忽遇興雲致雨時如何。師下繩床。把住
0237b02: 云。莫教濕老僧袈裟角。
0237b03: 僧問。如何是從上來傳底事。師云。渡水胡僧無膝。
0237b04: 背梵夾不持經。問如何是西來意。師云。嶺不傳
0237b05: 唐土信。胡人謾說太平歌。
0237b06: 師示眾。有偈云。赫日猶虧半。烏沉未得圓。若會箇中
0237b07: 意。牛頭尾上安。
0237b08: 韶州舜峰韶禪師法嗣
0237b09: 磁州桃園曦朗禪師凡一示眾云。若是唱道門風。權
0237b10: 且強名。若論祖宗提綱。難為開口。所以先聖道。向上
0237b11: 一路。千聖不傳。學者勞形。如猿捉影。諸禪德。且作麼
0237b12: 生商量。得與先聖齊去。眾中莫有作家底麼。便請離
0237b13: 前非。單刀直入。時有僧。出作禮。師云。真師子兒。問
0237b14: 靈山一會。何異今日。師云。當時妄想。此日猶存。
0237b15: 青原下第十世
0237b16: 金陵清涼法眼禪師法嗣
0237b17: 天台德韶國師凡九師處州龍泉縣陳氐子。問龍牙
0237b18: 云。天不能。地不能載。時如何。牙云。道者合如是。凡
0237b19: 經十七次問。牙云。若為汝說。汝已巳後罵我去。師後住
0237b20: 天台通玄峰。因澡浴。忽省前話。遂具威儀。焚香遙禮
0237b21: 龍牙云。當時若為我說。今日決定罵他。
0237b22: 妙喜云。只今也不少。
0237b23: 師問山。百匝千重。是何人境界。山云。左搓芒繩縛
0237b24: 鬼子。師云。不落古今。請師說。山云不說。師云。為甚麼
0237c01: 不說。山云。箇中不辨有無。師云。師今善說。山駭之。
0237c02: 師參五十三員善知識。後謁法眼。但隨眾而已巳。一日
0237c03: 有僧。問法眼。如何是曹源一滴水。眼云。是曹源一滴
0237c04: 水。僧罔措。師在座側。豁然開悟。凝滯釋。
0237c05: 示眾云。真空不二。萬德無言。正當明時。如王寶。所
0237c06: 以如來。於一切處。成等正覺。於刀山樹上。成等正
0237c07: 覺。於鑊湯爐炭裏。成等正覺。於棒下。成等正覺。所以
0237c08: 一動一靜。一去一來。一生一滅。未曾有纖毫異相。未
0237c09: 曾有纖毫別相。更無毫釐絲髮許。作見聞心識解會。
0237c10: 何故。儲仁者。誠謂是非路絕。妙性天機。所以道。汝生
0237c11: 我亦生。汝殺我亦殺。生殺輪王機。交馳如電掣。
0237c12: 示眾云。古聖方便。猶如何沙。祖師道。非風幡動。仁者
0237c13: 心動。斯乃無上心印法門。我輩是祖師門下客。合作
0237c14: 麼生。莫是風幡不動。汝心妄動麼。莫是不撥風幡。就
0237c15: 風幡道取麼。莫是動處是甚麼麼。有云。附物明心。有
0237c16: 云。色即是空。有云。非風幡動。應須妙會。如此解會。與
0237c17: 祖師。有何交涉。既不許如是會。諸上座。便合知悉。這
0237c18: 裏悟去。何法而不明。百千諸佛方便。一時洞了。若不
0237c19: 如此。設經塵劫。只自勞神。無有是處。
0237c20: 示眾云。佛法現成。一切具足。圓同太。無欠無餘。若
0237c21: 能如是。且誰欠誰剩。誰是誰非。誰會誰不會。所以道。
0237c22: 東去也是上座。西去也是上座。南去也是上座。北去
0237c23: 也是上座。上座因甚麼。得成東西南北去。若會得。自
0237c24: 然見聞覺知路絕。一切諸法現前。何故如此。為法身
0238a01: 無相。觸物皆形。般若無知。對緣而照。一時徹底會去
0238a02: 好。
0238a03: 師住通玄峰。有偈云。通玄峰頂。不是人間。心外無法。
0238a04: 滿目青山。
0238a05: 法眼聞得。乃云。只此一偈。可以起吾宗。
0238a06: 妙喜云。滅法眼一宗。只緣此一偈。
0238a07: 僧問名假法假。人空法空。向去諸緣。請師直指。師云。
0238a08: 謝此一問。云不王居壯。焉知天子尊。師云。貪觀天
0238a09: 上月。失手中橈。
0238a10: 僧問。敲打空鳴觳觳。石人木人齊應諾。六月降雪
0238a11: 落紛紛。此是如來大圓覺。如何是敲打空底。師云。
0238a12: 崑崙兒著鐵。打一棒行一步。僧云。恁麼則石人木
0238a13: 人齊應諾也。師云。還聞麼。
0238a14: 僧問。諸法寂滅相。不可以言宣。和尚如何為人。師云。
0238a15: 若到諸方。更舉一。云恁麼則絕於言句去也。師云。
0238a16: 夢裏惺惺。
0238a17: 問如何是古佛心。師云。此問不弱。云如何是絕滲漏
0238a18: 底句。師云。口似鼻孔。
0238a19: 問三世諸佛。為甚麼不知有。師云。是知有。云狸
0238a20: 奴白牯。為甚麼知有。師云。甚麼處。見三世諸佛。
0238a21: 問淨慧寶印。和尚親傳。未審今日一會。分付何人。師
0238a22: 云。鼓。一頭打兩頭鳴。
0238a23: 金陵清涼泰欽禪師凡四開堂日。示眾云。某甲本欲
0238a24: 居山藏拙。養病過時。柰緣先師有未了底公案。出來
0238b01: 與他了。時有僧出問。如何是先師未了底公案。師
0238b02: 便打云。祖禰不了。殃及兒孫。僧云。過在甚麼處。師云。
0238b03: 過在我。殃及。
0238b04: 翠巖芝云。為眾竭力。禍出私門。
0238b05: 雲峰悅云。這老漢。一斯與奪。也似絕後光前。及
0238b06: 乎拶著。又龍頭尾。如今莫有為清涼作主
0238b07: 底麼。
0238b08: 李國主問。先師有甚未了底公案。師云。見分析次。
0238b09: 師問僧。近離甚處。云廬山。師拈起香匝云。廬山還有
0238b10: 這箇麼。僧無對。
0238b11: 僧問。百骸俱潰散。一物鎮長靈。未審百骸一物。相去
0238b12: 多少。師云。百骸一物。一物百骸。
0238b13: 雪竇別云。吾不如汝。
0238b14: 金陵報恩玄則禪師凡四法眼問師。曾見甚麼人來。
0238b15: 師云。曾見青峰和尚來。眼云。有何言句。師云。某甲曾
0238b16: 問。如何是學人自己巳。云。丙丁童子來求火。眼云。好
0238b17: 語。只恐錯會。試說來看。師云。丙丁屬火。將火求
0238b18: 火。如將自己巳。而求自己巳。眼云。與麼會。又爭得。師云。某
0238b19: 甲只恁麼。和尚尊意如何。眼云。問來。待我與道。
0238b20: 師理前問。眼云。丙子童子來求火。師言下大悟。
0238b21: 師開堂日。李王與法眼在會。有僧問。龍吟霧起。虎嘯
0238b22: 風生。學人知是出世邊事。到這裏。為甚麼不會。師云。
0238b23: 會取好。僧舉頭看師。又看法眼。便抽身入眾。眼與李
0238b24: 王失色。眼歸方丈。令侍者喚其僧至。眼問。上座適來
0238c01: 問底語。許具眼。人天眾前。何不禮拜。覆。便摵
0238c02: 一坐具。其僧三日後。吐光而終。
0238c03: 僧問。宗門中玄要。乞師一言。師云。汝行來。多少時
0238c04: 也。僧云。不曾逢伴侶。師云。少瞌睡。
0238c05: 問如何是不遷義。師云。江河競注。日月旋流。
0238c06: 金陵報恩玄覺禪師凡一聞鳩子鳴。問僧。是甚麼聲。
0238c07: 云鵓鳩聲。師云。欲得不招無間業。莫謗如來正法輪。
0238c08: 杭州報恩慧明禪師凡二問僧。近離甚處。云都城。師
0238c09: 云。上座離都城。到此山。都城少上座。此山剩上座。
0238c10: 剩則心外有法。少則心法不周。說得道理則住。不會
0238c11: 則去。僧無對。
0238c12: 師舉雪峰塔銘。問僧。從緣有者。始終而成壞。非從緣
0238c13: 有者。歷劫而長堅。堅之與壞。即且置。雪峰只今在甚
0238c14: 麼處。僧無對。
0238c15: 法眼代云。只今是成是壞。
0238c16: 漳州羅漢守仁禪師凡四示眾云。報恩這裏。不曾與
0238c17: 人揀話。今日與上座。揀一兩則。還願樂麼。諸上座。
0238c18: 脛自長。鳧脛自短。甘草甜。黃連苦。恁麼揀辨。還愜雅
0238c19: 意麼。諸上座。莫道血不通。泥水有隔好。且莫錯會。
0238c20: 珍重。
0238c21: 師問僧。甚處來。云福州。師云。涉如許多山嶺。那箇
0238c22: 是上座自己巳。云某甲親離福州。師云。只恁麼。別更有
0238c23: 商量。云更作麼生商量。師云。汝話墮也。
0238c24: 僧問。如何是祖師西來意。師云。喚甚麼作祖師西來
0239a01: 意。云恁麼則無西來意也。師云。由口頭道。
0239a02: 金陵鍾山義章禪師凡二示眾云。道遠乎哉。觸事而
0239a03: 真。聖遠乎哉。體之則神。我尋常示汝。何不向衣下
0239a04: 坐地。直下參取。須要上來。討箇甚麼。欲得省要麼。但
0239a05: 向僧堂裏。三門下。察舍裏。參取好。還有會處也未。若
0239a06: 有會處。試說看。
0239a07: 僧問。如何是祖師西來意。師云。不東不西。
0239a08: 金陵報恩文遂禪師凡一師問僧。甚處來。云曹山。師
0239a09: 云。幾程到此。云七程到。師云。行許多山林溪。何者
0239a10: 是汝自己巳。云總是。師云。眾生顛倒。認物為己巳。云如何
0239a11: 是學人自己巳。師云。總是。
0239a12: 杭州永明道潛禪師凡五法眼問。律中道。隔壁聞釵
0239a13: 釧聲。即名破戒。見觀金銀合雜。朱紫駢闐。是破戒。是
0239a14: 不破戒。師云。好箇入路。
0239a15: 示眾云。佛法顯然。因甚麼不會去。欲會佛法。問取張
0239a16: 三李四。欲會世法。參取古佛叢林。珍重。
0239a17: 僧問。牛頭未見四祖時如何。師云。看東看西。云見後
0239a18: 如何。師云。南看看北。
0239a19: 問如何是慧日祥光。師云。此去報恩不遠。云恁麼則
0239a20: 親蒙照燭去也。師云。且喜沒交涉。
0239a21: 僧問。至理無言。假言詮而顯道。如何是顯道底言。師
0239a22: 云。切忌揀擇。云如何是不揀擇。師云。元帥大王。太保
0239a23: 令公。
0239a24: 佛鑑勤云。大好不揀擇。
0239b01: 僧問。祖師西來。未審傳箇甚麼。師云。傳箇子。云恁
0239b02: 麼則心外有法去也。師云。心內無法。
0239b03: 廬山歸宗慧超禪師凡二師問法眼。如何是佛眼。云
0239b04: 汝是慧超。師於言下大悟。
0239b05: 雪竇頌云。江國春風吹不起。鷓鴣啼在深花裏。
0239b06: 三級浪高魚化龍。癡人猶戽夜塘水。
0239b07: 僧問。如何是佛。師云。我向汝道。即別有也。
0239b08: 廬山賢慧圓禪師凡一示眾云。出得僧堂門。見五
0239b09: 老峰。一生參學事畢。何用更到這裏。雖然如此。也勞
0239b10: 上座一轉。
0239b11: 洪州百丈恒禪師凡六師問法眼。外道問佛。不問有
0239b12: 言。不問無言。敘語未終。眼云。住住。擬向世尊良久
0239b13: 處會那。師於此大悟。
0239b14: 示眾云。諸上座。適來從僧堂裏出來。未跨門限。便
0239b15: 回去。已巳是重說偈言了也。更來這裏。不可重重下切
0239b16: 也。古人云。參他。不如自參。所以道。森羅萬象。是善
0239b17: 財之宗師。業惑塵勞。乃普賢之境界。若恁麼參得。即
0239b18: 與善財同參。若不肯與麼參。歸堂向火。參勝熱婆
0239b19: 羅門。珍重。
0239b20: 師或時上堂。眾纔集。師便云。喫茶去。或時眾纔集。便
0239b21: 云珍重。或時眾纔集。便云歇。後有頌云。百丈有三訣。
0239b22: 喫茶珍重歇。直下便承當。敢保君未徹。
0239b23: 僧問。承古有言。於無異法中。而說諸法。如何是無異
0239b24: 底法。師云。脛長鳧脛短。云如何體會。師云。有甚麼
0239c01: 可體會。
0239c02: 僧問。祖師西來。直指人心。見性成佛。未審此理如何。
0239c03: 師云。不用更如何。云學人不會。乞師慈悲。師云。靈利
0239c04: 人難得。
0239c05: 僧問。學人乍入叢林。諸事不會。時如何。師云。吾助汝
0239c06: 喜。問一物不將來時如何。師云。請將取去。問學人
0239c07: 欲作佛時如何。師云。汝許多時。作甚麼來。
0239c08: 杭州靈隱清聳禪師凡一示眾云。十方諸佛。常在汝
0239c09: 前。還見麼。若言見。將心見。將眼見。所以道。一切法不
0239c10: 生。一切法不滅。若能如是解。諸佛常現前。又曰。見色
0239c11: 便見心。且喚甚麼作心。山河大地。萬象森羅。青黃亦
0239c12: 白。男女等相。是心。不是心。若是心。為甚麼成物象
0239c13: 去。若不是心。又道。見色便見心。還會麼。只為迷此。而
0239c14: 成顛倒。種種不同。於無同異中。強生同異。若能直下
0239c15: 承當。頓豁本心。皎然。無一物。可作見聞。若離心。別求
0239c16: 解脫者。古人喚作迷波討源。卒難曉悟。
0239c17: 襄州清溪洪璡禪師法嗣
0239c18: 襄州天平從禪師凡一師到西院。居常自言。莫道
0239c19: 會佛法。今時箇舉話人。也無。西院聞之。一日遙見
0239c20: 師。遂召云。從。師舉頭。院云錯。師行三兩步。院又云
0239c21: 錯。師近前。院云。適來這兩錯。是西院錯。上座錯師云。
0239c22: 是從錯。院又云錯錯。師無語。院云。且在這裏。過夏。
0239c23: 待共上座。商量這兩錯。師當下便行。住後告眾云。我
0239c24: 當初行時。被業風吹。到汝州思明長老處。被他連
0240a01: 下兩錯。更留我過夏。待共我。商量這兩錯。我不道那
0240a02: 時錯。發足南方去時。早知道錯了也。
0240a03: 首山云。據天平作與麼解會。也未夢見西院在。
0240a04: 何故。話在。
0240a05: 蘄州五祖師戒禪師法嗣
0240a06: 洪州泐潭懷澄禪師凡一僧問。如何是佛。師云。文不
0240a07: 加點。問不與萬法為侶者。是甚麼人。師云。觀世音菩
0240a08: 薩。問如何是佛法大意。師云。文殊自文殊。解脫自解
0240a09: 脫。
0240a10: 筠州洞山自寶禪師凡二示眾云。總恁麼。風恬浪靜。
0240a11: 那裏得來。忽遇洪波浩渺。白浪滔天。當恁麼時。箇
0240a12: 水手也難得。眾中莫有把柂者也無。眾無對。師云。賺
0240a13: 殺一舡人。
0240a14: 問如何是佛。師云。腰長短。
0240a15: 復州北塔思廣禪師凡二問如何是衲僧變通事。師
0240a16: 云。東涌西沒。云通變後如何。師云。地肥茄子。
0240a17: 問如何是和尚家風。師云。左手書右字。云學人不會。
0240a18: 師云。歐頭柳。
0240a19: 潭州福嚴良雅禪師法嗣
0240a20: 潭州北禪智賢禪師凡二歲夜小參。示眾云。年窮歲
0240a21: 盡。無可與諸人分歲。且烹箇露地白牛。炊黍米飯。向
0240a22: 骨拙火。唱村田樂。何故。免見倚他門戶。傍他墻。剛被
0240a23: 時人喚作郎。便下座。至深夜。維那來問訊云。縣裏有
0240a24: 公人。到勾和尚。師云。作甚麼。那云。道。和尚宰牛。不納
0240b01: 皮角。師捋頭帽。擲地云。這箇不是。那就地拾得便行。
0240b02: 師跳下繩床。攔搊住。叫云。賊賊。那將帽子。覆師頂
0240b03: 云。天寒。且還和尚帽子。時法昌為侍者。師顧法昌云。
0240b04: 這箇公案。作麼生。昌云。潭州紙貴。一狀領過。
0240b05: 僧問。如何是佛。師云。匙挑不上。
0240b06: 鼎州文殊應真禪師法嗣
0240b07: 筠州洞山曉聰禪師凡六韶州曲江林氏子。示眾云
0240b08: 相見不揚眉。君東我亦西。紅霞穿碧落。白日繞須彌。
0240b09: 示眾云。井底生紅塵。高峰起白浪。石女生石兒。龜毛
0240b10: 寸寸長。若欲學菩提。但看此模樣。
0240b11: 送化主。示眾云。住持之事。勞他十方高人。且實際理
0240b12: 地。不受一塵。佛事門中。不捨一法。為清眾之故。所
0240b13: 以忘勞。盡大地。作箇胡餅。天下人盡得喫。唯有深沙
0240b14: 神不得喫。怒發將蒺棒打一棒。瓦解消。
0240b15: 僧問。德山入門便棒。猶是起模樣。臨濟入門便喝。
0240b16: 未免目生花。離此二途。未審洞山如何為人。師云。
0240b17: 天晴久無雨。近日有雲騰。云他日若有人。問洞山宗
0240b18: 旨。教學人如何舉似。師云。園枯槁甚。擔水潑菠菱。
0240b19: 云師唱誰家曲。宗風嗣阿誰。師云。竹錫挑擎千界月。
0240b20: 盂盛貯五天雲。云古聖說不到處。請師舉。師云。寒
0240b21: 星明月夜。寂寂萬家門。
0240b22: 僧問。無根樹子。向甚麼處。師云。千年常住一朝僧。
0240b23: 云如何是離聲色句。師云。南瞻部洲。北單越。云恁
0240b24: 麼則學人知恩不昧去也。師云。四海水深多少。
0240c01: 僧問。如何是佛。師云。理長即就。問祖師西來。當為何
0240c02: 事。師云。幾人被渠謾。問國師三喚侍者。意旨如何。師
0240c03: 云。年老心孤。云既是泗洲大聖。為甚麼在揚州出現。
0240c04: 師云。君子愛財。取之有道。
0240c05: 朗州德山慧遠師云法嗣
0240c06: 廬山歸宗善暹禪師凡二臨江軍人也。示眾云。一若
0240c07: 是二即非。東西南北少人知。休話指天并指地。青天
0240c08: 白雲徒爾為。以拄杖。繫繩床。下座。
0240c09: 僧問。達磨未來時如何。師云。清貧長樂。云來後如何。
0240c10: 師云。濁富多憂。問年窮歲盡時如何。師云。依舊孟春
0240c11: 猶寒。云更深夜靜時如何。師云。老鼠入燈籠。
0240c12: 隋州智門光祚禪師法嗣
0240c13: 明州雪竇重顯禪師凡二十四遂州李氏子。問智門。不起
0240c14: 一念。云何有過。門召師近前。師纔近前。門以拂子驀
0240c15: 口打。師擬開口。門又打。師豁然開悟。
0240c16: 師開堂日。普觀大眾云。人天普集。合發明箇甚麼事。
0240c17: 焉可互分賓主。馳騁問答。便當宗乘去。廣大門風。威
0240c18: 德自在。輝騰今古。杷定乾坤。千聖只言自知。五乘莫
0240c19: 能建立。所以聲前悟旨。猶迷顧鑒之端。言下知宗。尚
0240c20: 昧識情之表。諸人要知真實相為。但以上無攀仰。下
0240c21: 絕己巳躬。自然常光現前。箇箇壁立千仞。還辨明得也
0240c22: 無。未辨辨取。未明明取。既辨明得。能截生死流。同居
0240c23: 佛祖位。妙圓超悟。正在此時。堪報不報之恩。以助無
0240c24: 為之化。
0241a01: 示眾云。形興未質。名起未名。形名既兆。游氣亂清。拈
0241a02: 起拄杖云。大眾。拄杖子。是形名雙舉。還有過也無。有
0241a03: 即水底月。無即形名兆。若也究得。實謂恩大難酬。
0241a04: 示眾云。一問一答。總未有事在。直饒乾坤大地。草木
0241a05: 叢林。盡為衲僧。異口同音。各置百千問難。不消長老
0241a06: 彈指一下。並乃高低普應。前後無差。曠佛祖之妙靈。
0241a07: 廓人天之幽跡。如是則何假覺城東際。五眾咸居。古
0241a08: 佛廟前。此時參畢。
0241a09: 示眾云。田地穩密底。佛祖不敢近。為甚麼不起。
0241a10: 神通游戲底。鬼神不能測。為甚麼下不得。直饒十
0241a11: 字縱橫。朝打三千。暮打八百。
0241a12: 示眾云。春山疊亂青。春水漾碧。寥寥天地間。獨立
0241a13: 望何極。便下座。顧侍者云。適來有人。看方丈麼。者
0241a14: 云有。師云。作賊人心。
0241a15: 示眾云。國無定亂之。四海晏清。也不是分外。還有
0241a16: 梯山入貢者麼。
0241a17: 示眾云。十方無碧落。四面亦無門。古人向甚麼處見
0241a18: 客。或若道得接手句。許天上天下。
0241a19: 示眾云。上士相見。一言半句。如擊石火。瞥爾便過。應
0241a20: 非即言定旨。滯句迷源。從上宗乘。合作麼生議論。直
0241a21: 得三世諸佛。不能自宣。六代祖師。全提不起。一大藏
0241a22: 教。詮註不及。所以棒頭取證。喝下承當。意句交馳。還
0241a23: 同流浪。其有通方作者。共相證明。
0241a24: 示眾云。立賓立主。剜肉作瘡。舉古舉今。拋沙撤土。直
0241b01: 下無事。正是無孔鐵鎚。別有機關。合入無間地獄。明
0241b02: 眼衲子。應須自看。
0241b03: 師問大龍。語底默底不是。非語非默底更非。總是總
0241b04: 不是拈。大用現前。時人知有。大龍如何。龍云。子有
0241b05: 如是見解那。師云。這老漢。今日瓦解消。至晚。龍問
0241b06: 師。那裏是老僧瓦解消處。師云。轉見不堪。拂袖便
0241b07: 出。龍云。耐耐。師不顧。後舉似福嚴雅雅云。何不
0241b08: 與他本分草料。師云。和尚更買草鞋行。始得。
0241b09: 一日五人新到相看。師云。洞庭絕頂無行路。不假梯
0241b10: 航試道看。云特來禮拜和尚。師云。湛水停舟。徒勞運
0241b11: 濟。僧無語。師云。過這邊來。其僧齊過。師云。將頭不猛。
0241b12: 帶累三軍。參堂去。
0241b13: 師問僧名甚麼。云宗雅。師云。雅即不問。如何是宗。僧
0241b14: 無對。師云。且限三日。其僧頻來下語。師不諾。僧云。和
0241b15: 尚作麼生。師云。何不問。僧擬問。師連打數棒。
0241b16: 一日六人新到相看。師問參頭。夫為上將。須是七事
0241b17: 隨身。兩刃交鋒。作麼生。云久響和尚。有此一著。師云。
0241b18: 一著放過。還我草鞋錢來。僧便喝。師便打。僧約住棒。
0241b19: 與師一掌。師云。未到翠峰時。與三十棒了也。僧無
0241b20: 語。師云。且過一邊著。問第二僧。副將作麼生。僧茫
0241b21: 然。師云。一狀領過。喫茶了。師把住參頭云。適來公案。
0241b22: 這裏只恁麼。堂中作麼生舉。僧擬議。師打一坐具。便
0241b23: 推出。
0241b24: 一日六人新到相見。師問。還有作家禪客麼。參頭云。
0241c01: 和尚道甚麼。師云。點即不到。僧擬議。師便喝。僧無語。
0241c02: 師云。龍頭尾漢。復問第二僧。僧指參頭云。和尚問
0241c03: 。何不祇對。師與一掌。僧無語。復指第三僧。其僧茫
0241c04: 然。師云。一狀領過。
0241c05: 師問僧。甚處人。僧提起坐具。師云。蝦跳不出斗。僧云。
0241c06: 跳。師便打。僧云。更跳。師又打。僧便走。師喚回。僧
0241c07: 作禮云。觸忤和尚。師云。我要這話行。又走作麼。僧
0241c08: 云。已巳天下了也。師又打五棒。僧云。有諸方在。師云。
0241c09: 只管喫棒。師又喚第二人近前。僧近前。師云。是
0241c10: 甚處人。云鼎州。師云。敗也。云青天白日。師云。兩重公
0241c11: 案。云恰是。師以拄杖指云。擬跳那。僧議擬。師亦
0241c12: 打五棒。參頭云。這僧。與某甲喫棒不同。師云。一時近
0241c13: 前來。僧珍重便走。師隨後與一拄杖。
0241c14: 師問僧。近離甚處。云和尚道甚麼。師云。我問。近離
0241c15: 甚處。僧退身而立。師云。克由耐。不言來處。將拄杖
0241c16: 來。僧云。某甲近離奉川。師云。打野漢。何不早恁麼
0241c17: 道。復問第二人云。也一處來。云某甲近離大梅。師
0241c18: 云。兩段不同。好與三十棒。且放過。
0241c19: 師問聰道者云。久參事作麼生。聰云。青天白日。師云。
0241c20: 亂走作甚麼。聰便喝。師云。喫棒得也。擬舉手。師打
0241c21: 一坐具云。看。這瞎漢亂做。
0241c22: 師問僧。近離甚處。云天台。師云。還見智者麼。云見。師
0241c23: 云。為甚麼在我底。僧無語。師云。脫空妄語漢。
0241c24: 師問僧。近離甚處。云溫州。師云。還識永嘉大師麼。云
0242a01: 是鄉人。師云。與隔海在。云酌然。師云。面赤不如語
0242a02: 直。僧無語。師噓一聲。
0242a03: 師在大溈。為知客李殿院來。問云。知客是長老鄉人
0242a04: 那。師云不敢。李云。且在這裏。不得亂走。師云。本為行
0242a05: 。李云。行當為何事。師云。看亂走底。李大笑。
0242a06: 僧問。只在目前。為甚麼再三不。師云。截耳臥街。云
0242a07: 黑豆未生芽時如何。師云。餧驢餧馬。云生芽後如何。
0242a08: 師云。透水透沙。
0242a09: 僧問。牛頭未見四祖時如何。師云。恰恁麼。云見後如
0242a10: 何。師云。三生六十劫。
0242a11: 僧問。如何是雪竇境。師云。天無四壁。云如何是境中
0242a12: 人。師云。月在中峰。
0242a13: 鼎州彰法燈泗禪師凡一僧問。如何是佛法大意。師
0242a14: 云。多少人摸索不著。云忽然摸著時如何。師云。堪作
0242a15: 甚麼。
0242a16: 潭州雲繼鵬禪師凡三初謁雙泉雅禪師。雅令充
0242a17: 侍者。示以芭蕉拄杖話。經久無省發。一日雅向火次。
0242a18: 師侍立。雅忽問。拄杖子話。試舉來。與子商量。師擬舉。
0242a19: 雅拈火便摵。師豁然大悟。
0242a20: 白雲端頌云。與奪雙行驗正邪。纔爭拄杖便亡
0242a21: 家。驀然鐵棒如風至。失從前眼裏花。
0242a22: 示眾云。高不在絕頂。富不在福嚴。樂不在天宮。苦不
0242a23: 在地獄。良久云。相識滿天下。知心能幾人。
0242a24: 僧問。如何是佛法大意。師云。舌頭無骨。
0242b01: 鼎州梁山緣觀禪師法嗣
0242b02: 郢州太陽明安警延禪師凡十一師問梁山。如何是無
0242b03: 相道場。梁指觀音云。此是吳處士。師擬進語。梁急
0242b04: 索云。這箇是有相底。那箇是無相底。師於言下大悟。
0242b05: 作禮。叉手而立。梁云。何不道取一句。師云。道即不辭。
0242b06: 恐上紙墨。梁山呵呵大笑云。此語已巳後。上去在。
0242b07: 示眾云。諸禪德。須明平常無生句。妙玄無私句。體明
0242b08: 無盡句。第一句。通一路。第二句。無賓主。第三句。兼帶
0242b09: 去。一句道得。師子嚬呻。二句道得。師子返擲。三句道
0242b10: 得。師子踞地。縱也周十方。擒也一時坐斷。正恁麼
0242b11: 時。作麼生通得箇消息。大眾證明。若通不得來朝更
0242b12: 楚王看。時有僧出問。如何是平常無生句。師云白
0242b13: 雲覆青山。青山頂不露。云如何是妙玄無私句。師云。
0242b14: 寶殿無人不侍立。不種梧桐免鳳來。云如何是體明
0242b15: 無盡句。師云。手指空時天地轉。回途石馬出紗籠。問
0242b16: 如何是師子嚬呻。師云。終無回顧意。爭肯落平常。云
0242b17: 如何是師子返擲。師云。周旋往返全歸父。繁興大用
0242b18: 體無虧。云如何是師子踞地。師云。絕去來機。古今
0242b19: 無變異。
0242b20: 示眾云。莫行心處路。莫坐無處功。有無二俱離。廓然
0242b21: 天地空。所以南泉道。大家在這裏。喫莖菜。若更一
0242b22: 莖菜。入地獄如箭射。且道。是甚麼語話。
0242b23: 示眾云。文殊隱顯於人間。普賢出沒於眾中。若一
0242b24: 念通明。向文殊門裏發機。若通前後。超方不弱。
0242c01: 向普賢門裏出身。如今上來下去。頭上下。是箇甚
0242c02: 麼。上來也我辨。下去也辨我。句裏明宗即易。宗
0242c03: 中辨的則難。句裏明宗。為恁麼來。宗中辨的。諸
0242c04: 人試通箇消息看。大家證明。有麼。乃云。老僧今日。一
0242c05: 場醉酒。
0242c06: 示眾云。一句子。拈起也。滿目生光。放下也。寒雲收谷。
0242c07: 且道。不拈不放。喚作甚麼。洪波浩渺。白浪滔天。杲日
0242c08: 當空。森羅俱顯。若向言中取則。句裏明機。也似迷頭
0242c09: 認影。若也宗乘舉唱。石人拊掌。且道。石人明甚麼邊
0242c10: 事。乃云。露柱懷胎猶未可。鐵牛生處不難通。
0242c11: 示眾云。放一線道。縱橫可否。不放一線道。大難大難。
0242c12: 所以睦州和尚道。放一線道。也由睦州。不放一線道。
0242c13: 也由睦州。僧問。如何是放一線道。州云。量才補職。如
0242c14: 何是不放一線道。州云。萬里崖州。雖然如是。各在門
0242c15: 底施設。建立宗乘。大開徑路。大陽尋常道。握拳展手。
0242c16: 為訪知音。展則當處出生。握則隨處滅盡。恁麼告報。
0242c17: 猶尚不會。豈況言中宛轉。句裏藏鋒。覿面無私。徒伸
0242c18: 意。一句當軒。三門頭合掌。兩廊下行道。中庭裏作
0242c19: 舞。後門底搖頭。更有針鋒上師子。作麼生道。若委
0242c20: 悉去。放一線道。若也宗乘舉唱。老僧口門窄。
0242c21: 示眾云。廓然去。肯重去。無所得心去。平等心去。離彼
0242c22: 我心去。然後方可穩坐。所以古德道。牽牛向水東去。
0242c23: 也不免官家傜稅。牽牛向水西去。也不免官家傜稅。
0242c24: 不如隨分納些些。免被他家撈擾。作麼生是隨分納
0243a01: 些些底道理。但截斷兩頭。聖凡情盡。體露真常。事理
0243a02: 不二。即如如佛。若能如是。法法無依。平等大道。萬有
0243a03: 不繫。隨處碌碌地。更有何事。
0243a04: 師問聰上座。即石門慈照也。近離甚處。聰云。襄州。師云。作麼
0243a05: 生是不隔底句。云。和尚住持不易。師云。且坐喫茶。
0243a06: 聰便參堂去。侍者遂問。暫到祇對。住持不易。和尚為
0243a07: 甚麼。教且坐喫茶。師云。我他新羅附子。他酬我舶
0243a08: 上茴香。去問。他有語在。侍者問聰。適來祇對和尚。
0243a09: 住持不易。意旨如何。聰云。真不博金。
0243a10: 師問僧。甚處來。云洪山。師云。先師在麼。云在。師云。在
0243a11: 即不無。請渠出來。我要相見。僧云。師云。這箇猶是
0243a12: 侍者。僧無對。師云。喫茶去。
0243a13: 師問侍者。有一人。身紅爛。在荊棘林中。周匝火圍。
0243a14: 如何近附。救得此人。者云。六根不具。七識不全。師云。
0243a15: 教伊出來。我要與伊相見。者云。只今別無左右祇對。
0243a16: 師云。官不容針。
0243a17: 僧問。雲門透法身句。意旨如何。師云。記來多少時。
0243a18: 云深承和尚指示。師云。更不再撥。
0243a19: 
0243a20: 聯燈會要卷第二十七
