0593b15: 
0593b16: 四分律名義標釋卷第二十五
0593b17: 明　廣州沙門釋　弘贊在　輯
0593b18: 　　新安沙門釋　弘麗羅峰　校
0593b19: ●律藏卷第三十六
0593b20: 與欲
0593b21: 如墮篇七十五戒釋。事鈔云。凡作法事。必須身心
0593b22: 俱集。方成和合。設若有緣。不開心集。則機教莫同。
0593b23: 將何拔濟。故聽傳心口。應僧前事。方成彼此俱辦。
0593b24: 緣此故開與欲。凡是與欲之時。有其三種分別。一
0593c01: 者說戒時與欲。及清淨。二者自恣時。與欲自恣。三
0593c02: 者自餘羯磨。但言與欲。有云。惟除結界。不聽與欲。
0593c03: 以界未成。雖無別眾過。由不知界相。後有離衣。別
0593c04: 眾故。並須俱集。若欲廣說與欲者。應修威儀。對可
0593c05: 傳欲者。作是言　大德一心念。我某甲比丘。如法
0593c06: 僧事與欲清淨一說。其受欲者。持欲至僧中。彼羯磨
0593c07: 人問言。不來者說欲。即應具威儀。答言　大德僧
0593c08: 聽。某甲比丘。我受彼欲清淨。彼如法僧事與欲清
0593c09: 淨若非說戒。皆除清淨之言。如法僧事者。簡於非法。謂彼眾中如法僧事。我今與欲。
0593c10: 轝上
0593c11: 雲俱切。音于。又羊遇切。音豫。兩手對舉之車也。本
0593c12: 作輿。從車從舁聲。故也。
0593c13: 舁來
0593c14: 舁。音同轝。兩人對舉也。
0593c15: 那那由比丘
0593c16: 或云伽伽。根本律云。西羯多苾芻。僧祇律云。長老
0593c17: 劫賓那。有二弟子。一名難提。二名遮難提。癡病。
0593c18: 有時來。有時不來。破僧羯磨。佛聽僧與作狂癡羯
0593c19: 磨。然此狂癡病。有其三種。一說戒時。或憶。或不憶。
0593c20: 或來。或不來。二或憶而來。三或不憶不來。是中下
0593c21: 二種。不應與作羯磨。初一應作白羯磨。作羯磨已巳。
0593c22: 來與不來。不破僧羯磨。佛言。隨狂病時與作羯磨。
0593c23: 狂止還解。
0593c24: 瞻婆國伽伽河
0594a01: 瞻婆國。如破僧戒中釋。伽伽河。亦云伽渠池。或云
0594a02: 揭伽池。又云伽伽靈池。此但有名而無的翻也。
0594a03: 五大河
0594a04: 一曰恒河亦云殑伽。此為母河。下四是屬。二曰閻摩那河或云閻母那。又
0594a05: 云耶婆那。三曰薩羅河或云薩洛瑜。又云薩羅喻。四曰阿夷羅婆提
0594a06: 河或云阿氏羅筏底。如前釋。五曰摩河或云摩企。又云莫醯。婆沙論云。贍
0594a07: 部洲中有四大河。眷屬各四。隨其方面。流趣大海。
0594a08: 謂即此贍部洲中。無熱惱池。初但出四大河。一名
0594a09: 殑伽。二名信度。三名縛芻。四名私多此四河如前釋。殑伽
0594a10: 大河。有四眷屬兼母河成五。即上五大河。信度大河。有四眷屬。
0594a11: 一名毗簸奢亦云毗婆奢。二名藹羅筏底亦云伊羅跋提。三名
0594a12: 設呾荼盧亦云奢多頭。四名毗呾娑多亦云毗德多。縛芻大
0594a13: 河。有四眷屬。一名筏刺弩亦云婆那。二名吠呾剌刺尼亦云
0594a14: 毗多羅尼。三名防奢亦云多奢。四名屈婆亦云究仲婆。私多大
0594a15: 河。有四眷屬。一名薩梨。二名避魔亦云毗摩。三名地
0594a16: 亦云那提。四名電光亦云毗壽波婆。今於此中。惟說有廣大名
0594a17: 者。然四大河。一一各有五百眷屬。并本合有二千
0594a18: 四河。隨其方面。流趣大海。律云。五大河者。一是母
0594a19: 河。四是眷屬。母河從阿耨達池東面銀牛口流出。
0594a20: 繞池一。向南奔入中印度境。橫流而趣。分出四
0594a21: 河。成五百屬。流入大海。時佛往瞻波國。為諸比丘
0594a22: 說喻。其瞻波國。是中印度境。中印度一境之河。皆
0594a23: 屬牛口流出。佛居其五河之境。故引所共現見五
0594a24: 河為喻。如餘經律。常以恒河為喻。亦佛多居彼處。
0594b01: 故以為譬也餘經多以四大母河。喻於四姓。然非現所共見者。故本律不以為譬。
0594b02: 四念處
0594b03: 一身念處。二受念處。三心念處。四法念處。言念處
0594b04: 者。念即能觀之觀。處則所觀之境。謂眾生於色受
0594b05: 想行識五陰。起四顛倒。於色多起淨倒。於受多起
0594b06: 樂倒。夜想行多起我倒。於心多起當倒。今令其修
0594b07: 習四念處。以除四顛倒。所謂觀身不淨。觀受是苦。
0594b08: 觀心無常。觀法無我。是名為四念處也廣備經論。
0594b09: 四正勤
0594b10: 亦名四正斷。一已巳生惡法為除斷。二未生惡法不
0594b11: 令生。三未生善法為生。四已巳生善法為增長。言正
0594b12: 勤者。正則不邪。勤則不怠。謂於此四法。一心勤行
0594b13: 精進。故名為四正勤也文從語便。先除二惡。次生二善。據行必以已巳生善惡
0594b14: 居先。未生善惡居次。
0594b15: 四如意足
0594b16: 一欲如意足。二念如意足。三精進如意足。四思惟
0594b17: 如意足。言如意足者。謂所修之法。如願皆得滿足
0594b18: 也。肇師曰。如意足。神通之因也此四如意足屬定。六神通中。身如意
0594b19: 足。籍茲而顯。又通因定生。亦可六通。因茲並發。四正勤是慧。慧觀不勤。念處不成。反招散動。如風中燈。今
0594b20: 修如意。如加密室。令定慧均等也。此下有四禪句。前篇已巳出。斯不重標。
0594b21: 五根
0594b22: 一信根。二精進根。三念根。四定根。五慧根。言根者。
0594b23: 能生也。行者既得四如意足。智定安隱。即此五根
0594b24: 善法。若似若真。任運而生。譬如陰陽調適。一切種
0594c01: 子。悉有根生。故名為根也。
0594c02: 五力
0594c03: 一信力。二精進力。三念力。四定力。五慧力。言力者。
0594c04: 謂力能破壞諸惡不善。成辦善也。輔行問云。名同
0594c05: 於根。何須更立。答。善根雖生。惡猶未破。復更修習。
0594c06: 令根增長。是故此五。復受力名。根成惡破。故名為
0594c07: 力。釋籤云。無有欺怠瞋恨怨言。欺為信障。怠為進
0594c08: 障。瞋為念障。恨為定障。怨為慧障。若根增長。能破
0594c09: 五障。故名為力也。
0594c10: 七覺意
0594c11: 或云七覺分。即七菩提分。一擇法覺。二精進覺。三
0594c12: 喜覺。四除覺。五捨覺。六定覺。七念覺。覺謂覺了所
0594c13: 修之法。是真是偽。分謂支分。此七種法。各有支派
0594c14: 分齊。不相雜亂也。天台云。此七通名覺分者。無學
0594c15: 實學。七事能到。故通名為覺分也餘如前釋。
0594c16: 八賢聖道
0594c17: 或云八支聖道又云八正道。一正見。二正思惟。三
0594c18: 正語。四正業。五正命。六正精進。七正念。八正定。是
0594c19: 八通名正道者。正以不邪為義。今此八法。不依偏
0594c20: 邪而行。故名為正。是諸賢聖之所遊履。而通至涅
0594c21: 槃。故名為道也已巳上略依法界次第出其名目。廣如彼文。及諸經論悉備。此不繁述
0594c22: 然此四念處。四正勤。四如意足。五根。五力。七覺意。八正道。名七科法門。合為三十七道品。品其類也。謂此
0594c23: 七科法門。悉是入道淺深之氣類也。婆沙論問。何故先說四念住。乃
0594c24: 至後說八道支耶。答隨順文詞巧妙次第法故。又
0595a01: 隨順說者受者輕便。次第法故。又隨順增數次第
0595a02: 故。謂先說四。次說五。次說七。後說八故。又顯清淨
0595a03: 法。漸增長故。謂先修四。乃至後修八。然諸修行者。
0595a04: 由念住身等境。自相共相。如實了知。除自相愚。及
0595a05: 所緣愚。導起諸善。如有目者。引導盲徒。是故最初
0595a06: 說四念住。由念住力。了知境已巳。於斷修事。能發正
0595a07: 勤。故於第二說四正勝。由正勝力。令相續中過失
0595a08: 損減。功德增盛。於殊勝定。能正修習。故於第三說
0595a09: 四神足。由神足力。令信等五。與出世法為增上緣。
0595a10: 故於第四說於五根。根義既成。能招惡趣。煩惱惡
0595a11: 業。不能屈伏。故於第五說於五力。力義既成。如實
0595a12: 覺四聖諦境。無有猶豫。故於第六說七覺支。既如
0595a13: 實覺。四聖諦已巳。厭離生死。欣趣涅槃。故於第七說
0595a14: 八道支。
0595a15: 布薩
0595a16: 此云淨住。謂淨身口意如戒而住。六卷泥洹經。翻
0595a17: 云長養。長養二義。一清淨戒住。二增長功德。律攝
0595a18: 云。褒薩陀。褒薩是長養義。陀是持義。謂由集眾說
0595a19: 戒。便能長養善法。持自心故。又陀是淨除義。謂增
0595a20: 長善法。淨除不善故。淨法師曰。梵云褒灑陀者。褒
0595a21: 灑是長義。陀是清淨洗濯義。意欲令其半月半月。
0595a22: 憶所作罪。對無犯者說露其罪。冀改前。一則遮
0595a23: 現在之更為。二則懲未來之慢法。為此咸須並集。
0595a24: 聽別解脫經。令善法而增茂。住持之本。斯其上歟。
0595b01: 豈同堂禮懺而已巳哉。此乃但是汎兼俗侶。斂麤相
0595b02: 而標心。若據法徒。未足蠲其罪責。舊云布薩者。
0595b03: 也。律攝云。長淨之時。應令純熟善誦戒經者。為眾
0595b04: 誦之。先鳴揵稚。時諸苾芻。應自憶罪。如法說悔。然
0595b05: 後赴集。律本云。有三種布薩。十四日。十五日。月初
0595b06: 日。十誦云。聽二種布薩。一十四日。二十五日。又一
0595b07: 食前。二食後。又一晝。二夜。僧祇云。說戒有三種。若
0595b08: 十四日。若十五日。若中間布薩。中間布薩者。布薩
0595b09: 時。若僧不和合。一比丘於中唱言。若僧和合時。當
0595b10: 作布薩。若無一比丘唱者。一切僧得越毗尼罪。唱
0595b11: 者無罪。若十五日不和合。應初日布薩。初日不和
0595b12: 合者。應二日。乃至十二日布薩。若十四日。應正布
0595b13: 薩者。十三日不應作中間布薩。便就十四日布薩。
0595b14: 亦是中間布薩。亦名正布薩。若月大者。乃至十三
0595b15: 日和合。得作中間布薩。若不和合。不得十四日。應
0595b16: 就十五日布薩。何以故。不得頻日布薩。應隔日布
0595b17: 薩。是名中間布薩。應十四日布薩者。不得停至十
0595b18: 五日。應十五日。不得逆就十四日。若有因緣者得
0595b19: 作。若布薩時。賊入者。即應誦餘經偈。若賊知比丘
0595b20: 法。作是言。沙門。我已巳知。但說先所誦者。爾時比丘
0595b21: 應急誦。使章句不辯。令彼不知初中後。若有王來。
0595b22: 亦應如是。若有布薩將畢。有客比丘來及座者。即
0595b23: 名得布薩。不應為更誦。若客言。我未曾聞廣說波
0595b24: 羅提木叉。願為廣說。待僧罷已巳。然後與誦。不應早
0595c01: 作布薩。若一比丘住者。應待客比丘來。共作布薩。
0595c02: 若無客來。有罪者。應作是念。若得清淨比丘。此事
0595c03: 當如法除。作是念已巳。應心念口言。今十五日。僧作
0595c04: 布薩。我某甲比丘清淨。受布薩。如是三說若有罪。不作念
0595c05: 發露者。不應清淨法也。若二人三人。應展轉相言。三語布薩。若四人。若過四人。一人白已巳。然後布薩。若
0595c06: 布薩竟。有客比丘來者。應隨喜言。長老已巳作布薩。
0595c07: 我某甲隨喜。若不隨喜。應出界外作布薩。一住處。
0595c08: 不得再作布薩。若比丘遠行。布薩日至他住處。作
0595c09: 布薩已巳。不應默然去。應囑沙彌。若園民。若放牧者。
0595c10: 有比丘來。語令知。此中已巳作布薩。若無人者。應書
0595c11: 柱戶扇。或散華作相。彼後來者。應問。應求相。不得
0595c12: 輒作布薩。善見律言。云何得知正法久住。若說戒
0595c13: 不壞者是。
0595c14: 五歲
0595c15: 毗尼母論云。出家至五臘。要誦戒使利。不誦戒者。
0595c16: 有四種過。一不得畜弟子。二不得離依止。三不得
0595c17: 作和尚。四不得作阿闍梨。僧祇律云。比丘受具足
0595c18: 已巳。應誦二部毗尼僧尼二部。若不能。應誦一部。乃至應
0595c19: 誦一綖經。布薩應廣說五綖經五篇戒經。若有因緣。不
0595c20: 得者。乃至應誦四棄。及偈。餘者。僧常聞。若不誦作
0595c21: 布薩者。越毗尼罪。若舉眾不利者。應遣上座出界
0595c22: 外。心念口言。作布薩。餘三人界內。作三語布薩。即
0595c23: 是罰上座。律言。眾多癡比丘。不應共集在一處。時。
0595c24: 齊鄴東大覺寺釋僧範。姓李。平鄉人。戒德清高。守
0596a01: 禁無虧。嘗宿他寺。意欲聞戒。至於十五日說戒之
0596a02: 夜。眾議共停說戒。乃為法集。有僧昇座。將欲豎義。
0596a03: 敘曰。豎論法相。深會聖言。何勞布薩。僧常聞耳。忽
0596a04: 見一神。形高丈餘。貌甚雄峻。壅聳驚人。來到座前。
0596a05: 問豎義者。今是何日。答曰。是布薩日。神即以手搨
0596a06: 之。曳於座下。委頓垂死。次問上座。問答同前。搨還
0596a07: 將死。陵害二三上座已巳。神還掉臂而出。當時道俗
0596a08: 共非一。範師既見斯異。由是自勵一生。僧事私
0596a09: 緣。無敢說欲。乃至疾重。輿而就僧。病不堪輿。請僧
0596a10: 就房。恭敬說戒。闍境僧尼。承斯徵誡。至布薩日。無
0596a11: 敢虧法。又鄴下寶明寺。釋僧雲。辯聰詞令。備明大
0596a12: 小經論。崇附齋講。恒以常任。齊鄴盛昌三寶。雲著
0596a13: 名焉。住寶明寺。襟帶眾理。以四月十五日。臨說戒
0596a14: 時。僧並集堂。雲居上首。乃白眾曰。戒本防非。人人
0596a15: 誦得。何勞煩眾。數數聞之。可令一僧豎義。令後生
0596a16: 開悟。雲氣格當時。無敢抗者。咸從之。訖於夏末。常
0596a17: 廢說戒。至七月十五日旦。將昇草座。失雲所在。大
0596a18: 眾以新歲未受。交廢自恣。一時崩騰四出追覓。乃
0596a19: 於寺側三里許。於古內得之。體血流。如刀割
0596a20: 處。借問其故。云。有一丈夫。執三尺大刀。厲色瞋雲。
0596a21: 改變布薩。妄充豎義。刀膾身形。痛毒難忍。因接還
0596a22: 寺。竭情懺悔。乃經十載。說戒布薩。讀誦眾經。以為
0596a23: 當業。臨終之日。異香迎之。神色無亂。欣然而卒。時
0596a24: 咸嘉其即世懲革。不墜彝倫云出高僧傳。
0596b01: 不重誦
0596b02: 僧祇云。若誦戒時忘者。餘人得授。不聽逆誦。若誦
0596b03: 時有忘失者。得還補誦順。五分云。說戒時中忘。應
0596b04: 傍人授。猶忘更授。三忘。應更差人續次誦。不應重
0596b05: 誦。十誦云。說戒比丘。先當闇誦令利。莫眾僧中說
0596b06: 時錯謬。
0596b07: 摩夷
0596b08: 持法者。謂知修多羅藏。如何難等。持律者。謂知毗
0596b09: 尼藏。如優波離等。持摩夷者。謂善於訓導。宰任玄
0596b10: 綱。如大迦葉等。即持論師也。
0596b11: 罪名種相
0596b12: 相亦作性。南山云。受懺悔主。為分別罪名。及種與
0596b13: 相也。名謂六聚差別。種謂畜長。離衣。三十事異。相
0596b14: 謂一多不同。故律云。一名多種。住別異。尼陀那問。
0596b15: 何者是名。何者是種。答。波羅市迦。謂之為名。此所
0596b16: 作事。謂之為種。下之四部。名種亦然四部。即四篇也。毗尼
0596b17: 序云。凡有六種懺悔法。不可妄用。及有僥倖也。唐
0596b18: 有自欺。罪亦不除。要須廣問明律者。能斷之耳。五
0596b19: 分律云。聽向有罪比丘悔過。不得向同犯者悔過。
0596b20: 若病比丘。聽向同犯悔過。有部律云。佛言。對非同
0596b21: 分者。說除其罪。云何同分罪。云何非同分罪。謂波
0596b22: 羅市迦。望波羅市迦為同分。望餘非同分。僧殘望
0596b23: 僧殘為同分。望餘非同分。波逸底迦。乃至突色訖
0596b24: 里多。準上應知六聚者。一波羅夷。二僧殘。三偷蘭遮。四波逸提。五悔過法。六突吉羅。
0596c01: 守護
0596c02: 五分律云。若守護杖士。不肯去者。但說戒序竟。言。
0596c03: 餘僧所常聞。應作如是布薩。若有王來。亦爾。若有
0596c04: 因緣。不得五種說戒。應言。今十五日布薩時。各共
0596c05: 正身口意。莫放逸。此亦得名布薩。不得不布薩。十
0596c06: 誦毗尼序云。若共賈客行時。賈客住。廣說戒。若小
0596c07: 住。略說戒。若不住。三語說。若都不聽住。各各口語。
0596c08: 今日布薩說戒。若有白衣在比丘中。不得口語。應
0596c09: 一心念。今日布薩說戒。若有賊難。龍難。鬼難。亦爾。
0596c10: ●律藏卷第三十七
0596c11: ○安居犍度法
0596c12: 南山云。形心攝靜曰安。要期住此曰居。靜處思微。
0596c13: 道之正軌。理須假日追功。進心行。隨緣託處。志
0596c14: 唯尚益。不許馳散。亂道妨業。故律制三時。意存據
0596c15: 道。文偏約夏月。情在三過。一無事遊行。妨修出業。
0596c16: 二損生物命。違慈實深。三所為既非。故招世謗。以
0596c17: 斯之過。教興茲焉。
0596c18: 春夏冬
0596c19: 若依正教。應言冬春夏。今以順文故。隨俗故。故云
0596c20: 春夏冬也。金光文句云。俗法四時。謂春夏秋冬。冬
0596c21: 為歲末。春為歲始。若依佛說法。一歲三時。謂冬春
0596c22: 夏。夏為歲末。冬為歲始。何以故爾。為破諸弟子著
0596c23: 常。為開安居。迦提月。故沒秋時爾言沒秋時者。此有二義。一為破
0596c24: 保常故。以秋是收成時。物皆結實。人計為常為樂。為破此著故不言秋。佛為弟子。破保常心故也。二為開
0597a01: 後安居。立迦提月。令後安居人。續結得成。還名坐夏。其八月半內已巳回。若是秋時。便是坐秋。為此義故。故
0597a02: 去秋時。又為前安居者。開迦提月。以供辯事故也。記云。既開後安居。免於坐秋。則前安居人。得立迦提月。
0597a03: 廢秋之意。為此二緣。事鈔。問。何為但結三月。答。一生死待形。
0597a04: 必假資養。故結前三月。開後一月。為成供身衣服
0597a05: 故。二若四月盡結。則四月十六日得成。若有差脫。
0597a06: 便不得結。教法太急。用難常準。故如來順物。始從
0597a07: 十六日。至後十六日。開其一月。續結令成。故律本
0597a08: 增一法中。聽三種安居。謂前中後也。前則四月十
0597a09: 六結。中乃從十七日已巳去。至五月十五日。中間無
0597a10: 難隨結。後唯五月十六一日得結。此三時中。前後
0597a11: 二時是正。故律文云。有二種安居。前安居。後安居。
0597a12: 前安居住前三月。後安居住後三月。是以根本部
0597a13: 文。全無中間之說。又此二時。前一是正。後一為難
0597a14: 事緣。佛乃開許。故五分云。無事應前安居。有事聽
0597a15: 後安居。五百問中。有難事。聽從四月十六日。盡至
0597a16: 五月十五日。此一月中。隨結不失。前坐後坐人。唯
0597a17: 得一日結。過七月半已巳。盡八月半。於一月中。隨受
0597a18: 歲去。而不失夏。然此非律之正文。未可準用。如寄
0597a19: 歸傳云。前安居。謂五月黑月一日。後安居。則六月
0597a20: 黑月一日。唯斯兩日。合作安居。於此中間。文無許
0597a21: 處。至八月半。是前夏了。至九月半。是後夏了。此時
0597a22: 法俗。盛興供養。從八月半已巳後。名歌栗底迦月。江
0597a23: 南迦提設會。正是前夏了時。八月十六日。即是張
0597a24: 羯絺那衣日。斯其古法是中月數。皆上前一月。下西域記。并律攝皆同此也。
0597b01: 若有閏月。如下自恣篇。改日時句說。西域記云。貨邏國。東
0597b02: 嶺。西接波剌斯。南大雪山。北據鐵門。分為二十七
0597b03: 國。氣序既溫。疾疫亦眾。冬末春初。霖雨相繼。而諸
0597b04: 僧徒。以十二月十六日入安居。三月十五日解安
0597b05: 居。斯乃據其多雨。亦是設教隨時也。如來聖教。歲
0597b06: 為三時。正月十六日。至五月十五日。熱持也。五月
0597b07: 十六日。至九月十五日。雨時也。九月十六日。至正
0597b08: 月十五日。寒時也。故印度僧徒。依佛聖教。坐雨安
0597b09: 居。或前三月。或後三月。前代譯經律者。或云坐夏。
0597b10: 或云坐臘。斯皆邊裔殊俗。不達中國正音。或方言
0597b11: 未融。而傳譯有謬。僧祇律云。雨時應安居。至四月
0597b12: 十六日。應偏袒右肩。胡跪合掌言。長老憶念。我某
0597b13: 甲比丘。於此僧伽藍。雨安居。前三月。如是三說。若
0597b14: 比丘行道。未到住處。安居日至。即於路側。若樹若
0597b15: 車。應受安居。至明相出。趣所住處。到後安居日。如
0597b16: 法三說。對受安居。比丘行道。前安居日。不受安居。
0597b17: 一越毗尼罪。到所住處。後安居日。不受安居。二越
0597b18: 毗尼罪。是人破安居。不得衣施。明了論云。無五過
0597b19: 處。得在中安居。一太遠聚落。求須難得。二太近城
0597b20: 市。妨修道行。三多蚊蟻。自他兩損。四無可依人。人
0597b21: 具五德一未聞令聞。二已巳聞令清淨。三能決疑網。四通達無滯。五正見。五無施主
0597b22: 供給藥食。有此五過。並不可安居。毗尼母經云。若
0597b23: 有難緣。不聽安居。更餘處求。不得彊力而住。若
0597b24: 僧伽藍中。若別波演中。若樹下。應往看之。有敷具
0597c01: 不。此處無有音聲惱亂不。無師子虎狼賊蚊蟲水
0597c02: 等難不。此中可得安隱安居竟不。乃至復更思惟。
0597c03: 如世尊說。夏安居。要依波羅提木叉。此中有知法
0597c04: 解律解論藏者不。莫使我夏中。脫有所犯。欲除滅
0597c05: 之。無所趨向。又此眾中。有僧如父母教訓子者不。
0597c06: 若我犯罪。當詣彼生大慚愧。求於懺悔。彼上座憐
0597c07: 愍心故。時時當教授。今我不生放逸。如世尊說。破
0597c08: 僧大惡。如堅澀苦辛。無有樂者。此眾中無有健
0597c09: 諍。夏中不起破僧因緣事不。當不為我作留難不。
0597c10: 如是籌量已巳。然後受安居。律攝云。既至五月十五
0597c11: 日。其授事人。掃塗房舍。令清淨已巳。眾集之時。應告
0597c12: 白言。明日苾芻應作安居。夏中之事。咸應思念。至
0597c13: 十六日。授事人。應看人多少。可為辦籌。以香水洗。
0597c14: 香泥塗。安淨盤中。鮮華布上。以淨物覆之。鳴揵稚。
0597c15: 集大眾。籌置上座前。次應宣告。夏中眾制。令知眾
0597c16: 者。巡行告白。諸大德。若同心樂欲者。應此安居。諸
0597c17: 苾芻眾。不應夏中。更相詰罪。亦不應作非法制。令
0597c18: 諸苾芻。不安樂住。違者得越法罪。其行籌者。擎籌
0597c19: 盤在前。其收籌者。持空盤隨後。大師教主釋尊。先置
0597c20: 一籌。次諸大眾。皆捨本座。蹲居詳審。受取籌已巳。兩
0597c21: 手擎籌。置空盤上。若有求寂。其親教師。或軌範師。
0597c22: 應代取籌。次下護寺天神籌。既總行已巳。應數其籌。
0597c23: 白大眾言。今此住處。現受籌者。苾芻有爾許。求寂
0597c24: 爾許。施主某甲。營事人某甲。於某村坊。是乞食處。
0598a01: 時諸苾芻。皆應觀察乞食之處。既觀察已巳。當自念
0598a02: 云。我於此處。堪作安居。不令苦生。設生能遣。若有
0598a03: 病患。有看侍人。給我醫藥。諸有所須。悉皆充濟。作
0598a04: 是念已巳。應向屏處。對一苾芻。具修威儀。蹲居合掌。
0598a05: 受法受文。出彼部中。斯不勞錄。然此雖屬有部教儀。而法無偏黨。事既圓妙。可準用之。
0598a06: 修治
0598a07: 治者。攻理也。母經云。先受安居法竟。然後受房舍
0598a08: 敷具。房中應當修補塗治。及所坐。皆應一一料
0598a09: 理。南山云。若在檀越。村野。林樹。山巖。房舍等。安居
0598a10: 者。受法時。餘詞並同。惟改伽藍為異。若修治破壞
0598a11: 之語。局僧住處。隨事量度。其四眾作法。但改比丘
0598a12: 之言為別。餘文並同也。比丘尼。對比丘尼受安居。
0598a13: 沙彌應對比丘受。正學女。及沙彌尼。應對比丘尼
0598a14: 受。十誦云。上座欲受安居。應偏袒著衣脫革屣。胡
0598a15: 跪合掌。對下座。三說。若下座。從上座受安居。惟加
0598a16: 捉足。餘並同也。若無所依人可白。心念安居者。作
0598a17: 法文同。但除初句。及後問答之詞。具修威儀。如法
0598a18: 三說胡跪。即蹲踞也。
0598a19: 經營房主
0598a20: 求法傳云。但造寺之人。名為寺主。梵云毗訶羅莎
0598a21: 弭。若作番直典掌寺門。及和僧白事者。名毗訶羅
0598a22: 波羅。譯為護寺。若鳴揵稚。及監食者。名為羯磨陀
0598a23: 那。譯為授事。言維那者。略也陀那是授。羯磨是事。意道以眾雜事。指授
0598a24: 於人。舊云維那者。非也。維是華言。意道綱維。那是梵音。略去羯磨字也。僧史略。譯為知事。亦云悅眾。謂知
0598b01: 其事。悅其眾也。南山云。聲論以維那。翻為次第。謂知僧事之次第也。眾僧有事。集眾
0598b02: 平章。令護寺。巡行告白。一一人前。皆須合掌。各伸
0598b03: 其事。若一人不許。則事不得成。全無眾前打槌秉
0598b04: 白之法。若見不許。以理諭之。未有挾強。便加壓伏。
0598b05: 其守庫當莊之流。雖三二人。亦遣典庫家人。合掌
0598b06: 為白。若和方可費用。誠無獨任之咎。若不白而獨
0598b07: 用者。下至半斤之粟。即交被驅擯。若一人稱豪。獨
0598b08: 用僧物。處斷綱務。不白大眾者。名為俱底。譯
0598b09: 為家主。斯乃佛法之大疣。人神所共怨。雖復於寺
0598b10: 有益。而終獲罪彌深。智者必不為也。
0598b11: 藤像
0598b12: 藤。徒登切。音騰。藟也。今總呼草蔓莚如藟者為藤
0598b13: 藟。雷上聲。葛類。摩醯陀羅。如房舍揵度中釋。
0598b14: 蒲萄蔓
0598b15: 蔓。無販切。音萬。蔓。延也。然蒲萄苗。作藤蔓而生。極
0598b16: 長。綿披山谷。人多植之。
0598b17: 襯體
0598b18: 目得迦云。僧祇臥具。不應赤體而眠。赤體眠者。得
0598b19: 惡作罪。凡是僧祇所有臥帔。應以物襯。或將五條。
0598b20: 用意觀察。徐徐受用。律攝云。凡是僧伽臥具。受用
0598b21: 之時。不得隨宜將輕小坐具。及垢膩薄惡物。而
0598b22: 為儭替。得惡作罪。招黑背殃。根本羯磨云。如世尊
0598b23: 說。汝等苾芻。不應於僧伽臥具。不安襯替而為受
0598b24: 用。時六眾苾芻。或以垢膩薄破碎之類。用襯僧
0598c01: 伽臥具。爾時世尊。於日初分。執持衣。入薜舍離
0598c02: 而行乞食。以具壽阿難陀為侍者。世尊便見一人
0598c03: 脊背皆黑。遂命阿難陀曰。汝見此人脊背黑不。阿
0598c04: 難陀言。見。佛言。此人往昔。於迦攝波如來。正教中
0598c05: 出家。遂以隨宜惡物。用襯僧伽臥具。由彼昔時黑
0598c06: 業惡報。墮於地獄。又五百生中。常招黑背。由此過
0598c07: 患。是故苾芻。不應以薄破碎垢膩之物。襯僧伽
0598c08: 臥具。若是厚物。應可一重。必其故薄。兩重方用。若
0598c09: 不爾者。得越法罪以此證知。則凡是眾僧之物。必須慎護。免招後累。受無央苦報。
0598c10: 僧祇。即僧伽也。
0598c11: 毾
0598c12: 毾。土盍切。音榻。。都騰切。音登。毾。毛席也。廣蒼
0598c13: 云。毾毛。有文章也。釋名云。施之大前。小榻上。
0598c14: 所以登上者。因以為名焉。
0598c15: 氍毹
0598c16: 氍。商居切。音舒。氈緂之屬也。
0598c17: 繩
0598c18: 。古犬切。涓去聲。又與絹同吉券切。音眷。本是罟
0598c19: 屬。亦繩索之屬。
0598c20: 藏
0598c21: 。居許切。音舉。藏也。
0598c22: 梵動經
0598c23: 出長阿含經第十四卷中。
0598c24: 鑿祗桓
0599a01: 亦作祗洹。新云逝多林。如前釋。五分律云。時舍衛
0599a02: 國人。欲於祗洹鑿渠通水。波斯匿王聞。令言。若有
0599a03: 於祗洹通水者。當與大罪。後邊境有事。王自出征。
0599a04: 諸外道。欲併力通渠。諸比丘以此。語諸優婆塞。優
0599a05: 婆塞言。此非我等所制。可往白王。諸比丘言。世尊
0599a06: 不聽安居中。過七日往返。王去此遠。何由得往。便
0599a07: 以白佛。佛言。從今若有佛法僧事。若私事。於七日
0599a08: 外。更聽白二羯磨。受十五日。若一月日。出界行。
0599a09: 受日
0599a10: 若有佛僧塔事。及父母。檀越。七眾召請。并病藥等
0599a11: 緣。不及即日還。佛聽。受七日去。不及七日還。聽受
0599a12: 十五日去。不及十五日還。聽受一月日。及一月日
0599a13: 應還。五分。於七日外。更聽受三十夜。十誦。聽受三
0599a14: 十九夜。根本。極至四十夜。僧祇。事訖應還。若半月。
0599a15: 一月。二月。乃至後自恣應還。宣師云。凡諸部律。受
0599a16: 日。又各不同。後來諸師用事者。各執一部。不用餘
0599a17: 部。此亦是一家。今詳此諸部律文。互用皆得。所以
0599a18: 然者。如其定知前事須一夜。即用十誦受一夜法。
0599a19: 乃至七夜。亦如是。或須三十九夜。亦用彼文而受。
0599a20: 若須七日。乃至一月日。即用本部律文受法。若不
0599a21: 定知前事幾日當了。可用僧祇律文受日。後有人
0599a22: 不解。即誦四分羯磨文。為他受僧祇事。十誦三十
0599a23: 九夜。此皆非法不成。何以知耶。羯磨文中。牒事各
0599a24: 各不同。故知不成也。又本部三種受日。並不通夜。
0599b01: 不同他律。十律云。應五眾安居。五眾受日。若往赴
0599b02: 在道。事盡即須返界。以無法故。明了論中。有重受
0599b03: 七日法。律攝云。或有一夜事來。應受一日去。乃至
0599b04: 七日應受。對一苾芻而作。或頻受一日。或重受七
0599b05: 日。量事守持。若七日不了。當為羯磨。守持八日。乃
0599b06: 至四十夜而去。極多唯得四十夜。不得過。如世尊
0599b07: 說。多在界內。少在界外不聽過半夏在外而宿也。重請七日去
0599b08: 者。應計日數。亦不得過四十夜。若有命難等。不還
0599b09: 本處。不名破夏。若下三眾受七日時。求寂應對苾
0599b10: 芻。二女對尼而受。淨法師曰。下眾有緣。囑授而去
0599b11: 諸律。皆云聽受七日。而不出受文。惟根本部中有。今諸羯磨本。各已巳備文。茲依本部。準羯磨白中。應作。具
0599b12: 修威儀。對一比丘言。
0599b13: 長老一心念。我某甲比丘。今受七日法出界外。為
0599b14: 某事故。還來此中安居。白長老令知三說。應報云爾。根本部云。
0599b15: 所對之人。應報云。奧箄迦守持日者。答言。娑度十誦。無比丘。開從四眾受。及開獨住
0599b16: 比丘心念受日。即應準上文作。惟除所對之詞。淨法師云。奧箄迦。此譯云好。或云爾。亦是方便義。由此聖
0599b17: 教。為善方便。能趣涅槃。至安隱處。娑度。譯為善。又譯為善成。謂於其事。善而能成。凡是作法了時。及隨時
0599b18: 白事。皆如是作。不說者。得越法罪。梵漢狂說。舊云唱薩。言是善哉。此也。
0599b19: 優陀延
0599b20: 亦云優填。如十三事中。大房戒釋。
0599b21: ○自恣犍度法
0599b22: 九旬既訖。三月復周。夏罷歲終之晨。自恣任舉之
0599b23: 夕。是日法眾雲聚。齊濯慧命。僧伽和集。五滌戒身。
0599b24: 王臣廣陳檀供。俗侶弘修福善。人神共喜。凡聖同
0599c01: 歡。沙門慶道。此為大節。出家歲次。斯其臘祀。良以
0599c02: 近代趣失軌。不聞自恣之名。詎識任舉之事。惟
0599c03: 知固封小過。堅閉大愆。設欲芳饒。反為棘毒。纔相
0599c04: 覺察。便成怨競。至使後代無聞。新學絕聽。法言非
0599c05: 法。非律為律。佛所教敕。並皆亡沒。滅法之疣。實由
0599c06: 之矣。願諸智士。存心聖教。履古王之正規。遵先覺
0599c07: 之明制。秉持法炬。為世龜鏡。寧受千愚之毀。不逐
0599c08: 一迷者流。情志畢命猶如野獸。無欲見彼獅蛆。若
0599c09: 真法子。安能坐視者哉。
0599c10: 差授自恣
0599c11: 母經曰。云何名自恣。比丘夏坐已巳訖。於智慧清淨
0599c12: 比丘前。乞見聞疑罪。所以乞者。夏九十日中。欲明
0599c13: 持戒律。及與餘善。皆無毀失。是故安居竟。始得自
0599c14: 恣名。何故佛教作自恣。一各各相諫。二各各相憶
0599c15: 念。三互相教授。四各各相恭敬。五語皆相隨。六皆
0599c16: 有依。非無依。是故名自恣。比丘自恣時。得作一事。
0599c17: 一者自恣時。說見聞疑是餘如三十事中釋根本羯磨云。
0599c18: 佛言。汝等苾芻。去隨意日。有七八日在。當於隨近
0599c19: 村坊。預為宣告。或可言陳。或書紙葉。在棚車上。高
0599c20: 聲告語。令遠近咸知。仁等。苾芻。苾芻尼。及求寂等。
0599c21: 諸施主輩。若老若少。悉可諦聽。某寺僧伽。當作隨
0599c22: 意。仁等至時。於供養事。咸共修營。諸年少苾芻。應
0599c23: 供掃灑。所居寺宇。以新瞿摩。可淨塗拭。制底香臺。
0599c24: 並為莊校。諸舊住人。應可營造。諸好美膳。隨時供
0600a01: 設。有解三藏苾芻。及持經者。至十四日夜。應通宵
0600a02: 誦經。至十五日。宜可知時。作隨意事。勿過明相。大
0600a03: 眾許已巳。差隨意苾芻。或一或二。乃至眾多。要具五
0600a04: 德。如是應差。作前方便。眾既集已巳。先應問能。汝某
0600a05: 甲。頗能為夏坐僧伽。以三事見聞疑。而為隨意不。
0600a06: 彼答言。能。次差一苾芻。應先作白。方為羯磨。受隨
0600a07: 意苾芻。應行生茅。與僧伽為座彌沙塞律云布草。既行茅已巳。次後上
0600a08: 座。應為單白。或可受自恣人作白。白已巳。至上座前。次第面為自恣。律攝云。爾時上座。及餘下座。各各用心。
0600a09: 受得一把茅已巳。顛倒橫布。即移身近前。雙足俱蹈。手取少許。當前舉之。三說而為隨意事。若一
0600a10: 人為隨意者。應從上座為隨意。乃至下座。若二人
0600a11: 者。一從上座受隨意。一人從半已巳下至終。若差三
0600a12: 人。從三處起。餘義可知律攝云。若一人者。應對已巳作隨意人。而為隨意。若二
0600a13: 三人者。應更互為隨意事。根本。十誦。聽僧自恣竟。為僧作自恣人。乃共作自恣。十誦云。若
0600a14: 作自恣人。是上座。應偏袒著衣。曲身語第二上座。
0600a15: 長老今日自恣來。是時第二上座。偏袒著衣。胡跪
0600a16: 兩手捉上座足。三說自恣。若下座作自恣人。應偏
0600a17: 袒胡跪合掌。如是語上座。今日自恣來。上座亦應
0600a18: 偏袒胡跪合掌。三說自恣。如是次第。一切僧及己巳。
0600a19: 作自恣竟。應至上座前唱。僧一心自恣竟。根本羯
0600a20: 磨云。僧伽作法既了。次喚苾芻尼眾。令入眾中隨
0600a21: 意。苾芻在一邊坐。尼至其所。如大苾芻作隨意法。
0600a22: 次喚式叉摩拏。求寂男。求寂女。一一對受隨意皆對
0600a23: 隨意苾芻而作。本部則尼眾中。差人往大僧中說自恣。如本律文應作。其隨意苾芻
0600a24: 向上座前立。作如是言。大德。諸妹。二部僧伽。已巳
0600b01: 作隨意竟。二部僧伽。並應唱言。善哉已巳作隨意。極
0600b02: 善已巳作隨意。唱者善。如不唱者。得惡作罪。若至此
0600b03: 時。出家五眾。或兼俗旅。各以刀子針線。及巾帛等。
0600b04: 共為解夏供養現前眾。其受隨意苾芻。應持小刀
0600b05: 子。或將針線。或持諸雜沙門資具等。在上座前立。
0600b06: 作如是言。大德。此等之物。頗得與安居竟人。作隨
0600b07: 意施不。若於此處。更得諸餘利物。和合僧伽。應合
0600b08: 分不。舉眾同時答云。合分。若異此者。隨意苾芻。及
0600b09: 大眾。得越法罪。寄歸傳云。所有衣服刀子針錐之
0600b10: 流。受已巳均分。此日所以奉刀針者。意求聰明利智
0600b11: 也。隨意既訖。任各東西。即是坐夏已巳周。無勞更經
0600b12: 一宿此是有部律意。若行事鈔中。不聽出界。以破夏。離衣。由夜分未盡故。要十五日夜分訖。名
0600b13: 坐夏竟。至十六日。明相出。方出界去。
0600b14: 雜住
0600b15: 時有住處。前安居。後安居處。雜住。不知隨何者自
0600b16: 恣。佛聽隨上座。所在處自恣。上座或前或後。應隨
0600b17: 舊住者。舊住者。亦有前後。應隨多者自恣。僧祇云。
0600b18: 若安居眾中。有一人前安居者。至七月十五日。舉
0600b19: 眾應同此一人受自恣。自恣竟。坐至八月十五日。
0600b20: 若一切後安居。一切應八月十五日自恣。若比丘
0600b21: 村中安居。聞城中自恣日。種種供養。竟夜說法。眾
0600b22: 欲往者。應十四日自恣已巳。得去。此僧祇部。不聽此
0600b23: 處安居。餘處自恣。及不聽與欲受自恣。恐避舉罪
0600b24: 故。
0600c01: 改日時
0600c02: 律云。若王改日時。應隨。又云。聽十四日。十五日自
0600c03: 恣。又云。有三種自恣。十四日。十五日。月初日。或有
0600c04: 閏月者。若依閏月安居。七月十五日自恣。若不依
0600c05: 閏者。如摩得勒伽。數滿九十日自恣。若閏七月者。
0600c06: 取前月自恣。非前夏安居者。過閏已巳。數滿九十日
0600c07: 自恣。若修道安樂。延日自恣。得至八月十五日。
0600c08: ●律藏卷第三十八
0600c09: 教詔
0600c10: 詔。之笑切。音照。告也。教導之也。律云。年少比丘不
0600c11: 知自恣。佛言。應二師教詔。若教。喜忘不憶。應使授
0600c12: 自恣者教詔。若故復忘。應共句句說。百一羯磨注
0600c13: 云。如其不能誦得文者。紙抄書讀之。亦成其法。
0600c14: 六十二見
0600c15: 謂諸外道。於色受想行識五陰法中計我。每於一
0600c16: 陰中。起四種見。如於色陰上。計色即是我。為一見。
0600c17: 離色是我。為二見。色大我小。我住色中。為三見。我
0600c18: 大色小。色住我中。為四見。餘四陰亦爾。共成二十
0600c19: 見。約過去現在未來三世。成六十見。此六十見。因
0600c20: 以斷常二見。而為根本。故總成六十二見也計有是常
0600c21: 見。計無是斷見。廣如大品。及涅槃經等明。
0600c22: 
0600c23: 四分律名義標釋卷第二十五
0600c24: 
0601a01: 音釋
0601a02: 褒保字平聲。
0601a03: 鄴音業。鄴縣。乃齊桓公所築。
0601a04: 聳音竦。高也。驚也。
0601a05: 榻音擔入聲。手打也。
0601a06: 彝音夷。常也。法也。
0601a07: 
0601a08: 
0601a09: 
0601a10: 四分律名義標釋卷第二十六目錄
0601a11: 守籠那娑竭陀比丘安驛
0601a12: 尸陀林樂於六處阿槃提國
0601a13: 拘留歡喜山億耳
0601a14: 伊黎延陀耄羅耄耄羅十六義句
0601a15: 餘方持律五人數滿十日
0601a16: 須大皮野狸
0601a17: 野狐迦羅皮
0601a18: 迦那富羅革屣木
0601a19: 鹿角革屣阿羅革屣
0601a20: 富羅跋陀羅革屣真誓革屣
0601a21: 編邊革屣多帶革屣狚皮
0601a22: 似孔毛革屣芒草
0601a23: 蒲屣欽婆羅屐木屐
0601a24: 婆竭提國跋闍子寶瑱
0601b01: 修妒路拭鞔跟
0601b02: 斑豆鍵步挽車
0601b03: 得輦伊師皮戶樞
0601b04: 皮連若向菴鞮
0601b05: 作皮緊殊炭袈裟色
0601b06: 糞掃衣冢間衣垣上
0601b07: 受王職衣往還衣毗舍離黎奢
0601b08: 菴婆羅婆利婆羅跋提耆婆童子
0601b09: 得叉尸羅國賓迦羅婆伽陀城
0601b10: 髑髏禪國波羅殊提王
0601b11: 健步阿摩勒果患嚏
0601b12: 優華梵施王師達多
0601b13: 炎天子阿難賓坻那羅延藥
0601b14: 悉達多四無量行
