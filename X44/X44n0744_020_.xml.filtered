0553b12: 
0553b13: 四分律名義標釋卷第二十
0553b14: 明　廣州沙門釋　弘贊在　輯
0553b15: 　　新安沙門釋　弘麗羅峰　校
0553b16: ○一百七十八單提法
0553b17: 釋翅搜釋種也。迦維羅衛國赤澤國也尼俱律園無節樹園也
0553b18: 此是佛本生國也。
0553b19: 波逸提
0553b20: 此云墮。謂墮在燒覆障地獄也。
0553b21: 毀呰
0553b22: 呰。音子。呵也。口毀也。
0553b23: 麤惡罪
0553b24: 謂初二篇。及二篇中方便罪也。
0553c01: 除僧羯磨
0553c02: 此因比丘尼自犯眾罪。復於他俗家作無利益事。
0553c03: 三諫不止。聽僧作白二羯磨。差比丘尼。往白衣家
0553c04: 說其罪過。唯除此羯磨差往。已巳說露其罪。向說。無
0553c05: 犯。
0553c06: 實者
0553c07: 謂自實得過人法。向未受大戒人說。波逸提。若未
0553c08: 得。妄言得。波羅夷。
0553c09: 五六語
0553c10: 五語者。謂五陰法。及所有五語相應之法。六語者。
0553c11: 謂六根。及所有六語相應之法。此等皆是為彼解
0553c12: 說。如云色無我。乃至識無我。眼無常。乃至意無常。
0553c13: 有知女人
0553c14: 謂識知善惡。能解人情語言意趣。可作證明者。又
0553c15: 要是白衣。一切出家人。亦不得。以事同故也。
0553c16: 鬼神村
0553c17: 村者。聚也。謂一切鬼神。依託而住。猶若人村。故名
0553c18: 草木為鬼神村也。
0553c19: 坐蓐
0553c20: 蓐。音肉。薦也。以茭蒲等草為之。今借音為因蓐字。
0553c21: 別作褥非。
0553c22: 嫌窄
0553c23: 嫌。音賢。不平於心也。憎也。窄。音謫。狹也。迫也。
0553c24: 澆泥
0554a01: 澆。音驕。漓也。
0554a02: 戶扉
0554a03: 戶是門戶。扉。音非。戶扇也。以木為之曰扉。以葦為
0554a04: 之曰扇。
0554a05: 牖
0554a06: 。音瘡。牖。音有。在牆曰牖。在屋曰。穿壁為之也。
0554a07: 覆苫
0554a08: 苫。音閃平聲。亦音。蓋也。又編茅覆屋曰苫。
0554a09: 施一食處
0554a10: 謂有檀越於無住處村。建立福舍。凡有出家者至。
0554a11: 限施一食。或與一宿。無病比丘尼應受一食。不得
0554a12: 過受也。
0554a13: 非時
0554a14: 從旦至日中名為時。從中至暮。乃至明相未出。皆
0554a15: 名非時也。
0554a16: 食家
0554a17: 食者。男以女為食。女以男為食。謂男女行交會時。
0554a18: 更相受用。故名為食也。若白衣舍。行婬欲處。更無
0554a19: 別人。於此處強坐。令他夫婦所欲不得隨意者。故
0554a20: 得罪。若斷婬家。受齋家。若有尊重人在座。若此舍
0554a21: 多人出入處。並皆無犯。
0554a22: 四月
0554a23: 謂夏四月。此亦不必定。應隨施主請。或春四月。或
0554a24: 冬四月。或半月。一月。乃至四月。但不得過彼所請
0554b01: 之限。若過限索者。得罪。除常請等。不犯。
0554b02: 軍陣
0554b03: 陣。音振。師旅軍兵行列也。
0554b04: 戰
0554b05: 。音斗去聲。競也。爭也。戰。音旃去聲。也。
0554b06: 擊
0554b07: 。音歷。擊者。以指挃其肉令癢。而取笑也。
0554b08: 淨施
0554b09: 二種淨施。如上釋。真實淨施者。要問主然後得著。
0554b10: 展轉淨施者。問與不問。隨意著用。無犯。
0554b11: 青黑木蘭
0554b12: 青者。非大青。及純青也。黑者。是泥也。木蘭者。此是
0554b13: 木名。取其皮以染赤色也。
0554b14: 麤罪
0554b15: 麤罪者。謂波羅夷中偷蘭遮罪。及僧殘。僧殘中偷
0554b16: 蘭遮罪。若覆他波羅夷。即自得波羅夷。
0554b17: 若二若三
0554b18: 謂比丘尼。曾已巳二三番同作布薩聽說戒經。今自
0554b19: 知有罪。恐餘比丘尼發舉其事。故詐言始知也。
0554b20: 與欲
0554b21: 欲者。謂僧如法羯磨斷事。自心樂欲共同。而自有
0554b22: 三寶等緣者。即應與欲具修威儀。對一比丘尼言大姊一心念。
0554b23: 我某甲比丘尼。如法僧事與欲一說。若布薩時。應言與欲清淨。若自
0554b24: 恣時。應言與欲自恣。
0554c01: 手搏
0554c02: 搏。音博。謂作打心。擬手向彼。惟不著其身耳。
0554c03: 剎利
0554c04: 此云田地主。此是世界初之王種也。今若立王時。
0554c05: 取四大海水灌其頂上。故名為剎利水澆頭王。斯
0554c06: 其嫡也。若餘種姓。以水灌頂立為王者。亦名為剎
0554c07: 利水澆頭王。
0554c08: 未藏寶
0554c09: 謂夫人共王宿時。著金銀眾寶瓔珞。而此寶未藏
0554c10: 舉時。名未藏寶。
0554c11: 門閾
0554c12: 閾。音域。門限也。謂門下橫木。為外內之限也。
0554c13: 八指
0554c14: 謂如來八指也。如來八指。當常人二十四指。又言。
0554c15: 如來一指。二寸。八指當一尺六寸也。
0554c16: 陛孔
0554c17: 陛。音皮上聲。陛也。言除入陛孔者。謂除上
0554c18: 入陛孔木也。毗尼母論云。作法。一切。除上
0554c19: 入陛。下八指也。
0554c20: 兜羅綿
0554c21: 兜羅者。草木華綿之總稱也。
0554c22: ●律藏卷第二十五
0554c23: 噉蒜
0554c24: 蒜者。葷辛菜也。凡物辛臭者。皆曰葷也。有物葷而
0555a01: 非辛者。阿魏之類是也。有物辛而非葷。薑芥之屬
0555a02: 是也。有物葷而復辛。五辛是也。佛戒五辛。以其臭
0555a03: 穢。能障聖道。食之者。必招無間之業。今人不能戒。
0555a04: 即是不欲見聖道。而甘為無間之罪輩者。如楞伽
0555a05: 經。佛告大慧。如是一切蔥薤蒜。臭穢不淨。能障
0555a06: 聖道。亦障世間人天淨處。何況諸佛淨土果報。又
0555a07: 楞嚴經云。熟食發婬。生啖增恚。十方天仙。嫌臭遠
0555a08: 離。諸餓鬼等。其脣吻。常與鬼住。福德日消。長無
0555a09: 利益。大力魔王。現作佛身。來為說法。非毀禁戒。讚
0555a10: 婬怒癡。命終為魔眷屬。永墮無間。故涅槃經云。食
0555a11: 者當生苦處。汙穢不淨。又金棺敬福經云。飲酒食
0555a12: 肉五辛之人。雖造經像。勞而少功。主匠無益。諸天
0555a13: 不祐。又雜阿含經云。食五辛人。觸穢三寶。死墮屎
0555a14: 糞地獄。出為野狐豬狗。若得人身。其體腥臭。又決
0555a15: 定經云。若人食酒肉五辛入伽藍。墮豬胎中。後得
0555a16: 人身。常患腋氣。報應經云。七眾不得食肉葷辛。有
0555a17: 病。開在伽藍外。白衣家服。滿四十九日。香湯澡浴。
0555a18: 然後讀誦。不犯罪。僧祇律。開病比丘服蒜。聽七日
0555a19: 在一邊小房。不得臥僧褥。講堂處。大小便處。皆
0555a20: 不得到。不得僧中食。不得就佛禮拜。得下風遙禮。
0555a21: 七日滿。澡浴熏衣。方得入眾。若種蒜。若山蒜。如是
0555a22: 比蒜。及餘一切。若生若熟。若葉若皮。悉不得食五辛
0555a23: 者。一蔥二薤三四蒜五興渠。興渠者。梵音稍正云形具。此方本無。惟慈憫三藏。自西域歸至于闐。方
0555a24: 見。餘國不。其根麤如細蔓菁根而白。臭如蒜。彼國人種取根食之。時三藏冬到彼國。不見其枝葉。。言
0555b01: 九。薤。音械。
0555b02: 摩訶波闍波提
0555b03: 此云大生主。亦云大愛道。是佛姨母也。
0555b04: 胡膠
0555b05: 胡國多出此膠。故名胡膠。是彼方之樹膠也。
0555b06: 適意
0555b07: 適。音釋。如也。自得也。廣雅云。適善也。謂事物善好。
0555b08: 稱人心也。
0555b09: 茄蔞草
0555b10: 此是梵音。西國草名。非取草頭為義。經音義。作結
0555b11: 縷字。言上林賦云。布結縷攢戾莎。爾雅傳橫目孫
0555b12: 炎云。三輔曰結縷。今關西饒之。俗名句屢草也。
0555b13: 烏銜
0555b14: 銜。音鹹。凡口含物。皆曰銜也。
0555b15: 問訊
0555b16: 訊。音信。言也。謂發言問。以伸敬誠也。
0555b17: 謦欬
0555b18: 謦。音卿上聲。欬。音慨。謦欬之聲也。又輕曰謦。重曰
0555b19: 欬。
0555b20: 樹株
0555b21: 株。音諸。木根入土曰根。土上曰株也。
0555b22: 汪水
0555b23: 汪。音枉平聲。汪水。池水也。又停水曰汪。又深廣也。
0555b24: 巷陌
0555c01: 巷。音學去聲。里中巷也。直曰街。曲曰巷。陌。音麥。市
0555c02: 中街也。
0555c03: 摩納
0555c04: 此云年少。或云那羅摩納。此云人。皆一也。
0555c05: 墼上
0555c06: 音吉。未燒坏也。
0555c07: 埵上
0555c08: 音朵。堅土也。
0555c09: ●律藏卷第二十六
0555c10: 讖摩比丘尼
0555c11: 亦作差摩。義如前釋。
0555c12: 詛
0555c13: 詛。阻字去聲。盟詛也。孔氏曰。詛小於盟。釋文云。以
0555c14: 禍福之言相要曰詛。今言詛。謂願使之沮敗
0555c15: 也。
0555c16: 南無
0555c17: 或作南摩。或作曩謨。又作那謨。此云歸命。亦云歸
0555c18: 依。謂舉自身命而歸依。以顯誠敬之極也。善見論。
0555c19: 翻為歸命覺。覺即佛也。般若經云。佛言。若有一人
0555c20: 稱南無佛。乃至畢苦。其福不盡。智論問曰。云何但
0555c21: 空稱名字。便得畢苦。其福不盡。答曰。是人曾聞佛
0555c22: 功德。能度人老病死苦。若多若少。供養及稱名字。
0555c23: 得無量福。
0555c24: 迦羅比丘尼
0556a01: 根本尼律云。黑色苾芻尼。本是外道。常與諸尼共
0556a02: 諍。
0556a03: 椎
0556a04: 椎。音垂。擊也。然西國俗士。終歿臨喪。方以拍額椎
0556a05: 。哀號相泣。顯其不吉。出家之人。永絕斯模。豈得
0556a06: 趣釋父之門。而返習俗形儀。設有為之。即非釋女
0556a07: 也。
0556a08: 食噎
0556a09: 噎。音謁。食窒。氣不通也。
0556a10: 婆祇陀國
0556a11: 亦作婆祇提。又婆伽陀。即摩竭提國。是中天竺境。
0556a12: 如上釋。
0556a13: 襯身衣
0556a14: 襯。音藽。近身衣也。近身而著者。名襯身衣。臥時覆
0556a15: 身上。亦名襯體衣。此有三種作。上者從覆頭下至
0556a16: 踝。舒覆左手。掩令等沒。中者從覆頭下至半脛。舒
0556a17: 覆左臂。掩等至腕。下者從覆頭下至膝。舒覆左臂。
0556a18: 掩等半肘。
0556a19: 風
0556a20: 亦與暴。同蒲報切。庖字去聲。暴暴卒起貌。又猛也。
0556a21: 猝也。急也此與曬暴之暴不同。曬字從米。
0556a22: 汎漲
0556a23: 汎。音泛。漲。音障。大水泛溢也。
0556a24: 殺
0556b01: 。踏。蹋。三形。同達合切。談字入聲。踐也。
0556b02: 反叛
0556b03: 叛。盤字去聲。背叛扈也。跋扈。乃強梁之義。
0556b04: 模法
0556b05: 模。音謨。模範也。規模也。
0556b06: 盡漬
0556b07: 漬。音恣。浸也。
0556b08: 磔手
0556b09: 側格切。音窄。張也。開也。謂張指盡兩端也。佛一磔
0556b10: 手。廣二尺。又云。佛一磔手者。中人三磔手。此當常
0556b11: 人一肘半也。
0556b12: 六難事
0556b13: 毗尼母經云。一父母難。二兄弟姊妹難。三六親難。
0556b14: 四國王大臣難。五盜賊難。六野獸難。
0556b15: ●律藏卷第二十七
0556b16: 難陀
0556b17: 此云歡喜賢。亦云近歡喜。
0556b18: 袈裟
0556b19: 袈裟。是赤色義。亦是赤色草木之名。因將此草以
0556b20: 染衣。使作壞色。故就而號之為袈裟。即壞色衣。壞
0556b21: 其五大色。而成沙門之服也。
0556b22: 出迦絺那衣
0556b23: 謂至十二月十五日。眾僧羯磨共出此衣也。若出
0556b24: 此衣。五事利益不復得。餘如上釋。
0556c01: 舂磨
0556c02: 舂。音。擣米也。持杵臨臼。為之舂也。磨。眉波切。摩
0556c03: 去聲。北方名磑。江南呼磨也此亦方土物異。名號不同故也。
0556c04: 炊飯
0556c05: 炊。音吹。爨也。取其進火。謂之爨。取其氣上。謂之炊
0556c06: 爨。音竄。
0556c07: 嗤笑
0556c08: 嗤。抽知切。音鴟。廣雅云。嗤輕也。謂相輕笑也。
0556c09: 自手妨績
0556c10: 紡。妃兩切。音倣。說文云。網絲也。績。資昔切。音。緝
0556c11: 麻也。十誦律云。若為縫衣繩線。乃至六兩。不犯。內
0556c12: 法傳云。擎乞食。足得養身。雖曰女人。有丈夫志。
0556c13: 豈容恒營機杼。作諸雜業。廣為衣服。十重五重。禪
0556c14: 誦曾不致心。驅驅鎮惱情志。同俗粧飾。不顧戒經。
0556c15: 宜可門徒共相檢察。西國尼眾。斯事全無。並皆乞
0556c16: 食資身。居貧守素而已巳。問曰。若爾。出家尼眾。利養
0556c17: 全稀。所在居寺。多無眾食。若不隨分經營。活命無
0556c18: 路。違律教。便爽聖心。進退兩途。如何折中。身安
0556c19: 道盛。可不詳聞。答曰。本契出家。情希解脫。絕三株
0556c20: 之害種。偃四瀑之洪流。宜應畢志杜多。除苦樂之
0556c21: 邪徑。敦心少欲。務閑寂之真途。奉戒昏旦。斯即道
0556c22: 隆。豈念身安。將為稱理。若能守律。決鍊貞。則龍
0556c23: 鬼天人。自然遵敬。何憂不活。徒事辛苦。至如五衣
0556c24: 瓶。足得全軀。一口小房。彌堪養命。簡人事。省門
0557a01: 徒。若玉處泥。如蓮在水。雖云下眾。實智等上人矣
0557a02: 社多。即頭陀。此云抖擻。
0557a03: 支節
0557a04: 或云解支節。支。謂體之四支也。節。謂身筋節也
0557a05: 此戒不得誦習世俗術。後第六十九戒。不得學世俗伎術。
0557a06: 剎利
0557a07: 此。出天竺剎利書也。
0557a08: 鬼
0557a09: 謂起尸鬼也。
0557a10: 吉凶
0557a11: 謂知人吉凶。生死之相也。
0557a12: 解知音聲
0557a13: 謂解知一切禽獸音聲也。
0557a14: 轉鹿輪卜
0557a15: 亦名轉禽獸輪卜。謂作諸禽獸形像。周行列旋
0557a16: 轉。以卜吉凶。亦出天竺鹿輪書。然天竺異書。總有
0557a17: 六十四種。世術無不備焉。
0557a18: 治腹內蟲病
0557a19: 腹內蟲病者。即是蠱病也。今用厭蠱鬼名治之。
0557a20: 　奴吒　尼多那　阿若兜
0557a21: 　阿吒　毗律多　奴吒
0557a22: 　莎訶
0557a23: 三升水。銅盆上。以白練覆上。以七枚楊枝。縱橫安
0557a24: 上。三七。用竟。棄之廁中或用滅罪。或用六字大陀羅尼。之
0557b01: 即瘥。凡誦持法。必須專心至誠。信而無疑。即隨念所求。無有不靈驗者。
0557b02: 又觀世音菩薩說除卒得腹痛陀羅尼。
0557b03: 南無勒囊利　南無阿利　婆路吉坻舍
0557b04: 伏羅　菩提薩埵　摩訶薩埵　多擲哆
0557b05: 究之究之　羅之羅之　阿羅三婆陀尼移　莎
0557b06: 訶
0557b07: 若人卒得腹痛病困。宜急鹽水三。令腹痛者
0557b08: 飲之。其痛即差。
0557b09: 治宿食不消
0557b10: 六字大陀羅尼曰。
0557b11: 斯須何切地除切梯吐稽切曇徒紺切安於軻切荼徒嫁切
0557b12: 一般荼徒嫁切二葛羅馳除寄切稽由薩帝婆帝
0557b13: 三耶婆帝四底闍婆帝五頻頭摩帝六
0557b14: 佛告阿難。是能令宿食不消。尋得消化。能除吐
0557b15: 下等病。能除風病。熱病。冷病。雜病。能滅一切諸邪
0557b16: 術。能滅起屍。能滅一切形像厭蠱。阿難。若有人
0557b17: 知此神姓名者。彼則不怖畏王難。不怖畏怨敵
0557b18: 難。不怖畏賊難。不怖畏火難。不怖畏水難。若於城
0557b19: 邑聚落。及在曠野。悉無所畏。亦不為他人伺求其
0557b20: 過。無過可說。若食毒藥。毒不能害。轉為利益。此六
0557b21: 字大陀羅尼。乃是七三藐三佛陀所說。亦是梵
0557b22: 王娑婆主。釋提桓因。四大王所說。亦皆隨喜。破諸
0557b23: 術。消伏死屍。一切形像厭蠱。皆悉破壞斷滅。
0557b24: 又佛說神水。療一切病。
0557c01: 南無佛南無法南無比丘僧南無過去七佛　南
0557c02: 無諸佛　南無諸佛弟子　南無諸賢聖師　南
0557c03: 無諸賢聖弟子兼誦七佛名字第一唯衛佛　第二唯式
0557c04: 佛　第三隨葉佛　第四拘留秦佛　第五拘那
0557c05: 含牟尼佛　第六迦葉佛　第七釋迦牟尼佛。
0557c06: 此是佛說神。隨井池河泉。之三飲者。百
0557c07: 病皆除。
0557c08: 治毒
0557c09: 如藥犍度中。持自護慈念。以免毒。是也。如
0557c10: 佛說偈。令人誦得長壽以此護身。能免一切毒害。并得長壽。
0557c11: 我慈諸龍王天上及世間以我此慈心
0557c12: 得滅諸毒恚我以智慧聚用心殺此毒
0557c13: 味毒無味毒破滅入地去
0557c14: 此偈佛說。恒晨朝時。清淨已巳。誦一七。得無量功
0557c15: 德。滅一切惡。能令人長壽。
0557c16: 又觀世音菩薩說除中毒。乃至已巳死。陀羅尼。
0557c17: 南無勒囊利　南無阿利　婆路吉坻舍
0557c18: 伏羅　菩提薩埵　摩訶薩埵　多擲哆
0557c19: 莎梨莎梨　毗莎梨毗莎梨　薩婆毗沙　那含
0557c20: 尼　莎訶蛇同耶音。上五句同大悲
0557c21: 若人被諸雜毒。中毒欲死者。已巳死者。急以此。
0557c22: 於耳中。即差。縱暴死。還蘇。
0557c23: 婆羅
0557c24: 此云牢實。亦云力。
0558a01: 六法
0558a02: 六法如律文出。今述頌曰。
0558a03: 染心相觸盜四錢斷畜生命小妄語
0558a04: 非時噉食及飲酒是名式叉學六法
0558a05: 時諸比丘尼。輒度人出家。不先授與二歲學戒。便
0558a06: 受大戒。愚癡無知。不能學戒。不知戒相。以不知故。
0558a07: 造作非法。佛言。應與二歲學戒羯磨。十誦中。輒度
0558a08: 妊身女人。佛言。與二歲羯磨。可知有無。謂以六法
0558a09: 淨心。二歲淨身也。今按律意。不問有身無身。法爾
0558a10: 應與二歲學戒。聽十八童女。十歲曾出嫁者。各二
0558a11: 歲學戒。至年滿二十及十二。方與授具足戒。謂十
0558a12: 八童女。以不經勞苦。志節未成。未堪授以大戒。應
0558a13: 與二歲學法。設過十八。亦應與之餘如下釋。佛言。式叉
0558a14: 尼。一切大尼戒應學。除自手取食。授食與他。事鈔
0558a15: 云。式叉尼。具學三法。一學根本。謂四重是。二學六
0558a16: 法羯磨。所與者。謂染心相觸。盜四錢。斷畜生命。小
0558a17: 妄語。非時食。飲酒也。三學行法。謂大尼諸戒。及威
0558a18: 儀。並隨學之。但不得向說五篇罪名。若犯根本戒
0558a19: 法者。即應滅擯。若學法中犯者。更與二年羯磨。若
0558a20: 違行法。直犯佛教。即須懺悔。不壞本所學六法也。
0558a21: 僧祇律云。式叉摩那。在一切大尼下。一切沙彌尼
0558a22: 上坐。於式叉摩那不淨。於大尼淨。於大尼不淨。於
0558a23: 式叉摩那亦不淨。大尼得與式叉摩那三宿。式叉
0558a24: 摩那得與沙彌尼三宿。式叉摩那得與大尼授食。
0558b01: 除火淨。生種。取金銀錢。自從沙彌尼受食。尼不得
0558b02: 向說波羅夷。乃至越毗尼罪。得語不婬。不盜等。式
0558b03: 叉摩那。至布薩。自恣日。入僧中胡跪合掌。作是言。
0558b04: 阿梨耶僧。我某甲清淨。僧憶念持。如是三說而去。
0558b05: 後四波羅夷犯者。更從始學。十九僧殘已巳下。若一
0558b06: 一犯。隨所犯。作突吉羅悔。若破非時食。停食食。捉
0558b07: 錢金銀。飲酒。著華香。五戒者。隨犯日數。更學二歲。
0558b08: 學戒滿已巳。欲受具者。和尚尼。應白僧乞畜弟子羯
0558b09: 磨。然後二部僧中受具阿梨耶。此云聖者。或翻尊者。
0558b10: 癃跛
0558b11: 癃。音隆。罷病也。罷病。即殘病。古云。吾有疲癃之疾。
0558b12: 是也。。音碧。跛。波字上聲。者。兩足俱廢。跛者。一
0558b13: 足廢也。
0558b14: 瘖
0558b15: 瘖。音因。。音鴉。瘖。不能言也。
0558b16: 安陀會
0558b17: 此云下著衣。亦云中宿衣。即五條衣也。
0558b18: 多羅僧
0558b19: 此云上著衣。即七條衣也。
0558b20: 僧伽
0558b21: 此云重複衣。即九條。至二十五條衣也。
0558b22: 僧祇支
0558b23: 或云僧踦。應法師云。正言僧差。僧。此云掩覆。
0558b24: 差。此云腋。名掩腋衣。律文作僧祇支。或僧竭支。
0558c01: 或僧迦支。或僧迦。皆也。義淨三藏云。僧踦
0558c02: 者。即是此方覆膊。更長一肘。正當其量。用掩肩腋。
0558c03: 佛制。恐汙三衣。先用通覆兩肩。然後於上通披法
0558c04: 服。繞頸令急。級紐於肩頭。其紐。與衫相似。
0558c05: 衣總覆身。元不露膊。雙手不出。斂在前。乃至禮
0558c06: 敬三寶。及受大戒。噉食之儀。曾不輒許露出膊。
0558c07: 尼在寺時。法皆如是。僧亦同此。然噉食禮拜之時。
0558c08: 僧便露膊。五天皆爾。不見僧尼披覆膊者。若在寺
0558c09: 中。無帶紐法。由布輕澀。肩頭不墮。此方絹滑
0558c10: 施帶前。自是一家容儀。非關佛制。則但由先來
0558c11: 翻譯。傳授不體其儀。云僧祇支。復道覆肩衣。然覆
0558c12: 肩衣者。即僧踦。喚作僧祇支。乃是傳言不正。此
0558c13: 二元是一物。強復施其兩名。祇支似帶本音。覆肩
0558c14: 律無斯目。又此方古舊祇支。亦非本樣。合是厥蘇
0558c15: 洛迦。而縵偏開一邊。事當下裙也。此等非真。各有
0558c16: 參差。著用亦未閑其軌則。南海諸國。尼眾別著一
0558c17: 衣。雖復制匪。西方共名僧踦服。長二肘。寬二肘。
0558c18: 兩頭縫合。留一尺許。角頭刺剌著一寸。舉上穿膊貫
0558c19: 頭。拔出右肩。更無腰帶。掩腋蓋乳。下齊過膝。若欲
0558c20: 此服。著亦無傷。線則唯費兩條。彌堪掩障形醜。若
0558c21: 不樂者。即可還須同大苾芻著僧踦服。其寺內
0558c22: 房中。厥蘇洛迦。及僧踦。兩事便足。僧踦。取一
0558c23: 幅半。或絹。或布。可長四肘五肘。如披五條。反搭肩
0558c24: 上。即其儀也。若向餘處。須好覆形。如在屏房。袒膊
0559a01: 非事。春夏之節。此可充軀。秋冬之時。任情煖著。擎
0559a02: 乞食。足得養身。雖曰女人。而有丈夫之志矣南海。
0559a03: 是南天竺境。厥蘇洛迦。亦作俱酥洛迦。如下文釋。
0559a04: 覆肩衣
0559a05: 按此一服。準如上說。即是祇支之別名也。既其二
0559a06: 衣。同是一服。則尼之五衣。而缺其一。須知一是裙
0559a07: 也。如十誦律。尼眾五衣。其三衣並同名目。後之二
0559a08: 衣。一云覆肩。二云俱蘇羅。或云祇修羅。然俱蘇羅。
0559a09: 是俱蘇洛迦音同也。此即尼之下裙。今律不言裙。
0559a10: 而云覆肩祇支者。斯必也。故尼陀那云。厥蘇洛
0559a11: 迦。此譯為。昔云祇修羅者。人皆不識其事。此則
0559a12: 形如小是。尼五衣之數也。應譯為裙。寄歸傳云。
0559a13: 東夏諸尼。衣皆涉俗。所有著用。多並乖儀。準如律
0559a14: 說。尼有五衣。三衣同僧。四僧踦。五裙。上之四衣。
0559a15: 儀軌與大僧不殊。惟裙片有別處。梵云俱蘇洛迦。
0559a16: 此譯為衣。以其兩頭縫合。形如小也。長四肘。
0559a17: 寬二肘。上可蓋臍。下至踝上四指。著時入內使
0559a18: 過臍。各蹙兩邊。雙排脊。繫絛之法。量與僧同。
0559a19: 腋之間。無繫抹。假令少壯。或復衰年。乳高內起。
0559a20: 誠在無過。豈得羞人。不窺教檢。漫為儀飾。著脫招
0559a21: 愆。臨終之時。罪如濛雨。萬中有一。時復能改。然其
0559a22: 出外。及在僧前。并向俗家。受他請食。袈裟繞頸。覆
0559a23: 身。不合解其肩紐。不露臆。下出手餐。祇支偏袒。
0559a24: 衫之流。大聖親遮。無宜服用。準檢梵本。無覆肩
0559b01: 衣名。即是僧踦衣。此乃祇支之本號。既不道裙。
0559b02: 多是傳譯參差。應捨違法之服。著順教之衣。音椽竹
0559b03: 囤。盛榖器也。
0559b04: 癰疽
0559b05: 癰。音雍。疽。音苴。癰者。六腑不和之所生。疽者。五臟
0559b06: 不調之所致。陽滯於陰。則生癰。陰滯於陽。則生疽
0559b07: 也。
0559b08: 白癩
0559b09: 癩。音賴。疥也。
0559b10: 乾痟
0559b11: 痟。音宵。亦云乾枯病。又云痟盡病。謂身肉枯竭。痟
0559b12: 瘦。
0559b13: 二形
0559b14: 亦名二根。如初篇中釋。大論云。二根人。結使多。
0559b15: 亦行男事。亦行女事。其心邪曲。難可勉濟。譬如稠
0559b16: 林曳木。曲者難出。以其心多邪曲。故不任為道也。
0559b17: ●律藏卷第二十八
0559b18: 三昧
0559b19: 此云調直定。亦云正定。
0559b20: 正受
0559b21: 非邪曰正。領納曰受。故名正受也。
0559b22: 須陀洹
0559b23: 此云預流。亦云入流。
0559b24: 斯陀含
0559c01: 此云一來。亦云一往來。
0559c02: 阿那含
0559c03: 此云不來。亦云不還。
0559c04: 阿羅漢
0559c05: 此云無學。亦云無生。又云無著。
0559c06: 腐爛藥
0559c07: 腐。音釜。朽敗也。即是陳故朽敗之藥也。謂出家之
0559c08: 士。衣食任緣。四大假。無宜縱恣。設有病緣。隨餌
0559c09: 可療。不得勉求美好。生惱妨道。以乖解脫之本也。
0559c10: 具足戒
0559c11: 謂五戒。八戒。十戒。未是具足。惟比丘。比丘尼戒。乃
0559c12: 名具足戒。又受大戒已巳。即是具足涅槃行也。亦云
0559c13: 近圓戒。苾芻尼律云。苾芻尼者。謂得苾芻尼性。云
0559c14: 何苾芻尼性。謂受近圓。云何近圓。謂白四羯磨。於
0559c15: 所作事。如法成就。將近涅槃。故名近圓。又其進受
0559c16: 人。以圓滿心。希求具戒。要期誓受。情無恚恨。以言
0559c17: 表白。語業彰顯。究竟滿足。故名圓具近圓。圓具。二義。俱通也。
0559c18: 曾嫁婦
0559c19: 謂曾已巳嫁適他人。識知欲與非欲。能妨他染。自力
0559c20: 任持。能事二師。於二師處。凡有片事。咸堪代為。故
0559c21: 許十歲。與其六法。滿十二已巳。為受具足。若減十歲。
0559c22: 弱性昏。不能勞習。故不與法。設過十二。亦須二
0559c23: 歲學戒。式叉摩那。雖滿二歲。而癡闇。懶惰。無知。不
0559c24: 能學戒。亦不得與授具足戒也有部要年滿十二。方與六法。十四與
0560a01: 受大戒。
0560a02: 由延
0560a03: 亦云由旬。此有三別。大者八十里。中者六十里。下
0560a04: 者四十里。若西國俗用。以三十里為一由旬。聖教
0560a05: 所載。當六十里。常用則四十里也。
0560a06: ●律藏卷第二十九
0560a07: 果蓏
0560a08: 蓏。音裸。植生曰果。蔓生曰蓏。有云木實曰果。草實
0560a09: 曰蓏。
0560a10: 賊
0560a11: 。音扣。行攻劫曰。殺人曰賊。
0560a12: 迦毗羅長老
0560a13: 迦毗羅。此云黃頭。謂頭面俱如金色。
0560a14: 所諱
0560a15: 諱。音誨。避忌也。隱也。又護短曰諱。又生曰名。死曰
0560a16: 諱。
0560a17: 麻滓
0560a18: 滓。音子。澱也。濁也澱。音電。
0560a19: 跨衣
0560a20: 同紵。音主。綿絮裝衣也。跨胯骻三形。同苦瓦切。
0560a21: 誇上聲。亦音誇。兩股間也。今以絮裝衣。名跨
0560a22: 衣。僧祇律云。胯衣者。珂貝。璃。真珠。玉。金。銀。摩尼。
0560a23: 如是比。莊嚴陰衣。不聽著。下至結縷。作陰想。越毗
0560a24: 尼罪。然彼婦女著此等衣。欲令男子生愛念心故
0560b01: 也。
0560b02: 用毳
0560b03: 吹字去聲。是獸毛褥細者。可以為布。及作絮等餘
0560b04: 用。
0560b05: 劫貝
0560b06: 或云吉貝。木綿也。
0560b07: 俱遮羅
0560b08: 亦云拘遮羅。又云鳩夷羅。可用作衣。此方無故不
0560b09: 翻也。
0560b10: 芻摩
0560b11: 麻之類也。
0560b12: 野蠶綿
0560b13: 即絲綿也。
0560b14: 手釧
0560b15: 釧。音串。臂鐶。鐶也。
0560b16: 隈處
0560b17: 隈。音威。隈。隱蔽之處也。律多作猥處。猥音委。鄙也。
0560b18: 擎蓋
0560b19: 蓋。傘蓋也。
0560b20: 跣行
0560b21: 跣。音癬。赤足也。徒足履地也。
0560b22: 作
0560b23: 悉切。音。說文云。履中薦也。又子。製如芒
0560b24: 而卑下也。今江南婦女猶子。俗作屧非。
0560c01: ●律藏卷第三十
0560c02: 洟唾
0560c03: 洟。音剃。鼻液也。自目出曰涕。自鼻出曰洟。唾。音拖
0560c04: 去聲。口液也。
0560c05: 二道合
0560c06: 謂大小便道。合為一道。小便時。大便出。大便時。小
0560c07: 便出。或小便道。與產道合。此等皆名不能女。雜事
0560c08: 律。佛言。此是非男非女。不應出家。縱受近圓。不發
0560c09: 律儀護。可速擯出。
0560c10: 一錢
0560c11: 天竺以一大錢。分為十六分。若負他人一分。即不
0560c12: 得與出家。
0560c13: 周那絺羅國
0560c14: 未詳。
0560c15: 多羅葉
0560c16: 如大僧戒。一百事中釋。
0560c17: 立塔
0560c18: 尼不得在比丘僧伽藍中起塔。若先起塔。後作伽
0560c19: 藍者。無犯。凡僧尼亡者。當依佛教。應為四種殯法。
0560c20: 謂焚燒。水葬。地埋。棄林也。及乎喪禮之儀。全不預
0560c21: 俗。不可妄為。以成非法。故寄歸傳云。死喪之際。僧
0560c22: 尼漫設禮儀。或復與俗同哀。將為孝子。或房設靈
0560c23: 几。用作供尊。或披黲布而乖恒。或留長髮而異則。
0560c24: 或拄哭杖。或寢苫廬。斯等咸非教儀。不行無過。理
0561a01: 應為其亡者。淨飾一房。或可隨時權施蓋幔。讀經
0561a02: 念佛。具施香華。冀使亡魂託生善處。方成孝子。始
0561a03: 是報恩。豈可泣血三年。將為賽德。不餐七日。始符
0561a04: 酬恩者乎。斯乃重結塵勞。更嬰枷。從闇入闇。不
0561a05: 悟緣起之三節。從死趣死。詎證圓乘之十地歟。然
0561a06: 依佛教。苾芻亡者。觀之決死。當日輿向燒處。尋即
0561a07: 以火焚之。當燒之時。親友咸萃。在一邊坐。或結草
0561a08: 為座。或聚土作臺。或置石。以充坐物。令一能者。
0561a09: 誦無常經。半紙一紙。勿令疲久。然後各念無常。還
0561a10: 歸住處。寺外池內。連衣並浴。其無池處。就井洗身。
0561a11: 皆用故衣。不損新服。別著乾者。然後歸房。地以牛
0561a12: 糞淨塗。餘事並皆如故。衣服之儀。曾無片別。或有
0561a13: 收其設利羅。為亡人作塔。名為俱儸。形如小塔。上
0561a14: 無輪蓋。然塔有凡聖之別。如律中廣論。豈容棄釋
0561a15: 父之聖教。逐周公之俗禮。號咷數月。布服三年者
0561a16: 哉。曾聞有靈裕法師。不為舉發。不著孝衣。追念先
0561a17: 亡。為修福業。京洛諸師。亦有遵斯轍者。或人以為
0561a18: 非孝。寧知更符律旨雖輔教篇中。禮略涉俗。然彼乃救一時之說。令知師僧恩
0561a19: 德之重。塞彼無父無君之譏。不可依斯以為常途軌則。違於解脫之恒規也。黲。音慘。淺青黑色也。設利羅。
0561a20: 此言身骨也。凡聖塔別。釋在雜犍度法中。無常經。出北藏孝字函。南藏當字函。亦已巳刻流行。自當討閱。并
0561a21: 臨終方訣。
0561a22: 優婆夷
0561a23: 此云近事女。謂親近承事諸佛。及比丘尼也。
0561a24: 伽羅旃檀陀輸那
0561b01: 伽羅。即木香也。旃檀陀。即旃檀香是也。輸字。宜借
0561b02: 上聲呼之。正曰輸羅。此翻為勇猛。此比丘尼。有妹
0561b03: 在外道法中出家。
0561b04: ○八提舍尼法
0561b05: 一乞酥。二乞油。三乞蜜。四乞黑石蜜。五乞乳。六乞
0561b06: 酪。七乞魚。八乞肉。
0561b07: 波羅提提舍尼
0561b08: 義翻為向彼悔。餘如大僧戒中釋。其一百應當學
0561b09: 法。及七滅諍法。與大僧無異。故不出。
0561b10: 稽夫中邊得戒。始末源由。中制十人受具。邊許五
0561b11: 人得戒。中是中天竺。天竺之東際白木調國。南際
0561b12: 靖善塔。西際一師黎仙人山。北際柱國。自此四外。
0561b13: 名為邊國。震旦乃在白木調東二萬七千餘里。開
0561b14: 持律五人得授大戒。昔漢明帝初。摩騰法蘭二法
0561b15: 師來至此土。與人出家。唯剃鬚髮。披縵條衣。授彼
0561b16: 五戒十戒而已巳。以不滿五人。不得受具。後至漢桓
0561b17: 帝。一百餘年內。猶三歸五戒十戒。遞相傳授。桓帝
0561b18: 已巳後。北天竺國。有支法領等五沙門。來至漢地。始
0561b19: 於長安與人授具足戒。其時大律未有。唯口誦出
0561b20: 戒本一卷。羯磨一卷。流行此土。時尼眾來求受戒。
0561b21: 五僧曰。如律所明。唯開邊地五人僧受具戒。不論
0561b22: 尼眾。是時諸尼辭退而還。泣淚如雨。曹魏初三年。
0561b23: 中天竺曇摩迦羅此云法時。至雒陽。譯出戒律。立羯磨
0561b24: 受法。準用十僧。於是佛法大行震旦。為東夏受戒
0561c01: 律之始也。時漢末魏初。東天竺國。有二尼來到長
0561c02: 安。見諸尼眾問曰。汝等誰邊受戒。尼眾答曰。我到
0561c03: 大僧所。受五戒十戒而已巳。二尼歎曰。邊地尼眾。悉
0561c04: 未有具。即為還本國。化得一十五人來。三人在雪
0561c05: 山死。二人墮黑死。唯餘十人到此。諸尼悉赴京
0561c06: 師。與授具戒。後到吳地。亦與彼尼眾受具。西尼思
0561c07: 慕本鄉。遂附舶南海而還。及至上船。唯有七人。三
0561c08: 人命終。來去經途十有餘年。又按高僧傳。宋元嘉
0561c09: 十年。西天僧伽跋摩。至建康。敕住平陸寺。為京師
0561c10: 沙門慧照三百七十人。渡蔡洲岸。於船中再受具
0561c11: 戒。或問其意。照曰。以疑先受。若中若下。更求增勝。
0561c12: 故須重受。依本臘次。十一年。求那跋摩。於南林寺
0561c13: 立戒壇。為僧尼授戒。為震旦戒壇之始。時師子國
0561c14: 比丘尼八人來未幾。復有尼鐵索羅三人至。足為
0561c15: 十眾。乃請僧伽摩為師。為景福寺尼慧果等。於
0561c16: 南林戒壇。依二部重受具戒。度三百餘人。噫。古人
0561c17: 忘身為法。不憚數萬里而來。然此方得戒者。豈可
0561c18: 不生難遭想哉。惜夫今當末法。知法秉羯磨者難
0561c19: 得。而二部僧尼受戒。失傳久矣。昔摩騰羅漢。并諸
0561c20: 賢哲。多是果位聖人。尚不敢違律。僧不滿數。與人
0561c21: 授具。一部僧而與尼授大戒。我等何人。敢違佛教。
0561c22: 滅佛正法。致他永失比丘比丘尼性。得假名。授
0561c23: 受俱成非法矣。順治十四年。余在廣州羊城。時各
0561c24: 縣諸尼來求受具。余辭不獲已巳。因立二部僧。各滿
0562a01: 十人。與授大戒。自後十人難得。但有五人以上。亦
0562a02: 與為授。要須持律清淨。故云邊地持律五人得受
0562a03: 具戒。其尼親教師。要滿十夏。而羯磨教授二師。及
0562a04: 餘證人。無論歲臘。事須解律。縱律未能精鍊。其羯
0562a05: 磨者。必是持律明了。方許秉法。若不如是。強與他
0562a06: 授。令他盡壽戒不霑身。罪非小也。雖云邊地五人
0562a07: 僧受。不論尼眾。斯乃古人慎重。邊地僧尚難得。尼
0562a08: 眾何能易有。茲以竊推。律既許僧。尼必預列。昔迦
0562a09: 旃延尊者。在西天竺。阿槃提國。有長者子名億耳。
0562a10: 出家求受具戒。時彼國無十人僧。不得受具。乃往
0562a11: 白佛。佛聽邊地五人得受。時因緣在僧。故未及論
0562a12: 尼。況今末法出家。遇正教者實難。若不論尼。則尼
0562a13: 部全缺。八敬誰修。雖是邊地。而有持律清淨十人。
0562a14: 別揀五人。律文不聽。知非持戒清淨。方任揀擇。以
0562a15: 受戒事大。一不如法。則戒體斯失。今諸方叢席。為
0562a16: 人授具。既不知作法結僧大界。戒壇奚立。則戒無
0562a17: 由得矣。故云。若不結界。一切羯磨受戒等法。俱是
0562a18: 空作。復不依律作白羯磨。唯師自心。在沙彌白衣
0562a19: 前。杜撰唱說。非法為法。以傳。遞相踵習。沿波
0562a20: 日久。不覺其非。佛言。若有秉羯磨說戒。則正法未
0562a21: 滅世間。又云。毗尼藏住。佛法亦住。是故弘紹之賓。
0562a22: 特宜遵教。俾正法而恒存。木叉而永固也戒壇。即戒場
0562a23: 照等。以疑先受。中下之根。不得戒。故求增勝重受。不失本臘。今人尚未發求戒真切之心。惟慕衣披。不擇
0562a24: 如法師僧。戒何由得。又常離衣宿衣。亦久失。不畏現前袈裟離體。當來鐵葉纏身。嗚呼。復有一期受已巳。戒
0562b01: 本不識。持犯茫然。猶自強言。一箇話頭。何持何犯。然有受。即有持犯。既無持犯。求受奚益。六祖傳衣後
0562b02: 尚求西國如法師僧臨壇為授。我等何人。妄誇大言。誹佛誹祖。自取罪累於長劫也。
0562b03: 
0562b04: 四分律名義標釋卷第二十
0562b05: 
0562b06: 音釋
0562b07: 音亶。偏舍也。
0562b08: 扈音胡。
0562b09: 囤音屯。小廩也。
0562b10: 音屑。
0562b11: 儸音羅。
0562b12: 咷音逃。哭也。
0562b13: 
0562b14: 
0562b15: 
0562b16: 四分律名義標釋卷第二十一目錄
0562b17: 大人雪山
0562b18: 三十二大人相萍沙
0562b19: 衛邏紺青顧盼
0562b20: 斑荼婆山姓日阿藍伽藍
0562b21: 不用處定頭藍弗
0562b22: 毗羅大將村五人
0562b23: 四女閻浮樹尼連禪
0562b24: 菩提樹刈草吉安
0562c01: 吉祥樹
