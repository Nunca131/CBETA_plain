0615a13: 
0615a14: 四分律名義標釋卷第二十八
0615a15: 明　廣州沙門釋　弘贊在　輯
0615a16: 　　新安沙門釋　弘麗羅峰　校
0615a17: 訶黎勒
0615a18: 此云天主持來。此果入藥。功用至多。西國用之。如
0615a19: 此間用人參石斛等。無所不入也。新云。訶怛雞。
0615a20: 根本羯磨云。訶得枳。舊云訶黎勒。也。南州記
0615a21: 云。訶勒。即六棱是也。本草云。俗名訶子。一名隨
0615a22: 風子言有未熟者。被風飄墮。名為隨風子。生南海諸國。及交愛州。今
0615a23: 嶺南有。而廣州最盛。株似木梡。華白。子似橄攬。而
0615a24: 有棱路。色青黃。皮肉相著。七八月熟時。收採。六稜
0615b01: 者佳。廣州法性寺殿前。原有四五十株。天竺僧持
0615b02: 來植之。舊木猶有六七株。子細而味不澀。皆有六
0615b03: 路。寺有古井。木根蘸水。水味不鹹。每子熟時。煎湯
0615b04: 延客。其法用新摘訶子五枚。甘草一寸。皆碎。汲木
0615b05: 下井水同煎。色若新茶。南海風俗。尚貴此湯。然煎
0615b06: 之不必盡如昔時之法今井尚在。而樹已巳無。惟南海寶象林。及番禺新造有
0615b07: 之。訶梨勒。味苦辛。氣溫。苦重。酸輕。性急。喜降陰也。
0615b08: 消宿食。去腹膨。且通津液。破結氣。止久痢。兼逐腸
0615b09: 風。開胃。澀腸。敺痰。住。又因其味酸苦。有收斂降
0615b10: 火之功。故能治肺金傷。極。遏脹滿。喘急欬嫩無
0615b11: 休也。義淨三藏云。有三等丸。能療眾病。復非難得。
0615b12: 取訶黎勒皮肉。乾薑。沙糖。三事等分。擣前二令碎。
0615b13: 以水片許。和沙糖融之。併擣為丸。旦服十丸許。以
0615b14: 和為度。諸無所忌。若患痢者。不過三兩服即差。能
0615b15: 破胘氣。除風。消食。為益處廣。故此言之。若無沙糖。
0615b16: 餳蜜亦得。又訶黎勒。若能每日嚼一顆嚥汁。則終
0615b17: 身無病然訶黎勒。西國極珍。佛聽為終身藥。功用既廣。復是省事。又非難得。出家之士。宜應
0615b18: 用之。故此偏舉。按本草說。若治一切風痰。霍亂。食不消。大便澀。以三枚搗取皮肉。和酒頓服。若風熱衝項
0615b19: 熱悶。以二枚。大黃。芒硝。同於醋中。攪令消。摩傅熱處。若久者。當用一枚含之嚥汁。差後口爽不知食味。
0615b20: 即煎檳榔湯服之。若嘔逆不能食。以皮二兩。去核。擣為末。煉蜜。丸如梧子大。空心服二十丸。若常患氣。以
0615b21: 三枚溼紙裹煨。紙乾。即剝去核。細嚼。以生乳一升下之。又治一切氣。宿食不消。以一枚夜含。至明嚼服之。
0615b22: 若患水痢。以三枚裹炮赤。去。去核。搗為末。飯和為丸。米飲下三七丸。若患氣痢。以十枚。裹。煻火
0615b23: 煨。令黃熟。去核。細研。為末。和粥飲頓服。若其水瀉。用好者二枚。炮去皮。一枚生取皮。同為末。加甘草末
0615b24: 一錢。微有膿血。加二錢。血多。加三錢。以沸漿水。一二合服。淡水亦好。其風飄墮地者。乾收之。尤為珍貴。
0615c01: 小者益佳。治痰。咽喉不利。含數枚殊勝。南州記云。主五膈氣結。心腹痛。赤白諸痢。及嘔吐咳。並宜
0615c02: 使皮。其核白蜜研。注目中。治風赤。太乙曰。凡使。勿用毗梨勒。菴梨勒。榔精勒。雜路勒也。若訶勒。文只
0615c03: 有六路。或多或少。並是雜路勒。毗梨勒。箇箇毗。雜路勒皆圓。露文。或八路。至十三路。號曰榔精勒。多。不
0615c04: 入用。凡修事。先於酒內浸。然後蒸一伏時。其訶梨勒。以刀削路。細剉。焙乾。用之。
0615c05: 醯勒
0615c06: 淨法師云。毗醯得迦。舊云勒者。也。善見律
0615c07: 云。其形似桃子。其味甜。服能治。音嗽。欬也。按此果功用。與
0615c08: 訶黎勒大同。但下氣最勝。其形略圓。無有稜路。
0615c09: 阿勒
0615c10: 即阿摩勒。之誤也。或云菴摩勒。如衣揵度中釋。雜
0615c11: 事云。有五種果。一餘甘子梵云菴摩洛迦。舊云菴摩勒。二訶
0615c12: 勒。三毗醯勒。四畢梨亦云蓽茇利。舊云蓽茇。五胡椒梵云末粟
0615c13: 者。此之五藥。有病無病。時與非時。隨意皆食。勿致
0615c14: 疑惑阿。音遇。
0615c15: 蕤羅
0615c16: 即是蕤子。如墮篇中釋。羅是省略之言。具云頗羅。
0615c17: 此言果。
0615c18: 質多羅藥
0615c19: 善見云。是外國藥名也按質多羅音。此翻為種種。又翻為雜。若云波利質多
0615c20: 羅。此翻圓生樹。新言尸利灑。此云合昏樹金光明經。及律攝。亦以為藥用。
0615c21: 罽沙藥
0615c22: 律云。是中罽沙者。根。莖。葉。華。果罽沙。根本羯磨云。
0615c23: 凡為草木藥物。不過於此。便是總攝諸藥品類斯
0615c24: 終矣。十誦云。五種湯。根湯。莖湯。葉湯。華湯。果湯。聽
0616a01: 盡形壽。共房宿。
0616a02: 娑娑婆藥
0616a03: 律云。娑娑婆者。根莖華葉果。若堅者也。而震切。
0616a04: 音刃。堅柔難斷者。
0616a05: 式渠
0616a06: 善見云。膩渠者。外國藥。能治毒。漢地無有。
0616a07: 帝
0616a08: 亦云底吐。善見云。那者。此是外國藥。無解。
0616a09: 蓽茇
0616a10: 亦作蓽。或云蓽茇。羅百一羯磨云。蓽茇利即蒟醬
0616a11: 也。舊云蓽茇。略也今按蓽茇。與蒟醬全殊。蒟醬藤蔓。蓽茇叢生如蒲。本出外國。今
0616a12: 嶺南有之。多生竹林內。正月發苗作叢。高二尺許。葉圓緣。二寸餘。五月開華。白色在表。七月結子。如小
0616a13: 指般長。狀如車前子而短。秋末月收。老黑者不堪。紫褐者為上。味辛烈。過於蒟醬。根名蓽撥沒。南人愛其
0616a14: 辛香。或取葉生茹之。注蜀都賦云。蒟醬緣木而生。其子如桑椹。熟時正青。長二三寸。葉似黃瓜而厚大。實
0616a15: 皮黑。肉白。食之香辛。其苗為浮留藤。本草云。蓽茇消宿食。下氣。除胃冷。溫中。癖。陰疝痛。並驅霍亂。冷氣
0616a16: 疼。立。能殺腥穢。食味堪調。久服走泄。腸下重。蒟醬主下氣溫中。治心腹冷氣。散結氣。破痰積妙劑。茇
0616a17: 音撥。蒟音舉。
0616a18: 胡桐
0616a19: 一名木律。一名楜桐律。出甘肅州以西。平澤山谷
0616a20: 中。樹高大。皮葉似白楊。青桐桑輩。故名胡桐。木堪
0616a21: 器用。津液淪入地中。或夾爛木。狀如黃礬。名曰胡
0616a22: 桐淚。入藥中用。
0616a23: 馬耳樹
0616a24: 亦云驢耳。即枇把樹。木高丈餘。葉作驢耳形。皆有
0616b01: 毛。四時不凋。盛冬開白華。至三四月而成實。其味
0616b02: 甘酸。少食止吐。止渴。多食發熱。發疼。葉乾去毛。理
0616b03: 肺臟。下氣。除嘔噦不已巳。治熱無休。木白皮。主嘔
0616b04: 逆。不能下食葉皮治病。皆煎湯服之。
0616b05: 舍摩羅
0616b06: 如壞鬼神村戒釋。根本雜事。佛言。但是治風。根莖
0616b07: 華果。及皮木等。共為湯。洗身除疾。諸苾芻以湯
0616b08: 洗時。皮膚無色。佛言。以膏油摩。彼便多塗。膩汙衣
0616b09: 服。佛言。以澡豆揩之。復無顏色。佛言。洗將了時。於
0616b10: 其湯內。置一兩滴油。令身潤澤。律攝云。若患疥者。
0616b11: 應用五種澀物。陰乾搗末。以水熟煎。先揩疥瘡。後
0616b12: 將汁洗。一菴沒羅。二誑婆。三瞻部舊云閻浮。四失利灑
0616b13: 此云合昏。五高苦薄迦此並樹名。東夏既無。不可翻也。
0616b14: 簸箕簁
0616b15: 簁。正作篦。山皆切。音篩。此是下物竹器。可以除麤
0616b16: 取細也。隸作簁。俗作篩。非。
0616b17: 零香
0616b18: 梵云多揭羅。此云零陵香。本草云。一名薰草。主治
0616b19: 明目。止痰。療泄精。去臭氣。治血氣。腹脹。
0616b20: 若瘑
0616b22: 瘑。秋發者謂之雁瘑。
0616b23: 鹽者
0616b24: 律出十種鹽。一明鹽亦云青鹽。疑是戎鹽。二黑鹽出西天竺。信度國也。
0616c01: 三丸鹽梵云毗茶鹽。四樓麑鹽亦云嵐婆鹽。十誦云。樓鹽。即鹵出鹽也。魔。音倪。
0616c02: 五支頭鹽亦云支都毗鹽。六鹵鹽亦名土鹽鹵。郎古切。音魯。天生曰鹵。人造
0616c03: 曰鹽。掘海濱鹹土淋水。熬乾。旋結塊形。如磚樣者是。七鹽未詳。有取鹹水田稻草。燒。淋
0616c04: 水。以煎鹽也。八新陀婆鹽或先陀婆。此云石鹽。淨師曰。先陀婆鹽。因河名也。舊云辛
0616c05: 頭。即西天竺河名也。此方石鹽。出階州山石中。不由煎鍊。自然而成。九施盧鹽此云
0616c06: 赤鹽。西天竺信度國。近辛頭河。此國惟有一峰。多出赤鹽。色如赤石。及出白鹽。黑鹽。白石鹽等。異域遠方
0616c07: 皆取之。以為藥用。十海鹽淨師曰。三沒達。即海鹽也。凡鹽所出。有海。有池。有井。汲水煎
0616c08: 成。有山石自出者。陶注云。虜中鹽有九種。白鹽。石鹽。常食者。黑鹽。柔鹽。赤鹽。駮鹽。臭鹽。馬齒鹽。
0616c09: 藥
0616c10: 律云藥者。薩闍或云薩遮。是西國草名。大婆沙論云。薩闍草。磨置乳中。即
0616c11: 便成酪。按薩闍音。此翻為可治。又云可療。賓那。波羅摩此皆樹名。律攝
0616c12: 云。有五煎藥。一麥。二麥芒。三油麻根
0616c13: 。四牛膝草。五諸餘雜。此等諸。水淋煎之。
0616c14: 隨意應服。若有病緣。醫人教服非常藥者。亦應服
0616c15: 之。為消諸毒故。令信心者為取。此有四種。一新生
0616c16: 犢子糞尿。二掘路陀樹。或菩提樹。或烏曇
0616c17: 羅樹或優曇婆羅。如上釋。三甘草。四入地四指。取其下
0616c18: 土。四事和擣。或塗或服。
0616c19: 闍婆藥
0616c20: 應是膠藥。此方無。故不翻也。善見云。伽婆藥者。是外國藥名律云。闍婆者。馨牛。
0616c21: 馨莪。婆提尸婆陀步。梯夜婆提或作帝夜波提。薩闍羅
0616c22: 婆或云薩折羅婆。此云白膠香。十誦律云。有五種樹膠藥。興渠
0616c23: 膠。薩闍羅膠。帝夜膠帝亦作底。帝夜波提膠。夜和那膠
0616c24: 亦作帝夜槃那。聽盡形壽共房宿。律攝云。有五種黏藥。一
0617a01: 阿魏。二烏糖。三紫礦。四黃蠟。五諸餘樹膠。
0617a02: 眼藥
0617a03: 律云。眼藥者。陀婆闍那善見云。陀婆闍那者。陸地生。又云。陀婆闍者。是煙藥。
0617a04: 耆羅闍那善見云。耆羅闍那。耆者。此是赤石也。又云。耆羅闍那者。水中生也。律攝
0617a05: 云。若患眼者。醫教用五安膳那。注眼者。無犯但是眼藥。
0617a06: 咸名安膳那也。一華安膳那。二汁安膳那。三末安膳那。四
0617a07: 丸安膳那。五騷毗羅安膳那。毗尼母經云。佛教作
0617a08: 三種眼藥。一羊膽。二其蘭禪。三蘇毗蘭禪。石上細
0617a09: 磨之。用塗眼。十誦云。畢陵伽婆蹉眼痛。醫教和藥
0617a10: 作丸。著火上燒。服煙。不知用何物作藥。佛言。但除
0617a11: 青木香藥。和合餘一切香著火。以筒接煙而咽之
0617a12: 安膳那。舊言安禪那。
0617a13: 阿耨大池
0617a14: 如前釋此池居雪山中。去池不遠。更有池名蔓陀延。
0617a15: 縱廣五十由旬。底布金沙。八功德水。常滿其中。味
0617a16: 甜如蜜。青黃赤白紅紫雜色蓮華。遍覆其上。種種
0617a17: 眾鳥。哀聲相和。甚可愛樂。遶池四邊。種種華果之
0617a18: 樹。不可勝說。
0617a19: 伊羅婆尼
0617a20: 或云伊羅婆拏。又云藹羅筏拏。此云持地子。舊云
0617a21: 堙羅那。翻為香葉。苑法師云。伊羅。謂伊陀羅。即帝
0617a22: 釋名也。婆拏。此云出聲。言此大象。時出美聲。娛樂
0617a23: 帝釋也。或曰伊。謂能出也。羅婆那。聲也。娛樂如前
0617a24: 說也。新婆沙論云。藹羅伐拏寵象王。舉身鮮白。如
0617b01: 白蓮華色。七支善住。具有六牙。其頭紅赤。如因達
0617b02: 羅瞿博迦色煙脂。左右邊。各二踰繕那半兩驛半也。前
0617b03: 後分。各一踰繕那。周圍身量。七踰繕那。高下準一
0617b04: 踰繕那半。此是常身。變化不定。三十三天。將遊戲
0617b05: 苑。天福力故。纔舉心時。令大象王。互現異色。便作
0617b06: 是念。天帝釋等。今須乘我入苑遊戲。即便從此瞻
0617b07: 部洲沒。至天帝釋宮前。而現身上。化出三十二頭
0617b08: 皆具六牙。如本頭色。此頭并本。有三十三。一一牙
0617b09: 上化作七池。一一池中。作七蓮華。一一華上。作七
0617b10: 寶院。一一院內。作七寶臺。一一臺中。作七寶帳。一
0617b11: 一帳內。作七天女。一一天女。作七侍者。一一侍者。
0617b12: 作七妓女。奏諸妓樂。作是化已巳。時天帝釋。及諸眷
0617b13: 屬。升彼本頭。三十二天。及諸眷屬。升所化作三十
0617b14: 二頭。餘十千城。諸天家族。升彼背上。其身輕舉。猶
0617b15: 如旋風吹蓮華葉。或飄樺皮。乘空往詣所遊戲苑。
0617b16: 爾時諸天。都不自見。有前後者。到已巳俱下。各詣戲
0617b17: 林。歡娛受樂。時彼龍象。亦自化身。如天子形。遊戲
0617b18: 受樂。正法念處經云。觀此大龍象王。以何業緣。成
0617b19: 就大身。大神通力。與阿修羅。得大名稱。以何業
0617b20: 故。受畜生身。見此眾生。天中壽命。滿七萬歲。過去
0617b21: 之世。毗陀論部。名不羅那。有婆羅門。大修福德。好
0617b22: 行布施。貧窮盲冥。苦惱之人。以善心故。常樂施與。
0617b23: 利益眾生。爾時有王。名曰善見。于節會日。出宮遊
0617b24: 戲。如諸天眾。與八萬四千大白象王。金網彌覆。寶
0617c01: 鈴莊嚴。猶如如來。一切金鈴。以為莊嚴。八萬四千
0617c02: 采釆女。而為圍遶。八萬四千妓樂之音。向遊戲處。園
0617c03: 林之殿。是善見王。第一威德。受大樂果。時婆羅門。
0617c04: 具足威德。詣善見王遊戲之處。是婆羅門。名三摩
0617c05: 多。見此大王具足威德。王有白象。名曰雲聚。寶鈴
0617c06: 莊嚴。真珠金網。以為瓔珞。善巧工匠之所成就。莊
0617c07: 嚴白象。種種歌戲。詣遊戲處。端正第一。時三摩多
0617c08: 婆羅門。心自念言。此白象王。第一快樂。我當願生
0617c09: 為天帝釋。作白象王。以布施力。及願力故。命終生
0617c10: 天為天帝釋。作白象王云云。
0617c11: 馬
0617c12: 。正作廄。居又切。音救。馬舍也。釋名云。聚也。謂牛
0617c13: 馬之所聚也。
0617c14: 蘇卑
0617c15: 或作須卑。僧祇律云。夫名卑。其婦亦名卑。有
0617c16: 比丘亦名卑。彼念同字。故常請供。增一經云。恒
0617c17: 行慈三昧。即摩訶先那優婆夷。按蘇卑字。未知所
0617c18: 翻。或蘇卑。是外國語。義同先那。先那。即斯那。此云
0617c19: 軍。大婆沙論云。大軍夫婦二人。俱信三寶。恒以資
0617c20: 具。恣佛及僧。有一苾芻。服吐下藥。吐下過重。因致
0617c21: 風。醫人教服肉汁。時居士婦。遣使買肉。時彼國
0617c22: 王名為梵授。生子歡喜。普城中。一日斷殺。使求
0617c23: 不得。時居士婦。念彼病者。不得肉。或致命終。復念
0617c24: 世尊。昔菩薩位。為救他命。數捨身肉。今我亦當學
0618a01: 菩薩行。即入靜室。持刀割。令辦肉汁。施病苾芻。
0618a02: 涅槃經云。波羅柰城。有優婆夷。名摩訶斯那達多。
0618a03: 已巳於過去無量諸佛。種諸善根。時有一比丘。身嬰
0618a04: 重病。醫言當須肉藥。優婆夷。尋持黃金。周城市。
0618a05: 買肉不得。即自割股。以種種香為。比丘服已巳。
0618a06: 病即得瘥。是優婆夷。患瘡苦惱。不能堪忍。即發聲
0618a07: 言。南無佛陀。南無佛陀。時佛在舍衛城。聞其音聲。
0618a08: 起大慈心。是女尋見佛持藥塗其瘡上。還復如本。
0618a09: 佛為說法。即發阿耨多羅三藐三菩提心。佛言。我
0618a10: 實不往波羅柰城。持藥塗彼身瘡。當知皆是我慈
0618a11: 善根力。令彼女人。見如是事達多。此云授。音皮上聲。股也。
0618a12: 生死比丘
0618a13: 此謂凡夫異生之人。未得聖果。尚處生死。故也。梵
0618a14: 言。婆羅必栗訖仡那。此云愚異生。謂愚癡闇冥。無
0618a15: 有智慧。但起我見。不生無漏也。舊云。小兒別生。以
0618a16: 癡如小兒。不同聖生也。或云。嬰愚凡夫。又言毛道
0618a17: 凡夫。言其心行不定。猶如輕毛。隨風東西。應師曰。
0618a18: 凡夫者。義言也。若作毛道凡夫。或言毛頭凡夫者。
0618a19: 失之久矣。
0618a20: 學人
0618a21: 此是初果。二果。三果人也。尚居學地。學斷諸漏。若
0618a22: 四果。則名無學。謂學地已巳過。住於阿羅漢上果。從
0618a23: 此無復餘學。由諸漏已巳盡。故名無學人也。
0618a24: 耶輸伽父
0618b01: 或作夜輸。或耶舍。或那。此云寶稱。是長者子名
0618b02: 也。中本起經云。長者名阿具利。子字曰陀。因緣
0618b03: 詳受戒揵度言耶輸伽。不受請者。以長者請佛。及耶輸伽。并侍比丘。不請僧。恐犯別眾
0618b04: 故也。
0618b05: 涎沫
0618b06: 涎。同。徐沿切。音前。口中液也。沫。莫葛切。音末。涎
0618b07: 沫也。
0618b08: 私呵毗羅
0618b09: 亦云私訶毗羅嗏。私訶。此云師子。毗羅嗏。或作毗
0618b10: 羅吒。疑是其姓。或其父名。毗尼母經云。毗賴吒子。
0618b11: 散祇耶如捨墮中釋。
0618b12: 罽尼
0618b13: 墮篇已巳釋。
0618b14: 磨緻
0618b15: 即濃石蜜。甘蔗汁煎稠者。是也。
0618b16: 烏婆陀頗尼
0618b17: 善見云。烏婆陀頗尼。頗尼者。薄甘蔗糖也。正法念
0618b18: 處經云。甘蔗汁。器中火煎。彼初離垢。名頗尼多。次
0618b19: 第二煎。則漸微重。名曰巨呂。更第三煎。其色則白。
0618b20: 名曰石蜜。大經云。石蜜治熱。黑石蜜治冷。
0618b21: 
0618b22: 。力鹽切。音廉。徐曰。。斂也。所以收斂也。本是
0618b23: 藏鏡之柙。今此借用。隸作。俗作奩。
0618b24: 時藥
0618c01: 謂時中所應合食者。故名時藥。藥有四種。謂時。非
0618c02: 時。七日。盡壽。如捨墮篇釋。律攝云。然此四種。皆能
0618c03: 療疾。並名為藥。病者所須。非無病者。即此四種。服
0618c04: 食之時。皆須先作療病心已巳。然後受用。又此四藥。
0618c05: 各隨強勢。而服用之。謂前前強。後後弱。時長是弱。
0618c06: 時促是強。若後三藥。與初相雜者。應隨勢而服。後
0618c07: 二隨一。後一隨一。時過分限。皆不應服。淨師注曰。
0618c08: 舊云。四藥相和。從強而服者。謂時非時。自有強弱。
0618c09: 不據多少。有云。麴與薑相和。麴多時噉。薑多非時
0618c10: 者。皆應臆斷也薩婆多論云。若以時藥等。助成七日藥。作七日藥服。無過。或以七日
0618c11: 藥等。助成終身藥。作終身藥服。無過。或以七日藥等。助成時藥。作時藥服。隨勢力多故。相助成故。若數分
0618c12: 勢力等者。隨名取定。此論勢分。不與律攝同。恐致疑。並錄於斯。
0618c13: 栴檀
0618c14: 或云栴檀那。是外國香木。此方無。故不可翻。或云
0618c15: 義翻與藥。謂能除病故。或云天木栴檀。或云牛頭
0618c16: 栴檀。言其所出之山峰。似牛頭。西域記云。秣剌邪
0618c17: 山中。有白檀香樹山在南天竺國。按檀之類。有黃白紫赤
0618c18: 諸種。白檀治熱病。赤檀去風腫。主諸惡毒牛頭山。出北俱
0618c19: 盧洲。
0618c20: 畢陵祇
0618c21: 或云畢陵迦。又云畢力迦。即丁香。是也。
0618c22: 沉水
0618c23: 梵云惡揭嚕。此云沉香。其體堅黑。置水即沉。故曰
0618c24: 沉水。震旦。惟瓊州出也。
0619a01: 伽羅
0619a02: 或云多伽羅。又云多伽留。此云根香。大論云。多伽
0619a03: 樓。木香樹也。
0619a04: 婆羅
0619a05: 未詳此香雜事云。若病苾芻。身著塗香。不應入眾坐。亦
0619a06: 不為居士等說法。亦不往俗家。若病差已巳。方可洗
0619a07: 身。隨意入眾。乃至為人說法。時有信心居士等。將
0619a08: 塗香來施諸苾芻。不受。或受棄擲。或以餘用。居士
0619a09: 不喜。佛言。當塗頭邊壁版上。臥時鼻。但是香物。
0619a10: 時令人眼明。勿致疑惑。
0619a11: 鼠檻
0619a12: 檻。胡覽切。咸上聲。說文云。檻櫳也。櫳。牢也。一曰圈
0619a13: 也。以檻禽獸。故曰圈。
0619a14: 毗樓勒叉
0619a15: 此云增長。如受戒犍度釋。
0619a16: 伽甯
0619a17: 甯。正作甯。乃定切。音。未詳翻。應是醜目。
0619a18: 瞿曇寘
0619a19: 或云黑瞿曇。瞿曇。新云喬答摩。如前釋。此是龍名
0619a20: 也。寘同置。
0619a21: 施婆彌多羅
0619a22: 或云尸婆弗多羅。又云舍婆子。按梵云蘇弗多羅。
0619a23: 此言善子。
0619a24: 多奢伊羅婆尼
0619b01: 多奢。或云怛車。伊羅婆尼。或云伊羅槃那。或云曷
0619b02: 羅末泥。如上釋。
0619b03: 伽毗羅溼波羅
0619b04: 具云甘婆羅阿溼波多羅。此云毛上馬或云金跋羅。亦毛也。
0619b05: 提頭賴吒
0619b06: 此云持國。亦翻治國。如受戒揵度釋。
0619b07: 揵闥婆羅剎娑
0619b08: 揵闥婆。此云香陰。或云香。亦云食香。以香自資
0619b09: 故也。羅剎娑。或云羅叉娑。此云護士。若女。則名囉
0619b10: 叉斯。苑師云。此翻為可畏也或云羅剎。此云速疾。已巳上皆是天王。及龍
0619b11: 王名號。
0619b12: 婆伽婆
0619b13: 是世尊眾德至尚之稱。如前詳釋。按律文。從毗樓
0619b14: 勒叉慈。至婆伽婆句。即是自護慈念。比丘以此
0619b15: 自護身時。即免毒所害。又根本律。世尊為諸
0619b16: 苾芻。說除毒伽陀。及禁曰。
0619b17: 我於持國主及曷羅末泥緝婆金羅
0619b18: 咸悉生慈念喬答摩醜目難陀小難陀
0619b19: 無足二足等亦起於慈念一切諸龍王
0619b20: 依水而居者行住有情類我悉起慈心
0619b21: 一切人天眾神鬼及傍生咸皆獲利安
0619b22: 無病常歡喜所見皆賢善不遇諸怨惡
0619b23: 我悉興慈念毒害勿相侵我於崖谷險
0619b24: 一切處遊行齧毒及害毒常勿相嬈
0619c01: 世尊大慈父所有真實言我說佛語故
0619c02: 諸毒勿侵我貪欲瞋恚癡為世間大毒
0619c03: 由佛真實力諸毒自銷亡貪欲瞋恚癡
0619c04: 為世間大毒由法真實力諸毒自銷亡
0619c05: 貪欲瞋恚癡為世間大毒由僧真實力
0619c06: 諸毒自銷亡滅除諸毒害擁護而攝受
0619c07: 佛除一切毒害汝銷亡
0619c08: 怛姪他唵　敦鼻麗　敦鼻麗　敦薜　利
0619c09: 敦薜　捺帝。蘇捺帝　雞捺帝　牟奈同裔　蘇
0619c10: 牟奈　彈帝尼　雞世　遮盧計薜　嗢毗
0619c11: 盈具麗　莎訶
0619c12: 若以此偈護身。不為諸蛇所害。設他被毒。而為誦持。即得銷除。倘誦未能通利。可以方藥治之。方藥
0619c13: 不一。而最簡要者。一方用白礬一錢六分。以八分磨酒服之。八分磨水。以指蘸水。彈酒傷處四邊。水盡即
0619c14: 愈。復更以加持之大勝。一方用狗肝。擂酒服。渣敷瘡口四邊。其毒氣從口出。以燈照之。氣即衝滅燈
0619c15: 火。再照燈不滅為度。一方治青咬。用土華椒葉。擂酒服。渣敷瘡口四邊。即愈。
0619c16: 鈹刀
0619c17: 鈹。篇夷切。音批。說文云。大鍼也。醫家用以破癰也
0619c18: 鍼。俗作針。
0619c19: 三種藥
0619c20: 謂薑。椒。蓽茇也。十誦云。佛身中冷氣起。藥師言。應
0619c21: 服三辛粥。阿難即入城乞胡麻。米。大小豆。合。
0619c22: 和三辛粥上佛。佛問誰。答言。我。佛棄著無
0619c23: 草地。無蟲水中。告諸比丘。從今日。大比丘食。不
0619c24: 應噉。若噉。得突吉羅。
0620a01: 私訶
0620a02: 此云師子。十誦云。毗耶離城中。有一大將。字師子。
0620a03: 大富多錢。穀帛田宅。寶物豐足。種種福德成就毗耶
0620a04: 離。即毗舍離。
0620a05: 米泔
0620a06: 泔。姑南切。音甘。米潘也。說文云。周謂潘曰泔。潘音
0620a07: 翻。淅米汁也。又江北名泔。江南名潘淅音昔。汰米也。
0620a08: 盪滌
0620a09: 盪。徒浪切。音宕。與蕩同。通俗文云。澡器謂之盪滌
0620a10: 也。
0620a11: 蘇彌
0620a12: 此國名也。城名提此云賢。十誦云。蘇摩國。有二城。
0620a13: 一名婆提城即跋提城。二名蜜城。婆提城中。有六大福
0620a14: 德人。一民大居士。二民大婦。三民大兒。四兒婦。五
0620a15: 民大奴。六民大婢。
0620a16: 琝荼
0620a17: 琝。旻。同彌鄰切。音民。荼。音徒。十誦作民大大音隋。五
0620a18: 分作文荼。或云文圖。天竺名護。
0620a19: 壟出
0620a20: 力董切。音籠。田埒也。謂田中耕起高土。謂之壟也。
0620a21: 多呵樓支
0620a22: 此辟支佛字也。多呵。未詳。樓支。此翻可愛樂。
0620a23: 阿牟多羅國
0620a24: 或云鴦求多羅國。城名訶摩那。然此城深信佛法。
0620b01: 是古仙之所住處。
0620b02: 翅
0620b03: 或作罽那。或作雞尼耶。皆梵音輕重轉也。此無以
0620b04: 翻按罽那。此翻為耳。
0620b05: 施盧
0620b06: 或作尸羅。正言貰夷羅。是婆羅門之子。此人宿植
0620b07: 善根。聞佛說法。即證預流果。
0620b08: 八種漿
0620b09: 一梨漿梨類多種。如前已巳釋。二閻浮漿如墮篇釋。三酸棗漿梵云拘羅。
0620b10: 此云棗。婆婆羅羅。此云酸棗。今按此中。非酸棗也。原西國一類果。狀似酸棗。名孤落迦果。可以壓漿也。
0620b11: 四甘蔗漿蔗有大小二種。大者常食。小者為糖。言蔗能下氣。和中。消痰。止渴。補助脾氣。而
0620b12: 利大腸。除心煩熱。而下氣痢。五蕤果漿如墮篇釋。六舍樓伽漿舍樓伽者。
0620b13: 藕根也。善見云。此是優羅。拘物頭華根。舂取汁。澄使清。是名舍樓伽漿。優羅。此云青蓮華。拘物頭。此
0620b14: 云白蓮華。七婆榮師漿或云破樓尸。或作頗留沙。正言嚕灑。其果狀如蘡薁子。此方
0620b15: 無也。善見云。似菴羅果。八蒲萄漿蒲萄。如前釋。十誦。根本。母經。皆有蕉子漿。梵云茂梨。
0620b16: 或云無提。又云毛者。此譯為芭蕉子。言以沙胡椒。安在果上。手極捼之。皆變成水。是為蕉子漿。除上八漿
0620b17: 已巳。若有橘。柚。櫻梅。石榴等。亦得作漿。然此等諸漿。皆須淨洗手。淨器。濾之。以水滴淨。受已巳然後得飲。故雜
0620b18: 事云。鄔波離請問世尊曰。如佛所說。時非時漿者。云何為時。云何非時。佛言。其不濾者為時。其淨濾者。為
0620b19: 非時。仍以水滴。滴之為淨。百一羯磨云。一招者漿酸似梅。狀如皂莢。二
0620b20: 毛者漿即熟芭蕉子是。三孤落迦漿其果狀似酸棗。四阿說他子
0620b21: 漿菩提樹子。五烏曇羅漿其果狀如李子。六嚕灑漿即婆樓師。
0620b22: 七蔑栗墜漿是蒲萄果。八渴樹羅漿形如小棗。澀而且甜。出波斯國。中方
0620b23: 亦有。其味稍殊。其樹獨生。狀如櫚。其果多有漿。至番禺時。人名為波斯棗。其味頗與乾柿相似也。
0620b24: 摩羅
0620c01: 亦云末羅。此言力士。斯其種姓也。如餘處釋。
0620c02: 波婆城
0620c03: 又云波波。此云罪惡。
0620c04: 盧夷
0620c05: 亦云樓延。如衣揵度中釋。此是波婆城大臣力士
0620c06: 之子。阿難舊親友也。
0620c07: 阿頭
0620c08: 或云阿牟。又云阿頭佉。此聚落名也。僧祇云。故名
0620c09: 婆羅門聚落。又云固名。
0620c10: 迦摩羅國
0620c11: 亦作遮摩羅。此翻為可治。又翻可療又蓮華將落時。名迦摩羅
0620c12: 華。
0620c13: 根藥
0620c14: 阿漏　彌那漏　比那漏　提婆檀豆檀慮乾漏
0620c15: 　私羅漏　此等根藥。皆無以翻。檢壞鬼神村戒。
0620c16: 根種子中。於此句中。或詳。或略。或有。或無。然此多
0620c17: 是外國藥名。語亦多是胡音。少近梵言。又其藥物。
0620c18: 此方或有或無。今據十誦。五種根藥。一舍利根。二
0620c19: 薑根。三附子根。四波提毗沙根。五菖蒲根。淨法師
0620c20: 曰。人參。茯苓。當歸。遠志。烏頭附子。麻黃。細辛。察問
0620c21: 西國。咸不見有。據此則附子。亦非梵本文也。
0620c22: 沙蔓那
0620c23: 或云蘇蔓那。此云稱意。善見云。其華香氣。與末利
0620c24: 相似。摩訶沙蔓那。此云大稱意。
0621a01: 杏子仁
0621a02: 杏子。如常可知。兜兜漏無翻。察敵梨。部云。極實
0621a03: 唎。此云紅藍華。亦未得其的也。
0621a04: 得鐏
0621a05: 應作。按字本作尊。說文云。酒器也。後人以為尊
0621a06: 卑之尊。而加木別出樽字。然樽乃林木茂盛之字。
0621a07: 又加缶。加瓦。加土。亦隨俗所見也。鐏乃矛戟柄下
0621a08: 銅鐏也。鐏非此義。
0621a09: ●律藏卷第四十三
0621a10: 四種淨地
0621a11: 一者處分淨初作僧伽藍時。檀越。若經營人。分處。如是言。某處為僧作淨地。二者
0621a12: 檀越淨若為僧作寺。未施與僧。三者院相不周淨若僧住處。半有籬障。
0621a13: 多無籬障。都無籬障。若垣若牆。若塹若柵。亦如是。四者作白二羯磨結應一
0621a14: 比丘。於僧中唱。某院及諸果樹等處。作淨地。唱已巳。方作羯磨。若疑先有淨地。應解已巳。更結。解文翻羯磨應
0621a15: 作。五分律。聽羯磨一房。一角。半房。半角。或中庭。或
0621a16: 齊屋溜處。或通結僧坊內。作淨地。結時。僧應在院
0621a17: 外。遙唱。遙結之。
0621a18: 胡瓜
0621a19: 本出胡地。故云胡瓜。今多呼為黃瓜。食不益人。不
0621a20: 宜多噉。積瘀熱成瘡。動寒熱作瘧。令人熱。上逆
0621a21: 少氣。發百病。損陰血脈氣。善發氣。而生疳蟲。天
0621a22: 行時疾後。不可食。忌醋和啖。慎勿犯也。涅槃經云。
0621a23: 譬如胡瓜。名為熱病。何以故。能為熱病作因緣故
0621a24: 此瓜非熱。而能發熱。是為熱病因緣也。若蛇咬。取胡瓜搗傅之。數易。則愈。
0621b01: 五種淨法
0621b02: 一火淨謂以火觸。善見云。若火淨已巳。後生芽。生芽處應更淨。非生芽得食。無罪。二刀
0621b03: 淨以刀損壞。三瘡淨果上自有壞處。四鳥啄淨烏傷。五不中種
0621b04: 淨謂不堪任為種。或未成種者。是中刀淨。瘡淨。鳥淨。應去子食。
0621b05: 火淨。不中種淨。都食。復有五種淨。一皮剝謂剝少皮。二
0621b06: 剝皮謂都剝皮。三腐謂爛壞也。四破謂劈裂也。五瘀燥自蔫乾。不堪為種也。
0621b07: 根本律云。如佛所教。作淨應食。苾芻即一一作淨。
0621b08: 遂至日中。不得噉食。佛言。所有果等。應為一聚。應
0621b09: 以火刀。於三四處。而觸損之。此名為淨。五分云。若
0621b10: 食根種。亦應作五種淨。剝淨。截淨。破淨。洗淨。火淨。
0621b11: 若食莖葉。應作三種淨。刀淨。火淨。洗淨。若作淨時。
0621b12: 應作總淨。於一聚。一器中。若淨一。名為總淨瘀。音飫。聲
0621b13: 同預。蔫。音煙。物不鮮也。
0621b14: 自
0621b15: 僧祇云。下至薑湯。亦不得自。若乞食。食冷得自
0621b16: 煖。無罪。十誦云。食生。聽更。若生食。聽火淨已巳。得
0621b17: 。云何名火淨。乃至火一觸。
0621b18: 循杓
0621b19: 循。詳倫切。音旬。謂沿流而下也。
0621b20: 澡豆
0621b21: 十誦云。佛聽用小豆。大豆。摩沙豆。豍豆。胡豆屑。梨
0621b22: 頻陀子等。乾草屑作。莫雜香作。除病人。餘不聽用。
0621b23: 若不索檀越自與。隨意得用。母經云。比丘法。不得
0621b24: 用雜香澡豆洗身。乃至病。亦不得用。根本羯磨云。
0621c01: 如佛所說。有三種物可用洗手。一是鹹鹵土。二是
0621c02: 乾牛糞。三是澡豆。此是開聽。如夜合樹華。木。皂
0621c03: 莢。澡豆之類。咸堪洗沐。既非遮許。無毒無蟲。用之
0621c04: 非過此意。是略教中攝。然皂莢。木洗時。勿在有蟲地。其水入地。蟲即悶絕。胡豆即豆。豍豆
0621c05: 即豆。亦云豌豆。有一類蓽豆。人家亦種。堪食。若用為澡豆。極佳。
0621c06: 婆陀
0621c07: 亦云婆荼。疑是婆柁梨。乃西方一類小棗也。其木
0621c08: 堅。樹皮可以染衣荼。音徒。
0621c09: 菴婆羅阿婆利
0621c10: 或云菴羅婆利。即菴沒羅果。似柰非柰。似桃非桃。
0621c11: 無有正翻也。如餘處釋。
0621c12: 迦婆陀
0621c13: 即雞頭子。一名雁喙。一名茨生。一名芡實。生水澤
0621c14: 中。葉大如荷。皺而有刺。俗謂之雞盤。華下結實。形
0621c15: 類雞雁之頭。故名雞頭。
0621c16: 蔆芰
0621c17: 蔆。離呈切。音靈。芰。奇寄切。音忌。三角。四角。曰芰。兩
0621c18: 角曰蔆。總謂之水栗。亦呼蔆米。俗名蔆角。不可多
0621c19: 噉。令人臟冷腹脹。
0621c20: 斗斛
0621c21: 梵云佉梨。此云斛。十佉盧。為一佉梨也。此方以六
0621c22: 十四黍為圭。十圭為合。十合為升。十升為斗。十斗
0621c23: 為斛斛。胡谷切。洪入聲。
0621c24: 作銖
0622a01: 銖。尚朱切。音殊。銖。兩。斤。均。石。五衡權也。權。
0622a02: 重也。所以稱物平施。知輕重也。按黃鍾。一龠容千
0622a03: 二百黍。重十二銖。二十四銖為兩。十六兩為斤。三
0622a04: 十斤為鈞。四鈞為石龠。音藥。量名。容千二百黍。狀似爵。以縻爵祿。合龠為合。十
0622a05: 合為升。鈞。音均。
0622a06: 
0622a07: 四分律名義標釋卷第二十八
0622a08: 
0622a09: 音釋
0622a10: 蘸斬去聲。物淬水中也。
0622a11: 膨音彭。脹也。
0622a12: 胘音弦。肚也。疑是之誤。音賢。小腹下病。
0622a13: 餳音堂。
0622a14: 搗同擣。刀上聲。築也。舂也。
0622a15: 嚥音咽。
0622a16: 煨音威。
0622a17: 煻音唐。
0622a18: 焙音倍。
0622a19: 仡音乙。
0622a20: 埒音劣。
0622a21: 貰音社。
0622a22: 捼奴何切。音那。揉也。
0622a23: 溜音漏。
0622a24: 歡喜丸酥。。蜜。薑。胡椒。蓽茇。蒲萄。胡桃。石榴。桵
0622b01: 子。共和合。名歡喜丸。
0622b02: 
0622b03: 
0622b04: 四分律名義標釋卷第二十九目錄
0622b05: 溼病患風患瘧
0622b06: 看病木欓與匙
0622b07: 不邪命不以相得激發
0622b08: 經宿諂曲輾治
0622b09: 五條十隔在僧前受與一比丘
0622b10: 迦絺那出功德衣伽奢國
0622b11: 梵施拘薩羅國長生
0622b12: 怨仇四部兵富盧醯侈
0622b13: 惡聲鼓車輾如野象
0622b14: 阿難邠坻隨舉比丘阿婆陀
0622b15: 伽尸國婆娑婆十三種人
0622b16: 驅出
