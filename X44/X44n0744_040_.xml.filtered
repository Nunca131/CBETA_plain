0699c02: 
0699c03: 四分律名義標釋卷第四十
0699c04: 明　廣州沙門釋　弘贊在　輯
0699c05: 　　新安沙門釋　弘麗羅峰　校
0699c06: 迦陵伽國
0699c07: 此南天竺境之國名也。或作羯伽。又作迦陵迦。
0699c08: 苑法師云。以義翻之。名相諍時。此據因諍建
0699c09: 國立名也。西域記云。羯伽國。周五千餘里。國大
0699c10: 都城。周二十餘里。稼穡時播。華果繁滋。林藪聯綿。
0699c11: 動數百里。出青野象。鄰國所奇。氣序暑熱。風俗躁
0699c12: 暴。性多狷獷。志存信義。言語輕捷。音調質正。詞旨
0699c13: 風則。頗與中印度殊異。此國在昔之時。氓俗殷盛。
0699c14: 肩摩轂擊。舉袂成帷。有五通仙。棲巖養素。人或凌
0699c15: 觸。退失神通。以惡術。殘害國人。少長無遺。賢愚
0699c16: 俱喪。人煙斷絕。多歷年所。頗漸遷居。猶未充實。故
0699c17: 今此國。人戶尚少。城南不遠。有窣堵波。高百餘尺。
0699c18: 傍有過去四佛座。及經行遺跡之所。國境北陲大
0699c19: 山。嶺上有石浮圖。高百餘尺。是劫初時。人壽無量
0699c20: 歲。有獨覺於此寂滅焉。自此西北。山林中行千八
0699c21: 百餘里。至中印度。憍薩羅國矣。
0699c22: 羅林
0699c23: 羅。如上九十事。及藥犍度中釋。
0699c24: 波摩那
0700a01: 此長老。亦上座輩。但未詳其緣也。
0700a02: 金毗羅
0700a03: 此翻威如王。此長老。本是金地國王。體性聰明。大
0700a04: 力勇健。統秉三萬六千國邑。兵眾殷熾。無能敵者。
0700a05: 威風遠振。莫不摧伏。遣使持書至舍衛國。欲令波
0700a06: 斯匿王。卒伏承貢。佛即化為輪王。受書。告使還歸。
0700a07: 期來貢。使歸具白彼王。王聞。深自咎責。率領諸
0700a08: 小王輩。趣朝化王。時化王。現種種希有神變說法。
0700a09: 彼斯變已巳。其心信伏。得法眼淨。佛即攝神力。還
0700a10: 復本形。時金地王眾。求索出家。佛即聽許。鬚髮自
0700a11: 落。思惟妙法。盡得阿羅漢果。挺特勇猛端正。金毗
0700a12: 羅比丘第一。
0700a13: 正法疾滅
0700a14: 有因緣。能令正法疾滅。有因緣。能令正法久住。俱
0700a15: 如律文說也。蓮華面經。佛告阿難。我今當說未來
0700a16: 之世。時有諸破戒比丘。身著袈裟。遊行城邑。往來
0700a17: 聚落。往親里家。彼非比丘。又非白衣。畜養婦妾。產
0700a18: 育男女。復有比丘。往婬女家。犯比丘尼。貯畜金銀。
0700a19: 造作生業。以自活命。復有通致使驛。以自活命。復
0700a20: 有專行醫藥。以自活命。復有圍碁六博。以自活命。
0700a21: 復有為他卜筮。以自活命。復有為他誦。驅遣鬼
0700a22: 神。多取財物。以自活命。復有專行殺生。以自活命。
0700a23: 復有私自費用佛法僧物。以自活命。復有內實犯
0700a24: 戒。外示護持。受人信施。復有秘僧物。不與客僧。
0700b01: 復有惜僧房座。不與客僧。復有比丘。實非羅
0700b02: 漢。而詐稱羅漢。欲令人知。多受供養。但為活命。不
0700b03: 為修道。復有興利商賈。以自養活。復有專行盜偷。
0700b04: 以自養活。復有畜養雜畜。乃至賣買。以自養活。復
0700b05: 有販賣奴婢。以自養活。復有屠殺牛羊。以自養活。
0700b06: 復有受募入陣。征戰討伐。多殺眾人。以求勳賞。復
0700b07: 有專行劫奪。攻破城邑。及與聚落。以自活命。如是
0700b08: 無量地獄因緣。捨命之後。皆墮地獄。譬如身師子
0700b09: 肉。所有眾生。不敢食彼。唯師子身。自生諸蟲。還自
0700b10: 噉食師子之肉。佛告阿難。我之佛法。非餘能壞。是
0700b11: 我法中諸惡比丘。猶如毒刺剌。破我三阿僧祇劫。積
0700b12: 行勤苦。所集佛法。爾時阿難。聞此事已巳。心大怖畏。
0700b13: 身毛皆豎。即白佛言。如來速入涅槃。今正是時。何
0700b14: 用見此未來之世。如是惡事云云。法滅盡經云。佛
0700b15: 告阿難。吾般泥洹。法欲滅時。五逆濁世。魔道興盛。
0700b16: 諸魔沙門。壞亂吾道。著俗衣裳。樂好袈裟。五色之
0700b17: 服。飲酒炙肉。殺生貪味。無有慈心。更相憎嫉。時有
0700b18: 菩薩。精進修德者。眾魔比丘。咸共嫉之。誹謗揚惡。
0700b19: 擯黜驅遣。不令得住。自共於後。不修道德。寺廟空
0700b20: 荒。不復修理。展轉毀壞。但貪財物。積聚不散。不作
0700b21: 福業。販賣奴婢。耕田種殖。焚燒山林。傷害眾生。無
0700b22: 有慈心。奴為比丘。婢為比丘尼。無有道德。婬嫉濁
0700b23: 亂。男女不別。令道薄澹。或由斯輩。或避縣官。依倚
0700b24: 吾道。求作比丘。不修戒律。月半月半盡。雖名誦戒。
0700c01: 厭倦懈怠。不欲聽聞。不樂讀誦經律。設有讀者。不
0700c02: 識字句。為強言是。不咨明者。貢高求名。無雅步。
0700c03: 以為榮貴。望人供養。諸魔比丘。命終死後。精神當
0700c04: 墮無擇地獄。五逆罪中。餓鬼畜生。靡不更歷。於無
0700c05: 邊恒沙劫。受罪竟。乃出生在邊國。無三寶處。法欲
0700c06: 滅時。女人精勤。恒作功德。男子懈怠。不用法語。眼
0700c07: 見沙門。如視糞土。無有信心。法輪殄沒。當爾之時。
0700c08: 諸天泣淚。水旱不調。五穀不熟。災疫流行。死亡者
0700c09: 眾。人民勤苦。縣官侵。不循道理。皆思樂亂。惡人
0700c10: 轉多。善者甚少。日月轉促。人命轉短。菩薩比丘。眾
0700c11: 魔驅逐。不預眾會。菩薩入山。福德之處。澹泊自守。
0700c12: 以為傾快。壽命延長。諸天衛護。一切十二部經。尋
0700c13: 復化滅。不見文字。沙門袈裟。自然變白。聖王去後。
0700c14: 吾法滅盡。譬如油燈。臨欲滅時。光更猛盛。於是便
0700c15: 滅。吾法滅時。亦如燈滅。自此之後。難可縷。如是
0700c16: 久後。彌勒當下世間作佛。天下太平。毒氣消除。雨
0700c17: 潤和適。五穀滋茂。草木榮敷。大人長八丈。皆壽八
0700c18: 萬四千歲。眾生得度。不可稱討云云。據斯則道隨
0700c19: 人興。法逐人廢。德備則人天感益。行毀乃鬼畜添
0700c20: 儔。既爾在人。即應勉力為之。詎可甘作師子身中
0700c21: 蟲者耶。
0700c22: 自知得阿羅漢
0700c23: 具四智故。自知得阿羅漢。一我生已巳盡謂斷見思惑盡。更不
0700c24: 受三界生死。故云我生已巳盡。二梵行已巳立梵者。淨也。謂由戒定慧之淨行成就。證得
0701a01: 此果。故云梵行已巳立。三所作已巳辦謂本求出離三界。修諸梵行。生死既盡。梵行亦立。故
0701a02: 云所作已巳辦。四不復還此或云不受後有。謂生死惑業既盡。更不復還此三界受後
0701a03: 世之身。故云不復還此。又前二名盡智。後二名無生智也。
0701a04: ●律藏卷第六十
0701a05: 佛告諸比丘。若我所聽波陀舍句。阿波陀舍句身。便
0701a06: 闍那文。阿便闍那文身。惡叉羅名。阿惡叉羅名身。應
0701a07: 如是作。如我所不聽波陀舍。阿波陀舍。便闍那。
0701a08: 阿便闍那。惡叉羅。阿惡叉羅。應呵。不應隨順。應
0701a09: 如是作。如我所遮波陀舍。阿波陀舍。便闍那。阿
0701a10: 便闍那。惡叉羅。阿惡叉羅。不應作。如我所不
0701a11: 遮波陀舍。阿波陀舍。便闍那。阿便闍那。惡叉羅。
0701a12: 阿惡叉羅。應隨順。不應呵。
0701a13: 如世尊說。若我所聽句。句身。文。文身。名。名身。應如
0701a14: 是作。如我所不聽句句身。文文身。名名身。應呵。不
0701a15: 應隨順。應如是作。如我所遮句句身。文文身。名名
0701a16: 身。不應作。如我所不遮句句身。文文身。名名身。應
0701a17: 隨順。不應呵。然此名句文身。乃經律論三藏文義
0701a18: 之正軌。詞理之玄詮。故新婆沙論云。有二種正法。
0701a19: 一世俗正法。二勝義正法。世俗正法。謂名句文身。
0701a20: 即素怛纜。毗奈耶。阿毗達磨。勝義正法。謂聖道。即
0701a21: 無漏根。力。覺支。道支。言名句文者。名詮自性。句詮
0701a22: 差別。文即是字。為名句二所依故。名身者。乃依事
0701a23: 立名。謂諸法各有其名。能詮字體謂諸字名。各各差別。如從阿字。
0701a24: 乃至呵字。單名為名。如言爐瓶等。二名已巳上。方名名身。
0701b01: 身是聚義。故於一名。唯名自性。二名合聚。方名名
0701b02: 身。如言香爐。華瓶等。句身亦爾。三名已巳上。名多名
0701b03: 身。如言銅香爐。錫華瓶等。乃詮別名之身。○句身
0701b04: 者。句即句逗。止也。住也。謂能顯義決定究竟。單句
0701b05: 名句。如言菩薩等。此只名句。不詮別句。二句合聚。
0701b06: 方名句身。如言大菩薩等。三句已巳上。名多句身。如
0701b07: 言文殊菩薩。普賢菩薩等。又句如足跡。句身如衢
0701b08: 巷中人畜等跡。故大論云。天竺語法。眾字和合成
0701b09: 語。眾語和合成句。如菩為一字。提為一字。是二不
0701b10: 合。則無語。若和合。名為菩提。以名詮自性。句詮差
0701b11: 別故。如說諸字。是名自性。不詮別名。如說諸行。二
0701b12: 名合聚。方名名身。如說諸行無常。此只名句。不詮
0701b13: 別句。若言諸行無常。是生滅法。二句合聚。方名句
0701b14: 身也。○文身者。文。或云字。或云形。或云味。或云顯
0701b15: 了。但以文能顯義。故以代之。按昔蒼頡造書。依類
0701b16: 像形。故謂之文。其後形聲相益。即謂之字。乃聲之
0701b17: 長短。音韻之高下也。或問曰。文與字。為異為同。答
0701b18: 曰。若未改轉。此但名字。若已巳改轉。文即是字。能為
0701b19: 名句所依故。如單言斫。單言芻。未有詮表。名之為
0701b20: 字。故云。若不帶詮。只名字。如字母。及等韻之類。但
0701b21: 只訓字。不能詮理。若帶詮。名文。如經書字。能詮之
0701b22: 文。帶所詮之義理。故慈恩疏云。文身者。為名句依
0701b23: 而顯所表。顯有四義。一扇。二相好。三根形。四鹽。如
0701b24: 次。能顯風涼。大人。男女。味故。故名為顯。即喻此文
0701c01: 身。能顯於理。若依古譯文為味。但是所顯。非能顯
0701c02: 也斫芻。此言眼。
0701c03: 六犯所起處
0701c04: 或有犯由身起。非心口如母經云。有犯因身。非心口者。初波羅夷。故弄出精。
0701c05: 有犯。是不善。有犯是無記。離三衣宿。若故以杖手打人等。皆名身犯。或有犯起於口。
0701c06: 不以身心謂第四羅夷。若欲心共女人麤濁語。若瞋恚語。若自稱歎己巳身。以婬欲供養我。
0701c07: 若以二無根謗。若毀呰他。妄語。兩舌。如是等。及餘口業所犯者。是名口業所起犯也。或有犯
0701c08: 從身口起。不以心謂第二波羅夷。若為人行媒。若為房事。此等及餘。是名身口所
0701c09: 起犯。或有犯從身心起。非口因心所起犯者。如三十事中。金銀。施主所與。手
0701c10: 雖不捉。心作己巳有。語淨人持著某處。不語淨人言。任汝所為。如比丘見他所犯。覆藏不向人發露。是為心
0701c11: 犯。身心所起犯者。如上身心所犯。是也。或有犯起口心。非身如上口心所犯。
0701c12: 是也。或有犯從身口心起如上身口心所犯者。是也。明了論云。罪
0701c13: 生起因有八種。一有罪從身生。不從口意生。如不
0701c14: 閉戶。共非大戒眠等。二有從口生。不從身意生。如
0701c15: 善心為女人說法。過五六語等。三有從意生。不從
0701c16: 身口生。如心地諸罪。四有從身口生。不從意生。如
0701c17: 善心為男女行婬使等。五有從身意生。不從口生。
0701c18: 如故心出不淨等。六有從口意生。不從身生。如染
0701c19: 污心。對女人說。顯示婬欲語等。七有從身口意生。
0701c20: 如有染污心。為男女行婬使等。八有不從身口意
0701c21: 生。如先對人說大妄語。彼人不解。此人已巳對治三
0701c22: 方便。後時彼人。若追解其語。此人即得波羅夷罪。
0701c23: 薩婆多論云。從身作。口作。身心作。口心作。身口心
0701c24: 作生。通名犯事。注曰。方便名犯事。成名破。不悔名
0702a01: 越。僧祇律云。或有罪從欲生謂故弄身。摩觸。惡口。自稱。媒嫁。一切染污
0702a02: 心語。是也。或有罪從瞋恚生謂無根謗。毀訾。兩舌。驅出。知食足已巳故惱。聚落驅
0702a03: 出。拳打手擬。屏處聽等。是。或有罪從愚癡生以愚癡心。謂真實世界有常。世界無
0702a04: 常如是一切見。是也。或有罪從非欲瞋恚愚癡生謂阿羅漢犯罪。是也。
0702a05: 或有罪是身行。非口行謂與女人同室。未受具足人過三宿。同眠。同坐。
0702a06: 處處食。別眾食。同器食。是。或有罪是口行。非身行謂一切口跋渠。是也。或
0702a07: 有罪是身口行謂無根謗。毀訾。兩舌。驅出。知食足已巳故惱。聚落驅出。拳打手擬。屏
0702a08: 處聽等。是。或有罪非身口行謂從心生者。是。或有罪從自身生。
0702a09: 非他身謂瞋恚自打身。是也。或有罪從他身生。非自身謂見他婬
0702a10: 盜殺人。覆藏。是。或有罪從自身。他身生謂共女人同室。未受具戒人過三宿。
0702a11: 同眠。同坐。處處食。別眾食。同器食。是。或有罪非自身。非他身生謂一
0702a12: 切口跋渠。除未受具足人。說句法。是。或有罪從自口生。非他口謂一切口
0702a13: 罪。除未受具足人。說句法。是也。或有罪從他口。非自口謂若比丘。僧中非法
0702a14: 斷事。不與欲。復不與見。不欲默然聽過。是。或有罪從自口。亦從他口謂與
0702a15: 未受具足人說句法。是也。或有罪非自口。非他口謂從身心生。是。或有
0702a16: 罪取心。不取事謂應當問。以何心盜。何心殺人。何心觸女人。何心斷生草。何心掘地。
0702a17: 是也。或有罪取事。不取心謂不應問。以何心婬。何心非時食。何心飲酒。何心女
0702a18: 人同室。未受具足人過三宿。若犯者。當如法治。是也。或有罪事重。非心重謂比
0702a19: 丘。非時。謂是時。食者。波夜提。是。或有罪心重。非事重謂比丘。時謂非時食。越毗
0702a20: 尼罪。是也。或有罪事重。心亦重非時。謂非時。食者。波夜提。是也。或有罪
0702a21: 事輕。心亦輕謂眾學。及威儀。是也。或有罪從自物生。非他物
0702a22: 謂比丘自財物。盜心取。犯偷蘭遮。是。或有罪從他物。非自物謂比丘。盜心偷
0702a23: 他物。減五錢。偷蘭遮。滿五錢。波羅夷。是也。或有罪從自物。他物生謂比丘。共
0702a24: 他物。盜心取。減五錢。偷蘭遮。滿者波羅夷。是也。或有罪非自物。非他物謂比
0702b01: 丘。盜心取無主物。越毗尼罪。是。或有罪是一處。犯眾多謂比丘。一處。併乞得
0702b02: 八種好食。各各別食者。得八波夜提。是也。或有眾多處。犯一罪謂比丘。眾多處
0702b03: 乞得八種美食。一坐食者。得一波夜提。是。或有眾多處。犯眾多罪謂比丘八
0702b04: 處。乞得八種美食。各各食者。得八波夜提。是也。或有一處。犯一罪謂一處。乞得八
0702b05: 種美食。一坐食。是也。或緣無罪。得罪謂比丘無罪。作罪悔過。得越毗尼罪。是也。或
0702b06: 緣有罪。得無罪謂小房。大房舍。一切乃至三諫。是也。或緣有罪。至有
0702b07: 罪謂僧中說波羅提木叉時。乃至三問。有罪者如法作。無罪者默然。爾時有罪。不如法作。復不語
0702b08: 人。又不作念。我待清淨同意人。當如法作。默然者。得越毗尼罪。是也。或緣無罪。得無
0702b09: 罪謂不作不犯。是。或有罪緣重。至輕謂比丘犯波夜提。向惡邪邊見。被舉人。悔
0702b10: 過。是。或有罪緣輕。至重謂比丘犯越毗尼罪。向謗線經人。被舉人。悔過。得波夜提。
0702b11: 是也。或有罪緣重。至重謂比丘犯波夜提。向謗線經被舉人悔過。得波夜提。是也。
0702b12: 或有罪緣輕。至輕謂比丘犯越毗尼罪。向未受具足人悔過。不名作。更得越毗尼
0702b13: 罪。是。或有受時罪謂受生肉。生穀。金銀。象馬。駝驢。牛羊。奴婢。婦女。田宅。房舍。是也。或
0702b14: 有食時罪謂別眾食。處處食。同器食。不淨果食。是也。或有事成罪謂作小房
0702b15: 大房。一切三諫。是也。或有不受得罪。受無罪謂受迦絺那衣。得捨五事。是也。
0702b16: 或有不與得罪。與無罪謂比丘得新衣。不三種壞色。若一一種色作淨。受用
0702b17: 者。波夜提。是也。或有罪是聚落。非阿練若謂不著僧伽黎入聚落。不著紐
0702b18: 入聚落。不著繫腰繩。不持。不白離同食。非時入聚落。是。或有罪阿練若。非聚
0702b19: 落謂比丘與賊伴。與女人。比丘尼。共期道行。是也。或有罪亦阿練若。亦聚
0702b20: 落謂拳打。掌刀擬。是也。或有罪非阿練若。非聚落謂入王門　。是。或
0702b21: 有罪是時。非非時謂別眾食。處處食。同器食。不作淨果食。是。或有罪是
0702b22: 非時。非是時謂不白非時入聚落。非時食。日冥教誡比丘尼。是也。或有罪亦
0702b23: 是時。亦非時謂拳打。掌刀擬。是也。或有罪非時。非非時謂正中時。
0702b24: 是也。或有罪是夜。非晝謂女人同室。未受具足人過三宿。日沒教誡比丘尼。是也。
0702c01: 或有罪是晝。非夜謂別眾食。乃至不淨果食。是也。或有罪亦是晝。
0702c02: 亦是夜謂拳打。掌刀擬是也。或有罪非晝。非夜謂明相出時。是。或有
0702c03: 罪是覆處。非露處謂女人同室宿。未受具足人過三夜。內敷置。婬處坐。屏處坐。是。
0702c04: 或有罪是露處。非覆處謂眾僧褥。露地自敷。若教人敷。不白去。離二十五
0702c05: 肘。波夜提。是也。或有罪亦覆處。亦露處謂拳打。掌刀擬。或有罪亦
0702c06: 非覆處。亦非露處謂屋簷下。或有罪是行。非住謂比丘與女人。
0702c07: 賊伴。比丘尼。共期道行。僧及二師語莫去。而去者得罪。是。或有罪是住。非行謂婬
0702c08: 女邊住。酤酒邊。摴蒱邊住。獄囚邊住。當門立住。僧及二師語莫住。而住得罪。是。或有罪亦
0702c09: 行。亦住謂拳打。掌刀擬。或有罪非行。非住謂坐時。眠時是。或有罪
0702c10: 是立。非坐謂婬女邊立。乃至二師語莫立。而立者。得罪。或有罪是坐。非
0702c11: 立謂坐過量。兜羅綿貯褥。皮坐具。及婬女邊坐。酤酒家。摴蒱邊。獄囚邊坐。僧及二師。語莫坐。而
0702c12: 坐者。得罪。或有罪亦立。亦坐謂拳打。掌刀擬。或有罪非立。非坐
0702c13: 謂若行。若眠時。是也。或有罪是坐。非眠謂坐過量。乃至僧及二師語莫坐。而坐
0702c14: 者。得罪。或有罪罪是眠。非行謂女人同室宿。未受具足人過三夜。過量。兜羅綿
0702c15: 貯褥。坐皮坐具。或有罪亦是坐。亦是眠謂拳打。掌刀擬。或有罪非
0702c16: 坐。非眠謂行時。立時是。或有罪是眠。非行謂女人同室宿。乃至皮褥上眠。
0702c17: 或有罪是行。非眠謂比丘與女人賊伴。乃至二師語莫去。而去者。得罪。或有
0702c18: 罪亦眠。亦行謂拳打。掌刀擬。或有罪非眠。亦非行謂坐立時。或
0702c19: 有罪是屏處。非眾多謂屏處三諫不捨是。或有罪是眾多。非
0702c20: 屏處謂眾多人中。三諫不捨是。或有罪亦屏處。亦眾多謂拳打。掌刀擬。
0702c21: 或有罪非屏處。非眾多謂眾僧中。是也。或有罪是眾多。非
0702c22: 僧中謂眾多人中。三諫不捨。是。或有罪是僧中。非眾多謂僧中三諫不
0702c23: 捨。是。或有罪亦眾多。亦僧中謂拳打。掌刀擬。或有罪非眾多。
0702c24: 非僧中謂屏處三諫不捨。是。或有罪是僧中。非屏處謂僧中三諫不
0703a01: 捨是。或有罪是屏處。非僧中謂屏處三諫不捨。是或有罪亦僧
0703a02: 中。亦屏處謂拳打。掌刀擬。或有罪非僧中。非屏處謂眾多人中。三
0703a03: 諫不捨。是。或有罪是冬。非春謂比丘至八月十五日。不捨雨浴衣。至十六日捨。得
0703a04: 越毗尼罪。或有罪是春。非冬謂比丘受迦絺那衣。至臘月十五日應捨。若不捨。至
0703a05: 十六日者。越毗尼罪。或有罪亦冬。亦春謂拳打。掌刀擬。或有罪非冬。
0703a06: 非春謂安居時。或有罪是春。非夏謂比丘受迦絺那衣不捨。至臘月十六日。
0703a07: 越毗尼罪。或有罪是夏。非春謂比丘至四月十六日。應安居。不安居者。越毗尼罪。
0703a08: 到後安居。復不安居者。得二越毗尼罪。或有罪亦是春。亦是夏謂拳打。掌
0703a09: 刀擬。或有罪非春。非夏謂是冬時。或有罪是夏。非冬謂於二安
0703a10: 居。而不安居。得二越毗尼罪。或有罪是冬。非夏謂八月十五日。應捨雨浴衣。而
0703a11: 不捨。至十六日。得罪。或有罪亦是夏。亦是冬謂拳打。掌刀擬或有罪
0703a12: 非夏。非冬謂是春時。
0703a13: 六根本
0703a14: 律言。諍有六根本。如滅諍犍度中釋。
0703a15: 稊稗
0703a16: 稊。說文。作。同徒切。又杜兮切。音題。爾雅注云。
0703a17: 。似稗。布地穢艸也。今云稊子。是也。有米而細也。
0703a18: 稗。薄邁切。音敗。草似稻。而實細。孟子曰。五穀不熟。
0703a19: 不如荑稊。
0703a20: 秕
0703a21: 秕。補委切。音彼。說文云。不成粟也。商書云。若粟之
0703a22: 有秕。是也。俗作非。。古沃切。音谷。禾皮曰。律
0703a23: 文舊作。同音谷。又之若切。音灼。亦禾皮也。
0703a24: 遍扣
0703b01: 苦偶切。音口。扣擊也。
0703b02: 而
0703b03: 息茲切。音斯。破器聲。如甕破聲也。
0703b04: 觝躓
0703b05: 觝。典禮切。音底。觸也。躓。與疐同。支義切。音至。頓也。
0703b06: 礙也。說文云。礙不行也。人欲去而止之也。又跲也
0703b07: 又蹋也。言觸蹋人也。
0703b08: 傎蹶
0703b09: 傎或作蹎。。同多年切。音顛。說文云。蹎。蹳也。蹶也。
0703b10: 。走頓也。廣雅云。傎。倒也。又傎覆也。傎覆。言反倒
0703b11: 也。蹶。同。居月切。音厥。跌也。說文云。蹶。僵也。廣雅
0703b12: 云。僵。仆也。又頓也。跳也僵。音江。蹳。補沫切。
0703b13: 轅
0703b14: 轅。于權切。音員。車前曲木上。句衡者。。各額切。音
0703b15: 隔。轅耑橫木。駕馬領者。是也。
0703b16: 咋銜
0703b17: 咋。士革切。音賾。齧也。銜。胡嵒切。音鹹。馬口中勒。以
0703b18: 鐵為之。所以制馬之逸也。
0703b19: 初衣
0703b20: 薩婆多云。男女初交會所污衣。十誦云。五種糞掃
0703b21: 衣。不應蓄。一火燒。二牛嚼。三鼠嚙。四初嫁女不淨
0703b22: 衣。五產衣。是五種不應畜。四種糞掃衣應畜。一塚
0703b23: 間衣。二往還衣。三無主衣。四弊納衣。是四種應畜。
0703b24: 根本律云。糞掃衣有五種。一道路棄衣。二糞掃處
0703c01: 衣。三河邊棄衣。四蟻所穿衣。五破碎衣。復有五種。
0703c02: 一火燒衣。二水所漬衣。三鼠嚙衣。四牛嚼衣。五妳
0703c03: 母棄衣。
0703c04: 昔汾陽無業禪師。有僧問云。十二分教。流於此
0703c05: 土。得道果者非止一二。云何祖師西來別唱玄宗。
0703c06: 直指人心見性成佛。只如上代高僧。並淹貫九流。
0703c07: 洞明三藏。如生肇融叡等。豈得不知佛法耶。師曰。
0703c08: 諸佛不曾出世。亦無一法與人。但隨病施方。遂有
0703c09: 十二分教如將蜜果。換苦葫蘆。淘汝諸人業根。都
0703c10: 無實事。神通變化。及百千三昧門。化彼天魔外道。
0703c11: 福智二嚴。為破執有。滯空之見。若不會道。及祖師
0703c12: 意。論什麼生肇融叡。如今天下解禪解道。如河沙
0703c13: 數。說佛說心。有百千億。纖塵不去。未免轉迴。思念
0703c14: 不忘。盡從沉墜。如斯之類。尚不識業果。妄謂上流。
0703c15: 並他先德。但言觸目無非佛事。舉足皆是道場。原
0703c16: 其所習。不如一箇五戒十善凡夫。觀其發言。嫌他
0703c17: 二乘十地菩薩。且醍醐上味。為世珍奇。遇斯等人。
0703c18: 翻成毒藥。南山。尚不許呼為大乘。學語之流。爭鋒
0703c19: 脣吻之間。鼓論不根之事。並他先德。誠實苦哉。
0703c20: 大集地藏十輪經。依行品云。善男子。有諸眾生。於
0703c21: 聲聞乘。獨覺乘法。未作劬勞。正勤修學。如是眾生。
0703c22: 根機未熟。根機下劣。精進微少。若有為說微妙甚
0703c23: 深大乘正法。說聽二人。俱獲大罪。亦為違逆一切
0703c24: 諸佛。所以者何。如是眾生。實是愚癡。自謂聰叡。陷
0704a01: 斷滅邊。墜顛狂想。執有因論。於諸業果。生斷滅想。
0704a02: 撥無一切善作惡作。妄說大乘。壞亂我法。非法說
0704a03: 法。法說非法。實非沙門。說是沙門。實是沙門。說非
0704a04: 沙門。實非毗柰耶。說是毗柰耶。實是毗柰耶。說非
0704a05: 毗柰耶。愚癡顛倒。憍慢嫉妒朋黨之心。於大乘法。
0704a06: 稱讚擁護。令廣流布。於聲聞乘。獨覺乘法。謗毀障
0704a07: 蔽。不令流布。不能如實。依於三乘。捨俗出家。受具
0704a08: 足戒。成苾芻性。亦不如實。修集一切善法。因緣如
0704a09: 是。撥無一切因果。斷滅論者。雖在人中。實是羅剎。
0704a10: 於當來世。無數大劫。難得人身。命終定生無間地
0704a11: 獄。於諸苦趣。輪轉往來。受諸苦惱。難可救濟。如是
0704a12: 過失。皆由未學二乘之法。先入大乘。偈曰。癡慢號
0704a13: 大乘。彼無有智力。尚迷二乘法。況能解大乘。譬如
0704a14: 闕壞眼。不能見眾色。如是闕壞信。不能解大乘。無
0704a15: 力飲池河。詎能吞大海。不習二乘法。何能學大乘。
0704a16: 先信二乘法。方能信大乘。無信誦大乘。空言無所
0704a17: 益。內懷真斷見。妄自號大乘。不護三業罪。壞亂我
0704a18: 正法。彼人命終後。定墮無間獄。
0704a19: 天竺沙門僧伽陀羅者。師資相傳云。佛涅槃後。
0704a20: 優波離結集律藏訖。即於其年七月十五日。受自
0704a21: 恣竟。以香華供養律藏。便下一點。置律藏前。年年
0704a22: 如是。優波欲涅槃時。付弟子陀寫俱。陀寫俱。付弟
0704a23: 子須俱。須俱。付弟子悉伽婆。悉伽婆。付弟子目犍
0704a24: 連子帝須。帝須。付弟子旃陀跋闍。如是師師相付。
0704b01: 至今三藏法師。法師將律藏至廣州。臨上舶。還本
0704b02: 國。時以律藏付弟子僧伽跋陀羅。陀羅以永明六
0704b03: 年。共沙門僧猗。於廣州竹林寺。譯出善見毗婆沙。
0704b04: 一部十八卷。即共安居。以七年庚午歲。七月十五
0704b05: 日受自恣竟。如前師法。以香華供養律藏。即下一
0704b06: 點。當其年。凡得九百七十五點。點是一年也。至梁
0704b07: 大同元年。有隱士趙伯休。於廬山遇苦行律師弘
0704b08: 度。得此點記年月。伯休因問度曰。自永明七年後。
0704b09: 云何不復見點。度云。自彼已巳前。皆得道聖賢。手自
0704b10: 下點。吾徒凡夫。止可奉持頂戴而已巳。故不復點也。
0704b11: 伯休因舊點。至大同元年。凡一千二十年。今以此
0704b12: 究參諸家傳記。世尊誕生入滅之年。並不相類。大
0704b13: 抵西域山川之廣。國土之多。佛化之盛。各承一宗。
0704b14: 此亦一家之說。不可廢。故附著于此出通載八卷。
0704b15: 四分律宗。始祖曇無德尊者是多尊者弟子。二祖曇摩
0704b16: 迦羅尊者此云法時。天竺沙門。始依四分十人受戒。遠承正法。三祖北臺法
0704b17: 聰律師元魏孝文時。本學僧祇。因考受體。始闡四分。遠承法時。四祖雲中道
0704b18: 覆律師聰之弟子。最初撰疏。疏科六卷。以釋四分。五祖大覺惠光律師
0704b19: 初從佛陀禪師出家。陀曰。此子宜先聽律。律是慧基。非智不奉。若初從經論。必輕戒網。由是依覆。通四分
0704b20: 律。撰疏十卷六祖高齊道雲律師從光受學。撰疏鈔九卷。判釋廣文。七
0704b21: 祖河北道洪律師從雲受學。亦著疏文。八祖弘福智首律師
0704b22: 稟戒之前。於古佛塔前。預祈顯驗。蒙佛摩頂。身心泰然。方知感戒。及尋律部。多會其文。從洪受學。撰疏二
0704b23: 十卷九祖南山道宣律師宗承首律師法。大弘律教。宣傳法。
0704b24: 傳意滿。滿傳法成。成傳大亮。道省。亮傳曇一。道岸。
0704c01: 惠澄。澄傳惠欽。皆口相授受。臻於壺奧。悉有律疏
0704c02: 行世。其傍出者。及南山之後。唐宋代來。繼宗四分。
0704c03: 并依僧祇十誦疏釋。備載高僧傳中。此不繁錄元代
0704c04: 律宗。詳見通載等書。
0704c05: 
0704c06: 四分律名義標釋卷第四十終
0704c07: 
0704c08: 音釋
0704c09: 氓音萌。民也。
0704c10: 音吝。慳惜也。
0704c11: 音羅。
0704c12: 荑題。夷。二音。草名也。
0704c13: 跲極葉切。箝入聲。躓也。礙也。
0704c14: 仆音赴。偃也。僵也。
0704c15: 
0704c16: 
0704c17: 
0704c18: 
0704c19: No. 744-B
0704c20:  四分律名義標釋語
0704c21: 
0704c22: 夫宗者佛心。律者佛行。教者佛語。喻如身形影。舉一
0704c23: 即三。無有孤致者。世尊出世。鹿野初年。與諸弟子演
0704c24: 教明心。未遂制律。以教演心明。即律也。故有未許可
0705a01: 舍利弗制律之請。而曰。於清淨眾中。不宜說是事。令
0705a02: 人謂世尊。疑良人作賊也。十二年後。因事制律。說五
0705a03: 篇七聚。涅槃末會。遺言屬累。敕諸弟子。依波羅木叉
0705a04: 為師。歸重毗尼。以行解脫。即心清淨。教敷宣也。有曰。
0705a05: 末世眾生。希望成道。無令求悟。唯益多聞。增長我見。
0705a06: 但當精勤降伏煩惱。又曰。四十九年。未說一字。蓋
0705a07: 以能宗。即律教。無別為律教也。能律即宗教。無別為
0705a08: 宗教也。能教即宗律。無別為宗律也。是以不妨偏舉。
0705a09: 正法眼藏。付尊者迦葉。毗柰耶藏。付尊者波離。修多
0705a10: 羅藏。付尊者阿難。雖舉之偏。而付之實全。故迦葉有
0705a11: 上座部之結集。阿難入五百之結集。皆律學也。未嘗
0705a12: 曰。我專宗任教。而不及于律也。達摩初來。流支三藏。
0705a13: 譯教。闡律師也。而蠱毒達摩。及後之律師法師。無不
0705a14: 毀謗于宗乘。人以為其未明宗。吾以為其正未明律
0705a15: 教也。達摩西來。單傳直指。而以楞伽為心印。曷滅
0705a16: 教也。百丈離律寺居止。別建叢林。規矩多軌法乎律
0705a17: 本。曷敗律也。今之禪者。呵教為如來禪。詆律為聲
0705a18: 聞學。滅教敗律。無所不至。人以為其未明教律。吾以
0705a19: 為其正未明宗也。未明宗。而稱為宗師。烏乎宗。未明
0705a20: 教律。而稱為法師律師。烏乎教律。三學狂瀾。于今極
0705a21: 哉。非有荷擔如來。舟濟四生者。起而砥柱之。佛法滅
0705a22: 壞。無多日矣。西乾聖眾。五百七百之結集。實切愍此。
0705a23: 東震結集。不百而十。不十而人。邀五聚七。吾將誰望。
0705a24: 對在兄。興言及此。恒相泣從。兄曰。宗不明。而天下
0705b01: 尊宗。律日滅。而天下毀律。不明者。無當于尊。日滅者。
0705b02: 奚堪更毀。在彼之毀之也。實彼之未知之也。欲去彼
0705b03: 所毀。其急與所知乎。律文具在。吾其舉在文之名義。
0705b04: 于人所難解者。而標釋之。斯則與所知也。乃積精數
0705b05: 年。帙成一旦。今將發梓。屬余校訂。比經按論。義諦無
0705b06: 差。私衷慶慰曰。此足當震旦之一結集乎。佛法其不
0705b07: 速滅壞乎。生佛仔肩。其吾在兄乎。天下固不於余
0705b08: 目為宗師。更不得于在氏目為律師也。曾無有不
0705b09: 教不律之宗師。豈有不宗不教之律師乎。若必分宗
0705b10: 分律分教。必其為宗律教。非如來之宗律教者矣。今
0705b11: 天下號為宗律教師者。蓋宜知返。懷切在此。校成書
0705b12: 之為跋。
0705b13: 
0705b14: 崇禎癸未迦提四日新安沙門同參弟弘麗書于
0705b15: 之英德西來山白象林中
