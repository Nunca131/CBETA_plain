0415a01: 四分律名義標釋卷第二
0415a02: 
0415a03: 明　廣州沙門釋　弘贊在　輯
0415a04: 　　新安沙門釋　弘麗羅峰　校
0415a05: 三垢
0415a06: 或名三穢。又名三毒。謂貪瞋癡也。禪門云。引取之
0415a07: 心名之為貪。違忿之心名之為瞋。迷惑之心名之
0415a08: 為癡。論云。若心能令生死相續。是名為垢。此垢心
0415a09: 差別。為貪恚癡。等是垢心。名為煩惱。亦名罪法。亦
0415a10: 名退法。亦名隱沒法。亦名熱法。亦名悔法。有如是
0415a11: 等名。是垢心修集。則名為使。非但垢心生時名使。
0415a12: 煩惱名貪恚癡。疑憍慢。及五見此等差別。故有九
0415a13: 十八使。
0415a14: 結使
0415a15: 結者。是纏縛義。謂纏縛行人不令解脫故。使者。以
0415a16: 驅役為義。謂能驅役行者心神。流轉三界故。略則
0415a17: 言三結。廣說則八十八使。若斷身見。戒取。疑。三結
0415a18: 盡。得須陀洹果。若三結盡。貪瞋癡薄。得斯陀含果。
0415a19: 若貪欲瞋恚盡。得阿那含果。若一切煩惱永盡。得
0415a20: 阿羅漢果。
0415a21: 涅槃
0415a22: 大經云。涅言不生。槃言不滅。總言不生不滅也。楞
0415a23: 伽經云。我所說者。妄想識滅。名為涅槃。新云。梵本
0415a24: 正名波利泥縛喃此云滅度。肇師論云。涅槃秦言
0415b01: 無為。亦名滅度。無為者。取其無寂寞。妙絕於有
0415b02: 為。滅度者。言其大患永滅。超度四流。斯蓋鏡像之
0415b03: 所歸。絕稱之幽宅也。又新翻為圓寂。賢首云。德無
0415b04: 不備稱圓。障無不盡稱寂。或云泥曰。或云泥丸。又
0415b05: 云泥洹。肇師云。泥洹盡諦者。豈直結盡而已巳。則生
0415b06: 死永寂滅。故謂之盡矣。有翻為安樂。謂已巳離煩惱
0415b07: 結賊故也。二教論云。涅槃者。常恒清涼。無復生死。
0415b08: 心不可以智知。形不可以像測。莫知其所以名。彊
0415b09: 謂之寂。其為至也。亦以極哉。詳如受戒犍度中釋。
0415b10: 浮囊
0415b11: 西域渡海之人。多作鳥翎毛袋。或用羊皮牛皮作
0415b12: 之。或齎巨牛脬。海船若失。即吹氣浮身。以渡大海。
0415b13: 大經喻云。如一羅剎。隨度海者。總乞浮囊。度者答
0415b14: 言。寧殺身命。浮囊叵得。羅剎復言。不肯全施。見惠
0415b15: 其半。彼人爾時亦不施與。如是展轉乞微塵許。彼
0415b16: 人爾時乃至微塵。亦不施與。菩薩摩訶薩。持禁戒
0415b17: 時。亦復如是。煩惱羅剎。教化菩薩。令犯四重。護餘
0415b18: 輕者。菩薩不隨。勸犯僧殘。菩薩不許。勸犯波逸提。
0415b19: 菩薩不肯。勸犯提舍尼。菩薩不肯。勸犯突吉羅。菩
0415b20: 薩不隨。故經云。菩薩摩訶薩。持四重禁。及突吉羅。
0415b21: 敬重堅固。等無差別。何況聲聞急求度脫。而可輕
0415b22: 毀者耶。
0415b23: 帝釋堂
0415b24: 帝釋者。梵音具云釋提桓因。亦云釋迦提婆因陀
0415c01: 羅。大論云。釋迦秦言能。提婆秦言天。因陀秦言主。
0415c02: 合而言之。謂能為三十三天主。今略云帝釋。蓋華
0415c03: 梵雙舉也。阿含云。佛言。本為人時。行於頓施。堪
0415c04: 能作主。故名釋提桓因。雜阿含經云。帝釋本為人
0415c05: 時。極大聰明。斷事之時。須臾之間。能斷千事。以是
0415c06: 因緣。故名帝釋。佛告諸比丘。堅持七行。必得帝釋。
0415c07: 何以故。昔者帝釋。為人之時。發初履行。孝順父母。
0415c08: 恭敬尊長。所言柔。斷於兩舌。好施無慳。恒修實
0415c09: 語。終不欺誑。不起瞋恚。設生嫌恨。尋思滅之。正法
0415c10: 念處經云。帝釋是初果須陀洹。現身有千頭。華嚴
0415c11: 云。現身有千眼。手持金剛杵。流出火。瓔珞經云。
0415c12: 汝今帝釋。功德眾行。至千佛兄弟過。無復賢劫名。
0415c13: 中間永曠絕。二十四中劫。後乃有佛出。剎土名普
0415c14: 忍。彼佛壽七劫。遺法亦七劫。其法已巳沒盡。曠絕經
0415c15: 五劫。汝於彼剎土。當紹如來位。號名無著尊。智論
0415c16: 云。昔婆羅門。姓憍尸迦。與知友三十二人。共修迦
0415c17: 葉佛。命終皆生須彌山頂。憍尸迦為天主。三十
0415c18: 二人為輔臣。共為三十三天。帝釋居中。婆沙論云。
0415c19: 帝釋為二處天主四王天忉利天。因本經云。須彌山頂。善
0415c20: 見大城。周萬踰繕那。重門高一由旬半。城有千門。
0415c21: 嚴飾壯麗。中央金城。門有五百。中有樓閣。名皮禪
0415c22: 延亦云毗闍延即殊勝殿也。正理論云。殊勝殿。周千由旬。其地
0415c23: 真金雜寶嚴飾。柔軟如妒羅綿。隨足高下。阿含云。
0415c24: 目連尊者。遊歷小千界。無有端嚴。如毗闍延堂餘如
0416a01: 受戒犍度。忉利句中釋。
0416a02: 七寶
0416a03: 諸經所出七寶。各略不同。華梵亦別。今如本律所
0416a04: 出。一金。二銀。三真珠。四璃。五珊瑚。六硨磲。七碼
0416a05: 。大論云。一金。二銀。三毗璃。四頗梨此云水玉。或云水精。
0416a06: 五硨磲其色青白。有云大貝。如車之渠。渠謂車軔。其狀類之。故名車渠也。六碼
0416a07: 此寶。色如馬之腦。因以為名。其色赤白。七赤真珠佛地論云。赤虫所出。大論云真珠出
0416a08: 魚腹中。或竹中。或蛇腦中。不必唯生蚌胎也。無量壽經。有珊瑚。無珠。恒
0416a09: 水經。有明月珠。及摩尼珠。并真珠。大論云。是寶有
0416a10: 三種。有人寶。天寶。菩薩寶。人寶力少。唯有清淨光
0416a11: 色。除毒。除鬼。除暗。亦除饑渴。寒熱。種種苦事。天寶。
0416a12: 亦大。亦勝。常隨逐天身。可使令。可共語。輕而不重。
0416a13: 菩薩寶。勝於天寶。能兼有人寶。天寶事。又能令一
0416a14: 切眾生。知死此生彼。因緣本末。譬如明鏡。見其面
0416a15: 像。復能出種種法音。雨諸幢旛華蓋。供養之具。供
0416a16: 十方諸佛。又雨諸生活具。四事給施眾生。以除貧
0416a17: 窮苦厄也四事者。飲食。衣服。臥具。醫藥。
0416a18: 七覺意
0416a19: 即七覺支。或云七菩提分。菩提此云覺。增一阿含
0416a20: 經云。若如來出現世間時。便有七覺意寶。出現世
0416a21: 間。所謂念覺意。法覺意。精進覺意。喜覺意。猗覺意。
0416a22: 定覺意。護覺意。出現於世。若如來出現世間時。便
0416a23: 有此七覺意寶。出現世間。是故諸比丘。當求方便。
0416a24: 修此七覺意。如是諸比丘。當作是學猗。美也。玉篇曰。歎美之詞。
0416b01: 字又作褘。郭璞曰。褘。謂佳麗輕美之貌。今此覺意。由定加行。離沉掉故。引定身心。輕美安和。即當輕美之
0416b02: 義。故得定者。非唯心安調暢。亦復容貌充潤也。餘如下釋。
0416b03: 五陰
0416b04: 亦云五蘊。謂色受想行識也。陰以蓋覆為義。謂能
0416b05: 蓋覆出世真明之慧。而增長生死。集散不絕。故名
0416b06: 為陰。若具此五。名之為生。若散壞時。名之為死。色
0416b07: 者。即質礙之義。謂眼耳鼻舌身。諸根和合積聚。故
0416b08: 名為色。受者。即領納之義。謂六識與六塵相應。而
0416b09: 有六受。和合積聚故名為受。想者。即思想之義。謂
0416b10: 意識與六塵相應。而成六想。和合積聚故名為想。
0416b11: 行者。即遷流造作之義。謂因意識思想諸塵。造作
0416b12: 善惡諸行。和合積聚故名為行。識者。即了別之義。
0416b13: 謂以眼耳鼻舌身意。六種之識。於諸塵境上。照了
0416b14: 分別。和合積聚。故名為識。雜阿含經。佛告諸比丘。
0416b15: 色非是我。若色是我者。不應於色病苦生。亦應於
0416b16: 色。欲令如是。不令如是。以色無我故。於色有病有
0416b17: 苦生。亦得於色。欲令如是。不令如是。受想行識亦
0416b18: 復如是。色無常。若無常者是苦。若無常苦者。是變
0416b19: 易法。多聞聖弟子。於中寧見有我。異我。相在不。比
0416b20: 丘白佛。不也。世尊。受想行識。亦復如是。是故比丘。
0416b21: 諸所有色。若過去。若未來。若現在。若內若外。若麤
0416b22: 若細。若好若醜。若遠若近。彼一切非我。不異我不
0416b23: 相在。如是觀察。受想行識。亦復如是。多聞聖弟子。
0416b24: 於此五受陰。非我非我所。如實觀察。觀察已巳。於諸
0416c01: 世間。都無所取。無所取故。無所著。無所著故。自覺
0416c02: 涅槃。我生已巳盡。梵行以立。所作已巳辦。不受後有。
0416c03: 鴦崛魔
0416c04: 或云鴦崛摩鬘。或云鴦崛摩羅。西域記云。鴦窶利
0416c05: 摩羅。唐言指鬘。舊曰鴦崛摩羅。也。按賢愚經云。
0416c06: 是波斯匿王。大臣之子。其母素性。不能良善。自懷
0416c07: 妊此兒以來。心性恭順。樂宣人德。慈矜苦厄。不喜
0416c08: 說過。遂立字為阿舋賊奇此云無惱。後受邪師教。殺人
0416c09: 取指為鬘。人號為指鬘。鴦崛摩經云。姓奇角。是舍
0416c10: 衛城人。其師梵志。教授五百弟子。鴦崛摩為上首。
0416c11: 儀幹剛猛。力超壯士。手能接飛。走先奔馬。聰慧才
0416c12: 辯。志性和雅。安詳敏達。一無疑礙。色像第一。其師
0416c13: 教至日中。使殺百人。人取一指。滿百人指。以鬘其
0416c14: 額。得生梵天。時少一指滿百。欲害母取指。佛即愍
0416c15: 念。往至其前。彼見佛。捨母。欲取佛指。佛不逮。佛
0416c16: 為說偈。心即開悟。出家證阿羅漢。時到著衣持。
0416c17: 入舍衛城乞食。至一長者家。值其婦產。難便作是
0416c18: 念。眾生苦痛。受惱無限。長者語曰。汝為至聖。當有
0416c19: 何法。能免產難。答曰。我始出家。未知此法。當往問
0416c20: 佛。來相報。遽還以緣白佛。佛言。汝今往彼婦所。
0416c21: 而作是說。我從賢聖生已巳來。未曾殺生。持此至誠
0416c22: 之言。使彼母人。胎得無他。時鴦崛魔。即至彼婦所。
0416c23: 語曰。我從賢聖生已巳來。不殺生。此至誠言。胎得解
0416c24: 脫。是時婦胎。即得分娩。母子獲安。佛言。我弟子中。
0417a01: 第一聰明捷疾智者。鴦崛魔比丘是出增一經。
0417a02: 記
0417a03: 。必列切。音別。按此字體加草。本是種穊移蒔之
0417a04: 名。今此借用。經音義云。別。分別也。經文從艸作別。
0417a05: 非也。舊經多言印駐。一也。文句云。梵音和伽羅。此
0417a06: 云授記。亦云受記。受決。受。授是與義。受是得義。
0417a07: 記是記事。決是決定。是了別。謂佛誠言。授其當
0417a08: 果。時事決定。近遠了別。從佛授與得名。故言授記。
0417a09: 王印
0417a10: 如律文喻釋論云。如人捧持王印。隨處無畏。行者亦爾。
0417a11: 執持戒印。到處無礙。不為一切魔怨所嬈。直至涅
0417a12: 槃。但堅捧持。無令毀失。不必於中求義。
0417a13: 三惡
0417a14: 謂地獄。餓鬼。畜生。三惡道也。地獄者。謂此處在地
0417a15: 之下。其造作極重惡業眾生。墮於此道。餓鬼者。有
0417a16: 三種。一謂罪業極重者。積劫不聞水漿之名。其次
0417a17: 者。但伺求人間蕩滌膿血糞穢而食。又其次者。時
0417a18: 或一飽。謂造作惡業眾生。由慳貪故。生於此道。畜
0417a19: 生者。謂披毛戴角。鱗甲。羽毛。四足。多足。有足。無足。
0417a20: 水陸空行等。其造作惡業眾生。由愚癡故。生於此
0417a21: 道。詳如下述。
0417a22: 神仙五通
0417a23: 梵語茂泥。此云仙。釋名云。老而不死曰仙。仙者遷
0417a24: 也。遷入山也。莊子云。千歲厭世。去而上遷。抱朴子
0417b01: 云。求仙者。要當以忠孝和順仁信為本。若德不修。
0417b02: 而但務方術。終不得長生也。楞嚴經云。復有從人。
0417b03: 不依正覺。修三摩地。別修妄念。存想固形。遊於山
0417b04: 林。人不及處。有十種仙。餘如經說。此不繁錄。纓絡
0417b05: 經云。神名天心。通名慧性。天然之慧。徹照無礙。故
0417b06: 名神通。一天眼通。二天耳通。三知他心通。四宿命
0417b07: 通。五神足通。處胎經。妙勝菩薩。白佛言。世尊。菩薩
0417b08: 修習何法。得神通道。佛遂為說欲界中之五通。一
0417b09: 者足不履地。謂身能飛行。履空如地。履地如空。二
0417b10: 者知人心命。謂能知他人之心。行善行惡。生善處
0417b11: 惡處。三者回眼千里。謂於天下眾生之類。若好若
0417b12: 醜。城郭屋舍。山巖樹木。回眼之持。無有遠近。皆悉
0417b13: 能見。四者呼名即至。謂於天下男女。及象馬巨細
0417b14: 等聲。無不能聞。若有呼其名者。或遠或近。隨即而
0417b15: 至。五者石壁無礙。謂於天下周旋往來。山河石壁。
0417b16: 無所障礙。如宗鏡錄。五種通中。第三依通。謂依憑
0417b17: 術法。任意無礙。如乘符往來。藥餌靈變之類。此皆
0417b18: 神仙之術也。佛說偈言。
0417b19: 凡夫所得通猶如諸飛鳥有近亦有遠
0417b20: 不離生死道佛通無礙法真實無垢穢
0417b21: 念則到十方往返不疲倦以慈念眾生
0417b22: 得通無罣礙仙人五通慧轉退不成就
0417b23: 我通堅固法要入涅槃門
0417b24: 今言神仙五通。正凡夫所得者。
0417c01: 蘇羅婆國
0417c02: 善見律云。不得此草名也。五分律云。須賴婆國。母
0417c03: 經云修賴吒國。皆一也按蘇須修三字。梵音相同。此譯云善。賴吒。此云國也。
0417c04: 毗蘭若
0417c05: 善見云。毗蘭若者。此是國名。五分云。毗蘭若邑。十
0417c06: 誦云。毗羅然。婆沙律云。毗羅然國。近雪山故名毗
0417c07: 羅然。是外道沙門梵志所樂處。中本起經云。舍衛
0417c08: 國界有都。名隨蘭然。有婆羅門。名阿耆達多。
0417c09: 那鄰羅洲
0417c10: 善見云。那鄰羅者。即夜叉名。因夜叉鬼依此樹故。
0417c11: 而號之洲。戒因緣經云。羅然國。無有堂舍。北
0417c12: 有大失利沙山。山谷廣大。草木深。種種華樹。若
0417c13: 干種鳥。爾時世尊及比丘僧。於彼山宿樹下而住。
0417c14: 曼陀羅樹
0417c15: 此云適意。又云白華。善見云。此是練木樹也。
0417c16: 毗蘭若婆羅門
0417c17: 善見云。生於毗蘭若國。因國號之。五分云。毗蘭若
0417c18: 邑。有婆羅門。名毗蘭若。波斯匿王。以此邑封之。十
0417c19: 誦云。毗羅然國。有婆羅門王。字阿耆達。婆沙律云。
0417c20: 阿耆達者。以供養火故。名阿耆達。婆羅門。此云淨
0417c21: 行。亦云梵志。是四姓中之貴姓。劫初種族。山野自
0417c22: 間。故人以淨行稱之。其種別有經書。世世相承。以
0417c23: 道學為業。或在家。或出家。多恃己巳道術。我慢人也
0417c24: 餘如受戒犍度中釋。婆沙律云。此婆羅門王。從無始來為癡
0418a01: 闇所盲。不顧好惡。又此人長夜惡邪。是法怨賊。雖
0418a02: 復請佛。無信敬心。是故不以為意。又佛欲現受宿
0418a03: 報故。而受彼請。謂過去世。有佛名毗婆葉。國王名
0418a04: 槃頭。辦種種甘美餚。請佛及僧。佛及大眾。食訖
0418a05: 還歸本處。時有婆羅門。名山王。教授五百童子。見
0418a06: 食香美。便興意。曰。此等頭沙門。正應食馬麥。
0418a07: 不應食此甘饌。告諸童子曰。汝等見此頭道人。
0418a08: 食甘不。諸童子曰實見。此等師主。亦應食馬麥
0418a09: 佛言。爾時山王婆羅門者。則我身是。爾時五百童
0418a10: 子者。今五百羅漢是。我於爾時嫉罵應食馬麥。卿
0418a11: 等亦云。如是以是因緣。我及卿等。經歷地獄。無數
0418a12: 千歲。今雖成佛。由彼殘緣。我及卿等。於毗蘭若。食
0418a13: 馬麥九十日。我於爾時。不言與佛馬麥。但言與比
0418a14: 丘。以是故我今得食擣麥。以卿等加言。當與佛麥。
0418a15: 故今日卿等。食著皮麥耳出興起經。
0418a16: 瞿曇
0418a17: 或云俱譚。又云憍曇彌。文句曰。瞿曇。此云純淑。古
0418a18: 翻為泥土。西域記云。喬答摩。舊云瞿曇。略也。苑
0418a19: 法師云。具云瞿答摩。瞿者。此云地也。答摩。最勝也。
0418a20: 謂天以外。在地人類。此族最勝。故云地最勝也。或
0418a21: 曰瞿曇彌。或云憍曇彌。或曰瞿夷。皆女聲呼也。南
0418a22: 山云。瞿曇者。如十二遊經云。昔者菩薩。阿僧祇初。
0418a23: 為國王。父母早喪。讓位求道。師姓瞿曇。因從氏焉
0418a24: 遂受其姓。名小瞿曇。梵言瞿曇者。星名也。如此張氏。因星立
0418b01: 姓。自古相傳。言瞿曇。謂泥土者。但是譯人取言輕
0418b02: 重成。今問梵僧。言瞿荼者。泥土也。求曇者星名
0418b03: 也。故知因星得姓。定非泥土。至於後代。改姓釋迦
0418b04: 言女聲呼瞿曇為瞿夷者。未必是也。
0418b05: 沙門
0418b06: 或云桑門。或云沙迦懣曩。皆也。正言室摩那拏。
0418b07: 此言功勞。言其修道。有多勞也。什師云。佛法及外
0418b08: 道。凡出家者。皆名沙門。肇師云。出家之都名也。秦
0418b09: 言義訓勤行。勤行取涅槃也。或翻勤息。阿含經云。
0418b10: 捨離恩愛。出家修道。攝御諸根。不染外欲。慈心一
0418b11: 切。無所傷害。遇樂不欣。逢苦不慼。能忍如地。故號
0418b12: 沙門。增一阿含。佛告阿難。有二種沙門。有習行沙
0418b13: 門。誓願沙門。彼云何名為習行沙門。於是比丘。行
0418b14: 來進止。視瞻容貌。著衣持。皆悉如法。不著貪欲。
0418b15: 瞋恚。愚癡。但持戒精進。不犯非法。等學諸戒。是謂
0418b16: 名為習行沙門。云何名為誓願沙門。或有比丘。威
0418b17: 儀戒律。出入進止。行步容貌。視瞻舉動。皆悉如法。
0418b18: 盡有漏。成無漏。於現法中。身得證。而自遊化。生死
0418b19: 已巳盡。梵行已巳立。所作已巳辦。更不復受有。如實知之。
0418b20: 是謂名為誓願沙門。瑜伽論云。有四沙門。一勝道
0418b21: 沙門。即佛等。二說道沙門。謂說正法者。三活道沙
0418b22: 門。謂修諸善品者。四汙道沙門。謂諸邪見行者佛名
0418b23: 大沙門。故從佛出家者。稱名釋迦沙門。
0418b24: 釋種
0418c01: 釋者。具云釋迦。此翻能仁。長阿含經云。過去有王
0418c02: 名曰懿摩即第十輪王。去善薩身一百世。如受戒犍度中釋。擯斥四子。令
0418c03: 出國第四子名莊嚴。即淨飯王所承。子奉王命已巳。到北雪山。住直
0418c04: 林中。五分律云。居雪山北。四方遐曠。菜果滋茂。頓
0418c05: 駕數年。歸德如市。為疆國。父因往召。辭過不還。
0418c06: 父王三歎。我子有能。因名釋種。又云住直樹林。復
0418c07: 名為釋。既於林立國。即以林為姓。故以釋迦翻為
0418c08: 直林。南山云。今據梵音。呼直為釋。天竺諸事。一物
0418c09: 多名。此又因林而命氏矣。若準別傳。彼土有樹。名
0418c10: 曰釋迦。根幹茂盛。佛祖統紀云。世人皆知如來為
0418c11: 剎帝利之王種。而不知瞿曇釋迦前後立姓之由。
0418c12: 瞿曇之義有四。或云純寂。或云地最勝。此從本德
0418c13: 而稱也。或云甘蔗。或云日種。此就本緣而言也。釋
0418c14: 迦之義有三。據德立號。則曰能仁。依處稱名。則曰
0418c15: 舍夷直林。然釋迦立姓之由。雖因甘蔗王之四子。
0418c16: 而實出自瞿曇也。瞿曇釋迦。稱雖有異。姓即是一。
0418c17: 或加甘蔗。舍夷。列為五姓。則本末相分。源流一致。
0418c18: 是知舍夷釋迦二姓。出自甘蔗。甘蔗出自瞿曇。其
0418c19: 實皆剎帝利王之一姓也舍夷亦樹名也。
0418c20: 十號
0418c21: 一如來。二應供。三正知。四明行足。五善逝。六世
0418c22: 間解無上士。七調御丈夫。八天人師。九佛。十世尊。
0418c23: 如來號者。如過去諸佛行六波羅蜜。得諸法。如相
0418c24: 來至佛道。今佛亦如是道來。如諸佛來。故號如來。
0419a01: 應供號者。謂萬行圓成。福慧具足。應受天上人間
0419a02: 供養。饒益有情。故號應供。又證涅槃時。斷盡一切
0419a03: 煩惱。令身口意清淨。無染無著。復名無所著。正
0419a04: 知號者。謂具一切智。於一切法。無不了知。故號正
0419a05: 知。又以一切法。平等開覺一切眾生。成無上覺。
0419a06: 復號等正覺。明行足號者。明即三明。謂天眼宿命。
0419a07: 漏盡明也。行足者。謂如來身口意業。善修滿足。正
0419a08: 真清淨。於自願力。一切之行。修令滿足。故號明行
0419a09: 足。善逝號者。善逝即妙往之義。謂如來。正智能斷
0419a10: 諸惑。妙出世間。能往佛果。故號善逝。世間解無上
0419a11: 士號者。世間解者。謂世間出世間。因果諸法。正覺
0419a12: 正知。無不解了。無上士者。謂於三界人天。若凡若
0419a13: 聖。一切有情之中。唯佛第一最上無等。故號世間
0419a14: 解無上士。調御丈夫號者。謂佛具大丈夫力。而能
0419a15: 調伏善惡二類眾生。以第一義。涅槃之法。顯示調
0419a16: 御。令離垢染。獲得最上涅槃。故號為調御丈夫。天
0419a17: 人師號者。謂非獨與阿難一人為師。所有四眾。及
0419a18: 天上人間。沙門。婆羅門。魔王。外道。釋。梵。龍。天。皆歸
0419a19: 命。依教奉行。俱稱作弟子。故號天人師。佛號者。謂
0419a20: 智慧具足。三覺圓明。故號為佛自覺。覺他。覺行圓滿。名三覺也。世
0419a21: 尊號者。謂以無漏智等法。破彼貪瞋癡等。一切煩
0419a22: 惱。不善之法。滅生死苦。得無上覺。天人凡聖。世出
0419a23: 世間。咸尊重。故號為世尊。如上所解。文出十號。經
0419a24: 若以義略釋之。一是倣同先跡號。二是堪為福田
0419b01: 號。三是知法界號。四是果顯因德號。五是妙往
0419b02: 菩提號。六是達偽通真號。七是攝化從道號。八是
0419b03: 應機授法號。九是覺悟歸真號。十是三界獨尊號。
0419b04: 又文句云。無妄名如來。良福田名應供。知法界
0419b05: 名正知。具三明名行足。不還來名善逝。知眾生
0419b06: 國土。名世間解。無與等。名無上士。調他心。名調御
0419b07: 丈夫。為眾生眼。名天人師。知三聚。名佛。具此十德。
0419b08: 名世間尊三聚者。謂正定聚邪定聚。不定聚。
0419b09: 諸天魔梵
0419b10: 諸天者。舉其總也。梵云提婆。此言天。天者。天然。清
0419b11: 淨光潔。最勝最尊。故名為天。苟非最勝之因。豈生
0419b12: 最勝之處。言最勝因者。所謂十善。身三。語四。及意
0419b13: 三行。由其三業。防止過非。有順理義。即名十善。以
0419b14: 茲十善。運出五道。故此十戒。名曰天乘。業報差別
0419b15: 經云。若眾生。具修增上十善。得欲界天報。修有漏
0419b16: 十善。與定相應。得色天報。修四空定。得無色天報。
0419b17: 言魔者。梵音具云魔羅。大論云。秦言能奪命。能奪
0419b18: 智慧命故。又翻為障。能為修道作障礙故。肇師曰。
0419b19: 秦言。或名殺者。或云極惡。斷人善因。名殺者。違佛
0419b20: 亂僧。罪莫之大。故云極惡也。涅槃疏云。依於佛法
0419b21: 而得善利。不念報恩。反欲加毀。故云極惡。垂裕云。
0419b22: 能殺害出世善根也。欲界第六天上。別有魔羅所
0419b23: 居天。是他化天所攝。因本經云。梵身天下。有摩羅
0419b24: 波旬宮殿梵身天。是色界最下一天也。樓炭經云。欲色二界中。
0419c01: 別有魔宮。縱廣六千由旬。宮殿七重。云云。言梵者。
0419c02: 梵是西音。此云離欲。或云淨行。法華疏云。除下地
0419c03: 繫。上升色界。故名離欲。亦稱高淨。證真云。劫初成
0419c04: 時。梵王先生。獨住一劫。未有梵侶。後起念云。願諸
0419c05: 有情。來生此處。作是念已巳。梵子即生。外道不測。便
0419c06: 執梵王是常。梵子無常。淨名疏云。梵王是娑婆世
0419c07: 界主。住初禪中間。即中間禪也。謂在初禪二禪。兩
0419c08: 楹之中也。毗曇云。二禪以上。無言語法。故不立主。
0419c09: 禪門云。初禪有覺觀心。則有語言法。主領下地眾
0419c10: 生為便。文句云。梵王住初禪中間。內有覺觀。外有
0419c11: 言說。得主領為王。單修禪為梵民。加四無量心為
0419c12: 王。妙樂云。梵即色主。亦三界主。大論云。帝釋為二
0419c13: 處天主四天忉利。魔王為欲界主以其居欲界頂。故也。大梵王為
0419c14: 三界主。感通傳。答南山云。魔王雖欲界主。帝釋四
0419c15: 王。若行佛法。魔不能制。又娑婆世界主。名摩醯首
0419c16: 羅。華嚴經云。大千世界主。摩醯首羅此云大自在。涅槃
0419c17: 疏云。摩醯首羅。居色界頂。主大千界。輔行云。摩醯
0419c18: 首羅。能覆大千。舉世尊之。以為化本大千界內。有萬億梵王。此
0419c19: 處梵王。名尸棄。居大千之中。以統御為主。其實主領小千界。摩醯首羅。以其報最勝故。居色界頂。能覆大
0419c20: 千。為世主宰。
0419c21: 上中下善
0419c22: 亦云初中後善。成論云。佛法無時不善。於少壯老。
0419c23: 三時皆善。入時行時出時亦善。又初止惡。中捨福
0419c24: 報。後一切捨。是名三善。又佛三時。常說正法。不雜
0420a01: 非法。初中後時。常為智者之所愛樂。又於三時。一
0420a02: 切甚深。不如餘經。初麤。中細。後則微末。以是等緣。
0420a03: 故名三善餘經。即諸外典也。
0420a04: 梵行
0420a05: 梵是西語。具云梵摩。此言清淨。或云清潔。正言寂
0420a06: 靜。律攝云。梵謂涅槃。此行能趣。故言梵行之行。名
0420a07: 為梵行。成論云。梵行者。八直聖道。名為梵行。是名
0420a08: 涅槃道。能到故名梵行八直聖道。即八聖道。詳如下釋。
0420a09: 問訊
0420a10: 訊。言也。意取發言慰問。以伸誠敬。非類今時。但以
0420a11: 合掌低頭。默而無言。名為問訊。斯乃僅可以為和
0420a12: 南軌式。非關問訊之儀。僧祇律云。禮拜不得如
0420a13: 羊。當相問訊。持地論云。當安慰舒顏。先語平視。和
0420a14: 色正念。在前問訊。善見論云。比丘到佛所。問訊云。
0420a15: 少病少惱。安樂行不。大論云。問訊少惱。少病。興居
0420a16: 輕利。氣力安樂不。何以問少惱少病不。謂有二種
0420a17: 病。一者外因緣病。二者內因緣病。外者寒熱饑渴。
0420a18: 兵刃刀杖。墜落推壓。如是等種種外患。名為外病。
0420a19: 內者。飲食不節。臥起無常。四百四病。如是等種種。
0420a20: 名為內病。如此二病。有身皆苦。是故問少惱少病
0420a21: 不。何以不問無惱無病。而問少惱少病耶。謂身為
0420a22: 苦本。無不病時。何以故。是四大合而為身。地水火
0420a23: 風。性不相宜。各各相害。譬如疽瘡。無不痛時。若以
0420a24: 藥塗。可得少差。而不可得愈。人身亦如是。常病常
0420b01: 治。治故得活。不治則死。以是故。不問無惱無病。外
0420b02: 患。常有風雨寒熱為惱。復有身四儀。坐臥行住。各
0420b03: 久則惱也。若問少惱少病則足。何以復言興居輕
0420b04: 利耶。謂人雖病差。未得平復。以是故問興居輕利。
0420b05: 何以故問氣力安樂不。謂有人病差。雖能行步坐
0420b06: 起。氣力未足。不能造事施為故問氣力也。安樂不
0420b07: 者。有人雖病得差。能造事施為。而未受安樂。是故
0420b08: 問安樂不。又有人無病有力。復為貧窮。恐怖。憂愁。
0420b09: 不得安樂也。復次。有二種問訊法。謂問訊身。問訊
0420b10: 心。若言少惱少患。興居輕利氣力。是問訊身。若言
0420b11: 安樂不。是問訊心。種種內外諸病。名為身病。婬欲。
0420b12: 瞋恚。嫉。慳貪。憂愁。怖畏等。種種煩惱。九十八結。
0420b13: 五百纏縛。種種欲願等。名為心病。以是二病問訊。
0420b14: 故言少惱少病。興居輕利安樂不。問曰。人問訊。則
0420b15: 應爾。諸天尚不應如此問訊。何況於佛。答曰。佛身
0420b16: 二種。一神通變化身。二父母生身。受人法故。故不
0420b17: 如天。是故應如人法問訊。
0420b18: 遶佛
0420b19: 遶。同繞。圍繞也。或曰旋。旋謂周旋回轉。欲其圓如
0420b20: 規也。旋繞之儀。出自天竺。天竺之禮。有其多種。或
0420b21: 以禮拜為恭。或復旋繞表敬。旋有左右。遶有吉凶。
0420b22: 右旋名吉。左遶名凶。故諸經論中。皆曰右旋。是以
0420b23: 左遶。為神所訶。乃至右繞麥積。為俗所責。然左右
0420b24: 之儀。應須辨之。即如此方行事者。順於天時。面西
0420c01: 北轉。偏袒右膊。向佛而旋者。是也。寄歸傳云。言右
0420c02: 旋者。梵云喇特崎拏。喇字緣。乃有多義。此中
0420c03: 意趣。事表旋行。特崎拏。即是其右。總明尊便。之目
0420c04: 故時人名右手。為特崎拏手。意是從其右邊為尊
0420c05: 為便。方合旋繞之儀矣。西國五天。皆名東方為前
0420c06: 方。南為右方。經云。右繞三者。正順其儀。或云。繞
0420c07: 百千。不云右者。略也。然旋繞時。或千百。十
0420c08: 七。五三。各有所表。且論常行三者。表
0420c09: 供養三尊。止三毒。淨三業。滅三惡道。得值三寶。餘
0420c10: 可意知。斯不繁述。若論其福果者。如菩薩本行經
0420c11: 云。昔佛與阿難入舍衛城。而行乞食。時彼城中。有
0420c12: 一婆羅門。從外而來。見佛出城。光相巍巍。時婆羅
0420c13: 門。歡喜踊躍。遶佛一。作禮而去。佛便微笑。告阿
0420c14: 難言。此婆羅門。見佛歡喜。以清淨心。遶佛一。以
0420c15: 此功德。從是以後。二十五劫。不墮惡道。天上人中。
0420c16: 快樂無極。竟二十五劫。得辟支佛。名持儭那祇梨。
0420c17: 以是因緣。若人旋佛。及旋佛塔。所生之處。得福無
0420c18: 量也。
0420c19: 三月夏安居
0420c20: 三月者。九旬之日也。夏是雨時。安居略分三種。謂
0420c21: 前中後也。若四月十六日結者。名前安居。從十七
0420c22: 日已巳去。至五月十五日結者。名中安居。唯五月十
0420c23: 六一日結者。名後安居。前一是正。後二為有事難。
0420c24: 不及前結。如來愍眾順物。故開一月。謂從四月十
0421a01: 七。至五月十六。於此一月中。續結令成。脫此不得。
0421a02: 以不成法故。然此三時。皆須住滿九旬為期。其前
0421a03: 結者。當住至七月十五日解。若中結者。從七月十
0421a04: 六日。至八月十四日。中間若有事緣。數滿九旬。聽
0421a05: 解而去。若非正緣。還須同後結者住。至八月十五
0421a06: 日解。據此三時。偏約夏月者。情在三過。一者無事
0421a07: 遊行。妨修道業。故母經云。夏中無緣。不應乞七日
0421a08: 法。冬中無緣。不應行。二者傷損物命。違慈實深。以
0421a09: 夏中方尺之地。悉皆有蟲。故正法念經云。夏中除
0421a10: 大小便。餘則跏趺而坐。三者所為既非。故招世謗。
0421a11: 以諸檀越嫌言。外道持戒者。畏傷眾生。夏猶不行。
0421a12: 況佛弟子慈心者。冬夏所求。無有厭足。鳥依林樹。
0421a13: 野獸依山。皆有住時。云何比丘。無暫時息。以斯之
0421a14: 過。教興茲焉。今如來隨順眾生。故於毗蘭若。前三
0421a15: 月夏安居也。
0421a16: 波羅國
0421a17: 或云波利國。波利。乃北天竺外。雪山西。縛喝國之。
0421a18: 城名。非東南海中之波羅國也。有云波羅奈國。波
0421a19: 羅奈。是中天竺境。與波利懸隔。此由波羅波利音
0421a20: 之相近轉也。
0421a21: 魔波旬
0421a22: 魔有四種。煩惱魔。五陰魔。死魔。天子魔。今此言魔。
0421a23: 正屬天魔。輔行云。古譯經論。魔字從石。自梁武來。
0421a24: 謂魔能惱人。字宜從鬼。原非字義。本是梵音。具云
0421b01: 魔羅。秦言能奪命。波旬。正言波卑夜。此云惡。是魔
0421b02: 王名也。什師曰。秦言殺者。常欲斷人慧命故。亦名
0421b03: 惡中惡。惡有三種。一曰惡。若以惡加己巳。還以惡報。
0421b04: 是名為惡。二曰大惡。若人不侵己巳。無故加害。是名
0421b05: 大惡。三曰惡中惡。若人來供養恭敬。不念報恩。而
0421b06: 反害之。是名惡中惡。魔王最甚也。諸佛常欲令眾
0421b07: 生安隱。而反壞亂。故言甚也。
0421b08: 大目連
0421b09: 或曰目犍連。又曰目乾連。闡義鈔云。目犍連姓也。
0421b10: 此翻讚誦。文殊問經。翻為萊茯根。真諦云。勿伽羅。
0421b11: 翻胡豆。二物皆古仙所嗜。因以命族。新云沒特伽
0421b12: 羅。此云採菽氏。上古有仙。居山寂處。常採菉豆而
0421b13: 食。因以為姓。尊者之母。是彼之族。取母氏姓。因以
0421b14: 為名。大者。以尊者得大神通。又欲於同姓中揀別。
0421b15: 無令濫稱故。什師曰。生便有大智慧。故名大目犍
0421b16: 連。又名拘律陀。拘律陀者。樹名也。父禱此樹神。而
0421b17: 得子故。亦云拘隸多。皆一也。新云從父本名。名俱
0421b18: 利迦。什師曰。時人多召其姓。尟召其名也。是佛聲
0421b19: 聞弟子中。神通第一也父名。生處。如受戒犍度中釋。
0421b20: 單越
0421b21: 或云坦越。又曰單曰。此云勝處。亦云勝生。又
0421b22: 云高上。長阿含經云。單越者。其義云何。於三天
0421b23: 下。其土最上最勝。故名單越。或云俱盧洲。西域
0421b24: 記云。拘盧洲。舊云單越。又曰鳩樓。也。居須彌
0421c01: 山北。其土豐樂。如比上天。人無我。我所。物皆自然。
0421c02: 不假工力。故有自然米也。音耕。俗作。粳。皆一也。詳如三十事中
0421c03: 釋。
0421c04: 舍利弗
0421c05: 舍利。此云身。亦云鶖。弗。此言子也。涅槃經云。舍利
0421c06: 弗母。名舍利。因母立字。故名舍利弗。此翻身子。文
0421c07: 句云。此女好形身。身之所生。故言身子。言鶖子者。
0421c08: 謂其母眼明淨。如鶖鷺眼。闡義鈔曰。新云奢利佛
0421c09: 呾羅。奢利。此云鶖。即百舌鳥。亦云春。佛呾羅。此
0421c10: 言子。以母才辯。喻如鶖鳥。此是彼子。以顯之。故云
0421c11: 鶖子。尊者本生摩揭陀國。那羅陀村。乃南天竺。提
0421c12: 舍婆羅門。大論師之子。八歲便昇論。摧伏諸大
0421c13: 論師。故經云。尊者是世間第二佛。為法之將。能隨
0421c14: 如來。而轉法輪。佛弟子中。智慧第一。一切世間所
0421c15: 有智慧。十六分中。不及其一。唯除如來也。尊者今
0421c16: 請如來預為比丘制戒。如來以諸弟子。未生漏法。
0421c17: 未為制戒。然尊者。非但今時。預請如來結戒。亦曾
0421c18: 於過去世時。波羅奈國。大名稱王所。為大臣。名曰
0421c19: 陶利。智慧聰明。時諸民眾。未有過患。而請王制諸
0421c20: 刑罰。王念庶民。未有過惡。不以制。復於今時。諸
0421c21: 比丘未有漏法。而請世尊預制禁戒。佛知諸弟子。
0421c22: 未有有漏法生。不以制戒。譬如轉輪聖王。不以無
0421c23: 過。而為婆羅門居士。而制刑。佛亦如是。爾時大
0421c24: 名稱王者。世尊是。時大臣陶利者。尊者舍利弗是
0422a01: 也餘如受戒犍度中釋。
0422a02: 
0422a03: 四分律名義標釋卷第二
0422a04: 
0422a05: 音釋
0422a06: 五見一身見。二邊見。三見取。四戒取。五邪見。
0422a07: 昵音匿。
0422a08: 四流欲流。有流。見流。無明流。
0422a09: 翎音陵。鳥羽。
0422a10: 脬音拋。膀胱也。
0422a11: 叵音頗。不可也。
0422a12: 蚌音棒。蛤屬。
0422a13: 舋音欣去聲。
0422a14: 嗔字去聲。逐也。
0422a15: 懣門字上聲。
0422a16: 懿音意。
0422a17: 楹音迎。柱也。
0422a18: 萊茯上音來。下音伏。
0422a19: 菽音叔。豆也。
0422a20: 尟先字上聲。同。
0422a21: 鶖鷺上音秋。下音路。
0422b01: 四分律名義標釋卷第三目錄
0422b02: 毗婆尸佛尸棄佛隨葉佛
0422b03: 拘留孫佛拘那含牟尼佛
0422b04: 迦葉佛契經祇夜經
0422b05: 受記經偈經句經
0422b06: 因緣經本生經善道經
0422b07: 方等經未曾有經譬喻經
0422b08: 優波提舍經恐畏林偏露右肩
0422b09: 未為結戒有漏法毗舍離
0422b10: 迦蘭陀村須提那子阿羅漢
0422b11: 華水故二欲想念熱
0422b12: 火炬闍子戒羸
0422b13: 雌獼猴名字比丘相似比丘
0422b14: 自稱比丘善來比丘乞求比丘
0422b15: 著割截衣比丘破結使比丘
0422b16: 白四羯磨比丘
