0528c21: 
0528c22: 四分律名義標釋卷第十七
0528c23: 明　廣州沙門釋　弘贊在　輯
0528c24: 　　新安沙門釋　弘麗羅峰　校
0529a01: △過量作覆瘡衣第八十八
0529a02: 此是不共戒。尼得突吉羅。
0529a03: 覆瘡衣
0529a04: 梵言建豆喇底車憚娜。此云遮瘡疥衣。僧祇律
0529a05: 云。此覆瘡衣。是隨身衣。不得作三衣。及淨施。乃至
0529a06: 雜用。欲入聚落時。當先前著。然後著僧伽梨。施紐。
0529a07: 出聚落已巳。脫僧伽梨。抖擻。襞疊。舉著常處。覆瘡衣。
0529a08: 勿令燥脫。剝瘡血出。當合著入水。不得入僧常所
0529a09: 浴處。當在屏處。浸漬令釋。然後脫之。浣濯令淨。浴
0529a10: 已巳。得持拭身。後日用時。亦復如是。乃至瘡瘥。瘥已巳
0529a11: 得作三衣。及淨施。餘用。十誦云。乃至瘡差。後十日。
0529a12: 若過是畜。波逸提。應截斷已巳。悔過。若未截。僧應敕
0529a13: 令截凡過量衣。準此。律闕受文。準義應云。大德一心念。我
0529a14: 比丘某甲。此覆瘡衣。應量作。今受持三說。若捨者。翻受應知。
0529a15: 若依根本部。受法。應云。具壽存念。我某甲此臥敷
0529a16: 具。我今守持。已巳作成衣。是所受用三說。彼應報云。奧箄迦
0529a17: 譯云好。或云爾。亦是方便義。由此聖教。為善方便能趣涅槃。至安隱處。自應答云。娑度譯云
0529a18: 善。凡是作法了時。及隨時白事。皆如是報答。若不說者。得越法罪。箄音閉。
0529a19: △過量作雨浴衣第八十九
0529a20: 此是不共戒。尼無雨衣。若浴衣過量。波逸提。
0529a21: 雨浴衣
0529a22: 雨浴衣者。謂著在大雨中。以洗浴也。僧祇律云。此
0529a23: 衣不得受當三衣。不得作淨施。不得著入河中池
0529a24: 中浴。不得小小雨時著浴。亦不得裸身浴。當著舍
0529b01: 勒。若餘故衣。不得著雨衣。種種作事。當須大雨時
0529b02: 披浴。若雨卒止。垢液者。得著入餘水中浴。無罪。若
0529b03: 比丘食時。欲以油塗身。若病時。若多人行處。得繫
0529b04: 兩頭作障。比丘五法成就。僧應拜作分雨浴衣。謂
0529b05: 不隨愛。不隨瞋。不隨怖。不隨癡。知得不得。羯磨者。
0529b06: 應作是說。大德僧聽。某甲比丘。五法成就。若僧時
0529b07: 到。僧拜某甲比丘。分雨浴衣。白如是。大德僧聽。某
0529b08: 甲比丘。五法成就。僧今拜某甲比丘。分雨浴衣。諸
0529b09: 大德忍某甲比丘。分雨浴衣。忍者。僧默然。若不忍
0529b10: 者。便說。僧已巳忍。拜某甲比丘分雨浴衣竟。僧忍默
0529b11: 然故。是事如是持。羯磨已巳。應僧中唱言。諸大德。是
0529b12: 中分物。參差不同。相降四指八指。理不得計。若不
0529b13: 唱者。得越法罪。從四月一日。得雨浴衣。從上座次
0529b14: 第付云云。此雨浴衣。四月半受用。至八月十五日
0529b15: 應當捨。捨法者。一比丘在僧中唱言。諸大德。今日
0529b16: 僧捨雨浴衣。如是三唱。若至十六日捨者。得越毗
0529b17: 尼罪。捨已巳。得受持作三衣。若淨施。得作餘用。亦得
0529b18: 入餘水中浴。種種著作。無罪。薩婆多論云。畜雨浴
0529b19: 衣。凡有二事。一若天雨時。以障四邊。於中澡浴。若
0529b20: 天熱時。亦以自障。於中澡浴。二以夏月多雨。常裹
0529b21: 三衣擔持行來。凡比丘浴。當露覆室。要不共白衣。
0529b22: 及覆上身。要當著竭支。一當有羞媿。二喜生他欲
0529b23: 想。故昔有羅漢比丘洗浴。有一比丘見其身體鮮
0529b24: 淨細。便欲心生。後不久男根墮落。即有女根。則
0529c01: 休道為俗生子。後還遇見。即便識之。知本所因即
0529c02: 歸情求及羅漢。教令悔過。用心純至。還得男根。故
0529c03: 不宜露形洗浴也四月半受用者。謂從四月初一日受持。至八月十五日也。舍勒
0529c04: 此譯為內衣。似今短裙也。亦可類半泥洹僧也。
0529c05: △等佛衣量第九十
0529c06: 此是不共戒。尼得突吉羅。
0529c07: 難陀
0529c08: 此云歡喜。是佛弟。姨母大愛道所生。與佛身相似。
0529c09: 有三十相。惟少白毫相。垂睡相。身長一丈五尺四
0529c10: 寸。四月九日生。佛後度令出家。為說胎經。即越生
0529c11: 死海。險難之處。能至安隱究竟涅槃。獲阿羅漢果。
0529c12: 於佛聲聞弟子中。善護諸根能防外境。最為第一。
0529c13: 如根本雜事云。諸苾芻請世尊曰。難陀苾芻。先作
0529c14: 何業。報得金色。身具三十相。以自嚴飾。望世尊身。
0529c15: 但少四指。於淫欲境。極生愛著。大師哀愍。於生死
0529c16: 海。強拔令出。方便安置究竟涅槃。唯願為說。佛告
0529c17: 諸苾芻。過去世時。九十一劫。人壽八萬歲。有毗
0529c18: 尸佛。出現於世。與六萬二千苾芻。遊行人間。至親
0529c19: 慧城。王所都處。往親慧林。即於此住。時彼世尊。有
0529c20: 異母弟。於婬欲境。極生愛著。彼佛於生死海。勸令
0529c21: 出家。方便安置究竟涅槃。時彼國王。名曰有親。以
0529c22: 法化世。人民熾盛。豐樂安隱。王異母弟。極婬染。
0529c23: 王聞佛眾住親慧林。將諸王子。親侍大臣。及內宮
0529c24: 人民。往詣佛所。頂禮佛足。退坐一面。爾時世尊。為
0530a01: 彼王眾。宣揚妙法。示教利喜。得殊勝解。其弟欲。
0530a02: 不肯出門。時大臣子。及餘知友。撫塵之類。詣而告
0530a03: 曰。善友。知不。王及王子。并諸內宮。大臣人眾。往毗
0530a04: 尸佛所。躬行禮敬。聽受妙法。獲殊勝解。人身難
0530a05: 得。汝已巳得之。如何今時。著婬欲。不肯出門。彼聞
0530a06: 責已巳。心生愧恥。俛仰相隨。同行而去。時佛弟苾芻。
0530a07: 見諸徒侶。共行而去。問曰。何故君等。將此一人。共
0530a08: 伴而去。時彼同伴。具以事白。彼苾芻曰。我是佛弟。
0530a09: 昔在家時。於諸欲境。極生著。幸蒙大師。強牽令
0530a10: 出。安隱將趣究竟涅槃。更有如是愚癡之輩。與我
0530a11: 相似。仁等慈悲。強共將去。誠為大善。今可往詣無
0530a12: 上大師。得至佛所。必生深信。時彼同伴。共至佛所。
0530a13: 佛觀彼類。稱根欲性。而為說法。既得聞已巳。深起信
0530a14: 心。白言。世尊。唯願大師。及諸聖眾。明至我家。入溫
0530a15: 室澡浴。佛默然受。彼知受已巳。禮足而去。遂至王所。
0530a16: 白言。大王。我詣佛所。聞法生信。於婬欲境。起厭離
0530a17: 心。奉請佛僧。明至我家。入溫室浴。王今宜可灑掃
0530a18: 街衢。嚴飾城郭。王言。甚善。告諸臣曰。當可唱令。普
0530a19: 告諸人。明日世尊。將入城內。諸舊住者。及遠方來。
0530a20: 汝等諸人。咸當隨力嚴飾城郭。灑掃街衢。持諸香
0530a21: 華。迎大師入。臣奉王教。普告令知。具宣王敕。城諸
0530a22: 人眾。如王敕作。時彼王弟。辦諸香湯。及香油等。莊
0530a23: 嚴浴室。敷置座。毗尸佛。漸欲至城。王及諸臣。
0530a24: 太子后妃。宮人婇女。人眾。咸出奉迎。遙禮佛足。隨
0530b01: 從入城。時彼王弟。引佛世尊。入溫室內。授香水等。
0530b02: 以充澡浴。見佛世尊。身如金色。三十二相。八十種
0530b03: 好。周莊嚴。見已巳。歡喜。生深信心。洗浴既竟。著衣
0530b04: 服已巳。即便頂禮世尊雙足。發是願言。我今幸遇最
0530b05: 上福田。微申供養。願此善因。於未來世。身得金色。
0530b06: 與佛無異。如世尊弟。於欲境中。深生著。強拔令
0530b07: 出。得趣安隱究竟涅槃。願我當來。得為佛弟。獲金
0530b08: 色身。亦復如是。我於欲境。生著時。強牽令出愛
0530b09: 染深河。得趣涅槃安隱之處。汝等苾芻。勿生異念。
0530b10: 彼親慧王。欲之弟。即難陀苾芻是。由於昔時。請
0530b11: 毗尸佛。入浴室中。香湯澡浴。淨心發願。彼之善
0530b12: 因。今為佛弟。身作金色。我於著婬欲之境。強拔
0530b13: 令出。捨俗出家。究竟涅槃。至安隱處。時諸苾芻。復
0530b14: 白世尊。難陀苾芻。曾作何業。今身感得三十大丈
0530b15: 夫相。佛言。乃往過去。於聚落中。有一長者。大富多
0530b16: 財。彼有一園。華果茂盛。流泉浴池。堪出家人。棲隱
0530b17: 之處。時有獨覺。出現於世。哀愍眾生。樂處間靜。世
0530b18: 間無佛。唯此福田。于時獨覺尊者。遊行人間。至斯
0530b19: 聚落。周旋觀察。屆彼園中。其守園人。既見尊者。告
0530b20: 言。善來。為解勞倦。尊者住此。即於中夜。入火光定。
0530b21: 放大光明。遍照園內。園人見已巳。作如是念。此之大
0530b22: 德。成斯勝行。即便歸家。具白長者。長者聞已巳。疾往
0530b23: 園中。禮雙足已巳。作如是言。聖者。幸住此園。我常施
0530b24: 食。彼見慇懃。即便為受。住此園內。入勝妙定。解脫
0530c01: 之樂。復作是念。我此臭身。輪迴生死。所應作者。並
0530c02: 已巳獲得。宜入圓寂。永證無生。作是念已巳。即昇空。
0530c03: 入火光定。現諸神變。放大光明。上燭紅輝。下流清
0530c04: 水。捨此身已巳。神識不生。永證無餘。妙涅槃界。時彼
0530c05: 長者。取其屍骸。焚以香木。復持乳汁。而滅其火。收
0530c06: 餘身骨。置新瓶中。造窣堵波。懸諸旛蓋。深生敬信。
0530c07: 灑三十種。眾妙香水。并發大願。求諸相好。汝等苾
0530c08: 芻。勿生異念。往時長者。即難陀是。由以勝妙供養。
0530c09: 敬信業故。今受果報。感得三十殊妙勝相。時諸苾
0530c10: 芻。復白佛言。世尊。難陀苾芻。曾作何業。若不出家。
0530c11: 棄塵俗者。必當紹繼力輪王位。佛言。過去世時。此
0530c12: 賢劫中。人壽二萬歲。有迦葉波佛。出現世間。十號
0530c13: 具足。在婆羅斯。仙人墮處。施鹿林中。依止而住。
0530c14: 時彼城中。王名。訖栗枳。以法化世。為大法王。王有
0530c15: 三子。謂大中小。彼迦葉波佛。施化事畢。猶如火盡。
0530c16: 入大涅槃。其王言敬。取佛餘身。以諸香木。栴檀沉
0530c17: 水。眾妙香等。焚燒既訖。滅以香乳。收其舍利。置金
0530c18: 寶瓶。造大窣堵波。皆用四寶。縱廣正等。一踰繕那。
0530c19: 高半踰繕那。安輪相時。王之中子。親上中蓋。汝等
0530c20: 苾芻。勿生異念。時王中子者。即難陀是。由於昔時。
0530c21: 敬心供養。安置中蓋。斯之善業。於二千五百生中。
0530c22: 常為力輪王。化一洲內。今此生中。若不出家者。還
0530c23: 作力輪王。得大自在。時諸苾芻。復問世尊。難陀苾
0530c24: 芻。曾作何業。於佛弟子。善護根門。最為第一。佛言。
0531a01: 此由願力。難陀苾芻。於迦攝渡佛時。捨俗出家。其
0531a02: 親教師。彼佛法中。善護根門。稱為第一。難陀爾時。
0531a03: 盡其形壽。梵行自持。然於現身。竟無證悟。於命終
0531a04: 時。便發誓願。我於佛所。盡斯形壽。梵行自持。然於
0531a05: 現身。竟無所證。願我以此修行善根。如此世尊。記
0531a06: 未來世。有摩納婆。當成正覺。號釋迦牟尼。我於彼。
0531a07: 佛教法之中。出家離俗。斷諸煩惱。獲阿羅漢。如親
0531a08: 教師。於斯佛所。善護根門。最為第一。我亦如是。於
0531a09: 彼教中。守護根門。最為第一。由彼願力。今於我所。
0531a10: 諸弟子中。善護根門。最為第一毗尸佛。即毘婆尸。睡。音朵。按善見
0531a11: 律。如來初還迦維羅衛國二日已巳。方度難陀。七日已巳。度羅羅。
0531a12: 黑衣
0531a13: 非是純黑色。以泥染成壞色衣。薩婆多論云。佛弟
0531a14: 難陀。短佛四指。衣應減長中一尺。廣中四寸。難陀
0531a15: 先著上衣。佛著中衣。今不聽過。等。聽著下衣。常人
0531a16: 則下中下也。佛衣色如金詰。施加毛。色亦爾。故
0531a17: 難陀衣。宜當覆沙覆沙者。秦言壞色也。令同比丘衣色。
0531a18: 如來衣量
0531a19: 謂長佛十手。廣六手。律攝云。長佛十張手者。
0531a20: 當中人十五肘。廣六張手者。當中人九肘手。若減
0531a21: 此量作衣。不得本罪。若過五肘已巳上。皆得惡作。僧
0531a22: 祗律云。當隨自身量。僧伽梨有三種。上者長五肘。
0531a23: 廣三肘。中者長五肘。一不舒手。廣三肘。一不舒手。
0531a24: 下者長四肘半。廣三肘。一不舒手。多羅僧。亦復
0531b01: 如是。安陀會。上中二種亦爾。下者長四肘半。廣二
0531b02: 肘。一不舒手。律攝云。總有三品僧伽胝衣。上者用
0531b03: 自肘量。豎三。橫五。下者各減半肘。二內名中。七條。
0531b04: 五條。亦有三品。並同此量。復有二種五條衣。豎二。
0531b05: 橫五。豎二。橫四。但蓋三輪。是謂守持衣。極之小量
0531b06: 謂上但蓋臍。下掩兩膝。若肘長者。則與此相當。如臂短者。不及於膝。宜依肘長為準。若身長
0531b07: 大。而肘短者。依身為量。不依肘量。若翻此者。亦依
0531b08: 身量五分亦云。肘量長短不定。佛令隨身分量。律云。度身而衣。故也。若身絕大者
0531b09: 裙應縫作厥蘇洛迦受用之。其條數壇隔法者。若
0531b10: 安呾婆娑五條。壇隔法式。一長一短。嗢呾羅僧伽七條。
0531b11: 兩長一短。若無容割截。或是少欲貧人。衣財不足。
0531b12: 雖不割截。帖葉聽畜。或現無暇。當擬縫刺剌等。設是
0531b13: 縵條等。守持無罪。其僧伽胝。條數九種不同。謂九
0531b14: 條。十一條。十三條。十五條。十七條。十九條。二十一
0531b15: 條。二十三條。二十五條。壇隔者。初三。兩長一短。次
0531b16: 三。三長一短。後三。四長一短。過此已巳上。便成破納。
0531b17: 不堪持故問。何以長增。而短少者。如業疏云。法服敬田為利諸有。表聖增。而凡減也。其
0531b18: 縫刺剌法。依稻田畦勢。而割截之。葉向兩邊。不應一
0531b19: 靡五分云。左條葉左靡。右條葉右靡。中條葉。兩向靡。葉有三別。謂上中下。
0531b20: 上者四指。或如烏張足。狹齊兩指。二內名中。凡
0531b21: 為小壇。當大壇半。應用竹籤。或用鐵鍼。而記其處。
0531b22: 然小壇。望大壇。裁割之時。更須增其半葉。一縫作
0531b23: 了之後。方始明闇。正得相應。異此非也。義淨三藏
0531b24: 云。五天法服。任刺任縫。內葉三指。外緣一寸。外緣
0531c01: 有刺剌三道。內葉悉皆縫合。又西國三衣。並皆刺剌葉
0531c02: 令合。唯獨東夏。開而不縫。詳觀檢律。實無開法。親
0531c03: 問北方諸國。行四分律處。俱同刺剌葉。全無開者。西
0531c04: 方若得神州法服。縫合乃披。諸部律文。皆云刺合
0531c05: 南山問天人云。比見西域僧來。多縫衣葉者何。答。此佛滅後。將二百年。北天竺僧。與外道同住。外道嫉之。
0531c06: 密以利刀。內衣葉中。同往王所。外道告王。沙門釋子。內藏利刀。欲將害王。因告檢獲。由此普誅一國比丘。
0531c07: 時有耶舍阿羅漢。令諸比丘。權且縫合。為絕命難。此乃彼方。因事權制。非佛所開也。十誦律
0531c08: 云。若比丘貧少衣。不能得割截衣。應衣上安牒。若
0531c09: 五。若七。若九。乃至若過十五。律本云。若得縵衣廣
0531c10: 長足。截割作便少。佛聽作帖葉。諸比丘。作割截安
0531c11: 陀會。襯體著。葉邊速破。塵垢入葉內。佛聽作不割
0531c12: 截安陀羅會。摩得勒伽云。僧伽。應割截成。餘二
0531c13: 衣。聽不割截。南山云。安陀會有四種。謂割截。葉。
0531c14: 褋葉。縵作。就中有正從二品。先明正。有三種。謂割
0531c15: 截。葉。褋葉也。從有二十一種。謂縵作一。中衣二。
0531c16: 大衣十八也從去聲。會正記云。如缺大衣。下二衣有。長者。開將作從。若下二衣缺者。準
0531c17: 此應知。多羅僧。正有二種。謂割截。褋葉。七條也。從
0531c18: 有二十二種。僧伽。正有十八種。謂割截。褋葉。各
0531c19: 有九品。從有六種。準上應知。若得正衣。應加法受
0531c20: 持。如佛言。三衣應受持。若疑。捨已巳更受。若有衣不
0531c21: 受持。突吉羅。然律不出受捨之文。今準十誦受法。
0531c22: 應具修威儀。對一比丘云。大德一心念。我某甲比
0531c23: 丘。此安陀會。五條衣受。一長一短。割截衣持三說若作
0531c24: 葉。褋葉。二種衣者。加受文時。餘詞同上。但改下葉衣持。若受多羅僧者。應如是言。大德
0532a01: 一心念。我某甲比丘。此多羅僧。七條衣受。兩長
0532a02: 一短。割截衣持三說。若褋葉衣。準此應改。若受僧伽。應云。大德一心
0532a03: 念。我某甲比丘。是僧伽黎若干。條衣受若干。長若干短割截
0532a04: 褋葉。衣持三說。乃至九條準上例受。若缺安陀會。上二衣有長者。
0532a05: 開將作從受持。應如是加法云。大德一心念。我某
0532a06: 甲比丘。此安陀會。二十五條衣受。四長一短。割截
0532a07: 衣持如是三說。乃至九條。七條。類此取解。其多羅僧。僧伽。各有正從。加受差互。準上可知。
0532a08: 若受縵安陀會。應如是加云。大德一心念。我某甲比丘。此縵安
0532a09: 陀會。受持三說。若擬作多羅僧。僧伽者。並準安陀會法。唯約衣上下。增減為異僧
0532a10: 祇律云。有緣須捨者。具修威儀。加云。大德一心念。
0532a11: 我比丘某甲。此僧伽。是我三衣數。先受持。今捨
0532a12: 一說便止。下二衣。乃至尼五衣等。須捨。亦爾。五分律云。獨住比丘。三衣
0532a13: 中。須有換易者。具修威儀。手執衣。心生口言。加法
0532a14: 云。我比丘某甲。此僧伽黎。若干條。今捨三說已巳。然後受所長
0532a15: 之衣。如前威儀。加法云。我比丘某甲。此僧伽黎。若干條受三說
0532a16: 餘二衣等。受捨亦爾。所捨長衣。應作心念淨施法。餘四眾受捨。並皆準此。心念淨施法者。應偏袒右肩胡
0532a17: 跪。手捉衣。心生口言。我比丘某甲。此長衣。淨施與某甲於五眾中。
0532a18: 隨意與之。隨彼取用得至十一日。復如前威儀言。我某甲。此長衣。從
0532a19: 某甲取還得至十日。復如初言。我某甲。此長衣。淨施與某甲。
0532a20: 隨彼取用如是捨故。受新。十日。一易。律本云。若作新衣。聽一重
0532a21: 安陀會。一重多羅僧。二重僧伽。若故衣者。聽
0532a22: 二重作安陀會。多羅僧。四重作僧伽黎。若糞掃
0532a23: 衣。隨意多少重數。薩婆多論云。三衣破。但緣不斷。
0532a24: 不失受持。五分律云。若衣下壞。亦令倒著。上下安
0532b01: 鉤紐。律攝云。顛倒任披。並成非犯。若衣緣斷壞者。
0532b02: 應以物帖。或用線繚。若衣欲破。應以長線。而縫絡
0532b03: 之。若見有孔。應可補帖。若在內爛。兩重幅疊。如總
0532b04: 爛壞。不堪料理者。應作燈柱。或可斬碎。和牛糞作
0532b05: 泥。用塞柱孔。或泥牆壁。如是用時。能令施主。所捨
0532b06: 福田。任運增長如裂衣為拂。後久碎破。亦應和泥等用。地敷若壞。和泥塗拭經行處。
0532b07: 苾芻不截衣。不帶鉤紐。不應入村。除有難緣。若入
0532b08: 外道出家人舍。不截無犯。若身著衣。不應於澀
0532b09: 地。木。石。糞掃。無坐物處。放身而坐。應作木枯。揩磨
0532b10: 令淨。或為草稕。以物纏裹。隨意大小。用以為座。若
0532b11: 作務時。應須善護。勿令泥土汙衣。若遊行時。有棘
0532b12: 刺剌處。應可褰衣。莫令垂破。若應浣。不浣。應縫染。不
0532b13: 縫染。皆得惡作。著僧伽胝。不應作務。不在道行。不
0532b14: 裹胯坐。及披而臥。不赤體披。禮拜之時。衣勿拂地。
0532b15: 不裹膝頭。亦不於下二衣上坐臥。若無餘物。聽用
0532b16: 為襯。坐臥無犯。凡著衣服。應捨三種心。一喜好玩
0532b17: 飾心。二輕賤受用心。三矯覓名稱心。詐著弊衣。欲
0532b18: 令他知有德有行。如是三心。皆不應作。但求壞色。
0532b19: 趣得充身。順大師教。進修善品。應生五種心。一知
0532b20: 量。度量而用。勿使傷損。二知間隙。不可頻著一衣。
0532b21: 臭而疾破。三知思察來處極難。作報恩心。受用之
0532b22: 時。勿為非法。四知時。寒熱適時。受用合度。五知數。
0532b23: 十三資具。足得資身。多畜貯衣。長貪廢業十三資具。如餘
0532b24: 處錄。
0532c01: ○四提舍尼法
0532c02: 詳觀四法。事同貪惱。由生二過。故佛禁之。一以飲
0532c03: 食。長自煩惑。二因無厭。退他信敬。今此悔篇。雖次
0532c04: 墮章。然其罪事。逾於逸提。如根本律云。是苾芻。應
0532c05: 還住處。詣諸苾芻所。各別告言。大德。我犯對說惡
0532c06: 法。是不應為。今對說悔。律攝問云。自餘諸罪。亦聽
0532c07: 對說。云何於此。得對說名。答曰。謂於住處。現有苾
0532c08: 芻。皆須一一。別對陳說。不同餘罪。故受別名。又犯
0532c09: 罪已巳。即須陳說。不得停息。亦異餘罪。如是應知。咸
0532c10: 由貪累。夫為貪者。諸惑中最。是生死根。將來有。故
0532c11: 成論云。眾生以飲食婬欲等覆心。則能受生。又是
0532c12: 貪。於十不善道。及四縛中。名貪欲。貪欲。名欲得他
0532c13: 物。而此貪欲。為害善法。所以者何。深欲著者。則不
0532c14: 顧戒。及種性。教法。威儀。名聞。不受教化。不見衰患。
0532c15: 不觀罪福。如狂如醉。不知好醜。亦如盲人。不見福
0532c16: 利。以不除貪故。為害非一。若於飲食而生貪者。即
0532c17: 當觀厭。作不淨想。如大論云。當觀是食。從不淨生。
0532c18: 如肉從精血水道生。是為膿蟲住處。如酥乳酪。血
0532c19: 變所成。與爛膿無異。廚人汗垢。種種不淨。若著口
0532c20: 中。腦有爛涎二道流下。與唾和合。然後成味。其狀
0532c21: 如吐。從腹門入。地持水爛。風動火鬻。如釜熟麋。滓
0532c22: 濁下沉。清者在上。譬如釀酒。滓濁為。清者為尿。
0532c23: 腰有三孔。風吹膩汗散入百脈。與先血和合。凝變
0532c24: 為肉。從新肉生脂骨髓。從是中生身根。從新舊肉
0533a01: 合。生五情根。從此五根生五識。五識次第生意識。
0533a02: 分別取相。籌量好醜。然後生我。我所心等。諸煩惱。
0533a03: 及諸罪業。復次。思惟此食。工夫甚重。計一之飯。
0533a04: 作夫流汗。集合量之。食少汗多。此食辛苦如是。入
0533a05: 口即成不淨。宿昔之間。變為尿。本是美味。惡不
0533a06: 欲見。行者自思如此弊食。我若貪著。當墮三塗。如
0533a07: 是觀食。當厭五欲。譬如有一婆羅門。修淨潔法。有
0533a08: 事緣故。到不淨國。自思我當云何。得免不淨。唯當
0533a09: 乾食。可得清淨。見一老母。賣白髓餅。而語之言。我
0533a10: 有因緣。住此百日。常作餅送來。多與汝價。老母日
0533a11: 日作餅送之。婆羅門貪著。飽食歡喜。老母作餅。初
0533a12: 時白淨。後轉無色無味。即問老母。何緣爾耶。母言
0533a13: 癰瘡瘥故。婆羅門問。此何謂耶。母言。我大家夫人。
0533a14: 隱處生癰。以麵酥拊之。癰熟膿出。和合酥餅。日日
0533a15: 如是。以此作餅與汝。是以餅好。今夫人癰瘥。我當
0533a16: 何處更得。婆羅門聞之。兩拳打頭。椎乾嘔。我當
0533a17: 云何破此淨法。我為了矣。棄捨緣事。馳還本國。行
0533a18: 者亦爾。著是飲食。歡喜樂噉。不觀不淨。後受苦報。
0533a19: 悔將何及四縛。一欲愛縛。二嗔恚縛。三戒取縛。四我見縛。
0533a20: △受非親尼食第一
0533a21: 此是不共戒。尼突吉羅。
0533a22: 義讓
0533a23: 而亮切。若去聲。謙也。先人後己巳。謂之讓。又不敢當。
0533a24: 故讓也。
0533b01: 浣濯
0533b02: 濯直角切。音濁。浣使光潔清淨也。
0533b03: 波羅提提舍尼
0533b04: 此無正翻。義翻為向彼悔。優波離問經。譯者解云。
0533b05: 或言應說法。或言應發露也。婆沙律云。此戒體無
0533b06: 罪名。一人邊。一說悔過。餘如上釋。
0533b07: △受尼指示食第二
0533b08: 此是不共戒。尼突吉羅。
0533b09: 若無一比丘
0533b10: 若無一比丘者。謂極少限齊。皆得本罪也。此戒以
0533b11: 比丘。受比丘尼所教與食。而得斯罪。律本云。有比
0533b12: 丘尼。指示與食。若無一比丘語彼比丘尼。是比丘
0533b13: 應向諸比丘悔過。餘律皆云。若諸比丘中。無有一
0533b14: 比丘語是比丘尼者。是一切諸比丘。應向諸比丘
0533b15: 悔過。五分律云。若有比丘尼教益比丘食。第一上
0533b16: 座應語。若不用上座語。第二上座次應語。如是轉
0533b17: 下。乃至新受戒者。僧祇律云。不滿三訶而食者。越
0533b18: 毗尼罪。滿三訶不止。食者無罪。一人訶已巳。一切食
0533b19: 無罪。婆沙律云。若二部僧共坐。一部僧中。若有一
0533b20: 人語是比丘尼者。第二部僧。亦名為語。若別入。別
0533b21: 坐。別食。別出者。是中入檀越門比丘。應問出比丘。
0533b22: 何比丘尼。是中教檀越與比丘食。答言。某甲。應問
0533b23: 約敕未。答言。已巳約敕。是入比丘。亦名約敕。有諸比
0533b24: 丘出城門時。入城比丘。應問出者。若出者已巳約敕。
0533c01: 入者亦名約敕。所云約敕者。應言。大姊。且止。須比
0533c02: 丘食竟。或言。且止少時。待諸比丘食竟。或言小住。
0533c03: 待諸比丘食竟。或言小。待諸比丘食竟。
0533c04: △學家受食第三
0533c05: 此是不共戒。尼突吉羅。薩婆多云。此戒與尼共。
0533c06: 學家
0533c07: 學者。謂餘三果。惑漏未盡。還須學斷。若阿羅漢。諸
0533c08: 漏已巳盡。所作已巳辦。即名無學。家者。四姓家也。律攝
0533c09: 云。學家者。謂預流果。一來果。不還果。惟此學人。處
0533c10: 在居家。非無學人也。五分云。若婦是聖人。是凡
0533c11: 夫。或婦是凡夫。是聖人。皆不應與作學家羯磨。
0533c12: 若夫婦俱是聖人。無慳貪心。財物竭盡。然後乃與
0533c13: 作學家羯磨。僧祇律云。若僧以作學家羯磨者。不
0533c14: 得如烏鳥避射。方絕不往。應時時往看。為說法。論
0533c15: 法事。若學家欲布施者。應語。且置汝邊。我自知時。
0533c16: 若學家言。尊者。何故不受是施。謂我貧耶。爾時應
0533c17: 語。汝不貧。如世尊所說。須陀洹人。成就四法。於聲
0533c18: 聞中。為最大富。何等為四。一者。於如來應正遍知。
0533c19: 生堅固信根。沙門。婆羅門。諸天。世人。所不能壞。二
0533c20: 者。於法生堅固信根。三者。於僧中生堅固信根。四
0533c21: 者。於戒生堅固信根。沙門。婆羅門。諸天世人。所不
0533c22: 能壞。是名四法成就。如來聲聞中不貧。最為大富。
0533c23: △恐處受食第四
0533c24: 此是不共戒。尼突吉羅。以尼不聽蘭若恐怖處住故。
0534a01: 俱
0534a02: 亦云拘。是其種姓也。按根本十誦。若有恐怖險
0534a03: 難處。皆令白二羯磨。差一比丘。為觀察看守者。如
0534a04: 根本律云。佛言。於險林處。應差苾芻。五法成就。令
0534a05: 其看守。無愛恚怖癡。善知道路。先應問能。以事勸
0534a06: 喻。若言能者。以白二法。而差遣之。其看守苾芻。所
0534a07: 有行法。我今當說。看守苾芻。於寺四邊。半踰繕那
0534a08: 內十五里內。悉應觀察。若有怖處。應可放煙。或懸幡幟。
0534a09: 或於路中。橫布樹葉。或書字告知。若無怖處。應懸
0534a10: 白旛。此之行法。不依行者。得惡作罪。若看守人饑。
0534a11: 須食者。於小食時。隨情食餅。須伴應與白二羯磨者。應如是
0534a12: 作。大德僧伽聽。此苾芻某甲。能向險林。怖畏之處。
0534a13: 於其道路。善能觀察。若僧伽時至。聽者。僧伽應許。
0534a14: 僧伽今差此苾芻某甲。於彼險林怖畏之處。作觀
0534a15: 察人。白如是。羯磨。準白成。薩婆多論云。所羯磨人。
0534a16: 必使勇健多力。能賊者。若不能。一切僧盡應
0534a17: 至有賊處。若復不能。應語檀越。令多人防護。
0534a18: ○式叉迦羅尼法
0534a19: 夫沙門釋子者。四儀符制。萬行偕規。越五邪之非
0534a20: 徑。造八正之平衢。內凝真智。外法他模。自利利他。
0534a21: 溢大心之行。我我所。濬入般若之門。大小雙
0534a22: 修。性遮齊護。怖浮囊之小泄。慎滴滿之大愆。遵正
0534a23: 命而嚴聖種。奉遺法以警宣揚。像末。猶覺世。視
0534a24: 支提如尊在。仰龍城之初範。恭林之重囑。學該
0534b01: 三藏。慧貫五乘。捨獨踉心。負兩田行。備歷三祇而
0534b02: 無倦。荷拯六溺以忘疲。具斯妙行。是真釋子。亦曰
0534b03: 薩埵弘心。若而偏學。則事理廢融。或執大而誹小。
0534b04: 或習小以誣大。或持事而棄理。或存理以非事。彼
0534b05: 此乖徑。還成外徒。故摩訶衍中。斥小心。為外道賊
0534b06: 人。貶大寡學。謂之偏惡。名增上慢人。如寶積經云。
0534b07: 若諸菩薩。作是思惟。唯依般若波羅蜜。而得解脫。
0534b08: 更無餘法。而得出離。名增上慢。此法甚深。此非甚
0534b09: 深。名增上慢。此法是淨。此法非淨。名增上慢。此諸
0534b10: 佛法。此緣覺法。此聲聞法。名增上慢。此法應作。此
0534b11: 不應作。名增上慢。此是深法。此非深法。名增上慢。
0534b12: 菩薩戒本經云。若菩薩。於如來波羅提木叉中。毗
0534b13: 尼建立遮罪。護眾生故。令不信者信。信者增廣。同
0534b14: 聲聞學。何以故。聲聞者。乃至自度。乃至不離護他。
0534b15: 令不信者信。信者增廣學戒。何況菩薩第一義度。
0534b16: 又菩薩如是見。如是說言。菩薩不應聽聲聞經法。
0534b17: 不應受。不應學。菩薩何用聲聞法為。是名為犯。眾
0534b18: 多犯。是犯染汙起。不犯者。專學菩薩藏。未能周及。
0534b19: 又若菩薩。於菩薩藏。不作方便。棄捨不學。一向修
0534b20: 習聲聞經法。是名為犯。眾多犯。是犯。非染汙起。又
0534b21: 若菩薩。犯突吉羅。不懺者。障菩薩戒。勝天王般若
0534b22: 經云。菩薩摩訶薩。行般若波羅蜜。善知一切威儀
0534b23: 戒行。善學聲聞戒。辟支佛戒。菩薩戒。既修戒行。若
0534b24: 見威儀不稱眾者。即應遠離。非處不行。若有沙門
0534c01: 戒行威儀。則應親近。涅槃經云。若有說言。無四波
0534c02: 羅夷。十三僧殘。二不定法。三十捨墮。九十一墮。四
0534c03: 懺悔法。眾多學法。七滅諍等。無偷蘭遮。五逆等罪
0534c04: 及一闡提。若有比丘犯如是等。墮地獄者。外道之
0534c05: 人。悉應生天。何以故。諸外道等。無戒可犯。是故如
0534c06: 來示現怖人。故說斯戒。乃至云。如來雖說犯突吉
0534c07: 羅。如忉利天日月歲數。八百萬歲。墮在地獄。是亦
0534c08: 如來示現怖人。言波羅夷。至突吉羅。輕重無差。是
0534c09: 諸律師妄作此言。言是佛制。必定當知。非佛所說。
0534c10: 如是言說。是魔經律。若復說言。於諸戒中。若犯小
0534c11: 戒。乃至微細。當受苦報。無有齊限。如是知已巳。防護
0534c12: 自身。如龜藏六。若有律師。復作是言。凡所犯戒。都
0534c13: 無罪報。如是之人。不應親近。如佛所說。
0534c14: 若過一法是名妄語不見後世無惡不造
0534c15: 是故不應親近是人。我佛法中。清淨如是。況復有
0534c16: 犯偷蘭遮罪。或犯僧殘。及波羅夷。而非罪耶。是故
0534c17: 應當深自防護。如是等法。若不守護。更以何法。名
0534c18: 為禁戒。我於經中。亦說有犯四波羅夷。乃至微細
0534c19: 突吉羅等。應當苦治。眾生若不護持禁戒。云何當
0534c20: 得見於佛性。一切眾生。雖有佛性。要因持戒。然後
0534c21: 乃見。因見佛性。得成阿耨多羅三藐三菩提。如經
0534c22: 所說。理實非。大師親言。豈容不信。若知而故違。
0534c23: 則沉淪在邇。窳而弗學。則解脫無期。既是弘心奜
0534c24: 智。何畏瑣末行持。外術百家。尚由博習。而況內典。
0535a01: 諸律範耶此眾學法者。準有百事。按餘諸部。或增或減。數皆無定。制緣非一。事各略異。然
0535a02: 此蓋是行護威儀。不同前之四篇。犯有故誤。懺階兩列。故則向彼說悔。誤乃自責心滅。斯之百法。尼皆共
0535a03: 制。其有不共者。惟一二戒。於下隨文注出。今此學篇。不能一一別列科相。僅約百事。述開十例。以成二頌。
0535a04: 用曉次第也。一著衣事。二入村事。三坐起事。四噉嚼事。五護事。六便利事。七說法事。八塔像事。九道行
0535a05: 事。十升樹事。
0535a06: 齊整著裙袈裟二　入村十一坐二六　噉嚼事有二十一　護二事便利三
0535a07: 三聚說法執二十　敬塔房像合二十六　道行二事升樹一　斯皆沙門應學法。
0535a08: 式叉迦羅尼
0535a09: 迦羅。亦作罽賴。善見律作尸沙迦羅尼。尸沙者。學
0535a10: 也。迦羅尼者。應學作。今以義翻為應當學。應當學
0535a11: 者。是應學事也。外國音云。尸叉罽賴尼。胡僧翻
0535a12: 為守戒。言此罪微細。持之極難。故隨學隨守。以立
0535a13: 者也。婆沙律問云。餘篇不言應當學。而此戒獨爾。
0535a14: 答曰。餘篇易持。而罪重。犯則成罪。或眾中悔。或對
0535a15: 首悔。此戒難持。而罪輕。脫爾有犯。心悔念學。不結
0535a16: 罪名。直言應當學也。若於此眾學戒中。設故違犯。
0535a17: 皆作突吉羅懺。如律本云。故作者。犯應懺突吉羅。
0535a18: 以故作故。犯非威儀突吉羅。若不故作。犯突吉羅。
0535a19: 準諸律論。皆明故誤二心。其故作者。應對一人懺。
0535a20: 誤作者。但自責心悔過。後當慎之。如律攝云。若苾
0535a21: 芻不依佛教。不顧羞恥。欲為非法者。捉衣開張。得
0535a22: 責心惡作。若披著身。得對說惡作。若苾芻有順奉
0535a23: 心。而著衣不如法。或是忘念。或時無知。非法著者。
0535a24: 惟犯責心惡作。又按諸律論。多言佛結五篇戒。此
0535b01: 篇最初。薩婆多論問曰。結既在初。何今在後。答曰
0535b02: 佛在初結。後集法藏者。詮次在後。何以故。罪名雖
0535b03: 一。而輕重有五。以重戒在先。輕戒在後。此戒於五
0535b04: 篇中最輕。是故在後。又以一是實罪。二是遮罪。以
0535b05: 實在初。遮在後。又以一是無殘。二是有殘。是故重
0535b06: 者在初。輕者在後。
0535b07: 涅槃僧
0535b08: 或云泥洹僧。或云泥婆珊。或云泥伐散娜。西域記
0535b09: 云。泥縛些那。唐言裙。舊曰涅槃僧。也。既無帶襻。
0535b10: 其將服也。集衣為。束帶以絛。則諸部各異。色
0535b11: 乃黃赤不同餘如下釋。根本律云。佛在婆羅斯。仙人
0535b12: 墮處施鹿林中。時五苾芻。雖復出家。尚同俗服。威
0535b13: 儀容飾。甚不端嚴。爾時世尊。作如是念。過去諸佛。
0535b14: 云何教聲聞眾。著衣服耶。是時諸天。前白佛言。如
0535b15: 淨居天。所著衣服。世尊即以天眼。觀知如諸天所
0535b16: 說。事無差異。即告苾芻曰。汝從今後。應同淨居天。
0535b17: 圓整著泥婆珊。薩婆多論問云。五篇戒中。佛何以
0535b18: 止制著泥洹僧。著三衣。觀去來現佛。及淨居天耶。
0535b19: 答曰。佛結五篇戒。皆應觀三世諸佛。及淨居天。但
0535b20: 年歲久遠。文字漏落。餘篇盡無。此中獨有。又結五
0535b21: 篇戒。此最在初。後結集法藏者。詮次在後。以此篇
0535b22: 貫初故。餘篇不說。又此戒於餘篇是輕者。將來弟
0535b23: 子。不生重心。是故如來。以佛眼觀去來諸佛。及淨
0535b24: 居天。而後結也。使來世眾生。不生慢罪。復次。三世
0535c01: 諸佛結戒。有同不同。於五篇戒中。不必盡同。此著
0535c02: 泥洹僧袈裟。三世諸佛。一切盡同。是故此戒。觀諸
0535c03: 佛及淨居天。餘篇不觀也。
0535c04: 多羅樹葉
0535c05: 舊云貝多。或云貝多羅。此翻岸。其形如此方櫚。
0535c06: 亦似嶺南之葵扇樹。直而高聳。大者高七八十尺。
0535c07: 華如黃米子。其葉長廣。其色光潤。天竺書寫。莫不
0535c08: 采釆用。今之所云貝葉者。乃略名也。大論云。多羅樹。
0535c09: 高逾百肘。上亦少葉。其形如蓋。質幹雖長。果實甚
0535c10: 少。律云。作多羅樹葉著涅槃僧者。垂前二角。按僧
0535c11: 祇律云。垂兩角。是魚尾著。多羅樹葉著者。起如
0535c12: 多羅樹葉。律攝云。謂捉裙邊。細疊成。腰邊總。
0535c13: 形若多羅葉。上聚下散者。是也。似此方俗裙。上
0535c14: 下散。然彼著時為。惟異耳。
0535c15: 
0535c16: 四分律名義標釋卷第十七
0535c17: 
0535c18: 音釋
0535c19: 屆音介。至也。
0535c20: 音見。抒滿也。
0535c21: 罽古器切。音記。
0535c22: 櫚上音宗。下音廬。
0536a01: 四分律名義標釋卷第十八目錄
0536a02: 齊整著涅槃僧皺
0536a03: 齊整著三衣入白衣舍
0536a04: 脅肋惡獸蹲坐
0536a05: 驕奢肘戾身
0536a06: 趨行暴象摶飯
0536a07: 時噎齧半食菴婆羅果
0536a08: 閻蔔果葉心犍度
0536a09: 胡桃椑桃風梨
0536a10: 飯蘇毗羅漿苦酒
0536a11: 飯汙手捉食器棄洗水
0536a12: 涕唾不立大小便木屐
0536a13: 富羅佛塔
0536a14: 都子婆羅門村高座
0536a15: 持鉾持蓋現前毗尼
0536a16: 憶念毗尼不癡毗尼自言治
0536a17: 覓罪相多人覓罪如草覆地
