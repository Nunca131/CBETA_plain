0622b17: 
0622b18: 
0622b19: 四分律名義標釋卷第二十九
0622b20: 明　廣州沙門釋　弘贊在　輯
0622b21: 　　新安沙門釋　弘麗羅峰　校
0622b22: 溼病
0622b23: 時諸比丘。因飲食過度。身患溼病。博物志云。若雜
0622b24: 食者。百病妖邪之所鍾。食逾少。心逾明。食逾多。身
0622c01: 逾損。故食不可過度。要覽云。夫病從口入。禍從口
0622c02: 出。故君子慎言語。節飲食。內法傳云。凡四大之身。
0622c03: 有病生者。咸從多食而起。或由勞力而發。或夜餐
0622c04: 未洩。平旦便餐。或旦食不消。午時還食。因茲發動。
0622c05: 遂成霍亂。呃氣則連宵不息。蠱脹即終旬莫止。然
0622c06: 後乃求多錢之腎氣。覓貴價之秦膠。富者此事可
0622c07: 為。貧人分隨朝露。病既成矣。斯何救焉。縱使盧醫
0622c08: 旦至。進丸散而無因。扁鵲昏來。遺湯膏而寧濟。火
0622c09: 燒鍼刺。與木石而不殊。震足頭搖。僵仆而何別。
0622c10: 斯乃良由不體病本。不解調將。可謂止流不塞其
0622c11: 源。伐樹不除其本。枝條彌蔓。求絕無因。凡候病源。
0622c12: 旦朝自察。若覺四候乖舛。即以絕粒為先。縱令大
0622c13: 渴。勿進漿水。斯其極禁。或一日二日。或四朝五朝。
0622c14: 以瘥為期。義無膠柱。若疑腹有宿食。叉刺剌臍。宜
0622c15: 須恣飲熟湯。指剔喉中。變吐令盡。更飲更決。以盡
0622c16: 為度。或飲冷水。理亦無傷。或乾薑湯。斯其妙也。其
0622c17: 日必須斷食。明朝方始進餐。如若不能。臨時斟酌。
0622c18: 必其壯熱。特諱水澆。若沉重戰冷。近火為妙。其江
0622c19: 嶺已巳南。熱瘴之地。不可依斯。熱發水淋。是土宜也。
0622c20: 如其風急。塗以膏油。可用布團。火炙而熨。折傷之
0622c21: 處。斯亦為善。熟油塗之。日驗交益。若覺痰闐。
0622c22: 口中唾數。鼻流清水。糟糝咽閉。尸滿槍喉。語聲不
0622c23: 轉。飲食亡味。動歷一旬。如此之流。絕食便瘥。不勞
0622c24: 炙頂。無假捩咽。斯乃不御湯藥而能蠲疾。即醫明
0623a01: 之大規矣。意者以其宿食若除。壯熱便息。流津既
0623a02: 竭。痰便瘳。內靜氣消。即狂風自殄。將此調停。萬
0623a03: 無一失。既不勞其診脈。詎假問乎陰陽。各各自是
0623a04: 醫王。人人悉成祇域。至如鸞法師。調氣蠲疾。隱默
0623a05: 者乃行。思禪師坐內抽邪。非流俗所識。訪名醫於
0623a06: 東洛。則貧匱絕其津。求上藥於西郊。則惸獨亡其
0623a07: 路。所論絕食。省而且妙。備通窮富。豈非要乎。又如
0623a08: 癰痤暴起。熱血忽衝。手足煩疼。天行時氣。或刀箭
0623a09: 傷體。或墜墮損躬。傷寒霍亂之徒。半日暴瀉之類。
0623a10: 頭痛心痛。眼疼齒疼。片有病起。咸須斷食。又三等
0623a11: 丸。能療眾病丸如前訶黎勒句中說。此等醫明。傳乎帝釋。五
0623a12: 明一數。五天共遵。其中要者。絕食為最。舊人傳云。
0623a13: 若其七日斷食不差。後乃方求觀世音。神州多並
0623a14: 不閑。將為別是齋戒。遂不肯行學。良由傳者不悟
0623a15: 醫道也。其有服丹石。及長病。并腹塊之類。或可依
0623a16: 斯。蠍等毒。全非此療恐有用丹石之人。忍饑非所宜也。又飛丹則諸國皆
0623a17: 無。服石神州獨有。然而水精白石有出火者。若服之。則身體爆裂。時人不別。枉死者無窮。由此言之。深須
0623a18: 體識。除蠍毒。自有硫磺雄黃雌黃等藥治之。無宜絕食。而絕食之時。大忌遊
0623a19: 行。及以作務。其長行之人。縱令斷食。隨路無損。如
0623a20: 其差已巳。後須將息。宜可食新飯飲。熟菉豆湯。投
0623a21: 以香和。任飲多少。若覺有冷。投椒。薑。蓽茇。若知是
0623a22: 風。宜著荊芥。醫方論曰。諸辛悉皆動風。惟乾薑非
0623a23: 也。加之亦佳。準絕食日。而作調息。諱飲冷水。餘如
0623a24: 藥禁。如其噉粥。恐痰還增。必是風勞。食亦無損。
0623b01: 若患熱者。即熟煎苦參湯。飲之為善。茗亦佳也。若
0623b02: 絕食不捐者。後乃隨方處療。苦參湯。偏除熱病。酥。
0623b03: 蜜。油。特遣風痾。其西天羅茶國。凡有病者。絕食。或
0623b04: 經半月。或經一月。要待病可。然後方食。中天極多
0623b05: 七日。南海二三日矣。斯由風土差互。四大不同。致
0623b06: 令多少。不為一。未委神州。宜斷食不。然而七日
0623b07: 不食。人命多殞者。由其無病持故。若病在身。多日
0623b08: 亦不死矣。曾見有病。絕粒三旬。後時還差。則何須
0623b09: 見怪。絕食日多。豈容但見病發。不察病起所由。壯
0623b10: 熱火然。還將熱粥食飲。帶病強食。深是可畏。萬有
0623b11: 一差。終亦不堪教俗。醫方明內。極是諱焉。其斯之
0623b12: 謂。智者思察。用行捨藏。聞而不行。豈醫咎也。行則
0623b13: 身安道備。自他之益俱成。捨則體損智微。彼我之
0623b14: 功皆失也醫明者。西國五明論中之一數。名曰醫明。乃廣明醫術也。
0623b15: 患風
0623b16: 時有比丘患風。醫教用煙。佛言。聽用。須煙筩。聽作。
0623b17: 律攝云。此筩法。長十二指。應以鐵作。或一嘴雙嘴。
0623b18: 吸入鼻。可治諸疾。若鼻中洟出。即以酥油灌之。
0623b19: 目得迦云。時有苾芻身嬰病。若醫教食大麻粥。苾
0623b20: 芻白佛。佛言。醫人處方。聽食麻粥。或是蔓菁根莖
0623b21: 華葉。及其子實。並除風疾。咸應作粥。而噉食之本草
0623b22: 云。中之最有益者。惟蔓菁耳。常啖食之。令人肥健。通中益氣。下氣消穀。其根治熱毒。風腫。消渴亦可解
0623b23: 除。但食多令人脹滿。又云。過食動氣。若卒腫毒起急痛者。取大根削去皮。搗如泥。醋三沸。急攪出。傅腫
0623b24: 處。帛裹。日三易。若一切熱腫毒。取生根一握。鹽花少許和搗。傅腫上。日三易。若男子陰腫如斗大核痛。人
0623c01: 所不能治者。搗傅之。即差。其子主治黃疸。利水。又治霍亂。除膨。去目睛青盲。消瘕積聚。若急黃。壓油一
0623c02: 盞頓服。蜘蛛咬傷。搗末酒服。故蔓菁園中。無蜘蛛。是其相畏也。常服明目。洞視。肥腸。用子三升。醋三升。
0623c03: 令熟。乾為末。井華水服方寸。若黃疸皮膚。眼睛如金色。小便赤。用生子為末。熟水調下方寸。日三即差。
0623c04: 若風入腹。身體強。舌乾燥硬。用子三兩為末。每服溫酒下一錢。心腹脹。以子一大合搗熟研。水濾取汁
0623c05: 一盞。頓服自愈。若陰黃。汗出。涕唾黃。取子為末。平旦以井水服一匙。日再加至兩匙。以止為度。若風痰。以
0623c06: 子為末。溫水調一匙服。良久吐出涎沫。若勞眼暗。取三月華陰乾為末。以井華水。每空心調下二錢。久
0623c07: 服可夜讀。故仙家取子製服。辟穀長生。餘能種種療治。如彼書說。此不繁述。言方寸者。匕也。謂作匕法。正
0623c08: 方一寸。用抄散也。
0623c09: 患瘧
0623c10: 瘧。魚約切。音虐。痁病也。然此病。有寒有熱。或一日
0623c11: 一發。或間日一發。或三四日一發。或二日連發。住
0623c12: 一日者。此等皆如醫方處治。若鬼發者。則寒熱日
0623c13: 怪。夢寐不祥。多生恐怖。言動異常。即以療瘧病鬼
0623c14: 治之。曰。
0623c15: 須蜜多一阿膩吒二迦知膩吒三嗚呼那須蜜多
0623c16: 四支波呼須蜜多五伊知膩吒吒須蜜多六莎
0623c17: 訶七
0623c18: 若行此法。須五色縷線。作七結。若痛從頭下。先
0623c19: 繫項。繫。繫手。令大急之。水三。之。即差應誦
0623c20: 一。結一結。誦七。結七結。然後以繫之。。音巽。含水噴也。或可用比丘尼律中之。之。若非鬼病
0623c21: 可用方藥治之。方有多種。而最簡要者。不煩多藥。不勞煎。用好常山一錢。丁香三分。冷極多者五分。甘
0623c22: 草三分。俱剪碎。以好酒頭半碗浸之。用紙封碗口。一宿。或打露亦佳。若當明日發。今夜浸之。次早天將明。
0623c23: 溫煖。向東服之。睡息。是日即止。屢驗。其渣晒乾。猶能治二三人。若是小兒。不能服。囊藥帶項亦止。或以藥
0623c24: 酒拭脣。
0624a01: 看病
0624a02: 時有白衣病。來至伽藍中。比丘為看病。諸比丘白
0624a03: 佛。佛言。聽方便喻遣。若稱譽佛法僧者。能作事為
0624a04: 作。僧祇律云。爾時尊者。優波離白佛言。世尊。若大
0624a05: 德比丘病者。當云何看視。佛告優波離。大德比丘
0624a06: 病。不得著邊陋小房中。及著隱迴處。應著顯現房
0624a07: 中。共行弟子。依止弟子。常侍左右。掃灑房中。巨磨
0624a08: 塗地。燒眾名香。勿令臭穢。敷置座擬問疾者來坐。然問疾之
0624a09: 人。亦不得久住。若比丘來問疾者。應與前食後食。非時來
0624a10: 者。應與非時漿。若有問事。病者應答。病人力劣。應
0624a11: 侍者答。若優婆塞來問訊者。應言。善來長壽。語令
0624a12: 就坐。而為說法。汝大得功德。如世尊說。看持戒病
0624a13: 比丘。如看我無異。若有供養。為願受。若病人患
0624a14: 下。問病者。不得久停。應速發遣。若病人不能出。應
0624a15: 畜三除糞器。一授病人。一持出。一洗已巳。油塗日。
0624a16: 如是遞用。一人應戶邊住。莫令人卒入。一人在病
0624a17: 人邊住。時時為隨順說法。其大德比丘。應如是看
0624a18: 視十誦云。看病人應隨病者先所習學。而讚歎之。不得毀呰。退本善心。復問世尊。小
0624a19: 德比丘病。當云何看視。佛言。不應著顯現處。臭穢
0624a20: 熏外。不得著僻猥處死時人不知。應安人中。若病
0624a21: 人有二師。若共行依止弟子應看。若無者。眾僧應
0624a22: 差看病人。若一二三人看。若病人衣外。有醫藥
0624a23: 直者。應取還供給。若無者。眾僧應與。若僧無者。彼
0624a24: 有重價衣。應轉貿輕者。供給之。病人惜者。應白
0624b01: 眾言。大德僧。某甲病比丘。不知無常。慳惜衣。不
0624b02: 肯貿易。白僧已巳。語說法。使得開解。然後貿易。若
0624b03: 復無者。應乞與。若不能得者。應僧食中。取好者與。
0624b04: 若復無者。看病人應持二。入村乞食。持好者與。
0624b05: 是名小德比丘病法途中病法。詳在彼文。律攝云。若病人貧。
0624b06: 無藥直者。師主知識等。應為辦之。或施主邊求。或
0624b07: 用僧伽物。或窣堵波物。或幡蓋等莊嚴之具。依價
0624b08: 賣之。以供藥直。若後病差應償。若無力者。不還無
0624b09: 犯。大師之子。是父財故。若看苾芻。供給病者。除性
0624b10: 罪已巳。餘皆應作。若病者命欲終時。其看病人。應移
0624b11: 病者。置私臥具上。善為方便。勿令瞋惱。若索衣
0624b12: 等。應急呈現。身亡之後。所有喪事。若亡者無物。用
0624b13: 僧伽物。或看病人為病者乞。若有病人。為病所困。
0624b14: 便將衣。隨處布施。其受施者。不應即分。應於餘
0624b15: 日。問其進不。若重索者應還。若言不取者應分。然
0624b16: 諸病人。及瞻病者。所有行法。隨教應作。不依行者。
0624b17: 得惡作罪。僧祇云。佛告優波離。病比丘中。有不得
0624b18: 如法看便死。得如法看便活者。是故應好看。務令
0624b19: 如法安隱。即為施命。是故看病。得大功德。諸佛讚
0624b20: 歎。如生經。世尊以偈贊曰。
0624b21: 人當瞻疾病問訊諸危厄善惡有報應
0624b22: 如種果獲實世尊則為父經法以為母
0624b23: 同學者兄弟因事而得度
0624b24: 雜譬喻經云。昔有沙門行草間。有大言。和尚道
0624c01: 人。道人驚。左右視之。言。道人。莫恐莫怖。願為我
0624c02: 說經。令我脫此罪身。曰。道人聞有阿耆達王不。
0624c03: 答曰。聞。曰。我是也。道人言。阿耆達王。立佛塔寺。
0624c04: 供養功德巍巍。當生天上。何緣乃爾也。言。我臨
0624c05: 命終時。邊人持扇墮我面上。令我瞋恚。受此身。
0624c06: 道人即為說經。一心樂聽。不食七日。命過生天。
0624c07: 後數月。持華散佛。眾人怪之。在空曰。我阿耆達
0624c08: 王。蒙道人恩。聞法得生天上。今來奉華報佛恩耳。
0624c09: 是以臨終之人。傍側侍衛者。不可不護病者心也。
0624c10: 智度論云。從生作善。臨終惡念。便生惡道。從生作
0624c11: 惡。臨終善念。而生天上。什師曰。外國法。從生至終。
0624c12: 所作福業。一一書記。若命終時。傍人為說。令其恃
0624c13: 福。心不憂畏。彼自念從生至今。常行正命。必之善
0624c14: 趣。吾將何畏也。是故宜須順護。勿令失善。隨願往
0624c15: 生經云。佛告普廣菩薩。若四輩男子女人。臨終之
0624c16: 日。願生十方佛剎土者。當先洗浴身體。著鮮潔之
0624c17: 衣。燒眾名香。懸繒旛蓋。歌讚三寶。讀誦尊經。為病
0624c18: 者說因緣譬喻。善巧言詞。微妙經義。苦空非實。四
0624c19: 大假合。形如芭蕉。中無有實。又如電光。不得久停。
0624c20: 故云色不久鮮。當歸壞敗。精誠行道。可得度苦。隨
0624c21: 心所願。無不獲果餘如房舍揵度小屋句中略釋。
0624c22: 木欓
0624c23: 多朗切。音黨。應作。乃大筩也。應法師云。以木若
0624c24: 瓦為之。短於桶也。
0625a01: 與匙
0625a02: 仁之切。音時。寄歸傳云。西方食法。唯用右手。必有
0625a03: 病故。開聽畜匙。其則五天所不聞。四部亦未見。
0625a04: 而獨東夏共有斯事。俗徒自是舊法。僧侶隨情用
0625a05: 不。既不聽不遮。即是當乎略教。用時眾無譏議。
0625a06: 東夏即可行焉。若執俗有嗤嫌。西土元不合捉。略
0625a07: 教之旨。斯其事焉言略教者。文錄在後。
0625a08: ○迦絺那衣犍度法
0625a09: 衣名迦絺那堅實功德聚體潔妙精微
0625a10: 荷負五種利十方諸世尊慇懃稱讚譽
0625a11: 外道叵知名施者越惡趣往昔須闍多
0625a12: 蓮華佛弟子割截羯恥那萬賢圍繞刺剌
0625a13: 又如阿律陀展衣當欲治善逝千聖眾
0625a14: 親臨而納理如是衣功德甚深難思議
0625a15: 受捨須知法不可謬宣旨受乃通三心
0625a16: 成則在現意本為滿足故如來說九句
0625a17: 捨法略殊分僧伽及於己巳句義非一等
0625a18: 須當得其智初八是根本後二亦其事
0625a19: 中則百一八出彼互相義若人解了此
0625a20: 受捨無有疑斯謂圓滿語具足諸句味
0625a21: 不邪命
0625a22: 邪命者。謂以邪法得利也。此有五種邪法。求利活
0625a23: 命。一為利養故。詐現奇特。二為利養故。自說功德。
0625a24: 三為利養故。占相吉凶。四為利養故。高聲現威。令
0625b01: 人畏敬。五為利養故。稱說所得供養。以動人心。以
0625b02: 邪因緣活命故。是為邪命。復有四種邪食活命。一
0625b03: 下口食。謂出家人。合藥。種穀。植樹。不淨活命。名下
0625b04: 口食。二仰口食。謂出家人。觀視星宿。日月。風雨。雷
0625b05: 電。霹。不淨活命。名仰口食。三方口食。謂出家人。
0625b06: 曲媚豪勢。通使四方。巧言多求。不淨活命。名方口
0625b07: 食。四維口食。謂出家人。學種種術。卜算吉凶。如
0625b08: 是活命。名維口食。以上相違。名淨命食。
0625b09: 不以相得
0625b10: 為求利養故。詐現奇特相。或高聲現威。令人畏敬。
0625b11: 或現坐禪。持戒等相。以求利故。現此邪偽。是名為
0625b12: 相。非此獲利。名不以相得。百喻經云。昔者夫婦。有
0625b13: 三幡餅。夫婦共分。各食一餅。餘一幡在。共作要言。
0625b14: 若有語者。要不與餅。既作要已巳。為一餅故。各不敢
0625b15: 語。須臾有賊入家偷盜。取其財物。一切所有。盡畢
0625b16: 賊手。夫婦二人。以先要故。眼看不語。賊見不語。即
0625b17: 其夫前侵掠其婦。其夫眼見。亦復不語。婦便喚賊。
0625b18: 語其夫言。云何癡人。為一餅故。見賊不喚。其夫拍
0625b19: 手笑言。咄婢。我定得餅。不復與汝。世人聞之。無不
0625b20: 嗤笑。凡夫之人。亦復如是。為小名利。詐現靜默。為
0625b21: 假煩惱。種種惡賊。之所侵掠。喪其善法。遂墮三
0625b22: 塗。都不怖畏。求出世道。方於五欲耽著嬉戲。雖遭
0625b23: 大苦。不以為患。如彼愚人。等無有異。
0625b24: 激發
0625c01: 吉逆切。音戟。激感也。所謂感激也。
0625c02: 經宿
0625c03: 摩得勒伽云。過安居竟。有三業。謂衣。器。迦絺那衣
0625c04: 也。安居中得。不得用作迦絺那衣。如佛所說。經宿
0625c05: 衣。受迦絺那衣。不成受。云何經宿。謂過十夜。或經
0625c06: 一夜。
0625c07: 諂曲
0625c08: 丑剡切。音。諂諛也。面從曰諛。言曰諂。解脫道
0625c09: 論云。諂曲者。如其心念。相推舉。善言稱讚。販弄
0625c10: 好惡。為調要利。排諧相悅。引利自向。此謂諂曲。
0625c11: 輾治
0625c12: 正作。尼展切。音碾。車轢物也。轉輪治穀也。今此
0625c13: 借用。應作展。之輦切。旃上聲。舒也。開整也。
0625c14: 五條十隔
0625c15: 律云。五條作十隔。如是衣。僧應受作功德衣。若復
0625c16: 過是者。亦應受。言過者。或七條。二十一隔。或九條。
0625c17: 二十七隔。乃至二十五條。一百二十五隔。應割截
0625c18: 作。不得縵作。十誦云。若以不割截僧伽梨。多羅
0625c19: 僧。安陀會。作迦絺那衣者。不名為受。律攝云。要是
0625c20: 新衣。已巳浣染者。未曾披著。及非急施衣。若僧伽胝。
0625c21: 或嗢呾羅僧伽。或安呾婆娑。此中隨一。咸須作了。
0625c22: 若未了者。不合舒張。五肘及過。斯成應法。若體
0625c23: 薄。往返蓋屍。帖葉縵條。先曾披著。犯捨墮物。破碎
0625c24: 被柔。及以補替。並不應張。若十五日得已巳成者。亦
0626a01: 得作羯恥那衣此有部律。十四日白僧。十五日差人作衣。十六日張衣。善見
0626a02: 律云。十六日明相出。將迦絺那衣裁來與眾僧。比
0626a03: 丘應語衣主。須針線染色。作衣比丘多少。檀越聞
0626a04: 已巳。應供養作衣比丘飲食。為僧受迦絺那衣。應知
0626a05: 受法用。若衣裁者。應先浣。與眾多比丘共割截簪
0626a06: 縫治。即日染成。點淨已巳。應受。若衣未成。應喚一切
0626a07: 比丘共成。不得說道德。作留難。唯除病者。律攝云。
0626a08: 乃至能行二三針者。皆共助作。成已巳。至十六日。其
0626a09: 張衣之人。應以塗香燒香。及華彩。嚴飾供養羯恥
0626a10: 那衣已巳。置淨盤上。擎向眾首。在上座前。捧衣而住
0626a11: 云云。僧祇律云。應襞疊此衣。著箱中。眾華散上。母
0626a12: 經云。自恣後。得作四事。一解大界。二還結大界。解
0626a13: 界有二種因緣。一為大水湮沒相壞。不知處所。二
0626a14: 為賊難故。諸比丘皆出界外。故須結解也。三受迦
0626a15: 絺那衣。四安居竟。受敷具。是事自恣後因緣。善見
0626a16: 律云。何以於迦絺那衣。如是殷勤。謂諸佛所讚故。
0626a17: 往昔有佛名為蓮華。有聲聞弟子名須闍多。作迦
0626a18: 絺那衣未成。蓮華如來。與一萬六千比丘。圍繞共
0626a19: 作。如律本說。受此衣已巳。得五事利。有部律云。獲十
0626a20: 種饒益。一畜長衣。得過十日。二畜長衣。得過一月。
0626a21: 三得離衣宿。四得上下二衣。隨處遊行。五得多畜
0626a22: 三衣。六得別眾食。七得展轉食。八不受請。得自往
0626a23: 食。九得非時入村。不囑授。十得法學家。隨意受食
0626a24: 餘詳羯磨法中。
0626b01: 在僧前受
0626b02: 謂受功德衣。要在眾僧前受。非一人前受。亦非一
0626b03: 人受。非二三四人前受。亦非二三四人受。凡住處。
0626b04: 下至要得五善比丘同界。一人受差。四人羯磨。成
0626b05: 受。不得界外自受。若過五人。說欲者。成受。若出界
0626b06: 外還。聞僧已巳受功德衣竟。即便隨喜。亦得成受。十
0626b07: 誦云。若減五人受迦絺那衣。不得名受。若四比丘。
0626b08: 第五白衣。不名得受。若沙彌非比丘。外道。擯人。不
0626b09: 共住人。乃至出佛身血人。作第五人。不名受迦絺
0626b10: 那衣。善見云。若住處不滿五人。得喚餘寺眾僧足
0626b11: 數受。得足數。客比丘不得受。若住處有五比丘。若
0626b12: 過五。不解受迦絺那衣法。得餘處請一知法比丘。
0626b13: 使羯磨受。得為羯磨。自不受。亦不得衣分。若同布
0626b14: 薩界。有多住處。不得別受迦絺那衣。應和合一處
0626b15: 受一。僧祇律。聽大眾一萬二萬。和合難者。眾多人。
0626b16: 得別作迦絺那衣。一切如大眾。但稱眾多為異。四
0626b17: 人已巳上。不得別作。又聽一人獨住者作按四人一人。諸部無
0626b18: 文。摩得勒伽論。聽餘處比丘。聞某處受迦絺那衣。
0626b19: 發隨喜受。亦成受。有五種人不名受。謂無臘人。破
0626b20: 安居人。後安居人。餘處安居人。擯人。若餘處自恣
0626b21: 已巳。至餘處得受。但不得住處利。根本部。總有十種
0626b22: 人。不合同受羯恥那衣。一未有夏人。二破夏人。三
0626b23: 坐後夏人。四餘處坐夏人。五張衣之時。不現前人。
0626b24: 六行住人。七住竟人。八行意喜人。九意喜竟
0626c01: 人。十授學人。復有十人。但得利物。不獲饒益。謂以
0626c02: 求寂替前第四。便成十人。有五種人。利及饒益。悉
0626c03: 皆不得。謂三種捨置人。餘處坐夏人。僧伽破。非法
0626c04: 之黨饒益。如上十種。
0626c05: 與一比丘
0626c06: 謂僧獲迦絺那衣物。應與一比丘。為僧作持功德
0626c07: 衣人。若人多施衣物。應取一好者。作迦絺那衣。餘
0626c08: 隨意羯磨分之。善見云。僧持迦絺那衣與誰。應與
0626c09: 衣壞者。若衣敗比丘多。敗衣比丘中老者與。若無
0626c10: 老者。臘數大者與。不得與慳貪者。十誦云。應先立
0626c11: 受迦絺那衣人。若有五法。不應立作受迦絺那衣
0626c12: 人。一隨愛。二隨瞋。三隨怖。四隨癡。五不知受不受。
0626c13: 反上應立。又五比丘。不得作迦絺那衣人。一無歲。
0626c14: 二破安居。三後安居。四擯。五別住。
0626c15: 迦絺那
0626c16: 舊翻功德。按梵音。本含多義。未可直翻。迦絺聲近
0626c17: 迦提。迦提是星名。是星直此月。此月所得衣。於此
0626c18: 月初。受作功德衣。還受斯號。據正梵音云。求那。此
0626c19: 翻功德。今以迦絺那。直翻為功德。由見未可。故上
0626c20: 古傳來。名表非一。是知迦絺那。不可以一義翻之。
0626c21: 或翻云堅固。又云堅實。或云廕覆。又名難活。以貧
0626c22: 人取活為難。捨少財入此衣功德。勝如以須彌大
0626c23: 衣聚施。翻功德者。以此衣力。能持五事功德。或云
0626c24: 彼坐夏有功。以五利賞德。故古翻為賞善罰惡衣。
0627a01: 賞安居。善比丘眾。罰破安居。非法者。不得也。有言
0627a02: 賞前安居眾。罰後安居者。此義未必然也。其後安
0627a03: 居人。不及迦提月解坐。而此功德衣。要是迦提月
0627a04: 所得之衣。復在迦提月受。若過此時。不得受。非後
0627a05: 安居人無善功德也。新云羯恥那。律攝云。有何因
0627a06: 緣。故此衣名作羯恥那耶。謂是堅實。精妙之義。然
0627a07: 由大眾捨所持衣。此能荷負。令無違犯。有斯力用。
0627a08: 故名堅實。或由此衣。體精妙故。十誦律。優波離問
0627a09: 佛。是衣有何義故。名迦絺那衣。佛言。是衣名字為
0627a10: 迦絺那。何者是迦絺那。以是衣受迦絺那。何者是
0627a11: 迦絺那義。衣名是迦絺那義。生九心故。名受迦絺
0627a12: 那。八因緣故。名捨迦絺那。如毗尼中說。是迦絺那
0627a13: 衣住處。名廕覆。廕覆義云何。迦絺那衣住處。廕覆
0627a14: 僧得衣物等施。
0627a15: 出功德衣
0627a16: 如律文出根本羯磨云。佛言。至臘月十五日。張衣之人。
0627a17: 白僧伽言。諸大德。明日當出羯恥那衣。仁等各守
0627a18: 持自衣。既至明日。僧伽盡集。作前方便已巳。令一苾
0627a19: 芻。單白羯磨作前方便者。謂六方便法。一問僧集不。二問和合不。三問未受大戒者出。
0627a20: 四問不來者說欲。五問僧今何所作為。六答出功德衣。此之六法。遍一切羯磨前。唯除結界。闕者不成。據
0627a21: 諸羯磨。準事應答。改第六句。答云某羯磨。餘悉同上。
0627a22: ○拘睒彌揵度法
0627a23: 夫士處世。審察為先。育德之本。言行是要。審察得
0627a24: 慧。則是非理窮。言行有軌。則舉躁皆規。晦其慧。無
0627b01: 以鑒邪正。非其軌。無以定禍福。禍福乖。則善惡靡
0627b02: 分。邪正昧。則賢愚難別。言詭語。之莫辨。是以
0627b03: 近惡朋。遠賢士。狎習時深。言行日濁。如附草蟲。隨
0627b04: 芒赤綠。心使熾然。情結彌盛。發言如鴆毒。懷忿若
0627b05: 修羅。唯憂自不勝人。豈知己巳非他是。強力諍訟。不
0627b06: 避賢良。是故世尊親臨誡諭。不受一言。捨之遐逝。
0627b07: 心無顧戀。固封己巳見。偏執自情。失釋子之六和。乖
0627b08: 大悲之四攝。敬順尚無。焉獲溝坑之道。濁行未
0627b09: 除。寧感潔淨之樂報。是則人天無路。道果不收。地
0627b10: 獄是徑。鬼畜趣因。因果歷然。豈容不信。不信則無
0627b11: 勞濫披法服。亂僧伽。自喪德於終身。負遺殃於
0627b12: 長劫。斯等過患。其誰之咎。良由罔察。失言行軌。致
0627b13: 使禍及自他。名流萬世。若諸智者。欲思悛革。秉正
0627b14: 聖慧。審察是非。以和為道。履忍為階。敬世尊言。如
0627b15: 法律教。奉五正誨。除五違犯。謙下自卑。順僧伽訓。
0627b16: 永蠲怨競。得無諍樂。如寶藏經云。
0627b17: 得勝增長怨負則益憂苦不諍勝負者
0627b18: 其樂最第一
0627b19: 伽奢國
0627b20: 亦云迦尸。又云迦尸。或云加赦。或云迦施。又云迦
0627b21: 施羅。如二篇中釋。
0627b22: 梵施
0627b23: 梵是西音。施乃此方之言。梵音具云。梵摩達哆。此
0627b24: 云淨施。亦云淨授。故諸經多云梵授。或云梵達。此
0627c01: 皆華梵存略之言。於梵摩字。去摩存梵。於達哆音。
0627c02: 去哆存達也。
0627c03: 拘薩羅國
0627c04: 此是舍衛城之國號也。伽奢。拘薩羅。二國相。皆
0627c05: 波斯匿王之所統也。
0627c06: 長生
0627c07: 餘處多云。長壽王子名長生。今律云。長生王子。名
0627c08: 長摩納。長字乃從父得名。摩納。此翻年少。長壽王
0627c09: 經云。昔有菩薩為大國王。名曰長壽。有太子名曰
0627c10: 長生。以正法治國。無刀杖之惱。不加吏民。風雨時
0627c11: 節。五穀豐饒。有國王。治行暴虐。不修正法。國民
0627c12: 貧困。謂傍臣曰。我聞長壽王國。去是不遠。熾饒富
0627c13: 樂。而無兵革之備。我欲今往攻奪其國云云。佛告
0627c14: 諸比丘。時長壽王者。我身是也。太子長生者。阿難
0627c15: 是。國貪王者。調達是。調達與我世世有怨。我雖
0627c16: 有善意向之。故欲害我。阿難。與彼本無惡意。故至
0627c17: 相見。即有和解之心。菩薩求道勤苦如是。至見賊
0627c18: 害。無怨恚之意。自得致佛。為三界尊。
0627c19: 怨仇
0627c20: 古文述。同渠尤切。音求。匹也。讎也。爾雅云。仇讎匹
0627c21: 也讎。音酬。報也。
0627c22: 四部兵
0627c23: 謂象。馬。車。步也。如九十事中釋。
0627c24: 富盧醯侈
0628a01: 增一阿含云。名曰善華。此人原是國師。婆羅門種。
0628a02: 乃長生王舊臣。堪任國事。後為梵施王奪國。將去
0628a03: 也。
0628a04: 惡聲鼓
0628a05: 謂打破敗鼓聲。猶如驢鳴。是不吉之兆。現其死相。
0628a06: 乃西國之刑規也。
0628a07: 車輾
0628a08: 輾。音釋如上。車轢物也。所謂輘轢。車之陵踐也。
0628a09: 如野象
0628a10: 昔有一大象。為眾象所惱。若欲飲水。其眾象子。前
0628a11: 混令濁。若欲食草。其諸象子。於前食噉。踐蹋汙穢。
0628a12: 彼象念言。我今為象所困。寧可避去。念已巳。即去。
0628a13: 向空靜林。常得清水美草。猶其離惡伴。逝向他
0628a14: 邑。住空寂林中。而得快樂。佛因以此為喻也。法句
0628a15: 譬喻經云。
0628a16: 學無朋類不得善友寧獨守善不與兒偕
0628a17: 樂戒學行奚用伴為獨善無憂如空野象
0628a18: 阿難邠坻
0628a19: 邠。卑民切。音賓。亦作阿難賓坻。即給孤獨長者。如
0628a20: 衣揵度中釋。
0628a21: 隨舉比丘
0628a22: 謂隨順被舉人。名隨舉比丘也。
0628a23: 阿婆陀
0628a24: 。音羺。是僧非時集會。或云法會從事也。非時者。
0628b01: 除布薩自恣。餘一切時僧集。共作羯磨法事。或云
0628b02: 阿奴謨柂。此言隨喜。謂僧所作法事。隨而生歡喜。
0628b03: 今不聽不見罪比丘作隨喜僧事。母經云。非時集
0628b04: 會者。除食時。粥時。甜漿時。是餘一切作法事時。如
0628b05: 法。如毗尼。如佛教。是名非時集。若非時僧集。上座
0628b06: 應問。諸大德。何故非時僧集。諸比丘答曰。有如是
0628b07: 等法事。應當作。故集。上座應作羯磨。若白一。若白
0628b08: 二。若白四。是名非時集法。復有二種聚會。一眾竟
0628b09: 夜說經論義。一眾默然端坐禪思。復有五日一會。
0628b10: 法會時。有上中下三眾盡集。集已巳。皆斂容整服端
0628b11: 身靜坐。兼復各相恭敬。威儀法則。觀者無厭。能生
0628b12: 人善心。此是五日聚會法也。
0628b13: ●律藏卷第四十四
0628b14: ○瞻波揵度法
0628b15: 若欲成辦作法者當順法律世尊教
0628b16: 非法別眾不應為是法和合斯當作
0628b17: 四種滿數人應知得呵不呵如律說
0628b18: 一人舉一二三僧僧還舉僧此非法
0628b19: 僧舉一人二三人斯等羯磨當習學
0628b20: 重作羯磨佛不聽僧有四種人數別
0628b21: 作法定眾不減人尼等非輩不滿數
0628b22: 不聽六種非羯磨非法別眾和合者
0628b23: 是法別眾并相似相似和合呵不止
0628b24: 此等羯磨佛皆呵持律之人須當識
0628c01: 白二白四莫增減亦不前後與參差
0628c02: 不見不悔不捨惡斯三有犯并無犯
0628c03: 無犯言無及言有不應與作舉羯磨
0628c04: 有罪言見懺悔捨不應與彼而作舉
0628c05: 實犯之罪言不見不悔不捨如法治
0628c06: 如是作舉順毗尼無罪無過獲善利
0628c07: 解說五種法非法和合別眾法相似
0628c08: 責他非眾不成呵比丘尼等諸難輩
0628c09: 被舉滅擯離見聞并受法者呵不成
0628c10: 同界善眾相比坐此即成訶法不違
0628c11: 欲作此法返作彼斯名非法不成就
0628c12: 羯磨準事作相應是佛聽許不當越
0628c13: 時有為他作訶責非法別眾五轉
0628c14: 復有眾僧為比丘羯磨非法而別眾
0628c15: 或言是法或言非和合別眾并相似
0628c16: 眾共諍論紛紜辯佛說非法別眾者
0628c17: 僧先羯磨十三人後為作法不成解
0628c18: 除彼十三難人已巳羯磨餘者解無過
0628c19: 驅出難人成驅出餘者解已巳不成驅
0628c20: 如是瞻波法具足解此文句善羯磨
0628c21: 伽尸國
0628c22: 如上釋。
0628c23: 婆娑婆
0628c24: 阿育王經。婆娑婆。翻為天主。此或外國音。按天主。
0629a01: 梵語非婆娑婆也。十誦云。阿葉摩伽國。聚落名王
0629a02: 薩薄。是中有舊比丘名共金。
0629a03: 十三種人
0629a04: 此十三種。總名難人。障出家法。從犯邊罪。至二根
0629a05: 者。是也。
0629a06: 驅出
0629a07: 擯出也。母經云。擯出有二種。一永擯。二為調伏故
0629a08: 擯。調伏者。未懺悔中間。及飲食坐起言語。一切僧
0629a09: 法事。皆不得同。是名出。調伏羯磨。此人若剛強。
0629a10: 永無改悔。盡此一身。不復得同僧事。尊者波離白
0629a11: 佛言。世尊。若有比丘於僧事無缺。而強擯者。此事
0629a12: 云何。佛言。有二種。一者善擯。二者惡擯。如擯十
0629a13: 三種人者。名為善擯。與此相違。名為惡擯。是名擯
0629a14: 出羯磨。若比丘為調伏故。擯出者。後時改悔。求僧
0629a15: 除罪。順僧教敕。不敢違逆。能使眾僧齊心歡喜。僧
0629a16: 即集。為解擯羯磨。更作聽入僧羯磨。尊者復白佛
0629a17: 言。擯出懺悔。此事云何。佛言。為調伏者。聽使懺悔。
0629a18: 永擯者。不聽懺悔。
0629a19: 
0629a20: 四分律名義標釋卷第二十九
0629a21: 
0629a22: 音釋
0629a23: 呃音額。
0629a24: 音閉。
0629b02: 糝上音旦。下音。
0629b03: 診音軫。視也。
0629b04: 惸音窮。獨也。單也。
0629b05: 痁音苫。
0629b06: 
0629b07: 
0629b08: 
0629b09: 四分律名義標釋卷第三十目錄
0629b10: 盧醯那離那國僧芻
0629b11: 依止阿摩梨質多羅
0629b12: 善法比丘胡麻滓不見罪舉
0629b13: 清淨已巳來若相似蔓
0629b14: 教敕徐行
0629b15: 入波羅夷說中如法僧要違犯
0629b16: 如法僧要訶說五事伽耶山
0629b17: 泥一劫散若
0629b18: 射師婆羅樹賊帥
0629b19: 偷蘭遮悔噫自止芭蕉
0629b20: 儜人駏驉嫌隙
0629b21: 修羅吒伏藏阿修羅捉日
0629b22: 修波羅涌浪洄澓
0629b23: 寶渚佉陀羅白淨王
0629b24: 摩耶破僧說不說
