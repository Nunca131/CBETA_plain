0078a08: 
0078a09: 入菩薩行論廣解卷四
0078a10: 
0078a11: 己二、學波羅蜜多行之法。分四：
0078a12: 庚一、修不放逸，為不壞菩提心行之因；庚二、釋學戒之理，
0078a13: 特明護正念知為清淨防護一切善法之方便；庚三、釋學餘四波羅
0078a14: 蜜之理；庚四、由迴向支之門，釋學佈施之理，捨身財善根利他。
0078a15: 初中分二：
0078a16: 辛一、釋論文；辛二、出品名。初中分三：
0078a17: 壬一、總明修不放逸之理；壬二、廣釋；壬三、攝義。今初：
0078a18: 如是如來最勝子，已發堅固菩提心。
0078a19: 復應恒時無動搖，勵力無違諸學處。
0078a20: 諸如來子菩提薩埵如前所說，已堅固受持二菩提心，其心應
0078a21: 剎那亦不動搖，常學六度四攝，無有違越，當勵力不放逸，守護勿
0078a22: 失。
0078a23: 壬二、廣釋。分二：
0078a24: 癸一、於菩提心修不放逸；癸二、於學處不放逸行。初中分
0078a25: 二：
0078a26: 子一、菩提心不可捨棄之理；子二、捨棄之過患。今初：
0078a27: 若率爾作本無心，或雖觀察未詳辨，
0079a01: 是事雖已誓愿為，容當再思慎作止。
0079a02: 若經諸佛及佛子，以大般若所觀察，
0079a03: 自心亦已屢研尋，此中尚復何猶豫。
0079a04: 若於某事未觀功過率爾從事，或雖略分別而未詳察，則於此
0079a05: 事初雖誓願為之，後時仍應再加思考，或作或捨，既思考已然後
0079a06: 行止，如《妙臂請問經》說。然諸佛及彌勒等諸菩薩，於《密嚴》等
0079a07: 經中，以大般若觀察菩提心，贊其功德，謂不可棄捨，自心亦先由
0079a08: 思維功德之門，以多因相觀察定應受持。既已善觀察而始受持，
0079a09: 何故又復猶豫？應當守護，直至成佛，勿令失壞也。
0079a10: 子二、棄捨之過患。分三：
0079a11: 丑一、入於惡趣之過患；丑二、失壞他利；丑三、障礙登地。
0079a12: 初中分三：
0079a13: 寅一、入惡趣之因；寅二、引證例知；寅三、斷相違過。今初：
0079a14: 若已如是發誓言，而於其事不成辦，
0079a15: 則為欺誑諸有情，我當墮落生何趣。
0079a16: 若已如是誓願安立一切有情於大覺位，而不修加行事業，以
0079a17: 成辨其事，則是欺誑彼等一切有情，我當生墮何趣？非墮惡趣不
0079a18: 可也。
0079a19: 寅二、引證例知：
0079a20: 經云若心欲佈施，微少下劣尋常物，
0079a21: 其人佈施不果行，後當墮入餓鬼中。
0079a22: 今於無上菩提果，志心思維作施助，
0079a23: 欺誑一切諸眾生，欲生善趣何可得。
0079a24: 所施之物雖尋常劣少一摶搏之食等，若意中思維而未果行，如
0079a25: 《正法念處經》云：「若思欲施者有纖毫未施，當生餓鬼趣中，若已
0079a26: 發願而不施，當墮有情地獄中。」《分別諸趣經》云：「若人欲收嘉
0079a27: 谷實，必於如是嘉禾本。心中發願欲佈施，由慳吝故不施予，彼
0080a01: 生餓鬼世界中，所受痛苦無窮盡。」說為餓鬼之因。今既志心思
0080a02: 維非徒空言，具足恭敬發言明了，願常為一切有情助伴，令得無
0080a03: 上大樂及人天安樂。又復猶豫，欺誑一切眾生，何處善趣可生？
0080a04: 不能生善趣也。
0080a05: 寅三、斷相違過：
0080a06: 或有棄捨菩提心，能成聲聞解脫者，
0080a07: 業果之理不思議，惟一切智能了知。
0080a08: 若爾經云聖者舍利弗先發菩提心已，修行之時，魔乞右手，
0080a09: 即斷右手，以左手持與之。魔出不悅之言。心生疲厭，捨菩提
0080a10: 心，後成阿羅漢，應成相違。舍利弗等捨菩提心，仍證解脫果。
0080a11: 業果之理，非異生所能思議，惟一切智方能了知，他人不能思維
0080a12: 也。
0080a13: 丑二、失壞他利。分三：
0080a14: 寅一、失壞菩提心，成重罪故，能壞他利；寅二、若障他菩薩
0080a15: 法，罪亦同等，當墮惡趣；寅三、明其因相。今初：
0080a16: 菩提薩埵諸墮中，退菩提心為最重。
0080a17: 若有違犯如是行，是壞一切眾生利。
0080a18: 失壞發心，於菩薩根本墮中為最重。若犯如是重罪，則壞利
0080a19: 他意樂，損減一切有情義利，修行之所依壞故。《大集經》云：「縱
0080a20: 百千劫修行十善業道，若發心欲求獨覺阿羅漢果，其時即成犯戒
0080a21: 過失，失壞律義，起如是心，較他勝罪尤為極重。」謂已受菩薩戒
0080a22: 者，捨菩提願，則成根本墮；未受戒者，失壞此心，其罪較別解脫
0080a23: 戒之他勝為尤重也。
0080a24: 寅二、若障他菩薩善法，罪亦同等，當墮惡趣：
0080a25: 若人但於剎那間，障礙菩薩作福德，
0080a26: 即為壞諸有情利，應受惡趣無邊苦。
0080a27: 若復有人，僅一剎那，於彼菩薩福德善行而作障礙，即是損
0081a01: 減彼菩薩成辦有情義利之能力。彼為障者，應受惡趣生無邊數
0081a02: 返。《寂照神變三魔地經》云：「若人劫奪南贍瞻部洲一切有情財
0081a03: 物，且斷其命；若復有人，障礙菩薩善法，下至施手畜生一摶搏之
0081a04: 食，其罪較彼重無數倍。」是故於此應當留意。菩薩何處有不可
0081a05: 知，此罪極易犯故，若能於此善為防護，依補特伽羅罪生罪之門，
0081a06: 多能杜絕故。
0081a07: 寅三、明其因相：
0081a08: 壞一有情安樂事，尚於自身致衰損，
0081a09: 況壞遍滿虛空界，有情義利何待言。
0081a10: 如前說所行，何故有無邊罪？若壞一有情一生安樂，尚能退
0081a11: 失自身增上生，況遍虛空際一切有情無上安樂之因，悉為摧壞，
0081a12: 必生惡趣，復何待言。
0081a13: 丑三、障礙登地：
0081a14: 如是由斯罪墮力，復依菩提心威力，
0081a15: 輾轉昇沉生死輪，登菩薩地常為礙。
0081a16: 若如前所說，捨菩提心者，其罪墮力，亦具菩提心威力，二者
0081a17: 輪流牽引，輾轉生死，由業力故當生惡趣，由對治力當生人天。
0081a18: 如是往返，久為障礙，不得登於極喜等地。是故當勤勵力，寧捨
0081a19: 身命亦勿退失菩提心也。
0081a20: 癸二、於學處不放逸行。分三：
0081a21: 子一、慎止惡；子二、勤修善；子三、勤斷惑。初中分五：
0081a22: 丑一、若不防止罪墮惡趣當相續不絕；丑二、為佛菩薩之所
0081a23: 漠視；丑三、暇滿難得；丑四、若生惡趣無暇修善；丑五、暇滿難得
0081a24: 之故。今初：
0081a25: 是故如其所發願，我應敬慎期必成，
0081a26: 若不從今奮精勤，愈趨愈下轉沉溺。
0081a27: 是故如其所發為利有情當成佛之願，凡所應學修之事，我當
0082a01: 敬慎令其成辦。今已發心受戒，今後於所學若不精勤，由罪墮
0082a02: 力，當愈趨愈下，相續生於惡趣也。
0082a03: 丑二、為佛菩薩之所漠視：
0082a04: 往昔為利諸有情，無數如來出於世，
0082a05: 我由眾罪所障復，未得親承如來教。
0082a06: 我今壞戒仍如此，數數如初難值遇，
0082a07: 惡趣逼惱並繫縛，備遭割截屠戳苦。
0082a08: 若恃諸佛菩薩救護，以為無妨，過去有無數諸佛作饒益一切
0082a09: 有情之事，而我退失發心及所學，以自罪故，不為彼諸依怙之所
0082a10: 教誨，如《現證莊嚴》所謂「雖令勝天降如雨」云等，若冀後來救護
0082a11: 以為無妨者，我今若放逸而行，仍復如前，數數仍不得入於諸佛，
0082a12: 作盲行境，當相續受苦，應住惡趣中，或雖生善趣，而遭病惱繫
0082a13: 縛，又復於惡趣中受諸逼惱，割截手足，殺戳其身，痛苦無盡。
0082a14: 丑三、暇滿難得。分二：
0082a15: 寅一、若退失菩提心，則難得四緣具足之暇滿；寅二、縱得之
0082a16: 亦速失壞，故應勵力。今初：
0082a17: 既值如來出世間，更得人身具信心，
0082a18: 堪修善法如今者，實為希有難多得。
0082a19: 若作如是想，謂後世得暇滿時當勤勵力，勿作是想，如來如
0082a20: 優曇羅花出於世間，於三藏等聖教敬信得人身，生中國，諸根
0082a21: 具足，業果無倒等，堪修善法所依，自他圓滿具足，如是者甚為希
0082a22: 有，如是堪修二菩提心之暇滿何時可得？極難得也。
0082a23: 寅二、縱得暇滿，亦速失壞，故應勵力：
0082a24: 雖如此日身無病，飲食支身暫未死，
0082a25: 年命剎那難保信，色身須臾如泡影。
0082a26: 若謂已得此身，既無違緣，順緣亦具，且待後時當勤勵力，不
0082a27: 可如是推延。無違緣病惱之人身，如白日，言如此日者，謂無病
0083a01: 之日，如此時具足飲食等順緣，無逼害等違緣，而此日仍剎那不
0083a02: 住，迅速壞滅，誑惑不實，此身須臾如影，自無主宰，應即今勵力，
0083a03: 不可推延也。
0083a04: 丑四、若生惡趣，無暇修善。分三：
0083a05: 寅一、生惡趣時，無暇修善；寅二、若生善趣時不勤勵力，在
0083a06: 惡趣中昧於取捨；寅三、惡趣極難解脫。今初：
0083a07: 以我如今所行為，再得人身尚難必，
0083a08: 若時不能得人身，無緣修善唯作惡。
0083a09: 不應推延作是思維，謂暇滿之身，陸續可得，後世修行亦未
0083a10: 為晚。如我今所行為，唯惡無善，後世人身尚不能得，若不得人
0083a11: 身生於惡趣，唯有造罪，纖毫之善亦不能作，故善趣難得也。
0083a12: 寅二、若生善趣時不勤勵力，在惡趣中昧於取捨：
0083a13: 若時有緣能行善，而我不作諸善業，
0083a14: 惡趣眾苦所昏蒙，爾時我何能為力。
0083a15: 若時有機緣行善，而我不勵力勤修善行，若生惡趣後，長時
0083a16: 恒為苦受之所逼惱，於取捨處，悉皆愚迷莫辨，其時我纖毫善事
0083a17: 亦不能作，故應及今得暇滿時勵力勤修也。
0083a18: 寅三、惡趣極難解脫：
0083a19: 若時眾善不修行，唯積眾罪多無量，
0083a20: 縱經百千俱胝劫，善趣之名亦不聞。
0083a21: 後世得暇滿極難，而今世又不修諸善，唯積眾罪，百千萬劫
0083a22: 中善趣之名亦不能聞故。
0083a23: 丑五、暇滿難得之故：
0083a24: 以此之故世尊言，幸得人身極希有，
0083a25: 如大海中盲龜項，幾希能值浮木孔。
0083a26: 由惡趣中難生善趣，以此之故，如《相應阿笈摩》中：「佛告諸
0083a27: 比丘，若此大地變為大海，中有浮木唯具一孔，為風所漂，飄忽動
0084a01: 搖，海中復有盲龜，百千萬年恒昂其首。汝等比丘，於意云何？
0084a02: 大海浮木唯一孔中，盲龜之項寧易趣入否？不也，世尊。佛言汝
0084a03: 等比丘得人身難，亦猶如是。若不修善，惟積諸惡，善趣之名亦
0084a04: 不得聞。以此之故，佛言如大海洶湧中，海波飄蕩往來，有一孔
0084a05: 之浮木，經百千萬年始浮出水面之盲龜，其頸得穿入浮木之孔，
0084a06: 其事甚難，得人身難，亦猶如事。」故於此得暇滿之時，當於善法
0084a07: 勤致力也。
0084a08: 子二、勤修善。分三：
0084a09: 丑一、由先積有無邊之罪，應勵力斷除；丑二、僅唯一次受惡
0084a10: 趣苦，苦雖已盡而惡業不盡之理；丑三、是故於罪應勤對治之理。
0084a11: 今初：
0084a12: 於一剎那作罪惡，當墮無間經長劫，
0084a13: 無始輪迴積眾罪，不生善趣何待言。
0084a14: 如於菩薩起瞋恚心，僅一剎那所作之罪，亦當歷劫墮無間
0084a15: 獄。無始輪迴所積之罪，若不以對治力而摧毀之，因自相續有
0084a16: 罪，不能生於善趣，更何待言。故應依四力門勤治罪障也。
0084a17: 丑二、僅唯一次受惡趣苦，苦盡而惡趣業不盡之理：
0084a18: 非唯僅受此罪已，便從惡趣得解脫，
0084a19: 即於正受此罪時，又復廣造諸餘罪。
0084a20: 或謂所造惡業之果盡已，當生善趣，故解脫惡趣並非難事。
0084a21: 不爾，僅唯受先所造業之果已，唯盡彼業果，彼補特伽羅未能便
0084a22: 從惡趣而得解脫，如是正受先業苦果之時，時時復造積別餘能生
0084a23: 重苦之罪故。惡趣所依善力微劣，常積諸罪，當勤精進滅惡趣因
0084a24: 也。
0084a25: 丑三、於罪應勤對治之理。分四：
0084a26: 寅一、得暇滿不勤修善是為自欺；寅二、現生當受苦；寅三、
0084a27: 後世當為惡趣之苦所逼；寅四、應勤止惡修善之理。今初：
0085a01: 獲得如是有暇身，我今若不修善法，
0085a02: 誑惑自欺無逾此，愚蒙過此亦無有。
0085a03: 如是有暇之身極為難得，得之能成大義，我今既已得之，於
0085a04: 增上生及解脫因之善法，若不勤修，其為自欺，無餘方便能過於
0085a05: 此，昧於取捨，亦更無愚蒙過此者也。
0085a06: 寅二、現生當受苦：
0085a07: 若我既達如是理，由愚癡故行怯弱，
0085a08: 逮其臨欲命終時，必當心生大憂悔。
0085a09: 若我既知當勤止惡修善之理，由愚癡故，於菩提心行之諸學
0085a10: 處，後復怯弱，將死之時，自知當墮惡趣，必起大憂惱，是故當生
0085a11: 大精進也。
0085a12: 寅三、後世當為惡趣之苦所逼：
0085a13: 地獄烈火難堪忍，若於我身久燔矣，
0085a14: 熾然難忍憂悔火，定當熱惱逼我心。
0085a15: 由失壞菩提心等罪，當生地獄中，地獄難忍之火長時焚燒我
0085a16: 身，爾時難忍憂悔之火，定當熱逼我心，故應勵力毋為罪墮所染
0085a17: 也。
0085a18: 寅四、應勤止惡修善之理。分二：
0085a19: 卯一、虛度暇滿復牽墮地獄等同無心；卯二、當思愚昧之因。
0085a20: 今初：
0085a21: 極難幸遇有利地，何幸我今忽遭逢，
0085a22: 我身若尚具慧心，後復牽纏入地獄，
0085a23: 豈非咒術迷我心，令我於此無知覺。
0085a24: 應當作是思維，此極難獲得，得已能成大義，暇滿有利之地，
0085a25: 以誰之力而幸得之？我若尚具能辨利害之慧心，後復牽引墮於
0085a26: 地獄者，恐是為惡咒所迷，故我於此時無成辦義利之心爾。
0085a27: 卯二、當思愚昧之因：
0086a01: 不知何物令愚蒙，究竟我心有何物。
0086a02: 何物令我愚蒙耶？若為懈怠自在轉時，當作是思維，我雖不
0086a03: 知何物所迷，令我惑亂，然我心中必有何物令我愚迷也。
0086a04: 子三、勤斷惑。分三：
0086a05: 丑一、思維煩惱過患；丑二、於斷煩惱之難行不應疲厭；丑
0086a06: 三、於勤斷能斷之性修歡喜心。初中分三：
0086a07: 寅一、思維煩惱害己之理；寅二、不應於煩惱修忍；寅三、為
0086a08: 摧煩惱奮起心力。初中分四：
0086a09: 卯一、令我不能自主；卯二、造無量苦；卯三、為害之時無盡；
0086a10: 卯四、不可為煩惱助伴之理。今初：
0086a11: 瞋恚貪慾諸怨敵，並無手足能動轉，
0086a12: 亦非善巧具雄力，云何役我如僕使。
0086a13: 跟隨煩惱所攝之貪瞋等我之諸敵，既無手足，亦未持兵仗，
0086a14: 既非大力勇士，亦非善巧智臣，云何此諸煩惱，能役使我，令我不
0086a15: 能自主也。
0086a16: 卯二、造無量苦：
0086a17: 泰然安住我心中，恣意於我作侵損，
0086a18: 於彼含忍不憤發，所忍非處堪訶譴。
0086a19: 若時諸天及非天，悉皆群起為我敵，
0086a20: 彼終不能牽挽我，令入無間烈火中。
0086a21: 彼煩惱敵具大力，能一剎那拋擲我，
0086a22: 須彌一觸成灰燼，猛烈無間巨焰中。
0086a23: 彼安住於我心中，恣意以地獄等苦而損惱我，於彼含忍而不
0086a24: 發憤，忍所不應忍，是極應訶譴之事。應視煩惱如仇，精進消滅
0086a25: 之。又煩惱之性相差別、因及作業等，如《現觀論》所說應知，而
0086a26: 主要應致力觀其過患也。若時天及非天等，悉皆一致群起與我
0086a27: 為敵，若我不隨煩惱自在而轉，彼等終不能牽我令入無間火內。
0087a01: 唯自相續之煩惱，是我勁敵。無間烈火，若遇之者，須彌山王，亦
0087a02: 能灰燼無餘，煩惱能於一剎那間，擲我入於其內，故於煩惱敵，應
0087a03: 精進摧伏也。
0087a04: 卯三、為害之時無盡：
0087a05: 我標所有煩惱敵，長時相逼無終始，
0087a06: 世間所有諸怨仇，未有如斯長相守。
0087a07: 復思別餘過患，我之隨一煩惱怨敵，皆常時存在，無間終始，
0087a08: 別餘世間怨敵，未有能經歷長時如彼煩惱之久者，僅修一次煩惱
0087a09: 之對治，任於何處彼終不復生，故應如流不斷恒常精進，盡力摧
0087a10: 伏煩惱也。
0087a11: 卯四、不可與煩惱為助伴之理：
0087a12: 若能隨順及承事，他人悉為作利樂，
0087a13: 諸煩惱敵徒順承，後仍若厄相逼惱。
0087a14: 若於世間別餘怨敵，以飲食等隨順承事，而作依止，彼等悉
0087a15: 當為我助伴，令得利益安樂。若依諸煩惱敵而作承事，使其勢力
0087a16: 增長，後復以苦痛來相逼惱，故唯精進摧伏之，方為令自身安樂
0087a17: 之道。
0087a18: 寅二、不應於煩惱修忍。分二：
0087a19: 卯一、思維於心能作損惱；卯二、思維於身能作損惱：今初：
0087a20: 如是恒時相續為怨敵，損惱大聚唯一增長因，
0087a21: 若於我心不動常堅住，何能歡喜不畏生死輪。
0087a22: 如是常時存在無間終始與我為敵之煩惱，能普令苦等損惱
0087a23: 大聚增長唯一無比之因，決定安住於我心中，何能於生死中歡喜
0087a24: 無畏。既無安樂之時，故應精進摧伏煩惱。
0087a25: 卯二、思維於身能作損惱：
0087a26: 此是生死堅牢巡邏者，亦是地獄等處行刑手，
0087a27: 若住我心貪著纏網中，何由令我身心得安樂。
0088a01: 煩惱不許有情出離生死，故是生死牢獄之邏卒。又化作深
0088a02: 阱等地獄，能殺戮惡趣天人等，故為行刑屠膾。此諸煩惱，若住
0088a03: 於我心中所有貪著之網、不如理作意之內，焉有安樂之時？身心
0088a04: 皆無安樂之時也。
0088a05: 寅三、為摧煩惱奮起心力：
0088a06: 乃至此敵未見決定降伏時，
0088a07: 一切時中我當不捨勤精進，
0088a08: 若人稍作損惱尚且發憤怒，
0088a09: 我慢盛者未降斯敵勿安眠。
0088a10: 若爾，一切不可愛樂之事，悉因煩惱而生，何時我於此難忍
0088a11: 之怨敵，未現見其決定降伏，一切時中，我應勤修煩惱對治，剎那
0088a12: 不捨。人偶遇世間輕微損惱，如以惡語相加等，亦忿恚懷恨，我
0088a13: 慢增長，於彼怨敵，若未摧伏不能安寢，精進不懈，摧煩惱敵，亦
0088a14: 應如是精進也。
0088a15: 丑二、於斷煩惱之難行不應疲厭。分三：
0088a16: 寅一、能伏煩惱披甲，精進於彼難行不應疲厭；寅二、為摧煩
0088a17: 惱而起精進之利益；寅三、故於摧煩惱之加行應勤精進。今初：
0088a18: 不殺自死世間眾苦煩惱敵，
0088a19: 對壘交鋒奮力克敵欲致果，
0088a20: 縱為鋒鏃中傷創鉅痛亦深，
0088a21: 所求大欲未成猶不甘退卻。
0088a22: 況為長時一切眾苦因，唯一自性怨仇欲摧伏，
0088a23: 縱令能生百千諸苦痛，應須勇毅不卻何待言。
0088a24: 不殺亦自然任運而死之苦，由諸煩惱而成。彼諸可悲愍者，
0088a25: 軍陣合會，攻堅陷陣之時，為勵力欲摧伏敵軍，雖為槍箭等兵器
0088a26: 所中而成重傷，然摧伏敵軍之事未成，尚終不退卻。今於常時能
0088a27: 成眾苦之因，有生以來與我為仇之唯一怨敵，決欲摧伏，所有一
0089a01: 切難行，縱有百千寒熱飢渴等苦加之於我，其應奮勇堅毅百折不
0089a02: 回，乃至惑敵未伏以前，不捨精進，更何待言？
0089a03: 寅二、為摧煩惱而起精進之利益。分三：
0089a04: 卯一、難行為自利圓滿之因故應安忍；卯二、難行為他利圓
0089a05: 滿之因故應安忍；卯三、先已發誓願當令成就之理。今初：
0089a06: 為無義事遭敵曾負傷，猶如嚴身之具常矜炫，
0089a07: 為成大義而奮正精勤，縱受諸苦於我何足恤。
0089a08: 世人為無義小事，身為敵所創傷，常指以示人曰，此某時所
0089a09: 負傷也，如身莊嚴而炫耀自得。今為成圓滿正覺之大義，發正精
0089a10: 進之時，我縱受難行之苦，何足為害，唯是利益，應當依止也。
0089a11: 卯二、難行為他利圓滿之因故應安忍：
0089a12: 若漁若獵或復事農田，僅為自身溫飽支身命，
0089a13: 祁寒蝎暑逼惱猶堪忍，利眾生故何苦不能堪。
0089a14: 漁人捕魚，獵人獵獸，農人耕稼，以自存活，僅求養活自身，
0089a15: 尚能忍受寒熱等逼惱。為成辦無餘有情一切安樂，如我所受難
0089a16: 行，何不能忍應安忍也。
0089a17: 卯三、先發誓願當令成就之理：
0089a18: 十方虛空盡邊際，有情煩惱誓愿斷，
0089a19: 既發是願而自身，不能解脫諸煩惱，
0089a20: 於己忖度不自量，所言安得非欺妄，
0089a21: 是故常應勤精進，摧諸煩惱毋退縮。
0089a22: 或謂雖許摧伏他人身心煩惱，然不應勤摧自己身心煩惱，如
0089a23: 是即墮於寂滅邊故。其理不然，已發心誓願解脫十方盡虛空際
0089a24: 一切有情煩惱，若時己身尚於諸惑不求解脫，既不顧他利，自利
0089a25: 亦不能圓滿，隨煩惱自在而轉，不知自量，復言當解脫他人一切
0089a26: 煩惱，豈非狂妄？自為生死繫縛，利他不能圓滿，故於摧伏自身
0089a27: 煩惱應勤精進也。
0090a01: 寅三、於摧煩惱之加行，應勤精進。分二：
0090a02: 卯一、應勤煩惱之對治；卯二、任於何時悉應勉力，勿隨煩惱
0090a03: 自在而轉。今初：
0090a04: 我於此事應貪著，懷恨不捨而遣除，
0090a05: 雖如是具煩惱相，能斷煩惱非所斷。
0090a06: 或謂若言我於此煩惱對治品應當貪著，深信倚任，於煩惱應
0090a07: 執惡不捨鬥爭摧伏，即於能斷對治法生著，於所斷執惡不捨，亦
0090a08: 是煩惱是所應斷。不爾。貪對治法，忿恨所斷，現如是相之相似
0090a09: 煩惱，是能摧煩惱之對治品，非所斷類。本論後文又言應摧伏
0090a10: 者，是所斷已淨，不須更以能斷對治制伏故。
0090a11: 卯二、任於何時悉應勉力，勿隨煩惱自在而轉：
0090a12: 刀鋸鼎鑊加我身，雖斷吾頭亦易事，
0090a13: 終不應於煩惱敵，甘心俯首而歸順。
0090a14: 欲斷煩惱，眾多苦不可量，何不即隨順煩惱為善？不爾。雖
0090a15: 以火焚死，或斷我頭，亦較輕易，不過捨現世之身而已。煩惱怨
0090a16: 敵，能生地獄等大苦，障令不得所樂義利，故無論如何，終不應於
0090a17: 彼歸敬，隨其自在而轉也。
0090a18: 丑三、於勤斷能斷之性修歡喜心。分三：
0090a19: 寅一、自相續之煩惱根本拔除已，彼無安住所依；寅二、從顛
0090a20: 倒因生故，若依精進必能斷除；寅三、根本拔除已，彼決無餘處更
0090a21: 可依止，故應斷除。今初：
0090a22: 世間怨敵被驅雖出境，還於他國潛伏收殘餘，
0090a23: 養精蓄銳捲土復重來，煩惱怨敵其相不如是。
0090a24: 若煩惱如世間怨敵，一次驅去，有力之時，復來為害，於彼唯
0090a25: 有隨順。不爾。通常世間怨敵，一次驅去，復住於他處，收復諸
0090a26: 城，蓄養精銳，有力之時，為報仇故，又復還來。煩惱怨敵，相不
0090a27: 如是，根本拔除已，更不能住於他處，亦不能有力還來故。
0091a01: 寅二、從顛倒因生故，若依精進必能斷除：
0091a02: 煩惱以識煩惱慧眼斷，從何心中遣除更何往，
0091a03: 住於何處還來為我害，唯是自心怯弱乏精勤。
0091a04: 煩惱一次根本拔除已，更無安住之所依故。煩惱根本從顛
0091a05: 倒生，以通達空性之般若慧眼，勵力斷其種子，斷已即已由我心
0091a06: 中遣除，更復能往何處？依何處住長養力能，復來為我作損害
0091a07: 乎？必不能也。若能如是者，亦唯由不能精進一次拔除自身之
0091a08: 怯弱心為害也。
0091a09: 寅三、根本拔除已，彼決無餘處更可依止，故應斷除：
0091a10: 是諸煩惱不住於境不住於根不住中，
0091a11: 此外亦復不住他處依於何處損有情，
0091a12: 彼如幻故心離怖畏正知不倒勤精進，
0091a13: 為無義事地獄等苦何能侵損及我身。
0091a14: 或謂諸惑從自相續而生，自性成就，一種亦不能斷。諸煩惱
0091a15: 自性不住於色等境，若如是諸阿羅漢見色等時，應生煩惱故，如
0091a16: 是亦不住於眼等根聚，思維住理之義時，雖有眼等不緣煩惱故，
0091a17: 亦不安住於彼等中間，亦不住於彼作業之外。故一次根本拔除
0091a18: 已，彼諸自性成就之煩惱，依何處住，於諸有情而作損惱？任於
0091a19: 何處亦不存在故。此煩惱自性成就故如虛空，而如幻顯現，自性
0091a20: 成就，爾時於彼作自性成就不能根本拔除想，為斷煩惱，應勤精
0091a21: 進，生起通達空性之般若，斷其怖畏。既能如是為無義事，何能
0091a22: 令地獄等諸惡趣苦損惱於我？不應理也。昔諸師亦言，種子拔
0091a23: 除已，於彼諸處悉皆不住也。
0091a24: 壬三、攝義：
0091a25: 如其宣說應修諸學處，如是思維應當勤奮修，
0091a26: 不聽醫言而欲求醫治，其疾能療古今所未有。
0091a27: 如前所述多方思維，前所言之菩提心，及為守護學處故，如
0092a01: 佛所教，不放逸勵力修行。若患必需療治之病，而不聽治病醫生
0092a02: 之言，其病能愈未之有也。如未醫治故。是故應遵我佛醫王教
0092a03: 言，勵力而斷煩惱。
0092a04: 攝頌云：令自相續清淨離罪染，不壞善法輾轉益增上，應須
0092a05: 堅毅勤修毋懈怠，轉依善巧恒常具恭謹。
0092a06: 辛二、出品名：
0092a07: 入菩薩行論廣解佛子津梁釋不放逸品第四竟
