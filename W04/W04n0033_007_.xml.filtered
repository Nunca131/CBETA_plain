0156a01: 入菩薩行論廣解卷七
0156a02: 
0156a03: 辛二、學精進之理。分二：
0156a04: 壬一、釋論文；壬二、出品名。初中分二：
0156a05: 癸一、勸應勤精進；癸二、云何勤精進之理。初中分二：
0156a06: 子一、正說；子二、辨精進相。今初：
0156a07: 如是忍辱起精進，如是精進住菩提，
0156a08: 猶如無風焰不起，若無精進福不生。
0156a09: 依如前所說難行耐他怨害，若欲速證菩提，須勤精進。如是
0156a10: 勤求所行究竟，菩提即在其中。如燈等無風不動，無精進則福德
0156a11: 智慧二資糧不能出生，亦猶如是。故無上菩提依於精進，應當勉
0156a12: 力。如《入中論》云：「無餘功德隨逐精進生，福德智慧二種資糧
0156a13: 因。」
0156a14: 子二、辨精進相：
0156a15: 精進云何善法勇。
0156a16: 於煩惱勤勇即是懈怠。何謂精進？謂於善法踴躍勤勇也。
0156a17: 此中差別，有披甲精進、加行精進、不屈不撓精進、不知止足精進
0156a18: 四者。
0156a19: 癸二、云何勤精進之理。分二：
0156a20: 子一、斷精進相違品；子二、增精進對治力。初中分二：
0156a21: 丑一、辨相違品相；丑二、云何斷彼之理。今初：
0156a22: 彼相違品應當說，懈怠貪著不善法，
0156a23: 怯弱卑下自輕蔑。
0156a24: 當說精進之相違品。彼復云何？謂身心無堪能耽著怠玩安
0156a25: 樂之懈怠，及貪著惡事，與於成辦善法怯弱作我不能想之自輕。
0156a26: 丑二、云何斷彼之理。分三：
0156a27: 寅一、斷貪味怠玩之懈怠；寅二、斷貪著惡事之懈怠；寅三、
0157a01: 斷於善法怯弱之懈怠。初中分二：
0157a02: 卯一、觀察懈怠之因而斷之；卯二、云何斷之理。今初：
0157a03: 怠翫貪味於逸樂，耽著倚臥恒從恣，
0157a04: 於生死苦不壓患，由斯能令懈怠生。
0157a05: 懈怠生起以何為因？於不趣善法之怠翫執為安樂而貪著
0157a06: 之，耽味逸樂，從恣倚臥，亦能生懈怠，於生死毫不怖畏，於生死
0157a07: 苦不知壓患，從彼亦能立生懈怠。既識其因，於滅懈怠應勤精進
0157a08: 也。
0157a09: 卯二、云何斷之理。分二：
0157a10: 辰一、思維現世過患而斷懈怠；辰二、思維後世苦而斷懈怠。
0157a11: 初中分三：
0157a12: 巳一、喻明速為死所壞滅；巳二、自己為死所主宰不應安閑；
0157a13: 巳三、不勤善法當為苦所逼。初中分二：
0157a14: 午一、現見為死所毀；午二、以喻明之。今初：
0157a15: 為煩惱力相追逐，已投生死極深坑，
0157a16: 旋當入於死王口，爾今云何不自知。
0157a17: 如獸入於陷阱不能解脫，今為懈怠等煩惱猶如獵人，陷阱獵
0157a18: 捕，由他主宰，且後有入於精液粘著受生陷阱，多生往返死王之
0157a19: 口，汝今云何尚不自知？應於善法勤精進也。
0157a20: 午二、以喻明之：
0157a21: 同輩次第遭誅戮，汝豈於此未現見，
0157a22: 若猶耽著於倚臥，如犢子與旃陀羅。
0157a23: 老少中年與己同輩者，漸次為死王之所殺戮，豈未現見耶？
0157a24: 已見而仍耽著倚臥，是不應理。如牛見屠夫漸次屠殺他牛，仍安
0157a25: 閒不懼。如斯之人，賤如牛等，如旃陀羅也。
0157a26: 巳二、自為死所主宰不應安閒。分四：
0157a27: 午一、自為死主所主宰不應懈怠；午二、速疾死故應勤善法；
0158a01: 午三、死時方捨懈怠已失其時；午四、所求事業未成倏爾便死故
0158a02: 不應懈怠。今初：
0158a03: 如見死王來屠戮，往不死城諸道絕，
0158a04: 云何酣臥自安閒，如牛臨死耽草秣。
0158a05: 若見往不死城諸道悉斷，如屠夫之死王來相屠殺，汝云何如
0158a06: 將殺之牛猶耽草料，如是耽著倚臥歡縱放逸？不應理也。
0158a07: 午二、速疾死故應勤善法：
0158a08: 死王倏爾飄忽至，及其未至積資糧。
0158a09: 若謂現前稍有閒暇，倏爾即死故，何時未為死王所執，應及
0158a10: 其時積集資糧。
0158a11: 午三、死時方捨懈怠已失其時：
0158a12: 若臨時方捨懈怠，惜哉已晚徒倉皇。
0158a13: 若為死所逼方捨懈怠，而為時已晚，徒勞何益？毫無裨補
0158a14: 故。
0158a15: 午四、所求事業未成倏爾當死故不應懈怠：
0158a16: 此事未作方創始，此事正作方半途，
0158a17: 死王倏爾至無時，悲哉休矣心頹喪。
0158a18: 速疾死故，此事未作方當創始，此事已作方及其半，死王倏
0158a19: 爾而來，憂悔悲歎，自思休矣，縱極憂悔，其時何能為力？及於現
0158a20: 在應勤修善法也。
0158a21: 巳三、不勤善法當為苦所逼。分二：
0158a22: 午一、死時憂惱所逼；午二、今不急勤修善所求不能成辦。
0158a23: 今初：
0158a24: 由憂惱力所逼故，目赤臉淚如滴，
0158a25: 眷屬須臾成遠隔，死王使者像現前。
0158a26: 遲至死時為憂惱力所逼，目赤臉腫，淚下如滴，自知將死，眷
0158a27: 屬遠離，自亦怖畏死王使者，惡像現前必然憂悔也。
0159a01: 午二、今不急勤修善所求不能成辦：
0159a02: 思維自罪心熱惱，聞地獄聲生怖畏，
0159a03: 身染不淨心迷悶，我於爾時何能為。
0159a04: 憶昔所作之罪心生熱惱，思維當受地獄大苦，聞熱地獄等號
0159a05: 叫之聲，自知我亦將往彼處，心生怖畏，身染不淨，心迷悶絕，爾
0159a06: 時精進為時已晚，何能為力？應即從今勤修善法也。
0159a07: 辰二、思維後世苦而斷懈怠。分四：
0159a08: 巳一、決定生苦；巳二、其苦難忍；巳三、欲求安樂不勤善法
0159a09: 則成相違；巳四、勸勤修脫苦方便。今初：
0159a10: 若爾此時尚怖畏，如生魚轉熱沙中，
0159a11: 何況由即所作罪，當受地獄難忍苦。
0159a12: 汝於死時，如生魚輾轉熱沙之中，其時尚如是怖畏，若真受
0159a13: 罪業所感之果難忍地獄諸苦，更何待言。
0159a14: 巳二、其苦難忍：
0159a15: 如觸熱湯皮肉裂，地獄難堪熱如是，
0159a16: 若人已作如是業，何故似此安然坐。
0159a17: 先已作眾罪，今仍日日作眾多地獄之因，既已知之，不應懈
0159a18: 怠。地獄溶銅沸汁，觸之身肉皴裂，極其燒燃，須受如是之苦，若
0159a19: 已作生地獄之業，何故今為懈怠主宰，安閒而住？當勤精進如救
0159a20: 頭然也。
0159a21: 巳三、欲求安樂不勤善法則成相違：
0159a22: 不勤修善希樂果，乖戾不忍苦惱多，
0159a23: 死王所執希天壽，哀哉眾苦所摧傷。
0159a24: 於安樂因之善法不精進，而欲求樂果，於輕微苦亦乖戾不忍
0159a25: 者，苦之損害更多，為死所執持而希冀如天人長壽於如是等者，
0159a26: 所欲不能得，唯得所不欲，哀哉惟為諸苦之所摧折也。
0159a27: 巳四、勸勤修脫苦方便：
0160a01: 依此人身如舟航，得渡生死大苦流，
0160a02: 此舟後時難再得，愚夫斯時勿酣臥。
0160a03: 若爾，當云何耶？於得暇滿所依勉力，便能渡一切苦，言依
0160a04: 此人身如舟航得渡生死大苦流者，謂暇滿大義也。暇滿罕能成
0160a05: 就，此舟後難再得，故呼愚夫而告之，謂得此舟時，勿貪偃臥，當
0160a06: 由小中大三大道之門渡生死河也。明暇滿難得，已得之時須勵
0160a07: 力也。
0160a08: 寅二、斷貪著惡事之懈怠：
0160a09: 歡喜之因亦無數，獨捨正法殊勝喜，
0160a10: 好樂散亂及掉舉，是眾苦因汝何取。
0160a11: 修行正法是此後無量歡喜因之方便，汝何獨捨此殊勝歡喜，
0160a12: 而好樂苦果之因，罪惡憒鬧散亂掉舉眾多所不應為之事？不應
0160a13: 喜樂，是苦因故。
0160a14: 寅三、斷於善法怯弱之懈怠。分三：
0160a15: 卯一、誓致力對治怯弱；卯二、引教明云何修對治之法；卯
0160a16: 三、勉力則能斷懈怠而成菩提。今初：
0160a17: 無怯弱集精進軍，勤求自身得堪能，
0160a18: 應修自他平等觀，亦修自他易地想。
0160a19: 如國王由四法之門，能勝強敵，菩提薩埵亦應先高尚其心，
0160a20: 由於道學修意無弱之披甲精進，以加行集二資糧軍之加行精
0160a21: 進，正修恭謹存正念知，身心堪能自有主宰，然後修如下所述自
0160a22: 他平等，自他交換也。
0160a23: 卯二、引教明云何修對治之法：
0160a24: 不應怯弱作是言，我何能成大菩提，
0160a25: 一切如來真語者，悉皆諦實如是說。
0160a26: 蚊蠅虻蚋及蜂蟻，乃至任何蟲豸類，
0160a27: 若依之生精進力，亦得無上大菩提。
0161a01: 若謂成佛須利根上智作大精進，集積福德資糧，經眾多無數
0161a02: 劫，修極難行苦行，方能成就，我不如是，故我云何能成菩提？不
0161a03: 應如是怯弱畏縮。此是如來真實語者所說真實語，非倒說邪因，應
0161a04: 可堅信。佛語云何？謂如《妙臂請問經》所說：「復次菩薩如是
0161a05: 正真隨學，作是思維，隨於獅子虎狼鵰鷲鵝鶴烏鴉梟鳥蚊蠅蜂蚋
0161a06: 一切身中，悉能成就無上菩提，況我現得人身，寧捨生命，亦應勤
0161a07: 精進，求證無上菩提也。」《寶雲經》中，亦作如是說。
0161a08: 卯三、勉力則能斷懈怠而成菩提。分四：
0161a09: 辰一、思維起精進力即能得菩提；辰二、成就菩提之難行，不
0161a10: 及惡趣之苦一分故應忍；辰三、如醫王以輕方能治重病故應忍；
0161a11: 辰四、此中無苦增長安樂故應歡喜。今初：
0161a12: 如我生於人類中，已知利害明取捨，
0161a13: 若能不捨菩提行，云何不證菩提果。
0161a14: 如前所說經云蚊蠅蜂蚋納蟲豸之微，若發精進力積集資糧，亦
0161a15: 能得無上難得之菩提果，如我已生於殊勝種類之人中，具殊勝意
0161a16: 樂，於成就菩提能知利害取捨，若不捨修菩提行，我云何不能證
0161a17: 菩提果？決定能證，應如是思維也。
0161a18: 辰二、成就菩提之難行不及惡趣苦一分故應忍。分三：
0161a19: 巳一、不應怖畏捨手足等難行；巳二、不及惡趣之苦一分；巳
0161a20: 三、為治重病應忍輕苦。今初：
0161a21: 若言須捨手足等，如是難行我所畏，
0161a22: 我今怖畏但愚癡，不能辨別輕重爾。
0161a23: 若謂雖精進即能成就，而須捨手足頭目等難行苦行，非我所
0161a24: 能，故我怖畏。怖畏施手足等，惟是於苦之輕重差別未善辨別，
0161a25: 昧於取捨之故，不應怖畏也。
0161a26: 曾於無數俱胝劫，經地獄苦百千返，
0161a27: 割截焚燒並殺戮，未能令我得菩提。
0162a01: 無始以來，輪迴流轉，於地獄中，經無數百千俱胝劫，非止一
0162a02: 次，眾多無數返，受割截焚燒殺戮等苦，受爾許苦，不過無義唐捐
0162a03: 其身，未能成無上菩提也。
0162a04: 巳二、不及惡趣之苦一分：
0162a05: 我為修行成菩提，但受此苦有限量，
0162a06: 如人欲除心腹疾，令身略受針砭苦。
0162a07: 思惡趣苦，我此為求菩提難行之苦，較彼時短量輕，更易忍
0162a08: 受，如為除損壞心腹之病患，於身肢略有傷損之苦，應能忍也。
0162a09: 巳三、為治重病應忍輕苦：
0162a10: 醫人須以眾手術，為不安者除病苦，
0162a11: 為摧眾多大苦故，輕微不適當忍受。
0162a12: 如一切醫師，治療之法，以輕微不安，能愈人病。成就菩提
0162a13: 之難行，亦以極小之苦，能摧眾多輪迴之苦。於此難行微小不安
0162a14: 應須忍受，能滅自他無量長時之苦故。
0162a15: 辰三、如醫王以輕方能治重病故應忍。分三：
0162a16: 巳一、佛說之法是不受輕微苦即能治重病之方便；巳二、遮
0162a17: 於捨身有難行想捨身；巳三、就已修成就捨身如菜羹時說捨身不
0162a18: 難。今初：
0162a19: 世間常醫固如是，無上醫王殊不爾，
0162a20: 但以輕和微妙法，能療無量沉起。
0162a21: 成菩提時之難行，醫王能仁自在，非如常醫治病之方術，乃
0162a22: 以安樂道得安樂果之方便，輕微和緩之方劑，遠離逸樂勞倦二
0162a23: 邊，而能治癒流轉生死之無量煩惱重病，於彼難行有何怖畏也。
0162a24: 巳二、遮於捨身有難行想時捨身：
0162a25: 導師最初作加行，亦施菜羹糜粥等，
0162a26: 此時修已後漸能，雖自身肉亦易捨。
0162a27: 最初修施等時，導師諸佛亦施羹菜糜粥等，以為最初加行，
0163a01: 於此練習不難之心，爾後漸次自然雖自身肉亦能捨也。
0163a02: 巳三、已修成就捨身如菜羹時說捨身不難：
0163a03: 若時彼人於自身，能起猶如菜羹想，
0163a04: 其時令施身肉等，彼於此事有何難。
0163a05: 如是修已，何時於自身如捨羹菜等之心生起，其時方捨身
0163a06: 等，此中何難之有？毫無難處，故於難行不應怖畏也。
0163a07: 辰四、此中無苦有大安樂故應歡喜。分四：
0163a08: 巳一、於修道次第不善巧之人雖有身心不安，於善巧者無難
0163a09: 行苦；巳二、故大心菩薩安住輪迴無須厭倦；巳三、故道之進修說
0163a10: 善巧勝於小乘；巳四、於菩薩行不應怯弱。今初：
0163a11: 由斷惡故即無苦，由善巧故即無憂，
0163a12: 如是能害於身者，唯顛倒見惡思維。
0163a13: 菩薩以清淨悲心意樂施身時身無痛苦，由三門罪惡悉斷除
0163a14: 故。捨身之時善巧故，心亦無憂，似此之故，補特伽羅我之所貪
0163a15: 之顛倒分別，及殺等惡心，損害其身，方為損害菩薩之因也。
0163a16: 巳二、大心菩薩安住輪迴無用厭倦：
0163a17: 若由福德令身安，由善巧故心安樂，
0163a18: 雖為利他處輪迴，諸大悲者何憂患。
0163a19: 若諸菩薩，由施等福得身安樂，由取捨及空性義善巧，菩薩
0163a20: 恒常心安，雖為利他而處輪迴，諸大悲者有何厭患？毫無可憂
0163a21: 也。
0163a22: 巳三、故道之進修說善巧勝於小乘：
0163a23: 此由菩提心盛力，盡能消除往昔罪，
0163a24: 能積福德如大海，故言勝於諸聲聞。
0163a25: 此大悲者由菩提心威力能儘先所作罪，且能攝集福智資糧
0163a26: 大海，故於道之進修說勝於諸聲聞也。
0163a27: 巳四、於菩薩行不能怯弱：
0164a01: 是故悉除疲厭心，菩提心馬為乘載，
0164a02: 轉從安樂趨安樂，心既了知何怯為。
0164a03: 是故心厭身疲悉皆除遣之菩提心，如有力之馬，乘之者行於
0164a04: 安樂之道，往趣安樂之果，心善了知者，誰復怯弱？於道修行不
0164a05: 應畏縮也。
0164a06: 子二、增精進對治力。分三：
0164a07: 丑一、增精進順緣力；丑二、以正念正知恭謹修行；丑三、於
0164a08: 修行中自為主宰。初中分二：
0164a09: 寅一、由辨四力之門總明；寅二、廣釋。今初：
0164a10: 為利有情集四軍，勝解勇毅及喜捨，
0164a11: 由思維彼功德故，諸怖苦者生勝解。
0164a12: 如是斷諸相違品，勝解我慢及喜捨，
0164a13: 以恭謹自在轉力，增精進故應勤修。
0164a14: 為成辦有情義利故，斷相違品發起四軍，如國王四軍以摧敵
0164a15: 也。於思維業果能取捨生起欲心是勝解力。無論如何未知不
0164a16: 行，知然後行，行必究竟，是堅毅力。如童稚戲踴躍從事，無間無
0164a17: 歇，勤奮精進，是歡喜力。為發勤精進暫息身心勞倦，息已無間
0164a18: 仍復精勤，是為捨力。此四者是精進之順緣也。以勝解力為例
0164a19: 而言，應以怖輪迴苦，及思彼勝解功德而生起也，如是斷相違品
0164a20: 之怯弱，謂雖見能成善法而不趣入，言我不能生起順緣勝解我慢
0164a21: 喜捨四力。我慢即堅毅也。正修以正念知恭謹精進，最後以於
0164a22: 身心能自在轉之力，精進輾轉增長，故應勵力也。
0164a23: 寅二、廣釋。分四：
0164a24: 卯一、勝解力；卯二、堅毅力；卯三、喜力；卯四、捨力。初中
0164a25: 分四：
0164a26: 辰一、勝解境；辰二、果；辰三、勝解因；辰四、攝結。初中分
0164a27: 三：
0165a01: 巳一、捨惡；巳二、取善；巳三、辨應不應作之相。今初：
0165a02: 自他罪惡多無量，我曾誓願悉摧毀，
0165a03: 是中僅唯一一罪，亦經劫海難消盡。
0165a04: 精勤消除罪障事，於我纖毫未見有，
0165a05: 無量眾苦出生處，我心於此能不裂。
0165a06: 我應摧自他無量之罪，發心之時，曾作如是誓言故。摧罪之
0165a07: 時，隨於一一之罪，亦須修對治，經於劫海方能消盡，能盡罪業之
0165a08: 精進行於我未見纖毫，僅修彼對治尚不能忍耐，須受惡趣之苦，
0165a09: 故是無量苦處，我於此何故心不碎裂，言我心逼惱也。
0165a10: 巳二、取善：
0165a11: 自他功德廣無邊，我曾誓願悉修行，
0165a12: 是中僅一分功德，亦須修行經劫海。
0165a13: 我於如是功德分，纖毫亦未修生起，
0165a14: 此生獲得何其難，我令無義而已矣。
0165a15: 自他解脫及一切智之眾多功德，我悉應修，曾如是誓願故。
0165a16: 無餘功德姑置不論，即以一二功德為喻，亦須經劫海修行。我於
0165a17: 如是功德分從未發起練修，何其難者言須經長時，獲得暇滿人生
0165a18: 之時，我何令其不成現後世義利。而已矣者，謂虛之結束譏刺語
0165a19: 也。
0165a20: 巳三、觀已作未作之相：
0165a21: 我未供養諸世尊，亦未曾設大施會，
0165a22: 聖教所示未隨行，貧匱意樂未令滿。
0165a23: 怖畏者未施無畏，衰損者未施安樂，
0165a24: 唯於母人胎藏中，生起大痛奇苦耳。
0165a25: 昔時我於三寶，以世尊為例，未曾供養於諸有情及如來未曾
0165a26: 承事設大施會與以安樂，於能斷所斷之取捨未如理成辦，故未依
0165a27: 教修行，未令貧乏有情意樂圓滿，於有怨敵疾病等怖畏者未施無
0166a01: 畏，於苦惱衰損者亦未施以滿足，是我往昔任何正行亦未曾修，
0166a02: 我唯生起母人胎中之奇痛大苦而已，利他之事，纖毫未作，應憂
0166a03: 悔也。
0166a04: 辰二、勝解果。分二：
0166a05: 巳一、不應於法捨勝解；巳二、明其故。今初：
0166a06: 我由昔時及今日，於如來法捨勝解，
0166a07: 故遭困厄有如此，何可於法捨勝心。
0166a08: 由我往昔現今捨棄對於善法堅決信任之勝解，今為生死衰
0166a09: 損所困，有如此者，孰有智者欲免衰損而捨於法勝解？應於法生
0166a10: 勝解也。
0166a11: 巳二、明其故：
0166a12: 一切善法之根本，是勝信心能仁說。
0166a13: 佛說一切善法品類之根本，即是善法決定如何，即如何倚任
0166a14: 之勝解，此是《月燈經》所說也。
0166a15: 辰三、勝解之因。分二：
0166a16: 巳一、明；巳二、釋。今初：
0166a17: 彼之根本復依於，恒修業果觀異熟。
0166a18: 彼於法勝解之根本，復依於常修善不善業異熟果報之信心，
0166a19: 若於業果未善得決定，任於何法亦未得佛所歡喜之了義，故於此
0166a20: 應勵力也。或有口稱於空性已得決定而不計及業果者，是於空
0166a21: 性顛倒解也。
0166a22: 巳二、釋。分三：
0166a23: 午一、思維雜業果；午二、思維純白業果；午三、思維黑業果。
0166a24: 今初：
0166a25: 一切諸苦心不樂，種種怖畏何由起，
0166a26: 諸所欲求恒不得，皆由先業罪行生。
0166a27: 由善意樂修善行，隨其生於一一處，
0167a01: 於彼彼處彼福德，生功德果常現前。
0167a02: 若作罪行欲求樂，隨其生於一一處，
0167a03: 於彼彼處彼罪業，現諸苦報兵杖侵。
0167a04: 於諸眾生身苦心憂，及人非人等種種怖畏，親友資財諸欲喪
0167a05: 失之因，皆由罪行出生，應勤斷除罪行。斷心發起，於心修意樂
0167a06: 之善，以此為因，隨其生於何處，即於彼處以彼善福德所感異熟
0167a07: 果功德，現受其報，苦樂非隨欲而致，造罪之人，雖欲安樂，法性
0167a08: 力故，隨至何處即於彼彼處受彼罪所感之苦，為兵杖等種種傷
0167a09: 害，於止罪應勵力也。果之功德即果之自性也。
0167a10: 午二、思維純白業果：
0167a11: 安住廣博芬芳清涼蓮花宮，
0167a12: 餐飲如來妙音法乳長威光，
0167a13: 佛光開啟蓮花化生微妙身，
0167a14: 住如來前稱如來子善業成。
0167a15: 諸佛子等，由修善法生安樂等剎土者，生之處所廣博芬芳悅
0167a16: 意安樂，生之所觸清涼，生處殊勝，住於蓮花心中。超勝世間資
0167a17: 生飲食，聞佛具足六十支分之妙音，證其所詮真如以為飲食，增
0167a18: 長威顏光澤。出生殊勝，佛光開啟廣大蓮花中生。身之殊勝，具
0167a19: 相好端嚴之微妙身也。攝受殊勝，住於阿彌陀佛之前，為其法力
0167a20: 所護。具此諸殊勝，為如來子皆從純白業所生也。
0167a21: 午三、思維黑業：
0167a22: 閻摩部卒盡剝皮膚無餘堪憐愍，
0167a23: 灼熱猛火鎔化烊銅熱汁挹取注其身，
0167a24: 熾燃劍戟戈矛逼切身肢分裂成百段，
0167a25: 拋墜極其燒燃熱鐵地上眾多罪所成。
0167a26: 由殺等業，為地獄閻摩鬼卒盡剝皮膚，極苦所逼。受之差
0167a27: 別，以極熱猛火鎔化烊汁注於其身，其苦難忍。不僅此也，復以
0168a01: 火焰熾燃之刀劍戈矛割切身肉為眾多百千段而擲之。處所差
0168a02: 別，謂墜於極其熾燃熱鐵地上苦惱難堪。此由無間壞法等眾多
0168a03: 不善業所受也。
0168a04: 午四、攝結：
0168a05: 故於善法應深信，亦應恭敬而修行。
0168a06: 是故於業果如理思維已，應於善法深生勝解，且由深信倚任
0168a07: 而起修行也。
0168a08: 卯二、堅毅力。分二：
0168a09: 辰一、精進堅固；辰二、既創始已堅固趣入。初中分二：
0168a10: 巳一、未從事前當善觀察；巳二、既從事已捨棄之過患。今
0168a11: 初：
0168a12: 依於金剛幢經中，從初應修大我慢，
0168a13: 初於自力應觀察，是應起行或不應，
0168a14: 不應起行即不作，已起行者勿退捨。
0168a15: 《廣金剛幢經》六迴向云：「天子譬日光顯現之時，不為陰雲
0168a16: 及山嶺不平等過失所遮，於應照之處悉皆顯現，菩薩為利他故出
0168a17: 現於世，亦不為有情之種種過失所遮止，令諸應調伏者成熟解
0168a18: 脫。」依此所說軌則，應修善業創始必能究竟之我慢。於事趣入
0168a19: 之初，應善觀自心預備有無能力，若能應起行，若不能不應起行，
0168a20: 寧不起行？既起行已，未達究竟，不應中止也。
0168a21: 巳二、既從事已棄捨之過患：
0168a22: 他生仍復如是行，罪業苦根咸增長，
0168a23: 作餘事及得果時，終無成就趣微劣。
0168a24: 既起行已，又復捨置，有過，何耶？由昔如是行為緣，令其他
0168a25: 生串習捨棄中止，成失壞誓願之人，結果罪及異熟苦增長，以後
0168a26: 從事別餘事業，得果微劣，經歷長時，餘事亦不能成辦也。
0168a27: 辰二、既創始者堅固趣入。分二：
0169a01: 巳一、總明；巳二、別釋。今初：
0169a02: 業及煩惱作止力，於此三法修我慢。
0169a03: 既趣入其事，於所作事業，所斷煩惱及作止之能力三者，應
0169a04: 修我慢，發大雄力，勿退縮也。
0169a05: 巳二、別釋。分三：
0169a06: 午一、事業之我慢；午二、於能力修我慢；午三、對煩惱修我
0169a07: 慢。初中分三：
0169a08: 未一、辨事業之我慢；未二、能如是之理；未三、他人賤役亦
0169a09: 為擔荷之我慢。今初：
0169a10: 謂此是我一人事，是為事業我慢性。
0169a11: 若見他人應作之事，亦作我一人應作之想，生起雄力，是事
0169a12: 業之我慢性。
0169a13: 未二、能如是之理：
0169a14: 世人惑縛無自在，不能成辦自義利，
0169a15: 能作他利不如我，是故我應作此事。
0169a16: 利有情事，不觀待他，我應成辦。世人由煩惱力，自無自在，
0169a17: 自利尚不能成，不如我能勤修利他善法，待他無益，利他之事，一
0169a18: 切我自為之也。
0169a19: 未三、他人賤役亦為擔荷之我慢：
0169a20: 若他作苦操賤業，我今云何可安坐，
0169a21: 若由我慢不肯為，我今寧可無我慢。
0169a22: 他人尚操耕種等賤役，我戴荷有情重擔，云何安閒而坐？當
0169a23: 作事業也。若作是思維，他人作下劣事業，我當作上妙事業，以
0169a24: 如是我慢作事，若起如是我慢而不作此事，此煩惱之我慢，寧可
0169a25: 無之，由彼能趨惡趣故。
0169a26: 午二、於能力修我慢。分五：
0169a27: 未一、於能力無我慢之過失；未二、修我慢之功德；未三、應
0170a01: 住於對治之我慢；未四、不應作煩惱之我慢；未五、對治品我慢之
0170a02: 功德。今初：
0170a03: 若與死蛇相遇時，勝彼如金翅鳥行，
0170a04: 若我對治力微劣，小墮亦當受大傷，
0170a05: 由怯弱故捨精勤，云何能免於困厄。
0170a06: 為摧伏煩惱，應生起對治力，若遇死蛇，烏鴉亦應如金翅鳥
0170a07: 行。如是若我對治力微弱，小墮亦能於道中斷成大傷害。若意
0170a08: 樂怯弱，於成辦二利，捨棄精勤，何時能從是困厄分住，而得解
0170a09: 脫？為懈怠所降伏，身心所行悉失壞故。
0170a10: 未二、修我慢之功德：
0170a11: 若已勤修生我慢，雖有大力亦難勝，
0170a12: 是故應以堅毅心，勤行摧壞諸罪垢，
0170a13: 我今若為罪墮勝，求三界尊真可笑。
0170a14: 發起對治力之我慢，且依加行發起精勤，重大煩惱亦不能
0170a15: 勝，是故應以堅毅心摧諸罪墮。若我為罪墮所勝，欲為勝出三界
0170a16: 一切之王，是可笑處。
0170a17: 未三、應安住對治之我慢：
0170a18: 我於一切皆超勝，不許有人勝於我，
0170a19: 一切諸佛獅子兒，應當如是住我慢。
0170a20: 是故應住如是殊勝我慢，謂我應戰一切罪失，三界一切所斷
0170a21: 煩惱悉不能勝我。誰應如是？謂與魔及外道等野獸競走時，我
0170a22: 為諸佛獅子兒，應如是也。
0170a23: 未四、不應起煩惱之我慢。分三：
0170a24: 申一、訶煩惱之我慢；申二、明其過患；申三、應斷彼。今初：
0170a25: 有情若為我慢摧，是煩惱非大我慢，
0170a26: 大我慢者不隨敵，煩惱為敵所自在。
0170a27: 有情若為驕滿心之我慢所摧伏而墮落，彼隨煩惱自在而轉，
0171a01: 非具大我慢者。有大我慢者，應不為敵所自在。彼諸驕滿有情，
0171a02: 為煩惱我慢敵所自在故。
0171a03: 申二、明其過患：
0171a04: 若由煩惱慢起驕，我慢牽引入惡趣，
0171a05: 摧壞人中諸勝樂，為他豢養作奴使，
0171a06: 愚盲可厭體衰羸，一切處中受輕侮。
0171a07: 若由煩惱我慢而起驕滿，有如是諸過患，謂由我慢引入惡
0171a08: 趣，雖生人中，心安樂等人中樂趣為之摧壞，無以為生，乞食自
0171a09: 活，為他自在，受他豢養而為僕使，知識暗鈍，身形衰羸不可愛
0171a10: 樂，自雖實未作損害，而他人以身語種種輕蔑，故應斷心驕滿之
0171a11: 我慢也。
0171a12: 申三、應斷彼：
0171a13: 我慢驕矜修苦行，若彼亦稱大我慢，
0171a14: 是為大可悲愍處，熟有下劣過於此。
0171a15: 若以煩惱我慢，起驕滿心，以隨他自在轉之意樂，而修苦行，
0171a16: 若亦稱為大我慢者是可悲愍，孰有下劣過於此者？不應具隨怨
0171a17: 敵自在轉之我慢也。
0171a18: 未五、對治品我慢之功德：
0171a19: 誰人為勝我慢怨敵修我慢，
0171a20: 此即具大我慢普勝大勇者，
0171a21: 此人於我慢敵能作摧壞故，
0171a22: 如眾生意勝者之果速圓滿。
0171a23: 誰為具大我慢者耶？若為勝煩惱怨敵故，執持對治品之我
0171a24: 慢，彼對治力強故，稱為其大我慢者，普勝一切怨敵故，亦稱勇
0171a25: 者。何以故？若人能壞驕滿心之我慢，堅決根本摧毀之，於人天
0171a26: 眾生，隨其所欲，分位乃至究竟佛果一切事業，俱能圓滿，故言能
0171a27: 普勝一切怨敵也。
0172a01: 午三、對煩惱修我慢。分三：
0172a02: 未一、應生對治煩惱力；未二、應毫不隨彼自在而轉；未三、
0172a03: 應起殊勝堅固對治意樂。今初：
0172a04: 若居煩惱品類叢，應須多方修堅忍，
0172a05: 如狐兔等避獅子，勿為煩惱所中傷。
0172a06: 若處瞋等煩惱品類群中，應以多百千非一方便，以對治力而
0172a07: 修堅忍。應如狐等避獅子之害，勿為煩惱眾所傷也。
0172a08: 未二、應毫不隨彼自在而轉：
0172a09: 如人猝遇大危險，第一先當護其目，
0172a10: 如是若遭危險時，勿隨煩惱自在轉。
0172a11: 若猝遇大危險，有煩惱之大怖畏發生，應如護眼珠，盡力防
0172a12: 護。將陷於隨煩惱自在轉之危險時，亦應如是防護，勿隨煩惱自
0172a13: 在轉也。
0172a14: 未三、應起殊勝堅固對治意樂：
0172a15: 寧可焚身或斷肢，乃至斷頭亦易事，
0172a16: 於彼煩惱怨敵前，終不甘心為低首，
0172a17: 如是一切時處中，非如理事終不作。
0172a18: 對治堅固之量，謂雖以火焚殺我身，或斷我頭，亦為小事，無
0172a19: 論如何，終不應為煩惱怨敵之所降伏。如是於一切時處中，唯應
0172a20: 依止對治力，摧伏煩惱，餘非所應為也。
0172a21: 卯三、喜力。分三：
0172a22: 辰一、應勵力修善不求果報；辰二、於果報作意而修善；辰
0172a23: 三、應用歡喜力之理。今初：
0172a24: 如童稚求嬉戲樂，不問所作為何事，
0172a25: 於彼耽翫深愛樂，應當歡喜無厭足。
0172a26: 猶如愚童欲求戲樂之果，此菩提薩埵，為利他故，任作何事，
0172a27: 聞思乃至修菩提心等事業，亦應如是耽著踴躍為之。於彼事業，
0173a01: 應當歡喜，無有厭足，欲恒常不斷為之也。
0173a02: 辰二、於果報作意而修善：
0173a03: 為求安樂作諸業，得樂不得不可知，
0173a04: 若作此業定生樂，不作安樂何由生。
0173a05: 世間之人，為求身心安樂，從事耕種等業，然其果能否得樂，
0173a06: 仍非所知。於得安樂未得決定之菩薩，若作何種事業，決定能成
0173a07: 分位及究竟之安樂，不作如是事業，即不生如是安樂也。
0173a08: 如嗜刀鋒所沾蜜，若於諸欲無厭足，
0173a09: 異熟安樂及寂靜，於彼福德有何壓。
0173a10: 如以舌舐刀鋒所沾之蜜，雖略嘗其味，而當受傷舌之苦，於
0173a11: 輪迴中任受幾許色聲等五欲亦無厭足，若分位異熟人天增上生
0173a12: 殊勝果報尚以為樂，能得究竟寂靜一切苦之安樂因，施等福德，
0173a13: 何厭之有？應修無厭足也。
0173a14: 辰三、配釋歡喜力：
0173a15: 如象夏日行當午，遇清涼池即躍入，
0173a16: 如是為成所作業，於彼事業應趣行。
0173a17: 於如是事業應當趣行，所思維之事既起行已，為令彼究竟
0173a18: 故，應如中午熱渴所逼之大象，遇清涼池，即歡喜踴躍趣入，於所
0173a19: 思維之事業，亦應如是趣入也。
0173a20: 卯四、捨力。分二：
0173a21: 辰一、暫時捨；辰二、次第捨。今初：
0173a22: 若力疲極所隨逐，為易作故當暫息。
0173a23: 勤修善法，身心疲極，氣力羸劣之所隨逐，為止息疲勞，所作
0173a24: 易成故，應暫捨所作，疲勞既息，復勤精進也。
0173a25: 辰二、次第捨：
0173a26: 善攝持者善完成，轉希後後非所應。
0173a27: 善攝持者，所作完成已，方作後後之事，若作一事時，復以欲
0174a01: 作另一事之心攝持之，是所應斷也。
0174a02: 丑二、以正念正知恭謹修行。分五：
0174a03: 寅一、敬慎恭謹；寅二、存正念知；寅三、以念知力勿令罪有
0174a04: 隙可乘；寅四、罪墮發生無間即應遮止；寅五、於應作事業應當勵
0174a05: 力。今初：
0174a06: 猶如宿將遇敵時，臨陣交鋒兵刃接，
0174a07: 應避煩惱利兵鋒，對治盡殲煩惱敵。
0174a08: 猶如精武技善戰術之宿將，臨陣交鋒與敵兵刃相接，自能避
0174a09: 兵刃傷，復能以兵刃殺敵，如是應避煩惱兵刃之鋒，勿為所傷，復
0174a10: 應以對治之利器，盡殲諸煩惱敵，根本拔除之。
0174a11: 寅二、存正念知：
0174a12: 如人臨陣墜其刀，怖畏倉皇急拾取，
0174a13: 如是若遺正念刀，怖地獄苦急持念。
0174a14: 臨陣之時，若墜所持之刀，懼為他所傷，速疾拾取。若脫落
0174a15: 於善法所緣不忘之正念刀，為煩惱所傷，當生地獄中，應速持念
0174a16: 知，憶念地獄恐怖以為對治亦應如是。
0174a17: 寅三、依念知力勿令罪有隙可乘：
0174a18: 如毒箭傷身出血，罪毒速疾遍全身，
0174a19: 如是若得小暇隙，罪毒速疾遍人心。
0174a20: 如人擎器滿盛油，膾者持劍伺其後，
0174a21: 溢即殺之愕然怖，持戒謹畏應如是。
0174a22: 如毒箭所中，依一毛孔所出之血，其毒能遍佈全身。失壞正
0174a23: 知等，煩惱若得暇隙，瞋等罪惡速疾遍佈其心，亦猶如是。故纖
0174a24: 毫煩惱亦應遮止。當云何謹護耶？如持盛油盈滿之器，令行泥
0174a25: 濘之道，膾者持劍伺於其旁，若溢一滴，即當殺之。以此怖畏之
0174a26: 故，奮勉小心。菩薩具誓戒者，以正念知執持菩提心等對治品，
0174a27: 亦應如是小心謹畏也。
0175a01: 寅四、罪墮發生無間即應遮止：
0175a02: 如有毒蛇來懷中，急當狂駭而驚起，
0175a03: 睡眠懈怠若來時，亦當如是勤遮止。
0175a04: 一一罪墮出生時，恒應於己嚴訶責，
0175a05: 思維我自今以往，無論如何不再作。
0175a06: 煩惱能壞善法，令趣入地獄，是故應如懷中有毒蛇來，狂駭
0175a07: 驚起，令於所入不自在住之睡眠及懈怠來時，應以地獄之恐怖，
0175a08: 速疾遮之，亦應如是。雖然，云何遮止耶？於一一罪發生時，應
0175a09: 自訶責言：往昔亦以造如是罪，得種種不可愛樂，不得可樂之事，
0175a10: 今又如是行耶？無論如何，此後應當勵力，誓不再犯此罪。應常
0175a11: 如是思維，以四會備之門而懺悔也。
0175a12: 寅五、於應作事業應當勵力：
0175a13: 應思云何於此時，能得修行持正念，
0175a14: 以此為因於善士，或如理事起欲心。
0175a15: 為令罪不生，生已能除之故，於正知謹慎不放逸等時中，云
0175a16: 何能修起正念？以如是思維之發起意樂為因，而修欲心，求遇大
0175a17: 乘善知識，無間即依教修行，或不值遇，亦隨其教授應作之事，即
0175a18: 能修行。
0175a19: 丑三、修行自在。分二：
0175a20: 寅一、身心極調柔故於善法輕舉；寅二、法喻合。今初：
0175a21: 昔人云何作善業，事事精勤具雄力，
0175a22: 如是無逸念先哲，自身振奮而輕舉。
0175a23: 應念先哲傳記作一切善業，悉具精進雄力，無論如何，必令
0175a24: 所作善業完成，為如是故，慎無放逸，念此之故，自於善事，愧此
0175a25: 離惡，振奮輕舉。
0175a26: 寅二、法喻合：
0175a27: 如風飄揚去復來，於兜羅綿自在轉，
0176a01: 由歡喜心自在轉，成辦善事亦如是。
0176a02: 云何修耶？如風去來，於兜羅綿自在飄轉，以於善法歡喜踴
0176a03: 躍力，於身語自在轉，亦應如是。若能如是，則三門一切善業，悉
0176a04: 能迅速成就也。
0176a05: 總攝其義，如《正法念處經》云：「諸煩惱之唯一因，唯是懈怠
0176a06: 餘何有？何人一有懈怠心，一切善法皆歸盡。」於發起遮止懈怠
0176a07: 之精進，應當致力。
0176a08: 此中復應勵力消除精進之違緣，發起順緣之四力。違緣者，
0176a09: 雖見成能辦善法，而不趣入，及我有何能想之怯弱。初中分二：
0176a10: 謂現今尚有暇之推延，及為貪著惡事力所壓伏。第一之對治，應
0176a11: 思人身速壞，死已墮於惡趣，及暇滿難得，而斷除之。第二之對
0176a12: 治，應思正法為此後無邊歡樂之因，無義喧鬧散亂能失壞大義，
0176a13: 是後時眾苦出生之處，而斷除之。怯弱亦分三：謂思維所求佛果
0176a14: 功德無邊非我所能證，捨手足等無量難行非我所能修，當受無邊
0176a15: 輪迴生死其苦不能忍，以如是想而怯弱也。初云對治，謂思維往
0176a16: 昔初佛，非從初即已證無上道，亦不過與我相同，後漸上進成佛，
0176a17: 且佛說較我尤為下劣諸有情亦能成佛，我若不捨精進，後云何不
0176a18: 得成佛耶？次之對治，謂思維捨身等有難行想時勿捨，捨時如捨
0176a19: 菜羹等，非為難也。後之對治謂菩薩離罪，其果不生苦受，於輪
0176a20: 迴苦，堅固證知性空如幻，心亦無苦，身心安樂增長，則雖住輪迴
0176a21: 中，何用厭患。應如是思維，而斷怯弱也。
0176a22: 攝頌云：為求解脫恭謹起修行，最初趣入中住後究竟，依於
0176a23: 勵力勤修精進力，應起四力完備精進行。
0176a24: 壬二、出品名：
0176a25: 入菩薩行論廣解佛子津梁釋明精進品第七
