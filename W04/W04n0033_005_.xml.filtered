0092a08: 
0092a09: 入菩薩行論廣解卷五
0092a10: 
0092a11: 庚二、特釋學戒之理以護正念知，為清淨防護一切善法之方
0092a12: 便。分二：
0092a13: 辛一、總科；辛二、別義。初中分三：
0092a14: 壬一、發心已應學學處之因；壬二、明方便般若別別而學不
0092a15: 能成佛；壬三、釋學所學之次第。今初：
0092a16: 惟發願菩提心功德雖大，若不以修諸學處為心要，不能成
0092a17: 佛，故應學菩薩行。如《三摩地王經》云：「是故應以修行為心要，
0092a18: 何以故？童子，若以修行為心要，無上圓滿正覺不難成就故。」
0092a19: 《修次》初卷亦云：「如是發心之菩薩，知自調伏未調伏他，於自身
0092a20: 施等修行，應勤加行。若不修行，不能成菩提也。」修行亦唯是受
0092a21: 戒已，學所應學而已。
0092a22: 壬二、明方便般若別別而學不能成佛：
0092a23: 成佛之道，須依無倒方便，依於倒誤之道，任其如何勵力，所
0092a24: 求之果不可得故。僅唯無倒，支分不具，果亦不生，故應學於完
0092a25: 全而又無倒之學處。彼復云何？如《毗盧現淨經》云：「秘密主一
0092a26: 切智智，從悲心根本生，從菩提心因生，是依方便而到彼岸。」即
0092a27: 是大悲心與世俗勝義二菩提心及施等波羅蜜也。
0092a28: 壬三、釋學所學之次第：
0093a01: 受持願菩提心已，先修欲學學處之欲心，次應受菩薩戒，次
0093a02: 於學處應如法學。學處種類如《經莊嚴論》說，攝於六度，觀待增
0093a03: 上生，觀待二利成就。利他一切種圓滿成就，攝一切大乘，依一
0093a04: 切種道或方便增上，觀待三學、六度之數決定。此中復分六度之
0093a05: 因、體性、差別、名義及果。初因者，謂殊勝大乘種性，及內緣依
0093a06: 止善知識，而緣大乘廣大經藏，般若大悲所攝持之菩提心也。二
0093a07: 體性者，佈施體性謂善捨心及彼意樂發起之身語業。持戒體性
0093a08: 者，謂斷除害他為根本，及唯為自利獨求解脫之斷心所攝持。安
0093a09: 忍之體性者，謂於損惱及所生眾苦安忍不動之心，及於法安住甚
0093a10: 深勝解。精進體性者，謂為攝善法及饒益有情故，心現踊躍，及
0093a11: 由彼發起三門業之發動。靜慮之體性者，謂心於隨一善所緣專
0093a12: 注一境。般若之體性者，謂緣於勝義或世俗境於安立法最極分
0093a13: 別也。第三差別者，佈施中有法施、財施、無畏施。持戒中有攝
0093a14: 律儀戒、攝善法戒、饒益有情戒。忍辱中有耐他怨害忍、安受眾
0093a15: 苦忍、諦察法忍。精進中有披甲精進、攝善法精進、饒益有情精
0093a16: 進。靜慮中有現法樂住靜慮、成辦功德靜慮、饒益有情靜慮。般
0093a17: 若中有通達勝義般若、通達世俗般若、饒益有情般若。第四名義
0093a18: 者，梵語拉那，言於所施物能捨，是佈施義。梵語屍羅，言煩惱熱
0093a19: 惱能令清涼，是律儀義。如是由定名之門能忍瞋忿，故名忍辱。
0093a20: 於勝法加行，故名精進。持心，故名靜慮。通達勝義，故名般若。
0093a21: 第五所得果者，如云佈施受用戒安樂等。體性及差別，如前廣
0093a22: 釋。波羅蜜多道次廣略二種應知，修行之理今當釋。
0093a23: 辛二、別義。分二：
0093a24: 壬一、釋論文；壬二、出品名。初中分二：
0093a25: 癸一、廣釋修行之理；癸二、結歸應須實修非唯空言。初中
0093a26: 分四：
0093a27: 子一、守護學處之方便為守護心；子二、守護心之方便為守
0093a28: 護正念知；子三、以正念知守護心學行之理；子四、學處完全圓滿
0094a01: 之支分。初中分三：
0094a02: 丑一、由守護心即能守護一切；丑二、明其故；丑三、勵力守
0094a03: 護其心。初中分三：
0094a04: 寅一、總明應守護心；寅二、失壞心之罪過；寅三、守護心之
0094a05: 利益功德。今初：
0094a06: 諸欲守護學處者，首須謹畏護其心，
0094a07: 若於自心不防護，必不能護其學處。
0094a08: 諸欲守護施等學處令不失壞者，於顛倒境應極謹慎防護其
0094a09: 心令勿搖動，若縱心散亂而不防護，能護其學處者決定無有也。
0094a10: 寅二、失壞心之罪過：
0094a11: 由於放縱心象故，能作無間大損惱，
0094a12: 雖有狂象未調馴，所作損害猶遜此。
0094a13: 若於顛倒境放縱心象，能致無間大患。通常狂醉難調之巨
0094a14: 象，不能現世為患如此之甚，故應勵力守護心也。
0094a15: 寅三、守護心之功德。分二：卯一、總明；卯二、廣釋。今初：
0094a16: 若人常持正念繩，繫自心象不暫捨，
0094a17: 一切怖畏悉不生，一切眾善在掌握。
0094a18: 普於三門，悉以正念繩，於善所緣，牢繫自心巨象，於現後世
0094a19: 悉無一切怖畏，三士道次第一切善法，悉在掌握，故於善所緣，任
0094a20: 何時中，不應失念也。
0094a21: 卯二、廣釋：
0094a22: 虎狼獅象爪牙銛，蚖蛇怨敵心懷毒，
0094a23: 泥犁守者面猙獰，魔女空行夜叉等。
0094a24: 但能繫執於此心，彼等悉皆受拘繫，
0094a25: 但能調伏於此心，彼等悉皆受調伏。
0094a26: 應繫心於善所緣境，猛虎獅子巨象猿猴毒蛇乃至一切人類
0094a27: 怨敵，後世有情地獄之獄卒，以明咒傷人之魔女空行等，及夜叉
0095a01: 象，所作損害，但自心能以正念繩繫於善所緣，即能遮心怖畏之
0095a02: 因，由是彼諸怖畏悉如被拘繫，毫不能為害。但由正念正知之
0095a03: 門，能調自心，令不趣於罪行，彼等悉皆如被調伏，故應調伏其心
0095a04: 也。
0095a05: 丑二、明其故。分二：
0095a06: 寅一、過失依轉心起；寅二、功德依心轉起。初中分三：
0095a07: 卯一、引經；卯二、釋理；卯三、攝義。今初：
0095a08: 是故世尊正宣示，謂言一切諸怖畏，
0095a09: 一切痛若不可量，皆由此心而出生。
0095a10: 自身所受之怖畏痛苦，皆自心造。是故能仁於一切所知無
0095a11: 倒宣說，謂現後世一切怖畏無量痛若，悉唯由自惡心所生。如佛
0095a12: 於《寶雲經》中云：「心自在故一切法自在。」又云：「善或不善之業
0095a13: 悉由心所積集。」又云：「心為一切法前導，若遍知心即遍知一切
0095a14: 法。」《法集經》云：「諸法隨心轉。」皆明此義。
0095a15: 卯二、釋理：
0095a16: 有情地獄諸刀劍，誰為主宰而製作，
0095a17: 熱鐵地基誰鑄造，眾多女鬼從何出，
0095a18: 如是一切出生因，佛說皆由造罪心。
0095a19: 有情地獄中受苦者，若非由其先造罪心之所出生，有情地獄
0095a20: 之兵杖刀劍等，誰為製造？捨自在天等外別無能造作者也。彼
0095a21: 諸熾然熱鐵地基是誰所造？崎嶇石山之上，上下不息之女鬼等，
0095a22: 復由何出生？更無別餘能作者故，無因而生亦不應理，故彼一切
0095a23: 悉唯由自造罪心生。佛於《正法念處經》等作如是說也。別本或
0095a24: 有作「大猛火聚」者，係不正本。
0095a25: 《正法念住經》云：「有情敵中大怨敵，此外更無別怨仇。」或
0095a26: 有未細諳因明者，輕毀業果，作如是說，謂人見清水、鬼見膿河，
0095a27: 是先惡業增上顯現，此中鬼等所受用之膿河纖毫亦無，若有於人
0096a01: 亦應顯現，然不顯現故。此說於法不應道理，若許於彼顯現非有
0096a02: 即是雖有而無者，地獄猛火亦唯先世惡業異熟增上所現，應許此
0096a03: 中無火，於劫盡時，亦應言最後地獄亦無，便謗業果也。且於人
0096a04: 可以顯現者亦不成也。如順世外道及汝所許，地獄中亦應無生
0096a05: 苦之冷熱觸也。
0096a06: 卯三、攝義：
0096a07: 是故於此三界中，可怖無過於心者。
0096a08: 若爾一切罪悉依心轉起，則三界一切悉由心造，此外更無可
0096a09: 怖之事也。
0096a10: 寅二、功德依心轉起。分六：
0096a11: 卯一、佈施依心轉起；卯二、持戒依心轉起；卯三、忍辱依心
0096a12: 轉起；卯四、精進依心轉起；卯五、靜慮依心轉起；卯六、般若依心
0096a13: 轉起。初中分二：辰一、非必悉免有情匱乏佈施波羅蜜多方為圓
0096a14: 滿；辰二、由修捨心施到彼岸。今初：
0096a15: 若須盡救眾生貧，方名佈施波羅蜜，
0096a16: 現前今尚有貧人，諸佛云何到彼岸。
0096a17: 若施波羅蜜，須令眾生悉免貧困方為圓滿，若今尚有貧乏眾
0096a18: 生，以彼有故，昔諸佛救護尊，施波羅蜜云何圓滿？不應圓滿也。
0096a19: 辰二、由修捨心施到彼岸：
0096a20: 一切所有及其果，盡施於人捨心生，
0096a21: 說名佈施波羅蜜，是故彼唯心體性。
0096a22: 是故佛說盡捨身財善根所攝一切法，及其福德果報，悉欲施
0096a23: 與眾生，由修此捨心，施波羅蜜便成圓滿，以此之故，施波羅蜜唯
0096a24: 依心轉。
0096a25: 卯二、持戒依心轉起。分二：辰一、非要待無所殺之有情戒
0096a26: 波羅蜜方為圓滿；辰二、由修斷離心戒度成圓滿。今初：
0096a27: 盡驅魚鳥至何方，令彼悉免遭殺害。
0097a01: 非要待無所殺有情，戒波羅蜜方為圓滿。若欲盡驅魚鳥野
0097a02: 獸等至於何處，令任何人亦不得殺之，必不能也。
0097a03: 辰二、由修斷離心戒度成圓滿：
0097a04: 由其成就斷離心，說名持戒波羅蜜。
0097a05: 以此之故，由修斷離惱害意樂及不與取意樂之心圓滿，戒波
0097a06: 羅蜜圓滿。經云：「何謂戒波羅蜜？謂不損惱他之斷心。」
0097a07: 卯三、忍辱依心轉起。分三：
0097a08: 辰一、法；辰二、喻；辰三、法喻合。今初：
0097a09: 悖逆有情等虛空，何能一一皆折伏，
0097a10: 但能摧自忿恚心，一切怨敵皆調伏。
0097a11: 但能摧伏忿恚之心，外諸怨敵悉皆如被摧伏，即為忍辱圓
0097a12: 滿，應非要待瞋恚所緣之境滅盡。悖逆有情如虛空無邊，云何能
0097a13: 令彼等悉被摧伏？勢不可能故，是故忍辱亦隨心轉。
0097a14: 辰二、喻：
0097a15: 欲持廣皮覆大地，爾許皮革何可得，
0097a16: 但敷皮革襯富羅，大地無處不普覆。
0097a17: 為免刺等傷足故，欲於地上悉以皮革覆之，爾許皮革何由可
0097a18: 得？如是欲免刺等傷足者，但以靴底大小之皮革襯自足下，等同
0097a19: 地面悉皆被覆也。
0097a20: 辰三、法喻合：
0097a21: 如是外境一切法，非我力能可遮止，
0097a22: 但須遮止於自心，何須更復遮餘法。
0097a23: 如上引喻，外境能作損惱之一切法，我欲悉皆遮止，亦勢不
0097a24: 可能。但須遮我此心緣彼等境而起瞋恚，由修此行，忍辱便成圓
0097a25: 滿。我何故更須遮餘諸瞋恚境，不能亦不須遮彼故。
0097a26: 卯四、精進依心轉起：
0097a27: 一念淨心所生果，能生梵淨諸天等，
0098a01: 唯由身語所起行，得果微劣不如是。
0098a02: 精進修行究竟，亦依心轉。如修初禪等住，僅一生起等住所
0098a03: 攝明顯喜心，亦能生梵天等處，若不依有力之心，與身語俱之心
0098a04: 所得果，味著微劣喜受，不能如是生於初禪等處，故唯依有力之
0098a05: 心隨轉也。
0098a06: 卯五、靜慮依心轉起：
0098a07: 佛言縱於長時中，念誦勤修諸苦行，
0098a08: 心於餘境而馳散，雖持明咒終無益。
0098a09: 靜慮波羅蜜多心離沉掉，亦自能圓滿。若依厭患作意攝持
0098a10: 之心，雖長時持誦陀羅尼及修斷食等苦行，心於外境馳散，仍是
0098a11: 無明。佛於經中告諸比丘，心於欲境馳散，而修念誦苦行等，空
0098a12: 無果也。謂不能與所欲求之果，唐勞無義也。
0098a13: 卯六、般若依心轉起：
0098a14: 若人於此勝法要，心之秘密不了知，
0098a15: 欲求安樂除諸苦，唐勞漂流無義淵。
0098a16: 般若於心隨轉，若任何補特伽羅，於法要或殊勝義，於非器
0098a17: 不開示故，彼於心之秘密勝義諦不能了知，雖欲證無上樂，摧生
0098a18: 死苦，唯漂流無義深淵，不能得其所欲，故般若亦隨心轉也。
0098a19: 丑三、勵力守護其心。分二：
0098a20: 寅一、總明；寅二、別釋。今初：
0098a21: 是故我今於此心，應善執持善防護，
0098a22: 若除防心真懺悔，別餘懺法多何益。
0098a23: 既止惡修善，皆如是依心隨轉，故應以正念知，善持自心，嚴
0098a24: 密防護，勿令失壞。除防心為真懺悔外，別餘念誦等不防心之懺
0098a25: 法，雖多何益，無所用也。
0098a26: 寅二、別釋。分四：
0098a27: 卯一、防心之法；卯二、應須防護之理；卯三、防護之功德；卯
0099a01: 四、為護心故力存正念。今初：
0099a02: 如於取暖群居處，應須謹畏護創傷，
0099a03: 如是居於惡人群，亦應常護自心瘡。
0099a04: 如人身有瘡，若居取暖之處，與掉舉不慎之眾共住，常謹畏
0099a05: 慎護其瘡。今若處於能為生煩惱緣之眾中，亦須常護其心瘡，若
0099a06: 不防護，由彼外緣，便能斷善趣及解脫道之命也。
0099a07: 卯二、應須防護之理：
0099a08: 若畏身瘡輕微苦，尚須謹慎而將護，
0099a09: 眾合山壓諸怖畏，如是心瘡能不護。
0099a10: 為怖身瘡小苦，尚應謹護其瘡，為怖畏失壞其心，當受眾合
0099a11: 地獄山壓等苦，如罪墮心瘡，何能不護？應思維其重大過患而守
0099a12: 護之也。
0099a13: 卯三、防護之功德：
0099a14: 若能安住如是行，任處惡人眾會中，
0099a15: 或復居於婦女內，堅勤護戒無壞失。
0099a16: 若安住如是滅煩惱行之緣，雖處具瞋恚之惡人眾中，或具貪
0099a17: 染之女人眾中，亦無不可，精勤護戒，心能堅住不壞也。
0099a18: 卯四、為護心故誓存正知：
0099a19: 寧失利養及恭敬，乃至身命亦可捨，
0099a20: 亦寧失壞餘善法，唯此勝心勿失壞。
0099a21: 我之衣食等利養、禮拜等恭敬，乃至資生養命之緣，悉可喪
0099a22: 失，亦寧可失壞除防心善外別餘善法，唯此大乘心，無論如何不
0099a23: 可失壞也。
0099a24: 子二、護心方便護正念知。分二：
0099a25: 丑一、總明；丑二、別釋。今初：
0099a26: 諸欲守護心者前，我今合掌虔誠請，
0099a27: 願於正念及正知，勵力常時勤護守。
0100a01: 若離正知，不能護心，故我寂天，今對諸欲守護其心者前，合
0100a02: 掌啟請，願於此無忘善所緣相之正念，及觀察三門時非時之正
0100a03: 知，常勤守護，寧捨生命，亦毋壞失也。餘本或作勤護戒者，亦作
0100a04: 如是釋也。
0100a05: 丑二、別釋。分二：
0100a06: 寅一、不正知之過患；寅二、守護正知之方便為守護正念。
0100a07: 初中分五：
0100a08: 卯一、離正念知一切所作悉下劣無力；卯二、般若不能清淨；
0100a09: 卯三、律義不能清淨；卯四、失壞先所積之善法；卯五、障未作善
0100a10: 法成就。今初：
0100a11: 世人若為病所纏，於諸事業無能力，
0100a12: 如是愚昧所纏心，於諸事業亦無力。
0100a13: 世人若為病所纏擾，耕種等事悉無能力。如是若心為昧於
0100a14: 取捨之不正知所纏，於一切善業皆無能力也。
0100a15: 卯二、般若不能清淨：
0100a16: 若時心不具正知，雖有聞思修等善，
0100a17: 宛如罅漏瓶中水，空勞汲引難貯積。
0100a18: 若離正知，般若不能圓滿。具不正知之心，先縱精勤聞思
0100a19: 修，譬如罅漏之瓶水，不能貯終歸漏失，失壞正知之後不能安住
0100a20: 正念，般若終失壞也。
0100a21: 卯三、律義不能清淨：
0100a22: 縱具多聞及淨信，常時奮勉勤精進，
0100a23: 由不正知之過患，終為罪墮所染污。
0100a24: 縱具多聞，於法淨信，多方奮勉勤修善法，若於取捨處，昧無
0100a25: 正知，由斯過患相續便為罪墮所染，故應勵力守護正知也。
0100a26: 卯四、失壞先所積之善法：
0100a27: 不正知如諸竊盜，隨於壞失正念起，
0101a01: 雖勤積集諸福德，如被盜劫趨惡趣。
0101a02: 不正知之人，為諸煩惱賊，隨忘善所緣壞失正念之後，劫先
0101a03: 所集諸福德財，近所積集亦被劫奪，如人被盜，便趨貧困，善法貧
0101a04: 困，便趨惡趣也。
0101a05: 卯五、障未作善法成就：
0101a06: 如斯煩惱劫賊群，常時乘隙伺人便，
0101a07: 遇隙乘機劫善根，能壞一切善趣命。
0101a08: 若不以正知守護，此煩惱劫賊群，正尋求劫奪善財之機會，
0101a09: 若得其便，即劫奪善法，且摧壞其善趣及解脫果之命根，如是思
0101a10: 維不正知之過患已，應勵力守護善觀三門所作之正知也。
0101a11: 寅二、守護正知之方便為守護正念。分二：
0101a12: 卯一、總明；卯二、別釋。今初：
0101a13: 故須常以正念力，護意根門無暫捨，
0101a14: 若稍縱念急攝心，正念惡趣諸損惱。
0101a15: 不正知過失甚多，故為守護正知，應恃不忘善所緣之正念，
0101a16: 閉置心房之中，任何時中，不許越其門間一步也。若失正念，亦
0101a17: 應念惡趣諸損惱，無問收回安住心中。
0101a18: 卯二、別釋。分三：
0101a19: 辰一、外緣依心善知識；辰二、內緣如理作意；辰三、由正念
0101a20: 生正知之理。今初：
0101a21: 或從師長或善友，或復依心親教師，
0101a22: 具足善根能畏敬，正念無難自生起。
0101a23: 守護正念之方便，依自和尚、阿闍黎、同梵行諸尊重者，或諸
0101a24: 善友，或依親教所說教授，知慚識愧，由懼他訶厭故，具足善根之
0101a25: 補特伽羅恭敬學處，不忘善所緣相之正念，自易生起，於聞思修
0101a26: 三任有所作，悉應善護正念也。
0101a27: 辰二、內緣如理作意：
0102a01: 諸佛如來及菩薩，常時具足無礙眼，
0102a02: 我身恒時正安住，諸佛菩薩聖目前，
0102a03: 如是思維具慚恥，恭敬怖畏如是思。
0102a04: 復次諸佛菩薩，於諸時處，一切所知，具無礙見，我常安住一
0102a05: 切諸聖目前無有覆藏，如是思維，觀自羞愧，恭敬大師及法，怖畏
0102a06: 異熟，當如是思維具足正念也。
0102a07: 辰三、由正念生正知之理。分二：
0102a08: 巳一、生正念之理；巳二、由彼生正知之理。今初：
0102a09: 如是亦能數數生，正念隨念於諸佛。
0102a10: 如是思維，隨念諸佛並法僧功德之正念，於彼補特伽羅數數
0102a11: 生起，故亦易能生三寶正念也。
0102a12: 巳二、由彼生正知之理：
0102a13: 若為守護意根門，其時正念能安住，
0102a14: 爾時正知即現前，縱或暫失能復生。
0102a15: 由斯正念，何時為守意根門防護煩惱正念安住，其時即有觀
0102a16: 察是時非時、應不應作、如實而知之正知，偶一失壞，亦能回復。
0102a17: 修行善不善巧，視守護正念正知之法如何，故於此應善巧也。
0102a18: 子三、以正念知守護心學行之理。分三：
0102a19: 丑一、學律儀戒之理；丑二、學攝善法戒之理；丑三、學饒益
0102a20: 有情戒之理。初中分二：
0102a21: 寅一、於三門串習勵力；寅二、守護勿失。初中分三：
0102a22: 卯一、觀察身語串習；卯二、觀察意串習；卯三、釋應心應作
0102a23: 分齊。初中分四：
0102a24: 辰一、身有所作先觀其意樂；辰二、屬於瞻視等之所學；辰
0102a25: 三、配合別餘威儀；辰四、觀察心住串習。今初：
0102a26: 初以如是正知心，若知此事有過失，
0102a27: 爾時即應捨所作，寂然而住如株杌。
0103a01: 於往還等時，若先了知如是發起心此有過失，此無過失，其
0103a02: 時若見發起心有過失，即應正念對治法，持心而住，不為罪力所
0103a03: 動。
0103a04: 辰二、屬於瞻視等之所學。分四：
0103a05: 巳一、總明眼瞻視之諸行；巳二、疲勞時應如何；巳三、他補
0103a06: 特伽羅來前時當如何；巳四、憩息之時當如何。今初：
0103a07: 見之無義唯散亂，我終不應觀此境，
0103a08: 常時如是應思維，目不他瞬正瞻視。
0103a09: 我於何時終不散亂觀無義境，令心失壞故。決定思維唯善
0103a10: 所緣，恒時瞻視，目光所及唯應及一中軛許。
0103a11: 巳二、疲勞時應如何：
0103a12: 若為暫息疲勞故，偶一放目瞻諸方。
0103a13: 為調身界或作觀疲勞，為息勞倦故，應偶一放目觀諸方隅。
0103a14: 巳三、他補特伽羅來前時當如何：
0103a15: 若見有人來目前，舒顏平視贊善來，
0103a16: 諦察道途怖畏故，亦應數數觀四方。
0103a17: 如是瞻視之時，若見有人在目及處，或行來至前，應舒顏瞻
0103a18: 視，贊言善來。又復行道之時，為觀道中有無怖畏，亦應數數觀
0103a19: 察四方。
0103a20: 巳四、憩息之時當如何：
0103a21: 憩息之時應回顧，審諦觀察於後方，
0103a22: 前後審視諦觀已，或當前進或退行。
0103a23: 又憩息已起行之時，面當向後，觀察後方有無他物等。既觀
0103a24: 前後有無坑坎險地等，知其所應而後進退也。
0103a25: 辰三、配合別餘威儀：
0103a26: 如是一切時處中，知所當為而後行。
0103a27: 如是於身語所作一切時中，應知是自他利益所須而後行也。
0104a01: 辰四、觀察止住諸行：
0104a02: 是否身應如是住，當於事先預思惟，
0104a03: 今我此身如何住，復應時時勤觀察。
0104a04: 坐於何處之時，應預思維身之所作，知身應如是住，次於當
0104a05: 時，復應觀察，此身安住如何威儀，勉成無過之習慣也。
0104a06: 卯二、觀察串習。分二：
0104a07: 辰一、繫心善所緣境；辰二、觀察於善法能否專注一心。今
0104a08: 初：
0104a09: 心如狂象未調馴，正法於心如大柱，
0104a10: 云何繫心令不逸，如是常時應練修。
0104a11: 心如狂象醉傲難調，自所承許專修之法，心所緣境猶如大
0104a12: 柱，云何能繫心所緣令不縱逸？即應勉力為之，常應如是練修
0104a13: 也。
0104a14: 辰二、觀察於善法能否專注一心：
0104a15: 若人勤修三摩地，終勿剎那縱放心，
0104a16: 今我此心何所行，應當如是勤觀察。
0104a17: 我今正勤修三摩地，無論如何於善法不應動搖，雖一剎那亦
0104a18: 不許彼馳散餘境，應再再分別觀察此心，所修儀軌是所應修抑不
0104a19: 應修也。
0104a20: 卯三、釋應止應作分齊：
0104a21: 怖畏大施會等俱，若力不能許聽便，
0104a22: 是故佛言行佈施，應當捨置於律儀。
0104a23: 害自生命之怖畏，及供三寶等之大施會，彼關係多數有情義
0104a24: 利等故，若自身心極小細行有力不能及者，開許聽便。《無盡慧
0104a25: 請問經》云：「如是佈施之時，持戒所攝法應當暫捨。」言二者若不
0104a26: 能同時並行，以學佈施為主之佈施時中，於微小律儀不能修者，
0104a27: 當捨置也。
0105a01: 思應先作當從事，此外更不思餘法，
0105a02: 即於此事繫其心，唯求成辦於此事。
0105a03: 如是所作皆善妙，並修餘法非所能，
0105a04: 不正知之隨煩惱，如是能令不增長。
0105a05: 經文所說是應先於道之次第善巧，再依次修令圓滿之義。
0105a06: 由佈施故，戒轉殊勝，云何言捨置耶？凡定須依次而學之事，先
0105a07: 以慧心思維而從事其事，此外更不思維餘法，謂最初從事佈施，
0105a08: 即於彼繫心思維，立求此佈施即時成就。若如是於道次第決定
0105a09: 而學，一切悉皆巧成就。若不然者，前後次第顛倒，二者皆不能
0105a10: 究竟成辦也。若能如是無倒了知道之次第，不知次第之不正知
0105a11: 隨煩惱，即不能增長，故於道之次第應善巧也。
0105a12: 寅二、守護勿失。分二：
0105a13: 卯一、身之所學守護勿失；卯二、心之所學守護勿夫。初中
0105a14: 分三：
0105a15: 辰一、勿隨散亂自在；辰二、斷無義行；辰三、作所作時觀察
0105a16: 發起意樂。今初：
0105a17: 戲笑談論有多門，希有奇觀亦多種，
0105a18: 若時趣入此等事，於彼貪著應斷離。
0105a19: 王賊談論等種種戲笑之語，及歌舞等多種希有奇觀，悉皆不
0105a20: 應趣入。若有必需或為他所使，應於其事斷離貪著。
0105a21: 辰二、斷無義行：
0105a22: 無故掘地斷生草，或復占相觀星宿，
0105a23: 應念如來制學處，即時恐懼而棄捨。
0105a24: 無故掘地斷草，及占相觀星等，雖非比丘，亦應正念如來所
0105a25: 制學處，恐懼過患，即時捨棄也。
0105a26: 辰三、作所作時觀察發起意樂。分三：
0105a27: 巳一、總明；巳二、別釋；巳三、攝義。今初：
0106a01: 若於何時欲動身，或於何時欲發語，
0106a02: 先應審觀於自心，具足正理堅毅行。
0106a03: 若於何時欲動身或欲發語，應先觀察自心，勿隨罪惡自在如
0106a04: 何進退，應依正理堅毅而行。
0106a05: 巳二、別釋。分五：
0106a06: 午一、欲生煩惱之時當如何；午二、掉舉等時當如何；午三、
0106a07: 得利養恭敬時當如何；午四、思維利他時當如何；午五、欲生瞋忿
0106a08: 怯弱時當如何。今初：
0106a09: 若時自心具貪著，或復欲起瞋恚意，
0106a10: 應當靜止如槁木，勿動其身勿發語。
0106a11: 若時自心欲起貪瞋，其時身勿作事，語勿發言，力持對治，如
0106a12: 槁木而住。
0106a13: 午二、掉舉等時當如何：
0106a14: 或由掉舉或戲笑，或具我慢或醉傲，
0106a15: 或復由於激惱心，或復研磨思欺誑，
0106a16: 或時自讚作阿諛，或復毀他與譏謗，
0106a17: 或作輕侮或鬥爭，爾時應如槁木住。
0106a18: 若於境散動而掉舉，或以戲言而為調笑，或恃功德而興我
0106a19: 慢，或恃壯盛而起醉傲，或觸他隱惡故令激惱，研磨者求利不知
0106a20: 足，或以詭譎誑惑於他，或稱己功德衒揚自矜，或訶他過失而興
0106a21: 譏謗。或作輕侮，或與鬥爭，其時唯有依對治法，寂然不動，如槁
0106a22: 木而住。
0106a23: 午三、於利養恭敬當如何：
0106a24: 欲求名利與恭敬，或復貪求徒眷眾，
0106a25: 或求於己心順承，爾時應如槁木住。
0106a26: 欲求資財等利養、敷座等恭敬，及悅耳美聞，或欲求僕使眷
0106a27: 屬，及令己身心適悅之順承，爾時應功持對治，如槁木住。
0107a01: 午四、思維自他利時當如何：
0107a02: 利眾生事欲輕棄，渴欲追求唯自利，
0107a03: 若時作意欲發言，爾時應如槁木住。
0107a04: 思維自他利時，若輕棄他利，唯求自利，欲發諸語言，彼補特
0107a05: 伽羅，爾時即應如槁木住。
0107a06: 午五、欲生瞋忿怯弱時當如何：
0107a07: 不忍懈怠而怖畏，如是無慚及誑妄，
0107a08: 貪著自黨心生起，爾時應如槁木住。
0107a09: 於瞋恚及苦等不忍，於善法不踊躍，由懈怠自在，於修善等
0107a10: 之怖畏，如是毫不檢束之狂妄無慚，無稽妄語，貪著自黨親友，如
0107a11: 是等心，應以加行力持對治，如槁木住。
0107a12: 巳三、攝義：
0107a13: 如是恒應自觀心，若具煩惱勤無義，
0107a14: 應如勇士具大力，對治克服堅執持。
0107a15: 如是於煩惱心及動無義事之心先觀察已，爾時應如具力勇
0107a16: 士對治其心，堅固執持，令勿趣於惡事。
0107a17: 卯二、心之所學守護勿失。分三：
0107a18: 辰一、別以對治守護；辰二、共通對治；辰三、修對治加行之
0107a19: 理。今初：
0107a20: 極深勝解殊勝信，堅毅恭敬謙下心，
0107a21: 知慚識愧具怖畏，寂靜勤求悅眾心。
0107a22: 若遇愚人作相違，於所欲求無厭患，
0107a23: 煩惱使彼生此心，如是思維悲愍彼。
0107a24: 云何守護其心？於諸所學斷除猶豫及顛倒解，具極深勝解。
0107a25: 於三寶及諸所學深信悅樂，至誠倚任，具殊勝信，意樂加行，堅固
0107a26: 恭謹，普於一切具謙下心。由自尊重，恥諸罪行，具足慚愧。思
0107a27: 維過患，於異熟業果，具足怖畏。諸根寂靜，諸有所作恒求令他
0108a01: 歡喜。若於人作饒益，或有愚人積生瞋惱，作不隨順行，違所欲
0108a02: 求，亦終不厭患，且生悲愍，謂彼是煩惱所生，自無主宰，故生此
0108a03: 心，應令彼離煩惱，勿令自己隨煩惱轉。如《經莊嚴論》云「恒常
0108a04: 思維彼由罪力不自主，具智慧者，於人勿執責罪心」等。又《四百
0108a05: 論》云：「瞋病由鬼所持，非由醫人所迷亂，能仁觀見諸煩惱，但
0108a06: 離煩惱不棄人。」
0108a07: 辰二、共通對治：
0108a08: 於諸無罪善事中，不損於己利有情，
0108a09: 猶如幻化無自性，應常堅持如是心。
0108a10: 無隨行自性諸罪之諸善事，多分以不損於己而能利益有情
0108a11: 為增上，由以通達空性般若攝持故，作事如幻化，常持其心令無
0108a12: 驕慢。
0108a13: 辰三、修對治加行之理：
0108a14: 得此殊勝有暇身，須經長劫熟思維，
0108a15: 應當堅持如是心，令不動搖如須彌。
0108a16: 費時經久備歷艱苦，方得此殊勝有暇之身，如是再再思維暇
0108a17: 滿大義難得，如前所說思維應成辦大義之心，應堅固執持，如須
0108a18: 彌山，無論如何終不動搖也。
0108a19: 丑二、學攝善法戒之理。分二：
0108a20: 寅一、斷除身執去不學戒之因；寅二、於修善應善巧。初中
0108a21: 分五：
0108a22: 卯一、於身不應貪著之喻；卯二、修身不淨觀；卯三、身不堅
0108a23: 實想；卯四、於身不應貪著之理；卯五、身速壞故應用以修善。今
0108a24: 初：
0108a25: 鳥鳶貪食死凜肉，互相攫奪與鬥爭，
0108a26: 死時汝心不知憂，今何為身起諍競。
0108a27: 執持此身為我所，何為防護勞汝心，
0109a01: 心與此身既別異，身之所屬心何涉。
0109a02: 人死之時鳥鳶等鳥，貪死屍肉，悉來攫其屍身，互相爭奪曳
0109a03: 之他處，心於其時不知憂惱，然則今時何故貪著於身而與諍競？
0109a04: 不應貪著也。以此之故，汝何故執此身為我所而愛樂守護之？
0109a05: 貪著此身能生眾多不可愛樂事故。若謂此身是自己之所切需，
0109a06: 汝心與身二者既各各別異，心既不久即捨此身，身亦捨心，身之
0109a07: 所屬於心何涉？不應執為我也。
0109a08: 卯二、修心不淨觀：
0109a09: 問愚癡心爾何故，不於木像而執持，
0109a10: 此不淨聚朽機輪，勤加防護有何益。
0109a11: 若謂從本以來久執為我不應棄捨，於無我中愚昧執我之愚
0109a12: 癡心，汝於不淨之身若執為我，何故於潔淨木像不執為我，而守
0109a13: 護此不淨聚積垢穢朽壞之機輪，是何理耶？不應貪著故。
0109a14: 卯三、身無堅實想。分二：
0109a15: 辰一、於身份分剖析而觀，毫無堅實法可保信者；辰二、於無
0109a16: 堅實法不應貪著。今初：
0109a17: 先從皮膚次第觀，以自慧心而分析，
0109a18: 血肉骨瑣聯絡中，般若利刃今剖割，
0109a19: 乃至骨骼悉分散，從頭至足當觀察，
0109a20: 此中有何堅實法，自身於此應熟觀。
0109a21: 從皮膚起，以己慧心，別餘身份，依次層層分析，實無堅實，
0109a22: 唯有血肉骨瑣網絡中，應以智慧刀，理解剖析。觀其有無堅實
0109a23: 法，骨等亦紛紛剖析，從頭至足，觀之自身，以慧觀察，此身中有
0109a24: 無堪忍觀尋之堅實法，可以保信之堅實法纖毫亦無也。
0109a25: 辰二、於無堅實法不應貪著：
0109a26: 如是雖已勤尋求，不見其中有堅實，
0109a27: 汝今何故堅貪著，於此軀骸勤守護。
0110a01: 如是勵力尋求，與此身中仍不見有堅實法，汝心今何故以貪
0110a02: 著愛染心，守護此身？於彼不應增上貪染也。
0110a03: 卯四、於身不應貪著之理：
0110a04: 汝既不能食不淨，汝亦不能飲膿血，
0110a05: 不能吸吮諸臟腑，此身於汝有何益，
0110a06: 唯為狐狸及鴟梟，供食啖故護此身。
0110a07: 雖然此身終有纖毫可貪著者，於身不應貪著，此身為不淨
0110a08: 蘊，汝既不能食身中所有不淨，膿血亦不可飲，如是腸胃等亦不
0110a09: 可吸食，身有何可供汝受用者，何所用之？若仍加守護，唯為供
0110a10: 狐狸鴟梟啖食是唯一應守護之因也。
0110a11: 卯五、身速壞故應以修善。分四：
0110a12: 辰一、速當死滅之身應以修善；辰二、不應貪著守護纖毫之
0110a13: 事不作之喻；辰三、既與雇值應令成辦所欲之事；辰四、應安立如
0110a14: 船之心成辦一切有情義利。今初：
0110a15: 如是圓滿有暇身，唯應倚彼成盛業，
0110a16: 汝今防護雖勤劬，死王於汝無悲愍，
0110a17: 奪取投之鳥獸食，其時於汝復何有。
0110a18: 此身由自性之門毫無需要，得暇滿全備之圓滿人身，唯應用
0110a19: 以成就善業，汝雖守護，不用以成辦所求義利，死王仍從汝手奪
0110a20: 之，毫無憐恤而斷其命，投之鳥獸，其時之心，任汝如何，決不能
0110a21: 不與彼相離也。
0110a22: 辰二、喻明不應貪著守護毫不作事：
0110a23: 若雇僕使不聽命，不應報酬與雇值，
0110a24: 此身受雇復他往，何用辛勤與衣食。
0110a25: 譬如世間僕使，不聽命作事，主人亦不與衣食等，辭而去之。
0110a26: 勵力奉養聘請此身，仍不聽主宰而他往，為汝計者，汝何苦辛勤
0110a27: 奉養之，不應爾也。
0111a01: 辰三、既與雇值應令成辦所欲之事：
0111a02: 於彼已酬傭雇資，今須令作我家事，
0111a03: 於彼若無利可圖，何苦一切皆施予。
0111a04: 若於此身已與養命之緣衣食等以為傭值，今應令我之義利
0111a05: 善業，不應於此身衣食等悉皆施予而毫無利益也。
0111a06: 辰四、應安立如船之心成辦一切有情義利：
0111a07: 於身建立如船想，若往若來所依託，
0111a08: 為成有情義利故，此身重名如意殊。
0111a09: 此身僅為勉成善事往來所依，故應於彼建立如船之心，依彼
0111a10: 能渡生死大海，為成辦有情義利故，應轉成如牟尼寶大覺果位之
0111a11: 身也。
0111a12: 寅二、於修善應善巧。分三：
0111a13: 卯一、庸常細行悉應莊嚴；卯二、與他為伴應善巧；卯三、於
0111a14: 三門作業應善巧。初中分三：
0111a15: 辰一、遇他人時當如何；辰二、舉置器物時當如何；辰三、隨
0111a16: 智慧行成諸所作。今初：
0111a17: 如是自身得自在，常時悅豫含笑顏，
0111a18: 顰眉蹙額若見時，是為親友正直語。
0111a19: 如是於自身心能自主宰，常對他人舒顏含笑，若悉見顰眉蹙
0111a20: 額愁容者，是為眾生親密善友，當發言時，應作質直語也。
0111a21: 辰二、舉置器物時當如何：
0111a22: 慎勿投擲床座等，輕率粗浮令有聲。
0111a23: 勿不經意率爾投擲床座等器具，令大聲震動，損惱他人故。
0111a24: 辰三、隨智慧行成諸所作：
0111a25: 若啟戶時勿粗猛，恒時謹畏悅他意，
0111a26: 猶如水鳥貓狸賊，躡足潛行勿有聲，
0111a27: 欲成所求大義利，佛言恒應如是行。
0112a01: 啟戶勿粗猛有聲，致驚室內之人，常應作生福生樂之威儀，
0112a02: 威儀嫻雅能成義利。喻如水鳥貓狸及竊賊等，悄聲匿跡而行，能
0112a03: 成各各現前所求之事。佛言諸發願菩薩，常應行於如是威儀也。
0112a04: 卯二、與他為伴應善巧無罪。分五：
0112a05: 辰一、作饒益語應如何；辰二、於作諦實語者應如何；辰三、
0112a06: 於作福德者應如何；辰四、讚他功德時當如何；辰五、隨喜他善之
0112a07: 功德。今初：
0112a08: 於他善巧而勸請，未請而作饒益語，
0112a09: 歡喜恭敬頂戴持，謙下恒求居學地。
0112a10: 於他善巧勸請善法加行求得教授，或己未請而彼為我作饒
0112a11: 益語，當歡顏恭敬頂戴受持，恒離驕慢，善自檢束，於一切人前咸
0112a12: 居學者之地。
0112a13: 辰二、於作諦實語者應如何：
0112a14: 於諸一切善言詞，應悉讚揚稱善說。
0112a15: 於一切說諦實語之善言，應贊言善哉。
0112a16: 辰三、於作福德者應如何：
0112a17: 若見他人作福事，當善稱揚生歡喜。
0112a18: 若見他人作供養三寶等福德，應現前讚揚，並善發歡喜踊躍
0112a19: 之心。
0112a20: 辰四、讚他功德時當如何：
0112a21: 讚他功德勿面諛，聞讚他善當隨許，
0112a22: 若聞人稱自功德，唯應知為功德事。
0112a23: 若恐現前稱說令其面愧，當背其人讚其功德，若聞人讚他人
0112a24: 功德，當隨許言「實爾」。若聞人讚己功德，當以無驕慢心，觀己
0112a25: 有無所說功德，若有應知是有功德事，不應起驕傲心。
0112a26: 辰五、隨喜他善之功德：
0112a27: 一切精進悉隨喜，重價難購極珍罕，
0113a01: 由是隨喜功德故，現當歡喜受大樂。
0113a02: 現生於我無衰損，後世亦得多安樂，
0113a03: 若不隨喜現生苦，後世還成眾苦因。
0113a04: 於菩薩三門精進一切隨喜故，此隨喜心重價難購極為希有，
0113a05: 由如是隨喜功德，今生不受他人嫉妒，能備受歡喜安樂。修隨喜
0113a06: 於己現生受用等是否有損？當然無有，後世復能得大安樂故。
0113a07: 若不爾者，於他功德生瞋恨心，由斯過失，現世心憂身苦，後世復
0113a08: 能生大苦受。
0113a09: 卯三、於三門作業應善巧。分三：
0113a10: 辰一、語時如何；辰二、視時如何；辰三、唯應作屬於善業之
0113a11: 事。今初：
0113a12: 志誠發心義聯屬，文義顯明令歡喜，
0113a13: 遠離貪瞋善說詞，軟語及時應當說。
0113a14: 與他談論時，出於至誠，前後聯貫，文義顯明易曉，適悅人
0113a15: 意，發起心無貪瞋，軟語善說，多少適時，應如是說，如《十地經
0113a16: 論》所說。
0113a17: 辰二、視時如何：
0113a18: 目一切有情時，思維我當未成佛，
0113a19: 唯依彼等為因緣，舒顏平視慈祥目。
0113a20: 目有情時，如渴逼惱飲清冷泉清涼適悅。作是思維，我依
0113a21: 彼等即得成佛，引發意樂，於彼有情應慈眼瞻視。
0113a22: 辰三、唯作有關善業之事。分三：
0113a23: 巳一、應於殊勝福田佈施；
0113a24: 巳二、於諸善業以自力成；巳三、令善法輾轉殊勝觀察需要
0113a25: 而作。今初：
0113a26: 恒常現行貪著起，或復由其對治心，
0113a27: 於諸功德及恩田，苦惱悲田成大善。
0114a01: 恒常如流修積善法現行貪著謂猛利慾樂，對治法謂無貪等
0114a02: 相違品，以此發起心，於三寶等殊勝功德福田、父母等恩田、貧窮
0114a03: 等悲田而行供施，能成大善，應勉為之。
0114a04: 巳二、於諸善業以自力成辦：
0114a05: 善巧止作具淨信，我應常修諸善業，
0114a06: 一切善行不待他，勇毅精勤自擔荷。
0114a07: 於取捨進退善巧，且於善法具足淨信，我應常時修諸善法，
0114a08: 非如唯由他教而作，於諸善業亦不觀待他助也。
0114a09: 巳三、令善法輾轉殊勝觀察需要而行：
0114a10: 佈施等等波羅蜜，輾轉向上趣殊勝，
0114a11: 勿為細行傷大節，志在利他大義利。
0114a12: 佈施乃至般若等波羅蜜，應令展轉增上而行，於施戒等，非
0114a13: 必要之小善，勿過矜持，應於大善致力。若力不能並行，當密護
0114a14: 其大者，而顯捨其小者。大小云何安立耶？如現世自利他利二
0114a15: 者不可得益，當以他利為重也。
0114a16: 丑三、學饒益有情戒之理。分三：
0114a17: 寅一、承許利他；寅二、自離罪染攝受他行；寅三、隨護有情
0114a18: 心離罪染行。今初：
0114a19: 如是知已為利他，應當恒時住勤勇，
0114a20: 具大悲心遠見者，諸制止事亦開許。
0114a21: 如先所說之菩薩，於取捨處悉了知已，應常為他利而住精
0114a22: 進。為他利故有多種應作之事，自身當為罪行所染。具大悲心
0114a23: 之佛，於久遠秘藏之事，亦現量觀見身語七支不善，諸於求自利
0114a24: 為主之聲聞所遮心者，於相應時，於諸菩薩，亦加開許，不惟無
0114a25: 罪，且成大功德。《大密方便善巧經》云：「商主以大悲心殺一惡
0114a26: 人，摧壞多劫生死流轉。」亦如《婆羅門童子出曜經》所說也。然
0114a27: 大悲心深遠見所說身語七支開許，惟為菩薩說也。
0115a01: 寅二、自離罪染攝受他行。分二：
0115a02: 卯一、財攝受；卯二、法攝受。初中分三：
0115a03: 辰一、衣食施不施之差別；辰二、為細事不應傷身；辰三、施
0115a04: 身之時及因。今初：
0115a05: 飲食適量足支身，三衣以外悉分施，
0115a06: 顛倒墮落無衣怙，同住禁戒悉應分。
0115a07: 受食之時，於諸顛倒墮落之畜生餓鬼，無依怙之病者，若有
0115a08: 同住禁戒之同梵行者，悉應分與一分，經云「自於一切受用亦應
0115a09: 知量」，謂應知量而食，離依食所生之罪，如親友嘗所說而發心。
0115a10: 菩薩比丘大衣、上衣、作務衣三法衣之外，有餘資具應以佈施。
0115a11: 三法衣之外有餘資具應施，唯有一種更無有餘則不應施，障梵行
0115a12: 故。
0115a13: 辰二、為細故不應傷身：
0115a14: 正法修行所依身，為他瑣屑不應損，
0115a15: 如是若能善將護，有情意樂速圓滿。
0115a16: 若能善護自身，為正法修行所依能成自他廣大義利，為利他
0115a17: 瑣屑之事，不應傷損，應如護瘡傷，善恃護之。若能如是依暇滿
0115a18: 身圓滿三學，便能令有情意樂速疾圓滿故。如《四百論》云：「雖
0115a19: 見身如仇，仍應加恃護，具戒若長壽，能成大福德。」
0115a20: 辰三、施身之時及因：
0115a21: 悲心意樂不清淨，不應輕易而施身，
0115a22: 任於此生或他世，捨身當為大義因。
0115a23: 菩薩雖從初以來，已將身等誠心施與有情，然遇乞身肉等難
0115a24: 行苦行，將生厭患退悔之心，故愛他如自之悲心意樂未清淨，不
0115a25: 應作施身之加行，如《集學處論》引經廣說，非時捨身是魔業故。
0115a26: 若自心已離慳吝等施障，為無遇圓滿大義時，無論現生他世必為
0115a27: 成辦大義利之時，始捨身也。
0116a01: 卯二、法攝受。分三：
0116a02: 辰一、聽者身威儀不具不應說法；辰二、觀機意樂差別；辰
0116a03: 三、於樂大乘者不應說小法。今初：
0116a04: 於不敬者不說法，若無病患衣纏頸，
0116a05: 擎持蓋杖及刀劍，覆頭人等皆不宜。
0116a06: 於法及說法人不恭敬者，不應為說法。若威儀不具纏首，持
0116a07: 蓋杖刀劍，以衣等覆頭等，亦不應為說法也。
0116a08: 辰二、觀機意樂差別：
0116a09: 於劣慧說深廣法，無男子共教女人，
0116a10: 於大小乘諸法要，等應恭敬悉修行。
0116a11: 於非器意樂下劣者，勿說深廣法。若無男子唯有女人不應
0116a12: 為說法。如大小乘等高下之法，若分別好惡是非，是否成佛方
0116a13: 便，悉成斷滅佛法之說，故悉應平等恭敬普皆修行。
0116a14: 辰三、於樂大乘者不應說小法：
0116a15: 若已轉為大乘器，說小乘法非所宜，
0116a16: 一切戒行無棄捨，勿以經咒惑他人。
0116a17: 若已轉為廣大法器，具足大乘種性，如引入聲聞乘，為說小
0116a18: 乘法，則非所宜。佛說成墮故。律儀戒仍應普皆修行，不得棄
0116a19: 捨，於堪能法器，為說但念誦經咒即成清淨，是以經咒惑他人，非
0116a20: 所應也。
0116a21: 寅三、隨護有情行離罪染行。分二：卯一、廣說；卯二、攝義。
0116a22: 初中分三：
0116a23: 辰一、防止身失威儀令他不信；辰二、指示道路等時應如何；
0116a24: 辰三、睡時威儀應如何。今初：
0116a25: 凡棄楊枝及涕唾，應擇背人隱蔽處，
0116a26: 大小便行作淨水，棄近人處所應訶。
0116a27: 食時勿含飯盈口，嚼飯作聲張口食，
0117a01: 舒足蹲踞非威儀，二手交摩亦不應。
0117a02: 騎乘床榻等坐處，不應與他婦女共，
0117a03: 能令世人不信事，知應防止勿令見。
0117a04: 通常律藏所說諸細行，出家菩薩亦應守護，除開許時，能令
0117a05: 他人生不信心。在家菩薩亦守護。棄漱口之楊枝及涕唾等，應
0117a06: 以土掩之。便溺等作淨及通常所用之水，若棄院內，為諸天所
0117a07: 訶，不應棄於其處。含飯盈口，呷呷作聲大張口而食，皆所不應。
0117a08: 坐於座上勿舒足而坐。勿以兩手同手互相摩擦，次第而摩無過。
0117a09: 坐於馬等騎乘床榻等坐具，勿與他婦女共，在家菩薩與非己眷屬
0117a10: 之他婦女共坐亦不應也。總之一切威儀，凡能令世人不信者，悉
0117a11: 勿令現見，己所不知者，於彼時處，應問知而防止。
0117a12: 辰二、指示道路等時應如何：
0117a13: 若欲於他作指示，勿用左手而指麾，
0117a14: 當具恭敬舉右手，指示道途亦應爾。
0117a15: 不可輕躁猛搖手，不可粗莽出高聲，
0117a16: 輕動其手微彈指，否則不順威儀行。
0117a17: 於他作指示時，不應以左手一指指之，便成輕慢之舉故，應
0117a18: 具恭敬以右手向上諸指悉指示之，指示道路亦應如是。無故不
0117a19: 應過分猛搖其手，成輕躁故。應輕搖其手彈指作聲，若對他作甚
0117a20: 大高聲，亦非威儀也。
0117a21: 辰三、睡時威儀應如何：
0117a22: 應如世尊涅槃時，向所欲處獅子臥，
0117a23: 正知速疾思早起，最初定應如是行。
0117a24: 睡時應如大師示現涅槃相時，獅子臥法，頭向所欲之方，右
0117a25: 脅而臥，左足壓右足上，頭枕右手，法衣嚴覆而臥，睡時依正念
0117a26: 知，於善所緣顯明作想，思維明當早起，最初睡時，決定應作如是
0117a27: 加行，思維睡眠增長身力之後，當勤修善法，應如是而睡也。
0118a01: 卯二、攝義：
0118a02: 菩提薩埵之所行，經論所言雖無量，
0118a03: 淨治其心之所行，此是定須修行事。
0118a04: 經論所言施等菩薩行，有無量差別，若不能悉皆如說修行，
0118a05: 唯最初淨治自心之行如前所說，定能悉皆修行，爾許是所應修
0118a06: 也。
0118a07: 子四、學處完全圓滿之方便。分二：
0118a08: 丑一、廣說；丑二、攝結。初中分四：
0118a09: 寅一、能令學處清淨之因；寅二、學處之體；寅三、所為；寅
0118a10: 四、從何聞思。今初：
0118a11: 日夜六時各三次，應須讀誦三聚戒，
0118a12: 依於三寶菩提心，罪墮殘餘令消滅。
0118a13: 雖致力學處仍有罪染，又當如何耶？若為根本墮所染，應如
0118a14: 《集學處論》所云：「夢見虛空藏菩薩，現前安住求懺悔。」既懺悔
0118a15: 已，別重受。中下犯及四十六惡作，及如《集學處論》所說之諸
0118a16: 罪，若有違犯，應日夜各三次誦三聚戒，是懺罪集福，能令善根無
0118a17: 盡增長之方便。復應依止皈依三寶及菩提心，如前所說，由四力
0118a18: 完備之門，消滅殘餘罪墮。
0118a19: 寅二、學處之體：
0118a20: 不論為自或為他，任何時處何作行，
0118a21: 如經所言諸學處，於彼時處當勤學，
0118a22: 佛子未學之學處，任於何處亦無有，
0118a23: 如是住戒善巧者，有何福德不能生。
0118a24: 不論為自利或為利他，任何時處，三門作何加行，悉應勵力，
0118a25: 如佛於學處所說，何事於何處應如何行，即如是離諸過染而行。
0118a26: 佛子菩薩未學之事，所知法中決定無有。於一切處如是安住學
0118a27: 處之善巧者，決不能不生福德，不應生不信之心也。
0119a01: 寅三、所為。分二：
0119a02: 卯一、善根迴向一切有情義利；卯二、大乘善知識及學處，終
0119a03: 不捨離。今初：
0119a04: 或於現行或加行，唯利有情不為餘，
0119a05: 唯為利益有情故，一切迴向菩提因。
0119a06: 現前或輾轉能成有情義利之外，不作別餘之事。唯為有情
0119a07: 義利，一切善根悉迴向菩提故。
0119a08: 卯二、於大乘善知識安住學處者，終不捨離：
0119a09: 常時依止善知識，大乘法義善巧者，
0119a10: 安住最勝菩薩戒，寧失身命不捨離。
0119a11: 大乘善知識者，謂於大乘法義悉皆善巧，安住菩薩殊勝戒
0119a12: 者，於彼常應依止，寧失身命亦不捨離。
0119a13: 寅四、從何聞思。分二：
0119a14: 卯一、依經學；卯二、依論學。今初：
0119a15: 如《密嚴經》能害喻，依師之理當修學，
0119a16: 此外別餘如來教，讀誦諸經可了知。
0119a17: 諸經示菩薩學處，是故應當勤誦經，
0119a18: 特於虛空藏戒經，最初受戒當先誦。
0119a19: 如《密嚴經》載能害之事，廣說依師之理云「善男子，若諸菩
0119a20: 薩，真為善知識所攝受者，必不墮惡趣」云等應當學。復次本論
0119a21: 所說應學處及佛說別餘學處，誦諸大乘經應知。諸經廣明諸學
0119a22: 處，故應讀經也。特於初受戒者，《虛空藏經》首當閱讀。
0119a23: 卯二、依論學：
0119a24: 何故常時當學行，於彼論中多宣說，
0119a25: 集諸菩薩學處論，定須再再勤瀏覽。
0119a26: 又復若樂總略者，當觀諸經集論文，
0119a27: 聖者龍樹所作論，卷二定須勤閱讀。
0120a01: 何故常須學行？謂彼《集學處論》中，於身財善根等，應捨應
0120a02: 護以三十二科之門，極廣宣說，故於彼論定須再再瀏覽。又若不
0120a03: 能如是廣學者，本論主所造諸經集論文較略，應觀龍樹菩薩作之
0120a04: 《諸經集論》卷二，應勉力閱讀。
0120a05: 丑二、攝結：
0120a06: 若於其中未遮止，是所所許可行事，
0120a07: 為護世間眾生心，見為學處應修行。
0120a08: 凡諸經論中遮止者應斷，未遮止者應行，為護世人之心免其
0120a09: 不信，見是菩薩學處，即應正修行也。
0120a10: 癸二、結歸應須實修非唯空言。分二：
0120a11: 子一、於學處悉應以正念正知守護；子二、實行之義。今初：
0120a12: 於自身心應隨時，數數審觀毋放任，
0120a13: 總攝而言唯此法，是護正知之行相。
0120a14: 於身語及意一切時中，應以了知於學處違順，是否為無記或
0120a15: 煩惱自在轉之般若，再再觀察，總攝而言，唯此是守護正知不失
0120a16: 壞之性相也。
0120a17: 子二、實行之義：
0120a18: 此事實踐須躬行，唯誦文詞有何益，
0120a19: 豈有徒誦醫方文，便能療愈諸病者。
0120a20: 如是知已，應身修加行，實踐此事，若無修行唯多誦名數文
0120a21: 詞，有何利益？毫無所補。譬如醫生但誦藥方，能有益於病人
0120a22: 否？無所益也。
0120a23: 總之，雖有三聚戒，而律儀戒別解脫戒正制及其共學，於初
0120a24: 學特為重要，彼能守則其餘一切皆能守，彼不能守則其餘一切皆
0120a25: 不能守，故《集論》說失壞律儀戒，則一切皆失壞也。執言別解脫
0120a26: 戒是聲聞法，別求菩薩所學者，是不了此義之大錯誤。攝善法戒
0120a27: 及饒益有情戒之根本，為學於斷除自性罪之律儀戒，及於防護諸
0121a01: 律儀相違品之心再再依止，彼亦即是具足六度而修行也。
0121a02: 攝頌云：若人能於三士道次第，以彼修行而為心要者，依於
0121a03: 守護正念與正知，此理應當常時善巧行。
0121a04: 壬二、出品名：
0121a05: 入菩薩行論廣解佛子津梁釋守護正知品第五
