0245c01: 大方廣佛華嚴經綱要卷第七十五
0245c02: 于闐國三藏沙門實叉難陀　譯經
0245c03: 清涼山大華嚴寺沙門澄觀　疏義
0245c04: 明匡山法雲寺憨山沙門德清提挈
0245c05: 入法界品第三十九之十六
0245c06: 爾時善財童子。向迦毗羅城思惟修習受生解脫。增
0245c07: 長廣大憶念不捨。漸次遊行至菩薩集會普現法界
0245c08: 光明講堂。其中有神號無憂德。與一萬主宮殿神。俱
0245c09: 來迎善財。作如是言。善來丈夫。有大智慧。有大勇猛。
0245c10: 能修菩薩不可思議自在解脫。心恒不捨廣大誓願。
0245c11: 善能觀察諸法境界。安住法城。入於無量諸方便門。
0245c12: 成就如來功德大海。得妙辯才善調眾生。獲聖智身
0245c13: 恒順修行。知諸眾生心行差別。令其歡喜趣向佛道。
0245c14: 我觀仁者修諸妙行心無暫懈。威儀所行悉皆清淨。
0245c15: 汝當不久得諸如來清淨莊嚴無上三業。以諸相好
0245c16: 莊嚴其身。以十力智瑩飾其心。遊諸世間。我觀仁者
0245c17: 勇猛精進而無有比。不久當得普見三世一切諸佛
0245c18: 聽受其法。不久當得一切菩薩禪定解脫諸三昧樂。
0245c19: 不久當入諸佛如來甚深解脫。何以故。見善知識親
0245c20: 近供養。聽受其教憶念修行。不懈不退。無憂無悔。無
0245c21: 有障礙。魔及魔民不能為難。不久當成無上果故。善
0245c22: 財童子言。聖者。如向所說願我皆得。聖者。我願一切
0245c23: 眾生息諸熱惱。離諸惡業。生諸安樂。修諸淨行。聖者。
0245c24: 一切眾生起諸煩惱。造諸惡業。墮諸惡趣。若身若心
0246a01: 恒受楚毒。菩薩見已巳心生憂惱。聖者。譬如有人唯有
0246a02: 一子。愛念情至。忽見被人割截支體。其心痛切不能
0246a03: 自安。菩薩摩訶薩亦復如是。見諸眾生以煩惱業墮
0246a04: 三惡趣受種種苦。心大憂惱。若見眾生起身語意三
0246a05: 種善業生天人趣受身心樂。菩薩爾時生大歡喜。何
0246a06: 以故。菩薩不自為故求一切智。不貪生死諸欲快樂。
0246a07: 不隨想倒見倒心倒諸結隨眠愛見力轉。不起眾生
0246a08: 種種樂想。亦不味著諸禪定樂。非有障礙疲厭退轉
0246a09: 住於生死。但見眾生於諸有中具受無量種種諸苦。
0246a10: 起大悲心。以大願力而普攝取。悲願力故修菩薩行。
0246a11: 為斷一切眾生煩惱。為求如來一切智智。為供養一
0246a12: 切諸佛如來。為嚴淨一切廣大國土。為淨治一切眾
0246a13: 生樂欲及其所有身心諸行。於生死中無有疲厭。聖
0246a14: 者。菩薩摩訶薩於諸眾生為莊嚴。令生人天富貴樂
0246a15: 故。為父母。為其安立菩提心故。為養育令其成就菩
0246a16: 薩道故。為衛護令其遠離三惡道故。為船師令其得
0246a17: 度生死海故。為歸依令捨諸魔煩惱怖故。為究竟令
0246a18: 其永得清涼樂故。為津濟令入一切諸佛海故。為導
0246a19: 師令至一切法寶州故。為妙華開敷諸佛功德心故。
0246a20: 為嚴具常放福德智慧光故。為可樂凡有所作悉端
0246a21: 嚴故。為可尊遠離一切諸惡業故。為普賢具足一切
0246a22: 端嚴身故。為大明常放智慧淨光明故。為大雲常雨
0246a23: 一切甘露法故。聖者菩薩如是修諸行時。令一切眾
0246a24: 生皆生愛樂具足法樂。爾時善財童子將升法堂。其
0246b01: 無憂德及諸神眾以出過諸天上妙華鬘塗香末香
0246b02: 及以種種寶莊嚴具。散善財上。而說頌言。
0246b03: 汝今出世間為世大明燈普為諸眾生
0246b04: 勤求無上覺無量億千劫難可得見汝
0246b05: 功德日今出滅除諸世闇汝見諸眾生
0246b06: 顛倒惑所覆而興大悲意求證無師道
0246b07: 汝以清淨心尋求佛菩提承事善知識
0246b08: 不自惜身命汝於諸世間無依無所著
0246b09: 其心普無礙清淨如空汝修菩提行
0246b10: 功德悉圓滿放大智慧光普照一切世
0246b11: 汝不離世間亦不著於世行世無障礙
0246b12: 如風遊空譬如火災起一切無能滅
0246b13: 汝修菩提行精進火亦然勇猛大精進
0246b14: 堅固不可動金剛慧師子遊行無所畏
0246b15: 一切法界中所有諸剎海汝悉能往詣
0246b16: 親近善知識
0246b17: 爾時無憂德神說此頌已巳。為愛樂法故隨逐善財恒
0246b18: 不捨離。爾時善財童子。入普現法界光明講堂。周
0246b19: 推求彼釋氏女。見在堂內坐寶蓮華師子之座。八萬
0246b20: 四千采女所共圍繞。是諸采女靡不皆從王種中生。
0246b21: 悉於過去修菩薩行同種善根。布施愛語普攝眾生
0246b22: 已巳能明見一切智境。已巳共修集佛菩提行。恒住正定。
0246b23: 常遊大悲。普攝眾生猶如一子。慈心具足眷屬清淨。
0246b24: 已巳於過去成就菩薩不可思議善巧方便。皆於阿耨
0246c01: 多羅三藐三菩提得不退轉。具足菩薩諸波羅蜜。離
0246c02: 諸取著。不樂生死。雖行諸有心常清淨。恒勤觀察一
0246c03: 切智道。離障蓋網超諸著處。從於法身而示化形。生
0246c04: 普賢行長菩薩力。智日慧燈悉已巳圓滿。爾時善財童
0246c05: 子詣彼釋女瞿波之所。頂禮其足。合掌而住。作如是
0246c06: 言。聖者。我已巳先發阿耨多羅三藐三菩提心。而未知
0246c07: 菩薩云何於生死中而不為生死過患所染。了法自
0246c08: 性而不住聲聞辟支佛地。具足佛法而修菩薩行。住
0246c09: 菩薩地而入佛境界。超過世間而於世受生。成就法
0246c10: 身而示現無邊種種色身。證無相法而為眾生示現
0246c11: 諸相。知法無說而廣為眾生演說諸法。知眾生空而
0246c12: 恒不捨化眾生事。雖知諸佛不生不滅而勤供養無
0246c13: 有退轉。雖知諸法無業無報而修諸善行恒不止息。
0246c14: 時瞿波女告善財言。善哉善哉。善男子。汝今能問菩
0246c15: 薩摩訶薩如是行法。修習普賢諸行願者。能如是問。
0246c16: 諦聽諦聽。善思念之。我當承佛神力。為汝宣說。善男
0246c17: 子。若諸菩薩成就十法。則能圓滿因陀羅網普智光
0246c18: 明菩薩之行。何等為十。所謂依善知識故。得廣大勝
0246c19: 解故。得清淨欲樂故。集一切福智故。於諸佛所聽聞
0246c20: 法故。心恒不捨三世佛故。同於一切菩薩行故。一切
0246c21: 如來所護念故。大悲妙願皆清淨故。能以智力普斷
0246c22: 一切諸生死故。是為十。若諸菩薩成就此法。則能圓
0246c23: 滿因陀羅網普智光明菩薩之行。佛子。若菩薩親近
0246c24: 善知識。則能精進不退。修習出生無盡佛法。佛子。菩
0247a01: 薩以十種法承事善知識。何等為十。所謂於自身命
0247a02: 無所顧惜。於世樂具心不貪求。知一切法性皆平等
0247a03: 永不退捨一切智願。觀察一切法界實相。心恒捨離
0247a04: 一切有海。知法如空心無所依。成就一切菩薩大願。
0247a05: 常能示現一切剎海。淨修菩薩無礙智輪。佛子。應以
0247a06: 此法承事一切諸善知識無所違逆。爾時釋迦瞿波
0247a07: 女。欲重明此義。承佛神力。觀察十方。而說頌言。
0247a08: 菩薩為利諸生正念親承善知識
0247a09: 敬之如佛心無怠此行於世帝網行
0247a10: 勝解廣大如空一切三世悉入中
0247a11: 國土眾生佛皆爾此是普智光明行
0247a12: 志樂如空無有際永斷煩惱離諸垢
0247a13: 一切佛所修功德此行於世身雲行
0247a14: 菩薩修習一切智不可思議功德海
0247a15: 淨諸福德智慧身此行於世不染行
0247a16: 一切諸佛如來所聽受其法無厭足
0247a17: 能生實相智慧燈此行於世普照行
0247a18: 十方諸佛無有量一念一切悉能入
0247a19: 心恒不捨諸如來此向菩提大願行
0247a20: 能入諸佛大眾會一切菩薩三昧海
0247a21: 願海及以方便海此行於世帝網行
0247a22: 一切諸佛所加持盡未來際無邊劫
0247a23: 處處修行普賢道此是菩薩分身行
0247a24: 見諸眾生受大苦起大慈悲現世間
0247b01: 演法光明除闇冥此是菩薩智日行
0247b02: 見諸眾生在諸趣為集無邊諸法輪
0247b03: 令其永斷生死流此是修行普賢行
0247b04: 菩薩修行此方便隨眾生心而現身
0247b05: 普於一切諸趣中化度無量諸含識
0247b06: 以大慈悲方便力普世間而現身
0247b07: 隨其解欲為說法皆令趣向菩提道
0247b08: 時釋迦瞿波說此頌已巳。告善財童子言。善男子。我已巳
0247b09: 成就觀察一切菩薩三昧海解脫門。善財言。大聖。此
0247b10: 解脫門境界云何。答言。善男子。我入此解脫。知此娑
0247b11: 婆世界佛剎微塵數劫所有眾生於諸趣中死此生
0247b12: 彼。作善作惡受諸果報。有求出離不求出離。正定邪
0247b13: 定及以不定。有煩惱善根無煩惱善根。具足善根不
0247b14: 具足善根。不善根所攝善根。善根所攝不善根。如是
0247b15: 所集善不善法我皆知見。又彼劫中所有諸佛名號
0247b16: 次第我悉了知。彼佛世尊從初發心及以方便求一
0247b17: 切智。出生一切諸大願海。供養諸佛修菩薩行。成等
0247b18: 正覺轉妙法輪。現大神通化度眾生我悉了知。亦知
0247b19: 彼佛眾會差別。其眾會中有諸眾生。依聲聞乘而得
0247b20: 出離。其聲聞眾過去修習一切善根。及其所得種種
0247b21: 智慧我悉了知。有諸眾生依獨覺乘而得出離。其諸
0247b22: 獨覺所有善根。所得菩提寂滅解脫神通變化成熟
0247b23: 眾生入於涅槃我悉了知。亦知彼佛諸菩薩眾。其諸
0247b24: 菩薩從初發心修習善根。出生無量諸大願行。成就
0247c01: 滿足諸波羅蜜。種種莊嚴菩薩之道。以自在力入菩
0247c02: 薩地。住菩薩地觀菩薩地淨菩薩地。菩薩地相。菩薩
0247c03: 地智。菩薩攝智。菩薩教化眾生智。菩薩建立智。菩薩
0247c04: 廣大行境界。菩薩神通行。菩薩三昧海。菩薩方便。菩
0247c05: 薩於念念中所入三昧海。所得一切智光明。所獲一
0247c06: 切智電光雲。所得實相忍。所通達一切智。所住剎海。
0247c07: 所入法海。所知眾生海。所住方便。所發誓願。所現神
0247c08: 通我悉了知。善男子。此娑婆世界盡未來際所有劫
0247c09: 海展轉不斷我皆了知。如知娑婆世界。亦知娑婆世
0247c10: 界內微塵數世界。亦知娑婆世界內一切世界。亦知
0247c11: 娑婆世界微塵內所有世界。亦知娑婆世界外十方
0247c12: 無間所住世界。亦知娑婆世界世界種所攝世界。亦
0247c13: 知毗盧遮那世尊此華藏世界海中十方無量諸世
0247c14: 界種所攝世界。所謂世界廣博。世界安立。世界輪。世
0247c15: 界場。世界差別。世界轉。世界蓮華。世界須彌。世界名
0247c16: 號。盡此世界海一切世界。由毗盧遮那世尊本願力
0247c17: 故。我悉能知亦能憶念。亦念如來往昔所有諸因緣
0247c18: 海。所謂修習一切諸乘方便。無量劫中住菩薩行淨
0247c19: 佛國土教化眾生。承事諸佛。造立住處。聽受說法獲
0247c20: 諸三昧。得諸自在。修檀波羅蜜入佛功德海。持戒苦
0247c21: 行。具足諸忍。勇猛精進。成就諸禪。圓滿淨慧。於一切
0247c22: 處示現受生。普賢行願悉皆清淨。普入諸剎。普淨佛
0247c23: 土。普入一切如來智海。普攝一切諸佛菩提。得於如
0247c24: 來大智光明。證於諸佛一切智性。成等正覺轉妙法
0248a01: 輪。及其所有道場眾會。其眾會中一切眾生往世已巳
0248a02: 來所種善根。從初發心成熟眾生。修行方便念念增
0248a03: 長獲諸三昧神通解脫。如是一切我悉了知。何以故。
0248a04: 我此解脫能知一切眾生心行。一切眾生修行善根。
0248a05: 一切眾生雜染清淨。一切眾生種種差別。一切聲聞
0248a06: 諸三昧門。一切緣覺寂靜三昧神通解脫。一切菩薩
0248a07: 一切如來解脫光明皆了知故。爾時善財童子白瞿
0248a08: 波言。聖者。得此解脫其已巳久如。答言。善男子。我於往
0248a09: 世過佛剎微塵數劫。有劫名勝行。世界名無畏。彼世
0248a10: 界中有四天下名為安隱。其四天下閻浮提中有一
0248a11: 王城名高勝樹。於八十王城中最為上首。彼時有王
0248a12: 名曰財主。其王具有六萬采女五百大臣五百王子。
0248a13: 其諸王子皆悉勇健能伏冤敵。其王太子名威德主。
0248a14: 端正殊特人所樂見。足下平滿輪相備具。足趺隆起。
0248a15: 手足指間皆有網縵。足根齊正。手足柔。伊尼耶鹿
0248a16: 王。七處圓滿。陰藏隱密。其身上分如師子王。兩肩
0248a17: 平滿。雙臂長。身相端直。頸文三道。頰如師子。具四
0248a18: 十齒悉皆齊密。四牙鮮白。其舌長廣出梵音聲。眼目
0248a19: 紺青。睫如牛王。眉間毫相。頂上肉髻。皮膚細如真
0248a20: 金色。身毛上靡。髮帝青色。其身洪滿如尼拘陀樹。爾
0248a21: 時太子受父王教。與十千采女詣香牙園遊觀戲樂。
0248a22: 太子是時乘妙寶車。其車具有種種嚴飾。置大摩尼
0248a23: 師子之座而坐其上。五百采女各就寶繩牽馭而行。
0248a24: 進止有度不遲不速。百千萬人持諸寶蓋。百千萬人
0248b01: 持諸寶幢。百千萬人持諸寶旛。百千萬人作諸妓樂。
0248b02: 百千萬人燒諸名香。百千萬人散諸妙華。前後圍繞
0248b03: 而為翊從。道路平正無有高下。眾寶雜華散布其上。
0248b04: 寶樹行列寶網彌覆。種種樓閣延袤其間。其樓閣中
0248b05: 或有積聚種種珍寶。或有陳列諸莊嚴具。或有供設
0248b06: 種種飲食。或有懸布種種衣服。或有備擬諸資生物。
0248b07: 或復安置端正女人。及以無量僮僕侍從。隨有所須
0248b08: 悉皆施與。時有母人名為善現。將一童女名具足妙
0248b09: 德。顏容端正色相嚴潔。洪纖得所修短合度。目髮紺
0248b10: 青。聲如梵音。善達工巧。精通辯論。恭勤匪懈。慈愍不
0248b11: 害。具足慚愧柔和質直。離癡寡欲無諸諂誑。乘妙寶
0248b12: 車。采女圍繞。及與其母從王城出先太子行。見其太
0248b13: 子言辭諷詠。心生愛染而白母言。我心願得敬事此
0248b14: 人。若不遂情當自殞滅。母告女言莫生此念。何以故
0248b15: 此甚難得。此人具足輪王諸相。後當嗣位作轉輪王。
0248b16: 有寶女出騰空自在。我等卑賤非其匹偶。此處難得
0248b17: 勿生是念。彼香牙園側有一道場名法雲光明。時有
0248b18: 如來名勝日身。十號具足。於中出現已巳經七日。時彼
0248b19: 童女暫時假寐。夢見彼佛。從夢覺已巳空中有天而告
0248b20: 之言。勝日身如來於法雲光明道場成等正覺已巳經
0248b21: 七日。諸菩薩眾前後圍繞。天龍夜叉乾闥婆。阿修羅。
0248b22: 迦樓羅。緊那羅。摩羅伽。梵天乃至色究竟天。諸地
0248b23: 神。風神。火神。水神。河神。海神。山神。樹神。園神。藥神。主
0248b24: 城神等。為見佛故皆來集會。時妙德童女。夢如來
0248c01: 故。聞佛功德故。其心安隱無有怖畏。於太子前。而說
0248c02: 頌言。
0248c03: 我身最端正名聞十方智慧無等倫
0248c04: 善達諸工巧無量百千眾見我皆貪染
0248c05: 我心不於彼而生少愛欲無瞋亦無恨
0248c06: 無嫌亦無喜但發廣大心利益諸眾生
0248c07: 我今見太子具諸功德相其心大歡慶
0248c08: 諸根咸悅樂色如光明寶髮美而右旋
0248c09: 額廣眉纖曲我心願事汝我觀太子身
0248c10: 譬若真金像亦如大寶山相好有光明
0248c11: 目廣紺青色月面師子頰喜顏美妙音
0248c12: 願垂哀納我舌相廣長妙猶如赤銅色
0248c13: 梵音緊那聲聞者皆歡喜口方不褰縮
0248c14: 齒白悉齊密發言現笑時見者心歡喜
0248c15: 離垢清淨身具相三十二必當於此界
0248c16: 而作轉輪位
0248c17: 爾時太子告彼女言。汝是誰女。為誰守護。若先屬人
0248c18: 我則不應起愛染心。爾時太子。以頌問言。
0248c19: 汝身極清淨功德相具足我今問於汝
0248c20: 汝於誰所住誰為汝父母汝今繫屬誰
0248c21: 若已巳屬於人彼人攝受汝汝不盜他物
0248c22: 汝不有害心汝不作邪婬汝依何語住
0248c23: 不說他人惡不壞他所親不侵他境界
0248c24: 不於他恚怒不生邪險見不作相違業
0249a01: 不以諂曲力方便誑世間尊重父母不
0249a02: 敬善知識不見諸貧窮人能生攝心不
0249a03: 若有善知識誨示於汝法能生堅固心
0249a04: 究竟尊重不愛樂於佛不了知菩薩不
0249a05: 眾僧功德海汝能恭敬不汝能知法不
0249a06: 能淨眾生不為住於法中為住於非法
0249a07: 見諸孤獨者能起慈心不見惡道眾生
0249a08: 能生大悲不見他得榮樂能生歡喜不
0249a09: 他來逼迫汝汝無瞋惱不汝發菩提意
0249a10: 開悟眾生不無邊劫修行能無疲倦不
0249a11: 爾時女母。為其太子。而說頌言。
0249a12: 太子汝應聽我今說此女初生及成長
0249a13: 一切諸因緣太子始生日即從蓮華生
0249a14: 其目淨修廣肢節悉具足我曾於春月
0249a15: 遊觀娑羅園普見諸藥草種種皆榮茂
0249a16: 奇樹發妙華望之如慶雲好鳥相和鳴
0249a17: 林間共歡樂同遊八百女端正奪人心
0249a18: 被服皆嚴麗歌詠悉殊美彼園有浴池
0249a19: 名曰蓮華幢我於池岸坐采女眾圍繞
0249a20: 於彼蓮池內忽生千葉華寶葉璃莖
0249a21: 閻浮金為臺爾時夜分盡日光初出現
0249a22: 其蓮正開剖放大清淨光其光極熾盛
0249a23: 譬如日初出普照閻浮提眾歎未曾有
0249a24: 時見此玉女從彼蓮華生其身甚清淨
0249b01: 肢分皆圓滿此是人間寶從於淨業生
0249b02: 宿因無失壞今受此果報紺髮青蓮眼
0249b03: 梵聲金色光華鬘眾寶髻清淨無諸垢
0249b04: 肢節悉具足其身無缺減譬如真金像
0249b05: 安處寶華中毛孔旃檀香普熏於一切
0249b06: 口出青蓮香常演梵音聲此女所住處
0249b07: 常有天音樂不應下劣人而當如是偶
0249b08: 世間無有人堪與此為夫唯汝相嚴身
0249b09: 願垂見納受非長亦非短非麤亦非細
0249b10: 種種悉端嚴願垂見納受文字算數法
0249b11: 工巧諸技藝一切皆通達願垂見納受
0249b12: 善了諸兵法巧斷眾諍訟能調難可調
0249b13: 願垂見納受其身甚清淨見者無厭足
0249b14: 功德自莊嚴汝應垂納受眾生所有患
0249b15: 善達彼緣起應病而與藥一切能消滅
0249b16: 閻浮語言法差別無量種乃至妓樂音
0249b17: 靡不皆通達婦人之所能此女一切知
0249b18: 而無女人過願垂速納受不嫉亦不慳
0249b19: 無貪亦無恚質直性柔離諸麤獷惡
0249b20: 恭敬於尊者奉事無違逆樂修諸善行
0249b21: 此能隨順汝若見於老病貧窮在苦難
0249b22: 無救無所依常生大慈愍常觀第一義
0249b23: 不求自利樂但願益眾生以此莊嚴心
0249b24: 行住與坐臥一切無放逸言說及默然
0249c01: 見者咸欣樂雖於一切處皆無染著心
0249c02: 見有功德人樂觀無厭足尊重善知識
0249c03: 樂見離惡人其心不躁動先思後作業
0249c04: 福智所莊嚴一切無怨恨女人中最上
0249c05: 宜應事太子
0249c06: 爾時太子入香牙園已巳。告其妙德及善現言。善女。我
0249c07: 趣求阿耨多羅三藐三菩提。當於盡未來際無量劫。
0249c08: 集一切智助道之法。修無邊菩薩行。淨一切波羅蜜。
0249c09: 供養一切諸如來。護持一切諸佛教。嚴淨一切佛國
0249c10: 土。當令一切如來種性不斷。當隨一切眾生種性而
0249c11: 普成熟。當滅一切眾生生死苦置於究竟安樂處。當
0249c12: 淨治一切眾生智慧眼。當修習一切菩薩所修行。當
0249c13: 安住一切菩薩平等心。當成就一切菩薩所行地。當
0249c14: 令一切眾生普歡喜。當捨一切物盡未來際行檀波
0249c15: 羅蜜。令一切眾生普得滿足。衣服飲食妻妾男女。頭
0249c16: 目手足。如是一切內外所有。悉當捨施無所惜。當
0249c17: 於爾時。汝或於我而作障難。施財物時汝心惜。施
0249c18: 男女時汝心痛惱。割肢體時汝心憂悶。捨汝出家汝
0249c19: 心悔恨。爾時太子即為妙德。而說頌言。
0249c20: 哀愍眾生故我發菩提心當於無量劫
0249c21: 習行一切智無量大劫中淨修諸願海
0249c23: 學六波羅蜜具足方便行成就菩提道
0249c24: 十方垢穢剎我當悉嚴淨一切惡道難
0250a01: 我當令永出我當以方便廣度諸生
0250a02: 令滅愚癡闇住於佛智道當供一切佛
0250a03: 當淨一切地起大慈悲心悉捨內外物
0250a04: 汝見來乞者或生慳心我心常樂施
0250a05: 汝勿違於我若見我施頭慎勿生憂惱
0250a06: 我今先語汝令汝心堅固乃至截手足
0250a07: 汝勿嫌乞者汝今聞我語應可諦思惟
0250a08: 男女所愛物一切我皆捨汝能順我心
0250a09: 我當成汝意
0250a10: 爾時童女白太子言。敬奉來教。即說頌言。
0250a11: 無量劫海中地獄火焚身若能眷納我
0250a12: 甘心受此苦無量受生處碎身如微塵
0250a13: 若能眷納我甘心受此苦無量劫頂戴
0250a14: 廣大金剛山若能眷納我甘心受此苦
0250a15: 無量生死海以我身肉施汝得法王處
0250a16: 願令我亦然若能眷納我與我為主者
0250a17: 生生行施處願常以我施為愍眾生苦
0250a18: 而發菩提心既已巳攝眾生亦當攝受我
0250a19: 我不求豪富不貪五欲樂但為共行法
0250a20: 願以仁為主紺青修廣眼慈愍觀世間
0250a21: 不起染著心必成菩薩道太子所行處
0250a22: 地出眾寶華必作轉輪王願能眷納我
0250a23: 我曾夢見此妙法菩提場如來樹下坐
0250a24: 無量眾圍繞我夢彼如來身如真金山
0250b01: 以手摩我頂寤已巳心歡喜往昔眷屬天
0250b02: 名曰喜光明彼天為我說道場佛興世
0250b03: 我曾生是念願見太子身彼天報我言
0250b04: 汝今當得見我昔所志願於念悉成滿
0250b05: 唯願俱往詣供養彼如來
0250b06: 爾時太子聞勝日身如來名。生大歡喜願見彼佛。以
0250b07: 五百摩尼寶散其女上。冠以妙藏光明寶冠。被以火
0250b08: 摩尼寶衣。其女爾時心不動搖。亦無喜相。但合掌
0250b09: 恭敬瞻仰太子目不暫捨。其母善現。於太子前而說
0250b10: 頌言。
0250b11: 此女極端正功德莊嚴身昔願奉太子
0250b12: 今意已巳滿足持戒有智慧具足諸功德
0250b13: 普於一切世最勝無倫匹此女蓮華生
0250b14: 種姓無譏醜太子同行業遠離一切過
0250b15: 此女身柔猶如天繒纊其手所觸摩
0250b16: 眾患悉除滅毛孔出妙香芬馨最無比
0250b17: 眾生若聞者悉住於淨戒身色如真金
0250b18: 端坐華臺上眾生若見者離害具慈心
0250b19: 言音極柔聽之無不喜眾生若得聞
0250b20: 悉離諸惡業心淨無瑕垢遠離諸諂曲
0250b21: 稱心而發言聞者皆歡喜調柔具慚愧
0250b22: 恭敬於尊宿無貪亦無誑憐愍諸眾生
0250b23: 此女心不恃色相及眷屬但以清淨心
0250b24: 恭敬一切佛
0250c01: 爾時太子與妙德女及十千采女并其眷屬出香牙
0250c02: 園。詣法雲光明道場。至已巳下車步進詣如來所。見佛
0250c03: 身相端嚴寂靜。諸根調順。內外清淨。如大龍池無諸
0250c04: 垢濁。皆生淨信踊躍歡喜。頂禮佛足繞無數。于時
0250c05: 太子及妙德女。各持五百妙寶蓮華供散彼佛。太子
0250c06: 為佛造五百精舍。一一皆以香木所成。眾寶莊嚴。五
0250c07: 百摩尼以為間錯。時佛為說普眼燈門修多羅。聞是
0250c08: 經已巳。於一切法中得三昧海。所謂得普照一切佛願
0250c09: 海三昧。普照三世藏三昧。現見一切佛道場三昧。普
0250c10: 照一切眾生三昧。普照一切世間智燈三昧。普照一
0250c11: 切眾生根智燈三昧。救護一切眾生光明雲三昧。普
0250c12: 照一切眾生大明燈三昧。演一切佛法輪三昧。具足
0250c13: 普賢清淨行三昧。時妙德女得三昧名難勝海藏。於
0250c14: 阿耨多羅三藐三菩提永不退轉。時彼太子與妙德
0250c15: 女并其眷屬。頂禮佛足繞無數辭退還宮。詣父王
0250c16: 所。拜跪畢已巳。奉白王言。大王當知勝日身知來出興
0250c17: 於世。於此國內法雲光明菩提場中。成等正覺。于今
0250c18: 未久。爾時大王語太子言。是誰為汝說如是事。天耶
0250c19: 人耶。太子白言。是此具足妙德女說。時王聞已巳歡喜
0250c20: 無量。譬如貧人得大伏藏。作如是念。佛無上寶難可
0250c21: 值遇。若得見佛永斷一切惡道怖畏。佛如醫王。能治
0250c22: 一切諸煩惱病。能救一切生死大苦。佛如導師。能令
0250c23: 眾生至於究竟安隱住處。作是念已巳。集諸小王臣
0250c24: 眷屬及以剎利婆羅門等一切大眾。便捨王位授與
0251a01: 太子。灌頂訖已巳。與萬人俱往詣佛所。到已巳禮足繞無
0251a02: 數。并其眷屬悉皆退坐。爾時如來觀察彼王及諸
0251a03: 大眾。白毫相中放大光明名一切世間心燈。普照十
0251a04: 方無量世界。住於一切世主之前。示現如來不可思
0251a05: 議大神通力。普令一切應受化者心得清淨。爾時如
0251a06: 來以不思議自在神力。現身超出一切世間。以圓滿
0251a07: 音。普為大眾說陀羅尼。名一切法義離闇燈。佛剎微
0251a08: 塵數陀羅尼而為眷屬。彼王聞已巳。即時獲得大智光
0251a09: 明。其眾會中有閻浮提微塵數菩薩。俱時證得此陀
0251a10: 羅尼。六十萬那由他人盡諸有漏心得解脫。十千眾
0251a11: 生遠塵離垢得法眼淨。無量眾生發菩提心。時佛又
0251a12: 以不思議力廣現神變。普於十方無量世界演三乘
0251a13: 法化度眾生。時彼父王作如是念。我若在家不能證
0251a14: 得如是妙法。若於佛所出家學道即當成就。作是念
0251a15: 已巳。前白佛言。願得從佛出家修學。佛言隨意。宜自知
0251a16: 時。時財主王與十千人皆於佛所同時出家。未久之
0251a17: 間。悉得成就一切法義離闇燈陀羅尼。亦得如上諸
0251a18: 三昧門。又得菩薩十神通門。又得菩薩無邊辯才。又
0251a19: 得菩薩無礙淨身。往詣十方諸如來所。聽受其法。為
0251a20: 大法師演說妙法。復以神力十方剎。隨眾生心而
0251a21: 為現身。讚佛出現。說佛本行。示佛本緣。稱揚如來自
0251a22: 在神力。護持於佛所說教法。爾時太子於十五日在
0251a23: 正殿上采女圍繞。七寶自至。一者輪寶名無礙行。二
0251a24: 者象寶名金剛身。三者馬寶名迅疾風。四者珠寶名
0251b01: 日光藏。五者女寶名具妙德。六藏臣寶名為大臣。七
0251b02: 主兵寶名離垢眼。七寶具足為轉輪王王閻浮提。正
0251b03: 法治世。人民快樂。王有千子端正勇健。能伏冤敵。其
0251b04: 閻浮提中有八十王城。一一城中有五百僧坊。一一
0251b05: 僧坊立佛支提皆悉高廣。以眾妙寶而為校飾。一一
0251b06: 王城皆請如來。以不思議眾妙供具而為供養。佛入
0251b07: 城時現大神力。令無量眾生種諸善根。無量眾生心
0251b08: 得清淨。見佛歡喜發菩提意。起大悲心利益眾生。勤
0251b09: 修佛法入真實義。住於法性了法平等。獲三世智等
0251b10: 觀三世。知一切佛出興次第。說種種法攝取眾生。發
0251b11: 菩薩願入菩薩道。知如來法成就法海。能普現身
0251b12: 一切剎。知眾生根及其性欲。令其發起一切智願。佛
0251b13: 子。於汝意云何。彼時太子得輪王位供養佛者豈異
0251b14: 人乎。今釋迦牟尼佛是也。財主王者寶華佛是。其寶
0251b15: 華佛現在東方。過世界海微塵數佛剎有世界海名
0251b16: 現法界空影像雲。中有世界種名普現三世影摩
0251b17: 尼王。彼世界種中有世界名圓滿光。中有道場名現
0251b18: 一切世主身。寶華如來於此成阿耨多羅三藐三菩
0251b19: 提。不可說佛剎微塵數諸菩薩眾前後圍繞而為說
0251b20: 法。寶華如來往昔修行菩薩道時淨此世界海。其世
0251b21: 界海中去來今佛出興世者。皆是寶華如來為菩薩
0251b22: 時教化令發阿耨多羅三藐三菩提心。彼時女母善
0251b23: 現者今我母善目是。其王眷屬今如來所眾會是也。
0251b24: 皆具修行普賢諸行成滿大願。雖恒在此眾會道場
0251c01: 而能普現一切世間。住諸菩薩平等三昧。常得現見
0251c02: 一切諸佛。一切如來以等空妙音聲雲演正法輪。
0251c03: 悉能聽受。於一切法悉得自在。名稱普聞諸佛國土。
0251c04: 普詣一切道場之所。普現一切眾生之前。隨其所應
0251c05: 教化調伏。盡未來劫修菩薩道恒無間斷。成滿普賢
0251c06: 廣大誓願。佛子。其妙德女與威德主轉輪聖王以四
0251c07: 事供養勝日身如來者我身是也。彼佛滅後其世界
0251c08: 中六十億百千那由他佛出興於世。我皆與王承事
0251c09: 供養。其第一佛名清淨身。次名一切智月光明身。次
0251c10: 名閻浮檀金光明王。次名諸相莊嚴身。次名妙月光。
0251c11: 次名智觀幢。次名大智光。次名金剛那羅延精進。次
0251c12: 名智力無能勝。次名普安詳智。次名離垢勝智雲。次
0251c13: 名師子智光明。次名光明髻。次名功德光明幢。次名
0251c14: 智日幢。次名寶蓮華開敷身。次名福德嚴淨光。次名
0251c15: 智雲。次名普照月。次名莊嚴蓋妙音聲。次名師子
0251c16: 勇猛智光明。次名法界月。次名現空影像開悟眾
0251c17: 生心。次名恒寂滅香。次名普震寂靜音。次名甘露
0251c18: 山。次名法海音。次名堅固網。次名佛影髻。次名月光
0251c19: 毫。次名辯才口。次名覺華智。次名寶山。次名功德
0251c20: 星。次名寶月幢。次名三昧身。次名寶光王。次名普智
0251c21: 行。次名海燈。次名離垢法音王。次名無比德名稱
0251c22: 幢。次名修臂。次名本願清淨月。次名照義燈。次名深
0251c23: 遠音。次名毗盧遮那勝藏王。次名諸乘幢。次名法海
0251c24: 妙蓮華。佛子。彼劫中有如是等六十億百千那由他
0252a01: 佛出興于世。我皆親近承事供養。其最後佛名廣大
0252a02: 解。於彼佛所。得淨智眼。爾時彼佛入城教化。我為王
0252a03: 妃與王禮覲。以眾妙物而為供養。於其佛所聞說出
0252a04: 生一切如來燈法門。即時獲得觀察一切菩薩三昧
0252a05: 海境界解脫。佛子。我得此解脫已巳。與菩薩於佛剎微
0252a06: 塵數劫勤加修習。於佛剎微塵數劫中承事供養無
0252a07: 量諸佛。或於一劫承事一佛。或二或三或不可說。或
0252a08: 值佛剎微塵微佛。悉皆親近承事供養。而未能知菩
0252a09: 薩之身形量色貌及其身業心行智慧三昧境界。佛
0252a10: 子。若有眾生得見菩薩修菩提行。若疑若信。菩薩皆
0252a11: 以世出世間種種方便而攝取之。以為眷屬。令於阿
0252a12: 耨多羅三藐三菩提得不退轉。佛子。我見彼佛得此
0252a13: 解脫已巳。與菩薩於百佛剎微塵數劫而共修習。於其
0252a14: 劫中所有諸佛出興於世。我皆親近承事供養。聽所
0252a15: 說法讀誦受持。於彼一切諸如來所得此解脫種種
0252a16: 法門。知種種三世。入種種剎海。見種種成正覺。入種
0252a17: 種佛眾會。發菩薩種種大願。修菩薩種種妙行。得菩
0252a18: 薩種種解脫。然未能知菩薩所得普賢解脫門。何以
0252a19: 故。菩薩普賢解脫門如太空。如眾生名。如三世海。
0252a20: 如十方海。如法界海。無量無邊。佛子。菩薩普賢解脫
0252a21: 門與如來境界等。佛子。我於佛剎微塵數劫觀菩薩
0252a22: 身無有厭足。如多欲人男女集會遞相愛染。起於無
0252a23: 量妄想思覺。我亦如是。觀菩薩身一一毛孔。念念見
0252a24: 無量無邊廣大世界。種種安住。種種莊嚴。種種形狀。
0252b01: 有種種山。種種地。種種雲。種種名。種種佛興。種種道
0252b02: 場。種種眾會。演種種修多羅。說種種灌頂。種種諸乘。
0252b03: 種種方便。種種清淨。又於菩薩一一毛孔。念念常見
0252b04: 無邊佛海坐種種道場。現種種神變。轉種種法輪。說
0252b05: 種種修多羅恒不斷絕。又於菩薩一一毛孔。見無邊
0252b06: 眾生海種種住處。種種形貌。種種作業。種種諸根。又
0252b07: 於菩薩一一毛孔。見三世諸菩薩無邊行門。所謂無
0252b08: 邊廣大願。無邊差別地。無邊波羅蜜。無邊往昔事。無
0252b09: 邊大慈門。無邊大悲雲。無邊大喜心。無邊攝取眾生
0252b10: 方便。佛子。我於佛剎微塵數劫。念念如是觀於菩薩
0252b11: 一一毛孔。已巳所至處而不重至。已巳所見處而不重見。
0252b12: 求其邊際竟不可得。乃至見彼悉達太子住於宮中。
0252b13: 采女圍繞。我以解脫力。觀於菩薩一一毛孔。悉見三
0252b14: 世法界中事。佛子。我唯得此觀察菩薩三昧海解脫。
0252b15: 如諸菩薩摩訶薩究竟無量諸方便海。為一切眾生
0252b16: 現隨類身。為一切眾生說隨樂行。於一一毛孔現無
0252b17: 邊色相海。知諸法性無性為性。知眾生性同空相
0252b18: 無有分別。知佛神力同於如如。一切處。示現無邊
0252b19: 解脫境界。於一念中能自在入廣大法界。遊戲一切
0252b20: 諸地法門。而我云何能知能說彼功德行。善男子。此
0252b21: 世界中有佛母摩耶。汝詣彼問菩薩云何修菩薩行。
0252b22: 於諸世間無所染著。供養諸佛恒無休息。作菩薩業
0252b23: 永不退轉。離一切障礙。入菩薩解脫不由於他。住一
0252b24: 切菩薩道。詣一切如來所。攝一切眾生界。盡未來劫
0252c01: 修菩薩行。發大乘願。增長一切眾生善根。常無休息。
0252c02: 爾時釋迦瞿波女。欲重明此解脫義。承佛神力。即說
0252c03: 頌言。
0252c04: 若有見菩薩修行種種行起善不善心
0252c05: 菩薩皆攝取乃往久遠世過百剎塵劫
0252c06: 有劫名清淨世界名光明此劫佛興世
0252c07: 六十千萬億最後天人主號曰法幢燈
0252c08: 彼佛涅槃後有王名智山統領閻浮提
0252c09: 一切無冤敵王有五百子端正能勇健
0252c10: 其身悉清淨見者皆歡喜彼王及王子
0252c11: 信心供養佛護持其法藏亦樂勤修法
0252c12: 太子名善光離垢多方便諸相皆圓滿
0252c13: 見者無厭足五百億人俱出家行學道
0252c14: 勇猛堅精進護持其佛法王都名智樹
0252c15: 千億城圍繞有林名靜德眾寶所莊嚴
0252c16: 善光住彼林廣宣佛正法辯才智慧力
0252c17: 令眾悉清淨有時因乞食入彼王都城
0252c18: 行止極安詳正知心不亂城中有居士
0252c19: 號曰善名稱我時為彼女名為淨日光
0252c20: 時我於城中遇見善光明諸相極端嚴
0252c21: 其心生染著次乞至我門我心增愛染
0252c22: 即解身瓔珞并珠至中雖以愛染心
0252c23: 供養彼佛子二百五十劫不墮三惡趣
0252c24: 或生天王家或作人王女恒見善光明
0253a01: 妙相莊嚴身此後所經劫二百有五十
0253a02: 生於善現家名為具妙德時我見太子
0253a03: 而生尊重心願得備瞻侍幸蒙哀納受
0253a04: 我時與太子覲佛勝日身恭敬供養畢
0253a05: 即發菩提意於彼一劫中六十億如來
0253a06: 最後佛世尊名為廣大解於彼得淨眼
0253a07: 了知諸法相普見受生處永除顛倒心
0253a08: 我得觀菩薩三昧境解脫一念入十方
0253a09: 不思議剎海我見諸世界淨穢種種別
0253a10: 於淨不貪樂於穢不增惡普見諸世界
0253a11: 如來坐道場皆於一念中悉放無量光
0253a12: 一念能普入不可說眾會亦知彼一切
0253a13: 所得三昧門一念能悉知彼諸廣大行
0253a14: 無量地方便及以諸願海我觀菩薩身
0253a15: 無邊劫修行一一毛孔量求之不可得
0253a16: 一一毛孔剎無數不可說地水火風輪
0253a17: 靡不在其中種種諸建立種種諸形狀
0253a18: 種種體名號無邊種莊嚴我見諸剎海
0253a19: 不可說世界及見其中佛說法化眾生
0253a20: 不了菩薩身及彼身諸業亦不知心智
0253a21: 諸劫所行道
0253a22: 爾時善財童子。頂禮其足繞無數。辭退而去。
0253a23: 第十瞿波女。寄法雲地。法雲地者。謂大智法雲含
0253a24: 眾德水。蔽如空麤重。充滿法身故。善財受前知識
0253b01: 教。思惟修習憶念不捨。依教趣求。漸次至普光明
0253b02: 講堂。未見瞿波先有神來迎。其神名無憂德。與一
0253b03: 萬主宮殿神俱來迎善財。讚言善來丈夫。有大智
0253b04: 慧勇猛。能修菩薩不可思議自在解脫。乃至不久
0253b05: 當成無上果故。有十三行零經。讚善財能究竟精
0253b06: 進得法之辭。善財童子言。聖者。如向所說。願我皆
0253b07: 得。次乃自述所得云。我願一切眾生息諸熱惱。乃
0253b08: 至於生死中無有疲厭者。蓋以慈悲喜捨四無量
0253b09: 心攝諸眾生故。有十五行經。述自得之行。次下云
0253b10: 聖者。菩薩於諸眾生為莊嚴等。有十行經。明以萬
0253b11: 行益物之行。以善財參多善知識證多法門。至此
0253b12: 寄十地位滿。純起利他之行故此異前諸位也。爾
0253b13: 時善財將升法堂。時無憂神以種種妙華莊嚴。散
0253b14: 善財上。復說頌言。汝今出世間。為世大明燈等十
0253b15: 偈。以申敬增深之意。且隨逐善財恒不捨離。爾時
0253b16: 善財入普現法界光明講堂。求釋氏女。見在堂內
0253b17: 坐寶蓮華師子之座。八萬四千婇女所共圍繞。善
0253b18: 財極讚釋女主伴殊勝之德。有十行餘經。具述其
0253b19: 勝。所以然者。表十地位滿。已巳證圓滿法界。則八萬
0253b20: 四千塵勞皆為利生莊嚴妙行矣。上乃見敬。次乃
0253b21: 頂禮諮問法要。先陳已巳發心。次正問修菩薩行云。
0253b22: 而未知菩薩云何於生死中而不為生死過患所
0253b23: 染。有十一句。通問悲智逆順權實寂用無礙雙行
0253b24: 之行。此問亦別諸位。時瞿波女告善財言。下正
0253c01: 示法界云。善男子。若菩薩成就十法。則能圓滿因
0253c02: 陀羅網普智光明菩薩之行。此乃直于圓照法界。
0253c03: 帝網重重無盡之行。此名普賢妙行。將躋覺位。故
0253c04: 示以圓滿法界之行也。言此行以十法而成。次示
0253c05: 十法。通前讚辭。有十六行經。然此十行發依善知
0253c06: 識而成故。重宣其義而說頌言。首稱親近知識而
0253c07: 能成就帝網勝行。是則上說十法一一具十。故為
0253c08: 重重無盡之行也。有十二偈。如次頌前十帝網行。
0253c09: 上但示其法。意謂難說十法帝網無盡法門不知
0253c10: 何名。故下瞿波說此頌已巳。告善財言。我已巳成就觀
0253c11: 察一切菩薩三昧海解脫門。此正示其名。謂普賢
0253c12: 三昧。深廣如海。以能入法界海。故得此名。善財既
0253c13: 聞法界之名。乃問大聖。此解脫門境界云何。此問
0253c14: 境界。意明法界之業用也。次瞿波答言。善男子。我
0253c15: 入此解脫三昧。但觀察法界海。知法界海中微細
0253c16: 之事耳。下示其觀法。乃從狹至寬。有次第三重。一
0253c17: 但觀一娑婆世界中有十法界。先觀此世界中有
0253c18: 六道眾生。從佛剎微塵數劫以來於諸趣中。死此
0253c19: 生彼。善惡果報。邪定正定。各各心行樂欲煩惱。一
0253c20: 一根行差別我皆知見。次觀此世界塵數劫中諸
0253c21: 佛出世名號。乃至從初發心。經塵數劫修菩薩行。
0253c22: 乃至成佛轉法輪化眾生至入涅槃。我悉了知。次
0253c23: 觀聲聞緣覺及諸菩薩。一一從初發心。歷劫修行。
0253c24: 各證自乘乃至菩薩各各所修一一行門。所得三
0254a01: 昧神通方便誓願等我悉了知。末後結云此娑婆
0254a02: 世界盡未來際所有劫海展轉不斷。我皆了知。如
0254a03: 是有二十三行經。顯示觀察了知娑婆一世界中
0254a04: 十法界微細之事。此但略示娑婆世界一重境界。
0254a05: 次類知剎海漸次廣大微細。而有六重。一如知娑
0254a06: 婆世界。亦知娑婆界內有微塵數世界。亦如是了
0254a07: 知。此但是與娑婆同類之剎。如微塵之多耳。二亦
0254a08: 知娑婆世界內一切異類世界。亦如是了知。三亦
0254a09: 知娑婆世界微塵內所包含之世界。以一一塵中
0254a10: 皆含多多之世界故。此之入細。且約娑婆一世界
0254a11: 而言。次下第四漸寬云亦知娑婆世界外十方無
0254a12: 間所住世界。然娑婆世界。乃在華藏世界第十三
0254a13: 層。娑婆正當居中心。其外有十三佛剎微塵數世
0254a14: 界圍繞。以為眷屬。此言娑婆外世界。蓋指圍繞之
0254a15: 眷屬世界。一一界中皆如娑婆有十法界。亦如是
0254a16: 了知。五亦知娑婆世界世界種所攝世界。此則通
0254a17: 觀二十重華藏世界。名世界種。言所攝世界者。如
0254a18: 最下一層。即有一佛剎微塵數世界圍繞。乃至最
0254a19: 上第二十重。則有二十佛剎微塵數世界圍繞。如
0254a20: 此皆是世界種所攝之世界。如是一一世界中。皆
0254a21: 如娑婆有十法界。皆悉了知。六亦知此華藏世界
0254a22: 海中十方無量諸世界種所攝世界。此則全舉華
0254a23: 藏世界海而言也。言世界種所攝世界海者。謂華
0254a24: 藏海者。謂大蓮華藏中心如華之。一箇二十重
0254b01: 世界在一中。以華有無盡之。一一中有一
0254b02: 箇二十重世界。攝盡多多中之世界。包含於一
0254b03: 廣大蓮華之中。總名世界海。此則無盡無盡。名為
0254b04: 無邊剎海。自他不隔於毛端。如此海中所攝之世
0254b05: 界。一一界中。皆如娑婆有十法界。如此剎海。盡在
0254b06: 普賢三昧心中。一一了知。故名三昧海解脫門。故
0254b07: 以所觀察海以示三昧之境界。故云了知。此上但
0254b08: 示所觀境界之分齊。下乃示其所知世界之相狀
0254b09: 云。所謂世界廣博。世界安立等。略舉十種不同。此
0254b10: 華藏之果報。皆是毗盧遮那世尊本願之所成就。
0254b11: 如此廣大因果皆能憶念。故下文結指毗盧遮那
0254b12: 之因行云。亦念如來往昔所有諸因緣海。所謂修
0254b13: 集一切諸乘方便諸波羅蜜等。有十行經。明毗盧
0254b14: 因行之事。故結云。如是一切我悉了知。故後自釋
0254b15: 云。何故上來廣大因果。我皆了知。以我此解脫門
0254b16: 能知一切眾生心行。乃至一切如來解脫光明故
0254b17: 我以此解脫力。故能了知也。此上已巳答解脫境界。
0254b18: 問下顯法界根深。故善財白瞿波言。聖者。得此解
0254b20: 敘其往因。先明最初發心之始。云我於往世過佛
0254b21: 剎微塵數劫。有劫名勝行。有世界名無畏。彼世界
0254b22: 中有四天下。閻浮提中有城名高勝樹。城中有王
0254b23: 名曰財主。其王有太子名威德主。端正殊特。人所
0254b24: 樂見。具三十二大人之相。太子一日與十千婇女。
0254c01: 詣香牙園遊觀戲樂。陳列種種寶物資生之物。於
0254c02: 園中捨施。時有一女母名為善現。一童女名具
0254c03: 足妙德。容顏端正。色相無比。偶隨母出城。見其太
0254c04: 子心生愛染。即白母言。我心願得敬事此人。母言
0254c05: 此人具足輪王之相。當來必為輪王。自有寶女。我
0254c06: 等卑賤非其匹偶。勿生此念。時香牙園中有一道
0254c07: 場。時有勝日身如來出現於此。時童女假寐夢見
0254c08: 彼佛。從夢覺已巳。因夢如來故。其心安隱無有怖
0254c09: 畏。即自往太子前而說偈言。我身最端正智慧無
0254c10: 等倫。遂讚太子願歸求納。總有十偈。爾時太子因
0254c11: 告女言。汝是誰女。為誰守護。若先屬人。我則不可
0254c12: 亦說偈審問其屬緣有無過失。亦有十二偈。皆審
0254c13: 實之辭。爾時女母亦為說偈。以白太子言。太子汝
0254c14: 應聽。此女不由胞胎。乃從蓮華中生。故相貌殊妙。
0254c15: 人中無比。有三十一偈。具述女德。乃至云一切無
0254c16: 怨恨。女人中最上。宜應事太子。爾時太子入香牙
0254c17: 園。告其女母善現及女妙德。重與要誓云。我願趣
0254c18: 求無上菩提。當盡未來際。具說種種修菩薩行。乃
0254c19: 至云捨汝出家汝心悔恨否。要誓之語。長行有十
0254c20: 二行半經。皆自述深行。恐其為障之事。太子復為
0254c21: 說頌有十偈。皆敘深行。要其莫障。乃至結云。汝能
0254c22: 順我心。我當隨汝意。爾時童女白太子言。敬奉來
0254c23: 教。亦說偈自誓云。無量劫海中。地獄火焚身。若能
0254c24: 眷納我。甘心受此苦。於中云為愍眾生故。而發菩
0255a01: 提心。此正發心之始。乃至云因夢見如來。故得見
0255a02: 太子。今既滿我願。願同見如來。有十四偈。皆敘忘
0255a03: 苦眷德希同勝行發菩提心之事。爾時太子具見
0255a04: 女志。遂即攝受。乃散以妙寶。冠以寶冠。衣以寶衣。
0255a05: 爾時其女心不動搖。亦無喜相。其女母善現。於太
0255a06: 子前。自陳慶遂。說偈重讚女德。有十偈。皆讚女之
0255a07: 辭。次爾時太子與妙德女。遂同發心修行。共出香
0255a08: 牙園。詣法雲光明道場。見勝日身如來。各伸供養。
0255a09: 時佛為說普眼燈門修多羅。太子童女聞已巳即得
0255a10: 十種三昧已巳。退還宮中。具白父王佛出與事。并問
0255a11: 妙德女因緣。王聞歡喜。時王即發心見佛。遂禪位
0255a12: 與太子。即往見佛。爾時如來放光攝受。為說陀羅
0255a13: 尼。王聞法已巳。即得大智光明。其會中有微塵數菩
0255a14: 薩。得陀羅尼。及無量眾生發菩提心。時彼王聞法
0255a15: 已巳發心出家。修證亦得種種三昧。爾時太子即紹
0255a16: 王位。弘通大化。從太子見佛已巳下。至欲其發起一
0255a17: 切智願。有五十八行經。敘太子見佛。父王出家。及
0255a18: 太子紹位一往因緣。乃歷答發心久近之問也。故
0255a19: 次乃結會古今云。彼太子者豈異人乎。即釋迦牟
0255a20: 尼佛是。彼財主王者寶華佛是。時彼女母善現者
0255a21: 今我母善目是。其王眷屬今如來所眾會是。其妙
0255a22: 德女我身是也。結會之文有十八行經。自勝日身
0255a23: 如來滅度已巳後。其彼世界中有六十億那由他佛
0255a24: 次第出興於世。我皆與王承事供養。見中間多佛。
0255b01: 略舉四十佛號。有十七行餘經。其最後佛名廣大
0255b02: 解。彼佛入城。我為王妃。與王禮敬。聞所說法。即得
0255b03: 觀察一切菩薩三昧海境界解脫。此證明得法之
0255b04: 時。有三行半經。次下敘得解脫後。多劫修瑩云。我
0255b05: 得此解脫。於佛剎微塵數劫中。勤加修習。雖歷事
0255b06: 多佛修行。而未窮菩薩三昧之境界。而菩薩難遇
0255b07: 所見亦不空。有七行經。敘多劫修行之事。次下有
0255b08: 六行經。又敘我見彼佛得此解脫以來。於百佛剎
0255b09: 微塵數劫修習。雖得種種解脫。然未能知所得普
0255b10: 賢解脫門。下徵釋其不知之所以云。何所以故多
0255b11: 劫修行而不知耶。良由普賢解脫門如太空。如
0255b12: 眾生名。如十方法界海。與如來境界等故。以深廣
0255b13: 難知故也。下釋深廣難知之所以云。我於佛剎微
0255b14: 塵數劫中。觀菩薩身一一毛孔。念念見無量無邊
0255b15: 廣大器世間。於一一毛孔念念見無量無邊智正
0255b16: 覺世間。一一毛孔念念見無量無邊眾生世間。一
0255b17: 一毛孔念念見三世菩薩無邊行門。及至一一毛
0255b18: 孔悉見三世法界中事。總結深廣難窮。有十九行
0255b19: 經。敘深廣難窮之相。所以難窮者。以稱理事之無
0255b20: 邊。等諸佛之境界故。斯則等覺菩薩解脫。十地不
0255b21: 知。故名普賢解脫門。上答解脫久近已巳竟。下謙己巳
0255b22: 推勝云。我唯得此觀察菩薩海解脫而已巳。如諸菩
0255b23: 薩究竟無量者方便海。乃至入廣大法界遊戲一
0255b24: 切諸地法門。我云何知。乃指後友云。此世界中有
0255c01: 佛母摩耶。汝可往問。菩薩詣一切如來所攝一切
0255c02: 眾生界等。臨行再述重宣其義。有三十一偈。初一
0255c03: 偈總顯菩薩益生。次十五偈頌明遠劫前事。長行
0255c04: 所無。後十五偈正頌長行女德因緣。時善財聞已巳。
0255c05: 頂禮其足。辭退而去。上從文殊已巳來四十一知
0255c06: 識顯寄位修行相已巳竟。
0255c07: 大方廣佛華嚴經綱要卷第七十五
