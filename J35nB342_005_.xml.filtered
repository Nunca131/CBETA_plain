0803a01: 華巖聖可禪師語錄卷五
0803a02: 門人光佛等編
0803a03: 雜錄
0803a04: 庚戌戍三月十六雙桂忌辰師詣幀前拈香云
0803a05: 吾師面目分明甚不獨彰乎紙墨間描不成兮畫不
0803a06: 就華巖瀑布響潺潺恁麼說話三十年後大有人不
0803a07: 肯且道不肯箇甚麼藏盡楚天月猶存漢地星。
0803a08: 辛亥雙桂忌拈香
0803a09: 一片肉一壺酒項上戴枷腳下著杻喚轉世人心出
0803a10: 盡自家醜顛覆大智典型抹煞馬駒江口喝一喝云
0803a11: 三世諸佛不知有白牯狸奴卻知有。
0803a12: 雪彌勒讚
0803a13: 六花面目二大肚皮心肝腑臟俱亦如之咦也要光
0803a14: 天化日之下親見當來補處無疑。
0803a15: 觀音讚三
0803a16: 白雲幾片紫竹數竿提籃回顧應現多般獨立兮在
0803a17: 石蓮花兮可觀金沙灘骨蛤蜊中肉如斯舍形以利
0803a18: 眾生兮豈僅七難二求多壽多福。又黑髮童顏十五
0803a19: 月白衣玉體三冬雪濟人水火急如風楊柳枝頭甘
0803a20: 露滅。又見色及聞聲蠁曶度垣牖千里咫尺間而亦
0803a21: 無留滯眾生不是無乘此而不覺故名曰生死諸佛
0803a22: 不是有覺斯而不住故號曰涅槃唯我洛伽士有大
0803a23: 方便力亦不住涅槃亦不離生死故示蚌蛤身畫師
0803a24: 馬郎婦指出本有形見不思議事我于千萬中聊舉
0803a25: 其一二如太倉一粟如馬體一毛而我聚千雷以為
0803a26: 一音聲縱闡遊夏詞曠發鶖子智如瀉恆河水流盡
0803a27: 言無盡不能贊其一而況千萬化一化千手眼海水
0803a28: 須彌筆偈贊無時已巳偶聞窗外音付松風水石。
0803a29: 寄不惑禪人
0803a30: 多年有賴共相依自恨昏蒙委實非篤厚高流趨壑
0803b01: 去癡頑弱質保危畿雙樹有條枝葉嫩孤峰無侶跫
0803b02: 音稀幾向白雲開口道為傳心事靜慈歸。
0803b03: 牧牛歌
0803b04: 馴性輕蹄拽耙牽犁總憑他帶水拖泥朝放溪東暮
0803b05: 牧溪西但只知水只知草餘無知松根枕頭雲被輕
0803b06: 柔果勝他錦帳狐裘癡憨自飽鹿豕為儔故不消繩
0803b07: 不消橛夜不收。
0803b08: 送雪林禪人訪友卜菴
0803b09: 廿載江南住纖毫習氣無知君返故里問友把茆誅
0803b10: 闊晤今云再離情悵且吁樹凋葉落候一顧莫辭迂。
0803b11: 答衣水道人韻
0803b12: 謾言已巳過趙州關趙老生涯萬萬千應曉石橋非略
0803b13: 彴當思箇齒答高年知牛於角有墻在見火從煙猶
0803b14: 隔山直把山墻推倒也朗然如日處青天。
0803b15: 與雪林朗維那
0803b16: 掀倒禪床日打頭一棒時不言有授受永作天人師。
0803b17: 與還初佛悅眾
0803b18: 言下知端的宗通說亦通不懷人我見定絕五家宗。
0803b19: 與三淵惺監院住報恩
0803b20: 屢為致詰只解豎拳汝既自肯吾亦無言。
0803b21: 送不惑興返木樨菴
0803b22: 木樨中毒堯都發面上而今猶五痕含憾十年心未
0803b23: 已巳冤冤只報有讎人。
0803b24: 與介休命參頭
0803b25: 無法可傳傳甚法傳無傳法有根由投機因不密三
0803b26: 寸白棒趕渠出信州。
0803b27: 齋回讀石鶴先生近詩
0803b28: 舫閣長安下竹居近海棠赭階鳳尾綠花架龍鬚長
0803b29: 詩雅惟新韻書金白滿房飽齋兼飽德快入無何鄉。
0803b30: 為省巳師入塔
0803c01: 師驀拈拄杖云盡十方虛空法界是一座無縫罅底
0803c02: 寶塔情與無情十二類眾生俱在裏許何須與省巳
0803c03: 上人更覓箇石洞子作麼遂以拄杖敲靈骨兩下向
0803c04: 塔門指云山不厭高水不厭深便入。
0803c05: 達磨讚
0803c06: 道大人難悟梁天子亦差微言識帝面赤腳走天涯
0803c07: 衲掃千層浪身浮五葉花分燈百萬億無處不成家
0803c08: 噫也是眼裏撒沙。
0803c09: 觀音讚
0803c10: 波湧蓮花種種形左右鸚鵡甘露缾童子摹拜蓮舟
0803c11: 上童女端身捧寶停花中大士名觀音愚智稱呼銷
0803c12: 毒陰或禮或持或身佩咸臻福慧空三昧泡沫之軀
0803c13: 命若菜從聞思修護身鎧入三摩地來人間剎剎塵
0803c14: 塵皆自在。
0803c15: 因事示眾
0803c16: 凡人做工夫或經行或打坐正念未曾現前無明習
0803c17: 氣現前者生死話頭不切對治不住當奮捨無明習
0803c18: 氣急自省改勿縱恚怒護持正念入三摩地習氣自
0803c19: 消無明自滅無明習氣既消滅則當體是佛更無別
0803c20: 佛如是思惟時時消息是大智慧人六度已巳具捨無
0803c21: 明習氣得檀急自省改得進勿縱恚怒得忍護持正
0803c22: 念得戒入三摩地得定時時消息得慧信而力行名
0803c23: 曰善丈夫。
0803c24: 為寂惺號不多
0803c25: 惺得自家底事了縱橫八面任高歌尋常拈出一莖
0803c26: 草丈六金身不欠多。
0803c27: 為寂誠號拳山
0803c28: 誠心幹辦生死事十二時中莫放過直把拳頭捏教
0803c29: 緊一捶粉碎者山河。
0803c30: 送雪如明知事
0804a01: 一蹋一蹋又一蹋直破重圍千百匝矍鑠是翁壯志
0804a02: 圓傑出叢林箇老衲。
0804a03: 與惟識典上座
0804a04: 一箇拳頭生鐵鑄不從人得誰相付如斯方便與君
0804a05: 通震旦古今無別路。
0804a06: 挽敏樹法兄和尚
0804a07: 吾兄厭世欲何之令弟悲傷法漸弛眼見桂林凋弗
0804a08: 茂寥寥此道賴誰持。
0804a09: 留枯木上座
0804a10: 拄杖芒鞋老可休何勞特地駕輕舟諸方風味咸如
0804a11: 此不若還居最上頭。
0804a12: 與不群應上座
0804a13: 拈起放下蒲團豎拂掛拂一樣老僧無喝與君痛與
0804a14: 三十拄杖。
0804a15: 送法旨禪人三四六言還玉泉
0804a16: 不說禪非同啞一機纔發走殺天下舍得自己已嬴人
0804a17: 兒孫箇箇如馬。
0804a18: 達磨讚
0804a19: 佛國種草世像不群髮紋且鷲眼竇而深行如風之
0804a20: 疾渡似葉之輕不為鈍根常面壁九年那得上乘人。
0804a21: 為德鎧禪人入塔
0804a22: 我寧不說法疾入於涅槃世尊說得行不得德鎧業
0804a23: 已巳涅槃了也行得說不得師遂舉起靈骨云華岩則
0804a24: 不然要行說俱到我寧不說疾入便以靈骨入塔。
0804a25: 雙桂忌
0804a26: 師詣幀前拈香云不解巴陵三轉語不會楊岐女人
0804a27: 拜遂插香云單單只有片檀香觸碎鼻頭師莫怪。
0804a28: 為治平慧覺和尚起龕
0804a29: 眼前實相腦後神光而今而後遍界莫藏便封起龕
0804a30: 以拄杖敲龕云三十餘年廣化眾生恬然無恙一笑
0804b01: 孤征有眼當見有耳當聞大家到通遠門外看取火
0804b02: 裏之金引杖便行舉火舉起火炬作此云黃蘗被
0804b03: 人活埋普化自將直裰惟我治平法兄了無如是絡
0804b04: 索乃攛下火炬云大千沙界海中漚一切聖賢如電
0804b05: 過。
0804b06: 題齋榜
0804b07: 顆顆明珠一粒一須彌價酬不盡勞勞做辨一食一
0804b08: 應量咬著也無施受財三輪體空免不信心底披毛
0804b09: 帶角油鹽菜六味具足使大修行人證聖成賢是文
0804b10: 殊是普賢休於灶上弄鬼眼睛只管和盤托出若道
0804b11: 玄若無盡莫把家中私財浪費何妨徹底將來。
0804b12: 觀音大士讚
0804b13: 普陀大士如眾生奴示馬郎婦現蛤蜊軀見宜心念
0804b14: 意莫之乎纔稱名號脫一切拘又正法明佛從聞思
0804b15: 修入三摩地應化閻浮銷除七難俞允二求當度即
0804b16: 度四八咸周。
0804b17: 為佛語大師起龕
0804b18: 師以拂子引龕云面壁是我渡江是我嘉陽開花渝
0804b19: 城結果臨行一句甚分明渾如大象脫羈鎖引拂便
0804b20: 行舉火生時水浴死時火浴生水死火如風過樹攛
0804b21: 下火炬云鏗鏘舍利彌山布。
0804b22: 為海崑師起龕
0804b23: 師以拄杖敲髑髏一下云頂門有眼通天有路彌勒
0804b24: 院中是汝歇處咄切莫停機佇顧便行舉火以火炬
0804b25: 打圓相了復挑向一邊云者裏死者裏生如貧得寶
0804b26: 枯櫱逢春且道海崑上人還端的到者裏也無求珠
0804b27: 不離泥試玉須經火隨聲攛下火炬。
0804b28: 為冰鏡師起龕
0804b29: 師以杖指龕云高峰祖涅槃不出關冰鏡師涅槃不
0804b30: 出七且道與古人還有契分也無去問取丙丁童子
0804c01: 舉火火中有寶君須薦不屬無知不屬知木馬升騰
0804c02: 三界外鐵牛哮吼一聲時便下火。
0804c03: 為海崑冰鏡入塔
0804c04: 師兩手抱二師靈骨云法華會上時爾我見不錯寶
0804c05: 塔湧其前一箇分半座正當與麼時誰右而誰左便
0804c06: 齊入云澗水青如玉山花紅似火。
0804c07: 與守一義侍者
0804c08: 不叱瞎驢不罰饡飯三十烏藤直打出院。
0804c09: 募燈油引
0804c10: 百碎了也細抹將來輥作一團重重烹煉逼得通身
0804c11: 汗下自然水到成渠微微引動花心灼灼光吞四壁
0804c12: 透入什迦老子肺腑剔起十八高賢眉毛不具斯眼
0804c13: 以何供養。
0804c14: 募米緣引
0804c15: 貴也少他不得賤也少他不得聖也少他不得凡也
0804c16: 少他不得乃至農夫灶婦牧子樵人但有血氣者莫
0804c17: 不尊之何也為他從地湧出最初葉茂根深葆孕心
0804c18: 真總不焦牙敗種熏修由侯成熟依時舉吹毛斬斷
0804c19: 稠林運輻輪輾碎愛網廬陵高價作麼生黃梅精篩
0804c20: 於夜半千槌百煉非鐵石肝腸詎可承當爐炭濩湯
0804c21: 具筋骨身心始堪出沒有口而食未嘗飽也無齒之
0804c22: 人下下咬著生前死後兩頭說破何妨正中一言豈
0804c23: 云含糊不舉咄皮膚脫落盡惟有一真實。
0804c24: 師贈廬陵雪君硯并偈有序即川東巡憲也
0804c25: 縉山四面逼來拶碎袈裟峽路一條相逢打開秘
0804c26: 藏觸著磕著原非等閒共濟同舟豈是細事君肯
0804c27: 承當直下我敢信手拈來曾經御案頒行何必生
0804c28: 師指點君若不欲在此原無我不將來於君已巳有。
0804c29: 御賜元章的石頭流傳到我似虛舟浴雲溪畔拈將
0804c30: 出點化魚龍天際遊。
0805a01: 為智珠禪人起龕
0805a02: 師以拄杖打頭云好不空過病不服藥如是箇漢卒
0805a03: 難摸索臨行更是用精神蹋破草鞋打赤腳舉火以
0805a04: 火炬打圓相云過去現在未來諸佛盡在者裏所以
0805a05: 古德云三世諸佛向火炎裏轉大法輪火炎為三世
0805a06: 諸佛說法三世諸佛立地聽且道智珠禪人還聞麼
0805a07: 攛下火炬云煙霞布上林舍利填山谷入塔師舉靈
0805a08: 骨云劫火洞然大千俱壞許多灰燼向何處安著不
0805a09: 勞方朔發端由多寶如來分半座便入。
0805a10: 與松竹定
0805a11: 一踏三年靠倒起來舌似剛鎗憑君殺佛殺祖洗雪
0805a12: 四眾心腸。
0805a13: 挽清溪法兄
0805a14: 雙桂昌昌浪有名同門兄弟半遷更而今苦我無心
0805a15: 力土面灰頭強縱橫。
0805a16: 寄格外上人
0805a17: 一面了然情已巳熟寄言求偈我無辭倘非格外相知
0805a18: 者誰把空拳豎向伊。
0805a19: 送印光大士之峨眉
0805a20: 柳眼桑眉盡放開折來相餞當茶杯草鞋得到最高
0805a21: 處攜取峨眉山月回。
0805a22: 與嬾也盆
0805a23: 二郎關子穩如鐵拈起簽筒動得麼幸爾轉身放得
0805a24: 下同予厥志老山阿。
0805a25: 與指南湘
0805a26: 棒棒棒打頭不道道到底會得無言言可承上宗旨。
0805a27: 為石密不智二師入塔
0805a28: 師云無縫塔影團圞千古萬古與人看既是無縫石
0805a29: 蜜不智二師向何處入遂兩手持靈骨云八德池開
0805a30: 多紫氣雙生及第並頭連便入。
0805b01: 與一我耳
0805b02: 重重擊節拂蒿枝掃盡燈花落地時痛癢予君深委
0805b03: 悉逢人直教破頭皮。
0805b04: 為白雲千松萬和尚入塔
0805b05: 師持靈骨云遺風展步出長安異類中行信有焉天
0805b06: 子不臣侯不友故教常伴白雲眠便以靈骨入塔。
0805b07: 為天然比丘入塔
0805b08: 師以手指塔門云過去諸佛也在裏許未來諸佛也
0805b09: 在裏許現在諸佛也在裏許且道即今天然比丘在
0805b10: 甚麼處遂以靈骨入塔云莫怪贓污請預其數。
0805b11: 觀音大士贊
0805b12: 觀世音三字時人不知道不曰聽世音觀世色亦好
0805b13: 即此是話頭思惟可入妙念念相應時通身是耳竅。
0805b14: 與南芝靜侍者
0805b15: 萬丈深潭清徹底拈來便用不須疑等閒奮起馬師
0805b16: 喝吸涸曹源水一溪。
0805b17: 與徹我果維那上錦官
0805b18: 問我且燒一喝言下氣宇昂昂如是寒灰發焰庶幾
0805b19: 嫩桂可昌。
0805b20: 阿彌陀佛贊
0805b21: 吾常東之東觀此即今處水鳥與山林行行七寶樹
0805b22: 吾常自返觀不隨二見走直此煩惱心便是無量壽
0805b23: 恒以德嶠棒直教破頭皮八萬四千相應手無足虧
0805b24: 恒以臨濟喝直起奮迅獅八萬四千好咸與形相隨
0805b25: 五須彌白毫四大海紺目五色妙蓮華五濁中亦出
0805b26: 問爾九品人直下承當否心心而相續念念而不異
0805b27: 即此東與西總一極樂地八棒功德水四喝流不息
0805b28: 雪潤煩惱心是生安養國。
0805b29: 和盤中山子韻
0805b30: 大大青山秪似拳深深綠水不盈盤看山翫水人無
0805c01: 數那個遊人得到巔。
0805c02: 重陽日代楊富祭劉君志
0805c03: 五陰一陽候昏虛旦柳時凄凄風露冷落落桂蘭萎
0805c04: 禴祭聊芹薦麥舟豈我期俚詞將挽賻悲剩茱萸枝。
0805c05: 山中四威儀
0805c06: 山中行陂有榛隰有苓即此便是安養國何緣更憶
0805c07: 西方人山中住雞頭芋象腿瓠拾枯滿煮折腳鐺欲
0805c08: 鹹則鹽酸則醋山中坐休懶惰還知麼永劫長纏弊
0805c09: 垢衣不知無價寶珠顆山中臥枕子墮磚頭破世界
0805c10: 在我身心中猶如芥子一般大。
0805c11: 十二時
0805c12: 雞鳴丑頂上枷腳下杻空無作願解脫門入之不醉
0805c13: 無明酒平旦寅血肉身喉舌唇敲磕齒牙成句義識
0805c14: 風鼓扇作音聲日出卯天如澡地無草鎮海明珠問
0805c15: 一箇如何傾出一栲栳食時辰智可親道可鄰近朱
0805c16: 赤而近墨黑富潤屋也德潤身禺中已巳識遠爾達終
0805c17: 始王都大道坦然平未到京師莫路止日南午溈山
0805c18: 牯耕豆土蒔之容易守之難莫令瞌睡斑鳩侮日昳
0805c19: 未沒忌畏不觸諱澄清四海六臣間王不簪纓始尊
0805c20: 貴晡時申物自新機自神心光觸處水中月情與無
0805c21: 情鏡裏身日入酉子湖狗好看守若使一法入空門
0805c22: 打教平地翻筋斗黃昏戍識得一萬事畢剔起皮毬
0805c23: 黑漆燈照徹幽岩並暗室人定亥卸兜戴解鞋帶拖
0805c24: 者死屍上廣床兩腳長伸觀自在夜半子形如屣心
0805c25: 如矢勞勞通曉不曾眠子規啼在楊花裏。
0805c26: 午日和憨之西軒坐
0805c27: 西舍堪遲客東軒得早暉群談驚廣座雛燕怯低飛
0805c28: 雨後泉聲壯照高影肥幾人鬥百艸揀得宜男歸。
0805c29: 佛手柑
0805c30: 善哉調御多方便無有情中示有情雙臂聊舒出上
0806a01: 苑全身大半隱香橙最初指處原尊貴末後拈底與
0806a02: 弟兄如是無為法相印不從陶鑄本生成。
0806a03: 新筍
0806a04: 靈根春後發血脈夏前通骨節含胎嫩心腸裂地空
0806a05: 皮膚同乳虎鱗甲類蒼龍漸得風雲力翀霄上九重。
0806a06: 師乍入季而關時有二鳩巢於關額緇素來往
0806a07: 亦不驚若燕子然一包二雛垂成師與撫摩三
0806a08: 歸而去次年復至四包八雛咸與三歸而去師
0806a09: 記以偈曰。
0806a10: 鼠穴神丘魚穴深蠢動有靈過我靈報語同靈樊畜
0806a11: 羽何時自在展風翎。
0806a12: 和憨之秋夜吟
0806a13: 葉落歸根萬木殘清暉無限露詞壇除前絡緯聲如
0806a14: 碎引出松稍月廣寒。
0806a15: 與晦杲玥維那
0806a16: 月落後望子相見假瞌睡大似徉狂一麈尾放伊不
0806a17: 過是時節拈我瓣香。
0806a18: 贈慈雲价南仙上座豎祖堂
0806a19: 為固靈根密密培三回四轉去還來斯言久已巳垂芳
0806a20: 冊五葉一花次第開。
0806a21: 竹杖
0806a22: 知深知淺知高知底能施無畏折伏驕侈故曰四知
0806a23: 又號二宜。
0806a24: 與玄度潤禪師
0806a25: 求法無如爾切慳法無如老僧今朝何故如此只緣
0806a26: 輥芥投鍼。
0806a27: 浴佛
0806a28: 舉遵布衲浴佛次藥山云你只浴得者箇浴不得那
0806a29: 個衲云把將那箇來山休去師云二大老挐雲攫霧
0806a30: 虎驟龍驤發明者箇那箇可謂明同杲日燦若驪珠
0806b01: 矣但只是把的把不起放的放不下二俱未了今朝
0806b02: 德玉則不然遂舀一勺灌太子頂云者箇與他一杓
0806b03: 又舀一勺灌太子頂云那箇也與他一勺管教悉達
0806b04: 太子眉目悄然藥山布衲咸增光彩。
0806b05: 為明玄上座舉火
0806b06: 生不知何來四大原非有死不知何去五蘊本來空
0806b07: 審如此明玄清淨法身與安養阿彌陀佛無二無別
0806b08: 又用此三昧真火作麼便攛下火炬云饒是真金也
0806b09: 須煆過。
0806b10: 與息知禪師行腳
0806b11: 向上程途無限恐其不能力行今既子歸就父助以
0806b12: 三十烏藤。
0806b13: 贊慈雲長老
0806b14: 孤月雉染真子雙桂傳法嫡孫次白楊當山第四灼
0806b15: 然有本有根既能秘重大法又能建立山門可謂知
0806b16: 恩報恩自有兒孫腳下行。
0806b17: 贊不惑長老
0806b18: 不惑長老與吾同姓又同行腳直至究竟曾在河東
0806b19: 兮折杖三枝見法衰頹兮以藥自病不知者謂之為
0806b20: 庸醫知之者謂之為散聖人怪行怪似礙無礙堪笑
0806b21: 老凍膿猶有鄉情在。
0806b22: 與大器成禪師
0806b23: 萬株松下結茆居一井曹源飲有餘受用不因人致
0806b24: 得海棠香國有闍黎。
0806b25: 自贊
0806b26: 握杖當軒來者便挫中酒毒深故爾膽大細詳其源
0806b27: 元來是金剛圈栗棘蓬箇莫怪贓污都盧分付慈雲
0806b28: 上座。
0806b29: 麈尾一枝握在手對誰說法自揚醜拄杖空閑于背
0806b30: 後面何厚赤顏似飲破山酒氣宇怡然自在久麥冠
0806c01: 之外無何有蝦跳豈能出得斗還知否野花崖竹以
0806c02: 為友。
0806c03: 半生行腳待老山名方休修恒順業一味隨求人問
0806c04: 佛法以杖便摟從教人喚姚黃頭。
0806c05: 磐石之上青松之下如是而坐太煞閒雅手持數珠
0806c06: 念何佛也曾疑明教永明十萬彌陀觀音遂與南芝
0806c07: 較試僅能七日力行。
0806c08: 出雙桂門何行不像說起酒肉不罵便謗如斯者樣
0806c09: 不孝之徒爭能受得人天供養。
0806c10: 極麤一棒打人到底壯心膽大如金師子不從酒肉
0806c11: 中深來爭解作得者般蟲豸。
0806c12: 垂象骨手弄鱉鼻蛇見聞離悕就路還家似枯木上
0806c13: 撒些子花。
0806c14: 與指雲孝維那
0806c15: 老大一箇巴掌到處只要打人莫怕招災惹禍貴在
0806c16: 撈漉鯤鯨。
0806c17: 觀音菩薩贊
0806c18: 雞鳴犬吠鵲噪鴉啼但有耳者咸得聞之入理之門
0806c19: 如許闊誰能返聽自家底。
0806c20: 返聞聞性永絕離微猿啼鶴唳直指人歸在在處處
0806c21: 為癡頑眾生發天然生機。
0806c22: 普賢菩薩贊
0806c23: 手持貝葉坐白象王看何經典不見文章應知遍界
0806c24: 不曾藏。
0806c25: 與大荒顯
0806c26: 培根固本善知時樹大花榮果自肥不但只徒蔭涼
0806c27: 也貴生弗息得成蹊。
0806c28: 山中四威儀
0806c29: 山中行步步陟雲程回首看千崖萬壑平。
0806c30: 山中住隨緣只麼度澹黃精不用鹽和醋。
0807a01: 山中坐十笏菴一箇甚柔和褥是松毛作。
0807a02: 山中臥小石床一座耐歲寒雲棉被以荷。
0807a03: 又三五七言
0807a04: 山中行問幽禽潦水今何在白雲深處尋通筧引泉
0807a05: 來灶角可塗可饌可調羹。
0807a06: 山中住無別務小小做箇園大大開條路來無防礙
0807a07: 去無疑菜有鮮薑食有芋。
0807a08: 山中坐沒人我白醭堆口唇飛絲挂耳睡一佛一經
0807a09: 一老僧清風明月白雲褁。
0807a10: 山中臥空無作茆褥寬而肥石床高且大夢想顛倒
0807a11: 無住心莫教猿鶴都啼破。
0807a12: 與懷璞美侍者
0807a13: 而今學者我慢萬川廣有金鱗畜張海口吞盡逢人
0807a14: 一味卑心。
0807a15: 答果生劉孝廉韻
0807a16: 學士偕來萬佛樓焂焉雷雨去還留蘇斯蕉扇正維
0807a17: 夏快我秧鍼適麥秋清獻聞銷性歷歷堰溪聲壯意
0807a18: 悠悠東西霽矣相向四顧青山放兩眸。
0807a19: 答伯鴻鄧相公見過用憶華岩韻
0807a20: 鳩杖匪緣次第登一超直入到孤嶒俛看山谷全無
0807a21: 隱盡剝芭蕉寧有層已巳過關前應掉臂既明日下不
0807a22: 挑燈忘年問道情何似今日留衣大有能。
0807a23: 答惠吉鄧孝廉韻
0807a24: 攜孩向上入斯岑此箇因緣實遠深法護同人人護
0807a25: 法襟開世界界開襟分明君子若愚貌嘿識維摩一
0807a26: 點心憾寡黠思酬雅韻碧紗籠待子孫吟。
0807a27: 為徹空師舉火
0807a28: 師近爐云八德池滿九品蓮開請坐其上不用疑猜
0807a29: 一念相應真淨體充遍十方無往來召傍僧攛下火
0807a30: 炬便燒。
0807b01: 法派
0807b02: 德光明震旦太白元符來雙桂承前讖華巖遍九垓。
0807b03: 
0807b04: 華巖聖可禪師語錄卷五終
0807b05: 
0807b06: 　門人　徹耳　光顯　光孝　圓美　仝刻
0807b07: 
0807b08: 　秀水夏抱日書　　　禾郡陳馥林梓
0807b09: 　康熙甲子仲冬月吉板藏嘉興楞嚴寺般若堂
0807b10: 　附藏流通
