0497c01: 二隱謐禪師語錄卷第八
0497c02: 
0497c03: 江南揚州高沙天王禪寺　湖廣荊州江陵水月禪院　嗣法門人　超巨　超秀　等編
0497c04: 拈古
0497c05: 世尊昔在靈山會上拈花示眾，眾皆默然，惟迦葉
0497c06: 破顏微笑。世尊云：「吾有正法眼藏、涅槃妙心，付與
0497c07: 摩訶迦葉。」
0497c08: 「世尊拈花，雖是入草求人，大似望空著楔。迦葉破顏，
0497c09: 縱使出人頭地，無端眼裏添沙。諸禪德還識二老落
0497c10: 處麼？選佛若無如是眼，縱饒千載亦奚為？」
0497c11: 臨濟會下，有同學二人相問，一云：「離卻中下二機，
0497c12: 請兄道一句子。」一云：「擬問即失。」一云：「與麼則禮拜
0497c13: 老兄去也。」一云：「者賊！」師聞，乃陞堂云：「要會臨濟賓
0497c14: 主句，問取堂中二禪客。」便下座。
0497c15: 「二禪德互轉真機，也甚奇怪。雖然，不過因風吹水，偶
0497c16: 爾成文，怎奈白拈賊不識，好惡便乃播揚家醜、虛張
0497c17: 聲勢？且道衲僧門下又當如何？直饒果是真金子，須
0497c18: 向紅爐再煆看。」
0497c19: 睦州示眾：「裂開也在我，捏聚也在我。」時有僧問：「如
0497c20: 何是裂開？」師云：「三九二十七，菩提涅槃，真如解脫，
0497c21: 即心是佛。我且與麼道，你又作麼生？」僧云：「某甲不
0497c22: 與麼道。」師云：「盞子撲落地，楪子成七片。」
0497c23: 「賣寶遇著瞎波斯！」
0497c24: 佛果禪師上堂：「迥無依倚，超宗越格，非佛非心。萬
0497c25: 仞壁立桑樹上，著箭柳樹上出汁。」
0497c26: 「佛果道底且道是個甚麼得？與麼奇怪？」顧視左右云：
0497c27: 「會麼？要會直下便會，不會切莫妄生穿鑿！」
0497c28: 晉州霍山大禪佛景通禪師因到仰山前乃翹一
0497c29: 足云：「西天二十八祖亦如是，唐土六祖亦如是，和
0497c30: 尚亦如是，某甲亦如是。」仰山下禪床，打四藤條。
0498a01: 「霍山翹一足，竭露風規。集雲四藤條，難禁忍俊。然雖
0498a02: 如是，猶未作家。當時若待伊纔向前來，便與攔胸一
0498a03: 踏，非惟截斷話頭，亦免塗污諸聖。何故？鑑在機先。」
0498a04: 天童密師翁上堂：「盤山道：向上一路，千聖不傳。慈
0498a05: 明道：向上一路，千聖不然。徑山道：向上一路，熱碗
0498a06: 鳴聲。老僧道：向上一路，踏破草鞋。」
0498a07: 「四大老雖則同行不同步，要且縱奪全彰、殺活自在。
0498a08: 山僧今日亦道：向上一路，錢串井索。且道與諸大老
0498a09: 是同是別？」
0498a10: 汾陽昭禪師示眾：「識得拄杖子，行腳事畢。」笑巖祖
0498a11: 翁別云：「識得拄杖子，正好緊俏草鞋。」
0498a12: 「一人孤峰獨宿，常在市廛。一人撥草瞻風，不離家舍。
0498a13: 二老雖則各善機權，要識拄杖子，總未夢見在。畢竟
0498a14: 作麼生？舒卷從來不借力，拈來放去更山誰？」
0498a15: 僧問仰山：「法身還解說法也無？」山云：「我說不得，別
0498a16: 有一人說得。」僧云：「說得底人在甚麼處？」山乃推出
0498a17: 枕子。溈山聞之，乃云：「寂子用劍刃上事。」
0498a18: 「說得說不得且置，只如仰山推枕子，端的還是甚麼
0498a19: 身？若道是法身，溈山道是劍刃上事。若道不是法身，
0498a20: 仰山推出枕子。且道畢竟如何？具眼者辨。」
0498a21: 馬祖見南泉行食過，便問：「桶裏是甚麼？」泉云：「合取
0498a22: 狗口。」
0498a23: 「馬駒兒，氣吞宇宙，眼蓋乾坤。因甚桶裏的卻識不得？
0498a24: 王老師恁麼荅話，且道還識得也未？只許老胡會，不
0498a25: 許老胡知。」
0498a26: 洛浦一日辭臨濟，濟問：「甚處去？」浦云：「南方去。」濟以
0498a27: 杖畫一畫云：「過得這裏，便去！」浦乃喝，濟便打，浦禮
0498a28: 拜而去。次日陞堂，云：「臨濟門下有一赤稍鯉魚，搖
0498a29: 頭擺尾向南方去，不知向誰家虀甕裏淹殺。」
0498a30: 「臨濟具白拈手段，洛浦有袖裏金鎚，當面一擲，致令
0498b01: 末後追思。雖然，也是賊過後張弓。當時待伊辭時，便
0498b02: 與當頭一踏，只教出門不得，非惟不使污他虀甕，亦
0498b03: 免鈍置家風。」
0498b04: 芭蕉示眾云：「你有拄杖子，與你拄杖子。你無拄杖
0498b05: 子，奪卻你拄杖子。」
0498b06: 「趁空打劫，就手還拳，還他芭蕉老漢，我這裏又且不
0498b07: 然。有也不與，無也不奪，亦任橫來豎去，管教個個飽
0498b08: 齁齁地。且道與芭蕉是同是別？」
0498b09: 香嚴初開堂，溈山令人送書併拄杖到，嚴接得，云：
0498b10: 「蒼天！蒼天！」僧便問：「和尚為甚如此？」嚴云：「只為春行
0498b11: 冬令。」
0498b12: 「溈山杖子不移步，而千里同風。這僧送到走千山，而
0498b13: 對面千里。且道淆訛在甚處？甜瓜徹蒂甜，苦瓜連根
0498b14: 苦。」
0498b15: 臨濟半夏上黃蘗，問訊，見蘗看經，次，乃云：「我將謂
0498b16: 是個人，元來是個唵黑豆老和尚。」住數日，辭去，蘗
0498b17: 云：「汝破夏來，不終夏了去？」濟云：「某甲暫來禮拜和
0498b18: 尚。」蘗遂打趁令去，濟行數里，疑此事，卻回，終夏。
0498b19: 「黃蘗打趁令去，直不藏曲。臨濟去而復返，曲不藏直。
0498b20: 還知麼？親遭痛棒全機墮，九夏風清徹體涼。」
0498b21: 長沙一夕同仰山玩月次，仰云：「人人盡有這個，秪
0498b22: 是用不得。」沙云：「恰是倩，汝用去。」仰云：「你作麼生用？」
0498b23: 沙與一踏踏倒，仰起來云：「你直下是個大蟲！」
0498b24: 「諸方盡道小釋迦被岑大蟲一捺捺倒，竟不知岑大
0498b25: 蟲卻被小釋迦一坐坐地，至今起不得。即今莫有起
0498b26: 得者麼？還我大蟲來！」
0498b27: 石霜冬日，榜示僧堂前，作此相：
0498b28: 「若人識得，
0498b29: 不離四威儀中。」首座一見，乃謂眾曰：「和尚今日放
0498b30: 參。」
0498c01: 「當時可惜山僧不在石霜會裏，若在，一見便與一腳
0498c02: 抹卻，更說甚麼識得識不得？且道與麼道與首座道
0498c03: 的相去多少？」
0498c04: 南院陞堂云：「諸方只具啐啄同時眼，不具啐啄同
0498c05: 時用。」時有僧問：「如何是啐啄同時用？」院云：「作家不
0498c06: 啐啄，啐啄同時失。」僧云：「此猶未是某甲問處。」院云：
0498c07: 「汝問處作麼生？」僧云：「失。」院乃打，僧不肯。後於雲門
0498c08: 會下聞二僧舉此話，一僧云：「當時南院棒折，那其
0498c09: 僧忽契悟，遂回省覲，值院已巳圓寂，乃謁風穴，穴一
0498c10: 見便問：『上座便是當時問先師啐啄同時話底麼？』
0498c11: 僧云：『是。』穴云：『你當時作麼生？』僧云：『我當時如在燈
0498c12: 影裏行相似。』穴云：『汝會也。』」
0498c13: 「南院高提祖令，風穴平地陷人。這僧雖然窺得一班，
0498c14: 可惜穴老放過一著。若待伊道：『我當時如在燈影裏
0498c15: 行。』便與一頓，非惟勦絕命根，一致門風壁立千丈。」
0498c16: 溈山因劉鐵磨來，乃云：「老牸牛，汝來也！」磨云：「來日
0498c17: 臺山大會齋，和尚還去麼？」山放身作臥勢，磨便出
0498c18: 去。
0498c19: 「溈山具擒兕捉虎之手，鐵磨轉翻天覆地之機。雖然
0498c20: 互換可觀，要且鋒鋩不犯。如何是不犯處？針鋒頭上
0498c21: 翻筋斗，蟭螟眼裏打鞦韆。」
0498c22: 疏山因僧造壽塔畢，謂僧曰：「汝將多少錢與匠人？」
0498c23: 僧云：「一切在和尚。」山云：「為將三文錢與伊？為將兩
0498c24: 文錢與伊？為將一文錢與伊？汝若道得，許汝親造
0498c25: 塔。」僧無對。
0498c26: 「匠人造塔，大似圖畫虛空。疏山問價，亦是依模填彩。
0498c27: 若也於此會得，二人功不浪施。其或未然，切莫當面
0498c28: 蹉過。」
0498c29: 佛國白禪師上堂：「山僧住來半個月，未曾拈動者
0498c30: 個。而今不免現些少神通，供養諸人去也。」便下座。
0499a01: 「恁麼舉揚，縱使神用齊天，腳跟早已巳著地。神通且置，
0499a02: 喚甚麼作這個？」
0499a03: 黃蘗因百丈問：「甚處來？」蘗云：「大雄山下採菌子來。」
0499a04: 丈云：「還見大蟲麼？」蘗便作虎聲，丈拈斧作斫勢，蘗
0499a05: 遂與一摑，丈吟吟而笑，便歸，陞堂謂眾曰：「大雄山
0499a06: 下有一大蟲，汝等諸人也須好看，百丈老漢今日
0499a07: 親遭一口。」
0499a08: 「看他父子拳來拳應、踢來踢應，大似虎驟龍驤，令人
0499a09: 不可捉摹。復乃陞堂告眾是甚好心？檢點將來，也是
0499a10: 有頭無尾漢。」
0499a11: 乾峰示眾：「舉一不得舉二，放過一著落在第二。」雲
0499a12: 門出眾，云：「昨日有人從天台來，卻往徑山去。」峰云：
0499a13: 「來日不得普請。」便下座。
0499a14: 「兩個乞兒，共弄一條蛇，一個弄死像活，一個弄活像
0499a15: 死。雖然死活不同，要且無二鱉鼻。諸人直下如何看
0499a16: 取？山月如銀，牽老興閒行，不覺過峰西。」
0499a17: 大覺臨終謂眾曰：「我有一隻箭要付與人。」時有一
0499a18: 僧云：「請和尚箭？」師曰：「汝喚甚麼作箭？」僧喝，師打數
0499a19: 下，歸方丈，卻喚其僧，問云：「汝適來會麼？」僧云：「不會。」
0499a20: 師又打數下，擲卻拄杖，云：「已巳後遇明眼人，分明舉
0499a21: 似。」乃告寂。
0499a22: 「臨末稍頭，擬將一隻箭穿卻諸人鼻孔，幾被這僧就
0499a23: 手折卻。若非兩頭痛棒，大似勞而無功。」
0499a24: 臨濟一日同黃蘗應普請，黃蘗回頭見師空手，問：
0499a25: 「钁頭在甚麼處？」師云：「有人將去了也。」蘗云：「近前來，
0499a26: 共汝商量。」師近前，蘗將钁，钁地，云：「我這個，天下人
0499a27: 拈掇不起。」師就手掣得豎起，云：「為什麼卻在某甲
0499a28: 手裏？」蘗云：「今日自有人普請。」便歸院。
0499a29: 「將钁钁地，大似獅子教兒謎子訣，就手掣得便解，返
0499a30: 躑翻錦毬。正所謂獅子窟中獅子，旃檀林裏旃檀！」
0499b01: 天童密雲老和尚上堂云：「十方無壁，八面無門，中
0499b02: 有一寶，任運縱橫。」
0499b03: 「落處不停誰解看？」
0499b04: 茱萸因趙州上法堂來東覷西覷，萸乃問：「作什麼？」
0499b05: 州云：「探水。」萸云：「我這裏一滴也無，探個甚麼？」州遂
0499b06: 將拄杖靠壁而出。
0499b07: 「趙州探水，涉狂瀾而不犯涓滴；茱萸無一滴，浪接天
0499b08: 而禁流不住。」
0499b09: 趙州到黃蘗，蘗見來便閉卻方丈門，州乃於法堂
0499b10: 上叫：「救火，救火！」蘗開門捉住，云：「道，道！」州云：「賊過後
0499b11: 張弓。」
0499b12: 「黃蘗難近而易悅，趙州易悅而難近。」
0499b13: 三聖問僧：「近離甚處？」僧便喝，聖亦喝，僧又喝，聖又
0499b14: 喝，僧云：「行棒即瞎！」又喝，聖拈棒，僧轉身作受棒勢，
0499b15: 聖云：「下坡不走，快便難逢！」便打，僧云：「這賊！」便出。次
0499b16: 有僧問：「適來爭容得者僧？」聖云：「是伊曾見先師來。」
0499b17: 「這僧具超方手眼，三聖展格外威權。雖然縱奪可觀，
0499b18: 未免傍觀者哂。且道誰是傍觀？」
0499b19: 洞山初參雪門，門云：「近離甚處？」山云：「查渡。」門云：「夏
0499b20: 在甚處？」山云：「湖南報慈。」門云：「幾時離彼？」山云：「八月
0499b21: 二十五。」門云：「放汝三頓棒！」山至來日，問：「昨蒙和尚
0499b22: 賜棒，不知過在甚處？」門云：「飯袋子！江西、湖南便恁
0499b23: 麼去也！」山乃大悟。
0499b24: 「洞山若非末後慇懃，墮在爛泥坑裏永拔不出。」又云：
0499b25: 「只為末後慇懃，墮在爛泥坑裏永拔不出！」
0499b26: 福朗上座因僧問雲門：「如何是透法身句？」門云：「北
0499b27: 斗裏藏身。」朗罔測，遂問門，門把住，云：「道，道！」朗擬議，
0499b28: 門托開，復示偈云：「雲門聳剔白雲低，水急遊魚不
0499b29: 敢栖。入戶已巳知來見解，何勞更舉轢中泥？」朗大悟。
0499b30: 「把住，托開，渾身草裏輥。重說偈言，舌頭咸拖地。福朗
0499c01: 上座雖向這裏開得隻眼，也只是個漆桶。」
0499c02: 趙州到一菴主處云：「有麼？有麼？」主豎起拳頭，州云：
0499c03: 「水淺不是泊船處。」便行。又到一庵主處，云：「有麼？有
0499c04: 麼？」主亦豎起拳頭，州云：「能縱能奪，能殺能活。」便作
0499c05: 禮而去。
0499c06: 「一等豎拳，因甚趙州肯一不肯一？若緇素不出，瞎卻
0499c07: 一隻眼。若緇素得出，瞎卻一隻眼。」
0499c08: 保福問：「長慶盤山道：光境俱忘，復是何物？」洞山道：
0499c09: 「光境未忘，復是何物？據二老總未得勦絕。作麼生
0499c10: 道得勦絕去？」慶良久，福云：「情知你向鬼窟裏作活
0499c11: 計。」慶云：「汝作麼生？」福云：「兩手扶犁水過膝。」
0499c12: 「盤山、洞山固是纖，保福、長慶未見勦絕。若在衲僧
0499c13: 門下，又當如何？到頭霜夜月，任運落前溪。」
0499c14: 龍冊道怤禪師因僧問：「學人未達其源，乞師方便。」
0499c15: 師云：「是甚麼源？」僧云：「其源。」師云：「若是其源，爭受方
0499c16: 便？」尋有侍者問：「適來成褫伊？」師云：「無。」者云：「不成褫
0499c17: 伊？」師云：「無。」者云：「師意如何？」師云：「一點水墨，兩處成
0499c18: 龍。」
0499c19: 「這僧太不唧溜，返累龍冊亦沉死水。若不遇侍者傍
0499c20: 敲，則鏡清一點活水，終成滯貨。雖然，也是憐兒不覺
0499c21: 醜。」
0499c22: 羅山道閒禪師問石霜：「起滅不停時如何？」霜云：「直
0499c23: 須寒灰枯木去，一念萬年去，函蓋相應去，全清絕
0499c24: 點去。」師不契，卻往巖頭處，如前問，巖喝云：「是誰起
0499c25: 滅？」師於此有省。
0499c26: 「一人有殺人刀，無活人劍。一人有活人劍，無殺人刀。
0499c27: 眾中莫有辨得者麼？若辨得出，亦能殺人，亦能活人。」
0499c28: 翠巖示眾：「一夏以來，為兄弟東話西語，看我眉毛
0499c29: 在也無？」
0499c30: 「恁麼說話，大似鼠狗偷竊。」
0500a01: 法眼禪師示眾：「這裏聚集少時為上座僧堂裏，這
0500a02: 裏聚集少時為上座三門頭，這裏聚集少時為上
0500a03: 座寮舍裏。」為復說上座過，別有道理。會下有數尊
0500a04: 宿對，一人道：「諸佛出世也有這個方便？」一人云：「今
0500a05: 日離章義。」一人云：「你道伊為什麼處？」一人云：「點燈
0500a06: 等上座來多時也。」一人云：「甚麼處聚集來？」
0500a07: 「法眼拈提最切，且無些子道理。若直下會得，則途中
0500a08: 受用。如其不會，則世諦流布。可惜當時一眾，顛三倒
0500a09: 四，盡是嚼屎塊的漢。而今莫有領略者麼？」良久，云：「這
0500a10: 裏是甚麼所在？」
0500a11: 金州操禪師因請米和尚齋，不排坐位。米纔到，乃
0500a12: 展坐且作禮，操下禪床，米遂就操位而坐，操卻席
0500a13: 地而坐。齋罷，米便去。侍者云：「和尚受一切人欽仰，
0500a14: 今日坐位卻被人奪卻。」操云：「三日後若來，即受救
0500a15: 在。」米果三日後來，云：「前來遭賊。」
0500a16: 「且道作麼生得不遭賊去？人不傷虎心，虎不傷人意。
0500a17: 雖然，三日後來，更是腦後添錐。且道受救在甚麼處？」
0500a18: 大慈寰中禪師示眾：「山僧不解荅話，只是識病。」時
0500a19: 有僧出，寰便歸方丈。
0500a20: 「大慈道：不解荅話，只是識病。這僧纔出，大慈便歸方
0500a21: 丈。且道伊識得這僧是甚麼病？」
0500a22: 太原孚上座參雪峰，纔至法堂上顧視，雪峰便下，
0500a23: 看知事。至明日，入方丈，作禮，云：「昨日觸忤和尚。」峰
0500a24: 云：「知是般事。」便休。
0500a25: 「孚上座上法堂，纔過視便下看知事。那的是他觸忤
0500a26: 處。雪峰道知事這般，便休。且道伊知甚麼事？具眼者
0500a27: 辨取。」
0500a28: 臨濟示眾：「但有問訊不虧欠伊，總識得伊來處。與
0500a29: 麼來者恰似失卻，不與麼來者無繩自縛。一切陵
0500a30: 中莫亂斟酌，會與不會都來是錯，分明與麼道，一
0500b01: 任天下人貶剝。」
0500b02: 「臨濟與麼道，也是直中有曲、曲中有直。且作麼生貶
0500b03: 剝得伊？」
0500b04: 寶壽初開堂，三聖推出一僧，壽便打聖云：「與麼為
0500b05: 人非？但瞎卻鎮州一城人眼去在！」壽擲下拄杖，便
0500b06: 歸方丈。
0500b07: 「寶壽若非三聖，誰辨真機？三聖若非寶壽，罔衒已巳長。
0500b08: 且道互相激揚一句作麼生道？水平兩岸闊，雲散一
0500b09: 山孤。」
0500b10: 興化道：「此一炷香，擬欲承嗣三聖，三聖與我太孤；
0500b11: 擬欲承嗣大覺，太覺與我太賒。此一炷香不如承
0500b12: 嗣臨濟先師。」
0500b13: 「一處太孤，一處太賒，但不得承嗣。且道畢竟因甚承
0500b14: 嗣臨濟？毒恨難忘。」
0500b15: 臨濟上堂：「赤肉團上有一無位真人，嘗從汝等面
0500b16: 門出入。未證據者看看。」時有僧問：「如何是無位真
0500b17: 人？」臨濟下禪床搊住其僧，擬議，濟乃托開，云：「無位
0500b18: 真人是什麼？乾屎橛！」便歸方丈。
0500b19: 「者僧雖會直撞，可惜不解轉身吐氣。臨濟當面換人
0500b20: 眼睛，太殺欺瞞。且道為甚如此？殺人刀，活人劍。」
0500b21: 睦州因僧問：「高揖釋迦，不拜彌勒時如何？」州云：「昨
0500b22: 日有人問，趁出了也。」僧云：「和尚恐某甲不實？」州云：
0500b23: 「拄杖不在，苕帚柄聊與三十。」雪竇云：「睦州只有受
0500b24: 璧之心，且無割城之意。」
0500b25: 「這僧投獻，秪是瓦礫子。幸喜睦州高鑑精明，據實酬
0500b26: 價。且道還相當也無？試辨看。」
0500b27: 舉雪峰一日見獼猴乃云：「這獼猴，各各背一面古
0500b28: 鏡。」三聖便問：「歷劫無名，何以彰為古鏡？」峰云：「瑕生
0500b29: 也。」聖云：「一千五百人，善知識話頭也不識。」峰云：「老
0500b30: 僧住持事繁。」雪竇云：「好與二十棒！者棒放過也好，
0500c01: 免見將錯就錯。」
0500c02: 「三聖道：『一千五百人善知識話頭也不識。』未審三聖
0500c03: 還識話頭也未？雪竇道：『好與二十棒！』一棒也少不得，
0500c04: 何故？放過則不可。放過不放過且止，雪峰道『老僧住
0500c05: 持事繁』又作麼生？」
0500c06: 　信善鄭守禮同緣明璽婿龍略同緣實裔
0500c07: 　助刊
0500c08: 　二隱禪師語錄祈求夫妻諧老貴子早生
0500c09: 　康熙戊午夏荊南水月禪院識
0500c10: 二隱謐禪師語錄卷第八
