0060a12: 
0060a13: 
0060a14: 正源略集卷第十
0060a15: 
0060a16: 維揚嗣祖沙門寶輪際源高旻了貞輯
0060a17: 
0060a18: 天台國清　達珍　編
0060a19: 南嶽下三十六世
0060a20: 丈雪醉禪師法嗣二人
0060a21: 青城鳳林竹浪生禪師至節上堂。機輪轉處。草木
0060a22: 揚眉。坐斷當陽。乾坤失色。語其動也。周法界。語其
0060a23: 靜也。泯跡潛。所以道。先天而天弗違。後天而奉天
0060a24: 時。若以世諦流布。讓伊有分。若約正眼流通。則不然。
0060b01: 驀拈拄杖云。看木上座。如何行履。百萬億須彌盧。百
0060b02: 萬億日月。百萬億四大部洲。百萬億香水海。一口吞
0060b03: 。且盈消息。向甚麼處流轉。諸佛眾生何處安身
0060b04: 立命。
0060b05: 佛冤超綱禪師內江李氏子　上堂。證第一義。異類
0060b06: 潛蹤。正印提持。眾流截斷。若存知見。如算海沙。豈不
0060b07: 見。少室前。低頭難覓地。曹溪路上。眸不見天
0060b08: 　小參。雷音普震。困蟻蘇。捲起簾來。青天白日。露柱
0060b09: 笑呵呵。燈籠功不宰。白雲本無心。常自露光彩。拄
0060b10: 杖云。不得動著者箇。何故。願彼觀音行。善應諸方
0060b11: 所　問。亡僧遷化。向甚麼處去。師云。昨日雨今日晴。
0060b12: 進云。恁麼則與天地同根去也。師云。空裏不可安
0060b13: 耳躲　問。如何是學人本來面目。師云。春風吹露柱
0060b14: 云學人不會。師云。夜雨濕花。
0060b15: 雲橋水禪師法嗣
0060b16: 東川蒼碧聰禪師上堂。懷抱一念明。未脫三乘
0060b17: 羈。妄認八處見見。埋自己已靈光。直饒當下轉身。
0060b18: 竿頭進步。跟下未免三十痛棒　元旦上堂。動若
0060b19: 行雲。止猶谷神。水中鹹味。色裡膠青。老盧只解踏碓。
0060b20: 藥山一物不為。舟有一尺篷。可使八面風。駕無三尺
0060b21: 鞭。難控千里馬。喝一喝。拋出栗棘蓬。誰人吞得下。
0060b22: 易庵師禪師法嗣
0060b23: 南陽法海林我鑒禪師上堂。薰風始拂。炎暑臨時。
0060b24: 長稚賢愚。正堪休歇。制毒龍於無相佛剎。調狂象於
0060c01: 正覺場中。朗智地於神珍。燦性天之戒月。單刀直入。
0060c02: 獨步丹霄。方知牢關把定。異轍同途。相見別。傍通
0060c03: 消息。驀拂子云。還會麼。居然擊碎蟠桃核。者回方
0060c04: 見個中人　上堂。看破浮漚化城。了知空華寶所。彼
0060c05: 既烏有先生。大都我亦非我。相將下應上呼。也無
0060c06: 可不可。揮拂子召眾云。還會麼。於斯會得。何勞曲唱
0060c07: 巴歌。其或未然。拂一拂云。雙桂曾開五葉花。及至寶
0060c08: 今結果。
0060c09: 聖可玉禪師法嗣
0060c10: 崇隆碧露夢禪師上堂。嫩出林。點破青霄。日月
0060c11: 蒼松徹蔭。普覆大地乾坤。會則千足萬足。不會日午
0060c12: 三更。遂拈起袈裟云。會麼。此是雞足頭陀。待慈氏下
0060c13: 生的　秋日上堂。秋風清秋月明。碧天皎潔絕無痕。
0060c14: 半夜木雞啼月冷。三更石犬吠花陰。驀拂子云。知
0060c15: 音有幾人　佛誕上堂。銅鐘易扣。鐵鼓難鳴。事出無
0060c16: 由。機扣有方。一言一語。文殊起發請之端。全默全歸。
0060c17: 維摩圓不二之門。把定封疆。彌勒陷在兜率。放開一
0060c18: 線。釋迦此日降生。到者裏。把住是。放行是。大眾試定
0060c19: 當看。
0060c20: 密行忍禪師法嗣
0060c21: 滇楚九臺山知空蘊禪師小參。迦葉一笑傳心。神
0060c22: 光三拜得髓。拈拄杖卓一下云。只此一著。了無多子。
0060c23: 久參上智。便合乘時。顧盻躊躇。劍去久矣。更說甚
0060c24: 中之金。麥中之。一場自賺。諸兄弟知也無。若不知。
0061a01: 盡情放下。直須絕後再甦。莫待一事無成兩。方
0061a02: 袍圓頂胡為乎。噓一噓。靠拄杖便起。
0061a03: 百癡元禪師法嗣
0061a04: 京師海會憨璞性聰禪師延平順昌連氏子。年十八
0061a05: 祝髮。首參山賢。令看萬法歸一話。久無入處。出嶺
0061a06: 謁百癡元。即承記。命主餘杭法喜。臨安觀音。錢塘
0061a07: 廣福。大興延壽。海會愍忠諸剎。順治己亥。應　詔萬
0061a08: 善殿。賜號明覺　上堂。佛祖妙道。衍派流芳。選佛場
0061a09: 開。鑪洪啟。既以門庭施設。言前的旨控玄機。楷定
0061a10: 圓宗。句下搜尋絕了義。劈禪宗之骨髓。標教網之紀
0061a11: 綱。隨處建立法幢。須知法無定相。如月印於滄江。似
0061a12: 聲傳於空谷。直使百草頭上。常轉大法輪。一毛孔中。
0061a13: 現瓊樓玉殿。應是金輪王降世。處處成就菩提道場。
0061a14: 作天下人中之主。布德澤三有霑恩。垂慈育靈瞻
0061a15: 仰。一人有慶。萬民賴之。堯風蕩蕩。舜日。四海清
0061a16: 寧。齊天一統。佛法有幸。興隆祖燈。聯芳續。一機感
0061a17: 赴。萬善同歸。正當今日開堂。祝聖一句。作麼生道。壽
0061a18: 比岡陵等太極。龍棲鳳閣永彌新　上堂。無雲頂。
0061a19: 徹湧空劫金烏。枯木堂前。暗消剛骨紅影。達者深入
0061a20: 閫奧。作家格外權衡。無孔笛橫吹倒吹。破甑子七零
0061a21: 八落。寒山拾得不知名。豐干尚且難摸索。擲下拂子
0061a22: 曰。諸人切莫亂卜度。康熙丙午臘月十三日。師書偈
0061a23: 曰。今年五十七。碎孃生鼻。一生受用中。無得亦無
0061a24: 失。昨夜泥牛入海。直至如今無消息。真消息。今日
0061b01: 西廊打倒東廊壁。放拾傀儡歸去來。莫教特地成狼
0061b02: 藉。擲筆而逝。塔於台山安國寺右。
0061b03: 靈機觀禪師法嗣二人
0061b04: 湖州資福明心鑑禪師示眾。盂下。禺泉亭畔。
0061b05: 有一句子。突出難辨。山僧為汝等道破去也。便下座。
0061b06: 湖州資福德水洧禪師據室。實地之中。不得烏焉
0061b07: 成馬。有問佛法心性。劈脊好與一棒。因甚如此。車不
0061b08: 橫推。理無曲斷。
0061b09: 石庵琈禪師法嗣
0061b10: 杭州仁和佛日璿鑑衡禪師僧參。師問。甚處來。曰
0061b11: 白下。師曰。石頭城跳上梵天。你還知麼。曰不因師
0061b12: 舉。某甲那知。師曰。不屬聲。不屬色。你作麼生知。曰和
0061b13: 尚婆心太切。師云。孟八郎漢。又恁麼去也　僧參。纔
0061b14: 展坐具。師曰。錯。僧便收坐具。師曰。錯錯。僧復禮拜曰。
0061b15: 某甲是本地人。不解梵語唐言。求和尚放過。師曰。正
0061b16: 要問你。本地上親切道一句來。僧彈指一下。師曰。是
0061b17: 何意旨。僧無語。師曰。者沒地頭漢。直打出　上堂。有
0061b18: 一句子。密不通風。有一句子。周沙界。更有一句。且
0061b19: 作麼生道。良久云。吾常于此切　上堂。卓拄杖云。龍
0061b20: 袖拂開全體現。眉毛上作麼生。又卓一卓曰。象王行
0061b21: 處絕狐蹤。跟下作麼生。又卓曰。向者裏見得徹去。
0061b22: 自然眼乾坤。大方闊步。儻或未然。直須薦取。連卓
0061b23: 兩卓。
0061b24: 天嶽晝禪師法嗣
0061c01: 廬山開先心璧淵禪師上堂。白雲影裏藏身。祇圖
0061c02: 瞌睡。紅塵堆中託跡。隨順世緣。至於佛法兩字。久已巳
0061c03: 拋向他方世界。今日被當道尊官推。向者曲彔木
0061c04: 上。又且如何施設。賴得雙劍巍巍萬仞。門戶潑
0061c05: 天。瀑布水滾滾千尋。舌頭拖地。此是從上祖師。轉不
0061c06: 退的法輪。說不盡的妙義。新長老。不妨借水獻花。舉
0061c07: 似大眾。雖然如是。錯會者多。
0061c08: 山曉禪師法嗣
0061c09: 杭州佛日法持毅禪師立春小參。正月春臘月春。
0061c10: 一歲梅花兩度新。處處泥牛頭角。沿街鑼相
0061c11: 迎。諸仁者。還識春牛落處麼。良久曰。四蹄踏破天邊
0061c12: 月。耕轉空滿地金　清明小參。節屆禁煙三月五。
0061c13: 家家塚上添新土。雨打桃花冶豔傾。靈雲漫向枝頭
0061c14: 。今日黃龍見處偏。乘閒密種長生果。無陰陽地好
0061c15: 栽培。滿樹花開香朵朵。報諸人休莽鹵。達磨不是西
0061c16: 天祖。
0061c17: 靈遠應禪師法嗣四人
0061c18: 襄州洞山普慧漢水浩禪師佛殿。麗像開圖。宏濟萬
0061c19: 品。金容掩色。典御十方。所以貴買無數僧祇。賤賣一
0061c20: 時拈出。且道。以何為據。遂拜云。六出天花鋪地錦。占
0061c21: 斷風光作主人　晚參。舉朝宗忍和尚。因僧問向上
0061c22: 事如何下手。忍便掌。僧擬議。忍踢云。下也得。師驀
0061c23: 卓杖云。南華老人。將者片真金。三翻兩次。當作頑鐵
0061c24: 賣了。山僧今日欲來對眾找價。乃下座。旋風打散。
0062a01: 天童石吼徹禪師越州山陰童氏子。博士弟子員。依
0062a02: 兜率院子賢和尚薙染。造真州五臺靜觀律師圓具。
0062a03: 參靈遠應。親炙十有二年。遂傳衣寶應一宿。年七十
0062a04: 二。值文覺禪師堅請。主席天童　冬至早參。句外明
0062a05: 宗。豈屬言詮。劫前運步。不費心力。只在當人能達通
0062a06: 變。何必定要分時限日。四序不遷。陰陽不涉。藏冥運
0062a07: 於化育之際。無影樹頭宿彩鸞。截機於未兆之先。
0062a08: 不萌枝上飛春色。若能向頂門上。霹轟騰。跟下
0062a09: 自然紅輪突出。魯公臺上書底。是世法不是佛法。須
0062a10: 知不是者箇消息。慈明堂前揭底。是佛法不是世法
0062a11: 須知也不是者箇消息。既總不是者箇消息。畢竟是
0062a12: 什麼消息。擲下拄杖云。拄杖子吞祖師了也。教什
0062a13: 麼人說禪。還有人救得也無　乾隆戊午五月二十
0062a14: 七日示寂。世壽七十七。僧臘五十二。語錄五卷。行世。
0062a15: 塔于天童之陽。
0062a16: 桐城慧山魯璠奐禪師解夏上堂。拄杖活如龍。草
0062a17: 鞋獰似虎。呼喚不回頭。羅籠不肯住。跟下天寬地
0062a18: 寬。切忌東去西去。剔起眉毛子細看。寸草不生千萬
0062a19: 里　晚參。孤月朗眾星明。突出達磨眼裏睛。看看山
0062a20: 門騎角。走入佛堂拜聖僧。喝一喝云。是甚麼。乾矢
0062a21: 橛麻三觔。描不成兮畫不成　小參。大地平沉。空
0062a22: 粉碎。認著依然還不是。前三三後三三。推門落臼。開
0062a23: 門見山。還會麼。空背上板毛生。萬里山河一條鐵
0062a24: 　小參。昨夜金龜脫。無端又被人鑽破。天明石
0062b01: 女急尋看。撞倒嵩山破墮。顧左右云。下坡不走。快
0062b02: 便難逢。
0062b03: 六安大悲祖幻寧禪師金陵劉氏子　上堂。事存函
0062b04: 。展全機於聲色堆中。理應箭鋒。顯大用於法界之
0062b05: 外。直得陟山起舞。水歡騰。露柱揚眉。燈籠發笑。更
0062b06: 說甚麼門裏出身易。身裏出門難。衲僧家。無固必。行
0062b07: 便行。坐便坐。苟能直下薦得。則知德山棒不圖打草。
0062b08: 臨濟喝祇要驚蛇。到者裏。自然如龍得水。似虎靠山。
0062b09: 縱奪自由。殺活在我。設有所重。便成窠臼。皆是依草
0062b10: 附木之流。指鹿為馬之輩。不惟孤負從上宗乘。亦乃
0062b11: 笑破衲僧鼻孔。寧上座。雖則一任騰騰。於法無知。終
0062b12: 不將斷貫索。穿人鼻孔。只得借路。與眾兄弟。通箇消
0062b13: 息。良久。喝一喝　小參。心不是佛。智不是道。卓拄杖
0062b14: 云。不許夜行。投明須到。
0062b15: 節崖琇禪師法嗣四人
0062b16: 蘇州虎邱洞明照禪師徽州歙縣洪氏子　三門。師
0062b17: 云。打葛藤分露布。涉水登山渾不顧。拄杖頭邊車馬
0062b18: 多。縱橫不礙毬門路。拽拄杖。便入　佛殿。不禮明行
0062b19: 足。只拜竹筋鞭。無人知此意。令我憶南泉　小參。有
0062b20: 佛處不得住。一片古青山。白雲侵占去。無佛處急走
0062b21: 過。澄潭不許臥蒼龍。枯木寒成話墮。有無俱打脫。
0062b22: 明鏡正當臺。顧左右云。戶外重增龍象跡。屋中添緉
0062b23: 破草鞋　示眾。一口氣不來。何處安身命。老鼠無處
0062b24: 尋。兒通箇信。咬破鐵棺材。死屍喫不盡　小參。昨
0062c01: 日天晴。今朝雨落。門前石烏龜。草鞋覆。雖然躲
0062c02: 得渾身。未免露出頭　上堂。頭五岳鼻三巴。半肩
0062c03: 斜搭紫袈裟。人來問道無言說。一笑清風捲落霞。
0062c04: 湖州吳山廣壽宇亭尹禪師浴佛示眾。舉藥山。因
0062c05: 遵布衲浴佛次。山曰。者箇從汝浴。還浴得那箇麼。衲
0062c06: 曰。把那箇來。山休去。師曰。遵老索來。杓柄在握。藥山
0062c07: 休去。舌抵上齶。要見那箇。敢保未在。爭如吳山今日
0062c08: 莖老宿發心浴佛。尹上座袖手旁觀。不管他者箇那
0062c09: 箇。隨例與伊一杓。直得麻三斤乾矢橛。殿裏底牛頭
0062c10: 阿旁。有眼無鼻孔。杖林山下竹筋鞭。一齊放光動地。
0062c11: 不唯坐斷天下人舌頭。且免大家鈍置　佛誕。靈山
0062c12: 會上葛藤根。今日毗藍園裏生。引蔓牽枝二千載。娑
0062c13: 婆無路得人行。以拄杖劃曰。今日為諸人。一齊截斷
0062c14: 了也。且向何處。見他釋迦老子。武林春已巳晚。臺榭綠
0062c15: 陰深。
0062c16: 揚州福緣濟生度禪師青州張氏子。年十三。投恒晏
0062c17: 大師出家。依佛定和尚圓具。後參節崖琇。徹法源底。
0062c18: 出住救生金粟祖堂聖因等處　據室。據此室行此
0062c19: 令。天下衲僧齊乞命。佛祖直教重鍛過。頭瓦礫呈
0062c20: 心印。且道。利害在甚麼處。霜刀舉起骨毛寒。利揮
0062c21: 開天地靜　小參。寒則普天寒。說誠實言。熱則普天
0062c22: 熱。是他時節。有箇不被寒熱所轉底。諸兄弟。還知麼。
0062c23: 以手托拄杖云。自從隨我下天台。直至如今。七尺還
0062c24: 是七尺。一丈還是一丈。上堂。冷靜處沒滋味。熱
0063a01: 處正好商量。踢絆手。無非乾矢橛。撞頭瞌額。總是
0063a02: 三斤。倘若秤得來。乾坤無剩欠。得著。世界總馨
0063a03: 香。且道。無鼻孔老漢。又向甚麼處安著。夜來薦暖。
0063a04: 一覺到天明　小參。昨日打點幾句佛法。欲來為眾
0063a05: 小參。被四肢風火燒。得乾乾淨淨。今早又打點幾句。
0063a06: 又被一個噴嚏打得乾乾淨淨。今日對眾不可無語。
0063a07: 有法無法。單看臘八　師行時。因僧問。萬法歸一。
0063a08: 一歸何處。師云。出一叢林。入一保社。後住山。又問萬
0063a09: 法歸一。師云。飯後濃煎茶喫了。池邊坐石數遊魚。及
0063a10: 住救生。又問萬法歸一。師云。拆東牆補西壁。後住福
0063a11: 緣。又問萬法歸一。師云。一喫便飽。一屙便了　雍正
0063a12: 丁未八月十八日示寂。世壽五十七。僧臘三十九。塔
0063a13: 于福緣之右。
0063a14: 祥光吉禪師法嗣二人
0063a15: 揚州淨慧破愚智禪師示眾。枝頭拭羽鳥初啼。一
0063a16: 一咸明上上機。卓拄杖曰。若向箇中親薦取。擔頭挑
0063a17: 得好春歸。
0063a18: 揚州淨慧允中微禪師小參。古德道。日出心光耀。
0063a19: 天陰性地昏。不知天地者。剛道有乾坤。諸人簇簇上
0063a20: 來。山僧瞌睡特甚。遂拂云。成人者少。敗人者多。
0063a21: 薪傳瀾禪師法嗣
0063a22: 淮安龍興靈潔源禪師小參。將心是佛。墮野狐窟。
0063a23: 謂佛非心。遭無間獄。脫中間與兩頭。夜深不向蘆
0063a24: 花宿。翻來活眼照寰中。六六元來三十六。
0063b01: 博凡可禪師法嗣
0063b02: 江州西林仲泉空禪師上堂。舉世尊正覺山前
0063b03: 明星悟道。歎曰。奇哉一切眾生。皆具如來智慧德相。
0063b04: 但以妄想執著而不證得。師起拂云。智慧德相。妄
0063b05: 想執著。總被空上座一串穿了也。正恁麼時。假饒
0063b06: 釋迦老子到來。也只得傍觀有分。眾中。還有為古人
0063b07: 雪屈者麼。良久云。咄咄咄。一人發真歸元。十方空。
0063b08: 悉皆消殞。
0063b09: 天岸昇禪師法嗣
0063b10: 徐州雲龍興化谷庵朴禪師早參。拈拄杖云。莫避
0063b11: 喧以求靜。莫自是而非他。莫生聖解。莫存己已見。但除
0063b12: 揀擇。洞然明白。作麼生是明白底事。卓拄杖。喝一喝
0063b13: 云。面山高。主山低。
0063b14: 懷光燦禪師法嗣
0063b15: 京都覺生雪鴻信禪師賜號文覺。姑蘇人。世業儒。
0063b16: 于庠序閱金經。有省。即剃染。參懷光燦。印可　小參。
0063b17: 向上一機。不是金剛圈。透頂一句。不是栗棘蓬。諸人
0063b18: 每日二時。匙箸下盂裏。喫粥喫飯。若是口口不曾
0063b19: 咬著米。透得金剛圈。吞不得栗棘蓬。若是口口咬著
0063b20: 米。吞得栗棘蓬。透不得金剛圈。直饒吞得透得。祇如
0063b21: 藕絲懸須彌山。一手接四天下。是什麼人境界。還知
0063b22: 麼。良久云。也只是個沒面目底漢　晚參。行棒行喝。
0063b23: 老僧從來沒此閒氣力。眉橫鼻直。諸人幸無些子缺
0063b24: 陷。只是上來下去。切忌踏碎前者片雪。露出頭
0063c01: 土塊。努眼睛掀脣舌累汝。眼中突地添箇屑　晚參。
0063c02: 數輩枯禪繞病僧。箇箇眉橫鼻直。豈可將佛法鈍置
0063c03: 了也。只二時粥飯外。不須別用心力。近日園頭要種
0063c04: 菜。田頭要種穀。雖然如是。也須大家照顧。且道。照顧
0063c05: 箇甚麼。朝朝耙迎風動。翻轉泥來原是土　小參。
0063c06: 本來無一物。何處惹塵埃。祖師愛道無。覺生愛道有。
0063c07: 山河大地是有。人物男女是有。身心世界是有。只是
0063c08: 要覓絲毫塵埃。了不可得。且道。祖師見處是。覺生見
0063c09: 處是。於此辨得分明。許汝具參學眼　乾隆五年。師
0063c10: 退處彌陀寺。至十五年示寂。召門弟子曰。將法語焚
0063c11: 之。乃吉祥而逝。世壽八十七。塔建本寺。
0063c12: 文弱盈禪師法嗣
0063c13: 終南蟠龍子肅遠禪師無為州趙氏子。母夢僧乘牛
0063c14: 車投宿而孕。襁褓喜趺坐。出家後。參文弱和尚。問不
0063c15: 是心不是佛不是物。是箇甚麼。文與劈頭痛棒。後聞
0063c16: 空手把鋤頭大徹。一日文落堂。纔據坐。師即出眾。奪
0063c17: 取拄杖。拋向人前。文云。者孟八郎漢。來捋虎鬚。師即
0063c18: 呵呵大笑　上堂。僧問。文殊是七佛之師。因甚出女
0063c19: 子定不得。師云。劄。進云。罔明是初地菩薩。為什麼出
0063c20: 得。師云。露。云。當機不昧。千眼頓開。知鑑洞明。十方
0063c21: 普應。說甚文殊罔明女子入定。直饒瞿曇老漢。也須
0063c22: 喪身失命。且道。利害在甚麼處。卓拄杖云。吽吽。
0063c23: 古鏡符禪師法嗣
0063c24: 無錫南禪吼松澄禪師參龍池微。問。如何是萬法歸
0064a01: 一。微劈頭便棒。師曰。一歸何處。微復打。師乃呵呵大
0064a02: 笑。微曰。見箇甚麼道理。師便喝。微又打。師拂袖便出。
0064a03: 後參古鏡。徵師所得。師呈偈曰。萬法歸一一歸何。拿
0064a04: 住空活切磨。嚇殺白雲飛萬里。清風吹調唱哩囉。
0064a05: 鏡可之　僧問。如何是本來面目。師曰。日曬苔枯。雨
0064a06: 濕葉茂。曰。不會。師曰。素富貴行乎富貴。
0064a07: 介為舟禪師法嗣
0064a08: 漢陽曇華碧雲天禪師上堂。問。不展鋒鋩。如何得
0064a09: 勝。師云。金剛手內八稜棒。僧云。掀倒禪。師云。你不
0064a10: 是者手。僧便喝。師云。峨嵋白長老。乃云。梧生鳳隱。
0064a11: 霧起龍吟。應無所住。而生其心。者是盧能和尚。遇著
0064a12: 碓嘴生花。曳轉孃生鼻孔。山僧忝列末裔。不顧彌天
0064a13: 罪犯。將他老古錐底。鍋子大小。杓柄短長。直言便道。
0064a14: 只得棲起舞。晴川攢眉。驚句。驚人前拈出。奇
0064a15: 特句。奇特人前舉揚。收放臨時。與奪自在。設有傍不
0064a16: 甘的道。忽遇衝雲破浪者。將何支遣。卓拄杖。喝一喝。
0064a17: 下座。
0064a18: 冷堂林禪師法嗣
0064a19: 越州蕭邑城山大拙理禪師上堂。最初一句子。未
0064a20: 曾越此時。末後有光輝。今日更誰委。大千沙界掌中
0064a21: 揮。大地山河成正覺。眼中花相長短春。幻裏生涯作
0064a22: 非作。圓陀陀活潑潑。珠走盤兮盤走珠。一顆寒光永
0064a23: 照燭。
0064a24: 萬因聖禪師法嗣
0064b01: 福州護國鐸夫凡禪師上堂。僧出便喝。師曰。古人
0064b02: 道。一喝不作一喝用。你者一喝。落在甚處。僧又喝。師
0064b03: 曰。前一喝。也有主。也有賓。後一喝。還有賓主也無。僧
0064b04: 擬進語。師連棒打下曰。脫空妄語漢。乃曰。德山棒臨
0064b05: 濟喝。拈放一邊。若具頂正眼。別資一路。猛烈進前。
0064b06: 殺活自由。卷舒無礙。拄杖曰。祇者些。多少師
0064b07: 僧。到者裏開口不得。今日落在天聖手裏。一任施設。
0064b08: 佛來也打。祖來也打。正與麼時。還有為佛祖出氣者
0064b09: 麼。震威一喝曰。將此深心奉塵剎利。是則名為報佛恩
0064b10: 　示眾。拄杖子。摟翻洞山五位。顛倒臨濟三玄。直得
0064b11: 古定光。騎佛殿出三門。撞倒慧明崖。粉骨碎身。驚起
0064b12: 積道山。了無巴鼻。是汝諸人。還覺眉毛定動也未
0064b13: 　小參。事事無礙。大雲秀聳千林外。法法無差。鴈度瀔
0064b14: 江素影斜。松濤夜夜和鐘落。梅蕊凝香鐵笛花。君不
0064b15: 見。太原孚。草鞋踏破天涯。揚州畫角落誰家。
0064b16: 還一韜禪師法嗣
0064b17: 潤州林雲屋音禪師師問新到。向在甚麼處住。
0064b18: 僧云。天目。師云。曾見和尚麼。僧云。某住數年。豈得不
0064b19: 見師拈竹篦云。天目和尚。何似者箇。僧罔措。師云。更
0064b20: 住數年。也夢不見　晚參。菊綻東籬。香浮內院。鴉鳴
0064b21: 古木。響答堂。明明父母未生前。了了見聞不及處。
0064b22: 所以道。曠劫來事。只在如今。一句無私。靈機獨露。還
0064b23: 委悉麼。相識滿天下。知心有幾人　小參。近日諸方
0064b24: 據曲彔者。說法務要尖新。出語必求玄妙。殊不知。
0064c01: 秘魔一向擎叉。禾山只解打。打地和尚。初無棘句
0064c02: 章。振鐸阿師。曾不攢花簇錦。汾州只道莫妄想。俱
0064c03: 胝惟一指頭。更有老鳥窠。但道諸惡莫作眾善奉
0064c04: 行。如此朴實禪。今人那肯說。山僧嘗謂。古人說禪如
0064c05: 蓮華。花在實亦在。今人說禪。如牡丹芍樂。花有實無。
0064c06: 柰何。禾黍不陽豔。競栽桃李春。翻令力耕者。半作賣
0064c07: 花人。
0064c08: 龍喜禪師法嗣
0064c09: 龍王山清涼千智幢毅禪師茶話。新茶嫩。芳草
0064c10: 垂楊。徐步山谷。鐵石心腸。好鳥相喚。其音叮噹。如何
0064c11: 白雲飛來滿。山下有田。菜麥青黃。山外有屋。樹
0064c12: 蒼茫。忽來明月上生光。誰為侍者。松杉兩傍。橫攛
0064c13: 拄杖。擊碎空王。正恁麼時。日出東方。如大火聚。今古
0064c14: 文章。山泉自流。清聲勿狂。金毛獅子。哮吼高岡。驚走
0064c15: 無路。妖怪狐狼。一喝兩喝。佛祖潛藏。無人可伴。靈樹
0064c16: 家鄉。長年受用。百結衣裳。佛祖慧命。伶俐兒郎。吾師
0064c17: 授受。時刻不忘。呵呵。且道。是詩耶偈耶。世諦耶。佛法
0064c18: 耶。遂舉杯云。總不妨吃茶。
0064c19: 彌壑澧禪師法嗣二人
0064c20: 南陽雪乳律禪師小參。一念萬年。萬年一念。一念
0064c21: 不生。前後際斷。乃高聲召眾云。大眾。目前無闍黎。此
0064c22: 間無老僧。且道。作麼生相見。良久云。任從滄海變。終
0064c23: 不與君通。上堂。昨夜南極老人退位。向北斗裏。安閒
0064c24: 自在。須彌山子。拍手高歌。四大部洲。一齊唱和。且道。
0065a01: 誰是知音者。良久云。摩訶般若波羅蜜。
0065a02: 東京相國曇紹杲禪師小參。橫按竹篦云。會麼。者
0065a03: 箇是諸佛諸祖說不到的。山僧說了也。諸人作麼生。
0065a04: 良久云。覿面不薦。如隔千山唯弄光影。大難大難
0065a05: 　上堂。摩尼珠人不識。如來藏親收得。召眾云。如何是
0065a06: 摩尼珠。喚什麼作如來藏。良久。以手指云。者箇上座
0065a07: 肥。那箇上座瘦。小參。舉東山和尚道。如何是禪。閻浮
0065a08: 樹在海南邊。近則不離方寸。遠則十萬八千。畢竟如
0065a09: 何。禪禪。相國也有箇道處。如何是禪。三蝦跳上
0065a10: 天。吞雲吐霧。布雨興煙。有意尋時天地隔。無心用處
0065a11: 嘴脣邊。畢竟如何。禪禪。
0065a12: 雲峨喜禪師法嗣三人
0065a13: 西安興福憨休乾禪師西蜀龍安胡氏子　上堂。三
0065a14: 度與棒。黃檗老徹底婆心。下還拳。小廝兒事急則
0065a15: 變。顯大用。發大機。明頭合。暗頭合。擒縱互換。照用齊
0065a16: 彰。北斗裏藏身。針鋒上走馬。到者裏。釋迦老子口似
0065a17: 磉盤。達磨大師眼如木。十聖三賢。讚歎無門。眾生
0065a18: 魔外。疑謗不息。獨許超方作者伶俐衲僧。直下了知。
0065a19: 端倪不用。明椎玉。暗展鐵旗。在處草偃風行。所向
0065a20: 無思不服。正所謂鍾馗醉裏唱涼州。小妹門前暗點
0065a21: 頭。巡海夜叉相見後。大家拍手上高樓　結制上堂。
0065a22: 金粟舊火爐。深廣莫可測。一道本平等。聖凡元不別。
0065a23: 撥出火星時。空齊迸裂。寒則普天普地寒。熱則普
0065a24: 天普地熱。三世諸佛。於火中。轉大法輪。總不相違
0065b01: 越。汝等諸人。今日於中坐臥經行。一任麻三斤乾屎
0065b02: 橛。都來拋向一邊。總沒干涉。只如不許昏沉瞌睡。若
0065b03: 也瞌睡。眉毛被火燎。也怪金粟不得。
0065b04: 汝州風穴白雲雪兆性禪師陞座。堪笑當年蘧伯
0065b05: 玉。行年五十方知趣。從頭一一細思量。四十九年都
0065b06: 不是。欲寡其過未能焉。孔子聞言深相契。某也今年
0065b07: 四十九。信手拈來無不是。年年頭上頂青天。歲歲草
0065b08: 鞋踏實地。獨有今年業力牽。雲水相從許結制。無端
0065b09: 將箇破沙盆。安排累爾諸兄弟。禪道佛法半點無。鬼
0065b10: 面神頭無本據。何如撥轉鐵牛機。直入千萬去。
0065b11: 免教扭孃生鼻。懸羊賣狗成何濟。大眾。孃生鼻孔。
0065b12: 一任扭。孃未生時。鼻孔在甚麼處。蘇魯蘇魯。唎
0065b13: 唎。
0065b14: 河南金粟沖涵恒禪師佛殿。萬德莊嚴。紫金光聚。
0065b15: 驀劄相逢。誰敢正。乃撒開坐具云。因我得禮你。彼
0065b16: 此無本據。遂大展三拜　上堂。僧問。如何是佛。師云。
0065b17: 遠親不如近。進云。如何是法。師云。多不如少實。
0065b18: 進云。如何是僧。師云。求人不如求己。師乃以拂子。打
0065b19: ○相云。非瓦礫非珍寶。圓陀陀兮光皎皎。爍破威音
0065b20: 雪谷春。照開空劫壺天曉。各努力休潦草。蹉過當陽
0065b21: 無處討。遂高聲召云。大眾。眾側聆。師驀拍禪一下
0065b22: 云。此時不了何時了　中秋上堂。妙粹。惟證乃
0065b23: 知。撲地風光。出突難辨。外離點綴。寧容者也之乎。內
0065b24: 絕推窮。討甚單重交拆。還知金粟為人在甚麼處。
0065c01: 拂子云。見月休觀指。歸家罷問程。
0065c02: 無礙徹禪師法嗣二人
0065c03: 天台萬年紀安經禪師湖州高氏子　上堂。直截根
0065c04: 源。聖凡罔測。向上一著。佛祖不識。惟貴作家當陽定
0065c05: 奪。思量擬議。天懸地隔　上堂。靈鷲拈花。人天百萬。
0065c06: 領略者唯飲光。黃檗行棒。龍象一千。承當者獨臨濟。
0065c07: 荷恁麼事。須恁麼人。萬年十餘年。布網張羅。東敲西
0065c08: 擊。欲覓一箇半箇。以續先宗。爭柰土曠人稀。相逢者
0065c09: 少。設有箇漢。聞恁麼道。出來掀翻法座。喝散大眾。把
0065c10: 山僧亂槌一頓。不惟堪報不報之恩。以助無為之化。
0065c11: 亦免後人遞相鈍置。也須是過量人始得。何故。若無
0065c12: 舉鼎山力。千里烏騅不易騎　秋收上堂。藤條倒
0065c13: 握。敲玉露於清晨。鐮子橫拈。斬金野於白晝。百草頭
0065c14: 邊全意氣。明明大智神通。一微塵裏轉法輪。歷歷普
0065c15: 賢境界。東拋西擲。謾云不是家珍。北走南奔。觸處無
0065c16: 非至寶。進前退後。跟下蹉過幾箇祖師。左盻右瞻。
0065c17: 頂門上失一隻正眼。通方作者。便合乘時。懵懂禪
0065c18: 流。徒勞側耳。
0065c19: 天柱永慶念予恒禪師江南上元萬氏子　上堂。風
0065c20: 吹不入。雨灑不濕。四面八方。渾無欠缺。夜明簾外。任
0065c21: 他立枯松。選佛場中。那許狐藏獅窟。門裏人。要出
0065c22: 出不得。門外漢。要進進不得。把斷要津。直得天曉不
0065c23: 露。豁開戶牖。便見夜半正明。出頭天外底。到此且居
0065c24: 門外。穩坐室中底。向來佛眼難窺。若謂門外逍遙。摩
0066a01: 竭因何掩室。若謂堂中穩密。文殊因甚不肯入門。向
0066a02: 者裏檢點得出。便好荊棘林中縱步。毗盧頂上棲真。
0066a03: 攝十劫作一念。撮大千為一塵。古今一貫。內外一如。
0066a04: 其或不委。莫怪山僧立門戶。須知別有一壺天。下座。
0066a05: 蘧夫一禪師法嗣
0066a06: 潤州夾山竹林辯言海禪師住大同。僧云。如何是大
0066a07: 同境。師云。風暖鳥聲碎。日高花影重。僧云。大好一聯
0066a08: 詩。師云。作詩會那。僧云。某甲祇作詩會。和尚作麼生
0066a09: 會。師云。甜瓜徹蒂甜。苦瓜連根苦。僧近前云。和尚道
0066a10: 什麼。師云。風流不在著衣多。僧便拜。師便打。
0066a11: 道安靜禪師法嗣
0066a12: 聖感霽崙永禪師立春上堂。鴉則鴉鳴。鵲則鵲噪。
0066a13: 眼辨不如手親。行到不如說到。五九盡日又逢春。古
0066a14: 屋朝陽寒氣少　除夕小參。毗盧師法身主。無死生
0066a15: 忘寒暑。從來使得十二時。不彼十二時辰使。聖義炳
0066a16: 然。真風廓爾。喝一喝曰。竹聲中百慮除。發機也勝
0066a17: 千鈞弩　上堂。山花似錦。一花上一佛土。鳥語如簧。
0066a18: 一語中一珠數。千聖同躔。萬機頓赴。躋盛世於唐虞。
0066a19: 返淳風於太古。福果端莊。法輪永固。喝一喝曰。當陽
0066a20: 驗取目前底。明明歷歷無回互。復喝一喝　佛誕日
0066a21: 上堂。世尊剖一。伏羲畫一。乾舉一。雲門用一。一字
0066a22: 一加橫。八字沒兩撇。此非彼不知。彼非此不識。一會
0066a23: 靈山尚儼然。人人具眼誰端的。喝一喝　結制早參。
0066a24: 永嘉一宿而覺。高亭招手橫趨。簡點將來。猶為鈍漢。
0066b01: 眾中可有越格衲僧。契得我機者。即與證明。驀如
0066b02: 意云。且道。是第幾機。眾佇立。師擲下如意曰。放待冷
0066b03: 來看　晚參。如來密語。祖師真訣。水不自洗。刀不自
0066b04: 割。悟須自悟。說自他說。卓拄杖曰。此回重按過。兩口
0066b05: 無一舌。師落堂曰。適纔西堂上方丈啟白。堂中悟得
0066b06: 兩人。悟的走出來。老僧為汝證明。連問數次。眾默然
0066b07: 佇立。師曰。西堂誑語。老僧實語。滿堂菩薩。幸是可憐
0066b08: 生。
0066b09: 敏樹相禪師法嗣
0066b10: 辰州龍山悟秀禪師上堂。至理無言。明眼者鑑。
0066b11: 真機獨露。通方者知。若以禪會。特地乖張。不以禪會。
0066b12: 當面錯過。
0066b13: 太白雪禪師法嗣
0066b14: 明州育王法鐘覺禪師上堂。關頭路口。捷徑要津。
0066b15: 時時把住。處處放行。透得過者。在那邊去。不得的。
0066b16: 只在者裏　閏四月八日上堂。一年兩度四月八。不
0066b17: 知何日生悉達。淡黃楊柳帶棲鴉。嫩綠池塘藏睡鴨。
0066b18: 釆商榮禪師法嗣
0066b19: 鄂州向上具瞻仰禪師解制小參。結制以前。鼻孔
0066b20: 撩天。結制以後。鼻孔依舊。放開布袋。緊俏草鞋。荒草
0066b21: 裏奔逐馬牛。酒肉案頭。醉殺佛祖。若也田地穩密。一
0066b22: 任丹霄獨步。假饒漆桶不快。切忌前途路滑。
