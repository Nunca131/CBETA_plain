0358c01: 不會禪師語錄卷第八
0358c02: 
0358c03: 參學門人馮述善陳搢楊章任之傑等編
0358c04: 指禪說
0358c05: 禪禪不屬天生地湧那堪東土西乾不屬師承學解
0358c06: 那堪滿肚狐涎不屬染淨修證那堪理路鑽研不屬
0358c07: 生滅取舍那堪迷減悟添不屬思量卜度那堪文字
0358c08: 語言不屬觀心靜坐那堪默照邪禪不屬語默機境
0358c09: 那堪著意忘緣不屬將心待悟那堪坐地上肩不屬
0358c10: 無心自玅那堪慶快悠然不屬死眉閉目那堪良馬
0358c11: 不鞭不屬大千沙界那堪內外中間不屬泥塑木雕
0358c12: 那堪色象莊嚴不屬安排造作那堪簸弄金錢不屬
0358c13: 五行拘繫那堪執坐方禪不屬頑皮鈍骨那堪棒喝
0358c14: 指端不屬四相諸相那堪人法不蠲不屬得少為足
0358c15: 那堪化城不前不屬靜極生妄那堪妄引妄連不屬
0358c16: 妄似浮木那堪逐妄長年不屬毀譽榮辱那堪花現
0358c17: 金蓮不屬是非辯論那堪機心還源不屬人天小果
0358c18: 那堪奇異為禪不屬住心內澄那堪抱石沉淵不屬
0358c19: 精進惺惺那堪急火油煎不屬十全稱意那堪五欲
0358c20: 為便不屬隨人起倒那堪自失真全不屬欣厭進退
0358c21: 那堪斷續成篇不屬喜怒哀樂那堪賣弄腥羶不屬
0358c22: 不用證據那堪認瓦作磚不屬自言無分那堪自棄
0358c23: 自遷不屬若存若亡那堪多費盤纏不屬凡聖階級
0358c24: 那堪擬議天懸不屬殘羹餿飯那堪巧語新尖不屬
0358c25: 名聞利養那堪有玷先賢不屬寂寂無記那堪古廟
0358c26: 爐邊不屬草衣木食那堪吸露昇仙不屬曠劫修因
0358c27: 那堪今日來年不屬死句活句那堪空劫已巳前不屬
0358c28: 私慾坐馳那堪養翼飛鑽不屬半夢半醒那堪古墓
0358c29: 翻磚不屬心隨境轉那堪身坐蒲團不屬念念遷流
0358c30: 那堪和不返旋不屬將心用心那堪藥載滿船不屬
0359a01: 死木土灰那堪水滴石穿不屬棄有著空那堪掘地
0359a02: 覓天不屬熱鬧門庭那堪堂前無草不屬剎那變滅
0359a03: 那堪紅絲不斷不屬記相似語那堪認影認響不屬
0359a04: 昏沉散亂那堪起念屏除不屬有知無知那堪有空
0359a05: 無空不屬心外有法那堪內有可得不屬求佛求法
0359a06: 那堪有漏有為不屬人天供養那堪神通異端不屬
0359a07: 自懷自足那堪心住無生不屬不忘己巳見那堪識情
0359a08: 滲漏不屬逐境不化那堪隨夢顛倒不屬依語生解
0359a09: 那堪隨照失宗不屬有佛可成那堪有眾生度不屬
0359a10: 意識領解那堪家親作祟不屬一物當情那堪法法
0359a11: 邪生不屬步步行有那堪口口談空不屬拖泥帶水
0359a12: 那堪機緣說破不屬思量測度那堪方寸魔繞不屬
0359a13: 著意紛飛那堪忘懷鬼窟不屬有形遮障那堪空墮
0359a14: 悄然不屬入定凝神那堪劫滿不墮不屬一念疑佛
0359a15: 那堪心生法生不屬智知不知那堪不息心源不屬
0359a16: 把捉不放那堪湛湛深坑不屬有物可比那堪本同
0359a17: 太虛不屬執淨解脫那堪執淨魔侵不屬廣談因果
0359a18: 那堪黃葉為金不屬執迷待悟那堪妄盡覺圓不屬
0359a19: 截斷此岸那堪別有西天不屬冤債罪福那堪罪福
0359a20: 不蠲不屬水邊林下那堪間隔山川不屬心懷無著
0359a21: 那堪起念搜旋不屬安閒愛樂那堪自在魔天不屬
0359a22: 能所能了那堪能是魔根不屬普賢行門那堪紙褁
0359a23: 麻纏不屬平常無事那堪死水龍眠不屬見聞覺知
0359a24: 那堪豎拂拈拳不屬善惡因果那堪舍妄求玄不屬
0359a25: 非難非易那堪直指單傳不屬凝心入定那堪冷灶
0359a26: 無煙不屬將心無心那堪暗合金仙不屬神通玅用
0359a27: 那堪狗尾續氈不屬舉處承當那堪影卸心田不屬
0359a28: 解悟為悟那堪意識引牽不屬陰陽福壽那堪帝釋
0359a29: 侍前不屬悟後懷悟那堪執悟悄然不屬不疑言句
0359a30: 那堪自合管絃不屬有迷有悟那堪二種成顛不屬
0359b01: 成住壞空那堪萬物同源不屬色空明暗那堪和會
0359b02: 粘連不屬似空合空那堪空合了然不屬離合聚散
0359b03: 那堪誰後誰先不屬藥病對治那堪執法萬千不屬
0359b04: 守一為正那堪醉臥花氈不屬情識起念那堪短偈
0359b05: 長篇不屬有為功用那堪接竹點天不屬鑿破混沌
0359b06: 那堪禪上安禪道云玄之又玄儒云仰高彌堅須臾
0359b07: 遍周沙界無物難比難宣禪禪不知是甚麼物卻郤又
0359b08: 隨類方圓禪禪世尊拈起金蓮飲光露齒破顏少林
0359b09: 九年面壁神光一臂不全南嶽故爾磨鏡普化半風
0359b10: 半顛斬貓正令太切百丈為人開田黃檗高聲喚轉
0359b11: 寒山拍手笑天布袋街頭立等石鞏箭不離弦臨濟
0359b12: 三玄三要曹洞君臣正偏龍潭吹滅紙燭華亭入水
0359b13: 覆船禪看這一夥窮煎餓炒絕情漢子生擒活捉慣
0359b14: 穿水月撈摝空花不容之乎也者只教個個零零落
0359b15: 落無依無靠無佛無魔無去無住衣穿屋破躲避不
0359b16: 及獨露頂門教云法身無為不墮諸數玅性圓明離
0359b17: 諸名相所謂離心意識參出凡聖路學破山和尚偈
0359b18: 云打的不是坐參的不是禪快活日子不過逐日思
0359b19: 想成顛此偈亦似堯風舜日太平無事其毒害更深
0359b20: 且道利害在甚麼處咦寒猿夜哭巫山月斷腸何必
0359b21: 再三聲。
0359b22: 和牧牛頌
0359b23: 入山尋牛
0359b24: 奇松怪石幾千層一向拋離今復尋峭壁懸崖真可
0359b25: 長滿林荊棘虎狼聲
0359b26: 初未見跡
0359b27: 頻頻舉步恁麼行拄杖頭邊通個津水綠山遙無別
0359b28: 路相逢只在野花村
0359b29: 摩挲捉獲
0359b30: 覿面分明是個牛輕輕呼喚不回頭慢把鞭繩驀地
0359c01: 擲咆哮忿怒一時收
0359c02: 得牛調治
0359c03: 牧童晝夜費心勤草料均調意更親密密綿綿無間
0359c04: 斷鞭繩猶在手中停
0359c05: 牧牛馴伏
0359c06: 山悠悠處水悠悠放去收來得自由林下牧童猶未
0359c07: 歇牛兒不用鼻繩頭
0359c08: 騎牛歸家
0359c09: 頻吹鐵笛梵音弘牛背牧童喜氣濃拍拍相隨能幾
0359c10: 識歸家步步樂無窮
0359c11: 忘牛存人
0359c12: 忘牛處處任流通人住空山體亦窮法法從來無法
0359c13: 法了無一法自玲瓏
0359c14: 人牛俱忘
0359c15: 物我俱忘空合空量周沙界盡和融清風一片無拘
0359c16: 束朿不記東西南北中
0359c17: 返本還源
0359c18: 無形無跡體還圓湛湛凝然宇宙間萬億須彌長作
0359c19: 伴一輪紅日照玄關
0359c20: 入廛垂手
0359c21: 春光處處設祗園柳巷花街大覺仙總為婆心傾法
0359c22: 乳顛拈倒弄到驢年
0359c23: 三毒頌
0359c24: 無端放浪莫遮攔淹殺先天何日乾秖看貪從何處
0359c25: 起沸湯爐炭化金蓮
0359c26: 舍宅焚燒一念嗔昏昏黑暗昧天真修羅隊裡翻筋
0359c27: 斗無價寶珠幾復明
0359c28: 一上不立分三個長年癡醉自網羅衣中寶劍猛提
0359c29: 取重重關鎖當時灰
0359c30: 雜偈
0360a01: 總戎聖業陳公呈法衣
0360a02: 大將來呈補碎雲冤冤殺縛個兒孫莊嚴有相歸無
0360a03: 相裕後光前破暗燈
0360a04: 辭射蓬兩郡紳衿檀越
0360a05: 法幢久樹在郪江草料頻添不二場縱轉渡頭猶未
0360a06: 歇檀那福慧自悠長
0360a07: 示戒子悟徹
0360a08: 依師教訓莫因循百煉方堪神鬼欽眼耳若隨身色
0360a09: 染八寒八熱是家親
0360a10: 正眼圓明是戒根重重關鎖指迷津披持盡屬兒孫
0360a11: 事祖父從來不離身
0360a12: 愛網籠中飛出奇何緣慶幸得便宜想伊全仗東風
0360a13: 力粉骨難酬大護持
0360a14: 鐵石冰心志貴堅檀那九族仗生天有時識破無持
0360a15: 犯萬億乾坤一串穿
0360a16: 示靜一戒徒
0360a17: 戒行如孀定慧基無持無犯是真持恒持自徹虛玄
0360a18: 玅久侍巾瓶自有時
0360a19: 示慧惺戒徒
0360a20: 有持有犯戒珠虧無持無犯戒珠輝未到懸崖雙撒
0360a21: 手干戈戰罷是誰非
0360a22: 示圓善戒徒
0360a23: 袈裟不是等閒衣越聖超凡出網梯不信師言空剃
0360a24: 髮三途都是悔修遲
0360a25: 示續祖戒徒
0360a26: 家賊難防家賊勾七擒七縱沒蹤由返觀賊是家中
0360a27: 寶戒性圓明豈屬修
0360a28: 春日示徒孫偈道忱道愷道恆
0360a29: 春日晴和物物芳莫教虛度個時光杜鵑枝上聲聲
0360a30: 語反聽情忘達本鄉
0360b01: 師七十自勉
0360b02: 浮生七十寄山河自覺疏狂錯過多返看世間伶俐
0360b03: 客自輕自賤更癡磨
0360b04: 任正宗祈嗣菊月生子寄名圓麒圓麟圓澤
0360b05: 這個兒童也異常上元祈保菊來芳麒麟山送麒麟
0360b06: 子道一生生覆育昌
0360b07: 蓬溪文學楊大來送子寄名圓祥
0360b08: 赤城鳳子寄麒麟佛照三多化育增後不久留桃浪
0360b09: 客聯登科甲報君親
0360b10: 示徒圓通證一
0360b11: 辭親割愛越塵輪妄歇情忘本現成不做一回新斬
0360b12: 斷又來行了又來行
0360b13: 出家學道行為先五欲場中休去緣動靜忙閒開正
0360b14: 眼不生一念證通圓
0360b15: 英年入道莫偷閒不住福田道自玄多少化城高枕
0360b16: 客幾人超出色空天
0360b17: 為千葉吾徒拈二偈
0360b18: 慶雲遍覆大千葉是葉枝枝撐著月雲月無心運化
0360b19: 空吾徒堪舉驗賢哲
0360b20: 一國花乘一釋迦大千世界一塵沙明明獨耀陰陽
0360b21: 外凡聖同源一葉花
0360b22: 山居
0360b23: 久寄溪山伴白雲偶來塵世暫為賓同鄉問我還源
0360b24: 玅喫飯穿衣屙屎人
0360b25: 形枯鶴髮將還沌萬物俱忘醭滿脣莫怒野人違律
0360b26: 法恩施德胤公侯門
0360b27: 為吾徒圓泰
0360b28: 沙彌定有前因來勤侍巾瓶莫賣呆眼耳莫隨財色
0360b29: 轉法門孤迥看英材
0360b30: 示真慧戒徒
0360c01: 戒是根基行是墻時時把隘緊提防挺身殺盡狼煙
0360c02: 息衣甲銷同不夜光
0360c03: 示慈參戒徒
0360c04: 三毒銷鎔體自然何須善惡兩頭擔因何不重形山
0360c05: 寶取舍無端住福田
0360c06: 示慈昆戒徒
0360c07: 戒性圓明破暗燈不迷焉得有貪嗔若能念念常觀
0360c08: 照堪與波離把臂行
0360c09: 示志一戒徒
0360c10: 戒是根基行是墻是誰披鎧治誰狂干戈戰罷忘功
0360c11: 用白日青天賊獻贓
0360c12: 示不愚戒徒
0360c13: 身心俱戒戒非身心戒俱忘越太清世界只因情愛
0360c14: 有都來依樣息貪嗔
0360c15: 示蓮明戒徒
0360c16: 勤修戒定快超群去妄求真猶屬塵不住色空忘染
0360c17: 靜方堪弘法報冤親
0360c18: 示道忱
0360c19: 三毒銷鎔少放參自然五欲不相關挺身立個超群
0360c20: 志雙桂飄香望子擔
0360c21: 示道愷
0360c22: 盡虛空是福田衣遍界當人個坐具歷歷孤明超象
0360c23: 外菩提無樹強除枝
0360c24: 示道恆
0360c25: 者個沙彌氣骨強逢緣遇境要羞藏腳跟蹋斷五雲
0360c26: 線異日回龍遍界香
0360c27: 示圓聰
0360c28: 者小沙彌也異常辭親割愛禮空王勤修三學依師
0360c29: 訓普報冤親極樂鄉
0360c30: 總示
0361a01: 戒行如孀猶執礙不持盡屬魔軍界觸塵不被根塵
0361a02: 轉兔角本無增減壞
0361a03: 為常光脫白
0361a04: 雲關蹋碎去當時一曲高歌助子機常憶叢林如護
0361a05: 目管教祿位與天齊且道出林一句有何祥瑞秋鴈
0361a06: 一聲迥天空萬里青
0361a07: 來寄叢林父有言九泉無慮子長年超群具有攀雲
0361a08: 勢忠孝時懷遇墨仙萬里雲收天界淨海心無浪月
0361a09: 孤圓諄諄教戒無餘事清白傳家代代賢
0361a10: 弔慧曇法姪
0361a11: 慧燈轉照六窗寒還借了明隨類安無住優曇能破
0361a12: 暗金烏猶出水雲關
0361a13: 大千世界曇花裏萬象森羅慧育成玅體虛玄空染
0361a14: 礙塵塵剎剎露全真
0361a15: 訪天台法兄凝和尚
0361a16: 同源共乳飽先騰善識群機巧為人弟望阿兄吹一
0361a17: 笛方堪水草寄浮身
0361a18: 筧水
0361a19: 暗通一竅效何靈半澤群萌半滌塵運用四時恆不
0361a20: 間還源動定本無心
0361a21: 為幻融法姪
0361a22: 出水騰龍躍五天潺潺幽韻別人間都來玩賞渾如
0361a23: 醉得意忘歸樂道仙
0361a24: 自如大德壽
0361a25: 兀坐孤峰忘歲月下方忽報碧桃開剔眉試看松筠
0361a26: 皤引得群仙駕鶴來
0361a27: 為象埜吾徒建法堂
0361a28: 小院重輝勝五天龍回時過水雲瞻黃梅遞代真消
0361a29: 息堪與吾徒驗正遍
0361a30: 為圓宗常松脫白
0361b01: 袈裟數載覆魚龍今化飛騰萬里鵬清白傳家千古
0361b02: 秀擔泉帶月續流通
0361b03: 子依僧像寄空門撥轉雲關祟不侵此去文星光映
0361b04: 壁聯登獨耀勢超群忠孝全時弘祖道多生慶幸莫
0361b05: 因循
0361b06: 為常生寄名
0361b07: 來寄空門越險津袈裟角裏覆常生海心無浪三多
0361b08: 秀拄杖頭邊不老春
0361b09: 護法殿
0361b10: 護小沙彌如待賓他年一念護叢林雲關撥散文星
0361b11: 耀忠孝傳家世代榮老大梢公休瞬眼金鰲殿閣更
0361b12: 重新
0361b13: 為智波禪人示二偈
0361b14: 上下四維不住蹤有何南北與西東猛然踏轉沉潭
0361b15: 月義斷情忘萬象空智波波含火智火火含波若
0361b16: 識和合體佛常在此過
0361b17: 示通鑒沙彌
0361b18: 小小沙彌具大機侍師切莫厭勞疲有時堪續傳家
0361b19: 子緊把靈根善護持
0361b20: 示如善行者懺罪
0361b21: 如善善如如亦忘幻漚原是佛家鄉猛然識得東風
0361b22: 面罪福消同過電忙
0361b23: 示圓澄號歸一
0361b24: 圓澄取號名歸一煩惱場中貴暗識不記春秋暑與
0361b25: 寒渾忘一笑知端的
0361b26: 示常見行者
0361b27: 常見見無見常知知無知非見非不見非住亦非離
0361b28: 示圓相
0361b29: 圓相無形天地先古今應化化無邊時人不解無形
0361b30: 玅還向無中識本源
0361c01: 弔湛虛禪人
0361c02: 生亦如兮死亦如如如之外盡皆虛明明獨耀陰陽
0361c03: 外應化隨方不住拘
0361c04: 為圓海脫白
0361c05: 佛光主照十餘秋覆育三多任自遊今日空門留不
0361c06: 住青雲得路占鰲頭
0361c07: 毛相公脫白諱飛鵬
0361c08: 來寄空門翼養成去登雲路定超群好將忠孝傳家
0361c09: 國祖脈流輝遞代榮
0361c10: 贊本源法兄和尚
0361c11: 者漢舌頭無骨先拈黃葉止哭貧者直示衣珠富者
0361c12: 不許住足分毫不肯放過踏翻凡聖窠窟活逼拈牛
0361c13: 下兒人天偏肯推出住則如蜂護王行似戰兵擁纛
0361c14: 生平不梳粧釵釧鎔一物西溪一派長充盈四海毒
0361c15: 贊大鑑老宿
0361c16: 無功受祿個老叟踢翻雙桂只一口閒敲貝葉似風
0361c17: 翻動靜面南看北斗世外乾坤渾坐忘騰騰兀兀破
0361c18: 空有顛拈倒弄似兒童不知塵世多花柳這樣絕學
0361c19: 隱山流轉身定是揚家醜
0361c20: 寄住山行者洞徹
0361c21: 踏斷腳根五色線何妨城市與溪山不能直下超玄
0361c22: 鎖處處浮花礙眼關
0361c23: 和凝法兄韻
0361c24: 浮生雖寄別人間笑指虛玄有甚拈一段家常公漏
0361c25: 洩目前惟對五雲煙
0361c26: 示圓星小沙彌二偈
0361c27: 者小沙彌世裔來圓明星耀越塵埃巾瓶久侍全機
0361c28: 化格外令人夢眼開
0361c29: 截斷情關愛鎖來豈同點額逐空回陰陽難束朿忘家
0361c30: 客普報雙親入聖才
0362a01: 病中有感
0362a02: 一輪花甲患咽喉把住關頭氣不周惟有太虛難掩
0362a03: 塞風雲忽散月當秋
0362a04: 避兵感懷
0362a05: 空寄山河剛六十法門無補狼煙逼悶來也憶舊陀
0362a06: 天又覺娑婆願未息
0362a07: 瘦骨如鋼鑄鶴翁懶登曲彔效頑童眼前多少閒題
0362a08: 目對境猶如過樹風
0362a09: 七九作
0362a10: 假借形囊試幾番皺痕凸凹覺毿火風聚散無增
0362a11: 減還借了明正眼看
0362a12: 因事有感
0362a13: 臭屍何必衣衾棺拋散山河將各還舍利縱明猶屬
0362a14: 幻不煩窣堵在人間
0362a15: 寄大鑑老宿
0362a16: 飽餐雙桂老鄉尊久處林泉毒更深遠地歸來如埜
0362a17: 客旁敲正打念伶俜
0362a18: 師六十四偈
0362a19: 年來八八通身懶過目如風念念灰試看有為無盡
0362a20: 日玄機豈用巧安排
0362a21: 佛成道日
0362a22: 雪山子夜見明星一段風流畫不成世出世間俱照
0362a23: 破是誰眼裏少瞳仁
0362a24: 為幼姪重陽
0362a25: 重陽來到碧山頭一片婆心為子留詩對叮嚀千萬
0362a26: 遍十年之後向誰儔
0362a27: 生員任璽送子寄名圓胤
0362a28: 子寄空門仗碧山風塵削淨躍雲關他年忠孝傳家
0362a29: 後盡性明心一樣擔
0362a30: 為三書陳文學分燈
0362b01: 就中消息念三書晉接機投志不孤釋氏孔門今兩
0362b02: 得芳名萬古作規模
0362b03: 為波轉法姪
0362b04: 終年學道志超群貴在時時近至人蹋轉波中星月
0362b05: 迥大千沙界一閒身
0362b06: 為端倪法姪
0362b07: 龍印山頭養翼全魔宮虎穴任流傳無邊剎海張猊
0362b08: 座倒弄顛拈越正遍
0362b09: 為可憨法侄
0362b10: 龍印山池一脈揚憨公吸去換人腸巾瓶久待全機
0362b11: 喪罵盡諸方孰可量
0362b12: 弔象埜門人
0362b13: 六九年來萬象中龍迴野鶴五雲封忽聞轉釣爐煙
0362b14: 泠苦我勞勞白髮空
0362b15: 為天猊法姪
0362b16: 龍印山頭無別路教人絕學越迷悟大千世界一微
0362b17: 塵只責兒孫赤腳步
0362b18: 為三鳳送子寄名圓星圓常圓明
0362b19: 儒童投寄碧山高次第翔來寄祖祧盡性修真無二
0362b20: 道蓮生鳳子滿於巢
0362b21: 
0362b22: 
0362b23: 施資眾善楊春溥楊氏男圓祖
0362b24: 　僧無礙本
0362b25: 　雲南武定府信士姚加爵
0362b26: 　三木橋信女蘇門王氏男珩珍珂琬
0362b27: 楊國隆楊氏　至嘉禾造錄入藏
0362b28: 　參學禪人慶登慶永仝理
0362b29: 　嗣法門人法衍法玉對清
0362b30: 　嘉禾信善倪爾繩等刊
0362b31: 康熙三十年八月中秋日嗣法門人慶
0362b32: 雲識　板存楞嚴藏經坊流通
0362b33: 
0362b34: 
0362b35: 不會禪師語錄卷第八終
