0289a01: 大佛頂如來密蜜因脩證了義諸菩薩萬行首
0289a02: 楞嚴經會解卷第六　　　　　　　綿六
0289a03: 阿難又汝所明意法為緣生於意識此識為
0289a04: 復因意所生以意為界因法所生以法為界
0289a05: 阿難若因意生於汝意中必有所思發明汝
0289a06: 意若無前法意無所生離緣無形識將何用。
0289a07: 溫陵曰意識發於所思意根生於法塵二
0289a08: 者皆前境離此則根無形識無用是必
0289a09: 因境計根生者妄也。
0289a10: 又汝識心與諸思量兼了別性為同為異同
0289b01: 意即意云何所生異意不同應無所識若無
0289b02: 所識云何意生若有所識云何識意惟同與
0289b03: 異二性無成界云何立。
0289b04: 溫陵曰又辨根識混濫不成因界也同則
0289b05: 無復能所異則不能有識二既混濫已無
0289b06: 自性則界無所立矣吳興曰俱舍論云集
0289b07: 起名心籌量名意了別名識此文識心同
0289b08: 彼第一即意根也思量兼了別性同彼第
0289b09: 二第三即意根所生之識也彼第二亦云
0289b10: 意者識之異名耳故婆沙中明心意識
0290a01: 三無有差別如火名亦名為熾亦名燒
0290a02: 薪是知意識名同但約先後以分二義也
0290a03: 同意下謂若識同意云何復有能生所生
0290a04: 異意下謂若異意則應所生同於無情若
0290a05: 無下謂又縱計云所生無識則與能生體
0290a06: 性非類若有下謂又若救云所生有識此
0290a07: 識既無前法可緣必須反識其意意若為
0290a08: 境根義不成補註曰若有所識云何識意
0290a09: 者若異意而又自有識則何名意識識
0290a10: 意語倒也。
0290b01: 若因法生世間諸法不離五塵汝觀色法及
0290b02: 諸聲法香法味法及與觸法相狀分明以對
0290b03: 五根非意所攝汝識定依於法生汝今諦
0290b04: 觀法法何狀若離色空動靜通塞合離生滅
0290b05: 越此諸相終無所得生則色空諸法等生滅
0290b06: 則色空諸法等滅所因既無因生有識作何
0290b07: 形相相狀不有界云何生。
0290b08: 資中曰以五塵之法各配五根離五塵外
0290b09: 意無別法長水曰法法者法塵之法也檇
0290b10: 李曰色空動靜通塞即色聲香三塵也合
0291a01: 離即味觸兩塵生滅即法塵然生滅但是
0291a02: 五塵通相離五無體故云生則諸法生滅
0291a03: 則諸法滅也補註曰所因者即法塵也所
0291a04: 因之法自無實狀則因之生識復作何狀
0291a05: 耶狀不有則界亦亡矣此闕根境合辨之
0291a06: 科高麗幻師以所因既無等科為合辨然
0291a07: 未有的姑從闕之。
0291a08: 是故當知意法為緣生意識界三處都無則
0291a09: 意與法及意界三本非因緣非自然性。
0291a10: 溫陵曰既非因緣自然是謂妙真如性也
0291b01: 前近取諸身顯如來藏故依陰入處界四
0291b02: 科以明雖悟一身未融萬法根境尚異見
0291b03: 性未圓後復遠取諸物圓示藏性故依地
0291b04: 水火風空見識七大以明使悟物我同根
0291b05: 是非一體法法圓成塵塵周法界頌云
0291b06: 若人欲識真空理身內真如還外情與
0291b07: 無情共一體處處皆同真法界此七大之
0291b08: 大旨也謂之大者以性圓周含裏十方
0291b09: 為義所以有七者萬法生成不離四大而
0291b10: 依空建立因見有覺因識有知故也前五
0292a01: 無情所具後二有情兼之今舉其七則萬
0292a02: 法該矣然彼大性先非水火亦非空識全
0292a03: 一如來藏體循業發現而已巳七大既爾萬
0292a04: 法皆然凡我依正先非根身亦非器界皆
0292a05: 即循業之相性真圓融初無生滅所以阿
0292a06: 難蒙佛開示身心蕩然得無礙了知世
0292a07: 間諸所有物皆即妙心含裏十方反觀幻
0292a08: 身起滅無從獲本妙心常住不滅。
0292a09: 阿難白佛言世尊如來常說和合因緣一切
0292a10: 世間種種變化皆因四大和合發明云何如
0292b01: 來因緣自然二俱排我今不知斯義所屬
0292b02: 惟垂哀愍開示眾生中道了義無戲論法。
0292b03: 溫陵曰此依權教問難曰四大發起七大
0292b04: 因緣自然之義也孤山曰阿難執昔所談
0292b05: 世諦疑今所演第一義諦將恐眾生聞昔
0292b06: 和合則滯於有聞今排則溺於空不達
0292b07: 中道動成戲論故請開示。
0292b08: 爾時世尊告阿難言汝先厭離聲聞緣覺諸
0292b09: 小乘法發心勤求無上菩提故我今時為汝
0292b10: 開示第一義諦如何復將世間戲論妄想因
0293a01: 緣而自纏繞汝雖多聞如說藥人真藥現前
0293a02: 不能分別如來說為真可憐愍汝今諦聽吾
0293a03: 當為汝分別開示亦令當來脩大乘者通達
0293a04: 實相阿難默然承佛聖旨阿難如汝所言四
0293a05: 大和合發明世間種種變化阿難若彼大性
0293a06: 體非和合則不能與諸大雜和猶如虛空不
0293a07: 和諸色若和合者同於變化始終相成生滅
0293a08: 相續生死死生生生死死如旋火輪未有休
0293a09: 息。
0293a10: 吳興曰若彼大性下破非和合之疑也以
0293b01: 阿難既執和合疑非和合故今破之意云
0293b02: 若謂四大之性不和四大之相斯則性居
0293b03: 相外二不相雜故曰猶如虛空不和諸色
0293b04: 此約真如隨緣不同頑空之性也若和合
0293b05: 者下破和合也既破非和恐計於合故復
0293b06: 破之此約真如不變不同變化等相也溫
0293b07: 陵曰旋火之輪無有實體喻虛妄相成相
0293b08: 續之相也。
0293b09: 阿難如水成還成水。
0293b10: 溫陵曰直示大性非和不和之理而起後
0294a01: 文故復召告也夫水何和而成何和
0294a02: 而成水七大之性不因和合循業發現如
0294a03: 此而已巳。
0294a04: 汝觀地性麤為大地細為微塵至鄰虛塵析
0294a05: 彼極微色邊際相七分所成更析鄰虛即實
0294a06: 空性。
0294a07: 溫陵曰塵之細者曰微細之又細曰極微
0294a08: 微之又微曰鄰虛極微之塵猶有微色故
0294a09: 名色邊際相析極微為七分則微色殆虛
0294a10: 故名鄰虛。
0294b01: 阿難若此鄰虛析成虛空當知虛空出生色
0294b02: 相汝今問言由和合故出生世間諸變化相
0294b03: 汝且觀此一鄰虛塵用幾虛空和合而有不
0294b04: 應鄰虛合成鄰虛又鄰虛塵析入空者用幾
0294b05: 色相合成虛空若色合時合色非空若空合
0294b06: 時合空非色色猶可析空云何合。
0294b07: 孤山曰既能析色為空亦可合空成色資
0294b08: 中曰若空不可合色從何生故知此色本
0294b09: 無自性。
0294b10: 汝元不知如來藏中性色真空性空真色清
0295a01: 淨本然周法界隨眾生心應所知量循業
0295a02: 發現世間無知惑為因緣及自然性皆是識
0295a03: 心分別計度但有言說都無實義。
0295a04: 溫陵曰如來藏性萬法一如而循發似異
0295a05: 遂有七大之名特體用異稱耳真空者一
0295a06: 如之體也故七大皆言真空七大即循業
0295a07: 之用也故曰性空真色乃至性空真識體
0295a08: 用不二故相依互舉不離妙性故一一皆
0295a09: 言性也不垢不淨曰清淨非和不和曰本
0295a10: 然無乎不在曰周既非垢淨和合而能
0295b01: 成七大萬法者但隨心應量循業發現而
0295b02: 已巳孤山曰如來藏即心性中道也即俗而
0295b03: 真故曰性色真空即真而俗故曰性空真
0295b04: 色以真俗即中故並云性三諦圓融不一
0295b05: 不異非縱非橫名如來藏俗則十界備矣
0295b06: 真則生佛寂然此言理具非關事造然理
0295b07: 必融事事豈殊理理事雙泯故曰清淨本
0295b08: 然心佛眾生三無差別彼彼互攝一一相
0295b09: 融故曰周法界隨眾生心下即如來藏
0295b10: 隨染淨緣順差別業變造十界依正之事
0296a01: 也世間通指九界因緣義含自他共三性
0296a02: 自然即無因性。
0296a03: 阿難火性無我寄於諸緣汝觀城中未食之
0296a04: 家欲炊時手執陽燧日前求火阿難名和
0296a05: 合者如我與汝一千二百五十比丘今為一
0296a06: 眾眾雖為一結其根本各各有身皆有所生
0296a07: 氏族名字如舍利弗婆羅門種優樓頻螺迦
0296a08: 葉波種乃至阿難瞿曇種姓阿難若此火性
0296a09: 因和合有彼手執鏡於日求火此火為從鏡
0296a10: 中而出為從艾出為於日來阿難若日來者
0296b01: 自能燒汝手中之艾來處林木皆應受焚若
0296b02: 鏡中出自能於鏡出然于艾鏡何不鎔紆汝
0296b03: 手執尚無熱相云何鎔泮若生於艾何藉日
0296b04: 鏡光明相接然後火生汝又諦觀鏡因手執
0296b05: 日從天來艾本地生火從何方遊歷於此日
0296b06: 鏡相遠非和非合不應火光無從自有汝猶
0296b07: 不知如來藏中性火真空性空真火清淨本
0296b08: 然周法界隨眾生心應所知量阿難當知
0296b09: 世人一處執鏡一處火生法界執滿世間
0296b10: 起起世間寧有方所循業發現世間無知
0297a01: 惑為因緣及自然性皆是識心分別計度但
0297a02: 有言說都無實義。
0297a03: 溫陵曰火無自體寓物成形故曰無我眾
0297a04: 名和合詰之各有根本真和合也火名和
0297a05: 合詰之各無根本非和合矣優樓頻螺云
0297a06: 木林迦葉波云龜氏瞿曇云地最勝亦
0297a07: 云日種孤山曰瞿曇星名從星立姓至于
0297a08: 後代改姓釋迦檇李曰陽燧者崔豹古今
0297a09: 註云以銅為之如鏡之狀照物則影倒向
0297a10: 日則火出淮南子云陽燧火方諸也論
0297b01: 曰於五月丙午日午時銷鍊五方石圓如
0297b02: 鏡中央窪紆者屈也。
0297b03: 阿難水性不定流息無恒如室羅城迦毗羅
0297b04: 仙斫迦羅仙及頭摩訶薩多等諸大幻師
0297b05: 求太陰精用和幻藥是諸師等於白月晝手
0297b06: 執方諸承月中水此水為復從珠中出空中
0297b07: 自有為從月來。
0297b08: 溫陵曰求則流否則息所謂流息無恒也
0297b09: 迦毗羅等四皆外道善幻術太陰精月中
0297b10: 之水也月望前曰白亭午曰晝方諸取水
0298a01: 之珠也即陰燧也孤山曰淮南子云方諸
0298a02: 見月則津而為水高誘註曰方諸陰燧大
0298a03: 蛤也熟拭令熱以向月則水生也許慎註
0298a04: 曰方石也諸珠也譯人今取許註故文云
0298a05: 從珠中出等也。
0298a06: 阿難若從月來尚能遠方令珠出水所經林
0298a07: 木皆應吐流流則何待方諸所出不流明水
0298a08: 非從月降若從珠出則此珠中常應流水何
0298a09: 待中宵承白月晝若從空生空性無邊水當
0298a10: 無際從人泊天皆同滔溺云何復有水陸空
0298b01: 行汝更諦觀月從天陟珠因手持承珠水盤
0298b02: 本人敷設水從何方流注於此月珠相遠非
0298b03: 和非合不應水精無從自有汝尚不知如來
0298b04: 藏中性水真空性空真水清淨本然周法
0298b05: 界隨眾生心應所知量一處執珠一處水出
0298b06: 法界執滿法界生生滿世間寧有方所循
0298b07: 業發現世間無知惑為因緣及自然性皆是
0298b08: 識心分別計度但有言說都無實義。
0298b09: 溫陵曰謂林木既不吐流明知此水非從
0298b10: 月降水非月來又非珠出不從空生則本
0299a01: 然周非和合矣。
0299a02: 阿難風性無體動靜不常汝常整衣入於大
0299a03: 眾僧伽梨角動及傍人則有微風拂彼人
0299a04: 此風為復出袈裟角發於虛空生彼人阿
0299a05: 難此風若復出袈裟角汝乃披風其衣飛搖
0299a06: 應離汝體我今說法會中垂衣汝看我衣風
0299a07: 何所在不應衣中有藏風地若生虛空汝衣
0299a08: 不動何因無拂空性常住風應常生若無風
0299a09: 時虛空當滅滅風可見滅空何狀若有生滅
0299a10: 不名虛空名為虛空云何風出若風自生被
0299b01: 拂之面從彼生當應拂汝自汝整衣云何
0299b02: 倒拂汝審諦觀衣在汝彼人虛空寂
0299b03: 然不流動風自誰方動來此風空性隔
0299b04: 非和非合不應風性無從自有汝宛不知如
0299b05: 來藏中性風真空性空真風清淨本然周
0299b06: 法界隨眾生心應所知量阿難如汝一人微
0299b07: 動眼衣有微風出法界拂滿國土生周
0299b08: 世間寧有方所循業發現世間無知惑為因
0299b09: 緣及自然性皆是識心分別計度但有言說
0299b10: 都無實義。
0300a01: 溫陵曰拂衣則動垂衣則靜所謂動靜不
0300a02: 常也汝審下謂三性不二性相隔求風
0300a03: 所從杳莫可究既非衣出又非空生非生
0300a04: 彼了無所從非和合矣謂本然周循
0300a05: 業發現得不信哉風性或作風心誤也真
0300a06: 際曰僧伽梨大衣也袈裟從色得名三衣
0300a07: 通稱。
0300a08: 阿難空性無形因色顯發如室羅城去河遙
0300a09: 處諸剎利種及婆羅門毗舍首陀兼頗羅墯
0300a10: 栴陀羅等新立安居鑿井求水出土一尺於
0300b01: 中則有一尺虛空如是乃至出土一丈中間
0300b02: 還得一丈虛空虛空淺深隨出多少此空為
0300b03: 當因土所出因鑿所有無因自生。
0300b04: 溫陵曰鑿土得空所謂因色顯發也西天
0300b05: 貴賤族分四姓如此方四民剎帝利王族
0300b06: 也婆羅門淨志也亦云淨行以守道居正
0300b07: 潔白其操也毗舍商賈也首陀農夫也是
0300b08: 謂四姓頗羅墯利根也旃陀羅魁膾也此
0300b09: 又智愚之族也孤山曰頗羅墯此翻捷疾
0300b10: 亦利根慈恩云婆羅門凡十八姓此居其
0301a01: 一也旃陀羅此云嚴惡業自嚴行持標
0301a02: 幟謂搖鈴持竹也。
0301a03: 阿難若復此空無因自生未鑿土前何不無
0301a04: 礙惟見大地無通達若因土出則土出時
0301a05: 應見空入若土先出無空入者云何虛空因
0301a06: 土而出若無出入則應空土元無異因無異
0301a07: 則同則土出時空何不出若因鑿出則鑿出
0301a08: 空應非出土不因鑿出鑿自出土云何見空
0301a09: 汝更審諦諦審諦觀鑿從人手隨方運轉土
0301a10: 因地移如是虛空因何所出鑿空虛實不相
0301b01: 為用非和非合不應虛空無從自出。
0301b02: 補註曰若因土出下謂虛空若因土出則
0301b03: 鑿土出井之時應見虛空出於土而入於
0301b04: 井今既不然矣故又破云虛空若無出入
0301b05: 則空於土二無有異而同體矣既同體則
0301b06: 土出井時何不見空從井出邪溫陵曰汝
0301b07: 更下令詳察其非因緣自然也鑿空虛實
0301b08: 謂鑿實空虛也上諸巧辨皆遣識心妄計
0301b09: 而顯圓融真體也。
0301b10: 若此虛空性圓周本不動搖當知現前地
0302a01: 水火風均名五大性真圓融皆如來藏本無
0302a02: 生滅。
0302a03: 溫陵曰會上義而通前文也由上所明非
0302a04: 因緣和合則知空性圓非生滅法一大
0302a05: 既爾餘大皆然故通言地水火風云現前
0302a06: 者使觸事而明無他求也吳興曰四大後
0302a07: 所以點空均名五大者諸經常談惟四
0302a08: 而已巳此既異彼故特言之下根識中其例
0302a09: 亦爾通名大者且依事立智論云佛說四
0302a10: 大無處不有故名為大若言大性周必
0302b01: 須指事即理攝末歸本不可名而名之是
0302b02: 謂如來藏也或有直以藏性釋於大名者
0302b03: 一何誤哉。
0302b04: 阿難汝心昏迷不悟四大元如來藏當觀虛
0302b05: 空為出為入為非出入。
0302b06: 溫陵曰若悟虛空性圓周本無出入即
0302b07: 悟四大性真圓融本無生滅也。
0302b08: 汝全不知如來藏中性覺真空性空真覺清
0302b09: 淨本然周法界隨眾生心應所知量阿難
0302b10: 如一井空空生一井十方虛空亦復如是圓
0303a01: 滿十方寧有方所循業發現世間無知惑為
0303a02: 因緣及自然性皆是識心分別計度但有言
0303a03: 說都無實義。
0303a04: 溫陵曰空與覺亦體用異稱也體用不二
0303a05: 故相依而舉。
0303a06: 阿難見覺無知因色空有如汝今者在祗陀
0303a07: 林朝明夕設居中宵白月則光黑月便暗
0303a08: 則明暗等因見分析此見為復與明暗相并
0303a09: 太虛空為同一體為非一體或同非同或異
0303a10: 非異。
0303b01: 檇李曰此問四句一同二異三亦同亦異
0303b02: 四非同非異但經文分兩同兩異各成一
0303b03: 句。
0303b04: 阿難此見若復與明與暗及與虛空元一體
0303b05: 者則明與暗二體相亡暗時無明明時無暗
0303b06: 若與暗一明則見亡必一於明暗時當滅滅
0303b07: 則云何見明見暗若明暗殊見無生滅一云
0303b08: 何成若此見精與暗與明非一體者汝離明
0303b09: 暗及與虛空分析見元作何形相離明離暗
0303b10: 及離虛空是見元同龜毛兔角明暗虛空三
0304a01: 事俱異從何立見明暗相背云何或同離三
0304a02: 元無云何或異分空分見本無邊畔云何非
0304a03: 同見暗見明性非遷改云何非異汝更細審
0304a04: 微細審詳審諦審觀明從太陽暗隨黑月通
0304a05: 屬虛空壅歸大地如是見精因何所出見覺
0304a06: 空頑非和非合不應見精無從自出。
0304a07: 溫陵曰阿難下辨非一體也若此見精下
0304a08: 辨非異體也明暗相背下辨非或同非同
0304a09: 或異非異也汝更下令詳察其性真圓融
0304a10: 不涉諸妄也。
0304b01: 若見聞知性圓周本不動搖當知無邊不
0304b02: 動虛空并其動搖地水火風均名六大性真
0304b03: 圓融皆如來藏本無生滅阿難汝性沉淪不
0304b04: 悟汝之見聞覺知本如來藏汝當觀此見聞
0304b05: 覺知為生為滅為同為異為非生滅為非同
0304b06: 異。
0304b07: 孤山曰若見聞知者前於六根廣破眼見
0304b08: 餘根並今類通顯示其性皆聞即耳
0304b09: 根覺即鼻舌身根知即意根不言覺者
0304b10: 也溫陵曰為生為滅等者生滅同異皆因
0305a01: 妄塵非生非異不離妄計離此諸妄即如
0305a02: 來藏也。
0305a03: 汝曾不知如來藏中性見覺明覺精明見清
0305a04: 淨本然周法界隨眾生心應所知量如一
0305a05: 見根見周法界觸覺觸覺知妙德瑩
0305a06: 然周法界圓滿十虛寧有方所循業現
0305a07: 世間無知惑為因緣及自然性皆是識心分
0305a08: 別計度但有言說都無實義。
0305a09: 溫陵曰性見等者亦體用相依而舉有見
0305a10: 有覺雖覺明之咎而體實性見用實覺精
0305b01: 也如一下例餘根也觸即舌根以味合
0305b02: 方覺故亦名觸覺觸覺知身意根也。
0305b03: 阿難識性無源因于六種根塵妄出汝今
0305b04: 觀此會聖眾用目循歷其目周視但如鏡中
0305b05: 無別分析汝識於中次弟標指此是文殊此
0305b06: 富樓那此目犍連此菩提此舍利弗此識
0305b07: 了知為生於見為生於相為生虛空為無所
0305b08: 因突然而出。
0305b09: 真際曰根但照境故如鏡中識有了別故
0305b10: 能標指溫陵曰見根也相境也。
0306a01: 阿難若汝識性生於見中如無明暗及與色
0306a02: 空四種必無元無汝見見性尚無從何識
0306a03: 若汝識性生於相中不從見生既不見明亦
0306a04: 不見暗明暗不矚即無色空彼相尚無識從
0306a05: 何若生於空非相非見非見無辨自不能
0306a06: 知明暗色空非相滅緣見聞覺知無處安立
0306a07: 處此二非空則同無有非同物縱汝識欲
0306a08: 何分別若無所因突然而出何不日中別識
0306a09: 明月。
0306a10: 溫陵曰阿難下明識性非生於見亦非生
0306b01: 於相也若生下明非生於空也若生於空
0306b02: 則非是相亦非是見非是見則無所辨非
0306b03: 是相則無所緣若無所緣能緣何立又處
0306b04: 此非相非見之間識體若空則同龜毛識
0306b05: 體若有非同物相既自無體安能有用故
0306b06: 曰欲何分別若無下明非無因也長水曰
0306b07: 日中無月既無見月之識應知非是無因而
0306b08: 有也。
0306b09: 汝更細詳微細詳審見託汝睛相推前境可
0306b10: 狀成有不相成無如是識緣因何所出識動
0307a01: 見澄非和非合聞覺知亦復如是不應識
0307a02: 緣無從自出。
0307a03: 溫陵曰見託根相託境有出可狀無出非
0307a04: 相識何所從出邪識有分別名動見無分
0307a05: 別名澄識動見澄性相隔異見與識隔聞
0307a06: 知亦然皆非和合又非自然是則性真圓
0307a07: 融不涉諸妄矣。
0307a08: 若此識心本無所從當知了別見聞覺知圓
0307a09: 滿湛然性非從所兼彼虛空地水火風均名
0307a10: 七大性真圓融皆如來藏本無生滅阿難汝
0307b01: 心浮不悟見聞發明了知本如來藏汝應
0307b02: 觀此六處識心為同為異為空為有為非同
0307b03: 異為非空有。
0307b04: 溫陵曰若此識心總指識大了別見聞覺
0307b05: 知別指六識也兼彼空等總會七大旁通
0307b06: 萬法也既本無所從則湛然圓地等既
0307b07: 爾世界眾生物物皆爾不惟地等名大草
0307b08: 芥塵毛皆可名大性真圓融本無生滅矣
0307b09: 前文詳辨意皆萃此故自根境萬法總會
0307b10: 旁通也阿難下謂識體深潛當微細沉思
0308a01: 不可浮觀得其真則悟其本如來藏矣。
0308a02: 汝元不知如來藏中性識明知覺明真識妙
0308a03: 覺湛然周法界含吐十虛寧有方所循業
0308a04: 發現世間無知惑為因緣及自然性皆是識
0308a05: 心分別計度但有言說都無實義。
0308a06: 溫陵曰識知皆出於性明故曰性識明知
0308a07: 識雖覺明之咎其體實真故曰覺明真識
0308a08: 體用不二真妄一如所以迭舉也。
0308a09: 爾時阿難及諸大眾蒙佛如來微妙開示身
0308a10: 心蕩然得無礙是諸大眾各各自知心
0308b01: 十方見十方空如觀手中所持葉物一切世
0308b02: 間諸所有物皆即菩提妙明元心心精圓
0308b03: 含裹十方反觀父母所生之身猶彼十方虛
0308b04: 空之中吹一微塵若存若亡如湛巨海流一
0308b05: 浮漚起滅無從了然自知獲本妙心常住不
0308b06: 滅禮佛合掌得未曾有於如來前說偈讚佛。
0308b07: 溫陵曰自初擇心見終至陰入七大多
0308b08: 方發明使悟器界萬法當體全真本如來
0308b09: 藏是謂微妙開示也既悟器界性真圓融
0308b10: 故身心蕩然得無礙悟妙覺湛然周
0309a01: 法界故各各自知心十方也孤山曰各
0309a02: 各自知即能覺之智也心十方即所覺
0309a03: 之理也常住真心融十界故曰十方天
0309a04: 台智者釋法華經深達罪福相照於十
0309a05: 方亦云十方即十界也見十方空謂十界
0309a06: 循業發現之空也迷妄有空比真為小故
0309a07: 以掌葉為喻一切世間等謂依空立世界
0309a08: 也即十界循業發現依正之法耳皆即菩
0309a09: 提等謂十方虛空十界依正一法叵得皆
0309a10: 我真心含裹十方者即此真心具足十界
0309b01: 而非斷滅觀此文者豈疑無情有性無情
0309b02: 作佛之說耶反觀下阿難大眾自觀己巳界
0309b03: 正報之身也虛空巨海以心精微塵浮
0309b04: 漚以己巳質理即事故若塵存而漚起事
0309b05: 即理故若塵亡而漚滅事理不二故曰無
0309b06: 從獲本妙心等得分真智知本覺理得未
0309b07: 曾有謂得圓頓之解也。
0309b08: 妙湛總持不動尊首楞嚴王世希有。
0309b09: 孤山曰妙湛讚真諦般若德也總持讚俗
0309b10: 諦解脫德也不動讚中諦法身德也又即
0310a01: 三而一故曰妙湛即一而三故曰總持非
0310a02: 三非一故曰不動尊者十號之一也由證
0310a03: 此三號世中尊首楞嚴大定之總名此云
0310a04: 事究竟也冥三德之理故曰究竟別而往
0310a05: 目即奢摩他等三焉阿難以別名而請今
0310a06: 舉總名而歎以顯圓定三一無礙也出
0310a07: 小上喻之以王是則行從理而得名教從
0310a08: 行而立稱教行理三悉號楞嚴今正舉能
0310a09: 詮以歎也如來在世所說經中最為殊勝
0310a10: 故曰世希有也。
0310b01: 銷我億劫顛倒想不歷僧祗獲法身。
0310b02: 孤山曰億劫顛倒想即無始無明也不歷
0310b03: 僧祗者若婆沙論明三阿僧祗劫脩六度
0310b04: 行百劫種相好因然後獲五分法身乃至
0310b05: 如唯識云地前歷一僧祗初地至七地滿
0310b06: 二僧祗八地至等覺是三僧祗然後獲究
0310b07: 竟法身此皆方便之談時長行遠今云不
0310b08: 歷即同法華八龍女南方作佛華嚴發
0310b09: 心便成正覺胎經云凡夫賢聖人平等無
0310b10: 高下唯在心垢滅取證如反掌資中曰由
0311a01: 前廣破人法二執故此分見如來藏心也
0311a02: 又解或是諸佛神力示現暫令得見如華
0311a03: 嚴中金剛藏說十地境界恐有不信即入
0311a04: 三昧以神通力攝諸大眾皆入身中菩薩
0311a05: 既爾佛亦如是不爾何故阿難向後方得
0311a06: 二果邪長水曰此經文且敘解悟如云
0311a07: 各各自知心十方知即解也敘雖論解
0311a08: 不無證悟以隨人入位淺深不同故吳興
0311a09: 曰此文疑論久矣而多所未今試以愚
0311a10: 情辨之且經家敘云爾時阿難及諸大眾
0311b01: 蒙佛開示身心蕩然等是則說偈領悟非
0311b02: 述一人而釋者競以阿難一人為妨者不
0311b03: 亦局哉當知若約解證言之必屬於證以
0311b04: 知為解無的可憑如云正知者豈曰解
0311b05: 乎偈中不歷僧祗獲法身義驗前知
0311b06: 宇實頓證之智也若釋銷我之言應有二
0311b07: 義一者且指諸菩薩及利根二乘等人為
0311b08: 我阿難雖在眾中未同其證從多分得
0311b09: 證者稱之也二者設是阿難自稱為我已巳
0311b10: 同其證斯亦無妨下文所得二果不可以
0312a01: 小乘實證為比及乎喻以旅人請入華屋
0312a02: 乃為鈍根者發起行相耳大權引物唯變
0312a03: 是宜或曰不然余不知其然也。
0312a04: 願今得果成寶王還度如是恒沙眾將此深
0312a05: 心奉塵剎是則名為報佛恩伏請世尊為證
0312a06: 明五濁惡世誓先入如一眾生未成佛終不
0312a07: 於此取泥洹。
0312a08: 孤山曰前獲法身乃是初住分果今願成
0312a09: 正覺極果也此即佛道誓成以攝法門誓
0312a10: 學由學法門而得果故還度下即眾生誓
0312b01: 度以攝煩惱誓斷由斷煩惱方度生故以
0312b02: 此願心歸奉塵剎如來是報我佛微妙開
0312b03: 示之恩也溫陵曰願得聖果智心也還度
0312b04: 多眾悲心也智悲雙運廣大無即所謂
0312b05: 深心也誓入五濁不取涅槃即深心之
0312b06: 也憑此報恩故請佛為證也補註曰泥洹
0312b07: 云滅度而有二義一聲聞泥洹滅見思煩
0312b08: 惱度分斷生死證偏空之理理既偏矣空
0312b09: 不能有故身土皆亡此方便之說也二諸
0312b10: 佛泥洹滅無明煩惱度變易生死證中道
0313a01: 之理理既中矣非空非有應化無窮此了
0313a02: 義之說也今云不取泥洹特不入涅槃耳。
0313a03: 大雄大力大慈悲希更審除微細惑令我早
0313a04: 登無上覺於十方界坐道場舜若多性可銷
0313a05: 亡爍迦羅心無動轉。
0313a06: 孤山曰請更開導除我細惑者以今始入
0313a07: 初住尚有微細無明故溫陵曰舜若多此
0313a08: 云空爍迦羅云堅固謂空性無體尚可銷
0313a09: 亡我心堅固終無動轉此依首楞定力結
0313a10: 前願心自誓究竟畢無退墯願心如此然
0313b01: 後聖果可期佛恩可報也。
0313b02: 
0313b03: 
0313b04: 
0313b05: 
0313b06: 
0313b07: 
0313b08: 
0313b09: 大佛頂如來密因脩證了義諸菩薩萬行首
0313b10: 楞嚴經會解卷第六
