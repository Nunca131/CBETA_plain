0058b01: 破山禪師語錄卷第十四
0058b02: 當陽玉泉嗣法門人印正等編
0058b03: 示偈一
0058b04: 示融一禪人
0058b05: 人無遠計。德無全合。水和泥。了飯錢。不意當年濟北
0058b06: 老。大愚脅下任還拳。
0058b07: 示須石禪人
0058b08: 深山不隱隱谿口。相共漁樵雪一蓑。雖未登臺作釣
0058b09: 叟。魚龍莫敢往來過。
0058b10: 示蕊蓮禪人
0058b11: 箇事從來不可把。頭頭物物任瀟灑。百千三昧問將
0058b12: 來。老大麤拳驀口打。
0058b13: 示慧理禪人
0058b14: 東塔眉毛不易窺。長長短短涉離微。有時瞎狸奴
0058b15: 眼。不許黃頭問路歸。
0058b16: 示達愚禪人
0058b17: 鼻祖西來謂別傳。賺人特地起纖。已知濟北風顛
0058b18: 漢。拄杖頭邊自豁然。
0058b19: 示靜涵禪人
0058b20: 山橫五六路羊腸。驀直去來荊棘昂。忽地與君通一
0058b21: 線。艸鞋腳底盡生光。
0058b22: 示毒風禪人
0058b23: 幾度曾遭義虎來。縱然有口也難開。老僧不是閑相
0058b24: 識。痛棒當頭百念灰。
0058b25: 示威力禪人
0058b26: 當年行腳怨路滑。而今行腳怨自家。一口沙糖一口
0058b27: 屎。橫拈拄杖遍天涯。
0058b28: 示剔眉禪人居山
0058b29: 行腳居山各有時。莫將容易縛茅茨。人來不是輕回
0058b30: 話。急欲當機剔起眉。
0058c01: 示渙如上人
0058c02: 幾度扶筇過小橋。為尋知識共雲飄。偶然談及無生
0058c03: 句。亂墜空華破六鼇。
0058c04: 示里巷禪人
0058c05: 蹋破芒鞋伎倆窮。倒身應笑少林宗。遲機只為分皮
0058c06: 髓。賺我雲山千萬重。
0058c07: 示靈隱禪人
0058c08: 末後如何吐露渠。攔腮劈脊痛嗟噓。機前薦得非三
0058c09: 聖。錯恨當年訶瞎驢。
0058c10: 示自若侍者
0058c11: 三度尋師三度打。一番呼喚一番新。有時摸著牛兒
0058c12: 也。騎向街頭滿世驚。
0058c13: 示朗愚侍者
0058c14: 二六時中豎起眉。直教覷破話頭疑。師承喚處急須
0058c15: 薦。莫待隨聲逐色迷。
0058c16: 示得元關主
0058c17: 箇裏工夫勿論休。惟憑捏定死蛇頭。只遭一口通身
0058c18: 徹。毒氣賁賁射斗牛。
0058c19: 示述明典座
0058c20: 變生作熟承誰力。土面灰頭只自知。染就通身油膩
0058c21: 氣。放收不下溈山師。
0058c22: 示牛山見斯禪人
0058c23: 來到牛山不見牛。煙雲影裏恣優游。鼻頭拽轉渾無
0058c24: 事。拍手童兒始自由。
0058c25: 示純一禪人
0058c26: 立地死漢幾時活。夢眼開兮始行腳。蹋遍雲山應自
0058c27: 知。艸鞋不問腳頭闊。
0058c28: 示直指菴了塵主人
0058c29: 鼻祖曾來此岸頭。家風賣盡冷如秋。兒孫幸得霑春
0058c30: 力。五葉一華開未休。
0059a01: 示正元禪人
0059a02: 喫緊工夫在己已躬。何須華浪待春風。灼然是箇金鱗
0059a03: 子。安到龍門掌握中。時師住龍門
0059a04: 示文光禪人
0059a05: 禪客豫章來錦江。艸鞋錢盡可承當。老僧拄杖對君
0059a06: 說。血滴滴時雪上霜。
0059a07: 示玉光禪人
0059a08: 萬峰山裏去逃禪。蛇虎相忘一枕眠。彼此了無生死
0059a09: 夢。更容何夢夢驢年。
0059a10: 示無漏禪人
0059a11: 福城一蹋絕荊棘。負痛應知丈扭鼻。野鴨不曾飛去
0059a12: 來。空將羅網張天地。
0059a13: 示興渭成居士
0059a14: 就中一句要君知。待客迎賓箇是誰。忽地蹋翻滑石
0059a15: 子。頭頭物物不須疑。
0059a16: 示成居士
0059a17: 不將色見與聲求。箇裏如何始徹頭。試問耳聞及目
0059a18: 睹。谿聲山色自悠悠。
0059a19: 示茂瞿向居士
0059a20: 五龍谿詠有聯詩。沒箇人來讀斷時。怒起老僧施一
0059a21: 喝。與君決破死生疑。
0059a22: 示瑞環陳居士
0059a23: 僊儒業滿陳君志。下手工夫眼最明。惟恐乘雲跨鶴
0059a24: 去。題詩留伴老僧行。
0059a25: 示君實蒲居士
0059a26: 茶酒筵中興不同。一般喫到淡和濃。各人肚飽尋歸
0059a27: 處。笑指谿山落日紅。
0059a28: 示繪先黃居士
0059a29: 汝非三十年前事。戒酒除葷骨不凡。更向箇中知痛
0059a30: 癢。棒頭喝下長優曇。
0059b01: 示棘生白居士
0059b02: 吾將水艸按牛頭。一度生懽一度愁。只待芒繩爛卻
0059b03: 鼻。蘆華明月任沉浮。
0059b04: 示鐵壁黃居士
0059b05: 身如鐵壁意如山。一點迷雲任往還。地聲開星月
0059b06: 朗。照來明暗不相干。
0059b07: 示桂宇張居士
0059b08: 指君父母未生前。面目本來如儼然。青則青兮白則
0059b09: 白。更無一處不生妍。
0059b10: 示心宇胡居士
0059b11: 鼻祖西來意若何。一江星月鼓風波。蘆華未向枝頭
0059b12: 洩。已巳到魚龍脊上過。
0059b13: 示德宇萬居士
0059b14: 觸背關頭一點疑。直教透過始應知。聲前不許容無
0059b15: 物。處處逢渠卻是誰。
0059b16: 示瑞華李居士
0059b17: 先入玄門後釋門。二家活計不須論。就中若也知端
0059b18: 的。鼻孔依然搭上唇。
0059b19: 示玉所班居士
0059b20: 阿誰拖汝死屍來。口不開兮眼不開。為要與些酸子
0059b21: 話。石頭瓦礫笑吾儕。
0059b22: 示仁吾陳居士
0059b23: 金剛會裏金剛種。萬億佛前結下來。更把話頭空四
0059b24: 相。任從馬腹與驢胎。
0059b25: 示聘吾黃居士
0059b26: 白業紅塵盡不開。道人無事只閒閒。老僧覿面無閒
0059b27: 話。幾箇金剛圈跳難。
0059b28: 示廓宇黃居士禮峨眉
0059b29: 艸鞋得得上峨眉。為睹賢師白象兒。覿面已知成妄
0059b30: 想。原來輸與萬峰騎。
0059c01: 示誾所班居士禮法華
0059c02: 萬仞崖前禮法華。一行一字白牛車。生公昔日曾拈
0059c03: 此。頑石點頭始到家。
0059c04: 示周居士
0059c05: 生死不明發一問。山僧只對不明明。有時明得不明
0059c06: 處。半夜烏雞雪上行。
0059c07: 示默石禪人師示眾說偈。命眾續後句。凡有續者。師復聯而示之。此紀其七
0059c08: 生死已盡。還續甚麼。雖有見諦。啞人哩囉。咦。更向烏
0059c09: 龜前作揖。不妨拍手笑呵呵。
0059c10: 示唯心禪人
0059c11: 山水依然是故鄉。草鞋錢盡可承當。祖翁一片閒田
0059c12: 地。幾度耕來幾度荒。
0059c13: 示心融禪人
0059c14: 露出摩醯眼放光。破沙盆是雪加霜。此回不遇盧醫
0059c15: 手。金屑依然成翳瘡
0059c16: 示師中禪人
0059c17: 者點靈光不覆藏。輝天鑑地露堂堂。老僧不識狸奴
0059c18: 面。誤認師姑是阿孃。
0059c19: 示大疑禪人
0059c20: 萬古長輝不夜光。兩眉中處盡全彰。貧兒不識在衣
0059c21: 裏。乞食沿門道短長。
0059c22: 示南詢禪人
0059c23: 惟有清風明月長。驚人無事下禪床。孃生面孔纔輕
0059c24: 觸。幾點寒梅白曉窗。
0059c25: 示遍拙禪人
0059c26: 瓦礫石頭皆放光。無遍無正絕商量。有時變作崖前
0059c27: 虎。威距峨眉白象王。
0059c28: 示雪臂巒禪人
0059c29: 破衲頭陀不會詩。顛拈倒弄自呈癡。筆尖點盡天中
0059c30: 影。豈許馬師笑簸箕。
0060a01: 猗猗翠竹任疏狂。落節招人截短長。養就雄才堪敵
0060a02: 國。算來無處可承當。
0060a03: 示唯也禪人
0060a04: 堪笑今時逐塊流。妄將水艸按牛頭。老僧不是成閒
0060a05: 管。恐擬真金溷作鋀。
0060a06: 示蒼松禪人
0060a07: 毒中當年一禍胎。而今拽杖走雲崖。忽然撞著瞎驢
0060a08: 也。劈脊攔腮夢眼開。
0060a09: 示壽山禪人
0060a10: 乘雲忽地步孤峰。快得杖藜卻化龍。盡夜怒雷風雨
0060a11: 作。曉來紅日又當空。
0060a12: 示靈隱禪人
0060a13: 靈隱山中靈隱堂。為人不徹露鋒鋩。老僧非是成閒
0060a14: 管。總要渠儂得所長。
0060a15: 示慧心禪人
0060a16: 道人無事隱江干。夜月當空心膽寒。不識就中端的
0060a17: 旨。揮毫珍重莫瞞頇。
0060a18: 行腳住山心未了。卻來者裏落荒艸。艸深無處覓龍
0060a19: 蛇。無奈我家中毒早。
0060a20: 秖有一張無用紙。卻來教我寫新詩。忽然想得無交
0060a21: 涉。也是心空及第兒。
0060a22: 示靈木禪人
0060a23: 推蓬月下弄鉤竿。負命金鱗任往還。若得煙輕風浪
0060a24: 盡。始敲漁火過巴關。
0060a25: 示微言關主
0060a26: 曾將伎倆弄關頭。今對老僧無所酬。古德尚遺磚鏡
0060a27: 喻。車牛不活打車牛。
0060a28: 示靜虛禪人
0060a29: 拳頭巴掌活當機。活得當機覓指歸。滿肚荒荊不解
0060a30: 薦。疑心疑性落依俙。
0060b01: 示心田戒子
0060b02: 老僧不戒戒初機。正欲初機入理微。皎若冰霜佛所
0060b03: 印。菩提心地戒光飛。
0060b04: 示無著禪人居山
0060b05: 鋤頭高閣白雲中。不掘西來便掘東。翻出玄沙枯榾
0060b06: 柮。劃開腳指笑虛空。
0060b07: 示六疑禪人
0060b08: 疑盡淨兮釋六疑。竿頭進步少人知。有時識得玄沙
0060b09: 虎。便是西河師子兒。
0060b10: 示復源沙彌
0060b11: 學道英資在少年。身強力健道心堅。豁然得見自家
0060b12: 底。始信如來不妄言。
0060b13: 示悅可禪人
0060b14: 一重山又一重山。竹杖芒鞋不得閒。送往迎來無別
0060b15: 旨。都盧只為鐵蛇關。
0060b16: 示悅心禪者
0060b17: 山重重處水重重。就裏渾無一竅通。惟有天涯雲路
0060b18: 別。時時縹緲帶長虹。
0060b19: 示不我禪人
0060b20: 與吾相住不曾疏。總為江山間隔殊。若得就中分不
0060b21: 隔。何天令我不毘盧。
0060b22: 示大慈禪人
0060b23: 相伴吾儕數十年。钁頭邊事可如前。一鋤曲蟺兩頭
0060b24: 動。試問那頭便豁然。
0060b25: 示半偈飯頭
0060b26: 幾度不知飯熟否。一回喫到肚皮空。飽餐只賸些些
0060b27: 意。留與山童瞌睡濃。
0060b28: 示龍淵禪者
0060b29: 獨坐蒲團歲月悠。牢牢捏定死蛇頭。有時毒氣一聲
0060b30: 發。衝倒東山石牯牛。
0060c01: 示得中施居士
0060c02: 與君覿面痛加掌。打破虛空沒伎倆。撒手只教血濺
0060c03: 天。饅頭鐵餡令人想。
0060c04: 示唯然禪人
0060c05: 唯佛與佛皆印道。應知此道絕言詮。老僧到此云不
0060c06: 識。試問達磨傳不傳。
0060c07: 示崑源孫居士
0060c08: 不見一法即如來。扇頭驀豎何其獃。根源徹處翻迷
0060c09: 跡。夢眼重重撥不開。
0060c10: 示無宗禪人
0060c11: 火爐頭句口頻開。為我同門久措懷。分袂留題標梵
0060c12: 閣。風雲無日不徘徊。
0060c13: 示梅熟禪人
0060c14: 梅子熟兮堪正味。隨風飄落濫泥地。拾來顆顆甚馨
0060c15: 香。只恐逢人百雜碎。
0060c16: 示快雪禪人
0060c17: 雙桂堂中住兩年。腳跟未穩強參前。老僧不問路頭
0060c18: 事。瓦塊石峰解荅禪。
0060c19: 示心宗知客
0060c20: 沿途荊棘說來麼。腳下芒鞋笑口多。驀直路頭須照
0060c21: 管。到家終不問如何。
0060c22: 老僧一墨盡渠勞。始信千山雲霧高。珍重腳頭腳底
0060c23: 下。艸鞋破處恨聲號。
0060c24: 示仁安禪宿
0060c25: 七十七翁病復蘇。純鋼打就箇頭盧。有時撞破天邊
0060c26: 月。大地風光何處無。
0060c27: 示道雅典座
0060c28: 殷勤事眾福如山。漫莫將心當等閒。非是老僧妄註
0060c29: 腳。六年苦行得人難。
0060c30: 示了宗禪人
0061a01: 無吾宗嗣無可了了得如如向上宗試問箇中何可
0061a02: 了不勞彈指笑虛空
0061a03: 示東也禪者
0061a04: 此來忽地遇東風得意濃時便轉蓬若還風力不到
0061a05: 處生死存亡不異宗
0061a06: 示空如監院
0061a07: 漫道空空空如也于中有箇不空者試將返境入空
0061a08: 時亦是鑽龜並打瓦
0061a09: 示瑞雲禪者
0061a10: 扶筇直上翠微巔滿目風聲颯颯然路上許多荊棘
0061a11: 刺剌與君說出我逃禪
0061a12: 示二隱禪人
0061a13: 佛祖機鋒動靜中開田拽石不他宗雖然種艸一般
0061a14: 別受用初無有異同
0061a15: 示空谷禪人
0061a16: 萬籟傳聲應谷響千崖靈竅日嘶風若將耳聽誠難
0061a17: 會始信巫山十二峰
0061a18: 示印中趙居士
0061a19: 東西南北杳無際若有纖毫即是塵兩眼相逢對兩
0061a20: 眼箇中誰是出頭人
0061a21: 示雙谿楊居士
0061a22: 曹源一滴落雙谿問是三家村阿誰珍重清風握在
0061a23: 手東搖西擲任施為
0061a24: 示觀生行者
0061a25: 變生作熟為人勤業盡福增覺道成始信凡情情斷
0061a26: 處別無聖解與渠論
0061a27: 示易菴西堂
0061a28: 萬竹山中無賸言擬開口處便還拳連連打徹自家
0061a29: 底勝過諸方五味禪
0061a30: 相逢不謂道和難只在工夫密密間非是老僧慳吝
0061b01: 法棒頭落處月星寒
0061b02: 示石幢首座
0061b03: 禪堂四面盡皆田夜夜蝦蟆宇宙喧子細聽來無別
0061b04: 語聲聲啼破葛藤禪
0061b05: 示勒石禪宿
0061b06: 老不歇心心不歇打坐坐禪禪不徹擬欲深山埋著
0061b07: 頭只恐撞破天邊月
0061b08: 雙桂堂中坐一夏無端惹得老僧罵從教鼻孔自遼
0061b09: 天嗅落枝頭華雨下
0061b10: 示明璽禪者
0061b11: 學道如撐逆水舟愈撐愈退不回頭機關用盡渾無
0061b12: 得撥轉從教直直流
0061b13: 示觀宇禪人
0061b14: 善法堂前擬聖流凄涼蜀地祖燈秋閑拈拄杖敲霜
0061b15: 月萬朵青山嘯點頭
0061b16: 示惺幻禪宿
0061b17: 牛首山中老比丘洞明己已事到竿頭應知艸足牛淳
0061b18: 也露地眠雲不計秋
0061b19: 示雲嶠禪人
0061b20: 欲向高梁未得來而今夢眼醒卻開急將一句活頭
0061b21: 語痛為賢徒莫亂猜
0061b22: 示繼竹法孫
0061b23: 雖是少年有大志進堂出入非容易忽然蹋得艸鞋
0061b24: 穿始信腳跟得點地
0061b25: 示燕石法孫
0061b26: 相逢相別十餘秋未恰老僧拄杖頭試問何時知痛
0061b27: 癢白雲天際任風流
0061b28: 示吼雪禪人
0061b29: 相逢相別十餘年箇裏如何得悄然今日扇頭書一
0061b30: 語雪華飄落梅華前
0061c01: 示當臺禪人
0061c02: 中道機開誰箇知如人飲水自相宜老僧非是閒錐
0061c03: 劄不惜憐兒老面皮
0061c04: 倒拈祖印印森森萬壑千崖定腳跟珍重隨緣堪挂
0061c05: 錫漫教獨覺惹人爭
0061c06: 示四聰禪人
0061c07: 天然種艸不須論動靜渾忘物外人今日臨行書一
0061c08: 偈何殊箇裏絕疏親
0061c09: 示笑白禪人
0061c10: 名山高出有名人隨處相將淡世情惟有破山伎倆
0061c11: 別頭頭物物是嘉珍
0061c12: 示大素禪人
0061c13: 曾聞山上佛現鳥聲到耳邊不復聞始信返聞聞自
0061c14: 性普賢白象獨為尊
0061c15: 示洞初禪人
0061c16: 佛現鳥聲日日啼人人頑聽力猶疲相逢漫道前村
0061c17: 好尚有前村隔遠谿
0061c18: 示雲嶠監院
0061c19: 曾聞古德輔叢林逆順機緣無易心自此任教肝膽
0061c20: 碎終身相繼意深深
0061c21: 示策眉禪宿
0061c22: 適到老僧方丈中開言吐語盡同風剛剛只有無情
0061c23: 棒要打山前老凍儂
0061c24: 示無息禪人
0061c25: 沿途荊棘對渠說只是渠儂總不知始信玄沙不過
0061c26: 嶺腳跟未動正相宜
0061c27: 示再三禪人
0061c28: 三番四復到吾堂搜盡枯腸念未忘珍重沙灘滑石
0061c29: 子有時腳底放毫光
0061c30: 示隱玄禪者
0062a01: 艸鞋莫問石頭滑行到山窮與水窮試聽崖前猛虎
0062a02: 過一聲哮吼盡家風
0062a03: 示宏悌葉孝子割股愈親
0062a04: 割股愈親雖丈夫愈親豈在臭皮膚聖賢命脈合如
0062a05: 是大道幾乎溷小途
0062a06: 示秋水西堂
0062a07: 老僧示病卻沉屙一日三時問者多惟有闍黎高著
0062a08: 眼佛頭潑糞是如何
0062a09: 示密旨法孫
0062a10: 沿途荊棘萬千言說盡清涼枯木禪只好往來留箇
0062a11: 跡漫將口耳誤相傳
0062a12: 示朴存禪人
0062a13: 往往來來遇老僧拳頭巴掌未曾伸試將此語對君
0062a14: 說痛癢何如徹死生
0062a15: 示懋弼火頭
0062a16: 勞筋苦骨壞僧衣飯熟羹濃住火歸撒手不知身力
0062a17: 倦只愁沒箇火星飛
0062a18: 示明暉禪人
0062a19: 來來去去路頭長帶累艸鞋腳下忙忽地蹋翻滑石
0062a20: 子轉身依舊看斜陽
0062a21: 示慈容上人
0062a22: 萬般無如出家好出家決定沒煩惱縱有機境不相
0062a23: 投渾如晴空一電埽
0062a24: 示唯唯禪人
0062a25: 舉筆欲拈新句子依然還落舊家風若將短杖探溝
0062a26: 壑疑是深雲起臥龍
0062a27: 示穎凡禪人
0062a28: 一箇蒲團一座山經行坐臥得心安毿破衲蒙頭
0062a29: 睡一任佛來天地間
0062a30: 示九彥禪人
0062b01: 萬竹山中百日期蒲團坐破猛提撕忽然驚起梁間
0062b02: 燕痛語喃喃釋所疑
0062b03: 示無私維那
0062b04: 竹林忽出參天筍勢欲吞雲吐霧來逐雨隨風多變
0062b05: 態渾然如醉聽春雷
0062b06: 示淡月行人
0062b07: 老牛耕破妙高峰不許和犁當一工今日白雲橫谷
0062b08: 口藤華野鳥鬧叢叢
0062b09: 示四可禪人
0062b10: 老僧力倦與神疲書字無心筆筆奇珍重帶歸他日
0062b11: 後石頭瓦塊尚生疑
0062b12: 示先開禪者
0062b13: 一隊芒鞋獰似虎遼天拄杖活如龍相逢漫道雲遊
0062b14: 者箇裏機關迥不同
0062b15: 示機樞禪人
0062b16: 與吾相伴幾經秋眼老昏華不濟頭只得為君通一
0062b17: 線南山雲起北山憂
0062b18: 老僧棕履舊家風一世眼高不與同今日送君歸故
0062b19: 里蹋翻波底日輪紅
0062b20: 示伴石禪者
0062b21: 忽起一番行腳事蒲團拄杖並芒鞋前途蹋破極頑
0062b22: 石開口呵呵笑我儕
0062b23: 示心源禪者
0062b24: 曹谿一片墜腰石千古令人想不來珍重心源如是
0062b25: 作管教碓觜覺華開
0062b26: 示南枝禪人
0062b27: 從來臨濟白拈賊偷人鼻孔喫人血無端鼓起大波
0062b28: 瀾魚龍攪動只教徹
0062b29: 示常然禪人
0062b30: 忽然行腳來三教撞著盲龜開眼睛木孔值浮天地
0062c01: 外棒頭消息恰山僧
0062c02: 示心止禪人
0062c03: 香爐山上香爐峰日有煙雲繞碧空珍重上天惜鼻
0062c04: 孔莫教觸碎與人同
0062c05: 示盡浪沙彌
0062c06: 勤習沙彌莫等閒相隨野叟過梁山應知別有天然
0062c07: 樂鐘鼓明明示汝安
0062c08: 示拈笑禪人
0062c09: 參禪學道須年少色力方剛堪可了任是楊岐栗棘
0062c10: 蓬吞來數數不知飽
0062c11: 大道無門沒奈何任人穿鑿定干戈有時摸著乾坤
0062c12: 眼山不開華水不波
0062c13: 示本空禪人
0062c14: 動亦如如靜亦如漫言肘後有真符老僧試問渠儂
0062c15: 也荅我須教一字無
0062c16: 示三堅禪者
0062c17: 艸鞋只怨路頭長行盡終無腳放光惟有枯椿爛榾
0062c18: 柮與人劃血自承當
0062c19: 示五空圊頭
0062c20: 箇事從來沒覆藏頓開衣線露堂堂韶陽老子曾拈
0062c21: 出只是時人逐臭香
0062c22: 示天鏡侍者
0062c23: 籬菊開時霜正濃一枝傲出嶺頭松渾然不怕經寒
0062c24: 暑吐霧吞雲勢若龍
0062c25: 示尼西宗關主
0062c26: 一半信兮一半疑三生六十劫還遲此回若不開心
0062c27: 眼難效當年尼總持
0062c28: 示尼一喝
0062c29: 如何可是沙彌行向道師姑莫養兒拄杖昔年曾觸
0062c30: 忤及今懷滿肚皮疑
0063a01: 幽居常在菜園沱卻勝中天一大峨白象有時輸與
0063a02: 你莫將騎去惑檀那
0063a03: 示尼湛源
0063a04: 一回相見一回新錦水灘頭釣箇鱗若也吞雲吐霧
0063a05: 去尚通消息與山僧
0063a06: 示尼天然
0063a07: 圓頂方袍大丈夫威儀動靜體如如時時摸著衣線
0063a08: 下不枉空門續祖圖
0063a09: 示尼惺默
0063a10: 惺惺寂寂寂惺惺默默無言始識真若到語默不到
0063a11: 處始知箇裏即無生
0063a12: 示尼惺凡
0063a13: 了知世道皆了也即此了凡即聖因看盡世間凡與
0063a14: 聖都盧別是一家春
0063a15: 示尼自惺
0063a16: 若道自惺惺何物阿誰知是箇中人經行坐臥渾無
0063a17: 事只在當人一念真
0063a18: 示尼若玉
0063a19: 承送老僧一隊鞋半隨赤腳半塵埃有時踏破腳跟
0063a20: 露始信機鋒不亂來
0063a21: 示尼林菴主
0063a22: 曾問祖師蜜蜜意腕頭掐捏甚分明時人不解當陽
0063a23: 薦錯向籬邊打葛藤
0063a24: 示尼佛然
0063a25: 肝膽從來不可別為忠為孝盡於期老僧為贈臨行
0063a26: 句拄杖頭邊箇是誰
0063a27: 示印空善人
0063a28: 八歲龍女尚成佛而今人道豈難為若然就裏知端
0063a29: 的華笑鳥吟不較遲
0063a30: 示發閒善人
0063b01: 鳥吟華笑不他宗只在工夫日用中忽地蹋翻波是
0063b02: 水了知色色總成空
0063b03: 示祖聯善人
0063b04: 生死關頭一點疑終朝念念猛提撕情忘識盡生荊
0063b05: 棘刺殺山頭老古錐
0063b06: 示天階秦居士
0063b07: 問君讀盡幾車書握管文成似有餘我已搖鞭君信
0063b08: 否歸家應笑倒騎驢
0063b09: 示劍白黃居士
0063b10: 高梁拔劍出營東猛烈巍峨氣岸雄得勝歸來分野
0063b11: 戍惟留玉帶振吾宗
0063b12: 示桂生秦居士
0063b13: 歲除忽索扇頭詩滿肚荒荊得句遲幸有一枝梅伎
0063b14: 倆和風送與桂翁知
0063b15: 示一吾曹居士
0063b16: 差別階級賢聖位都盧一法即無為拈來試問參玄
0063b17: 者眼上生毛兩道眉
0063b18: 示慶吾陳居士
0063b19: 治亂未定道初行引得時人生愛憎狗肉饅頭君既
0063b20: 喫莫教污我破沙盆
0063b21: 示榮所胡居士
0063b22: 山後山前幾箇松飛飛拂拂鼓熏風常臨耳畔通消
0063b23: 息只是無人達此宗
0063b24: 示紹泉周居士
0063b25: 鐵面閻羅難摸索銅頭衲子豈能窺箇中一點真消
0063b26: 息拈向君前漏洩機
0063b27: 破山禪師語錄卷第十四
0063b28: 辰州浦峰四世法孫性炅　沅州明山四世法
0063b29: 孫惟梁同刻
0063b30: 破山和尚語錄第十四卷　堆藍弘禮禪人對
0063b31: 　秀水謝文英書　倪君亮子天章刊
0063b32: 康熙庚申年仲春日嘉禾楞嚴般若坊附藏流通
