0244a01: 千山剩人和尚語錄卷之六
0244a02: 門徒比丘　今廬　今又　重梓
0244a03: 
0244a04: 拈古
0244a05: 世尊與阿難行次見一古佛塔，世尊便作禮。難云：「此
0244a06: 是甚麼人塔？」世尊云：「此是過去諸佛塔。」難云：「過去諸
0244a07: 佛是什麼人弟子？」世尊云：「是吾弟子。」
0244a08: 拈云：「過去諸佛是世尊弟子，且道世尊是什麼人
0244a09: 弟子？個裡見得，堪與諸佛為師。」
0244a10: 忠國師因紫璘法師云：「請禪師立義某甲破，某甲立
0244a11: 義禪師破。今請師立義。」師云：「立義已巳了。」紫云：「是甚麼
0244a12: 義？」師云：「果然不見。」
0244a13: 拈云：「若作法師，待云『立義已巳了』，便道『破也破也』。」
0244a14: 南泉因座主來辭乃問：「甚處去？」主云：「山下去。」泉云：「第
0244a15: 一不得謗王老師。」主云：「爭敢謗和尚。」泉乃噴涕云：「是
0244a16: 多少？」主便出。
0244a17: 拈云：「者座主不妨伶俐，可惜爪牙未具。當時見道
0244a18: 『第一不得謗王老師』，便向道『合取狗口』。」
0244a19: 有僧於馬祖前作四畫，上一畫長、下三畫短，云：「不得
0244a20: 道一畫長、三畫短，請師答。」師乃畫一畫，云：「不得道長
0244a21: 短，答汝了也。」
0244a22: 拈云：「騎賊馬趕賊，奪賊刀殺賊。馬大師慣得其便，
0244a23: 要且無定亂先圖。若是老僧，見伊畫四畫時便向
0244a24: 道『野狐精識得汝也』。」
0244a25: 金牛因臨濟來乃橫按拄杖方丈前坐，濟遂拊掌三
0244a26: 下歸堂去。牛卻下去人事了便問：「賓主相見，各有軌
0244a27: 儀。上座何得無禮？」濟云：「道甚麼？」牛擬開口，濟便打一
0244a28: 坐具，牛作倒勢，濟又打一坐具，牛云：「今日不著便。」
0244a29: 拈云：「人盡道臨濟不合上門欺人，殊不知臨濟被
0244a30: 金牛一坐，直至於今起不得。」
0244b01: 龐居士坐次問靈照云：「古人道：『明明百草頭，明明祖
0244b02: 師意。』你作麼生？」照云：「老老大大作者語話。」士云：「你作
0244b03: 麼生？」照云：「明明百草頭，明明祖師意。」
0244b04: 拈云：「龐老前行不到，女子末後太過。有人辨得，許
0244b05: 你具一隻眼。」
0244b06: 趙州與文遠論義鬥劣不鬥勝，勝者輸胡餅，遠云：「請
0244b07: 和尚立義。」州云：「我是一頭驢。」遠云：「我是驢胃。」州云：「我
0244b08: 是驢糞。」遠云：「我是糞中蟲。」州云：「你在彼中作什麼？」遠
0244b09: 云：「我在彼中過夏。」州云：「把將胡餅來。」
0244b10: 拈云：「今人鬥勝不鬥劣，古人鬥劣不鬥勝。老僧
0244b11: 特拈出，普示關東僧眾。若無如此規則，胡餅爭得
0244b12: 到老僧口裏？」
0244b13: 汾陽昭示眾云：「識得拄杖子，行腳事畢。」泐潭澄云：「識
0244b14: 得拄杖子，入地獄如箭射。」
0244b15: 拈拄杖云：「者個是千山斫來底，有甚麼難識？你等
0244b16: 諸人識得也未？若不識，孤負平生行腳。若識，又道
0244b17: 入地獄如箭射。」良久卓一卓云：「老僧足力衰竭，遠
0244b18: 步少他不得。」
0244b19: 曉愚禪師到五祖戒和尚處，戒問：「不落唇吻一句作
0244b20: 麼生道？」師云：「老老大大，話頭也不照顧？」戒便喝，師亦
0244b21: 喝，戒拈棒，師拍手下去，戒云：「闍黎闍黎，且住話在。」師
0244b22: 將坐具搭肩上，更不回首，直出去。
0244b23: 拈云：「一個如龍得水，一個似虎靠山。簡點將來，二
0244b24: 俱不了。且道甚處見他不了？有人辨得，老僧性命
0244b25: 在汝手裡。」
0244b26: 藥山因僧問：「己巳事未明，乞師指示。」師良久云：「吾今為
0244b27: 汝道一句亦不難，只宜汝於言下便見去猶較些子，
0244b28: 若更思量，卻成吾罪過。不如且各合口，免相累及。」
0244b29: 拈云：「且道藥山當時是為者僧道不為者僧道？」良
0244b30: 久云：「一言既出，駟馬難追。」
0244c01: 藥山向手中書一「佛」字，問道吾：「是甚麼？」吾云：「佛字。」山
0244c02: 云：「這多口阿師。」
0244c03: 拈云：「汝道道吾當日不道佛字得麼？不道佛字又
0244c04: 合道甚麼字？」良久云：「識取鉤頭意，莫認定盤星。」
0244c05: 藥山問僧：「年多少？」僧云：「七十二也。」師云：「是年七十二
0244c06: 那？」僧云：「是。」師便打。
0244c07: 拈云：「汝道者僧有喫棒分也無？為甚便打？若有，過
0244c08: 在甚處？據老僧看來，盡天下僧俗凡聖、艸木叢林，
0244c09: 盡須擔枷帶鎖始得。」
0244c10: 僧問石霜：「咫尺之間，為甚不睹師顏？」師云：「我道偏界
0244c11: 不曾藏。」僧後問雪峰：「偏界不曾藏意旨如何？」峰云：「什
0244c12: 麼處不是石霜？」僧回舉似師，師云：「者老漢有什麼死
0244c13: 急。」
0244c14: 拈云：「雪峰道『什麼處不是石霜』與石霜道『偏界不
0244c15: 曾藏』，是一般是兩般？當時若問老僧『遍界不曾藏
0244c16: 意旨如何』，便向道：『者老漢有什麼死急。』」
0244c17: 雲居禪師問僧：「念什麼經？」僧云：「《維摩經》。」師云：「我不問
0244c18: 你《維摩經》，念底是什麼經？」僧因此有省。
0244c19: 拈云：「既不是《維摩經》，又別有甚麼念底經？」良久云：
0244c20: 「如是我聞。」
0244c21: 雪峰因僧禮拜遂打五棒，僧云：「某甲有甚麼過？」峰又
0244c22: 打五棒。
0244c23: 拈云：「雪竇道：『前五棒日照天臨，後五棒雲騰致雨。』
0244c24: 恁麼判合該五棒。東禪道：『前五棒打者僧禮，拜後
0244c25: 五棒打者僧無過。』恁麼判也合該五棒。若據老僧
0244c26: 看來，前五棒棒棒見血，後五棒一棒也打不著。具
0244c27: 眼者辨看。」
0244c28: 金峰因僧侍次乃云：「舉一則因緣，汝第一不得亂會。」
0244c29: 僧云：「請和尚舉。」峰豎起拂子，僧良久，峰云：「知道闍黎
0244c30: 亂會。」僧以目視東西峰云：「雪上加霜。」
0245a01: 拈云：「金峰不合平地生堆，者僧又復逆風揚土。當
0245a02: 時若見道『舉一則因緣，汝第一不得亂會』，便掩耳
0245a03: 疾趨而出。」
0245a04: 雲門因一僧罷經論來參多時乃云：「未到雲門時恰
0245a05: 似初生月，及乎到後曲灣灣地。」門得知乃舉問：「是你
0245a06: 道不？」僧云：「是。」門云：「甚好。吾問汝，作麼生是初生月？」僧
0245a07: 乃斫額作望月勢，門云：「你如此已巳後失卻目在。」後此
0245a08: 僧果然失目。
0245a09: 拈云：「今人盡道者僧不合詆雲門，被雲門授記，果
0245a10: 然失目，殊不知者僧至今光明炯炯地？」
0245a11: 舜禪師每訶罵薦福說葛藤禪，一日聞懷遷化，於法
0245a12: 堂上合掌云：「且喜葛藤樁子倒了也。」
0245a13: 拈云：「當日兩老同出隻手，時人往往作是非人我
0245a14: 會。不如此爭見肺腹？老僧於今要尋些葛藤禪合
0245a15: 藥。」
0245a16: 長髭到石頭處，頭問：「什麼處來？」髭云：「嶺南來。」頭云：「大
0245a17: 庾嶺頭一鋪功德還成就也未？」髭云：「成就久矣，只欠
0245a18: 點眼。」頭云：「莫要點眼麼？」髭云：「便請。」頭垂下一足，髭便
0245a19: 禮拜，頭云：「見什麼道理便禮拜？」髭云：「如紅爐上一點
0245a20: 雪。」頭便休。
0245a21: 拈云：「汝眼本正，因師故邪。老僧也從嶺南來，若遇
0245a22: 人問『大庾嶺頭一鋪功德成就也未』，直向道：『斬絕
0245a23: 了也。』」
0245a24: 巖頭參德山，跨門便問：「是凡是聖？」德山便喝，巖頭便
0245a25: 禮拜。洞山聞舉：「云若不是公，大難承當。」巖頭云：「洞
0245a26: 山老漢不識好惡。我當時一手抬、一手搦。」
0245a27: 拈云：「跨門便問，已巳是不著便；德山便喝，令行一半；
0245a28: 巖頭便拜，不是好心；洞山云云，也是承虛接響。巖
0245a29: 頭道『不識好惡』，錯下名言。『我當時一手抬、一手搦』，
0245a30: 試道甚麼處是一手抬、一手搦處？」
0245b01: 雪峰示眾云：「望州亭與你相見了也，烏石嶺與你相
0245b02: 見了也，僧堂前與你相見了也。」保福問鵝湖：「僧堂前
0245b03: 且置，望州亭、烏石嶺什麼處相見？」鵝湖驟步歸方丈，
0245b04: 保福便入僧堂。
0245b05: 拈云：「且道二老宿與雪峰相見也未？雖然，要見二
0245b06: 老宿則易，要見雪峰則難。老僧今日卻道：『地獄裏
0245b07: 與你相見了也，餓鬼裡與你相見了也，畜生裡與
0245b08: 你相見了也。』若有個漢出來道：『除卻三途，什麼處
0245b09: 不相見？』我且問你，東廁一堆灰重多少？」
0245b10: 玄沙與地藏在方丈說話。夜深，沙云：「侍者關隔子門，
0245b11: 汝作麼生出得？」地藏云：「喚什麼作門？」
0245b12: 拈云：「地藏雖然不負來機，要且出身無路。若是老
0245b13: 僧，喚侍者點一杯茶來。」
0245b14: 趙州一日在佛殿上見文遠禮佛，以拄杖打一下，遠
0245b15: 云：「禮佛也是好事。」州云：「好事不如無。」
0245b16: 拈云：「文遠機頭織錦，趙州又向錦上敷花。若是老
0245b17: 僧見人禮佛，但合掌云：『功德無量。』與趙州是同是
0245b18: 別？」
0245b19: 臨濟見僧來，豎起拂子，僧禮拜，濟便打，又見一僧來，
0245b20: 亦豎起拂子，僧不顧，濟亦打。
0245b21: 拈云：「傾乾一大海水，魚龍何處藏身？燒盡大須彌
0245b22: 山，虎兕無由躲命。咄，急急如律令。」
0245b23: 雪峰示眾云：「三世諸佛在火燄裡轉大法輪。」玄沙云：
0245b24: 「火燄為三世諸佛說法，三世諸佛立地聽。」
0245b25: 拈云：「雪峰已巳是白日見鬼，玄沙又是鬼見白日，每
0245b26: 人合喫三十棒。且喜不干火燄事。」
0245b27: 僧問巴陵：「如何是道？」陵云：「明眼人落井。」僧問石頭：「如
0245b28: 何是道？」頭云：「木頭。」僧又問韶國師：「如何是道？」師云：「四
0245b29: 生浩浩。」
0245b30: 拈云：「古人出語，實不徒然。比如問頭一般，答語各
0245c01: 別。其中一人超佛越祖，一人佛祖齊肩，一人拖帶
0245c02: 佛祖入地獄。具透關眼者，不妨仔細辨看。辨得，老
0245c03: 僧拄杖子分付與你；辨不得，切忌誣謗先德。」
0245c04: 一婆子供養一僧，一日遣女子抱住云：「正當恁麼時
0245c05: 如何？」僧云：「枯木倚寒岩，三冬無煖氣。」女子回舉似婆，
0245c06: 婆云：「二十年止供養一個俗漢。」遂趕出，燒卻菴。
0245c07: 拈云：「莫守寒岩異草青，坐斷白雲宗不妙。多少人
0245c08: 作此會？慚惶殺人。要會個僧麼？有意氣時添意氣。
0245c09: 要會婆子麼？不風流處也風流。」
0245c10: 頌古
0245c11: 世尊四十九日在忉利天為母說法，及辭天界下時，
0245c12: 四眾八部俱往空界迎。有蓮花色比丘尼作念云：「我
0245c13: 是尼身，必居大僧後見佛。不如用神力變作轉輪聖
0245c14: 王，千子圍繞。」最初見佛，果滿其願。世尊纔見乃訶云：
0245c15: 「蓮花色比丘尼，汝何得越大僧見吾？汝雖見吾色身，
0245c16: 且不見吾法身。須菩提岩中宴坐，卻見吾法身。」師
0245c17: 云：「且道色身外別有法身、法身外別有色身耶？老瞿
0245c18: 曇既已巳欺他女子，又復誣彼比丘。若據老僧看來，須
0245c19: 菩提與蓮花色比丘尼總未曾夢見佛身在。」
0245c20: 頌曰：「漢武求仙不得仙，王喬端坐卻昇天。寶階斷
0245c21: 後空岩寂，滿塞黃煙夾暮煙。」
0245c22: 世尊一日敕阿難：「食時將至，汝當入城持缽。」阿難應
0245c23: 諾。佛云：「汝既持缽，須依過去七佛儀式。」阿難便問：「如
0245c24: 何是過去七佛儀式？」佛召阿難，難應諾。佛云：「持缽去。」
0245c25: 師云：「有人道：『世尊如是召，阿難如是應，何等分明？』
0245c26: 恁麼會還得也無？既已巳不許恁麼，畢竟如何是七佛
0245c27: 儀式？速道速道。道得，不妨破瓦碗喫飯，不然，雖終日
0245c28: 持缽，與破瓦碗何別？」
0245c29: 頌曰：「赤骨律，饑便要餐飽則不，東家打餅西家茶，
0245c30: 管他七佛非七佛。」
0246a01: 世尊因耆婆善別音響，至一塚間見五個髑髏，乃敲
0246a02: 一髑髏問耆婆：「此生何處？」耆云：「生人道。」世尊又敲一
0246a03: 云：「此生何處？」耆云：「生天道。」世尊又別敲一云：「此生何
0246a04: 處？」耆罔知生處。師云：「耆婆非但第三個不知生處，
0246a05: 先答生人、生天早錯了也。若作耆婆，待世尊打頭問
0246a06: 『此生何處』，但叉手云：『深領此問。』」
0246a07: 頌曰：「不落宮商調，聾人那得聞？子期歸去後，千古
0246a08: 黑漫漫。」
0246a09: 六祖初參黃梅，梅問：「你自何來？」祖云：「嶺南。」梅云：「欲須
0246a10: 何事？」祖云：「唯求作佛。」梅云：「嶺南人無佛性，若為得佛？」
0246a11: 祖云：「人有南北，佛性豈然？」師云：「若作祖師，纔見道
0246a12: 『嶺南人無佛性，若為得佛』，便禮拜云：『謝師授記。』」
0246a13: 頌曰：「問處分明答處親，欲求作佛枉勞神。自傳衣
0246a14: 缽重遭屈，直至於今不得伸。」
0246a15: 六祖因僧問：「黃梅意旨甚麼人得？」祖云：「會佛法人得。」
0246a16: 僧云：「和尚還得不？」祖云：「我不得。」僧云：「和尚為甚不得？」
0246a17: 祖云：「我不會佛法。」師云：「道會佛法，頭上安頭；道不
0246a18: 會佛法，又是斬頭求活。畢竟如何得黃梅意旨？」以
0246a19: 拄杖趕散。
0246a20: 頌曰：「會與不會何交涉？黃梅意旨少人知。請看樹
0246a21: 上金衣子，又喚春風過別枝。」
0246a22: 佛陀波和尊者游臺山見一老人問：「向甚處去？」者云：
0246a23: 「臺山禮文殊去。」老人云：「大德見文殊還識不？」者無對。
0246a24: 師云：「當時若見恁麼道，但云：『祗如文殊還識某甲
0246a25: 也無？』」又云：「文殊文殊。」
0246a26: 頌曰：「文殊豈有二文殊？尋到臺山也大迂。昨夜雪
0246a27: 晴雲破處，一鉤新月小空虛。」
0246a28: 趙州問：「座主講甚麼經？」主云：「《涅槃經》。」州云：「問大德一
0246a29: 段義得不？」主云：「問甚麼義？」州以腳趯空一趯，吹一吹，
0246a30: 云：「者個是什麼義？」主云：「經中無此義。」州云：「脫空謾語
0246b01: 漢。此是五百力士揭石義。」師云：「且道是此義不是
0246b02: 此義？座主若具眼，待渠問『這個是甚麼義』，但向道：『少
0246b03: 賣弄。』或云：『久知和尚有此機關。』不特勘破趙州，免令
0246b04: 錯下註腳。」
0246b05: 頌曰：「口裡無牙，腳底無筋。趙州老漢，少喜多嗔。」
0246b06: 趙州問僧：「發足甚處？」僧云：「雪峰。」州云：「雪峰有何言句
0246b07: 示人？」僧云：「尋常道：『盡十方世界是沙門一隻眼，你等
0246b08: 諸人向甚處屙？』」州云：「闍黎若迴，寄個鍬子去。」師云：
0246b09: 「彼彼相助。」
0246b10: 頌曰：「對面不相識，千里卻同風。若無河北輪刀手，
0246b11: 誰解幫扙老雪峰？」
0246b12: 紫湖門下立牌，牌上書云：「紫湖有狗，上取人頭，中取
0246b13: 人腰，下取人腳。擬議則喪身失命。」有新到纔相看，湖
0246b14: 便喝云：「看狗。」僧纔回首，湖便歸方丈。師云：「紫湖可
0246b15: 謂老婆心切，爭奈無人捨命？」李居士請師於看狗處
0246b16: 下語，師直前一摑。又云：「幸是老僧。」又云：「業畜不得無
0246b17: 禮。」又於地上作相，隨以腳抹卻。又以手舉腰帶云：
0246b18: 「個是五百文買底。」
0246b19: 頌曰：「紫湖一隻狗，牙長善抖擻。誰論跖與堯，彌勒
0246b20: 遭一口。」
0246b21: 睦州因秀才相看云：「會二十四家書。」州以拄杖空中
0246b22: 點一點云：「會麼？」秀才罔措。州云：「又道會二十四家書，
0246b23: 永字八法也不識。」師云：「睦州者一點，莫道秀才家，
0246b24: 便是佛來也不敢正眼覷著。」又云：「如蟲禦木。」
0246b25: 頌曰：「一點分明露，其如識字多。若將八法論，鷂子
0246b26: 過新羅。」
0246b27: 葉縣省禪師問僧云：「日暮投林，朝離何處？」僧云：「某甲
0246b28: 不曾學禪。」師云：「生身入地獄。」師云：「且道是者僧入
0246b29: 地獄是葉縣入地獄？」
0246b30: 頌曰：「學禪不學禪，蜂蜜比糖甜。生身入地獄，千足
0246c01: 與萬足。」
0246c02: 楚圓禪師冬日榜示，僧堂前作此相。
0246c03: 若人識得，不離四威儀中。
0246c04: 師云：「當時若見，脫草鞋蘸水向上一擦。」
0246c05: 頌曰：「天皇皇，地皇皇，我家有個夜啼郎。往來君子
0246c06: 讀一遍，安眠穩睡到天光。」
0246c07: 九峰在石霜為侍者。因普會遷化，眾舉首座住持。峰
0246c08: 云：「須明得先師意始可住。」遂問先師道：「如古廟香爐
0246c09: 去，冷湫湫地去，如一條白練去，口邊生醭去。首座作
0246c10: 麼生會？」座云：「明一色邊事。」峰云：「未會先師意在。」座云：
0246c11: 「裝香來。我若不會先師意，香煙起時脫去不得。」及至
0246c12: 香煙纔起，首座脫去。峰乃於背上撫云：「坐脫立亡則
0246c13: 不無，先師意未夢見在。」師云：「首座、侍者各得一橛。
0246c14: 雖然，總未夢見石霜在。」
0246c15: 頌曰：「妾乘碧油車，君騎青驄馬。何處結同心？西陵
0246c16: 松柏下。」
0246c17: 南泉：「不是心，不是佛，不是物。」師云：「不是不是。」
0246c18: 頌曰：「描也描不成，畫也畫不就。可憐王老師，盡底
0246c19: 掀家醜。」
0246c20: 楊岐和尚問僧：「栗棘蓬作麼生吞？金剛圈作麼生跳？」
0246c21: 師拍手三下云：「奈我何奈我何？」
0246c22: 頌曰：「栗棘蓬誰吞？金剛圈誰跳？明珠赤珊瑚，村郎
0246c23: 都不要。為甚不要？雞鳴天曉。」
0246c24: 僧問龍牙：「二鼠侵藤時如何？」牙云：「須知有隱身處始
0246c25: 得。」僧云：「如何是隱身處？」牙云：「還見儂家麼？」師云：「龍牙
0246c26: 也是此處無銀三十兩。」
0246c27: 頌曰：「閃閃爍爍，藏頭露腳。七尺枯藤掛枝，一任霜
0246c28: 摧雨剝。」
0246c29: 偈
0246c30: 陞座示諸子
0247a01: 猊煙一縷匝人天，絕塞今朝敞法筵。纔欲拈槌催佛
0247a02: 命，未曾開口濺狐涎。白狼日出冰將泮，玄菟春深艸
0247a03: 已巳芋。慚愧西來正法眼，不知滅卻阿誰邊。
0247a04: 罷座示諸子
0247a05: 四十九年沒奈何，不堪重入葛藤窩。傾將一滴曹溪
0247a06: 水，汎作千層遼海波。兩月以來全露醜，半言既出尚
0247a07: 嫌多。從今拍板拋荒艸，穩臥龍沙任佛訶。
0247a08: 藏主刻普濟錄成見寄
0247a09: 故人天上已巳經年，忽見牛車突塞煙。罪過太多增舊
0247a10: 案，語言欲斷出新編。長江皓月應先寄，瘴海驚濤孰
0247a11: 與傳？慚愧無端餘六萬，又隨洪範落朝鮮。
0247a12: 臘八日
0247a13: 頭顱如雪淚如麻，稽首三千老釋迦。此日又添世上
0247a14: 佛，明星亦是眼中沙。金剛一坐魔紛起，鹿苑初行路
0247a15: 便差。不肖兒孫親看破，從今何用白牛車。
0247a16: 閱藏畢示同閱諸子
0247a17: 兩載掀殘老葛藤，海風習習浪層層。微塵剖出看如
0247a18: 此，一字從來說未曾。半榻寒雲連曉磬，匝天斜雪罩
0247a19: 孤燈。寶山入後仍空手，欲數他珍竟不能。
0247a20: 十月八日重陞座
0247a21: 聞道中峰不上堂，小春初霽又逢場。何人獨立三門
0247a22: 雪，有淚難拈一瓣香。古鏡乍懸邊月冷，太阿欲破塞
0247a23: 雲荒。猊煙未盡名言絕，片石凄凄空斷腸。
0247a24: 至日罷座示諸子
0247a25: 天山雪後大鐘鳴，此事那容口舌爭？千聖盡從棒下
0247a26: 死，一陽初向座中生。綺筵欲散重添爵，戰鼓將收數
0247a27: 舉兵。拂袖便歸遲八刻，更於何處覓王程？
0247a28: 贈螺灣
0247a29: 學道何妨膽氣粗，粗中卻自不模糊。傳來獨喜新州
0247a30: 老，放下真憐廣額屠。經卷拋殘酣野寢，棋枰敲碎發
0247b01: 狂呼。世間那得寒灰佛，面色無慚即丈夫。
0247b02: 贈祥光
0247b03: 不向枯株學坐禪，生涯只在钁頭邊。豆花香處雲偏
0247b04: 濕，瓜葉蠻時月更鮮。又路泥深休縱步，短窗風靜好
0247b05: 安眠。何須更話西來事，雀上高枝噪暮天。
0247b06: 越方辭往南方行腳偈留
0247b07: 煙水瀰漫欲遍參，艸鞋緊峭杖橫擔。別峰只在盧龍
0247b08: 塞，翻笑南詢五十三。
0247b09: 贈彼岸
0247b10: 誰從烈燄種芙蓉，冰作肝腸鐵作胸。兒女團圞良不
0247b11: 惡，卻來荒寺過殘冬。
0247b12: 南塔結制
0247b13: 堅冰漸解柳初黃，鈍斧誰將闢巨荒。但任疏狂留本
0247b14: 色，不妨粗糲是家常。千群龍象歸華表，萬里風沙建
0247b15: 寶坊。幾向棒頭明正眼，混同依舊浩茫茫。
0247b16: 贈首山律主
0247b17: 曾向金剛窟裡回，芒鞋盡帶劫餘灰。王侯共備香花
0247b18: 供，龍象爭傳衣缽來。自有模型留磧雪，仍將消息問
0247b19: 村梅。從今擊碎玻璃盞，滿目青山即五臺。
0247b20: 贈靜宇
0247b21: 個事還須是個人，一回相見一回新。好將鐵帚隨身
0247b22: 去，掃盡長邊萬里塵。
0247b23: 贈遇緣
0247b24: 刀耕火種幾經年，鼻孔遭人暗裏穿。拽斷草繩何處
0247b25: 去，依然只在钁頭邊。
0247b26: 贈越方
0247b27: 賣盡袈裟未是貧，桃花歷亂不勝春。百城煙水茫茫
0247b28: 地，願作長松拂塞塵。
0247b29: 贈罄光
0247b30: 百轉蓮經志自雄，幾年獨占最高峰。從今不食爺田
0247c01: 飯，始信窮兒徹底窮。
0247c02: 贈壽績
0247c03: 身在山中不見山，遠隨虎跡度松灣。埜橋斷處嵐煙
0247c04: 盡，依舊泉流白石間。
0247c05: 贈一真
0247c06: 漚生漚滅從來假，到底何曾有一真。踏著上頭關捩
0247c07: 子，方知佛祖盡瞞人。
0247c08: 贈淨虛
0247c09: 閒雲飄盡爾還留，萬里長江一葉舟。風靜波停山月
0247c10: 小，碧天如洗夜悠悠。
0247c11: 贈德光
0247c12: 幾度逢人口嬾開，終年寂守冷山隈。白雲坐斷春風
0247c13: 至，石上靈根帶雪栽。
0247c14: 贈恒水
0247c15: 此事如何可別求，寸波纔動拍天浮。狂心歇得元無
0247c16: 事，渴飲饑餐卻自繇。
0247c17: 贈光宇
0247c18: 蕭條無奈晚風侵，盡日攢眉對遠林。直待枝條摧落
0247c19: 盡，好扶明月上孤岑。
0247c20: 贈輝光
0247c21: 兩載辛勤不奈何，擬心求佛蚤成魔。門前流水依然
0247c22: 在，笑指群鷗泛綠波。
0247c23: 贈明空
0247c24: 明得空時卻不空，青山突兀半窗中。春風過後何人
0247c25: 見，無數遊蜂逐落紅。
0247c26: 送振宇
0247c27: 海水難將戽斗量，龍宮搜盡苦茫茫。不如空手還山
0247c28: 去，六月松風透骨涼。
0247c29: 寄淨玄
0247c30: 見面依然別後思，滿簾風雨亂飄絲。山前石女生兒
0248a01: 後，好寫鸞箋報我知。
0248a02: 贈恥若
0248a03: 費盡平生亦枉圖，板房伸腳夢模糊。利他自利渾閒
0248a04: 事，諸佛繇來不丈夫。
0248a05: 問湛空病
0248a06: 佛祖繇來是病源，貪他一粒便難痊。要知病裏生涯
0248a07: 足，藥褁床頭鼠嚙殘。
0248a08: 禮雪菴祖師塔
0248a09: 孤留石塔鎮千山，想見當年冰雪顏。身後能來天子
0248a10: 詔，更無一語落人間。
0248a11: 十二時歌
0248a12: 平旦寅，強起依然戀草茵。抖擻多年爛布衲，黃煙一
0248a13: 口頗精神。將帽整，把腰伸，莫笑儂家骨相貧。雖然不
0248a14: 是描金櫃，門外堆堆白似銀。
0248a15: 日出卯，膏粱米飯連湯攪。鹽晝豆豉久拋離，兩個缽
0248a16: 頭撐肚飽。口嗟吁，心懊惱，且解褲頭尋虱搔。見人禮
0248a17: 貌沒些些，真個充軍蠻長老。
0248a18: 食時辰，茶水何曾得入唇？三官廟裡頻頻走，兩個黃
0248a19: 冠卻可親。閒嬉笑，妄談論，開口不顧時人嗔。有日閻
0248a20: 羅來算賬，耕牛犁舌苦沉淪。
0248a21: 禺中已巳，世間似我呆無比。輕裘肥馬看他人，兩袖
0248a22: 毿沒羞恥。枉剃頭，稱衲子，笙管綾羅都不理。盡言寫
0248a23: 疏好分錢，又愁錯寫教賠紙。
0248a24: 日南午，齋堂板響群僧聚。紛紛大醬蘸生茄，幾日不
0248a25: 曾沾豆腐。莫嫌三，休道五，挑水燒鍋無限苦。自家功
0248a26: 行沒些些，他日作驢填債主。
0248a27: 日迭未，嘗盡千般甘苦味。不求世利不求名，剩得些
0248a28: 兒舊習氣。炒麵筋，煮白米，檀越相邀心便喜。一字空
0248a29: 言也不諳，合掌低頭謝信施。
0248a30: 晡時申，又聽堂中打鼓頻。菩提珠子多年別，佛號依
0248b01: 稀記未真。不求果，不求因，天下頑皮第一人。若使韋
0248b02: 馱能見過，立時敲斷腳跟筋。
0248b03: 日入酉，獨坐無言空自醜。削髮離家十一年，生世已巳
0248b04: 經三十九。不念經，不持咒，一句彌陀難到口。世人盡
0248b05: 學怎般修，地獄三途鎮長有。
0248b06: 黃昏戌，冷冷尋思事非一。前年夾棍去年牢，萬種欺
0248b07: 凌憑獄卒。皮已巳穿，骨也出，放汝殘生來念佛。誰知到
0248b08: 此一年餘，依然忘卻波羅蜜。
0248b09: 人定亥，爛綿布被連頭蓋。有時一覺到天明，有時反
0248b10: 覆渾無奈。枕頭高，帽子大，佛意祖意全不會。唯有保
0248b11: 安與報恩，兩處未完口業債。
0248b12: 半夜子，忽憶家鄉萬餘里。華首堂頭久不聞，兄弟叔
0248b13: 姪何棲止？細思量，今已巳矣，千古罪人身便是。當初只
0248b14: 道好修行，誰料修行到如此。
0248b15: 雞鳴丑，夢裡忽聞鐘大扣。探頭被外冷如冰，急迭縮
0248b16: 腳還縮手。磬又鳴，魚又吼，大家齊念楞嚴咒。何曾見
0248b17: 這嬾阿師，不是變蛇定變狗。
0248b18: 
0248b19: 
0248b20: 
0248b21: 
0248b22: 
0248b23: 
0248b24: 
0248b25: 
0248b26: 
0248b27: 
0248b28: 
0248b29: 
0248b30: 
0248c01: 書
0248c02: 答李居士書
0248c03: 來教洞達詳辨，寧學儒者不敢爭衡，即學佛者亦當
0248c04: 退避三舍。良繇確乎有主於中，故無之不可。在佛言
0248c05: 佛、在儒言儒，可；即在儒言佛、在佛言儒，亦可。不則，以
0248c06: 儒非佛、以佛非儒，又復以儒非儒、以佛非佛，是皆胸
0248c07: 中無主，或恃己巳見、或徇他辭，以致同異紛然、戈矛遍
0248c08: 界。倘其有主，則自然不徇他辭，亦復不恃己巳見。而天
0248c09: 壤間自有至切近、至簡易，亙古今而昭日月，爭之未
0248c10: 嘗得，不爭之而未嘗失，如居士所謂仁是也。仁者，人
0248c11: 也，非人外別有所謂仁。憶罪禿未薙髮前，曾于孔門
0248c12: 諸子問仁處發大疑情，累日不食，既而恍然有會於
0248c13: 仁也，既而詳閱諸儒語錄，益確然於所謂仁也。迨至
0248c14: 出家遍參，歷諸甘苦，卒無異於昔之所謂仁、無加於
0248c15: 昔之所謂仁，而愈了然于無非仁也。皇天無二道，聖
0248c16: 人無兩心。何止六經皆仁註腳，三藏十二部亦仁註
0248c17: 腳也。何也？非此則斷斷不可謂是人，非此則斷斷無
0248c18: 別有可以為人之道。苟知所以為人，則知所以為儒
0248c19: 與所以為佛，儒、佛異而所以為人則同也。既知其所
0248c20: 以同，而正不必強異以為同。故讀至「真儒必不為佛，
0248c21: 真佛必不為儒」，不覺相視而笑。此豈淺淺者能窺之
0248c22: 耶？然而，罪禿終不能已巳於言者。一二淆訛處，誠恐學
0248c23: 者不究立言之旨，循文摘句，不特錯認所以為佛，并
0248c24: 錯認所以為儒，則其害匪細。如所謂「禪學害之者，此
0248c25: 學禪者之害耳」，豈禪學能害之耶？淨名云：「佛以一音
0248c26: 演說法，眾生隨類各得解。」差別在人，不在法也。譬若
0248c27: 同讀孔孟之書者，自宜致君澤民，乃有毀常敗度、種
0248c28: 種不可道者，亦可謂孔孟害之耶？醍醐上味，為世所
0248c29: 珍；遇斯種人，翻成毒藥。前《普說》中所舉，皆當世巨公。
0248c30: 雖所造各各不同，猶堪表率，非真如毀常敗度者比。
0249a01: 而罪禿歉然以為未足者，正以其入之不深而持之
0249a02: 不力耳。令其入之深而持之力，則所為弘闊勝大者，
0249a03: 乃其至切近者也；所為精微玄妙者，乃其至簡易者
0249a04: 也。極之，位天地、育萬物，總不出當人日用中。宋儒謂
0249a05: 「佛老之害甚於楊墨」，正繇其不讀佛書故也。墨氏當
0249a06: 佛法未來，恍惚佛之一端。然昌黎力闢佛而不闢墨，
0249a07: 且共尊之。世典中往往以「孔墨」並稱，則以其習聞墨
0249a08: 氏之說，以為猶近於仁；而未嘗深窮我佛之說，以為
0249a09: 與於不仁之甚也。夫使佛果與於不仁，顧安能使今
0249a10: 古尊之、信之、流傳不絕耶？如謂身心之累輕，君父之
0249a11: 念亦輕；嗜慾之情絕，立遠之機亦絕，試問從來學儒
0249a12: 之學誰無身心之累？誰無嗜慾之情？且勿論立人、達
0249a13: 人，求其無愧於吾君、吾父者幾人哉？罪禿以為，事君
0249a14: 不能致其身、事親不能竭其力者，身心之累重也；不
0249a15: 能立己巳以立人、不能達己巳以達人者，嗜慾之情深也。
0249a16: 必嗜慾之情絕而後立達之機鬯，必身心之累輕而
0249a17: 後君父之念重。至謂功成德備，不過一自利自私之
0249a18: 人。則誠知佛之權而不知佛之實，泥佛之跡而未明
0249a19: 佛之心也。謂佛慈為無緣，則誠無緣也；謂佛教為無
0249a20: 意，則誠無意也。說法四十九年、談經三百餘會，皆應
0249a21: 機設教、初無定旨。至其歷劫捨身為物，則無緣之慈
0249a22: 也。慈必無緣，其慈乃廣；教必無意，其教乃神。祗如孔
0249a23: 氏，席不暇煖，為時木鐸，亦以其「毋意、毋必、毋固、毋我」。
0249a24: 設有纖微身心之累、嗜慾之情，又烏能法天下、師百
0249a25: 代、為仁之至而義之盡耶？我佛教中雖不言仁義，然
0249a26: 而與子言必止於孝、與臣言必止於忠，未嘗壞世間
0249a27: 相而談實相。《寶藏論》云：「寂兮、寥兮、寬兮、廓兮。上則有
0249a28: 君，下則有臣。父子親其居，尊卑異其位。」《華嚴經》云：「佛
0249a29: 法世間法，若見其真實，一切無差別。」又言：「菩薩摩訶
0249a30: 薩，以無障無礙智慧，信一切世間境界是如來境界。」
0249b01: 所以古道：「德入得世間，出世無餘。」必欲強入世而同
0249b02: 出世者，錯也；竟欲岐出世而謂不可入世者，尤錯也。
0249b03: 慧遠法師云：「釋氏之化，無所不可。適道固自教源，濟
0249b04: 俗亦為要務。」世主若能剪其訛偽、獎其驗實，與皇之
0249b05: 政並行四海，幽顯協力，共敦黎庶，何成湯、文景獨可
0249b06: 奇哉？使周漢之初復兼此化，頌作刑清倍當速耳。傅
0249b07: 大士《與梁武書》則云：「以持身，為本；治國，為宗。」裴休《論
0249b08: 宗密禪師》云：「忠孝不並化，荷擔不勝任。吾師恥之，是
0249b09: 故親師之法。」有退而奉父母，以豐供養為行者；有出
0249b10: 而修政理，以救疾苦為道者。妙喜老人曰：「余雖學佛
0249b11: 者，然愛君憂國之心，與忠義士大夫等；喜正惡邪之
0249b12: 志，與生俱生。」永嘉所謂：「假使鐵輪頂上旋，定慧圓明
0249b13: 終不失。」又云：「學不至，不是學。」學至而用不得，不是學；
0249b14: 學不能化物，不是學。學到徹頭，文亦在其中，武亦在
0249b15: 其中，事亦在其中，理亦在其中，忠義孝道乃至治身
0249b16: 治人、安國安邦之術無有不在其中者。釋迦老子云：
0249b17: 「常在於其中，經行及坐臥。」便是者個消息也。未有忠
0249b18: 於君而不孝於親者，亦未有孝於親而不忠於君者。
0249b19: 但聖人所讚者，依而行之；聖人所訶者，不敢違犯，則
0249b20: 於忠於孝、於事於理、治身治人無不周旋、無不明了。
0249b21: 如上所舉，皆學佛者之言也。若盡方等所載，有資世
0249b22: 教之言與歷代帝王暨諸賢哲著論所為，陰翊王度
0249b23: 者，固不可勝述。若其執佛之權與佛之跡，有似獨善
0249b24: 其身；論其實與心，則不止於兼善天下。二乘阿羅漢
0249b25: 雖得六通而不能發菩提心，佛痛訶之，謂是「焦芽敗
0249b26: 種」，又何嘗以自利自私而稱之為功成德備耶？又何
0249b27: 嘗將出世入世打作兩橛耶？故謂其專守真常、恪持
0249b28: 儀範是也；謂其盡絕外務，則又非也。《金剛經》云：「如來
0249b29: 說一切法皆是佛法。」《維摩經》偈云：「經書咒禁術，工巧
0249b30: 諸技藝，盡現行此事，饒益諸群生。」要之吾佛之道，自
0249c01: 利利他，自他等利，正所謂仁也。欲學為仁，必去其所
0249c02: 以害仁者。仁之害，嗜慾是也。孔子曰：「我未見好仁者。」
0249c03: 又曰：「我未見好德如好色者也。」又曰：「吾未見剛者。」或
0249c04: 對曰：「申棖子。」曰：「棖也慾，焉得剛？」故知理欲必不並行。
0249c05: 去一分欲則成一分仁，欲盡而仁乃至也。然仁是何
0249c06: 體？欲自何生？苟知其所生，則欲即仁也。故曰：「我欲仁，
0249c07: 斯仁至矣。」仁至，則無欲矣。故欲絕欲斷，未有能絕欲
0249c08: 者也，情愈遏則愈生。苟知欲之即仁，則雖欲絕之而
0249c09: 已巳無可絕也。無可絕而後純乎仁，純乎仁則并無仁
0249c10: 之可名，而又何身心之可累乎？必如此，而後可以事
0249c11: 親；必如此，而後可以事君；必如此，而後可以立己巳而
0249c12: 立人、達己巳而達人。會天地萬物為一己巳，而後能推一
0249c13: 己巳以及天地萬物。夫是之謂仁，夫是之謂人。罪禿昔
0249c14: 與公麗中諸同志，當太平無事之日，亟亟于現比
0249c15: 丘身者，誠見斯道不絕如線。而世之儒者往往錯認
0249c16: 吾佛之教，吾佛門中人又鮮克身體力行以大彰其
0249c17: 道於天下萬世，所以冒難甘刑，經萬死而無悔者。豈
0249c18: 真無一丘一壑之足以藏吾軀耶？或詆之，以為業既
0249c19: 出世矣，不應復與世間事；或譽之，以為是從儒而入
0249c20: 佛者，故雖出世而猶能克盡世間之分，是均之不知
0249c21: 罪禿之心者也。罪禿之心，不過求所以為是人，庶幾
0249c22: 無愧於吾親，庶幾無愧於吾君，即無愧於孔孟，即無
0249c23: 愧於佛祖。幸蒙不殺，以至於今又七年矣。不意此方
0249c24: 之人咸相信向，信乎人有南北，仁無南北。又不意天
0249c25: 壤間復得我公，如有夙契，大鬯生平。茲緣拈出「仁」字，
0249c26: 恰搔著痒處，所以不覺葛藤爾爾。嗚乎！豈易言哉？孔
0249c27: 門三千，三月不違止許陋巷之子，其餘則日月至焉，
0249c28: 非仁之難，而絕欲之難也。孟子曰：「養心莫善於寡欲。」
0249c29: 誠有見於嗜慾之難遽絕，而姑令寡之，亦猶我佛之
0249c30: 設優婆塞戒也。孔孟遠而微言湮，尚賴宋、明諸老起
0250a01: 而極力荷擔。使宋之儒者盡如周茂叔、程明道、陸象
0250a02: 山、楊慈湖輩，明之儒者盡如王陽明、王龍溪、羅近溪
0250a03: 輩，則佛法可以不講，雖人人闢佛可也。何也？仁也。至
0250a04: 如伊川、晦菴，皆學為仁而未純乎仁也。《書》不云乎「克、
0250a05: 伐、怨、欲不行焉」，「可以。為，難矣。仁則吾不知也。」欲不行，
0250a06: 猶不可謂仁；謂為仁，而必無妨於欲，則罪禿方將卷
0250a07: 舌而退。
0250a08: 
0250a09: 
0250a10: 
0250a11: 
0250a12: 　　　　　　　　　書記今羞錄
0250a13: 
0250a14: 
0250a15: 
0250a16: 
0250a17: 
0250a18: 
0250a19: 
0250a20: 千山剩人和尚語錄卷之六終
0250a21: 重梓姓氏
0250a22: 宰官　龔　章　梁佩蘭　李益陽　黎延祖
0250a23: 　　　彭士檟　陳恭尹　何志本　韓履泰
0250a24: 　　　李家祥　黃良謙　謝周錫　李嗣鈺
0250a25: 　　　湛上錫　衛金章　謝　繩　韓宗騧
0250a26: 　　　韓孕祥　韓寅光　韓孕孝　韓　雋
0250a27: 　　　韓夢麟　韓申瑞　龔廷樞　徐國綬
0250a28: 　　　郭炳如　何仞樓　楊錫震
0250a29: 文學　唐化鵬　王錫遠　劉廕禧　黎能謙
0250a30: 　　　黎述曾　韓　雍　韓岡貽　黎振猷
0250b01: 　　　陳之琦　陳之瑛　陳之璋
0250b02: 居士　何函況　區今豁　陳　灝　陳肯拔
0250b03: 　　　陳肯挹　陳起鵬　廖古鑑　余燦麟
0250b04: 　　　韓應貞
0250b05: 法姪海幢今辯
0250b06: 法姪華首今但　　華首常住
0250b07: 　　真實興亙　　　　　　　　　弟子　今育
0250b08: 弟子　大乾　古覺　寂來　心壽　今迥　覺珠
0250b09: 　　　今承　古序　古賢　古江　傳元　傳觀
0250b10: 　　　傳潔　傳秉　傳智　傳攝　心求　古仁
0250b11: 
0250b12: 
0250b13: 
0250b14: 
0250b15: 
0250b16: 
0250b17: 
0250b18: 
0250b19: 
0250b20: 
0250b21: 
0250b22: 
0250b23: 
0250b24: 
0250b25: 
0250b26: 
0250b27: 
0250b28: 
0250b29: 
0250b30: 
0250c01: 千山剩人可和尚塔銘
0250c02: 廬山棲賢函是撰
0250c03: 噫！真發心，出世為前聖後昆荷擔斯道，當國家全盛，
0250c04: 出豪貴才華中，岸然獨行，無所盻睞，始見千山剩人
0250c05: 和尚其人也。余與剩人明崇禎間先後出師門，如左
0250c06: 右手。聞訃趨芥菴，與老人相向啞然。其徒之在廣州
0250c07: 者，露頂跣足，再拜稽首而言曰：「非師莫銘吾師也。」余
0250c08: 曰：「諾，弗敢辭。」老人復顧余曰：「然，非公莫銘，若弟也。」余
0250c09: 起立曰：「諾，弗敢辭。」翼日，返雷峰，其徒復至，長跪曰：「某
0250c10: 將以是秋奉銘出關門矣。吾師光明，全藉師筆端照
0250c11: 耀塞外。塞外人千萬，祀知有宗門，自吾師始。某為吾
0250c12: 師請，抑為塞外現在、將來諸昆弟請。」言畢泣下，稽首
0250c13: 不能起。余感而諾曰：「弗敢辭。」於是載筆為辭曰：「師名
0250c14: 函可，字祖心，別號剩人，惠州博羅人，本姓韓。父若海
0250c15: 公，諱日纘，中明萬曆進士，官至禮部尚書，諡謚文恪。母
0250c16: 同郡車氏，誥封夫人。師生聰穎，少補諸生有聲，性好
0250c17: 義豪快疏。聞有貧士冤獄，自分死，師密白得免。士方
0250c18: 德有司廉斷，久而知韓公子所為。嘗獨出里門，為市
0250c19: 兒所窘，識者報，家人追至，將赴理，師遽止曰：『彼惟弗
0250c20: 知，故敢爾。豈有吾輩不能忘人誤犯？』其豁達愛人類
0250c21: 如此。文恪公捐館舍京師，師奔喪，往返萬餘里哀毀，
0250c22: 未嘗一日間迨。歸閉戶，絕交遊，悒悒無生人趣。聞梁
0250c23: 孝廉未央好道，力致為諸弟受業，以此得深知余。適
0250c24: 余歸自匡山，師亟入廣州一見，輒曰：『長齋數月矣，專
0250c25: 以待公。某先文恪生兄弟四人，某長，未嗣。若了此願，
0250c26: 梵行終吾世。』余笑曰：『此白社諸優婆塞事，寧區區屬
0250c27: 望耶？』師面赤，辭去。明日復來，曰：『某妾已巳孕，幸而育得。
0250c28: 上報先人，抑無所憾。即不幸，亦不復願為俗人矣。』余
0250c29: 曰：『此吾儕緒餘。若為艱言之，更有向上在。』師自此始
0250c30: 一意，且拉余住止園。凡兩月，值老人至東官，乃相見
0251a01: 東官。因僧問諸識義，老人曰：『我這裡無五識，無六、七、
0251a02: 八識。』僧曰：『祗麼則寒灰枯木去也。』老人曰：『寒灰枯木
0251a03: 爭解問話？』師從旁不覺擊節，老人顧余曰：『此子根器
0251a04: 大利。』指示參趙州無字。有頌呈曰：『道有道無老作精，
0251a05: 黃金如玉酒如澠。門前便是長安路，莫向西湖覓水
0251a06: 程。』從此微細披剝，無虛旦夕。兩踰歲，復聞舉勘破婆
0251a07: 子話，更豁然識古人長處。老人曰：『子今得不疑也。』即
0251a08: 隨入匡山剃落，登具命掌記室。還住華首，又命充都
0251a09: 寺。甲申之變，悲慟形辭色。傳江南復立新主，頃以請
0251a10: 藏附官人舟入金陵。會清兵渡江，聞某遇難、某自裁，
0251a11: 皆有挽過情傷。時人多危之，師為之自若。卒以歸日，
0251a12: 行李過城閫，為守者擒送軍門。當事疑有徒黨，拷掠
0251a13: 至數百，但曰：『某一人自為。』夾木再折，無二語。乃發營
0251a14: 候，鞠項鐵至三繞，兩足重傷，走二十里如平時。江寧
0251a15: 緇白環睹，咸知師道者悉含涕，不敢發一語。後械送
0251a16: 京邸途次幾欲脫去，感大士甘露灌口，乃安忍如常。
0251a17: 逮至下刑部獄，越月釋，發瀋陽。師自起禍難至發瀋
0251a18: 陽兩年，於此與縶維同參法緯，訖諸徒共五人外，無
0251a19: 一近傍。然內外安置極細，如獄中一飲啗、一衣屨，隨
0251a20: 意而至，如天中人。師當時所能自為者，順緣耳。庸詎
0251a21: 知已巳有人屬某緇、屬某素、甲事若此、乙事若彼。開士
0251a22: 密行，不令人知，何擇時地？然師所以獲是報者，豈非
0251a23: 平生好義，暗中銖縷不爽？諸如道在人天，且當作別
0251a24: 論也。師初至瀋陽，觀知根欲，因達藏主藏普濟，先
0251a25: 為諸苾芻疏通義學。時講席漸散，多集座下，講師頗
0251a26: 覺，師乃領大眾趨教同學人，講師意始解。自是，瀋內
0251a27: 外護咸仰師寬大，益篤信宗門。開法之日，元旦喇嘛
0251a28: 率諸遼海王臣道俗，稱佛出世清法僧，屬掌教，亦
0251a29: 極力推。自普濟歷廣慈、大寧、永安、慈航、接引、向，
0251a30: 凡七坐大剎，會下凡五七百眾。在大老若
0251b01: 大來左公、吉津李公、昭華魏公、龍袞李公、雪海郝公、
0251b02: 天中季公、心簡陳公，始以節義文章重後，引
0251b03: 為法交。師自處孤潔，與人慷慨多意氣，匪深於師，平
0251b04: 日鮮不以才氣相掩，以故法海深，向非凡器所能
0251b05: 搆。嘗有書抵余，曰：『門下龍象如雲，若得專一人來，使
0251b06: 某得盡其夾輔之力，則曹源一滴長潤塞下。』噫！余於
0251b07: 此知師為法求人之切，豈無所見顧再易裘葛耳？忽
0251b08: 一日曰：『我後十日必去。』集大眾告誡，皆宗門勉勵語。
0251b09: 搜丈室無長物，平日所畜衣、拂、如意、杖、笠，悉分付侍
0251b10: 僧，孑然一身，從金塔趨駐驛，囑行後全軀付渾河，示
0251b11: 偈曰：『發來一個剩人，死去一具臭骨。不費常住柴薪，
0251b12: 又省行人挖窟。移向渾河波裏，赤骨律，祗待水流石
0251b13: 出。』眾環跽，乞留肉身，哀懇再三，乃默然，遂端坐而逝。
0251b14: 瀋之人迎龕入千山建塔，蓋順治十六年己巳亥十一
0251b15: 月二十七日也。師世壽四十有九，坐夏二十，得度弟
0251b16: 子今育、今匝、今曰、今廬、今又、今南，皆江南人。師住瀋，
0251b17: 不輕為人薙髮。有乞戒，悉命禮天顯律主。師未開法
0251b18: 時，嘗為顯作闍黎。及說法，顯請入室，師亦命第一座，
0251b19: 更為傍通華嚴梵行，凡戒壇仍使主之。惟宗門提喝
0251b20: 無少假然，皆一目同人。衲子能具精識，隨機大小，各
0251b21: 有所被。故十年相依，如正寓、恥若、罄光、湧光、作麼，若
0251b22: 而人咸受益焉。」是宜銘，銘曰：「山川奇秀，蔚為異人。意
0251b23: 氣雲蒸，公族振振。儒門澹薄，歸復能仁。溯洞水源，沛
0251b24: 流潺湲。出華首嗣，為博山孫。如溈之嚴，吾師有言。慧
0251b25: 寂者誰，實難為昆。嗟大樹叢，宜蔭南宗。天龍等視，匪
0251b26: 法運窮。愍彼遐方，啟拓關東。彼土惇直，惟經與律。拄
0251b27: 杖撥開，別傳甫及。七住道場，萬指林立。天資雄邁，波
0251b28: 瀾澎湃。上下左右，不知其在。巍巍堂堂，曷云誰至。杲
0251b29: 日方中，忽然西逝。道俗涕潺，湧塔千山。為存為歿，松
0251b30: 鳴珊珊。朔方少室，今古斯一。」
0251c01: 
0251c02: 
0251c03: 
0251c04: 
0251c05: 
0251c06: 
0251c07: 
0251c08: 
0251c09: 
0251c10: 
0251c11: 奉天遼陽千山剩人可禪師塔碑銘
0251c12: 銀州郝浴撰
0251c13: 攷《釋傳》，洞宗博山之嗣曰華首，獨千山剩大師函可
0251c14: 實印其法。可，字祖心，嶺外聞家兒也。以世度滄桑，號
0251c15: 剩人。始生而齔，隨父謁任長安道，出匡廬山下止驛
0251c16: 亭，仰金輪峰，彷彿記白蓮開謝，成措大用。象山慈湖
0251c17: 書說魯論，偶下一指，於之邊云：「若於此識得，盡十三
0251c18: 經可貫。」一座齒冷。時年十八、九，每汗患世習命。寫生
0251c19: 手戲，圖為意中幻肖，初而拱象擁矛，遲而囊頭貫手，
0251c20: 幅盡一比丘現趺巖雨花。時，室中黛墨如林，怪之居
0251c21: 無何扶。父櫬過閭門墮水鷗沒，反眼視黛墨，皆髐然
0251c22: 骷髏矣，遂啞然蹇裳而去。先是孝廉曾宅師，雅善，華
0251c23: 首常造師，必挾首說相劖削，師疑而頷之。及墜足吳
0251c24: 門，忽智其說，直走雙柏林謁首。首纔臞然瓢笠而已巳，
0251c25: 為拈趙州無字逼師，師衝口呈偈，首盡叱之。一時信
0251c26: 猛俱發，七、八日似木偶負墻。忽一夜雷電薄窗，不覺
0251c27: 胸次劃裂，二十年疑關盡撤曉，而唱曰：「門前便是長
0251c28: 安道，莫向西湖覓水程。」自是，密拈古人，無不犁然深
0251c29: 解。他日，為舉九峰參真淨話，師撲地稽首，首喜曰：「得
0251c30: 子不疑，吾宗振矣。」遂引入曹溪禮祖，下髮登具。於舟
0252a01: 中左右諦觀，宛是幅末畫人，殆識也。而曾孝廉亦已巳
0252a02: 儼然在坐比肩，現知識身矣。師是年二十有九，時崇
0252a03: 禎十二年六月十九日也。庚辰，上金輪峰入古松堂，
0252a04: 一如夙契。明年，禮壽昌塔。又明年，禮博山塔。甲申年，
0252a05: 三十有四，值世變。再作於戊子四月二十八日入瀋，
0252a06: 奉　旨焚修慈恩寺時已巳順治五年矣。吾上人延師
0252a07: 閱藏，為演《楞嚴》、《圓覺》，四輩皆傾。漸拈教外之傳，稍稍
0252a08: 示洞家宗旨，凡七坐道場。趨之者如河魚怒上，六、七
0252a09: 年起大疑，生大信。采珠投針之徒，每叉手交腳於巖
0252a10: 壑間不去，師知悟門已巳開，且就化。目眾歎曰：「釋兒識
0252a11: 西來意乎！」追念吾在家時，曾刺臂書經以報父，及出
0252a12: 家，而慈母背反，立解條衣、披麻泣血以葬之，是豈愚
0252a13: 敢先後互左而行怪，顧創巨痛深皆不知其然而然，
0252a14: 也是西來意也。丙戌歲，本以友故出嶺，將掛錫靈谷，
0252a15: 不自意方外臣少識忌諱，遂坐文字，有瀋陽之役，是
0252a16: 亦不知其然而然，也是西來意也。重示偈曰：「發來一
0252a17: 個剩人，死去一具臭骨。不費常住柴薪，豈勞行人挖
0252a18: 窟。移向渾河波裏，赤骨律，祗待水流石出。」言訖坐逝。
0252a19: 報齡四十九，僧臘二十。翼晨道顏如生，浴拊其背，哭
0252a20: 之，雙目忽張，淚介於面。嗚呼！師固博羅韓尚書文恪
0252a21: 公之長公子也。文恪公立朝二十年，德業聲施在天
0252a22: 下，門下多名儒鉅人，故師得把臂論交。雖已巳聞法，而
0252a23: 慈猛忠孝恒加於貴人一等。甲申、乙酉間，僑於金陵
0252a24: 顧子之樓，友慟國恤，黯然形諸歌吟不悟，遂以為禍。
0252a25: 然事干士大夫，名教之重江左。舊史聞人往往執簡
0252a26: 大書，藏在名山。是殆獅象中之期牙雷管，而袈裟下
0252a27: 有屈巷夔龍也。當其遭誣在理，萬楚交下，絕而復甦
0252a28: 者數，口齒皭然，無一語不根於道；血淋沒趾，屹立如
0252a29: 山。觀者皆驚顧咋指，歎為有道。甲午九月，浴始得見
0252a30: 師於高麗館。海口鐘發，眸子電爛，一接談，徹三晝夜，
0252b01: 粹白瀟灑，不聞隻字落禪。浴竊歎梅嶺南曲江丰度
0252b02: 久墜堂簾，曹溪法雨誰霑世界？今觀其父子間入世
0252b03: 出世，兼擅二賢之美於一家，豈非天壤間希有事耶？
0252b04: 至其藏密，於發慧之餘，混跡勞侶，其僧皆堆堆，惟戒
0252b05: 課之修，乃一旦全啟其知覺。非大師智圓而語軟，以
0252b06: 了無遮結之聰明，行決無退轉之慈悲，安能使鴨西
0252b07: 數千里奉為開宗鼻祖哉？記丁酉冬，在瀋南塔院，一
0252b08: 燈相對，語洞濟二家之奧，皓月江翻，霜鋒電掃。因極
0252b09: 贊壽昌暗藏春色、明露秋光之語，以為知言，復曰：「趨
0252b10: 閃回互，恰卻現前，未易為君描畫矣。」師居嘗好跣，到
0252b11: 積雪攔門猶浩然白足而出。始以逮入京，絕粒七日，
0252b12: 時有一美丈夫手甘露瓶倒注其口，及蘧神采益陽
0252b13: 陽，方知大士密留為十二年撥種生芽地也。計當勝
0252b14: 國之末，一老比丘力驅是可一輩人入道，且師弟子
0252b15: 類能以高躅保其真諦，足見首，更見洞宗。惜天下
0252b16: 宗門上客，不得再見吾雪窖冰天、空明微妙之剩人
0252b17: 也。所著書及得法人附記碑陰。自示寂之年臘月初
0252b18: 四日龕肉身，詣千山龍泉寺護真師閱藏，辛丑迎至
0252b19: 大安，壬寅六月十九日巳時入塔，塔在瓔珞峰西麓
0252b20: 下，是為康熙元年迄，十有二年。癸丑四月，浴自銀州
0252b21: 冒暑登山，裝香塔下而銘之曰：「西竺自嫌書太麤，香
0252b22: 至之兒口傳無。常恐破顏花在手，無與神州五丈夫。
0252b23: 嵩陽膝雪披屈絢，能者遂取摩尼珠。空階不拾石頭
0252b24: 出，二支五派各分途。誰從雲路歸曹洞，請看明月鷺
0252b25: 鷥圖。話到博山三十代，菩提樹綠一千株。南海陸
0252b26: 開寶掌，三歲登樓歎蜘蛛。磨刀自下娘生髮，騎牛無
0252b27: 語入匡廬。靜看世界悲才子，密引雙龍入紫盂。一龍
0252b28: 順行一龍逆，飛劈虛空墮上都。一朝洞家法幢起，插
0252b29: 向萬年冰天裏。彩日輪飛樓閣紫，正照華師弟二子。
0252b30: 如大火聚尺有咫，一眾頭燃那撐抵。窗外雪花燈前
0252c01: 蕊，九十六轉問殺爾。漫發木魚鑽故紙，吹毛有口野
0252c02: 千死。悄向聲聞鳴一指，甘露門開舌盡舐。撫琴作舞
0252c03: 今已巳矣，閒為謫官說歷履。曾詠蓼莪吟蘭芷，敢牴素
0252c04: 王忠孝理。讀破二十一部史，誰居精華誰居秕？升堂
0252c05: 有路平於砥，吾徒努力雪行止。蹕峰雲鎖玉為几，鴨
0252c06: 綠環流清見底。米無雙天下美，坐齋香飯精如此。
0252c07: 鶴林忽白垂一趾，瓔珞峰西肉身是。當年相好誰能
0252c08: 似，金繩界處儼慈氏。于今有塔直如矢，萬峰朝拱一
0252c09: 峰倚。晝夜松濤灌左耳，大覺千齡護　帝里。四天垂
0252c10: 青抱百雉，洞宗之傳又此始。」
0252c11: 有語錄十卷及剩詩三卷。嗜《老》、《易》，有《坎困二卦說》。
0252c12: 與左大來、李吉津、季天中、陳心簡《論格物勸學書》，
0252c13: 與希與、焦冥《論南華書》行於世。高足有今方、今羞、
0252c14: 今何、今衍、今希、今子、今仿、今獅、今育。法付方，書付
0252c15: 羞。何以下，聞修各有差損。資王袞州全忠為多。守
0252c16: 塔有古下剩公，字之為不離步。
