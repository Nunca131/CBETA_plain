0637b01: 即非禪師全錄卷之三
0637b02: 門人明洞性安性節明覺明幢仝編
0637b03: 陞座
0637b04: 結冬陞座示眾問繁不錄師云今日諸方結制也有
0637b05: 押韻禪也有四六禪也有花柳摩捋禪也有奇怪極
0637b06: 則禪廣壽雖無此等禪然已與諸人同此道聚又且
0637b07: 不可恁麼杜口休去隨分說些平實禪以警其不逮
0637b08: 各宜委悉豐主檀越以四事供養大開福田正要諸
0637b09: 仁者修行辨道猶播佳種更要山僧隨機說法如降
0637b10: 時雨令其抽信芽開心花遂克成就無上道果而後
0637b11: 已此便是佛祖慧命有賴人天福田有望耳諸仁者
0637b12: 當自生難遭思不可作容易想果能存了生死之志
0637b13: 把從前許多學的解的所祕所蘊的雜毒盡底一翻
0637b14: 翻卻直須豎起鐵脊梁突出兩眼睛盡三百六十骨
0637b15: 節八萬四千毛孔併作趙州一箇無字一提提起如
0637b16: 撐上水舟單篙直進心心無間念念無斷忽然拶透
0637b17: 和箇身心器界山河大地一時瓦解冰消有日在其
0637b18: 或立志不堅用心不切朝勤夕怠一曝十寒蒲團未
0637b19: 暖妄想昏沈開靜放參交頭接耳威儀不檢細行不
0637b20: 修又怕人簡點如此參禪參到驢年更驢年只成個
0637b21: 光頭俗漢豈不孤負己巳靈虛消檀施唐喪光陰有何
0637b22: 益哉古佛云制之一處無事不辦努力珍重下座。
0637b23: 示眾云參禪了生死了則度一切且道喚甚麼作生
0637b24: 死又作麼生了莫是卜度公案是了生死麼癡守一
0637b25: 橛是了生死麼學智機解是了生死麼好沒交涉真
0637b26: 了生死的人如紅爐上一點雪相似始有少分相應
0637b27: 其或未然切勿因循蹉過試思量世間農民不憚寒
0637b28: 暑竭三時之力欲其廬舍之完食飲之充而不可得
0637b29: 吾輩坐享信施華居美食寧知王家之餘祿皆農民
0637b30: 之汗血也又不思父母不供甘旨師長固自遠離跋
0637c01: 涉千里萬里親覲知識所圖何事若不真參力究以
0637c02: 報四恩寸土滴水也難消各自鞭策努力珍重。
0637c03: 十一月十七日彌陀佛降誕日值冬至示眾印光問
0637c04: 陰剝陽生請師宣明此理師云梅華心似鐵獨露一
0637c05: 枝春進云妄消真現時如何師云一陽未復時薦取
0637c06: 迺云慈明和尚冬日榜示僧堂作此註曰
0637c07: 若人識得不離四威儀中首座見謂眾曰和尚今日
0637c08: 放參廣壽云慈明祖揭榜僧堂黃河九曲直在其中
0637c09: 首座白眾譯梵為華只得一半那一半作麼生你們
0637c10: 不會請問阿彌陀佛且道阿彌陀佛即今在甚麼處
0637c11: 其若不知山僧向第二門頭饒舌去也一念不生念
0637c12: 念彌陀出現一塵不動塵塵極樂淨邦故經云心清
0637c13: 淨即佛出世又云心淨則佛土淨當知十萬億土初
0637c14: 不外乎一心也聽取一偈會得箇中無量壽祖師公
0637c15: 案已巳全呈慶生不涉陰陽句水鳥風柯念佛名。
0637c16: 除夕示眾云古者謂山中無曆日寒盡不知年今者
0637c17: 居山預備做歲與廛居何異山僧雖不預備亦愧古
0637c18: 人多矣茲者諸執事強山僧應箇時節臨時無一物
0637c19: 可為分歲記得現成一則公案總與諸人結般若緣
0637c20: 去也今朝臘月三十日到來閻老子要徵汝們飯錢
0637c21: 未審將何抵對一僧云小盡二十九大盡三十一僧
0637c22: 云恭惟大王萬福一僧云從來不曾咬著一粒米一
0637c23: 僧云今年錐也無一僧云昨日還了也一僧云心不
0637c24: 負人面無慚色一僧展兩手示之觀此數轉語頗有
0637c25: 衲僧氣格足以酬償然檢點將來猶欠息在其中有
0637c26: 一轉語有權有實有照有用無得無失無欠無餘如
0637c27: 有檢點得出許伊坐受人天供養其或未然五過五
0637c28: 進一十。
0637c29: 元且祝聖云天得一以清地得一以寧君王得一天
0637c30: 下貞衲僧得一公案現成現成公案如何舉一塵春
0638a01: 風祝聖人。
0638a02: 示眾云說禪說道孤負佛祖論心論性埋沒己靈無
0638a03: 言無說小乘枯禪流出胸襟急須吐卻縱展百千三
0638a04: 昧到廣壽門下總用不著且道廣壽有甚麼長處一
0638a05: 任諸人疑著。
0638a06: 中津太守源長勝檀護求薦故考中散大夫慈源惠
0638a07: 公請陞座僧問秋雨晴秋風清秋山空秋水明正與
0638a08: 麼時如何是薦拔一句答云體露金風進云此莫是
0638a09: 中散大夫轉身處麼答云露也露也進云只如孝子
0638a10: 請和尚舉揚大法以報罔極之恩還有端的分也無
0638a11: 答云子試道看進云恁麼則子流孫派日綿遠為有
0638a12: 豐源活水來師云放你三十棒乃云慈源居士在世
0638a13: 之日持己也德為政也仁緇素均感其恩澤大限忽
0638a14: 臨宴然委順此以見其生平也茲當七七之辰孝子
0638a15: 請山僧舉揚法要以薦賢靈然山僧口挂壁上一法
0638a16: 也無猶恐孤負不免於無法中演法以慰孝誠乃豎
0638a17: 拂云還委悉麼當下薦得超拔已巳竟其或不委再垂
0638a18: 方便有生有滅水面漚花無去無來空中鳥跡正當
0638a19: 恁麼時且道向甚麼處安身立命良久云五品位中
0638a20: 留不住無生國裏樂陶陶。
0638a21: 薦養德院益翁居士師云養德院有一片無陰陽地
0638a22: 益翁居士未出母胎時已巳承紹了也直至于今始為
0638a23: 安樂窩有孝女那須氏營齋修佛事請法為津梁冀
0638a24: 其乃翁靈性圓明高超淨域不歷祇劫頓證無生正
0638a25: 與麼時如何是益翁轉身一句夢回噴嚏如雷吼觸
0638a26: 破彌陀鼻半邊。
0638a27: 薦男師云兵部太輔源長安居士天性良實精練家
0638a28: 法退公之暇遵父祖庭訓崇信三寶以筆墨為佛事
0638a29: 日書普門品一卷兼以禪宴為程課如此五十年若
0638a30: 一日耳今春染微恙便有轉凡之念遽爾西生藉此
0638b01: 平日信力般若力往生無疑然願力弘重還期應現
0638b02: 耳老太守請法以資冥福聊說伽陀為薦長安之德
0638b03: 蒼蒼洋洋長安面目山高水長大悲願重應現他方
0638b04: 普現色身隨處津梁痘花暗結菩提果一度風來一
0638b05: 度香。
0638b06: 島村自雄信士薦考理白日脫居士師云古今無二
0638b07: 道天下共一理理白則日日解脫道明則處處皆通
0638b08: 其通也去來無礙其脫也生死自在天上人間瀟灑
0638b09: 慶快理白亡靈曾恁麼一回也未如曾恁麼許汝明
0638b10: 白會得教家極則道理更須知有祖師西來直指超
0638b11: 凡超聖的消息且作麼生是直指消息卓拄杖下座。
0638b12: 薦夫師云夫生必有死聚當合離縱位極聖賢亦不
0638b13: 能免但凡聖與賢愚有等差耳若生無愧死無憾有
0638b14: 不死者存道中其人歟今夏四月望後乃其大祥諱
0638b15: 辰乃內道傳求法語追薦愧山野無言可說只教伊
0638b16: 且自看生從何來死從何去者裏看得透便知道中
0638b17: 安身立命處抑曉得自己本地風光與安身立命之
0638b18: 處則生來死去全成一大解脫矣再聽一偈紅輪西
0638b19: 去又還東蓮始開時果在中信女齋僧求薦拔缽盂
0638b20: 張嘴笑薰風。
0638b21: 大堂林居士求薦故戚請對靈師迺云性秀性茂夫
0638b22: 妻偕老正信樂善優游一世壽考而終必也往生無
0638b23: 疑何用山僧超薦緣彼遺囑請山僧舉揚般若以助
0638b24: 冥福故不違本願作法施去也遂舉趙州和尚因僧
0638b25: 問未有世界早有此性世界壞時此性不壞如何是
0638b26: 不壞之性州云四大五蘊進云此是壞的如何是不
0638b27: 壞之性州云四大五蘊師云趙州寒潭徹底此僧徒
0638b28: 費撈摸若向徹底處明取不變不遷一著子便知天
0638b29: 地未分之先世界已巳壞之後於中無絲毫起滅無絲
0638b30: 毫榮悴但隨所作心應所知量故有生住異滅且隨
0638c01: 緣不變一句作麼生道時節不相饒乾坤常自在。
0638c02: 源長真檀越薦德叟老居士請陞座僧問七七由來
0638c03: 四十九大海起舞崑崙走昔不曾生今不亡一道神
0638c04: 光亙宇宙只如遠州太守恭請和尚舉揚佛法如何
0638c05: 是薦拔德叟老居士底句師云不二門大啟為接老
0638c06: 維摩進云盡大地總是和尚舌頭阿那箇是說法聽
0638c07: 法者師云崑崙走入海進云與麼則上無攀仰下絕
0638c08: 己躬去也師云劈破銕饅頭進云飽卻郤毗耶翁則得
0638c09: 作麼生是蔭庇後昆一句師云臘雪播春風僧禮拜
0638c10: 師云還我薦拔前一句僧問訊云空王為證明師云
0638c11: 放過一著僧問德叟老居士現今在什麼處安身立
0638c12: 命師云在山僧眉毛罅裏還見麼進云見了也師云
0638c13: 換卻汝眼睛僧禮退師迺云今日孝子源長真太守
0638c14: 請陞此座用薦尊嚴約祖師門下無啟口處然世諦
0638c15: 報恩凡聖共遵山僧可不曲垂方便俯順孝誠作法
0638c16: 檀二施等也遂豎拳云大眾委悉麼有去有來猶伸
0638c17: 拳握掌了生達死如著褲脫衫此德叟老居士早已
0638c18: 看破了也所以攃手之際屹挺霜崖結果收因如卸
0638c19: 落葉而況不違本誓從初地中示現元勳而佐治邦
0638c20: 國興隆三寶而護惜四生恩惠感在眾心功德播於
0638c21: 後世定生勝處無疑何用山僧為薦雖然菩薩尚有
0638c22: 隔陰之迷賢者寧無微細之惑微惑未盡莫證其極
0638c23: 今也微惑既破令證其極直下與佛祖同源人天合
0638c24: 轍隨處自在當處解脫正恁麼時如何是最後究竟
0638c25: 的句以拂敲空云撥轉上頭關捩子閻浮兜率任翻
0638c26: 身珊瑚撐月枝枝秀不愧靈山受記人下座。
0638c27: 戊申上元謝院事上堂法雲問福海一場圓覺壽山
0638c28: 萬古伽藍因甚有結有解師豎拂云是解是結進云
0638c29: 恁麼則靈山一會儼然未散師云眼裏一枝花進云
0638c30: 當時世尊三昧為甚迦葉不知師云莫謗迦葉好進
0639a01: 云今日和尚三昧為甚諸人總知師云莫謗自己好
0639a02: 進云只如頂門別具摩醯眼和尚如何相接師云如
0639a03: 何是頂門眼進云爍破佛祖面目師云腦後一槌自
0639a04: 領出去雲禮拜云謝和尚證明師云更領一頓問欲
0639a05: 識佛性義當觀時節因緣時節若至其理自彰正當
0639a06: 恁麼時是何時節師云雪晴大地春進云恁麼則覿
0639a07: 面相呈更無回互師云鷂子過新羅進云相識滿天
0639a08: 下知心能幾人師云如何是知心一句進云今日親
0639a09: 蒙和尚指示師云蹉過了也問廣壽第一關如何透
0639a10: 師云腳下具眼始得進云如此則大道透長安師云
0639a11: 你即今在關內在關外僧一喝師打云放過則不可
0639a12: 迺云王臣檀護佛法山僧祖令全提領眾三載無愧
0639a13: 始終飲水知源酬恩有地今也眉毛拆散光彩重重
0639a14: 鼻孔遼天全彰意氣但隨時節因緣恁麼去則卷舒
0639a15: 自在隱顯自由覿面一關如何通透如透得踏長安
0639a16: 路晤天下知心人有甚麼難其或未然觸途成滯更
0639a17: 有最後向上一關還委悉麼世尊三昧迦葉不知迦
0639a18: 葉三昧阿難不知互不相知遞代流傳至于今日只
0639a19: 如山僧三昧諸人皆知為甚彼此了無消息且道有
0639a20: 流傳耶無流傳耶忽有箇漢出來道請和尚分付山
0639a21: 僧呵呵大笑展兩手示之大眾證明更聽一偈頂眼
0639a22: 揭開新日月許伊是廣壽同流檀恩答罷無餘事容
0639a23: 我閒從瑞鹿遊下座。
0639a24: 小參
0639a25: 信士陳朝中祈嗣請小參問水澂月現有感必通請
0639a26: 師瑞應麒麟兒師云張公喫酒李公醉進云恁麼則
0639a27: 春色滿園關不住一枝紅杏出墻來師打云且惺惺
0639a28: 乃云信是萬行功德母長養一切諸善根以之回屋
0639a29: 頭春色以之植蔭涼大樹以之續照世明燈以之成
0639a30: 諸佛子住以之撥轉如來法輪以之揭示衲僧巴鼻
0639b01: 如川赴海如月臨淵隨機應現莫不皆然只如本有
0639b02: 一句如何著力雲裏掣開金鳳鎖棒頭點出玉麒麟
0639b03: 劉曜哲居士薦嚴請對靈小參問生是不生生死是
0639b04: 不死死只如了生死無面目漢子和尚作麼生超薦
0639b05: 師云無影枝頭一點春進云燈籠側耳露柱點頭師
0639b06: 云知恩方解報恩乃豎拂云燈籠側耳露柱點頭且
0639b07: 道聞底聞箇甚麼說底是甚麼法法本無法說本無
0639b08: 說無法無說說法如雨者裏薦得乃能慶快平生報
0639b09: 恩資有了了分明其或未然再垂方便去也一靈覺
0639b10: 性本然清淨亙今古而不見其際窮十虛而不見其
0639b11: 邊天地依此覆載日月依此照臨世界依此成立萬
0639b12: 物依此出生此即人人本來面目此即空王本地風
0639b13: 光只貴自家信取自家領略徹下通上渾無凝滯以
0639b14: 之行孝孝無不至以之酬德德莫不酬正恁麼時如
0639b15: 何是獨脫超昇一句擲拂云赤腳踏翻生死海全機
0639b16: 靠倒涅槃山。
0639b17: 薦夫請小參甚吉問今日性茂為性秀請和尚演法
0639b18: 未審何以超度師云業鏡臺前鬼放卵進云且喜塵
0639b19: 塵入正受去也師云黃泉路上好翻身吉作禮而退
0639b20: 僧問雪花片片不落別處畢竟落在何處師云汝道
0639b21: 甚麼處進云無底籃子盛將來師云拈出無底籃看
0639b22: 進云一段風光描不盡師云與汝三十棒問如何是
0639b23: 無寒暑處師豎拂云向這裏薦取進云恁麼則禮拜
0639b24: 退師云知落處始得一僧出禮拜即退師云三世諸
0639b25: 佛到來也無開口處乃云觀色即空成大智故不墮
0639b26: 生死觀空即色成大悲故不墮涅槃只如色空俱泯
0639b27: 且道成箇甚麼苟能明此不但智悲無著處涅槃生
0639b28: 死等空花涅槃生死既等空花父子夫妻皆同夢幻
0639b29: 所以性秀善人年踰古稀不以子嗣介懷獨樂宿命
0639b30: 可謂達矣客冬長揖人間怡然獨脫人羨其無累予
0639c01: 知其煢也必如維摩詰以柔順為妻以智慧為男誠
0639c02: 實為女日日團圞說無生話此之真眷屬非人間夢
0639c03: 幻可比也惺惺不退固無疑如何是不墮凡聖一句
0639c04: 劫外靈枝開獨秀石人夢破日三更。
0639c05: 獨立禪德出關小參云梅咢破雪風竹敲窗觀聽分
0639c06: 明未透聲色直須於見聞俱泯處踏翻路頭撥轉關
0639c07: 捩迥出威音前高超毗盧頂顯大機發大用建大法
0639c08: 幢始與瞎驢氣分相投亦不虛幻寄活埋一番茲者
0639c09: 千日期圓滿即且置作麼生是透關一句明星當午
0639c10: 現梅燦一枝春。
0639c11: 小參師云融光道通緇素等追薦痘亡鳩造法華塔
0639c12: 落成請山僧證明小參山僧久不說法亦無法可說
0639c13: 不免舉些現成公案以副群誠六祖云心迷法華轉
0639c14: 心悟轉法華且道喚甚麼作法華又作麼生轉若向
0639c15: 者兩句下透得寶塔隨處出現玅法時時宣傳不惟
0639c16: 令一切見聞隨喜者開示悟入共證一乘抑令華嚴
0639c17: 會上所度善財童子及法華會上所度八歲龍女當
0639c18: 下領諸痘亡數千童男女一齊成佛去也正當恁麼
0639c19: 時如何是超方一句大地生頭角觸破太虛空下座。
0639c20: 太原左兵衛為薦故友盧君用翁允燕請小參師云
0639c21: 盧翁二君生平有逆風把柁截斷眾流之能今日且
0639c22: 置一邊只如圓覺經云我今妄身四大合成當觀身
0639c23: 中堅硬歸地潤溼歸水煖氣歸火動轉歸風四大各
0639c24: 離今者妄身當在何處到者裏不知落處喚作迷頭
0639c25: 認影不妨就此影子裏借路還家直下回光返照窮
0639c26: 究妄源究到山窮水盡密移一步便是安身立命之
0639c27: 處一任團圞頭共說無生話二位覺靈還委悉麼自
0639c28: 是不歸歸便得五湖煙景有誰爭。
0639c29: 肥前國佐賀郡弟子道零求薦父鍋島氏信濃守勝
0639c30: 茂泰盛院澤圓良厚居士母岡部氏乾秀正貞孺人
0640a01: 夫神代氏岡介常利全榮子長門守常宣姐亨巖玅
0640a02: 貞設齋請小參師云龍泉聰禪師因僧問云今朝四
0640a03: 月八天下叢林皆慶如來降誕未審如來向甚處降
0640a04: 生泉於几上畫圓相示之師召大眾云若有會得者
0640a05: 一圈落處未出母胎度人已巳畢透脫死生是甚閒事
0640a06: 其或未然悉達太子又向者圈裏出生度諸有情勝
0640a07: 茂信濃守暨五位覺靈亦向者圈裏入滅承佛記
0640a08: 雖然此猶是建化門頭事若是出格丈夫超情離見
0640a09: 別有生涯正當恁麼時把斷要津不通凡聖且道悉
0640a10: 達太子及信濃守勝茂數位覺靈向甚麼處安身立
0640a11: 命一把柳絲收不得和煙搭在玉欄干。
0640a12: 秉拂
0640a13: 福唐黃檗西堂寮秉拂小參僧問如何是格外句師
0640a14: 云雪裏埋金進云莫是雪窟家珍麼師云馬頭漫栽
0640a15: 角進云爭奈落眼成翳師云未肯和沙賣與人進云
0640a16: 只如大海為墨須彌為筆一畫下不得時如何師云
0640a17: 文彩已巳露問箭鋒相拄即不問單刀直入時如何師
0640a18: 云我被汝看破僧作聽勢師云汝被我熱瞞進云了
0640a19: 師云彼此不相饒試道一句看僧便轉身師云汝義
0640a20: 墮了問忘心不息時如何師云拈出妄心看進云如
0640a21: 何了得生死師云問取翁仲去僧禮退師乃云堂頭
0640a22: 老人命第二座秉拂也是憐兒不覺醜兩堂諸大德
0640a23: 降尊就卑大似逼石女生兒不肖一介麤行自了未
0640a24: 能敢向作家前說黃道白無乃負布鼓而過面門今
0640a25: 既推辭弗獲勉強從命不免將錯就錯翻轉古今窠
0640a26: 臼奇言妙語拈過一邊熱喝痛棒送向他處焚三玄
0640a27: 戈甲於二六峰頭碎五位鎗旗于三三潭畔行未行
0640a28: 之令報莫報之恩及到人天眾前全無一點氣息然
0640a29: 雖如是令不虛行卻舉些切要說話以副堂頭嚴命
0640a30: 與諸兄弟遞相警策去也昔鹽官會下有主事僧忽
0640b01: 見一鬼使來追僧告云某身充主事未暇修行乞容
0640b02: 七日得否使云待為白王若許七日後來不然須臾
0640b03: 便至言訖不見至七日後復來覓其僧了不可得諸
0640b04: 兄弟還委悉麼主事僧七日精進鬼使便摸索不著
0640b05: 且道向甚麼處安身立命如有緇素得出不孤生平
0640b06: 撥艸瞻風苟或一向顢頇正好痛自鞭策莫待鐵棒
0640b07: 當頭噬臍無及忠言逆耳伏望垂慈。
0640b08: 福唐黃檗首座寮秉拂陞座云拈出黃檗烏藤千聖
0640b09: 魂飛膽落高懸雪峰古鏡野狐削蹟吞聲飽參尊宿
0640b10: 有勞證明格外弟昆如何通信莫是默然良久麼豎
0640b11: 拳下喝麼縱展百千三昧到這裏總納敗闕設有沒
0640b12: 面目漢別轉一機向無湊泊處伸出三頭六臂奪折
0640b13: 烏藤打破古鏡亦未是衲僧本分如何是衲僧本分
0640b14: 棒頭有眼明如日灼破菱花未照前。
0640b15: 太和黃檗首座寮秉拂上堂僧問臨濟入門便喝德
0640b16: 山入門便棒如何是臨濟意旨師云汝不是臨濟兒
0640b17: 孫進云如何是德山受用師一喝進云臨濟喝德山
0640b18: 棒是同是別師云一串串過進云先聖後聖其揆一
0640b19: 也師云汝在甚麼處見臨濟德山僧無語師云虛頭
0640b20: 漢迺云十五日已前行到說不到十五日已巳後說到
0640b21: 行不到正當十五日行說俱到猶是半提作麼生是
0640b22: 全提列位既勘不出適來問話寧屬影響就舉汝問
0640b23: 我臨濟入門便喝我答了便下一喝古云一喝全賓
0640b24: 主照用一時分且道賓主照用在喝裏耶喝外耶或
0640b25: 不裏不外耶者裏具得一隻眼臨濟德山結舌有分
0640b26: 其或遲疑秉拂頭陀再垂方便去也又舉臨濟上堂
0640b27: 次兩堂首座相見同時下喝僧問臨濟還有賓主句
0640b28: 也無濟云賓主歷然復召眾曰要會臨濟賓主句問
0640b29: 取兩堂二首座師云首座兩張嘴其一舌頭放光濟
0640b30: 祖一箇鼻借兩竅出氣賓主句還他一對無孔鐵鎚
0640c01: 主中主須是老古錐始得頭陀恁麼舉似還愜兩堂
0640c02: 諸昆仲證明也無選佛迸開千手眼崑崙騎象點頭
0640c03: 回下座。
0640c04: 播州道婆元正薦夫道立請秉拂上堂悅眾問龍象
0640c05: 雲集和尚說什麼法師云日午三更進云若有人耳
0640c06: 聽如聾口說如啞又如何祇對師云石人反側僧便
0640c07: 喝師云口不曾啞耳不曾聾問如何是向上一路師
0640c08: 云向下問將來僧繞一匝云步步踏著師云縱繞百
0640c09: 億須彌山到山僧門下總要喫棒在進云不是不是
0640c10: 師云如是如是問猛虎當路坐如何過得師云渾身
0640c11: 在裏許進云畢竟向何處安身立命師云汝喪身失
0640c12: 命了也進云如某甲意竹密不妨流水過山高豈礙
0640c13: 白雲飛師云且莫念詩篇僧禮拜云謝和尚答話師
0640c14: 喝云虎頭虎尾一齊收問未開口已巳前請和尚開示
0640c15: 師云未登座時答汝了問願和尚開甘露門師云
0640c16: 著源頭一滴水為霖為雨遍三千惟澈問昔大慧省
0640c17: 覲圓悟悟命秉拂有元禪客出問眉間掛劍時如何
0640c18: 慧曰血濺梵天圓悟忻然曰問得極好答得更奇今
0640c19: 請和尚別一轉語師云放下劍子進云固知和尚大
0640c20: 有超方之作師云切忌犯鋒鋩澈禮拜云昔日大慧
0640c21: 今日和尚師云被汝看破迺云聖壽上堂禾山打鼓
0640c22: 驚動玅高峰點頭雙鶴亭起舞直得有情無情同來
0640c23: 聽法十方龍象共作證明自愧慧淺德涼敢向河頭
0640c24: 賣水然師命不敢違勉赴來機遂舉末山尼因灌谿
0640c25: 問如何是末山境山云不露頂谿云如何是末山主
0640c26: 山云非男女相谿乃喝云何不變去山云不是神不
0640c27: 是鬼變箇甚麼師云灌谿雖有本分鉗鎚爭奈末山
0640c28: 是鍛過的真金了無異色茲者道婆元正落髮修行
0640c29: 頭腦與末山相似惜乎參究不到他田地所以見有
0640c30: 男女有眷屬有菩提有涅槃若向非男女處一覷覷
0641a01: 破菩提涅槃不消一捏到黃檗門下主山猶未肯點
0641a02: 頭正當恁麼時如何是獨脫一句龐公過去久矣有
0641a03: 煩眾師久立伏惟珍重。
0641a04: 孝子祐竹等薦故考常有信士請秉拂上堂僧問如
0641a05: 何是佛師云頭頂五須彌進云如何是法師云口包
0641a06: 四大海進云如何是僧師云雙眸懸日月進云三寶
0641a07: 已巳蒙師指示向上一著如何趨向師打一棒云會取
0641a08: 佛法僧僧一喝師云伶俐衲僧最難得齊雲問一法
0641a09: 若有毗盧墮在凡夫萬法若無普賢失其境界去此
0641a10: 二途請師超薦答云雲藏無縫襖進云恁麼則坐斷
0641a11: 真空玅有直登上品蓮華去也答云花燦不萌枝僧
0641a12: 禮拜而退師迺云生前無業累死去快如仙當下信
0641a13: 得及不用哭蒼天其或未然再垂方便常有信士白
0641a14: 手起家惜土如金周人之急惟義是從鄉人稱為善
0641a15: 士也一旦無常乘時委順其孝子賢孫以父祖形容
0641a16: 不可見而其靈明不昧未嘗亡也三七之辰特進山
0641a17: 請法以薦其親是可謂能知孝道者耳予雖不敏承
0641a18: 堂頭老人委命勉副來誠伏惟諦聽常有五十八年
0641a19: 前之生也猶月映寒潭雖有有之有不有於有也五
0641a20: 十八年後之滅也如雲散長空則無無之無不無於
0641a21: 無也不無之無聖凡非減不有之有來去非增正當
0641a22: 恁麼時如何是超空有證真常的消息頓明無相天
0641a23: 真佛休戀黃金鑄舊顏下座。
0641a24: 立春秉拂小參問答竟迺云今日立春承方丈老人
0641a25: 命第一座秉拂與大眾結般若緣有煩兩堂法昆仲
0641a26: 降尊證明應箇時節去也青帝笏頭點出無邊春色
0641a27: 達摩腳下重敷五葉一花復豎拂云且道祖師未西
0641a28: 來時還有者箇也無若道有有在甚麼處若道無爭
0641a29: 得者箇來若向箇裏覷得破一任開鑿人天眼目隨
0641a30: 處簇錦鋪紅其或未然不免隨渠流轉且作麼生是
0641b01: 不遷之句春風影裏乾坤大萬福堂中日月長。
