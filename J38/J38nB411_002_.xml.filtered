0387a01: 德風禪師語錄卷二
0387a02: 頌古
0387a03: 初祖達磨云吾出世非久誰得吾正宗者出來與
0387a04: 汝證明最後二祖出禮三拜依位而立磨云汝得
0387a05: 吾髓。頌曰。
0387a06: 滯貨多年要脫卻強開席舖覓真金神光拜立獲渠
0387a07: 髓翻令兒孫恨轉深
0387a08: 六祖告眾云我有一物無頭無尾無背無面無名
0387a09: 無字諸人還識否。頌曰。
0387a10: 無頭無尾又無面鐵眼銅睛窺不見今日分明為指
0387a11: 津僊人常在雲中現
0387a12: 六祖風旛。頌。
0387a13: 不是旛兮不是風海門湧出日輪紅幾多戀窟迷蹤
0387a14: 者不見寥寥天地空
0387a15: 僧問馬祖近日尊體如何祖云日面佛月面佛。頌。
0387a16: 日面月面頭頭相見水秀山清幸勿思算
0387a17: 日面佛月面佛海闊波平山突兀萬里雲收宇宙清
0387a18: 寒光皎皎照何物
0387a19: 唯政因入京逢一官人命喫飯忽聞驢鳴官招曰
0387a20: 頭陀政舉頭指驢政指官法眼別作驢鳴。頌。
0387a21: 驀召一聲便舉頭一挨一拶最風流誰知更有傍觀
0387a22: 者便作驢鳴狗吠酬
0387a23: 水潦和尚參馬祖。頌。
0387a24: 一踏分明絕正偏水潦從此話頭圓百千玄妙如相
0387a25: 似依舊阿難在佛前
0387a26: 趙州示眾云佛之一字我不喜聞。頌。
0387a27: 佛之一字聞不喜獨坐巍巍迥大唐但見皇風成一
0387a28: 片更於何處覓封疆
0387a29: 趙州勘婆子。頌。
0387a30: 蕩蕩一條官驛路行人往往問前津自從勘破歸來
0387b01: 也誰觸長安車馬塵
0387b02: 趙州因秀才問佛不違眾生願是否州云是日某
0387b03: 甲欲覓和尚手中拄杖得否州云君子不奪人所
0387b04: 好曰某甲非君子曰我亦不是佛。頌。
0387b05: 當機一拶玄關轉走馬循環不暫停趙老雖然能作
0387b06: 主看來也是假惺惺
0387b07: 趙州無字。頌。
0387b08: 一朝被蛇傷怕見斷井索總然道個無爭免狂風作
0387b09: 鎮州蘿蔔。頌。
0387b10: 鎮州出大蘿蔔拈來百味俱足須知不著薑椒趙老
0387b11: 家風別俗
0387b12: 巖頭作渡次一日因婆子抱個兒來乃曰呈橈舞
0387b13: 棹即不問且道婆子手中兒甚處得來頭便打婆
0387b14: 曰婆生七子六個不遇知音祇這一個也不消得
0387b15: 便拋向水中。頌。
0387b16: 獨泛悠悠一小舟滄溟突出巨鰲頭攔腮一掣翻身
0387b17: 去今古長江水自流
0387b18: 張拙秀才看千佛名經問長沙曰百千諸佛但見
0387b19: 其名未審居何國土還化物也無沙曰黃鶴樓崔
0387b20: 顥題後秀才還曾題也未曰未曾沙曰得閒題取
0387b21: 一篇。頌。
0387b22: 百千諸佛居何土月印長江徹底清黃鶴樓題崔顥
0387b23: 後至今吟韻許誰賡
0387b24: 長沙一日游山歸首座曰問和尚甚處去來沙曰
0387b25: 游山來座曰到甚麼處沙云始從芳草去又逐落
0387b26: 花回座曰大似春意沙曰也勝秋露滴芙蓉。頌。
0387b27: 落花舖徑亂啼鶯無事野人策杖行踏遍芳叢歸去
0387b28: 也報君春色勝秋榮
0387b29: 巖頭在鄂渚湖三文錢買個黑撈波每日撈蝦捕
0387b30: 蜆且恁麼過時。頌。
0387c01: 鄂渚州頭生意足扁舟獨泛出塵俗乘風一笛過滄
0387c02: 溟煙樹依依江畔宿
0387c03: 南院問僧名甚麼曰普參院曰忽遇屎橛時如何
0387c04: 曰不審院便打。頌。
0387c05: 古佛家風輕漏洩銀蟾出海對君說對君說太饒舌
0387c06: 笑殺雲門屎一橛
0387c07: 溈山問仰山如何是西來大意仰云大好燈籠。頌。
0387c08: 大好燈籠逼塞虛空西來大意門對爐峰
0387c09: 僧問龍牙和尚蘇嚕蘇嚕還有西來意也無牙云
0387c10: 蘇嚕蘿嚕。頌。
0387c11: 腳踏毘盧頂上行從來不識野狐禪江山風月由君
0387c12: 弄已巳落胡笳別調弦
0387c13: 風吹別調露真機直下全提半似痴其中消息誰能
0387c14: 會試聽春山啼子規
0387c15: 無位真人。頌。
0387c16: 酒色之徒橫眠倒拖無位真人攔不住得歡樂處且
0387c17: 歡歌
0387c18: 逢人舉手話淆訛無位真人好大歌今日分明通一
0387c19: 線大家依樣畫葫蘆
0387c20: 世尊睹明星悟道。頌。
0387c21: 明星忽睹豁雙眼遍界風光不可藏鼻直眉橫成現
0387c22: 事笑他特地語郎當
0387c23: 忽睹明星也大奇驚天動地小兒戲娘生鼻孔突然
0387c24: 現額下橫分兩道眉
0387c25: 黃龍三關。頌。
0387c26: 我手何似佛手喜怒誰人弗有或時提揭剛宗或時
0387c27: 拈花折柳
0387c28: 我腳何似驢腳直下攔腰一踏此是佛祖家風誰會
0387c29: 驢蹄馬腳
0387c30: 生緣舉起鼻遼天放下全無底事圓何似饑食渴飲
0388a01: 了更無一事在心田
0388a02: 洞山因僧問如何是衲僧孔竅山云十八女兒不
0388a03: 繫裙。頌。
0388a04: 衲僧孔竅迥然別明明突露如何說皓月當空朗太
0388a05: 虛山河大地一片雪
0388a06: 僧問馬祖如何是佛祖云只心即佛。頌。
0388a07: 即心即佛兩頭空帶水拖泥作主翁拍破虛空成兩
0388a08: 片一輪杲日耀蒼龍
0388a09: 即心即佛大現成鼻直眉橫面上生枯木花開春劫
0388a10: 外到來休問句中情
0388a11: 即心即佛一句雄把定乾坤不露蹤會得個中消息
0388a12: 子不妨高臥白雲中
0388a13: 僧問如何是個冬來意師云特地一場愁。頌。
0388a14: 問我冬來意特地一場愁諸人如未委頭上又安頭
0388a15: 婆子燒庵。頌。
0388a16: 抱住慇懃不放開飯香觸鼻笑盈腮道得十分端的
0388a17: 處亦要婆婆自主宰
0388a18: 本師因費老和尚問如何是佛師曰破米篩。頌。
0388a19: 米篩颺出太虛空一句全超恰費翁不是兒孫重提
0388a20: 起諸方受用在其中
0388a21: 法身。頌。
0388a22: 一口無二舌何事音聲別達磨老臊鬍面壁已成拙
0388a23: 古鏡。頌。
0388a24: 多年不見本來人今日相逢覿面親娘生鼻孔突然
0388a25: 現爍破乾坤獨露身
0388a26: 柱杖子。頌。
0388a27: 直下單傳白棒兒撐天拄地少人知英靈若解承當
0388a28: 去橫拈倒用任施為
0388a29: 一條竹杖似獰龍正令全提不露蹤鏟斷當人命根
0388a30: 子橫拈倒弄解生風
0388b01: 樂道歌
0388b02: 道人樂道山之寓風亭月榭長吟哦榮華謝盡一身輕
0388b03: 樂道此山清況多閒策杖步雲坡巖花能笑鳥能歌
0388b04: 此心真也是非真獨惜無人悟薜蘿嗟彼區區名利
0388b05: 客尋聲逐色日蹉跎我山岌岌爭前去呼不回頭奈
0388b06: 若何豈是無心合成道多緣識浪起奔波何如林下
0388b07: 養真心心境空來一剎那雲片片石峨峨此中樂也
0388b08: 似仙陀蒼苔石上題黃葉詩成拍手笑呼呼笑呼呼
0388b09: 會也麼樂道人間第一和
