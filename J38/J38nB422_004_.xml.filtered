0581c01: 林我禪師語錄卷之四
0581c02: 嗣法門人海金編
0581c03: 警語
0581c04: 欲作上品人物須要德行兼全戒慎恐懼靡不完美
0581c05: 設若纖毫有虧不獨使他人窺覷且自心亦兢兢業
0581c06: 業也。
0581c07: 世間法即出世間法但看時人用心何如耳若能輕
0581c08: 愛染薄貪嗔遠情欲除暴慢即此不出魔界而入佛
0581c09: 界也。
0581c10: 人之心體本來明妙但不可為物欲之私遮障纔有
0581c11: 絲毫遮障吾心就不得明妙矣。
0581c12: 欲紹先聖之業有三種而王焉曰戒曰定曰慧斯三
0581c13: 者乃法門之關鍵也缺禁戒則處身不正缺禪定則
0581c14: 意識散亂缺智慧則心神昏瞢於諸律儀不能通曉
0581c15: 全於三者為聖賢缺於三者成流俗若能諦信奉行
0581c16: 吾復有何言哉。
0581c17: 作法海之津梁者必偉麗其材幹為宗門之柱石者
0581c18: 須堅固其形藏其或材斡不偉行藏不堅誠為中人
0581c19: 以下者烏足取用哉。
0581c20: 具金剛智力者須具金剛耳目可也其或智力耳目
0581c21: 俱不具則苟合阿諛之徒往往獻讒妄染邪僻之萌
0581c22: 每每熾盛縱有許大經綸其如讒佞邪妄何。
0581c23: 姦邪者畏聽直言醜惡者羞逢寶鏡而不知直言者
0581c24: 乃滌心垢之灰湯寶鏡者乃燭身塵之慧炬也設使
0581c25: 志邪形惡之輩羞之畏之又烏曷以致身心污濁之
0581c26: 龜鑑也哉。
0581c27: 規矩可以授人其不可授者乃各具精巧神妙故也
0581c28: 戒律足以化人其不可化者乃自稟鄙陋猥媟故也
0581c29: 蓋規矩以之不授受戒律以之不餉化真邪妄無疑
0581c30: 矣縱有規矩戒律安得而正諸。
0582a01: 日月雖明不能照覆盆之陰佛法雖益不能禁邪佞
0582a02: 之情至於便僻醜惡之徒非佛法無以為陶鑄之方
0582a03: 非日月無以為陰隱之燭是或翻然從化解往偏私
0582a04: 則成聖成賢之事業可繼日而待矣。
0582a05: 美譽人皆喜之誹謗人皆惡之而不知譽謗之興隨
0582a06: 於自心所致其或處身不正行事不公德行庸常無
0582a07: 足取法斯誹謗興矣第以戒律超群學問拔萃行藏
0582a08: 真實有所取則斯美譽興矣嗚呼可不慎歟可不鑑
0582a09: 歟。
0582a10: 業海德山於天理中本自原無成仙作佛於自心內
0582a11: 從來固有皆由愛染情習障蔽良能遂將自心解脫
0582a12: 法門轉而為驢胎馬腹至使狂然如癡如醉以致性
0582a13: 分仙佛一概塵埋是故宜乎悉達太子棄天下如棄
0582a14: 敝屣者良有之也。
0582a15: 悟得勞我以生更不以彭老之壽為欣了得息我以
0582a16: 死固不以顏子之夭為慼識破浮花境界壽也何欣
0582a17: 頓覺夢幻形骸夭也何慼蓋欣慼緣人心而有夭壽
0582a18: 自天性而來倘延促融為一體不復問洞中方七日
0582a19: 若長短會歸一處何必論世上幾千年浮漚榮辱空
0582a20: 悲喜看原來一場扯澹。
0582a21: 芳長其人者鮮能芳長其智不長其智而長於我慢
0582a22: 者猥媟人也芳長其年者罕能芳長其德不長其德
0582a23: 而長於邪妄者巧偽人也故猥媟者人恒哂之巧偽
0582a24: 者眾恒惡之眾恒惡者慌人恒哂者藏方惶而藏此
0582a25: 造物使御之也非惡哂而為然乎。
0582a26: 凡人之樂各有所尚焉有尚於學問者有尚於工巧
0582a27: 者有尚於豐美者有尚於恬澹者有尚於富貴者有
0582a28: 尚於清苦者尚於學問者長夜之明燈也尚於工巧
0582a29: 者今古之勞役也尚於豐美者朝夕之馳求也尚於
0582a30: 恬淡者終身之閒靜也尚於富貴者浮世之奔趨也
0582b01: 尚於清苦者天地之散人也而不知恬澹閒靜清苦
0582b02: 學問者勞役富貴者之棄物也而工巧豐美又為閒
0582b03: 靜學問者之糟粕也其或學問閒靜之道有時而用
0582b04: 則奔趨豐美之事盡成炎涼也耶。
0582b05: 人欲之私與夫固有之理並相勝負間不容髮倘吾
0582b06: 人日用中念念澄靜果無纖毫夾雜則至理於是乎
0582b07: 彰著私欲於是乎泯滅此理之勝於物欲也雖曰仙
0582b08: 佛離塵是本於斯舍此則別無佛法。
0582b09: 人人本來是佛第恐自不承當果將尋常好惡是非
0582b10: 一齊放下妄想情慮瀝靜無餘即此便是日用得力
0582b11: 處古云文王我師也周公豈欺我哉若依稀過日混
0582b12: 俗和光將自心之佛甘逐塵埋而妄想攀緣烏能擺
0582b13: 脫者哉。
0582b14: 今之學道者多不以息妄為切蓋妄想情愛自無始
0582b15: 以來積習隆厚似不可卒去須懲忿窒慾正心誠意
0582b16: 可也其或私慾未窒忿恨不袪又何以撥無明之障
0582b17: 翳以復一碧晴光之性天也耶。
0582b18: 工夫在動用中做去始得動靜一如若執在寂靜邊
0582b19: 苦守便是沉潭死水鬼家活計。
0582b20: 欲破生死牢關直須一物無所嗜好但有絲毫嗜好
0582b21: 藏於胸次間未免就被者一物牽引縱有正念現前
0582b22: 誠恐相與雜亂要須一一淘汰罄盡然後始得頭頭
0582b23: 合道也。
0582b24: 道在尋常日用中頭頭法法無處不是然雖如是不
0582b25: 可錯認定盤星若也妄習萌動私欲紛擾尚未除卻
0582b26: 而妄名之曰道者譬彼金之在礦玉之在不假琢
0582b27: 磨煆煉而誤為精金美玉者亦何迷之甚也如斯學
0582b28: 道道更遠矣悲夫。
0582b29: 工夫貴在平實溫養若欲苦索深求皆非究竟蓋溫
0582b30: 養之法最宜節飲食戒怒氣清心寡慾猶有少分相
0582c01: 應然於獨居隱微之間果無半點渣塵即此便是究
0582c02: 竟更不必向外馳求。
0582c03: 日用中做工夫宜乎念念照管心心無間將富貴榮
0582c04: 辱一一放下到者裏令人有多少輕安其或口言學
0582c05: 道而胸中絲毫情見未盡者亦是心頭魔障。
0582c06: 日用中無半點滲漏始稱道者家風尋常間有一隙
0582c07: 之名堪作衲僧領袖若一向在機境上走作誠為衣
0582c08: 架飯囊真實於性分中盤桓可作法門砥柱勘破者
0582c09: 點機關榮辱皆成佛事。
0582c10: 若是柱石宗門的赤漢一條脊梁硬似生銕直須推
0582c11: 倒界墻虛空原來無二且道如何是不二的道理洗
0582c12: 面從來摹著鼻。
0582c13: 執於理者以寂靜為解脫以熱鬧為拘攣偏於事者
0582c14: 喜喧雜為優游厭寂寞為繫縛斯二者於道大相遠
0582c15: 矣殊不知從容中道之理若動若靜或默或語君子
0582c16: 無入而不自得哉何則了明箇裏消息子觸處無非
0582c17: 解脫場不然依舊黑漫漫地。
0582c18: 埜菜澹黃虀久服則形神俱妙蒿湯脫粟飯入口則
0582c19: 唇齒皆香樂自林間原來是山中景象安從靜裏舉
0582c20: 措皆本地風光。
0582c21: 鎔冰為水煩惱歇即菩提何必睹桃花而悟道除器
0582c22: 觀空幻色無非佛性安能待擊竹以明心百城受教
0582c23: 結局處須憑一力擔當九夏參禪收圓時要在絲毫
0582c24: 不挂果能信受奉行安用別求佛法。
0582c25: 狂心歇盡長宵之夢寐不侵即此便登解脫妄習全
0582c26: 無終朝之塵勞絕跡當處即證菩提隙客流光不愧
0582c27: 已巳證安樂妙常施為動靜無虧任從閒散遊戲。
0582c28: 諦觀後學之病惟患名利兩種余常以施戒二方治
0582c29: 之雖瘥名利之火又添嗜慾之風烏呼病在膏肓盲不
0582c30: 可救矣悲夫。
0583a01: 勸孝
0583a02: 堯舜之聖不作孝順之道邈聞縱有樂其耳目養其
0583a03: 口體者亦未必能樂其心不違其志者也蓋孝為百
0583a04: 行之首萬善之源而況劬勞之德猶河漢而無及也
0583a05: 至於懷耽乳哺逮乎成立竭心竭志浴掌求師始開
0583a06: 茅塞終於精通未嘗不諄諄切切希望圖南此父母
0583a07: 之心也烏呼倘父母聾種頹敗不惟不以父母之心
0583a08: 為心而返惡之厭即堯舜其如人何。
0583a09: 孝順之道根於天理稍有毫釐矯強則與天理違矣
0583a10: 是故違逆父母者即違逆天理也違逆天理者則天
0583a11: 地厭之天地既厭則難容於蓋載之下矣悲夫可不
0583a12: 慎歟可不戒歟。
0583a13: 公卿大夫之與庶人其貴賤榮枯之不一也以至衣
0583a14: 冠禮貌亦不一也惟養親敬順之道一而已巳矣然有
0583a15: 以萬戶之祿而養親者有以千鍾之栗而養親者有
0583a16: 以百畝之田而養親者有以一臂之力而養親者
0583a17: 則服勞奉事之禮有殊其敬愛之道無少異也或謂
0583a18: 君子小人亦無異也曰冬溫夏凊以敬之出告返而
0583a19: 以順之悅顏豫色以親之先意承志以養之所以為
0583a20: 君子矣返此則小人乎哉。
0583a21: 忠孝之禮人人當為之事悖逆之亂箇箇當遠之條
0583a22: 當遠而不遠則獲罪於天也當為而不為則自愧於
0583a23: 心也附愧於心者禍必隨心而應之獲罪於天者災
0583a24: 必隨天而降之倘自心不愧不罪其災禍自遠矣。
0583a25: 勉學
0583a26: 後昆之操於學問者固多矣有善之乎也者之學問
0583a27: 者有精古今微亡之學問者有窮射御書數之學問
0583a28: 者然則學問之道雖殊事窮淵底而求其究性命之
0583a29: 學者又罕矣是故疑於東村田舍翁以為究心學者
0583a30: 第不知其如人乎。
0583b01: 示明芳法侄住明珠
0583b02: 中興濟道賴英賢爆地金聲續正傳祖父洪規能繼
0583b03: 志始知佛法本天然
0583b04: 示明初維那
0583b05: 裏懷質朴學參禪輔弼叢林既有年祖道恢弘惟在
0583b06: 爾方知授手不徒然
0583b07: 示心一禪人參學
0583b08: 學道惟專歲月深精勤與道最相應果能勉力行將
0583b09: 去鐵杵研磨也作鍼
0583b10: 示顯吾雷居士
0583b11: 偶逢知己話青燈痛棒寧堪戴髮僧但得石雞啼子
0583b12: 夜泥牛海底解翻騰
0583b13: 示明宇劉文學
0583b14: 圖南既遂好參禪貴在平常志念堅直至聖凡情見
0583b15: 息始知生佛本如然
0583b16: 示城南呂文學
0583b17: 瞬息流光若轉凡勿將難易結疑團於斯矢志能親
0583b18: 切何必將心更覓安
0583b19: 佛事
0583b20: 為慧目禪人下火
0583b21: 通身手眼甚分明豈執浮生夢幻形迥脫塵襟從此
0583b22: 際紅爐片雪信飛騰攛炬便燒。
0583b23: 為通禮監院下火
0583b24: 拈起三昧炬爍破太虛空盡大光明藏了然在此中
0583b25: 攛下火炬云好箇消息。
0583b26: 為通性戒子下火
0583b27: 通性性通也未即此掀翻了無向背烈燄光中片雪
0583b28: 飛脫體圓明常不昧。
0583b29: 為蘊習禪人下火
0583b30: 生平氣慨欲沖霄伎倆於斯迥寂寥脫體無依安樂
0583c01: 事者回業習盡冰消攛火炬云還鄉曲調誠難和爐
0583c02: 通紅燄雪飄。
0583c03: 為梵僧大定下火
0583c04: 師舉火炬云寄生西域剃染銀城久事招提報緣今
0583c05: 盡唐言梵語俱屬空名四大六根爍然灰燼大定禪
0583c06: 人還知落處麼遂攛下火炬云無生雪曲誠難和梧
0583c07: 葉風翻淨土音。
0583c08: 為海會禪人下火
0583c09: 師舉火炬云此雁驚寒過嶺東山林黃葉捲秋風六
0583c10: 根四大消歸盡雜習諸緣當下空以火炬拂一拂云
0583c11: 石火流金飛烈燄寒光爍破太虛空拂一拂攛下火
0583c12: 炬。
0583c13: 為西域真舍下火
0583c14: 師舉火炬云胡僧盡屬中天竺海寶無端產一人驀
0583c15: 地形終歸化去凌空金錫任飛騰知得西天東土信
0583c16: 爾神遊梵語唐言無可不可其或未然遂攛下火炬
0583c17: 云拈來熒惑真殊絕臘月蓮花火裏生。
0583c18: 
0583c19: 
0583c20: 
0583c21: 林我禪師行實
0583c22: 戊午佛誕日兩序闔山耆舊同護法熊董文學佛會
0583c23: 眾信詣方丈請示行由以曉後學師因病弗允眾長
0583c24: 跪堅請師謂眾曰苦逼山僧出醜作麼吾乃川北古
0583c25: 閬州籍父姓侯母蘇氏生於萬曆壬子四月初八日
0583c26: 子時始祖因事居果城儀隴年十二仍居閬之西水
0583c27: 幼多病好讀書不幸父喪殯葬後猶抱病上學病久
0583c28: 棄書立志出家遂就本境萬緣寺禮大慈師披剃年
0583c29: 十四值母卒孤苦任緣至十六同友過城都聞桂谿
0583c30: 庄聽講法華歷講五載始入大隋參寶池和尚圓具
0584a01: 戒次參昭覺惟一和尚聖塔離旨和尚大雲靈筏和
0584a02: 尚蠶司無漏和尚大菴鑑隋和尚鹿池嶽川和尚雪
0584a03: 門含璞和尚不過隨眾請益於衣線下事竟未迥脫
0584a04: 崇禎十七年蜀中大亂屠戮之慘不忍見聞時與同
0584a05: 參若蓮等過新都適牧主鞏署龍安府事謁見力勉
0584a06: 過秦給路引盤費始得入秦住南安貴清天水清涼
0584a07: 歷終南一帶山居十餘載戊申夏聞風穴雲峨和尚
0584a08: 應長安大興善寺請遂束裝參見入室問答機緣詳
0584a09: 載風穴錄中命補知藏職一日殿前經行次同寮西
0584a10: 來上座見雲峨和尚對聯有喝佛罵祖之句尋問山
0584a11: 僧秪如佛祖有何過必用喝罵當時被問胸中宛若
0584a12: 四壁推倒豁然了得喝佛罵祖作用次日聞舉雪峰
0584a13: 示眾云盡大地撮來如粟米粒大拋向面前漆桶不
0584a14: 快打鼓普請看到此真如銀山鐵壁卻又過去不得
0584a15: 驀自念云古人道一處透千處萬處一時透如者一
0584a16: 句子不得了明則從前所會者皆不出興化道的夏
0584a17: 末峨和尚回風穴命守方丈雪兆兄監理院事秋初
0584a18: 先老人易菴和尚自雙桂拽杖來秦寓興善雪兄輩
0584a19: 堅留過冬己已酉春老人欲南行出源流拂子抑逼受
0584a20: 法山僧抱病力辭侍者收回暗藏枕後而去及秋初
0584a21: 病體稍愈志欲南參一切不顧獨出商山抵岝峉法
0584a22: 海寺承南明兄勉留山居三載每於坐臥經行處自
0584a23: 覺與眾皆同惟者一念子時刻未敢輕自放過丙午
0584a24: 夏閒坐次學者手出楊岐和尚語錄問字山僧隨手
0584a25: 一揭忽睹前所疑公案宛若雲開見日自此凡古人
0584a26: 方冊所載者一一諦子無疑丁未春忽涇陽高陵三
0584a27: 原鄉紳緇素具啟禮不辭千里遠過茶芽設齋堅請
0584a28: 者三辭不獲免拽杖旋秦住鐵佛崇文塔寺三載時
0584a29: 先老人主興善將五秋明春欲往天童掃塔囑山僧
0584a30: 繼席兩月寧夏鎮臺桑暨紳衿請住寧夏海寶塔寺
0584b01: 未三載先師圓寂涿州訃音至如坐針氈食息未遑
0584b02: 百計圖歸未獲一遂切思從上未有不忠孝之佛祖
0584b03: 若此羈延有失大節誠生不如死矣猶是閉門絕食
0584b04: 聽命而已巳時闔城緇素驚駭代為稟辭遂獲允許越
0584b05: 壬子春方拽杖興善與先師建塔院立普同兼理常
0584b06: 住不覺逗留至今自愧生平學淺德行庸常雖承先
0584b07: 師格外之恩自慚無益法門且興善祖庭甲秦京第
0584b08: 一名剎事多繁冗繼席以來不期十餘載每承眾檀
0584b09: 護及列剎眾師德并本寺眾耆舊兩序大眾共囊輔
0584b10: 翼山僧愧感曷既今日又承護法熊檀越文學董相
0584b11: 公暨佛會眾善士等來寺設齋懷香入室欲山僧行
0584b12: 由以刊全錄亦自感愧奈氣短力弱不能備舉勉說
0584b13: 概略以告諸公誠所謂家醜外揚取笑大方也不煩
0584b14: 久立珍重珍重眾皆歡喜作禮踊躍而去。
0584b15: 
0584b16: 
0584b17: 
0584b18: 
0584b19: 
0584b20: 
0584b21: 林我禪師塔銘
0584b22: 余在光祿時每月朔望省視祠壇供獻雖禁中例
0584b23: 得往焉一日至萬善寺見正殿懸扁大書敬佛二
0584b24: 字為
0584b25: 今上御筆余拜手稽首退而嘆曰大哉帝王治天下
0584b26: 之道不一端也設官分師立綱陳紀章服有辨刑
0584b27: 威有施無非納斯民於規物復其天良之性而已巳
0584b28: 故唐虞三代治各不同而訓俗型方之心無不同
0584b29: 也況佛為西方聖人所以教民為善者無殊於吾
0584b30: 儒之旨使生唐虞三代以前見重於堯舜禹湯文
0584c01: 武之君也亦明矣昔
0584c02: 世祖章皇帝時余叨列侍從之班見經筵有間延禪
0584c03: 宗玉林木陳輩闡晰妙義輔佐休隆我
0584c04: 皇上纘承鴻緒學貫百王道該三教沙門高士應運
0584c05: 而興大雄之法於斯為盛長安城南大興善寺林
0584c06: 我禪師蓋傑出者也師閬州侯氏母蘇夫人生而
0584c07: 多病幼好讀書年未及冠父母並亡立志出家初
0584c08: 披剃於萬緣寺參學於桂谿莊更歷寒暑道念愈
0584c09: 堅繼受戒於寶池和尚終聞法於易菴老人老人
0584c10: 為破山法子傳臨濟正宗師道範清高學思淵博
0584c11: 有自來也始住南安貴清歷終南岝峉名山大剎
0584c12: 聲震關中乃開堂於涇干之崇文塔院西夏之海
0584c13: 寶禪林東西秦川聞風景慕後因易老人圓寂始
0584c14: 卓錫興善營建師塔主持法事大振宗風於今八
0584c15: 載矣師體質清臞胸懷坦易始以嚴慈立念誓報
0584c16: 罔極之恩繼因師祖裁成大闡如來之教金環在
0584c17: 手非具夙因者不能瓶水倒流因參大乘而有悟
0584c18: 物各有生我示以無生則生生之中另開生面我
0584c19: 本無相人見為有相而相相之外別立相宗逐境
0584c20: 提撕久而有悟如中山之酒三年不解其酲因人
0584c21: 開示各具因緣似春雨之膏萬物咸霑其潤故所
0584c22: 至監司鎮帥賢士大夫文學耆庶村嫗市童莫不
0584c23: 接踵相迎請益恐後非師德量宏深機緣廣大能
0584c24: 如是乎視昔之架箭需人持竿待日此更超出一
0584c25: 倍矣慨夫民風不古世道日漓法制禁令移易為
0584c26: 艱師以一老頭陀登堂揮麈能令百千萬人革心
0584c27: 降志勉登善域而不敢自止使九州四海之大得
0584c28: 盡聞師說而孜孜從事焉於以輔
0584c29: 聖化而正人心挽斯民於三代之隆其功不更與吾
0584c30: 懦相左右乎乃今歲仲春朔日領眾禮佛畢忽索
0585a01: 紙書一偈云登山足疾忽為魔必欲登山可奈何
0585a02: 此去直將空四大笑看白骨豈成痾書畢歸方丈
0585a03: 侍者請問其意師笑而不答越五日端坐而逝康
0585a04: 熙十有八年二月初六日未時也登涅槃床七日
0585a05: 起龕荼毘五色火光熾盛收舍利無數師生於壬
0585a06: 子年四月初八日子時壽六十八臘四十八遠近
0585a07: 僧俗罔不奔走悲號如失怙恃其法胤海珍亦蜀
0585a08: 人器識純誠遺燈有寄先以法叔若水和尚乞序
0585a09: 銘於余繼復躬請憶己巳酉夏余曾晤師於文塔有
0585a10: 夙契焉不可以辭乃序其始末而系之以銘銘曰。
0585a11: 緬彼迦文傳法鷲嶺拈花一笑妙諦心領
0585a12: 達磨西來道弘斯境曹溪一派汪洋千頃
0585a13: 卓哉林公巴江鍾奇風木載悲誓志披緇
0585a14: 祝髮大慈受戒寶池破山之徒易菴為師
0585a15: 柱下無為鄒魯性善寂然不動真如乃見
0585a16: 大覺圓明三聖無間道不遠人人自道畔
0585a17: 性根超朗領悟獨優渡盃錦江飛錫雍州
0585a18: 八水洗腸三峰點頭金篦開蒙四十春秋
0585a19: 清襟映月逸藻流霞學究一貫書富五車
0585a20: 剖玉淘金忘石與沙西來大意樹上三花
0585a21: 三昧無聲覺來早參揮毫留偈歸臥一龕
0585a22: 五色燄中舍利光含崚嶒寶塔高對終南
0585a23: 南山峨峨渭水洋洋幻形易化真性難量
0585a24: 滄波浩渺一葉慈航奕世徽音地久天長
0585a25: 時
0585a26: 康熙十有八年孟夏廿日驪山澹園居士周燦星公
0585a27: 甫頓首題於雙峰草堂
0585a28: 
0585a29: 
0585a30: 
0585b01: 
0585b02: 　浙江杭州各旗信士宋有德　姜狀元　胡登科
0585b03: 　孫道讚　姬守分　謝三魁　王增玉　劉啟鳳
0585b04: 　羅立位　段有禎等謹同眾姓共結勝緣福祿名
0585b05: 　位吉祥如意　　　關西漢南戒子寂玉募刻
0585b06: 康熙辛未歲臘月吉旦板存嘉興楞嚴寺流通
