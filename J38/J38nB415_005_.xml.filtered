0466c01: 玅雲雄禪師語錄卷五
0466c02: 住東昌府洪涼禪寺嗣法門人機善編閱
0466c03: 機緣
0466c04: 師侍金明介老人明問文殊七佛之師因甚出女定
0466c05: 不得師曰月裏嫦娥巧畫眉明曰罔明初地為什卻
0466c06: 出得師曰杓卜聽虛聲明曰作麼生是正定師曰五
0466c07: 臺山上五層臺。
0466c08: 明問如何是道師曰看腳下明曰如何是道中人師
0466c09: 曰饑餐渴飲明曰路逢達道人不將語默對且將什
0466c10: 麼對師曰劈面攔腮掌明曰且莫詐明頭師曰老老
0466c11: 大大好惡也不識明便休。
0466c12: 明問那吒析骨還父析肉還母然後現本身說法如
0466c13: 何是本身說的法師曰動容揚古路不墮悄然機。
0466c14: 明喚監院師近前明曰我喚監院為甚玅雲來師曰
0466c15: 和尚莫貴耳賤目明曰你是阿誰師便喝明曰何不
0466c16: 道道師曰道即不辭恐有屈和尚明頷之。
0466c17: 明問如何是玅性圓明師曰寒向火熱乘涼明曰死
0466c18: 了燒了性在什處師曰蓋天蓋地明打曰者一棒落
0466c19: 在甚處師便喝明曰末後一句試道看師曰仲冬嚴
0466c20: 寒伏惟尊重便禮拜。
0466c21: 明問不是心佛物是箇甚麼師曰月似彎弓少雨多
0466c22: 風。
0466c23: 明誕日預夜落堂曰明日老僧賤辰汝等作麼生慶
0466c24: 良久眾無對明曰也無文殊大智罔明初地以杖旋
0466c25: 風打散歸方丈隨召師曰汝試道一句看師曰能為
0466c26: 萬象主不逐四時凋明曰適來堂中眾禪師何故不
0466c27: 秪對老僧師曰金翅當寰宇阿誰敢出頭明曰老僧
0466c28: 歸方丈是何意旨師曰密移一步看飛龍明拈杖曰
0466c29: 者個明日還用得著麼師曰雲在青天水在瓶明放
0466c30: 卻杖。
0467a01: 明問百尺竿頭如何進步師曰門前范蠡湖。
0467a02: 天乳哺參師問何處來乳曰南方師曰南方佛法如
0467a03: 何住持乳曰與和尚此間不異師曰用去作麼乳曰
0467a04: 也須到過師曰曾到巖頭麼乳曰到師曰他道婆生
0467a05: 七子六個不遇知音秪者個也不消得便拋水中意
0467a06: 作麼生乳曰貧恨一身多師曰從上古德以何為人
0467a07: 乳曰殺人不用刀師便打乳便喝師器之。
0467a08: 天癡善參師問那裏來癡以手點空師曰者野狐精
0467a09: 拈棒便打癡便喝師曰臨濟有四喝你者是那一喝
0467a10: 癡曰三世諸佛分疏不下師曰放汝三十棒。
0467a11: 入室次師問德山托缽是何意旨癡曰為憐三尺子
0467a12: 不惜兩莖眉師曰巖頭密啟其意又作麼生癡曰鬼
0467a13: 家活計師曰喚甚作末後句癡曰片雪點紅爐師復
0467a14: 問香嚴上樹意在如何癡曰拋塼引玉師曰為甚呵
0467a15: 呵大笑癡曰章底辭秋罷歌詠向春生。
0467a16: 師又問臨濟大師因什會也打不會也打癡曰苦瓠
0467a17: 連根苦甜瓜徹蒂甜師以杖劃一劃曰還出得者個
0467a18: 麼癡便喝師便打癡作禮。
0467a19: 天惟德參師問塗毒鼓轟天震地為什聰耳不聞惟
0467a20: 曰識法者懼師曰嘉州大象被蛇吞卻郤意作麼生惟
0467a21: 曰小出大遇師曰一粒米八金剛抬不起為什被螻
0467a22: 蟻啣去惟曰賊是小人智過君子師便打惟便喝師
0467a23: 曰喝後又如何惟曰萬象盡回春師頷之。
0467a24: 天嶧脩參師問過量人高步毘盧頂上汝尋常什處
0467a25: 行履嶧曰含元殿裏那問長安師曰獅子踞地群獸
0467a26: 避道因何喚作繫驢橛嶧曰屈尊就卑師曰只者個
0467a27: 人人本具個個不無汝為什不識嶧曰無雲生嶺上
0467a28: 有月落波心師便打嶧便喝師又打嶧連喝兩喝歸
0467a29: 位立師頷之。
0467a30: 濁空貞座主參問五虎擒羊如何得出師打曰從者
0467b01: 裏出空曰一個疑團今日被和尚擊碎了也師曰見
0467b02: 何道理空曰覓火和煙得擔泉帶月歸師曰不是空
0467b03: 曰和尚莫將烏豆換人眼睛師打曰參堂去。
0467b04: 空再參師問上座千里而來還有不動的麼空曰覿
0467b05: 面相呈師舉拳曰還見麼空曰婆心太切師曰離卻郤
0467b06: 見聞覺知試道看空曰某甲到者裏有口只堪挂壁
0467b07: 師曰放子三十棒。
0467b08: 天屋福參師問你是何處村僧屋曰浙西子道什麼
0467b09: 師拈棒便打屋便喝師舉棒怒視曰再喝看屋禮拜
0467b10: 曰今日親見和尚師頷之。
0467b11: 睦聞純參乃合掌曰拜即是不拜即是師劈脊便棒
0467b12: 聞纔開口師又打聞復擬開口師驀掩其口聞豁然
0467b13: 大悟便禮拜師曰汝見箇什麼便禮拜聞曰今日幸
0467b14: 遇和尚得見金明和尚立地處師曰莫承嗣古兄去
0467b15: 麼聞曰若恁麼則不親見和尚也師頷之。
0467b16: 斯要燈參纔禮拜師便喝要曰莫探頭好師曰什麼
0467b17: 物與麼來要曰歷劫窮年事無人識得伊師曰直饒
0467b18: 識得堪作什麼要禮拜曰今日親見和尚師頷之。
0467b19: 天鞏黌參師問諸佛智甚深汝從那裏入鞏拍香几
0467b20: 一下師曰古人道先以定動後以智拔是如何鞏曰
0467b21: 薰風自南來殿閣生微涼師曰忽若天崩地裂你向
0467b22: 何處安身鞏曰金香爐下鐵崑崙師曰作麼生得不
0467b23: 觸不背去鞏曰竹影掃階塵不動月穿潭底水無痕
0467b24: 師頷之。
0467b25: 季彬質參彬曰久響高風無緣親近師曰即今是有
0467b26: 緣耶無緣耶彬曰且喜親見和尚師曰如何是親見
0467b27: 底事彬曰偶得瞻禮奚敢造次師劈面一掌彬便喝
0467b28: 師又掌彬托住曰住住果然名不浪傳便禮拜師器
0467b29: 之。
0467b30: 惟一穎參師問人人有箇生緣汝的生緣在什麼處
0467c01: 一曰寒則衣饑則食師曰喫一生飯不動一粒米著
0467c02: 一生衣不挂一縷絲又作麼生會一曰從門入者不
0467c03: 是家珍師拈杖曰還識者箇落處麼一曰何用剜肉
0467c04: 作瘡師曰臨濟大師因什在汝腳底一退身三步曰
0467c05: 噁師曰放汝三十棒。
0467c06: 了心相參師於拈花客舍師問我手何似佛手心曰
0467c07: 昨日聞和尚到此師曰我腳何似驢腳心曰今朝相
0467c08: 見恨遲師曰人人有箇生緣如何是上座生緣心曰
0467c09: 和尚前怎敢諱卻師拈杖曰為甚木上座不知心曰
0467c10: 風吹梧葉落何處不秋清師打曰正好喫棒心禮拜
0467c11: 再參師問如何是佛心曰眼不見鼻孔師曰如何是
0467c12: 法心曰釣絲絞乾滄海師曰如何是僧心曰眉直眼
0467c13: 睔瞪師然之。
0467c14: 師到善應哲印噩座主呈所見師曰如何是見不能
0467c15: 及底事印便喝師劈面與一摑曰還見者個麼印擬
0467c16: 開口師即掩印口曰是箇甚麼印頓釋前解便作禮
0467c17: 師曰你見箇甚麼道理印曰劈破鴻濛竅何處不春
0467c18: 生師曰一歸何處印曰碧天無月潭無影遍界騰騰
0467c19: 不露蹤師曰未在更道印曰一物不將來更道箇甚
0467c20: 麼師曰昔年亮座主今日有闍黎印禮拜師曰如是
0467c21: 如是。
0467c22: 本光量參師問猛虎以肉為命因甚不食其子光曰
0467c23: 美食不中飽人餐師曰出網金鱗為何被斷貫索絆
0467c24: 倒光曰迅雷不及掩耳師曰黃檗打臨濟是何意旨
0467c25: 光曰逼生蛇化龍師舉竹篦曰觸不得背不得畢竟
0467c26: 作麼生光曰轟天動地師曰放汝一頓光曰知恩有
0467c27: 在師頷之。
0467c28: 雲臥衷參師問千聖頂為甚被汝踏碎臥曰不是
0467c29: 冤家不聚頭師曰達磨面壁為什神光得髓臥曰雲
0467c30: 從龍風從虎師打曰者一棒具權實照用汝作麼生
0468a01: 會臥曰金門紙貴一狀領過師曰衣線下親切道一
0468a02: 句看臥曰不勞再勘師契之。
0468a03: 澹月海尼參師曰那箇是你未生前面目月曰不識
0468a04: 師曰甚處得者個消息月曰打破虛空秤鎚跳出師
0468a05: 曰莫是你見處麼月曰見不可及師休去月再參師
0468a06: 問如何是諸佛出身處月曰石人夜半打鞦韆師曰
0468a07: 臨濟德山因什慣行棒喝月曰鞭牛上壁師打曰山
0468a08: 僧者一棒作麼生會月曰恩深似海深師可之。
0468a09: 貢元楚生何棟居士參師問何姓士曰姓何師曰台
0468a10: 號士曰楚生師曰居士吳人因什楚生士曰和尚莫
0468a11: 分別好師曰豈不聞雲月是同溪山各異士曰弟子
0468a12: 不恁麼道師曰汝試道看士曰盡大地是個自己巳何
0468a13: 同何異師曰只如毘嵐風起大地銷爍自己巳在甚麼
0468a14: 處士豁然便禮拜師拈棒擬打士搖手止曰不必師
0468a15: 曰汝向甚處著腳士曰盡大地總被吾師占卻了也
0468a16: 師曰居士在什處士便喝師肯之。
0468a17: 漢槎陳溯居士參師問今夜閻老與汝筭飯錢你如
0468a18: 何秪對士曰風吹片雪補梅花師又問如何是萬法
0468a19: 歸一士曰雞寒上樹師曰一歸何處士曰鴨寒下水
0468a20: 師曰辭舊迎新又作麼生士曰暮夜事繁明日拜視
0468a21: 和尚新禧師拈拄杖擲地曰露地白牛翻身去也士
0468a22: 禮拜師頷之。
0468a23: 清虛王羽士參問如何是西來密意師曰與我東土
0468a24: 不異士曰如何是和尚不異底意師拈杖便打士乃
0468a25: 點首唯然師曰汝見何道理便點首士曰水歸終到
0468a26: 海月落不離天師曰我幾乎喚汝作道流士禮拜師
0468a27: 可之。
0468a28: 秀才胡元一居士參師問既是漏盡阿羅漢因甚被
0468a29: 火燒卻士曰露師曰為什你眉毛卓豎士曰掬水月
0468a30: 在手弄花香滿衣師曰許你道一半士曰那一半請
0468b01: 和尚道師便打士曰赤心片片師頷之。
0468b02: 扶雲蕭居士參禮師問居士高姓士曰姓蕭師曰占
0468b03: 人一管簫吹散八千兵汝試吹看士展兩手曰又是
0468b04: 一場禍事師曰三十棒一棒也少不得士曰老和尚
0468b05: 棒頭太奢師曰幾乎喚你作俗人士曰和尚捺人向
0468b06: 坑子裏作麼師曰雁過長空影沉秋水士曰理長即
0468b07: 就師打曰逢人切忌錯舉士禮拜。
0468b08: 師因普韻法辭師曰馬祖一喝百丈為甚耳聾韻曰
0468b09: 和尚莫被人瞞好師曰百丈舉似黃檗黃檗為甚吐
0468b10: 舌韻曰遞相欺詐師曰如何是大機大用韻便喝師
0468b11: 曰者一喝是大機是大用韻曰山自高水自低師曰
0468b12: 漿水錢且置草鞋錢教誰還韻又喝師打曰霹靂送
0468b13: 飛騰韻禮拜師囑曰天乳汝師也。
0468b14: 師到吳門心莊讀雪陳居士舍問曰如何是居士修
0468b15: 證不無污染不得的士豎一指師曰藏身處沒蹤跡
0468b16: 為甚露出尾巴士曰沒蹤跡處不藏身方為好手師
0468b17: 打曰漏逗不少士曰卻被和尚看破。
0468b18: 僧參問如何是如來禪師曰三腳驢子弄蹄行曰如
0468b19: 何是祖師禪師曰八角磨盤空裏走曰謝師指示師
0468b20: 打曰承虛接響漢。
0468b21: 僧問世尊拈花迦葉微笑意旨如何師曰龍袖拂開
0468b22: 全體現象王回顧落花紅曰明什麼邊事師曰孤鶩
0468b23: 落霞長天秋水。
0468b24: 僧問如何是三類化身師曰汝會殺人麼曰我王庫
0468b25: 內無如是刀師打曰不是我同流。
0468b26: 僧問七佛之師為什出女子定不得師曰子房終不
0468b27: 貴封侯曰初地菩薩因什卻出得師曰疑殺天下人
0468b28: 曰大定等虛空如何有出有入師曰虛空裏會取曰
0468b29: 正恁麼時定耶非定耶師曰普僧一喝師曰出僧擬
0468b30: 議師曰墮。
0468c01: 僧問如何是不退之地師曰官憑文書私憑契約。
0468c02: 僧問離心意識參出聖凡路學畢竟參學個甚麼師
0468c03: 曰未跨獅子橋早喫三十棒曰婆心太切師曰知即
0468c04: 得僧便喝師曰惡發作麼僧擬議師直打出。
0468c05: 僧問如何是般若體師曰糞箕掃帚曰如何是般若
0468c06: 用師曰搬塼運瓦曰如何是體用雙彰師劈面一摑
0468c07: 僧曰沾恩有分師曰莫將鶴唳誤作鶯啼。
0468c08: 僧問如何是威音那畔事師曰泥牛踏碎鐵崑崙。
0468c09: 僧問如何是祖師西來意師曰戶外風敲竹曰明甚
0468c10: 麼邊事師曰庭前蝶舞花曰學人不會師曰桃李滿
0468c11: 園開僧無對師便打。
0468c12: 師看濟川老宿病濟曰正當八苦交煎如何得個安
0468c13: 閒法師曰饑餐熱鐵渴飲洋銅濟曰古人云病乃眾
0468c14: 生良藥病即是不病即是師曰分身兩處看濟曰藥
0468c15: 病兩忘時如何師曰頂門上更下一鍼。
0468c16: 師見天癡閱報恩經問曰那一句是報恩大意癡豎
0468c17: 起經本師曰莫空看也曰如何是報恩的意旨師便
0468c18: 打癡作禮師又打曰如何是報恩底意曰婆心太切
0468c19: 師曰逢人不得錯舉。
0468c20: 僧參作○相師曰九十六種你者是那一種僧豎一
0468c21: 指師以杖畫⊕相云者裏具殺活縱奪汝辯得出麼
0468c22: 曰和尚疑則別參師屈躬曰謝上座指示僧擬議師
0468c23: 曰莫道無疑好連棒打出。
0468c24: 師渡河次問士曰那裏來士直上覷師曰即今在什
0468c25: 麼處士直下覷師曰為甚飄墮羅剎鬼國士便喝師
0468c26: 曰驚天動地作麼士擬議師便掌。
0468c27: 僧問佛法大意如何體究師曰寒則普天寒曰畢竟
0468c28: 作麼生師曰熱則普天熱曰學人不會師曰春雨夏
0468c29: 日秋雲冬雪。
0468c30: 僧問如何是不動尊師曰卯生日戌生月。
0469a01: 師作務次僧問和尚用得一钁頭熟麼師鋤地不顧
0469a02: 曰和尚莫太勞麼師亦不顧曰太區區生師仍不顧
0469a03: 僧禮拜曰某甲罪過師掘土放僧背上曰諸方火葬
0469a04: 我者裏活埋。
0469a05: 僧問如何是正法眼師曰袈裟無邊。
0469a06: 僧問諸佛智慧從何門入師曰夜雨滴空階曰學人
0469a07: 聞時富貴因什見後貧窮師曰更嫌何事。
0469a08: 僧問無夢想見聞主人公在甚處師曰有利無利不
0469a09: 離行市。
0469a10: 僧問如何是異類中行師曰頭角崢嶸曰如何是清
0469a11: 淨比丘師曰步步著地曰誰得誰失師曰把手行不
0469a12: 得獨足上高臺曰向上事作麼生師曰相牽入火坑。
0469a13: 僧問如何是清淨法身師豎拂子曰如何是圓滿報
0469a14: 身師橫按拂子曰如何是千百億化身師揮拂子曰
0469a15: 三身中那身說法師擊拂子三下曰是照是用師便
0469a16: 打僧曰從今識得東風面萬紫千紅總是春師曰又
0469a17: 被風吹別調中。
0469a18: 僧問色身敗壞即不問如何是堅固法身師曰八臂
0469a19: 那吒撲帝鐘曰請師明示師曰石人推倒五須彌。
0469a20: 僧問如何是佛師曰獨足夜叉頭戴井。
0469a21: 僧問如何諸佛出身處師曰金華臘火腿嘉禾臭鴨
0469a22: 蛋僧曰東山水上行意旨如何師曰現錢買賣時價
0469a23: 不同僧擬議師便打。
0469a24: 像贊
0469a25: 觀音
0469a26: 隨緣赴感遍塵塵現像端嚴悲願深楊柳枝頭傾一
0469a27: 滴山河大地盡回春
0469a28: 達磨
0469a29: 廓然不識有淆訛覿面梁皇一著蹉不是抽身江半
0469a30: 葦如何少室萬年歌
0469b01: 金明介老人像贊
0469b02: 開爐韝於雙徑烹佛鎔祖建法幢於蠡湖罵雨呵風
0469b03: 把住要津衲僧乞命橫按莫邪波旬喪膽稜稜然如
0469b04: 千峰獨立蕩蕩乎使萬派朝宗有時與人脫皮換骨
0469b05: 有時為人吐膽傾心三十年不出戶限多少癡男女
0469b06: 被他換卻眼睛在門庭施設固是老漢若是光揚車
0469b07: 溪正脈主持濟北家聲要且未在何故自有雄上座
0469b08: 在
0469b09: 安化世高法兄贊
0469b10: 建法社於帝里道布寰中闡蠡湖之嫡旨化洽海表
0469b11: 拈白棒兮斷魔佛命根豁青眸兮啟王臣信敬挽頹
0469b12: 風於末運緇素同歸作叢林之標榜象龍雲從金明
0469b13: 門下傑稱吾兄大悲讚歎難述始終
0469b14: 牧公項大士贊
0469b15: 大哉者漢棄金吾之爵入佛祖之門博山集生莫敢
0469b16: 掠入其室杖人古南不能錯抑其鋒末後掀翻蠡湖
0469b17: 顯大機用就維摩室而說法無畏諸方老衲自遠趨
0469b18: 風不減龐公作略住世出世孰與儕同
0469b19: 題蛟門李法兄道影
0469b20: 森森浩氣逼晴空手捻輪珠沒始終儒釋總教同一
0469b21: 致維摩不二此流通
0469b22: 融涵耆宿贊
0469b23: 這員古德儀容越俗眉蒼貌古心無諂曲筆陣起蛟
0469b24: 龍舌尖搏繡虎一宗教於方衷融理事於空有建毘
0469b25: 盧之梵剎不勞長者插標啟蓮社之津梁大闡遠公
0469b26: 至教誦不輟口只是一部華嚴數不歇手難盡八
0469b27: 輪珠春風滿面兮俠骨超方德邵無涯兮汶水生香
0469b28: 致和中公法姪贊
0469b29: 偉哉宗師人天榜樣行臨濟喝拈德山棒作獅子吼
0469b30: 聲震裂佛祖肝膽用白拈手段掃闢衲僧伎倆豎大
0469c01: 悲千眼條令斬新湧車溪一滴道價日長念餘年往
0469c02: 來燕浙洙泗二六時力挽敗教頹綱諸方咸謂是當
0469c03: 世之龍象山僧卻道是今日之大仰
0469c04: 太虛律師贊
0469c05: 貌古形恢氣宇汪洋禪律並操一錫參方天目爐頭
0469c06: 曾酬米價愍忠堂內端稟戒香慨末法之秋晚曲施
0469c07: 方便念祖道之既墜別立封疆道風溥播德音孔彰
0469c08: 遐邇緇素皈仰無央宜乎足下兒孫敬禮常光
0469c09: 自贊
0469c10: 永寧天乳哺西堂請
0469c11: 樗材獨善闕修緣漱石枕流那計年骨梗惟能甘我
0469c12: 苦眼空端不受人憐袈裟半落珠難繫缽裏常閒龍
0469c13: 自眠卓地無錐貧也樂好將個事向君傳
0469c14: 甘露天惟德首座請
0469c15: 者個阿師迥絕異同心無半點塵埃一味扯西拽東
0469c16: 胸藏大千世界作事無始無終橫拈一條白棒撥轉
0469c17: 臨濟綱宗不惜兩片皮說盡苦空踢翻海岳誰知己巳
0469c18: 相見須知在別峰
0469c19: 法雲了心相後堂請
0469c20: 鈍叟生成倔僵從來不避怨謗短杖敲風打雨破笠
0469c21: 花街柳巷有時捨己巳從人有時當仁不讓有時陸地
0469c22: 行舟有時青天喫棒聞之富貴有餘見之貧窮可怕
0469c23: 十年三坐道場衲僧擬議便掌多謂不善答話每每
0469c24: 窮他伎倆自來灰頭土面半憨半癡且道是阿誰三
0469c25: 塔寺裏不識好惡的玅雲和尚
0469c26: 九蓮季彬質藏主請
0469c27: 心毒過砒礵口慈勝佛祖七尺烏藤打人要徹骨三
0469c28: 寸利舌罵人不肯休說底杜蠻禪誰是知音賣箇死
0469c29: 貓頭自不覺醜有時敲空作響有時喚馬作牛其實
0469c30: 全無伎倆卻與佛祖冤讎質知藏什來由把他描邈
0470a01: 供養冷地看來老不識羞雖是者等模樣切忌犯他
0470a02: 當頭
0470a03: 開元睦聞純書記請
0470a04: 看這鈍漢全無長處一味瞞頇陋巷為居曾向范蠡
0470a05: 湖頭將個秤錘要捻出汁被個沒意智的老凍儂暗
0470a06: 地裏覷破滿面慚惶不佳末後向吳越齊燕一笠一
0470a07: 杖自怡自悅任人呼牛呼馬看來有甚麼憑據
0470a08: 華藏惟一穎監院請
0470a09: 老阿獃不知羞短衣衲褲垢面灰頭辣棒打人不轉
0470a10: 手惡口罵人不肯休有時粧村村到底有時為人為
0470a11: 到頭走遍天下無物堪儔今日有個穎長老向者紙
0470a12: 上圖模也要燒香供他仔細思量不知曾與你何等
0470a13: 冤讎
0470a14: 昌化本光量後堂請
0470a15: 龜毛拂縛霧為雲兔角杖敲空成響作事顛三倒四
0470a16: 一味瞞頇莽鹵一條熱腸為人徹骨掃盡狂禪玄玅
0470a17: 不立呵罵叢林難共商量天人覷捕無路佛魔不敢
0470a18: 倚傍行藏特煞古怪一生遭人怨謗者等不合時宜
0470a19: 那堪挂向當陽分付本光長老莫學者個和尚
0470a20: 垂問
0470a21: 天無四壁地絕方隅向上一著為什不知。
0470a22: 行住坐臥常在其中試問諸人如何是其中的事。
0470a23: 佛身充滿於法界人人本具因甚有迷有悟。
0470a24: 人人盡有光明為甚洞山道好佛只是無光。
0470a25: 承言者喪滯句者迷為甚道不疑言句是為大病。
0470a26: 關津無阻四衢通達參學高人還要個護身符子作
0470a27: 麼。
0470a28: 病是眾生之良藥為甚要藥治病。
0470a29: 聯芳偈
0470a30: 天乳哺西堂
0470b01: 得心本無心得法原無法今付心法無處處皆通達
0470b02: 天癡善後堂
0470b03: 竹篦頻頻驗克家機前一箸莫週遮靈山嫡旨親擔
0470b04: 荷毒鼓聲中振爪牙
0470b05: 天惟德首座
0470b06: 花發皆從地果成自性天本源法如是心體亦秪然
0470b07: 天嶧修侍者
0470b08: 百千三昧當時收剎海無邊一步周不惜逢人拶險
0470b09: 句臨機施設顯宗猷
0470b10: 天鞏黌維那
0470b11: 一拶便通津不勞汗馬功魔佛都斬卻方可繼吾宗
0470b12: 了心相都寺
0470b13: 瞎卻正法眼露出破沙盆滿盛斯鴆毒展轉累兒孫
0470b14: 季彬質藏主
0470b15: 法法從心法無法亦無心契得無心法傳流沒古今
0470b16: 睦聞純書記
0470b17: 迢遙大道本如然水盡山窮及第還瞌睡虎能開正
0470b18: 眼乘風一躍動山川
0470b19: 惟一穎知藏
0470b20: 惟一無有二深達法源底是法無古今授受何窮已巳
0470b21: 哲印噩後堂
0470b22: 靈山拈枝花達磨道不識付君須自重花發無窮極
0470b23: 本光量西堂
0470b24: 沿流一句子無傳亦無止分付獅子兒哮吼聲不已巳
0470b25: 濁空貞首座
0470b26: 燕山踏碎罷南參大用臨時絕正偏拈起布毛空界
0470b27: 裂等閒一喝透三三
0470b28: 天屋福知客
0470b29: 一棒一條痕爆爆論實事至理不在言克振吾宗旨
0470b30: 斯要燈維那
0470c01: 窟中獅子吼虛空頂迸裂滅卻少林宗無傳亦無得
0470c02: 天信祥監院
0470c03: 靈山正法眼傳流古到今我亦持授汝塵剎總春生
0470c04: 澹月海菴主
0470c05: 獅子一滴乳驢乳都迸散拈來無少剩匝地無邊畔
0470c06: 王復樸鍊師
0470c07: 釋道名殊事業本同古今一矣誰分西東咄一腳踏
0470c08: 翻空劫底三更昨夜日輪紅
0470c09: 貢元楚生何棟居士
0470c10: 問道曇軒夏半殘薰風吹徹得心安連旬雨滴虛空
0470c11: 破底事渠今已巳豁然
0470c12: 漢槎陳溯居士
0470c13: 佛祖心燈照不偏燈燈遞互古今傳真源一貫無緇
0470c14: 素個事從來不自瞞
0470c15: 文學胡元一
0470c16: 靈山正法眼傳持無緇素斯心法亦爾光弘濟北後
