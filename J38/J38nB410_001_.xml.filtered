0315a01: 蓮峰和尚語錄序
0315a02: 泰山之脈出崑崙黃河之源從天
0315a03: 上。故天下言山之高者必曰泰山，
0315a04: 言水之大者必曰黃河，以其脈長
0315a05: 而源遠也。然舍泰山黃河而未足
0315a06: 以言山水之高大者明矣。使山必
0315a07: 如泰山而後可言山，水必如黃河
0315a08: 而後可言水，其為山水者，不亦難
0315a09: 乎。或有割泰山之脈而突兀為山，
0315a10: 分黃河之源而波瀾為水，即可謂
0315a11: 真山水，名天下傳後世者無疑矣。
0315a12: 蓮峰和尚幼入沙門，得法最早，開
0315a13: 吾備氣運之先，操履端正，機用縱
0315a14: 橫，不愧為明發之子、天童徑山之
0315a15: 孫，可謂能分割泰山黃河而自成
0315a16: 一山一水之奇，脈長而源遠也。二
0315a17: 十年來數踞雄剎，振臨濟宗旨，壺
0315a18: 蘭為之增色。近退居雲峰，於破故
0315b01: 紙堆中爛葛藤叢裏簡點出來，自
0315b02: 生光焰，斯其精光之不可磨滅者
0315b03: 歟？猶之迅雷閃電震發虛空，凡有
0315b04: 耳有目者莫不聞之見之。夫聞者
0315b05: 既聞矣，見者既見矣，諒必知其可
0315b06: 以名天下、可以傳後世，是之為至
0315b07: 公之聞見也。然聞見而出於至公，
0315b08: 則余之所言亦公言也，敢阿其所
0315b09: 好也哉？
0315b10: 丙午臘月望日同門法弟超裴
0315b11: 書于養苔山房
0315b12: 
0315b13: 
0315b14: 
0315b15: 
0315b16: 
0315b17: 
0315b18: 
0315c01: 序
0315c02: 
0315c03: 
0315c04: 
0315c05: 
0315c06: 
0315c07: 
0315c08: 
0315c09: 
0315c10: 
0315c11: 
0315c12: 
0315c13: 
0315c14: 
0315c15: 
0315c16: 
0315c17: 
0315c18: 
0316a01: 
0316a02: 
0316a03: 
0316a04: 
0316a05: 
0316a06: 
0316a07: 
0316a08: 
0316a09: 
0316a10: 
0316a11: 
0316a12: 
0316a13: 
0316a14: 
0316a15: 
0316a16: 
0316a17: 
0316a18: 
0316b01: 
0316b02: 
0316b03: 
0316b04: 
0316b05: 
0316b06: 
0316b07: 原書闕
0316b08: 
0316b09: 
0316b10: 
0316b11: 
0316b12: 
0316b13: 蓮峰禪師語錄目錄
0316b14: 序文
0316b15: 卷第一
0316b16: 福建興化孤山禪寺語錄
0316b17: 興化九座山興國禪寺語錄
0316b18: 卷第二
0316b19: 興化報恩禪寺語錄
0316b20: 卷第三
0316b21: 興化龍華萬壽禪寺語錄
0316b22: 興化蘆山通天禪寺語錄
0316c01: 興化獅山西明禪寺語錄
0316c02: 卷第四
0316c03: 小參
0316c04: 卷第五
0316c05: 示眾
0316c06: 拈古
0316c07: 頌古
0316c08: 代古
0316c09: 卷第六
0316c10: 入室
0316c11: 機緣
0316c12: 法語
0316c13: 讚自題
0316c14: 卷第七
0316c15: 序歌
0316c16: 傳行實
0316c17: 啟引
0316c18: 辭銘
0316c19: 佛事
0316c20: 卷第八
0316c21: 文偈
0316c22: 雜詠上
0316c23: 卷第九
0316c24: 雜詠中
0316c25: 卷第十
0316c26: 雜詠下有序
0316c27: 
0316c28: 
0316c29: 
0316c30: 蓮峰禪師語錄目錄終
0317a01: 蓮峰禪師語錄卷之一
0317a02: 嗣法門人性深等編
0317a03: 福建興化孤山禪寺語錄
0317a04: 順治十年癸巳二月念八日，師在興化府隱高寺受
0317a05: 本府莆田縣孤山寺監院慧聞等請至。
0317a06: 山門云：船來陸來，總須親到一番始得。秪如入門一
0317a07: 句，作麼生道，遂策杖而進。
0317a08: 佛殿云：三世諸佛猶是素上座兒孫，畢竟與伊如何
0317a09: 相見？大展三拜云：不可放過。
0317a10: 伽藍堂云：神功叵測，呵護叢林兜樓一片，從古至今。
0317a11: 祖師堂云：將謂列代祖師出世度生，誰知盡日向香
0317a12: 煙裏打瞌睡，遂舉香云「祖師」，祖師惺惺著。
0317a13: 方丈云：汾陽門下有西河獅子當軒據坐，但有來者，
0317a14: 即便咬殺。遠祖恁麼道：方丈前草深一丈，孤山門下
0317a15: 不作這般去就，但有來者，令其覿面相見。眾拜，師云：
0317a16: 逢逄人切莫錯舉。遂據坐。
0317a17: 當日眾請上堂陞座拈香，云：此一瓣香，煙浮震旦，價
0317a18: 重娑婆，爇向爐中，端為祝延
0317a19: 今上皇帝聖壽萬歲萬萬歲，恭願堯舜之風永扇，成
0317a20: 康之世長存，路不拾遺，民沾至化。此一瓣香，國家梁
0317a21: 棟，黎庶雲霓，奉為文武寀寮郡邑尊官暨諸檀那外
0317a22: 護，伏願維持赤子征途，聞五之謠，忻慕宗風，悟道
0317a23: 說溪山之偈。此一瓣香，得意難言，知恩有地，久默斯
0317a24: 要，不務速說，最初拈出，奉為浙江嘉興府海鹽縣金
0317a25: 粟山廣慧堂上傳臨濟正宗第三十二世本師百癡
0317a26: 元大和尚，用酬法乳之恩。遂斂歛衣就座。維那白椎云：
0317a27: 法筵龍象，眾當觀第一義。師云：第一義諦不容擬議，
0317a28: 放開一線，許汝商量，還有商量者麼？僧問：佛為眾生，
0317a29: 出現於世，和尚出世亦為度生，眾生未度時如何？師
0317a30: 云：眼橫鼻直。進云：眾生已巳度時如何？師云：鼻直眼橫。
0317b01: 進云：眾生度盡時如何？師云：一場。居士問：萬佛
0317b02: 場中，即不問臨濟宗風，事若何？師云：一棒一條痕，一
0317b03: 掌一握血。進云：天上有星皆拱北，人間無水不朝東。
0317b04: 師云：讚嘆則不無，乃云法幢未建，人人立地頂天，法
0317b05: 鼓未鳴，處處青山綠水。及乎鳴法鼓、豎法幢，又是一
0317b06: 腔曲調，行滹沱正令，開摩竭門庭，有實有權，毋固毋
0317b07: 必，或時逆水撐舟，或時循途守轍，或聲色堆頭，尋群
0317b08: 逐隊，或清淨地上高臥橫眠。入門者須登階級，登階
0317b09: 級者須入堂奧，一入堂奧，左之右之，處處逢逄原，自然
0317b10: 不落階級，自然透徹。門庭已巳徹者不在斯限，未徹者
0317b11: 切須徹去，若不徹去，不被聲色所埋，必被清淨所困，
0317b12: 似個徐六擔板。更有一事須善護持，直待孤山微笑，
0317b13: 即向汝道。維那結椎云：諦觀法王法，法王法如是。師
0317b14: 便下座。
0317b15: 林明悌祝壽請上堂問：叫不應山，即不問，如何是無
0317b16: 陰陽地？師云：春來也，發花。進云：還有方便麼？師打云：
0317b17: 與汝方便了也。乃云：真參實，究別無玅訣，只要悟得
0317b18: 本命元辰。若悟得本命元辰，便頓超限量，迥脫根塵，
0317b19: 四相不相關，五衰拋度外，如出籠之鶴，脫網之鱗，日
0317b20: 月星辰亦如是，山河大地亦如是，山僧拄杖子亦如
0317b21: 是。茲因居士久植德本，正信吾宗，欲其慈闈同悟本
0317b22: 命元辰，請為嵩祝山僧抖擻枯腸、無甚鉤章棘句，只
0317b23: 就日月星辰山河大地及拄杖子本命元辰合祝一
0317b24: 人之壽，令其同日月星辰之光明，山河大地之永固，
0317b25: 同拄杖子之矍鑠，雖然，莫教撞著彌勒，呵呵，恐笑倒，
0317b26: 濁世勞勞誰不老，正信勝餐王母桃，祗園不種安期
0317b27: 棗阿，呵呵，下座。
0317b28: 薦覺予禪德請上堂問：赤肉無依，髑髏火葬，畢竟向
0317b29: 何處安身立命？師便打進云：恁麼則不涉根塵超色
0317b30: 相，十方世界現全身。師云：死漢。進云：如何是活漢？師
0317c01: 又打，乃云：爐香燕坐柏庭前，淡蕩風輕花柳鮮，聞道
0317c02: 鐵牛鑽入海，令人蹙額嘆蒼天，每相憶，最心堅，矢志
0317c03: 遍參尊宿，打失鼻孔半邊，于今水流雲散，湄山依舊，
0317c04: 儼然復舉。僧問：長沙云：南泉遷化向什麼處去？沙云：
0317c05: 東家作驢，西家作馬。僧云：意旨如何？沙云：要騎便騎，
0317c06: 要下便下。師云：大小長沙疑殺天下人，今日若有問
0317c07: 覺予禪德遷化向什麼處去，秪向他道天上人間留
0317c08: 不住，玅高山頂播風雷，且道古今還有差別也無？久
0317c09: 立眾慈，伏惟珍重。
0317c10: 陳明元等請上堂，僧問：長慶坐破七個蒲團，今日有
0317c11: 個不坐底，還見麼？師云：鈍置殺人。僧喝，師便打。僧推
0317c12: 禪床，師連棒打退，乃云：參禪上士迥脫尋常，鐵額銅
0317c13: 頭，頂天立地，巨靈撼而不動，毒鼓檛而不聞，不與千
0317c14: 聖同途，不與三賢共住，進一步山崩地裂，退一步雨
0317c15: 暗雲愁，有時向毘盧頂上敲骨取髓，有時向山僧
0317c16: 腳跟下剜肉吹毛，不顧危亡，單刀直入，方成個瞎驢，
0317c17: 種草倘有人聞，恁麼道便掩耳而去，三十棒賞他，其
0317c18: 或未然，必須克勤修證，將多年鐵酸餡咬嚼一番，日
0317c19: 久月深，定慧充足，一聞千悟，頭頭物物，盡是自家底，
0317c20: 要提起便提起，要放下便放下，受用現成，莫可窮極。
0317c21: 猶未可掛放參牌。初學久參，各宜更進一步，且如何
0317c22: 進步處，和煦春風纔入室，炎威又漸逼人來，下座。
0317c23: 上堂問：如何是奪人不奪境？師云：針峰壓倒阿修羅，
0317c24: 進云：如何是奪境不奪人？師云：蟻口吞乾大海水。進
0317c25: 云：如何是人境俱不奪？師云：一片月生海，幾家人上
0317c26: 樓。進云：如何是人境兩俱奪？師云：愁人莫向愁人說，
0317c27: 說向愁人愁殺人。進云：向上還有事也無？師云：一串
0317c28: 穿卻，乃云風動旛動，那堪共語；船來陸來，且居門外。
0317c29: 洞山麻三觔葛藤不少，臨濟乾屎橛臭氣逼人，趙州
0317c30: 喫茶打濕唇嘴，雲門胡餅膨脹肚皮，鐵釘飯，木楂羹
0318a01: 梗殺西天老比丘。金剛圈，栗棘蓬，嚇退東土沙彌子。
0318a02: 總不恁麼，似覺家風冷淡，且二六時中如何得應用
0318a03: 無虧去。良久云：一白缽盂兩度濕，調羹須具調人心。
0318a04: 王氏陳氏薦夫請上堂。綱常，道之基；慈悲，法之雨雪。
0318a05: 志守深閨，戒定息繁暑，恬坐一爐香，乾坤闊如許，請
0318a06: 余轉法輪，正法無可語，超彼故良人，善處得居處，不
0318a07: 圖生梵天，亦不作靈圉，蓮花國土中，菩薩為伴侶，一
0318a08: 念已巳頓超，況對天人舉，樂土本現前，不隔一端緒，閨
0318a09: 闈亦可修晝夜速進取生滅兩重關誰是關中主悟
0318a10: 得本來人非他亦非汝同生樂土中長沾佛法乳諸
0318a11: 佛同授記余門雙信女山僧無說說竟諸公無聞聞
0318a12: 竟死者無超超竟生者無度度竟且修因結果一句
0318a13: 作麼生道良久云一超直入如來地腳踏蓮花步步
0318a14: 生下座。
0318a15: 佛誕上堂問未出母胎度人已巳畢和尚儼然將何指
0318a16: 示師云天無私蓋地無私載進云世尊出世度盡眷
0318a17: 屬和尚出世眷屬還度盡否師云明眼人難瞞進云
0318a18: 家裏人說家裏話如何是家裏話師云金鍾敲動一
0318a19: 天星乃云生本無生無不生指天指地最分明藍園
0318a20: 一段風流事要假兒孫腳下行豎拂子云釋迦生也
0318a21: 大眾還見麼便下座。
0318a22: 浴佛信士林明鑑等請上堂舉遵布衲浴佛次藥山
0318a23: 云這個從你浴還浴得那個麼遵云把將那個來山
0318a24: 便休長慶聞云邪法難扶師云藥山布衲大似把手
0318a25: 上高山同行不同步今日因時及節為他拈出也要
0318a26: 此話大行遵布衲浴佛同出一隻手山云這個從汝
0318a27: 浴還浴得那個麼落草尋人遵云把將那個來貧兒
0318a28: 索舊債山乃休不入虎穴爭得虎子慶云邪法難扶
0318a29: 人平不語水平不流好將藥山布衲縛作一束拋向
0318a30: 香水海裏蕩滌得乾淨淨地免致貽累後人向這個
0318b01: 那個裏分疏不下何故天上天下惟吾獨尊。
0318b02: 信官藥齋林公請上堂向上一路千聖不傳秪要大
0318b03: 丈夫自信自悟自肯承當掃除見解剿絕廉纖融會
0318b04: 精粗貫通表裏德山棒臨濟喝雪峰輥毬禾山打鼓
0318b05: 裴相國舞笏黃庭堅聞香看諸古人顯發全體大用
0318b06: 何等直捷山僧既作他家種草脫他印子不得所以
0318b07: 要人人剿絕廉纖發揮玅用言言合轍滴滴朝宗同
0318b08: 遊不二之門共助無為之治豎拂子云若向這裏見
0318b09: 去又隔青嶂千重白雲萬里何故分明月在梅梢上
0318b10: 看到梅梢早已巳遲。
0318b11: 上堂僧問人間四月春光盡孤山寺裏花正開長恨
0318b12: 春歸無覓處誰知轉向此中來如何是來的消息師
0318b13: 云薰風生殿閣遍界發微涼進云春夏秋冬隨變改
0318b14: 若能轉物即如來畢竟作麼生轉師畫圓相進云自
0318b15: 是不歸歸便得五湖煙景有誰爭師云腳跟下泥深
0318b16: 三尺乃云薰風拂拂度南枝黃鳥呢喃纖柳絲花下
0318b17: 人傳春欲去春光畢竟向何之實不去謾猜疑墻角
0318b18: 海棠猶灼灼籬邊筍蕨正新肥去實去怎留伊池內
0318b19: 碧荷爭出水林泉漸爾長炎威住不住幾回醉卻傷
0318b20: 春客去不去杜宇聲聲月下催催任催意何為途路
0318b21: 雖然樂到底不如歸若知歸也天地同根萬物一體
0318b22: 青年皓首不減不增白社紅塵無彼無此我生列列
0318b23: 立階除莫被光陰兩序使還有使得光陰者麼閒烹
0318b24: 雪茗空塵夢談笑花軒作主人靠拄杖下座。
0318b25: 省覲福嚴師翁費老和尚命秉拂上堂僧問昔日優
0318b26: 填王造旃檀像世尊下忉利天其像出迎此意如何
0318b27: 師云巍巍堂堂進云世尊三喚三應云無為真佛實
0318b28: 在吾身未審在那個身師云煒煒煌煌進云秪如寶
0318b29: 像開光人天瞻仰還解說法也無師云信心成古佛
0318b30: 甘雨潤枯苗進云若將耳聽終難會眼處聞聲方始
0318c01: 奇師云不是苦心人不知進云作家作家師云不勞
0318c02: 讚嘆乃云古路三千度翠雲抱慚膜拜老慈尊去來
0318c03: 盡是兒孫事祖父從來不出門豎拂子云諸大德於
0318c04: 此見得祖翁如夔如鳳無黨無偏昔向金粟峰頭呵
0318c05: 佛罵祖今踞語溪渡口滌聖陶凡粟棘蓬金剛圈拈
0318c06: 作尋常茶飯南斗七北斗八逢人徹底掀翻肅振頹
0318c07: 綱何殊臘月蓮花剪除異見誠乃法門甘露處動地
0318c08: 驚天之際如清風明月之中魔外寒心英賢拱手此
0318c09: 蓋乘願力而來作清涼大樹覆蔭人天若以一機一
0318c10: 境一棒一喝謂覷見祖翁似向大海拾一浮漚大地
0318c11: 得一撮土不肖昔曾瞻依座下特申省覲之忱幸蒙
0318c12: 老和尚垂慈令兩序大德降尊就卑命陞猊座不肖
0318c13: 自慚才德俱虧機用弗足再三辭而不免秪得借老
0318c14: 和尚大光明助演實相義秪如實相義作麼生演遮
0318c15: 那應現遍風塵萬福莊嚴淨法身正眼當陽光突出
0318c16: 嬴於夜半睹明星久立眾慈伏惟珍重。
0318c17: 慈光寺請上堂達磨西來意迢迢怎舉揚松直與棘
0318c18: 曲鳧短而鶴長龍歸四海靜春老百花香幾多蹉過
0318c19: 者叉手問空王誰知未舉棹文彩已巳全彰于今委悉
0318c20: 去何處不慈光復舉尼玅總參大慧慧云古人不出
0318c21: 方丈因甚卻到庄上喫油餈總云和尚放玅總過玅
0318c22: 總方敢通個消息慧云我放你過你試道看總云玅
0318c23: 總亦放和尚過慧云爭柰油餈何總一喝便出師云
0318c24: 大慧拈出殘羹餿飯將玅總作鬼神祭賽總若不是
0318c25: 飽參衲子幾被油餈塞卻茲山僧把火助熱諸人切
0318c26: 忌面門著灸頌云長蛇陣勢列重重鐵騎單鎗挫戰
0318c27: 鋒若不疆場施敵手焉知大海有真龍今日這裏有
0318c28: 真龍麼喝一喝下座。
0318c29: 請上堂信根難具信心難生信門難入信道難行信
0318c30: 道一行南北東西四維上下隨緣放曠任性逍遙信
0319a01: 門一入頓超階級豁達六窗行住坐臥常在其中信
0319a02: 根一具敷榮蓋天枝葉培植駕海樑材信心一生放
0319a03: 下屠刀立地成佛茲潘信士廣修淨供請轉法輪不
0319a04: 為自求如同本得山僧無可回施惟祖翁一片信地
0319a05: 對人天盡情授受令其向信地上長養信心長培信
0319a06: 根長住信門長行信道畫相云還見麼不用契券
0319a07: 自當保任界至分明切莫錯認下座。
0319a08: 上堂云大道直如弦大機疾如箭不動一毫端千化
0319a09: 與萬變本無利鈍人秪要當機薦杲日懸空薰風樸
0319a10: 面程路迢迢不隔條線枝頭鳥語兩三聲錯落飛花
0319a11: 紅片片復舉梵志以梧桐花獻佛佛喚僊人志應諾
0319a12: 佛云放下著志放下左手花佛云放下著志放下右
0319a13: 手花佛云放下著志云我今兩手皆空更放個什麼
0319a14: 佛云吾非教汝放捨其花你當放捨外六塵內六根
0319a15: 中六識乃至無可捨處是你免生死處志於言下悟
0319a16: 無生忍師云世尊得人一牛還人一馬梵志抱璞求
0319a17: 榮一場富貴特為頌出重重放下沒纖塵鬧市范丹
0319a18: 徹骨貧明月一輪琴一操高低彈動隔墻人下座。
0319a19: 祝東林師翁壽上堂展起袈裟覆天手培松柏梃
0319a20: 蒼然逢逄人問壽高多少行腳趙州老四年踏得祖翁
0319a21: 田地著巖阿石虎花兒眼慚愧後生忙不輟街頭猶
0319a22: 乞草鞋錢殊不知我祖翁壽量別一乾坤不屬變不
0319a23: 屬遷仰之彌高鑽之彌堅彌勒不後威音不前亙古
0319a24: 今而不昧歷浩劫以長存不肖恁麼指注也是起模
0319a25: 畫樣千聞不如一見若見得徹因齋慶讚竟且慶讚
0319a26: 一句作麼生道灑雨摩風渾不改擎天屹地一蓮山。
0319a27: 上堂問鳳凰池上客特地集孤山三通法鼓震冗夢
0319a28: 尚未刪如何是冗夢未刪師云手執夜明符幾個知
0319a29: 天曉進云喝散白雲千萬里數聲鳥語噪天明師云
0319a30: 莫瞌睡乃云有佛處不得住金猿絆倒懸崖樹無佛
0319b01: 處急走過簷前蜘網風吹破騰身透脫兩重關十字
0319b02: 街頭賣滯貨拍案左右云這一個那一個不是東土
0319b03: 神光亦非西天達磨釋迦彌勒猶是他奴六臂三頭
0319b04: 無處尋討莫尋討日上珊瑚光杲杲復舉法眼問修
0319b05: 山王云毫釐有差天地懸隔作麼生會主云毫釐有
0319b06: 差天地懸隔眼云恁麼會又爭得主云和尚如何眼
0319b07: 云毫釐有差天地懸隔主便作禮師云法眼具抽釘
0319b08: 拔楔之手山主失傾湫倒嶽之機若不金針挑剔幾
0319b09: 乎病卻法眼頌云碧雲眷戀碧峰巔千里鳥騅也著
0319b10: 鞭翡翠踏翻荷葉雨鷺鶿衝破竹林煙下座。
0319b11: 陳明開等請上堂問端陽佳節即不問五家宗旨請
0319b12: 師宣如何是臨濟宗師云驚天動地進云如何是曹
0319b13: 洞宗師云帶水拖泥進云如何是溈仰宗師云日月
0319b14: 齊明進云如何是雲門宗師云鐵騎踏破萬重關進
0319b15: 云如何是法眼宗師云六耳同謀進云五家宗乘蒙
0319b16: 師指和尚門庭事如何師云放你一棒進云棒下無
0319b17: 生忍臨機不見宗師云還要喫棒乃云昨日說今日
0319b18: 說黃面老兒何太切山色無非淨法身溪聲原是廣
0319b19: 長舌日面佛月面佛大地圓明是何物雖然爍破四
0319b20: 禪天也是金毛戀兔窟如來禪祖師禪拈來不值半
0319b21: 文錢巨靈抬手無多子劈破華山作鬲邊根本智差
0319b22: 別智觀音原來是寶誌翻身踏著上頭關勝卻牟尼
0319b23: 親授記這四偈有一偈如金剛王寶劍有一偈如踞
0319b24: 地獅子有一偈如探竿影草有一偈不作一偈用有
0319b25: 權有實有照有用有殺有活有縱有奪若倜儻分明
0319b26: 錦標子當堂分付倘停囚長智撥轉畫艎歸去也任
0319b27: 他鼇鼓響喧天便下座。
0319b28: 端午上堂諸兄弟時節到來慎莫蹉過一年三百六
0319b29: 十日無如此日吉一日十二時無如此時好凡我衲
0319b30: 僧家豁然大悟猶如日麗中天暗室覆盆無所不照
0319c01: 溪花澗草悉放光明暑霧濃雲羅籠不得邪氛毒氣
0319c02: 侵昧無門直得蝦蟆蚯蚓飲氣吞聲跛鱉盲龜驚心
0319c03: 喪膽困龍悟此而傾湫倒嶽遊人悟此而撥棹還家
0319c04: 山僧恁麼舉揚猶足畫蛇添足曲為今時且不涉勝
0319c05: 負一句作麼生道踏得故家山地穩笑他門外競頭
0319c06: 爭下座。
0319c07: 永豐寺保禾請上堂問馬祖一喝百丈耳聾三日意
0319c08: 旨如何師云驚天動地進云某甲則不然師云你作
0319c09: 麼生進云時時得聞玅法師云更參三十年乃云朝
0319c10: 來叉手立門前萬頃嘉禾映碧天雨露若教無失候
0319c11: 凶年自是轉豐年莖莖熟粒粒圓相逢逄夾路商量者
0319c12: 剛道于今不值錢珍重大家須護惜田犁依舊未辭
0319c13: 肩畫○相云乾坤以此化育人世國家以此膏澤寰
0319c14: 區黎民以此安身樂業龍鱗以此致雨興雲且道衲
0319c15: 僧以此作個什麼豎拂子云拈起千觔金粟柄敲磚
0319c16: 賡唱永豐歌下座。
0319c17: 寺鄰諸信士請上堂近水知魚性近僧知佛性近山
0319c18: 識鳥音近寺識法音法音既識即僧即俗何聖何凡
0319c19: 一水橫門共度橋于樹下孤山背屋同種圃於雲阿
0319c20: 善財之草盈堤靈雲之桃載野砍香巖之竹舟棹華
0319c21: 亭驅溈山之牛田耕百丈教兒讀仲尼之史刈禾肩
0319c22: 大仰之鍬一一露自性生涯一一現衲僧玅用蓋因
0319c23: 不達本源自生殊別致毫釐有差天地懸隔秪如建
0319c24: 家立業則固是鼓腹高歌渾忘化育一句又作麼生
0319c25: 道野老不知堯舜力啣杯共話古皇前下座。
0319c26: 珠林菴請上堂寸絲不掛雪峰勘破玄機公案掀翻
0319c27: 大慧熱瞞玅總臺山問婆子過客還稀俱胝悟指頭
0319c28: 感恩不淺此皆上古之世佛法昌隆自證自了底如
0319c29: 麻似粟至於播楊大教底亦代不乏人今菴主率眾
0319c30: 來叩孤山欲倣古人模範須是二六時中向語默動
0320a01: 靜行住坐臥處自窮自究畢竟是個什麼一口布袋
0320a02: 裏捉著老鴉試看還有雌雄相可得也無珍重。
0320a03: 信官季蘆余公請上堂佛身充滿遍河沙至聖從來
0320a04: 共一家鼻祖渡蘆無剩語五千餘卷等空花若悟得
0320a05: 總是空花或說有道無亦得或出塵入剎亦得或現
0320a06: 比丘身亦得或現宰官身亦得秪如宰官身已巳現宰
0320a07: 官法作麼生說永佩金魚昌蘆嶠長懸玉帶鎮通天
0320a08: 逍遙梅柳外吟詠竹林邊風凜凜澤綿綿李翱參見
0320a09: 藥山處雲在青天水在瓶復舉昔一居士問大慧云
0320a10: 天命之謂性率性之謂道修道之謂教意旨如何慧
0320a11: 云天命之謂性即清淨法身率性之謂道即圓滿報
0320a12: 身修道之謂教即千百億化身士默有所契師云世
0320a13: 出世間兩個至人鼻孔被大慧一串穿卻直至于今
0320a14: 分析不得今特舉似居士諒亦有契且默契一句作
0320a15: 麼生道橫按拄杖云不須玅指頻頻撥已巳發先天太
0320a16: 古音下座。
0320a17: 圓期上堂大人具大見大智得大用大用現前不存
0320a18: 軌則結也得解也得收也得放也得利世利人也得
0320a19: 超生拔死也得利世利人南山頂上培松檜超生拔
0320a20: 死蓮花國裏吐蓮花收也銅頭鐵額飲氣吞聲放也
0320a21: 高低互應敲唱雙行結也布袋裏老鴉雖活如斃解
0320a22: 也孤雲野鶴任意高飛恁麼也得不恁麼也得恁麼
0320a23: 不恁麼總得透脫範圍騎聲蓋色雖然不是家嘗淡
0320a24: 茶也堪待客豈不見臨濟松趙州柏蒼蒼列立山門
0320a25: 前永與後人為標格復云素上座久居草舍冷度清
0320a26: 光今春被諸兄弟鞭挽將來向荒草場中拖泥帶水
0320a27: 連累扶犁扛耙者亦渾身汗出雖然水草具足未免
0320a28: 神力勞疲茲當田熟禾香功圓事就拽斷爛貫索東
0320a29: 觸西觸去還有追蹤覓跡者麼豎拂子云謾言蹄角
0320a30: 無堪寄自有山翁管帶伊下座。
0320b01: 順治十三年丙申十月十一日師寓本府僊遊縣九
0320b02: 座山太平興國禪寺受耆舊智鏡華嚴公等請至。
0320b03: 佛殿云巍巍踞坐獨稱尊大地山河一口吞踏著個
0320b04: 中無佛祖方知腳下有兒孫個中既無佛祖何作這
0320b05: 般去就展坐具云正要大家知進。
0320b06: 方丈云生擒猛虎活捉獰龍瞎驢活計盡在其中且
0320b07: 道以何為驗喝一喝便據坐。
0320b08: 當日眾請上堂至法座前拈帖云即此簡章輕如毛
0320b09: 羽重若丘山雖向胸襟中流出必須對眾舉揚宣畢
0320b10: 師指座云大無私蓋地無私載歷代老古錐向此處
0320b11: 償債秖如新長老又且如何有條扳條陞座拈香云
0320b12: 此一瓣香光超日月德壯山河爇向爐中端為祝延
0320b13: 今上皇帝萬歲萬萬歲伏願端拱無為野老不歌堯
0320b14: 舜力遐邇有賴國人長頌靈臺篇此一瓣香廟堂瑚
0320b15: 璉泉石鳳凰爇向爐中奉為本府本縣寀寮尊官本
0320b16: 山開創先和尚暨諸護法耆舊伏願沐不次之深恩
0320b17: 趨心玅道振中興之正脈毘贊叢林此一瓣香水盡
0320b18: 山窮頭端尾正心不負人面無慚色第二回拈出爇
0320b19: 向爐中奉為現住江南松江府華亭縣明發禪院傳
0320b20: 臨濟正宗第三十二世百癡元大和尚用酬法乳之
0320b21: 恩遂斂歛衣就座上首白椎竟問荅不錄師云法幢建
0320b22: 立待何人水到渠成萬象新珍重蟠桃休嚼破現前
0320b23: 已巳露舊時仁舊仁既露難瞞具眼法幢建立貴在同
0320b24: 條況流水高山時時現衲僧巴鼻光風霽月處處是
0320b25: 古佛門庭一語一默本地光明顯赫一草一木當人
0320b26: 受用無虧於此挨拶得入始信古人勞心苦骨處豈
0320b27: 不見正覺禪師移溪伏蟒創此洪基列朝宗匠拽杷
0320b28: 牽犁洞諸正眼秪如應承鼎命則固是克振先聲又
0320b29: 作麼生道卓拄杖云大家伸出拔山手撥轉如來正
0320b30: 法輪上首結椎師下座。
0320c01: 元旦立兩序上堂問祝聖報恩今已巳曉新年佛法又
0320c02: 作麼生師云燈籠與露柱和南石女共木人撫掌進
0320c03: 云春光傳信早大地盡生輝師云卻許闍黎道一半
0320c04: 僧禮退師一喝乃云日麗風熙宇宙清萬山霜雪變
0320c05: 溪聲梅花昨夜通消息瑞氣騰騰繞太平呈拄杖云
0320c06: 還見太平主人麼若也見得巍巍堂堂無二無別乾
0320c07: 坤未闢之先與太虛同壽朕兆纔分之後乃率土皆
0320c08: 臣草木林泉同沾雨露羽毛鱗甲共沐恩仁喚作深
0320c09: 山中老僧又是鬧市頭天子喚作鬧市頭天子又是
0320c10: 深山中老僧若也不見元正啟祚萬物咸新有無佛
0320c11: 法雙拈卻郤又手橋頭揖聖人後云巢居穴處未盡良
0320c12: 謀領眾匡徒難藏醜態藥山就牛欄說法道傳千古
0320c13: 法昌搬羅漢開爐聲蓋諸方所以眾不在三千五百
0320c14: 亦不論初學久修只要人人展摶天之翅個個作駕
0320c15: 海之梁整頓腳跟輝揚化日且重新條令一句作麼
0320c16: 生道東君如有意吹入我門來下座。
0320c17: 上元上堂此夜一輪滿笙歌沸綵樓可憐燈明佛無
0320c18: 處可埋頭莫埋頭魔宮虎穴一任橫衝直撞柳巷花
0320c19: 街何妨醉舞娛遊模樣粧來個個如獅如象皮毛脫
0320c20: 落依然非馬非牛惘憧底向鑼鼓邊自管瞌睡俊俏
0320c21: 底就光影裏賣弄風流休休休舉頭天外看誰是我
0320c22: 同儔。
0320c23: 誕日上堂僧問沙盆已巳破還藉眾扶否師云天高群
0320c24: 象正海闊百川朝進云恁麼則青山依舊也師云聽
0320c25: 事不真喚鐘作甕進云今朝師壽正逢逄聖誕如何是
0320c26: 慶讚一句師云天地同根萬物一體乃云孤峰兀坐
0320c27: 嘴盧都搜索胸中一物無即此一條窮性命三千諸
0320c28: 佛不如吾何故在諸佛有玄有玅有始有終在凡夫
0320c29: 有愛有憎有優有劣山僧門下二邊不立中道不居
0320c30: 孤迥迥峭巍巍名模不得拔仰無由雲門於拶足悟
0321a01: 此俱胝於豎指悟此香嚴於擊竹悟此山僧於唇皮
0321a02: 播此大眾於意識卜此倘向父母未生前上著自家
0321a03: 壽命即仝山僧壽命即仝諸佛列祖壽命則見雲門
0321a04: 悟底不在拶足俱胝悟底不在豎指香嚴悟底不在
0321a05: 擊竹可謂移花兼蝶至買石得雲饒還卜著麼年登
0321a06: 四十五為人多莽鹵卻把赤斑蛇喚作白額虎拍掌
0321a07: 大笑下座。
0321a08: 開爐知浴雲莊領一蕭禪德請上堂問龍象交參即
0321a09: 不問如何是獅子翻身處師云一任跳進云堂堂
0321a10: 無向背特地絕商量如何是第一義師云新出紅爐
0321a11: 金彈子簉破闍黎鐵面門進云雲生碧嶂月落寒潭
0321a12: 師云自領三十棒進云和尚較一半師云速退速退
0321a13: 乃云釋迦出世達磨西來為一大事因緣故蓋大事
0321a14: 因緣雖人人具足個個全該柰含糊領略者多真實
0321a15: 契證者少今雲水高流同登選佛之場欲契證自家
0321a16: 大事且大事如何得契證去豎拂子云言前薦得猶
0321a17: 是滯殼迷封句後承當未免觸途狂見直饒透脫二
0321a18: 邊一肩擔荷早已巳遲了三生六十劫欲到無纖毫過
0321a19: 患如千日並照直須三條椽下七尺單前三三兩兩
0321a20: 逐隊尋群白日青天挨籬摸壁至於冷不知冷饑不
0321a21: 知饑但得雪消盡自然春到來拾得寒山相見面倒
0321a22: 拖長袖舞三臺下座。
0321a23: 若海西堂請上堂問世尊拈花迦葉微笑達磨面壁
0321a24: 二祖安心祖祖相傳只一句師今端的付何人師云
0321a25: 西天四七東土二三進云自從一見桃花後直至如
0321a26: 今更不疑師云學語之流進云驚群須是英靈漢敵
0321a27: 勝還他獅子兒師打云未到汝在乃云參禪無秘訣
0321a28: 只要生死切打透生死關石人迸出血迦葉不聞聞
0321a29: 世尊不說說晝夜二六時圓滿一輪月且道如何是
0321a30: 月昨日圓今日缺復舉俱胝悟於天龍豎指處其後
0321b01: 接人亦惟豎指師云俱胝住菴真龍困死水若不得
0321b02: 天龍一滴活水終身埋殺今古叢林謂其只得一橛
0321b03: 山僧今豎起拄杖若有人同俱胝悟去庶得吾宗不
0321b04: 墜若不同俱胝悟去亦得吾宗不墜何故將相本無
0321b05: 種男兒獨自強下座。
0321b06: 永豐寺三尊證師仝請上堂一得一切得一戒一切
0321b07: 戒一念失回光終身徒頂戴汝等諸人還識得一麼
0321b08: 畫相云於此薦得就這裏截斷生死根源剿絕識
0321b09: 情窠白十二時中直教如明鏡當臺物來斯照有時
0321b10: 雖不鑒照瞞他一點不得不論佛來也殺賊來也殺
0321b11: 直教殺到無可殺處始是諸人安身處始是諸人得
0321b12: 戒處所謂護生須是殺殺盡始安居白牯黧奴如不
0321b13: 會問取楊岐三腳驢下座。
0321b14: 朗玄首座請上堂問諸佛出世時如何師云大地山
0321b15: 河一片雪僧喝師云亂喝僧無語師打退乃云西天
0321b16: 四七東土二三這一隊老古錐無端胡言漢語節外
0321b17: 生枝鼓動銅頭鐵額赤手殺人黨惡相濟到處展三
0321b18: 玄戈甲列八面陣圖一縱一擒全生全殺直得敵國
0321b19: 豎降旗萬方歸化育本色衲僧正眼看來也是平地
0321b20: 掘坑陷人不少山僧昔年不識好惡陷他坑阱至今
0321b21: 盡拔山之力跳不出乃喚朗首座云汝還跳得出
0321b22: 麼朗一喝師云好一喝只是跳不出只如跳不出又
0321b23: 且如何施設豎拂子云打麵還他州土麥唱歌須是
0321b24: 帝鄉人下座。
0321b25: 念爾道舊偕曇易禪人請上堂若論此事如石含玉
0321b26: 不知玉之無瑕似地擎山不知山之孤峻古人恁麼
0321b27: 道只具一隻眼諸兄弟既在座山眉毛廝結八面峰
0321b28: 巒聳翠一天松竹參黃無不盡知盡見若喚作此事
0321b29: 只具一隻眼若要兩眼圓明必須洞徹內外捏碎虛
0321b30: 空體用全彰人境俱奪向頂門上豎一隻眼然後山
0321c01: 僧與汝點眼喝一喝下座。
0321c02: 福嚴師翁費老和尚訃音至設供拈香云驚天動地
0321c03: 播宗風千古何人識祖翁鐵鑄面皮翻一轉依然日
0321c04: 掛海門東昔日蒙提誨今朝事不同深恩無以答滴
0321c05: 血占流通遂禮拜。
0321c06: 書記知幻等請上堂問法雷已巳震選佛場開不昧宗
0321c07: 風請師指示師云山意衝寒欲放梅進云臘雪連山
0321c08: 白雄風透戶寒師云大抵還他肌骨好進云千里特
0321c09: 來呈舊面師便打乃云古木寒巖一片冰瀟瀟鳥道
0321c10: 斷人行大家束手爐頭坐嬴得眉毛眼上橫到這裏
0321c11: 普天匝地滴水滴凍縱有鎗旗亦無展處棒喝亦無
0321c12: 施處無賓無主無佛無法無佛法而佛法全該無賓
0321c13: 主而賓主歷然趙州茶雲門餅不妨應時及節破沙
0321c14: 盆乾屎橛一任東擲西拋更有一般奇特事梅花幾
0321c15: 點放高梢復舉雪竇云客從遠方來遺我徑寸璧中
0321c16: 有四個字字字無人識古尊宿鬧裏有錢素長老靜
0321c17: 處安身原憲兒孫雖不可與陶朱公鬥富亦可高低
0321c18: 唱和客從遠方來遺我一盤果不是鄭州梨亦非青
0321c19: 州棗上下及四維無處可尋討豎拳云和盤托出獻
0321c20: 諸方諸方未喫已巳先飽只一飽直到驢年不須餵水
0321c21: 餵草且道寸壁好果子好便下座。
0321c22: 心鏡禪德請上堂問眾生受佛戒即入諸佛位時如
0321c23: 何師云朝為田舍郎暮登天子堂進云如何是佛位
0321c24: 師云腳跟下薦取僧彈指師云家裏人說家裏話進
0321c25: 云跳出三禪天師云不可亂走乃云茲心鏡耆舊設
0321c26: 齋請揚正法山僧不向他說玄說玅說奇說特只就
0321c27: 家裏人說家裏話遂披胸云於此薦得十二時中動
0321c28: 轉施為如鏡照鏡了無絲毫間隔穿衣同穿衣喫飯
0321c29: 同喫飯兩人同一碗兩年同一春東澗水流西澗水
0321c30: 南山雲起北山雲去來莫謂頻相見蹤跡從來不出
0322a01: 門既不出門且道相見者是什麼人喝一喝下座。
0322a02: 性原等請上堂向上一路千聖不傳欲得不傳之旨
0322a03: 無論男女緇素必須把得定作得主直下如中流砥
0322a04: 柱不被八風所吹不被萬物所轉一向與麼去管取
0322a05: 刻日成功不怕甕中走鱉復舉蓮花色比丘尼變作
0322a06: 轉輪聖王往天界迎佛世尊見云蓮花色何得越大
0322a07: 僧而見吾汝雖見吾色身且不見吾法身惟須菩提
0322a08: 巖中晏坐見吾法身師云須菩提晏坐身埋千尺蓮
0322a09: 花色見佛勇冠三軍世尊只顧壓良為賤不知頭上
0322a10: 安頭今座山四眾儼然也不須比丘尼變現神通也
0322a11: 不須諸兄弟巖中晏坐從朝至暮諸點動靜無不親
0322a12: 見蓮長老且道見色身耶見法身耶特為頌出奴婢
0322a13: 慇懃將主扶主人醉裏亂高呼自家直下如親見那
0322a14: 個男兒不丈夫下座。
0322a15: 臘八信女朱照琦請上堂雪裏藏身六載餘饑瘡拶
0322a16: 出眼中珠明星若謂今朝現知君不是化龍魚若是
0322a17: 個漢向未離兜率捉敗黃面老子六載饑寒不無虛
0322a18: 設到此方解知恩報恩方解致雨興雲或破家蕩產
0322a19: 亦得或建家立業亦得將丈六金身作一莖草將一
0322a20: 莖草作丈六金身一推推倒五須彌一踢踢踼踼翻四大
0322a21: 海逞人天不測之機受佛祖不盡之用只如杲日當
0322a22: 空無所不照因甚無人悟去男兒自有通霄路不向
0322a23: 如來行處行復云信女居塵不染塵入山修供報雙
0322a24: 親不惟一念超庸俗已巳勝臥冰求鯉人慈恩厚佛道
0322a25: 深一番提起一番新。
0322a26: 謝諸山大德上堂乍駕一隻鐵船向孤峰頂上撒張
0322a27: 巨網直得鯤鯨魚鱉盡入其中或衝波破浪或吐納
0322a28: 風雲或拋梭擲尺或逐隊尋群總脫此網不得如今
0322a29: 略開一面任其優游四海活潑百川展照日之鱗開
0322a30: 吞舟之口何懼竿頭釣翻身去不回頭角若欲崢嶸
0322b01: 勢也須平地一聲雷喝一喝下座。
0322b02: 孝子吳奇略薦嚴請上堂大通智勝佛十劫坐道場
0322b03: 佛法不現前不能成佛道鈍置殺人山僧拄杖子歷
0322b04: 劫住道場法法本現前皆已巳成佛道既拄杖子成佛
0322b05: 已巳竟一處所一纖毫不成佛道無有是處況吳令先
0322b06: 翁早已巳與拄杖子把手共行時時聞伽陵之音處處
0322b07: 見遮那之體若待今日超拔然後得生善處豈不遲
0322b08: 哉雖然如是若著於佛見便屬聲聞小果若離於佛
0322b09: 見又屬婆羅門外道所謂有佛處不得住無佛處急
0322b10: 走過四海浪平龍睡穩九天雲靜鶴飛高。
0322b11: 元旦上堂問春風浩蕩瑞氣氤氳斬新條令即不問
0322b12: 大振宗風事若何師云金雞曉唱鳳曆新頒進云昨
0322b13: 夜鐵牛方醒夢今朝木馬便鳴空師便喝進云玉蹄
0322b14: 踏破深潭月金角衝開雲外天師云猶在山僧腳下
0322b15: 乃云昨夜辭年去今朝迎歲來去來與迎送總是強
0322b16: 安排所以古之天地即今之天地今之日月即古之
0322b17: 日月無終無始不變不遷衲僧家一向作只般見解
0322b18: 也是徐六擔板只見一邊豈不見四時行焉百物生
0322b19: 焉溪桃噴日岸柳舒煙霜自化鳥爭喧東君面目一
0322b20: 一現前笑卻橋頭何大姐借婆衫子拜婆年下座。
0322b21: 解制辭眾維那般舟請上堂問結制之後水泄不通
0322b22: 聖凡絕跡解制之後任運騰騰自由自在不解不結
0322b23: 時如何師云天空任鳥飛進云爭柰出門便是草何
0322b24: 師云你何故向草裏輥進云一念普觀無量劫師云
0322b25: 錯瞽僧問某甲幻眼已巳壞即不問即心即佛事如何
0322b26: 師云照破十方進云不是心不是佛又如何師云山
0322b27: 僧亦不識進云雲行嶺面山無礙月到波心水不知
0322b28: 師云莫錯會乃云曩者無端畫地為牢將無限平人
0322b29: 拘禁其中有冤無處訴訢有屈無處伸進一步斷貫索
0322b30: 穿他鼻孔謦一聲須彌山塞卻口門于今春風和煦
0322c01: 雪解冰消趁此芳展略開一線放出惡虎獰龍任其
0322c02: 歸山歸海不論南北東西隨處縱橫自在捏碎臨濟
0322c03: 三玄掃除浮山九帶逢逄人越格提持自是吾宗有賴
0322c04: 山僧恁麼舉揚大似嫫母毋憐兒忘卻醜態復云林下
0322c05: 棲遲者翻為去國人江山春萬里杖履客孤身有約
0322c06: 鶤鵬伴不違花柳新腳跟雖未動消息遍風塵。
0322c07: 心光印人二上座請上堂師云生死關頭好著鞭重
0322c08: 重打透未生前南山頂上雲蒸飯檀度門前狗尿天
0322c09: 風流無限受用現前有時鑿圃有日耕煙茶來則喫
0322c10: 客去則眠努目處雷鳴大野低眉處月印長川不問
0322c11: 寒來暑往不圖作佛成僊只怕閻老子末後討飯錢
0322c12: 秪如來討時將何抵塞拍案云不是巴掌便是粗拳
0322c13: 金粟百老和尚訃音至設座拈香云去歲福嚴師翁
0322c14: 歸今年金粟老人死雖然生死不相關法道之裒何
0322c15: 至此愴惶大地人孤哀不肖子一炷清香一杯茶動
0322c16: 地家聲誰振起遂舉哀。
0322c17: 開爐上堂去歲開爐貫天烈焰今冬結制不立一塵
0322c18: 以虛空藏為伽藍直令日月星辰山河大地人物龍
0322c19: 畜草木昆蟲同居平等性智放大光明底任其照天
0322c20: 照地興波播浪底任其普納百川至於吟風泣露帶
0322c21: 水拖泥無不任其自性逍遙山僧也不拗直作曲截
0322c22: 長補短移東籬貼西壁拈魚目作明珠誑惑弟昆教
0322c23: 壞男女何故頂門有眼明如日豈肯相牽入火坑卓
0322c24: 拄杖下座。
0322c25: 臘八上堂地凍天寒處處山頭皆雪雲開星現人人
0322c26: 眼裏有睛時節到來甚莫蹉過既不蹉過且道是甚
0322c27: 麼時節莫是釋迦老子成道日麼也是杓卜聽虛聲
0322c28: 諸兄弟明星現也且喜鼻孔不與釋迦老子殊別還
0322c29: 見也未盡日觀山玩水出塵入剎必定是見秪如有
0322c30: 眼者能見無眼者又作麼生見以指向空一點云不
0323a01: 是苦心人不知。
0323a02: 元旦上堂寶鴨煙飛萬象新四方蕩蕩淨無塵皇風
0323a03: 普被江山外野老謳歌一片春春光一片兮置干戈
0323a04: 於無用之地嵩呼萬歲兮回化育於太和之天門外
0323a05: 不惶龐也吠山翁枕石日高眠披瀝一心如是祝不
0323a06: 圖成佛與成僊下座。
0323a07: 誕日圓期上堂問尼父五十學易伯玉五十知非和
0323a08: 尚將臨五十時如何師云十目所視十手所指乃云
0323a09: 本自圓成何物壞汝本自解脫阿誰縛汝此兩句語
0323a10: 有一句能殺能活有一句能放能收更有一句也無
0323a11: 放無收也無殺無活門門有出身之路步步有轉身
0323a12: 之機是以昔日結也不曾結今日解也不曾解諸兄
0323a13: 弟倘會得不但與山僧祝壽竟而南來法道庶不寂
0323a14: 寥也若也不會與汝一緉草鞋傚善財行腳去。
0323a15: 到孤山寺請上堂虛空無行足時節不參移春風浩
0323a16: 蕩春氣融熙水邊林下蝶舞花琉桃紅灼灼竹緣猗
0323a17: 猗觸瞎靈雲眼撥動香巖機遊春公子花前過萬紫
0323a18: 千紅總不知既經花前過因甚不知僊子已巳騎黃鶴
0323a19: 去徒勞崔顥復題詩復舉趙州見一菴主問有麼有
0323a20: 麼主豎拳州云水淺不是泊船處便行又見一庵主
0323a21: 問有麼有麼主亦豎拳州云能縱能奪能殺能活便
0323a22: 禮拜師云趙老狂心不歇到處費弓費矢雖然一箭
0323a23: 落雙鵰也是龍頭蛇尾殊不知水淺不是泊船處正
0323a24: 好插腳能縱能奪敗將豎降旗素上座到這裏也不
0323a25: 淘沙見金也不敲空作響行則同行坐則同坐賓主
0323a26: 歷然高低唱和家貧自有茶相款肯把蒿湯當禮儀。
0323a27: 佛誕上堂諸佛未出世人人鼻孔遼天及至出世後
0323a28: 依舊杳無消息明露溪光暗藏山色妙高峰頂擊帝
0323a29: 鐘急水灘頭栽荊棘殊不知盡法界身本無出入風
0323a30: 鼓不搖水灑不濕白雪陽春和者稀令人千古空相
0323b01: 憶忽相憶誰端的叵耐太原孚上座卻向角聲裏悟
0323b02: 入山僧雖逐他群隊終不拗曲作直莫謂今古無人
0323b03: 多虛不如少實一肩若不重荷檐換手搥胸悔莫及
0323b04: 悔則且置且道荷擔個什麼寥寥天地間獨立望何
0323b05: 極卓拄杖下座。
0323b06: 摻茶上堂趙州喫茶賓主歷然溈仰摘茶體用全彰
0323b07: 座山者裏也不分其短別其長只要大家齊著力甘
0323b08: 苦一般嘗撥雲尋鳥道趁雨上高岡鎗旗信手拔滋
0323b09: 味逼人香汝一筐我一筐歸來奉獻啞郎當山鳥山
0323b10: 花閒較殺相呼相喚笑人忙笑也任他笑忙也任我
0323b11: 忙熨斗煎來銚不同下座。
0323b12: 送先和尚牌位進祖堂云盡力建法幢靈龜負圖隨
0323b13: 機裂疑網寶劍傷鋒縱有攫霧攖雲之手總不似縮
0323b14: 爪藏牙故我老人出則如杲日麗天歸則如羚羊掛
0323b15: 角不但蹤跡無尋而且邈摸不得茲於歲當閼逢執
0323b16: 徐令屬王春首旦依舊老人在素上座手裏既在不
0323b17: 肖手裏冀我老人永坐高堂作兒孫之榜樣一燈不
0323b18: 夜延佛祖之光明為甚如此是法住法位世間相常
0323b19: 住遂安領眾大展九拜。
0323b20: 
0323b21: 
0323b22: 
0323b23: 
0323b24: 　　　同門弟杜賜居士林超裴捐貲助刻
