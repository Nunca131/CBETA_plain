0729c01: 即非禪師全錄卷之二十三
0729c02: 門人明洞性安性節明覺明幢仝編
0729c03: 詩偈
0729c04: 歲己已酉閏十月朔　　　上御製舍利贊併親
0729c05: 灑宸翰賜黃檗開山本師和尚命和御韻恭
0729c06: 頌進覽
0729c07: 全提堅固鎮堯山宸翰輝騰霄漢間三藏珠聯黃卷
0729c08: 五雲璧合紫泥斑金鐘廣韻長申祝銕佛忘機亦
0729c09: 展顏國泰時和君有道玉音宣賜老僧閒
0729c10: 贈法兄木和尚六十
0729c11: 未遑躬祝托飛翰遙寫大方壯道顏毛孔吸乾香水
0729c12: 海棒頭點出銕牛山一周花甲推庚長不記春秋孰
0729c13: 與班席繼六年昌國祚宗風從此播塵寰
0729c14: 題蘊謙禪德壽藏
0729c15: 夾老藏身處是名安樂鄉洞然無表裏原不涉陰陽
0729c16: 背倚雲山紫門迎濟水長他年來入定雙桂潑天香
0729c17: 送悟休二禪使回唐
0729c18: 使乎不辱命別我返三山未卜在何日重來扣竹關
0729c19: 思鄉傷歲暮送子迓春還兩岸梅花馥渠儂一解顏
0729c20: 送默居士省覲老人回唐
0729c21: 不盡三生話都盧一句收好山縈客夢順水送歸舟
0729c22: 老矣師恩重賢哉孝義優十霜今再別道悟是何秋
0729c23: 寄玉融諸叔姪
0729c24: 端坐無為域靜思恩義途一川雲隔斷萬里月同孤
0729c25: 錫指東方柏杯寬西海蘆遙知八龍輩踏雪上皇都
0729c26: 寄補山白也禪師
0729c27: 憶昔同參歷年所齒牙猶帶檗根苦縱然噴作青蓮
0729c28: 香明眼聞之益嘔吐何如小朗豁芝眉飛越夢河繩
0729c29: 祖武銕樹迸開金粟花祇林春色饒今古
0729c30: 閱三非禪師詩集
0730a01: 讀詩如對玉即景已忘詩寫到天真處超諸象外時
0730a02: 碩年想不及新學豈易知惟有徐銕眼證以道益奇
0730a03: 雪潭瀉春色煙岳開異姿一言描到骨劣也復何詞
0730a04: 鰲峰禪師以詩集見寄賦答二首
0730a05: 墨煤雪粉任渠分惟我癡癡獨喜君真率為人狂似
0730a06: 鹿不羈之性散于雲山誇好友無時見蟻鬥如雷竟
0730a07: 日聞聲色收歸詩缽裏世人錯喚沈休文
0730a08: 佳篇寸寸是珊瑚法眼看來隻字無不願披毛酬施
0730a09: 主豈堪握拂類騷奴君今目守臥雲塢時至憑開鍛
0730a10: 祖爐十載希逢西海雁素心獨露九枝烏
0730a11: 示道昌劉信士
0730a12: 富貴在天行藏有命惟達道者能知前定
0730a13: 輓汝讀叔彝弟
0730a14: 世間富貴若浮雲百歲光陰猶閃電叔弟之心滄海
0730a15: 月捲簾夜夜頻相見感時能使春無顏冷落文章星
0730a16: 斗寒有志匡扶回大漢倒翻筋斗孰遮欄
0730a17: 德叟源老檀越大祥
0730a18: 大祥臨此日何以薦豐侯對眾伸驢腳為君指路頭
0730a19: 橫吞八德海直上七金樓笑破閻浮夢紅輪豁頂眸
0730a20: 輓祇園師叔
0730a21: 定光堂後祖山缺手植雙樨補有餘喝石岩前公案
0730a22: 在重來了卻郤莫躊躇
0730a23: 輓牧野吉峰居士
0730a24: 佛法留心踰七旬宦情冷處便翻身身前預十日時
0730a25: 去定是蓮花國裏人
0730a26: 新廳映水梅花
0730a27: 高士愛高賓留花過仲春臨池猶展鏡挂月似垂綸
0730a28: 顧影形為累疇知香亦塵鼻聞原不少具眼幾何人
0730a29: 光巨上座告別口占送之
0730a30: 自笑無餘物隨機表道情梅花香夾路送子返高城
0730b01: 圓通十二詠
0730b02: 鼎足峰三罄似為寺後房
0730b03: 楊岐三腳驢化為鼎足峰頂戴出世法時感紫雲籲
0730b04: 祝釐峰義取連呼為寺朝案
0730b05: 壽君有祕密不止效嵩呼一朵秀天外真堪壯帝圖
0730b06: 積翠林堆青攢綠因以得名
0730b07: 間氣山增秀青林日鎖煙只茲一片綠端可補蒼天
0730b08: 認性流發源高岩引注廚下
0730b09: 性本無形段汝們若何認入流自忘所乃悟一切性
0730b10: 長舌谿遠出碧瀾下達庭池
0730b11: 瀾翻八萬偈經年詠不休西來一句子未審若何酬
0730b12: 蔭涼樹合抱優盍垂蔭後昆
0730b13: 濟北蔭涼樹何時移到此無為小棟梁留夜撐寰宇
0730b14: 消災池訥祖執焚因以命名
0730b15: 清涼施一句無明熾自識因得弭災名此池終不竭
0730b16: 青嬴峰鬱壘池上形似取名
0730b17: 嬴者善閉塞綿密不通風欲宣第一義獨露碧池中
0730b18: 逢源池重門兩沼可盤肺肝
0730b19: 直教窮到底左右自逢源更不隨流轉許伊齊入門
0730b20: 淨玻黎寒光徹底在判祠下
0730b21: 一而玻璃鏡光明沒點埃要觀真面目急自轉身來
0730b22: 邀月樓樓先得月話賞標名
0730b23: 樓迥月先登還期邀老僧有時憐月晦永夜續傳燈
0730b24: 老僧梅老僧手植在方丈前
0730b25: 骨瘦久凌霜花分戒定香愛君高德臘日侍法中王
0730b26: 慈岳禪姪呈偈次韻以示
0730b27: 拈來無不是放下莫思惟只此詩中眼全成賈老脾
0730b28: 才高先用拙理造不求奇慚愧風顛子難為一字師
0730b29: 贈天閒禪德
0730b30: 道在忘寬狹身安泯燠涼若非真銕漢爭得煉金剛
0730c01: 目富江山麗牙粘雪檗香年垂七十五浩氣塞洪荒
0730c02: 贈法眷瑞跡達長老八十
0730c03: 人生耄耋古稀奇德臘俱高慶亦宜若使遵齡同齋
0730c04: 掌于今正是小沙彌
0730c05: 簡夏志翰陳聿輝二進士
0730c06: 舊年騎馬去今歲跨龍回雙折蟾宮桂平分雪嶺梅
0730c07: 大方傳盛德千里望提孩異日登黃閣為霖遍九垓
0730c08: 示翠峰上座住菴
0730c09: 積雪連翠微山川生光輝頂門開隻眼大千獨步歸
0730c10: 題血書五大部經有引
0730c11: 遍吉大士為大法故不惜身命剝皮為紙刺血為
0730c12: 墨析骨為筆書寫大乘經典舉滴血與法海同盈
0730c13: 視點畫與法界同量如是功德豈可得而思議耶
0730c14: 黃檗惟一禪姪閱如是經纂如是行于辛丑春瀝
0730c15: 指血手書華嚴八十一卷其中三十九品之次第
0730c16: 五周四果之行布四十二位之森嚴燦然全彰計
0730c17: 五十九萬七千三百十七字晝書夜拜方三載而
0730c18: 告成可謂善作佛事矣繼而書法華報恩金光明
0730c19: 涅槃共五大部至丁未冬乃得圓滿遂捐衣缽資
0730c20: 齋僧回向用資恩有予嘉其願行說偈為證倘因
0730c21: 經以明宗真是報恩者更有佛祖說不到末後一
0730c22: 句快下一筆。
0730c23: 三山惟一公世襲為參戎猛性羈不得割愛學大雄
0730c24: 天生銕漢子剖指露丹衷血書五大部溼透梵天紅
0730c25: 佛種從緣起法不離己已躬華藏涅槃海收歸一滴中
0730c26: 摩尼映五色色相有異同光影互相入差別自圓融
0730c27: 此經亦如是子不宰其功覷破紅白外真實義自豐
0730c28: 實義不可見見性等虛空了無能所見是名真流通
0730c29: 恩有俱已巳答聞見超樊籠劫石可消殞行願無始終
0730c30: 佛祖說不到只在百花叢子能書得出千聖列下風
0731a01: 輓法弟龍谿禪師
0731a02: 欲枯苦海吸秋波撲散漚花一剎那法愛王臣心戚
0731a03: 戚狂顛寒拾笑呵呵夙生定業乘時畢一點靈光不
0731a04: 可磨莫戀水晶宮殿好故衣留待檗山阿
0731a05: 輓拙道上座
0731a06: 誼執巾瓶久益親為徒不讓古之人龍宮說法扶師
0731a07: 入果位期登急轉身
0731a08: 次韻天柱峰
0731a09: 群峰獨讓出頭先力荷乾坤總泰然變理陰陽資聖
0731a10: 化雷轟掌上喜開天
0731a11: 贈獨振新比丘
0731a12: 竿頭進步易中難恰似撐舟上急灘勇猛直前無退
0731a13: 轉許君坐斷潑天瀾
0731a14: 贈靈叟禪德
0731a15: 南禪叟大德龍象中英靈山祿從天授道心合杳冥
0731a16: 示石點禪者血書金剛經報親
0731a17: 刺血寫經又寫佛多生父母坐蓮花一毫頭上空諸
0731a18: 相是則名為真出家
0731a19: 次答高岡忠居士
0731a20: 高岡忠信士行逕皎於霜德盛三冬暖言非幾樹香
0731a21: 人遐居不遠道契意偏長分取玄沙紙聊書答大方
0731a22: 贈褎翁和尚
0731a23: 破砂盆貯南湖月揚輝豈止照閩越大地眾生觸其
0731a24: 光一時頓證大禪佛婆心如沸面如銕七十餘齡尚
0731a25: 饒舌假使世間無知音滿口冰霜成噴血
0731a26: 輓范石甫
0731a27: 暮雪冷新香堪悲客路長大千皆逆旅何處是家鄉
0731a28: 夢斷華胥國猿啼午夜霜電光留不住佛日照西方
0731a29: 示公琰居士持咒圓滿
0731a30: 通身是祕密動定顯全機感應道交日圓蟾映碧谿
0731b01: 符忻孫子畫偈愛野禪題海闊江天迴年尊德與齊
0731b02: 贈南源弟四十
0731b03: 流年逢不惑此日值懸弧撲落月中桂羲昇日裏烏
0731b04: 輝煌昭大野璀璨馥東都一段香光美全彰不老圍
0731b05: 題鳳凰山七松寄陳郭林諸居士
0731b06: 煙雲不識眼前事木石那知身後名天惜漢冠無著
0731b07: 處山中留取七松榮
0731b08: 贈醫生
0731b09: 知君作用自超倫況復時逢德化淳國脈調和活手
0731b10: 眼杏林花發董園春
0731b11: 一言能愈維摩詰便是文殊不老丹教外別傳正脈
0731b12: 印當陽拋出與君看
0731b13: 贈神童
0731b14: 五齡能記萬言書德備功成名與俱滿紙縱橫無影
0731b15: 跡細看字字戲龍珠
0731b16: 贈別吟
0731b17: 鄉友松仙子追隨及數年頻參誰念佛忘卻樂如仙
0731b18: 學究還丹旨囊餘賣卜錢無心歸小隱有志赴招賢
0731b19: 夜聽御摟鼓朝看相府蓮士因清益貴產以福為田
0731b20: 幾句口頭語無非直指禪山林物色久待進莫稽延
0731b21: 示自靜禪人
0731b22: 汝師面目明如鏡頂眼未開隔萬山信腳踏翻無寸
0731b23: 土四恩總報剎那間
0731b24: 示梅峰禪人
0731b25: 黃梅結子綠荷新正是那吒現本身彼此丈夫胡不
0731b26: 爾急須覷透本元辰
0731b27: 示禪燈禪人省親二首
0731b28: 燈孫回薩摩為禮活彌陀彼岸須同到慎無阻愛河
0731b29: 聞彼有金鼇年深解化魔中途如遇著捉返與頭陀
0731b30: 瀟湘八景
0731c01: 洞庭秋月
0731c02: 萬頃澂湖僧眼碧秋蟾獨露眼中睛岸頭邊事都看
0731c03: 破吟不就兮畫不成
0731c04: 山市晴嵐
0731c05: 餘嵐一抹橫山根聚落迂墟接遠村樹密風遮人語
0731c06: 響翠微缺處露朝暾
0731c07: 江天暮雪
0731c08: 煙鎖寒江凍不流微茫影裏泊孤舟瓊樓人慶豐年
0731c09: 瑞銀海三千一目收
0731c10: 瀟湘夜雨
0731c11: 通宵雨響雜琅玕疑是谿聲散遠灘破溼湘雲愁客
0731c12: 夢沙田木滿萬家歡
0731c13: 漁村夕照
0731c14: 業網收歸古岸頭稀林猶見數鴉投斜陽掩映酡顏
0731c15: 赤一刻閒消萬劫愁
0731c16: 遠浦歸帆
0731c17: 照世明珠覓得無雲帆幾片類鷗鳧春風飽載歸來
0731c18: 晚令我長懷五葉蘆
0731c19: 煙寺晚鐘
0731c20: 百八圓音斷續聞遙知有寺在江濆高禪為警迷津
0731c21: 黑敲出君山月一輪
0731c22: 平沙落雁
0731c23: 序浴銀沙出葦蘆群披秋色越平湖天開一幅真文
0731c24: 字篆寫瀟湘八景圖
0731c25: 筆
0731c26: 毛頭吞巨海逸氣凌雲煙點開萬象眼覷破未畫先
0731c27: 墨
0731c28: 翻身寶焰裏磨煉愈馨香出入混沌竅滿口嚼玄霜
0731c29: 紙
0731c30: 文彩通身露片心潔似霜非惟模聖訓端可續聯芳
0732a01: 硯
0732a02: 體如山不動應用功無邊喻義同金石論心到聖賢
0732a03: 橋
0732a04: 截流須到底挺特駕津梁獨步雲霄外遙看龍起驤
0732a05: 池
0732a06: 經年資灌溉兼復養魚龍雖云一勺水派接五湖宗
0732a07: 菜
0732a08: 移來春不老山家祿自饒金剛好種子隨處長靈苗
0732a09: 示緇素四言四句共一百三十七首
0732a10: 話頭如劍截斷千差千差一致劍化蓮花
0732a11: 一為萬宗萬惟一通一若不立萬亦奚從
0732a12: 珠沈濁水蓮出污泥迷為煩惱悟即菩提
0732a13: 明鏡無心萬象不斷色即是空真不離幻
0732a14: 性命在身如月在壺脫體似有究竟實無
0732a15: 空色兩亡未亡識性不盡空理未為究竟
0732a16: 狂慧多言癡禪守默離此二途還我極則
0732a17: 易了凡心難明差別毋住小悟當期大徹
0732a18: 心既強名身亦是假證無所得解亦都捨
0732a19: 捨無所捨覺空空也是故眾生實無度者
0732a20: 法離文字方便開示百艸頭邊西來祖意
0732a21: 本性全真即成智用所處常如諸法不共
0732a22: 性海吾鄉法界吾宇凡聖同居渾忘彼此
0732a23: 無相觀身如幻涉世此土他方無往不利
0732a24: 法與非法悉自無性無性之性性自平等
0732a25: 至理忘言至言無說無說無言虛空釘橛
0732a26: 道本無形亦自無了未聞其壞安有其成
0732a27: 不留而照不待而鳴寒潭月影靜夜鐘聲
0732a28: 法逐心生心隨法變心法俱空獨超見見
0732a29: 要明生死勿滯言語以解當悟未敢相許
0732a30: 真空不空萬變靡礙偏計色空小乘見解
0732b01: 一真法界妄之所成心空法空諸妄皆真
0732b02: 內心既空外緣亦寂千變萬化不費毫力
0732b03: 腳下一著明如杲日十有五雙自信不及
0732b04: 西天梵語此上華言不消一捏左右逢源
0732b05: 舉措施為全承渠力知恩報恩受用無極
0732b06: 攻苦食淡廢寢忘餐欲證無得先斷有貪
0732b07: 緇林赤幟禪苑白眉打翻筋斗大法可期
0732b08: 傳不以言而以心受百千三昧一時成就
0732b09: 法無內外無求為最求而得之已落解會
0732b10: 道本忘形遇緣即現聲色堆頭識取佛面
0732b11: 歷劫生死盡力發揮纖毫不盡便是銕圍
0732b12: 離意識參絕功勳會萬法縱橫初無向背
0732b13: 青山自在白雲卷舒塵塵既爾法法皆如
0732b14: 法與理冥心與道合萬事隨緣是安樂法
0732b15: 雪庭未曉月暗林寒頓明真性花開滿欄
0732b16: 佛救產難未曾殺生日上月下海晏河清
0732b17: 楊公再世道行無虧轉化未悟同入無為
0732b18: 二由一有一亦莫守驀直是繩外曲非肘
0732b19: 當頭一棒如日光明情雲識霧當下廓清
0732b20: 識得自己已辨得他人纖毫不立手眼通身
0732b21: 清淨寶月圓滿無缺光境未忘模索不著
0732b22: 求之於人不若求己別無奇特放下便是
0732b23: 人我業識生死根本有志丈夫一時翻轉
0732b24: 色非青黃聲無生滅於汝眼耳有甚交涉
0732b25: 離師學業切勿敢憚學廣德成如月破暗
0732b26: 求師受業琢玉相似不經匠手不成寶器
0732b27: 明鏡離垢湛水無波東平一棒打破淆訛
0732b28: 在聖不增在凡不減不減不增證無等等
0732b29: 身心寂靜三昧現前若要成佛更待驢年
0732b30: 種種神通變化自在如鳥翔空了無挂礙
0732c01: 一塵纔起大地全收雲門拄杖轉見風流
0732c02: 巡官掌上推定不差算不到處銕樹開花
0732c03: 虛空一呼萬象應諾艸木昆蟲俱證圓覺
0732c04: 白日雷轟虛空噴嚏百怪千妖一齊什地
0732c05: 即色明心附物顯理若遇衲僧打落汝齒
0732c06: 漏洩混沌出入造化衲僧門下勘過了打
0732c07: 踏破艸鞋坐消白日一動一靜各得一橛
0732c08: 心無形相那有古今默然作禮山高水深
0732c09: 若論此事日用無別一念相應直超幾劫
0732c10: 萬物無常惟福可恃福為道基渠成川至
0732c11: 一聞舉揚即起深信吾知此人古佛所印
0732c12: 七佛行道六門放光舉足下足無非道場
0732c13: 呼喚不回籠罩不住爭知古佛早已過去
0732c14: 萬法歸一銀山銕壁一腳踏翻大事了畢
0732c15: 汝能入佛不能入魔魔若來時汝將奈何
0732c16: 入得魔時勿順汝意若順汝意禍事禍事
0732c17: 心非道外行在言前若是龍驥不窺影鞭
0732c18: 不被法縛不求法脫了事衲僧更須一拶
0732c19: 文殊饒舌維摩默然門通不二猶隔三千
0732c20: 金軀無垢何用戽斗一齊打翻山河倒走
0732c21: 人人本有個個不無當下覷破了事凡夫
0732c22: 句要分明意須不錯格外明宗機先湊泊
0732c23: 佛之一字吾不喜聞凡聖一口氣宇絕倫
0732c24: 念佛一聲罪消永劫如日破昏如湯沃雪
0732c25: 識得字做得座主五千餘卷皆為剩語
0732c26: 夜半正明天曉不露形諸文彩即成染污
0732c27: 直截開示了無剩語木樨花香無隱乎爾
0732c28: 聞所聞盡覺所覺空聲香觸法俱證圓通
0732c29: 如實而說如說而行向上一著不涉途程
0732c30: 銕印無文印空成跡覿面全提千眼不識
0733a01: 佛是假名法離文字汝口若開虛空墮地
0733a02: 生死無窮百年頃刻莫待頭黃一無所得
0733a03: 一代時教如標月指了知所標皆成故紙
0733a04: 誼重金蘭言投藥石末世之中百不得一
0733a05: 青山作主明月來賓遇緣則應了無疏親
0733a06: 內外無礙動靜皆空敢保此人疾證圓通
0733a07: 百丈懸崖獨冠群峰惟攃手者能住其中
0733a08: 攝心無涯定力無差轉身一著須見作家
0733a09: 名不常居功難與畢世有智人一鉤七筆
0733a10: 寒不加絮暑不追涼敢保此人可入仙鄉
0733a11: 只知作福不求向上肉有千觔智無半兩
0733a12: 趙州布衫拖泥帶水若見山僧拳喝爾嘴
0733a13: 坐斷兩頭退身三步猛虎來也急尋出路
0733a14: 舌頭捲海足下生雲六十大棒賞汝功勳
0733a15: 全體出現要見便見轉腦回睛太虛閃電
0733a16: 推倒雪峰扶起黃檗直苦至今追悔不及
0733a17: 一片頑銅磨成古鏡為甚學人不見本性
0733a18: 剖出微塵迥迴超教外別傳一句作麼生會
0733a19: 一定之論非達其理物有不齊道無終始
0733a20: 隨情逐物變化不已三變凡鳥鳳凰是矣
0733a21: 千將之劍只是銕片遇火則鎔奚足欣羨
0733a22: 金剛智劍無壞無成不威自伏坐享太平
0733a23: 佛日長明春壺不老拽不肯入不知其可
0733a24: 口縫未開禪床震動湊泊不來且莫說夢
0733a25: 磨推西北碓搗東南分明開示疑則別參
0733a26: 宿植德本於法有緣花開佛國果熟人天
0733a27: 情生智隔形變體殊本來佛性圓同太虛
0733a28: 回首塵勞曲開方便隨機赴感池清月現
0733a29: 佛不遠人即心而證但空其心何患不聖
0733a30: 大辯若訥大智如愚入得世間出世有餘
0733b01: 我為法王於法自在出世入世了無掛礙
0733b02: 同器而食飯色有異是何因緣福業自致
0733b03: 眾生界中植佛種子汝即諸佛即佛即汝
0733b04: 了無依倚能容萬物吾心常分非假他術
0733b05: 為官廿年始終一節心熱若湯面冷如銕
0733b06: 轉業為福解冤作親有此德量是名智人
0733b07: 心若通徹其理自明如鏡現像隱顯忘情
0733b08: 掃卻郤迷雲惜取光陰剋期取證撮土成金
0733b09: 以心為宗修道為本源頭既長支流必遠
0733b10: 要識主翁莫錯用功拶開夢眼海日東紅
0733b11: 法無二相道合同途吾不汝負汝豈負吾
0733b12: 事勿厭繁理當自簡理事圓融不失隻眼
0733b13: 東方已巳白汝猶未醒開眼寐語牆壁解聽
0733b14: 古篆無文作麼生識面門一掌始知端的
0733b15: 父母師長如敬佛想孝為道先惟瞻惟仰
0733b16: 聞聲悟道見色明心汝若不薦問取觀音
0733b17: 勿求陽報且行陰功一德既立百善自從
0733b18: 大隱城市深居薜蘿調無生曲唱太平歌
0733b19: 開解脫門示正法眼臨濟白拈睦州擔版
0733b20: 浮雲富貴艸芬功名千載林下今遇一人
0733b21: 誠感人天信貫金石百千人中汝居第一
0733b22: 道光莫掩簡在宸衷且問是誰松隱老翁
0733b23: 獨處幽居養高泉石處世遺世人所不及
0733b24: 光被八表影落百川跡自不染體亦常圓
0733b25: 收視自明返聽自聰一念不起萬化俱空
0733b26: 心如大海一切容受有此汪量法法成就
0733b27: 五言四句七十二首
0733b28: 千聖頂尖有個通天路口吞三世佛方許伊獨步
0733b29: 立地超果海彈指證無生倒騎生銕馬虛空背上行
0733b30: 諸法本無滅是故無所生會得無生滅日午打三更
0733c01: 心淨土皆淨心開花亦開彌陀不東往初祖自西來
0733c02: 念佛須心念念念佛不忘念頭都打斷何處不西方
0733c03: 法性等虛空於空無不攝猶如雲布雨點滴無差別
0733c04: 其性本空寂內外俱解脫見性解空人見得差別法
0733c05: 聖賢如電拂剎海一浮漚可笑瞿曇老無端強出頭
0733c06: 一真一切真一了一切了如日處虛空千差都一照
0733c07: 平地登天易從空放下難轉身須猛省莫作等閒看
0733c08: 拈來無不是放去莫生疑海澗潮來早山高日出遲
0733c09: 家山行不盡野寺足堪投笑破秋江夢踏翻舊路頭
0733c10: 大道無去來幻化有生滅白日暗昏昏夜來光皎潔
0733c11: 虛空有限量大道無減增期作將來眼長為照世燈
0733c12: 本來真面目不用更疑猜昨夜雪消去春雲補斷崖
0733c13: 塵勞雖暫息定力未能深必使心路絕西來意自明
0733c14: 優遊華藏界出入寂滅場栴檀林裏坐時聞解脫香
0733c15: 山河無隔礙世界掌中觀彌勒千樓閣何須一指彈
0733c16: 人歸千嶂裏月上曲江頭此景難描畫披襟獨倚樓
0733c17: 本來無一物赫赫動乾坤無端留破缽千古累兒孫
0733c18: 入水不動波入山不動塵東西無異土十萬八千程
0733c19: 一切金剛種收歸無盡藏好囑主人翁及時為收放
0733c20: 闍黎莫匆匆消息若為通聲前未後句迸出指彈中
0733c21: 茄樹採冬瓜兔口栽象牙冰河初發焰枯木再生花
0733c22: 燈籠與露柱相對說無生情與無情等蓮花頂上行
0733c23: 蒲劍伏獰龍藕絲縛猛虎魍魎與妖邪槌胸齊叫苦
0733c24: 拾得訪寒山撞著老豐干相呼好歸去忘卻郤路行難
0733c25: 一領破袈裟舉世提不起多年沒處尋元來在者裏
0733c26: 參得活句子做得死工夫通身無向背陸地燦芙蕖
0733c27: 此菴亦非石借石以名菴菴空如法界萬象是同參
0733c28: 洗蕩入心毒消融刻骨冤冤親平等處做得佛兒孫
0733c29: 喫了三頓棒推開一字關腰包休放下山外更青山
0733c30: 半點無明火燒殘功德林剎那不返照萬劫爛身心
0734a01: 業冤不蠲除因果暸然住數里必逢橋了無迴避處
0734a02: 道以義相濟交以德相扶見溺而不拯枉作大丈夫
0734a03: 熟睡饒寱語隔壁有知音眨眼辨言句風吹過別林
0734a04: 午夜明星現榑桑日正紅瞿曇黃老子耳瞎眼如聾
0734a05: 開得一隻眼受得半肩衣未展風雷舌先行掣電機
0734a06: 手執毘盧印直透生死關三更市上過撞倒銕圍山
0734a07: 獨步空劫前橫身三界外彌勒下生時共入龍華會
0734a08: 昔日無多子今朝縱目觀泥牛產石虎荊棘化栴檀
0734a09: 薜蘿無俗客檗樹有聯枝山雲與海月隨時可設施
0734a10: 蕉蘆質非實鏡月光虛衒般若金剛種拈來顆顆圓
0734a11: 水鳥念佛名喚醒本來人樂邦看不遠貴在一翻身
0734a12: 宗眼即教眼祖意同佛意看取一個鼻兩竅齊出氣
0734a13: 寒潭清徹底分明指示你中有一輪月試為我撈起
0734a14: 寒時股慄慄熱時汗滴滴寒熱兩忘時卻郤是好消息
0734a15: 養生原有道身世順無常喚醒閻浮夢頓登大覺場
0734a16: 佛是心良導僧為世福田檀那來下種好結千生緣
0734a17: 學道要勇猛如登須彌頂一氣到上頭世界眼中眚
0734a18: 源出崑崙北派分滄海東若逢龐老漢一口吸教空
0734a19: 毫頭半點墨吞吐萬江山曠劫本來面試為露一斑
0734a20: 掣電光不留劃水性隨合身世順無常髑髏雙眼活
0734a21: 脫卻郤臭皮袋方知步更闊灼破黑漫漫神光從口發
0734a22: 突出小崑崙蓬萊稱獨尊羅剎摸不著蟭螟一口吞
0734a23: 放下無一物舉起見全真無生無住著處處見全身
0734a24: 不見有一法滅將何處起了卻郤無生滅當下超生死
0734a25: 截斷聖凡路踏開生死關筋斗倒翻轉何處不家山
0734a26: 百年一彈指身世總無常活句重拈出髑髏解放光
0734a27: 毘盧印在手不面轉輪王隨方皆極樂亙古不知春
0734a28: 八德水最清般若樹成林老婆心徹困去伴觀世音
0734a29: 知識五十三普現一毫端善哉諸佛子應作如是觀
0734a30: 三界猶旅泊何處真吾家隨緣閒作主知足樂無涯
0734b01: 羨羡君泯智愚寶劍鑄犁鋤知足富無極一生樂有餘
0734b02: 鑽破百千卷悟來一字無為君重舉似片雪點紅爐
0734b03: 驅馳三十載車破亦忘牛浮渡杯還在無勞打銕舟
0734b04: 屎橛放毫光尿盆沸似湯棒頭輕一觸大地化蓮香
0734b05: 參禪無別訣只要生死切異日頂門開隻眼照三世
0734b06: 覓巧不可得拙也自何來父母未生口逢人莫浪開
0734b07: 梅花瘦愈香黃獨肥為良覷破十八界石巖始放光
0734b08: 磨磚為古鏡返照本來人本人無形相方知鏡亦塵
0734b09: 格外通玄路忘言契本宗百城都踏遍不離妙高峰
0734b10: 七言四句
0734b11: 一超直入指彈中萬劫脩行始見功撲碎雲門乾屎
0734b12: 橛龜毛拂子舞春風
0734b13: 既飽貪味則傷食食傷犯病則無日肯將吐卻郤昔時
0734b14: 貪元氣自復無得失
0734b15: 一千水陸苦奔波法愛情深喜見過聞說佛魔俱捉
0734b16: 敗莫來驚恐老頭陀
0734b17: 大千為榻雪連天試問闍黎作麼眠此景此時如會
0734b18: 得徒勞老話機先
0734b19: 芭蕉無耳聞雷開葵花無眼隨日轉會得無情即有
0734b20: 情無漏智性自圓顯
0734b21: 欲留汝父父難留父子恩情一旦休歸去勸娘齊拭
0734b22: 淚好聽流水說因由
0734b23: 子歲剛逢而立年問予三後與三前山僧舌禿不能
0734b24: 答笑指松岡綠到天
0734b25: 一樹梅花劫外春不勞冰雪也精神移來檗嶺峰頭
0734b26: 種別有清香遍剎塵
0734b27: 戒香馥郁氣如蘭知有天花落講壇教外別傳開隻
0734b28: 眼方知不被老胡瞞
0734b29: 是見見時非見見得休休處且休休定香塞滿三千
0734b30: 界慧月光吞百萬洲
0734c01: 舊路來也舊路去家山只在雲深處推開末後兩重
0734c02: 關還我未生前一句
0734c03: 若肯為人冰也暖不為火猶寒寒溫之氣消除
0734c04: 盡寒暑由來總不干
