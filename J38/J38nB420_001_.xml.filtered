0553a01: 序
0553a02: 三峰半水元禪師受尸羅于石谷吾姪得印偈于大
0553a03: 吼吾兄實雙桂先老人嫡孫也偶惺然禪人于辛未
0553a04: 冬來華岩結制時以機鋒相觸雖無來歷亦似有膽
0553a05: 老僧痛與一頓撘卻不錄忽又入室自訢所以悔見
0553a06: 予之晚云受三峰記乃出所錄稿請予正序予喜
0553a07: 其忠而義孝而公遂不辭為之正見其編中有頌三
0553a08: 關語本色快暢可錄遂前後刈蠲僅存其可傳者一
0553a09: 十二篇并為之序。
0553a10: 時
0553a11: 康熙辛未歲花朝月補天日也華岩玉老僧識
0553a12: 　　　　　　　　　　　　法弟不厭代刻。
0553a13: 目錄
0553a14: 上堂二十則
0553a15: 小參二則
0553a16: 茶話一則
0553a17: 機緣五則
0553a18: 頌古一則
0553a19: 印偈十一首
0553a20: 雜偈二十二首
0553a21: 
0553a22: 
0553a23: 
0553a24: 
0553a25: 
0553a26: 
0553a27: 
0553a28: 
0553a29: 
0553a30: 
0553b01: 半水元禪師語錄
0553b02: 門人光深等編
0553b03: 康熙丙午冬雲海羅公相廷朱公等請就本院開爐
0553b04: 上堂拈香祝聖畢末後拈香云此一瓣香爇向爐中
0553b05: 耑為現住榮縣鼎新堂上傳臨濟正宗第三十二世
0553b06: 上大下吼本師大和尚用酬法乳之恩上首白槌竟
0553b07: 問答罷驀豎拄杖云七尺粼鱉鼻蛇雲騰宇宙瑞
0553b08: 三巴條條穿過人無見撿點將來未到家攛下拄杖
0553b09: 喝一喝上首結槌師便下座。
0553b10: 上堂發元請制此心良三七長連九定香坐到辰朝
0553b11: 並午夜索錢庫下買生薑。
0553b12: 上堂言如箭急掌威獰師象聲哮野干驚珍重四來
0553b13: 安穩坐劈頭白棒豈無情。
0553b14: 天柱居士請上堂以坐具搭右肩至座請又手作女
0553b15: 人拜乃陞座云庭前白日長冬風送上堂喝退三巴
0553b16: 木棒分午夜光應須高著眼惜取謝三娘。
0553b17: 上堂僧問萬法歸一即不問如何是青州布衫師云
0553b18: 千手大悲提不起進云問處分明答得親師噓一聲
0553b19: 乃云日日上堂道不信時時說底耳邊風卸卻袈裟
0553b20: 歸舊位來朝迎送又還通。
0553b21: 上堂僧問如何是戒師云穩口深藏舌進云如何是
0553b22: 定師云知機到處安如何是慧師便打問金龍出現
0553b23: 時如何師云雲從風隨僧便拜師乃云有問有答龐
0553b24: 老笊籬無問無答三平木杓且道者僧恁麼問老僧
0553b25: 拄杖恁麼答還是笊離是木杓良久云莫教挨落崖
0553b26: 前石打破下方遮日雲。
0553b27: 雲海羅居士請上堂重重撾鼓聚風雲攪動魚龍噴
0553b28: 浪驚豎橫短棹人皆赴登者須知不二艇招手云趕
0553b29: 船底快來拽拄杖下座。
0553b30: 佛成道日朱居士請上堂一棒一喝當下領略一機
0553c01: 一境覿面相呈者事且止昨夜瞿曇眼挂當天乾坤
0553c02: 皎潔今日朱公母難得此良辰供佛齋僧請法延齡
0553c03: 有何利益萬仞峨眉柱拈來作壽山。
0553c04: 上堂單提白棒播宗風鐵額銅頭孰敢逢打破虛空
0553c05: 如粉碎雪流大地溢江東。
0553c06: 上堂頻登樓閣坐行正令莫將泥彈子喚作破沙盆
0553c07: 靠拄杖下座。
0553c08: 上堂三峰山裡日初長一段清暉喜法堂助我也無
0553c09: 些子力扶持拄杖太郎當。
0553c10: 解制上堂百日期圓有始終莫輕語默快相逢高捲
0553c11: 幔隨取便解開布袋合獰龍截斷千差無異路抬
0553c12: 頭萬里有同風諳時走遍還來此再造陽春輔化崇
0553c13: 元宵後值雪亨如萬公為子脫白請上堂昨夜山頭
0553c14: 堆雪今朝銀樹玲垂樓上洪鐘大扣堂中撾鼓如雷
0553c15: 拂子倏然跳拄杖入手揚威雖共一時機發憑他
0553c16: 百世光輝神通妙用不是格外提持亦非亨如飯僧
0553c17: 設供老僧特為啟迷喝一喝云心生大歡喜自知當
0553c18: 作佛又召悟聖云卻帽脫鞋返本宜赤身無礙亦無
0553c19: 絲從今放出三門去遠續人間第一枝。
0553c20: 上堂瞿曇今日示現三峰受請上堂雖是家無二主
0553c21: 要且同條共貫驀以拄杖作此召眾云者是我釋
0553c22: 迦老人初降王宮周行七步目顧四方誇經賣紀旁
0553c23: 若無人所以遭人撿點自討其辱今日光亨請老僧
0553c24: 登座秪得依樣裁奪買帽相頭與居士安名取諱光
0553c25: 輝佛日喜美同流且道文不加點作麼生慶賀翠秀
0553c26: 千株柏吟風一樣松。
0553c27: 胤鵬楊公為父母開奠請上堂爐煙久冷未堪嚴剔
0553c28: 起眉毛又復然今日為拈香一瓣全仁全孝裔綿綿
0553c29: 陳居士請上堂昨夜瞿曇現瑞星今朝座上偶傳心
0553c30: 眼親何似手親好達者應知無二身所謂釋迦見量
0554a01: 不同三峰用度各別且道三峰越格手眼在甚麼處
0554a02: 敢爾自許七十餘翁乍入場休將者事抵門墻就中
0554a03: 若要深委悉只貴閒忙自主張。
0554a04: 雲海羅公薦嚴請上堂天得一以清地得一以寧惟
0554a05: 有三峰無可得直拈拄杖薦往生大眾還見麼卓拄
0554a06: 杖三下云六根纔動被雲遮一念不生全體現。
0554a07: 佛誕張居士請上堂一聲地許誰知七步周行自
0554a08: 強馳指天指地施巧玅全收全放甸邪畿。
0554a09: 為羅孝廉封靈小參當年薦妣請陞堂愧致于今兩
0554a10: 鬢霜覿面仰觀撾毒鼓雲中鐵笛對誰揚。
0554a11: 住興雲禪院光祐請上堂世尊睹星悟道別峰撾鼓
0554a12: 陞堂明人不作暗事都盧一棒誰當有不顧危亡者
0554a13: 出來與興雲相見良久無出者師云別峰自己已承當
0554a14: 去也作痛聲下座。
0554a15: 小參大眾入堂三日個個吻嘴面壁秪須頂門具眼
0554a16: 必要腳跟點地三峰者裡無禪可參無戒可持即今
0554a17: 法令當行試問諸公道得也與三十道不得也與三
0554a18: 十試道看數僧下語皆不契維那出師便打那云桑
0554a19: 樹上著箭柳樹上出漿師又打。
0554a20: 除夜小參人間世事忙如箭獨我山中無所為昨夜
0554a21: 俄驚聞爆竹也將鐵笛慢敲吹。
0554a22: 茶話舉盞子示眾云雲門餬餅趙州茶會喫莫教動
0554a23: 口牙若有一人打濕嘴罰油斤半付當家。
0554a24: 機緣
0554a25: 一僧參師拈拄杖云三峰有條鱉鼻蛇汝見麼僧駭
0554a26: 然師便打僧作臥勢師云拖者死屍出去。
0554a27: 師問僧盡大地是個虎口汝作麼生脫一僧云德山
0554a28: 棒一僧云師子踞地一僧云泥牛宿海底一僧云鷦
0554a29: 鷯棲林師云俱未在。
0554a30: 師問士人人有箇影子因甚踏不著士云腳下無私
0554b01: 師云猶有影在士云無師云汝眼何在士禮拜師便
0554b02: 踏士云玅師云更喫一踏何如。
0554b03: 僧問師如何是出三界人師噓一聲僧佇思師云好
0554b04: 與三十僧云謝師慈悲。
0554b05: 居士問如何是三峰境師云幽松聯幾樹翠竹兩三
0554b06: 莖如何是境中人師顧士士默然師笑士乃拜。
0554b07: 頌古
0554b08: 黃龍三關
0554b09: 我手何似佛手長短糞箕苕帚時時拋向人前不怕
0554b10: 自揚家醜我腳何似驢腳遊山玩水快活而今還不
0554b11: 害羞逢人貫要伸縮我也有個生緣虛耽六十六年
0554b12: 兩處住持客作一條拄杖常肩不知何時交代得日
0554b13: 安靜打眠
0554b14: 印偈
0554b15: 舌端光長
0554b16: 一個舌頭軟若綿逢人笑傲善言詮今朝任爾江南
0554b17: 北箬笠雲瓢到處安
0554b18: 月朗光靜
0554b19: 三上三峰扣祖機棒頭入骨利如錐有時踢倒銀山
0554b20: 碎拄杖挑來事事宜
0554b21: 天目光昶
0554b22: 白棒通身千手眼提起令人心膽驚三峰今日親拈
0554b23: 囑大都無處不稱尊
0554b24: 霜峰光皚
0554b25: 林下相忘志已巳灰杖頭撥轉便知回因緣到處隨安
0554b26: 分自有雲來共爾隈
0554b27: 萬竹光盈
0554b28: 三峰放出個獅兒氣宇如王踞地奇莫作藏牙露爪
0554b29: 漢秦川一任吼聲彌
0554b30: 至觀光大金陵人
0554c01: 遇水逢山插影竿魚龍收盡別尋灘酉卯逢寅龍馬
0554c02: 後一聲鐵笛振京南
0554c03: 惺然光深
0554c04: 遍歷雲山數十重無情蜀叟為君通直條楖栗親吩
0554c05: 咐獨振滇黔播祖風
0554c06: 波生光榮萬縣人
0554c07: 千嵩捧起當天印萬古江山普地擎即此握中隨體
0554c08: 用臨機不讓始稱尊
0554c09: 蒼梧光華
0554c10: 雲到蒼梧氣象新等閒不與物同群從今派列三巴
0554c11: 去葉葉聯芳千古馨
0554c12: 一葦光真
0554c13: 一葦西來變作航雲從龍馬負圖昌闍黎此去難遮
0554c14: 掩到處逢渠慢鼓揚
0554c15: 雲空光六
0554c16: 一花占盡遍天涯五葉聯芳老更佳楖栗堅持親手
0554c17: 遞逢人奪縱任週遮
0554c18: 雜偈
0554c19: 中秋
0554c20: 霜月流暉豔秋風送石床蒲團堪作餅玩盡有餘光
0554c21: 寄白雲菴長老
0554c22: 潦倒住山哥無孔笛堪歌雖然不成調吹送白雲和
0554c23: 復謝相公
0554c24: 莫道無情尚有情開口何如閉口真知音若要達根
0554c25: 本萬里程途貴在行
0554c26: 寄丘相公
0554c27: 深山花倩喜丰姿葛碎寒添故紙衣飽笑楊岐栗棘
0554c28: 飯令人細嚼也愁眉
0554c29: 寄非九相公
0554c30: 分明覿面若千山何事羈縻咫尺難可日攜琴來下
0555a01: 榻母驚赤眼不相瞞
0555a02: 寄何居士
0555a03: 與君相別兩三秋不見音書問比丘已巳知路滑難伸
0555a04: 足寄隻烏笻作信舟
0555a05: 寄水月
0555a06: 旋來作客歉酬君嬾打葛藤話未分莫道石頭無火
0555a07: 笑等閒擊著便知音
0555a08: 丙寅歲戲贈羅生員丁卯果應經魁
0555a09: 書聲不見上雲山風捲文章數百篇還要老僧親
0555a10: 過管教來歲應秋元
0555a11: 示容維住中峰
0555a12: 恒嶽中峰留不住南平川底去參禪直造雲窮水盡
0555a13: 處越江遙見數長天
0555a14: 本師誕辰
0555a15: 孟春客作走高梁得褫還家語話長盛寒雪際花鋪
0555a16: 錦遙上吾師一瓣香
0555a17: 壽蘇相公
0555a18: 梅竹華封三酌酒爐裊東坡萬壽香琴瑟滿堂皆雅
0555a19: 趣不知誰個可承當
0555a20: 壽韋心培
0555a21: 梨棗枝枝露角頭千紅萬紫傲新秋夜來香馥人間
0555a22: 世奉祝長春不記甌
0555a23: 壽張相公
0555a24: 客秋遙祝金湯壽其辰唯爇一爐香雖無道況綿千
0555a25: 古幸有公名達萬邦
0555a26: 壽何相公
0555a27: 窘居不善赴煙村只自小城玩水雲久植蟠桃三百
0555a28: 樹盡將榮祝獻千君
0555a29: 示野川居士
0555a30: 疑情觸發好思量只貴男兒當自強霹靂一聲出世
0555b01: 也千妖百怪悉潛藏
0555b02: 示永證居士
0555b03: 一腳踏翻漆桶快兩眼如空露本人不必別尋關捩
0555b04: 子喫吾一棒一條痕
0555b05: 示金居士養母
0555b06: 羨羡君恩愛重如山奉母寒溫意確堅昨夜子規啼緣
0555b07: 樹聲聲飛達九重天
0555b08: 示一惺
0555b09: 念頭纔舉便千差但得灰心到處家城市山林俱不
0555b10: 異喫些淡飯是生涯
0555b11: 示敏然
0555b12: 穿衣喫飯家常事運水搬柴非外緣擬涉思惟千萬
0555b13: 里咄逢人不得錯舉
0555b14: 示自然
0555b15: 挖斷山頭虛費力踏翻海島益空遲三條椽下盧都
0555b16: 觜自然得個好便宜
0555b17: 示不喏
0555b18: 盲龜跛鱉解逃禪可笑身微難上天莫道老僧良賤
0555b19: 爾驢唇馬觜不堪傳
0555b20: 示一葦
0555b21: 放出三峰鐵牛踏翻海島魚浮收來只在一栗何須
0555b22: 向外馳求
0555b23: 示語峰
0555b24: 窺破中天無二顧舒開柳眼見霜眉青顏莫被雲遮
0555b25: 障且去此山作住持
0555b26: 示波生
0555b27: 師徒廿載共寒灰一片心基付爾培說未揚家底
0555b28: 句高提祖印照莊杯
0555b29: 當年憤盡心血道者令人結舌分付一條烏藤留待
0555b30: 三峰應接
0555c01: 贈天敏法孫
0555c02: 瓢笠雲山度錦江穿山透嶺慢行藏草鞋踏碎莓苔
0555c03: 石無限春風帶露香
0555c04: 示笑梅玄孫
0555c05: 夏不排窗自取涼頻拈松拂壁秋霜珍重鐵心梅行
0555c06: 者有時拓出驗諸方
0555c07: 示大有玄孫
0555c08: 當年會侍獅子座今朝喜踞象王床闍黎卜破三更
0555c09: 月切莫逢人道是霜
0555c10: 示笑石
0555c11: 三丈日高疏起眠時勤客作一竿煙閒攜籃向桃園
0555c12: 裡滿袖餘香枕黑甜
0555c13: 示天敏
0555c14: 分明覿面別無真放去收來亙古今不忍當人輕觸
0555c15: 碎原全勿負老婆心
0555c16: 山居
0555c17: 不會佛法不會禪饑來喫飯飽來眠睡到三山紅日
0555c18: 出客臨無款示麤拳
0555c19: 師于康熙三十年歲在辛未前七月初二日未
0555c20: 時示微恙召眾分剖常住訖舉筆書偈云
0555c21: 三十年餘飯店開而今欲罷待誰來笊籬摝盡無些
0555c22: 撒手歸家穩蜜胎書畢端坐而逝
0555c23: 
0555c24: 
0555c25: 
0555c26: 
0555c27: 
0555c28: 
0555c29: 
0555c30: 水元禪師語錄終　　　　　　板存楞嚴經坊
