0292a01: 丹霞澹歸釋禪師語錄卷二
0292a02: 同門弟樂說今辯重編
0292a03: 示眾
0292a04: 戊申十月十五日為老和尚祝壽秉拂未陞座以前
0292a05: 舉揚了也若向者裏會得去那裏納敗闕不堪共語
0292a06: 若向那裏會得來者裏納敗闕不堪共語一座鐵崑
0292a07: 崙通身無縫罅正好拈向大火聚中鍛鍊所以三世
0292a08: 諸佛口挂壁上一切眾生壁挂口上有得一句多了
0292a09: 一句驀拈拄杖云還知天下老和尚出世都是放馬
0292a10: 後砲底麼若有攔頭殺手快請相見僧問昨日堂頭
0292a11: 聖誕大似東村王老夜燒錢未燒以前請大師道師
0292a12: 便打進云未燒以前作麼下手師又打僧歸眾師云
0292a13: 好一箇赶路舖兵僧問老和尚壽大師代佛宣揚什
0292a14: 麼為主師云氣急殺人進云巍巍不動師云沒你開
0292a15: 眼分進云虛空大地亦我所觀師云禮拜著僧禮拜
0292a16: 師云索戰無功一場氣悶迺云昨日天然老漢生辰
0292a17: 今日秉拂上座因齋慶讚也只放箇馬後砲卓拄杖
0292a18: 一下云撲髑髏粉碎又卓一下云撲腸肚掀翻
0292a19: 連卓兩下云撲撲砍作爛泥漿下一陣血風肉
0292a20: 雨還見麼夜叉上堂羅剎卷席旃陀羅設供三賢十
0292a21: 聖帝釋梵王走投沒路險些把天然老漢夾生喫了
0292a22: 諸兄弟會麼你若道天然老漢是箇大善知識要親
0292a23: 近他讚歎他供養他入地獄如箭你若向三門前佛
0292a24: 殿裏驀地相逢兩箇拳頭一條短棒打教無蹤無影
0292a25: 方有少分相應為什麼如此者老漢六十年前哇地
0292a26: 一聲興妖作怪好生不受人安頓說東便西說寒便
0292a27: 熱說是便非說無便有纔見時瓦解冰消纔不見撐
0292a28: 天拄地你若要把他攔腰抱住把臂拖回藏於閨闔
0292a29: 之中時時照管攤在市廛之上箇箇摩娑他便翻轉
0292a30: 面皮一些不認帳我向來被他鈍置如今總拋他在
0292b01: 東洋大海裏黑風捲地白浪掀天更沒有半箇毛頭
0292b02: 星出現我便是者般忤逆不孝且道諸山道俗到此
0292b03: 慶生又作麼生親近作麼生讚歎作麼生供養良久
0292b04: 云月流九曲環三點雲簇千團逗一尖卓拄杖下座。
0292b05: 己酉元旦舉西堂秉拂驀召大眾云面前香臺子礙
0292b06: 塞煞人便推倒下座復回云然雖如此不得草草還
0292b07: 有未會底麼僧出以手指拄杖云人道我參佛祖禪
0292b08: 還知麼師云不知進云不可參商師云你道是兩句
0292b09: 僧禮拜起喝一喝師豎拄杖云不可參商乃云諸兄
0292b10: 弟還信得及麼從上以來沒有一箇眾生從上以來
0292b11: 沒有一箇眾生成佛從上以來沒有一箇佛度眾生
0292b12: 黃面瞿曇出興於世四十九年指東話西只是虛空
0292b13: 釘橛天下老和尚建立宗旨鍛鍊衲僧十方英俊輔
0292b14: 弼叢林參尋向上總是虛空釘橛昨日堂頭老子白
0292b15: 眾立僧今日澹歸上座奉命秉拂推出楊岐交還大
0292b16: 眾百花叢裏一朵優曇也是虛空釘橛諸兄弟人人
0292b17: 腳跟下一段光明當陽顯示直下承當早已巳鈍置了
0292b18: 也更向者裏討箇什麼復舉龍濟云具足凡夫法凡
0292b19: 夫不知具足聖人法聖人不會凡夫若知即是聖人
0292b20: 聖人若會即是凡夫師云有底道凡夫要知聖人怕
0292b21: 會我說若知即是聖人要知作麼若會即是凡夫怕
0292b22: 會作麼凡夫不要知恰好不知聖人不怕會恰好不
0292b23: 會諸兄弟若信得及會得三十棒不會得三十棒會
0292b24: 得不會得三十棒不會不會得三十棒恁麼則丹霞
0292b25: 門下道絕人荒新年頭佛法新西堂利市一雞二犬
0292b26: 三豬四羊五牛六馬七人八穀山河日月瓦礫荊榛
0292b27: 各各吹大法螺擊大法鼓轉大法輪雨大法雨方知
0292b28: 昨日今朝真是虛空釘橛諸兄弟虛空是橛切忌切
0292b29: 忌橛是虛空百無禁忌試下手看卓拄杖喝一喝下
0292b30: 座。
0292c01: 浴佛日秉拂顧左右云有麼有麼若有試舉看眾無
0292c02: 對師云若沒有澹歸上座畫箇依樣胡盧諸兄弟釋
0292c03: 迦老子生也平地喫交雲門老子打落水狗也不是
0292c04: 好手適來天然老子道不識赤鬚胡依然胡鬚赤雖
0292c05: 則漁翁得利未免旁觀者醜驀豎拄杖云常不輕菩
0292c06: 薩常啼菩薩常精進菩薩總在者裏說法且道說箇
0292c07: 什麼法擲拄杖云拈得起底肉重千觔拈不起底智
0292c08: 無銖兩便下座。
0292c09: 庚戌正月二日秉拂諸兄弟秉拂上座出賣新年頭
0292c10: 佛法早是正月初二日了也且道還有初一日底道
0292c11: 理麼僧出問如何是初二日事師云十字街頭石敢
0292c12: 當僧一喝師云落居士問大師高登寶座大轉法輪
0292c13: 惟願風調雨順國泰民安且望贊揚一句師云好進
0292c14: 云舊塵灰東風盡掃新喜氣天地送來其中意旨如
0292c15: 何師云昨日雨連今日雨新年寒勝舊年寒士禮拜
0292c16: 云龍歸大海波濤靜鳳落丹霞萬象生師云不勞讚
0292c17: 歎師迺云諸兄弟者裏第一箇初一是西天第二箇
0292c18: 初一昨日把第二箇初一當第一箇初一大段周遮
0292c19: 今日把第二箇初二當第一箇初一依然直截為什
0292c20: 麼如此從今日到不可說不可說日時時刻刻是正
0292c21: 月初一從今日到不可說不可說日時時刻刻是臘
0292c22: 月三十你道他舊卻又簇新你道他新卻又仍舊迎
0292c23: 也迎不了送也送不迭你那裏有眼不及眨我者裏
0292c24: 有腳不曾動是甚麼事得恁麼尊貴得恁麼綿密良
0292c25: 久云雪峰老漢慈悲之故有落草之談也須瞎卻始
0292c26: 得下座。
0292c27: 大庾嶺送老和尚赴歸宗還山示眾諸兄弟我今釋
0292c28: 十年奔走料理此山原為老人休息之計卻被歸宗
0292c29: 特地相延譬如鳳翔千仞不顧蓬窠龍歸滄海莫存
0292c30: 牛跡仔細簡點將來納了一場敗闕為什麼如此出
0293a01: 家兒索爾虛閒少求少欲我便鎮日上門向人惹得
0293a02: 滿臉灰塵一身荊棘如今迴出嶺之行策還山之杖
0293a03: 向綠玉潭中淨洗面皮與諸兄弟相見分些澹薄之
0293a04: 苦尋些寂寥之樂不敢道茅茨石室任運過時且圖
0293a05: 做箇香火道人大家團圞幾時然後一瓢一笠聽我
0293a06: 所往只是有一件諸兄弟切莫道天然和尚付囑了
0293a07: 他便擬聚頭向者裏覓什麼禪道佛法福報因緣諸
0293a08: 兄弟法門衰替人心險惡世路崎嶇付囑一途大為
0293a09: 可畏據我所見所聞也有付囑了還俗底也有付囑
0293a10: 了破戒毀律敗壞叢林底也有付囑了尋幾箇侍者
0293a11: 袖著香爐花缾桌圍椅褥向人家鋪設了還收拾
0293a12: 在袖裏出門底也有付囑了蓄起長頭髮留些或黃
0293a13: 或白或黑或長或短鬍子穿雙大紅鞋戴頂白氈帽
0293a14: 說纔是付囑底打扮就有照樣打扮充做付囑底也
0293a15: 有付囑了拖條拄杖子到人門自稱某堂頭法子某
0293a16: 人某人是我法伯叔法兄弟某人某人是我護法皈
0293a17: 依弟子央及善男信女請說戒請開堂者邊做了又
0293a18: 往那邊得些施利私肥囊橐底也有付囑了打聽某
0293a19: 處有座古寺便如大衙門好員缺千方百計央人情
0293a20: 借勢子挨身入戶打鼓上堂刻幾篇語錄挑一對某
0293a21: 處方丈大燈籠穿街過市便當一生底也有付囑了
0293a22: 塗改古人今人語言文字埋沒他人插入自己妄尊
0293a23: 自大欺世盜名底也有付囑了高座前挂首長旛寫
0293a24: 著南無上某下某本師和尚釋迦牟尼佛底也有付
0293a25: 囑了到施主家爭坐位爭稱呼揮拳相向頭破血出
0293a26: 惹得人人嗤笑底也有付囑了奪施主奪門徒同室
0293a27: 生猜旁觀起妒相傾相陷無了無休底也有付囑了
0293a28: 起風波立門戶刊謗書刻揭帖開款單告狀打官司
0293a29: 底也有付囑了逢人開示逢人印證便說不要悟只
0293a30: 要付又說只要你承當者些門庭施設我與你說兩
0293b01: 日便會又說如某人某人他各衙門情熟怎得不付
0293b02: 又說做官底須付有才學做名士底須付有家貲能
0293b03: 替叢林做些事底須付有黨與能出死力提起人放
0293b04: 倒人底須付有口才有刀筆能鼓弄是非起滅詞訟
0293b05: 底須付底也有付囑了因言語不諧禮節不到差遣
0293b06: 不應手追源流拂子做出許多話杷底諸兄弟付囑
0293b07: 之人如此其陋付囑之禍如此其烈我輩稍有血性
0293b08: 常慘悚戢翼痛自防檢豈可於狂瀾裏重搧業風黑
0293b09: 山中添修地獄諸兄弟我今釋並沒有一些子禪道
0293b10: 佛法可以教人並沒有一些子福報因緣可以養人
0293b11: 只諸兄弟各各自有具足底禪道佛法福報因緣打
0293b12: 柴底打柴春米底春米種菜底種菜摘茶底摘茶我
0293b13: 也只是白日過堂清宵就枕為什麼如此佛是無求
0293b14: 之理僧是無求之人如今有屋可居有租可食諸大
0293b15: 護法為我等免了差徭闢了路徑護持了門面坦然
0293b16: 出入任性住持祇如芙蓉楷禪師將常住所有分作
0293b17: 三百六十分綽有風規我與諸兄弟有飯喫飯沒飯
0293b18: 喫粥有鹽喫鹽沒鹽喫淡有油喫油沒油白煮有新
0293b19: 布著新衣沒新衣補舊衲有鞋穿鞋沒鞋赤腳有帽
0293b20: 戴帽沒帽光頭非世間忙人亦非出世間閒漢叢林
0293b21: 諸事各人分上理長理短不消爭執虛心和氣討箇
0293b22: 安樂法門消卻人我是非省些塵勞煩惱山家活計
0293b23: 處處現成本地風光時時顯露到不要去分外生心
0293b24: 分外做事便是做大善知識坐大道場轉大法輪喚
0293b25: 作分外此乃近來付囑之流借題造業墮落根本亦
0293b26: 由前人失足後學承風時或掩耳盜鈴不覺教猱升
0293b27: 木將廣大莊嚴之悲願作名聞利養之邪因我輩避
0293b28: 之如遇怨賊如逢猛獸毒蛇如舐刀頭蜜如飲酖酒
0293b29: 如蹈猛火聚如上劍樹刀山諸兄弟你又莫道者些
0293b30: 分外事我便不做只是我們各有本分事也須討箇
0293c01: 穩當諸兄弟莫作是說你纔說本分事早是分外了
0293c02: 也舉手云舉起也著放手云放下也著不舉不放不
0293c03: 是儱侗頻舉頻放不是淆訛直饒千聖出頭來缾瀉
0293c04: 雲興珠迴玉轉都是旁瞥之詞並沒有半箇人當頭
0293c05: 道著一句到不如你諸兄弟們上單時落單時提起
0293c06: 鉏頭時拋下扁拐時擬議未生商量不及之際佛眼
0293c07: 也覷不見等你回光返照又是千里萬里諸兄弟如
0293c08: 今都是要知要會將謂有多少奇特有多少尊貴有
0293c09: 多少秘密卻似人拿起快子喫飯忽然大驚小怪道
0293c10: 奇哉我卻會拿起快子喫飯我一向不知你諸人也
0293c11: 一向不隨喜贊歎旁邊人便一齊出來禮拜道奇哉
0293c12: 奇哉你真箇會拿起快子喫飯實為希有他喫飯飽
0293c13: 了放下快子又大驚小怪道奇哉奇哉我卻會喫飯
0293c14: 飽了放下快子我一向不知你諸人也一向不來隨
0293c15: 喜贊歎旁邊人便一齊出來禮拜道奇哉奇哉你真
0293c16: 箇會喫飯飽了放下快子實為希有諸兄弟我不說
0293c17: 他大驚小怪錯了也不說他禮拜贊歎錯了只是一
0293c18: 隊肉麻面皮三寸喚作無慚無愧之徒如今有一起
0293c19: 老肉麻道我要教人知得會得便有許多小肉麻挨
0293c20: 挨擠擠道我怎麼能勾知得會得你怎麼教道我知
0293c21: 得會得便大大挂箇招牌達磨西來直指人心見性
0293c22: 成佛諸兄弟心不可指指即停機性不可見見即礙
0293c23: 眼佛不可成成即破道纔恁麼說了又道他知得會
0293c24: 得要到不知不會底田地叫做悟了同未悟諸兄弟
0293c25: 古人知得會得直下親證到不知不會底田地全身
0293c26: 裏許不留一截尾巴把人捉搦不是如今知了久久
0293c27: 做到不知底田地如今會了久久做到不會底田地
0293c28: 者箇不知不會田地尚無你趨向分豈有踐履分既
0293c29: 無踐履分豈有擔荷分既無擔荷分豈有我教得你
0293c30: 如此你學得我如此分既無教得學得分豈有我恁
0294a01: 麼說得你恁麼聽得分所以老胡四十九年橫說豎
0294a02: 說到了來老實供通說箇未嘗說一字他不是不說
0294a03: 直饒說得天雨四花地搖六動並不曾有一句子道
0294a04: 著豈得不十分慚愧吾今背痛欲入涅槃倒卻葛藤
0294a05: 椿子免教帶累後代兒孫還有一場笑話諸兄弟一
0294a06: 切眾生欲出涅槃了不可得他到者箇時節纔說欲
0294a07: 入涅槃你道他什麼時節出了涅槃是兜率天出了
0294a08: 涅槃王宮出了涅槃雪山出了涅槃金剛座出了涅
0294a09: 槃祇陀林獼猴江耆闍崛出了涅槃若總不曾出涅
0294a10: 槃用入作麼若總出了涅槃須知他一生分外諸兄
0294a11: 弟你纔做一些子分外事喚做出了涅槃你纔說一
0294a12: 些子分內法也喚做出了涅槃是他們知得會得到
0294a13: 了不知不會纔入涅槃諸兄弟正好不知不會要求
0294a14: 知求會殊不知全身在涅槃裏當日有箇老宿道我
0294a15: 教你諸人從娘肚裏生下來呀吒地一聲便作獅子
0294a16: 吼一箇箇壁立千仞去有人聽了便歇得心一住五
0294a17: 載所以三世諸佛歷代祖師一向恭敬歡喜供養於
0294a18: 諸兄弟不敢一些子動著諸兄弟我豈敢一些子動
0294a19: 著諸兄弟諸兄弟切莫一些子動著自己已諸兄弟有
0294a20: 如許奇特如許尊貴如許秘密卻向別人喉下取氣
0294a21: 了來賣弄自己唇舌且道皮下有血底漢子還肯麼
0294a22: 珍重。
0294a23: 臘八示眾世尊當日睹明星悟道後來有許多老古
0294a24: 錐一模兩樣向者裏瞥地去各得安樂豎起拂子云
0294a25: 還見麼今日五更風雨烏天黑地且喜一時證據一
0294a26: 時埋沒。
0294a27: 赴劉中丞招示眾滿擬與諸兄弟度歲忽有仙城之
0294a28: 行明春乃復相見千言萬語只要諸兄弟護念此山
0294a29: 十方三寶道場建立甚難零落甚易若一味狼藉負
0294a30: 檀那之德虧菩薩之道實非所望叢林職事上至堂
0294b01: 頭說法利生下至知隨煎茶掃地皆是普賢行門者
0294b02: 裏並無高下麤細身力強底做重些身力弱底做輕
0294b03: 些心力強底做大些心力弱底做小些者裏也並無
0294b04: 大小輕重只須一箇肯字如今有一種人做叢林職
0294b05: 事喚作沒奈何恰像不肯我也許他不肯諸兄弟做
0294b06: 職事固是沒奈何且道寒了穿衣饑了喫飯水火急
0294b07: 了屙屎撒尿還奈何得麼五臺山有箇寒號蟲他到
0294b08: 大熱天長出一身毛羽五色爛然他便叫道鳳凰不
0294b09: 如我及至大冷天一身毛羽盡行脫落他又叫道得
0294b10: 過且過有底道我即不然大熱天長出一身毛羽我
0294b11: 道得過且過大冷天一身毛羽脫落我道鳳凰不如
0294b12: 我者箇人見解與寒號蟲左眼半觔右眼八兩為什
0294b13: 麼他只知得過且過是沒奈何殊不知鳳凰不如我
0294b14: 也是沒奈何盡大地是箇沒奈何汝向什麼處迴避
0294b15: 識得底人便向沒奈何處一搠兩開通身放下纔有
0294b16: 安樂大自在分諸兄弟但恁麼委悉好。
0294b17: 浴佛示眾記得葬舍利又來浴太子不會目前機驀
0294b18: 頭一杓水葬者真非真浴者假非假會得目前機一
0294b19: 牛還一馬諸兄弟作麼生是目前機豎起拂子云會
0294b20: 麼會也是者箇不會也是者箇切忌向會不會處著
0294b21: 到復舉遵布衲浴佛次藥山云你祇浴得者箇不浴
0294b22: 得那箇遵云把將那箇來藥山便休師云有底道藥
0294b23: 山被遵布衲一坐直至如今起不得不知遵布衲被
0294b24: 藥山一推當下冰消瓦解所以道當斷不斷反招其
0294b25: 亂即今還有為遵布衲出氣者麼待藥山與麼道時
0294b26: 迴轉杓柄劈口便打。
0294b27: 結夏示眾者箇時節諸方結夏我者裏無夏可結從
0294b28: 此處至三千大千世界只是一步從此刻至盡未來
0294b29: 際只是一日從此念至十方諸佛六道眾生只是一
0294b30: 人卻於一步中元有形勢高低道里遠近於一日中
0294c01: 元有時分相應不相應於一人中元有聖凡苦樂種
0294c02: 種差別且道結夏者是不結夏者是若道結夏者是
0294c03: 蹉過諸方若道不結夏者是蹉過者裏若道總是總
0294c04: 不是一齊蹉過作麼生得不蹉過去良久云鼻孔面
0294c05: 門不可思議說得十分落在第四喝一喝。
0294c06: 端午示眾五月五日極早尋得一百箇蝦蟆蓋在缸
0294c07: 裏到午時開看顛倒數來只得九十九箇便將者九
0294c08: 十九箇放了蓋卻空缸少停開看端然有一箇蝦蟆
0294c09: 在裏面將來合隱形藥會麼九十九箇不隱形底享
0294c10: 了隱形底福生不知恩一箇隱形底受了不隱形底
0294c11: 禍死而無怨汝等二六時中時時有者箇消息及至
0294c12: 參究時猝尋者一箇不著被者九十九箇礙了眼睛
0294c13: 不如放了者九十九箇空蕩蕩地忽然撞著者一箇
0294c14: 便與一刀兩斷當下隱形術就然雖如此也是勞而
0294c15: 無功。
0294c16: 仙城還山示眾四月間與諸兄弟相別回山又是十
0294c17: 月往往來來成得箇什麼事道隱賣身賣得去七分
0294c18: 澹歸賣身賣不去七分者邊三分搭在那邊那邊三
0294c19: 分搭在者邊且作麼生拆得開合得攏以右手拍左
0294c20: 臂復以左手拍右臂云一迴打出連環結滿局全成
0294c21: 不死生。
0294c22: 示眾佛境界不可思議眾生境界不可思議佛境界
0294c23: 眾生境界是一是二是夾雜不是夾雜若道夾雜性
0294c24: 不可有二也若道不夾雜爭奈佛與眾生何諸人盡
0294c25: 是祖師門下客還定當得也未祇如隨情造業隨業
0294c26: 受報七趣升沈是眾生面目不是性底面目三阿僧
0294c27: 祇劫修得三十二種相八十種好是佛底面目不是
0294c28: 性底面目性又作麼面目諸人試向佛境界眾生境
0294c29: 界之外拈出一些子與我看若拈不出更向佛境界
0294c30: 眾生境界內拈出一些子與我看諸人譬如一股有
0295a01: 源頭大水好底也推醜底也推推好推醜底也推忽
0295a02: 然向者裏拈出一滴源頭水早是推出來久了底也
0295a03: 便擬向未曾推時拈取作麼生下手他不是沒源頭
0295a04: 祇是不是源頭你又顧盼箇什麼若能向者裏一腳
0295a05: 踏斷提起便行敢道此人有自由分若行不到者裏
0295a06: 也須信到者裏若信不到者裏也須疑到者裏疑來
0295a07: 疑去忽然疑著敢道此人也有自由分摑口一下云
0295a08: 幸自可憐生又教他疑作麼你若不疑也不見得信
0295a09: 好只好為什麼不得如今人總道有者箇和尚沒者
0295a10: 箇寺我道沒者箇和尚卻有者箇寺哩珍重。
0295a11: 冬至示眾拜冬是此土世間之禮西天無此說不是
0295a12: 氣候不同只是見處各別世間人道此是一陽始生
0295a13: 先王以是日閉關商旅不行后不省方他也覷得一
0295a14: 些消息借者一日顯者一刻後來人便道是扶陽抑
0295a15: 陰且喜沒交涉所以護明菩薩從本不曾下生釋迦
0295a16: 如來向摩竭陀國裏掩室阿難在門外傳語大似此
0295a17: 處無銀三十兩殊不知他連人連贓沒卻了也我也
0295a18: 道箇扶陽抑陰良久云且喜沒交涉。
0295a19: 示眾舉瑯琊云十五日以前諸佛生你不得離我者
0295a20: 裏你若離我者裏我有鉤子鉤你十五日以後諸佛
0295a21: 滅你不得住我者裏你若住我者裏我有錐子錐你
0295a22: 正當十五日用鉤即是用錐即是正當十五日鉤錐
0295a23: 一時息纔擬問如何回頭日又出師云古人恁麼道
0295a24: 迴天關轉地軸不曾有一刻閒我者裏又不然十五
0295a25: 日以前諸佛不曾生你也不曾離我者裏用鉤作麼
0295a26: 十五日以後諸佛不曾滅你也不曾住我者裏用錐
0295a27: 作麼正當十五日切忌眼花老來沒氣力鉤錐成廢
0295a28: 鐵把與小娃娃門前換糖喫澹歸恁麼道淵停嶽峙
0295a29: 卻也不曾有一刻閒為什麼總不得閒早來滴水冷
0295a30: 於冰一對鴛鴦畫不成。
0295b01: 臘八示眾釋迦老子初生時著實有些氣概後來睹
0295b02: 明星悟道了卻說奇哉一切眾生皆具如來智慧德
0295b03: 相但以妄想執著而不證得他向者裏拽斷鼻繩
0295b04: 誰知還有一箇小小結頭在鼻孔裏如今有人更不
0295b05: 妄想執著證得如來智慧德相我將三分半夏末吹
0295b06: 入他鼻孔裏教他連打三箇噴嚏還有人要麼良久
0295b07: 云若無人要少間喫臘八粥撞著一箇龍眼核子痛
0295b08: 與三十棒。
0295b09: 示眾一人執炬自燼其身一人抱冰橫屍於路燼即
0295b10: 燼者抱冰底橫即橫者執炬底冰便是炬炬便是冰
0295b11: 作麼生當日有箇李大夫死了外邊來一弔客拜哭
0295b12: 極哀纔到死屍前死屍忽然跳起把住弔客便打弔
0295b13: 客把住死屍亦打兩箇惡狠狠拳腳相交嚇得一家
0295b14: 人走散天明聽得沒有聲息進去看祇見兩箇死屍
0295b15: 臥在地上一樣面目一樣身材一樣衣服一樣顏色
0295b16: 總辨不出只得一棺材盛了即今還有人辨得出麼
0295b17: 直饒辨得分明還有一箇良久云莫見鬼好。
0295b18: 癸丑元旦示眾豎拂子云又是從頭起道是從頭起
0295b19: 不得他肯道不是從頭起也不得他肯眾人底是他
0295b20: 不別一人底是他不同你要恁麼他掃蕩無餘你要
0295b21: 不恁麼他流布無盡你待親近他十萬八千你待疏
0295b22: 遠他同床合被你見得條令斬新他一切仍舊你見
0295b23: 得一切仍舊他條令斬新他有什麼長處得恁麼劣
0295b24: 調街坊上新年頭有箇對子春王正月天子萬年大
0295b25: 眾也好箇消息各人領取盡大地人都領取了爭奈
0295b26: 他還不肯以拂子左右拂云自有東風齊著力何勞
0295b27: 門上畫鍾馗。
0295b28: 燈夕示眾今朝正月十五是處敲鑼打鼓衲僧家不
0295b29: 做熱落元宵也有尋常煙火畫圓相喝一喝云看看
0295b30: 砲打襄陽且莫釘樁搖櫓。
0295c01: 示眾舉一老宿門上寫箇心字窗上寫箇心字壁上
0295c02: 寫箇心字一老宿云門上只寫門字窗上只寫窗字
0295c03: 壁上只寫壁字又一老宿云門上不消寫門字窗上
0295c04: 不消寫窗字壁上不消寫壁字師云者三箇漢一箇
0295c05: 奸巧如一箇爭奈越奸越巧越貧窮都盧笑破他人
0295c06: 口我者裏門也無窗也無壁也無寫與不寫向甚處
0295c07: 著召大眾云澹歸與古人是同是別三箇夜叉奈何
0295c08: 不得一箇窮鬼一箇窮鬼奈何了三箇夜叉更問如
0295c09: 何歸堂喫茶。
0295c10: 示眾舉華嚴偈若人欲識佛境界師云話墮也佛有
0295c11: 什麼境界境界有什麼佛當淨其意如虛空師云又
0295c12: 是一點遠離妄想及諸取師云不可空裏更折花令
0295c13: 心所向皆無礙師云擬向即礙莫非不擬向便無礙
0295c14: 麼且休錯乃云諸兄弟天下本無事庸人自擾之諸
0295c15: 佛世尊事不獲已巳向汝恁麼道纔道箇佛境界早成
0295c16: 多事便是佛無境界境界無佛也覺無端然雖如此
0295c17: 汝要佛無境界則易要境界無佛則難譬如兩箇花
0295c18: 子各說大話一箇做天一箇便做雲乃至做風做墻
0295c19: 做鼠做蛇仍舊做回花子盡大地是箇弄蛇底何不
0295c20: 仍舊去驀豎拂子云還見蛇麼擲拂子云卻是一條
0295c21: 爛井索。
0295c22: 示眾正月一一顆山茶透寒雪二月一千紅萬紫呈
0295c23: 春色三月一杜鵑叫落千山月識得一萬事畢饑來
0295c24: 喫飯困來歇所以道天得一以清地得一以寧侯王
0295c25: 得一以為天下貞衲僧得一禍事臨門大眾既得一
0295c26: 了為什麼禍事臨門太平本自將軍致不許將軍見
0295c27: 太平。
0295c28: 病中示眾諸佛諸祖所有言教都是因病設藥病是
0295c29: 箇什麼彼自無瘡勿傷之也不病又是箇什麼吾有
0295c30: 大病非世所醫汝看古人將一株紫旃檀雕做兩尊
0296a01: 觀世音菩薩各顯靈通仔細看來費底藥本卻也不
0296a02: 少我者裏有底是病沒有底是藥地水火風生老病
0296a03: 死盲聾瘖啞癱癆鼓膈偪塞一堂恰似到善見城中
0296a04: 聞其藥香自然病愈若體得此意便將信物一角寄
0296a05: 上閻羅大王牛頭馬面打開一看刀山劍樹火聚冰
0296a06: 池裏叫苦連天也不曾希罕極樂世界良久云不是
0296a07: 逢人誇俏措金鎚擊碎萬重關。
0296a08: 示眾舉劉季醉行大澤中從者還報前有大蛇當道
0296a09: 季云壯士行何畏遽前拔劍斬蛇師云作家君王天
0296a10: 然有在次日有老嫗哭於其處人問嫗何故哭嫗云
0296a11: 人殺吾子又問嫗子何故見殺嫗云吾子白帝子也
0296a12: 化為蛇當道今被赤帝子斬之師云汗馬無人識重
0296a13: 論蓋代功人以嫗為不誠欲笞之師云強中更有強
0296a14: 中手嫗因忽不見師云漢家天下從此大定矣召大
0296a15: 眾云人人都道者老嫗被人殺了兒子卻去上門報
0296a16: 喜長他人志氣滅自己威風殊不知白帝子赤帝子
0296a17: 總是者老嫗生底一手抬一手搦也是他尋常家計
0296a18: 所以長他人志氣不是他人滅自己威風纔成自己
0296a19: 雖則忍俊不禁爭奈捏目不少若不是路上行人智
0296a20: 過張良勇踰周勃直下放出辣手打者老嫗無影無
0296a21: 形劉季便斬了蛇還有一箇蛇頭咬住褲襠不得放
0296a22: 在要會麼直須與麼始得。
0296a23: 浴佛示眾祇見大眾浴佛不見佛浴大眾大眾浴佛
0296a24: 三杓五杓佛浴大眾只是一杓把三千大千無央數
0296a25: 世界古往今來無央數眾生一時浴了元來眾生分
0296a26: 上各各有一箇佛兒子被眾生結佛結魔結一向結
0296a27: 住不得出頭自得者一杓了者些佛兒子各各會指
0296a28: 天指地隨處稱尊方知佛是眾生子眾生是佛母你
0296a29: 們適來浴過佛了各各該有一分洗兒金銀錢我今
0296a30: 給與公據向空王殿裏打開寶藏你一人有一箇寶
0296b01: 藏百千萬億人有百千萬億寶藏各各取用各各具
0296b02: 足只是有一句話忽然一杓滾熱水向頂門上澆下
0296b03: 不得失卻鎖匙作麼生是你鎖匙舉左手云珍重。
0296b04: 結夏示眾南方禁夏不禁冬北方禁冬不禁夏別傳
0296b05: 寺裏冬即禁夏夏即禁冬還有出得頭者麼若出不
0296b06: 得頭一任老漢普天普地復舉古人道不見一法即
0296b07: 如來方得名為觀自在又道不見一法成大過患師
0296b08: 云總是不見一法為什麼卻成過患不見一法即如
0296b09: 來恁麼會便不是不見一法即如來恁麼會便是所
0296b10: 以玄沙問鏡清云不見一法為大過患且道不見什
0296b11: 麼法清指露柱云莫是不見者箇法麼沙云浙中清
0296b12: 水白米由汝喫佛法未會在鏡清藏陷虎之機玄沙
0296b13: 逞屠龍之手今夏有人透得者一關一任闍黎普天
0296b14: 普地。
0296b15: 示眾有人在紙背上寫了訴牒投官乞判官人是裴
0296b16: 諝寫了四句道者畔似那畔那畔似者畔我也不辭
0296b17: 與你判笑殺門前著靴漢者裴官人雖是俗吏卻有
0296b18: 些衲僧氣息但祇解作賓不解作主到是那投牒底
0296b19: 解得作主又不解作賓若是澹歸當日見他在紙背
0296b20: 上寫了訴詞我便在紙面上下了判語端端正正用
0296b21: 一顆印教他要作賓爭奈紙背上無判語要作主爭
0296b22: 奈紙面上無訴詞大眾紙面上無訴詞紙背上無判
0296b23: 語直饒伊使盡神通跳不出一張故紙還會麼良久
0296b24: 云若識得法界性也沒多事珍重。
0296b25: 示眾舉一不得舉二放過一著落在第二乾峰恁麼
0296b26: 道三世諸佛捧了者道赦書初一十五不消到者裏
0296b27: 點卯雲門出眾云昨日有人從天台來卻往徑山去
0296b28: 雖則鍾期賞音早已巳落在第二峰喚典座來日不得
0296b29: 普請幾於伯牙絕軫卻又落在第二我者裏舉千舉
0296b30: 萬祇是不得舉二會麼三聲板響各自過堂一齊俱
0296c01: 到不用商量。
0296c02: 示眾舉嚴陽尊者問趙州云一物不將來時如何師
0296c03: 云畫蛇添足州云放下著師云捉賊見贓陽云一物
0296c04: 不將來放下箇什麼師云不是你說我也不知州云
0296c05: 放不下擔取去師云不是你知我也不說嚴陽尊者
0296c06: 當下大悟師云悟即不無爭奈無端受了人家一柄
0296c07: 臘月扇子乃召大眾云還得放下也未趙州者一句
0296c08: 子不論已巳到嚴陽關未到嚴陽關開眼也用得著合
0296c09: 眼也用得著不開不合也用得著若已巳過嚴陽關卻
0296c10: 須擔取去始得為什麼眼睛裏面須彌山眉毛尖上
0296c11: 大海水手掌中心無量無邊六道四生擔向不可說
0296c12: 不可說轉世界遶到盡未來際一口氣也不歇還曾
0296c13: 有一物也無所以道塵塵爾剎剎爾念念爾古人如
0296c14: 是今人如是趙州不曾說嚴陽不曾悟現前大眾一
0296c15: 箇箇都許他是出格道流我總與炷香作禮三拜為
0296c16: 什麼如此上來不消問下去不消疑無論是不是是
0296c17: 也不為奇喝一喝。
0296c18: 示眾因緣所生法我說即是空亦云是假名亦是中
0296c19: 道義盡大地是箇因緣法總被空假中穿卻盡大地
0296c20: 是箇空假中法總被因緣穿卻豎拂子云盡大地是
0296c21: 箇空假中因緣法總被拂子穿卻三世諸佛在拂子
0296c22: 頭上放大光明說實相義驀擲下云忽然一擲一時
0296c23: 喪身失命是汝諸人還覺腦門痛也無良久云立地
0296c24: 搆去不是性燥漢。
0296c25: 解夏示眾坐夏一百二十日前後安居一時畢雖然
0296c26: 病得太郎當病裏有些好消息是什麼消息病有死
0296c27: 底消息還有什麼消息死有活底消息死活即且置
0296c28: 是什麼病紅孩兒向鼻梁上打了三拳兩隻眼睛迸
0296c29: 出千百道火光是汝諸人還有鼻孔也無若無鼻孔
0296c30: 也須摸著若有鼻孔也須打卻打卻了鼻孔始解與
0297a01: 病僧同病解與病僧同病始能與病僧同死同活與
0297a02: 病僧同死諸人獨活與病僧同活諸人獨死同死同
0297a03: 活不見鼻孔獨死獨活鼻孔不見既不見打箇什麼
0297a04: 便不打又見箇什麼是汝諸人還有者箇消息也無
0297a05: 良久云設有者箇消息更須打破面門始得。
0297a06: 示眾教中道父母所生眼悉見三千界且道三千界
0297a07: 是有是無若是有見箇什麼若是無喚什麼作見祖
0297a08: 師道父母所生口終不為子說且道口是有是無若
0297a09: 是有為什麼不說若是無不說底是什麼且道教中
0297a10: 底是祖師底是一樣是父母所生為什麼眼悉見口
0297a11: 不說會麼眼悉見口不說一箇玉連環化作兩箇金
0297a12: 蝴蜨大千沙界海中漚一切聖賢如電拂。
0297a13: 赴歸宗示眾以手自指云他是官身總不自由他既
0297a14: 是官身自也不由大眾要透過不自由則易要透過
0297a15: 自不由卻難要透麼直須放下又放下放到無可放
0297a16: 處連者無可放底也放下纔能勾向逆順境中頭上
0297a17: 著枷腳下著杻元是箇日日花朝夜夜元宵如或不
0297a18: 然心坎上一座須彌山時時刻刻在眼睛裏者箇累
0297a19: 墜三生六十劫也未得了還會麼山僧今日遠行山
0297a20: 中事問取樂說大師始得。
0297a21: 示眾趙州與文遠侍者論義云鬥劣不鬥勝勝者輸
0297a22: 果子遠云請和尚立義州云我是一頭驢遠云我是
0297a23: 驢胃州云我是驢糞遠云我是糞中蟲州云你在彼
0297a24: 中作什麼遠云我在彼中過夏州云把將果子來師
0297a25: 云文遠供養情長鬥爭氣短趙州雖贏了些果子卻
0297a26: 也食不下咽為什麼養子不及父家門一世衰若是
0297a27: 跨灶底兒孫纔見道我是一頭驢便道把將果子來
0297a28: 直抄扎了者老漢窮囊更與一腳蹋倒方快。
0297a29: 除夕師坐老和尚真旁大眾請元旦上堂師云上堂
0297a30: 是箇套子難道善知識上堂便有佛法不上堂便沒
0297b01: 有麼新年便有佛法除了新年日日時時便沒有麼
0297b02: 說佛法便有佛法每日商量家長裏短你們拈匙把
0297b03: 箸上來下去便沒有麼如今善知識教人學道學人
0297b04: 都要悟道總待上堂時置箇問頭向善知識荅處揣
0297b05: 摩測度及至下座了大家散去不但善知識荅處沒
0297b06: 做理會連自己問頭不知向那裏去了總恁麼便三
0297b07: 生六十劫有什麼益古人道風吹芊葉牛動尾巴你
0297b08: 為什麼不參取他豬肉案頭也悟去舉喪歌郎聲裏
0297b09: 也悟去兩人爭交打一拳也悟去桃花開桶箍散也
0297b10: 悟去一鎚打碎石頭一塊瓦片打著竹子也悟去者
0297b11: 些東西不可說我是善知識我上堂我替你說法教
0297b12: 你悟去也湛堂和尚說大慧你在我方丈裏便有禪
0297b13: 出方丈便沒了也惺惺時便有禪睡著時便沒了也
0297b14: 何況你們信道不篤用心又不專一眼裏既沒有筋
0297b15: 胸中又有許多肐所以動著便成隔礙你們要說
0297b16: 佛法麼驀拈拄杖云只者箇拄杖子第一件不得點
0297b17: 空第二件不得靠壁一僧便出奪拄杖擲地云和尚
0297b18: 將此作氣力麼師云你且不要忙者裏有許多關頭
0297b19: 過不得在進云長老峰還拈得面目出來與大眾看
0297b20: 麼師云你走錯了路也進云和尚又見箇什麼師云
0297b21: 一機一境總用不著拖泥帶水也用不著掃蹤滅跡
0297b22: 也用不著復拈拄杖云第三件不得架肩你又作麼
0297b23: 生第四件不得橫膝第五件不得倒提第六件不得
0297b24: 直立第七件不得豎第八件不得曳第九件不得卓
0297b25: 第十件不得擲擲下拄杖云者不是你底道理僧復
0297b26: 出云和尚說許多件畢竟那一件是師云轉見不堪
0297b27: 進云見非見師云你做不得座主使下僧無語侍僧
0297b28: 云大德座前無言空對面何不禮拜僧云禮拜箇什
0297b29: 麼侍僧云急水魚頭落林驚鳥不飛師云旁觀者醜
0297b30: 僧云明年春又至不怕雪點頭師云者拄杖子被老
0297c01: 僧鈍置死了也無人救得度拄杖與侍者云卻請樂
0297c02: 大師救取眾禮拜師指老和尚真云者是老漢敲骨
0297c03: 吸髓底道理你們作麼生會。
0297c04: 安居示眾早來侍者問今日大眾安居和尚何不與
0297c05: 大眾安心老僧道除卻行住坐臥別致一問來且作
0297c06: 麼生會眾無對召大眾云見了老僧有些芥蔕不見
0297c07: 老僧十分自在但恁麼會去管取青霄獨步會麼記
0297c08: 曾猛雨烏風夜捉得宵飛轂轆鷹莫問天晴誰放去
0297c09: 遠峰無限碧崚卓拄杖一下下座。
0297c10: 佛事
0297c11: 示新學菩薩佛說七種眾生有一種聞如來常住無
0297c12: 有變易終不畢竟入於涅槃一切眾生皆有佛性一
0297c13: 闡提等當來得成阿耨多羅三藐三菩提生不信心
0297c14: 墮三惡道有一種雖信涅槃常樂我淨卻說如來有
0297c15: 二種涅槃有為涅槃無常樂我淨無為涅槃常樂我
0297c16: 淨雖信佛性是眾生有不必一切皆悉有之雖信有
0297c17: 道不信有得道之人雖信三寶不信三寶同一性相
0297c18: 雖信因果不信受報信不具足戒亦不具足是人雖
0297c19: 得作戒不得無作戒雖得求戒不得捨戒雖得隨有
0297c20: 戒不得隨道戒戒不具足聞亦不具足是人於如來
0297c21: 十二部經信六部不信六部雖信六部不能讀誦為
0297c22: 他講說雖能講說為勝他故為利養故為諸有故聞
0297c23: 不具足施亦不具足是人雖行財施不行法施雖行
0297c24: 法施但行非聖施不行聖施施不具足智慧亦不具
0297c25: 足是人不能分別如來常無常乃至淨不淨如來即
0297c26: 是解脫解脫即是如來如來即是涅槃涅槃即是解
0297c27: 脫於是義中不能分別乃至一切義中不能分別親
0297c28: 近惡友增長惡法如恆河中大魚久沒暫出出已巳復
0297c29: 沒汝等今日受菩薩戒盡道戒已巳具足還得信心具
0297c30: 足麼汝等若能信心具足於一切境緣上不疑凡不
0298a01: 疑聖不疑有不疑無不疑自不疑他直用直行更不
0298a02: 回頭轉腦始得入此虛空平等地此箇虛空平等地
0298a03: 無汝等違背處亦無汝等承當處祇是汝等不能立
0298a04: 地承當便見千生萬劫與伊違背若信得千生萬劫
0298a05: 不曾違背便好放下者立地承當還信麼舉朱行軍
0298a06: 到南禪設齋行入禪堂不住口道直下是直下是有
0298a07: 僧便問直下是箇什麼行軍便喝僧云行軍幸是解
0298a08: 事底人又惡發作麼行軍云喚作惡發即不得僧便
0298a09: 喝行軍云鉤在不疑之地僧又喝行軍便休師云識
0298a10: 得行軍者一喝便有者僧兩喝不用得者僧兩喝便
0298a11: 埋沒了行軍者一喝豎起拄杖云向者裏信得及一
0298a12: 切具足。
0298a13: 示新學菩薩舉寶壽開堂三聖椎出一僧師云險寶
0298a14: 壽便打師云險老僧者兩險有一險高高山頂立有
0298a15: 一險深深海底行若辯得倜儻分明敢道參學事畢
0298a16: 三聖道與麼為人瞎卻鎮州一城人眼在師云剜出
0298a17: 他人心肝爭奈自己巳心肝太熱寶壽拋下拄杖便歸
0298a18: 方丈師云遮盡自己面目爭奈他人面目長存如今
0298a19: 盡大地眾生是箇瞎眼底老僧便要他開盡大地菩
0298a20: 薩是箇開眼底老僧更要他瞎若不親到者瞎底地
0298a21: 位不能行菩薩道若不深信者瞎底道理不能受菩
0298a22: 薩戒今因傳掌略為大眾舉揚一盲引眾盲相將落
0298a23: 火坑文殊普賢大人境界擲下拄杖云直須與麼始
0298a24: 得。
0298a25: 度僧一切法不可得家還可得麼家不可得更出箇
0298a26: 什麼家一切家不可得身還可得麼身不可得更捨
0298a27: 箇什麼身一切身不可得心還可得麼心不可得更
0298a28: 識箇什麼心諸仁者只為汝無始劫來用諸妄想習
0298a29: 氣攀援執吝顛倒流轉無有休歇如來大慈開箇出
0298a30: 家之門使汝一刀兩斷既得斷已巳方知無家可出無
0298b01: 身可捨無心可識然雖如是也須親到者箇田地始
0298b02: 得亂說即不可祇如二祖見初祖說箇覓心了不可
0298b03: 得祖云與汝安心竟三祖見二祖說箇覓罪了不可
0298b04: 得祖云與汝懺罪竟即今有人說箇覓家了不可得
0298b05: 澹歸亦云與汝出家竟且道還當得也無良久云學
0298b06: 語之流槌殺千箇萬箇有什麼罪過我者裏若有恁
0298b07: 麼人便有恁麼事不是汝長連床上書本子裏鬥湊
0298b08: 得來荅應得去便道我解也會也當得了也四果聖
0298b09: 人證得人空不證得法空猶有一分人空未證在他
0298b10: 有人空底法便有一分證得人空法底人在菩薩當
0298b11: 體即空眼睛卓朔地猶遲八刻在何況汝五欲麤重
0298b12: 境界人我是非名聞利養成虧得失暗地裏件件打
0298b13: 熬不過口但說空行在有中臘月三十日到來總被
0298b14: 黑面老子算將去還說得一切法不可得麼諸仁者
0298b15: 家不可得卻須出得家後看身不可得卻須捨得身
0298b16: 後看心不可得卻須識得心後看直饒汝說箇不可
0298b17: 得底亦不可得到澹歸者裏一刀兩斷我者裏纔有
0298b18: 恁麼人便沒有恁麼事諸仁者汝試自己已微細揣摩
0298b19: 還有一絲毫斷不得底麼若有一絲毫斷不得底千
0298b20: 生萬劫相牽相引未有了日快須領取吹毛利刃舉
0298b21: 起刀度與侍者云不許留根。
0298b22: 度尼善女人如來說一切眾生妄受輪轉欲貪為本
0298b23: 得則成愛不得成瞋愛則相生瞋則相殺生殺相尋
0298b24: 窮劫不盡汝等於人道中受此九漏不淨之軀皆由
0298b25: 多生欲貪所感若不猛自咬斷欲不墮落而得解脫
0298b26: 無有是處當日如來初度女人出家大愛道尼蓮花
0298b27: 色尼耶輸陀羅尼無量百千諸尼俱成四道果今日
0298b28: 汝等向者裏削髮為尼又成得箇什麼末山尼妙
0298b29: 尼等入無為寂滅之海建無為寂滅之幢我不敢輕
0298b30: 於汝等汝等皆當作佛還有人甘心也無良久云城
0298c01: 東老母不喜見佛以如來威神力故令其眼觀上下
0298c02: 四方總皆是佛急以兩手遮眼乃至十指頭無不是
0298c03: 佛汝道城東老母還見眼睛麼幸喜伊不會若是會
0298c04: 得盡大地人冰消瓦解即今便使汝等一時會得也
0298c05: 只好向者裏削髮為尼且道利害在什麼處舉刀云
0298c06: 不得動著一根頭毛與我剃卻。
0298c07: 舍利入塔舉菩薩處胎經佛告諸大眾念我古昔所
0298c08: 行功德捨身受身非一非二今為汝等說一形法諸
0298c09: 佛全身舍利在下金剛剎中金剛剎厚八十四萬億
0298c10: 里中有碎身舍利彼剎名妙香佛名不住如來碎身
0298c11: 舍利下八十四萬億里國土名清淨佛名遍光復下
0298c12: 有國土名施無盡藏佛名勸助復下有國土名法鼓
0298c13: 佛名善見乃有全身舍利過去千萬億佛皆留舍利
0298c14: 彼土舍利我亦有分師召大眾云釋迦牟尼佛三百
0298c15: 六十骨節八萬四千毛孔一時抖下了也全身碎身
0298c16: 非一非二此土彼土非一非二先佛後佛非一非二
0298c17: 即今丹霞山奉佛舍利下鎮海螺峰頂與八十四萬
0298c18: 億里諸金剛剎非一非二上至帝釋梵天下至龍宮
0298c19: 海藏中至阿育輪王大至須彌盧小至一葉一針
0298c20: 鋒許所有浮圖非一非二世界安寧帝王長壽護法
0298c21: 宰官捨山檀越莊嚴信士勤苦道流與現前雲集四
0298c22: 眾若見若聞隨其根性所得如來智慧德相非一非
0298c23: 二諸佛一形法有如是威德自在不可思議汝輩各
0298c24: 各當人分上還識得者箇消息也無驀豎一指云釋
0298c25: 迦牟尼佛三百六十骨節八萬四千毛孔盡從者裏
0298c26: 與諸人節節相拄孔孔相通地水火風生老病死惟
0298c27: 一堅密身一切塵中現一切時一切處金蓮湧地寶
0298c28: 蓋垂天水火無傷砧鎚俱陷若能撒手無依把得便
0298c29: 用推倒浮圖颺卻舍利不為分外如其不然打一回
0298c30: 葛藤添一些眼目從緣有者始終而成壞非從緣有
0299a01: 者歷劫而長堅丹霞山佛舍利是從緣有非從緣有
0299a02: 若道從緣有為什麼歷劫長堅若道非從緣有爭奈
0299a03: 王宮示生雙林示滅若道釋迦牟尼佛多劫修行福
0299a04: 慧兩足宛爾不同則聖名凡號盡是虛聲殊相劣形
0299a05: 皆為幻色作麼生得通去就使通去又作麼生得化
0299a06: 去若能覷破千差打成一片重建浮圖高抬舍利塵
0299a07: 塵涉影剎剎交光也不為分外更若遲疑翻成擔誤
0299a08: 且教掘地深埋卓箇尖尖錐子千迴百匝寸步休離
0299a09: 各各當人三百六十骨節八萬四千毛孔依舊與釋
0299a10: 迦牟尼佛節節相拄孔孔相通火宅浮圖鬼家舍利
0299a11: 日中逃影衣底藏珠總被人喚作日用而不知底百
0299a12: 姓卻有三世諸佛十方諸大菩薩恭敬圍繞以諸香
0299a13: 花而散其上彈指贊歎道吾不如汝吾不如汝也不
0299a14: 為分外復召大眾云一形法有如是威德自在不可
0299a15: 思議康熙壬子春三月二十六日專為舉揚與古岡
0299a16: 善男子方古木古弘古飄結般若緣入金剛地大眾
0299a17: 證明便捧舍利入塔。
0299a18: 龍護園伽藍陞座當日關將軍三更時分騎赤兔馬
0299a19: 提青龍刀半雲半霧在玉泉寺前連聲大叫云還我
0299a20: 頭來被玉泉長老輕輕一拶道顏良安在曠劫無明
0299a21: 當下消釋且道是還他頭不還他頭還與不還且置
0299a22: 祇如關將軍沒了頭為什麼有口汝等箇箇有口為
0299a23: 什麼摸頭不著眾無對師云久立珍重。
0299a24: 龍護園法會佛說一切苦厄欲貪為本所以欲貪便
0299a25: 是禍水若能於欲貪起處一刀兩斷自然禍水乾枯
0299a26: 容易與如來法流水接且道法流水與禍水相去多
0299a27: 少今日龍護園裏借水官解厄之期做箇下元會只
0299a28: 是治標不是治本閻羅大王日日差四大無常向人
0299a29: 間告報爭奈人間不知落得自家衙門熱鬧水官大
0299a30: 帝名聲普聞一邊治本無功一邊治標有效如今要
0299b01: 得治本麼須念念參取四大無常不惟有卻病之方
0299b02: 且有登真之訣登真訣作麼生道剎那剎那不可得
0299b03: 遍地刀鎗三寸鐵。
0299b04: 為雷峰西堂仞千大師設供拈香畢云丹霞相聚了
0299b05: 也不是相見韶陽相別了也不是相見雷峰堂中不
0299b06: 復見也是真相見且作麼生與老弟款曲家常舉起
0299b07: 手云此是如來最後之供便拜。
0299b08: 先華首諱日上供退步不須尋前行何處討已巳擅白
0299b09: 雲宗更落丹霞稿本來無事人愛說山中好處則為
0299b10: 遠志出即為小草師翁師翁向者裏受一分冷澹香
0299b11: 煙還當兒孫報德麼還燒香云且把華首臺全身總
0299b12: 靠倒。
0299b13: 送亡僧入普同塔丹霞建立十年未有普同塔承巡
0299b14: 撫劉大中丞慈念捐貲創造今日送諸同住亡僧骨
0299b15: 石到此得有歸藏讚歎不及雖則一期功德成就爭
0299b16: 奈是箇不了公案澹歸上座不惜眉毛為汝等說破
0299b17: 以杖指塔云汝等不得向者裏躲跟中丞公深造此
0299b18: 道因汝等愛向者裏躲跟特造此塔供養於汝汝等
0299b19: 莫被中丞公熱蹣復舉世尊同耆婆到尸陀林以杖
0299b20: 敲一髑髏問耆婆此生何道耆婆云生人道又敲一
0299b21: 髑髏問此生何道耆婆云生天道又敲一髑髏問此
0299b22: 生何道耆婆罔知生處師云第三箇髑髏耆婆罔知
0299b23: 生處且置且道第一第二箇髑髏耆婆還知生處麼
0299b24: 以杖敲骨石云澹歸將汝等髑髏一箇箇敲過隨汝
0299b25: 等生人生天生修羅生惡道教汝等一箇箇罔知生
0299b26: 處汝等也莫被澹歸熱瞞且作麼生得不被熱瞞去
0299b27: 倒提拄杖喝一喝。
0299b28: 為摛三儀知藏起龕儀上座你還記得麼新年頭佛
0299b29: 法當日曾問老僧如何是初二日事老僧云十字街
0299b30: 頭石敢當你便喝老僧云落你若用得者一喝撒手
0299c01: 臥長空若用不得者一喝卻被十字街頭石敢當礙
0299c02: 煞法界海中本無生滅老僧今日不能遠送耑請樂
0299c03: 大師助你一把火臨岐一句你還會麼豎起拄杖云
0299c04: 此去好埋三尺雪再來別舉一家春以拄杖擊龕三
0299c05: 下。
0299c06: 為大智達侍者起龕離者殼漏子向什麼處相見不
0299c07: 生不滅處相見非不生不滅處亦不求相見喝一喝
0299c08: 云說什麼離不離生滅不生滅只是者殼漏子向什
0299c09: 麼處相見立地撒手已巳是不唧溜漢卓拄杖一下云
0299c10: 達侍者好去好去。
0299c11: 為客沙彌湛然舉火秉炬云我不識你你不識我驀
0299c12: 地相逢一團大火打圓相喝一喝攛炬。
0299c13: 為傳瀜沙彌舉火不向者裏會得流浪無窮向者裏
0299c14: 會得沈淪永劫今日路見不平拔刀相助豎起炬云
0299c15: 會麼三千里外切忌髑髏咬住腳跟便爇。
0299c16: 為異能禪人舉火秉炬打圓相云日裏合龕晚來舉
0299c17: 火大眾不須疑雲門一字普遂爇。
0299c18: 為玉流洲禪人舉火玉流玉流數千里外特地到者
0299c19: 裏討箇落處雖未得了當乘此正因也得箇好處生
0299c20: 好處見然雖如此大丈夫兒須是斬釘截鐵始得豎
0299c21: 起火炬云會麼烈燄光中有箇辟支安坐不是好手
0299c22: 且待薪盡火滅時為汝道破便爇。
0299c23: 為善因宗禪人舉火善因善因你說不做米頭即不
0299c24: 住如今做了米頭卻又去去則實不去常住是無住
0299c25: 好教領取臨岐句以火炬打圓相云會麼只在此山
0299c26: 中雲深不知處。
0299c27: 遺命
0299c28: 吾去世後即剃髮澡身外衣舊葛布長衫內衣舊葛
0299c29: 布褲披茶褐布通肩祖衣露頂跣足便入龕龕取舊
0299c30: 杉木板極薄者不用費工足以蔽形一時而已巳入龕
0300a01: 訖不停龕不設供不請尊宿舉火侍者舉毘盧遮那
0300a02: 如來號十聲即下火次早撿骨不用罈盛隨所在水
0300a03: 清深處散投其中不設靈位不守七侍者即日各隨
0300a04: 緣好去其入嶺南者持吾遺命謁淨成老和尚及丹
0300a05: 霞海幢諸剎此即報聞矣吾生平以畜積為恥今所
0300a06: 存資斧之餘并隨身衣單書籍別有板帳除吾別有
0300a07: 支分外俱現前侍者均分此僧法也汝等不得留吾
0300a08: 臭皮囊作扶龕回山擇地建塔之局累諸護法隨處
0300a09: 死隨處燒隨處散骨水中吾出嶺時便有此語非今
0300a10: 日始作此語也若違此語惡同凶逆遍行老僧澹歸
0300a11: 今釋手勒。
0300a12: 問荅
0300a13: 僧問大眾今日安居和尚何不與大眾安心譬如水
0300a14: 動定水不如定風心既無定終身何安師云除卻行
0300a15: 住坐臥別致一問來進云是法亦無法離假亦無真
0300a16: 師云卻成分外僧問除卻行住坐臥請和尚道一句
0300a17: 來師良久云還出得者一句麼進云為什麼總在者
0300a18: 一句師云祇為總不在者一句進云恁麼則不用安
0300a19: 排也師云你又安排。
0300a20: 僧辭師云去即任去逢人不得道從澹歸處來僧無
0300a21: 對。
0300a22: 劉中丞問善財到妙高峰頂七日為什麼不見德雲
0300a23: 比丘師云既到妙高峰頂自然不見德雲比丘豈但
0300a24: 七日直饒三生六十劫欲見了不可得別峰相見始
0300a25: 為正見中丞云五十二參又作麼生師云都是別峰
0300a26: 相見。
0300a27: 中丞舉起信論云無明熏習真如真如亦熏習無明
0300a28: 還的當也無師云無明決不熏習真如無明若能熏
0300a29: 習真如即真如變作無明更無真如真如決不熏習
0300a30: 無明渠從來不曾與無明和合豈有工夫去熏習他
0300b01: 中丞云恁麼則判然兩箇也師云一箇也無說甚兩
0300b02: 箇。
0300b03: 中丞問達磨畢竟沒於此土還是西歸師云達磨不
0300b04: 曾來。
0300b05: 中丞云做官事煩不能攝心靜坐師云事不礙心要
0300b06: 靜坐作麼中丞云古人道無心於事無事於心作麼
0300b07: 得到者箇境界師云無心於事全心在事無事於心
0300b08: 全事在心如今人擬向心裏更討無事事裏更討無
0300b09: 心轉見亂如麻在忽聞傳鼓聲師云心在什麼處中
0300b10: 丞云為聞所轉須臾傳進公文中丞便看師云心在
0300b11: 什麼處中丞云為見所轉師云有兩箇轉底便有一
0300b12: 箇不轉底沒一箇不轉底便沒兩箇轉底。
0300b13: 師語中丞云此事故須心細亦須膽大因舉妙喜每
0300b14: 說士大夫怕落空大似船不曾翻便要跳水師云不
0300b15: 如憑他跳水撲通一聲響並無一滴方纔可笑中丞
0300b16: 躍然意解。
0300b17: 師下座後僧問和尚適來道大眾底心肝都是鐵打
0300b18: 底和尚底心肝是箇什麼師云豆腐師便問僧祇如
0300b19: 百丈道明日一時埋卻汝作麼生會僧云說不盡哭
0300b20: 不了師云你問我僧便問明日一時埋卻意作麼生
0300b21: 師云大鬼上天小鬼落地。
0300b22: 師問僧昨日吹滅了燈你作麼生會僧云某甲不在
0300b23: 明暗裏師云你卻又在者裏你問我僧便問和尚吹
0300b24: 滅了燈意作麼生師云火炎崑岡玉石俱焚。
0300b25: 僧問如何是某甲自己已師云誰教汝問僧云某甲自
0300b26: 問師云為什麼卻要我荅。
0300b27: 師問僧我卓拄杖一下為什麼無量諸佛總出不得
0300b28: 僧無語師猛與一椎僧禮拜云倒卻剎竿還有也沒
0300b29: 有師云倒卻剎竿阿誰說有與沒有僧禮拜師云作
0300b30: 麼生是剎竿僧退後三步師云倒卻後如何僧進前
0300c01: 三步師拈拂子便打云猶挂腳在。
0300c02: 師問僧汝看本來面目僧云是師云汝作麼生看僧
0300c03: 云來處去處是有一箇祇是不見師云汝要見麼近
0300c04: 前來僧近前師與一掌僧吹滅面前燈云元來燈就
0300c05: 是火便禮拜出師顧旁僧云佛法有什麼多少次日
0300c06: 僧見師問昨日吹滅底呢僧云吹滅底是和尚師豎
0300c07: 起拄杖僧禮拜師云少一頓也不得。
0300c08: 師語僧古人也甚奇怪船子見夾山頻頻回顧舉起
0300c09: 橈云汝將謂別有便覆舟入水而逝汝道是何意旨
0300c10: 僧云只恐教壞好人家男女師云作麼生是教壞好
0300c11: 人家男女僧無語一僧出云和尚還是佛麼師云不
0300c12: 是僧云和尚既不是佛夾山有什麼疑師云老僧入
0300c13: 地三尺一僧云活埋了也師便問作麼生是活埋底
0300c14: 事僧無語師云且道老僧入地三尺意作麼生僧云
0300c15: 拖泥帶水師云入地三尺作麼生拖泥帶水僧無語
0300c16: 師拊掌。
0300c17: 僧問十五以前穿州撞府十五以後結夏安居二六
0300c18: 時中行何行辦何道業乞師直示師云並無虛度僧
0300c19: 云堂內坐禪堂外禪坐廚庫刀砧米頭碓磨師云識
0300c20: 得者箇說甚那箇。
0300c21: 師見僧來卓拄杖一下云者箇是多底僧無對。
0300c22: 師有時云不了當底業識茫茫無本可據大了當底
0300c23: 業識茫茫無本可據僧無對。
0300c24: 僧搥腳次師問汝每日坐作什麼僧云看話頭師云
0300c25: 祇如搥腳還有話頭也無僧無對師代云某甲不合
0300c26: 觸忤和尚復自荅云你卻有拳頭在。
0300c27: 僧問燈籠露柱貓兒狗子作麼生師云現成公案乃
0300c28: 示頌云現成公案一切成辦放下了也祇得一半。
0300c29: 僧問如何是佛師云兩重公案乃示頌云兩重公案
0300c30: 多謀少斷便有黃金傾國不換。
0301a01: 僧問如何是父母未生前事師豎起拄杖乃示頌云
0301a02: 豎起拄杖莫落比量三腳蝦蟆討甚大象。
0301a03: 僧問無作戒體師云昔年海幢和尚曾與我論此義
0301a04: 云無作戒體你作麼生說我云一切法無作海幢便
0301a05: 休僧云一切法無作為甚喚作戒體師云在戒法即
0301a06: 為戒體師復云律中道白四羯磨了便發無作豈不
0301a07: 是僧云是師云恁麼則因作而發為甚喚作無作僧
0301a08: 無語師云古人道無作假色色即無作用假作麼師
0301a09: 又云聲聞戒體是無作菩薩戒體豈不是僧云是師
0301a10: 云一等是無作一等從師僧邊得為什麼聲聞戒體
0301a11: 有得有失菩薩戒體無得無失僧無語師云聲聞依
0301a12: 戒而發無作菩薩依無作而發戒菩薩先信得一切
0301a13: 眾生皆有佛性發無上菩提心全體是無作者箇無
0301a14: 作在佛不得在眾生不失作麼依戒而為得失聲聞
0301a15: 到見諦時纔證無作未證無作全體依戒所以戒得
0301a16: 便得戒失便失經中又說有定共戒道共戒得定時
0301a17: 自與戒合定有興廢戒有興廢得道時自與戒合道
0301a18: 無興廢戒無興廢須陀洹人捨陰之後生惡國界中
0301a19: 決定不犯四重五逆見諦既無興廢無作便無得失
0301a20: 僧云恁麼則無作全在聖邊也師云聖有聖無作凡
0301a21: 有凡無作善有善無作惡有惡無作聖凡善惡總出
0301a22: 不得無作無作不屬聖凡善惡僧云恁麼則聲聞無
0301a23: 作亦無得失師云只為渠不知所以自見得失若是
0301a24: 知了誰與渠論得失。
