0238c01: 千山剩人和尚語錄卷之五
0238c02: 門徒比丘　今廬　今又　重梓
0238c03: 
0238c04: 普說
0238c05: 接引都寺領各堂諸師請普說，師云：「佛門不是躲身
0238c06: 之處，既入佛門，便當作佛。於今出家人不特不知如
0238c07: 何作佛，而竟不信佛之當作，徒然衣現成、食現成，君
0238c08: 王當事而不事，父母當養而不養。且毋論妄行非法，
0238c09: 便能安分已巳是虛生浪死，又焉怪世儒之輕詆我佛
0238c10: 門耶？山僧為儒時雖不敢詆，亦嘗易視之，以為是藏
0238c11: 愚守拙之地。後來遇我和尚，睜開眼孔方知道世間
0238c12: 更無有第二條路，萬不得已巳將世間極難捨者捨之、
0238c13: 極難行者行之，拚此身命求個著落。常不輕菩薩道，
0238c14: 不敢輕慢汝等，汝等皆當作佛。假使盡大地有一個
0238c15: 不當作佛，他也不肯受人呵責、受人打擲，苦苦要說
0238c16: 者話，只因他實實見得：除卻作佛，別無可作。為上底
0238c17: 不能作佛，必無以使下；為下底不能作佛，必無以事
0238c18: 上；父必能作佛而後慈，子必能作佛而後孝，兄必能
0238c19: 作佛而後友，弟必能作佛而後恭，夫婦必能作佛而
0238c20: 後可以處室，朋友必能作佛而後可以成交。必能作
0238c21: 佛方成個人，若是個人，必能作佛。盡大地直無有一
0238c22: 人不承佛底恩力，無奈他迷而不悟？《易經》所謂『百姓
0238c23: 日用而不知』也。假使世間除卻作佛更別有可作，山
0238c24: 僧又何必捨難捨、行難行，決定向此門中拚身、拚命
0238c25: 耶？於今出家兒現在佛門、現稱佛子，止信有佛，不信
0238c26: 作佛，欲求世人盡信『皆當作佛』不亦難乎？山僧初到
0238c27: 者邊每向人題起『作佛』兩字，無不大驚小怪。縱有知
0238c28: 佛是當作，作佛是佛說，不是山僧偽說，然而不敢決
0238c29: 定者。果爾作得便好，萬一作得不尷不尬，被人抯著
0238c30: 要索頂後圓光，不特作佛不成反被他人恥笑，不免
0239a01: 慮得慮失，所以屢進屢退。我為汝設個喻子，譬如人
0239a02: 家生個孩子決定與他乳喫，難道怕人恥笑道：『者個
0239a03: 纔出胞胎底孩子知他後來長得成長不成？』便索性
0239a04: 不與他乳喫不成？又如學堂裡學生決定教他讀書，
0239a05: 難道怕人恥笑道：『者幾個學生知他後來中得中不
0239a06: 得？』便索性不教他不成？何況孩子實有成不得人底，
0239a07: 讀書實有中不得底？若是作佛，千個作千個成，萬個
0239a08: 作萬個成。佛言：『吾為汝保任此事決不虛也。』又言：『聚
0239a09: 心一處，無事不辦。』若一心作佛，又一心怕作不成，又
0239a10: 怕人恥笑，眾念交攻，所以成魔成病。汝但放心去作，
0239a11: 更不愁作不成。縱饒一生不成，來生出頭來，也少你
0239a12: 底不得。金剛種子遇便發生，百劫千生永無壞爛。倘
0239a13: 或怕人恥笑、似作不作，則毋論後來沒有成日，便是
0239a14: 從前曾下種子，可惜一旦拋撒。諸兄弟，作賊、作龜子
0239a15: 怕人恥笑，為甚作佛也怕人恥笑？若不作佛，更有何
0239a16: 作？便拚是作佛不成，也勝吹竹筒、抱酒壺百千萬倍，
0239a17: 胡為不恥彼而恥此？兩年以來，信心頗熟，不論僧俗
0239a18: 老少，咸知趨向。然而，入門來一日、兩日便求速效，卻
0239a19: 似今日作了佛，明日好回去料理家務一般。世間百
0239a20: 工技藝也無有一日、二日學得底，何況作佛最尊最
0239a21: 大一件事？譬如種稻最易見功，也須春耕夏耘而後
0239a22: 秋收有望，寧有今日下種、明日收割之理？古來一聞
0239a23: 千悟，信有其人，然而《傳燈》所載三登投子、九上洞山
0239a24: 與夫坐破七個蒲團者，皆是極顯赫底宗師，寧渠根
0239a25: 器皆不如今人、而今人反出古人之上？良繇古人參
0239a26: 是實參、悟是實悟，個個都是真實作佛漢，所以不避
0239a27: 艱苦，必期親證親到。而今人不貴裏面真實，只貴外
0239a28: 面光彩，作得作不得且寬一著，但學些子作佛言句，
0239a29: 好向人前賣弄『我會禪、我會道、我是作佛底』。不見古
0239a30: 人道：『但會作佛，不愁佛不解語。』你果真實作得佛，便
0239b01: 一句佛語不會說也自不妨。若只愛會說，莫道趠些
0239b02: 子現成語句，便令一口氣說出三藏十二部，又將一
0239b03: 千七百則公案從頭舉了、會了，與汝自己巳有甚干涉？
0239b04: 古人得意之後閉口深藏舌，二六時中只守閑閑地
0239b05: 『佛』之一字尚不可得，又那有許多甚麼禪、甚麼道及
0239b06: 其應機接物？信手向自己巳寶藏中拈出些子，自然活
0239b07: 卓卓地，不費纖毫氣力，不是學得來底，不是思量湊
0239b08: 泊來底。巖頭道：『一一從自己巳胸襟流出，方與蓋天蓋
0239b09: 地。』於今最可笑一等禪流，但向六根門頭認著些子
0239b10: 影響，便道：『我已巳得根本智，只欠差別智。』便一味學他
0239b11: 古人機鋒轉語，逢著人或咄或喝、或揚眉努目、或擎
0239b12: 拳豎指、或東一句西一句，不管三七二十一，如病狂
0239b13: 相似，以是為無滯無礙，以是為古人妙用，遞相傳授、
0239b14: 遞相模倣，將謂作佛，只如此殊可憐憫。你看達磨昔
0239b15: 日在少林面壁九年，後因神光斷臂要求安心，達磨
0239b16: 只向道：『將心來與汝安。』神光道：『覓心了不可得。』達磨
0239b17: 道：『與汝安心竟。』何曾有一點做作？何曾費一點周摺？
0239b18: 六代單傳至曹溪祖師，示人皆直捷簡要，青原南嶽
0239b19: 而後方纔各立門庭，纔有機鋒轉語，然猶是極直捷、
0239b20: 極簡要，非如今人之胡亂撒屎撒尿。不見馬祖問南
0239b21: 嶽道：『非色相云何能見？』嶽云：『心地法眼能見乎道。』又
0239b22: 問：『有成壞不？』嶽云：『若以成壞聚散而見道者，非見道
0239b23: 也。』又不見石頭參青原，原問：『子何方來？』頭云：『曹溪。』原
0239b24: 云：『將得甚麼來？』頭云：『未到曹溪亦不失。』原云：『若爾用
0239b25: 去曹溪作麼？』頭云：『若不到曹溪，爭知不失？』頭又問：『曹
0239b26: 溪大師還識和尚不？』原云：『汝今識老僧不？』頭云：『識又
0239b27: 爭能識得。』又不見僧問石頭：『如何是解脫？』頭云：『誰縛
0239b28: 汝？』問：『如何是淨土？』頭云：『誰垢汝？』問：『如何是涅槃？』頭云：
0239b29: 『誰將生死與汝？』又不見法常問馬祖：『如何是佛？』祖云：
0239b30: 『即心是佛。』常便走住大梅，祖令人探云：『和尚見馬大
0239c01: 師，得個甚麼便住此山？』常云：『馬祖向我道「即心即佛」，
0239c02: 我便向者裏住。』僧云：『馬祖近日又道「非心非佛。」』常云：
0239c03: 『者老漢惑亂人未有了日。任他非心非佛，我祗管即
0239c04: 心即佛。』又不見五洩初謁石頭便問：『一言相契即住，
0239c05: 不契即去。』頭據坐，洩便行，頭隨後召云：『闍黎。』洩回首，
0239c06: 頭云：『從生至死祗是者個，回頭轉腦作麼？』又不見大
0239c07: 珠參馬祖，祖問：『來此擬須何事？』珠云：『來求佛法。』祖云：
0239c08: 『我者裏一物也無，求甚麼佛法？自家寶藏不顧，拋家
0239c09: 散走作麼？』珠云：『阿那個是學人寶藏？』祖云：『即今問我
0239c10: 者是汝寶藏，一切具足，更無欠少。』又不見藥山一日
0239c11: 在石上坐，石頭問曰：『汝在者裏作麼？』山云：『一物也不
0239c12: 為。』頭曰：『恁麼即閒坐也。』山云：『若閒坐即為也。』頭云：『汝
0239c13: 道不為不為個甚麼？』山云：『千聖亦不識。』山僧似恁麼
0239c14: 舉，直舉到來年也舉不了。大都從上來真實見得底
0239c15: 自有真實作用，總不假借甚麼奇言妙句，不過就他
0239c16: 來處直下指出，或輕輕撥轉，那學人真實見得底便
0239c17: 直下承領，或就機翻身，又何曾別有一點做作？又何
0239c18: 曾別費一點周摺？至如大愚之為雲峰悅、大慧之為
0239c19: 謙禪，更不須一言半句便知他千了百當。總之，到真
0239c20: 實田地有言句也真實，無言句也真實，乃至下咄、下
0239c21: 喝也真實，不下咄、不下喝也真實，揚眉努目也真實，
0239c22: 不揚眉努目也真實，擎拳豎指也真實，不擎拳豎指
0239c23: 也真實，斷斷不似於今人一味胡做亂作，直是善因
0239c24: 而成惡果。諸兄弟，貴實不貴虛，汝既到者裡，俱是夙
0239c25: 世善緣，汝但辦一片決定心、長久心，切不得怕人恥
0239c26: 笑，不得要求速效，一切時中提起本參真實參將去，
0239c27: 汝但得一分力，山僧便識得一分，但得兩分力，山僧
0239c28: 便識得兩分，切莫得少為足不肯前進，作個半截底
0239c29: 人，何況半截尚不得、只管要求印證？若印證了爾，不
0239c30: 特誤爾一生，直誤了爾千生百劫不得出頭，不是小
0240a01: 兒戲。諸兄弟，你若到真實透頂透底田地，便沒有一
0240a02: 人印證亦自何妨？若未到者田地，必求到者田地，決
0240a03: 不得捨此別求捷徑。縱饒爾一生念佛真得往生，親
0240a04: 見彌陀，也只是教你向者一路，更無別路。若使盡大
0240a05: 地尚有一路可以便易作佛，山僧自不肯拚捨身命、
0240a06: 專向個裏求個著落，而又何苦區區勸爾諸兄弟耶？
0240a07: 諸兄弟，只恁作去，不愁不成。久立，珍重。」
0240a08: 師云：「寬本禪人行腳回，曾從海州見老僧，茲聞老僧
0240a09: 在永安，盡傾衣缽來此辦供，請山僧為眾普說學道
0240a10: 難成之故。佛在世日，百人學道百人成道；末法時代，
0240a11: 學道者多成道者少，虛實之間耳。於今學人誰不道
0240a12: 『我是實』？然而，止知求解，不知求悟。悟之與解，似則甚
0240a13: 似，遠則甚遠。譬如葉公所好之龍，頭角鱗甲非不酷
0240a14: 肖，要令興雲作霧得麼？又如兩人在此，一人曾從長
0240a15: 安來，一人止聞人說長安，其親到者任舉一事一物
0240a16: 自然親切，其未到者非不極談宮闕之嵬峨、城郭之
0240a17: 雄固、人事之繁華、貨物之聚集，識者已巳知其不實也。
0240a18: 每見有從《法華》得解者便靠定法華，決定侈談如何
0240a19: 是開佛知見、如何是示佛知見、如何是悟佛知見、如
0240a20: 何是入佛知見，非不詳悉洞達，但令離卻經文、直下
0240a21: 拈出畢竟喚甚麼作佛之知見，遂乃茫然失措。有從
0240a22: 《華嚴》得解者便靠定《華嚴》，決定侈談如何是理法界、
0240a23: 如何是事法界、如何是理事無礙法界、如何是事事
0240a24: 無礙法界，亦非不詳悉洞達，及乎反按自己巳理上尚
0240a25: 似打得過，事上便打不過，又何況理事無礙？又何況
0240a26: 事事無礙耶？有從《楞嚴》得解者便靠定《楞嚴》，決定侈
0240a27: 談七處徵心、八還辨見，若離前塵分別，畢竟喚甚麼
0240a28: 作真心、見猶離見、見不能及，畢竟喚甚麼作真見，直
0240a29: 得無言可答、無理可伸。至於從《維識》得解者便靠定
0240a30: 《維識》，從《起信》得解者便靠定《起信》，種種不一，門庭各
0240b01: 立，互相矛盾。且勿論經教中人，便是宗門下衲子不
0240b02: 求實悟比比皆然。或見古人苦功處便走向禪單，咬
0240b03: 著牙關、捏著拳頭、豎著脊梁，恰似裝羅漢形像，希圖
0240b04: 與他妄想抵敵。尋常未上禪單時妄想尚少，纔上禪
0240b05: 單妄想愈熾。毋論抵敵不住，縱得暫時停息，如石壓
0240b06: 艸，石去而艸還生。或見古人透脫處便謂：『妄想不足
0240b07: 畏，妄想無體，不須禁遏。』一味隨緣放曠、任性逍遙，不
0240b08: 幾莽莽蕩蕩招殃禍耶？又有道：『妄想雖不須禁遏，亦
0240b09: 不可放縱。但時時鑑照，不怕念起，只怕覺遲。』是則甚
0240b10: 是，我且問你，白日裏鑑照則易，睡夢裏如何鑑照？又
0240b11: 何況一口氣接不來時？總未免業識茫茫去也。又或
0240b12: 從古人良久默然處作解者，便認未開口以前為威
0240b13: 音那畔、為父母未生時面目、為空劫那邊事，纔見開
0240b14: 口便謂落第二頭錯引。臨濟入門便喝、德山入門便
0240b15: 棒，謂待汝開口堪作甚麼？一向把住以為極則，殊不
0240b16: 知正坐在黑山鬼窟裡？所謂死水不藏龍。又有認古
0240b17: 人言句如『乞師安心』便道『將心來與汝安』、『乞師懺罪』
0240b18: 便道『將罪來與汝懺』、『如何是祖師西來意』便云『西來
0240b19: 無意』或云『何不問自己巳意』，以為扣機、以為綿密，以是
0240b20: 為禪道者。又有嫌此等為合頭語，一任指東話西，便
0240b21: 又錯解古人庭前柏樹子、青州布衫、乾矢橛、麻三觔
0240b22: 之類，以為不上他釣竿、不入他圈繢，以是為禪道者。
0240b23: 又有道『此事不在言說，亦不在無言說』，但見人問著
0240b24: 便努眼相視，或擎拳、或豎指、或一拍一喝，以為真體
0240b25: 顯露、以為應物無滯，得大自在、得大解脫，此種更是
0240b26: 難救。又有認現成一切，便錯解古人『山是山，水是水』、
0240b27: 『僧是僧，俗是俗』、『拄杖子是拄杖子』、『耳朵兩片皮，牙齒
0240b28: 一具骨』、『師姑元是女人做』一類語話，以為直下便是，
0240b29: 更不敢動著一毫頭。又有專一杜撰奇妙尖新之句、
0240b30: 攢花簇錦、鬥豔誇多，尤是末流大弊。總之，不曾有實
0240c01: 悟，未免隨處粘著。汝莫聞恁麼道便謂『我一切不粘
0240c02: 著便是』，祗者不粘著又是一個大坑塹。若是實悟底
0240c03: 人，總沒有你捫摩處。汝纔向者裏覓渠，渠卻在那裡；
0240c04: 汝纔向那裡覓渠，渠又卻在者裡；有時恁麼道，有時
0240c05: 卻不恁麼道，怪不得時人喚渠作轉車軸底嘴，渠本
0240c06: 不曾有一點實法教人。不見道：『若將實法與人，土塊
0240c07: 也消不得。』岩頭和尚又道：『纔有所重，即成窠臼。』眾中
0240c08: 莫有出得窠臼底麼？若有，老僧即將法座讓他；不然，
0240c09: 大家歸堂仔細參究，畢竟要求實悟，不可徒然學得
0240c10: 一知半解以自滿足，生死到來抵敵不住，卻怪老僧
0240c11: 不道。你但自己巳打算，於今學得底果然敵得生死，即
0240c12: 是真正，更不須問人成得成不得也。大眾，久立。珍重。」
0240c13: 普說。
0240c14: 李居士請普說，士問：「和尚所以為禪流者至矣。歷來
0240c15: 士大夫學道多不得力，病在何處？更希微細拈出。」師
0240c16: 云：「士大夫學道之多，無過於宋；病痛之多，亦無過於
0240c17: 宋。妙喜老人作大醫王，藥料具足，設方救療，切中病
0240c18: 源。至今讀其書問，所載業已巳不留後人以餘地矣。然
0240c19: 昔之所患未必全今之所患，而今之所患或甚于昔
0240c20: 之所患。嘉、隆以前，士大夫留心斯道者，其言行不大
0240c21: 顯著。雲棲、紫柏、憨山三老道：『法盛時士大夫多與之
0240c22: 遊，令一時學者知我佛道淵廣，而宋儒迂拘未足盡
0240c23: 信。』三老之功不可誣也。然其所嘗親炙者，或始甚專
0240c24: 篤，而其後未免流於他端，緣無始帶來一點習氣未
0240c25: 能自割，況富貴場中佳麗易致漸染漸深、纏綿不解，
0240c26: 迨及暮年功成名遂，唯此一事更無他務，奈精力衰
0240c27: 耗、齒落髮枯，當驕奢淫佚之日又參以貪生怖死之
0240c28: 念，不得不假性命雙修之說。此說一倡，如蠅附糞，以
0240c29: 為既可延年又堪恣欲，七幅羅裙不知罩卻多少英
0240c30: 靈漢子。若其正信不移，亦略可數，或博探教相，或深
0241a01: 窮止觀，或依傍淨土，亦有夙具靈根，專茲一路，其自
0241a02: 任非不的確，其示人非不明快，亦以者一點習氣鏟
0241a03: 除不易。初或暫容，轉且縱肆，乃反借口如好好色之
0241a04: 文以自掩飾。業力日強，道力日怯，目前作主不得，未
0241a05: 免東牽西合，臨命終時毫無得力，蓋因打頭不遇作
0241a06: 家。即遇，未經惡辣鍼錘，自恃聰明，以致於此，殊可痛
0241a07: 惜。自壽昌、博山、雲門、黃檗、天童諸老後先開法，宗風
0241a08: 弘鬯而天下咸知趨向，登其門者不可勝數，求其全
0241a09: 身放下、終始於斯之士夫亦難屈數指。乃有發心真
0241a10: 正、虛懷參訪，其頓斷繩索、自甘淡素，可謂難信能信、
0241a11: 難行能行，亦以聰明過人、雄辯橫溢，究其實落得力
0241a12: 之處，不過日坐得一兩炷香、妄念不起而已巳。亦有習
0241a13: 靜山中一七、二七，直得身心世界內外通瑩，所謂坐
0241a14: 斷十方而不知密移一步，遂遇邪師謬為證可、自此
0241a15: 狂慧勃發、到處鼓弄唇舌，雖見真正宗匠，容易放過，
0241a16: 歲久月深無可依據。又以弘法念重，專求顯異，致種
0241a17: 種幻見、稱神道鬼者。又有最初便遭邪師誑惑、不復
0241a18: 博參明達而徒以自己巳隙光附會前哲、謬計古來不
0241a19: 過如此，任情恣意、隨順塵勞，復於隨順境中高談快
0241a20: 論，謂『煩惱即菩提，無明即大智』，但見有稍自簡束者
0241a21: 便指為兔徑小節，平昔習氣有增無減，此道易學，此
0241a22: 類最多。又有深知其非，力事禁遏，無奈猴猿子不死，
0241a23: 愈禁遏愈起，轉而從事於誦念禮拜，以祈降伏者，是
0241a24: 皆極奇極顯，四眾共推為宗門樑棟，所以為外護則
0241a25: 無不極其至矣。大都士人從小入書堂，父母所囑、師
0241a26: 長所訓莫不以位高金多為第一義，所謂上大人時
0241a27: 錯了也。何況婚宦而後，世累日深、世情日重、保榮固
0241a28: 寵之弗暇？若夫超出倫輩，或學問自侈、或文章自命、
0241a29: 或風節自高、或經濟自任。有一於此，皆足以揚名當
0241a30: 世、垂之來祀，人生大事如斯爾爾，豈真有前因後果、
0241b01: 輪迴升沉之說？儒教中雖微示福善禍淫，而未深明
0241b02: 三世之旨，淺腐之流遂疑死後斷滅，見落邊邪，遞相
0241b03: 承襲，倚程朱之門戶，拾韓歐之涕唾，竟不知儒者何
0241b04: 道而徒以闢佛為儒、不闢佛則不得為儒，以是衣冠
0241b05: 中多置內典而不敢閱其一二。稱信者，或妄希現福，
0241b06: 為保護身家、保護兒孫計，又或仕路蹇厄、或遭不如
0241b07: 意事，處無可如何之際，不得不懇佛求佛而又恐人
0241b08: 謂其佞佛，輒自解曰：『亦聊借以消磨雄心。』比比皆然。
0241b09: 上焉者，亦不過廣搜詭異以拓見聞，采掇玄奧以資
0241b10: 筆舌，非真究心佛乘也。故有稍知趨向者，吾門中人
0241b11: 便視為麟鳳外護為念，安能痛加鍼砭？如紫玉之於
0241b12: 于，兜率之於無盡，所以，半途者多，到家者少。如前
0241b13: 所舉，諸老不特稍知趨向，且能真究真參，實實為此
0241b14: 一件大事而特不能如古人全身放下、久親法席，以
0241b15: 致入處草率、得少為足，不過種下般若根株，雖然百
0241b16: 劫千生埋沒不得，而欲其一踏到底，不敢謂絕無其
0241b17: 人，實千難而萬難者也。我佛涅槃會上以正法眼藏
0241b18: 付囑國王、大臣，《法華經》言：『治世語言、資生業等，皆順
0241b19: 正法。』又言：『應以宰官身得度者，即現宰官身而為說
0241b20: 法。』又何常專以易屬出家兒而以難屬士大夫耶？
0241b21: 額屠兒放下屠刀云：『我是千佛一數。』龍女八歲獻珠
0241b22: 成佛，教有明文。曾堂堂士大夫而竟一屠兒、一女子
0241b23: 之不若耶？況《傳燈》紀載如唐之裴公休、陳公操、宋之
0241b24: 李公遵勗、楊公大年輩，不可勝數。是皆據高位、握大
0241b25: 權，未嘗壞世間相而求實相、離生滅法而求寂滅，幸
0241b26: 有如此體格。寧古之必勝於今、今之必不如古？而罪
0241b27: 禿謂其入處艸率、得少為足者，非其知慧淺薄，初無
0241b28: 定見也；亦非其力量有限，自甘中止也。處此火宅中，
0241b29: 苟無大智慧與大力量，安得不為名位、貨色所拘？遽
0241b30: 爾抽身，向個中求入路耶？正因其知慧大、力量大，所
0241c01: 以纔入門來見宗師開口不難領會、不難荷擔，及閱
0241c02: 諸經論與諸祖公案，可以解路通者，自不費力，其不
0241c03: 可以解路通者，亦不難以平日讀書作文伎倆多生
0241c04: 穿鑿，祗圖解得分曉、說得明白，解不分曉、說不明白，
0241c05: 便生煩悶，百般思量、百般計較，或得些子醒發，或得
0241c06: 些子輕安，便求宗師為渠印證。主法者恐折其萌芽、
0241c07: 阻其向往，稍鬆一著，渠便自任為極，則以為究竟如
0241c08: 是，縱遇他知識連道兩個『不是』，定忿然謂是強移換
0241c09: 人。不見無盡初見東林便蒙許可，及到兜率觸翻溺
0241c10: 器，方始撇地，而後來歷參諸方，又不知受卻多少錘
0241c11: 鑿。張公是何等知慧？何等力量？而況其次焉者乎？要
0241c12: 學此道，必須發個狠毒，將無始來一點習氣千難割、
0241c13: 萬難割處痛下一刀，如破竹頭一節，節節皆破，一切
0241c14: 纏縛不得，然後，取古人一則機緣，不妨向沒可思量
0241c15: 處思量、沒可計較處計較。到思量、計較盡時，平生伎
0241c16: 倆一點也用不著，莫生退怯，莫求功效，正好拚命與
0241c17: 之廝捱。勿道全無所得，即有所得，我亦不愛。勿道全
0241c18: 無人肯，即有人肯，我亦不顧。忽然失手摸著娘生鼻
0241c19: 孔，方知元來只在者裡。一切經論、一切公案，不求分
0241c20: 曉無不分曉，不求明白自然明白。以此自利，以此利
0241c21: 人。以此事親則為孝，以此事君則為忠，出得世間、入
0241c22: 得世間，而又何僧、何俗、何儒、何佛？到恁田地，佞亦得，
0241c23: 即闢亦得。博山先師翁常道：『汝等若了得，便作個衛
0241c24: 元嵩也不妨。』不見近代陽明、龍溪、近溪諸大老，不特
0241c25: 不肯毀形體、絕祭祀、作名教中罪人，亦何嘗拘拘標
0241c26: 名外護？但為真儒，即為真佛；必為真佛，始為真儒。文
0241c27: 章、風節、學問、經濟，無不在此。不然，縱爾烜赫一時、名
0241c28: 垂後世，反之自己巳身心全沒交涉，生死到來依舊業
0241c29: 識茫茫、無本可據，直謂之無智慧人、無力量人已巳矣。
0241c30: 罪禿自知此事以來，每喜與士大夫遊，雖時時以此
0242a01: 事相激發，然未敢深談及此。不意絕漠餘生乃得遇
0242a02: 老居士，真是個漢，既承至誠相叩，不復隱覆，不怕忌
0242a03: 諱，將平昔親聞、親見、親歷者盡底傾出，其餘微細種
0242a04: 種病痛，自有妙喜老人種種神方、種種良藥在。果爾
0242a05: 一踏到底，且無道可學，又何病痛之云？倘其半信半
0242a06: 疑、欲前且卻，則並無病痛之可指。至如陰竊先哲之
0242a07: 緒餘、假張學道之旗幟，招羅少俊、私立朋黨，以致荊
0242a08: 棘叢生、戈矛互起，國家之敗蔑不繇之是？又無藥可
0242a09: 療，無方可治。妙喜老人誠不料末世士大夫決裂遂
0242a10: 至於此。」李居士不覺欷噓涕下，命筆紀之以為士大
0242a11: 夫學道者鑒。
0242a12: 茶話
0242a13: 住大寧寺至月十四晚設茶，為西堂祝壽，師云：「明日
0242a14: 是西堂降日，期主設茶請大眾為西堂預祝。大眾，且
0242a15: 道西堂四十二年前正當今晚在甚麼處安身立命？
0242a16: 你莫道：『正在母腹中麼。』比如未入母腹時又向甚麼
0242a17: 處安身立命？若向個裡具得隻眼，莫道四十二年前、
0242a18: 四十二年後，便從無始劫初直至盡未來際，與大寧
0242a19: 今晚團圞總沒有兩個時節，總不曾移易一絲毫頭。
0242a20: 恁地見得分明，則期主者一杯茶不特為西堂一人
0242a21: 祝壽，直為現前大眾祝壽；又不特為現前大眾祝壽，
0242a22: 直為三世諸佛、大地眾生一同祝壽了也。若猶作世
0242a23: 情論量，縱饒你活到一百壽、一千壽，總喚作守屍鬼
0242a24: 魂不散底死人。祖師有言：『汝等見聞覺知之性與太
0242a25: 虛空同壽。』《道德經》云：『死而不亡曰壽。』儒教中又言：『殀
0242a26: 壽不二。』你看從古聖賢又何曾認此幻化身心作壽？
0242a27: 雖然你道：『離卻此幻化身心又向甚麼處祝？』」堂主
0242a28: 進云：「夜靜更寒，請和尚食茶。」師拈茶碗云：「請。」
0242a29: 三十晚設茶，師云：「今日是年窮歲盡之日，本剎住持
0242a30: 設茶與大眾分歲。大眾，若有收藏底陳腐佛法知見，
0242b01: 一齊抖擻出來，好得乾淨過年。山僧也有一則陳腐
0242b02: 公案，不免趁時拈出。昔日，潭州和尚有言：『山僧宰個
0242b03: 露地白牛與你眾人分歲。』維那入室云：『外面有公人
0242b04: 拘和尚。』州云：『作麼？』那云：『和尚私宰，不曾納蹄角。』州以
0242b05: 帽擲地下，那拾帽，州下床扭住云：『賊賊。』那以帽覆州
0242b06: 頂云：『時寒，且還和尚。』即出。州顧侍者云：『今晚公案如
0242b07: 何？』者云：『潭州紙貴，一狀領過。』大眾，你看古人大家恁
0242b08: 地分歲好生熱鬧，今日山僧也有個沒毛癩狗，不敢
0242b09: 贓污了常住鍋灶，整整將來供養大眾，且問大眾向
0242b10: 甚處下口？」眾下語不契，師顧眾云：「莫將爆竹驚山鬼，
0242b11: 留取荒城伴罪夫。」
0242b12: 初六晚住持設茶請茶話，師云：「明日是首山和尚誕
0242b13: 日，住持設茶請山僧領大眾預祝。現前堆積珍異都
0242b14: 是住持孝心，蓋為將來乞戒地也。山僧不可借花獻
0242b15: 佛，只可別尋個物事為敬。」良久云：「者件物非青黃赤
0242b16: 白黑、非色、非心、非有、非無、非因果法，是個甚麼物？大
0242b17: 眾若識得者物，便不用別尋，各人現成，將出來非特
0242b18: 可為首山和尚壽，且可為諸佛、諸菩薩壽。又非特為
0242b19: 諸佛、菩薩壽，且可將諸佛、菩薩底壽全歸首山和尚，
0242b20: 又可將首山和尚一人底壽散為現前大眾及法界
0242b21: 一切眾生壽。首山和尚莫笑道：『你為甚將我家裏物
0242b22: 來送我？卻又亂作人情。』待明早天明起來領大眾與
0242b23: 和尚禮足。」
0242b24: 十四晚茶話，師云：「山僧所有一切好法惡法都被爾
0242b25: 們抖擻乾淨，今晚要得半句口遍搜不獲。且請大
0242b26: 眾食茶食果子，食了，大家看燈。不見道：『春宵一刻值
0242b27: 千金。』大眾，不得錯過。」
0242b28: 住接引寺，五月十四晚設茶，師云：「山僧初來者邊見
0242b29: 者邊家家糧米豐足，只恨不曾有人開個飯店。彼時
0242b30: 恥若書記便發心作個店小二，也有笑他底、也有憐
0242c01: 他底，憐他底只愁生意淡薄、枉費辛勤，笑他底道：『阿
0242c02: 誰家裡缺少麵觔、木耳，那得餓不死底漢來喫爾者
0242c03: 般茶飯？』不期南塔掛起招牌，一直賣到遼陽，於今又
0242c04: 賣到海州來了。明日是恥若生日，者裏一班都是後
0242c05: 起底店小二，特搜店裡殘茶剩飯請山僧預祝。但凡
0242c06: 嘗著者般滋味底，個個都要續佛慧命。諸佛慧命無
0242c07: 有窮盡，則恥若之壽量無有窮盡，又何用別為祝耶？」
0242c08: 問答
0242c09: 臘八日，書記入禮，師問：「釋迦老子當年睹明星悟道
0242c10: 畢竟悟個甚麼？」進云：「火。」師云：「恁麼則不悟也。」進云：「煖
0242c11: 氣烘烘。」記復舉前話問師，師云：「今日冷似昨日。」復進
0242c12: 後語，師拈禪衣角一抖，湧光出問云：「未審睹明星後
0242c13: 與雪山六載前是同是別？」師云：「可知禮也。」進云：「何苦
0242c14: 如此？」師云：「水滾下茶來。」少頃，座元入禮，師舉前問，元
0242c15: 云：「銅盤。」師云：「恁麼則不悟也。」元拈火箸插盤中，師云：
0242c16: 「且道睹明星後與雪山六載前是同是別？」元一喝，師
0242c17: 云：「放汝三十棒。」
0242c18: 西堂舉外道問佛不問有言，師云：「不是不是。」進云：「舉
0242c19: 猶未畢，為甚便見不是？」師云：「再犯不容。」
0242c20: 座元問：「趙州不食投子蒸餅卻禮沙彌三拜，意旨如
0242c21: 何？」師云：「汝不妨疑著。」又問：「趙州畢竟向甚麼處勘破
0242c22: 臺山婆子？」師云：「汝曾見孩子趨氣毬麼？」
0242c23: 靜宇問：「應持菩薩上觀三十二恒河沙，如何不見佛
0242c24: 頂？」師答：「為他向高遠處覓。」又問：「三千世界俱壞，未審
0242c25: 大地眾生向甚麼處安身？」師云：「好個消息。」又問：「弟子
0242c26: 生死到來，將何抵敵？」師云：「你於今從北塔到南塔為
0242c27: 甚不問？」
0242c28: 啟如問：「車損牛老載重，如何過得峻嶺？」師答：「看腳下。」
0242c29: 又問：「日中看瓜架、夜後聞鐘聲時如何？」師云：「隨緣消
0242c30: 舊業，更莫造新殃。」
0243a01: 罄光問：「如何是學解、信解、悟解？三種解作麼生？」師答：
0243a02: 「你有許多般解麼？」
0243a03: 座元問：「三界一心發，火宅是吾家。百億須彌山，至今
0243a04: 疑著他。」師答：「為他閒事長無明。」進云：「原來無一法，諸
0243a05: 法體如如？」師云：「切忌向這裡著腳。」
0243a06: 道菴問：「行住坐臥即不問，未審睡著時在那裡？」師云：
0243a07: 「你即今是醒是睡？」
0243a08: 祥光問：「一切儼然，教弟子作麼生會？」師答：「用會作麼？」
0243a09: 又問：「一切音響落在何處？」師云：「向未開口前看取。」
0243a10: 德光問：「本來面目人人本具，為甚學人不知？」師答：「祗
0243a11: 這不知莫別尋。」
0243a12: 壽績問：「婆子道：『趙州只轉得本藏。』畢竟如何轉得那
0243a13: 半藏？」師答：「山僧也不奈伊何。」又問：「大海水為甚一日
0243a14: 兩潮？」師云：「晨鐘暮鼓。」又問：「天上月為甚半圓半缺？」師
0243a15: 云：「適纔喫飽了，於今肚又饑。」
0243a16: 輝光問：「終日奔奔波波，一旦生死到來將何抵敵？」師
0243a17: 答：「你喚什麼作生死？」又問：「如何是透法身句？」師云：「吹
0243a18: 螺打鼓。」
0243a19: 恥若問：「眼在頭上為甚自不見眼？請師點出。」師喚恥
0243a20: 若，若應諾，師云：「點出了也。」又問：「世出世間則不問，如
0243a21: 何是學人自己巳？」師云：「高麗國好大扇。」又問：「南塔既在
0243a22: 地上，為甚卻向龍潭裡放光？」師答云：「家家門前火把
0243a23: 子。」
0243a24: 桂菴問：「如何是學人本來面目？」師答：「是誰叫汝恁麼
0243a25: 問？」
0243a26: 弘掀問：「某甲初出家時，只以念佛誦經為本，到此卻
0243a27: 靠不得。請問如何是第一件大事？」師答：「屙屎撒尿。」進
0243a28: 云：「四大分散時如何是了手？」師云：「分散且置，汝即今
0243a29: 喚甚麼作四大？」進云：「參禪人了生死，未審還有輪迴
0243a30: 也無？」師云：「日沈西水流東。」
0243b01: 淨如問：「來此作飯供養大眾，圖報三世深恩。未審還
0243b02: 報得盡也無？」師連彈指三聲。
0243b03: 崑璞問：「生死如車輪子相似，如何止得？」師答：「問取推
0243b04: 車漢。」
0243b05: 屍林問：「曹源一滴則不問，華首溪頭事若何？」師云：「混
0243b06: 同江闊多少？」又問：「羅浮隱居，瀋陽出世。隱居且置，出
0243b07: 世一句作麼生道？」師云：「風沙萬里。」進云：「風行草偃，水
0243b08: 到渠成。除此不問，如何是逆波之句？」師云：「瀋陽好香
0243b09: 瓜。」又問：「大事未明，如喪考妣。為甚大事已巳明，如喪考
0243b10: 妣？」師云：「太平本是將軍力，不許將軍見太平。」又問：「未
0243b11: 離兜率，已巳降王宮；未出母胎，度人已巳畢。為甚我等不
0243b12: 得成佛？」師云：「誰教汝要成佛？」
0243b13: 道心問：「終日承十方深恩，己巳事未明，如何了得？」師答：
0243b14: 「熱灶著一把，冷灶著一把。」
0243b15: 仰泉問：「母胎生下時佛性已巳具，為甚麼不會說話？」師
0243b16: 答：「呱呱。」又問：「生死到來將甚麼抵當？」師答：「你即今拈
0243b17: 匙把箸又作麼生？」
0243b18: 都寺問：「世尊說法有六種成就，未審和尚
0243b19: 種成就？」師答：「全仗闍黎心力。」進云：「世尊道：『四十九年
0243b20: 未曾道著一字。』為甚麼又留三藏十二部？」師云：「
0243b21: 事也須件件周到始得。」
0243b22: 小沙彌問：「我有喫的狗也有喫的，未審我是狗？狗是
0243b23: 我？」師答云：「大眾，看者孩子作師子吼。」彌無語，師便打
0243b24: 出。
0243b25: 淨空問：「四大分離，向甚麼處安身立命？」師答：「牛頭獄
0243b26: 卒是甚麼人？」又問：「無心道人又向何處用工？」師云：「饑
0243b27: 添缽，寒添衣。」
0243b28: 桂林問：「清晨靜坐聞鐘聲、犬吠，未審是同是別？」師答：
0243b29: 「問取山前石人去。」
0243b30: 維那問：「檀那一粒米重如須彌山，未審此恩如何報
0243c01: 得？」師答：「點一柸苦茶來。」晒衣次問：「學人平生不曾挂
0243c02: 一寸絲，且道晒個甚麼是得？」師云：「你即今身上披的
0243c03: 是驢皮是馬皮？」又問：「古人道：『眾苦不是苦，袈裟下打
0243c04: 失人身方是苦。』學人現是人身，且道是苦不是苦？」師
0243c05: 答：「你問阿誰？」又問：「現前作是主，醒時作得主。睡著時
0243c06: 作麼生？」師答：「賣油郎。」
0243c07: 逢渠問：「如何是祖師西來意？」師答云：「西塔較南塔多
0243c08: 少？」
0243c09: 光宇問：「學人識得木石，木石為甚不識學人？」師喚光
0243c10: 宇，宇應喏，師云：「汝不是木石。」進云：「行住坐臥不離者
0243c11: 個，未審如何是者個？」師云：「行住坐臥。」又問：「弟子到來
0243c12: 六十餘日，並無增減，未審如何即是？」師答：「來說是非
0243c13: 者，便是是非人。」進云：「闇裏明珠放去，收來時如何？」師
0243c14: 云：「修行人為甚將常住物作自己巳用？」
0243c15: 擇菜次，恥若問：「菜上蟲不從天降、不從地湧，為甚有
0243c16: 情向無情中出？」師云：「猢孫倒上樹。」
0243c17: 
0243c18: 
0243c19: 
0243c20: 
0243c21: 　　　　　　　　　都寺玄賦編
0243c22: 　　　　　　　　　書記今羞錄
