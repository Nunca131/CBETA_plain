0366c01: 蓮峰禪師語錄卷之八
0366c02: 嗣法門人性深等編
0366c03: 文
0366c04: 金粟百老和尚訃音至掛幀祭文
0366c05: 哀哉我師機峻群賢甫登黃檗徹見青天金粟流毒
0366c06: 鐵枷上肩八閩兩淛坐賈行船驅馳龍象掃蕩蹄筌
0366c07: 如雷震耳似月臨川有子如鳳展翥大千陞階賜紫
0366c08: 對御談禪帝王機契國一名闐既光列祖奚厭延年
0366c09: 方回泖便謝九巔滅度時至親口宣傳訃音遠降
0366c10: 令我狂顛纔違裘葛怎止淚漣愁腸欲裂屈志難
0366c11: 千斤之擔一脈如線眾星落落焉若孤圜法幢頓挫
0366c12: 駑駘誰鞭素殊蒙昧承命慚先未能圖荅徒自悲憐
0366c13: 山花獻麗猿果呈鮮傾心座下叩首幀前願師垂憫
0366c14: 俯降香筵納受禪悅輝煥林泉一瞻一仰面目儼然
0366c15: 哀哉尚饗。
0366c16: 進塔祭文在蘇州鄧蔚山
0366c17: 嗚呼我師無容湊泊巉巉巖巖灑灑落落光凌照乘
0366c18: 之珠翼巨搏天之鶴玄機敏峻兮蚤廓徹于桃花楖
0366c19: 栗孤危兮力荷擔於金粟建法幢于立身之始兮超
0366c20: 古超今示泥洹於知命之餘兮何延何促出世之緣
0366c21: 既畢兮月掩中秋涼人之樹摧殘兮聲騰西竺令水
0366c22: 雲白足兮無處參尋湖海知音兮籲天慟哭孰不譅
0366c23: 祖運微祖道衰法燈滅法門覆有露誰沾有雪誰立
0366c24: 某等座下忝居兮慚匪追風之驥室中幸入兮未酬
0366c25: 剪拂之私各處一方兮圖翻米篩之案不期去歲兮
0366c26: 聞拋枕子之音吾師雖離生滅兮綱宗奚賴諸徒難
0366c27: 忘戀慕兮昕夕攢眉今夫塔建鄧山兮匪缺闍維之
0366c28: 炬龕存軀殼兮詎遵囑累之規且震旦事週兮達磨
0366c29: 終歸熊耳曹溪葉落兮大鑑仍返新州然師之質可
0366c30: 拘兮而神不可測壽可量兮而法不可窮青山重重
0367a01: 碧水溶溶梅花滿塢霜雪盈空以有窮之物供無窮
0367a02: 之法亦徒然哉惟冀我和尚再來法輪再轉永津濁
0367a03: 世永朗禪釭庶某等重受于耆闍共傳衣於多子
0367a04: 是大快也不罄遐思祈垂洞鑒尚饗。
0367a05: 祭衣缽塔文在興化蓮山
0367a06: 伏以道用無方兮由遇緣而垂跡法身無相兮憑印
0367a07: 物以現形佛佛傳持百代之金襴不毀團團托出一
0367a08: 線之祖脈弘通蓋自雞足遲留惟龍華以有待黃梅
0367a09: 紛競豈甲冑而能擔然而舍利遂求僅人天之福澤
0367a10: 曹溪密授重道法于鼎彝從記于靈山誰謂無聞
0367a11: 可進脫範模於多子何嘗遍界難藏是以我和尚全
0367a12: 軀乍葬於鄧蔚猶存少林之履衣缽今韜于蓮嶠同
0367a13: 追雙樹之思況乎師之聲震于寰區師之機利于鋒
0367a14: 鏑綱宗暢其丕振尊宿皆欽濟道賴其中興英靈遠
0367a15: 湊某等辱為附驥之蠅才匪千里傚展描真之手面
0367a16: 見盤山茲者節屆陽春東籬錦吐功圓寶塔萬象眉
0367a17: 楊特拈數片兜樓恪獻一心蘋藻設最後之供酬莫
0367a18: 報之恩伏祈本地弗忘載奏歸來之調慈風轉播光
0367a19: 臨化育之天量廓虛空納禪悅於隨豐隨儉靈妥營
0367a20: 宅煥溪山於即色即聲。
0367a21: 偈
0367a22: 奉荅金粟百和尚寄示韻
0367a23: 昔日追風歎馬駒幾遭騰踏任先驅三秋執役心成
0367a24: 鐵半夜渡舟月印湖師道南來雖未振剎竿高豎豈
0367a25: 愁扶欲酬千里浪傳句窮到玄沙紙也無
0367a26: 與若海深西堂
0367a27: 既廓頂門眼祖風可振揚昔年同立雪異日遠飄香
0367a28: 脊豎支天骨胸餘濟世糧臨機全殺活吾道自然彰
0367a29: 與知幻爾上座
0367a30: 截斷千差路現身萬象中既諳今日病須有古人風
0367b01: 煨芋忘形世誅茆罵祖翁倘能如是用不愧續吾宗
0367b02: 與霜劍玟上座
0367b03: 久跨征鞍著戰袍龍蛇陣裏逞英豪錦標奪卻翻身
0367b04: 去豈但連城價倍高得雖易兮守還難突出頭來始
0367b05: 好看大用臨機全殺活倚天霜劍逼人寒
0367b06: 與天懷本上座
0367b07: 實脩實證離差忒無悟無迷更險巇個裡洞明正法
0367b08: 眼接人一著在臨機我今展出開籠手萬里長空任
0367b09: 爾飛
0367b10: 與石憨瑩上座
0367b11: 遍歷諸方眼空佛祖明辨端倪捏碎今古休去歇去
0367b12: 未為丈夫赤體荷擔豈云莽鹵沖霄氣宇自昂崇莫
0367b13: 報之冤任爾訴訢
0367b14: 與若靜禪上座
0367b15: 丈夫期出世行履別風塵久習淘教淨新鋒發更神
0367b16: 力扶無底缽明驗過關人一語因符契丁寧共採薪
0367b17: 與默山演上座住海潮
0367b18: 汪洋萬里望澄清時聳蜃樓噉福城車馬勞勞行不
0367b19: 到長江一艇任君撐
0367b20: 與心澄清維那
0367b21: 嚼碎楊岐栗棘蓬橫身保社振宗風既知佛法無多
0367b22: 子春到孤山花自紅
0367b23: 與雪英中上座
0367b24: 馳驅數載弼宗風正眼廓開八面通時至別予千里
0367b25: 外一條拄杖活如龍無固必任西東棲賢原是住山
0367b26: 翁
0367b27: 與朋桐皇知客
0367b28: 清操玅行類群賢矢志遍參亦有年祖印無文何處
0367b29: 覓梧桐枝上月高懸
0367b30: 寄儀部小眉林居士
0367c01: 拋卻凡胎養聖胎空花褪即覺花開誰家途路無虧
0367c02: 缺須信斯身是再來
0367c03: 與聖壽慧嚴定上座
0367c04: 參遍諸方廓頂門摩醯隻眼豎乾坤于今正好居林
0367c05: 下高視雲霄謾出群羽毛備湖海尊信手掀翻大法輪
0367c06: 與龍華自牧謙上座
0367c07: 戒品初登脫布毛犀牛戴角出洪濤且自純淘無點
0367c08: 疵曹溪路上逞英豪須永銳莫辭勞峰頭駕艇要幫篙
0367c09: 石鏗年上座
0367c10: 固守封疆未足猛衝鋒破陣始為雄騰騰施出驚群
0367c11: 作赤手吞栗棘吐霓虹烈漢為人自不同
0367c12: 十可行
0367c13: 行腳
0367c14: 木人拈起似獰龍水脈淺深一探中那管青山高兀
0367c15: 突當頭踏斷萬千重
0367c16: 宴坐
0367c17: 溪邊林下結跏身無去無來自在人莫謂文殊難出
0367c18: 定罔明彈指亦勞神
0367c19: 經行
0367c20: 腳跟在處自優游佛殿禪堂漫去留拄杖等閒輕一
0367c21: 卓毘盧腦蓋血鮮流
0367c22: 入室
0367c23: 未入門來已巳納輸寧容進步擬何如頂具辦龍蛇
0367c24: 眼湖海禪和枉掠虛
0367c25: 掃地
0367c26: 謾云拂拭費工夫拾得家風付誰扶明眼衲僧遭污
0367c27: 染皆因認著本來無
0367c28: 應缽
0367c29: 行行鴈陣共開單粒米莖齏任飽餐休學毘耶老病
0367c30: 者借來香飯塞饑瘢
0368a01: 浣衣
0368a02: 破衲多年蕩轉新免將汗氣污他人提持笑卻曹溪
0368a03: 叟今古阿誰裸度春
0368a04: 誦經
0368a05: 一字入門病轉深琅未展已巳先臨渾身演出如來
0368a06: 藏句句全提示古今
0368a07: 普請
0368a08: 長鯨震處兩相呼古策風高滿路途運水搬柴須著
0368a09: 力草鞋踏破嘴盧都
0368a10: 禮拜
0368a11: 晨昏叉手向金容得意忘言在己巳躬謾道玄沙太饒
0368a12: 舌洪波近處有蟠龍
0368a13: 寄雲莊知浴
0368a14: 廿年操履絕纖塵輔弼宗風任苦辛況復居山符本
0368a15: 色春來勁發一枝新
0368a16: 贈復白禪德
0368a17: 脫白久經霜雪春出塵鵬鶴邁群倫即心清淨誰堪
0368a18: 比笑指長空月一輪
0368a19: 學仁書記蓋茆養親勗之
0368a20: 堆山文字似傳神無影無傳更逼真種芋養親雖盡
0368a21: 意何如現出那吒身區區蓋頂剪莖茅綠野青山作
0368a22: 故交杓柄溪邊尋得著乘時掬水灌茄匏
0368a23: 示鏡如庵主
0368a24: 出塵容易入廛難作用須如水下灘好手龍蛇同捉
0368a25: 敗見聞自是骨毛寒
0368a26: 贈心光副寺
0368a27: 爍爍靈光不用尋非佛非物亦非心楊岐以此為燈
0368a28: 盞照古原來也照今
0368a29: 百山開爐
0368a30: 從來鼻孔日遼天雲月溪山任倒眠堪笑村翁猶未
0368b01: 徹卻將斷索把牛穿
0368b02: 贈獻可禪人祝髮
0368b03: 選佛場中誰最長天然名姓又重香殿前莖草輕刪
0368b04: 削腦後圓光遍界彰
0368b05: 贈蓮如師啟關
0368b06: 蓮花國裏孰相如畫地為牢三載餘百匝千重輕打
0368b07: 透十方世界一籧篨
0368b08: 撐開正眼乾坤淨透脫全身海宇寬大用現前活潑
0368b09: 潑分明秪在一毫端
0368b10: 示實光道人
0368b11: 靈山女子佛難窺靈照也曾賣竹篱化得紅塵成白
0368b12: 雪不須臨鏡畫蛾眉
0368b13: 聞桂
0368b14: 巖頭秋桂忽然開無位真人笑滿腮不是晦堂饒寸
0368b15: 舌幾乎山谷自生埋
0368b16: 送雲崖上座回獅子巖
0368b17: 誰家養得克家兒惡虎獰龍亦被欺何不遙招金地
0368b18: 手卻來籌幄豎降旗
0368b19: 贈別峰禪人參方
0368b20: 纔脫鬚眉便不常眼空佛祖探諸方德山參見龍潭
0368b21: 後倒跨牯牛出法堂
0368b22: 壽師祖東林禪師
0368b23: 三萬日輪月一千春秋不息頂旋絲絲螺髮從教
0368b24: 百壽量何曾有變遷
0368b25: 示林明曩居士病中
0368b26: 風火不調時鬥戰未空七大奈伊何維摩榻上翻身
0368b27: 轉猶怪醫玉藥太多
0368b28: 留密行侍者
0368b29: 丈夫氣宇自高強正好冤仇結一場莫似投棲林下
0368b30: 鳥彈弓未舉先飛揚
0368c01: 千佛期齋單僧求
0368c02: 無蓋缽盂口向天三千諸佛共垂涎醍醐上味誰家
0368c03: 少牧女香糜好獻先
0368c04: 示慧頂披剃
0368c05: 割愛雖然是丈夫恢弘大法始良圖拶開佛性無南
0368c06: 北午夜傳衣恰老盧
0368c07: 示朱漢卿居士
0368c08: 老來奮志欲參禪累叩孤山四月天悟得渾身皆是
0368c09: 喝好將困馬痛加鞭
0368c10: 余傳芳居士誦蓮經求偈
0368c11: 如來不說最幽玄諸法空無一法傳門外三車輕擊
0368c12: 碎滿盤托出任君宣
0368c13: 開眸豁見燈明光歸子嬴身沒處藏一會儼然勘破
0368c14: 孑莫教辜負法中王
0368c15: 示月如柯道人
0368c16: 倚天長劍白如霜截斷萬緣體法王好手鏡臺高揭
0368c17: 起不須拂拭自風光
0368c18: 寒來暑往獨惺惺永向閨門作典型劫外曇花重發
0368c19: 瑞誰云遍界不聞馨
0368c20: 示姚際瑤道人
0368c21: 節操堅持比白圭老猶學道謐深閨一生受用何為
0368c22: 貴好悟自心與佛齊
0368c23: 挽也懶禪師
0368c24: 數年盤谷揚家醜為法忘軀汎海東渡葦翻聞攜履
0368c25: 信滹沱一胍遠流通
0368c26: 別雪庵諸居士
0368c27: 骨格天然異類畜踢踏綠叢水草足臨行哮吼欲何
0368c28: 為冀君共和陽春曲
0368c29: 集同門造先和尚塔
0368c30: 臨濟堂堂正法眼無端滅卻瞎驢邊雖無縫罅堪尋
0369a01: 覓總要吾曹著力先
0369a02: 贈傑庵賀居士
0369a03: 舉案雙修不染塵占為天地一閒人君看芳草嘶金
0369a04: 勒爭似無糧野鶴身
0369a05: 贈厲會庵居士
0369a06: 揮鞭馬上力參禪斬盡魔軍血濺天何日鵰弓高掛
0369a07: 壁與君長見太平年
0369a08: 挽石堂耆舊
0369a09: 卓錫座山德臘尊戒珠朗耀照禪門翻身踏斷無生
0369a10: 路驚起泥牛海底奔
0369a11: 林邦欽老者乞偈以預往生
0369a12: 佛性人人知本有平生立志護山門他年就地翻身
0369a13: 去八德池中必見君莫憂戚須勤薰尊榮貧賤等浮
0369a14: 雲
0369a15: 為明曩林道友對靈
0369a16: 撥開愛網脫塵韁撲鼻蓮花覿面香迷悟二途俱坐
0369a17: 斷巍巍壽量越彭殤
0369a18: 示善人
0369a19: 何曾佛法離紅塵塵裡拶開金栗身莫謂相逢多不
0369a20: 識眉毛八字自尖新
0369a21: 壽良忍禪德
0369a22: 水牯山中共歲年昂藏頭角插雲煙隨收隨放無拘
0369a23: 束幾變滄桑體自然銀河倒瀉秋色高懸明明父母
0369a24: 未生前
0369a25: 示徹微禪人
0369a26: 昔年何事謝青山銕脊須撐霜雪間三腳驢兒騎得
0369a27: 著陽陽勝掛錦衣還
0369a28: 示玄湛禪人
0369a29: 黃犢養來力氣全溪南溪北任遼天莫將蹄魚
0369a30: 塢孤負祖翁一片田
0369b01: 佛誕示諸禪友
0369b02: 頂天立地偉男兒脫體風流徹四維若謂今朝方出
0369b03: 世現前蹉過幾多時
0369b04: 示明詢林信童
0369b05: 煙水南詢五十三圓通門戶不須參鴉鳴雀噪自家
0369b06: 底為要善財力荷擔
0369b07: 示雲淡禪人
0369b08: 雄雄年少懶安邦放下剛刀輔法幢萬里無雲天似
0369b09: 水一輪明月印長空
0369b10: 贈自品禪士
0369b11: 衲僧品藻自和融高隱樓臺趣莫窮翠竹蒼松培多
0369b12: 少相尋試問住山翁
0369b13: 示女僧思修
0369b14: 西來祖意最幽玄渴飲饑餐要了然果得胸中空萬
0369b15: 有逢人任說老婆禪
0369b16: 慈脩禪人求示
0369b17: 性本如如不假脩頂天立地迥常流禪人若也達斯
0369b18: 旨林下溪邊得自由
0369b19: 示實和道人
0369b20: 本色道人截悟迷久長研究羨深閨試看龍女獻珠
0369b21: 處七歲已巳登佛祖梯
0369b22: 步六觀林居士讀蓮經韻
0369b23: 堂皇何處不圓成黃面無端設化城駕動高車牛似
0369b24: 雪掀翻朽宅火如晶掌中托出皆龍女衣裡拈來是
0369b25: 酒氓謾道為憐窮子切門前荊棘太多生
0369b26: 贈淨慈社居士二偈
0369b27: 社創虎溪始大儒聖凡跡盡體如如詩囊不貯長生
0369b28: 藥芥子能藏萬卷書靜坐高堂天似水默持半偈月
0369b29: 凌虛更期信手開金鎖鑿壁工夫漸掃除
0369b30: 四海鯤鯨不可窮亙今遊戲在其中隋侯豈望含珠
0369c01: 答宋子全忘載蟻功一善不彰虧至化萬機頓息賴
0369c02: 神鋒當年我亦從斯過線路與君特地通
0369c03: 佛日荅十華黃居士
0369c04: 弗生亦弗滅休問日兼時大地誰如佛普天盡小兒
0369c05: 欣然摩海墨信手和君詩毫端忽舉處了無一字之
0369c06: 示石譜禪人
0369c07: 特地求吾示吾何以示君悟迷宜自拭山水謾相分
0369c08: 操比嚴霜潔遊尋野鶴群禪關擊碎後枕石伴閒雲
0369c09: 石獅子
0369c10: 千錐萬琢露全身踞坐當軒孰敢親未動爪牙先破
0369c11: 膽何須哮吼始驚人
0369c12: 示慧亙禪人
0369c13: 切切切生死關頭打得徹饑餐渴飲度雲峰莫謂洪
0369c14: 爐皆鈍銕
0369c15: 諸禪者有掬水弄花之作以此示之
0369c16: 勺水捧來量不窮澄澄也可隱魚龍豈惟良夜臨明
0369c17: 月萬象森羅一掌中
0369c18: 當陽拈出笑洋洋無影枝頭撲鼻香怪卻瞿曇輕賣
0369c19: 弄至今遍界不能藏
0369c20: 挽余母梁氏老宜人
0369c21: 萬象森羅一鏡收百年鶴髮化東流堂前忠孝雙雙
0369c22: 列不必西方心外求
0369c23: 黃超成居士求偈結社
0369c24: 真如面目遍塵寰緇素同參向上關蘇嚕一杯花一
0369c25: 朵是真供養古靈山光陰速修證難不似偷閒半日
0369c26: 間
0369c27: 贈崑崙巖大稟禪德
0369c28: 逕上崑崙探老僧孤峰亙古翠崚嶒問渠仁壽高多
0369c29: 少笑答乾坤剖未曾
0369c30: 示徒雲羲披剃
0370a01: 洪荒覷破似浮漚擇友尋師是大謀時節到來承滴
0370a02: 水昂昂突出化龍頭
0370a03: 贈聖壽寺慧嚴禪人
0370a04: 聖人壽量本無疆流水高山古道場個裏聊通一線
0370a05: 路荔奴千樹倚斜陽
0370a06: 示雪然禪人
0370a07: 見見之時非是見本來正眼露堂堂那吒骨肉休分
0370a08: 折晝夜無雲月未央
0370a09: 募衣單僧求
0370a10: 翻轉遊囊徹底空採無荷葉補秋風幻軀未解逃寒
0370a11: 暑所以剪裁藉誌公
0370a12: 示惟一沙彌
0370a13: 生身父母歸何處五尺零丁寄法門大事不將時苦
0370a14: 究茫茫愁殺兩親魂
0370a15: 寄禪人
0370a16: 女子浣沙少少哉河邊非水動人猜出頭便是無心
0370a17: 本須用兩人將木抬
0370a18: 薦牛
0370a19: 耕空田地疾如風數載山門積苦功蹄角皮毛脫落
0370a20: 盡翻身直出水雲中
0370a21: 攢火廛中即事
0370a22: 破灶冷青煙鄰家尚未起一擊火星飛元來在石裡
0370a23: 得薪
0370a24: 青山何不住自析入紅塵寒灰重發燄調燮一閒人
0370a25: 汲水
0370a26: 上下一貫通卷舒不斷絕漆桶忽放光圓滿一輪月
0370a27: 烹茶
0370a28: 江心不可得得之成遠涉白雪沸紅煙空階拾落葉
0370a29: 送米
0370a30: 從來不外求教爾自然至缽盂口向天龍蛇同一致
0370b01: 買蔬
0370b02: 共喫一莖齏謾云價如桂雖不種匏瓜尚有閒田地
0370b03: 閉戶
0370b04: 喧寂不干關豈是避聲色借問扣扉人相識不相識
0370b05: 展書
0370b06: 古人何所見言言皆心血指顧自分明教我如何說
0370b07: 話客
0370b08: 胸中無隻字口角費狂瀾鳥啼花笑裏明月映闌干
0370b09: 擊磬
0370b10: 不入喧囂耳疏敲花雨邊樓臺人睡盡錚錚遏管絃
0370b11: 焚香
0370b12: 一縷浮煙白韻致向何來可中真消息付與梅花猜
0370b13: 燃燈
0370b14: 銀碗滿盛雪也須用火試心頭忽放光始知真授記
0370b15: 與師伯林居士
0370b16: 參禪貴直截不可存分別十聖與三賢俱是眼中屑
0370b17: 參禪莫著佛著佛便是禍透脫萬重關長伸兩腳臥
0370b18: 參禪忽徹悟靈機隨處長花飛閣外香水漱石頭響
0370b19: 寄語參禪士葛藤莫扳撦若向途中求孤負自家底
0370b20: 示般舟維那
0370b21: 欲渡生死海須翻般若舟腳跟浮逼逼到處自風流
0370b22: 贈寄生悅眾
0370b23: 石筍抽條蚤尖新欲刺剌人不辭培養力異日自成林
0370b24: 示僧
0370b25: 言行宜無疵參尋貴作家清風下載後坐地看飛花
0370b26: 座山禮正覺祖師無塵塔
0370b27: 覿面超今古巍巍不可攀一年登一度空掃無塵山
0370b28: 松花侵徑郁梅子隔溪黃祖意無人會摳衣各自忙
0370b29: 示祖風禪人
0370b30: 既入如來室須參向上人拋除舊骨董振頓懶精神
0370c01: 盧老長春石天童獨採薪焚香原大用掃地現全身
0370c02: 鬚髮為誰落皮膚豈我親無多西祖意流播遍風塵
0370c03: 答叔子唐徵士見訪韻
0370c04: 教外傳無元字腳寧容毫髮起猜疑知君深造彬彬
0370c05: 地曾與空王重畫眉空王之相無眼耳認著依然還
0370c06: 不是清風明月露全機現前受用奚窮已巳可憐世界
0370c07: 擾紛紛誰似採薇獨閉門即此不須圖作佛溪山無
0370c08: 口任稱尊黃鳥喃喃春已巳老為尋高士踏芳草傾心
0370c09: 談到月明初不問落花掃未掃
0370c10: 題林門俞氏親繡普門品
0370c11: 哲哉媛人能作佛事塵不染塵類不相類盤裡明珠
0370c12: 璞中美璲一卷蓮經千生囑累誦憶弗忘見聞多愧
0370c13: 疋素為牋金針是刺千縷千言一心一字隨類現身
0370c14: 線路中現前說法豎青幟大悲救苦遍指端羅紋結
0370c15: 角無人識琅熠熠亙古今閨門幻出如來使
0370c16: 佛日示心宗禪人閉關
0370c17: 昔年黃面老此日設奇關巍巍猶壁立人天不敢扳
0370c18: 世有傑中傑豈無山上山卻為韶陽老推倒似等閒
0370c19: 此關破已巳久子今又活埋將錯而就錯撞入此中來
0370c20: 行住與坐臥事事絕安排破戶不須閉虛窗竟日開
0370c21: 掀翻黃面爛公案掃蕩韶陽舊禍胎百匝千重跳得
0370c22: 出石人撫掌笑咍咍
0370c23: 和韻復洎庵唐居士
0370c24: 古來學道人一片心如銕跳出是非關飲乾賢聖血
0370c25: 龜毛信手拈檀樹和根折況復老維摩桑榆逼眉睫
0370c26: 鴻鵠翥沖霄肯為藕絲紲自性等虛空終始無生滅
0370c27: 何日見桃花從人話未徹
0370c28: 示廓然禪者披剃
0370c29: 黃面老瞿曇貪心欲作佛棄國舍世榮睹星始行乞
0370c30: 為法不為身先作而後述咄哉小廝兒出家志不屈
0371a01: 見聞與覺知此家如何出掀倒鸚鵡洲擊碎毘盧骨
0371a02: 天上及人間明明是何物不是達摩禪亦非波離律
0371a03: 大事一廓然須彌山嵂崒
0371a04: 贈林超壽明智姊妹同修
0371a05: 祖師心印鐵牛機迢迢傳入大唐國獲證菩提如稻
0371a06: 麻夙根深種羨閨閤仁者壽智者樂萬里長空翔獨
0371a07: 鶴繡佛堂前截塵囂數聲清磬通寥廓我憶當年秦
0371a08: 國太熠熠琅勤頂戴就中契悟本來人溫故知新
0371a09: 無滯礙我憶空室參黃龍拶透玄關機峻雄無陰陽
0371a10: 地輕拈出一花五葉影重重道人同氣復同修不造
0371a11: 古人志不休但得萬年一念去長江皎皎月臨秋
0371a12: 雜詠上
0371a13: 同十華黃居士及諸禪者登囊山辟支巖用澹
0371a14: 軒林先生虎去尚留溪句為倡各賦四律
0371a15: 虎去尚留溪溪深路轉迷山容蒼藹宿石縱古人題
0371a16: 萬籟沉巖壑千峰繞杖藜未成麴社結杯茗坐高低
0371a17: 虎去尚留溪奇蹤約我躋企橋陪水笑倚樹伴雲棲
0371a18: 升斗村村屋牛羊井井畦辟支高隱處巖戶闢雙磬
0371a19: 虎去尚留溪山高孰與齊僧無凡聖別人自廢興悽
0371a20: 嫩草香堪佩奇巒獨可棲尋幽招隱者摘葉欲分題
0371a21: 虎去尚留溪春深鳥競啼煙囊鐘磬渺天接海濤低
0371a22: 閱世渾圖畫休官勝隱栖未忘還路思振羽度庵西
0371a23: 附鳳巖坐雨
0371a24: 淙淙聲愈震山色晦如無牆角斜楊柳松陰睡鷓鴣
0371a25: 椎窗驚旭晚臨水笑形孤不必王維手全身在畫圖
0371a26: 訪賢谷居士次韻
0371a27: 留雲敦掃榻停午靜聞雞戶外何山好秋深萬壑凄
0371a28: 催梅香雪裡結社近巖西適意尋殘葉揮毫續舊題
0371a29: 柘浦訪柯臣班居士寓居
0371a30: 家園千里外一笑付風塵未得江淹夢深嘗原憲貧
0371b01: 望雲依遠堞鑿壁度長春老我欣奇遇徘徊嬾泛津
0371b02: 秋海棠
0371b03: 不受煙霞染嬌姿出自然清新微帶醉瀟洒幾成顛
0371b04: 綠掃炎威減香飛秋色先溪山培植久朵朵占高懸
0371b05: 龍華集雨示自牧侍者
0371b06: 昕夕從談吐知心何所聞炎天宜沛澤古剎快風雲
0371b07: 柳線柂煙溼荷盤瀉玉紛揚眉庭際看盡是化龍群
0371b08: 荔月從西明歸雲峰
0371b09: 徘徊離古寺禪侶亢朝霞半世全為客還山漫作家
0371b10: 炎途原可畏高木不嫌奢誰道乾坤闊東方日又斜
0371b11: 再登紫霄巖訪許又米居士不遇
0371b12: 徙倚松陰下喈喈僅鳥聲一溪花雨燦千樹夕陽平
0371b13: 石險無人伴雲高獨自行不忘玄度約支杖復登崢
0371b14: 睡燕
0371b15: 繚繞將云晚尋花入舊巢梁高同寂寂月白息交交
0371b16: 飛跡空中沒歸心夢裡拋天涯誰是主四海任波濤
0371b17: 登東山巖訪別庵法姪
0371b18: 萬仞無人到峰高特遠攀新苔浮綠砌宿雨沒青山
0371b19: 懸室一燈皎衣荷百慮刪道衰宜共振未許永安閒
0371b20: 遊中和寺
0371b21: 尋芳由僻徑蘭若獨幽然竹發撐天筍池香出水蓮
0371b22: 蕉庭飄綠羽松塢織青煙我愛買山酷恨無支遁錢
0371b23: 贈本源禪宿返鳳山
0371b24: 憶別雖多載老來骨更堅道交忘齒臘機辦敵英賢
0371b25: 因喫座山棒故安蓮灶禪分明如駿驥回首不須鞭
0371b26: 過永慶寺訪念宗道友
0371b27: 十畝風塵外松關午未開雲生兩岸石雪泛一溪梅
0371b28: 面壁圖何事翻經見幾回我因尋衲叟腳下路紆迴
0371b29: 到杭州偶成
0371b30: 倏爾臨吳地始知共碧天輕舟雲出岫遠岸樹流煙
0371c01: 野逕千弓按湖光一鏡懸不因探水脈爭費草鞋錢
0371c02: 暮雨蟬聲
0371c03: 哽咽天將暝淋漓入半秋韻新聞古樹山靜隱清流
0371c04: 高潔無人識吟歌適意遊不知同調者風露若為酬
0371c05: 仙谿路上
0371c06: 不忘嶮峻路躡足入深秋興廢憐丘土浮沉寄扁舟
0371c07: 巖高香有桂樹怪老成虯自是山中好白雲伴去留
0371c08: 登鳴峰巖
0371c09: 誰家閒隻艇千載繫林皋秋織一山錦風生十里濤
0371c10: 老僧猶在定古樹未辭高我到衝寒際霜花郁布袍
0371c11: 送林十叟居士往新樂省兄凝山邑宰
0371c12: 長安何處是極目盡江山師友分襟易煙霞得句閒
0371c13: 書雲纔擁道鞭影漸衝關元季如相見文章細論還
0371c14: 登友可山訪銕容禪師
0371c15: 不獨山如友知音自可人瞻風登嶺峻晤而發機新
0371c16: 幽徑桃花蚤寒巖雪雨頻盤桓忘晝永天際碧粼粼
0371c17: 宿金沙師子巖正覺禪師遺跡
0371c18: 古人何所慕撥草上巃嵷修竹凌空翠落花織徑紅
0371c19: 玉泉微灌頂龍樹靜遺風卓爾渾吾道不勞神斧功
0371c20: 木末懸孤剎石門古不封車輿遊自罕鹿豕睡惟濃
0371c21: 樹宿銜花鳥雲親蓋世松我來閒極目山水秀重重
0371c22: 福嚴寺偶成
0371c23: 粒粟藏樓閣清光一望遙林培插漢樹門鎖勸農橋
0371c24: 鼉鼓喧桑梓禪風震海潮途中未返客徒與隔江招
0371c25: 仙谿訪玅門居士
0371c26: 道交原不淺遠扣悵無由天下成仙窟山中遯世秋
0371c27: 空潭千樹老野色一笻收際此休彈瑟峰高水自流
0371c28: 座山芍藥初開
0371c29: 嚼盡彤霞色新馨播遠風秀宜深處發神向媚中通
0371c30: 含笑醫群物流輝賽曉瞳依稀蓮出水春占一枝紅
0372a01: 聞鶯
0372a02: 兀坐松窗下倏生睍睆音如簧嬌獨奏同調遠相尋
0372a03: 多羨錦衣貴誰追喬木深須臾三五囀引起惜春心
0372a04: 黃改庵十華余季蘆諸老居士過穀城看梅留
0372a05: 宿通天寺賦詩索和因次之
0372a06: 凜凜衝寒際花飛占穀城千家春信早十里夢魂清
0372a07: 踏雪天留晚尋香月送晴空山憑嘯傲刻燭愧難成
0372a08: 寒梢繁噴玉僻逕燦鋪茵清白同高士蕭疏象野人
0372a09: 談心分半榻結社集西鄰不盡村中酒深宵促飲頻
0372a10: 十一夜玩月
0372a11: 良宵春浩浩明鏡半高懸照世休嫌冷留人不在圓
0372a12: 光清分雪瑩質素助梅妍嬴得天如晝相依猶未眠
0372a13: 偕石竺同門康君平居士遊漁滄溪
0372a14: 路入春山暮飛花逼袖香漁樵分動靜畎畝雜青黃
0372a15: 橋鎖溪千里僧居水一方偶因尋勝概徙倚話松篁
0372a16: 次君十林居士見訪韻
0372a17: 山靜無人到君胡獨扣扉涼階展席坐素手帶雲歸
0372a18: 作客家如在摶空鳥謾飛極眸風景外自不涉離微
0372a19: 遊智泉同康君平居士
0372a20: 奇勝尋何處紆迴一線荒到山知嶮峻觀水憶滄浪
0372a21: 殘局遺仙子芳菲沒草堂遊人不忍去朝市自相忘
0372a22: 秋過國懽寺逢姚子于林獻十居士
0372a23: 自笑耽遊覽蹉跎已巳白頭寺青千樹鎖門碧一溪流
0372a24: 立雪風猶在臥雲山更幽況逢聞道客倚杖話深秋
0372a25: 同月川禪師別庵法姪過附鳳巖
0372a26: 款款扳禪叟紆迴一逕深群峰閒入戶夾漈遠聞音
0372a27: 水映山花亮煙含鳥語沉個中渾太古樂我每相尋
0372a28: 除夕前一日再過九峰
0372a29: 不逐尋春隊焦庵到幾回山深忘歲晚僧老為梅催
0372a30: 寒色生丘壑晴光自去來蕭蕭溪畔柳碧眼幾時開
0372b01: 九日書懷
0372b02: 時節易遷換人情謾嘆嗟道貧疏故友園瘦罕黃花
0372b03: 看樹驚秋老登山信路斜不知彭澤令今日醉誰家
0372b04: 通天度歲
0372b05: 吾生無定止隨處寄孤蹤憶掃侵階雪翻聞送客鐘
0372b06: 探春猶一夕燒燭盡三冬際此誰堪侶梅花越樣丰
0372b07: 龍華退席
0372b08: 昔值黃花放汎槎上寶幢風翻松竹翠月帶水雲淙
0372b09: 種火娛烹雪移藜想渡江道情何所適兩地燦秋釭
0372b10: 十六夜玩月
0372b11: 清光猶未減此夜欲精神古樹疏沉影長空冷照人
0372b12: 一輪湖海望八表林巒新相對忘歸思臨流擬結鄰
0372b13: 癸亥孟冬付闇然監院
0372b14: 處處輔法幢步步踏實地晚景忽翻身雲有出山勢
0372b15: 振頓舊乾坤始堪稱祖裔我有拄杖子久荷要人替
0372b16: 付愧斯任上座丙寅孟春
0372b17: 如水傳器火傳薪豈是超宗異目人返躑獅兒牙爪
0372b18: 備險崖平地任翻身
0372b19: 與光嚴持維那住山丙寅仲春
0372b20: 古德住山刀耕火種鶉羽為衣松花作供苟能若斯
0372b21: 奚慮不中佛祖爪牙有擒有縱拈起龜毛擊碎齏甕
0372b22: 花笑鳥啼水流風動一段真機當人受用我不再三
0372b23: 尒須自重
