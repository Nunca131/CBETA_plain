0712c01: 即非禪師全錄卷之二十
0712c02: 門人明洞性安性節明覺明幢仝編
0712c03: 詩偈洛行艸
0712c04: 歲癸卯八月初九日上京省師留別諸檀越
0712c05: 檀那德澤比淵深肯負秋蟾一照心自笑岫雲閒未
0712c06: 得從龍飛去勉為霖
0712c07: 初十日自諫早渡江至神通院謝島田崎主及
0712c08: 諫守
0712c09: 輿馬又輕舟乘子到渡頭水窮山不盡隨處更登樓
0712c10: 十三日肥州道中懷諸公相送回崎
0712c11: 沃野二百里脩途半是松懷君一舉首疊嶂幾千重
0712c12: 本州遣數馬為負道具偶鞅斷撲地幾絕人皆
0712c13: 不覺一馬悲鳴遂得救余義之乃授記一偈
0712c14: 人多愛神駿子兼重其義一念既不迷翻身脫毛類
0712c15: 十四晚次小倉月叟宗洞二禪德接至開善寺
0712c16: 善積小倉優忻逢達道流踏翻峰頂月涌出海門秋
0712c17: 十五日謝豐主源忠真老居士見訪惠齋
0712c18: 久聞君富德一接見平生未了靈山話秋泉帶月烹
0712c19: 豐主呈偈次韻答示
0712c20: 靈山舊面目非古亦非今秋半一輪月全彰古佛心
0712c21: 登嘯月樓懷崎中諸禪德
0712c22: 未駕鐵船浮來邀月上樓大千俱一照豈隔數峰頭
0712c23: 十六晚泊赤間關題　安德天皇廟
0712c24: 德皇廟貌俯滄浪一點英靈亙入荒暗度秋光五百
0712c25: 載乾坤依舊水茫茫
0712c26: 八月廿二日登岸謝筑前太守具舟護送
0712c27: 一帆秋水一江風相送樓船至浴東畫裏江山看到
0712c28: 岸謝君助我半神通
0712c29: 慧林龍谿高泉法弟姪候余于大阪之心月軒
0712c30: 百里光三益辱迎一佛奴江頭欣把握皎月蘸冰壺
0713a01: 廿三日小濱民部正易溪船送至山
0713a02: 水陸一千里旬餘三易舟謝君雙桂楫棹破一天秋
0713a03: 廿四日至黃檗禮本師老和尚暨晤諸昆仲
0713a04: 法躬萬福倍忻忻況值弟昆禮意勤一日十霜無剩
0713a05: 語滿堂和氣暖如雲
0713a06: 奉次老和尚雙鶴亭韻
0713a07: 楓林點赤露婆心古澗聊為直指吟雙鶴現前呈普
0713a08: 眼和山卓立示威音賢于建剎一莖艸須達數園百
0713a09: 頃金翠靄玅高親覿面南詢謾向別峰尋
0713a10: 贈惟一禪姪血書華嚴
0713a11: 惟心法界沒多途萬行因花在處數滴血化為華藏
0713a12: 海一毛頭上現毘盧
0713a13: 次韻贈大眉弟結茅
0713a14: 不著閒也豈著忙一瓢高掛白雲傍續燈不假通宵
0713a15: 月兩道眉毛解放光
0713a16: 贈高泉法姪血書金剛經報恩
0713a17: 出佛身血寫佛經妄宣般若咒師親如斯忤逆為賢
0713a18: 孝鐵樹花開別是春
0713a19: 次老人選佛場翫月尊韻
0713a20: 萬里秋空望月光馬翁師弟喜同堂金風乍捲雲囊
0713a21: 盡寶鑑偏從海印彰華廈樂成先選佛剎竿扶起好
0713a22: 逢場不須更折蟾宮桂露柱花開天外香
0713a23: 竹林精舍觀紅白菊
0713a24: 香色堆頭隱逸翁嬾披金鎧戰秋風虛心日夕對君
0713a25: 子不覺霜花撲面紅
0713a26: 詠御菊
0713a27: 金英朝浥露色帶御衣黃不逐浮華老惟期晚節香
0713a28: 九日侍老人登高
0713a29: 叨陪法駕過東林山自高兮水自深雙袖慵隨雙鶴
0713a30: 舞松蘿時對菊花斟
0713b01: 山重重也水重重重九重登最上峰收拾畫圖歸去
0713b02: 也山城日午未聞鐘
0713b03: 同水法兄過普門訪龍谿公次韻
0713b04: 驟雨相催早到門鼓鐘互動躍砂盆如知補處無雙
0713b05: 位笑倒堂中第一尊閱遍獅林花有品嚼殘黃檗苦
0713b06: 連根惟君作用天然別掇轉西江合本源
0713b07: 過佛日寺訪慧林法弟
0713b08: 風顛引上白雲衢一道祥光朗太虛猊榻平分千嶂
0713b09: 裏家山隔別十年餘巨川有豹非難伏三等接人慚
0713b10: 不如老大弟兄歸未得且將大塊作吾廬
0713b11: 寫彌勒贈舶主
0713b12: 肚皮似海深無涯梭擲仙風上斗槎睹史陀天勒不
0713b13: 住塵勞界裏現龍華
0713b14: 萬里中納言見訪
0713b15: 佛是了事漢世豈無全人踏半榑桑國初逢社稷臣
0713b16: 松平若州守見訪
0713b17: 聽法于言前觀棋在局外予非遠錄公君是歐陽輩
0713b18: 黃檗開山和尚壽像有序
0713b19: 佛祖西生睹相開悟教法東漸示像傳心斯像之
0713b20: 所由設也本師老人東渡十載臘踰古稀雖欲退
0713b21: 休逸老而壽國度生之心猶未艾也弟子輩不昧
0713b22: 源本預圖老人常住法身為將來無窮慧命有齋
0713b23: 戒范石甫者閩之泉人也善造像以西域本為之
0713b24: 胎高五尺許踞曲菉握龜毛道容淵穆神宇超邁
0713b25: 緇白瞻禮者莫不贊歎希有復相顧曰巧心玅手
0713b26: 有是哉昔六祖之遇方辯先後一揆機緣亦奇耳
0713b27: 竣工之日值老人大誕千指圍繞迎鎮千萬福堂
0713b28: 中為當代之化儀作後覺之模範誠世世福田也
0713b29: 或謂成壞相尋縱天地不能保況此虛幻之相乎
0713b30: 余曰至道之玅全性之用子知之乎成無成孰能
0713c01: 為之壞始無始孰能為之終真如獨露非幻非真
0713c02: 所以超乎天地之外者有至理存焉非普化裴休
0713c03: 不可以同日語也客謝而退敬賦一律志喜。
0713c04: 上乘根器自西來郢斲東方出世材劍刃翻身全大
0713c05: 用虛空為口老慵開尊稱萬福堂中主道契千秋腹
0713c06: 裏孩七十二齡雙降誕喜師不墮聖凡胎
0713c07: 形名未兆相何來無那天生格外材照世珠從衣裏
0713c08: 現驗人眼向頂門開繞圍龍象餘千指較勝芝蘭富
0713c09: 百孩永鎮榑桑為日月憑教露柱又懷胎
0713c10: 老人壽塔
0713c11: 癸卯仲冬同諸昆仲合捐衣缽資為老人建壽
0713c12: 藏于萬松岡落成志喜
0713c13: 壽域碧雲封影堂傍古松百川朝正脈萬岫繞開宗
0713c14: 字篆疏山石碑題熊耳峰他年入正定隻履覓無蹤
0713c15: 恭和老和尚松隱堂尊韻
0713c16: 放去泥牛不見蹤退閒結屋傍青松隔簾竹色分深
0713c17: 淺入戶梅花較淡濃得趣時聞凌雪操知音未許抱
0713c18: 琴從或時午夢尋高士踏遍綠陰千萬重
0713c19: 前身疑是慧安公嵩嶽移來檗苑中滄海胸襟山肺
0713c20: 腑清秋明月夏松風喬撐碧落門庭峻涼蔭大千化
0713c21: 道隆誰識白拈為榜樣出山原是住山翁
0713c22: 贈王心渠居士七十
0713c23: 手植芝蘭香滿廬從心之歲樂如如一聲喚醒英雄
0713c24: 夢始信堂堂不是渠
0713c25: 寄化林徒及鶴摶孫
0713c26: 不覺別來又一冬白雲無語對青松他時有箇惺惺
0713c27: 漢借子雙橋過萬峰
0713c28: 贈高泉法姪
0713c29: 堂上三千指還誰較一籌元辰曾覷破更不涉春秋
0713c30: 贈監寺吼弟四十
0714a01: 今朝十月十剛逢年不惑吞殘粟棘蓬扶起庭前柏
0714a02: 次韻答髻上座
0714a03: 貽予半幅紙掩映一庭芬琢句如齊已巳塗鴉似右軍
0714a04: 癸卯臘月朔日黃檗老人開戒命予為教授前
0714a05: 一日妝彌勒大士成迎進戒壇高泉法姪揖
0714a06: 謂余曰彌勒前身之教授法叔後身之彌勒
0714a07: 余笑而不答和其贈詩
0714a08: 非凡莫顯聖借假以明真分取無情物合成有相身
0714a09: 雙眸光映日一笑冷含春睹史忘歸去曇花幾度新
0714a10: 謝眉弟春齋
0714a11: 玅用繇來別雲廚不費工銀甌盛白雪瓦缽貯春風
0714a12: 席異洞山果座兼普化翁以何酬法供托出一輪紅
0714a13: 人日示曇瑞碧巖二子
0714a14: 玉曆開端標甲辰馬牛脫了好為人人身難得時須
0714a15: 惜切莫從前蹉過春
0714a16: 贈獨照道弟
0714a17: 禪心澹碧波峻骨自嵯峨十載栽黃檗為擎一鳥窠
0714a18: 贈龍谿法弟正月十九日得法
0714a19: 一千七百繫驢橛十載接成白玉幢鞭得泥牛攢入
0714a20: 海雲龍驚起躍春江
0714a21: 孟春同諸公登醍醐山首禮藥師如來
0714a22: 殿上如來號藥師聲鐘接足具威儀由來不假神功
0714a23: 力陟彼崔嵬仗護持
0714a24: 次謁不動尊王暨圓通大士
0714a25: 風柯鳥語說真言朵朵青山不動尊轉入圓通無見
0714a26: 頂分明別是一乾坤
0714a27: 寶幢菴齋
0714a28: 午聽齋鐘憩寶幢銜花瑞鳥落雙雙山靈卻郤會山僧
0714a29: 意拂盡春風看遠邦
0714a30: 遊下醍醐
0714b01: 均沾法乳潤焦枯若個男兒不丈夫傾出曹谿源一
0714b02: 滴總教大海化醍醐
0714b03: 禮世尊臥像有序
0714b04: 慧日山東福禪寺元初時有異僧明兆者能以丹
0714b05: 青作佛事繪世尊滅度像長約三丈高五丈許諸
0714b06: 尊者及天人環列座下悵然興哀異獸靈禽悲號
0714b07: 跳擲視今去佛二千餘年儼然一會未散精致入
0714b08: 神誠不可思議者也每歲遇涅槃日揭于殿中示
0714b09: 不忘自而福澤一方由是都人畢會瞻禮戀慕如
0714b10: 失怙恃甲辰仲春望予同高泉法姪及諸子到山
0714b11: 拈香見其四眾誠懇因示之曰原世尊滅度之意
0714b12: 無非從慈愍中示同人法攝受眾生以覺群迷耳
0714b13: 若論法身猶若虛空安有生滅具眼者當以法觀
0714b14: 勿以像觀可也眾羅拜而退筆以紀之。
0714b15: 世尊放倒涅槃山百萬人天扶起難不意二千年以
0714b16: 外日僧舒卷一毫端
0714b17: 靈光一點日並明今古無人畫得成是滅度耶非滅
0714b18: 度半春花鳥自含情
0714b19: 謁遠祖無準和尚暨聖一國師像
0714b20: 聖一國師與予正傳雪巖和尚同入徑出佛鑑
0714b21: 老祖之室為嗣法昆仲
0714b22: 世愈趍兮道益尊翁翁法澤至今存瞻雲隔斷東西
0714b23: 土萬派千川歸一源
0714b24: 讀虎關禪師語錄
0714b25: 大地一虎關未許通凡聖隱顯日月星是師三要印
0714b26: 題大機菴
0714b27: 他山分半茅日與竹松交斧時拈出逢場好斬貓
0714b28: 戒光寺禮栴檀唐像同無心潮音諸禪士
0714b29: 戒光寺裏禮栴檀噴嚏皆成優缽曇觸破虛空渾色
0714b30: 相山花似錦水如藍
0714c01: 泉涌寺瞻禮佛牙
0714c02: 法泉時涌出流露一雙牙以此福人世如林春著花
0714c03: 禮三千大士像有引
0714c04: 寶像高與人俱凡三千尊高下行立金碧輝煌恍
0714c05: 怫佛國移下人間考其年代方六百春秋詳其緣
0714c06: 起則白河帝因夢感而造所謂應以此身得度者
0714c07: 即現此身白河帝亦三千中之一數與。
0714c08: 天地藏一塵一塵一天地三千大悲翁化身亦如是
0714c09: 手眼各自殊鼻孔元無異稽首如虛空空相難思議
0714c10: 大佛寺
0714c11: 寺在洛京規模宏敞柱可四人圍中踞大佛易敞
0714c12: 方新高大不知幾許較其大略則鼻竅可張小傘
0714c13: 指掌足臥數人。
0714c14: 玉泉古剎稱冠絕梵相較此無優劣若能覷破無邊
0714c15: 身千丈舍那眼中屑
0714c16: 大鐘
0714c17: 斤計十萬圍三十尺高一丈有五徑九尺厚九
0714c18: 寸其製有古意頗類金陵之鐘。
0714c19: 大寺之傍懸鑪鐘偶然一擊山玲瓏聲塵耳根俱不
0714c20: 涉真聞獨露心自空
0714c21: 為道長題三聖圖
0714c22: 一畫肇開文字祖備嘗百艸現醫王冠裳雅製垂人
0714c23: 極帝德如天覆萬方
0714c24: 過寶林寺
0714c25: 數里閒行不記灣白雲盡處露青山為探古寺過橋
0714c26: 立帶得溪聲隨步還
0714c27: 遊宇治同獨航石雲惟徹諸禪士
0714c28: 洛邑曰宇治山川發幽祕野曠地攤箋溪紆天艸字
0714c29: 同遊日國僧平等唐朝寺不上寶林峰焉窮此韻致
0714c30: 御室山禮大士
0715a01: 御峰作室倩雲扃中有大悲昭厥靈水月千江堪供
0715a02: 養何須芹藻薦惟馨
0715a03: 題台阪　東照大權現廟
0715a04: 山高分脈遠湖碧引源長古廟雲封盡時聞玉骨香
0715a05: 登天台山謁傳教大師道場
0715a06: 大千一片土南北兩天台蘿徑渾相似頭陀疑再來
0715a07: 山高擎日出殿敞翼雲開定裏傳何教天花落講臺
0715a08: 泛琵琶湖
0715a09: 誰把無絃湖面張清風明月別宮商龍吟疑是龍香
0715a10: 撥一曲餘音雲外長
0715a11: 遊御井寺
0715a12: 台山歷罷宿湖傍曉起經行到上方山色秀鍾王者
0715a13: 氣林花清沃御泉香安禪俱是新傳戒觸目無非古
0715a14: 道場勝概宛然同我國不知身已在他鄉
0715a15: 永觀堂禮回顧彌陀如來
0715a16: 父母皆為兒女癡如來度世亦如斯眾生一去都忘
0715a17: 返轉得頭來是幾時
0715a18: 謁夢窗國師像
0715a19: 當時宗輩出獨讓國師賢帝賜三朝號山開四百年
0715a20: 道容凜冰雪法眼照人天點醒多生夢全憑一指禪
0715a21: 宿相國寺次愚溪禪德見喜韻
0715a22: 久聞相國大叢林三代國師降法霖擬欲留題無一
0715a23: 字憑風轉倩古松吟
0715a24: 桂禪者呈詩有山神昨夜報來也之句依韻示
0715a25: 之
0715a26: 去來元不涉峰巔愛子呈詩語句鮮自愧修行無道
0715a27: 力山神看破我機先
0715a28: 過大德寺謁大燈國師像
0715a29: 入得聖賢數方知道德富譬續百千燈一燈光如故
0715a30: 御爐半點煙散作三春霧一喝青山開國師全體露
0715b01: 過正法山謁開山國師像
0715b02: 山開三百有餘年梵剎莊嚴似四禪誰是國師正法
0715b03: 眼雨輪日月耀中天
0715b04: 對大檀越正長　　王像
0715b05: 言佩靈山記身披忍辱衣檀波為說法睹史現皇畿
0715b06: 過柱宮院謁聖德太子像有引
0715b07: 聖德太子者東國用明帝之長子南岳思和尚之
0715b08: 後身也不捨度生之願托生皇宮在胎能言體有
0715b09: 香氣稍長好佛經帝敕高麗沙門慧慈授以法華
0715b10: 太子語曰經中闕一字師知之乎慈曰我國經中
0715b11: 無此字今云闕者當在何處太子曰我先身所持
0715b12: 經在衡山般若臺即敕人往取乃前弟子所讀之
0715b13: 經非舊本也遂閉戶入三昧七日及出定經現凡
0715b14: 上乃以落字示之慈驚嘆不已巳茲略敘緣起以證
0715b15: 前身云。
0715b16: 竹塢深藏聖子家千年亭畔古桃花前身南嶽胡為
0715b17: 驗一字蓮經記不差
0715b18: 三月廾一日登高雄山值弘法大師諱晨
0715b19: 大雄峰頂再來人莫訝青山識面新笑破古今無二
0715b20: 致大師寂旦是初辰
0715b21: 宿法光院贈玅公禪德
0715b22: 廣營如探瀆惟叟富知足予亦知足人來此借一宿
0715b23: 過直指菴訪照道弟
0715b24: 未來蓄盡閒言語及至相逢半句無或向菴中問直
0715b25: 指萬竿松竹兩圓湖
0715b26: 過清水寺禮大士次元清拙禪師韻
0715b27: 寶鏡無痕水無澱大悲影裏開生面肉眼不識淨法
0715b28: 身一帶青山繞白練古木差牙盤蒼崖幻出飛樓擎
0715b29: 涌殿疑是竺國移桑東不然法法爭成現大悲善應
0715b30: 王者身以德化民無罪譴山川秀美俗古風菩薩因
0715c01: 茲發誓願願力猶如季月春紅滿園林緣殆遍眾生
0715c02: 心隱大悲中惡自無性善非善鏡花水月菩提場堂
0715c03: 堂腳下看機變若向盲人覓路頭知伊早已巳不著便
0715c04: 記遊貂續拙老吟尤疑句裏藏雷電倏忽雲捲萬山
0715c05: 青知有蟠龍起郊甸
0715c06: 知恩院禮彌陀
0715c07: 佛號彌陀僧頭陀鹹淡之分江與河識得溼中無異
0715c08: 性際天滄海不離波
0715c09: 紀雷有序
0715c10: 甲辰孟夏朔予坐竹林精舍炷香閱中峰國師廣
0715c11: 錄停午值曇子出木法兄大書聯云落筆驚風雨
0715c12: 予奮筆對曰齒頰走雲雷墨未乾忽煙雲晦冥風
0715c13: 雨驟至有迅雷從舍後穴地而起裂五松而昇聲
0715c14: 震山搖聞者膽落少霽木兄及大眾咸往觀焉噫
0715c15: 亦異哉偶爾三昧詎符合如是信天道之不遠將
0715c16: 顯大道之遐昌遙空合掌紀示未聞。
0715c17: 虯龍倒跨上天階雲暗千峰雨送雷霹靂一聲喧宇
0715c18: 宙含靈手眼一齊開
0715c19: 電光爍破人肝膽曠劫無明當下灰正令行時全殺
0715c20: 活一聲地頂門開
0715c21: 神霆震激普天驚我母猶聞箍脫聲因此不須哀揖
0715c22: 塚頓成木偶兩忘情
0715c23: 卻笑弟昆語句靈中峰廣錄一時呈填溝塞壑皆文
0715c24: 字不用思惟總現成
0715c25: 省初禪者血書金剛經報親偈以示之
0715c26: 拶出黃金汁揮殘白玉箋娘生一點血字字化紅蓮
0715c27: 越傳禪德呈偈次韻答之
0715c28: 當陽直指見全功人法雙空空亦空會得真空含萬
0715c29: 有金烏依舊出桑東
0715c30: 次答玄周醫士三首
0716a01: 竹裏邀明月清風拂素琴高深藏指外六合尟知音
0716a02: 非玉亦非金兼非瑟與琴打翻雙鼻孔直下吼雷音
0716a03: 別來將數月令我憶陶琴明日春歸去順風一寄音
0716a04: 予地在五月十四日恁的禪人誤記為初夏
0716a05: 冒雨而來預祝偈以示之
0716a06: 眼裏瞳人吹觱篥為慶未生沒了日覷破未生日日
0716a07: 生不妨花雨恒狼籍
0716a08: 藍岫大德見謁
0716a09: 右袒御衣特遠參入門影艸不須探衲衣下事如何
0716a10: 舉海上孤峰映水藍
0716a11: 答申景禪德
0716a12: 梅熟憶花苦詩成簡道安不將三幅紙大地一蒲團
0716a13: 示素白禪者血書金剛經
0716a14: 拈出金剛錍刮卻郤根塵膜皮下有血性彈指超無學
0716a15: 示銕文禪人
0716a16: 嚼殘銕橛子滿口是文章意趣超言外世間難度量
0716a17: 題假山有序
0716a18: 老人于松隱堂之右復構一小軒有信士見其素
0716a19: 乃為布置丘壑宛若生成一石一花俱有韻致足
0716a20: 供定餘清翫真玅手哉初夏告成承召同法昆仲
0716a21: 侍坐靜對茶香雜花香莫辨瀑韻與道韻俱清信
0716a22: 足樂也可無一言以紀之由是泚筆敬呈二律。
0716a23: 一座古廬山移來屋裏看微雲穿石牖小瀑動雷灘
0716a24: 綠瑣三春秀陰生六月寒一拳千里勢胸次海天寬
0716a25: 景物雖虛假頭頭契本真點流成巨壑大塊納微塵
0716a26: 寵積無為福宜歸有道人人工渾造化道用妙通神
0716a27: 贈龍溪法弟
0716a28: 上皇召見話離微囊得御香滿袖歸兼賜嚫金何所
0716a29: 表鉗鎚百煉愈光輝
0716a30: 法弟以　　上所賜御香供師御金齋眾次韻
0716b01: 萬福堂薰萬壽香香雲香積靄東方雷聲淵默無私
0716b02: 祝慧日光同化日長
0716b03: 示月潭上座二首
0716b04: 潭澂月自現獨露本來面月落潭空時許子親相見
0716b05: 能隱復能現如蓮開水面移向雪中栽千聖覷不見
0716b06: 示別傳上座
0716b07: 西來本無意臨濟有別傳棒前開活眼免下築愚拳
0716b08: 示大雄院萬拙上座
0716b09: 古佛鬥戰勝聿號曰大雄子今倒退步其進也無窮
0716b10: 阿羅漢有序
0716b11: 十八尊者俱是靈山記之儔老人欲肖其法身
0716b12: 雲會一堂為此邦植福會中有大德獨玅公者知
0716b13: 老人意勸本田野州守施金命范生刻其像坐身
0716b14: 高半丈許梵相奇古儼然如生瞻依者生難遭想
0716b15: 其三輪殊勝功德詎可思議耶經始于癸卯冬至
0716b16: 甲辰夏功訖其半端午日預請八尊入圓通殿予
0716b17: 不揣摹空輒成數韻用倣石門筆供養云。
0716b18: 一自靈山同授記神通妙用皆如意放光讓爾眼睛
0716b19: 高鼻孔借予方出氣或謂木偶有甚靈供之畢竟何
0716b20: 所利無心應物月臨川川增之福如潮至觀之風雲
0716b21: 無甘霖甘霖必藉風雲致達人契理超象先玅斲無
0716b22: 痕渾天地
0716b23: 贈青木端峰居士
0716b24: 銕梁擎佛日赤膽對青天屈指多英傑饒君一著先
0716b25: 同慧林法弟慈眼室晚眺
0716b26: 丈室新開罩彩霞愈添慈母眼中花摩耶山外歸人
0716b27: 遠且聽疏鐘點暮鴉
0716b28: 過慶瑞寺示拙道寂宗二禪座
0716b29: 二難養拙樂天真禪寂自純慶日新自是龍天能輔
0716b30: 善一村水竹付閒人
0716c01: 題性貞信士假山
0716c02: 入門盤曲徑少憩古松陰乳岫窗前緣靈淵階下深
0716c03: 不惟彰佛髻端可蘸天心隴畝富丘壑寧輸支遁林
0716c04: 宿悠然禪人水月菴
0716c05: 池菴疊露月痕新如許清光冷照人暑氣洗殘無半
0716c06: 點古梅瘦竹共精神
0716c07: 南都觀風吟併引
0716c08: 邦人士尊佛敬神守法自律物我一體彼此忘懷
0716c09: 群鹿狎遊于廛似同家牧池魚授食掌上了無怖
0716c10: 疑竹木蔚然不損一毫瓜果載途莫私半箇風俗
0716c11: 之美國政之良宛有太古之風因述觀風吟。
0716c12: 國君布德澤含靈魚鹿逢人總不驚三尺兒童知政
0716c13: 化宜乎萬代享昇平
0716c14: 題興福古剎　國主賜地澹海公布金
0716c15: 一堂分兩金千載沐恩深帝賜袈裟地臣開薝蔔林
0716c16: 風柯明法相月渚現觀音不但為興福要人發道心
0716c17: 禮銅像并序
0716c18: 東大寺為南都十大剎之最有盧舍那佛銅像長
0716c19: 一十六丈盍　　　國主以感異夢所造也當時
0716c20: 殿堂樓閣窮極宏壯治承間寺遭兵燬建久復興
0716c21: 永祿又燬惟古銅像至今猶存寶冠蓮座隱然如
0716c22: 山聞洛陽大佛亦追軌于此儻非大心檀度乘夙
0716c23: 願再來未易恢張也向欲拜觀不果茲緣拙道寂
0716c24: 宗諸禪士不憚長途導為法喜之遊因得瞻禮焉
0716c25: 敬題一偈以俟知音時甲辰閏五月三日也。
0716c26: 誰把小鐘山肖佛範大冶法身隨處圓一真中無假
0716c27: 大地千華座虛空一片瓦幻盍古如來廣博無踰者
0716c28: 日月無盡燈清風帚自把群鹿時獻花異香吹綠野
0716c29: 萬象聽宣揚一音開聾啞稽首讚空王海墨難描寫
0716c30: 題春日山神廟有引
0717a01: 南都勝地多奠神祠雨後艸艸登臨未及遍覽惟
0717a02: 見其畫巒飛翠茂林滴青泥水通身為之洗盡庶
0717a03: 不虛此一行也敬題二十八字以當瓣香。
0717a04: 臨下赫然神且明欽承護國祐生民屏翰三寶將何
0717a05: 答聊假空箋寫寸誠
0717a06: 詠古檉有引
0717a07: 春日山萬林之中有檉樹一章高出雲表大可八
0717a08: 人圍相傳千年物也偈以誌之。
0717a09: 檉魁立地不知年翠奪千林綠到天憶昔不承秦帝
0717a10: 倏今堪扶起雪峰禪
0717a11: 高安演劇為供偈以示之時演殺酒鬼齣
0717a12: 大地由來一戲場諸郎卻郤解殺無常肉絲調合無生
0717a13: 曲度盡迷雲出醉鄉
0717a14: 閏夏五日雨留高安幻生家
0717a15: 天符人意緩歸期人與天公想要詩曉起拾來雲幾
0717a16: 片揮毫掃盡雨淋漓
0717a17: 泛舟回檗山
0717a18: 白雲題破雨初收從者歡呼催放舟岫列高禪迎兩
0717a19: 岸川浮巨楫泛中流者回以道觀風返不比當年孟
0717a20: 浪遊或見吾師問勝概有聲畫出古皇州
0717a21: 示齊雲上座
0717a22: 腳跟生銕鑄頭角五雲遮覷破轉身句雙眸空月華
0717a23: 甲辰仲夏望前一日乃予四十九初度時逢閏
0717a24: 月髻恬曇碧諸子重為予祝席上書示
0717a25: 母難逢雙祝猶疑是兩年昨非渾不覺半百似徒然
0717a26: 閏結三祇果重敷五月蓮頂門開隻眼看破未生前
0717a27: 月泉上座索偈補次舊韻答之
0717a28: 遠來訊老翁遇子福城東隻眼青霄外百城跬步中
0717a29: 早知君慧理莫笑我愚蒙放出轟雷古山河耳亦聾
0717a30: 示因碩奕士
0717b01: 同上縱橫十九路死生迷悟沒閒時任君一著高天
0717b02: 下爭似山僧都不知
0717b03: 贈諸昆仲
0717b04: 西堂
0717b05: 十霜居洛土冰檗嘗來苦苦盡甘自回倒生獨角虎
0717b06: 監寺
0717b07: 吞殘栗棘蓬毛孔吹香風翻卻郤舊燈盞金烏午夜紅
0717b08: 維那
0717b09: 二六時禪誦綱領微塵眾合眼念摩訶槌醒千劫夢
0717b10: 書記
0717b11: 宴坐翰墨林胸藏義海深和心都嘔出遍地是黃金
0717b12: 知藏
0717b13: 一切多羅藏不在黑白中咬著元字腳滿口吐春風
0717b14: 副寺
0717b15: 鎮庫渾無物生薑辣古今祖師不可見千載有知音
0717b16: 典座
0717b17: 溈山千七百一杓舀將來隻手重伸出曇花鑊上開
0717b18: 知客
0717b19: 三根作麼接一例廾烏藤佛祖不肯做邀渠見老僧
0717b20: 直歲
0717b21: 直原為眾務普請鼓三通不運四時力爭成一歲功
0717b22: 知浴
0717b23: 浴此無垢人玅觸已宣明雲淨水無影雨餘山更青
0717b24: 侍者
0717b25: 慶喜三十載達摩四十年今人乃若古鈍置祖師禪
0717b26: 飯頭
0717b27: 菜頭蒸出骨香飯煮無涾彈破趙州齒與君三十叉
0717b28: 曉堂法姪書遺教經示省禪
0717b29: 毫頭藏銕畫描出佛心肝獨許知恩者頂門著眼看
0717b30: 珠姪書報恩經答親
0717c01: 親恩同罔極析剝也難酬法海毛吞盡俱超生死流
0717c02: 示道昌通士
0717c03: 服異人無異音殊理不殊驊騮蹲舌上笑我腹如衢
0717c04: 觀流亭
0717c05: 一脈出崑崙聲光澈海門萬流旋轉後何處不逢源
0717c06: 百花軒
0717c07: 栽培如種德樂道已巳忘榮正信春無盡花開果自成
0717c08: 偶閱夏梅詩寫贈官人
0717c09: 筆端三昧非吾長戲抹斜枝幻冷香雪質能消三伏
0717c10: 暑飛紅滴翠總幽芳
0717c11: 贈馬友松醫士
0717c12: 仙方藏祕訣佛道露倪端一句無生話鍊成不老丹
0717c13: 予所寓竹林居西照盛夏熱甚正明法弟延予
0717c14: 至江州法輪山消遣立秋前一日到上剎見
0717c15: 其平林廣隴秀色可掬緇素稽首信心倍常
0717c16: 援題一律以寫近趣
0717c17: 山靈符主意有待道人遊宿雨消殘夏涼風送早秋
0717c18: 忘機隨鶴出在處為雲留夜演微塵偈都盧一句酬
0717c19: 禮大悲像
0717c20: 四八陀羅臂時時轉法輪威儀聲色外千日繞崑崙
0717c21: 次獨和禪士韻
0717c22: 勞爾趁朝晴迎予到正明相逢賓主外一句若何呈
0717c23: 次正明法弟見喜韻併答諸禪士
0717c24: 字字皆舍花雨香香風吹澈滿山房只茲數偈堪清
0717c25: 供何必人天敷法床
0717c26: 贈豐主忠真老居士
0717c27: 治定大勳臣樂道忘歲晚凜然忠義氣為民暖肝膽
0717c28: 贈小笠原遠州守
0717c29: 二千五百載授記到于今外現郎官相居然出世心
0717c30: 立秋後五日賜紫大牛大德晉黃檗山延予到
0718a01: 土佐州偈以答之
0718a02: 吾自未能度焉能以度人州主與大德足以化生民
0718a03: 牧野佐渡守府中產靈芝數朵于六月廾七日
0718a04: 寄其一請問因答之曰王者仁慈則感生瑞
0718a05: 艸昔漢殿九莖天台五秀邦國禎祥重兆于
0718a06: 今日矣可嘉可賀後三日承駕見訪復贈以
0718a07: 偈
0718a08: 地靈鍾瑞氣祥感五芝生仁與天心合道同世運亨
0718a09: 吉良若州守朝覲回駕憩檗山見訪
0718a10: 遠秉將軍令耑來朝聖君繡衣餘紫氣旋結檗山雲
0718a11: 建仁開山千光國師遠忌以偈代香
0718a12: 國師早出天童門真是黃龍九世孫四百五年燈欲
0718a13: 盡榑桑頂上現朝暾
0718a14: 贈范贊公居士七十
0718a15: 日月閒邊度渾忘海國遊仙齡方七袟弧且值中秋
0718a16: 雙桂堂前郁脩琴竹裏幽江山收筆底元不羨羡丹丘
0718a17: 贈吉峰居士
0718a18: 年踰稀古鬢春芽千里懷香行可嘉瞥轉一機逢遍
0718a19: 吉玅高峰頂綻曇花
0718a20: 甲辰中秋乃黃檗慧門法兄半百之辰寄贈
0718a21: 指屈中秋五十番圓明一點不相瞞迸開地頂門
0718a22: 眼照澈娘生赤肉團算疊南山機共峻祉涯東海量
0718a23: 同寬無邊風月無私祝虎嘯龍吟動九灘
0718a24: 今歲豐稔秋成倍登江州正明檀信不憚百五
0718a25: 十里遠來獻新福田有種功不唐捐山僧愧
0718a26: 道微不能消受口占答謝
0718a27: 新秋炊白粲香氣靄村村粒粒丘山重將何為抵恩
0718a28: 中秋侍老人坐月
0718a29: 竹隱將雙白時逢八月中清光寒玉宇古桂撲金風
0718a30: 席預曹溪話吟賡檗嶠翁茶香難入夢一嘯萬山空
0718b01: 和王陽明先生前身偈併序
0718b02: 先生嘉靖初論功封新建伯隆慶初諡文成世襲
0718b03: 伯爵萬曆初詔示天下從祀孔廟稱先儒王子諱
0718b04: 守仁字伯安號陽明杭之餘姚人父華成化辛丑
0718b05: 狀元母鄭氏孕十四月而生將誕之夕夢仙人抱
0718b06: 赤子乘雲而降因名雲生六歲不能言一日有老
0718b07: 僧過其門為摩頂曰好箇寧馨兒卻郤被名字叫壞
0718b08: 了改今名遂能言穎異頓發讀書過目成誦少喜
0718b09: 任俠長善詞章壯好佛老才辯擅名登進士官至
0718b10: 極品雖處富貴志在物表每以道學為己已任不宗
0718b11: 程朱獨舉良知為說上欲以其學輔君下欲以其
0718b12: 學淑民惓惓欲天下人同歸於善而後已巳一日遊
0718b13: 山寺見其院封鎖甚固欲啟之寺僧不可曰中有
0718b14: 定僧閉五十年矣先生竟發視見龕中僧儼然如
0718b15: 生貌酷像已巳既而見壁間一偈云五十年前王守
0718b16: 仁開門原是閉門人精靈剝後還歸復始信禪門
0718b17: 不壞身先生乃對寺僧曰此吾之前身也茲緣此
0718b18: 儒者崇先生之學居多故闡而傳之以昭儒釋不
0718b19: 二云時甲辰中秋日。
0718b20: 先生大道繼能仁有相何曾著我人只為度生心未
0718b21: 了再來示現宰官身
0718b22: 大津甚四郎性敏慧三歲能書六歲謁予于檗
0718b23: 山竹林精舍面書風雨高堂明月六大字為
0718b24: 供筆意古勁予甚奇之就字成韻走筆以贈
0718b25: 六歲甚四郎謁我于高堂落筆疾風雨心如明月光
0718b26: 巖倉松下二黃門先後見訪
0718b27: 曉出楓宸外遙臨檗苑中卿雲初布影林野沐仁風
0718b28: 示靈秀道士
0718b29: 雨霽山偏秀秋空月正涼相逢無一語別去話頭長
0718b30: 示了喜老叟
0718c01: 八十五老叟矍鑠似趙州世間無可喜此外復何憂
0718c02: 示在恬禪姪
0718c03: 海闊天空風恬浪靜萬象森羅收歸一印
0718c04: 示常信畫士
0718c05: 人道有五常信者居其一用一如畫師不離五色筆
0718c06: 新賜紫檀叢大德見謁
0718c07: 覿面無玄語且斟趙老茶堂前花正發色映紫袈裟
0718c08: 探幽信士為寫三笑圖書贈
0718c09: 何年佩法印筆底自靈通千載匡山客呼來半幅中
0718c10: 甲辰九月初五日拜別本師老和尚出山
0718c11: 法育恩逾父母慈敢將自便忍離師緣栖海國沖霄
0718c12: 鶴整頓當年掃地枝古渡霜深須早發重來水遠恐
0718c13: 留遲願師四大恒安穩千里同風不隔眉
0718c14: 留別木菴法兄
0718c15: 鄉國途遙緩鶴回隨緣作主且浮杯未能七匝繽花
0718c16: 雨側聽三冬震法雷仙島雲留閒漢臥祖山檗付長
0718c17: 兄培他時若肯光垂顧法供禪臺萬樹梅
0718c18: 留別佛日正明諸法弟
0718c19: 大塊原為寓隨方皆可安直將留別意轉作未來看
0718c20: 補處賢昆仲相期豎剎竿乘閒能過我山水富盤餐
0718c21: 次秀峰弟贈別韻
0718c22: 謝贈遼天句難將踞地酬相辭重折葦不忍話深秋
0718c23: 杲日杖頭挂滄江麈尾流兩般君固有益待壯林丘
0718c24: 次南源弟贈別韻
0718c25: 法脈宗黃檗詞源出孔丘傾腸當別我運筆迅如流
0718c26: 從此一相對不知又幾秋問梅先得信勿爽到青州
0718c27: 次曉堂法姪贈別韻
0718c28: 明日辭京國連宵話故鄉清言如簇桂寤寐已生香
0718c29: 白浪峰頭鼓紅塵海面揚華兒通正脈杲老有餘光
0718c30: 次潮音禪士贈別韻
0719a01: 知君學有本南浦是其宗久鍊降魔劍多年不露鋒
0719a02: 謝君呼片月送我下高峰宛爾對顏色疇云不遠從
0719a03: 次愚溪禪德贈別韻兼示恁的禪人
0719a04: 速駕鐘何處金烏天外懸大家接足禮送上渡頭船
0719a05: 無語安高足和詩答老禪歸逢癲漢子為我屈三拳
0719a06: 執事諸公各以詩贈送總答一偈
0719a07: 指點風雲明祖意團圞水石語玄宗玅高頂上空王
0719a08: 殿撐拄全憑二六峰
0719a09: 高泉法姪送予至大阪同宿心月軒有引
0719a10: 兩番宿此岫雲來去無心百里重臨松鶴送迎有
0719a11: 禮莫酬高義聊敘法緣。
0719a12: 來去渾如昨東籬兩度花此心談不盡笑引一天霞
0719a13: 過天王寺觀聖德太子道具示秋野來林院
0719a14: 借此以發機見聞勿泥跡悟取本來無人天均利益
0719a15: 太子所握佛舍利
0719a16: 如來真舍利無成亦無壞虛空莫能藏法地方堪載
0719a17: 前身所書法華
0719a18: 覷破無一實元腳何處立太子地時法華轉已巳畢
0719a19: 達摩所授法衣
0719a20: 一幅古袈裟展開如銕壁堪笑老臊胡覿面自不識
0719a21: 謝石見守
0719a22: 昨夜夢明月今朝燦福星回光同本得雙眼燭天青
0719a23: 贈高泉法姪應玉峰居士請
0719a24: 祗陀園裏富鋪金長者難忘舊日心百頃彤雲翻錦
0719a25: 浪遲君法雨種瓊林
0719a26: 喜慧林法弟開堂題聯為贈
0719a27: 佛日新開黃檗禪雪峰敢吝選場聯一條拄杖支天
0719a28: 地半個紅爐鑄聖賢
0719a29: 示伊藤清三郎
0719a30: 世情淡處道情濃如水使帆帆使風彼岸頓登方慶
0719b01: 快長安古路一時通
0719b02: 初八午舟發
0719b03: 霽日開風煙雲帆鏡裏懸浮生滄海隔有路可通天
0719b04: 九日舟中懷本師老人
0719b05: 朝逢重九趁浮杯移此瑤花鏡面開未審吾師當此
0719b06: 際幾人扶上玅高臺
0719b07: 初十日泊室津次韻示諸善信
0719b08: 市雜道人家競參似織霞善來期見性勿使路頭差
0719b09: 是晚宿見性寺
0719b10: 何處無山寺順風泊室津江雲招一宿松月解留人
0719b11: 十二日泊牛窗祈風
0719b12: 山野沒神通兩日住江中竭羅如有意敢借一帆風
0719b13: 十五日過上關同瑞巖二子賦
0719b14: 野鶴度江灣乘雲在處閒海中知有國天外恐無山
0719b15: 日涉煙波趣時忘道路艱天風扶到岸闊步上頭關
0719b16: 十八晚至下關寄永井右近大夫及獨航監寺
0719b17: 謝君兩葉舟送我下江流載返壽山月清光徹九洲
0719b18: 十九早月叟法雲二禪德具舟相迎偶成三友
0719b19: 偈以贈有引
0719b20: 澤一切物者雲也破一切暗者月也度一切眾生
0719b21: 越生死流者舟也體雖有異用則大同立為三友
0719b22: 誰曰不宜。
0719b23: 閒雲出洞非無意明月渡江更有情三益相求添巨
0719b24: 舶不妨隨處任逢迎
