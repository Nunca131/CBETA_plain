0699a01: 即非禪師全錄卷之十七
0699a02: 門人明洞性安性節明覺明幢仝編
0699a03: 詩偈
0699a04: 辛卯夏上雪峰示聖木諸子
0699a05: 久負山靈約而今始得酬孤笻雲外至萬象座中收
0699a06: 花好能經夏林寒不待秋相隨獅子子忙殺兩三毬
0699a07: 寄贈陳乾菴參藩六十壽
0699a08: 君親恩已答花甲不知重紗帽挂林麓荔衣課子童
0699a09: 庭芳竇老桂徑節陶公松貧鶴無嵩祝移來雪數峰
0699a10: 詠殘梅次石門法兄韻
0699a11: 鐵幹瓊枝綴綠芽風光占斷不須賒餘香已結先春
0699a12: 果數點猶開隔歲花徹骨精神嬴雪月通身富貴臥
0699a13: 雲霞弟兄桃李朋松竹萬壑千峰總一家
0699a14: 先妣方老孺人坐化於壬辰年二月八日子時
0699a15: 計至研淚書感
0699a16: 八十餘年一夢中夢中恩愛醒來空從今孝道伸何
0699a17: 處淚染山花照雪紅
0699a18: 蔬食孀居三十載晚年念佛若恒沙臨行坐斷涅槃
0699a19: 海孫子爭看坐一花
0699a20: 放生
0699a21: 悲懽對眾命生死只須臾物我本同體悟迷分兩塗
0699a22: 善機人固有受樂汝寧無故國翻身是勿疑歸處殊
0699a23: 贈宏機居士
0699a24: 方外衲交多無如白也豪雲雷生齒頰落筆走風濤
0699a25: 雪蜂廿四詠并序
0699a26: 古德云居山先見道見道自忘山余自黃檗林中
0699a27: 打失雙睛隱此古雪峰頭方及兩載不但忘山亦
0699a28: 忘其道矣壬辰春憂居丈室枯坐無聊擬尋天巧
0699a29: 以慰孤哀大似貧兒反思舊債仍眨開隻眼還舊
0699a30: 日青山因人遊戲三昧次第胡抹一上夫珠玉其
0699b01: 林琉璃其苑雪峰之富貴堪誇象王而窟獅子而
0699b02: 人毬堂之家風再振豎起雲梯一任竿頭闊步踢
0699b03: 翻象骨免教索價驚群望州亭眼空世界何妨萬
0699b04: 松關眉拂雲霄無字碑遍體文章爭如摩香石沒
0699b05: 點氣息文殊向古鏡藏身難逃智眼羅漢聞卓錫
0699b06: 出定賣弄圓通應潮泉吐吞四大海累他彌勒肚
0699b07: 脹穿金鰲橋倒跨五須彌笑彼虛空腰壓斷陟雪
0699b08: 嶠以屺瞻枯木樓前忘醮月喜藍田而雨足放生
0699b09: 池畔看龍眠憩一洞猶在半山黑白未分時恰好
0699b10: 和盤翻卻郤歷化城而還寶所銀山壁立處不勞彈
0699b11: 指頓開半旬以杖屨轉法輪一時借翰墨為佛事
0699b12: 結殊勝緣於五濁界內即文字禪於無說門頭庶
0699b13: 幾言外知音暨與雪峰相見雖然莫將鐘響誤作
0699b14: 龍吟。
0699b15: 雪峰山山以積雪得名初為藍長者家焉後捨為寺兼施田百頃延義存和尚居之仍
0699b16: 命次子薙染為侍者唐乾符間　僖宗皇帝兩嘉法檀賜存和尚法號曰真覺大師併金
0699b17: 襴袈裟又敕封檀越主藍文鄉為威武節度使明護侯王敕封其次子為慈悲尊者迄今
0699b18: 八百餘載廟祀肖像凜然生氣蒸嘗無斁其賢裔遠孫振振繩繩皆當今時彥梵行儒風
0699b19: 一門踵接
0699b20: 雪崛閩南稱第一名聞　天子動王侯銀山鐵壁重
0699b21: 包裏竟歲雲中突出頭
0699b22: 寶所亭唐景福元年閩越王迎師入內說法三次得錢一伯萬鼎建梵剎堂舍千百餘
0699b23: 間莊嚴畢備迨明洪武初屋老圮圯傾值潔菴映禪師者欽選住當山又中興焉亭立寺前
0699b24: 寺稱寶所
0699b25: 瓊樓寶殿敞虛空截斷千差一路通棒下掀翻無盡
0699b26: 藏當頭點出玉玲瓏
0699b27: 三毬堂真覺大師常置銕木石三毬子法堂上一日陞座輥出木毬玄沙捉安舊處後
0699b28: 人因而名堂銕毬紫衣殉葬木石二毬猶存
0699b29: 拋下摩醯三隻眼謝郎捉敗置千秋等閒拈出舊公
0699b30: 案萬指堂中輥未休
0699c01: 蘸月池天啟間曹能始總憲捐金重關以補舊勝池對山門廣十畝
0699c02: 一池秋水鑑光開湛碧無心月自來夜半雲囊光影
0699c03: 盡紅輪雪曉又投胎
0699c04: 放生池閩王命工開關恒縱羽鱗于此池約萬工
0699c05: 鑿冰廣作魚龍家物我空時放亦賒佛號一聲通水
0699c06: 國含靈跳上蓮花
0699c07: 枯木菴原一巨木凡十餘圍外嵌內枵枝幹雖盡而根本不朽峨然若龕昔真覺禪師
0699c08: 常宴坐其中閩王結廬覆之今有像儼然
0699c09: 為法樹王捨蘊空存師千載定其中曾憑三昧無心
0699c10: 力不屬陰陽造化功
0699c11: 金鰲橋在枯木樓前樹陰足以蔽日寒流可以照膽
0699c12: 金鱗透網吐虹霓雪裏橫眠不記時好是脊梁生鐵
0699c13: 鑄截流補巘度驢兒
0699c14: 龍眠坊昔龍宿此而得名
0699c15: 掀翻大地作滄溟六出花中睡未醒曾向瞿曇披一
0699c16: 縷遮天金翅覓無形
0699c17: 雪嶠路四方共由之道
0699c18: 千盤古道砌瑤瓊簇簇谿山競送迎為勸未歸中路
0699c19: 客倚門慈母暗雙睛
0699c20: 萬松關萬松不可復問僅餘寺前數十株大十餘圍夾徑行立上摩霄漢蔭衛叢林皆
0699c21: 國師閩王手植為三門景致千古榜樣
0699c22: 挺雪關春忘歲月傾江倒海總閒閒濤聲亂捲雲中
0699c23: 去瘦影從來不出山
0699c24: 象骨峰唐時獲象骨故名
0699c25: 自從象骨字危巔一樹瑤花一普賢信腳踢翻陳骨
0699c26: 董管教鼻孔再遼天
0699c27: 卓錫泉國師為解行人熱渴以杖卓之泉隨杖涌出至今泠泠
0699c28: 石罅迸開錐卓痕尋流若個得窮源象峰一脈從茲
0699c29: 出每送蛟龍過海門
0699c30: 無字碑唐代時碑歲久什地雨琢霜磨篆文剝落為土所吞其字
0700a01: 通身是字讀難成覷瞎大悲千眼睛五百頭陀扶不
0700a02: 起至今高臥白雲平
0700a03: 望州亭亭與一洞天為鄰望見福州鼓山遂名其亭舊傳望趙州而設非也予前詠曾
0700a04: 憑其說云為望趙州立此亭今懷雪老又重經二師面目歸何處兩岸孤峰相對青今攷
0700a05: 建亭之義因為改正甲午春志
0700a06: 一抹微藍是福城亭亭獨立望何人吾今欲起唐千
0700a07: 歲古雪峰頭話主賓
0700a08: 藍田莊監文卿長者所施永為供佛膳僧福田味其存心涯天地不能老也
0700a09: 藍老施田萬畝餘耕雲刈月樹莊居檀波法水長流
0700a10: 接玉滿青田雪滿墟
0700a11: 化城亭義取法華化城品近藍田
0700a12: 陽燄霜花立化城無貪虛幻暢生平大家努力須前
0700a13: 進瞥地風光亙日明
0700a14: 羅漢崖苔容雪頂儼若僧伽面化城
0700a15: 赤體冰枯沒寸絲錦霞天製贈伽黎春秋不涉忘三
0700a16: 際日月從教挂兩眉
0700a17: 半山亭寺左一里許沿小潤而上往來少憩之處
0700a18: 破雪乘驢天外去撥雲挑日嶽邊來兩途欲到大休
0700a19: 歇鞭策均須奮一回
0700a20: 一洞天重岩飛出林杪而下視塵寰者一洞天也唐呂純陽曾此煉丹而去路接梯雲
0700a21: 呂僊雖往道長存雪綴珠簾掩洞門世上幾更新日
0700a22: 月壺中不改舊乾坤
0700a23: 摩香石居半山亭之上屹立路傍通身穴竅以手摩之香氣襲襲從指尖出
0700a24: 石緣手觸鼻聞香香氣非從石手彰內外中空空亦
0700a25: 寂雪香流露塞洪荒
0700a26: 古鏡臺片石如半月狀仰露兩頭豈非山靈有意顯無私之體朗寂照之用耶
0700a27: 覿面菱花照雪開當陽打破示非臺分明一點難瞞
0700a28: 處自有輝天鑒地來
0700a29: 文殊臺叢綠中一巨石怪甚高丈餘廣可坐十餘人有大櫱木產于石上瑞枝如盍昔
0700a30: 曼殊大士出現于此
0700b01: 玻璃臺上沒文殊碧綠堆中蹉過渠聖見凡情都掃
0700b02: 卻郤全身出現只須臾
0700b03: 應潮泉去寺東五里許攀崖跨磴凌其絕頂頂竅有泉冬夏不涸進退淺深真潮候無
0700b04: 差故名
0700b05: 誰云潮汐協高原一竅能將海吐吞泉眼活如道眼
0700b06: 活何妨消長應晨昏
0700b07: 梯雲嶺舉頭天外跂足雲中外國邊疆視如指掌嶺通應潮
0700b08: 為接人天離水泥亂雲堆裏駕瑤梯一超直到無階
0700b09: 級萬壑千峰自放低
0700b10: 行素居士見訪
0700b11: 君從何處帶秋來天半層樓隔水開眼底溪山收拾
0700b12: 盡此行不負見予回
0700b13: 壬辰除夕次韻
0700b14: 有約多時竟不來山堂八字待春開地罏種火燒殘
0700b15: 竹鐵笛無腔吹落梅德愧古人懷洞濟詩題新卷寄
0700b16: 宗雷榮枯閱盡逾而立虛費檀膏不計垓
0700b17: 癸巳元旦用前韻
0700b18: 夢裏韶華去復來山河大地掌中開朝天幸免偎雲
0700b19: 衲供佛新移鬥雪梅野老懽歌林若市虛空裂破炮
0700b20: 如雷慚予無德資恩有一塵春風遍九垓
0700b21: 韓府侯段將軍至山各以詩見贈依韻答之
0700b22: 天開銀世界端坐愧先賢無分英靈漢甘為解脫僊
0700b23: 逢人方此日小隱已三年何幸光韜略共論物不遷
0700b24: 新夏東林魯充詩伯
0700b25: 山景偏宜夏松陰漸可親晚花愁結子芳艸識留春
0700b26: 地僻坐無暑雲閒笑有身問君動止意想必與時新
0700b27: 仲秋吳漢光拱光兄弟相訪
0700b28: 古雪峰頭晤二蘇莫教忘卻郤舊西湖重來相見又三
0700b29: 載沒底船兒踏轉無
0700b30: 贈獨耀禪士次來韻
0700c01: 通身俠膽步騰騰笑破浮雲作上僧海外誰人憐獨
0700c02: 醒峰頭有路待三登蒲齋供佛平分鳥蘿月當窗不
0700c03: 假燈一片禪心秋共淡何妨雪屋冷於冰
0700c04: 題浪公畫竹
0700c05: 此君能謝俗因之移半幅勁節掃紅雲豈容鸞鳳宿
0700c06: 聲影自淵然煙光為之綠有時邀七賢閉戶猶山谷
0700c07: 送白也師弟之武林次留別韻
0700c08: 問子之何處西湖好繫船無山春聽鳥有寺夜分禪
0700c09: 竹杖橫挑月荷衣半染煙若逢王老宿莫說威音前
0700c10: 詠燈花
0700c11: 幻蒂不從露長芳葩豈逐時新欲向誰家問種依然
0700c12: 火裏藏春
0700c13: 冬至示程秀才
0700c14: 打翻甲子滿盤差貍牯流年何處加無那一陽昨夜
0700c15: 復暗傳春信到梅花
0700c16: 題介石圖壽劉魯菴閣部七十
0700c17: 誰描一副擎天骨無限蒼生豁兩眉欲識古稀真面
0700c18: 目須明文彩未彰時
0700c19: 甲午孟秋送古石禪士請法還榑桑次本師韻
0700c20: 鐵船打就卻郤從今荷載獅王返少林兩岸孤峰描道
0700c21: 骨一帆秋水照禪心潮高豈隔中原夢鴈遠能傳外
0700c22: 國音莫笑浮杯吾不會大千攝聚一鋒鍼
0700c23: 遲藍識之檀越不至
0700c24: 昨遊樹下得樵音為道招攜雪裏尋蘿逕不聞杖屐
0700c25: 響幾回山半立雲深
0700c26: 喜黃檗老人至榑桑開堂有懷
0700c27: 黃檗千枝秀少林五葉香無繇緘白紙看日上榑桑
0700c28: 接榑桑國書
0700c29: 葉火煨黃獨無心讀紫章誰知千丈雪難掩一枝香
0700c30: 詠雪獅子
0701a01: 遍體風光不假胎巖頭返擲雪中埋只緣貪戲榑桑
0701a02: 日不覺爪牙特地開
0701a03: 留別本寺諸弟姪東渡
0701a04: 野鶴高飛天外梅花破雪留人識得同風句子大千
0701a05: 不隔微塵
0701a06: 乙未孟春留別同門諸法兄
0701a07: 須彌半點塵大海一毛竅竅裏走飛帆日月塵外照
0701a08: 不動萬里濤而涉榑桑嶠觀光非本懷天風吹別調
0701a09: 何似老汾陽閉戶輕三詔杖履出重雲未免虛空笑
0701a10: 留別宰官諸檀護
0701a11: 分付大唐佛法荷擔賴有裴龐應現此身彼國一輪
0701a12: 月印千江
0701a13: 留別同社諸士紳暨叔弟
0701a14: 保社何如白社賢雲中闢沼貯蒼天自慚野鶴棲無
0701a15: 定又趁春風到日邊
0701a16: 同思騰兄榕城第一峰晚眺
0701a17: 偶來高著眼蹋碎晚霞紅市火萬家月樓臺一笛風
0701a18: 忘機于象外大隱亦山中及第人何處天衢路可通
0701a19: 登太姥山同廓堂法叔
0701a20: 舉頭青漢外跂足白雲中帝姥知何在僊桃醉日紅
0701a21: 遊西嶽一線天懷孺子居士
0701a22: 海角山牙斷復連別通線路接青天瞿耶竺國遲歸
0701a23: 去令我長懷李謫僊
0701a24: 靈峰紀異乙未五月同善遇諸子寓福寧靈峰寺度夏值紫薇越十年方開牡丹六
0701a25: 月重開榴花八月再開寺主克敬同一雲請曰三芳再華比德之馨可徵行道其祥固無
0701a26: 疑矣不可無記因強至再書偈以示
0701a27: 野衲無心到此三芳有意重開艸木皆存佛性汝曹
0701a28: 不用疑猜
0701a29: 中秋靈峰坐雨
0701a30: 雙眸爍破古乾坤遮卻秋中月一輪驚得雨花天外
0701b01: 落靈源流出萬溪春
0701b02: 送若乙上人參訪
0701b03: 江峰同作客何以贈雲遊為囑半輪月送君千里舟
0701b04: 赤身輕似鶴浩氣壯于秋蹋斷吳山路須見睦州
0701b05: 東渡阻船留別木上座南遊
0701b06: 擬擲藤條當折蘆恐人驚怪必妖吾吾今暫去閒之
0701b07: 繞大道東行藉爾扶
0701b08: 八月廿三至瑞安憫旱
0701b09: 眾生業火熾海水亦難澆天不降仁澤大千也合燒
0701b10: 次日至頭陀喜雨
0701b11: 吾非龍樹王出則動雷雨昨焉憫焦枯曾對青天語
0701b12: 法通嘉樹唐永嘉大師手植
0701b13: 笑指庭前樹嘉師手澤存叢林為榜樣萬古蔭兒孫
0701b14: 慈湖宿鷺
0701b15: 仁澤流今古飛潛托所安無勞長止宿湖外海天寬
0701b16: 宿江心寺
0701b17: 江山閒作主流水舊知音去郭無多路依然雨世心
0701b18: 贈延福主人
0701b19: 不學二乘禪豈求人天福接得半個人多生願已巳足
0701b20: 贈漈上耆宿
0701b21: 為勘源頭活水流芒鞋踏破一天秋攜來閩嶺千年
0701b22: 雪贈與空山老比丘
0701b23: 登鴈蕩能仁寺即景浙中名山鴈蕩為甲古有一生看不足之句乙未
0701b24: 道憩山中領略其概云
0701b25: 特向鴈山借路過到來先訊諾瞿那當時曾唱金仙
0701b26: 曲此日重煩石女歌楖栗直攜摟法窟莫邪橫按泣
0701b27: 天魔宋僧萬外田如數試問而今賸幾多
0701b28: 剪刀峰
0701b29: 盤古鑄成兩股刀阿誰敢動一絲毫自從裂破乾坤
0701b30: 後占斷鴈峰絕網羅
0701c01: 鴈頂懷白漚法姪
0701c02: 曉出山城步步艱天風扶我上層巒月明渡水人何
0701c03: 處目斷滄江鴈影寒
0701c04: 觀瀑
0701c05: 搆著源頭水一滴傾下瀑流幾百尺陰晴變態幻百
0701c06: 千千眼到來看不及山僧燕坐淵之傍不覺眉毛都
0701c07: 打溼舒眸光射碧湫中驚起螭龍波上立吹殘雨雪
0701c08: 吐珠璣晨昏護送風雷急
0701c09: 靈巖
0701c10: 巖靈幽且僻一鴈引經行不見高僧影空留古寺名
0701c11: 展旗看欲盡卓筆畫難成收拾詩囊裏吟遊到赤城
0701c12: 老僧巖三首悅禪人韻
0701c13: 愛此忘機僧心身一片石見石不見僧因之生離即
0701c14: 見時一物無僧可巖亦可是相本非真無勞更說假
0701c15: 久立此山中何不歸去也自從下天台誰是知音者
0701c16: 天台訪毅菴法兄
0701c17: 丹山碧水久忘情為訪同流上國清偶續花間末後
0701c18: 句臨風散作九秋聲慚無一物充香積賸有片心似
0701c19: 月明熟路重來渾打失荷君指到石梁平
0701c20: 度石梁有引
0701c21: 台山石梁去國清三十餘里居最高察其奇原一
0701c22: 巨石橫抽一牙貫插兩山如玉虹橫空俯臨千仞
0701c23: 長三丈許闊不盈尺龍脊龜背上下瀑濤一望可
0701c24: 畏過者從曇花亭而下橋盡路斷置一黃金殿高
0701c25: 一手中安接引大士旁現五百應真四來觀光
0701c26: 望咫尺猶隔十萬八千間有能度者直如登彼岸
0701c27: 耳乙未立冬前一日子同心源道篤二三子遠來
0701c28: 觀覽履險如平或問是神通妙用法爾如然吾亦
0701c29: 不知何以至此識之方廣請質高明。
0701c30: 石梁橫折空王殿壓得廣長拖白練瀑花影裏萃曇
0702a01: 花五百應真同出現我曾俱會前劫中夢裏神遊知
0702a02: 幾遍三生復作石梁行身與石梁成一片外有石梁
0702a03: 內有身敢保驢年未夢見躡我芒雲方廣僧攃手去
0702a04: 來如赴箭究其所得掬其源出生入死無欣厭傳語
0702a05: 觀山翫水人腳跟未穩休飛燕一點不來均死灰萬
0702a06: 古寒玉恐受玷末後一著透那邊惟許當人急自薦
0702a07: 蹋斷石梁不露蹤豐干是甚臘月扇
0702a08: 華頂二首
0702a09: 山高四萬八千丈彳亍梯空恣俯仰恰似蝸牛蠃外
0702a10: 旋一聲嘯落千山響
0702a11: 冬行春令花如錦足下白雲頭上嶺行到山窮水盡
0702a12: 時翻身踏碎華峰頂
0702a13: 通玄
0702a14: 撥轉玄關通要路相逢不用重回互一從密祖賦歸
0702a15: 與滿目青山誰暇顧
0702a16: 讀寒山大士詩
0702a17: 兀坐寒山室朗讀寒山吟字字若明鏡照人千古心
0702a18: 酒家眠
0702a19: 已巳了千鍾債曾知隔宿緣依然聲色裏夢斷五更天
0702a20: 丙申白麓立春
0702a21: 凍解山猶冷居深物自淳依人窗下鹿紀臘澗邊椿
0702a22: 夢返松千壑天留雨一旬瓊花開鐵樹別是一家春
0702a23: 元宵賞雪
0702a24: 萬樹銀花鬥雪妍十分春色點枯禪閒烹空髓嚼新
0702a25: 綠寶所隨身慶有年
0702a26: 題老菴雪竇奇叔翁逸老處踞方丈之後余因參謁從眾留題
0702a27: 豹守重關竹掩扉一峰養雪灌春薇花能作主春長
0702a28: 在那識人間歲屢非
0702a29: 寄贈大梅法幢和尚原名林增志嗣法雪竇
0702a30: 謝恩出火宅割愛入禪扉紗帽裁方笠荷裳換紫衣
0702b01: 漢臣心已巳畢梁主道相依一得嶺南旨全提濟北機
0702b02: 久栽梅子熟近種竹孫肥度世乘時出人天望指歸
0702b03: 謁天童浮叔翁
0702b04: 太白峰頭振濟宗臞然道臘老于松一枝獨秀青霄
0702b05: 外覆蔭江南幾萬峰
0702b06: 拜天童密老和尚塔
0702b07: 憶昔曾為驅烏子親炙太翁古檗岑太翁還浙不數
0702b08: 載崛起天童于萬尋直指三根惟白棒雲行大地澍
0702b09: 甘霖百千龍象恒圍繞道臘俱高天子欽法雨乍收
0702b10: 垂四世耳根猶剩疾雷音驢兒馬子遍天下儔識恩
0702b11: 深怨亦深遠來三匝巍窣堵儼然一國充黃金法身
0702b12: 常住不可即似漚在海春在林炷香缾水難盡意罄
0702b13: 拈禿筆寫狂吟
0702b14: 泛西湖同茞菴吳居士
0702b15: 湖光倒壓天在水恍移舟楫上青霄疏鐘出寺分雙
0702b16: 塔古柳牽雲續斷橋好友隨來孤島月無絃撥落隔
0702b17: 江潮了元樂事非今昔忍見蘇堤放馬驕
0702b18: 靈隱坐月似堂頭具和尚
0702b19: 獨露吾無隱山空月一林優曇香可掬夜氣不知深
0702b20: 飛來峰
0702b21: 峰從西域至宛爾鳳來儀石竇通身眼松陰兩道眉
0702b22: 湖山供施囿日月伴棲遲有問不飛去待君休歇時
0702b23: 天竺禮大士
0702b24: 稽首正法明如來我已多生學善財若詰南詢行腳
0702b25: 事上床脫卻郤一雙鞋
0702b26: 徑山
0702b27: 祖席越中冠山川自不凡五峰栽碧漢雙徑掛青杉
0702b28: 窟底蛟龍混毛頭海嶽函主人出未返喝石望巖巖
0702b29: 謁金粟祖庭堂孤雲法叔
0702b30: 峰巒九九列兒孫白日競朝古寺尊天竺花開金粟
0702c01: 果長垂奕葉覆乾坤
0702c02: 虎丘夜眺
0702c03: 廿年清夢結林丘晚泊難禁繼日遊月蘸平湖空是
0702c04: 水山鳴落葉夜為秋臺如展掌千人坐石解知音半
0702c05: 偈酬遠祖一燈長在望耳孫何幸覿徽猷
0702c06: 重登虎丘值雨同翁允密叔兢蠢餘惟用諸公
0702c07: 以雨翻成勝何妨遊事賒懷吳休說劍遇趙且斟茶
0702c08: 樹密棲閒鳥泉新解渴花放舟天色晚隨處樂吾家
0702c09: 正修書院同東來禪師坐雨懷牛明府
0702c10: 層樓時對雨未暇陟天衢說偈貽高衲論文纂大儒
0702c11: 經書心裏血世界眼中珠安得攀龍手重來捋虎須
0702c12: 端午後同陸居士泛太湖
0702c13: 重移短棹出煙汀看盡東西兩洞庭浪拍長空鐺沸
0702c14: 白峰浮數點髻蠃青無嫌范蠡懷高隱且起屈原歌
0702c15: 獨醒萬頃玻璃休一吸留遲道者浣巾缾
0702c16: 題靈巖退翁和尚方丈
0702c17: 頻伽巢木末奎璧聚重樓湖外峰千點茲山出一頭
0702c18: 謁玄墓剖石和尚
0702c19: 抱道猶懷玉惟師善琢磨磨成三要印印破六波羅
0702c20: 五百龍生鳳同時缾出鵝遠來謁王老卻郤遇跋難陀
0702c21: 金山二首
0702c22: 訪勝臨吳地停舟謁宋賢知心餘片石得趣貴深淵
0702c23: 水繞坡公帶峰安印老禪清風挹下載魚鳥總機緣
0702c24: 夕霽殊朝爽盤高勝倚樓涼多為遠影動即是閒謀
0702c25: 古樹寒天末歸帆出浪頭傳言淪隱者莫下釣鰲鉤
0702c26: 觀演桃園傳奇
0702c27: 義結當年盍代功而今那復繼遺風神頭鬼臉忘為
0702c28: 劇千古英雄一夕中
0702c29: 晚泊
0702c30: 返照入寒原歸雲掩石門人依魚鳥國舟繫荻蘆村
0703a01: 潮滿拖山腳江空浸月魂夢回香在水此意向誰論
0703a02: 金陵逢三山吳居士次扇頭韻
0703a03: 垂手毘耶城度生為急務山花落又開不知春向暮
0703a04: 雖未繞猊床觸目皆風度移我山水情示我無聲賦
0703a05: 千里念同風意氣濃于霧曉日開松扉出跨通霄路
0703a06: 閒尋明月村野憩桃花渡茅山讀道書靈谷看琪樹
0703a07: 蹋遍吳山用知音方始遇辱問寄腳跟大千吾幻寓
0703a08: 凡聖同安居泯然忘好惡不作廣狹觀寧依有無住
0703a09: 雜而體不渾離而又相附再詰無深譚刺著人憊處
0703a10: 活埋多少人利名號古墓醉夢日憨憨胡繇而醒寤
0703a11: 喚起主人翁巧手莫能塑時時解放光智者必驚顧
0703a12: 君昔屹中流狂瀾豈不怒慣作把梢人了然無畏怖
0703a13: 惜哉華亭橈今時妄分付致彼沒底舟例為閒家具
0703a14: 佛祖不誑人丈夫甘自誤爭似廣額兒立地千佛數
0703a15: 滴水知全潮鼎味和膽吐蒲牢徹九霄以其中空故
0703a16: 吾欲傾吾腸恐君雙耳污宴坐借默鋒畫斷閒露布
0703a17: 同吳居士遊棲霞聞虞山老和尚自江北回賦
0703a18: 此為別
0703a19: 喧寂皆所歷幸予累尚輕煙霞非有僻山水自多情
0703a20: 減取一罈粟寬茲數日程斯來專省覲當恕謝逢迎
0703a21: 返姑蘇省覲虞山老和尚
0703a22: 萬里南來謁祖翁半腔熱血醉薰風滿懷家話難宣
0703a23: 說盡付維摩一默中
0703a24: 侍老和尚觀拂水維摩寺西三里許怪石差牙懸流百尺時遇西南顛風逆
0703a25: 拂倒通虛空有如揮麈
0703a26: 虞峰剩柄龜毛拂倒掛懸崖待個人一滴源分鷲嶺
0703a27: 脈東流派接少林津斜揮法雨迷青嶂逆綰秋風捲
0703a28: 白蘋八臂到來難把捉曉昏收放囑龍神
0703a29: 過嚴髻珠居士別業名栻嗣法徑山
0703a30: 高士棲遲處居然一艸玄四山隨野闊十笏與湖連
0703b01: 林下時行道間餘獨種蓮撥開千手眼印破水中天
0703b02: 讀老和尚徑山全錄
0703b03: 吾翁機用如金翅無數獰龍遭活吞揭露人天正法
0703b04: 眼大唐國裏獨為尊
0703b05: 閱百癡天水孤雲靈岳千峰劍門靈機天則古
0703b06: 笠諸和尚集錄
0703b07: 舌頭藏霹靂筆底捲秋波不入象王窟爭知獅子窩
0703b08: 罷登眺
0703b09: 目足兩無極世界袈裟地但得山水心步步皆深致
0703b10: 丙申冬回閩偶成
0703b11: 腳下突出隻眼到處遍尋知識艸鞋踏破歸來依舊
0703b12: 水連天碧
0703b13: 題鎖泉小隱用趙芝石居士韻
0703b14: 瓊樓忘卻郤半傾欹兩入茲山疆主持跛鱉從教填古
0703b15: 路寒泉未許落今時風翻曉樹林鋪錦屋繞霜崖玉
0703b16: 插籬久不倚藤天外立雲中橫出萬年枝
