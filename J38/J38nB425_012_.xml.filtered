0676c01: 即非禪師全錄卷之十二
0676c02: 門人明洞性安性節明覺明幢仝編
0676c03: 自贊
0676c04: 法雲洞上座請
0676c05: 者個和尚倔倔僵僵打風打雨一條拄杖若非徹骨
0676c06: 兒爭敢近傍
0676c07: 曇瑞安上座請
0676c08: 者和尚不著相山為身海為量師黃檗祖百丈教兒
0676c09: 孫惟向上接得楊岐真種艸迸出曇花恆供養
0676c10: 柏巖節上座請
0676c11: 者和尚有廉讓得一尺還一丈生平無愧何妨倔強
0676c12: 不知我者一任踏在腳下其知我者不勞托在頭上
0676c13: 那料柏巖不肖兒描邈高堂為供養
0676c14: 翠峰覺上座請
0676c15: 者個和尚起模畫樣簡點將來好與拄杖且道誰敢
0676c16: 下手自有當仁不讓
0676c17: 光巨幢上座請
0676c18: 無端妄起大人相下視威音小兒曹摩裙擦褲二十
0676c19: 載學得少林雙眼高
0676c20: 廣壽常住請
0676c21: 虛空一廣壽包括三大千無門與人入有路可通玄
0676c22: 佛祖行說不到處普為人天植福田
0676c23: 崇福常住請
0676c24: 這箇和尚未描先像福海壽山一任供養
0676c25: 萬水知客請
0676c26: 執此實相空中閃電捨之無相波心月現踏遍萬水
0676c27: 千山聞名不如見面見後作麼生一任翻身看虎變
0676c28: 鐵文上座請
0676c29: 手持無文鐵印印破闍黎面門莫怪山僧粗躁忝為
0676c30: 濟下兒孫
0677a01: 身似山谷口如淵泉曹谿一滴教外別傳娘生半邊
0677a02: 鼻千手描不全靈泉知客請
0677a03: 百萬塵勞無非是我見不及處分付長老咄惺惺著
0677a04: 莫艸艸圓長老請
0677a05: 呼不起有時夜泛清江裏喚不來踏倒門前明月臺
0677a06: 有時伶伶俐俐有時癡癡獃獃相逢無半語觸著吼
0677a07: 如雷月江禪人請
0677a08: 一味顢頇半生莽鹵蘸雪喫甜瓜不知黃檗苦如此
0677a09: 為人如何做得開山鼻祖咄好副古佛肚腸感得雲
0677a10: 龍風虎洞監寺請
0677a11: 不會為師善能轉物鞭虛空落地逼柏樹成佛有人
0677a12: 問我得何術嚼碎鎮州大蘿蔔節維那請
0677a13: 五十三年前描不成也畫不就五十三年後頂後圓
0677a14: 光輝宇宙那個男兒不丈夫肯學山僧不唧溜印光請
0677a15: 無玄可說平實商量山深水冷雪暖梅香舌頭無骨
0677a16: 鼻無竅卻會頭陀別有長玄實侍者請
0677a17: 我坐自在子立安庠兔角拄杖非短非長佛法甚有
0677a18: 未許商量十五年後一任舉揚節侍者傍
0677a19: 曇瑞獃子日侍吾傍有甚夢語咄咄商量如意談來
0677a20: 閒鹿聽不知旭日耀東方安侍者傍立
0677a21: 汝嗔我喜汝方我圓汝圓汝喜好與粗拳三千八百
0677a22: 無改變許汝重來話別傳傳禪人請
0677a23: 提起八面玲瓏放下了無背面佛手摸不著肉眼如
0677a24: 何見無影光中突出來留與兒孫作方便日禪人請
0677a25: 我無煩惱不除髮籃裏死蛇弄得活闍黎供養莫燒
0677a26: 香觸著鼻孔被咬殺若要燒香不犯渠且念取雪峰
0677a27: 大象王菩薩碧煙禪人請
0677a28: 木魚走入滄海缽盂哮吼不徹泥牛忍俊不禁驢腰
0677a29: 一齊打折試問闍黎瞥未瞥莫怪山僧輕搖舌碧嶂請
0677a30: 敬也得慢也得者漢生平不受惑參透省行堂裏禪
0677b01: 做得人天之標格三敬請
0677b02: 廣壽開山和尚退閒崇福方丈隱顯隨緣如鏡現像
0677b03: 汝為求福寫吾真正信德馨為供養德馨請
0677b04: 者個不識羞一喝水逆流石頭聾兩耳伎倆一齊休
0677b05: 石點請
0677b06: 手握龜毛拂身披壽嶺霞吾孫來問法覺樹曉開花
0677b07: 曉覺請
0677b08: 心如鼻直眼同海碧多少知音覿面不識惟許弘願
0677b09: 兒孫供養卻有利益宜弘請
0677b10: 佛祖不供為甚供汝謂汝有道可以學有玄足與語
0677b11: 疇知汝口似蛤汝舌如杵禪道了無毫髮許雖然如
0677b12: 是別有長處忘言之中能令一切人超佛越祖了脫
0677b13: 生死所以道玄信士供養汝道玄請
0677b14: 全領袈裟沒半邊一條白棒打青天當機看破山僧
0677b15: 也猶較威音一著先機先禪人請
0677b16: 楖栗挑沙界龜毛繫虛空何道能致此真參累劫中
0677b17: 紹能請
0677b18: 禪在口邊月在頂上如摸得著許汝供養禪月請
0677b19: 不羨羡汝英秀惟羨羡汝參究雖然無鼻孔卻解辨香臭
0677b20: 英秀香燈請
0677b21: 身外無餘物肚中沒半星承虛生實解接響到于今
0677b22: 不期八千里外別有知音元音請
0677b23: 身非我有影自何來頂門著眼雪裏春回永亮請
0677b24: 供養何所為但云福可植山僧則不然向上須努力
0677b25: 時至自花開果熟更真實實能飽自他正好覷鐵壁
0677b26: 道植請
0677b27: 我無所與汝云何受無取捨中所願成就未生面目
0677b28: 急須參究一朝覷透方識廣壽道受請
0677b29: 慶雲捧日忻法輪之常轉瑞鹿銜花歎異施之普霑
0677b30: 山中景態忘妍醜世外風光孰減添玉水請
0677c01: 閒跨獅子兒彼此都忘機觸著如雷吼天魔失卻威
0677c02: 有此威德自在所以大地歸依北垣請
0677c03: 肚裏無一字說法轉轆轆手裏有金鎞瞎卻人眼目
0677c04: 如此為宗師喚作九十六種外的眷屬子細觀來奚
0677c05: 啻麻粟幸有寸長人所不知汝若供養卻也有福
0677c06: 無說禪人請
0677c07: 心地坦夷行無險阻與物忘懷二空為伍自是散誕
0677c08: 之僧錯喚沙門嗣祖元德請
0677c09: 有地位無階級佛不為爹不識擬議不來當頭霹靂
0677c10: 俊禪人請
0677c11: 獰龍背上敷坐蟭螟眼裏經行闍黎若要親覲盡汝
0677c12: 伎倆平生以宣請
0677c13: 居有松竹囊無餘蓄進退以道出處無跡兩字虛名
0677c14: 落世間世人錯喚古尊宿道嘉請
0677c15: 掃雕鐫恥奔競為無為定不定勿笑頭陀少動靜淵
0677c16: 默雷聲行祖令道谷請
0677c17: 無惡聲可播無美譽可稱讚毀不及處是吾真法身
0677c18: 道啟請
0677c19: 謂是即非那有兩個謂非即非爭奈者個者個覷得
0677c20: 破佛也不肯做豈肯供養他在堂奧如未覷破切莫
0677c21: 蹉過慈門禪人請
0677c22: 青霄喫棒大海汗出未知者漢有何道術闍黎果若
0677c23: 不會參問天下古佛青海請
0677c24: 履道端正眾所歸信曇子侍予如鏡照鏡雖影象之
0677c25: 忘言猶聲呼而谷應壽山檀越信得及者一任留與
0677c26: 有福兒孫日日焚香齊供養道正請
0677c27: 直過東海倒上須彌階梯不立蹈空見奇喚醒大千
0677c28: 夢諾諾出格兒道諾請
0677c29: 薑辣子古闍黎描我影請我題會我藏身沒蹤跡任
0677c30: 種梧桐引鳳棲庫司請
0678a01: 諸緇素請
0678a02: 者狂漢幼曾學畏磨煉怕雕琢實能虛華有朴性似
0678a03: 頑口如鐸聞見者皆驚愕供養者難摸索古鏡一照
0678a04: 無所遁蹲在東洋西海角
0678a05: 默而說巧而拙泯千般守一橛更問我如何蝸牛口
0678a06: 吐月
0678a07: 不識經不參禪任拙自天然時至骨自換非佛也成
0678a08: 仙
0678a09: 黃檗枝頭餐蜜果醍醐上味翻毒藥沒底籃兒貯雪
0678a10: 峰未到榑桑先鎔卻剩得法性可包虛空那知向上
0678a11: 更有一著
0678a12: 諸方五味壽山一味只此一味飽盡聖賢生歡喜汝
0678a13: 能供養福歸有地
0678a14: 幸不我毀豈可自讚試為山僧簡點看如簡點得出
0678a15: 許你是箇擔版漢
0678a16: 贊之羅剎似神仙毀之佛面成百醜贊毀不及處日
0678a17: 輪輝宇宙
0678a18: 雖乏文殊玅智卻具獅子全威舌罅風雷不動早已巳
0678a19: 膽落群機
0678a20: 入魔宮出佛界者個頭陀甚奇怪摸著腳跟一任頂
0678a21: 戴
0678a22: 發跡雪峰得法黃檗出世崇福開山廣壽若問生緣
0678a23: 何處家在福清荔枝林屋後半是青松秀
0678a24: 者凍儂嬾迎送佛祖來坐不動不睡眠常作夢嚴四
0678a25: 大空五蘊自忖道德沒些些怎受人王日日供
0678a26: 未能為人法子妄稱佛祖之師我自知之不智你畫
0678a27: 我之何愚曷若忘形以事我大千何處不逢渠
0678a28: 弄假像真真卻是假非假非真怎生描寫咄看破汝
0678a29: 也
0678a30: 說雖落人之後行必在乎言前故國胡不歸去此方
0678b01: 夙有因緣
0678b02: 喜則清風明月怒則奔雷閃電道人肝膽一時露現
0678b03: 且道喜怒未形如何相見聞名不如見面
0678b04: 若道即我覿面相瞞若道非我爭奈者個咄渾金璞
0678b05: 玉切忌鑿破
0678b06: 文彩未彰已巳成露布身名纔立特地乖張不用燒檀
0678b07: 片春來花自香
0678b08: 曾向萬人腳下過博得千僧頂上行插漢高樓從地
0678b09: 起百川到海自吞聲
0678b10: 邈得壁間影翻成身外身喜得一枝兔角杖時時點
0678b11: 醒世間人
0678b12: 可傳者影也不可傳者心也倘能因影而會心忘心
0678b13: 而契道庶幾見得山僧半邊鼻孔
0678b14: 道既知尊榮何足恃謙則有光退則無忌誰知退在
0678b15: 萬里之外藏羞無地
0678b16: 口雖不言胸中了了天人散花龍象圍繞子細觀來
0678b17: 面皮厚多少
0678b18: 啞卻我口瞎卻汝眼眼瞎莫看口啞莫讚添取一則
0678b19: 公案留與具眼兒孫判斷
0678b20: 聖壽山中日上堂頭陀跣足踞猊床邦人借問誰家
0678b21: 子向道三山林一郎
0678b22: 即坐即臥非默非語問是阿誰吾不是汝未展以前
0678b23: 略較些子眨得眼來白雲萬里
0678b24: 識予面孔知予名字認著依然猶不是頂門具隻眼
0678b25: 許見半邊鼻
0678b26: 生平不解簸驢脣枯木安禪當輻輪雪裏龜毛猶未
0678b27: 展不萌枝上暗藏春
0678b28: 住眾亞雪峰足蹟過汾陽有問西來意京東出大黃
0678b29: 會與不會且禮拜燒香
0678b30: 開臨濟口出黃檗氣放過一著落在第二雖云照用
0678c01: 不同時一會師資全意氣
0678c02: 子寫我真請記生辰丙辰甲午癸未庚申世世願居
0678c03: 知識位那知八字不如人
0678c04: 心直如隼智暗似桶有時在海面栽花有時向虛空
0678c05: 鑿孔自知廾載錯用工將錯就錯非吾種
0678c06: 不會鏡清有那知趙州無若此為知識奚堪入畫圖
0678c07: 咄幸有一焉愛惜常住物如護眼中珠
0678c08: 生平無固執如日行虛空森羅與萬象都歸一照中
0678c09: 子畫吾真請吾贊桶厚面皮添兩重
0678c10: 因妄名真真無自相從真起妄妄體本空空空亦空
0678c11: 無可空優曇突露一枝紅
0678c12: 侍者道雪求像供養時節若至其理自彰幾番徹骨
0678c13: 後梅花雪裏香
0678c14: 隻葉蓮舟東海遨遊永禪侍從卻是同流同流一句
0678c15: 如何舉每見紅輪不記秋
0678c16: 描得衲僧巴鼻失卻佛祖爪牙子細看來未作家分
0678c17: 付高禪眼莫花須認取山僧本來面目勿看身上袈
0678c18: 裟
0678c19: 透出毘盧頂上坐斷報化舌頭伎倆而今已巳盡儼然
0678c20: 土捏獮猴有願返棲舊象窟無心振錫上龍樓
0678c21: 當軒正坐覿面無私離名離相月朗太虛心緣不到
0678c22: 處渾如井覷驢
0678c23: 棒頭眼瞎句外無玄如此知識誤賺英賢正好送在
0678c24: 屋壁角再教伊默參三十年
0678c25: 教理不通宗眼不明不知進退不近人情何故亦有
0678c26: 王公長者尊之如佛敬之如神公知之乎道行雖不
0678c27: 足以化物惟至誠或可以感人
0678c28: 者箇笨漢只是好看不可自毀豈可自讚方便為子
0678c29: 一揮翰鐵帚花開春爛熳
0678c30: 道本無形汝云何成疇知見面不如聞名頭陀恰似
0679a01: 閒芝艸不涉春秋時自榮
0679a02: 語是謗默是誑讚毀皆成妄即和尚非和尚描寫太
0679a03: 著相不著相虛空同壽量
0679a04: 目視雲霄口閣壁上福海壽山一任供養供養他何
0679a05: 為一與人天作津梁二與兒孫作榜樣
0679a06: 博之以文事理一貫約之以禮彼此無他海禪描予
0679a07: 供養大似水中撈月眼裏著沙如何即得
0679a08: 見譽如毒聞過則喜廾年參學學此一著始所以于
0679a09: 今放得下拈得起自放禪人請我自贊似無愧恥
0679a10: 道相契機相投雲斂歛跡石點頭主賓明歷歷六耳不
0679a11: 同謀
0679a12: 過去諸佛是吾出世祖現在黃檗是吾法身父母
0679a13: 未來知識是吾衣缽兒孫十方凡聖是吾菩提眷屬
0679a14: 看者不識羞的厚臉嘴莫道未描先像直饒化大地
0679a15: 艸木為手眼也搆他不著
0679a16: 半生不開口佛亦不奈何無端錯轉語流露滿娑婆
0679a17: 省初若省最初句恰好燒香供養佗
0679a18: 罵不嗔讚不喜推不倒扶不起日對有智人不交一
0679a19: 言獨許無舌人說盡道理如此為人睦州道底
0679a20: 三世天台僧今傳黃檗燈誰知盧行者原是嶺南能
0679a21: 我自不可得非我何可得欲見吾法身切莫著聲色
0679a22: 有身居物外無法與人傳拔卻中心樹乾坤任倒旋
0679a23: 禪以戒為基道是福之廬子能如是住方堪供養吾
0679a24: 遠唱少林曲近自出誰門黃檗親嫡子天童四葉孫
0679a25: 通身肉菡萏時放戒定香嗅著頭腦痛教子莫虛張
0679a26: 省覲寓黃檗何心望紫泥庭前栽鳳竹高節拂雲齊
0679a27: 拄杖有孔竅拂子沒巴鼻闍黎透得來必為我出氣
0679a28: 勸人勿著相如何讚自像格外有知音鏡中任現量
0679a29: 侶麋鹿坐白石寫虛空塔作筆閒持如意其樂何極
0679a30: 供養者無狀千萬勿孟浪再過二十年與你三十棒
0679b01: 頂門添隻眼頷下不栽眉歷年方半百只是小廝兒
0679b02: 木從繩則正金就礪則利善師其心方成美器
0679b03: 滿面塵埃通身泥水大覺場中添箇傀儡
0679b04: 有相皆幻以何為真點開色相獨露全身
0679b05: 法界為身虛空為量作如是觀是真供養
0679b06: 直其未直平取不平不勞斤斧一切現成
0679b07: 翻轉面皮佛祖罔措頂門隻眼覿面分付
0679b08: 空王寶殿無作而成有此伎倆坐享太平
0679b09: 離即離非是即非即離即非是銀山鐵壁
0679b10: 有問別傳無言可對拈起蒺藜虛空粉碎
0679b11: 吞卻狗子吐出麒麟為祥為瑞如雷如霆
0679b12: 雪峰頭陀頤養太和壽山種樹福蔭娑婆
0679b13: 非心非佛壁立萬仞即心即佛切莫錯認咄
0679b14: 未生以前是甚模樣如描得出許汝供養
0679b15: 非僧非俗是魔是佛你覷不破還我尊獨
0679b16: 不借莖艸能現瓊樓神通玅用還者魔頭
0679b17: 源太守請
0679b18: 源流在手天長地久瑞鹿獻芝白石呈醜日數三三
0679b19: 不識九九只者不識分付太守福海澂清一口吞一
0679b20: 一毛頭一廣壽
0679b21: 隱元和尚木菴和尚與師同幀崎主請
0679b22: 合三為一長江秋水連天碧分一成三金翅鳥王展
0679b23: 兩翼欲得無物堪比倫拈卻三兮還卻一崎主邈我
0679b24: 師弟兄兩眼依然夾一鼻手執源流問何為舒卷無
0679b25: 文效餘力末後一句透重關敢保佛來也不識是即
0679b26: 非耶非即非須具頂門眼一隻香象回顧金毛立齊
0679b27: 聽吼王聲霹靂
0679b28: 高力居士請
0679b29: 我不似渠渠卻似我欲要真似寒梅一朵原是黃檗
0679b30: 廝兒濫廁雪峰長老韓侯不識好惡喚作僧中之寶
0679c01: 描入府中供養春風一任包裹
0679c02: 源夫人請
0679c03: 青天為幕大地為榻如意萬年靜定似塔道德全無
0679c04: 一毫愚癡多於須髮者樣為人如何感得瑞鹿銜芝
0679c05: 白石聽法別有微長且為開豁生平品如壽山之高
0679c06: 半百量同福海之闊即今雖現比丘身疇識原是女
0679c07: 菩薩
0679c08: 長福院請
0679c09: 崇信壽弟子求像為供養福與海俱長山比壽無量
0679c10: 子孫永繁昌布德猶日上
0679c11: 淨信女請
0679c12: 本來面目了無向背描而供之卻成分外且道頭陀
0679c13: 有何長石女木童鬥禮拜
0679c14: 畫士元昭請
0679c15: 有相身中無相身更須識取本來人莫將五彩模糊
0679c16: 去恐負渠儂一點真
0679c17: 畫士請
0679c18: 未描已巳先像方契本來人認此繪中影重添眼裏塵
0679c19: 斲司請
0679c20: 不因斤斧力怎得棟梁材若問其中主慶雲覆五臺
0679c21: 人鑑請
0679c22: 有眼如盲有口似啞如何讚也如何寫懷中有鑑明
0679c23: 如日拔一毛孔若川瀉
0679c24: 優婆夷請
0679c25: 者個野頭陀渾如禪老婆不談真實義愛唱脫空歌
0679c26: 吽吽吽唵吽囉囉囉哩囉若能解忌口佛不奈伊何
0679c27: 實善信請
0679c28: 無了可了惟此一實實頭一句子風雷趁不及
0679c29: 道瑄醫士請
0679c30: 昆藥上師能仁隨力利益有情或問教外別傳棒頭
0680a01: 一點分明
0680a02: 淨水居士請
0680a03: 半修行全作福貴無求富知足等冤親法眷屬利生
0680a04: 心春霢霂優婆塞具眼目無相身圖別幅水一盂爐
0680a05: 篆束好供養補處佛
