0739b01: 即非禪師全錄卷之二十五
0739b02: 門人明洞性安性節明覺明幢仝編
0739b03: 佛事
0739b04: 黃檗大和尚命蘊謙監寺齋法衣至師舉示眾云寸
0739b05: 絲不掛人天瞻仰無門一線放開眾生成佛有分老
0739b06: 黃檗既尚普門分付新聖壽亦如雪嶠承當不敢囊
0739b07: 藏對眾披露幸遇明眼證明直下酬恩去也諸大德
0739b08: 委悉麼織成古錦含春象無奈東君漏洩何。
0739b09: 掛鐘版
0739b10: 前佛慧命後佛綱紀今佛出世從新提起大機大用
0739b11: 透頂透底築著磕著繩繩不已
0739b12: 觀音大士開光
0739b13: 圓機獨運遍界不藏妙用常寂諸相全彰普開甘露
0739b14: 門戶廓示苦海津梁正與麼時如何是應機赴感一
0739b15: 句毫頭點出千手眼一月當天印萬江
0739b16: 源檀越丁未二月二十二下午送大士進壽山
0739b17: 開光與山僧午間所夢無異亦奇哉輒成一偈
0739b18: 開眼說夢法覺盡諸有情山僧未開口龍天已巳證明
0739b19: 為德叟源老居士起靈輀
0739b20: 生死猶夢幻恩愛兩忘情寶所好歸去翻身出化城
0739b21: 靈輀至山拈香偈
0739b22: 虛空不二門大地一匡床不用曼殊重問答了然一
0739b23: 默愈風光或問如何是語默外一句看山僧燒此一
0739b24: 瓣香
0739b25: 進葬封壙法語
0739b26: 石火電光理無常照丹心如日亙古長明恭惟源檀
0739b27: 越德叟老居士七十二年來門題忠孝室滿芝蘭功
0739b28: 業福緣之如此自當含笑蛻去何憾哉所餘憾者三
0739b29: 寶福田已種四弘誓願未酬大限到來攃手歸去筋
0739b30: 斗倒翻猶可待也茲當瘞玉藏真之際安神樂土之
0739c01: 宵且作麼生是耀後光前不受埋沒一句月沈西硯
0739c02: 海雪覆紫金山。
0739c03: 卓拄杖授記偈
0739c04: 佛國聖境隨意遨遊子孫綿遠福蔭豐州
0739c05: 神主安座偈
0739c06: 廣壽枝花芳聯萬世福聚正脈源遠流長檀越不昧
0739c07: 靈山囑重來扶起金剛幢
0739c08: 為化子入塔
0739c09: 雪消山露骨葉落樹歸根擘開無縫塔別自有乾坤
0739c10: 正當恁麼時如何是合上座安身立命的句石人坐
0739c11: 斷銕崑崙撥轉金烏出海門
0739c12: 薦亡
0739c13: 不見有生法滅從何處起了卻生滅心虛空無表裏
0739c14: 月桂涼風香未已
0739c15: 生而不生鏡裏形滅而不滅海中月遍界明明不覆
0739c16: 藏薦取本來真面目藝禪者求薦故妣月庭
0739c17: 善人乞法薦尊親一法空時萬法平七十餘年如昨
0739c18: 夢翻身踏倒涅槃城
0739c19: 為求薦拔語無多一念回光出愛河直指亡靈歸去
0739c20: 也無生國裏禮彌陀
0739c21: 閻浮一別幾春秋山自空兮水自流直指歸元無別
0739c22: 路無生國裏任遨遊
0739c23: 十九年來夢已巳闌醒時無復戀入間踏翻生死兩條
0739c24: 路佛國天堂到處安
0739c25: 長江月落室燈存善施門開見世尊老叟死心行活
0739c26: 路金鰲背負銕崑崙
0739c27: 度人自度兩無難生死岸頭急轉凡十七年來猶一
0739c28: 夢欠伸推倒倚天岩薦周巖禪德遠忌
0739c29: 吐珠遽爾為傷蚌不覺寒蟾暗幾更血沼化成八德
0739c30: 水惟心淨土了無生薦心德院天融大師
0740a01: 雙親已巳度孝心存法雨為君洗淚痕生死涅槃俱夢
0740a02: 幻翻身推倒銕崑崙
0740a03: 覺靈謝世歸何處諸行無常自在觀會得頭陀無剩
0740a04: 語樂邦只在一毫端
0740a05: 死從何去生何來把得住兮放得開隨處逢緣能作
0740a06: 主任從高步上蓮臺
0740a07: 道無內外與中間妙在回光照本顏直下髑髏開活
0740a08: 眼翻身踏破銕圍山
0740a09: 一別人間廿五年為君直指未生前回頭屋老春長
0740a10: 在信腳踏翻九品蓮
0740a11: 坐斷生死兩條路踏翻名利大夢場轉身便是極樂
0740a12: 國無須更戀舊家鄉
0740a13: 拔卻郤杏桃栽栗棘不玩其華食其實機前末後句無
0740a14: 多石火電光搆不及
0740a15: 雨霽雲收山嶽露本來面目甚分明一毫頭上翻身
0740a16: 轉天上人間利有情
0740a17: 喝下銕圍丁倒走閻羅鼻孔如雷吼驚得上善往西
0740a18: 方不用將身藏北斗
0740a19: 杖頭點醒三春夢覺岸初登一剎那不用別尋龍女
0740a20: 輩隨方頂禮活彌陀
0740a21: 江東孝子薦親孃直下分明為舉揚五十年來春夢
0740a22: 曉一輪紅日出西方
0740a23: 煩惱菩提如夢幻涅槃生死等空花空花夢幻都拋
0740a24: 卻郤午夜天開露月華
0740a25: 不生而生鏡裏形滅而不滅水中月識得自性天真
0740a26: 佛大地山河一片雪
0740a27: 踏斷死生舊路頭爹爹不用更思愁牧童月下笛三
0740a28: 弄石女夢回雪滿樓
0740a29: 身如明月蘸波心一片禪心石共貞脫體迥超生死
0740a30: 外蓮花國裏任縱橫
0740b01: 浮生大夢誰為覺虛妄幻軀孰是真般若光中舒隻
0740b02: 眼金剛智性常圓明
0740b03: 無量壽佛放光明照徹恒沙億萬程返照一心無別
0740b04: 法蓮花國裏任縱橫
0740b05: 說是謗也默是誑離卻郤語默何近傍翁翁慎勿實諸
0740b06: 無水底有天含萬像
0740b07: 福海無非大法海壽山原是大道山祝禪有願重來
0740b08: 切法海道山任往還
0740b09: 纔越夢河登覺岸未萌一念薦雙親手今請我重宣
0740b10: 偈直指無生向上程
0740b11: 苦海踏翻趨覺岸大圓鏡裏好安身蓮華九品從君
0740b12: 話一會堪稱上善人
0740b13: 緇林苑裏究根源枝葉無非解脫門踢脫悟迷無剩
0740b14: 跡有何生死可重論
0740b15: 豁開夢眼望無涯午夜鐘殘月未斜漁父不知何處
0740b16: 去扁舟依舊宿蘆花
0740b17: 花果將馨風頓摵蚌珠不吐傷俱失夙因已巳了證無
0740b18: 生直指歸源完合璧
0740b19: 般若智超男女相本來面目已全彰喚醒芳魂歸去
0740b20: 也縱橫何處不西方
0740b21: 而今不作巫山夢直下頓登大覺場諸止善人俱一
0740b22: 處實池風送碧蓮香
0740b23: 知恩方解報親恩點醒泥牛出海門地獄天堂都踏
0740b24: 破十方凡聖一齊吞
0740b25: 昨夜松梢新月懸半邊鼻孔未生前打翻三十三年
0740b26: 夢立地頓登兜率天薦秋月居士遠忌
0740b27: 孝德羨君全始終無勞揮淚染春風婆心一點明如
0740b28: 鏡返照涅槃當下空
0740b29: 心如銕石盡丹衷生死陰魔直下空一拶銕圍山粉
0740b30: 碎西方日出滿天紅
0740c01: 戴角驊騮不著鞭倒騎直上三禪天翻身踏轉西江
0740c02: 月照徹威音更那邊
0740c03: 梅落花殘重結果猶如轉聖已巳超凡無生曲子解拈
0740c04: 出不用搥胸哭峭岩
0740c05: 去來無跡住無蹤一性如來體自同染淨二邊俱不
0740c06: 涉天堂地獄一齊空
0740c07: 生死如旦必有暮蓮逢法雨花方吐惺惺寂滅以為
0740c08: 樂立地頓超千佛數
0740c09: 薦覺海溺亡
0740c10: 踏翻苦海高登覺岸一念回光諸佛贊歎
0740c11: 遊省卿孝子求薦考妣昆仲
0740c12: 罔極恩難答中元附薦超鶺鴒義自重津筏德偏饒
0740c13: 福果檀林結罪花秋葉凋歸元無別路佛國任逍遙
0740c14: 薦一水劉居士
0740c15: 人間一別十三年早已巳超登第四禪此日諱晨重薦
0740c16: 拔百花叢裏燦青蓮
0740c17: 吉兵衛信士求薦故考淨雪公
0740c18: 謝世十三年何似未生前而今在甚處一朵雪中蓮
0740c19: 
0740c20: 
0740c21: 遺囑語
0740c22: 吉凶禮同僧俗事別吾雖謝世當在寂滅光中垂手
0740c23: 汝等遵吾訓行吾言便是吾常住世間也成服不必
0740c24: 著麻戴白悲號哭泣效顰世禮有違古訓亦不必效
0740c25: 應院念經拜懺擇地造塔此等虛文一齊掃斷違者
0740c26: 非吾弟子亦非吾眷屬至囑至囑。
0740c27: 入龕之後俟天晴抬上東山至四火化秉炬不敢勞
0740c28: 尊宿命曇子舉火火後收骨灰調麵施魚毋得存留
0740c29: 至囑再囑。
0740c30: 山僧所居方丈衣缽之外了無餘蓄緇素咸知只剩
0741a01: 小金十片命監寺辦齋供佛伽藍及檀越大眾囑囑。
0741a02: 火化偈
0741a03: 我若火化如空合空真空不空青山依舊白雲中
0741a04: 別眾偈
0741a05: 生如是死如是坐斷生死關觸破沒巴鼻喝一喝
0741a06: 
0741a07: 
0741a08: 
0741a09: 
0741a10: 
0741a11: 壽山本師即和尚末後事實
0741a12: 是歲春二月中和尚再示微恙告曇瑞曰此番不起
0741a13: 之病勿以世情逼我三月初舊唐檀越來勸藥餌師
0741a14: 從容謝而卻郤之初十日少有起色十四日洞來省覲
0741a15: 禮拜曰恭喜和尚法體萬福師筦爾賜坐喫茶四月
0741a16: 朔為豐州太夫人題藕絲織彌陀像贊初七日黃檗
0741a17: 專使齎師翁老和尚書至師焚香頂戴曰恩大難酬
0741a18: 翌早赴大殿燒香浴佛不異平時十五日答獨照圓
0741a19: 禪師通法屬書并復諸師啟頃因洪居士船帶南湖
0741a20: 褎和尚所送語錄來師書一偈於扇以謝時者瘦色
0741a21: 日加食飲弗進然且攜杖上山菴或到臥遊居猶不
0741a22: 甚見有尪弱之容五月朔末次居士來候師謝其多
0741a23: 年為法金湯暨令堂信心供養為三嶺長老題臨濟
0741a24: 祖像贊為翠峰光巨題自贊其餘題贊二十有餘幅
0741a25: 外有示曇瑞最後法語初三日高城光巨來省尋而
0741a26: 圓通翠峰亦至初六日親書遺囑并規條六則永鎮
0741a27: 山門初七日豐州太夫人差小沙彌北垣拜候師為
0741a28: 摩頂授記晚間靠椅背坐適翠峰入師問曰正當恁
0741a29: 麼時如何答曰脫體現成師曰萬里不掛片雲青天
0741a30: 也須喫棒汝又作麼生峰便喝師曰再道看峰連喝
0741b01: 兩喝師曰胡喝亂喝作什麼峰禮拜曰謝師褎贊次
0741b02: 日問光巨曰正當恁麼時如何是汝受用一句答曰
0741b03: 八角磨盤空裏走師曰再道看巨便喝師曰一喝兩
0741b04: 喝後又作麼生巨禮拜而退初十日命知客喚翠峰
0741b05: 光巨二人入室以法語井拂子相囑居山長養勿輕
0741b06: 泄也峰接拂子曰當爐不避火冷地裏燎卻郤佛祖面
0741b07: 門去也光巨提起拂子曰等閒提起大地發光明師
0741b08: 曰一齊為你證明了也二人同禮拜退次為長福院
0741b09: 題自贊十四日師五十六歲降誕之辰兩寺法眷本
0741b10: 山檀越及諸方緇素預約前後數日設齋慶祝師起
0741b11: 坐酬謝一一若常毓楚何居士進祝曰今年最祝今
0741b12: 朝誕直指須彌作壽筵師曰善哉供養轉壽居士士
0741b13: 曰弟子久霑甘露惜乎未得親切一番師曰早已巳與
0741b14: 居士親切了也士禮謝而出林道榮曰恭惟和尚福
0741b15: 壽無疆師曰出乎爾者反乎爾榮禮拜曰謝和尚慈
0741b16: 庇師曰喫齋去十五晚高木居士至師謝其年來衛
0741b17: 護示以不退心要時四方道俗問安者或差使或自
0741b18: 繭足絡繹于道十七早謂曇瑞曰山僧行期在邇造
0741b19: 個不斲的龕子來眾謂和尚精神尚健何急乎是瑞
0741b20: 曰尊誕已巳度三朝請問如何是法壽金剛旬師豎三
0741b21: 指示之瑞曰莫是前三三後三三麼師曰時節若至
0741b22: 其理自彰十九日自筆火化偈裁謝豐主暨諸州宰
0741b23: 官居士遺帖次問柏巖曰樹凋葉落時如何答曰花
0741b24: 燦不萌枝師良久柏問如何是和尚末後句師豎拳
0741b25: 頭柏曰只這是更別有麼師與一掌柏曰此恩難忘
0741b26: 二十日天將明曇瑞柏巖翠峰光巨洞等及印光梅
0741b27: 嶺各侍單前師顧謂曰汝等今日都不要離者裏瑞
0741b28: 問如何是今日事師曰日輪正當午比已時問瑞曰
0741b29: 龕已成否瑞便進筆曰與某甲寫個封龕字師大書
0741b30: 壽字左右乞遺偈師曰我若無偈終不得死乎眾愈
0741c01: 請不已巳師乃揮筆曰生如是死如是坐斷生死關觸
0741c02: 破沒巴鼻喝一喝置筆命點茶來茶罷自劈開胸曰
0741c03: 快活快活瑞曰好個快活和尚洞曰一生敗闕今日
0741c04: 全彰師微笑曰天已午否左右曰未也師且就寢正
0741c05: 午令曇柏扶起趺坐香半炷間泊然而逝前一夕大
0741c06: 風拔樹雷雨動山是日清霽天氣甚熱師顏貌如生
0741c07: 及翌午鎖龕手尚柔軟頂有暖氣合崎緇白蟻聚雲
0741c08: 趨悲泣頂禮以俟闍維惟恐執紼之後火餘頂骨不
0741c09: 壞收五色舍利無算煙光所到粲粲然如綴珠見於
0741c10: 艸木之上以至四眾爭奪灰土俱盡瑞等不忍遵其
0741c11: 遺命竟奉靈骨與舍利貯于寶缾以圖建塔於兩壽
0741c12: 之山瘞焉於戲師平生以大法為己已任雖至疾之危
0741c13: 鉗鎚學徒不敢少懈其間答勘語悉詳載于別錄中
0741c14: 茲略其細而紀其大概云。
0741c15: 廣壽嗣法門人明洞稽顙百拜敬述
0741c16: 
0741c17: 
0741c18: 
0741c19: 
0741c20: 
0741c21: 
0741c22: 
0741c23: 
0741c24: 
0741c25: 
0741c26: 
0741c27: 
0741c28: 
0741c29: 
0741c30: 
0742a01: 廣壽即非和尚行業記
0742a02: 師諱如一號即非福州福清人俗姓林宋寶謨閣學
0742a03: 士鬳齋先生之後也父英母方氏晚禱觀音大士而
0742a04: 娠夢大士授白蓮花一枝覺而生焉甫七齡舅氏使
0742a05: 習孝經及詩論輒能誦略通大義十三而孤事母孝
0742a06: 謹北海大姓陳君奇之招配以女弗從閉戶讀書一
0742a07: 日觀演目連傳奇有感嘆曰立身揚名特世間孝耳
0742a08: 曷若出世法遍資恩有乎乃蘊志緇褐母曉而難之
0742a09: 以故不敢啟口旦夕同母茹蔬而不入陳氏門其女
0742a10: 因抱病而卒萬曆庚午師年十五聞密雲太翁和尚
0742a11: 柄法黃檗特往瞻禮始知有宗門事又從細母舅讀
0742a12: 老莊潛心釋典十七歲出家時至跪請于母母察其
0742a13: 堅志聽投本縣龍山寺西來灝公為弟子受經業以
0742a14: 明年佛生日剃是冬曾大父費老和尚繼主黃檗
0742a15: 從受沙彌十戒二十歲登壇受具後二年師翁隱元
0742a16: 和尚接席趨之圓菩薩大戒期滿復嘆曰羽翼成矣
0742a17: 不怒何以摶九萬之風乎便誓學參禪欲杖策江外
0742a18: 以母老不能遠離乃隨落髮師于奎山染指教乘二
0742a19: 年一夜復嘆曰古人說法感天雨花尚未脫生死何
0742a20: 況區區於空言耶棄之游方首抵長慶禮石雨禪師
0742a21: 扣入路之要雨示以狗子無佛性話退疑是甚麼道
0742a22: 理單單推究三七日夜目不交睫心膺發痛茫無所
0742a23: 人質諸補山和尚蒙啟激曰茫無所入正好入處何
0742a24: 不向趙州未屙已前猛著精彩由是進得一步昏散
0742a25: 稍退話頭不舉自提拍盲中挨過九夏未見倒斷別
0742a26: 參朝宗和尚于靈石萬如老人于曹山再參永覺大
0742a27: 師于石鼓亙信禪師于羅山所至請益每有省發但
0742a28: 未經本色鉗鎚乃菴于一山中一味坐在純清絕點
0742a29: 地自謂得歡喜處卻郤被靜定魔所攝少遇喧擾境界
0742a30: 依舊熱惱復慨然出山會有耆舊與師同邑諭之曰
0742b01: 賢兄今去欲依止誰若是孤燈自照的禪諸方或有
0742b02: 之苟要開大機豁大用須參運祖始得於是奮發回
0742b03: 黃檗入門便問如何得大徹大悟去師翁與一棒師
0742b04: 曰看破了也翁曰看破個甚麼師曰現成公案翁噓
0742b05: 一噓師便禮退歸堂隨眾克勤僅八踰月方得動靜
0742b06: 一如喧寂一致時同廓堂也懶時學良冶中柱虛白
0742b07: 諸師結頌古社社侶三十餘人一期得頌古三十六
0742b08: 首混呈方丈均點無遺師翁復批曰汝雖因言會宗
0742b09: 未透離言之旨東山所謂頌也頌得只是未在師把
0742b10: 其稿火之冬制命掌記室二年典賓寮六朔補侍者
0742b11: 半載充持缽一期復書記一白戊子冬轉維那是時
0742b12: 在會龍象各司樵爨為道攻苦師彌切激勵身不倒
0742b13: 單者三年一夕困甚起行廊廡間曳履而蹶忽然夢
0742b14: 想頓破動靜兩忘翌早趨室翁纔見曰住住我早識
0742b15: 得你師喝一喝拂袖而出時鄭尚書陳參藩夏孝廉
0742b16: 諸居士入山設齋至禪堂尚書問師曰日間工夫如
0742b17: 何師曰行住坐臥又問此外還有工夫也無曰有曰
0742b18: 作麼生師曰今日對居士說話又問如何是善逝世
0742b19: 間解師曰待海水逆流向居士道尚書揖謝一日師
0742b20: 過客堂看單堂主良清公問曰客來須看賊來須打
0742b21: 只如客賊俱來時如何師攔胸把住曰賊賊清曰作
0742b22: 家作家師送開曰再犯不容當時拈頌機緣如建瓴
0742b23: 之水莫能禦也緇素咸服師亦自負其氣惟師翁猶
0742b24: 未肯曰譬如獅子兒未脫胎尚欠奮迅三昧耳值臘
0742b25: 月三十日寺後山林發火烈焰亙天師同數百眾上
0742b26: 山救焚倏然逆風返焰舞馬一逐路頭打斷遂拌命
0742b27: 跳落坑莽中和個身心器界化為一團活火頭面手
0742b28: 足傷損不知時有同行智圓惟生躡後急呼推出豁
0742b29: 然大悟方知絕後再穌欺君不得之語直上方丈師
0742b30: 翁迎笑曰且喜汝大死活來自此慶快平生不啻如
0742c01: 雨後明月特地清涼也上元前五日侍丈室次師翁
0742c02: 舉臨濟三玄三要曰汝試頌看師衝口而應曰打破
0742c03: 玄關截斷要路一句齊收人天罔措休罔措朕兆未
0742c04: 彰全體露翁曰狗子佛性無師白狗子佛性無黃
0742c05: 金攃滿途寧知廉義者不作守錢奴翁曰今日瞞汝
0742c06: 不得師曰某甲不敢自瞞翁曰卻是汝瞞我師作禮
0742c07: 而退解制翁付以拂子師接得豎起曰借此威光指
0742c08: 揮凡聖號令人天去也再拜而出尋移錫雪峰寺主
0742c09: 化門公延居方丈師謂古人有言大事已巳明如喪考
0742c10: 妣我何人斯敢以師位自處哉從是愈自韜昧時順
0742c11: 治辛卯師年三十六歲也次年秋聞師翁重恙特回
0742c12: 省覲得擢座元秉拂陞座期畢又返雪峰甲午夏師
0742c13: 翁應本朝請是冬復馳書聘師東渡師修啟辭免催
0742c14: 書重至乃留別檀越法眷及叔弟姪啟行至寧德縣
0742c15: 值途路荊塞獲龍華無得和尚指住福安瑣泉寺俾
0742c16: 監院見性公暨行者方親數人前引護送乘嵐靄行
0742c17: 入林莽間迷失道路倒躡懸崖下臨無地同行相對
0742c18: 躊躇忽有人撐竹筏至問其所從來日偶渡前峰採
0742c19: 藥聞上人呼我故來相迎盍山靈預告耳既渡又沿
0742c20: 崖壁行數里始達通途次日至大谿晤瞻輝元謝景
0742c21: 初檀越接住瑣泉數月往福寧候船遇良哉無上二
0742c22: 公承師翁和尚召書急擬航海不克同明玄亦空化
0742c23: 林徹休若乙等諸子二十餘人就邑之靈峰寺坐夏
0742c24: 會紫薇花越十年方開牡丹六月再發榴花八月重
0742c25: 敷寺主克敬同諸子請曰三芳再花播德之兆不可
0742c26: 無記因說偈曰野衲無心到此三芳有意重開艸木
0742c27: 皆存佛性汝曹不用疑猜解夏為有司阻船乃有一
0742c28: 遭三吳之思自東甌徑遊歷蕩上天台登雪竇造大
0742c29: 梅謁天童循於稽山鏡水渡西陵自武林步陟靈隱
0742c30: 禮三天竺南經淨慈瞻金粟轉闚雙徑資福益折由
0743a01: 歷晦堂浮于太湖過虎丘搜覽西園靈巖萬峰之陳
0743a02: 跡下舟洞庭出京口眺金山抵金陵而宿棲霞見知
0743a03: 識三十三員居士宰官莫知其數末後聞徑山老和
0743a04: 尚自江北回虞山維摩再返姑蘇省覲老和尚喜曰
0743a05: 遠涉不易命坐賜茶茶罷呈偈曰萬里南來謁祖翁
0743a06: 半腔熱血醉薰風滿懷家話難宣說盡付維摩一默
0743a07: 中老和尚復問曰善財參德雲比丘七日不見為甚
0743a08: 向別峰相見師曰踏翻滄海日涌出碧峰頭老和尚
0743a09: 頷之留度夏一日點名磨麵以師遠客而兔師自出
0743a10: 曰無位真人來也老和尚指旋磨曰與你位次師曰
0743a11: 安佗不著仲秋將別令呈頌古并秉拂提唱閱畢喚
0743a12: 進方丈囑曰汝語甚有生機活路佗日話大行不必
0743a13: 東往我有檀越請主名席今讓汝住之可乎師謝曰
0743a14: 承大恩敢不遵命已巳允榑桑之請加以師命義不容
0743a15: 辭老和尚知其勢不可沮乃示偈曰汝自閩南省覲
0743a16: 來語言對我亦恢諧隨身七事臨時用濟道從教不
0743a17: 冷灰又書獅子吼三大字授之師禮辭南還計程往
0743a18: 返將萬里途行及半避大兵下閩涉艱履險回溫州
0743a19: 踰歲于永嘉密印寺丁酉春正月粟日逢蘇洪二居
0743a20: 士承王檀越命洊迎東渡至瑞安宿林廷卿家便路
0743a21: 訪林集侯公子公子于難鳴時夢韋馱戎妝威嚴而
0743a22: 告曰肉身大士來也公子驚醒對家人曰今日必有
0743a23: 異人來當灑掃以候有頃師至公子倒屣出迎舉家
0743a24: 延禮留齋數日別至沙關寓惟白長老興德菴二月
0743a25: 初六早有王舶主維鼎者設齋請發舟遂拉曇瑞等
0743a26: 乘風而東不旬日登岸是日王心渠何毓楚林大堂
0743a27: 魏之琰諸檀越奉　上意請住聖壽山崇福寺即欲
0743a28: 上京覲師翁緣水陸遙隔又限以國約姑止時木菴
0743a29: 和尚董分紫每相過壎箎迭奏喜可知矣本朝萬治
0743a30: 戊戌冬十月王何林魏諸公請師開堂拈香酬法當
0743b01: 道臨席敲唱肅然辛丑秋唐舶至得鄉省諸縉紳居
0743b02: 士併諸叔弟姪司理孝廉文學等書啟請回雪峰師
0743b03: 答以未覲本師未敢言旋癸卯秋八月始得赴洛路
0743b04: 經豐州館于開善寺豐主源公出接師曰靈山話頭
0743b05: 還記得麼公微笑師曰一念圓明無古今公曰秋夜
0743b06: 長江雲自淨滿天明月印波心師曰且喜不忘付囑
0743b07: 公禮拜設伊蒲供盡敬而別月末到太和師翁大喜
0743b08: 命居竹林精舍內外學子參謁者戶屨常滿是冬師
0743b09: 翁新創黃檗結制命師同木和尚首眾于兩堂甲辰
0743b10: 春無心獨航諸公倡請觀光洛上名剎所至留題莫
0743b11: 不膾炙人口秋九月初辭祖下崎擬謝崇福回唐重
0743b12: 陽後舟次豐州界豐主遣洞及開善長老月叟出迎
0743b13: 駐錫于金粟園豐主問候特加殊禮先數日豐大夫
0743b14: 人那須氏夢一應真坐寶華座手捧雙日於扇上醒
0743b15: 而異之亦不告人及師至夫人來禮見師坐猊床手
0743b16: 握圓扇冥與夢符喜感不勝歸告豐主主曰有是哉
0743b17: 客秋我始面師恍若舊識聞其舉靈山話頭不覺唯
0743b18: 唯今法旆既降而符子之夢夫豈偶然實堯天佛日
0743b19: 並照之兆矣時不可後乃擇基于東山　東照大
0743b20: 現之祠前鼎建蘭若延師開宗臘初涓到齋千城
0743b21: 中而陳其事因榜山曰廣壽寺曰福聚時有雙鹿至
0743b22: 逢人不驚呦呦相呼若素所馴養者豐主合掌曰師
0743b23: 言曾聞佛光禪師始創圓覺感白鹿臨筵今當師立
0743b24: 廣壽之榜而復見瑞得非聖聖同揆之應耶師曰是
0743b25: 檀越至誠所感明年春三月略竣厥工豐主具疏幣
0743b26: 躬請進山四月祝國開堂凡叢林所宜有而規矩所
0743b27: 可法者悉舉行之時湖海碩德顯密諸師及名公鉅
0743b28: 儒咸嚮風歸化如水赴壑居三年學眾益盛堂宇無
0743b29: 以容道俗歡呼曰古佛出現師早有厭繁之意方丁
0743b30: 未休夏豐主就萬松軒請茶師示以末上穎脫一著
0743c01: 而說及退閒眾皆莫測其然為豐主強留而止入冬
0743c02: 豐主病矣既大漸安然曰惟廣壽和尚知我乃顧命
0743c03: 嗣主以力護法門為我報師之德及豐主薨師為盡
0743c04: 死生之義留一年嗣主亦善繼述先志翊年秋七月
0743c05: 大旱師謂曰林下道人安可坐視民物于塗炭即登
0743c06: 殿祝香甘雨應時滂沱三日州郡靡不感嘆月杪撾
0743c07: 退鼓赴崎合府哀留弗聽至于郡民遮途涕泣已巳而
0743c08: 所過之地黑白瞻拜者如雲中有參學之徒若筑之
0743c09: 聖福承天肥之圓通高城育王諸長老各率眾僧踰
0743c10: 數十里延接或逆午而膳或先晡而館互相競請師
0743c11: 笑而謝之及抵諫陽崎人聞師之來奔迎擁轎如戴
0743c12: 怙恃王何林魏諸公接入崇福自時厥後不聚眾不
0743c13: 上堂有長福院道壽等請結冬願充浴主師堅拒不
0743c14: 允尚有遐邇衲子追至者不能悉拒則接之不倦初
0743c15: 師翁和尚入國崎俗多發正信自師之再住崇福雖
0743c16: 販夫閭童亦能隨喜禪誦齋戒放生至有漁者斷網
0743c17: 屠者毀刀益多化於自善矣庚戌秋師示微恙抵冬
0743c18: 而愈明年春仲再發謂諸徒曰予病不復起矣勿以
0743c19: 世情逼我有諸檀越來勸藥劑皆謝而遣之彌月減
0743c20: 食瘦色稍加然日上山菴或到臥雲居縱目海山逍
0743c21: 遙于形骸之外有求法語題贊者輒走筆不輟五月
0743c22: 初六日書遺囑略曰吉凶禮同僧俗事別吾雖謝世
0743c23: 常在寂滅光中垂手汝等遵吾訓行吾言便是吾常
0743c24: 在世間也著麻戴白悲號哭泣效顰世禮有違古訓
0743c25: 念經拜懺擇地造塔此等虛文一齊掃斷違者非吾
0743c26: 弟子亦非吾眷屬入龕之後俟天晴抬上東山西向
0743c27: 火化收骨灰調麵施魚毋得存留至囑再囑本月十
0743c28: 四日值師誕辰桑華諸檀越及諸法眷約前後數日
0743c29: 設齋慶祝師為起坐相對曰轉與汝壽或引禾山先
0743c30: 祭因緣而謝之又有群方善信徒侶問安沓至者一
0744a01: 一應酬不異平時十七早謂曇瑞曰行期在邇造個
0744a02: 不斲的龕子來眾謂和尚精神尚強何遽出此言瑞
0744a03: 曰尊誕已度三日請問如何法壽金剛句師豎三指
0744a04: 示之瑞曰莫是前三三後三三麼師曰時節若至其
0744a05: 理自彰後二日自筆火化偈又書遺帖訣謝豐主暨
0744a06: 諸州宰官居士等二十日黎明洞與諸仲昆環榻而
0744a07: 坐師顧謂曰汝等今日不要離者裏瑞問今日事作
0744a08: 麼生師曰日輪正當午徐而問曰龕已巳成否瑞乃進
0744a09: 筆求封龕字師大書一壽字左右驚泣乞遺偈師曰
0744a10: 若無偈不得死乎眾切請不已巳乃揮筆曰生如是死
0744a11: 如是坐斷生死關觸破沒巴鼻喝一喝置筆啜茶自
0744a12: 開胸曰快活快活又曰天已巳午否左右曰未也尋就
0744a13: 寢正午令瑞等掖起趺坐香半炷間泊然而逝前一
0744a14: 夕大風拔樹雷雨交作斯日清霽天氣甚熱師顏貌
0744a15: 如生及翌午鎖龕手足和桑頂有暖氣合崎緇白含
0744a16: 悲而至頂其手禮其足舉聲號哭不能引去溢門填
0744a17: 衢以俟攀龕茶毘次白光上騰化五色焰火後頂骨
0744a18: 不壞多收五彩舍利當煙氣所觸艸木之上皆纍纍
0744a19: 如貫珠四輩爭取至淘土汰灰而獲者亦不可勝數
0744a20: 群弟子不忍守其治命竟奉遺骼塔于廣壽舍利塔
0744a21: 于崇福更有粘綴于齒牙者又塔于黃檗之瑞光師
0744a22: 生于大明萬曆丙辰五月十四日申時寂于本朝康
0744a23: 熙辛亥五月二十日午時閱世五十有六坐四十夏
0744a24: 同門江湖及遠近薦紳居士聞者哀悼不置撰輓偈
0744a25: 祭文或躬走或遣使逐日致奠至卒哭而止先是師
0744a26: 在廣壽見水頭遠運井偶於丈室後舉指曰此處有
0744a27: 水則可俄有泉涌出色白而甘鑿而甃之匏杓可汲
0744a28: 名曰直指屬者泉水乾竭狐鹿號鳴沼蓮枯卷松柏
0744a29: 皆凋又有白氣籠山紫雲上盍方丈一眾疑而且懷
0744a30: 既而計至知示化之日正山中見異之日也又崇福
0744b01: 有泉常流于崖石間一時同涸及其冬再流考之則
0744b02: 與瑞光塔動土同時日矣聞見咸嘆曰何至德之感
0744b03: 物如此其奇也師為人莊愨進止有常度自荷良苦
0744b04: 祕重法道在眾日備嘗百苦無以為喻逮記別後埋
0744b05: 蹤雪窟蓬頭垢面自以頭陀稱其發自靈峰迄于維
0744b06: 摩密印壞衲敝履徒行無從屢投山寺名剎不敢通
0744b07: 名字嘗坐卑溼于南湖擁穿席于堯山或解包山門
0744b08: 或憩錫古廟風餐露宿冒暑衝寒具憂有不可言者
0744b09: 師處之泰然在處住持不事寢室一榻凝塵若經逆
0744b10: 旅竊窺見其斂容端坐展對經錄宛與佛祖親伍每
0744b11: 閱簡編中有言行可以誘人者莫不踊躍稱嘆或聞
0744b12: 人善喜溢眉宇或有揚諸方僧行之不軌者赧爾動
0744b13: 顏人詰之則曰吾曹已巳負主法名不能以道德感彼
0744b14: 奚卻郤罪彼之非為哉多有聞斯語而正心術者也其
0744b15: 仁慈孝友行義尚節盍出於天性非一二說焉初行
0744b16: 腳八年中途遇叔父說母氏有病即歸寧母見喜泣
0744b17: 曰願子佗日度我當如目犍連師曰兒雖不肖敢不
0744b18: 剋志母曰孃願足矣且以塵中不可處別借一寺近
0744b19: 舍而便於奉養寺僧有難色師賦白雲吟以似之曰
0744b20: 莫怪寒雲懶度開為溫親舍倦飛還新春自去為霖
0744b21: 雨不待天風送出山僧乃悔謝於是度歲奉母勸淨
0744b22: 業戊子春義兵困城母老病將死師時掌記檗山不
0744b23: 避劍戟直抵親舍禱佛天刳胸而療立瘳諸紳士議
0744b24: 行旌舉師極辭曰我佛有言善男女於一劫每日三
0744b25: 時割自身肉以養父母而未能報其一日之恩況我
0744b26: 此身從父母生合從父母捨即捨千百身供養亦本
0744b27: 分事其可因此以為名耶方外諸交若乾菴陳公等
0744b28: 三十餘位皆感嘆贈以詩卷謝之還山其記室俄產
0744b29: 靈芝大如盆瞻後堂見而賀曰是公孝念所感異日
0744b30: 道必顯著漳南道周經由福清為篇序以稱美之越
0744c01: 四年母壽八十無疾而終復往哭靈追嚴冥福尋葬
0744c02: 于北門石井山其營葬之費俱出自衣缽資不煩諸
0744c03: 戚其為人子之道可謂至矣師事師翁和尚極盡其
0744c04: 誠雖出世領眾尚掖侍若執巾盂之日其索居也逐
0744c05: 時涼燠無不修敬或誣師厚于禮以為眩異則未嘗
0744c06: 辨之曰惟我自信而已巳以崇福乃師翁演法道場躬
0744c07: 自役作營建壽塔于中央結菴一區隸之本所先而
0744c08: 示所後焉當疾之時蒙師翁專使以書慰問師焚香
0744c09: 拜閱親作嗣音再捧墨寶顧左右曰健哉老腕古佛
0744c10: 之壽可卜矣今耋齡鄉邇我雖不與筵不可不先祝
0744c11: 遂述壽文并偈其推崇師法于終始雖古人何以踰
0744c12: 之其事西來灝公惟恐有怫其意暨沒盡禮執喪躬
0744c13: 負靈骨塔于斂石山隨置土田以充香燈後為無賴
0744c14: 者所侵奪師復變衣盂百計贖歸以全千載不墜之
0744c15: 業平居自奉清約臨眾甚寬雖一茶果必問大眾有
0744c16: 麼否則不自御凡檀信嚫饋不能卻郤則負愧而受之
0744c17: 曰此是前緣所致於我何有悉皆隨手分施或給貧
0744c18: 窶或備放生或為病徒辨醫藥或助亡者之喪儀辛
0744c19: 卯春崎嶴遭鬱攸之變師命知事作饘粥濟眾前後
0744c20: 退院杖拂之外寸無所揭雖經藉書畫之類盡散于
0744c21: 所在人至無崇庳長幼一以誠待常曰佛視一切如
0744c22: 一子我視一切如一佛故有桀驁者一瞻德容不覺
0744c23: 心醉氣消自恨懺歸之晚及接眾也隨其器度而啟
0744c24: 迪之如濯清風而忘煩暑之袪體然到下刃之際至
0744c25: 嚴至峻無少假借其陞堂說法只就衲子所問隨機
0744c26: 而說縱橫自在如珠走盤及示人偈語肆筆迅成未
0744c27: 始有意而意句圓活字畫遒勁足以驗咳唾掉臂畫
0744c28: 是遊戲三昧有得片言隻字者莫不珍祕寶襲盍重
0744c29: 其德也虎谿鄭文學嘗贊師像曰有臨濟之機用而
0744c30: 不濫行棒喝有妙喜之波瀾而不虛施語言識者謂
0745a01: 知言矣有聖壽語錄乙卷廣壽新錄乙卷廣壽後錄
0745a02: 三卷黃檗拾艸雪峰艸之繞吟榑桑集洛行艸豐州
0745a03: 艸佛祖道影贊源流正傳頌答客問如語若于卷並
0745a04: 行于世往者洞同諸弟兄請師說行由然師言謙遜
0745a05: 節約有所未詳茲忝在長嗣追繹夜參承訓之餘謹
0745a06: 摭拾其日常之所見聞與同門諸仲昆之所舉似裒
0745a07: 而紀之俟他日名公大人欲登塔銘者庶有考於斯
0745a08: 焉。時壬子歲五月日廣壽嗣法門人明洞稽首拜撰。
0745a09: 
0745a10: 
0745a11: 廣壽山福聚禪寺開山即非大和尚塔銘并序
0745a12: 賜進士出身資政大夫欽點兵部尚書兼禮部
0745a13: 侍郎翰林院侍讀學士經筵日講國子監祭酒
0745a14: 內祕書院侍讀蓼天宋德宜拜　撰
0745a15: 金雞銜一粟之後得馬簸箕發揚大廩萬斛珠玉粲
0745a16: 然于天下四傳至慧照翁向無煙火處炊香鼓粥飯
0745a17: 氣別開玄要之門高唱賓主之句是為臨濟宗旨也
0745a18: 由是續焰聯芳綿綿不絕逮天童悟公靡年七百計
0745a19: 世三十令行吳越中興濟道棒喝之下陶冶湖海衲
0745a20: 子指不勝屈其傳正脈而嚴大統者惟費隱容大師
0745a21: 而已大師具惡辣手段打鎖敲枷箭鋒相直者亦廣
0745a22: 首出隱元琦和尚董蒞黃檗丕振其宗暮年東渡為
0745a23: 桑國之初祖得人頗多而能捷出其門者則即非禪
0745a24: 師也禪師諱如一號即非福州福清人姓林出於宋
0745a25: 寶謨閣學士鬳齋先生之裔父英母方氏晚禱觀音
0745a26: 大士而娠夢大士授白蓮花一枝而生自幼挺拔不
0745a27: 群甫七歲從舅氏習經書略通大意十三失怙事母
0745a28: 至孝每懷出塵之志母察其誠許之十七辭謁本縣
0745a29: 龍山灝公為弟子明年浴佛日剃染受沙彌戒於費
0745a30: 大師尋登壇受具知有宗門下事銳志游方首參長
0745b01: 慶石雨和尚看狗子無佛性話三七日夜目不交睫
0745b02: 未有所人逢一尊宿激勵稍覺得精彩挨過九夏自
0745b03: 料未能脫洒凡當世有名知識若靈石朝宗曹嶠萬
0745b04: 如鼓山永覺羅山亙信歷扣其席皆得機契但未經
0745b05: 本色爐乃晦跡居山坐在純清絕點處莫能諳逆
0745b06: 水波憤然走上黃檗見隱和尚方且啟口痛領一棒
0745b07: 直下翻轉現成公案乃隨眾歸堂數歷職事而一味
0745b08: 孜孜于道至廢寢食一日與眾登山救火向火焰裏
0745b09: 勦絕命根慶快平生急進方丈隱和尚迎見笑曰今
0745b10: 日乃知我不暪汝師云如一不敢自瞞和尚云卻郤是
0745b11: 汝暪我師禮退解制承記直去掛錫雪峰寺主化
0745b12: 門延居丈室師深自謙牧不以師位處唯刻苦勵節
0745b13: 以風先德值母氏謝世還鄉修冥福是年冬隱和尚
0745b14: 命首眾黃檗分座說法乙未夏隱和尚寓榑桑東明
0745b15: 以書招師於是飄然乘風而東不旬日抵長崎王心
0745b16: 渠等諸檀護奉　旨請出世聖壽學者趨風化權大
0745b17: 振癸卯上太和會隱和尚新開黃檗領廣眾結制與
0745b18: 木法兄為兩堂首座秉拂提唱名震　王畿明年秋
0745b19: 將辭回崎因遊覽名山古剎所至留題緇素懷香而
0745b20: 拜者如見生佛及抵豐州府主小笠原忠真居士具
0745b21: 疏幣躬請開山廣壽值師五旬誕辰供設莊嚴一時
0745b22: 具備於是四方碩德日來問道者絡繹于途丁未冬
0745b23: 會豐主賓僊師念檀波不淺為留一年修法事畢辭
0745b24: 還聖壽諸方屢以名席挽師皆不應歷四寒暑俄示
0745b25: 微疾一朝謂門人曇瑞曰行腳在邇與老僧造個不
0745b26: 彫龕來一眾駭愕問其所以師答以時節若至其理
0745b27: 自彰三日後作書訣別諸王宰官向午眾知師之無
0745b28: 意于世請遺偈不允愈請不已乃揮筆書曰生如是
0745b29: 死如是坐斷生死開觸破沒巴鼻喝一喝擲筆而終
0745b30: 實辛亥五月二十日午時也世壽五十六僧夏四十
0745c01: 翌午鎖龕手尚柔軟頂有暖氣茶毘白光上騰化五
0745c02: 色焰火後頂骨不壞舍利無算煙所觸處皆結如貫
0745c03: 珠黑白爭取供養莫不稱為古佛再世也師先遺命
0745c04: 以骨灰調麵施魚不許存留至是門人等不忍竟奉
0745c05: 頂骨舍利貯于寶缾以圖建塔於說法道場齒髮塔
0745c06: 于檗山之瑞光師平日多異跡如山靈隔溪送筏天
0745c07: 神感夢備館三芳以秋重開雙鹿獻芝而至或乾地
0745c08: 舉指清泉迸出或大旱應祈甘雨大降似此之類不
0745c09: 一而足其依歸門下授戒求法名者常以千百數而
0745c10: 嗣其法各化一方者則廣壽法雲洞聖壽曇瑞侒景
0745c11: 福柏巖節朝日翠峰覺普明桂巖幢也師於授受之
0745c12: 際最慎許可非若當今瓠子之印故自始至終舉皆
0745c13: 可法嗚呼世降道衰魔孽紛雜雖有正見名德亦無
0745c14: 地駐足自匪亞聖大人乘願轂而來應世者安有若
0745c15: 禪師之克全哉比新廣壽以師廣錄并行紀徵予銘
0745c16: 其塔予嘗與師會于虞山之維摩每想道容照人輒
0745c17: 神馳於萬里今幸獲觀其平昔道行不覺悲感交懷
0745c18: 銘曷皎辭因書群行之著者揭之蒼玟以為後昆之
0745c19: 軌則云銘曰。
0745c20: 臨濟正宗如日麗天光明赫奕遍照大千惟師乘運
0745c21: 來作福田親承濟宗三十三傳東遊日域不闡化權
0745c22: 二會說法震動山川王候稽首龍象駢闐隨宜誘迪
0745c23: 五十餘年一朝厭世遂戢化緣闍維設利粲若珠圓
0745c24: 四輩爭取悲淚漣漣無殊竺土初喪大仙審師之道
0745c25: 曜后光前是法中髓如火裏蓮雖生末代寧愧義玄
0745c26: 今既去矣幸有諸賢不墜其緒克續其弦三處立塔
0745c27: 唯一密堅我作銘詩礱石而鐫庶傳千億法脈綿綿
0745c28: 
0745c29: 
0745c30: 
0746a01: 廣壽即翁大和尚舍利塔銘
0746a02: 法苑法姪性潡撰
0746a03: 夫人之生也稟天地之氣假四大而成形凡有三十
0746a04: 六物所謂髮毛爪齒皮膚血肉以至生熟二臟皆臭
0746a05: 穢不淨藉飲食以資養一旦氣消則成灰壤何足論
0746a06: 哉間有滅後而骨石不壞舍利流輝不可得而思議
0746a07: 者其惟至人之垂現歟壽山即翁犬和尚即其人也
0746a08: 師諱如一即非其字姓林氏福州福唐人父英母方
0746a09: 氏長齋誦佛夢大士授以蓮花而生幼聰穎讀書過
0746a10: 目成誦十三歲失怙事母至孝十七出家二十受具
0746a11: 嘗習聲梵一夜嘆曰古人說法感天雨花尚未脫生
0746a12: 死況循行數墨邪遂罷經遍參名宿所至少留請益
0746a13: 弗怠後參黃檗隱老人雖歷任諸職研究益力嘗堅
0746a14: 坐不臥值臘月三十日後山火發向火燄裏打失雙
0746a15: 睛受印隱古雪峰丁酉春二月應聘東渡遂開法于
0746a16: 崎之聖壽山癸卯上新黃檗省師分座說法甲辰秋
0746a17: 告歸舟次豐州值豐主及洞禪師請開山廣壽戊申
0746a18: 謝事歸崎今年夏五月二十日書頌坐化茶毘頂骨
0746a19: 不壞獲五色舍利無算煙所及處皆結如零露四眾
0746a20: 瞻禮至數萬人無不悲戀涕泣於戲如師者非特近
0746a21: 世罕有求之古人中亦不多得非至人垂現奚以臻
0746a22: 此誠如師言三世天台僧今傳黃檗燈誰知盧行者
0746a23: 即是嶺南能師生于萬曆丙辰年五月十四日申時
0746a24: 距今遷化享世壽五十有六僧臘四十語錄若干卷
0746a25: 遺集若干卷嗣法弟子五人先是師遺誠不許造塔
0746a26: 至是諸門人不忍竟收舍利而藏諸有司末次平藏
0746a27: 居士與母氏長福院發大信心就聖壽山之廣福菴
0746a28: 營石塔取所藏舍利并不壞者瘞焉兼給僧膳為千
0746a29: 秋護塔之需其用意亦勤矣當山接席曇瑞侒禪師
0746a30: 徵潡為塔上之銘潡雖不敏以識師最早受教最深
0746b01: 且與禪師為法門昆季故不辭為之銘銘曰。
0746b02: 遍觀大地有質之倫堅溼煖動假合成身
0746b03: 或賤或貴厥質則均凡四九物卒無一真
0746b04: 腥羶垢穢殆莫可親百年潰散輒作蜚塵
0746b05: 胡有設利流映千春惟大知識乘夙願輪
0746b06: 於濁惡世出以導人秉戒定慧三者精純
0746b07: 乃於烈燄獲此珠珍以戒定故益煉益新
0746b08: 藏之寶塔用鎮海濱光爭日月福庇宦民
0746b09: 咨爾左右嶽瀆之神晝夜呵護禁絕波旬
0746b10: 庶幾師道永永無垠板存嘉興愣嚴寺經坊附藏流通倪刻
0746b11: 佛祖正印源流圖像贊自序
0746b12: 形名未彰全無巴鼻些子露出狼藉三
0746b13: 于承虛接響者起模畫樣何異繪虛空
0746b14: 于鏡面喚鐘作甕者歌頌贊歎豈非施
0746b15: 五綵于光中予既不能破鏡復為忍傻
0746b16: 效顰明眼觀之寧不絕倒噫虛空面目
0746b17: 果如是耶蓋欲借指標月令人見月自
0746b18: 忘其指耳昔公美觀斷際儀像而直下
0746b19: 頓省高峰讀五祖真贊而打破疑團此
0746b20: 非因指而見月得意而忘言者乎所謂
0746b21: 色相語言皆歸第一義諦信不誣矣邇
0746b22: 承黃檗老人賜佛祖圖贊一卷焚香頂
0746b23: 禮胡跪披閱自靈鷲一花少林五葉吐
0746b24: 英葩于南岳抽繁枝于濟北正榦流芳
0746b25: 七十一葉皆從老瞿曇實相無相中流
0746b26: 出言下無容贊一辭耳竊愍像季難信
0746c01: 安得法界有情共種佛因於是重參古
0746c02: 本繫贊付梓不圖話行千古只貴正眼
0746c03: 流通佛祖面目一時點開不傳之旨大
0746c04: 家領荷。
0746c05: 時
0746c06: 康熙二年歲次癸卯孟夏
0746c07: 佛誕日雪峰嗣祖沙門如一敬題于
0746c08: 聖壽山方丈
0746c09: 
0746c10: 
0746c11: 
0746c12: 　　　　皇圖永固　帝道遐昌
0746c13: 　　　　佛日增輝　法輪常轉
0746c14: 
0746c15: 
0746c16: 
0746c17: 
0746c18: 
0746c19: 
0746c20: 
0746c21: 
0746c22: 
0746c23: 
0746c24: 
0747a01: 佛祖正印源流道影贊
0747a02: 聖壽山崇福禪寺嗣祖沙門如一即非拜撰
0747a03: 釋迦牟尼佛
0747a04: 佛國土名迦維羅居西天竺之中姓剎帝利名
0747a05: 悉達多父淨飯王母摩耶夫人佛本居兜率天
0747a06: 宮緣因地中承然燈如來授記汝於來世當得
0747a07: 作佛號釋迦牟尼三祗果滿萬德功圓宿願未
0747a08: 周示同生滅駕日輪香象託陰王宮於周昭王
0747a09: 甲寅二十四年四月八日毘藍園內右脅降生
0747a10: 是時地涌金蓮龍沐香雨即於花上周行七步
0747a11: 目顧四方分手指上下作獅子吼曰天上天下
0747a12: 唯吾獨尊具三十二大人相八十種隨形好漸
0747a13: 長父王嚴駕抱謁于大自在天廟諸神像悉起
0747a14: 拜佛之足父王驚嘆我子于天神中最尊最勝
0747a15: 宜字天中天及七歲當修學時遍訪國中聰明
0747a16: 波羅門名曰選友為佛之師佛問曰以何書而
0747a17: 相教乎其師答曰梵佉留書佛曰異書六十有
0747a18: 四何只言其二復問其義師不能答深生慚愧
0747a19: 白王言曰太子乃天人師我安能教耶年十九
0747a20: 欲求出家于四門遊觀見四等事心有悲喜而
0747a21: 作思惟此老病死終可厭離於是夜子時有一
0747a22: 天人名曰淨居於窗牖中叉手白言出家時至
0747a23: 可去矣佛聞已巳心生歡喜即逾城而出於檀特
0747a24: 山中習定苦行六載於臘月八日忽睹明星悟
0747a25: 道號天人師佛世尊時年三十矣既而於鹿野
0747a26: 苑中為憍陳如等五人轉四諦法輪而證道果
0747a27: 復陞忉利天以道喻母度世四十九年說法三
0747a28: 百餘會時大梵天王以金色波羅夷花獻佛請
0747a29: 佛說法佛拈花示眾人天百萬悉皆罔措獨摩
0747a30: 訶迦葉破顏微笑佛告云吾有正法眼藏涅槃
0747b01: 玅心實相無相分付摩訶迦葉汝當護持并敕
0747b02: 阿難副貳傳化無令斷絕而說偈曰法本法無
0747b03: 法無法法亦法今付無法時法法何曾法爾時
0747b04: 佛說偈已復告迦葉吾將金縷僧伽黎衣傳付
0747b05: 于汝俟補處慈氏佛出世汝轉授之勿令朽壞
0747b06: 迦葉聞已頭面禮足曰善哉善哉我當謹依佛
0747b07: 敕爾時佛至拘尸那城告諸大眾吾欲入涅槃
0747b08: 說偈曰諸行無常是生滅法生滅滅已寂滅為
0747b09: 樂即往熙連河側娑羅樹下右脅累足泊然宴
0747b10: 寂合城大眾僉議依輪王法用以金棺槨舁入
0747b11: 城供養多力士盡其神力不能舉遂各持香薪
0747b12: 丘積茶毘亦不能然少頃迦葉尊者至佛現二
0747b13: 足千輻輪相出于棺外迦葉見已慟哭作禮足
0747b14: 還收入大眾以偈贊曰凡俗諸猛熾何能致火
0747b15: 爇請尊三昧火闍維金色身爾時金棺從座而
0747b16: 起高七多羅樹往反空中化三昧火自焚灰燼
0747b17: 得舍利八斛四斗是時四天王及諸龍神八國
0747b18: 主共分舍利往天上人間龍宮海藏各建塔廟
0747b19: 八萬四千使一切眾生貴知有佛普得景福是
0747b20: 年佛壽七十有九即穆王五十二年壬申二月
0747b21: 十五日也佛滅度後一千一十七年教至中夏
0747b22: 即後漢永平十年戊辰歲也此於大藏諸經論
0747b23: 摘要一二闡佛行繇如欲多聞當閱全藏贊曰。
0747b24: 受然燈記成賢劫佛托質皇宮度生母腹地獅吼
0747b25: 三界尊獨容顏殊特秋蟾春旭御遊鳳城悟世迅速
0747b26: 視金輪位不啻帚禿雪嶺六霜突開頂目光被河沙
0747b27: 道成兩足忉利首登為酬鞠育普副群機春行艸木
0747b28: 大人歸敬魔外降伏三百餘會響答空谷拈花啟笑
0747b29: 尾巴露出不了命根迦葉能續丈六金身幻臨片牘
0747b30: 永陳供養筆底燈燭
0747c01: 
0747c02: 
0747c03: 
0747c04: 
0747c05: 
0747c06: 
0747c07: 
0747c08: 
0747c09: 
0747c10: 
0747c11: 
0747c12: 
0747c13: 
0747c14: 
0747c15: 
0747c16: 
0747c17: 
0747c18: 
0747c19: 
0747c20: 
0747c21: 第一祖摩訶迦尊者
0747c22: 祖摩竭陀國人父婆羅飲澤母香志前劫中為
0747c23: 金師以金飾佛面感九十一劫身皆金色後生
0747c24: 梵天轉生中天名曰迦葉遇佛出家頭陀第一
0747c25: 阿難問曰世尊傳金襴外別傳何物祖召阿難
0747c26: 難應諾祖曰倒卻郤門前剎竿著後付以偈云法
0747c27: 法本來法無法無非法何於一法中有法有不
0747c28: 法說已乃持僧伽黎入華首俟慈氏下生贊曰。
0747c29: 株守金襴於雞足山中鈍置黃老喚倒剎竿於王舍
0747c30: 城畔貽累阿難九十一劫身金色面皮厚也不堪觀
0748a01: 
0748a02: 
0748a03: 
0748a04: 
0748a05: 
0748a06: 
0748a07: 
0748a08: 
0748a09: 
0748a10: 
0748a11: 第二祖阿難陀尊者
0748a12: 祖姓剎帝利斛飯王子佛之從弟總持第一囑
0748a13: 商那和修曰昔如來以正法眼藏付大迦葉迦
0748a14: 葉入定而付於我今用付汝偈曰本來付有法
0748a15: 付了言無法各各須自悟悟了無無法贊曰。
0748a16: 如來成道祖生日珠聯合璧三十二相祖缺一飴甘
0748a17: 如蜜為佛侍者三十年智慧總持稱第一從上正法
0748a18: 眼展轉流通遺下多羅藏如是結集人天信受奉行
0748a19: 迦葉證明已訖向恒河涅槃許二王親到中流彼岸
0748a20: 度五百仙人唯商那會得眼橫鼻直
0748a21: 
0748a22: 
0748a23: 
0748a24: 
0748a25: 
0748a26: 
0748a27: 
0748a28: 
0748a29: 
0748a30: 
0748b01: 第三祖商那和修尊者
0748b02: 祖摩突羅國人姓毘舍多父林勝母憍奢耶在
0748b03: 胎六年而生國有九枝秀艸若聖人降誕則此
0748b04: 艸生於淨潔之地祖生時瑞艸斯應昔如來至
0748b05: 其國見一青林茂盛語阿難曰此地吾滅度後
0748b06: 一百年有比丘於此轉玅法輪果符佛記居此
0748b07: 證道二火龍歸順以阿難所授大法付鞠多。
0748b08: 胎六白而出世感九枝以降祥兆符佛記百歲後法
0748b09: 輪常轉迸開法眼二火龍匿耀無光鞠多分得一枝
0748b10: 秀遍界咸聞瑞艸香
0748b11: 
0748b12: 
0748b13: 
0748b14: 
0748b15: 
0748b16: 
0748b17: 
0748b18: 
0748b19: 
0748b20: 
0748b21: 第四祖優波鞠多尊者
0748b22: 祖吒利國人姓首陀因和修問曰汝年幾耶曰
0748b23: 十七修曰汝身十七性十七曰師髮白耶心白
0748b24: 耶修曰我髮白非心白祖曰我身十七非性十
0748b25: 七修知法器遂為剃落受具付囑偈曰非法亦
0748b26: 非心無心亦無法說是心法時是法非心法。
0748b27: 答身十七以性渾圓性身本空法何以傳真空不空
0748b28: 如春有權時節若至硬地皆穿魔嬈正法伺尊者便
0748b29: 逆風把火反燒其面度人如沙香眾英彥法付已竟
0748b30: 猶弦離箭踊身虛空現十八變籌放光明如雷如電
0748c01: 
0748c02: 
0748c03: 
0748c04: 
0748c05: 
0748c06: 
0748c07: 
0748c08: 
0748c09: 
0748c10: 
0748c11: 第五祖提多迦尊者
0748c12: 祖摩伽陀國人初生時父夢金日自屋而出照
0748c13: 耀天地前有大山諸寶嚴飾山頂泉涌滂沱四
0748c14: 流後遇鞠多尊者解曰寶山者吾身也泉涌者
0748c15: 法流無盡也日從屋出者汝今入道之相也照
0748c16: 耀天地者汝智慧超越也付囑以偈曰心自本
0748c17: 來心本心非有法有法有本心非心非本法。
0748c18: 巍巍寶峰佛日方中法流無盡優波疏通心離名字
0748c19: 身等虛空無我我故佛體是同證無所得聖種紹隆
0748c20: 化行中印首度仙翁
0748c21: 
0748c22: 
0748c23: 
0748c24: 
0748c25: 
0748c26: 
0748c27: 
0748c28: 
0748c29: 
0748c30: 
0749a01: 第六祖彌遮迦尊者
0749a02: 祖中印度人聞提多迦至率眾瞻禮曰昔與師
0749a03: 同生梵天我遇阿私陀仙授我仙法師逢十力
0749a04: 弟子修習禪那自此報分殊途已經六劫提曰
0749a05: 支離累劫誠哉不虛今可捨邪歸正以入佛乘
0749a06: 即度出家乃囑祖曰昔如來以大法眼藏密付
0749a07: 迦葉展轉相授而至於我我今付汝偈曰通達
0749a08: 本法心無法無非法悟了同未悟無心亦無法。
0749a09: 別師梵天錯腳神仙已經六劫始了夙緣入一乘道
0749a10: 其道無前誰契密意抹過那邊
0749a11: 
0749a12: 
0749a13: 
0749a14: 
0749a15: 
0749a16: 
0749a17: 
0749a18: 
0749a19: 
0749a20: 
0749a21: 第七祖婆須密尊者
0749a22: 祖比天竺國人姓頗羅墮常執酒器吟遊及遇
0749a23: 彌遮迦尊者逆而問曰師何方來欲往何所迦
0749a24: 曰從自心來欲往無處曰識我手中物否曰此
0749a25: 是觸器而負淨祖曰師識我否曰我即不識識
0749a26: 即非我祖乃置器出家受囑偈曰無心無可得
0749a27: 說得不名法若了心非心始解心心法贊曰。
0749a28: 手提觸器街坊遊詠不染外塵朗然內淨先三百年
0749a29: 佛記汝聖頓省前緣傳提法印有智者來鋒論不勝
0749a30: 願歸座下上鉤負命
0749b01: 
0749b02: 
0749b03: 
0749b04: 
0749b05: 
0749b06: 
0749b07: 
0749b08: 
0749b09: 
0749b10: 
0749b11: 第八祖佛陀難提尊者
0749b12: 祖迦摩羅國人姓瞿曇氏頂有肉髻辯捷無礙
0749b13: 謂七祖婆須密曰今與師論義密曰仁者論即
0749b14: 不義義即不論若擬論義終非義論祖知師義
0749b15: 勝心即欽服曰我願求道霑甘露味密遂與剃
0749b16: 度而授具戒復告之曰正法眼藏今付於汝汝
0749b17: 當護持乃說偈曰心同虛空界示等虛空法證
0749b18: 得虛空時無是無非法。
0749b19: 義路如苔難逞大辯才大道無階拶取入門來紹承
0749b20: 一滴真甘露灌得伏馱臭口開
0749b21: 
0749b22: 
0749b23: 
0749b24: 
0749b25: 
0749b26: 
0749b27: 
0749b28: 
0749b29: 
0749b30: 
0749c01: 第九祖伏馱蜜多尊者
0749c02: 祖提伽國人姓毘舍羅年已五十口未嘗言足
0749c03: 未嘗履因難提尊者至其家遽起拜曰父母非
0749c04: 我親誰是最親者諸佛非我道誰是最道者提
0749c05: 曰汝言與心親父母非可比汝行與道合諸佛
0749c06: 心即是云云祖聞已便行七步其父長者遂令
0749c07: 出家尋授具戒付囑偈曰虛空無內外心法亦
0749c08: 如此若了虛空故是達真如理贊曰。
0749c09: 五十年口未曾言言與心親自墮地足未曾行行與
0749c10: 道合翻身磕破虛空壓碎難生臥榻
0749c11: 
0749c12: 
0749c13: 
0749c14: 
0749c15: 
0749c16: 
0749c17: 
0749c18: 
0749c19: 
0749c20: 
0749c21: 第十祖脅尊者
0749c22: 祖中印度人其父香蓋長者攜以禮伏馱曰此
0749c23: 子處胎六十歲因號難生嘗會一仙人謂此兒
0749c24: 非凡當為法器今遇尊者可令出家即落髮授
0749c25: 戒自此執侍左右未嘗睡眠謂其脅不至席遂
0749c26: 號脅尊者焉羯磨之際祥光燭座感舍利三七
0749c27: 粒現前愈加精進伏馱以法付囑說偈曰真理
0749c28: 本無名因名顯真理受得真實法非真亦非偽。
0749c29: 週甲胎中打坐三生不著睡魔感雨祥光舍利分付
0749c30: 夜奢富那
0750a01: 
0750a02: 
0750a03: 
0750a04: 
0750a05: 
0750a06: 
0750a07: 
0750a08: 
0750a09: 
0750a10: 
0750a11: 第十一祖富那夜奢尊者
0750a12: 祖華氏國人姓瞿曇氏因脅尊者憩樹下指地
0750a13: 告眾曰此地變金色當有聖人入會言訖祖合
0750a14: 掌前立脅問云汝從何來曰我心非往脅曰汝
0750a15: 何處住曰我心非止脅曰汝不定耶曰諸佛亦
0750a16: 然脅曰汝非諸佛曰諸佛亦非脅知法器即度
0750a17: 出家復具戒品仍付偈曰真體自然真因真說
0750a18: 有理領得真真法無行亦無止。
0750a19: 來無所來去無所去心無所生法無所住無住之法
0750a20: 付與大士仔細觀來秤鎚蘸醋
0750a21: 
0750a22: 
0750a23: 
0750a24: 
0750a25: 
0750a26: 
0750a27: 
0750a28: 
0750a29: 
0750a30: 
0750b01: 第十二祖馬鳴大士尊者
0750b02: 祖波羅奈國人因夜奢尊者化度彼國祖拜而
0750b03: 問曰我欲識佛何者即是奢曰汝欲識佛不識
0750b04: 者是祖曰佛既不識焉知是乎奢曰既不識佛
0750b05: 焉知不是云云祖豁然省悟遂求剃度奢付法
0750b06: 授偈曰迷悟如隱顯明暗不相離今付隱顯法
0750b07: 非一亦非二祖示寂時挺身空中如日輪相。
0750b08: 覿面是佛尚自不識言下悟去信汝不及前因化蠶
0750b09: 功無等匹感化摩羅三千入室明暗不二法非離即
0750b10: 相現日輪騰空而寂
0750b11: 
0750b12: 
0750b13: 
0750b14: 
0750b15: 
0750b16: 
0750b17: 
0750b18: 
0750b19: 
0750b20: 
0750b21: 第十三祖迦毘摩羅尊者
0750b22: 祖華氏國人初為外道有大幻術于馬鳴大士
0750b23: 座前涌出金人復化女子有頃風雨晦冥山岳
0750b24: 震動角法不勝復現本形作禮懺悔鳴為說性
0750b25: 海云山河大地皆依建立三昧六通由茲發現
0750b26: 祖聞發信心歸依剃度付法偈曰隱顯即本法
0750b27: 明暗元不二今付悟了法非取亦非離贊曰。
0750b28: 有形總歸于盡無相方知道尊涌金人而復現女人
0750b29: 孽芽翻作菩提種化性海而毛吞巨海接得半干龍
0750b30: 子孫
0750c01: 
0750c02: 
0750c03: 
0750c04: 
0750c05: 
0750c06: 
0750c07: 
0750c08: 
0750c09: 
0750c10: 
0750c11: 第十四祖龍樹尊者
0750c12: 祖西天竺國人因摩羅至祖默念此師繼大乘
0750c13: 否羅曰汝雖心語我已意知祖悔謝與五百龍
0750c14: 眾從祖薙染世間書讀盡入龍宮看藏復造大
0750c15: 智度論中論十二門論垂世摩羅付偈言非隱
0750c16: 非顯法說是真實際悟此隱顯法非愚亦非智。
0750c17: 測度聖智自生慚惶一禮簷蔔不嗅餘香世間文字
0750c18: 海一口吸盡華嚴十萬偈一目不忘身現月輪令一
0750c19: 切人皆睹佛性雷音灌耳惟長者子擇乳鵝王親製
0750c20: 三論疏鈔相當焚卻郤可惜施人拭瘡
0750c21: 
0750c22: 
0750c23: 
0750c24: 
0750c25: 
0750c26: 
0750c27: 
0750c28: 
0750c29: 
0750c30: 
0751a01: 第十五祖迦那提波尊者
0751a02: 祖南天竺國人姓毘舍羅謁龍樹尊者者以滿
0751a03: 缽水置座前祖睹之即以一鍼投之而進欣然
0751a04: 契會乃付偈曰為明隱顯法方說解脫理於法
0751a05: 心不證無瞋亦無喜有淨德長者園樹生耳味
0751a06: 甚甘恒取食之問故祖曰汝昔供一比丘道眼
0751a07: 不明故報為木菌償信施耳贊曰。
0751a08: 座前置滿缽水法海無涯尊者投之以鍼直窮到底
0751a09: 一頭陀恁麼贊揚多少人背後嚙指謂予不明向上
0751a10: 只管愛說道理咄木頭有耳急請羅多收起
0751a11: 
0751a12: 
0751a13: 
0751a14: 
0751a15: 
0751a16: 
0751a17: 
0751a18: 
0751a19: 
0751a20: 
0751a21: 第十六祖羅羅多尊者
0751a22: 祖迦毘羅國人其父淨德送祖出家提婆曰昔
0751a23: 如來記此子為大教主今符宿因即與剃度付
0751a24: 法眼偈曰本對傳法人為說解脫理於法實無
0751a25: 證無終亦無始祖受囑行化至金河五佛現影
0751a26: 有僧伽定起祖問曰汝身定耶心定耶提曰身
0751a27: 心俱定祖曰身心俱定何有出入提曰雖有出
0751a28: 入不失定相如金在井金體常寂云云贊曰。
0751a29: 放過佛祖出頭來沐河發焰把住乾坤不露蹤黃金
0751a30: 失色當時僧伽常在定金缽香飯成狼藉
0751b01: 
0751b02: 
0751b03: 
0751b04: 
0751b05: 
0751b06: 
0751b07: 
0751b08: 
0751b09: 
0751b10: 
0751b11: 第十七祖僧伽難提尊者
0751b12: 祖室羅王子也生而能言常贊佛事七歲即厭
0751b13: 世樂以偈告其父母求出家遇羅多尊者得法
0751b14: 受記多即以右手擎金缽至梵宮取香飯齋眾
0751b15: 眾不能食惟祖分座同食多付偈曰於法實無
0751b16: 證不取亦不離法非有無相內外云何起贊曰。
0751b17: 寶莊嚴王之太子娑羅如來之後身生而能語猶頻
0751b18: 伽在鷇中音超眾鳥七歲厭俗如獅子初出窟氣概
0751b19: 絕倫事師十九載不倦博得一百歲童真緣盡攀樹
0751b20: 而化眾力難舉全身就樹建塔垂蔭後人
0751b21: 
0751b22: 
0751b23: 
0751b24: 
0751b25: 
0751b26: 
0751b27: 
0751b28: 
0751b29: 
0751b30: 
0751c01: 第十八祖伽耶舍多尊者
0751c02: 祖摩提國人為童時持鏡造難提提問汝幾歲
0751c03: 祖曰百歲提曰汝尚幼祖曰我不會理正百歲
0751c04: 耳提曰汝鏡何所表曰諸佛大圓鑑偶聞風吹
0751c05: 殿鈴聲提問鈴鳴風鳴祖曰非風鈴鳴我心鳴
0751c06: 耳提曰心復誰乎曰俱寂靜故提付偈曰心地
0751c07: 本無生因地從緣起緣種不相妨華果亦復爾。
0751c08: 娠七日而誕其肌無瑕瓊枝寸寸是玉生未嘗入浴
0751c09: 其體芳潔栴檀片片皆香風鈴不語境由心寂圓明
0751c10: 寶鑑道藉人彰聖者德風彌宇宙祖燈嗣續永昌昌
0751c11: 
0751c12: 
0751c13: 
0751c14: 
0751c15: 
0751c16: 
0751c17: 
0751c18: 
0751c19: 
0751c20: 
0751c21: 第十九祖鳩摩羅多尊者
0751c22: 祖大月氏國人昔為梵天善說法要為天導師
0751c23: 遇舍多尊者受記付偈曰有種有心地因緣能
0751c24: 發萌於緣不相礙當生生不生因闍夜多問我
0751c25: 家奉佛所作不如意鄰家為屠所作皆和合彼
0751c26: 何幸我何辜祖曰凡人但見仁天暴壽逆吉義
0751c27: 凶便謂無因果殊不知因緣會遇如四時不爽。
0751c28: 在天而天與天作眼在佛而佛為佛偏袒示因果如
0751c29: 影隨形說生滅猶漚歸浣無生偈付闍夜多面放紅
0751c30: 蓮香不斷
0752a01: 
0752a02: 
0752a03: 
0752a04: 
0752a05: 
0752a06: 
0752a07: 
0752a08: 
0752a09: 
0752a10: 
0752a11: 第二十祖闍夜多尊者
0752a12: 祖北天竺國人因羅多尊者示曰汝雖已信三
0752a13: 業而未明業從惑生惑因識有識依不覺不覺
0752a14: 依心心本清淨無生滅無造作無報應無勝負
0752a15: 寂寂靈靈若入此法門可與諸佛同矣祖承言
0752a16: 領旨即發宿慧出家受具羅多付偈曰性上本
0752a17: 無生為對求人說於法既無得何懷決不決。
0752a18: 闡揚頓教縱橫與奪辯若懸河不消一拶解纏縛之
0752a19: 苦行令絕功勳破執著之妄心當下解脫若不是婆
0752a20: 修盤頭爭領得者虛空棒喝
0752a21: 
0752a22: 
0752a23: 
0752a24: 
0752a25: 
0752a26: 
0752a27: 
0752a28: 
0752a29: 
0752a30: 
0752b01: 第二十一祖婆修盤頭尊者
0752b02: 祖羅閱城人因闍夜多示曰若不明道設苦行
0752b03: 多劫皆虛妄之本又曰我不求道亦不顛倒我
0752b04: 不禮佛亦不輕慢我不長坐亦不懈怠我不一
0752b05: 食亦不雜食我不知足亦不貪欲心無所希名
0752b06: 之曰道祖聞已巳發無漏智多付偈曰言下合無
0752b07: 生同於法界性若能如是解通達事理竟贊曰。
0752b08: 杖倚佛像遂失二果墮富家兒堪作甚麼未出娘胎
0752b09: 被人看破聖子在懷生為法寶一食終日長坐不臥
0752b10: 感摩拏羅同證佛道
0752b11: 
0752b12: 
0752b13: 
0752b14: 
0752b15: 
0752b16: 
0752b17: 
0752b18: 
0752b19: 
0752b20: 
0752b21: 第二十二祖摩拏羅尊者
0752b22: 祖那提國自在王之次子王問盤頭尊者曰貴
0752b23: 城土風與此何異曰彼土曾三佛出世今王國
0752b24: 有二師化導王曰二師者誰曰佛記二五百年
0752b25: 有二大士出家繼聖即王之次子是其一也王
0752b26: 曰誠如所言當捨此子作沙門盤曰善哉大王
0752b27: 能遵佛旨即與剃度授具付法偈曰泡幻同無
0752b28: 礙如何不了悟達法在其中非今亦非古贊曰。
0752b29: 全德天授一念正信遵父王命佩佛祖印度彼世主
0752b30: 七日證聖囑鶴上座荷擔上乘
0752c01: 
0752c02: 
0752c03: 
0752c04: 
0752c05: 
0752c06: 
0752c07: 
0752c08: 
0752c09: 
0752c10: 
0752c11: 第二十三祖鶴勒那尊者
0752c12: 祖月氏國人七歲見淫祀入廟叱之曰汝妄興
0752c13: 禍福幻惑於人歲費牲牢傷害斯甚言訖廟貌
0752c14: 自壞由是鄉黨謂之聖子年二十出家遇摩拏
0752c15: 羅尊者為說鶴眾夙因復說偈曰心隨萬境轉
0752c16: 轉處實能幽隨流認得性無喜復無憂贊曰。
0752c17: 子神童英中秀金環在握花生肘幼行聚落叱淫
0752c18: 言訖廟貌立崩朽中年行化至中印國王接足天
0752c19: 首至人達觀體性空無作功德亦非有復為師子
0752c20: 休咎眾生倒計汝正受
0752c21: 
0752c22: 
0752c23: 
0752c24: 
0752c25: 
0752c26: 
0752c27: 
0752c28: 
0752c29: 
0752c30: 
0753a01: 第二十四祖師子尊者
0753a02: 祖中印度人遇鶴勒尊者開示即入佛慧乃付
0753a03: 偈曰認得心性時可說不思議了了無可得得
0753a04: 時不說知至罽賓國攝伏五宗得斯多以夙因
0753a05: 還其珠謂之曰吾師密有懸記正法今付於汝。
0753a06: 聰明難敵業無作即功德悟此至人言深入智慧宅
0753a07: 詰化小乘禪五眾齊解惑呼童還宿珠古今理不隔
0753a08: 伽黎付斯多他方施法澤祖受鶴懸記獨留罽方客
0753a09: 平地骨堆成冤對路頭迫劈開瀑布泉界破青山色
0753a10: 槐根既傷鋒柳枝斷移刻俱了本來空無失亦無得
0753a11: 
0753a12: 
0753a13: 
0753a14: 
0753a15: 
0753a16: 
0753a17: 
0753a18: 
0753a19: 
0753a20: 
0753a21: 第二十五祖婆舍斯多尊者
0753a22: 祖罽賓國人母夢得神劍因而有孕得法于師
0753a23: 子尊者者付偈曰正說知見時知見俱是心當
0753a24: 心即知見知見即于今併以僧伽梨付之贊曰。
0753a25: 劍鑄鼻孔珠換眼睛藏身露影面目分明被師看破
0753a26: 特地安名密授心法直抵王城摧伏外道義海無聲
0753a27: 聞師償難北面傷情振策南邁山谷遁形德王徵起
0753a28: 疑信相并祖出信衣命付丙丁薪盡如故謝過致誠
0753a29: 諭弟嗣法祖道雷鳴神變入滅舍利尺盈敕賜建塔
0753a30: 空碑宿銘
0753b01: 
0753b02: 
0753b03: 
0753b04: 
0753b05: 
0753b06: 
0753b07: 
0753b08: 
0753b09: 
0753b10: 
0753b11: 第二十六祖不如密多尊者
0753b12: 祖南印度天德王之次子也斯多尊者問曰汝
0753b13: 欲出家當為何事祖曰不為別事者曰不為何
0753b14: 事祖曰不為俗事者曰當為何事祖曰當為佛
0753b15: 事者曰子必聖賢降跡善護正法付偈曰聖人
0753b16: 說知見當境無是非我今悟真性無道亦無理。
0753b17: 不捨四誓願降跡誕王宮為一大事故傳法度愚蒙
0753b18: 楓宸初羯磨地震搖虛空大人具大用不與尋常同
0753b19: 隨類化王者外道術相攻祖以無心應一指超五通
0753b20: 化山頓殞滅首度瓔珞童以聖而繼聖果熟遠劫中
0753b21: 
0753b22: 
0753b23: 
0753b24: 
0753b25: 
0753b26: 
0753b27: 
0753b28: 
0753b29: 
0753b30: 
0753c01: 第二十七祖般若多羅尊者
0753c02: 祖東印度人遇蜜多尊者與王同車而出稽首
0753c03: 於前尊者謂王曰此童子非他即大勢至菩薩
0753c04: 也遂為安名受記付偈曰真性心地藏無頭亦
0753c05: 無尾應緣而化物方便呼為智祖得法已赴南
0753c06: 印土香至王供養得其王子菩提達摩嗣法焉。
0753c07: 瓔珞童真勢至化身先佛綱紀後代繩津報緣已周
0753c08: 謝萬乘之弟子度生果滿作勝熱之上賓放光二十
0753c09: 七道如虹貫日騰空雨注舍利墜若飛星袈裟留褁
0753c10: 菩提子一葉花敷無盡春
0753c11: 
0753c12: 
0753c13: 
0753c14: 唐代宗皇帝諡圓
0753c15: 覺大師塔曰空觀。
0753c16: 
0753c17: 
0753c18: 
0753c19: 
0753c20: 
0753c21: 初祖菩提達磨大師
0753c22: 祖南天竺國香至王季子也姓剎帝利因其父
0753c23: 王施無價寶珠與般若多羅尊者者欲試祖所
0753c24: 得乃以所施珠問三王子曰此珠圓明有能及
0753c25: 否第一王子第二王子皆曰此珠七寶中尊固
0753c26: 無踰也非尊者道力孰能受之祖曰此是世寶
0753c27: 未足為上於諸寶中法寶為上此是世光未足
0753c28: 為上於諸光中智光為上此是世明未足為上
0753c29: 於諸明中心明為上此珠光明不能自照要假
0753c30: 智光光辨於此既辨此已即知是珠既知是珠
0754a01: 即明其寶若明其寶寶不自寶若辨其珠珠不
0754a02: 自珠珠不自珠者要假智珠而辨世珠寶不自
0754a03: 寶者要假智寶以明法寶然則師有其道其寶
0754a04: 即現眾生有道心寶亦然尊者歎其慧辯頷之
0754a05: 及父王厭世眾皆號絕惟祖于龍棺前入定經
0754a06: 七日而出乃求出家既受戒已尊者告曰如來
0754a07: 以正法眼付大迦葉如是展轉乃至於我我今
0754a08: 囑汝聽吾偈曰心地生諸種因事復生理果滿
0754a09: 菩提圓華開世界起祖承囑已服勤左右垂四
0754a10: 十年未嘗廢闕迨尊者順世遂演化本國闢邪
0754a11: 見六宗望震旦佛種緣熟泛重溟三周寒暑至
0754a12: 金陵梁帝問如何是聖諦第一義祖曰廓然無
0754a13: 聖帝曰對朕者誰祖曰不識帝不契祖乃折蘆
0754a14: 渡江止嵩山少林面壁九年乃接慧可以大法
0754a15: 囑累併授袈裟表信云云贊曰。
0754a16: 西乾正榦東土初枝貌五露而象五竺胸天空而印
0754a17: 天池志紹覺胤敝屣香至大寶智珠月朗眇視無價
0754a18: 摩尼槨邊入定七朝昏道酬鞠育座下服勤四十載
0754a19: 義盡師資除六宗婆心何切對梁主覿面相欺九年
0754a20: 壁觀成何事賺得承宗半臂兒
0754a21: 
0754a22: 
0754a23: 唐德宗諡
0754a24: 大祖禪師。
0754a25: 
0754a26: 
0754a27: 
0754a28: 
0754a29: 
0754a30: 
0754b01: 二祖慧可大師
0754b02: 祖武牢姬氏子名神光參初祖達磨磨曰汝久立雪中當求何事祖曰願開法門廣度群品磨
0754b03: 曰諸佛玅道曠劫精勤難行能行非忍而忍豈以小德輕心所可希冀祖自斷左臂置座前磨
0754b04: 曰諸佛最初求道為法忘形汝今斷臂求亦可在遂名曰慧可祖曰諸佛法印可得聞乎曰法
0754b05: 印匪從人得祖曰我心未寧乞師安心磨曰將心來與汝安祖良久曰覓心了不可得磨曰與
0754b06: 汝安心竟乃授衣付偈曰吾本來茲土傳法收迷情一花開五葉結果自然成祖壽一百七歲。
0754b07: 頂似五峰秀出胸羅三藏文章開舜若身中活眼現
0754b08: 毘盧頂後神光為法斷肱續少林之嫡髓密傳正印
0754b09: 燦鷲嶺之芬芳業空百有七齡霜消雪解衣付風恙
0754b10: 長老杏接梅香
0754b11: 
0754b12: 
0754b13: 唐玄宗諡鑑智
0754b14: 禪師塔曰覺寂。
0754b15: 
0754b16: 
0754b17: 
0754b18: 
0754b19: 
0754b20: 
0754b21: 三祖僧燦大師
0754b22: 祖初以白衣謁二祖慧可請為懺罪可曰宜依
0754b23: 佛法僧住祖曰今見和尚是僧未審何名佛法
0754b24: 可曰是心是佛是心是法法佛無二僧寶亦然
0754b25: 祖曰今日始知罪性不在內不在外不在中間
0754b26: 如其心然佛法無二也可深器之即為剃髮曰
0754b27: 是吾寶也宜名僧璨後付衣法偈曰本來緣有
0754b28: 地因地種華生本來無有種華亦不曾生贊曰。
0754b29: 僧中之寶法中之龍心銘如鏡無不包容委順時至
0754b30: 合掌立終輕信沙彌敗露家風
0754c01: 
0754c02: 
0754c03: 唐代宗諡大醫
0754c04: 禪師塔曰慈雲。
0754c05: 
0754c06: 
0754c07: 
0754c08: 
0754c09: 
0754c10: 
0754c11: 四祖道信大師
0754c12: 祖姓司馬氏蘄陽人生而穎異幼慕空宗攝心
0754c13: 不寐脅不沾席者六十年問三祖燦大師乞與
0754c14: 解脫法門燦曰誰縛汝祖曰無人縛曰何更求
0754c15: 解脫祖於言下大悟服勞九載乃付衣法偈曰
0754c16: 華種雖因地從地種華生若無人下種華地盡
0754c17: 無生後住破山學侶雲臻太宗嚮祖道風三詔
0754c18: 不赴就賜珍繒。
0754c19: 自縛自解乘風展翼經六十載脅不至席鳳詔三卻
0754c20: 帝彌加欽一枝橫出吾道如林
0754c21: 
0754c22: 
0754c23: 唐代宗諡大滿
0754c24: 禪師塔曰法雨。
0754c25: 
0754c26: 
0754c27: 
0754c28: 
0754c29: 
0754c30: 
0755a01: 五祖弘忍大師
0755a02: 祖先為栽松道者因四祖大師囑曰倘若再來
0755a03: 吾當遲汝遂托生周氏女童時有智者見而歎
0755a04: 曰此子缺七種相不逮如來後復遇大師出家
0755a05: 納戒付法傳衣偈曰華種有生性因地華生生
0755a06: 大緣與性合當生生不生贊曰。
0755a07: 以宿緣故出家童真兩夢一覺鏡像瞳人相缺七種
0755a08: 不逮能仁以性為姓族無比倫破山忽晦嗣化方晨
0755a09: 七百龍象選取一麟樹堂養母以道資親有情下種
0755a10: 如火傳薪
0755a11: 
0755a12: 
0755a13: 唐憲宗敕諡大鑒禪師塔曰元和靈照
0755a14: 宋太宗追諡真空禪師塔曰太平興國
0755a15: 仁宗加諡普賢禪師神宗加諡圓明禪師。
0755a16: 
0755a17: 
0755a18: 
0755a19: 
0755a20: 
0755a21: 六祖慧能大師
0755a22: 祖俗姓盧其先范陽人父行武德中左官于南海之新州遂占籍焉三歲喪父其母守志鞠
0755a23: 養及長家貧樵採為業鬻薪市中聞讀金剛應無所住而生其心有所感悟置金安母直參黃
0755a24: 梅梅問汝自何來曰嶺南梅曰欲須何事曰惟求作佛梅曰嶺南人無佛性若為作佛曰人有
0755a25: 南北佛性豈然梅知是異人命居碓坊以石墜腰春米供眾聆誦神秀偈曰身是菩提樹心如
0755a26: 明鏡臺時時勤拂拭莫使惹塵埃祖別曰菩提本無樹明鏡亦非臺本來無一物何處惹塵埃
0755a27: 梅知其得旨乃詣碓坊問曰米白也未祖曰白也只未有篩在梅擊碓三下祖即三鼓入室付
0755a28: 法授衣偈曰有情來下種因地果還生無情既無種無性亦無生後返曹溪雨大法雨贊曰。
0755a29: 八十一生為善知識一物也無留取腰石石爛花酣
0755a30: 果熟梅巖馨香充塞東西土衣缽誰云在嶺南
0755b01: 
0755b02: 
0755b03: 
0755b04: 唐玄宗諡大慧禪
0755b05: 師塔曰最勝輸。
0755b06: 
0755b07: 
0755b08: 
0755b09: 
0755b10: 
0755b11: 第一世南嶽懷讓禪師
0755b12: 師姓杜氏金州人也於唐儀鳳二年四月八日降誕感白氣應於玄象在安康之分太史瞻見
0755b13: 奏聞高宗皇帝帝乃問是何祥瑞太史對曰國之法器不染世榮帝傳敕金州太守韓偕親往
0755b14: 存愍其家家有三子唯師最小炳然殊異性唯恩讓父乃安名懷讓年十歲時唯樂佛書十五
0755b15: 歲依律師出家十七詣曹溪參六祖祖問甚麼處來曰嵩山來祖曰甚麼物恁麼來師無語遂
0755b16: 經八載忽然有省乃白祖曰某甲有箇會處祖曰作麼生師曰說似一物即不中祖曰還假修
0755b17: 證否師曰修證則不無污染即不得祖印可曰祇此不污染諸佛之所護念汝既如是吾亦如
0755b18: 是西天般若多羅識汝足下出一馬駒踏殺天下人師執侍左右一十五年贊曰。
0755b19: 佛旦降生聖賢應化為國法器象應王霸五葉紹芳
0755b20: 英靈獨跨腳底兒孫踏滿天下
0755b21: 
0755b22: 
0755b23: 唐憲宗諡大寂禪
0755b24: 師塔曰大莊嚴。
0755b25: 
0755b26: 
0755b27: 
0755b28: 
0755b29: 
0755b30: 
0755c01: 第二世馬祖道一禪師
0755c02: 師漢州什邡縣人也姓馬氏本邑羅漢寺出家
0755c03: 容貌奇異牛行虎視引舌過鼻足下有二輪文
0755c04: 幼歲依資州唐和尚落髮受具於渝州圓律師
0755c05: 唐開元中習禪定於衡嶽山中遇讓和尚同參
0755c06: 六人唯師密受心印付偈曰心地含諸種遇澤
0755c07: 悉皆萌三昧華無相何壞復何成贊曰。
0755c08: 全德異器牛行虎視引舌覆鼻足紋成字衡嶽坐禪
0755c09: 看破磨磚車牛兩亡心佛俱捐八十四員鼻孔被穿
0755c10: 百丈老祖扭失半邊
0755c11: 
0755c12: 
0755c13: 唐文宗敕諡大智禪師塔曰大寶
0755c14: 勝輪　宋徽宗加諡覺照塔曰慧
0755c15: 聚　元順宗追諡弘宗玅行禪師。
0755c16: 
0755c17: 
0755c18: 
0755c19: 
0755c20: 
0755c21: 第三世百丈懷海禪師
0755c22: 師福州長樂人姓王氏兒時隨母入寺拜佛指佛像問母曰此是何物母曰是佛師曰形容似
0755c23: 人無異我後亦當作焉丱歲離塵三學該練聞馬大師闡化江西乃傾心依附一日侍行次見
0755c24: 一群野鴨飛過祖曰是甚麼師曰野鴨子祖曰甚處去也曰飛過去也祖遂把師鼻頭扭負痛
0755c25: 失聲祖曰又道飛過去也師於言下有省又於舉拂機緣被馬祖一喝直得三日耳聾大徹源
0755c26: 底受囑住洪州百丈學者四至凡作務執勞必先於眾故有一日不作一日不食之語贊日。
0755c27: 佛與人無異我後當必至虎子生三朝便有食牛氣
0755c28: 喝下雙耳聾突出超師智叢林製禮樂萬古為標幟
0755c29: 日作必日食不置閒家具卓然而獨存享壽九十五
0755c30: 道貌甚清臞儼然未度世千載遇一時慚惶續世系
0756a01: 
0756a02: 
0756a03: 唐宣宗敕諡斷際
0756a04: 禪師塔曰廣業。
0756a05: 
0756a06: 
0756a07: 
0756a08: 
0756a09: 
0756a10: 
0756a11: 第四世黃檗希運禪師
0756a12: 師福州福清西溪人族姓林出家本邑黃檗山
0756a13: 額隆如珠足有肉痣身長八尺往參百丈丈問
0756a14: 巍巍堂堂從何方來師曰巍巍堂堂從閩南來
0756a15: 丈曰來為何事師曰不為別事便禮拜一日聞
0756a16: 丈舉再參因緣師不覺吐舌云云丈印曰如是
0756a17: 如是見與師齊減師半德見過於師方堪傳授。
0756a18: 巍巍如山頂珠面盤轟轟烈烈虎嘯龍翻放下九潭
0756a19: 十二峰硯池筆架提起須彌大千界拄杖蒲團萬象
0756a20: 森羅都喫棒至今濟祖膽猶寒
0756a21: 
0756a22: 
0756a23: 唐德宗諡慧照
0756a24: 禪師塔曰澂靈。
0756a25: 
0756a26: 
0756a27: 
0756a28: 
0756a29: 
0756a30: 
0756b01: 第五世臨濟義玄禪師
0756b02: 師曹州南華邢氏子幼負出塵之志及落髮進
0756b03: 具便慕禪宗初在黃檗會中行業純一一日為
0756b04: 首座勉令問佛法的的大意三度被打遂辭到
0756b05: 大愚為愚點破築愚三拳回黃檗了大事後住
0756b06: 鎮州建立黃檗宗旨凡見僧入門便喝于咸通
0756b07: 八年四月十日將示滅說傳法偈訖端坐而逝。
0756b08: 智擬孫曹面冷如鐵道越古今膽赤腸熱倒捋虎鬚
0756b09: 露猊兕之爪牙誑嚇閭閻肆風雷之喉舌是所謂風
0756b10: 顛之烈白拈之傑熱瞞瞎驢殃遺跛腳
0756b11: 
0756b12: 
0756b13: 唐莊宗敕諡廣濟
0756b14: 禪師塔曰通寂。
0756b15: 
0756b16: 
0756b17: 
0756b18: 
0756b19: 
0756b20: 
0756b21: 第六世興化存獎禪師
0756b22: 師大名人依臨濟座下六載已有契證及濟遷
0756b23: 化在三聖會裏為首座常曰我向南方行腳一
0756b24: 遭拄杖頭不曾撥著一箇會佛法底人又到大
0756b25: 覺為院主兩處棒喝交馳薦得臨濟於黃檗喫
0756b26: 棒的道理開堂一香供養臨濟後上堂示寂。
0756b27: 濟祖剃度六載承歡孤賒撲落兩不成單拈香雪屈
0756b28: 新艾著舊瘢揭開羅帳砥柱迴狂瀾中原驗寶明眼
0756b29: 難瞞出入生死如遊園觀聲鐘告眾般涅槃北辰日
0756b30: 午面南看
0756c01: 
0756c02: 
0756c03: 
0756c04: 
0756c05: 
0756c06: 
0756c07: 
0756c08: 
0756c09: 
0756c10: 
0756c11: 第七世南院慧顒禪師
0756c12: 師陝陜西咸寧杜氏子幼而岐嶷稍長克志精勤
0756c13: 及脫白則孜孜以了生死為念遍參耆夙未愜
0756c14: 所懷乃謁興化而取證焉化一見知是法器許
0756c15: 其入室機緣密契以衣偈付之後出世寶應上
0756c16: 堂曰赤肉團上壁立千仞時有僧問赤肉團上
0756c17: 壁立千仞豈不是和尚道師曰是僧便掀倒禪
0756c18: 床師曰汝看者瞎驢亂作僧擬議師便打趁出。
0756c19: 臨濟三世興化克家睟然道貌雪燦春葩壁立推倒
0756c20: 扶起無從瞎驢趁出逸驥追風
0756c21: 
0756c22: 
0756c23: 
0756c24: 
0756c25: 
0756c26: 
0756c27: 
0756c28: 
0756c29: 
0756c30: 
0757a01: 第八世風穴延紹禪師
0757a02: 師餘杭劉氏子幼不茹葷長習儒業不第遂出
0757a03: 家於本州開元寺初謁鏡清次參南院一日院
0757a04: 問南方一棒作麼生商量師曰作奇特商量卻郤
0757a05: 問和尚此間一棒作麼生商量院拈棒曰棒下
0757a06: 無生忍臨機不見師師於言下大徹玄旨依止
0757a07: 六年後主風穴贊曰。
0757a08: 一舉不第直出凡籠棒下契旨如空合空艸屋單丁
0757a09: 幾三十載繼承重託崛起頹宗為法求人淚點血年
0757a10: 年華染萬枝紅
0757a11: 
0757a12: 
0757a13: 
0757a14: 
0757a15: 
0757a16: 
0757a17: 
0757a18: 
0757a19: 
0757a20: 
0757a21: 第九世首山省念禪師
0757a22: 師萊州狄氏子受業于本郡南禪寺纔具尸羅遍遊叢席常密誦法華經眾日為念法華也晚
0757a23: 於風穴會中充知客一日侍立次穴乃垂涕告之日不幸臨濟之道至吾將墜於地矣師曰觀
0757a24: 此一眾豈無人耶穴日聰明者多見性者少師曰如某者如何穴日吾雖望子之久猶恐眈著
0757a25: 此經不能放下師曰此亦可事願聞其要穴遂上堂舉世尊以青蓮目顧視大眾乃曰正當恁
0757a26: 麼時且道說箇甚麼師乃拂袖下去穴擲下拄杖歸方丈侍者隨後請益曰念法華因甚不祇
0757a27: 對和尚穴日此子會也於是名振四方學者景仰為首山第一世於淳化四年十二月四日上
0757a28: 堂辭眾下座安坐而逝茶毘收舍利建塔贊曰。
0757a29: 荷負鼎絲真丈夫兒門庭高大一肩支持天人物表
0757a30: 獅象威儀道昭日月邁種之師
0757b01: 
0757b02: 
0757b03: 
0757b04: 
0757b05: 
0757b06: 
0757b07: 
0757b08: 
0757b09: 
0757b10: 
0757b11: 第十世汾陽善昭禪師
0757b12: 師太原俞氏子歷參知識七十一員後到首山
0757b13: 問百丈卷席意旨如何山曰龍袖拂開全體現
0757b14: 師曰師意如何山曰象王行處絕狐蹤師於言
0757b15: 下大悟曰萬古碧潭空界月再三撈摝始應知
0757b16: 郡侯前後八請不出世末後三聘停箸而化。
0757b17: 未曾拶入遍參知識七十員放下身心郡侯八聘堅
0757b18: 不起無奈同門啟封迸出西河獅子別立三句直闡
0757b19: 向上宗猷繼示十同如箭不離弦矢末後三徵迫不
0757b20: 得已停箸蟬蛻報李君休向圓環覓終始
0757b21: 
0757b22: 
0757b23: 
0757b24: 
0757b25: 
0757b26: 
0757b27: 
0757b28: 
0757b29: 
0757b30: 
0757c01: 第十一世慈明楚圓禪師
0757c02: 師全州李氏子少為書生出家湘山其母有賢
0757c03: 行使之謁汾陽陽顧而器之經二年未許入室
0757c04: 每見必詬罵一日訴曰自至法席不蒙指示念
0757c05: 歲月飄忽己巳事未明有失出家之利語未卒陽
0757c06: 叱曰是惡知識敢裨販我怒舉杖逐之師擬伸
0757c07: 救陽掩師口乃大悟曰是知臨濟道出常情。
0757c08: 麝匿瓿甕藏鮮封愈固香益全時節至水出蓮道如
0757c09: 蜜甜中邊忘垢淨月臨川等逆順風匾圓豎寶劍列
0757c10: 聖賢正法眼照人天
0757c11: 
0757c12: 
0757c13: 
0757c14: 
0757c15: 
0757c16: 
0757c17: 
0757c18: 
0757c19: 
0757c20: 
0757c21: 第十二世楊岐方會禪師
0757c22: 師袁州宜春冷氏子少警敏及冠不事筆硯繫
0757c23: 名征商課最坐不職乃宵遯入瑞州九峰落髮
0757c24: 每閱經心融神會扣參老宿佐慈明總院事每
0757c25: 咨參明曰庫司事繁且去他日又問明曰監院
0757c26: 異日兒孫遍天下在何用忙為一日明出師偵
0757c27: 之小徑搊住曰者老漢今日須與我說不說打
0757c28: 你去明曰知是般事便休師大悟贊曰。
0757c29: 小出大遇意下休休十年冤債一旦相酬天共雲曉
0757c30: 水和月流三腳驢子鬥殺牯牛
0758a01: 
0758a02: 
0758a03: 
0758a04: 
0758a05: 
0758a06: 
0758a07: 
0758a08: 
0758a09: 
0758a10: 
0758a11: 第十三世白雲守端禪師
0758a12: 師衡陽葛氏子幼事翰墨冠依茶陵郁禪師披
0758a13: 剃參楊岐岐問受業師為誰師曰茶陵郁和尚
0758a14: 岐曰聞伊過橋遭有省作偈甚奇能記否師
0758a15: 誦偈岐笑趨起師愕然通夕不寐黎明咨詢之
0758a16: 岐曰汝見昨日打毆儺麼曰見岐曰汝一籌不
0758a17: 及渠曰意旨如何岐曰渠愛人笑汝怕人笑。
0758a18: 瞿曇舉身毛孔俱笑楊岐笑趨驢溼處尿堂前白雲
0758a19: 江山失照提醒一籌頓契本玅六會舉揚風號萬竅
0758a20: 曲演無生宮商合調
0758a21: 
0758a22: 
0758a23: 
0758a24: 
0758a25: 
0758a26: 
0758a27: 
0758a28: 
0758a29: 
0758a30: 
0758b01: 第十四世五祖法演禪師
0758b02: 師綿州鄧氏子三十五祝髮參白雲端于未在
0758b03: 之語契悟住東山法道大行將示寂淨髮澡身
0758b04: 吉祥而化是夕山摧石隕四十里闍維舍利如雨。
0758b05: 而立之外鏟艸受具初習惟識乃通大義不會空宗
0758b06: 知識是慕逮見白雲如瘳其痼鐵褁酸餡隨時吞吐
0758b07: 撞破口門汙泚無數晚住東山蠅依蟻附彩鳳丹霄
0758b08: 鐵蛇古路下載清風疇堪分付授與滅宗冤有頭故
0758b09: 告倦津梁示同電露舍利旋煙疏雨出霧體同虛空
0758b10: 法身常住真天下師法門大樹
0758b11: 
0758b12: 
0758b13: 宋高宗賜號圓
0758b14: 悟真覺禪師。
0758b15: 
0758b16: 
0758b17: 
0758b18: 
0758b19: 
0758b20: 
0758b21: 第十五世佛果克勤禪師
0758b22: 師彭州駱氏子幼敏慧長為比丘遍參知識最
0758b23: 後見五祖盡其機用皆不諾及再參遂獲契悟
0758b24: 出世成都昭覺示寂日趺坐書偈遺眾投筆而
0758b25: 逝茶毘舍利無數皆五色齒舌不壞贊曰。
0758b26: 一目十行自笑無書可讀艸鞋踏破方登五祖之門
0758b27: 瞎隻眼于聲色堆頭風流千古辨龍蛇于無生棒下
0758b28: 機用雷奔相府談玄全提華嚴法界紫宸入對別立
0758b29: 格外乾坤特賜金襴師號東山之道益尊舌牙舍利
0758b30: 三不壞睡虎翻身一口吞
0758c01: 
0758c02: 
0758c03: 
0758c04: 
0758c05: 
0758c06: 
0758c07: 
0758c08: 
0758c09: 
0758c10: 
0758c11: 第十六世虎丘紹隆禪師
0758c12: 師禾之含山人也九歲謝親居佛慧踰六年得
0758c13: 度受具初謁湛堂黃龍次參圓悟悟問見見之
0758c14: 時見非是見見猶離見見不能及舉拳云還見
0758c15: 麼師曰見悟曰頭上安頭師聞脫然契證悟叱
0758c16: 曰見箇甚麼師曰竹密不妨流水過悟肯之有
0758c17: 問曰隆藏主柔易若此何能為哉悟曰瞌睡虎
0758c18: 耳。
0758c19: 通身是斑一翳在眼竹密水流天空雲斷涌出金輪
0758c20: 第一峰堪作四生大彼岸
0758c21: 
0758c22: 
0758c23: 
0758c24: 
0758c25: 
0758c26: 
0758c27: 
0758c28: 
0758c29: 
0758c30: 
0759a01: 第十七世應菴曇華禪師
0759a02: 師蘄州江氏子生而奇傑十七去髮參虎丘侍
0759a03: 行半載頓明大事丘忌日師拈香曰平生沒興
0759a04: 撞著者無意智老和尚做盡伎倆湊泊不得從
0759a05: 此卸卻郤干戈隨分著衣喫飯二十年來坐曲彔
0759a06: 木懸羊頭賣狗肉知他有甚憑據雖然一年一
0759a07: 度燒香日千古令人恨轉深贊曰。
0759a08: 巾侍半載鼻孔去半邊不沾肉氣惹得滿身羶外揚
0759a09: 父醜高索價錢玅喜長姪之惡彌增逆子之愆知罪
0759a10: 不辭讚歎讚歎或為疏密蒼天蒼天
0759a11: 
0759a12: 
0759a13: 
0759a14: 
0759a15: 
0759a16: 
0759a17: 
0759a18: 
0759a19: 
0759a20: 
0759a21: 第十八世密菴咸傑禪師
0759a22: 師福州鄭氏子幼而穎悟遍參諸方後謁應菴
0759a23: 菴問如何是正法眼師答曰破沙盆菴頷之一
0759a24: 日告假省親菴示以偈日大徹投機句當陽廓
0759a25: 頂門相從今四載徵詰洞無痕雖未付缽袋氣
0759a26: 宇吞乾坤卻郤把正法眼喚作破沙盆此行將省
0759a27: 覲切忌便跺跟吾有末後句待歸要汝遵及回
0759a28: 又執侍三載乃付囑出世烏巨及徑山七大剎。
0759a29: 掇出砂盆賣弄家風正法眼藏自此流通被人看破
0759a30: 卻郤成滯貨明眼人前不直一唾
0759b01: 
0759b02: 
0759b03: 
0759b04: 
0759b05: 
0759b06: 
0759b07: 
0759b08: 
0759b09: 
0759b10: 
0759b11: 第十九世破菴祖先禪師
0759b12: 師廣安王氏子徹證根源機辯捷出遍遊叢席
0759b13: 後至靈隱參密菴菴命師分座未承許可有道
0759b14: 者請益曰胡孫子捉不住願垂開示師曰用捉
0759b15: 作麼如風吹水自然成紋菴聞曰不謬為靈隱
0759b16: 首座乃囑累住山于夔州臥龍上堂不是心不
0759b17: 是佛不是物忍俊不禁為諸人作箇撇脫拈拄
0759b18: 杖卓一下曰流水暗消谿畔右勸人除卻郤是非難。
0759b19: 徹證根源無本據教得胡孫倒上樹烏頭子也早留
0759b20: 心直至于今無覓處
0759b21: 
0759b22: 
0759b23: 宋理宗賜號
0759b24: 佛鑒禪師。
0759b25: 
0759b26: 
0759b27: 
0759b28: 
0759b29: 
0759b30: 
0759c01: 第二十世無準師範禪師
0759c02: 師劍州梓潼雍氏子髫歲依平山道欽出家初
0759c03: 謁育王佛照照問何處人師曰劍州照曰帶得
0759c04: 劍來麼師便喝照曰者烏頭子也亂作次參破
0759c05: 菴有道者請益胡孫子話師於侍傍大悟相依
0759c06: 入載受囑住明州清源後奉詔住徑山贊曰。
0759c07: 尺短寸長量盡虛空無欠剩殺刀活劍威光凜凜逼
0759c08: 人寒一朝劍尺忽雙失竊得胡孫上徑山少賣弄悅
0759c09: 龍顏誰知難掩面門斑欽頒紫服銷金帽衣拂並傳
0759c10: 匹似閒
0759c11: 
0759c12: 
0759c13: 宋度宗賜號法
0759c14: 印慧朗禪師。
0759c15: 
0759c16: 
0759c17: 
0759c18: 
0759c19: 
0759c20: 
0759c21: 第二十一世雪巖祖欽禪師
0759c22: 師清漳人五歲出家十六為僧十八行腳至雙
0759c23: 林遠會下看狗子話不明往參徑山無準和尚
0759c24: 十遷星序亦不得徹一日在殿上行抬眸見古
0759c25: 柏觸著向來所得境界和底颺下礙膺之物撲
0759c26: 然而散懷香向準說悟由即為印證後出世龍
0759c27: 興晚住仰山凡六大剎賜紫登對名震江湖。
0759c28: 看破庭前柏趙州欠悟門平生作一夢且喜有人原
0759c29: 居住萬指千礎身披御賜衣黃芳流千載目擊道存
0759c30: 
0760a01: 
0760a02: 
0760a03: 元仁宗諡佛日
0760a04: 普明廣濟禪師。
0760a05: 
0760a06: 
0760a07: 
0760a08: 
0760a09: 
0760a10: 
0760a11: 第二十二世高峰原玅禪師
0760a12: 師吳江人俗姓徐十五歲從密印寺法住圓顱
0760a13: 廿二參雪巖和尚纔問訊被打出後凡入門巖
0760a14: 便問誰與汝拖者死屍來隨即打出後因睹五
0760a15: 祖真贊忽然打破疑情巖問無夢無想時主人
0760a16: 公在甚麼處師無語越五載墮枕廓然大云
0760a17: 元來只是舊時人不改舊時行履處承巖密印
0760a18: 入天目閉死關及巖寄竹篦法語囑累始開堂。
0760a19: 誰拖死屍來自負還自埋三吳為土墓天目作棺材
0760a20: 大死忽大活咳唾成風雷獨許不肖兒扶起上高臺
0760a21: 
0760a22: 
0760a23: 元仁宗賜號佛慈園照
0760a24: 廣慈禪師至順宗諡普
0760a25: 應國師塔曰法雲。
0760a26: 
0760a27: 
0760a28: 
0760a29: 
0760a30: 
0760b01: 第二十三世中峰明本禪師
0760b02: 師錢塘孫氏子觀流泉有省詣高峰求證被打
0760b03: 趁既而訛傳官選童男女師問曰忽有人來問
0760b04: 和尚討童男女時如何峰曰我但度竹篦子與
0760b05: 他師於言下洞徹底源峰書真贊付曰我相不
0760b06: 思議佛祖莫能視獨許不肖兒見得半邊鼻。
0760b07: 觀流泉有省大意度竹篦洞徹源底道容滿月沾光
0760b08: 莫不清涼齒頰春風拂地皆成紅紫有福慧等滄溟
0760b09: 視名位若敝履天子知師不可致瀋王懷香扣直指
0760b10: 兩賜金襴五山不蒞奔走萬方龍象千公卻郤較些子
0760b11: 
0760b12: 
0760b13: 元賜號佛慧園明廣
0760b14: 照無邊普利大禪師
0760b15: 明諡慧明弘照禪師。
0760b16: 
0760b17: 
0760b18: 
0760b19: 
0760b20: 
0760b21: 第二十四世千巖元長禪師
0760b22: 師蕭山董氏子天資明敏經目成誦十九歲薙髮受具參中峰求示法要峰授以狗子無佛性
0760b23: 話三年脅不沽一夜聞鼠翻貓器墮地有聲恍然開悟往質峰峰問趙州何故云無師曰鼠
0760b24: 食貓飯峰曰未也師曰飯器破矣峰曰破後如何師曰築碎方甕峰乃印可出世聖壽贊曰。
0760b25: 豐頤美髯眉清眼碧脫口河傾漢注落筆無字渾圇
0760b26: 堅不可入築碎方壺萬機頓息道離有無用即權實
0760b27: 濟世醫王隨證愈疾敷揚大教雷霆啟蟄寶構凌空
0760b28: 如鵬展翼道韻德容可捧可掬王公大臣望風屈膝
0760b29: 迸出金毛懸崖返擲腳下萬峰頭上紅日化儀云周
0760b30: 投筆而寂兩朝諡號用垂千億
0760c01: 
0760c02: 
0760c03: 
0760c04: 
0760c05: 
0760c06: 
0760c07: 
0760c08: 
0760c09: 
0760c10: 
0760c11: 第二十五世萬峰時蔚禪師
0760c12: 師溫州金氏子母鄭氏夢儒釋二人入其寢覺
0760c13: 生二子師居未襁褓中見僧微笑長依講主昇
0760c14: 公受具出家謁千巖長老巖問將甚麼與老僧
0760c15: 相見師豎拳云者裏與和尚相見巖曰死了燒
0760c16: 了向甚處安身立命師曰漚生漚滅水還在風
0760c17: 息波平月映潭巖以法衣寄之後卓錫蘇州鄧
0760c18: 蔚山叢席大振贊曰。
0760c19: 拳頭上相見荷葉下翻身不是劈空手爭擒萬甲鱗
0760c20: 自從逆浪後隨處作甘霖大寶無心得舒光耀古今
0760c21: 
0760c22: 
0760c23: 
0760c24: 
0760c25: 
0760c26: 
0760c27: 
0760c28: 
0760c29: 
0760c30: 
0761a01: 第二十六世寶藏普持禪師
0761a02: 師滇之鄧川人姓張氏壯歲出家以苦行作佛
0761a03: 事人所不能堪師處之裕如也雖歷寒暑一衲
0761a04: 蔽身為友激發初依淨慈可授次參萬峰和尚
0761a05: 久之未有所入一日峰上堂舉臨濟參黃檗因
0761a06: 緣師在座下聞之大悟峰印以偈曰大愚肋下
0761a07: 痛還拳三要三玄絕正偏臨濟窟中獅子子燈
0761a08: 燈續燄古今傳贊。
0761a09: 久依鄧尉不事寒溫大事了畢有褲無褌徹底掀翻
0761a10: 無盡藏玉毫散作榑桑暾
0761a11: 
0761a12: 
0761a13: 
0761a14: 
0761a15: 
0761a16: 
0761a17: 
0761a18: 
0761a19: 
0761a20: 
0761a21: 第二十七世東明慧旵禪師
0761a22: 師湖廣王氏子年十四禮丹陽玅覺寺湛然落
0761a23: 髮參寶藏和尚為典座一日藏問心不是佛智
0761a24: 不是道汝云何會師向前問訊又手而立藏呵
0761a25: 曰汝在此許多時還作者箇見解師乃發憤至
0761a26: 第二日驀然契會呈偈藏大喜印之師受囑至
0761a27: 安谿設關三十餘年影不出山道風遠播贊曰。
0761a28: 一宿毆永兩夜慧醒今古季昆天下匠郢餘三十年
0761a29: 空山弔影千里趨風雲濤萬頃欲泛滄溟呼龍入井
0761a30: 砍竹垂綸拾得釣艇
0761b01: 
0761b02: 
0761b03: 
0761b04: 
0761b05: 
0761b06: 
0761b07: 
0761b08: 
0761b09: 
0761b10: 
0761b11: 第二十八世海舟普慈禪師
0761b12: 師蘇州常熟錢氏子出家破山聽楞嚴至但有
0761b13: 言說都無實義處有疑往謁萬峰舉前話求示
0761b14: 峰劈頭兩棒曰只者是實義師有省結廬洞庭
0761b15: 同參呵其見解未忘遂參東明明問曾見人否
0761b16: 師曰見萬峰明曰萬峰即今在甚處師罔然明
0761b17: 曰恁麼何曾見萬峰師歸寮三晝夜寢食俱忘
0761b18: 偶琉璃燈墮地忽然大悟呈悟由明乃陞座付法。
0761b19: 論實義扁舟過洞庭琉璃忽墮地築碎水晶缾
0761b20: 七十四僧臘九十六報齡寂呼瑄長老無語可丁寧
0761b21: 
0761b22: 
0761b23: 
0761b24: 
0761b25: 
0761b26: 
0761b27: 
0761b28: 
0761b29: 
0761b30: 
0761c01: 第二十九世寶峰明瑄禪師
0761c02: 師吳江范氏子因海舟和尚造塔院斧傷足有
0761c03: 省乃充火頭刻意參究不覺被火燎卻郤眉毛面
0761c04: 如刀割以鏡照之豁然大悟詣舟求證舟便打
0761c05: 師接住曰者條七尺幾年不用今日又要重拈
0761c06: 舟笑而罷師呈偈曰棒頭著處血痕斑笑裏藏
0761c07: 刀仔細看不是英靈真漢子死人喫棒舞喃喃
0761c08: 舟印曰即此偈語可紹吾宗贊曰。
0761c09: 面門放光燎卻郤眉毛現成公案悟箇甚麼我見燈明
0761c10: 瑞如此高提古鏡印山河
0761c11: 
0761c12: 
0761c13: 
0761c14: 
0761c15: 
0761c16: 
0761c17: 
0761c18: 
0761c19: 
0761c20: 
0761c21: 第三十世天奇本瑞禪師
0761c22: 師鐘陵江氏子二十一歲從荊南無說能披剃
0761c23: 遍參後謁寶峰峰問曰甚處來師曰北京曰別
0761c24: 有去處麼師曰隨方瀟灑曰曾到四川否師曰
0761c25: 到曰四川境界與此間如何師曰江山雖異風
0761c26: 月一般峰豎拳曰還有者箇麼師曰無曰為甚
0761c27: 卻郤無師曰非我境界曰如何是汝境界師曰諸
0761c28: 佛不能識誰敢強安名峰肯之乃付偈印可。
0761c29: 雲月是同蕩然一片古皇風諸佛不識平佛祖超
0761c30: 常倫從前聞見非聞見獨露一枝優缽紅
0762a01: 
0762a02: 
0762a03: 
0762a04: 
0762a05: 
0762a06: 
0762a07: 
0762a08: 
0762a09: 
0762a10: 
0762a11: 第三十一世無聞明聰禪師
0762a12: 師邵武光澤人姓奚氏依隱菴剃染聞馬嘶徹
0762a13: 悟參天奇和尚奇問在世忘世是如何曰了物
0762a14: 非物奇曰在念忘念是如何曰於心無心奇曰
0762a15: 心物俱忘時如何曰華山高突太行峨奇曰教
0762a16: 壞人家男女惟汝一人乃付偈曰破情情破破
0762a17: 還情絕跡無私精內精知是箇中今不惜盡情
0762a18: 分付與仁行後於隨州龍泉寺為開山第一世。
0762a19: 人家教壞不知羞卻郤向龍天說悟由露柱揚聲罵不
0762a20: 徹燈籠鼓腹笑無休
0762a21: 
0762a22: 
0762a23: 
0762a24: 
0762a25: 
0762a26: 
0762a27: 
0762a28: 
0762a29: 
0762a30: 
0762b01: 第三十二世笑巖德寶禪師
0762b02: 師金臺吳氏子聞巨雷震而誕出家廣慧參無
0762b03: 聞和尚於十聖三賢機語不契一日洗菜次偶
0762b04: 一莖菜墮水逐流圜轉捉不著忽然頓省一日
0762b05: 聞問人人有箇父母子之父母今在何處師曰
0762b06: 一火焚之曰恁麼則子無父母耶師曰有即有
0762b07: 只是佛眼覷不見曰子還見麼師曰亦不見日
0762b08: 為甚不見師曰若見則非真父母聞深肯之。
0762b09: 地一聲雷通身手眼開光明遮宇宙標格露崔嵬
0762b10: 賢聖目中屑爹娘爐底灰曹溪一滴血老祖傳來
0762b11: 
0762b12: 
0762b13: 
0762b14: 
0762b15: 
0762b16: 
0762b17: 
0762b18: 
0762b19: 
0762b20: 
0762b21: 第三十三世幻有正傳禪師
0762b22: 師溧陽呂氏子十九出家顯親寺誓期見性一
0762b23: 夕聞燈花爆聲有省參笑巖和尚於翹足處當
0762b24: 下脫然一日巖入堂曰我者拄杖要與人有要
0762b25: 底麼師躍下禪床曰恁麼須分付某甲往前迎
0762b26: 取巖笑曰汝當久久執持一番始可打艸去也
0762b27: 已而辭去巖書正宗源流付焉併贈一笠曰以
0762b28: 此覆之無露圭角後開堂龍池著物不遷題旨。
0762b29: 拄杖頭雙懸日月笠子下蓋覆三千幻起微雲半點
0762b30: 龍池浪涌滔天翁翁常住寂光土萬象共論物不遷
0762c01: 
0762c02: 
0762c03: 
0762c04: 
0762c05: 
0762c06: 
0762c07: 
0762c08: 
0762c09: 
0762c10: 
0762c11: 第三十四世密雲圓悟禪師
0762c12: 祖宜興蔣氏子因樵採見一堆柴突露有省依龍池和尚脫白未見倒斷具威儀請益池曰汝
0762c13: 若到者田地便放身倒臥祖益疑一日過銅棺山忽大悟自此機緣屢契後池撾鼓上堂授祖
0762c14: 衣拂及池示寂守塔三載眾請繼席開堂次住五大剎重興天童宗風大振付法嗣十二位于
0762c15: 崇禎十五年七月初七日午時坐化流光夜照四山變白壽七十七全身塔於本山贊曰。
0762c16: 他方補處此土樵夫曹谿芳躅千載合符銅棺開眼
0762c17: 大地平沈全提白棒直指元辰漏殿飛樓應念成就
0762c18: 道播九重公侯稽首七十七年普注法雨大根小莖
0762c19: 盡量而已二六法嗣堪方四季生化無窮毫力不費
0762c20: 鳳眸龍姿身掛紫衣瞻禮遺像渾是生機
0762c21: 
0762c22: 
0762c23: 
0762c24: 
0762c25: 
0762c26: 
0762c27: 
0762c28: 
0762c29: 
0762c30: 
0763a01: 第三十五世費隱通容禪師
0763a02: 祖福州福清何氏子十四歲依鎮東慧山公祝
0763a03: 髮十八行腳二十五有省作偈見志云吾年二
0763a04: 十五氣海吞佛祖不過古人關豈踏今時路慕
0763a05: 天童老和尚宗風遂往參謁問曰覿面相提事
0763a06: 若何童便打祖曰錯童又打祖便喝童復打祖
0763a07: 復喝至第七打伎倆知見泮然冰釋一日童問
0763a08: 薰風自南來殿閣生微涼汝作麼會祖曰水向
0763a09: 石邊流出冷風從花裏過來香曰離了此又作
0763a10: 麼生祖曰放和尚三十棒曰除卻郤棒又作麼生
0763a11: 祖便喝曰喝後祖曰更要重說偈言童休去
0763a12: 既而童主金粟命職西堂明年隨赴黃檗童陞
0763a13: 座以源流衣拂付焉祖自出世黃檗及蓮峰法
0763a14: 通金粟超果天童徑山維摩堯峰以至重興福
0763a15: 嚴鉗鎚衲子寒暑弗怠著書十二卷顏曰別集
0763a16: 與語錄三十卷並行又作五燈嚴統一部示寂
0763a17: 于順治辛丑年三月廿九日未時右脅吉祥而
0763a18: 逝茶毘收靈骨獲舍利二百餘顆皆五色燦然
0763a19: 其中最晶瑩圓大者廿有三粒貯于缾以俟建
0763a20: 窣堵波然祖先有遺囑死日勿出訃音勿受弔
0763a21: 奠別留骨石勿造塔以占人間地免累世間則此治命也但黃檗壽塔已巳造于二十年之前非
0763a22: 出示後經營雖治命不可不從權而不戾于經是乃禮也于是大眾俱曰可門弟子率同僧眾
0763a23: 百餘扶靈龕而行當道薦紳及四眾人等沿途設祭瞻禮如雲載道香花送至黃檗歸葬壽塔
0763a24: 焉祖僧臘五十三世壽六十有九贊曰。
0763a25: 翻轉面皮自是出爐彈子辣鎚不變終成百煉真金
0763a26: 年而立大方獨步迄稀古十振叢林撾天童三面毒
0763a27: 鼓掃雙徑百萬松陰全展金翅之威滄海中獰龍活
0763a28: 捉倒用魔王之印藕孔裏大卒生擒續五燈未全之
0763a29: 譜符列祖大公之心空胸峻骨寵辱不臨落葉歸根
0763a30: 舍利珠圓玉皎無隱面目依舊山高水深
0763b01: 
0763b02: 
0763b03: 
0763b04: 
0763b05: 
0763b06: 
0763b07: 
0763b08: 
0763b09: 
0763b10: 
0763b11: 第三十六世上隱下元琦和尚
0763b12: 師福清東林林氏季子也童時每靜夜坐臥松下仰觀天河運轉星月流輝誰繫誰主纏度不
0763b13: 忒欲明此理遂有慕佛之志年大弗娶投禮鑒源公薙染受具徑往金粟參密老和尚機扣有
0763b14: 省次謁費師翁于黃檗翁上堂師出問云打著昔時舊痛處而今猶恨棒頭輕請師末後一頓
0763b15: 翁打云舊瘡瘢上著艾師云恁麼則徹骨徹髓去也翁曰如何是汝徹底意師云時清休唱大
0763b16: 平歌後呈百丈再參馬祖因緣頌曰一聲塗毒聞皆喪遍野髑髏沒處藏三寸舌伸安國劍干
0763b17: 秋凜凜白如霜翁目訖即圈粘法堂示眾一日持拂陞座再行勘驗入室機緣覿面分付于崇
0763b18: 禎丁丑冬出世本山次住崇德福嚴及長樂龍泉順治甲午秋應聘東渡新興黃檗贊曰。
0763b19: 首入費師翁之室獨踞運遠祖之席痛處加錐紹三
0763b20: 十五世骨髓酬恩兩拂續二十八代正脈此吾師承
0763b21: 從上源流之大體也奔流度刃花劈三玄于棒頭電
0763b22: 激雷轟包羅五教于喝下此吾師整臨濟接人之大
0763b23: 機用也望之儼然如海上孤峰即之油然若垂雲無
0763b24: 跡此吾師之隱顯三昧得法大自在也六坐道場皆
0763b25: 栴檀圍繞眾栴檀總一栴檀七十二臘賜黃檗重開
0763b26: 一黃檗現多黃檗是無忝徑山之真子斷際之象孫
0763b27: 也至于雲仍繼美法脈悠長非不肖一人所敢擅其
0763b28: 後塵以開來學用新東來之正印也
0763b29: 
0763b30: 板存楞嚴藏坊嘉興倪爾繩刻
0763c01: 
0763c02: 
0763c03: 
0763c04: 
0763c05: 
0763c06: 
0763c07: 
0763c08: 
0763c09: 
0763c10: 
