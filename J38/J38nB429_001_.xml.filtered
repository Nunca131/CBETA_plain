0919a01: 序
0919a02: 古林禪師亦吾徒之特異者也
0919a03: 浮屠之學非善幻多術之謂所
0919a04: 貴了脫生死耳彼蓋於去來之
0919a05: 際為尤異何異乎異其生死自
0919a06: 主焉可死即死欲未死即復生
0919a07: 期死則又死乙亥仲冬既望跏
0919a08: 趺坐逝一夕矣次旦忽起如平
0919a09: 時一一指示立塔及荼毘事從
0919a10: 容至晦日手書招故人與別送
0919a11: 之出門經行院中夜半歸丈室
0919a12: 凝坐命弟子燃香二寸始入見
0919a13: 端居不動手腕溫軟題偈墨汁
0919a14: 尚淋漓凡上非去來自主而能
0919a15: 若是乎則豈非吾徒之特異者
0919a16: 乎及舉火時煙燄發五色龕開
0919a17: 現金色毘盧像衣摺數珠宛然
0919a18: 舍利無數一齒不壞異乎不異
0919b01: 余連歲瓢笠南北得於諸方傳
0919b02: 述者如此今春息影謝客經函
0919b03: 禪榻昕夕掩關適深雪艸堂霽
0919b04: 崙法兄過訪菴中具伊蒲而別
0919b05: 留古林語錄索序是時晴雪初
0919b06: 消菴中探春盛放下簾呼茗取
0919b07: 一編向花香燈影間披讀終卷
0919b08: 覺舍利光毘盧金像彷彿從側
0919b09: 理中出為合爪贊喜久之夫余
0919b10: 與古林同出雙桂一支既不可
0919b11: 以不文辭遂略其語言文字而
0919b12: 摭拾生死一事紀之緘寄深雪
0919b13: 當廣示學人使知古林者果了
0919b14: 脫生死去來自主而為吾徒之
0919b15: 特異者也。鷓鴣頭陀超斯撰
0919b16: 
0919b17: 
0919b18: 
0919c01: 序
0919c02: 
0919c03: 
0919c04: 
0919c05: 
0919c06: 
0919c07: 
0919c08: 
0919c09: 
0919c10: 
0919c11: 
0919c12: 
0919c13: 
0919c14: 
0919c15: 
0920a01: 
0920a02: 
0920a03: 
0920a04: 
0920a05: 
0920a06: 
0920a07: 
0920a08: 
0920a09: 
0920a10: 
0920a11: 
0920a12: 
0920a13: 
0920a14: 
0920a15: 
0920b01: 古林智禪師語錄序
0920b02: 古公得法語公語公得法雪公雪公得法破山和尚
0920b03: 破和尚得法密雲老人多奇諸方能言之古公余鄉
0920b04: 人志亦彷彿少棄家參學頓悟第一義藏峨嵋山中
0920b05: 成自了漢不欲諸方知有古公余曾披緇衣混跡麋
0920b06: 鹿或倚扁舟武陵溪上騁望江湖記桃花開落浮遊
0920b07: 餘景而世路播遷古公不獲臥雲松余不獲辭簿書
0920b08: 乃相遇於遼之左此間昔有講律無宗粵東剩公發
0920b09: 焚脩繼赤公古公於是翕然知曹洞臨濟剩公出自
0920b10: 爨下始末尤奇詳其語錄赤公東剩公左右之古公
0920b11: 來赤公周旋之古公懷其素志甘嚙冰雪執牧豎事
0920b12: 而大法將行潤澤。
0920b13: 湯沐種菩提於寸心消泡影於八識人天共推此古
0920b14: 公所不能自已者也遂登般若座闡破山旨三期般
0920b15: 若成大叢林剩公赤公有志未行者飯貧衣寒恤病
0920b16: 孩委棄斂暴露古公悉舉之故人人以古公為歸若
0920b17: 其機鋒觸發作獅子吼用破山之奇為正用正為奇
0920b18: 莫可把鼻真不愧為破山後人余與古公往來凡八
0920b19: 年轉治江右將別古公情思黯然念關東風俗樸厚
0920b20: 得三大和尚開示一切今為樂土且當事寬簡僚屬
0920b21: 多暇日而萬里之行其何以別我古公公曰子行矣
0920b22: 其序我語錄余何辭惟述予之所知見及聚散之不
0920b23: 得於志者以告諸方然古公雲水人也他日或握手
0920b24: 茅庵漁浦望朔雲塞月如家常話則又未必不如其
0920b25: 志也謹序。
0920b26: 時
0920b27: 康熙乙卯歲菊月九日奉天府通判陞江西廣信府
0920b28: 同知楚武陵舊衲弟季渾拜手題
0920b29: 
0920b30: 
0920c01: 
0920c02: 
0920c03: 
0920c04: 
0920c05: 
0920c06: 
0920c07: 
0920c08: 
0920c09: 
0920c10: 
0920c11: 古林智禪師語錄目次
0920c12: 卷首
0920c13: 序文
0920c14: 卷第一
0920c15: 盛京般若禪寺語錄
0920c16: 卷第二
0920c17: 遼陽如來禪院語錄
0920c18: 卷第三
0920c19: 遼陽建寧禪寺語錄
0920c20: 普說
0920c21: 卷第四
0920c22: 奉天府東前山臺大悲禪寺語錄
0920c23: 機緣
0920c24: 頌古
0920c25: 小佛事
0920c26: 法語
0920c27: 卷第五
0920c28: 偈上
0920c29: 卷第六
0920c30: 偈下
0921a01: 行狀
0921a02: 
0921a03: 
0921a04: 
0921a05: 
0921a06: 
0921a07: 
0921a08: 
0921a09: 
0921a10: 古林智禪師語錄目次終
0921a11: 
0921a12: 
0921a13: 
0921a14: 
0921a15: 
0921a16: 
0921a17: 
0921a18: 
0921a19: 
0921a20: 
0921a21: 
0921a22: 
0921a23: 
0921a24: 
0921a25: 
0921a26: 
0921a27: 
0921a28: 
0921a29: 
0921a30: 
0921b01: 古林智禪師語錄卷之一
0921b02: 侍　　者正繼記錄
0921b03: 嗣法門人正燈編輯
0921b04: 住盛京般若禪寺語錄
0921b05: 康熙壬子歲冬十月受當道護法縉紳善信暨本寺
0921b06: 監院等請於臘月朔日進院。
0921b07: 當日山主楊明俊率眾請上堂至法座前曰拽杖雲
0921b08: 程蜀地來真風不二任安排今朝對眾親拈出只要
0921b09: 人人莫自埋遂陞座拈香奉為
0921b10: 今上皇帝聖壽萬歲萬歲萬萬歲次拈香曰奉為本
0921b11: 府京兆在任尊官伏願高遷祿位永固壽基復拈香
0921b12: 曰此一瓣香不是嶺頭密付亦非雞足傳流昔在蜀
0921b13: 中遭毒手而今塞外恨難酬爇向爐中供養先住貴
0921b14: 州木皮庵現在武陵德山傳曹溪正脈第三十七世
0921b15: 語嵩裔大和尚用酬法乳之恩遂斂衣就座上首白
0921b16: 椎畢師曰一瓢一笠過三韓拄杖橫擔沒底籃倒跨
0921b17: 楊岐跛驢子好收溈老牯牛關魔宮虎穴全身入鐵
0921b18: 壁銀山盡底翻獨顯大機施大用不傳金色舊金襴
0921b19: 遂提衣角問大眾曰既是不傳金襴此衣甚麼處得
0921b20: 來莫有道得者麼試出道看問師唱誰家曲宗風嗣
0921b21: 阿誰師曰不是彌勒前亦非釋迦後曰恁麼則昔日
0921b22: 般若今朝和尚師曰謾勞塗污曰峨嵋親得旨塞外
0921b23: 大敷揚師曰賺殺汝問馬祖一喝百丈三日耳聾意
0921b24: 旨如何師曰赤心片片曰黃檗為甚麼吐舌師曰識
0921b25: 法者懼乃曰自蜀散席萬里到來得遇楊山主留住
0921b26: 此地又蒙章京王佟兩公又得京兆別駕陳季兩公
0921b27: 及護法善信皈依成此般若叢林堅請山僧陞座勉
0921b28: 強應命藏之不得既藏不得分明露現試問諸人見
0921b29: 不見若曰見實相之體本非青黃赤白長短方圓亦
0921b30: 非見聞覺知之法且作麼生見若曰不見又道藏之
0921c01: 不得為甚麼不見拈杖卓曰莫被拄杖子瞞始得看
0921c02: 看拄杖子穿過汝等髑髏跳入汝等鼻孔裏去也
0921c03: 汝等還覺寒毛卓豎麼復卓一卓下座。
0921c04: 佟望年等請上堂問青蓮一瞬金色知歸作家到來
0921c05: 以何相待師曰飽餐明月爛嚼清風曰忽遇無舌人
0921c06: 來又作麼生師曰無底橐子滿盛堆曰誰知別館池
0921c07: 塘裏一對鴛鴦畫不成師曰只緣生落處切莫厭家
0921c08: 貧曰今日已巳逢王膳宴大家拍手唱哩囉師曰三十
0921c09: 年後有人証明在問如何是諸佛出身處師曰雲收
0921c10: 山露頂僧曰意旨如何師曰河凍水凝流乃曰釋迦
0921c11: 出世達磨西來廣設權變隨機應化無非教人踏著
0921c12: 本地風光識取自己巳面孔於斯薦得可以荷負宗乘
0921c13: 全身提掇管取三世諸佛合掌皈依歷代祖師低頭
0921c14: 俯伏坐微塵裏轉大法輪於一毫端現寶王剎不是
0921c15: 神通玅用亦非法爾如然乃人人具足個個圓成一
0921c16: 段本有光明經過塵沙劫數不曾移易絲毫且道此
0921c17: 光落在甚麼處顧視左右曰兩眼豁開全體現縱橫
0921c18: 無處不親親。
0921c19: 李廣寂請上堂驀拈拄杖曰大眾見麼人人有眼必
0921c20: 定是見喝一喝曰聞麼個個有耳必定是聞聞見分
0921c21: 明復是何物若向這裏轉得身覷得透便可大方獨
0921c22: 步高握權衡興慈運悲驅馳佛祖苟或未能只須打
0921c23: 疊身心向三條椽下七尺單前豎起脊梁高著眼廝
0921c24: 結眉毛仔細參忽然踏著消息子不妨與山僧拄杖
0921c25: 打個折合遂卓一下曰努力今生取辦逗遛萬劫難
0921c26: 逢。
0921c27: 劉金環陳寬闊等請上堂槌下薦得平地生塵句外
0921c28: 承當無風起浪第一義諦作麼生觀若乃忘機守默
0921c29: 已巳被維摩占先擬欲展演詞鋒又落能仁之後若是
0921c30: 行棒行喝德山臨濟用過若更拈槌拈拂馬祖百丈
0922a01: 曾施到這裏恁麼也不得不恁麼也不得恁麼不恁
0922a02: 麼總不得作麼生委悉去揮拂一下曰一把柳絲收
0922a03: 不得和煙搭在玉欄杆。
0922a04: 田加禎請上堂問如何是道師曰阿誰不踏著曰如
0922a05: 何是道中人師曰往來無罣礙曰經曰唯此一事實
0922a06: 餘二則非真如何是一事師劈頭一棒曰會麼僧罔
0922a07: 措師曰直截提持猶不會忙忙業識幾時休乃曰今
0922a08: 朝冬月一鐘鼓相催逼未動腳跟前好個真消息迎
0922a09: 請到法床未免涉階級休把古人語將曲當作直一
0922a10: 即六六即一赤鬚鬍鬍鬚赤驢覷井井覷驢不濕腳
0922a11: 腳不濕通身與遍身何必共不必斑虎喚作貓總是
0922a12: 妄分析愚拙這裏絕商量未容啟口打折脊若能直
0922a13: 下解翻身一生參學大事畢。
0922a14: 僧錄司陳寬闊請上堂問須菩提岩中晏坐天雨四
0922a15: 花今日僧錄同眾賁臨是何奇特師曰道義相親話
0922a16: 歲寒曰閒持經卷倚門立笑問客從何處來師曰不
0922a17: 是苦心人不知問佛未出時如何師曰清貧常樂曰
0922a18: 佛已巳出時又如何師曰濁富多憂乃曰此事無拈弄
0922a19: 處無啟口處遂拈拂子揮一揮曰無拈弄處已巳拈弄
0922a20: 了又豎起問曰識此物否無啟口處已巳啟口了顧左
0922a21: 右曰汝等何不領會若向這裏見得分明聞得透徹
0922a22: 一念返本還源即具頂門正眼無邊剎海自他不隔
0922a23: 於毫端十世古今始終不移於當念淨裸裸絕承當
0922a24: 赤灑灑沒回互諸聖同躔眾機頓赴苟或未然莫將
0922a25: 閑學解埋沒祖師心。
0922a26: 實清眾等請上堂覓心覓性正如守株待兔窮玄窮
0922a27: 妙大似張網兜風蓋不知真隨妄轉法逐緣遷如澄
0922a28: 清大海浪起風生似皎潔太虛雲興雨作自蔽妙明
0922a29: 枉勞神體昧卻靈山直指辜負少室別傳復舉拂子
0922a30: 揮一揮曰這一著子非從外得昭昭日月森羅頓現
0922b01: 於靈光蕩蕩目前彼此無分於實際非文字相離見
0922b02: 聞緣一道平等山河匪礙塵塵成現剎剎圓明萬像
0922b03: 之中長獨露千峰頂上現全身。
0922b04: 實襲請上堂問祖師未西來時如何師曰支那夜夜
0922b05: 家家月曰已巳來時如何師曰幾處謳歌幾處悲問一
0922b06: 切諸佛皆從此經出如何是此經師曰腳跟下薦取
0922b07: 乃曰我本無心有所希求今此寶藏自然而至敢問
0922b08: 大眾上是天下是地左是路右是溪前是功德主後
0922b09: 是慈恩寺寶藏在甚麼處眾中還有道得者麼如無
0922b10: 山僧自道去也震威一喝下座。
0922b11: 報恩寺都管覺宗請上堂八年爛臥鎬京地今日重
0922b12: 登曲彔床正恁麼時難啟口全無佛法可商量菩提
0922b13: 涅槃陽焰水佛性真如閃電光非佛非心空打橛即
0922b14: 心即佛肉剜瘡與麼與麼冰求火不與麼是賊抱贓
0922b15: 見色明心猶未徹聞聲悟道妄承當眾中若有英靈
0922b16: 客試出當機共舉揚莫學丈師親馬祖休同臨濟個
0922b17: 顛狂不勞據捉虎頭尾掀翻玄要播諸方既是掀翻
0922b18: 玄要如何又播諸方恁麼中不恁麼不恁麼中卻恁
0922b19: 麼到這裏孰敢正眼覷著且道其中還有恁麼人麼
0922b20: 遂起拈杖卓一卓曰舉頭天外看誰是個中人。
0922b21: 寬寶張忠成請上堂問翠巖一點不點意旨如何師
0922b22: 曰向前向爾道僧便進師便喝僧擬議師便打問窮
0922b23: 子得寶不知是何寶師曰煞好一問曰請師酬價師
0922b24: 便打曰是多少僧擬議師又打問如何是佛師曰千
0922b25: 山路南去曰弟子不會師曰橫河水西流乃曰風不
0922b26: 待月而涼火不待日而熱般若堂內安禪瞬息過了
0922b27: 一月連日屢屢上堂貴要禪流休歇若能當下知歸
0922b28: 便乃超宗越格若涉擬議思量白雲萬里不絕果能
0922b29: 是非齊泯善惡都忘掀翻玄妙關打破無明窟迥出
0922b30: 威音王高超毘盧頂透聲透色絕遮欄蓋天蓋地無
0922c01: 向背喝一喝下座。
0922c02: 陳實一領眾請上堂問達摩西來不立文字和尚為
0922c03: 甚麼說法師曰汝在甚處見山僧說法來曰恁麼則
0922c04: 昔日達摩曾敷演今朝般若又重興師曰莫謗他好
0922c05: 問古德曰釋迦彌勒猶是他奴他是個甚麼人師曰
0922c06: 滅佛種族漢曰他具何面目師曰將此深心奉塵剎
0922c07: 乃曰若一向舉揚宗乘所謂法堂前草深一丈山僧
0922c08: 今日事不獲已巳放開一線道通個入路豎起拂子曰
0922c09: 大眾識這個麼在天成象在地成形在四時作寒暑
0922c10: 在日月為照臨在人則豎在畜則橫在有情動轉施
0922c11: 為在無情森羅顯煥剎剎塵塵露現頭頭物物全彰
0922c12: 諸佛識此具一切種智菩薩識此成就諸般波羅蜜
0922c13: 獨覺識此向無佛世顯大神通聲聞識此得八解脫
0922c14: 天人識此悟無生法脩羅識此安住忍地地獄識此
0922c15: 知罪性空餓鬼畜生四生九類一切有情識此隨其
0922c16: 根性各得受用若向這裏會得拂子現神變相化作
0922c17: 無邊身菩薩大千普應去也喝一喝卓拄杖下座。
0922c18: 信官穆清格請上堂乾坤之內宇宙之間中有一寶
0922c19: 秘在形山達摩九年面壁覷不破瞿曇三百餘會道
0922c20: 不著摩醯三眼也難見大悲千手也難摸歷代祖師
0922c21: 古今知識咬定牙關一場今日般若不免拈出
0922c22: 供養大眾及大地有情無情同一眼見同一耳聞同
0922c23: 一受用良久曰季冬嚴寒各歸煨火。
0922c24: 侍僧美然領眾請上堂問昔溈山問仰山曰山河大
0922c25: 地日月星辰喚作事得麼仰山曰如是如是意旨如
0922c26: 何師曰山僧今日不答話曰萬派千流歸渤海七金
0922c27: 五嶽總須彌師曰猶是葛藤在乃舉石室見僧來拈
0922c28: 起拄杖曰過去諸佛也恁麼現在諸佛也恁麼未來
0922c29: 諸佛也恁麼圓悟曰過去諸佛不恁麼現在諸佛不
0922c30: 恁麼未來諸佛不恁麼師曰一人在孤峰頂上喝風
0923a01: 罵雨一人在十字街頭截鐵斬釘有擒有縱有殺有
0923a02: 活且道恁麼的是不恁麼的是然雖如是放過則二
0923a03: 俱作家點檢則二俱失利何也恁麼不恁麼兩沒交
0923a04: 涉山僧則不然拈拄杖卓一卓曰過去諸佛在這裏
0923a05: 現在諸佛在這裏未來諸佛在這裏還有檢點得出
0923a06: 的麼良久曰三段不同收歸上科。
0923a07: 祁天長請上堂問氣宇昂藏來震國一言不契羞慚
0923a08: 極心懷塗毒嵩山坐分骨分髓太狼藉狼藉即不問
0923a09: 因甚遞相鈍置師曰蠱毒之家水莫嘗曰飲者何如
0923a10: 師曰死僧喝師曰相隨來也僧掩耳而出師曰腦後
0923a11: 見腮莫與往來問如何是法身邊事師曰利名盡處
0923a12: 江山窄煩惱忘時世界寬曰如何是法身向上事師
0923a13: 曰任運騰騰隨分度更嫌何處不風流乃曰世尊拈
0923a14: 花迦葉破顏四七分芳過東土達摩面壁神光斷臂
0923a15: 二三流派到南能佛佛授手祖祖傳燈到此始分二
0923a16: 派向後又成五宗臨濟賓主互換雲門顧鑑圓融溈
0923a17: 仰父子投機曹洞君臣合從法眼直指唯心各自建
0923a18: 立門風瞎驢一支茂盛烜赫浩浩轟轟枝枝葉葉無
0923a19: 數三十四傳天童威聲振動寰宇六處萬人興隆親
0923a20: 傳嗣有十二超群讓我師翁九坐道場無匹後來獨
0923a21: 踞巫峰雙桂堂前杯酒時人盡喪其中今日正眼看
0923a22: 來灼然道在人弘喝一喝曰會麼不見道道無隱顯
0923a23: 遇緣即宗法無去來因時而會然雖如是猶是建化
0923a24: 門邊事若論向上一著猶未在如何是向上一著直
0923a25: 下一槌皆粉碎乾坤大地盡光輝。
0923a26: 示眾百日安禪將一半己巳躬下事莫遲疑寸陰有限
0923a27: 嗟誰惜一念迴觀返自思鎖卻狂猿勿浪走牢拴劣
0923a28: 馬住奔馳胸中有物蕩教盡足下無絲不用除廝結
0923a29: 眉毛咬定齒精懃腦後痛加鎚心心似解倒懸急切
0923a30: 切如同救火時烈焰亙天渾不顧翻身直透萬重圍
0923b01: 須彌倒卓虛空碎拶破娘生鐵面皮始識頂具隻
0923b02: 眼當陽直截照無私縱橫倜儻忘羈絆觸處隨緣樂
0923b03: 自如若不如斯深負己巳營求聲譽作何為相酬園菌
0923b04: 愧無愧泣淚坡前悲弗悲珍重諸公當省力身沉苦
0923b05: 海實難移。
0923b06: 冬至日實利領眾請上堂烏兔奔忙曉夜催流光又
0923b07: 爾一陽回虛空碾得無藏處萬象齊來芥裏埋大眾
0923b08: 還知芥子安身處麼豎起拂子曰山河大地草木叢
0923b09: 林全承此力天以此而清地以此而寧日以此而照
0923b10: 月以此而明君王以此萬國來賓宰輔以此為政治
0923b11: 民百姓以此共樂昇平衲僧以此運用無盡顧左右
0923b12: 曰切莫錯認且道陰捲陽回一句作麼生道冷冰未
0923b13: 得隨橫水春信將來寄雪梅。
0923b14: 剛實首請上堂問學人乍入宗門求師指示師曰早
0923b15: 晨洗面莫教摸著鼻孔曰摸著時如何師曰冤害殺
0923b16: 人問摩騰入漢已巳涉繁詞達摩西來一場特地今朝
0923b17: 陞座將何表示師曰蜀中留不得塞外任人嫌曰莫
0923b18: 就是和尚為人處麼師曰家裏已巳無回日信路邊空
0923b19: 有望鄉牌曰恁麼則千里仝風去也師曰長行書不
0923b20: 盡短偈絕人聞曰長安處處家家月幾處笙歌幾處
0923b21: 愁師曰抓著般若痒處乃曰煆生死顯超宗越格之
0923b22: 規模煉聖凡彰全殺全活之機用所以馬祖一喝百
0923b23: 丈三日耳聾寶壽令行鎮州一城眼瞎黃檗三頓棒
0923b24: 臨濟全身擔荷龍潭吹滅燈德嶠直下承當驀豎起
0923b25: 拂子曰這一隊老漢同無量佛祖盡在拂子頭上演
0923b26: 大法義轉大法輪汝等信得及麼若信得及法法本
0923b27: 自圓成念念悉皆具足不勞脩證得大受用且道受
0923b28: 用一句作麼生不起纖毫脩學心無相光中常自在
0923b29: 下座。
0923b30: 道元領眾請上堂老宿能仁問時有阿私仙來白於
0923c01: 大王師曰說箇甚麼曰我有微妙法世間所希有師
0923c02: 曰破草鞋宿無語師震威一喝曰會麼曰不會師曰
0923c03: 不會微妙法會得破草鞋乃曰談玄七七說無說一
0923c04: 瞬青蓮渾漏泄因此後來傳直指明人往往成途轍
0923c05: 爐內火紅庭前雪白誰道融融只一色簷前鵲噪枝
0923c06: 上鴉鳴誰道關關只一聲日日東來日日西去誰道
0923c07: 如如不遷義已巳離南楚今過北塞誰道巍巍不動身
0923c08: 不識這些消息子空認山河作眼睛。
0923c09: 善信人孫添壽同妻李實航請上堂問龐公將家貲
0923c10: 沉於湘水今日孫氏施財飯僧與龐公是同是別師
0923c11: 曰眉分八字兩耳垂肩曰且道承誰恩力師曰東風
0923c12: 昨日至花發樹頭春曰深閨簾幙千家月落日樓臺
0923c13: 一樣風師曰逢人但恁麼舉乃曰阿呵呵是甚意口
0923c14: 吃飯鼻出氣一不成二不是赤灑灑明歷歷非心機
0923c15: 所擇非計較所及六祖曰不會達摩道不識謾曰北
0923c16: 斗藏身休道南山鱉鼻中原至寶難酬價西江一口
0923c17: 易得吸般若堂內眾禪和磨褌擦褲半百日半百日
0923c18: 浮逼逼浮逼逼總為不識丘乙巳驀然撞著仲尼門
0923c19: 下短命底顏回啐原來是這箇可知禮可知禮在這
0923c20: 裏遂拈拂子拂一拂曰在者裏臘月三十日到來也
0923c21: 是開眼見鬼。
0923c22: 臘八日實悟請上堂問盡大地是箇般若門為甚把
0923c23: 手拽不入師曰為他腳根點地鼻孔撩天曰和尚前
0923c24: 日道殺佛殺祖殺阿羅漢是甚麼意師曰只許獰龍
0923c25: 會不許跛鱉知乃曰眼聽音聲耳見色舌聞香臭鼻
0923c26: 言說身分善惡意覺觸六月嚴寒臘月熱男身入定
0923c27: 女身出盞子落地破是碟柳樹著箭桑迸汁石人喫
0923c28: 棒空流血如斯見得明白方知黃面老漢未離兜率
0923c29: 已巳降皇宮未出母胎度人已巳畢豈待毘藍園內方名
0923c30: 為生夜睹明星方名曰悟及至三歎奇哉分禪教律
0924a01: 四十九年屙漉漉地多少落節引得後代兒孫將祖
0924a02: 宗家醜盡底揚出免教後人向明星下妄想邊討悟
0924a03: 分迷然雖如是正當恁麼時還有為釋迦老子雪屈
0924a04: 者麼若有出來與般若拄杖子相見若無更聽一偈
0924a05: 水雲開關人天徑珍重時人努力行打破目前關捩
0924a06: 子莫教杓卜聽虛聲。
0924a07: 傳學領眾請上堂若論第一義箇箇頂上如如不
0924a08: 動人人腳跟下了了分明非玄非妙非異非如非聞
0924a09: 見覺知所以道纔起一念見他便隔一座須彌纔起
0924a10: 一念知他便乃沾黏點污若能屏脫見聞覺知直下
0924a11: 領略得去見則便見正法眼藏昭昭溢目知則便知
0924a12: 涅槃妙心晃晃通身於一毫上現恒沙諸佛之全身
0924a13: 於一念中現無邊眾生之世界然則如是猶是閉門
0924a14: 造車未是出門合轍且道合轍一句作麼生落霞孤
0924a15: 鶩齊飛秋水長天一色。
0924a16: 元旦日實融請上堂今上祝延一瓣香爐中爇向露
0924a17: 堂堂十方世界無藏覆函蓋乾坤悉已彰舉目分明
0924a18: 沒漸次莫教擬議更思量。
0924a19: 楊登科請上堂乃揮拂曰這裏會去甚省心力便可
0924a20: 荷負吾宗眾中還有恁麼人麼如無智上座不識好
0924a21: 惡向第二義門頭為諸人重重話會去也若論此事
0924a22: 不論僧俗男女賢愚貴賤悉皆具足毫無欠少只為
0924a23: 根有利鈍見有淆訛向是非邊聲色裏轉卻不見道
0924a24: 名言滯於心內恒為緣慮之場實際在於目前翻作
0924a25: 名相之境若得正眼圓明見刺盡除一法不墮緣塵
0924a26: 萬法本無罣礙所以盧老不識字頓明佛意白兆不
0924a27: 識書圓悟宗乘到這裏須是有節操極慷慨斬釘截
0924a28: 鐵漢始得若是畏刀避箭碌碌之徒看即有分既然
0924a29: 如是且道具足箇甚麼喝一喝曰雪後始知松柏操
0924a30: 事難方見丈夫心。
0924b01: 僧妙智請上堂舉德山小參示眾曰老僧今夜不荅
0924b02: 話問話者三十棒時有僧出禮拜山便打僧曰某甲
0924b03: 話也未問因甚打某甲山曰你是甚處人僧曰新羅
0924b04: 人山曰未跨船舷好與三十棒圓悟曰德山大似金
0924b05: 輪聖王寰中獨據四方八表無不順從等閑布一敕
0924b06: 施一令直得草偃風行若不是這僧爭見殺活擒縱
0924b07: 威德自在法眼曰大小德山話作兩橛圓明曰大小
0924b08: 德山龍頭蛇尾雪竇曰德山握閫外威權有當斷不
0924b09: 斷不招其亂底劍雖則直截單提各能扶豎德山要
0924b10: 且只扶得末後句未扶得最初句在且作麼生是最
0924b11: 初句大鵬欲展摩霄翅誰顧奔騰六合雲師曰奇持
0924b12: 因緣須以奇特激發殊勝大事須以殊勝舉揚圓明
0924b13: 有驗人句法眼有超宗眼圓悟順水推船雪竇迎風
0924b14: 把舵雖然各出手眼成得個什麼邊事若是山僧待
0924b15: 他道某甲話也未問因甚便打復打曰可殺不識好
0924b16: 惡當時德山下得這一棒不惟截斷天下人舌頭也
0924b17: 免得他道個龍頭蛇尾。
0924b18: 耿門呂氏請上堂問新建般若則不問因齋慶讚請
0924b19: 師宣師曰東山雨過松添翠橫水增流浪更深曰恁
0924b20: 麼則塵垢盡除光始現乾坤大地露全身師曰莫著
0924b21: 相乃曰重整頹綱闡揚法化非金石心肝生鐵鑄底
0924b22: 脊梁亦不能弘持此道豈志淺之流而能為之雖然
0924b23: 如是恁般說話如仰面尋地低頭覓天。
0924b24: 信官王養民請上堂問掬沙獻佛果感輪王設齋飯
0924b25: 僧斯成何美師曰介爾景福錫鍚爾眉壽曰古柏煙籠
0924b26: 清晝永滿庭蘭蕙彩衣歡師曰一任縱橫問無眼耳
0924b27: 鼻舌身意因甚又道見聞覺知師曰扶過斷橋水伴
0924b28: 歸明月村曰恁麼則個中若了全無事體用何妨分
0924b29: 不分師曰泥裏洗土塊乃曰若是明眼漢不遊諸佛
0924b30: 機關不墮祖師窩曰明如杲日寬若太虛放曠逍遙
0924c01: 有甚麼事然到者裏必同道者方知同得者方證且
0924c02: 道作麼生說個同得同證道理莫是菩提涅槃真如
0924c03: 佛性得麼莫是人境俱奪照用同時得麼莫是即心
0924c04: 即佛非心非佛得麼莫是人我是非得失雙忘者麼
0924c05: 總沒交涉不見道擬剔眉毛早錯過纔涉思量隔萬
0924c06: 山。
0924c07: 張常信請上堂問給孤長者捨金布園而求功德今
0924c08: 日張公領眾設齋有何功德師曰重若泰山抬不起
0924c09: 深如滄海掬難乾曰與麼則隨家豐儉去也師曰種
0924c10: 粟得粟乃曰正令全提貴在臨機直截當陽顯現須
0924c11: 教當下知歸到這裏不假擬議思惟只要全身擔荷
0924c12: 直得有佛處不得住無佛處急走過上無攀仰下絕
0924c13: 己已躬所以道衲僧家行則廓爾周沙界坐則芥子納
0924c14: 須彌把住乾坤都失色放行大地沒遮攔且道眾中
0924c15: 還有恁麼人麼若有試出相見若無未免氣急殺人
0924c16: 解制實隆請上堂問久默斯要不務速說師還荅否
0924c17: 師曰荅其僧驀擒一僧曰請師荅話師便打曰正賊
0924c18: 走卻擄贓人受罪乃曰今朝正是元宵節百日爐鎚
0924c19: 今日歇拂子茶條來報怨剜心剖腹沒人測山僧何
0924c20: 故不知休猶自饒唇鼓美舌為要人人兩足尊與伊
0924c21: 拔出頂楔聖賢具足凡夫法凡夫具足聖賢訣石
0924c22: 頭尚自將頭點衲子如何不自瞥若是吾門過量漢
0924c23: 未容登座早通徹果能如是徹根源解未解兮結未
0924c24: 結著佛衣兮行佛行入佛室兮稱佛杰猶然還自不
0924c25: 知曉未免重重話直截鑼鼓喧喧花炮響家家戶戶
0924c26: 盡歡悅裝龍辦鬼滿街跳般若真機渾漏泄一切音
0924c27: 聲是佛聲一切眾色是佛色大洋海底撞金鐘須彌
0924c28: 山王頭腦裂驚起法身藏北斗森羅萬象骨筋折不
0924c29: 是西天秘密傳亦非東土繫驢橛直下不能明了去
0924c30: 汝自東西我自北拽杖下座。
0925a01: 
0925a02: 
0925a03: 
0925a04: 
0925a05: 
0925a06: 
0925a07: 
0925a08: 
0925a09: 
0925a10: 古林智禪師語錄卷一終
