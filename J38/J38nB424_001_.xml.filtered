0603a01: 香嚴禪師語錄序
0603a02: 黃檗以三頓毒棒啟濟宗一枝
0603a03: 蔭蓋天下其法源之盛直至於
0603a04: 今雖然其盛之故可得而言歟
0603a05: 自初祖西來傳心不立文字掃
0603a06: 盡葛藤衲子始知向上一著不
0603a07: 從言語而得黃梅曹溪以來燈
0603a08: 之相印至於棒喝交馳立地喪
0603a09: 身失命猶未若臨濟德山諸大
0603a10: 老之險絕也何者蓋宗旨則定
0603a11: 以從上為尊而宗風則恒以自
0603a12: 沒而峻然尊者有時而或降峻
0603a13: 者有時而或夷雖道有隨時而
0603a14: 無回乎風會矣自唐以來濟燈
0603a15: 常盛而極盛於大慧杲實前無
0603a16: 古人沒無來者真能於一毫端
0603a17: 現寶王剎坐澂塵裏轉大法輪
0603a18: 極盛矣乃嗣法者若存若亡遂
0603b01: 尒中絕正法眼藏乃者杲公同
0603b02: 堂之虎丘隆斯無奇矣隆祖以
0603b03: 沒高峰中峰疊興繼起此一盛
0603b04: 也逮至有明隆萬之間宗風駸
0603b05: 之乎少复天童密老人以一條
0603b06: 拄杖直起而揮之直捷痛快自
0603b07: 是而臨濟之正印全提為初祖
0603b08: 以來禪宗中興一大關鍵而福
0603b09: 嚴費老人實為密公第一座
0603b10: 而沒宗旨宗風不入於廉纖
0603b11: 不淆於疑似不墮於疲軟不
0603b12: 襲於瞞盰直下承當一絲不
0603b13: 挂今日之普明香嚴和尚則福
0603b14: 嚴之嫡骨兒孫能繩其祖父者
0603b15: 也雖然嘗試論之廓然無聖之
0603b16: 旨至道嫌揀之言當陽一著非
0603b17: 不全彰至洞宗之五位君臣濟
0603b18: 上之三玄三要賓主歷然瓶鵝
0603c01: 已出似可潛通消息坐草盤桓
0603c02: 但每一拈來盡皆黏縛所以一
0603c03: 棒就行四喝互用直待懸崖無
0603c04: 撒手處方是絕後再甦時也余
0603c05: 與香公交二十年自其行腳至
0603c06: 坐道場及居退院無不歷歷在
0603c07: 目徒以頑老不堪捶策有負香
0603c08: 公一片婆心然此一著子未嘗
0603c09: 不向眉端指端時時出現香公
0603c10: 不以其愚且廢出語錄示余且
0603c11: 索余為序然香公真面目不在
0603c12: 語錄余與香公真面目不在序
0603c13: 語錄則請以此語錄并語錄序
0603c14: 還質之香公香公以為何如。
0603c15: 時
0603c16: 康熙辛酉季夏法弟獨巖
0603c17: 葉燮拜手題
0603c18: 
0604a01: 普明香嚴禪師語錄
0604a02: 嗣法門人明耀等編錄
0604a03: 上堂
0604a04: 康熙十六年戊午冬師於普明守龕制滿本郡護法
0604a05: 紳衿同山主及眾檀信復請師繼席於十二月十一
0604a06: 日入院至山門師云山門豁達開行人自往來還識
0604a07: 彌勒麼顧左右云鑒。
0604a08: 韋馱云驅邪輔正護法安僧有煩神用功德彌增驀
0604a09: 豎拂子云且道這個又作麼生須是桂上座拈出。
0604a10: 伽藍云以大圓覺為我伽藍更要護持個甚麼雖然
0604a11: 山門振肅災橫消除也少不得舉手云一任威靈顯
0604a12: 赫。
0604a13: 祖堂云跨灶之子觸破煙樓超佛越祖好立上頭以
0604a14: 手指云這一隊呵師個個好與一錐何故乃拈香云
0604a15: 一時勘破便禮拜。
0604a16: 大殿云佛身充滿於法界普現一切群生前既充滿
0604a17: 法界未舉足前已相見了也又來這裡作甚麼乃顧
0604a18: 視云見相作福便拜。
0604a19: 方丈據座云千年田八百主露堂堂好自處今朝正
0604a20: 令當行驅卻三蛇九鼠拈拄杖云倚天長劍逼人寒
0604a21: 當日本山勤舊設齋請上堂師至座前拈書云言言
0604a22: 錦繡字字珠璣嚴飭梵儀弘揚正法總從這裡為始
0604a23: 煩維那對眾表白宣畢指座云寶華王座人天護持
0604a24: 闡揚本分晝夜無時今日錦上鋪花去也便陞座拈
0604a25: 香云此一瓣香根盤劫外葉蔭寰中不同生滅鎮長
0604a26: 存天地壞時渠不朽爇向爐中端為祝延
0604a27: 皇帝萬歲萬歲萬萬歲伏願堯風永扇舜日恒新四
0604a28: 海昇平萬方樂德次拈香云此一瓣香栽培既久貴
0604a29: 重無倫熏之遍界氤氳觸之通身和暢奉為護法宰
0604a30: 官信心檀施莊嚴福果頓悟真常次拈香云此一瓣
0604b01: 香大圓覺海藏根自性源頭流出奉為本山耆宿贊
0604b02: 輔諸師共證法雲同圓種智次拈香云此一瓣香曾
0604b03: 於觸不得背不得處到手未能運用韜藏十載遇個
0604b04: 本色作家一椎打破直得八面玲瓏特為拈出供養
0604b05: 本山堂上傳臨濟三十二世石關先老和尚用酬法
0604b06: 乳之恩撩衣就座蓮溪新元和尚白椎云法筵龍象
0604b07: 眾當觀第一義師云第一義諦非色非形作麼生觀
0604b08: 伶俐漢聞舉掉臂而去其或未然請出激揚看問一
0604b09: 番提起一番新續燄挑燈千古明今請法王登寶座
0604b10: 寒梅馥郁滿乾坤教外別傳則不問續佛慧命一句
0604b11: 作麼生道師云日輪當午進云今日普明上堂弘揚
0604b12: 法道振起家風與昔日世尊於靈山會上轉大法輪
0604b13: 是同是別師云也要你會取好進云今日四眾臨筵
0604b14: 還有功德也無師云並無功德進云和尚大闡宗風
0604b15: 為甚麼師卓拄杖云會麼僧拜云知恩方解報恩師
0604b16: 云莫詐明頭乃云具大根發大信得大機顯大用掀
0604b17: 翻目前窠臼斬斷從上葛藤建法幢立宗旨呵佛祖
0604b18: 棒人天直得須彌岌峇海水騰波釋迦彌勒暗地喝
0604b19: 彩臨濟德山望空仰讚於是皇風浩蕩佛日騰輝人
0604b20: 人鼻孔撩天個個腳跟著地且繼席開法一句作麼
0604b21: 生道擘開華嶽連天色放出黃河倒海聲蓮溪和尚
0604b22: 結座云諦觀法王法法王法如是。
0604b23: 歲旦祝
0604b24: 聖上堂云開闢乾坤執持世界打圓相云莫不從者
0604b25: 裡發揚所以日月由之而明山河由之而固人民由
0604b26: 之而生禮義由之出是聖是凡若草若木種種品類
0604b27: 種種名相種種平險種種奇特亦皆承此恩力而能
0604b28: 變現帝王以之而治國土以之而平君子以之而教
0604b29: 小人以之而化三綱正五常尊六合廣四維張上下
0604b30: 和同相需為樂則風雨時禾黍熟禮義興人民育共
0604c01: 享無為之化均陶不治之天而我衲僧家得以安坐
0604c02: 禪床頓忘人世參究本來弘揚道法實賴太平之治
0604c03: 全憑富庶之康豈得不祝延
0604c04: 聖壽慶賀良時且慶賀一句作麼生道皇風浩蕩乾
0604c05: 坤廓野老謳歌春盡長下座。
0604c06: 啟萬佛懺期上堂云獅子吼時芳草綠象王行處落
0604c07: 花紅獅象交參人天普集還有出格者麼問觀音降
0604c08: 誕則不問祖師公案請師宣師云道來道來進云牛
0604c09: 頭未見四祖因甚百鳥啣花師云一爐香透碧雲間
0604c10: 進云見後因甚不啣花師云萬丈深潭徹底清進云
0604c11: 啣與不啣又作麼生師云突出難辨進云公案已從
0604c12: 師指示當陽一句是如何師打云棒下薦取進云棒
0604c13: 頭有眼明如日師云會取這棒好乃云先師在日智
0604c14: 行兩立福慧雙修冬夏則結制安禪春秋則開期禮
0604c15: 誦不惟僧眾參修抑使檀那植福如永明之萬善同
0604c16: 歸與宗鏡並行覺範之根基成熟而佛眼開明是以
0604c17: 住持十載饒益良多今日不肖繼席艱苦異常德業
0604c18: 難方舊日訓儀願得無改所以於此春光明媚之際
0604c19: 啟建萬佛懺期壇雖草率意實精勤欲使人人於千
0604c20: 紅萬紫之間識取自家春色個個於一月三旬之內
0604c21: 了明諸佛心光今則道場初建佛事方陳普賢菩薩
0604c22: 為懺主觀音大士作護持眾居士各脩供養桂上座
0604c23: 特為舉揚大眾還會麼以拂子畫卍字圍卻云象王
0604c24: 牙上展歌音楊柳枝頭洒剎塵萬號千名俱自口福
0604c25: 資四境一時新下座。
0604c26: 上堂云蛟龍騰躍於天鯤鵬運化於海蝸牛角上展
0604c27: 家風蟭螟眼裡放鬧市多般俊俏未免之遶若論佛
0604c28: 法一切現成言詮莫及機教非真窮諸玄辯一毫投
0604c29: 於太虛竭世樞機一滴投於巨壑三世諸佛口掛壁
0604c30: 上山河全露法王機九類異生心同實際草木盡成
0605a01: 師子吼雖然如是更須具摩醯眼睛用白拈手段擊
0605a02: 塗毒鼓揮金剛劍自在縱橫弘通法忍且即今一句
0605a03: 又作麼生牢關把斷無凡聖只要男兒自點頭下座。
0605a04: 結制知浴領眾設齋請上堂問龍袖拂開全體現象
0605a05: 王行處絕狐蹤應時一句是如何師云一拂千條進
0605a06: 云既開爐冶煆聖煉凡倘遇不假鉗鎚底來又作麼
0605a07: 生師云管取百雜碎進云猶是那邊事這邊事又如
0605a08: 何師便喝進云打麵還他州土麥唱歌須是帝鄉人
0605a09: 師云不消得問諸方大開爐韝普明新設鉗鎚祖席
0605a10: 重開即不問五家宗旨請師宣師云問將來進云如
0605a11: 何是臨濟宗師云一棒一條紅如何是雲門宗師云
0605a12: 青山高聳白雲中如何是曹洞宗師云金針玉線暗
0605a13: 彌縫如何是溈仰宗師云父慈子孝顯家風如何是
0605a14: 法眼宗師云步步絕行蹤進云五家宗旨承師指今
0605a15: 日開爐是若何師云只要尋個不受煆煉底乃云前
0605a16: 三三後三三獨露古今面目南斗七北斗六突出摩
0605a17: 醯眼睛拋出金剛圈要使俊猊翻躑放開栗棘蓬驗
0605a18: 他於菟行藏兔角杖敲破虛空百雜碎龜毛拂建立
0605a19: 大地囫圇頭佛祖門風一時掃蕩衲僧巴鼻不必牽
0605a20: 連展開新世界打疊舊乾坤一任佛來魔來旋風打
0605a21: 散倒退三千且道具何手眼橫按莫邪全正令太平
0605a22: 寰宇斬癡頑舉臨濟初住院時謂普化克符二上座
0605a23: 云我欲於此建立黃檗宗旨汝二人可成褫我明日
0605a24: 普化上來問和尚昨日道甚麼濟便打又明日克符
0605a25: 上來問和尚前日打普化作甚麼濟便打師云可謂
0605a26: 千鈞之弩應時而發至晚小參云有時奪人不奪境
0605a27: 有時奪境不奪人有時人境俱奪有時人境俱不奪
0605a28: 師云為人太切剖腹剜心普明今日雖則始初開法
0605a29: 宗旨料揀從上相承不敢妄加增減只有個緊箍咒
0605a30: 兒若念起來管教個個腦門迸裂轉動不得內中有
0605b01: 個銅頭鐵額八面玲瓏底出來云請和尚念看桂上
0605b02: 座則向他道今日眾信設齋堂中大好供養便下座。
0605b03: 當湖尼慧燈求戒請上堂問戒居慧本最上宗乘因
0605b04: 甚高沙彌不受戒師云橫吞八極進云如何是比丘
0605b05: 戒師云渾身泥水如何是菩薩戒師云驢事未去馬
0605b06: 事到來進云三壇大戒蒙師指應時及節是如何師
0605b07: 便打進云動容揚古路不墮悄然機師云未是你境
0605b08: 界進云崑崙跳上須彌師便喝僧禮拜乃云菩提
0605b09: 種發智慧燈明戒光自口中出毘尼從心上來放收
0605b10: 無礙持守分明覷破祖師巴鼻頭頭是用發揚自己已
0605b11: 家珍物物成機牟尼珠光明燦爛如意寶色相圓融
0605b12: 毛吞巨海芥納須彌大用現前不存規則證那舍身
0605b13: 踏毘盧頂玲瓏八面運轉微塵總從今日顯揚去也
0605b14: 良久云會麼臘月花開無影樹妙明心顯沒絃琴揮
0605b15: 拂子下座。
0605b16: 臘八圓戒上堂云突出眼睛大地何曾有物豁開心
0605b17: 地河沙總是微塵學戒學禪空花亂墜說迷說悟寐
0605b18: 語多端今日乃釋迦老子悟明本性之時求戒大德
0605b19: 圓滿木叉之際山僧因齋慶讚兩彩一賽所以跳入
0605b20: 這場子裡掀翻底掀翻扶起底扶起大家須著眼始
0605b21: 得以手打圓相拂卻云會麼眼中有翳須撩撥定慧
0605b22: 無門莫妄修德相人人從本有眉橫鼻直更何求擊
0605b23: 拂子下座。
0605b24: 歲旦云乾坤永固日月齊明律回斗柄揮開遍界陽
0605b25: 春節換桃符發育漫空淑氣觸不得背不得擊壤謳
0605b26: 歌靈明自現心不是佛不是棒喝交馳機鋒不讓若
0605b27: 論衲僧本分只宜土面灰頭看來世俗生涯須要攢
0605b28: 花簇錦各若自守殊見偏枯交互融通真風沕穆是
0605b29: 以僧伽雲集慶祝韶華用祈天下太平人民樂業且
0605b30: 道山僧自祝一句又作麼生卓拄杖云棒頭點出金
0605c01: 剛眼鑒地輝天耀古今下座。
0605c02: 解制上堂問昨朝城市歸來晚今日陞堂唱古風如
0605c03: 何是古風師云棒頭有眼明如日進云人天交接聞
0605c04: 真諦更有尖新事也無師云棒棒打著進云風送好
0605c05: 雲歸碧洞水歸滄海作波濤師云為甚乾爆爆地問
0605c06: 牢關固閉不容走漏今日放開向甚麼處去師打云
0605c07: 只在者裡進云有門無路是如何師打云只在者裡
0605c08: 進云有路無門是如何師打云只在者裡進云相識
0605c09: 滿天下知心能幾人師云將謂將謂問萬里不掛片
0605c10: 雲虛空突出一竅且道是觸是背師云淑氣催黃鳥
0605c11: 睛光轉綠蘋進云有佛處不得住又如何師云梅花
0605c12: 似玉柳如金進云無佛處急走過又作麼生師云雲
0605c13: 在青天水在瓶進云坐斷兩頭畢竟如何是他行履
0605c14: 處師云三十棒少你不得進云緊峭草鞋獰似虎橫
0605c15: 肩拄杖活如龍師云五色索未斷乃云普明疏曠勝
0605c16: 山林凶歲開罏煉自心薪桂米珠瓔珞粥棒雲喝月
0605c17: 沒絃琴結原無拘泥牛走解亦非行石虎吟會得個
0605c18: 中端的意不妨隨處唱玄音且如何是端的意展兩
0605c19: 手喝一喝下座。
0605c20: 萬佛期上堂云清明佳節桃李芬芳普利壇場存亡
0605c21: 獲益應時應節物我同情禮佛禮僧人天胥晤要得
0605c22: 智行兩足須宜事理雙修向此普明參究本來於冬
0605c23: 制專明其理莊嚴福果於春期共修其事理如根本
0605c24: 事若枝條根本深而枝葉盛信心固而道場開自利
0605c25: 利他普同解脫求佛佛現了悟真常今則集同緇素
0605c26: 頂禮佛名用祈滅罪除愆遐齡集福然則古德云佛
0605c27: 之一字我不喜聞念佛一句漱口三日又作麼生舉
0605c28: 拂子云會麼縱奪是非俱在我超然獨立錦乾坤。
0605c29: 結制上堂云棒喝交馳拋擲大千剎土風雲相會激
0605c30: 揚向上鉗鎚眼中無翳不用金針撩撥皮下有血還
0606a01: 須寶劍橫揮於是移高就下別立門風拈出膠盆子
0606a02: 放開栗棘蓬一任孟八郎不顧危亡全身拶入待他
0606a03: 王小二纔露生涯和贓捉敗顯出自家寶藏頭頭應
0606a04: 現高提輪王正令在在弘揚然雖如是猶是門庭邊
0606a05: 事未是衲僧本分且如何是衲僧本分眉毛卻在眼
0606a06: 睛上鼻孔依然搭上唇舉先和尚於康熙九年水淹
0606a07: 結制云山僧一味放憨撞入普明寺裡堪笑沒米沒
0606a08: 柴也要安禪打七桂上座今年結制遇此亢陽之餘
0606a09: 非惟柴米應用俱無然則為生死事大衣食因緣不
0606a10: 妨淡泊顧眾云且莫憂待落堂時拈出古人所用之
0606a11: 物供養去也以手畫一畫云謀道不謀食參禪須著
0606a12: 急打破祖師關身心當下息卓拄杖下座。
0606a13: 臘八上堂問如何是十方同聚會師云你從那裡來
0606a14: 如何是個個學無為師云與你三十棒如何是此是
0606a15: 選佛場師云你且立半邊如何是心空及第歸師云
0606a16: 未到你在僧拜師便喝乃云天空水寂鳥飛絕月冷
0606a17: 風高人正寒謾道奇哉臘八夜誰家灶裡火無煙正
0606a18: 覺山前悟卻迷普明寺裡迷還悟迷悟掀翻見本真
0606a19: 是非脫略離窠臼揚眉吐舌有端由揭地掀天憑本
0606a20: 據鬼面神頭是阿誰長來短去更由渠三三五五眼
0606a21: 中花古古今今隙中馬若肯從頭放下休大家跳在
0606a22: 粥鍋裡良久云會麼果子多般任我尋香甜滿碗從
0606a23: 君飽顧左右云莫相孤負好喝一喝下座。
0606a24: 歲旦上堂云爆竹數聲催臘去梅花幾點送春來有
0606a25: 不落去來底請出相見問鴛湖畔鼓角喧天花村裡
0606a26: 竹聲振地祖師家未審作何景象師云梅花枝上日
0606a27: 將斜進云師登寶座豎拂拈椎祝　聖一句又作麼
0606a28: 生師云天長地久日月齊明進云皇圖永固地久天
0606a29: 長萬民樂業又且如何師云家家燒柏子處處插梅
0606a30: 花進云皇安民樂從師指本分一句是如何師云三
0606b01: 十棒乃拈拄杖云見麼新春造化盡從者裡發生且
0606b02: 道者裡又作麼生卓拄杖云會麼張公喫酒李公醉
0606b03: 倚杖吟云萬緣放下任枯榮應節隨時物外情梅玉
0606b04: 吐香呈祖意柳金含色示無生村歌社舞嬌紅紫鼓
0606b05: 響囉鳴鬧市城拄杖動人春一點拈來何處不分明
0606b06: 復卓拄杖下座。
0606b07: 解制紹昇師領眾設齋請上堂法隆問今日解制即
0606b08: 不問秪如方丈對聯云有燈可傳無法可說未審傳
0606b09: 個甚麼燈師云今宵正好看進云除卻看燈親切請
0606b10: 問一句師云切忌眼瞎紹昇問祖意西來則不問庭
0606b11: 前柏子意如何師云殘雪滿枝頭進云卻被境轉了
0606b12: 也師云你作境會麼進喝一喝師云落境了也乃云
0606b13: 天上月正圓人間燈正好燈月兩交輝四衢鬧浩
0606b14: 我家一盞祖師燈光明遍界能長久不惟元夜展芬
0606b15: 芳見隨時即便有臥官街喫官酒會得三三原是
0606b16: 九解開布袋任縱橫花街柳陌揚家醜舉古人云有
0606b17: 一人終日喫飯不道飽有一人長不喫飯不道饑有
0606b18: 一人論劫在途中不離家舍有一人離家舍不在途
0606b19: 中今日普明則不然有齋時大家要飽無飯喫束取
0606b20: 肚皮要住底在堂中東語西話要去底不妨路上北
0606b21: 走南奔且道與古人是同是別喝一喝云鶴有九皋
0606b22: 難翥翼馬無千里謾追風下座。
0606b23: 法姪法隆領眾請師於湧卍禪院圓萬佛懺期上堂
0606b24: 問樊道橋邊香雲繚繞如何是第一要師云大家在
0606b25: 者裡進云湧卍庵中萬佛咸臻如何是第二要師云
0606b26: 因緣湊集進云今日施主恭請和尚上堂如何是第
0606b27: 三要師云個個眉橫鼻直僧禮拜師便打問十方聚
0606b28: 會禮萬功成如何是功成一句師云今日為眾上堂
0606b29: 進云恁麼則問處分明答處親師云如何是你親切
0606b30: 處僧議擬師便喝僧亦喝師云喝後作麼生進云當
0606c01: 陽一箭收功後天下何愁不太平師云非君境界乃
0606c02: 云天高群象正梅柳爭芬海闊百川朝緇素並集於
0606c03: 一毫端現寶王剎不離樊道橋邊坐微塵裡轉大法
0606c04: 輪只在湧卍庵裡是以於此春光明媚之際四眾雲
0606c05: 集興顯道場福源慧海各自滋培禮一佛而萬德駢
0606c06: 臻舉一名而千祥輻湊和風浩蕩淑氣躚翩無非妙
0606c07: 用莊嚴莫不玄機活潑獅子吼時芳草綠象玉行處
0606c08: 落花紅皆我隆公法姪真實中流出乃至無量香雲
0606c09: 無量花雲幔雲瓔珞雲種種佛剎供養海雲行布圓
0606c10: 融重重無盡今日圓滿之次山僧到來因齋慶讚證
0606c11: 明而已以拂打○相中安土字云會麼復擊云從斯
0606c12: 識得東風面萬紫千紅總是春下座。
0606c13: 說戒上堂問昨夜雪飛千里白今朝迸出一輪紅定
0606c14: 慧雙彰即不問如何是沙彌得力處師云是事如是
0606c15: 持進云如何是比丘轉身處師云堂中應缽去進云
0606c16: 如何是菩薩行履處師云拖泥帶水進云秪如向上
0606c17: 一句又作麼生師云打你腦門破乃云本源清淨生
0606c18: 死不相干面目現成是非都坐斷堅脩梵行嚴淨毘
0606c19: 尼是泥裡洗土塊參尋祖意徹透禪關是門外打之
0606c20: 遶浮雲遮日日體原明物象從心心源本淨非戒非
0606c21: 禪何持何犯優波離無繩自縛金頭陀有眼如盲好
0606c22: 與一坑埋卻方能自性圓融有個傍不肯底出來道
0606c23: 即今和尚說戒說禪又作麼生山僧好與劈頭一棒
0606c24: 云會麼明珠剖出光凌亂換卻時人眼裡睛下座。
0606c25: 臘八圓戒上堂云心佛眾生三無差別瑜伽禪教一
0606c26: 戒全收毛端現寶王剎華臺轉大法輪放開匝地普
0606c27: 天運轉冰清玉潔塵塵三昧法法圓融不落思惟不
0606c28: 存規式覿體光明了無罣礙且道圓菩薩戒普利一
0606c29: 句作麼生道奇哉德相人皆具帶水拖泥要發明舉
0606c30: 世尊成道頌云抬頭誰信眼生睛堪笑瞿曇誑百靈
0607a01: 若謂眾生咸具足如何又要睹明星下座。
0607a02: 解制上堂云亙古亙今空勞勞地向甚磨處結向甚
0607a03: 麼處解然則古人云無著力處正好著力無下手處
0607a04: 正好下手不妨於結不得處打結解不得處解散今
0607a05: 則制期圓滿理宜解散於是打開布袋拋向階前黃
0607a06: 金瓦礫魚目明珠是鐵是銅若真若俗一任諸人自
0607a07: 取何故分金爐既鎔成色貴賤從他自品論下座。
0607a08: 華嚴懺期上堂云透向上乘踏毘盧頂收佛剎於毫
0607a09: 端布真空於法界頭頭應現物物全機象王回顧百
0607a10: 花林裡肆盤桓獅子嚬呻萬卉叢中舒妙用到這裡
0607a11: 佛魔並掃空有俱擬掀翻海岳三千踢倒須彌百億
0607a12: 摠是當人自家受用不妨者裡直下承當其或未然
0607a13: 山僧向第二頭舉唱去也同音異口共宣揚字字毘
0607a14: 盧法界場瞻禮不妨勤懺悔眼橫鼻直不囊藏下座。
0607a15: 圓華嚴懺期上堂云時歲艱難際荒山勉啟期齋稀
0607a16: 惟供粥道愜共舒眉事理塵俱懺身心潔自知今朝
0607a17: 圓滿日相慶喜孜孜顧眾云疋上不足疋下有餘清
0607a18: 苦修持是真功德且道者個功德落在甚麼處卓拄
0607a19: 杖云會麼雨洗淡紅花萼嫩風搖淺碧柳絲輕下座。
0607a20: 結制上堂問大展洪爐即不問雪覆千山事若何師
0607a21: 云不消一輪日進云恁麼則龍得水時添意氣不風
0607a22: 流處也風流師云非君境界問今日結制雪冷風高
0607a23: 掛卻缽囊真機獨露如何是真機獨露師云滴水成
0607a24: 冰進云為甚麼星分溪澗白露洒竹松清師云刺人
0607a25: 眼睛進云一言包括乾坤外佛祖齊教立下風師云
0607a26: 學語之流乃云一團綿密八面玲瓏放收自在縱奪
0607a27: 自由毫端佛剎左右逢原惡辣鉗錘自他共利直得
0607a28: 興龍橋楊眉吐舌翥鳳洲舞手蹈足激揚本分宗猷
0607a29: 振起祖翁舊業其奈時艱歲歉米鮮柴稀職事不堪
0607a30: 酬應無計安排佛法正好商量貴乎枯寂是以把定
0607b01: 牢關不容走作以金剛劍斬斷命根用肘後符驅絕
0607b02: 生死管甚廚無煙庫無粒直是行有棒用有喝一任
0607b03: 銅頭鐵額禪和子來個個與他腦門迸裂莫怪從前
0607b04: 多意氣已曾踏破上頭關卓拄杖下座。
0607b05: 師誕日請上堂問雪覆千山高低普遍奇特相逢未
0607b06: 審如何開導師云頂門迸出一輪紅進云恁麼則八
0607b07: 仙過海各顯神通去也師云足下未生雲僧喝師打
0607b08: 問今日和尚大誕之辰未審還有佛法也無師豎拂
0607b09: 子云會麼進云恁麼則龍得水時添意氣虎逢山色
0607b10: 長威獰師云是誰境界進云龍生金鳳子衝破碧琉
0607b11: 璃師云一棒打落問花開一萬歲桃熟九千年如何
0607b12: 是長生不老句師良久云會麼進云世界壞而不朽
0607b13: 山河變而不遷莫是者個麼師云切忌卜度乃云不
0607b14: 生不滅覿體現前無古無今光明烜赫皜皜乎臘月
0607b15: 蓮花落落兮嚴冬頑石無眼耳鼻舌通身八面玲瓏
0607b16: 有色香味觸遍體一團綿密洪鐘有叩則鳴古本逢
0607b17: 春便發奇特甚奇特平常實平常今日因齋慶讚不
0607b18: 妨對眾拈出喝一喝云檀林精潔超群象衍數圓僧
0607b19: 海屋籌下座。
0607b20: 圓比丘戒尼靜觀寶明等請上堂問如何是清淨法
0607b21: 身師云雪花遍布進云既是清淨法身因何更說淨
0607b22: 戒師云為汝不唧溜進云作麼生是和尚唧溜處師
0607b23: 云三十棒少你不得僧便喝師云你再喝看僧便作
0607b24: 禮問鐘鼓交參請師速道師云今日不答話進云如
0607b25: 何是奪人不奪境師云打你三十棒如何是奪境不
0607b26: 奪人師云放你三十棒如何是人境俱奪師云速退
0607b27: 連退如何是人境俱不奪師云道來道來進云臨濟
0607b28: 宗乘蒙師指虎逢山勢事如何師便打僧便喝問喚
0607b29: 作戒則觸不喚作戒則背且道今日說個甚麼師云
0607b30: 無鬚鎖子進云動容揚古路不墮悄然機師云非汝
0607c01: 境界僧便喝師云好喝再喝喝看進云不必錦上添
0607c02: 花便出乃云梵行原無墜分明在目前如何是目前
0607c03: 梵行豎拂子云見麼於此見得無邊剎海自他不隔
0607c04: 絲毫十世古今始終不離當念釋迦不先彌勒不後
0607c05: 不增不減不是不非大千總攝三際俱收如日麗中
0607c06: 天纖塵不昧月臨霄漢遍界清涼其或未然今日優
0607c07: 波離尊者從山僧口門而出為諸戒德說三聚淨戒
0607c08: 云清淨莫放逸是事如是持既是梵行無墜如何又
0607c09: 說淨戒顧眾云會麼雖然本有靈光在也要工夫
0607c10: 用他下座。
0607c11: 祈嗣請上堂問窮子一衣証四果貧婆一飯感三天
0607c12: 今日王俊生居士設齋請法有何功德師云突出難
0607c13: 辨進云恁麼則有意氣時添意氣師打一棒云不鳳
0607c14: 流處也風流問打鳳羅龍即不問法身無相是如何
0607c15: 師打云者個是智慧之男進云法眼無瑕又作麼生
0607c16: 師打云者個是端正之女問普明家風即不問請法
0607c17: 求嗣事若何師豎拂云者裡種取進云冰霜堆裡通
0607c18: 陽氣占斷春風花滿枝師云喜添眉睫乃云火不待
0607c19: 日而熱水不待月而涼西來妙旨豈待披發而後顯
0607c20: 蓋自威音已前直至今生以及盡未來際不曾少間
0607c21: 隱沒上至諸佛下及三途情與非情共成一體無佛
0607c22: 無眾生無人亦無我洞然太虛了無一物如人一身
0607c23: 百骸九竅骨節毛孔分別名相即無其人名相假立
0607c24: 離相全真推此而言重重法界假合大千一滴全收
0607c25: 了然何物所以云大千沙界水中漚一切聖賢如電
0607c26: 拂何處更有佛祖傳持西來指示種種葛藤昔溈山
0607c27: 問仰山妙淨明心子作麼生會仰云山河大地日月
0607c28: 星辰而楞嚴云十方虛空生汝心內猶如片雲點太
0607c29: 清裡亙古亙今了然顯現於此明得抱妻罵釋迦醉
0607c30: 酒打彌勒不為分外其或未然今日王俊生居士設
0608a01: 齋供眾請法祈嗣又作麼生福德滋培丹桂子從教
0608a02: 高大舊門墻下座。
0608a03: 臘八日解制圓戒辭眾上堂云無佛無法無我無人
0608a04: 人我既無佛法那有佛法既無戒從何立於此會得
0608a05: 親見盧舍那親證解脫道釋迦彌勒猶為走使宣律
0608a06: 優波且須退後其或未然古人云欲行千里一步為
0608a07: 初欲究真乘先須戒定今戒法既圓各生慶幸信心
0608a08: 堅固日久行持到不持而持不戒而戒處觸撒缽盂
0608a09: 倒拈錫杖不妨向人道無我無人無佛無法始見釋
0608a10: 迦老子於正覺山前大驚小怪底時節卻來者裡朝
0608a11: 打三千暮打八百舉白雲端祖遊廬山圓通訥讓以
0608a12: 院事不久太守來通敘以東堂之苦太守以目顧端
0608a13: 端低頭至明日上堂舉法眼偈云難難難是遣情難
0608a14: 一顆圓明透水寒方便遣情猶不是更除方便太無
0608a15: 端喝一喝下座腰包而去眾挽之不可山僧今日因
0608a16: 有一頌遣情退院事方閒破院驅馳未足觀從此清
0608a17: 風遍寰宇圓明千古逼人寒且道普明今日解散又
0608a18: 作麼生啼得血流無用處不如緘口過殘年喝一喝
0608a19: 下座。
0608a20: 師從普明退靜湧卍菴受新行鎮眾信請住本鎮太
0608a21: 平禪院於癸亥歲九月八日進院。
0608a22: 據室云者一片田地山河大地從此入微塵佛剎從
0608a23: 此出三萬二千師子座就中羅列五十二位法身士
0608a24: 時納敗闕正令全提佛魔並掃窺天鑑地縱奪自由
0608a25: 山僧今日把住放行於法自在去也拈拄杖云橫按
0608a26: 莫邪全正令太平寰宇斬癡頑。
0608a27: 當日舊住戒子勤修領眾設齋請上堂師指座云是
0608a28: 座非座展兩手云此法非法非法非座正好拈出與
0608a29: 諸人頂門著眼遂陞云見麼拈香云此一瓣香根深
0608a30: 劫外葉蔭寰中龍天擁護法界蒙熏爇向爐中端為
0608b01: 祝嚴。
0608b02: 皇帝萬歲萬萬歲伏願萬方樂德四海謳歌此一瓣
0608b03: 香名聞海宇價重連城風沾黎庶氣洽林泉奉為護
0608b04: 法宰官縉紳檀度福慧莊嚴金湯佛日此一瓣香檀
0608b05: 林獨秀德水滋培熏成解脫之心顯出光明之相奉
0608b06: 為本鎮眾善信等興顯維新福緣善慶此一瓣香雜
0608b07: 毒為末鴆血和九焚之百骸潰散沾之五內俱消昔
0608b08: 年觸著恨難消今日重拈第二會奉為普明堂上傳
0608b09: 臨濟正宗第三十二世石關先老和尚用酬法乳之
0608b10: 恩維那白椎云法筵龍象眾當觀第一義師云若論
0608b11: 第一義諦亙古圓明不容圖度今日雖然拈出爭奈
0608b12: 落二了也有識得一者請出相見問法筵龍象即不
0608b13: 問第一義諦是如何師云麗日正當天進云今日眾
0608b14: 檀越敦請和尚開堂當說何法師豎拂子云見麼進
0608b15: 云入大寶剎登大法壇吹大法螺擊大法鼓演大法
0608b16: 義此種種法畢竟如何施設師云無手人行拳進云
0608b17: 恁麼則佛殿重光開法席高提祖印顯宗風師云闍
0608b18: 黎不得無分進云新溪水接漕溪水一派流通賀太
0608b19: 平師云須得如此問黃花吐蕊太平法席新開大冶
0608b20: 紅爐直下煆凡煉聖百千三昧即不問利生接物是
0608b21: 如何師云兩口無一舌進云如何是賓中賓師云打
0608b22: 你頭顱破如何是賓中主師云我問你答如何是主
0608b23: 中賓師云你問我答如何是主中主師云直得山僧
0608b24: 無口說進云賓主歷然蒙師指撩天鼻孔是如何師
0608b25: 打云會麼進云棒頭落處全機露匝地清風徹骨涼
0608b26: 師云不是你境界問有相無相即不問離形離相是
0608b27: 如何師云者問卻好進云畢竟向甚麼處安身立命
0608b28: 師云退後看僧禮拜師云著乃云天垂寶蓋地湧金
0608b29: 蓮於者個事上全無交涉破衲蒙頭蘆芽穿膝在衲
0608b30: 僧分上亦是周遮若論此事知不能知識不能識毫
0608c01: 端現寶王剎微塵轉大法輪棒喝俱非語默皆喪迥迴
0608c02: 然獨露覿體現前人人鼻孔撩天個個腳跟著地橫
0608c03: 吞八極豎透金輪然雖如是不因傍觀指注難見自
0608c04: 家寶藏驀豎拂子云會麼靈光影裏解翻身用了吹
0608c05: 毛色倍新從此掀騰空界月秋光直顯太平春舉臨
0608c06: 濟初住謂普化克苻二上座云我欲於此建立黃檗
0608c07: 宗旨汝二人可成褫我二人珍重下去至明日普化
0608c08: 上來問和尚昨日向某甲道甚麼濟便打又明日克
0608c09: 符上來問和尚昨日打普化作甚麼濟又打師云臨
0608c10: 濟老人倩人成褫上來便打懸羊頭賣狗肉普化克
0608c11: 符盡力扶持赤身受棒損自己長他人檢點將來千
0608c12: 載之下不無話靶山僧今日到此不勞成褫一任施
0608c13: 為蓋自太白峰高語溪水秀源遠流長派及普明山
0608c14: 僧住持六載於此相去不遠以拂子倒點三下云舌
0608c15: 頭飛鐵馬眉睫現金毛維那結座云諦觀法王法法
0608c16: 王法如是。
0608c17: 師誕日監院紹昇領眾設齋請上堂問大眾臨筵聖
0608c18: 凡普集弘法利生即不問且道如何是壽師云天長
0608c19: 地久如何是量師云地久天長進云壽量齊拈出花
0608c20: 甲等河沙師云石虎當途據乃云淨裸裸無形無相
0608c21: 赤酒酒非古非今去來坐斷覿體圓明擬思量千山
0608c22: 迥隔忘伴侶萬境一如名之為凡則微塵總攝云之
0608c23: 為聖則諸行未彰人我兩忘是非不立遇貴之時可
0608c24: 與龍王鬥富遇賤之際都來不值分文山蒼蒼水茫
0608c25: 茫一錫孤雲在處安無量劫來離筭數那道今年五
0608c26: 十三豎拂子云見麼鼻直眉橫曾不異冰霜堆裏好
0608c27: 商量下座。
0608c28: 臘八日上堂問明星列月初前打失眉毛卻怨天盡
0608c29: 道今朝臘八日誰家灶裏火無煙既是人人具足因
0608c30: 甚又大驚小怪師云與你作個榜樣進云如世尊云
0609a01: 一切眾生皆具佛性為甚不會師云只你不唧溜進
0609a02: 云受盡六年饑寒苦今日方知本現成師云拈出來
0609a03: 看進云恁麼則刺瞎摩醯首羅眼腦後圓光千萬重
0609a04: 師云那裏見得進云師子窟中師子吼栴檀林內象
0609a05: 王遊師云只在外邊問朔風號怒樹頭空昔日今朝
0609a06: 事不同唯有瞿曇臘八日普天匝地顯家風如何得
0609a07: 悟此意去師云瞎眼闍黎讀梵書進云恁麼則好手
0609a08: 手中呈好手紅心心裏中紅心師便打僧便喝師云
0609a09: 猶是客作漢問天上天下唯我獨尊是甚麼意旨師
0609a10: 舉拂子進云未出母胎度人已畢又作麼生師放下
0609a11: 拂子進云雪山六載所為何事師云只為闍黎進云
0609a12: 夜睹明星意旨如何師云刺瞎汝眼進云四十九年
0609a13: 三百餘會為甚末後更拈花師云賣弄不少乃云無
0609a14: 依無倚絕慮絕思冷清清銀山鐵壁空勞勞死水枯
0609a15: 株窮斯煎餓斯炒技能已巳盡上無攀下無仰自己猶
0609a16: 多抬頭忽見一天星開口便言皆佛性從此傳虛盡
0609a17: 世間至今還守空途轍山僧雖作後兒孫畢竟不從
0609a18: 者裏住既不從此住只今在者裏作甚麼珊瑚枕上
0609a19: 兩行淚半是思君半恨君下座。
0609a20: 啟萬佛期上堂問花兩繽紛即不問宣揚佛號是如
0609a21: 何師云句句從口門出乃云佛為眾生之藥無病何
0609a22: 須服藥懺乃滅罪之方無罪豈必求方自性本源清
0609a23: 淨蓋天蓋地了無遮障只因一念無明便乃我人對
0609a24: 立生佛交分不知生佛同原罪福非異一太虛空了
0609a25: 無罣礙所謂覓罪性不可得佛來也須三十棒於此
0609a26: 會得求佛佛現懺罪罪除人我兩忘生佛不二昔有
0609a27: 秀才問長沙云但聞千佛名經不知千佛居何國土
0609a28: 還化物也無沙云黃鶴樓崔顥題詩後秀才還題也
0609a29: 未答云未曾沙云得閒題取一篇好長沙驚人語句
0609a30: 不妨奇特爭奈令人於黃鶴樓中著倒要明佛土亦
0609b01: 大遠在山僧今日啟禮萬佛懺斯或有秀才問萬佛
0609b02: 居何國土山僧連聲喚云秀才秀才若應諾則向他
0609b03: 道只在者裏喝一喝云會麼千佛萬佛總一佛只此
0609b04: 聲中無別物黃鶴樓詩崔顥題漢時關塞秦時月。
0609b05: 上堂問春光明媚柳綠花紅燕語鶯啼惠風和暢是
0609b06: 甚麼人境界師云高著眼進云門前楊柳色蒼蒼觸
0609b07: 目春光不覆藏師云會取好乃云桃腮柳眼顯揚佛
0609b08: 祖家風燕語鶯啼播弄衲僧巴鼻印水印空雲霞飄
0609b09: 緲打風打兩聲韻鏗鏘轉山河歸自己物物全彰將
0609b10: 自己已入山河頭頭應現東山水上行西河火裏坐山
0609b11: 高不礙白雲飛竹密不妨流水過諸佛出身正是東
0609b12: 君行令祖師玅用全憑者裏風光瞬目揚眉無非者
0609b13: 個鳥啼花笑豈是他哉揮拂子云會麼遍界盡非閑
0609b14: 草木何山松柏不青青下座。
0609b15: 圓萬佛期上堂云實際理地不受一塵佛事門中不
0609b16: 捨一法有開必有合有聚必有散有起必有止有始
0609b17: 必有終山僧於此太平禪院仰仗十方贊助一眾堅
0609b18: 勤幻起空中樓閣迓迎諸佛光臨炊無米飯煮不濕
0609b19: 羹雲門餅趙州茶一時拈出上以普供聖賢下則均
0609b20: 資幽爽於中普利檀那各得除災益福今則佛事告
0609b21: 圓收起幻場復歸舊相且問大眾適來種種功德且
0609b22: 道著在甚麼處雨洗淡紅花萼嫩風搖淺碧柳絲輕。
0609b23: 上堂云兩個黃鸝鳴翠柳逗漏那邊消息一行白鷺
0609b24: 上青天發揚者裏家風若是伶俐漢一時覷破跳出
0609b25: 圈圚賣弄家私向桃花浪裏張帆錦繡林中躍馬吟
0609b26: 風詠月問柳尋花中途忽遇焦尾大蟲者裏還有轉
0609b27: 身處麼今日曾居士設齋堂中大好供養便下座。
0609b28: 靈鷲庵佛開光法隆師領眾請師上堂問隨方應化
0609b29: 建立法幢放光現瑞大地輝煌建剎竿顯鷲嶺之宗
0609b30: 風獻桐花見象龍之投款祖師心印即不問開光一
0609c01: 句請師宣師云直透九天進云即今四眾臨筵悉蒙
0609c02: 光照還有利益也無師云大眾證明進云古佛放光
0609c03: 度人無量今佛現瑞幾人得睹師云腦後薦取僧喝
0609c04: 師云未在進云等閒點出如千日照徹塵寰大地明
0609c05: 師云好禮三拜僧拜云知恩方解報恩師云切忌隨
0609c06: 他腳跟轉問祖師公案即不問當機覿面是如何師
0609c07: 便打僧便喝師云未見在僧擬議師便打問今日佛
0609c08: 登寶座師登法座去此二途畢竟作麼生師云簉破
0609c09: 闍黎鐵面門僧便喝師云再喝喝看僧禮拜乃以拂
0609c10: 子左點云杲日騰輝右點云皓魄當空放下拂子云
0609c11: 總不出者個且者個又作麼生驀豎拂子云見麼其
0609c12: 或未然山僧今日當陽說破昔日釋迦世尊初生之
0609c13: 際一手指天一手指地云天上天下唯我獨尊引發
0609c14: 後來刻雕種種形相隨緣應現遍界分身總不離獨
0609c15: 尊妙體然則此體非五行之所鑄非二氣之所成只
0609c16: 在當人最初一念全身獨露覿體光明譬彼明月當
0609c17: 天萬水千江無處不現由此觀之則知諸人自己各
0609c18: 皆是佛所以僧問古德如何是佛答云即汝便是又
0609c19: 裴相國托佛跪黃檗前請安名檗喚云裴休休應諾
0609c20: 檗云與汝安名竟於此會得則知我隆公鳩同眾信
0609c21: 創建此靈鷲禪院裝塑釋迦佛像今日功竣開光山
0609c22: 僧特來點眼山僧非點如來之眼直是點出諸人自
0609c23: 己光明欲使窺天鑑地耀古騰今聽取一偈巍巍獨
0609c24: 坐黃金相只在當人一念成萬古千秋光閃爍儼然
0609c25: 靈鷲會崢嶸喝一喝下座。
0609c26: 復請住普明禪院上堂云祖翁田地不離當處自家
0609c27: 寶藏不隔絲毫生佛悟迷不移本性聖凡隆替不出
0609c28: 自心執相則一身各別觀空則萬象全真鼻直眉橫
0609c29: 阿誰有異天迴地轉若個非同量大則縱橫無礙情
0609c30: 消則物我一如棒喝交馳總明個事後先相繼只貴
0610a01: 了因劫見銷鎔頓現普光再會剎時斂歛念乃知三聖
0610a02: 重光臨濟德山指歸有據天童語水一滴從來發明
0610a03: 向上宗猷大展無為妙化且正恁麼時舉揚一句又
0610a04: 作麼生千峰勢向嶽邊止萬派聲歸海上消下座。
0610a05: 靈鷲庵圓華嚴期請上堂云塵塵剎剎總全真一念
0610a06: 迴機識自心看破善財彈指處重重法界是陽春豎
0610a07: 拂子云者個是甚麼法界喝一喝云若向者裏會得
0610a08: 則知華嚴境界不出自心所以十世古今始終不離
0610a09: 當念無邊剎海自他不隔毫端然雖如是若向祖師
0610a10: 門下落在第二直須掀翻華藏踏破毘盧縱橫無礙
0610a11: 收放自由麻三觔乾矢橛拈來便用金剛圈栗棘蓬
0610a12: 就手全拋三面狸奴踏著月兩頭白牯手拏煙喝一
0610a13: 喝云會麼其或未然問取我法隆上座圓融行布在
0610a14: 當人機用翻騰海嶽昏拈出華嚴大經典收來元在
0610a15: 一微塵喝兩喝下座。
0610a16: 啟藥師期上堂問桃花浪暖嫩柳舒金正值諸師禮
0610a17: 懺未審作何功德師云鳥啼花笑最分明問萬紫千
0610a18: 紅不出者個萬紫千紅即不問高峰四語請師宣師
0610a19: 云識取者個好如何是海底泥牛啣月走師云舌頭
0610a20: 拄地如何是巖前石虎抱兒眠師云眉毛插天如何
0610a21: 是鐵蛇鑽入金剛眼師云耳朵兩片皮如何是崑崙
0610a22: 騎象鷺鷥牽師云牙齒一具骨進云四句蒙師親指
0610a23: 示得何意旨利群機師云會取內一句進云恁麼則
0610a24: 大眾霑恩去也師云切忌外追尋乃云普明有一丸
0610a25: 藥直是靈驗所謂求長壽得長壽求富饒得富饒求
0610a26: 官位得官位求男女得男女邪者得以正病者得以
0610a27: 愈亡者得超昇罪者得懺悔有求必應無感亦通將
0610a28: 欲拈出舉似大眾藥師如來於香煙影裏忽然湧現
0610a29: 為作證明云我於此藥發十二微妙上願是名藥師
0610a30: 一切眾生服此藥者我必加被悉獲吉祥言已放大
0610b01: 光明照十方剎六道四生悉蒙饒益大眾且道此藥
0610b02: 即今在甚麼處驀豎拂子云會麼千溪萬派咸歸海
0610b03: 河沙妙德總由心下座。
0610b04: 上堂問本來無說不涉言詮因甚麼和尚今日又陞
0610b05: 座師云秪為闍黎進云恁麼則三玄三要請師宣唱
0610b06: 師云不消一劄進云如何是第一玄師云風花滿眼
0610b07: 前如何是第二玄師云明月照巖間如何是第三玄
0610b08: 師云雨過法堂邊如何是第一要師云不妨開口笑
0610b09: 如何是第二要師云曲高翻別調如何是第三要師
0610b10: 云身輕當跳進云三玄三要蒙師指最初一句請
0610b11: 師宣師云頭上不要安頭進云不妨錦上添花師云
0610b12: 塗汙不少問攢花簇錦四六尖新是諸方舊套頭不
0610b13: 必拈出雲門三句懇啟尊慈師云舊套頭如何是函
0610b14: 蓋乾坤句師云逼塞虛空如何是截斷眾流句師云
0610b15: 須彌突兀如何是隨波逐浪句師云要是弄潮人問
0610b16: 無邊色相何非本地風光如何是本地風光師豎拂
0610b17: 子云見麼進云大通智勝佛十劫坐道場為甚麼不
0610b18: 得成佛道師云蝦蟆趁鷂子進云既是大通智勝因
0610b19: 甚不得成佛師云第二頭乃云東皇已去夏景方臨
0610b20: 節換時移茶新筍嫩梅子壓枝體露青青顏色芭蕉
0610b21: 抽綠發揚陣陣薰風槐葉屯雲荷錢貼水牡丹誇富
0610b22: 貴芍藥弄鮮妍罌粟花紅紅白白蚕荳莢密密疏疏
0610b23: 正恁麼時與藥師如來淨琉璃境界是同是別即此
0610b24: 淨琉璃世界與諸人自己境界是同是別即自己境
0610b25: 界與春紅夏綠種種芬芳境界是同是別即今慧燈
0610b26: 上座設齋供眾請山僧上堂舉揚個事發明向上一
0610b27: 路底境界復是同是別於此會得則知無邊境界不
0610b28: 隔絲毫還會麼拽拄杖云理策邀朋誰處好村南村
0610b29: 北看桑麻下座。
0610b30: 四月八日圓藥師懺期上堂問世尊初生一手指天
0610c01: 一手指地周行七步目顧四方云天上天下惟我獨
0610c02: 尊如何是指天指地底事師云笑倒傍觀如何是周
0610c03: 行七步底事師云弄巧成拙如何是目顧四方底事
0610c04: 師云切忌眼花如何是獨尊底事師云妄自尊大問
0610c05: 十方虛空被某甲一口吞盡未審普明向甚麼處出
0610c06: 氣師云非公境界進云一句迥超今古格令人瞻仰
0610c07: 絕躋攀師云還會得也未僧一喝師云原來不會乃
0610c08: 云釋迦世尊正恁麼時全體顯露手指天地自稱獨
0610c09: 尊打破藥師如來燄網莊嚴境界縱橫無礙威猛絕
0610c10: 倫其藥師如來於淨琉璃光中端嚴不動任其騰躍
0610c11: 是二如來於此大地中一動一靜各逞威神山僧振
0610c12: 威一喝於是動靜二相了然不生但見普明寺裏道
0610c13: 場圓滿十方同聚緇素咸臻求福者福求壽者壽稱
0610c14: 其所求悉皆饒益然則欲覓絲毫形相了不可得既
0610c15: 云不可得種種莊嚴佛事向甚麼處著倒擊拂子云
0610c16: 夢幻場中互舉揚空花佛事競芬芳綠陰遍界更時
0610c17: 令梅子熟時滋味香喝一喝下座。
0610c18: 結制上堂問鼓聲纔罷海眾雲臻爐韝初開煆凡煉
0610c19: 聖有個無面目漢未審和尚作麼生煆煉師打云今
0610c20: 日煆著你問盡大地是個禪堂晝三夜三因甚麼又
0610c21: 要安禪結制師云天高群象正進云大圓鏡裏絕塵
0610c22: 埃秪如紅塵滾滾白浪滔滔如何絕得師云海闊百
0610c23: 川朝進云聲前薦得落在今時句後承當迷頭認影
0610c24: 又作麼生師云卻好處道將來問龍蛇溷雜凡聖交
0610c25: 參即不問高峰四語請師宣師云不妨與你葛藤進
0610c26: 云如何是大海無魚師云衝波逆浪如何是大地無
0610c27: 草師云遍界芊芊如何是大富無糧師云空腹高心
0610c28: 如何是大悟無道師云有頭無尾進云只如轉身一
0610c29: 句又作麼生師云眉毛八尺長進云有意氣時添意
0610c30: 氣不風流處也風流師云閒言語問九旬禁足則不
0611a01: 問今朝起七是如何師云橫按莫邪全正令進云秪
0611a02: 如無面目人如何相見師云打破你底頭進云恁麼
0611a03: 則掀倒禪床踢翻爐韝去也師云不是你伎倆乃云
0611a04: 舊店新開賣弄祖翁家業門庭再整重提往日鉗錘
0611a05: 金剛圈撒開遍地栗棘蓬拋出漫天要使無形段無
0611a06: 面目漢全身擔荷有志量有見解人覿體承當與臨
0611a07: 濟無位真人安位雲門轢鑽頭加尖說甚三玄三
0611a08: 要四主四賓直是魔來魔掃佛來佛除銅頭鐵額總
0611a09: 教虀粉石壁銀山立地迸摧雖然如是於我祖師門
0611a10: 下猶落第二且作麼生良久云師子教兒迷子法進
0611a11: 前跳躑忽翻身羅紋結角交加處鶻眼龍睛失卻真
0611a12: 以拂子倒點三下喝一喝下座。
0611a13: 臘八圓戒上堂問據寶座於當陽辨龍蛇於白棒向
0611a14: 上宗乘則不問戒法齊彰是若何師云花簇簇錦簇
0611a15: 簇進云昔日雲門欲打殺世尊和尚今朝說法慶讚
0611a16: 是同是別師云騎虎頭收虎尾乃云即一而萬了萬
0611a17: 而一一之與萬總是假名於此會得則菩薩萬行即
0611a18: 是一真一真之道不離萬行遍現俱該法界收來在
0611a19: 一微塵一微空故眾微空眾微空故一微空一微空
0611a20: 中無眾微眾微空中無一微一微既無眾微何有山
0611a21: 河大地明暗色空當體全真戒從何來律從何起何
0611a22: 處更有五戒十戒二百五十戒種種程限古人云事
0611a23: 事無礙如意自在手把豬頭口說淨戒其或未然且
0611a24: 把格則盡形壽行持去以至親見盧舍那心地始不
0611a25: 負出家受戒之志舉世尊睹明星悟道乃頌云棄捨
0611a26: 王宮坐雪山六年凍餓始開顏從茲傳得無生決要
0611a27: 在皮穿骨露斑下座。
0611a28: 歲旦祝　聖上堂拈香云此一瓣香攢花簇錦巧妙
0611a29: 尖新爇向爐中端為祝延今上　皇帝萬歲萬萬歲
0611a30: 伏願八方齊拱瑞萬派悉朝宗乃豎拂子云見麼依
0611b01: 前原是舊時人不改舊時行履處然則舊時面目喜
0611b02: 氣頻添後日眉鬚暗中漸減韶華交接物色鮮妍景
0611b03: 象推遷時光迅速要須推前筭後急著輪椎脫略浮
0611b04: 華了明實際擊桌一下云會麼爆竹聲中一歲除無
0611b05: 邊光景一時新等閒識得東風面萬紫千紅總是春
0611b06: 下座。
0611b07: 解制上堂云波波挈挈走叢林只為參禪了自心當
0611b08: 下一機能薦得虛空粉碎地平沉然則虛空粉碎大
0611b09: 地平沉底境界要須自證自悟別人替代不得如人
0611b10: 飲水冷暖自知所以普明於此九十日內把定牢關
0611b11: 不容出入只要諸人了取自心境界即今九十日圓
0611b12: 滿打破牢關解開布袋正值元宵時分梅柳爭芬燈
0611b13: 月交輝之際四五百條花柳巷東遊西走二三千處
0611b14: 管絃樓逐色隨聲正恁麼時且道與自心境界是一
0611b15: 是二於此會得不孤負此九十日中眉毛廝結一番
0611b16: 苦受其或未然莫道出門便是草未曾舉步已芊芊
0611b17: 下座。
0611b18: 啟萬佛懺期上堂云百千眾流同歸於海河沙妙德
0611b19: 總屬心原是以了心無二達性原空人我併消是非
0611b20: 並遣於此會得則知於一毫端現寶王剎坐微塵裏
0611b21: 轉大法輪須彌燈王如來以三萬二千師子座入維
0611b22: 摩丈室十方諸佛同垂感降不為奇特其或未然普
0611b23: 明今日順硃填墨依樣畫貓啟個萬佛懺期要使十
0611b24: 方聚會個個無為一瞻一禮發明自性天真一讚一
0611b25: 揚宣演本來佛智香雲繚繞花雨繽紛福慧莊嚴吉
0611b26: 祥如意顧眾云且如何是諸佛出身處滿村紅白桃
0611b27: 李樹遍界青黃菜麥田下座。
0611b28: 圓萬佛懺期上堂云有起有止有聚有散有來有去
0611b29: 有真有俗仔細看來總成虛幻且道如何是不虛幻
0611b30: 豎拂子云只有者個無起無止無聚無散無來無去
0611c01: 無真無俗先天地生不為生後天地滅不為滅露迥
0611c02: 迥地不著纖毫然則古人云纖毫不犯總教滅門又
0611c03: 作麼生普明於前月廿六日啟建懺期即今廿六日
0611c04: 圓滿其間起止聚散去來真俗並非虛幻於此不虛
0611c05: 幻中識取者個面目則知虛幻未嘗虛幻真實未嘗
0611c06: 真實以此功德回向法界眾生福永壽增財法平等
0611c07: 喝一喝云當體無生無不生生生無盡總無生個中
0611c08: 識得真常理亙古窮今絕變更下座。
0611c09: 空諸師仝弟念恒為母八旬祝髮請上堂云親得離
0611c10: 塵子道成度親出世孝分明山僧代結前公案子意
0611c11: 師心兩見情舉拂子云見麼只是者個非男非女非
0611c12: 僧非俗非古非今淨裸裸赤洒洒亙古亙今不落名
0611c13: 相非口所宣非心所測蓋以塵緣固蔽窒塞成形乃
0611c14: 有我人眾生之見纔生見執便難解脫必須離塵脫
0611c15: 俗始得妙明真體道貞上德向皈依我法兄黃山雨
0611c16: 峰和尚因能捨子出家黃山開發已巳具離塵之志待
0611c17: 欲於黃山手中剷去髼鬆不意遷延歲月年忽八旬
0611c18: 今則釋子空諸念恒為母祝壽欲與剃落以黃山遼
0611c19: 遠爰請山僧與之脫白然此禪德皈自黃山派自黃
0611c20: 山志在黃山願在黃山黃山杳隔未得遽旋山僧與
0611c21: 之剃染以全其子母之情師資之義兄弟之好一舉
0611c22: 三得大眾還會麼以拂子打圓相中點三點云從今
0611c23: 脫略根塵識體露堂堂絕覆藏下座。
0611c24: 結制上堂橫拄杖云見得拄杖生枝缽盂安柄露柱
0611c25: 開花燈籠結果好向劍鋒上走馬井底下張帆眉毛
0611c26: 生海水鼻孔安須彌然雖如是未為奇特更須一喝
0611c27: 全收大千沙界三玄直顯無著真宗打開佛祖關鍵
0611c28: 掀翻綱宗要門到者裏亦落第二普明總不恁麼我
0611c29: 只要你摸取腳跟識得自己口是兩片皮牙是一具
0611c30: 骨一任說長說短咬東咬西其或未然於二時中粥
0612a01: 飯嚼著一粒砂管取通身慶快便好朝打三千暮打
0612a02: 八百且正恁麼時一句作麼生擂臺勢陣從君打拚
0612a03: 命忘生好上來便下座。
0612a04: 師六旬誕日鐵樹師請上堂云此身非相一物也無
0612a05: 身既無相壽量何來卓拄杖云向者裏會得則知以
0612a06: 悲願力示現受生從緣應感隨類化身或慈或威或
0612a07: 嗔或喜或順或逆或小或大如牟尼珠現於眾色珠
0612a08: 體本淨映色為染所以云山河大地皆妙明真心中
0612a09: 物河山各異珠體一如亙古亙今不生不滅既無生
0612a10: 滅壽量何涯大眾還見山僧壽量麼舉拂子云於此
0612a11: 見得有相身中無相身極意慶賞不為分外其或未
0612a12: 然縱饒百歲還歸盡只是相分後與先下座。
0612a13: 解制上堂云盡大地是個解脫了無一物間隔空空
0612a14: 蕩蕩寂寂默默自由自在無拘無束蓋以妄緣縈繞
0612a15: 不能解脫所以佛祖婆心太切捏目生花強生規式
0612a16: 向結不得處著結解不得處解散以楔出楔將夢破
0612a17: 夢山僧恁麼告報亦是夢話然雖如是聽取一頌舟
0612a18: 膠浦凍雪漫漫歲底經商絕往還到得陽春天氣暖
0612a19: 江湖依舊去來寬下座。
0612a20: 歲旦祝　聖上堂舉拂子云只是者個非色非聲無
0612a21: 形無相即無即有是古是今山河大地由此建立三
0612a22: 昧六通從此發現放開也在我捏聚也在我若放開
0612a23: 時乾坤六合陰陽二氣四時八節三草二木千紅萬
0612a24: 紫芬芳遍界無邊光景一時新若捏聚時佛眼覷不
0612a25: 見罔象不能窺即今山僧放開也大眾見個甚麼擲
0612a26: 拂子云頂天立地超凡聖耀古騰今絕去來下座。
0612a27: 郡城紳衿於普明請師歸住精嚴古禪堂入院請上
0612a28: 堂第四回拈香畢乃云萬機休罷付癡憨蹤跡隨時
0612a29: 不用參忽被薰風吹不住又來此地弄高竿衲僧無
0612a30: 事用舍隨宜無固無必動靜一如向上一路千聖不
0612b01: 傳法隨法行隨建法幢時節若至其理自彰倒用橫
0612b02: 拈總歸真際今此精嚴古剎坍頹日甚眾僧憂憤乏
0612b03: 力修崇乃蒙眾檀護發心欲為修葺爰命山僧料理
0612b04: 其事然則古人云會得則一莖草上現起瓊樓玉殿
0612b05: 不會則玉殿瓊樓被一莖草遮卻豎起拂子云大眾
0612b06: 見麼此精嚴大殿在拂子頭上衝霄聳漢八面玲瓏
0612b07: 金碧交輝巋然萬古其或未然則見樑棟傾斜基陛
0612b08: 頹毀椽梠差脫覆苫亂墜種種頹壞不堪屬目山僧
0612b09: 向第二頭與眾兄弟共相施設去也拽拄杖下座。
0612b10: 小參
0612b11: 僧問如何是踞地師子師云你且立在者裡如何是
0612b12: 出窟師子師云退後去進云蒙師指出真師子跳擲
0612b13: 翻騰平地波師云未點眼在僧喝師便打乃云參須
0612b14: 實參悟須實悟若得實參實悟自能隨處作主遇緣
0612b15: 即宗竿木隨身逢場作戲羅大千於掌握撮虛空於
0612b16: 頂踢脫佛祖機關掃除聖凡窠窟縱橫無礙獨立
0612b17: 乾坤打圓相云若到者裡正好喫棒且解七一句又
0612b18: 作麼生龍生金鳳子衝破碧琉璃下座。
0612b19: 小參云結制已己經十五日艱難種種不可述無柴無
0612b20: 米最堪憂有口只堪掛在壁平湖知浴入山來今宵
0612b21: 要起第二七鐵壁還須拚命挨要知謀道不謀食就
0612b22: 地翻身跳出場一曲吹將無孔笛卓拄杖云會麼根
0612b23: 塵脫落聞不聞廣長舌相非今昔以杖畫圓相復卓
0612b24: 三下下座。
0612b25: 嚴質人護法掩棺請小參云質義成人最可誇巋然
0612b26: 不著眼中沙麗天杲日能長久越古超今事不差恭
0612b27: 惟質翁老居士之靈立身忠信鄉黨稱為長者處世
0612b28: 真誠英才樂於門下文瞻北斗德重南山與先師為
0612b29: 方外交始終不易受令叔作普明護生死俱沾未嘗
0612b30: 留心於吾道而暗合禪宗已能樂志於名倫而超然
0612c01: 物理正宜壽考引導澆漓豈意奄然撒手歸寂世諦
0612c02: 看之最堪痛惜道眼觀之歸其真宅所以云生死如
0612c03: 花見聞如翳翳消花謝一亙長空即今蓋棺之際如
0612c04: 何舉揚脫體迥超生死見端嚴不動在其中下座。
0612c05: 小參云心隨外境轉轉處實能幽良久云喚甚麼作
0612c06: 心喚甚麼作境喝一喝云若向者裡會得心境俱忘
0612c07: 事跡並掃無禪可參無道可學放浪形骸之外優游
0612c08: 寂滅之中住窄若寬處幽若顯問話參禪翻成特地
0612c09: 其或未然向十二時中四威儀內應緣接物之際一
0612c10: 覷便見何故不見道隨流認得性無喜亦無憂撫
0612c11: 掌下座。
0612c12: 對靈小參云身從無相中受生猶如幻出諸形象幻
0612c13: 人心識本來無罪福皆空無所住以拂子打圓相云
0612c14: 者個是無相一切世間盡世間所有種種形色種種
0612c15: 名相種種是非種種得失莫不從此無相中發現如
0612c16: 母生子未嘗改形母有子有母無子無母既無相子
0612c17: 豈有相子母既無則形色聲名俱同幻化既同幻化
0612c18: 生死亦然所以云見聞如幻翳三界若空花於此會
0612c19: 得則知嚴母孺人生未嘗生死未嘗死且道即今在
0612c20: 甚麼處喝一喝云漚生漚滅水還在一性圓明亙古
0612c21: 今下座。
0612c22: 對靈小參云生時未嘗生滅亦未嘗滅即其不生滅
0612c23: 應緣而分別當其應緣之際於聲色頭邊是非窟裡
0612c24: 或威或慈或嗔或喜隨緣應感立業成家及其緣滅
0612c25: 四大分離事業雖云拋散而此性未嘗轉移且此性
0612c26: 即今在甚麼處豎拂子云見麼亙古亙今原不昧花
0612c27: 開花落總如然下座。
0612c28: 圓萬佛懺小參云佛不是佛道不是道目盲眩五色
0612c29: 知見立三心有修還壞無念即真天然自性不落他
0612c30: 人千佛萬佛總是一佛早已百雜碎真名假名盡屬
0613a01: 無名不消一踏倒水中月鏡裏花聰慧人瞞他不得
0613a02: 空中彩谷裡聲多知漢枉自勞神今則萬佛懺期道
0613a03: 場圓滿檀那獲福僧眾增修上報四恩下資三有因
0613a04: 緣輻湊功德週隆忽然達磨大師從拄杖頭跳出高
0613a05: 聲喝道有漏之因並無功德山僧輕輕對他道幻中
0613a06: 成幻幻功勳幻裏功勳幻裏身欲了幻因須作幻幻
0613a07: 中超脫幻俱真下座。
0613a08: 解七小參問大事未明時如何師云煙雨樓前漁父
0613a09: 舟進云某甲即不然師云作麼生進云公案現成師
0613a10: 便打問德山小參不答話趙州小參要答話未審二
0613a11: 老酬唱如何師云一彩兩賽進云今日和尚小參又
0613a12: 作麼生師云蝦蟆吞大蟲進云某甲即不然師便打
0613a13: 問打鳳羅龍即不問忽遇師子兒來又作麼生師云
0613a14: 那裡有僧喝師云野干鳴問七日已過即不問車馬
0613a15: 橫行時如何師云看腳下進云虛空粉碎大地平沉
0613a16: 時又作麼生師打云我與你打破來看乃云佛祖之
0613a17: 道本非奇特不過指出當人本源而已蓋以此事人
0613a18: 人共有個個不無只因妄想執著不能證得迷昧既
0613a19: 久返以為奇然在當人日用未嘗欠少絲毫昔僧問
0613a20: 如何是佛即汝便是如何是佛汝是慧超伶俐漢子
0613a21: 於一言之下一信永信一得永得淨裸裸赤洒洒捺
0613a22: 著便跳撥著便轉吞吐十方放收三際始知與從上
0613a23: 巴鼻無二無別亙古亙今不生不滅建立也在我掃
0613a24: 蕩也在我更無他人只是自己故曰天地同根萬物
0613a25: 一體諸人還證得也未證得則了脫生死其或未然
0613a26: 有寒暑兮促君壽有鬼神兮妒君福且今解七作麼
0613a27: 生道新出紅爐金彈子打破諸人鐵面門下座。
0613a28: 結制日小參師云本來成現雲騰可致雨覿體圓明
0613a29: 露結便為霜觀世音菩薩將錢買胡餅放下于卻是
0613a30: 饅頭拈卻鼻孔失卻口從來腳不離且道今日
0613b01: 是十月十五不是十月十五諸方把住牢關者裏放
0613b02: 行一路行腳雖無一個賴有圓通二十五合眼跳黃
0613b03: 河不勞開臭口狗走抖擻口猴愁摟搜頭且道太平
0613b04: 今日還為人也無舉拂子云鑒復云咦良久云舉不
0613b05: 顧即差誤擬思量何劫悟喝一喝下座。
0613b06: 解七小參云山僧於此七日之內把住牢關不容出
0613b07: 入直與三世諸佛歷代祖師天下老和尚以至四生
0613b08: 六道情與非情同一本體寂默其有好動阿師說道
0613b09: 氣悶於是東衝西撞要求出氣今日解開布袋任其
0613b10: 往來直與三世諸佛歷代祖師天下老和尚以至四
0613b11: 生六道情與非情同一正智作用又有好靜阿師說
0613b12: 道散誕於是自拘自束求個安靜者兩般漢總好與
0613b13: 三十棒趁出門外始得且作麼生隨緣事事了日用
0613b14: 何欠少一切但尋常自然不顛倒舉龐居士偈云日
0613b15: 用事無別惟我自偶諧頭頭非取舍處處勿張乖宋
0613b16: 紫誰為號青山絕點埃神通并妙用運水與般柴師
0613b17: 云如來藏中一個旋陀羅尼卻被者老漢拾得拋來
0613b18: 擲去不妨暢快然則檢點將來只見錐頭利不見鑿
0613b19: 頭方何故古墓毒蛇頭戴角南山猛虎尾叱沙。
0613b20: 除夕小參云道無更換隨物令以遷移時有去來體
0613b21: 虛空而不變不變而遷城上已吹新歲角不遷而
0613b22: 窗前猶點舊年燈喝一喝云向者裏會得則超脫世
0613b23: 諦了悟性空眉毛插天鼻孔拄地洒洒落落寂寂惺
0613b24: 惺年窮歲盡看他王老燒錢守歲辭年宰個白牛露
0613b25: 地法喜為餐禪悅為樂敲鑼打鼓發揚向上宗猷作
0613b26: 舞唱歌賣弄自家珍寶其或未然明朝更有新條令
0613b27: 惱亂春風卒未休。
0613b28: 啟華嚴懺期小參驀豎拂子云見麼者個是毘盧樓
0613b29: 閣瞿曇老人於三七日中盡情剖露善財童子於百
0613b30: 一十城一時參透無邊剎境不隔絲毫十世古今不
0613c01: 離當念大千沙界海中漚一切聖賢如電拂云何更
0613c02: 有七處九會三賢十聖種種葛藤所以云如來大華
0613c03: 嚴藏在一塵中有一聰慧人破塵出經卷且喚甚麼
0613c04: 作塵此經著於何處喝一喝云者裏會得高踏毘盧
0613c05: 頂超脫法界量自由自在放浪無礙去也其或未然
0613c06: 且從普賢十大願中禮敬無量諸佛一一發願行持
0613c07: 至盡未來際忽然磕著頂門好向普明者裏喫痛棒
0613c08: 除夕小參云攢花簇錦不落數量巧妙尖新覿體無
0613c09: 依自從元旦以至歲除增一毫不得減一毫不得恁
0613c10: 麼則離名離相非古非今眼睛只是眼睛鼻孔
0613c11: 鼻孔各各不相知各各不相到遇飯喫飯遇茶喫茶
0613c12: 說甚禪道佛法古今往來其或未然即今臘月三十
0613c13: 日整頓新鞋新襪管取明朝拜年且正恁麼時作麼
0613c14: 生放教鑼鼓敲長夜爆竹從教吼似雷。
0613c15: 請為李天生對靈小參師擊拂子云擊破南柯枕上
0613c16: 情脫然獨露自家珍了知夢幻終歸盡始信浮生鏡
0613c17: 上塵驀豎拂子云天生居士還會麼者是你自家寶
0613c18: 藏受用無窮只因向外馳求擾擾於聲色利名不能
0613c19: 自得今日到此利為何求色為何得冤親如夢幻生
0613c20: 死若浮沉覿體現前光明遍界擲下拂子云還委悉
0613c21: 麼更聽一偈雲開明月現大地光凌亂截斷是非緣
0613c22: 主人方得見喝一喝下座。
0613c23: 對靈小參師揮拂子云去來生死事如麻放下身心
0613c24: 即到家會得個中真面目了知身世等空花恭惟黃
0613c25: 氏淑人之儀生成閨秀長適名門慧質天資幽貞自
0613c26: 克報緣既盡撒手歸真乃兄黃建中以兄妹之情不
0613c27: 忍捨置爰請山僧舉揚個事莊嚴淨土然則吾宗無
0613c28: 語句亦無一法與人只是直指當人自性而已且道
0613c29: 淑人二十九年中與二十九年之前及今捨識之後
0613c30: 者個面目即今在甚麼處良久云脫體迥超生死見
0614a01: 全身出沒絕行蹤喝一喝下座。
0614a02: 庠生王允燦等請為先妣陳氏孺人明永對靈小參
0614a03: 舉拂子云見麼未有世界先有此性世界壞時此性
0614a04: 不壞如何是不壞之性放下拂子云會麼於此會得
0614a05: 則知因緣成聚皆為幻化世業興隆皆為幻化身形
0614a06: 強弱皆為幻化生死去來皆為幻化於幻化中營為
0614a07: 百轉應用多般其真如妙性於中無二無別識得幻
0614a08: 化便見真常了得真常無非幻化所以云迷則眾生
0614a09: 悟則諸佛只在一念信與不信之間今爾一念信真
0614a10: 皈投三寶山僧已曾攝受志欲進修以全壽考豈謂
0614a11: 捐妝太速撒手歸真世相觀之以幽閒之德治家勤
0614a12: 慎不無悲歎道眼觀之空花幻翳有時而散其自性
0614a13: 天真儼然不動一念回機便同本得且如何是本有
0614a14: 之性良久云六窗頓曉三更月萬籟無聲其寂寥。
0614a15: 承德郎周扆勳請為元配楊氏安人對靈小參云春
0614a16: 已去夏方新綠密紅稀雨滿林代謝不妨隨氣運個
0614a17: 中不動是天真驀豎拂子云安人還會麼於此會得
0614a18: 則知春紅夏綠秋斂歛冬藏榮枯修短生死去來無非
0614a19: 夢幻其真常之體通天徹地亙古亙今不為一切色
0614a20: 緣所礙所以云旋嵐偃嶽而常靜江湖競注而不流
0614a21: 要知動原不動生實無生性靜圓明一真獨露雖居
0614a22: 幻化體實如然物謝情消光輝愈勝且道安人天真
0614a23: 面目在甚麼處喝一喝云一把柳絲收不得和煙搭
0614a24: 上玉闌干。
0614a25: 示寶明禪人
0614a26: 欲了生死超越佛祖者只要明白者一著子然在當
0614a27: 人自信得及日久揩磨必能洞見自己本命元辰既
0614a28: 明自己佛祖自能超越參究之法如世人貪愛珍寶
0614a29: 相似朝求暮想惟寶為念蓋寶能使入一生富足故
0614a30: 也今清淨牟尼之寶具在自身得之可能了明佛智
0614b01: 超脫輪迴人反不能朝求暮想而置之無事甲裏甘
0614b02: 受輪迴之苦亦為大錯寶明上座從山僧剃落受具
0614b03: 足戒有超脫之志為病魔所阻未遂其意值山僧退
0614b04: 普明居湧卍相隔既遠倏忽三載今年春尋山僧於
0614b05: 狂風猛雨中乞為開示然無價寶珠在汝衣裏若能
0614b06: 提個話頭念茲在茲日進不已便能明了自家寶藏
0614b07: 生生劫劫受用無窮如或半信半疑因循度日荏苒
0614b08: 過時則此大寶畢竟不能明白所謂如八寶山空手
0614b09: 回又云袈裟下失卻人身最是苦。
0614b10: 示慧燈禪人
0614b11: 達磨大師從南天國來秪要覓個不受惑底人有能
0614b12: 於一言之下一信永信不被人惑雖未能擴充力量
0614b13: 日久揩磨自能光騰千古如大梅得即心即佛一句
0614b14: 便隱梅山二十年乃有馬祖梅子熟之記茲慧燈上
0614b15: 座初未知有此事因入普明隨喜七期便發心坐香
0614b16: 山僧不甚逼拶因見荅旁僧即心即佛之句領會自
0614b17: 己已面目作偈呈見遂深信此事次年復來打七求戒
0614b18: 驗以法身邊事可稱不惑但百尺竿頭未能進步如
0614b19: 啞子喫蜜相似然古來自了漢俱胝打地之流雖不
0614b20: 大興波作浪而流芳千古者皆真實中來因以如意
0614b21: 一柄與之使其於本分中如意行持不為物礙管取
0614b22: 臘月三十日得自由自在去也偈曰即心即佛事無
0614b23: 差會得從教到處誇如意行持無不是頭頭物物更
0614b24: 何加珍重。
0614b25: 此事不論僧俗男女皆可了悟以人人本具之佛性
0614b26: 靈明廓徹但為妄想執著各成異見乃有六道四生
0614b27: 之別故曰迷即眾生悟即諸佛只在一念回機而已巳
0614b28: 慧燈上座於辛酉歲在普明堂中聞舉即心即佛公
0614b29: 案而得自受用三昧雖未到大梅田地其固守自
0614b30: 寶藏不為外物所轉志可嘉也但惜闡尼失於參
0614c01: 不能再進竿頭如啞人作夢而不能道也然能念念
0614c02: 不忘心心無間焉知不到末山總持輩境界耶茲值
0614c03: 六旬之誕道人不應世諦祝慶因書片語以助竿頭
0614c04: 且如做生日不識他是阿誰生底本來父母今在何
0614c05: 處請下一語相稱是真做生日也速道速道。
0614c06: 新元和尚牧牛圖序
0614c07: 昔馬祖問石鞏汝在此作甚麼答曰牧牛祖曰作麼
0614c08: 生牧答曰一回入草去驀鼻拽將來祖曰子真善牧
0614c09: 牛者以致南泉溈山懶安郭功甫輩皆牧成一頭露
0614c10: 地白牛踏翻香海踢倒須彌超然物外得大自由及
0614c11: 五代時有普明禪師老婆心切起模畫模作牧牛圖
0614c12: 并頌自未牧初調以致人牛兩忘曲盡態度其頌十
0614c13: 首流傳已久倡和亦多獨嚴轢居士和韻十有餘
0614c14: 過復又中興普明古剎請我先師聞法大振鞭策欲
0614c15: 使盡地奔狂頓成獨照新元和尚為先師猶子首座
0614c16: 普明則亦橐鞬從事於大牢君者深獲牧牛之法卜
0614c17: 隱蓮溪為嘉禾紳衿請住漏澤禪院意欲耕轉鴛湖
0614c18: 之地以牓四維可謂有志於大白牛車者矣曾於丁
0614c19: 亥示余牧牛圖一冊皆近世名公尊宿所書詩畫相
0614c20: 兼曲入奧妙今戊午冬余繼席開戒和尚枉贊羯
0614c21: 說法之暇出卷索題展之則又牧牛圖也筆法古俏
0614c22: 形體殊絕曲盡馴梗之狀云是明州大老黃公之筆
0614c23: 其與趙文敏之用心亦勝矣所和原韻辭旨超逸深
0614c24: 得牧牛之法則又一士大夫李次公之製可與轢
0614c25: 並轡展玩再四不忍釋手深愧牛性未調牛力未備
0614c26: 焉能提舉牧牛之旨然已巳入此牛欄或致牽繩挽鼻
0614c27: 於和尚分中亦大費力只得道個吽吽和尚亦撫掌
0614c28: 呵呵相忘於人牛之外若曰題頌其實未能。
0614c29: 敘異記
0614c30: 昔先師翁屬我先師云直指西來意楊岐正脈通先
0615a01: 師後為臨安邑侯楊琳請住縣之白洋山高峰妙祖
0615a02: 結茆之所曰蟠龍院者棲遲既久為禾中紳衿延住
0615a03: 普明禪剎中興開法接納高真時值歲歉極意彌縫
0615a04: 遂成嘉郡名席十年艱苦未滿所懷而逝桂以愚拙
0615a05: 得侍四載不異針芥之投桂請語錄付梓先師叱曰
0615a06: 從上經論以致諸家法語汗牛充棟而倍蓰之人未
0615a07: 嘗閱余言何及古人而欲傳世耶雖上堂參請一時
0615a08: 方便語言皆不存錄汝當志學古人毋為我意及先
0615a09: 師圓寂後檢廢紙得錄一卷乃侍僧所竊記者文多
0615a10: 倒置語或差訛桂即藏之以俟梨棗自康熙乙卯年
0615a11: 守龕多障未遂所懷殆嗣席之三年奮志編集其所
0615a12: 潤色桂實裁以付劂裝既成卷捧錄告成像前時庚
0615a13: 申五月朔旦桂禮拜纔畢忽覺齒邊有物累累以手
0615a14: 捫之得粒如蚌珠視之有光因思清晨漱洗已巳竟何
0615a15: 從有此若藏宿齒隙何以安然不覺待供錄時流出
0615a16: 細視如晶狀非砂石齒屑可比竊思先師生平真實
0615a17: 潛修密行所出言語皆真實中來夫能真實則遍通
0615a18: 法界應感精誠而現奇特之相聞之有三皆道
0615a19: 德所感如高峰髮中生舍利中峰像中出舍利路公
0615a20: 求舍利得瓶中道士求舍利得口中慶隆風沙所及
0615a21: 俱舍利摩伽道場精潔兩舍利古今上士或潛或顯
0615a22: 數不能舉由此觀之或有感於不肖齒邊而證真實
0615a23: 之說乎桂不敢妄認是非藏固匣中以驗其後今壬
0615a24: 戌清和偶出視之光明炯炯敬仰維新桂因憶清隱
0615a25: 山房遠祖冬谿和尚名布海內桂童時先祖指遺像
0615a26: 謂曰此冬谿和尚也因述始末桂遂立振起之志及
0615a27: 鼎革際所藏諸像俱屬飄零唯冬谿止存一面兩履
0615a28: 鮮明如昨爰命畫手補身設供又照孫疾篤藥難投
0615a29: 治桂禱佛哀求忽一泥丸墮前外褁苔蘚碎即發光
0615a30: 因與吞之其疾頓愈嗟乎桂自睹冬谿而志於學上
0615b01: 無師誘下絕良朋多病弱植荏苒其時雖忝法門智
0615b02: 行全缺今五十歲餘病魔更熾上失先德遺範下乏
0615b03: 英靈繼起荒庵固守與木石俱先師之錄雖成未能
0615b04: 流通於世然桂此心未嘗敢負佛祖之恩此桂之本
0615b05: 志也因以三異為記。
0615b06: 跋檢補輪藏後
0615b07: 余脫白精嚴之清隱受法為天童四葉而繼席於普
0615b08: 明從太平湧卍退靜故山之竹隱出入精嚴四十餘
0615b09: 載自惟薄祜無補茲山乙丑春王宴坐室中聞轉輪
0615b10: 聲如鳳鳴跬步藏閣見瑯滿地為諸遊童所踐踏
0615b11: 有以瓦礫褁經頁倒擲輪內以為惜福者睹之愀然
0615b12: 垂收拾敗軸歸室幾十數斛或議火藏者有勸送入
0615b13: 海者余曰若付水火則絕披閱之後人而輪藏空虛
0615b14: 流通無寄與彼踐擲何異哉因自每紙以手刷挺照
0615b15: 號查檢一年之功理歸原篋其殘朽遺失者計三百
0615b16: 六十餘卷得盛澤與菴沈君資施紙費假普善庵全
0615b17: 藏摘卷募書既檢補清足聊加裝整復補藏匣二百
0615b18: 五十雖不能裝潢璀璨其部帙次第大義無虧俾後
0615b19: 閱者猶可意焉按明宣德七年沙門如竺缽資贖藏
0615b20: 以答師恩者嘉靖庚戌淮陰僧祖月檢補六百餘卷
0615b21: 有冬谿和尚閱藏記崇禎六年居士顧天命等檢補
0615b22: 順治末沙門巨元募補未半仍遭凌亂茲康熙二十
0615b23: 四年乙丑至丁卯余獲竣功吁其三百年中廢興不
0615b24: 一難可記述復萬曆間僧桂蕖為袁了凡先生所勗
0615b25: 疏以修補見於函尾今余芳桂又為整理桂桂相承
0615b26: 豈亦有數存乎其間耶願後之披攬者亦如前誌使
0615b27: 此山法輪常轉興復荒蕪不勝顒望焉。
0615b28: 題冬谿和尚所書法華經後
0615b29: 此法華經吾遠祖冬谿和尚所書以禳梅巖翁者谿
0615b30: 為清隱十世祖書法遒勁學海汪洋以龍袖拂開全
0615c01: 體現公案發明個事嗣法舟濟為臨濟二十七世孫
0615c02: 有外內集行世芳桂於崇禎驅烏時先祖以仁偶展
0615c03: 遺像因述谿出世始末為最革世後箱軸零亂止存
0615c04: 面貌并雙履生新無比慨以藏之自後參尋鹿鹿未
0615c05: 遑從事康熙甲寅始倩丹青臨面及履補全身相
0615c06: 黎白拂儼然臨機說法時矣其所書經遺失既久崇
0615c07: 禎末先師爾廉偶值購歸絕後再甦俱為異寶後人
0615c08: 瞻仰之幸也康熙戊辰桂復續書一部合璧貽永為
0615c09: 後世徵且能珍惜先人遺跡而藏玩之者先人猶在
0615c10: 也況第一義之法寶哉後之視今當如今之視昔。
0615c11: 書補晉譯華嚴一函答劬勞跋
0615c12: 華嚴以法界為宗法界以心為宗此心變現不可限
0615c13: 量是以法界重重圓融行布彼彼不礙總在此心現
0615c14: 量中發故一念不生剎剎皆歸自己微塵了悟頭頭
0615c15: 總是家鄉所以離妄想則法界俱無悟剎那則我人
0615c16: 何有塵勞蕩盡生死頓消何處有父母親緣根身器
0615c17: 界禪道佛法悉屬子虛而未離兜率已降王宮未出
0615c18: 母胎度人已畢如人夢境種種難捨忽被頂門一椎
0615c19: 猛然驚惺思適所遇一笑而已然非夢中驚發焉知
0615c20: 千變萬化若親若冤同歸普賢一毛端上知一毛端
0615c21: 變現種種則父母恩緣皆出自心幻妄則我父母為
0615c22: 自心妄想中人此妄既離同處毘盧法界互為出沒
0615c23: 成就智身則此華嚴為性中典記之書其可少哉因
0615c24: 檢補藏經書晉譯華嚴湯字一函以酬父母生成之
0615c25: 德願了達性真同遊佛海子母夫妻共入毘盧樓閣
0615c26: 四生六道同遊華藏玄門十世古今不離當念無邊
0615c27: 剎海不隔絲毫信夫此心之用大矣。
0615c28: 拈
0615c29: 世尊於靈山會上拈一枝萼顧視大眾惟迦葉尊者
0615c30: 破顏微笑世尊云吾有正法眼藏涅槃妙心付與摩
0616a01: 訶迦葉。
0616a02: 拈云世尊將一塊燕石云為至寶賣弄人前被傍
0616a03: 觀覷破慚惶無地卻向暗中理會大似掩耳偷鈴
0616a04: 千載之卜可發一笑。
0616a05: 文殊三處過夏。
0616a06: 拈云若向理上看迦葉膠柱鼓瑟若向事上看文
0616a07: 殊了無忌憚普明當時若在用個移換手段均其
0616a08: 事理縱使釋迦老子也拋在大千世界之外又云
0616a09: 待世尊問你擯那個文殊則向道某甲罪過何故
0616a10: 爭之不足讓之有餘。
0616a11: 世尊於涅槃會上以手摩胸。
0616a12: 拈云世尊弄巧成拙人天認奴作郎博得一場熱
0616a13: 鬧賺他千載為甚當時無有一箇具眼底普
0616a14: 明若見世尊以手摩胸便一喝而出管教者老子
0616a15: 當下知非。
0616a16: 馬祖因僧問離四句絕百非請師直指西來意。
0616a17: 拈云者僧欲圖畫虛空卻假手於馬師父子不
0616a18: 為其五彩描畫更得馬師題跋可謂古今至
0616a19: 是無人識得拋在壒堆頭普明今日特為拈出
0616a20: 不妨大家展玩便喝一喝。
0616a21: 百丈野狐。
0616a22: 拈云普天匝地看來多是野狐精何處有墮脫來
0616a23: 若要做箇金毛師子直須一時放下或有人問忽
0616a24: 然放下時如何則向道野狐精。
0616a25: 南泉住菴打破家事。
0616a26: 拈云卻如扎箇營塞忽有敵人詐投軍內乘其無
0616a27: 備持刀亂殺如入無人之境及至整軍廝殺敵人
0616a28: 已己去後來雖是怪他卻也稱他猛烈。
0616a29: 趙州狗子無佛性。
0616a30: 拈云據山僧看來那箇是有佛性底及乎道箇狗
0616b01: 子無便亡鋩結舌理會不得何不向腳跟下摸摸
0616b02: 看忽然摸著鼻孔管教遍界風生。
0616b03: 趙州云我在青州做領布衫重七觔。
0616b04: 拈云七觔一領布衫無甚奇特只是工夫綿密所
0616b05: 以寒時溫和熱時窨涼是他體貼受用大眾既道
0616b06: 奇特何不自去做一領為甚只管饕少年普明也
0616b07: 有一件布衫無有分毫觔兩也無綿密工夫寒不
0616b08: 耐寒熱不耐熱今日不妨拈出舉袖云且道與趙
0616b09: 州是同是別。
0616b10: 甘贄行者接待云譬如餵驢餵馬。
0616b11: 拈云甘贄如開飯店相似不拘高低貴賤百工等
0616b12: 類只是一樣看待若有箇不還飯錢底來譬如餵
0616b13: 驢餵馬也要他知恩去現前一隊驢漢喫得飽齁
0616b14: 齁地長連床上東倒西歪還知恩也未。
0616b15: 石鞏禪師三十年張弓架箭射得半箇聖人。
0616b16: 拈云石鞏三十年張弓架箭射得半箇聖人也是
0616b17: 一場爭如我者裏不張弓也不架箭一切不
0616b18: 為看來箇箇聖人只要他自己已承當若承當得喚
0616b19: 來拽磨。
0616b20: 雪峰云南山有一條鱉鼻蛇大須仔細。
0616b21: 拈云者條蛇不惟雪峰父子解弄盡世間無有一
0616b22: 人不有或時穿鼻孔或時鑽眼睛或時纏四體或
0616b23: 時踞一心解弄者死蛇也活若不解弄縱活也臭
0616b24: 氣熏天。
0616b25: 聲明三藏善別音響。
0616b26: 拈云以銅箸敲鐵罏是銅鐵聲不是銅鐵聲若是
0616b27: 玄沙何故與麼道不是其奈銅鐵何且道玄沙意
0616b28: 作麼生若將耳聽應難會眼處聞聲方始知。
0616b29: 玄沙見面前一點白。
0616b30: 拈云者點白光阿誰不見卻再三盤問可謂惑亂
0616c01: 人不少山僧若見他道為甚不會向道者老漢腳
0616c02: 跟未點地在。
0616c03: 安和喚仰山移床子。
0616c04: 拈云安和見神見鬼一片婆心殊不知仰山就窠
0616c05: 打劫把此老心肝五藏一時鏤出普明若待安和
0616c06: 喚云擔床子來便掀翻者老漢。
0616c07: 僧問古德如何是毘盧印答云草鞋踏雪。
0616c08: 拈云者顆印子從未出娘胎時鑄就只是不知用
0616c09: 處只如他搭雪上亦未奇特今日普明拈出來大
0616c10: 家驗箇端的或有人問便與一掌。
0616c11: 興化答唐莊宗皇帝云君王之寶誰敢酬價。
0616c12: 拈云興化老人膽寒氣弱見是官家所問便云不
0616c13: 敢酬價夫為宗師貴在解粘去縛直顯宗綱豈得
0616c14: 朦朧手眼稱為帝王師法當時若是普明便與酬
0616c15: 個價云分文不值作家君王必然欽敬。
0616c16: 興化打克賓維那。
0616c17: 拈云克賓大似蘇武奉節不屈受得一番冷落贏
0616c18: 他千載芬芳。
0616c19: 德山示眾云道得也三十棒道不得也三十棒。
0616c20: 拈云德山棒臨濟喝正是敵手彼此機關互相了
0616c21: 了但臨濟要侍者開眼特遣之當鋒耳貓兒依樣
0616c22: 畫了一箇爭奈不知二師落處。
0616c23: 藥山見遵布衲浴佛次山云汝浴得者個還浴得那
0616c24: 個麼遵云把將那個來山休去。
0616c25: 拈云遵公如葉公畫龍相似真龍出現即便驚怖
0616c26: 又云藥山雖然拈出那個未免打作兩橛山僧若
0616c27: 見他道把將那個來便去幫他浴佛遵公果若伶
0616c28: 俐自有出身之路。
0616c29: 靈樹因尼送瓷缽師托起云者個出在甚處尼云定
0616c30: 州師即撲破。
0617a01: 拈云投之以木桃報之以瓊瑤禮固然也然此尼
0617a02: 若能領意見托起問時便禮拜云深知和尚慈悲
0617a03: 不妨留取粥飯則亦不致傷惠傷廉。
0617a04: 僧問洞山寒暑到來如何回避山云向無寒暑處。
0617a05: 拈云若也會得安然在無寒暑中經冬過夏搖扇
0617a06: 烘爐若還不會寒時熱殺闍黎熱時寒殺闍黎。
0617a07: 洞山解制云東去西去直須向萬里無寸草處去石
0617a08: 霜聞云何不道出門便是草。
0617a09: 拈云山東路上放響馬箭遇著當行接箭射還他
0617a10: 去不特不來搶東西卻倒喝采一番何故得遇知
0617a11: 音。
0617a12: 寶蓋訪漸源源見來便在方丈內坐蓋乃一見便下
0617a13: 卻簾遂歸客位源使侍者去傳語云長老遠來不易
0617a14: 猶隔津在。
0617a15: 拈云一人怠惰不解作主一人驕倨不善為客惹
0617a16: 得一場閑鬨侍者介紹其間不無費力然亦暗得
0617a17: 便宜且道何處是侍者得便宜處試道看。
0617a18: 玄沙縣中看戲回問小塘長老云昨日許多喧鬧向
0617a19: 甚處去也塘提起袈裟角。
0617a20: 拈云大小玄沙在鬼窟裡作活計借事生端幸是
0617a21: 小塘具急切手段不致失利也是一場虛驚若問
0617a22: 普明昨日許多喧鬧甚處去也便云猶得和尚重
0617a23: 舉。
0617a24: 藥山齋時自打鼓高沙彌捧缽作舞入堂山擲下椎
0617a25: 云是第幾和彌云第二和。
0617a26: 拈云一個打鼓一個作舞把戲不無他藥山沙彌
0617a27: 做若是第一和終是未在。
0617a28: 龍潭未出家時每以餅供天皇皇每留一餅與之曰
0617a29: 惠汝以蔭子孫。
0617a30: 拈云恩將警報自古如斯好意供餅返加毒藥還
0617b01: 他不特龍潭受屈直使德山巖頭輩相繼顛狂還
0617b02: 有人救得者麼呵呵大笑云賊過後張弓。
0617b03: 洞山示眾云有一人在千人萬人之中不背一人不
0617b04: 向一人你道具何面目雲居出云某甲參堂去。
0617b05: 拈云若論者個人無背無面非有非無不減不增
0617b06: 何形何相莫說千人萬人中不背向乃至山河大
0617b07: 地草木叢林四生六道八難三途又何曾背向來
0617b08: 是與洞山諸人面孔合而為一又何曾背向來且
0617b09: 自己已尚不見自己已又何曾有千萬人來雖是入草
0617b10: 求人畢竟誤天下蒼生不少雲居青出於藍盡力
0617b11: 出來救得一半。
0617b12: 德山小參云今夜不答話問話者三十棒。
0617b13: 拈云普明若作者僧見伊云今夜不答話問話者
0617b14: 三十棒便出云勘破了也拂袖便行直教德山進
0617b15: 退無門。
0617b16: 僧問鏡清學人未達其源乞師方便。
0617b17: 拈云者僧離波討源如在水裡沒頭浸卻又伸手
0617b18: 討水喫鏡清就舀一碗與伊雖然喫得未知就是
0617b19: 此水如今若有人問其源和聲便打何故要伊悟
0617b20: 知所浸之水可喫。
0617b21: 外道問迦葉尊者如何是我我者云覓我者是汝我。
0617b22: 拈云尊者老實有餘機變不足若是後代兒孫決
0617b23: 不肯輕易放過必使洞徹根源斬除人我直顯拈
0617b24: 花之旨始得普明若有人問如何是我我和聲打
0617b25: 出門外非惟與他脫卻鶻臭布衫而且自己已無委
0617b26: 曲遲疑之獘。
0617b27: 優波鞠多以三尸加波旬之頸。
0617b28: 拈云佛國魔宮俱為阱陷波旬雖脫二尸又落在
0617b29: 佛阱中展轉不得自在即今諸人頸上亦有三物
0617b30: 寧受蟲蛆臭敗之苦不求脫免恐墮佛阱故耳如
0617c01: 今已有一法使此三物變成自己已家珍佛魔俱掃
0617c02: 苦樂雙忘良久云久而不聞其臭則與之化矣。
0617c03: 昔有老宿一夏不為諸人說話。
0617c04: 拈云者老宿具旋輪之手一邊開一邊合而又開
0617c05: 中有合合中有開僧若伶俐一捷拶入洞見其中
0617c06: 好處其鄰僧只知鼠糞污羹不知糞能卻郤病若還
0617c07: 入口管取頓息沉痾。
0617c08: 官人問僧名甚麼曰無揀官人云忽將一碗砂與上
0617c09: 座又作麼生僧云謝供養。
0617c10: 拈云者僧只會喫食技量全無沙來與他也謝供
0617c11: 養習氣不堪甚為可笑法眼滿腔不足為他別語
0617c12: 爭奈賊過後張弓普明若有人問名甚麼向他道
0617c13: 與汝同名因何忘卻。
0617c14: 金牛每至齋時自舁飯桶至僧堂前作舞云菩薩子
0617c15: 喫飯來。
0617c16: 拈云人見其自舁飯作舞多道老婆心切殊不知
0617c17: 以蜜浸砒霜誘人下口此時若有個知奸識惡底
0617c18: 出來踢翻飯桶打赶出院也是千百年一場猛烈。
0617c19: 平田訪茂源源纔起迎平便把住云開口即失閉口
0617c20: 即喪去此二途請師別道源以手掩鼻。
0617c21: 拈云慣戰之將忽然遇敵雖未隄防亦能就中取
0617c22: 勝決不致棄甲曳兵而走又云待云請師別道則
0617c23: 亦把其手云堂內喫茶去如有動靜便一刀兩段。
0617c24: 水潦被馬祖一腳踏倒起來呵呵大笑。
0617c25: 拈云馬駒踏殺天下人只有者一腳倍加惡毒把
0617c26: 水潦心肝五臟皆為虀粉且道心肝五藏既成虀
0617c27: 粉何故又呵呵大笑。
0617c28: 丹霞見龐居士來便作走勢士云此是拋身勢作麼
0617c29: 生是嚬呻勢霞便坐。
0617c30: 拈云大小丹霞龍頭蛇尾卻被者老翁扭捏普明
0618a01: 若見他問作麼生是嚬呻勢便入方丈閉卻門好
0618a02: 教此老有癢難搔。
0618a03: 仰山見雪師子乃指云還有過得此色者麼眾無對
0618a04: 雲門云當時但與推倒。
0618a05: 拈云大小雲門擔板不少於一年中落得者場大
0618a06: 雪苦心為樂冒冷而成惟恐日出消滅為憂何乃
0618a07: 便與推倒人情佛法亦所未然若問普明還有過
0618a08: 得者色者麼對他道再做一個看。
0618a09: 麻谷問臨濟十二面觀音阿那個是正面。
0618a10: 拈云本是現成翻為特地弄出許多惡樣甚是可
0618a11: 笑普明若有人問十二面觀音阿那個是正面但
0618a12: 默然良久。
0618a13: 雲門云聞聲悟道見色明心舉手云觀世音菩薩將
0618a14: 錢買胡餅放下手云卻是饅頭。
0618a15: 拈云雲門老漢說心說色拈起放下胡餅饅頭將
0618a16: 謂有多少奇特不知卻在亂草裡輥爭似普明無
0618a17: 知無識自由自在縱是觀音變化多端也趁出山
0618a18: 門外。
0618a19: 五祖演云如牛過窗櫺頭角四蹄都過了云。
0618a20: 拈云古人說得一個譬喻直使多少人鑽龜打瓦
0618a21: 逐塊過時若有問普明因甚尾巴過不得便與一
0618a22: 頓痛棒何故與他脫卻者尾巴。
0618a23: 僧問疏山如何是冬來意答云京中出大黃。
0618a24: 拈云古人得超方用具向上機應接臨時截斷學
0618a25: 者偷心美則美矣只是太遠若有問普明如何是
0618a26: 冬來意對他道寒涕沾唇。
0618a27: 馬祖一喝百丈三日耳聾。
0618a28: 拈云馬祖者喝用盡自己心笑破傍人口百丈耳
0618a29: 聾子為父隱曲中有直爭奈影響之流墮他坑塹
0618a30: 且道百丈再參馬祖畢竟明得甚麼邊事床下泥
0618b01: 貓兒咬破鐵酸餡。
0618b02: 百丈再參馬祖祖見來拈拂子豎起百丈云即此用
0618b03: 離此用。
0618b04: 拈云圓悟老人識大機行大用直是馬祖百丈再
0618b05: 興不過如此雖然若是酒糟漢以棒喝為窠臼
0618b06: 則醍醐上味翻成毒藥普明者裡或有問即此用
0618b07: 離此用則向道咬人矢橛不是好狗。
0618b08: 僧問雲門佛法如水中月是否門云清波無透路。
0618b09: 拈云圜悟道者僧入雲門法海裡引陣猛風不易
0618b10: 當抵可惜下梢輪卻一籌殊不知者僧不惟能把
0618b11: 舵張帆更有藏舟於壑底手段雖有猛風巨浪也
0618b12: 奈何他不得。
0618b13: 僧問雲門初秋夏末前程或有人問未審對他道甚
0618b14: 麼門云大眾退後。
0618b15: 拈云者僧置得個問頭卻被雲門打箇背翻觔斗
0618b16: 錯過當機不惟飯錢無出喫飯底畢竟不知下落
0618b17: 圜悟云崇寧向道驢事未去馬事到來要顯本分
0618b18: 草料亦未是在如今或有問秋初夏末向他道甚
0618b19: 麼普明則向他道路逢死蛇莫打殺無底籃子盛
0618b20: 將歸。
0618b21: 玄紹二上座見鳥臼臼問近離甚麼處僧云江西臼
0618b22: 便打僧云久嚮和尚有此機要。
0618b23: 拈云鳥臼果是橫按鏌邪全正令太平寰宇斬癡
0618b24: 頑不妨雪竇恁麼道圜悟云雪竇只見鳥臼放行
0618b25: 若把住時釋迦彌勒猶為走使據令而行盡大地
0618b26: 人並須喫棒圜悟可謂益有餘而損不足欲扶豎
0618b27: 鳥臼威風未免鋪花錦上普明道若據令而行好
0618b28: 教鳥臼先喫痛棒始得。
0618b29: 風穴在郢州陞座云祖師心印狀似鐵牛之機。
0618b30: 拈云風穴如龍戲珠收放自在致令傍觀得其妙
0618c01: 用若據圜悟便棒有甚長處雖然要識鐵牛之機
0618c02: 還是盧陂會得。
0618c03: 僧問五祖一大藏教是個切腳未審切那個字祖云
0618c04: 八囉娘圜悟云迅雷不及掩耳。
0618c05: 拈云五祖欲銷鎔點畫泯絕宮商切得個字不妨
0618c06: 奇特秖是太遠未免使人胡猜瞎撞或有問普明
0618c07: 未審切那個字則展兩手云會麼。
0618c08: 藥山謂雲巖云與我喚沙彌來巖云和尚喚他作麼
0618c09: 山云我有個折腳鐺子要伊提上挈下。
0618c10: 拈云圜悟要逞自家沒底籃子只得向藥山肋下
0618c11: 棲泊然則大丈夫漢操戈入室不為分外若是隨
0618c12: 風倒舵縱然出得隻手未是作家普明若見恁麼
0618c13: 道但向道轉見不堪。
0618c14: 僧問趙州未有世界早有此性世界壞時此性不壞
0618c15: 如何是不壞之性州云四大五蘊。
0618c16: 拈云圜悟老人慈悲太煞為通一線道千尺寒潭
0618c17: 徹底清雖然向四大五蘊處會得則地水火風色
0618c18: 受想行識皆成堅固法身動轉施為山岳鼓舞其
0618c19: 或未然且向寒潭裡坐著。
0618c20: 雪峰示眾云世界闊一丈古鏡闊一丈。
0618c21: 拈云非但雪峰腳跟不點地玄沙又何嘗點地來
0618c22: 圜悟道若非父子投機爭見赤心片片要人會他
0618c23: 腳跟未點地處也是普州人普明則不然待他道
0618c24: 世界闊一丈古鏡闊一丈便掀翻禪床管教淨裸
0618c25: 裸赤洒洒通天透地。
0618c26: 古者道者片田地分付來多少時也我立地待你搆
0618c27: 去法眼云我坐地待你搆去。
0618c28: 拈云古者道立地待你搆去法眼云坐待你搆去
0618c29: 圜悟云今日當眾慶懺普明道看腳下。
0618c30: 僧問鏡清明教新年頭佛法有無。
0619a01: 拈云圜悟既能掀翻鏡清明教兩頭佛法為甚又
0619a02: 在失利處更加失利雖則提持綱要未免在別人
0619a03: 茆簷下棲泊或有問普明新年頭還有佛法也無
0619a04: 向道大家在者裡若道為甚如此向道領取三十
0619a05: 棒。
0619a06: 靈雲見桃花悟道。
0619a07: 拈云靈雲明修棧道玄沙暗度陳倉作用雖然各
0619a08: 別鼻孔其如一般圜悟云具透關眼者辨他未徹
0619a09: 處也是胡餅裡呷汁。
0619a10: 古者道護生須是殺殺盡始安居會得個中意鐵船
0619a11: 水上浮。
0619a12: 拈云圜悟老人如盲捫象分尾分牙要問衲僧分
0619a13: 上殺個甚麼殊不知衲僧手握金剛劍身披忍辱
0619a14: 鎧牙如劍樹口似血盆逢佛殺佛逢祖殺祖眾生
0619a15: 物命煩惱無明乃至情與非情一時殺盡所以得
0619a16: 凈裸裸赤洒洒頂天立地惟我獨尊既然如是現
0619a17: 前大眾還殺也未試道看。
0619a18: 睦州陞座云首座答云在寺主答云在維那
0619a19: 答云在州云三段不同今當第一向下文長付在來
0619a20: 日圜悟云一等是借路經過就中奇怪。
0619a21: 拈云用棒用喝盡力提持尚是不會藏頭藏尾醬
0619a22: 裡著鹽若個承當雖然賴首座寺主與維那若或
0619a23: 別人一場孤負今日山僧陞座也無首座也無寺
0619a24: 主也無維那進之不可退之不可且自拈自美去
0619a25: 也乃高呼云堂頭自答云在呵呵云幸得還在若
0619a26: 不在者一眾向甚處棲泊良久云退後退後。
0619a27: 臨濟與普化一日同往施主齋濟問毛吞巨海芥納
0619a28: 須彌為復神通妙用為復法爾如然化踢倒飯床。
0619a29: 拈云臨濟有寬廓大度作養英雄普化有拔山之
0619a30: 力纖細難容圜悟云不是臨濟不能驗普化不是
0619b01: 普化不能抗臨濟果然果然若據普明看來總好
0619b02: 三十棒何故太平本是將軍致不許將軍見太平。
0619b03: 秀才問長沙曾看千佛名經百千諸佛未審居何國
0619b04: 士長沙召秀才才應諾沙云黃鶴樓崔顥題詩後秀
0619b05: 才還曾題否。
0619b06: 拈云秀才向含元殿裡問長安當頭蹉過長沙從
0619b07: 自家屋裡販楊州覿面全提爭奈教人向黃鶴樓
0619b08: 上吟詩亦大遠在雖然果若題得一篇亦是名高
0619b09: 千古圜悟云向奔流度刃疾燄過風處見長沙橫
0619b10: 身為物去不消一捏果然果然。
0619b11: 趙州訪二菴主。
0619b12: 拈云菴主兩個拳頭如太行王屋千古巍然趙州
0619b13: 作用如黃河倒瀉緩急隨宜圜悟云若能握向上
0619b14: 綱宗與二菴主相見便可以定龍蛇別緇素要知
0619b15: 趙州作用處麼老婆心切呵呵笑一任傍人說短
0619b16: 長。
0619b17: 僧問長沙作麼生轉得山河大地歸自己已去沙云作
0619b18: 麼生轉得自己巳歸山河大地去。
0619b19: 拈云一個左旋一個右轉還知長沙為人處麼檢
0619b20: 點將來好與三十棒圜悟云得人一牛還人一馬
0619b21: 也是泥裡洗土塊。
0619b22: 雲門示眾云百草頭上道將一句來自代云俱。
0619b23: 拈云雲門百草頭上道將一句自代云俱我道百
0619b24: 雜碎圜悟云收我道何處下手普明則不然若問
0619b25: 百草頭上道將來向他道瞎若能瞎處會得大千
0619b26: 剎土掌中觀。
0619b27: 興化打同參。
0619b28: 拈云興化威風八面有主無賓者僧擊浪千尋有
0619b29: 賓無主如此相見可謂肘臂相交露出當人面目
0619b30: 主賓合一宣揚向上家風圜悟云若洞明向伊面
0619c01: 前劃兩遭處可以荷負臨濟正法眼藏要明者個
0619c02: 意麼呵呵云心不負人面無慚色。
0619c03: 僧問投子如何是一大事因緣子云尹司空與老僧
0619c04: 開堂。
0619c05: 拈云投子朴實處暗弄虛頭圜悟弄虛處不妨朴
0619c06: 實若是一大事因緣亦太遠在或有問普明一大
0619c07: 事因緣對他道被你一問。
0619c08: 巖頭參德山入門便問是凡是聖山便喝頭禮拜。
0619c09: 拈云德山一喝如山摧地裂一切人無有立腳處
0619c10: 巖頭見風倒梅不為分外洞山與圜悟互相扶植
0619c11: 爭奈傍觀檢點如圜悟道洞山通方有眼為甚巖
0619c12: 頭道錯下名言又道巖頭作家戰將七事俱全為
0619c13: 甚一喝便倒還會麼海枯終見底人死不知心。
0619c14: 僧問雲門如何是清淨法身門云六不收。
0619c15: 拈云圜悟老人檢點雲門只得一半不知自己已也
0619c16: 只得一半如問普明向他道捏得團欒撳得匾。
0619c17: 僧問雲門如何是法身向上事門云向上與汝道即
0619c18: 不難作麼生會法身。
0619c19: 拈圜悟云權衡佛祖龜鑒宗乘只明得法身邊事
0619c20: 未明法身向上事是則果是普明道一有多種二
0619c21: 無兩般若識法身自能向上雖然須是恁麼人還
0619c22: 知恁麼事若是弄泥團漢一任驢前馬後。
0619c23: 雪竇云乾坤之內宇宙之間中有一寶挂在壁上達
0619c24: 磨九年面壁不敢正眼覷著。
0619c25: 拈云圜悟既讚雪竇奇特又道只見錐頭利卻又
0619c26: 豎起拄杖云云分付天台木上座突出南山鱉鼻
0619c27: 蛇雖能用盡神通未免向外之遶若是普明則不
0619c28: 然乾坤之內宇宙之間中有一寶只在口門合取
0619c29: 時萬聖不能知其意開卻也三藏盡得通其義露
0619c30: 迥迥地日月難以比其明鬧叢叢處電雷不能方
0620a01: 其疾若還不信大家摸取看。
0620a02: 僧問大梅如何是祖師西來意梅云西來無意。
0620a03: 拈云三死漢既在棺材裏圜悟又要穿他作麼山
0620a04: 僧今日要救活者三個死漢出棺材乃拍手云寐
0620a05: 語作麼。
0620a06: 玄沙云諦當甚諦當敢保老兄未徹在。
0620a07: 拈云是賊識賊靈雲果然未徹是精識精玄沙必
0620a08: 定欺謾有不受惑底任你通身弄巧呵呵曾為浪
0620a09: 子偏憐客。
0620a10: 南泉因師祖問摩尼珠話。
0620a11: 拈云若是向上事則易只如盡大地是藏盡大地
0620a12: 是珠作麼生分別若分別得明白三十棒一棒也
0620a13: 少他不得。
0620a14: 南泉問僧云昨夜好風僧云昨夜好風泉云吹折門
0620a15: 前一株松僧亦云吹折門前一株松。
0620a16: 拈云一個順硃塗墨一個逆水尋源雖然用處不
0620a17: 同總是一對無孔鐵錐南泉將轢鑽欲鑽通為
0620a18: 用還知南泉下手處麼。
0620a19: 修山主頌云二破不成一一法鎮長存若人一二解
0620a20: 永劫受沉淪圜悟云二破不成一一法亦不存不作
0620a21: 一二解永劫受沉淪。
0620a22: 拈云圜悟脩破缸補破甕雖得完全畢竟是破底
0620a23: 普明即不然一破卻成二二破卻成一離卻一二
0620a24: 道沉淪當時息。
0620a25: 僧問香林如何是衲衣下事林云臘月火燒山圜悟
0620a26: 云有問道林衲衣下事只對他道綿包特石。
0620a27: 拈云一個應時及節只露目前一個設為奇特失
0620a28: 卻現成如有問普明如何是衲衣下事對道脫下
0620a29: 來與汝三十棒。
0620a30: 頌
0620b01: 世尊初生。
0620b02: 手指乾坤逞獨尊爭知落節在兒孫渠儂亙古何曾
0620b03: 賤賣弄墮他第二門。
0620b04: 外道問佛不問有言不問無言世尊據坐。
0620b05: 世尊一口太阿劍未曾出匣光先現驚得邪魔肝膽
0620b06: 摧冰消瓦解奔如電。
0620b07: 外道問佛昨日說何法答云定法。
0620b08: 走盤珠獨富家有貧人仰慕不置口及至相逢不識
0620b09: 珍依然辛苦東西走。
0620b10: 梵志索論義預約云我若義墮願斬首以謝。
0620b11: 破釜沉舟拚此行誰知誤劫自家營天明深愧無立
0620b12: 法納款軍前聽死生。
0620b13: 世尊問舁豬者云是甚麼。
0620b14: 一片熱心腸反得離肝肺惆悵獨歸來且把門兒閉。
0620b15: 金槨示雙趺。
0620b16: 生來活作怪死去活作怪貪圖後來人合掌深深拜
0620b17: 不知早已巳落深坑引得兒孫成露敗。
0620b18: 女子出定。
0620b19: 卻如幾個小孩兒喫飽無事做摸盲偶然一把捉住
0620b20: 了笑得傍觀鼻也橫。
0620b21: 五通仙人問佛佛有六通我有五通。
0620b22: 無端引賊入房門盡把家私偷出來就著婆衫拜婆
0620b23: 節主人還自不疑猜。
0620b24: 世尊陞座文殊白椎云諦觀法王法。
0620b25: 世尊自謂遇知音豈料琴中隱殺機坑卻當時人百
0620b26: 萬至今刀劍正翻飛。
0620b27: 世尊拈花。
0620b28: 自得褒姬樂未央風流非復古周王無端弄巧傳烽
0620b29: 火甘使河山一笑亡。
0620b30: 阿難問迦葉世尊傳金襴外別傳何物。
0620c01: 從來兄弟相猜忌為是前人愛處偏誰似飲光能執
0620c02: 義一時拋出大家看。
0620c03: 產難因緣。
0620c04: 老胡方便一時間子母團圓共喜歡留下疑團千載
0620c05: 後至今方作等閒看。
0620c06: 城東老母與佛同生不欲見佛。
0620c07: 為人向外日馳求因掩雙眸示本由與佛互揚非別
0620c08: 事同生意氣好相酬。
0620c09: 傅大士陞座說法揮案一下。
0620c10: 傾家學就屠龍術爭奈無因逞技能今日試彈三尺
0620c11: 劍好將心事付知音。
0620c12: 傅大士道冠儒履衲衣朝見梁武帝。
0620c13: 旦生丑末一人粧關調交參意態長借問誰人能若
0620c14: 此黎園新出李三郎。
0620c15: 善財入毘盧樓閣。
0620c16: 離卻家資事遠求七珍八寶盡行收歸來併作家山
0620c17: 玩從此堪方萬戶侯。
0620c18: 清淨行者不入涅槃破戒比丘不入地獄。
0620c19: 敵軍水陸阻如城囑付先鋒密計行一局未殘飛報
0620c20: 至謂言兩路敗投誠。
0620c21: 須菩提持缽入維摩詰室乞食。
0620c22: 好笑維摩老葛藤亦不少讓你自嘮叨我則索個飽。
0620c23: 維摩默然。
0620c24: 磕也著也著動用周旋光閃爍何事維摩老畫得
0620c25: 蛇兒添隻腳。
0620c26: 牛頭見四祖。
0620c27: 昨日今朝事不同孤峰依舊白雲中飽柴飽水原無
0620c28: 異百鳥啣花不見蹤。
0620c29: 六祖云有一物非青黃赤白男女等相。
0620c30: 開口說著閉口著應用周旋處處著只是盡力捉著
0621a01: 捉得著好合藥。
0621a02: 破灶墮因緣。
0621a03: 泥瓦相成何聖靈分明指出本無生奼女已巳歸霄漢
0621a04: 去獃郎猶向火邊蹲。
0621a05: 國師三喚侍者。
0621a06: 從容勸飲三盃酒滿面春風意氣揚何事無端論夙
0621a07: 昔傷心不覺淚千行。
0621a08: 南嶽問馬祖坐禪圖作甚麼祖曰圖作佛。
0621a09: 馬祖清風貫九天讓師手段實超然卻將一塊泥磚
0621a10: 子磨出光明照世間。
0621a11: 清源問六祖作何所務則不落階級。
0621a12: 一陣風吹一陣香知他紅紫鬥芬芳懶尋春色渾無
0621a13: 賴獨倚匡床午夢長。
0621a14: 百丈卷席。
0621a15: 扭鼻還他卷席讎從今報復有來由父獰子惡家常
0621a16: 事一任傍人話不休。
0621a17: 扭鼻因緣。
0621a18: 一扭突出野鴨子卻對人前撩亂飛飛向大雄峰頂
0621a19: 上啄盡人間穀與粞。
0621a20: 南泉翫月趙州指月問曰何時得到恁麼。
0621a21: 相攜桐下談情緒共把冰心對月明敢道月光雖不
0621a22: 昧難能比得默中倩。
0621a23: 南泉魯祖杉山歸宗離馬祖席至中途分袂。
0621a24: 列土分茅見太平齊強魯弱定兒孫一言萬古猶堪
0621a25: 法不特當時八百春。
0621a26: 南泉訪百丈丈曰將得馬師真來麼。
0621a27: 兄弟相尋意氣親就中拈得馬師真頓將江水翻空
0621a28: 碧流到如今處處深。
0621a29: 南泉云王老師自小牧得一頭水牯牛。
0621a30: 便是尋常那一頭為能養得恣優游於今踏破平田
0621b01: 路天地縱橫不見收。
0621b02: 大梅即心是佛。
0621b03: 囓雪吞氈志不違管教忠節信蠻夷歸來莫說君王
0621b04: 賜萬古千秋盡慕思。
0621b05: 僧問馬祖如何是佛祖云即心即佛。
0621b06: 任運騰騰只麼行尋香逐色顯生平可憐怖影迷頭
0621b07: 者飲水何曾不是冰。
0621b08: 百丈野狐。
0621b09: 左眼半觔右八兩莫教錯認定盤星直饒挑出翻身
0621b10: 去依舊狐精跳不停。
0621b11: 趙州狗子無佛性。
0621b12: 看得趙州無字破山河錦繡畫圖中夜來一覺天明
0621b13: 也摸著眉毛眼上橫。
0621b14: 七觔衫。
0621b15: 用盡工夫堪一笑拈來不值半分文隆冬且待祁寒
0621b16: 者付與披來似亂雲。
0621b17: 甘贄接待。
0621b18: 接待云如餵馬驢要人從此斷情私知音便爾承當
0621b19: 去一日三餐好過時。
0621b20: 陸亙大夫問南泉弟子家中一片石也曾坐。
0621b21: 本來不假施雕琢雕琢何妨順世間坐臥其中是何
0621b22: 物冬瓜儱侗瓠彎環。
0621b23: 陸亙瓶鵝。
0621b24: 問來將謂多奇特那信鵝兒不在瓶驀地喚回秋夜
0621b25: 夢方知日午打三更。
0621b26: 石鞏張弓。
0621b27: 張弓架箭接英雄欲接英雄振祖風三十年來方中
0621b28: 的那知弄巧總非功。
0621b29: 德山托缽。
0621b30: 缽盂托出婆心切安柄巖頭笑轉新及至三年偏撞
0621c01: 彩疑團從此落叢林。
0621c02: 雪峰南山鱉鼻蛇。
0621c03: 毒蛇相聚人難近鑽眼攢心死不休爭似乞兒家計
0621c04: 盡揩頭拽尾逞風流。
0621c05: 聲明三藏善別音響。
0621c06: 分明銅鐵便波瀾方識玄沙意可觀推向爐中來煆
0621c07: 煉這回方信不相瞞暪。
0621c08: 仙天因僧禮拜云野狐精見甚麼便禮拜僧云
0621c09: 老禿驢見甚麼便恁麼道。
0621c10: 冤家相遇對頭人劍去鎗來著著新撲地一交翻擲
0621c11: 去幾家歡喜幾家嗔。
0621c12: 安和喚仰山移床子。
0621c13: 甘作奴兒婢子身不知元是舊時人一聲喚得回頭
0621c14: 後萬紫千紅不屬春。
0621c15: 問如何是毘盧印答云草鞋踏雪。
0621c16: 信腳騰騰宛似雲南台北嶽恣殷勤普天匝地瀟湘
0621c17: 景搭得毘盧印子文。
0621c18: 興化打克賓。
0621c19: 不變臨危稱好手事難方見丈夫心罰錢千古猶難
0621c20: 昧大冶罏中始識金。
0621c21: 贊
0621c22: 三教圖
0621c23: 三位老作家原是一個鼻孔千般善巧說豈有兩樣
0621c24: 心腸只因門戶有多端學者波中認明月忽若抬頭
0621c25: 笑不休星明日麗月輪秋今日描他一處立請看面
0621c26: 目差多少如云教外有真機迦維羅客尤能道咄
0621c27: 大悲像
0621c28: 根塵識界一十八一手一界拋虛空頂門豎亞一隻
0621c29: 眼八萬四千藏其中逆行順行隨自在邪來正來驅
0621c30: 無蹤劍慈幢利如意揮法螺甘露超神功大雄大力
0622a01: 大悲王應現母阤無定方眾生有感便施顯如月水
0622a02: 臨千澗光阿呵呵乾打鬨爭似衲僧手眼親坐臥隨
0622a03: 時閑錯綜客來相對喫杯茶兩腋清風長鼓弄
0622a04: 羅漢圖
0622a05: 不在天台山裏住逐隊隨群是何故雖然證入化城
0622a06: 邊家醜洋洋自露布降龍伏虎太威獰熊經鳥伸恣
0622a07: 優豫有癢能搔痛能護無事不欣苦不怒各各翻騰
0622a08: 自己巳天出肘被肩裸兩乳眉長種種不知結鼻大垂
0622a09: 垂不知處吟風嘯月不為清攫浪拿雲不為惡卻被
0622a10: 寒山喚作牛都緣不會那一句更兼不肯利人天黃
0622a11: 檗欲將叩其足我今為眾行持缽臭汗淋漓遍村落
0622a12: 雖云缽底太荒涼八方四姓皆歸作何不拈將只麼
0622a13: 行瞿曇向上分明具不然縱汝弄神通總是癡狂外
0622a14: 邊路
0622a15: 九祖像
0622a16: 梅花纔見便啼春大地緣生物侯新識得本心離合
0622a17: 外洛陽從此錦如鱗
0622a18: 幻祖像
0622a19: 一聲熚爆見分明猶更尋師點眼睛透得紅綿套索
0622a20: 意從教一笠覆非輕
0622a21: 蜜祖像
0622a22: 入室哀求大悟慳銅官踏破始開顏一條白棒多頑
0622a23: 賴先打從頭釣背蠻
0622a24: 費祖像
0622a25: 頭顱裂破露全機十坐名山龍象依怪道石邊流出
0622a26: 冷漸成江海共雲飛
0622a27: 石老人像
0622a28: 徑山得名福嚴得位鼓白洋波振普明轡十載驅馳
0622a29: 艱辛歷備教育英才鉗錘出類宗說兩通道德無愧
0622a30: 一條楖栗任縱橫打邪打正同兒戲
0622b01: 開門聲裡識家風坐斷凌霄意不窮搏得語溪溪上
0622b02: 月流將千古照虛空
0622b03: 偈
0622b04: 募齋
0622b05: 滹沱河畔舊因緣飯架掀翻大用全扶起日輪法便
0622b06: 轉三餐一日好流傳
0622b07: 和雪竇四偈
0622b08: 遲日融和景豁開仍教冷坐面崔嵬不陳高下芬芳
0622b09: 色恐有蝴蜂逐影來右道貴如愚。
0622b10: 識得行藏懶似雲隨緣任運樂吾身春秋不涉詎知
0622b11: 老寄語悠悠學佛人右大功不宰。
0622b12: 浩浩塵中得此心廓然安坐到於幾多鳥雀聲相
0622b13: 聒獨自殷殷倚石屏右晦跡自怡。
0622b14: 自然寥落不相期白板長支亦自花竹互投機已巳
0622b15: 密撫強濟弱更由誰右與時寡合。
0622b16: 施茶圓滿
0622b17: 喫茶已巳得露金風撲破盤甌任所從更有一機須了
0622b18: 卻好教秋月挂青松
0622b19: 上堂齋
0622b20: 選佛場開動地來龍驤虎驟勢如電檀那欲識其中
0622b21: 意拈向當陽戰一回
0622b22: 募衣
0622b23: 鐘聲咬破七條衣體露當陽第一機舉向街頭伶俐
0622b24: 客為渠整卻這威儀
0622b25: 募放參
0622b26: 二軍苦戰暫鳴金中夜餐再進擒背水赤幟拚命
0622b27: 後功成誰不感恩深
0622b28: 募造橋亭施茶
0622b29: 渡過橋來喫茶去普明何似趙州橋勸君會取其中
0622b30: 意打破慳囊入勝招
0622c01: 行實
0622c02: 庚午歲臘月三日耆舊鐵樹師為師祝六旬壽請上
0622c03: 堂夜復設茶禪戒共集鐵樹同兩序白云和尚住持
0622c04: 普明共有八載今和尚六旬我亦八十賤誕今夜要
0622c05: 請和尚說行實使大眾欣樂而我得聞妙行以結般
0622c06: 若之因禮請再三師云山僧本無德行匪敢擔荷法
0622c07: 門但先師於普明未了聊作應酬既承敦意僅為大
0622c08: 眾作一笑具耳山僧俗姓陳嘉興縣人始祖隨宋高
0622c09: 宗南渡居海寧至先祖分居嘉興發家頗厚父鳳雲
0622c10: 公母沈上有三兄山僧乃晚年子也因兄等致禍傾
0622c11: 家母不欲舉臨盆壓溺再三婢女力救得免崇禎壬
0622c12: 午時年十一投禮郡城精嚴寺清隱房爾廉為師習
0622c13: 瑜伽教每多病患至年二十時有天台百二十歲老
0622c14: 僧寓寺我因禮拜僧云不要拜汝能參學後日別人
0622c15: 拜你因發信心乃有參禪之志二十六歲始乞戒圓
0622c16: 墓山剖老和尚時吼崖和尚為首座為我開發竹篦
0622c17: 子工夫云但參一切總不得畢竟是甚麼便了及還
0622c18: 嘉興於蘇州航舡中極力參完忽得輕快其是甚麼
0622c19: 三字牢在胸中自此綿密無有間斷既歸惟參是甚
0622c20: 麼為事幾忘人世眾以為痴而我迷悶愈甚時已巳二
0622c21: 十九歲矣次年有同戒曉宗於古隱菴打七有省聞
0622c22: 我肯做工夫特來策勸言古隱大師手段高強可求
0622c23: 逼拶因引拜見古師號一藏乃密祖侍者高上不出
0622c24: 額云古隱為緇素歸信師為我覿面提持不能領略
0622c25: 因約秋初起七候至九月間我與介先文遠二兄同
0622c26: 進七期古師以竹篦拶逼異常我至第三日侵早隨
0622c27: 眾經行遭仆話頭脫落機語敏捷自以為喜至夜古
0622c28: 師勘驗眾人翻覆問話則又不會師指云暫得輕安
0622c29: 事猶未在因復苦參了難著倒第五日夜間古師垂
0622c30: 問如何是不傳之旨眾答話間我問曉宗為之奈何
0623a01: 宗云若不一番寒徹骨爭得梅花撲鼻香時我憤極
0623a02: 不覺望古師撞上云是甚麼師以兩手一掀翻倒在
0623a03: 地頓覺胸中如剜出心肝五藏身如在虛空中又如
0623a04: 入水晶簾內相似所有機緣後皆忘卻欲覓一念了
0623a05: 不可得歡喜之極古師云待你快活快活再向你道
0623a06: 及歸讀古人機緣有明得明不得者以問古師師云
0623a07: 猶如火發未至燎天物像尚在古人云得坐披衣向
0623a08: 後自見又云末後一著始到牢關乃復起疑情志在
0623a09: 透徹室中作聯云長為粥飯僧不復學識做個癡獃
0623a10: 漢必要明心吼崖和尚從山中來見云長為粥飯僧
0623a11: 做個癡獃漢足矣更要明個甚麼及古師圓寂感其
0623a12: 孤高相為受益良多冷坐十年而從上淆訛公案漸
0623a13: 得清楚辛亥春偶遊普明問和尚是誰知客云費老
0623a14: 和尚門人從徑山來底因隨喜芝根室見和尚頂相
0623a15: 魁巍肅然敬仰便有親近之意知客云和尚分衛海
0623a16: 鹽回來即啟萬佛懺期先我夢見空馬五六十疋因
0623a17: 騎上一疋餘皆伏地視之皆象也騎向東南而醒遂
0623a18: 有固往普明之志不數日知客請我禮懺便至普明
0623a19: 安書記因與和尚相契所有問酬機語皆不記錄蓋
0623a20: 我素不喜弄機逞利者是年結制安西堂壬子元旦
0623a21: 領眾入方丈和尚便以衣拂源流付我時不肯受和
0623a22: 尚云年初一要發利市不得推阻我云某甲不要做
0623a23: 賣買底便出和尚命侍者送至寮中時天放石堂二
0623a24: 見極力相勸勉強拜受乙卯戒期後還歸清隱別室
0623a25: 丙辰秋月映兄到精嚴謂云老和尚有疾弟住漏澤
0623a26: 不能朝夕侍奉必要兄去大眾方安便坐待束裝即
0623a27: 於七月二十七日到寺和尚大喜即送首座寮至八
0623a28: 月十八日和尚自領眾托缽而歸大喜至中夜說偈
0623a29: 坐化眾推我料理自此喫盡苦辛畫虎不成今日追
0623a30: 思深為敗缺大眾珍重鐵樹同眾禮謝而退。
0623b01: 十二時歌
0623b02: 夜半子鼾睡猶未止猛如雷貓兒捉老鼠腰間虱子
0623b03: 苦叮人就手摸來已巳半死
0623b04: 雞鳴丑怪他啼臭口被頭溫撩衣懶出手晨鐘聲裡
0623b05: 纔開眼床頭月落光如走
0623b06: 平旦寅添香換水人啟柴扉煙雲沒半身優游自在
0623b07: 難拘束衣裡明珠獨自尊
0623b08: 日出卯高低盡明了造峰巔一覽眾山小不嫌草露
0623b09: 濕衣裳日照高林興不少
0623b10: 食時辰松花黃獨根太和味飽飫勝兒孫花開花落
0623b11: 成何事贏得年來痴兀人
0623b12: 禺中已巳不堪拈舉似在眉端究竟無終始常言常語
0623b13: 萬千千更道從來無一字
0623b14: 日南午不須打齋鼓自炊爨剩食餵蛇虎無心無毒
0623b15: 兩相和一念起時早被鎖
0623b16: 日昳未攜笻看山去亂松間麋鹿同遊戲玉龍噴浪
0623b17: 勢飛空到來別是一天地
0623b18: 晡時申衲衣知幾觔步雖輕白汗已通身解衣盤薄
0623b19: 長松下頓覺行來倍有神
0623b20: 日入酉獨立三叉口暮雲中不辨烏飛走古人漫道
0623b21: 摘楊花那比松花幾十斗
0623b22: 黃昏戍無油無月色有明珠何妨常坐立腳頭腳底
0623b23: 逞風流堪笑扶籬又摸壁
0623b24: 人定亥夜深欲自在眼麻迷萬事拋身外絮被稜稜
0623b25: 不用烘和衣拶入連頭蓋
0623b26: 寓芝根室歌
0623b27: 芝根室在殿東北兩樹梅花交覆屋塵囂不入是深
0623b28: 山坐臥其中無限福捉布絛拴衲服拖卻芒鞋露兩
0623b29: 足每時斜立倚危欄佇看翛翛窗外竹破禪床亂草
0623b30: 褥欲坐欲眠無拘縛倦來睡去息如雷撲落一聲枕
0623c01: 頭木隨眾食齋與粥那辨黃虀生與熟時逢嘉友便
0623c02: 投機書贈長箋三四幅蝦蟆鼓蚯蚓曲雨後閑園跳
0623c03: 麋鹿疏鐘堂外漸相催緩步披衣登曲彔得清閑正
0623c04: 好縮登高遠眺新苗綠一從住入有餘年不曾少把
0623c05: 眉毛蹙不如農懶種栗隨群作務徒名目坐長細數
0623c06: 落花多食罷經行摩飽腹嘯一聲應空谷欲覓端倪
0623c07: 誰處握輕風皓月共浮雲伴我蒲團戀幽獨渴思泉
0623c08: 慕林麓設計簷端雨如瀑滿爐活火自煎茶掀倒東
0623c09: 天并西竺寓普明雲一束收放隨宜非妄作自家喫
0623c10: 棒似蒿枝敢把粗拳驀面築
0623c11: 山居偈
0623c12: 門前桐樹影雙閑雨後新青勝是山寂寂飛花堆逕
0623c13: 滿日頭又復掛西邊
0623c14: 孤雲一點繞莓苔啅雀爭枝墜拂開把茗細看幽興
0623c15: 動口頭詩句偶然來
0623c16: 花竹幽分高與低於中曲折一條蹊道人情性頻來
0623c17: 往遙識行人古樹西
0623c18: 寶藏如今盡豁開妙高不向別峰來無窮受用輝今
0623c19: 古說與傍人冷似灰
0623c20: 野色離離擁竹扉荷珠墜點破漣漪麥羹未熟鳥先
0623c21: 待會得方稱上上機
0623c22: 閑看飛鳥意陶陶往返垂涎一樹桃不避人聲恣搏
0623c23: 啄飽餐之後但搜毛
0623c24: 瀑布光兼日月懸遙看竹榻伴僧眠陰晴緩急宜清
0623c25: 聽無限寒聲落枕邊
0623c26: 亂雲堆裡故人家蹊徑幽深訪日斜童子不聞人剝
0623c27: 啄癡然共鶴掃殘花
0623c28: 閑看春秋往復還興來時泛野漁船一聲鐵笛驚波
0623c29: 浪直得清音徹大千
0623c30: 尋常擔子重難挑耐著肩頭挺著腰捱得到家纔放
0624a01: 下安然快足一冬燒
0624a02: 詩
0624a03: 飛瀑
0624a04: 一雨山山掛玉龍聲吞宇宙震寒空攜笻欲傍何妨
0624a05: 濕日照光明看不窮
0624a06: 焚琴
0624a07: 有意徒勞流水音廿年珍賞到於今子期終古難相
0624a08: 遇縱撫還同野舍薪
0624a09: 弄魚
0624a10: 消閒每日池邊坐影落游魚亦見知小大互伺投減
0624a11: 食浮沉幾度破漣漪
0624a12: 木筆花
0624a13: 得句擬書蕉葉上遊途未便捉毛錐峰前滿樹江郎
0624a14: 筆欲折和煙寫興時
0624a15: 招友
0624a16: 花竹頓開幽徑曲茶烹偶得紫茸香清談莫負池邊
0624a17: 石觸暑能來卻有涼
0624a18: 鄰菊
0624a19: 常持主意教留去偶值乾枯助力微開列不妨頻過
0624a20: 賞主人況是最投機
0624a21: 將軍樹
0624a22: 賈勇爭先衛寺門宋君親自許將軍衝風冒雨懸崖
0624a23: 畔不似秦封只論文
0624a24: 御愛峰
0624a25: 千山萬嶺總成春獨得君王意最親知遇始知還是
0624a26: 命至今追望事猶新
0624a27: 登鵬搏峰
0624a28: 盤空直上峰端立大似扶搖九萬程俯欲蒼蒼辨人
0624a29: 世萬山雲擁浪中萍
0624a30: 釣鰲磯
0624b01: 晴峰疊疊翻成浪撼得危磯勢欲浮擬若巨鰲吞釣
0624b02: 去坐來彷彿在虛舟
0624b03: 佛聖水
0624b04: 非泉非澗亦非潭石角坳邊一掬甘欲汲清新試佳
0624b05: 茗客中宜玩不宜貪
0624b06: 畫禪
0624b07: 大千迴一滴隨意露群峰建立皆由我鋪排盡屬宗
0624b08: 河山清淨影世界有無蹤識得其中意煙霞處處濃
0624b09: 編籬
0624b10: 三間塵外意疏落個中情插棘因花竹編城卻送迎
0624b11: 夾從鄰叟學結是倩人成借此消間力盤旋路更新
0624b12: 移梅
0624b13: 將結歲寒盟孤梅最所傾不辭名苑送親自買船迎
0624b14: 築土量深淺倚窗驗側平紅霞含白雪便欲吐真情
0624b15: 掃葉
0624b16: 昨夜秋風急枝頭倍覺稀就吟題小字帶惜掃斜暉
0624b17: 蟲語原無去雲心自此飛午間猶有餉炊補晚來饑
0624b18: 古鏡
0624b19: 珍重如明月隨行好好朋體清塵自遠象古物當憑
0624b20: 辨色原無意規人屢有徵請看眉與目妍媿不加增
0624b21: 藥籃
0624b22: 獨向層巒去惟笻與爾隨可生方入採所得盡投之
0624b23: 本始無非竹工深益見奇物交原似友默坐對深時
0624b24: 鼓琴
0624b25: 倘有聞之愛招其結歲寒露香思未散月冷戀孤單
0624b26: 好道忘情識傷時猗谷蘭洒然驚別鶴清飲助瓢簞
0624b27: 拂石
0624b28: 余意在堅冷逢君締勝緣近花添遠目歸鳥合參前
0624b29: 苔色掃還綠松聲互入絃坐深幽興劇詩思滿雲箋
0624b30: 月夜泛舟
0624c01: 曠然天一色疑泛入虛空激水弄明月叩舷來好風
0624c02: 宿鷗隨掉出淺草逐波同何處聞孤笛深宵曲易工
0624c03: 夜登峴山
0624c04: 攀緣高頂立體弱欲乘風鳥靜藏松際魚深隱澗中
0624c05: 眾峰攢一霧孤月動千楓別有懷人處平雲四望同
0624c06: 登飛英塔
0624c07: 孤標寄冥漠超逸冠雲林笑指千峰裡遙看萬壑陰
0624c08: 殘陽擁秋色幽鳥避清砧靜理從茲契憑虛了夙心
0624c09: 遊沈氏園林
0624c10: 積年遐慕意今日始登臨複磴迴深洞長松冠碧岑
0624c11: 石蹲疑猛獸荷動駭幽禽交互尋花曲香風共滿襟
0624c12: 梅魂
0624c13: 一點悠悠何處尋擬隨淑氣伴幽琴倩寒擁雪留難
0624c14: 定結夢衝煙入更深永夜不忘孤寂意明窗恐負苦
0624c15: 吟心生平愛潔甘疏淡曉月沉沉赴笛音
0624c16: 聽雪
0624c17: 深夜貪吟坐擁衣亂風聲碎擊柴扉試猜翠竹何因
0624c18: 折必定疏梅花已巳肥砌葉凍迎常淅淅棲禽寒逼復
0624c19: 飛飛爐頭撥火呼童問恐有扁舟在釣磯
0624c20: 留春
0624c21: 不識何鄉是舊邦漸攜花事入清江且遲舞蝶催殘
0624c22: 色再讓啼鶯伴曉窗送別新題猶未贈滿懷痴興不
0624c23: 曾降寄言莫便無情去孤負鄰家酒一缸
0624c24: 病鶴
0624c25: 聞道君齡最久長何為行止強施張衝霄虛負凌霜
0624c26: 翼有病何曾為稻糧瘦骨似余支水畔看書因汝簡
0624c27: 醫方尋思健日能鳴舞相對殷殷意自傷
0624c28: 落花
0624c29: 相慰相憐得意深如何纔盛便飄森紛紛影散成孤
0624c30: 坐寂寂香消感夙心天既晴和培艷色雨何冷落妒
0625a01: 芳林幽居多少尖新意總向苔邊覓錦音
0625a02: 僧鞋菊
0625a03: 騰竺東來漢土圓籬邊菊亦有知禪半枝忽現西方
0625a04: 跡三徑還疑衲子懸清淨擬歸曇始足馨香不異少
0625a05: 林傳如今非復陶元亮換質披緇見昔年
0625a06: 登靈巖山
0625a07: 落紅亭畔話當時指顧層巒理舊知十載林園多筆
0625a08: 削二春峰壑倍參差短笻趁日凌高頂卻步攀藤探
0625a09: 古碑相得幽尋寧畏晚須知月有上山期
0625a10: 重遊虎丘
0625a11: 昔年風雨訪林泉今日重登話舊緣細讀碑題曾不
0625a12: 異還思人世宛如煙欲窮山外須登塔長坐亭中懶
0625a13: 下船分韻就聯期再敘淋漓濃淡紀幽巔
0625a14: 普明八景
0625a15: 古佛晨鐘
0625a16: 三聖重光古寺興深潛九乳應時騰宣揚八表悲聲
0625a17: 壯開發千山爽氣澄曉月吼殘漁火亂晨星敲斷客
0625a18: 心兢乘風擊破村村夢耳畔星星會未曾
0625a19: 娑羅夜雨
0625a20: 蓮漏沉沉坐未興交交翠葉勁聲騰三更慣識蒼煙
0625a21: 點竟夕凝神定水澄滴滿柔枝音亦冷響迴高樹靜
0625a22: 宜兢連年自得棲曇萼幾度幽清聽不曾
0625a23: 芝根鎖翠
0625a24: 半園蒼翠映空庭別館蕭疏賴有屏靜影掃歸窗外
0625a25: 月寒香傳出殿邊鈴菁菁覆檻誰能掇肅肅倚欄似
0625a26: 可聽欲覓芝根終自鎖隆隆未肯世間形
0625a27: 瑞竹連雲
0625a28: 掉尾沖霄絕徑庭白雲幕幕結寒屏龍翻碧浪聞鼉
0625a29: 鼓鳳舞青冥唱雨鈴拔萃分天功莫論和群合地曲
0625a30: 宜聽臨風戛戛鳴空界月映雙梢攪海形
0625b01: 龍橋步月
0625b02: 偶因跬步出門前堤上輕風石上涓斜立柳梢瞻皓
0625b03: 月倚笻欄曲眺寒煙村歌清唱深林末野笛遙聞古
0625b04: 路邊欲駕飛龍乘興杳千山萬壑訪幽玄
0625b05: 鳳洲撥棹
0625b06: 芳洲蘋蓼不勝前罷楫隨舟趁野涓欹樹半黃迷橘
0625b07: 柚垂藤合翠隱人煙遲遲牽荇哀湍畔泛泛輕鳧折
0625b08: 葦邊鐵笛一聲驚彩鳳尋幽常得寫真玄
0625b09: 珠阜松風
0625b10: 皓魄松風漾水珠杖藜獨往洵幽娛耳邊環珮臨仙
0625b11: 子眼底波濤寄玉壺拂石已深螢繞座沖霄未久鶴
0625b12: 歸梧浮塵頓豁何須洗怪道巢由意自殊
0625b13: 瑤圃桑陰
0625b14: 閑閑十畝愛如珠興適幽行最所娛花蕊欲殘誰喚
0625b15: 起桑枝正綠有提壺龍孫遙護方成竹鳳子先歸未
0625b16: 放梧三徑野情隨地足一鋤自得與人殊
0625b17: 小佛事
0625b18: 為悟如知客火師拈火炬云十年相守普明貧兩世
0625b19: 俱克司客身自己巳不知原是客今朝方見舊時人悟
0625b20: 未悟如不如總是毘盧界內塵從此光明燦爛去秋
0625b21: 雲黃葉勝三春以火打圓相云會麼擲下炬云鑒。
0625b22: 為明本嬰孩安葬云因緣會遇成親屬夢幻空花不
0625b23: 久存撒手分離真性在去來不二涅槃門恭為明本
0625b24: 嬰魂生緣有據宿習非虛出世便能信佛父母許皈
0625b25: 三寶生成不肯茹葷獨自持齋六載本期超然塵世
0625b26: 引導迷途豈謂頓拋恩愛早萎奇花然則幻身雖謝
0625b27: 法性猶存恐爾未明墮於昏昧山僧為汝點出真源
0625b28: 以圓明本之實豎拂子云會麼擲下云秋風飄落霜
0625b29: 黃葉春日重開錦繡花。
0625b30: 為漢英侍者火云先師撫汝未成圓四載殷勤在我
0625c01: 邊今日一機能自捷全身入定燦紅蓮便燒。
0625c02: 為密書記火云秋風起秋葉捲秋雲生秋月掩密書
0625c03: 記應時順節翻身轉舉火炬云我將者個火柴頭助
0625c04: 汝行程如電閃直得根身器界空頭頭物物光明殿
0625c05: 擲火炬云咦看取優曇現。
0625c06: 為馨寶嬰魂安厝云因緣會遇相投托緣盡翻然歸
0625c07: 去來從此因緣更親密再來相續笑顏開以杖叩棺
0625c08: 云馨寶會麼依前原是舊時人莫改舊時行履處卓
0625c09: 柱杖云安。
0625c10: 補遺
0625c11: 古澗嗣法門人明溶等請為先師文遠和尚封龕師
0625c12: 卓拄杖云九龍吐水兩處分疆天大地大不如今日
0625c13: 事大我已抱病懸心那知情深難卻現前嗣眾伸請
0625c14: 精嚴為我文兄和尚封龕且道如何封法桃花紅李
0625c15: 花白不是宮商雪曲亦非世諦莊嚴畢竟是個甚麼
0625c16: 白雲籠嶽頂終不露崔巍。
0625c17: 自題像讚寶林侍者請
0625c18: 癡鈍其生瞞盰過日不落是非管他黑白主法名藍
0625c19: 幾番狼籍急退幽閒頹然頑石城市棲遲賴無踧踖
0625c20: 吞吐大藏不存點畫只此自知阿誰識得寶林描邈
0625c21: 欲何為切忌他時做標格
0625c22: 先師開法普明次住太平湧卍復主普明請歸精嚴
0625c23: 世壽七十八僧臘六十二夏於康熙四十七年戊子
0625c24: 九月初一日無疾說偈坐脫。
0625c25: 辭世偈
0625c26: 脫卻浮塵獨露身日輪當午轉鮮新此時何必重拈
0625c27: 偈趺坐遺言警後人
0625c28: 自掩龕
0625c29: 隨時撒手趺坐其中從無出入不要人封
0625c30: 自舉火
0626a01: 塵消緣盡打破虛空一團猛火遍界清風
