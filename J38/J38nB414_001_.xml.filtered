0419a01: 山鐸真在禪師語錄目次
0419a02: 序
0419a03: 住廬山東林興龍禪院語錄
0419a04: 住楚黃華桂能仁寺語錄
0419a05: 住西陵碧雲龍興禪院語錄
0419a06: 機緣
0419a07: 勘辨
0419a08: 拈古附徵古代古著語
0419a09: 頌古
0419a10: 法語
0419a11: 茶話
0419a12: 佛事
0419a13: 詩偈
0419a14: 雜著
0419a15: 行略
0419a16: 
0419a17: 
0419a18: 
0419a19: 
0419a20: 
0419a21: 
0419a22: 
0419a23: 
0419a24: 
0419a25: 
0419a26: 
0419a27: 
0419a28: 
0419a29: 
0419a30: 
0419b01: 山鐸真在禪師語錄
0419b02: 嗣法門人　機雲　智旭　等錄
0419b03: 住江西九江府廬山東林興龍禪院語錄
0419b04: 師於康熙甲辰春歸住東林于無量殿示眾問答不
0419b05: 錄乃曰如來無上法王有大陀羅尼門名為圓覺亦
0419b06: 名無量義教菩薩法佛所護念驀豎拂子云汝等諸
0419b07: 人若向者裏安住平等自然春逐眼前老從頭上。
0419b08: 示眾一切法不生一切法不滅出門便見山雨打梨
0419b09: 花飛蛺蝶僧問如何是佛師曰焦種不生芽曰如何
0419b10: 是佛向上事師曰風雲色變雨似盆傾。
0419b11: 示眾世尊不說說迦葉不聞聞優曇忽現瑞菩提果
0419b12: 自馨舉僧參虎溪菴主主不顧僧曰知道菴主有此
0419b13: 機鋒主鳴指一下僧曰是何宗旨主便打僧曰知道
0419b14: 今日落人便宜主曰猶要吃棒在師曰菴主有擒龍
0419b15: 縛虎手腳者僧輕輕撼動娑羯龍宮便見海立山飛
0419b16: 眉毛眼睛一齊落下新虎溪一曲平沙鋪落雁陽春
0419b17: 白雪卒難和。
0419b18: 示眾箭箭中的三步即死五步卻活新羅王子驗功
0419b19: 深賞甜瓜徹蒂甜苦瓠連根苦尿床鬼子共得甚麼
0419b20: 語話我入深村汝行荒草雖然理無曲斷要且出身
0419b21: 有路。
0419b22: 示眾不慕諸聖不重己已靈透脫骨殼光影猶存石頭
0419b23: 老兒磨牙礪齒名不得類不得狀不得字經三寫鳥
0419b24: 焉成馬要會麼良久云一堂風冷淡千古意分明。
0419b25: 示眾舉傅大士偈云空手把鉏頭步行騎水牛人從
0419b26: 橋上過橋流水不流斷橋倫和尚頌曰狗走抖擻口
0419b27: 猴愁摟搜頭瑞巖門外水自古向西流張無盡見皓
0419b28: 布褌舉大士頌皓曰此頌得法身邊事頌不得法身
0419b29: 向上事曰請和尚頌皓遂應聲曰昨夜雨滂亨打倒
0419b30: 葡萄棚知事普請行者人力拄底拄撐底撐撐撐拄
0419c01: 拄到天明依舊可憐生師曰大士不合將宮物作人
0419c02: 情倫祖向個裏認為己有若依憲斷朝打三千暮打
0419c03: 八百皓老極力擔當依舊可憐生東林亦有一頌春
0419c04: 眠不覺曉處處聞啼鳥夜來風雨聲花落知多少。
0419c05: 示眾不是心不是佛不是物火燒松樹勢如蛇者裏
0419c06: 道得一轉語喫棒有分何故從前汗馬無人識只要
0419c07: 重論蓋代功復舉東林正覺禪師上堂十五日已巳前
0419c08: 放過一著十五日已後未可商量正當十五日試道
0419c09: 一句看良久云山色翠濃春雨歇柏庭香擁木蘭開
0419c10: 師高聲咄云是甚麼語話十五日已前犀因玩月文
0419c11: 生角十五日已後象被雷驚花入牙正當十五日紅
0419c12: 葉山頭寺白雲江上樓荷花迎秋水明月盪輕舟正
0419c13: 好一帆風過海無人弄得竹篙頭。
0419c14: 示眾裂開捏聚三九廿七菩提涅槃真如實際可憐
0419c15: 生蛇心佛口教壞東土人家男女吞熱鐵丸有日在
0419c16: 呵呵僧問和尚唱誰家曲調宗風嫡嗣阿誰師曰猛
0419c17: 虎穴生豹曰如何是相承底事師曰路逢劍客須呈
0419c18: 劍不是詩人不獻詩問投刃揮斤玄途曠絕不落正
0419c19: 偏如何相見師曰石女抱琴彈月下木人撫掌笑雲
0419c20: 中卓拄杖下座。
0419c21: 僧參師問甚處來曰三角師曰三角有何言句曰三
0419c22: 角上堂道頂門正眼納海吞空肘後懸符乾坤失色
0419c23: 師曰還道甚麼曰又一日上堂道大凡學者來我者
0419c24: 裏語貴脈絡線道要清絲毫走作明暗失照師曰還
0419c25: 道甚麼僧擬開口師笑而趨起僧慚退。
0419c26: 示眾舉東林無際明悟禪師因楚山琦參際示無字
0419c27: 公案山偶聞開靜板鳴礙膺冰泮往見際際曰還我
0419c28: 無字意來山曰者僧問處偏多事趙老何曾涉所思
0419c29: 信口一言都吐露翻成特地使人疑際曰如何是汝
0419c30: 不疑處山曰青山綠水燕語鶯啼歷歷分明更疑何
0420a01: 事際曰未在更道山曰頭頂虛空腳踏實地際曰亦
0420a02: 未在更道山乃禮拜際曰如是如是師曰東林門牆
0420a03: 千尺得其堂奧者或鮮矣宗廟之美百官之富深固
0420a04: 幽遠無人能到偶披胸襟從卍字中湧出百寶光明
0420a05: 雲與楚山相見楚山道頭頂虛空腳踏實地也是乞
0420a06: 兒籮易滿。
0420a07: 示眾舉東林卍庵道顏禪師上堂仲冬嚴寒三界無
0420a08: 安富者快樂貧者饑寒不識玄旨錯認定盤何也牛
0420a09: 頭安尾上師曰卍庵錯下名言新東林則不然仲冬
0420a10: 不寒三界全安富底畏懼貧底心安若識玄旨管錯
0420a11: 定盤何也去冬多雪今冬多乾。
0420a12: 示眾舉僧問東林照覺總禪師乾坤之內宇宙之間
0420a13: 中有一寶秘在形山如何是寶覺曰白月現黑月隱
0420a14: 曰非但聞名今日親見覺曰且道寶在甚麼處曰古
0420a15: 殿戶開光燦爛白蓮池畔社中人覺曰別寶還他碧
0420a16: 眼胡師曰者則公案自古自今向白月現黑月隱處
0420a17: 卜度或在古殿戶開光燦爛處商量屙屎底見解有
0420a18: 甚麼限山僧今日裂破面門不但為汝諸人證明此
0420a19: 事亦令照覺通天徹地去也拍禪床下座。
0420a20: 示眾舉照覺禪師上堂僧出提起坐具曰請師荅話
0420a21: 覺曰放下著僧作展勢覺曰收曰昔年尋劍客今朝
0420a22: 遇作家覺曰者裏是甚麼所在僧便喝覺曰喝老僧
0420a23: 那僧又喝覺曰放過又爭得便打師曰只如者僧道
0420a24: 昔年尋劍客今朝遇作家是肯他語是不肯他語良
0420a25: 久云只因貪翫龍門裏惹得春雷到頂。
0420a26: 因雪示眾舉南明和尚看雪次侍僧云滿山都是雪
0420a27: 南云隨聲逐色漢僧云乞師離聲色道一句南云滿
0420a28: 山都是雪金明本師云既為他家兒孫不取囊藏被
0420a29: 蓋今日舉似大眾也要各個知其落處且道當時吾
0420a30: 師翁荅者僧話為復壓良為賤為復以楔去楔試道
0420b01: 看若下得者一語許伊具一隻眼師曰者僧與麼問
0420b02: 南祖與麼荅故是一等平懷金明與麼批判未免當
0420b03: 途栽棘東林要大膽道個滿山都是雪揮拂子曰秪
0420b04: 知龍向葛坡出不覺風雷舌上生復揮拂下座。
0420b05: 雪中示眾僧問雪子落紛紛為甚變成雨師曰分身
0420b06: 兩處看進云滿爐燒榾柮煙暖一堂春師曰且喜上
0420b07: 座鼻孔猶在舉楊岐示眾楊岐乍住屋壁疏滿床盡
0420b08: 撒雪珍珠縮卻項暗嗟吁翻憶古人樹下居金明本
0420b09: 師云十載金明敗屋居從教風雨懶嗟吁高枕臥勝
0420b10: 山廬等閒唱個樂餘餘師曰山僧亦有一偈舉似大
0420b11: 眾已巳住東林十月天朝朝贏得拾頹椽休懶惰謾偷
0420b12: 閒也要消磨粥飯錢。
0420b13: 住楚黃蘄水縣華桂山能仁寺語錄
0420b14: 師於康熙乙巳秋受紳衿耆舊請入院松月庵覺一
0420b15: 禪德設齋請上堂拈香祝
0420b16: 聖罷復拈香云此一瓣香二十年來入一叢林出一保
0420b17: 社遇貴則價等虛空逢賤則半文不值曾向五老峰
0420b18: 頭狼藉一上盡大地人聞則腦裂覷則眼瞎末稍輥
0420b19: 入洪波浪裏始知別有長人熱向爐中供養現住浙
0420b20: 江嘉興府金明堂上傳臨濟正宗第三十一代合庵
0420b21: 本師進老和尚不惟酬報法乳且要大家共知古岑
0420b22: 白槌云法筵龍象眾當觀第一義師曰既是第一義
0420b23: 為甚落在古公槌下還有知向上一路者麼雨山問
0420b24: 機回虎豹趨山嶽玉轉神鯨奔海淵律令斬新即不
0420b25: 問臨濟綱宗意若何師曰爍爍電光迷宇宙進云作
0420b26: 家宗師天然猶在師曰幾家愁閉雨中門天則問世
0420b27: 尊纔生便言天上天下惟吾獨尊如何是獨尊的事
0420b28: 師曰卻逢山僧陞座進云恁麼則一枝無孔笛吹出
0420b29: 萬年懽師曰罕遇知音進云從今高步華峰頂法法
0420b30: 頭頭總不疑師曰如何是你不疑處進云仰面見天
0420c01: 低頭見地師曰放汝三十棒聖拙問未離兜率已降
0420c02: 皇宮未出母胎度人已畢今日和尚又為阿誰師曰
0420c03: 將謂你是個人聖掩耳而出師曰三腳蝦蟆飛上天
0420c04: 古輪問世尊拈花意旨如何師曰笑殺傍觀進云秪
0420c05: 如迦葉微笑又作麼生師曰義出豐年進云向上宗
0420c06: 猷蒙指示竿頭進步事如何師曰斷頭船子下揚州
0420c07: 輪禮拜云不因夜來雁怎見海門秋師曰那裏得者
0420c08: 消息輪歸位師乃云及盡去也地幹天旋直得龍吟
0420c09: 霧起虎嘯風生正當恁麼時以沙門一隻眼印定森
0420c10: 羅萬象便能身藏北斗將一寸龜毛縛殺虛空三個
0420c11: 栗蓬劈開華藏頭頭現法法現牛溲馬浡電掣雷奔
0420c12: 塵塵說剎剎說白牯狸奴耀古輝今何消入理深談
0420c13: 以無功而會旨明明古路不屬玄微一念普觀廓然
0420c14: 空寂所以興化諸祖及我車溪諸祖得此一著提王
0420c15: 庫刀用殺活劍克振濟北家聲揭示人天正眼山僧
0420c16: 今日亦以此著不惜贓私和盤托出敢將雲門餅趙
0420c17: 州茶雪峰毬拋向當陽搆得底途中受用倘有出格
0420c18: 高流更不烹露地牛割蒼梧鳳剖明月珠只以千聖
0420c19: 不傳向上一著那破破底一句相待何故鐵牛踏碎
0420c20: 玄關竅野老謳歌樂太平敘謝不錄。
0420c21: 復舉開山旻德最初參興化值上堂云若是作家戰
0420c22: 將便請單刀直入更莫如何若何旻出禮拜起便喝
0420c23: 化亦喝旻又喝化亦喝旻禮拜歸眾化曰適來若是
0420c24: 別人三十棒一棒也較不得何故為他旻德會一喝
0420c25: 不作一喝用師曰興化垂鉤七澤旻德挾複禹門雖
0420c26: 然針去線來師承有據諸方盡道興化風稍不硬卻
0420c27: 被旻德推在萬仞巖前直至今日起身不得山僧路
0420c28: 見不平為他傾心吐膽保任此事終不虛也驀卓拄
0420c29: 杖三下結椎云諦觀法王法法王法如是下座。
0420c30: 示眾腰纏十萬跨鶴揚州迎著零丁子莫怪相逢不
0421a01: 相識隱隱猶懷舊日羞昔佛印禪師住此山日有僧
0421a02: 問如何是佛印曰木頭雕不就曰恁麼則皆是虛妄
0421a03: 也印曰梵音深遠令人樂聞師曰嗄者十字街擔馬
0421a04: 糞漢若非華桂幾乎沒折合何故鶴有九皋方逼漢
0421a05: 馬無千里謾追風。
0421a06: 上堂面寒楊柳風眼濕杏花雨扣戶覓乾薑擦碎雲
0421a07: 門普若是鶻眼龍睛斷不受人籠絡還會麼昔有僧
0421a08: 問佛印禪師如何是諸佛說不到底法印曰蟻子解
0421a09: 尋腥處走蒼蠅偏向臭邊飛曰學人未曉請師再指
0421a10: 印曰九萬里鵬從海出一千年鶴遠天歸師曰王言
0421a11: 如絲其出如綸。
0421a12: 結制上堂要是個人方堪共語飯袋子便與麼去盡
0421a13: 塵劫來事未曾了當囚停志長一朝走作國破家亡
0421a14: 空索索兩手無物赤條條一體無遮白浪堆中掀轉
0421a15: 三山黃雲影裏踏碎五老到江吳地盡千家萬家一
0421a16: 缽飯隔岸越山多五里十里一餐茶曾到此間一擊
0421a17: 珊瑚樹粉碎個中別有好商量不曾到此間萬古碧
0421a18: 潭空界月再三撈摝始應知若有頂門撾毒鼓肘後
0421a19: 奪靈符的出來山僧向伊道畫蛇不必重添足。
0421a20: 上堂即心即佛野老家淳非心非佛刀鎗遍地不是
0421a21: 心不是佛不是物竿頭絲線從君美不犯清波意自
0421a22: 殊但恁麼會馬祖鼻孔不消一扭自然徹骨徹髓還
0421a23: 有恁麼會的麼僧出師連棒打退。
0421a24: 佛成道日上堂怪哉釋迦老子被一點螢光爍破面
0421a25: 孔返道奇哉一切眾生具有如來智慧德相但以妄
0421a26: 想執著而不能證得者等說話大似夢眼初開殊不
0421a27: 知眉在眼上腳在肚下智慧德相在甚麼處妄想執
0421a28: 著從何得來具眼者試辨看復云三十年後。
0421a29: 佛誕日上堂現大人相居大人境成就大事因緣故
0421a30: 小家子顛不成顛狂不成狂指天指地成得甚麼般
0421b01: 事惹得諸方每至今日驀頭一杓惡水罪犯彌天跛
0421b02: 腳阿師上門上戶道我當日若見一棒打殺與狗子
0421b03: 喫貴圖天下太平俊哉衲子好一棒將謂無人證明
0421b04: 華桂斗膽向猛虎項下解鈴還有與華桂代出一隻
0421b05: 手者麼良久云將謂無人。
0421b06: 上堂舉世尊因五通仙人問世尊有六通我有五通
0421b07: 如何是那一通佛召五通仙人仙人應諾佛曰那一
0421b08: 通你問我師曰世尊知的五通不知五通知的世尊
0421b09: 不知錯認定盤星的往往向那一通商量泥團子弄
0421b10: 到甚麼時得了斷橋倫和尚道那一通你問我玄關
0421b11: 倒插無鬚鎖等閒一掣掣得開三個老婆相對坐可
0421b12: 謂養兒不及父家門一世衰。
0421b13: 解制上堂十方同聚會個個學無為此是選佛場心
0421b14: 空及第歸龐居士是俗漢子的見解將謂凡聖交參
0421b15: 龍蛇混雜遂爾道個十方同聚會若是口吞佛祖眼
0421b16: 蓋乾坤的自當言言見諦句句超宗古路動容悄然
0421b17: 不墮古廟香爐和身靠倒徹見靈山一會通貫古今
0421b18: 所以法隨法行法幢隨處建立衝開碧落截斷黃河
0421b19: 水邊林下任性逍遙溈山那一頭溪東牧也得溪西
0421b20: 牧也得敢問諸昆喚甚麼作那一頭識得那一頭便
0421b21: 識得龐居士落處識得龐居士落處便識得從上佛
0421b22: 佛授受祖祖相傳的落處識得佛祖落處便識得華
0421b23: 桂長老的落處識得華桂的落處便識得諸昆本命
0421b24: 元辰的落處識得自己落處釋迦老子在汝腳跟下
0421b25: 放光動地列象殊形情忘謂絕驀拈拂子云若無舉
0421b26: 鼎拔山力千里烏騅不易騎。
0421b27: 結夏上堂樟樹上著箭柳樹上出汁鶴勒咬著舌尖
0421b28: 馬鳴背痛廿七大地覓徑方釋迦已巳滅度彌勒未降
0421b29: 生求人不如求己。
0421b30: 上堂舉馬祖因僧問離四句絕百非請師直指西來
0421c01: 意祖曰我今日勞倦不能為汝說問取智藏去僧問
0421c02: 智藏藏曰何不問和尚曰和尚教來問曰我今日頭
0421c03: 痛不能為汝說問取海兄去僧又問百丈丈云我到
0421c04: 者裏卻不會僧卻回舉似祖祖曰藏頭白海頭黑及
0421c05: 舉圜悟拈畢師曰古今淆訛公案只是一個道理要
0421c06: 會直下便會千七百則一踏鴻門兩扇開東山水上
0421c07: 行話一喝耳聾三日話黃犬因何有業識話臨濟三
0421c08: 頓痛棒話娑羅峰點頭與南明拾起片紙鴛湖豎拂
0421c09: 金明出禮三拜話斷橋舉萬法歸一高峰打失鼻孔
0421c10: 話總是醍醐上味安頓在毒藥裏要你吞得下屙得
0421c11: 出薰天薰地不犯腸胃者纔有共語處者僧問離四
0421c12: 句絕百非馬大師分明勞倦指問西堂西堂果然頭
0421c13: 痛又指問百丈百丈道個不會者僧卻回舉似馬大
0421c14: 師大師道藏頭白海頭黑可謂一句曲含千古意圜
0421c15: 悟道三個宗師被者擔板漢勘破只管在語言上計
0421c16: 較漆桶打破也未饒你會盡作麼生是藏頭白海頭
0421c17: 黑底消息忽咳嗽一聲云華桂今日傷風只念到者
0421c18: 裏向下文長付在來日拍禪床下座。
0421c19: 上堂舉龍潭信禪師未出塵時家賣餅居天皇寺巷
0421c20: 常日以十餅饋悟悟每食畢留一餅曰吾惠汝以蔭
0421c21: 子孫信一日自念曰餅是我持去何以返貽我耶其
0421c22: 別有旨乎遂造而問悟曰是汝持來復汝何咎信聞
0421c23: 頗曉玄旨因投出家師頌曰將去將來事不甘貪他
0421c24: 說破被他瞞自從雪嶠分燈後逼得鯰魚上剎竿。
0421c25: 示眾以拂子召眾云看看印文露也乾坤大地萬象
0421c26: 森羅情與無情釘一確二大乘小乘井索錢貫麻三
0421c27: 斤乾矢橛換手椎胸惟有打破漆桶底坐久成勞日
0421c28: 裏看山路逢死蛇休打殺無底籃兒盛將歸縮卻佛
0421c29: 手閑卻驢腳風吹日炙成精作怪有也未可料江南
0421c30: 人慣咒水書符者裏不用只須頂門一錐自然冰消
0422a01: 瓦解出格上士拈一句如天普蓋似地普擎巍巍蕩
0422a02: 蕩者邊不住那邊不住中間不住錐不得鉤不得作
0422a03: 麼生三人證龜成鱉復召眾云華桂長老今日為你
0422a04: 作個念話的杜撰你道還有為人處麼擲下拂子云
0422a05: 待華桂山點頭即向你道。
0422a06: 解制小參十五日已前買醬不買鹽十五日已後買
0422a07: 鹽不買醬正當十五日鹽醬一齊買僧房五百間紅
0422a08: 粟三千石趙州來的有茶雲門來的有餅參訪高士
0422a09: 廣談闊論拄杖如龍艸鞋似虎行則行住則住若是
0422a10: 鳳搏玅翅雷送遊龍諸兄自有盈懷神器華桂只好
0422a11: 袖手傍觀。
0422a12: 示眾超佛越祖之談餬餅裏討甚汁呷雞寒上樹鴨
0422a13: 寒下水牙齒一具骨耳朵兩片皮一挨一拶眾兄弟
0422a14: 曾到者田地麼門前上馬臺要他肯你。
0422a15: 上堂舉臨濟參黃檗三頓棒因緣師曰縵天網子千
0422a16: 重百匝打鳳羅龍元無多子有般瞎漢不善絕頂崑
0422a17: 崙返怪王良或拳打腳踢狂病必僵假若喝七喝打
0422a18: 七棒總是立地死漢誇大雞啼鹿宿之風錯會臨濟
0422a19: 喫棒的道理非為儱侗瞞頇之胄豈不聞端祖頌曰
0422a20: 一拳拳倒黃鶴樓一踢踢翻鸚鵡洲有意氣時添意
0422a21: 氣不風流處也風流還會古人意麼遂卓拄杖云棒
0422a22: 喝交馳仍在夢堪憐依樣畫葫蘆。
0422a23: 示眾根塵不立器量雙消則般若之明常照圓之
0422a24: 道渾融若心與空相合譏毀讚譽何憂何喜身與空
0422a25: 相應刀割香塗何苦何樂諸禪德莫有與麼會者麼
0422a26: 驀拈拄杖擊香几三下。
0422a27: 示眾函蓋乾坤句截斷眾流句隨波逐浪句無人處
0422a28: 砍額望汝赤沙灘上馬郎婦耳邊討甚麼消息。
0422a29: 上堂舉百丈再參馬祖因緣畢師頌曰一喝如雷三
0422a30: 日聾西江從此立宗風木馬泥牛追不及堂堂獨坐
0422b01: 大雄峰。
0422b02: 示眾舉六祖因僧問黃梅意旨甚麼人得曰會佛法
0422b03: 人得曰和尚還得否曰我不會佛法師曰大眾者僧
0422b04: 穿透銀山鐵壁與祖師相見祖師將心肝五臟一齊
0422b05: 嘔出者僧將謂別有奇特大似一回飲水一回噎祖
0422b06: 師道我不會佛法如初祖見梁武帝帝問如何是聖
0422b07: 諦第一義曰廓然無聖曰對朕者誰曰不識者則公
0422b08: 案是三千七百則最初一則非真見佛性切忌莽鹵
0422b09: 承當大慧頌云蕉芭蕉芭有葉無丫忽然一陣狂風
0422b10: 起恰似東京大相國寺裏三十六院東廊下北角頭
0422b11: 王和尚破袈裟畢竟如何歸堂吃茶大眾你道徑山
0422b12: 會得祖師意麼添鹽止得渴。
0422b13: 示眾舉定上座初參臨濟問如何是佛法大意濟下
0422b14: 禪床擒住定擬議濟與一掌定佇思傍僧曰定上座
0422b15: 何不禮拜定方作禮忽然大悟後南遊路逢巖頭雪
0422b16: 峰欽山三人因緣至欽山被擒直得面黃面青語之
0422b17: 不得巖頭雪峰曰者新戒不識好惡觸忤上座且望
0422b18: 慈悲定曰若不是者兩個老漢殺者尿床鬼子師
0422b19: 曰定上座主張個事如老將攝印登壇一奮迅間威
0422b20: 震萬里欽山探索被擒且喜頭正尾正雪峰道臨濟
0422b21: 大似白拈賊羞慚殺人今日還有制敵不動機者出
0422b22: 來將兩家結角羅紋處摟盡無餘時有僧出師打云
0422b23: 古佛過去久矣便下座。
0422b24: 示眾舉雲門有講僧參經時乃曰未到雲門時恰是
0422b25: 初生月及乎到後曲彎彎地門得知乃問是你道否
0422b26: 曰是門曰甚好吾問汝作麼生是初生月僧乃斫額
0422b27: 作望月勢門曰你如此已後失卻目在僧經旬日復
0422b28: 來門又問你還會也未曰未會門曰你問我僧便問
0422b29: 如何是初生月門曰曲彎彎地僧罔措後果然失目
0422b30: 師曰果然白雲端目者僧失卻目雲門和鼻孔不見
0422c01: 雖然如是家住州西師曰果然東禪觀曰者僧雖失
0422c02: 雙目光射九天雲門兩眼雖存前明後暗師曰果然
0422c03: 拈拄杖召眾曰會得華桂三個果然許你親見雲門
0422c04: 復卓三下曰者裏會得許你參見白雲大眾要會東
0422c05: 禪前明後暗麼點鐵化為金玉易勸人除卻是非難。
0422c06: 示眾德山棒臨濟喝欺胡瞞漢秘魔叉普化鐸臨險
0422c07: 推人我為你咬破指頭甕裏何曾走卻鱉謝家打破
0422c08: 釣魚船始信黃檗佛法無多子若恁麼休去歇去三
0422c09: 生六十劫。
0422c10: 付以山電公上堂向上一路千聖不傳末後一句正
0422c11: 眼難窺承虛接響谷應萬方出格提持門庭邊事華
0422c12: 桂者裏峰巒異秀鶴不停機觀方作者竿木隨身紅
0422c13: 羅帳合黃閣簾垂金章紫綬君位臣承狀不得類不
0422c14: 得花開陌上春風暖果熟枝頭玉一團乃拈卷子示
0422c15: 眾云只者個三世諸佛歷代祖師天下老和尚向者
0422c16: 裏受用不盡流傳不竭汝但將去分化一方接續吾
0422c17: 宗勿令斷絕遂擲下卷子電禮拜師下座。
0422c18: 上堂即心即佛華桂禮你三拜非心非佛華桂禮你
0422c19: 三拜不是心不是佛不是物返景入深林明月來相
0422c20: 照喝一喝。
0422c21: 示眾舉德山云我宗無語句亦無一法與人丹霞云
0422c22: 我宗有語句金刀劈不開師曰二大老名振古今不
0422c23: 合以有無語句鼓美人家男女當時山僧若在問他
0422c24: 有無且止作麼生是我宗待伊開口拂袖便行不惟
0422c25: 二老退身不及亦免後人向有無中卜度然雖如是
0422c26: 眾中還有為二老傍不甘的麼良久曰莫謂現前人
0422c27: 不識秪因指據太分明。
0422c28: 上堂木心問力強拔卻金剛劍心雄奪得驪龍珠某
0422c29: 甲不動干戈請師拈出師彈指一下曰會麼曰瑞氣
0422c30: 已騰空劫外欣瞻古佛法重新師曰琴心三疊知音
0423a01: 少曰五乳峰前談少室要是其人師曰確乃曰到此
0423a02: 孤峰兩經寒暑三度今朝有時和泥合水有時目視
0423a03: 雲霄有時般若借森羅敷演宗乘熾然說無間歇十
0423a04: 方三際一句說累他憍尸迦讚嘆不及所謂無弦琴
0423a05: 上曲知音有幾人。
0423a06: 示眾舉洞山因僧問和尚尋常教人行鳥道未審如
0423a07: 何是鳥道曰不逢一人曰如何行曰直須足下無私
0423a08: 去曰秪如行鳥道莫便是本來面目否曰闍黎因甚
0423a09: 顛倒曰甚處是學人顛倒曰若不顛倒因甚認奴作
0423a10: 郎曰如何是本來面目曰不行鳥道浮山遠曰不因
0423a11: 黃葉落焉知是一秋師曰洞山打開潑天門戶者僧
0423a12: 伎死驢前馬後浮山極力回互未免打失鼻孔有問
0423a13: 華桂如何是本來面目向道陶彭蠡澤惟栽柳潘岳
0423a14: 河陽只種花無事晚來江上望數峰蒼翠屬漁家。
0423a15: 含虛禪宿請上堂雲月是同溪山各異不墮諸有堪
0423a16: 行異類含虛禪宿昔參天童究其行解相應後於十
0423a17: 字街頭坐斷雙又藏鋒不住特請山僧舉揚此事且
0423a18: 道如何是此事良久云吉寮舌頭。
0423a19: 結制小參布漫天網子撈羅龍鳳結布袋口把斷聖
0423a20: 凡水潑不入鍼劄不通綿綿密密秪要諸人明此一
0423a21: 著若有個漢於我未結之先打破羅籠掀翻布袋直
0423a22: 下承當瞥然歇去豈不俊哉其或未然須向三根椽
0423a23: 下七尺單前咬定牙關拚身挨拶忽爾晨朝洗面摸
0423a24: 著自家鼻孔山僧為汝助彩何故禹力不到處河聲
0423a25: 流向西復舉法眼示眾曰者裏聚集少時為上座僧
0423a26: 堂裏者裏聚集少時為上座三門頭者裏聚集少時
0423a27: 為上座寮舍裏為復說上座過別有道理師曰僧堂
0423a28: 裏來山門頭是多少時也復云點燈著便下座。
0423a29: 示眾舉仰山在溈山為直歲作務歸溈問甚處去來
0423a30: 曰田中來曰田中多少人仰插鍬又手溈曰今日南
0423b01: 山大有人刈茅仰拔鍬便行師曰諸方盡道仰山插
0423b02: 鍬甚有淆訛也是李咬赤邊玄沙曰我若見即踏倒
0423b03: 鍬子正賊走卻拏住邏贓要是斬釘截鐵仰山死去
0423b04: 十分了也。
0423b05: 示眾舉長沙岑禪師一日遣僧問同泰會曰和尚見
0423b06: 南泉後如何會默然僧曰和尚未見南泉已巳前作麼
0423b07: 生曰不可更別有也僧回舉似岑岑示偈曰百尺竿
0423b08: 頭不動人雖然得入未為真百尺竿頭須進步十方
0423b09: 世界是全身僧便問秪如百尺竿頭如何進步曰朗
0423b10: 州山澧州水曰不會曰四海五湖王化裏師曰有底
0423b11: 道要見長沙還須更進一步有底道要識長沙更退
0423b12: 一步拄杖子不在手笤帚柄聊與二十何故為他在
0423b13: 進退上著腳有問華桂見金明後如何有馬騎馬無
0423b14: 馬騎驢未見金明已前作麼生犬守夜雞司晨且道
0423b15: 與古人相去多少。
0423b16: 上堂舉南明和尚舉獨腳頌問鴛湖湖纔開口明便
0423b17: 喝湖復擬開口明又喝湖方點首師曰好隻五色丹
0423b18: 鳳秪是可愛要出南明網子不得震聲一喝云什處
0423b19: 去也。
0423b20: 受黃安縣碧雲山龍興寺護法秦中理盧爾慥吳之
0423b21: 珍程之澍盧綖秦至周千德秦文升耿宗麟等請上
0423b22: 堂師曰我為法王如法自在奴兒婢子有甚氣息項
0423b23: 下鐵枷三百斤更帶兩重杻與你卸卻也不妨是法
0423b24: 住法位世間相常住山門是山門佛殿是佛殿燈籠
0423b25: 只喚作燈籠露柱只喚作露柱喚甚麼作常住相雲
0423b26: 門道釋迦老子甚處去也一碗水一碗羹金剛際下
0423b27: 鐵崑崙多子塔前針錐遍地拄杖子跳上三十三
0423b28: 天築著帝釋鼻孔東海鯉魚打一棒雨似盆傾不是
0423b29: 回避不及亦非小出大遇拈請啟示眾曰此是人天
0423b30: 肝膽佛祖模範今日落在華桂手裏然則車不橫推
0423c01: 也要維那驗過宣啟畢師復召眾曰競踏鴻門掣電
0423c02: 時通身鎧冑謹神機一聲畫角龍蛇變亞目摩醯也
0423c03: 皺眉。
0423c04: 辭院上堂抹過銀山鐵壁未免鈍置提起便超向上
0423c05: 猶在半途若欲扶豎宗乘玅唱玄微直須大機大用
0423c06: 脫羅籠出窠臼虎驟龍驤星馳電捲掀天覆地裂石
0423c07: 崩巖用格外威權縱橫殺活自由自在諸方雖有八
0423c08: 寸三分那堪取則古人道十五日已前諸人不得住
0423c09: 我者裏若住我者裏我將錐子錐你十五日已後不
0423c10: 得離我者裏若離我者裏我將鉤子鉤你正當十五
0423c11: 日用錐即是用鉤即是者個話端將謂許多奇特華
0423c12: 桂則不然十五日已前滴水滴凍十五日已後龍吟
0423c13: 虎嘯正當十五日又作麼生大眾好好記取待山僧
0423c14: 到龍興打鼓上堂與諸人道破僧問如何是臨行一
0423c15: 句師曰此去龍興二百里曰有一人常在家舍不離
0423c16: 途中有一人常在途中不離家舍阿那個合受人天
0423c17: 供養師曰許你前行僧禮拜曰人天法座謝師證明
0423c18: 師曰三十棒猶待別時又二僧出師連棒打退。
0423c19: 住黃安碧雲山龍興禪院語錄
0423c20: 師於己酉仲春望日入院山門空劫已巳前步步踏著
0423c21: 正恁麼時人人坐斷新碧雲別有家聲不妨與諸人
0423c22: 顯些子神通以拄杖召眾云相隨來也便入。
0423c23: 韋馱是非叢裏獨展機輪河清海晏雲碧天青。
0423c24: 佛殿南北西東面面覿逢若起與麼見解屈我宗風
0423c25: 展具三拜。
0423c26: 據室劈開華嶽密布慈雲超宗越格遐邇洞聞卓拄
0423c27: 杖云橫按莫邪全正令大冶洪爐豈容鈍鐵傍有僧
0423c28: 出一喝師曰我不是恁麼種草你還恁麼會麼僧擬
0423c29: 進語師驀頭便打僧禮拜師震聲一喝眾作禮。
0423c30: 宗如維那領徒智光寧白等設齋請上堂拈香祝
0424a01: 大地乞歸降他若眼目定動劈脊便棒何故龍沾滴
0424a02: 水騰霄漢無限平人盡仰觀結椎下座。
0424a03: 當晚小參舉龍興裕和尚因僧問如何是學人自己
0424a04: 曰張三李四曰比來問自己為甚卻道張三李四曰
0424a05: 且莫草草師曰西天斬頭截臂者裏自領出去大眾
0424a06: 山僧者支佛法從上以來多是隱德絕倫不比諸方
0424a07: 草草凡在龍興門下參要真參悟要實悟不負出家
0424a08: 之志也豈不見僧問裕和尚諸餘即不問如何是和
0424a09: 尚家風裕曰家風即且置阿那個是汝不問底諸餘
0424a10: 山僧用處與古人不別只要息盡諸餘方堪共住不
0424a11: 然徒喪自己靈光珍重。
0424a12: 結制上堂晦岳問鐘鼓交參一句如天普蓋似地普
0424a13: 擎請師出格接戰師以拂子作彎弓勢曰看箭曰舉
0424a14: 起金剛劍奪卻驪龍珠師曰好手一任施曰恁麼則
0424a15: 橫趨金殿過袖惹御爐煙師曰有意氣時添意氣不
0424a16: 風流處也風流石航出抖坐具曰放則塞卻虛空收
0424a17: 則平沉大地不收不放又作麼生師曰你試收放看
0424a18: 曰鯨吞海水盡露出珊瑚枝師曰錯會不少宗如問
0424a19: 大地山河全自己燈籠露柱亦非他秪如威音未兆
0424a20: 已前又作麼生道師曰古井照驢腮曰恁麼則雲中
0424a21: 聖畢復拈云此一瓣辨香過如塗毒烈勝砒鴆二回拈出
0424a22: 供養金明堂上傳臨濟正宗三十一世介庵進老和
0424a23: 尚不為報德酬恩也要諸人體取斂歛衣就座上首白
0424a24: 椎畢僧問乾坤普雨至化無私入門一句請師直指
0424a25: 師曰你即今在甚麼處云佛眼難窺人天豈測師曰
0424a26: 蟻走蠅路云第一義龍象蹴踏塵鹿成群未審如何
0424a27: 中的師曰突出眼睛看問踢倒須彌把住凡聖且道
0424a28: 是甚麼人師便打僧喝師又打僧顧左右曰大眾相
0424a29: 救師曰猶欠少在乃曰此一大事因緣本自現成不
0424a30: 假雕琢亦無言說但落唇皮泥上加土所以圓通不
0424b01: 開生藥舖單單只賣死貓頭不知那個無私算喫著
0424b02: 通身冷汗流新龍興也無貓頭可賣亦不泥上加土
0424b03: 所貴動容古路人人體露真常不墮悄然步步故鄉
0424b04: 田地板橋喫撲須親痛切過水不濕謂絕情忘等閒
0424b05: 踏翻魚舟拍兩手一曲蓮花樂倘或躊躇須向第二
0424b06: 門會取敘謝不錄。
0424b07: 復舉龍興宗靖禪師因僧問如何是和尚家風曰早
0424b08: 朝粥齋時飯曰更請和尚道曰老僧困曰畢竟作麼
0424b09: 生靖乃大笑師曰可謂慈悲之故有落草之談新龍
0424b10: 興則不然有問如何是和尚家風向道不施三寸鐵
0424b11: 生石筍火內迸金蓮師曰猶是刻舟僧一喝師便打
0424b12: 慧照問爐頓起選佛場開學人殷勤請師一接師
0424b13: 曰你且退後曰如何是平常無生句師曰有口說不
0424b14: 到曰如何是玄玅無私句師曰鳥道不逢人曰如何
0424b15: 是體玅無盡句師曰金剛腳下泥鬼子曰三句蒙師
0424b16: 指向上事若何師曰香爐峰下白蓮池大雲問盡大
0424b17: 地是火坑為甚千山雪覆四海冰凝師曰好音入耳
0424b18: 人皆悅曰只如雪老冰枯時還許學人一箭中紅心
0424b19: 也未師曰毒鼓一撾牛犢跳遠村梅熟齒猶酸曰與
0424b20: 麼則欲窮千里目更上一層樓師曰腦後更須一拶
0424b21: 善修問明鏡當臺請師一鑑師曰甚處學的僧一喝
0424b22: 師曰許你再一喝僧連喝兩喝師曰三喝四喝後又
0424b23: 作麼生曰恭惟和尚陞座師曰你做得知浴惟範問
0424b24: 昔釋迦現身遍十方國土和尚今日只在此處還別
0424b25: 有耶師曰碧海浪高龍睡穩九天雲淨月光輝曰與
0424b26: 麼則有水皆含月無山不帶雲師曰九萬里鵬纔舉
0424b27: 翼三千年鶴此翱翔僧禮拜乃曰立處孤危不同眾
0424b28: 步故無醬醋方法與人貪饕只有一味清淨龍泉見
0424b29: 者啞飲者死除是英烈大人方可同住若是倚草附
0424b30: 木靠勢趨炎底則望崖而退到門而不逃逝者鮮矣
0424c01: 何故破驢脊上足蒼蠅蛆蟲偏不尋冰炭復舉南山
0424c02: 鱉鼻蛇因緣師曰至理一言快馬一鞭衲僧望剎竿
0424c03: 橫趨而去決死之症龍興門下亦有個鱉鼻蛇諸人
0424c04: 出則出入則入倘有一日觸他毒氣莫言不道震聲
0424c05: 喝曰看腳下。
0424c06: 安兩序小參等輝問大通智勝佛十劫坐道場佛法
0424c07: 不現前不得成佛道意旨如何師曰一個閒人天地
0424c08: 間輝禮拜師曰你作麼生得與麼徑捷曰早識龍蟠
0424c09: 深水裏傾湫倒岳過多時師曰不要打濕老僧衲頭
0424c10: 輝拽出首座曰堂頭老漢今日不著便何不拔劍相
0424c11: 助首座擬對輝掌曰又淹殺一個拂袖歸眾師曰好
0424c12: 與三十棒乃曰三世諸佛向火燄裏轉大法輪剪錦
0424c13: 鋪花火燄為三世諸佛說法鋪花剪錦龍興今日於
0424c14: 此建立臨濟宗旨高架潑天罏異珍奇釧鎔作靈
0424c15: 鋒寶劍鈍鐵頑銅鑄成鈞天大樂雖不期之力全憑
0424c16: 眾手所謂簷聲不斷前旬雨電影還連後夜雷昔五
0424c17: 祖謝監收上堂曰人之性命事第一須是○欲得成
0424c18: 此○先須防於○若是真○人○○五祖乃臨濟十
0424c19: 世孫建臨濟宗旨於黃梅因得圓悟佛果太平佛鑑
0424c20: 龍門佛眼諸老同心鼓吹臨濟宗旨至東山丕顯門
0424c21: 風傑出諸方龍蟠鳳逸之士多出其門監收雖屬末
0424c22: 職一出一入督綱振綱五祖為他別出手眼將七佛
0424c23: 已巳前結角交加處佛佛心髓祖祖肝膽一齊掀出如
0424c24: 大火聚八面難入饒他黃頭碧眼覷捕無門龍興普
0424c25: 為大眾揭露看看卓拄杖云穿卻了也。
0424c26: 上堂客從廬山來報得衡山信中有四個字字字無
0424c27: 點畫普請大家看會不會各歸暗室中抱膝待月出
0424c28: 驀召知客曰好生俟候少間有客到。
0424c29: 上堂舉普明用和尚與雪嶠大師翫月次嶠指月曰
0424c30: 者半個在那裏去了明良久曰會麼嶠曰也只得半
0425a01: 個明曰者半個在那裏去了嶠亦良久明曰也只得
0425a02: 半個師曰二老用處綿密家風各逞龍興則不然有
0425a03: 問這半個那裏去了向道合取口復頌曰寶惜家珍
0425a04: 已巳露文無根香草滿池生誰知一落宮商內吹入間
0425a05: 關不可聞。
0425a06: 小參舉雪竇曰客從遠方來遺我徑寸壁中有四個
0425a07: 字字字無人識佛鑑曰客從遠方來遺我徑寸壁中
0425a08: 有四個字不必重拈出高峰曰二大老一人說易一
0425a09: 人說難未免見有偏枯高峰則不然客從遠方來遺
0425a10: 我徑寸壁中有四個字字字無平仄師曰雪竇隻眼
0425a11: 通三界佛鑑雙眸貫五天高峰與麼判斷未免頂門
0425a12: 著地龍興則不然客從遠方來遺我徑寸璧中有四
0425a13: 個字舉出要人識以拄杖點空曰是甚麼字還會麼
0425a14: 復卓一卓曰自古尚賢猶不識造次凡流那得知。
0425a15: 示眾我宗沒語句併無一法與人信得及撒手承當
0425a16: 和身拶入七穿八穴有也未可料諸人還信得及麼
0425a17: 拽拄杖下座。
0425a18: 小參問話者三十棒不問話者三十棒你諸人作麼
0425a19: 生僧出禮拜曰請和尚歸方丈師便下座。
0425a20: 上堂眾集維那擬拈椎師喝曰莫多口便下座。
0425a21: 上堂天上有星皆拱北人間無水不朝東驀拈拄杖
0425a22: 曰者個又作麼生喝一喝。
0425a23: 滿七上堂僧問人人腳跟點地個個鼻孔撩天今日
0425a24: 陞座有何奇特師曰被汝帶累問碧雲普覆三千界
0425a25: 玉葉根深萬古春如何是有句師曰龍興雷雨作如
0425a26: 何是無句師曰蟻穴張赤旛秪如樹倒藤枯句歸何
0425a27: 處師曰露柱占波額乃曰草鞋繩斷赤腳上刀山布
0425a28: 襖粉碎全身入爐炭猶是衲僧轉句若論向上一著
0425a29: 直須鞭龜上壁生馬角統萬方攝三際功不自功
0425a30: 作豈自作船筏兩捐家堂穩貼然雖如是且轉身一
0425b01: 路又作麼生良久曰有時直上最高頂月下披雲笑
0425b02: 一聲復舉南泉與陸大夫觀花陸曰肇法師也甚奇
0425b03: 怪解道天地與我同根萬物與我一體泉指花曰大
0425b04: 夫時人見此花如醉夢相似師曰要知天夫落處麼
0425b05: 聽取一頌金烏夜半穿滄海玉兔吹香下碧霄狻猊
0425b06: 反擲岩前石一釣三山并六鰲。
0425b07: 除歲上堂北禪烹露地白牛與諸人度歲東村野老
0425b08: 拾得全蹄龍興個裏只有一頭三腳驢動也不敢動
0425b09: 著打開寶藏運出陳年的阿剌剌刺刺咬得破百味具足
0425b10: 豎起竹篦曰大眾共見共問阿那個受用得著良久
0425b11: 自代曰恭惟和尚萬福。
0425b12: 說戒上堂問法筵龍象眾當觀第一義如何是第一
0425b13: 義師曰貓兒吞彩鳳問昔日世尊說法四十九年未
0425b14: 曾說著一字和尚陞座以何示人師擊拂子曰聞麼
0425b15: 曰領乃曰昨夜五雲山與三角山諍鬧山僧擬貶無
0425b16: 生國裏秪聽五雲道十方同聚會個個學無為此是
0425b17: 選佛場心空及第歸以拄杖卓左邊且過者邊又聽
0425b18: 三角道龐居士道雖十成怎奈襆頭何以拄杖卓右
0425b19: 邊且過者邊待山僧與十方僧授具足戒成大比丘
0425b20: 入大僧數了與你判斷五雲又道此是無繩自縛以
0425b21: 何為戒山僧向道近日王令稍嚴羯磨教授三衣缽
0425b22: 杖俱在者裏汝等仔細檢點慎勿放逸三角又道戒
0425b23: 則戒矣如何奉持山僧道攝心一處持犯兩殊如此
0425b24: 二山持論不已帶累山僧泥深三尺遂囑羯磨教授
0425b25: 令諸人和合圓融理事不得執禪謗戒不得執教謗
0425b26: 禪昔曹溪老祖親承少林衣缽尚請印宗剃頭受具
0425b27: 諸仁者既是染法披緇豈可草草二山聞此當下冰
0425b28: 釋踴身作禮悔過曰襆下原來清淨體木叉中本舍
0425b29: 那身若要不遭無間業莫謗如來正法輪。
0425b30: 上堂卓拄杖一喝曰今朝不許問話問話者三十棒
0425c01: 僧出一喝師便打僧連喝兩喝師直打出又僧出師
0425c02: 劈脊便棒僧一喝師又打曰再犯不容卓拄杖下座。
0425c03: 元旦上堂元正啟祚萬物維新年新月新日新長老
0425c04: 新大眾新佛殿山門新燈籠露柱新驀拈拄杖曰好
0425c05: 時節莫因循四海樂無虞之化八方歌有道之君卓
0425c06: 一卓下座。
0425c07: 上堂舉普明用和尚因二僧參明問到此作麼一僧
0425c08: 曰特來親覲明曰卻值老僧不在僧無語明云三十
0425c09: 棒自領出去師代僧曰甚麼人與和尚出手明又問
0425c10: 第二僧作麼生曰請和尚開示明咳嗽曰卻值老僧
0425c11: 咳嗽僧亦無語明曰且坐吃茶師曰者僧無語大好
0425c12: 痛棒為甚又與茶吃忽噴嚏一聲曰今日傷風不然
0425c13: 有人說我。
0425c14: 上堂舉普明師翁曰一夏已過汝等有得力處不妨
0425c15: 剖露看一僧曰方纔禮拜和尚曰未在更道曰晝長
0425c16: 人倦曰非汝境界曰和尚又作麼生曰晝長人倦僧
0425c17: 便禮拜師曰普明師翁大似入賊隊奪賊刀騎賊馬
0425c18: 東西視父者僧禮拜還甘也未侍者與我記取者轉
0425c19: 語。
0425c20: 上堂舉南明祖翁病篤以香巖獨腳偈問普明明擬
0425c21: 開口翁便喝明大悟乃點首師曰悟即不無且信一
0425c22: 半下座。
0425c23: 解制付石源雲書記上堂期無解結設有解結曲為
0425c24: 今時道人家一念萬年萬年一念以悟為則且有一
0425c25: 人不從解結而來直教恁麼而去所謂有條攀條無
0425c26: 條攀例昔端祖道牛來山中水足草足牛出山去東
0425c27: 觸西觸有的道白雲潑油救焚龍興今日要圓者公
0425c28: 案爭奈源頭無罅草本未萌驀拈法卷曰秪此一莖
0425c29: 能縱能奪能殺能活眾中還有道得者麼石出禮拜
0425c30: 師曰即此用離此用石曰龍生金鳳子沖破碧琉璃
0426a01: 師以源流付曰果是鳳凰兒卓拄杖下座。
0426a02: 上堂舉無趣空和尚因車溪沖祖參空誨以教外別
0426a03: 傳之旨有所契入遂薙染結庵集空語錄及見空空
0426a04: 問子一向在甚處曰徑山曰做甚麼曰某甲買得一
0426a05: 段田收得原本契書請和尚僉押即將集本呈上空
0426a06: 接展看曰這個是我底汝底曰和尚莫搶奪行市
0426a07: 空擲下集本車便出師曰一人肘後懸符一人頂豎
0426a08: 摩醯將謂烜赫古今若作臨濟兒孫敷揚大化須讓
0426a09: 不肖何故敵勝從中出須憑獅子兒。
0426a10: 上堂舉方山禪師因無盡燈參山曰除卻四大別道
0426a11: 一句燈從東過西山垂左足燈從西過東山垂右足
0426a12: 燈禮拜山曰如是如是師曰若是龍興棒折有分。
0426a13: 上堂舉寶芳進禪師因野翁參芳曰汝本是佛堂堂
0426a14: 大度著甚來由曰生死不明乞師指示曰本自無瘡
0426a15: 剜肉作麼曰望和尚慈悲芳低頭歸方丈翁愕然曰
0426a16: 莫教人斷絕去麼遂袖香入室芳曰子已巳到不疑之
0426a17: 地何生死之懼哉翁于言下豁然開解師曰金鱗透
0426a18: 網海水拍空利器方成切磋可翫寶芳誠為善作者
0426a19: 也諸人終日焚香入室和南低首採聽日益為甚不
0426a20: 會良久厲聲曰氣急煞我。
0426a21: 上堂舉無準範禪師因斷橋倫參範以狗子因何有
0426a22: 業識令倫下語凡三十轉不契倫曰可無方便範舉
0426a23: 真淨頌倫竦然忽聞板聲通身汗下于是脫然契證
0426a24: 範出臨濟源流付曰真理直如弦何言更何默我今
0426a25: 善付囑表心本無得師曰倫祖初見谷源聞麻三斤
0426a26: 話有疑閱楞嚴至蚊蟲螻蟻無有言說而能辦事處
0426a27: 有省復參無準重證前解出世國清等處應機接物
0426a28: 迥出羅籠垂手殺活翳跡不留得非源深而流長者
0426a29: 乎要見倫祖麼坐斷十方猶點額密移一步見飛龍。
0426a30: 上堂舉斷橋倫禪師方山寶參罄其機用倫皆不
0426b01: 寶于此迫忙一日脫然不礙詣方丈倫曰子捉賊也
0426b02: 寶禮拜曰賊已收下請和尚驗贓倫舉萬法歸一話
0426b03: 寶荅如流倫曰不是不是遂推出齋後普請寶手忘
0426b04: 所舉倫驀拈莧菜根示之寶大悟玄旨師曰鳳凰不
0426b05: 是凡間鳥不得梧桐不肯棲。
0426b06: 辛亥九月十五日以微疾示眾曰古人道十五日已
0426b07: 前壁立萬仞十五日已後七通八達正當十五日又
0426b08: 作麼生龍興則不然十五日已前魚行水濁十五日
0426b09: 已後鳥飛毛落正當十五日推不前約不後諸人還
0426b10: 委悉得麼良久顧左右曰與我記取明年今日日一
0426b11: 眾駭異有問和尚尊意如何師屈指曰三百八十四
0426b12: 壬子七月初旬謂徒眾曰吾欲歸里宜速備之眾以
0426b13: 為常往遂買驢一頭以代步師顧而笑曰吾行非驢
0426b14: 所堪自此諄諄開導誡眾修潔。
0426b15: 九月十二日力疾陞座曰一句當天八萬四千塵勞
0426b16: 門皆悉銷殞且道者一句與麼有靈驗會得者劍樹
0426b17: 刀山一任橫沖直撞鑊湯爐炭不妨行住坐臥所謂
0426b18: 形山有秘寶幻質有真軀未會者急須猛省一念萬
0426b19: 年萬年一念二六時中刻刻提撕時節若至其理自
0426b20: 彰不然袈裟落地千生萬劫終不能復若信此言老
0426b21: 僧去世亦未去世不信此言老僧住世亦未住世父
0426b22: 子上山各自努力水月道場空花佛事轉眼錯過可
0426b23: 不痛惜哉復拈拄杖召眾曰還有會得者一句底麼
0426b24: 擲下拄杖曰棒頭有眼明如日要識真金火內看便
0426b25: 下座。
0426b26: 十四日師命集眾曰佛法垂秋人多乾慧若不遇郢
0426b27: 匠良工則沈溺漂篷竟無了日古人但願終身學地
0426b28: 不肯為人蓋有深意也況為人師範如金針刮膜毫
0426b29: 釐有差睛則破矣老僧數十年住世不夤緣不募化
0426b30: 一味清修惟恐道業之不臻也汝等諸人當念佛法
0426c01: 下衰中流莫砥欲報佛深恩須向自己巳衣總下究明
0426c02: 此事然後林下水邊三二十年影不出山以待聖胎
0426c03: 完固諸緣餘習一抹精光始可分身塵剎導引後昆
0426c04: 一切情與無情皆從我自性中流出此猶是合頭語
0426c05: 古人謂之繫驢橛亦謂之貼肉汗衫茲者諸方往往
0426c06: 坐在此處自誤誤人佛法垂秋此其兆也凡我一眾
0426c07: 期以淨修習遠世諦迥出古今達磨大師曰不與凡
0426c08: 聖同躔此之謂歟珍重。
0426c09: 十五日辰刻沐浴焚香端坐立三禁并封龕起龕舉
0426c10: 火偈復書偈曰從無量劫來與眾生為侮將此皮骨
0426c11: 送入江河喂魚鱉蝦蟹濟眾生饑苦免占檀那地土
0426c12: 浩浩長波是吾歸所擲筆大喝一聲而逝。
0426c13: 機緣
0426c14: 僧問未審師唱誰家曲宗風嗣阿誰師曰雙徑不騎
0426c15: 金色馬曉天雲向故山生。
0426c16: 僧問和尚拄杖子從甚處得來師曰迷卻寒山路翻
0426c17: 身跨斷橋曰恁麼則出處分明也師曰確。
0426c18: 師與吏部文鐙巖居士觀數種桃花士曰昔日靈雲
0426c19: 見底是那一種師喚居士士應諾師曰是那一種士
0426c20: 無語師曰南泉道的一日同遊西林值林上堂舉裴
0426c21: 休問黃檗公案士問師曰即今裴休師掌曰切忌
0426c22: 躲根士大悅。
0426c23: 小康舒孝廉問如何是金明一隻箭師便打。
0426c24: 僧問大統綱宗先須識句若不識句難作個話會且
0426c25: 道百不思時是識句不識句師曰正要上座疑著曰
0426c26: 一人發真歸元十方世界皆悉消殞因甚天闕峰巍
0426c27: 然猶在師曰待虛空落地即向汝道曰頂門具眼底
0426c28: 衲僧因甚陷在明白裏師曰寒盡不知年曰三千諸
0426c29: 佛即今在甚麼處師曰瞻仰有分曰世尊云法尚應
0426c30: 捨今時人因甚要付法師曰一番拈起一番新曰識
0427a01: 識易去識難識識句且止去識句作麼生道師曰近
0427a02: 前來僧近前師打曰若到諸方切忌錯舉曰踞虎頭
0427a03: 收虎尾的句子請和尚布施師曰自從舞遍三台後
0427a04: 拍拍相逢總是歌曰清淨眼中還著得垢穢也無師
0427a05: 曰尿床鬼子你道甚麼僧一喝師便打曰水牯牛過
0427a06: 窗櫺頭蹄俱過為甚尾巴過不得師曰石長無根草
0427a07: 山含不動雲曰香煙堆裏好生觀且道觀個甚麼師
0427a08: 曰猿抱子規青嶂裏鳥啣花落碧岩前曰向上一路
0427a09: 千聖不言多子塔前合談何事師曰兩眼對兩眼曰
0427a10: 惟此一事實餘二則非真因甚有無量法門百千玅
0427a11: 義師曰春色滿園關不住一枝紅杏出牆來曰四大
0427a12: 分散且道甚處相會師曰剎竿頭上打鞦韆曰先前
0427a13: 只說茅長短火後方知地不平師曰好與三十棒。
0427a14: 李東序居士問不是心不是佛不是物是個甚麼師
0427a15: 曰任他滄海變終不為君通。
0427a16: 石等二上座相見同時一喝各歸本寮僧舉問師曰
0427a17: 昔臨濟會下兩堂首座同時一喝時有僧問濟和尚
0427a18: 曰還有賓主也無曰賓主歷然即今二上座同時一
0427a19: 喝未審還有賓主也無師曰無曰為甚卻無師曰不
0427a20: 同臨濟其僧休去三日後僧復請益前話師曰要會
0427a21: 龍興賓主句須問二驢漢僧問等等曰禮拜向
0427a22: 汝道僧作禮等便打又問石石曰與我過掃帚來僧
0427a23: 過帚石亦打僧擬進語石又打僧拜曰好個消息石
0427a24: 曰驢漢道什麼方丈若知打折你腰僧至晚潛詣方
0427a25: 丈道其所得師命侍者呼二上座入方丈不容分說
0427a26: 各打二十棒趁出。
0427a27: 晦岳旭書記問歷遍諸方懶話禪口中荊棘已參天
0427a28: 滹沱一滴真師乳覿體相呈意凜然如何是相呈底
0427a29: 事曰南山北斗　佛佛授受如空合空祖祖相傳似
0427a30: 器印器秪如德山焚鈔疏臨濟燒禪板是同是別師
0427b01: 曰兩彩一賽　得人一牛還人一馬理應如是興化
0427b02: 在臨濟處傳來為甚大覺棒折師曰藏盡楚天月猶
0427b03: 存漢地星　金明道莫待是非來入耳從前知己巳返
0427b04: 為仇只如南院道赤肉團上壁立千仞者僧掀倒禪
0427b05: 床南院便打還是作家相見還是別有道理師曰動
0427b06: 容揚古路不墮悄然機　棒下無生忍臨機不見師
0427b07: 和尚還見金明師翁也未師曰汝還見老僧麼　鵝
0427b08: 王擇乳素非鴨類風穴陞座以目視大眾為甚首山
0427b09: 喪身失命師曰今日堂中大有人放參　欲明一切
0427b10: 明欲了一切了識得拄杖子家邦安帖野老謳歌為
0427b11: 甚又買草鞋師曰賺殺一船人　相如奪得連城璧
0427b12: 秦主依然致太平石霜按劍相待還是將謂別有還
0427b13: 是把住要津師曰水長船高　馬祖見讓師便悟去
0427b14: 鳥飛毛落未審迷在甚處師曰明破即不堪　我若
0427b15: 為人則遍塵遍剎我若不為人借一句子徑過如白
0427b16: 雲道不動一毫頭教諸人到底去某甲放手了作麼
0427b17: 生是到底一句師曰敗缺不少　喚作一塵家國興
0427b18: 盛不喚作一塵家國喪亡總不恁麼請師別展旗鎗
0427b19: 師曰老僧打退鼓　無邊剎境自他不隔于毫端五
0427b20: 祖道喪吾宗者克勤耳且佛鑑佛眼還甘也未師曰
0427b21: 被子看破　盡大地是沙門一隻眼普乾坤是如來
0427b22: 一卷經除卻眼拈卻經道得一句恰當竹密不妨流
0427b23: 水過作麼生道師曰逢人但恁麼舉　一椎便透敗
0427b24: 軍之兆三十年後捕得老鼠打破油甕平貼商量者
0427b25: 僧畢竟什處安身立命師曰眾苦不能到　喚作一
0427b26: 物則犯手傷鋒不喚作一物則墮坑落塹不傷物義
0427b27: 道取一句太平可基作麼生是破沙盆師曰你且立
0427b28: 在下風　即心即佛真不掩偽非心非佛曲不藏直
0427b29: 破庵道不是心不是佛不是物還為人麼師曰來說
0427b30: 是非者便是是非人　及盡去也土曠人稀範祖抖
0427c01: 衣是盡是不盡師曰一葉落天下秋　一句子天無
0427c02: 四壁佛祖斂歛鋒倫大師在徑山三十語不契末稍聞
0427c03: 板聲汗下果然悟耶師曰且信一半　一莖草上識
0427c04: 得根源處大地無非自己斷橋和尚拈莧根寶祖為
0427c05: 甚不識師曰疑殺天下人　巨靈抬手無高下娑羅
0427c06: 峰為甚點頭師曰聞聲喝彩　漁父歌夜月野老頌
0427c07: 豐年白雲度祖一代帝師何故不留元字腳師曰秪
0427c08: 見波濤湧不見海龍宮　全機一擲奔流度刃一回
0427c09: 相見兩眼生瞋秪如窮兵黷武阿誰擒得賊師曰橫
0427c10: 戈獨立龍門上三箭天山烈可憑　信旗纔閃爍駿
0427c11: 馬便嘶風那裏是無際著空處師曰打草要蛇驚。
0427c12: 狗子佛性無趙州東壁掛葫蘆狗子佛性有清明陌
0427c13: 上鶯啼柳總不與麼且道月溪二六時中以何界限
0427c14: 師曰傾心吐膽　人歸大國方知富只如夷峰道無
0427c15: 法付又傳個甚麼師曰無底缽盂口向天　天目聞
0427c16: 籌聲便悟去只如龍吟虎嘯又悟個甚麼師曰待虛
0427c17: 空落地即向汝道　古人道知即得寶芳為甚要了
0427c18: 知師曰將謂胡鬚赤更有赤鬚胡　水到瀟湘一樣
0427c19: 清喚甚麼作萬緣師曰不妨伶俐　一氣不言含有
0427c20: 象為甚禍出私門師隨聲便喝　宗師垂手貴天真
0427c21: 為甚搶奪行市師曰一言既出　盡大地是沙門一
0427c22: 隻眼普乾坤是如來一卷經者片紙甚處得來師曰
0427c23: 尋常一樣窗前月纔有梅花便不同曰兄弟們東去
0427c24: 西去者片紙為甚無人拾得師曰蟻不食鐵　依經
0427c25: 解義三世佛冤離經一字即同魔說且道用祖悟在
0427c26: 經耶義耶師豎拂子曰你道者是經耶義耶旭曰無
0427c27: 雲生嶺上有月落波心師點首旭禮拜　十字街頭
0427c28: 石敢當日往月來曾不點頭鴛湖一見因甚自肯師
0427c29: 曰奴見婢殷勤　普明一喝慣得其便金明會悟畫
0427c30: 蛇添足總不與麼峻極處請師速道師隨聲便喝。
0428a01: 和尚見金明有得力處還許某甲聞也未師曰我不
0428a02: 曾鈍置上座旭曰一滴鴛流濟北水宗綱從此振人
0428a03: 天師曰時人不諳風雲色倚檻披襟看落鴻。
0428a04: 僧問如何是佛師曰生冤家曰生冤家意旨如何師
0428a05: 曰昨日跨馬今朝騎驢。
0428a06: 僧問如何是佛師曰你是凡夫。
0428a07: 僧問如何是佛心師曰變卻了也。
0428a08: 僧問方山寶祖有三關語請和尚代一轉語師曰你
0428a09: 試舉似曰那邊不立者邊不行截斷中間為甚不住
0428a10: 師曰此處無魚徒勞下釣曰既是臨濟大師為甚入
0428a11: 拔舌犁耕師曰若無收燕手流落在西秦曰駕鐵
0428a12: 過海底人為甚麼向針孔裏叫屈師曰笑殺傍觀曰
0428a13: 某甲不會師曰上座會則不無是你不肯承當僧禮
0428a14: 拜師打曰大好不會。
0428a15: 僧問五宗門庭拈向一邊如何是龍興門庭師曰老
0428a16: 僧抬腳不起。
0428a17: 僧問如何是祖師西來意師曰汝在甚處學得者處
0428a18: 頭來僧擬議師便打。
0428a19: 問如何是祖師西來意師曰池深蛙亂叫巖峻虎添
0428a20: 威曰意旨如何師曰速退速退。
0428a21: 有僧閱百愚禪師錄呈周文學三十問請師荅師曰
0428a22: 逐一舉來僧曰古佛未出世達磨不西來者著子阿
0428a23: 誰傳授師曰地暖先生草　佛印禪師謂蘇學士曰
0428a24: 四大本空五蘊非有學士向甚處坐士無語遂留玉
0428a25: 帶鎮山門乞師一語師曰靈山付囑不過如是　溈
0428a26: 山問雪峰曰汝那裏來曰從飛猿嶺來曰今從何處
0428a27: 去曰從飛猿嶺去曰有一人不從飛猿嶺去子還識
0428a28: 得麼曰不識曰因甚不識曰他無面目曰既不識焉
0428a29: 知他無面目峰無語請師一轉語師曰不是好風來
0428a30: 席上且無閒話落人間　那吒太子析骨還父析肉
0428b01: 還母然後現本身為父母說法骨肉既析又現何等
0428b02: 之身師曰滿目青黃　古云無法與人又說何等之
0428b03: 法師曰雲生嶺上月落波心　不得棒喝不得言語
0428b04: 不得擎拳豎指不得拂袖便行請師直指西來意師
0428b05: 曰爍然灼然　者個還是圓相耶還是三點耶師
0428b06: 曰寧可截舌不犯國諱　洞山君臣臨濟賓主是同
0428b07: 是別師曰玉犬吠天明　如何是賓中主師曰橫趨
0428b08: 金殿過　如何是主中賓師曰香爐春閨暖　如何
0428b09: 是賓中賓師曰手攜青竹杖　如何是主中主師曰
0428b10: 古今無位次　如何是賓主相見的事師曰韓信臨
0428b11: 朝　賓主相見有何奇特師曰古音絕操　賓與主
0428b12: 相去幾何師曰放汝命通汝氣　如何是體師曰華
0428b13: 山高突兀　如何是用師曰鯨吞海水盡露出珊瑚
0428b14: 枝　如何是體用俱到師曰石虎吞皓月　如何是
0428b15: 體用俱不到師曰波斯失花冠　和尚是臨濟嫡裔
0428b16: 即今臨濟大師住何處師曰和贓捉敗　前浪未
0428b17: 至後浪又催浪正興時如何止息師曰著甚死急
0428b18: 　人在塵中生為甚又在塵中死師曰寐語作麼　蓮
0428b19: 華出水根從何來師曰只管看　日日同佛行夜夜
0428b20: 共佛睡為甚不見師曰鑊湯無冷處　鼙鼓震驚四
0428b21: 方俱動未審法地動不動師彈指一下　龍華大士
0428b22: 化身千億師今補處能化幾身師曰我從華桂來
0428b23: 　華林古木陽春競發敢問枯木還開花也無師曰春
0428b24: 光已逐殘紅去多少遊蜂戀不歸　霧鎖千峰為甚
0428b25: 行人不斷師曰將謂別有　弁山頂上為甚白雲不
0428b26: 住師曰水淺不是藏龍處　既稱龍華且道彌勒在
0428b27: 甚麼處師曰九日菊花新。
0428b28: 雨山問一花百億國一國一釋迦如何是一花百億
0428b29: 國師豎拂子曰如何是一國一釋迦師以拂子便打
0428b30: 曰梅因雪壓方知操誰是知恩解報恩師曰忤逆聞
0428c01: 雷雨禮拜。
0428c02: 石源雲問千里趨風請師一接師曰誰管你千里百
0428c03: 皇到此便休曾作甚麼來好好供出不然侍者將繩
0428c04: 索縛起痛與烏藤莫言不道雲珍重便出移時師問
0428c05: 甚處來曰廣教師豎拂子曰廣教也有者個麼曰好
0428c06: 本天下同師曰適纔有人與麼道大有人不肯曰要
0428c07: 他肯底也只是個驢漢師頷之。
0428c08: 師一日因塵入目問盡大地是沙門一隻眼為甚一
0428c09: 塵不納演監寺曰和尚今日一場敗缺師曰非公境
0428c10: 界雲書記曰真不掩偽師深肯。
0428c11: 師圍爐宗如石源同侍立次師曰火燄為三世諸佛
0428c12: 說法三世諸佛立地聽你道說甚麼法宗曰一花開
0428c13: 五葉二桂久昌昌石拈片柴三塊于爐內便出師曰
0428c14: 滅吾宗者雲耳。
0428c15: 石源辭師師舉方山寶祖三關語問曰既是臨濟大
0428c16: 師為甚入拔舌犁耕石曰不入虎穴安得虎子。
0428c17: 石航宗問不是心不是佛不是物是個甚麼師打曰
0428c18: 雪色連天暗空花滿地鋪曰畢竟如何師曰村前張
0428c19: 大媽削髮李尼姑航豁然有省即呈偈曰不是心不
0428c20: 是佛生鐵崑崙當宇宙和身一拶頂門通萬象森羅
0428c21: 齊突兀師豎竹篦曰者個航便囑師便打艘掣竹
0428c22: 篦擲地曰和尚今日打某甲不得師曰汝信吾不欺
0428c23: 汝航禮拜。
0428c24: 惟範琪參師問三不是底話琪不能對如此逼拶益
0428c25: 切一日聞板聲有省即呈偈曰彌天大舍暗藏形突
0428c26: 出山河礙眼睛十二瓊樓輕拆倒機前獨露舊時人
0428c27: 師曰如何是舊時人琪便喝師曰一喝分賓主照用
0428c28: 一齊行且道者一喝是賓是主曰和尚坐某甲立師
0428c29: 驀指露柱曰古佛與露柱交參是甚麼時節曰今日
0428c30: 親見和尚。
0429a01: 王公華居士參師問觸不得背不得你如何轉身吐
0429a02: 氣士豎一拳師曰此又是觸也士大笑師又問如何
0429a03: 是照曰萬里無雲師曰如何是用曰信手拈來師曰
0429a04: 如何是同時曰萬象森羅一鏡收師曰如何是不同
0429a05: 時曰王瓜茄子師頷之。
0429a06: 胡心維居士參師問不是心不是佛不是物是個甚
0429a07: 麼曰穿衣喫飯有甚麼奇特師曰除卻穿衣喫飯又
0429a08: 作麼生曰皓月當空師曰月落後如何相見士禮拜
0429a09: 師曰何不道取一句士一喝師曰喝後又如何曰無
0429a10: 毛鐵鷂過新羅師曰無毛鐵鷂過新羅是何境界曰
0429a11: 大地山河師曰山崩河竭汝向何處安身立命士乃
0429a12: 大笑師曰果然如是切須保護。
0429a13: 僧參師問甚處來曰漢江師曰昨日趙州拄杖子飛
0429a14: 在金沙洲與黃祖大戰汝見麼曰學人初參師曰又
0429a15: 道漢江來。
0429a16: 砥世周居士臨危慕師面別師聞即乘月而往至其
0429a17: 門問惟範曰帶拄杖子來否曰帶來也師曰在甚處
0429a18: 範一喝師曰不忝為吾侍者。
0429a19: 勘辨
0429a20: 師舉雪竇化主問興教坦世尊未出世人人鼻孔自
0429a21: 撩天作麼生是撩天鼻孔令眾下語皆不契師代曰
0429a22: 焦磚打著連底凍又曰世尊出世後為甚杳無消息
0429a23: 眾下語亦不契師代曰眼裏不著沙。
0429a24: 舉興化打克賓因緣令眾下語不契師代曰龍得雷
0429a25: 驚方出蟄風搏玅翅鳳縈霄。
0429a26: 問神通并玅用運水及搬柴作麼生是諸人底神通
0429a27: 首座抽身出堂知藏亦作舞出堂悅眾下單執香板
0429a28: 巡眾一次及眾下語俱不契書記問如何是和尚神
0429a29: 通師拈拄杖打散歸方丈。
0429a30: 僧參師橫按拄杖曰道得即放過僧擬開口師便打
0429b01: 僧曰待某甲道著師曰待你道堪作甚麼又打。
0429b02: 僧參師橫按拄杖曰道得即放過僧喝師便打僧曰
0429b03: 某甲情知師豎起拄杖曰作麼生僧又喝師連棒打
0429b04: 出又數僧參師亦橫按拄杖大喝曰是甚麼僧一齊
0429b05: 舉首師曰者野狐精亂棒打出。
0429b06: 僧參師以拄杖橫架眉上僧打師一坐具師曰俊哉
0429b07: 衲子甚處來底曰磬山師擲下拄杖僧禮拜。
0429b08: 人室次師問晦岳盞子撲落地碟子成七片汝作麼
0429b09: 生會曰百雜碎師曰意旨如何岳便喝師曰者喝落
0429b10: 在甚處曰劈破虛空師豎拳曰還破得者個麼岳擬
0429b11: 開口師驀扭住觸於地曰且道者個是甚麼速道速
0429b12: 道岳豁然猛悟曰和尚且放某甲過師乃放起岳隨
0429b13: 與師一掌師曰恁麼那岳又掌師曰莫亂作吾望子
0429b14: 久矣谷珍重禮三拜師曰如是如是。
0429b15: 舉雲門放洞山三頓棒話問眾曰洞山有喫棒分無
0429b16: 喫棒分書記曰禹力不到處河聲流向西師呵呵大
0429b17: 笑歸方丈。
0429b18: 落堂舉溈山前後放仰山三頓棒話問眾曰溈仰父
0429b19: 子一個得體一個得用為甚有喫棒分琪侍者曰換
0429b20: 骨洗腸重整頓通身是眼也須參宗悅眾曰不因柳
0429b21: 毅傳書信云何得到洞庭湖師俱不肯眾復請益師
0429b22: 以拄杖度與一僧僧擬接師便打僧曰某甲會也師
0429b23: 曰作麼生曰太平本是將軍定不許將軍見太平師
0429b24: 曰如是如是。
0429b25: 一晚眾齊入方丈作禮師舉竹篦問曰盡大地學人
0429b26: 透不過不為奇特諸方善知識亦透不過龍興門下
0429b27: 還有透得過底麼一僧曰蝦跳不出斗一僧曰和尚
0429b28: 伎倆出某甲手不得一僧曰殺人刀活人劍一僧曰
0429b29: 伸腳臥綿床雞鳴方覺起師曰汝等果然透不得眾
0429b30: 請師代語師以竹篦一時趁出方丈復召入曰作麼
0429c01: 生一僧近前師又趁出。
0429c02: 落堂師舉秤錘落井話問眾下語不契師代曰無限
0429c03: 清風生閫外不知轉入此中來。
0429c04: 師因時輩不諳本務設三問以驗曰萬境俱寂作麼
0429c05: 生倚萬境俱彰作麼生消萬苦逼身作麼生遣又曰
0429c06: 以上三問有道得一句切者與他草鞋兩句切者留
0429c07: 他冬夏三句切者破院子兩手分付。
0429c08: 拈古
0429c09: 黃檗運祖一日捧缽向南泉位上坐泉見乃問長老
0429c10: 甚年行道曰威音王已巳前曰猶是王老師兒孫下去
0429c11: 檗便過第二位坐泉休去雪竇曰可惜王老師只見
0429c12: 錐頭利我當時若作南泉待伊道威音王已前即便
0429c13: 於第二位坐令黃檗一生起身不得雖然如此也須
0429c14: 救取南泉。
0429c15: 黃檗道威音王已巳前情知南泉有此一問可謂不
0429c16: 蹄而陷獸不筌而得魚矣雪竇道王老師只見錐
0429c17: 頭利大似見鬥控拳我當日若作南泉見黃檗坐
0429c18: 卻主位乃向缽盂邊彈指一下便出不惟黃檗吞
0429c19: 吐不得滿堂雲水亦吞吐不得。
0429c20: 女子出定。
0429c21: 世尊心如醉夢女子意若丘山文殊罔明平地遭
0429c22: 跌何也只見落花隨流水不知流出洞中春。
0429c23: 古德油餈。
0429c24: 古德不赴堂汗馬功高侍者纔出山門恰好莊主
0429c25: 來謝也是掬水月在手弄花香滿衣。
0429c26: 雪峰在德山作飯師著語云因行掉臂一日飯遲山持缽下法
0429c27: 堂平地起骨堆峰曬飯巾見山曰鐘未鳴鼓未響托缽向
0429c28: 甚處去綿包特石山低頭歸方丈伸手元在縮手裏峰舉似巖頭
0429c29: 三十棒自領出去頭曰大小德山未會末後句在楚國亡猿禍及林木
0429c30: 山聞令侍者喚頭去問汝不肯老僧那前籠猶輕後箭深頭
0430a01: 密啟其意一語傷人六月寒山乃休賺殺山明日陞座果與
0430a02: 尋常不同不因紫陌花開早怎見黃鸝下柳條頭至僧堂拊掌大笑曰
0430a03: 且喜老漢會末後句賣弄不少他後天下人不奈伊何雖
0430a04: 然也只得三年活纔收安南又憂塞北。
0430a05: 窮諸玄辯若一毫置於太虛竭世樞機似一滴投
0430a06: 於巨壑機境平頓逼生蛇化龍是他德山尋常活
0430a07: 計爭奈巖頭有陷虎之機縱有五花八陣之勢羅
0430a08: 列胸中出他手腳不得大眾你道雪峰還是坐觀
0430a09: 成敗還是別有道理選佛若無如是眼縱饒千載
0430a10: 亦奚為。
0430a11: 婆子偷筍。
0430a12: 叢林浩浩商量盡道趙州被這賊婆勘破殊不知
0430a13: 賊婆卻被趙州勘破。
0430a14: 仰山問溈山大用。
0430a15: 仰山云閑師弟若來莫道某甲無語且道是醍醐
0430a16: 句毒藥句參學人試辨看。
0430a17: 殃崛救產。
0430a18: 世尊道我從賢聖法來不曾殺生其婦得聞便生
0430a19: 下孩兒諸禪德要會麼覓火和煙得擔泉帶月歸。
0430a20: 婆子燒庵。
0430a21: 舉世間人盡道婆子有變生為熟的作用庵主是
0430a22: 一等住山怎解他徹體風流如此見解盡大地葛
0430a23: 藤收作艸鞋行腳到驢年也未夢見枯木倚寒巖
0430a24: 底消息何故梅因雪壓方知操月到中秋分外明。
0430a25: 趙州柏子。
0430a26: 先師有此語五五二十五先師無此語五五二十
0430a27: 五二俱不涉雲散青天日卓午。
0430a28: 勘破婆子。
0430a29: 趙州勘破婆子水向石邊流出冷婆子勘破趙州
0430a30: 風從花裏過來香二俱勘破家貧還尚可路貧更
0430b01: 愁人。
0430b02: 無準範禪師一日侍破庵和尚遊石筍庵有道者請
0430b03: 益曰胡孫子捉不住乞師方便庵曰用捉作麼如風
0430b04: 吹水自然成紋準在傍大徹。
0430b05: 城門失火殃及池魚。
0430b06: 無見和尚因萬峰蔚參見問萬法歸一一歸何處蔚
0430b07: 進前問訊叉手而立見曰如何是道蔚曰道無可道
0430b08: 見曰不道有不道個甚麼蔚曰正要和尚疑著見曰
0430b09: 疑著即錯蔚曰不疑亦錯見便喝蔚亦喝見又喝蔚
0430b10: 亦喝見曰言無再響蔚拂袖而出。
0430b11: 無見老祖放過一著以致牽枝拽蔓我當日若在
0430b12: 待他道不疑亦錯痛與烏藤若是皮下有血的如
0430b13: 龍得水神機莫測未可期也若是弄泥團底自然
0430b14: 翻轉面孔徹頭徹尾還有與麼會者麼以拂子向
0430b15: 空擊云言無再響。
0430b16: 五祖演和尚曰釋迦彌勒猶是他奴且道他是阿誰。
0430b17: 糞箕掃帚誰家沒有。
0430b18: 斷橋倫和尚室中垂萬法歸一以驗學者凡下語不
0430b19: 契即趁出高峰于此打失眼睛。
0430b20: 古佛垂慈血心片片如慈明置劍秘魔擎又臨濟
0430b21: 入門便喝德山入門便棒種種施設要人死盡偷
0430b22: 心縱橫殺活玄解盡掃不落透路高峰於此打失
0430b23: 眼睛少有血氣若性燥漢子未跨橋頭早已巳踢翻
0430b24: 射垛。
0430b25: 百丈野狐。
0430b26: 先百丈道不落因果墮五百生野狐身後百丈道
0430b27: 不昧因果便脫五百生野狐身諸人你道不落不
0430b28: 昧又作麼生者裏見得透真淨界中纔一念閻浮
0430b29: 已巳過七千年。
0430b30: 南泉斬貓。
0430c01: 古人用處如文殊持劍歸宗斬蛇丹霞燒佛睦州
0430c02: 掩門總要你大用現前迥脫意根若向提起處鑽
0430c03: 龜打瓦甚麼時得相應去饒伊一總會得更要問
0430c04: 你趙州頂艸鞋意作麼生電光石火能伸縮破壁
0430c05: 風雷到上頭。
0430c06: 臨濟大師上堂曰赤肉團上有一無位真人在汝諸
0430c07: 人面門出入未證據者看看。
0430c08: 臨濟大師恰似卞和獻璞秪圖出寶不顧刖足龍
0430c09: 興則不然若是無位真人打鼓普請看。
0430c10: 東林悟因古庭參林曰子將從前做工夫處親似一
0430c11: 遍庭實供說至見諦處又手默然林曰子見諦處如
0430c12: 何與我不同庭以兩手大展曰者個非別林曰者個
0430c13: 還著言句也無庭曰實無一字林曰只此無一字處
0430c14: 吾為汝證明已巳竟庭禮辭林曰子向甚麼處去庭曰
0430c15: 十字街頭喝佛罵祖去林曰子再來麼庭曰不違和
0430c16: 尚尊顏驀直而去。
0430c17: 啐啄同時主賓互換如王秉劍揮斥自如所以雲
0430c18: 門道盡乾坤大地無纖毫過患猶是轉句不見一
0430c19: 色始是半提東林道只此無一字處吾為汝證明
0430c20: 總教德山縮手臨濟吞聲黑蟻回旋無徑且道向
0430c21: 甚麼處去也。
0430c22: 西禪雪峰瑞因天奇瑞參峰問無字意作麼生奇乃
0430c23: 移時方覺曰潤底頑冰吞宇宙性湖明月匝天寒峰
0430c24: 大喝曰汝還有嫌凡愛聖底心掃妄求真底見曰是
0430c25: 曰你若嫌凡愛聖斷般若之善根若掃妄求真絕諸
0430c26: 佛之命脈又大喝曰真又是誰妄又是誰凡又是誰
0430c27: 聖又是誰奇豁然開解便禮拜。
0430c28: 雪峰將謂有多少奇特元來是個三腳蝦蟆當日
0430c29: 若與斬釘截鐵不致他人虀甕裏浸殺。
0430c30: 香嚴上樹。
0431a01: 樹上道樹下道不免墮在義路情量卒難透脫若
0431a02: 是疾燄過風良馬見鞭影而行纔聞恁麼說話便
0431a03: 與掀倒禪床管教香嚴撲在千尺井中至令出身
0431a04: 無路。
0431a05: 天目寶芳進和尚偈曰真性本無性真法本無法了
0431a06: 知無法性何處不通達。
0431a07: 擴佛祖心印顯自己巴鼻往古來今一提一掇一
0431a08: 擒一縱法王法令廓闢重門隨處建立既真性本
0431a09: 無性真法本無法知又作麼生了師顧侍者曰今
0431a10: 日天晴好曬。
0431a11: 大岡澄禪師因毒峰參岡問如何是無字曰某甲一
0431a12: 向只隨人道是個無字今日看來是口金剛王寶劍
0431a13: 曰如何是金剛王寶劍曰寒霜燄燄輝古騰今曰還
0431a14: 我劍來曰擬動即犯他鋒鋩曰橫按當軒時如何曰
0431a15: 佛來也殺祖來也殺曰老僧來曰亦不相饒曰殺
0431a16: 敗後如何曰且喜天下太平。
0431a17: 據令而行直得須彌倒卓海水拍空佛祖無門可
0431a18: 入無氣可出語此太平家話二老不妨喫棒大眾
0431a19: 你道他過在甚處呵呵大笑曰且喜二老活在。
0431a20: 天寧法舟濟禪師因吏部陸光祖問畫前元有易否
0431a21: 曰若無將甚麼畫曰畫後如何曰元無一畫曰現有
0431a22: 六十四卦何得言無曰居士莫著文字好曰請師離
0431a23: 文字發一爻看寧召光光諾寧曰者一爻從何處起。
0431a24: 諸人不得作怪龍興與你平實商量陸公秪問畫
0431a25: 前有無消息你若畫前薦得許你參見伏羲畫後
0431a26: 薦得許你參見法舟一爻未發處薦得許你參見
0431a27: 陸公一總薦得畫前畫後皆是一卷大易自天子
0431a28: 以至庶人日用不離還薦麼。
0431a29: 天池聚禪師因陸五臺問東土一千七百善知識即
0431a30: 今向甚處去了池指庭樹鳴蟬曰者裏也有一個曰
0431b01: 只這聲響便是麼曰喚作聲響即錯過去也金明本
0431b02: 師曰玉芝與麼為人不惟貴客看破亦將千七百知
0431b03: 識埋在庭樹下至今起身不得若問新天池向道棒
0431b04: 如雨點喝似雷奔陸公雖是文章貴客知我衲僧別
0431b05: 有長處。
0431b06: 二老扶豎個賓主句塞海排山奔龍走象總出陸
0431b07: 公問頭不得龍興則不然待問即今在什處大聲
0431b08: 呼曰陸公待他應諾向道公若閒暇與老僧同遊
0431b09: 徑山一回他若透聲透色便識席帽下原是舊時
0431b10: 人。
0431b11: 能仁濟舟洪禪師因僧參仁曰什處來曰黃檗曰黃
0431b12: 檗有何言句曰嘗謂眾曰只教汝別求易若教汝休
0431b13: 歇最難曰有幾人會得曰平等大覺曰上座曰某
0431b14: 甲不會曰實不會耶曰實不會曰明日速回伊必為
0431b15: 上座說僧稟命返黃檗果于言下契悟。
0431b16: 兩個黃鸝鳴翠柳一行白鷺上青天。
0431b17: 無趣空和尚因陸光祖舉僧問夾山承和尚有言二
0431b18: 十年住此山未嘗舉著宗門事至束裝潛去因緣乃
0431b19: 曰此僧前日掀床後日潛去一言無措和尚可代一
0431b20: 轉語得麼曰者兩個有頭無尾漢夾山當此僧問時
0431b21: 即曰我向來不曾道著喚侍者擯出此僧不失乎有
0431b22: 前無後賊過張弓者僧次日當夾山舉話處即向空
0431b23: 中打兩拳推一推埋了也亦免陣敗逃回曰是曰且
0431b24: 道者僧埋自己埋夾山曰俱埋了也曰仔細切莫累
0431b25: 我陸大笑趣曰出也曰玅玅。
0431b26: 作家宗師天然猶在廟廊貴客今日偶逢同心鼓
0431b27: 舞紐結鴛鴦直得席割蒼梧樂奏鍧鍠使當日夾
0431b28: 山極力處有今之陸公法道不致寂寥敬畏拔劍
0431b29: 相助卻被俗官看破。
0431b30: 鴛湖玅用和尚因廉憲黃闇齋陞任廣東入山作別
0431c01: 曰臨行一句乞師指示曰三千里外逢人不得錯舉。
0431c02: 黃公問臨行一句乃途中受用普明荅三千里外
0431c03: 此聖門受用雖賓主互換且喜知風之自知遠之
0431c04: 近或問龍興如何是臨行一句痛與烏藤豈不信
0431c05: 道龍得水時添意氣虎逢山色長威獰。
0431c06: 徑山沖和尚臨終僧問和尚百年後向甚處去曰千
0431c07: 株松下角彎彎百草頭邊亂跳。
0431c08: 車溪恁般荅話知天下後世千燈萬燄當從其足
0431c09: 下出者僧若有問殺闍黎價逼殺首座虔底手腳
0431c10: 待車溪纔擬對便掩耳而出且要老漢立地脫去。
0431c11: 天台睹和尚因白雲問西來密意未審如何曰待娑
0431c12: 羅峰點頭即向汝道雲以手搖曳擬荅台便喝雲曰
0431c13: 娑羅峰頂白浪滔天花開芒種後葉落立秋前曰我
0431c14: 家無殘羹剩飯也曰此非殘羹剩飯而何台頷之。
0431c15: 師徵曰試道看娑羅峰點頭也。
0431c16: 艸偃風行必自胸襟瀉出機如閃電目似流星抹
0431c17: 過上頭關捩拈一機則千機萬機頓赴舉一句則
0431c18: 千句萬句朝宗正恁麼時海底飛紅塵山頭滾白
0431c19: 浪華頂峰千個萬個一時點頭有什麼難要荅西
0431c20: 來密意且緩緩著。
0431c21: 白雲度禪師因古拙請益從上宗旨雲上堂舉世尊
0431c22: 拈花平地骨堆迦葉微笑忍俊不禁二俱翻成特地
0431c23: 拙豁然大悟以手搖曰止止雲擲拂子下座拙隨入
0431c24: 方丈雲詰之曰你適纔見個甚麼便與麼拙曰若有
0431c25: 見可見則辜負和尚了也雲深肯。
0431c26: 當門按劍魔佛形消毒鼓一撾人天膽喪其聞聲
0431c27: 不死者原不在數如風穴上堂舉世尊以青蓮目
0431c28: 顧視大眾乃曰正當恁麼時且道說個什麼若道
0431c29: 不說而說又是埋沒先聖且道說個什麼首山拂
0431c30: 袖下去又溈山撥火洞山睹影俱皆聞聲即喪秪
0432a01: 如古拙纔問從上宗旨逮白雲輕輕撾動毒鼓便
0432a02: 解分身塵剎得非靈丹九轉乎。
0432a03: 頌古
0432a04: 黃檗吐舌。
0432a05: 聞驚吐舌已巳乖張家醜那堪再外揚累他無限癡
0432a06: 男女開眼堂堂入鑊湯。
0432a07: 婆須義勝。
0432a08: 佛陀死款供非義狹路相逢難躲避鞭影纔窺不
0432a09: 丈夫揮戈直入重營內。
0432a10: 諸佛亦非。
0432a11: 一撾毒鼓聞皆喪注意區分甚面觜撞著街頭張
0432a12: 大哥喚來卻是東村李。
0432a13: 此舍無人。
0432a14: 此舍無人荅是誰開門忘卻閉門時弓絃忽結鴛
0432a15: 鴦紐認是他家野雀兒。
0432a16: 寶不自寶。
0432a17: 欲酬高價實難量滯貨陳年忽放光秪因一履埋
0432a18: 嵩室代代兒孫分鬼贓。
0432a19: 狹路相逢。
0432a20: 腦後金槌驀一劄銀山鐵壁吼如雷人間天上無
0432a21: 光彩多少髑髏遭活埋。
0432a22: 指天指地。
0432a23: 倒戈卸甲出重營一目蕭然絕四鄰好把甕頭春
0432a24: 色賞那知村酒卻傷神。
0432a25: 三頓痛棒。
0432a26: 三頓烏藤打不殺一開臭口掣風顛角尖迸出玄
0432a27: 中要魔佛齊教吃老拳。
0432a28: 南明廣禪師參徑山沖和尚服勤八載一日於地上
0432a29: 拾片紙有觀方知彼去去者不至方之句忽然猛省
0432a30: 呈山山可之即令首眾。
0432b01: 秘殿深澄人不侍吹毛捏作返魂香艸鞋忽地芒
0432b02: 繩斷白牯狸奴沒處藏。
0432b03: 普明用禪師參徑山南明和尚閱思益梵天經有省
0432b04: 即呈無生偈南斥之一日舉香嚴獨腳頌問明明纔
0432b05: 開口南便喝明復擬開口南又喝明點首。
0432b06: 熱喝如雷心膽喪頂骨露勢如山東西南北無
0432b07: 門戶萬象森羅啟笑顏。
0432b08: 金明介庵本師參普明師翁方跨門明曰是甚麼介
0432b09: 擬對明震威一喝介忽然契證即掩耳而出。
0432b10: 敲出金鸞五色髓撲碎驪龍明月珠天上人間俱
0432b11: 結舌一段風流出鏡湖。
0432b12: 徑山無準範禪師因天台斷橋倫和尚參舉真淨頌
0432b13: 倫良久忽聞板聲通身汗下。
0432b14: 因風吹火無多力鐵壁銀山當下消滅卻滹沱正
0432b15: 法眼光前絕後赤條條。
0432b16: 德山托缽。
0432b17: 陷虎之機不教多陣雲突起太行峨秦關一望烽
0432b18: 煙裏六國兵消恨楚歌。
0432b19: 徑山範和尚于淳祐己酉三月十五示疾門人請留
0432b20: 遺囑山乃執筆書偈曰來時空索索去也赤條條更
0432b21: 要問端的天台有石橋。
0432b22: 戰罷雄風笑倚樓虎頭虎尾一齊收時人不識風
0432b23: 雲色腦後遭槌孰解羞。
0432b24: 斷橋倫和尚上堂荊山有玉獲得者不在荊山赤水
0432b25: 有珠拾得者不在赤水衲僧有無位真人證得者出
0432b26: 入在面門驀拈拄杖橫按曰會麼幽州江口石人蹲。
0432b27: 荊山有玉石中藏節至時臨理自彰卞老不知何
0432b28: 所為引人刖足自甘傷。
0432b29: 太岡寧禪師因寶芳進問如何是西來密密意岡下
0432b30: 禪床擒住曰你道此問是甚麼意芳自此寢食俱忘
0432c01: 一日登廁聞鄰僧敲籌作聲忽然大悟。
0432c02: 一上一上又一上一上上到山頂上晴空爆地一
0432c03: 聲雷萬里青天都喫棒。
0432c04: 東塔曉禪師因無趣參塔曰達磨西來直指人心見
0432c05: 性成佛唯在直下體取子若信得及可放下萬緣參
0432c06: 個萬法歸一趣如此領旨後聞雞鳴有省。
0432c07: 裂破面門放一箭疾風過燄也難追玉驄雙勒歸
0432c08: 來晚一劍橫看月上眉。
0432c09: 天目進禪師因野翁參目曰汝本是佛堂堂大度著
0432c10: 甚來由曰生死不明乞師指示目低頭歸方丈翁愕
0432c11: 然曰莫教人斷絕去麼遂袖香入室目曰子已到不
0432c12: 疑之地何生死之懼哉翁于言下豁然開解。
0432c13: 雲在嶺頭閒不徹水流澗底太忙生一莖草現寶
0432c14: 王剎大地無人著眼睛。
0432c15: 斷橋倫和尚因方山寶參罄其機用橋皆不諾山一
0432c16: 早詣方丈橋曰子捉賊也山禮拜曰請和尚驗贓橋
0432c17: 舉萬法歸一話山荅橋遂推出齋後普請山手忘所
0432c18: 舉橋驀拈莧菜根示之山大悟玄旨。
0432c19: 忍死攀鞍不肯休箭鋒相拄實難酬道傍藥餌纔
0432c20: 拈起化作神仙上酒樓。
0432c21: 高峰枕子。
0432c22: 正恁麼時痛一錐棒頭落節瞎雙眉髑髏但得翻
0432c23: 身轉火迸星飛看斗移。
0432c24: 德山托缽。
0432c25: 明賣醍醐暗藏毒藥正法眼藏瞎驢滅卻。
0432c26: 破沙盆。
0432c27: 錦衣公子戲長楊詩酒逢人說幾行何事深宮留
0432c28: 不住卻隨山衲臥茅堂。
0432c29: 四喝。
0432c30: 一喝金剛劍晴空忽閃電髑髏驚遍野裂破那吒
0433a01: 面　一喝踞地師靈鋒出匣遲爪牙伏不動覿面
0433a02: 喪全機　一喝竿影草針錐纔恰好打破石人頭
0433a03: 死蛇驚出草　一喝不作喝普化震木鐸擬議攔
0433a04: 腮掌人境一齊奪。
0433a05: 四照用。
0433a06: 照時劈箭好醜俱現纖芥不藏日面月面　手握
0433a07: 金輪用處無情三頭六臂落膽喪魂　照用同時
0433a08: 雷奔電馳血口劍牙落二三機　照用不同拳破
0433a09: 虛空截頂透底秪是耳聾。
0433a10: 三玄三要。
0433a11: 生鐵牢關陷鬼門等閒透得也消魂忽然迸石奔
0433a12: 流出揭地掀天星斗昏。
0433a13: 憲宗迎佛舍利現五色光百辟皆賀惟韓愈端立帝
0433a14: 問百僚皆賀卿為甚不賀愈曰臣曾看佛書來佛光
0433a15: 非青黃赤白相此是龍神阿助之光帝曰如何是佛
0433a16: 光愈無對。
0433a17: 五種原非切要知龍顏展不隔絲絲韓卿一語明
0433a18: 端的失卻金毛師子威。
0433a19: 法語
0433a20: 示惟範琪侍者
0433a21: 人天眼目佛祖規繩青原南嶽馬祖石頭乃千古樣
0433a22: 子近時學者信根緣淺不悟少室單傳向外馳求增
0433a23: 長見刺逞能逞解逞語言快利將謂佛法止如此矣
0433a24: 及至境界緣生排遣不去遂作艱難良可痛惜殊不
0433a25: 知古人千魔萬難悉皆嘗遍七處割截亦不動念一
0433a26: 往操心猶如鐵石所以長慶坐破蒲團七個與香嚴
0433a27: 打成一片有何區分昔山堂謂玅喜器度凝遠節義
0433a28: 過人好學不倦始成法門良材夫出世利生代佛揚
0433a29: 化非明心達本遠過古人詎可為哉吾徒當體佛祖
0433a30: 堪報不報之恩作後進之模範必須磨鐘臺前車牛
0433b01: 不立漢陽江上踢翻鸚鵡家風別展少室真燈光輝
0433b02: 有日。
0433b03: 示石航宗上座
0433b04: 昔汾陽老祖道冠一時慈明谷泉數人相伴往參河
0433b05: 東苦寒眾皆憚之惟慈明朝夕不怠夜坐欲睡引錐
0433b06: 自刺至得穎悟由是汾陽一支橫出天下故為道不
0433b07: 憂則操心不遠操心不遠則持信不大持信不大則
0433b08: 精誠致格之理不顯苟道德遭方謗去聖時遙傑人
0433b09: 罕再學者捨本逐末習染世諦向野狐口邊吸些涎
0433b10: 垂走到無佛處稱尊稱大忽遇明眼人舉則本分公
0433b11: 案問伊直得張睛努目如死羊相似取笑識者豈不
0433b12: 悲哉凡我一眾舉必全該少室真乘一超直入聖解
0433b13: 凡情不容毫髮方能提挈綱宗號令人天養才育器
0433b14: 續佛慧命首楞嚴云見見之時見非是見見猶離見
0433b15: 見不能及只此見不及處下得一轉語三十棒自領
0433b16: 出去。
0433b17: 示胡文學
0433b18: 胡子心維以儒而趨釋者蓋儒釋形貌雖殊其道一
0433b19: 而心同也其究性命至理豈有二哉夫學釋者此心
0433b20: 也學儒者此心也堯舜與人同亦同此心也但各純
0433b21: 於舊習性之所近者朱陸之尊德性與問學果有優
0433b22: 劣乎不過趣其性之近耳蓋道之總難言也昔杏壇
0433b23: 之徒如林若麻所許知仁者亡之仁者心也但曰顏
0433b24: 之三月不違而已巳何怪乎後世者哉宋儒曰儒門淡
0433b25: 薄良有以也近之有王唐陳白沙薛文清羅氏諸公
0433b26: 或見其書未睹其人況于異世天各一方安得而師
0433b27: 友焉近之所謂師友者非富貴之流則寒淡之士聚
0433b28: 于富貴則談情欲風月之樂會寒淡則不無貧困之
0433b29: 愁幾能及性命之學道理之宗死生之事乎或有談
0433b30: 之者非若存若忘之徒則是大笑之流也今胡子有
0433c01: 志于大道而趨向無門故學釋而究性命之理以歸
0433c02: 一貫宣矣第此中參須真參悟須實悟莫以依稀彷
0433c03: 彿似是而非因循不迨虛棄光陰嘗見世人立言則
0433c04: 聖賢莫及歷事則舉措乖張其過在四楞未蹋地耳
0433c05: 予嘗示徒曰萬境俱寂汝作麼生倚萬境俱彰汝作
0433c06: 麼生消萬苦逼身汝作麼生遣以此驗己勘人方可
0433c07: 取日新之益知至善之道達真常之理也余見其胡
0433c08: 子懃懃懇懇然非皮膚淺薄之學道者可同日而語
0433c09: 哉故不覺葛藤累累勉之勉之。
0433c10: 茶話
0433c11: 節晚兩序請師曰大盡三十日小盡二十九不肯立
0433c12: 下風要與諸聖賭不烹北禪牛止有一味鐵酸餡滿
0433c13: 盤托出供養大眾咬得破百味具足三世諸佛得此
0433c14: 一味發阿耨多羅三藐三菩提心證阿耨多羅三藐
0433c15: 三菩提果說阿耨多羅三藐三菩提法度無量百千
0433c16: 萬億眾生亦發阿耨多羅三藐三菩提心證阿耨多
0433c17: 羅三藐三菩提果列祖得此一味出興于世家築一
0433c18: 牆門別一戶溈仰得此一味一十九門施設撈羅學
0433c19: 者臨濟得此一味設三玄三要四料檢四照用及種
0433c20: 種綱宗洞山得此一味權顯五位君臣道合雲門得
0433c21: 此一味一字函蓋截斷眾流法眼得此一味垂手格
0433c22: 外言說宛轉大眾得此一味赤條條淨裸裸與諸佛
0433c23: 列祖同一眼見一耳聞一鼻嗅一身觸一意解出演
0433c24: 無量玅義同一生殺諸人還咬得破麼良久舉洞山
0433c25: 與泰首座喫果次乃問有一物上拄天下拄地黑似
0433c26: 漆常在動用中動用中收不得且道過在甚處泰曰
0433c27: 過在動用中山喚侍者掇退果桌龍興今日不似洞
0433c28: 山無物可問無果可掇只要識此一味拈拂子曰還
0433c29: 識麼換骨洗腸重整頓通身是眼更須參。
0433c30: 佛事
0434a01: 掛鐘板
0434a02: 六合之內顯理不顯事六合之外顯事不顯理木上
0434a03: 座權衡佛祖號令人天理事並顯千賢萬聖皆從者
0434a04: 裏通頭徹尾鍛過幾回龍興今日起爐架灶陶鑄凡
0434a05: 聖將六合內外撚作一條朝三千暮八百俾他各各
0434a06: 如麟若鳳雖然玉板未掛金椎未舉已前者著子畢
0434a07: 竟在什麼處擊板三通曰理事收歸毫竅內異龍靈
0434a08: 鳳舞當陽。
0434a09: 周思臣昭次幼穆請為先嚴砥世居士起棺師以拄
0434a10: 杖擊棺曰生也不道死也不道金毛吼破玄關竅一
0434a11: 字入公門九牛拔不出且喜周居士生來玅智奪天
0434a12: 功徹底掀翻三教秪如起棺入槨一句又作麼生復
0434a13: 擊一下曰土暖碧松生琥珀潭寒青石長珊瑚。
0434a14: 梅川舒二男瑤艸考叔同姪小康漸鴻和臣請為祖
0434a15: 母太君奚淑人舉火師曰有物先天地無形本寂寥
0434a16: 能為萬象主不逐四時凋大眾會麼拈火炬云此是
0434a17: 舒太君奚老淑人二十年長素刻念彌陀從觀音大
0434a18: 士三十二應中現出真空性火以婆羅門婦女得度
0434a19: 者應皆現之而為說法情與無情悉蒙解脫且道奚
0434a20: 淑人超凡入聖一句又作麼生擲下火炬曰大圓鏡
0434a21: 內難藏跡碧海紅蓮吐一枝。
0434a22: 佛成道日王公華公祥請薦先祖惟正翁祖母柳孺
0434a23: 人小參師卓拄杖曰今朝是大地眾生草木瓦礫成
0434a24: 佛之時惟正翁柳孺人承佛威光向山僧拄杖頭東
0434a25: 湧西沒西湧東沒南湧北沒北湧南沒湧在乃子若
0434a26: 孫頂上道惟至誠能盡性盡物盡物盡性可以贊
0434a27: 天地之化育則可以與天地同參還聞麼聞則通個
0434a28: 消息山僧不免作藥王藥上隨類化現令惟正公柳
0434a29: 孺人頓明般若即證菩提不然重下註腳擲下拄杖
0434a30: 曰明明一句該群象唱出無生火內蓮。
0434b01: 復請為先慈胡孺人伯妣徐孺人除禪小參師曰追
0434b02: 遠懷空敬祀如在迥脫根塵靈光不昧瞿曇二千年
0434b03: 前涅槃會上向道母子恩情金刀剪不開老漢話墮
0434b04: 也既剪不開且道二位孺人即今在什麼處遂化靈
0434b05: 曰碧玉池中花燦爛無生國裏現全身。
0434b06: 詩偈
0434b07: 聯芳偈并序
0434b08: 嗟乎祖道凌夷傑人罕遇慧命之存猶單絲繫于九
0434b09: 鼎承當大法非其人則濫干之罪予何敢焉因追緝
0434b10: 世尊拈花迦葉微笑世尊囑曰吾有正法眼藏涅槃
0434b11: 玅心分付于汝汝廣流傳勿令斷絕在上承迦葉六
0434b12: 十九世之元祖下繼曹溪三十七葉之真孫為佛氏
0434b13: 嫡派臨濟正宗其擇法驗人此不肖職自荷大法三
0434b14: 坐道場全提正令陶育英才博得法嗣數人以續拈
0434b15: 花微笑之旨近來法門濫觴尊卑倒置如操戈入室
0434b16: 之魔則大法蔑如也吾徒所當盡其心力焉務在深
0434b17: 潛巖壑飽研憨飫聽其龍天推出所謂大鵬展翅必
0434b18: 息天池若均堂之上置杯則膠匪可同日而語耶。
0434b19: 天則能首座
0434b20: 西天東土心法密付永遠流傳善自保護
0434b21: 以山電書記
0434b22: 鷲嶺傳來赤骨窮法無法法付宗風秪將空印傳心
0434b23: 印奪食驅耕在爾躬
0434b24: 石源雲書記
0434b25: 鐵角泥牛躍海瀾三玄三要盡掀翻碧雲分付無多
0434b26: 子扶起靈山舊剎竿
0434b27: 等輝欽維那
0434b28: 印泥印水印虛空竺國支那共此宗付爾烏藤無別
0434b29: 囑直教隨處播宗風
0434b30: 雨山越西堂
0434c01: 窟中師子兒踞地善哮吼滅卻少林宗永光石橋後
0434c02: 聖拙地監寺
0434c03: 傳本無傳得本無得捉把虛空付與聖拙
0434c04: 古輪玉監寺
0434c05: 鷲嶺拈花旨東西傳不歇無垢亦無淨永持莫令絕
0434c06: 宗如昇維那
0434c07: 一空含眾象眾象悉歸空究盡空歸處方能契此宗
0434c08: 耳觀演監寺
0434c09: 了了常知無可了究心究法在忘言言忘法亦無餘
0434c10: 息只此傳心遍大千
0434c11: 晦岳旭書記
0434c12: 一物亦非有無名亦無字處處不留情塵剎無非是
0434c13: 惟範琪侍者
0434c14: 非心亦非法無受亦無傳言意不到處堂堂總現前
0434c15: 石航宗悅眾
0434c16: 心地含萬有非種亦非生菩提果自得非地亦非心
0434c17: 大雲入副寺
0434c18: 傳本非心傳受亦非心受秪此非心法心法本成就
0434c19: 文學胡心維
0434c20: 泥牛啣月出海濱木馬嘶風嘯夜頻有時踏斷虛空
0434c21: 原書闕
0434c22: 
0434c23: 
0434c24: 
0434c25: 
0434c26: 
0434c27: 
0434c28: 
0434c29: 
0434c30: 
0435a01: 丙午秋文允言專使華桂兼惠詩次韻
0435a02: 華峰鎮日憶南湖恰接瑤章興不孤干木逢場搬傀
0435a03: 儡奚囊過譽出頭顱斒斕繞膝惟兄弟松菊歡顏侍
0435a04: 大夫堅固牧淳真上士恐貽徵檄令人誣
0435a05: 輓冰蟾上人
0435a06: 森森庭柏護朝煙手植根深不記年紅葉忽驚山寺
0435a07: 雨白雲泣斷曉江天顏荊烈烈非無藥諗果綿綿實
0435a08: 有緣莫怨鴻濛歸去悄辭音寥廓尚依然
0435a09: 歲荒
0435a10: 山居博飯又無田乞食門封空缽還土硬石肥虌腳
0435a11: 瘦巖懸壁落橡珠尖拈來竹杖如龍壯著起芒鞋似
0435a12: 虎便寄語檀那休咄怪碧雲奚併首陽傳
0435a13: 雜著
0435a14: 復華桂護法公啟
0435a15: 伏以金風屆宙楓葉蕭蕭白露凝空木樨燦燦幡幢
0435a16: 豎起寶林御輦曾過珙玉披看華桂王綸未改碑載唐玄
0435a17: 宗曾幸此藉地主炫燿為法門光輝恭惟大護法台臺筆
0435a18: 羨雕龍才驚繡虎楚邦名族魯國儒英喜怒哀樂之
0435a19: 先自尋落處堅仰前後之際已會個中歡接雷炳之
0435a20: 再來笑逢蘇黃之復出風疏殿角萬卷常披月朗天
0435a21: 心千峰獨嘯雖跡纏朱戶而心憶白雲夙承大願靈
0435a22: 山今續重盟法海在野鶴浮鷗行雲流水機忘共住
0435a23: 心競未能邇接瑤章遙承寶地暫放烏藤七尺且縛
0435a24: 黃篾三條草履便登金磚僭踏相過定期覿面到來
0435a25: 切莫攢眉謹啟。
0435a26: 復文學並耆宿公啟
0435a27: 伏以罏韝煆頑鈍之鐵接引婆心金剛碎破沙之盆
0435a28: 補苴沙手其幸東宮之佛子特現曇花是謂西方之
0435a29: 聖人另翻貝葉靈山一別付囑統寄於王臣少室再
0435a30: 傳袈裟密授于釋子誰知薙草堂前不選官而選佛
0435b01: 但恐拈花門外僅得骨而得皮有會點頭同來出手
0435b02: 恭惟護法禪德爭傳慧業文起百代之衰久歇狂心
0435b03: 道慕三玄之旨賊贓明明捉敗重來打破缽盂佛血
0435b04: 得得刺穿幾番拶碎柏子剪除義學何須馬祖喚回
0435b05: 焚卻疏鈔已信龍潭覷見在雖叨知己正患為師稟
0435b06: 性疏慵賦資愚拙自辦牛糞火中煨芋那堪馬駒腳
0435b07: 下踏人不難一喝驚天但恐臨場折棒只得無言入
0435b08: 室也來出袖輪珠謹啟。
0435b09: 復新安護法勸解公書因古春與報恩諍論師有息諍說
0435b10: 近日禪宗大壞野干到處爭鳴致使佛世漆黑魚目
0435b11: 混珠非具頂門正眼則真偽莫辨幸諸位護法靈根
0435b12: 夙厚參佛知儒可謂蘇黃再世也承諭以彼為不知
0435b13: 禮者無足怪衲欽服然法門獅蟲得諸護進而教之
0435b14: 令彼悔心自萌實諸護之德化也裁復不一。
0435b15: 蘄水縣華桂山能仁寺碑記
0435b16: 蘄之華桂者古賓陽也北去邑八十里孤峰傑出群
0435b17: 山糾圍帶環蜀漢襟披吳越其秀鬱巍峨似芙蓉削
0435b18: 出於雲表而嶙峋奇聳如玉獅蹲踞於天中登臨遠
0435b19: 眺四瞰千里浩浩乎佳隹氣之勝畢集于斯故遞代之
0435b20: 賢人君子無不為之興建衛護也何也事之公於天
0435b21: 下者天下之人咸公得而衛之護之興之建之也余
0435b22: 按舊碑載齊安古誌云唐玄宗幸蜀過其地見山中
0435b23: 桂花茂曄御易令名此華桂所自來也又云唐之旻
0435b24: 德宋之了然曾說法其處雖代有傑人然不知古所
0435b25: 謂賓陽者創自何時名自何人泯泯沒沒莫可攷究
0435b26: 耳嗚呼泰否剝復盈虛消長劫灰沉浮滄桑互易數
0435b27: 有一定理無或違彼六合之內凡有形貌聲色者莫
0435b28: 不皆然又豈獨華桂賓陽而已巳哉又舊碑云寺之再
0435b29: 興自先朝洪武之初李公伯寬邢公道鑑暨住僧昌
0435b30: 義等同戮力以勷厥成及殿宇時復有徐王朱諸縉
0435c01: 紳同邢李山主住持僧宗靈等而再造飭焉一時樓
0435c02: 閣岑崚塗雘丹朱與階月池蓮紛披掩映載於碣中
0435c03: 今猶可想見也萬曆戊午有老宿心安延濟舟洪禪
0435c04: 師開法於茲其法語機緣藏于佛臟中尚有塔存焉
0435c05: 茲不殆贅也所謂公于天下之事而天下之人咸公
0435c06: 得以衛之護之興之建之也厥後十數年憲逆作祟
0435c07: 焚燬州府蹂躪村廬侵掠至山而重樓傑閣遂成劫
0435c08: 灰丹朱塗濩乃化烏有矣嗚呼殆所謂剝復否泰盈
0435c09: 虛消長數有一定理無或違者乎既迨
0435c10: 聖朝定鼎之初海內蒼生喘息方定邢氏孝廉子願文
0435c11: 學子儀子植李氏文學蔚然世茂同徐王護法及住
0435c12: 持僧塵空凡空等募化鳩工建佛殿僧房寮舍仍恢
0435c13: 舊制越三年方落成雖不及前之勝麗亦可為一時
0435c14: 之殊特莊嚴此豈非否泰剝復盈虛消長理數之常
0435c15: 也又豈非公天下之事而天下之人咸公得而衛護
0435c16: 興建也哉乙巳春余杖笠過蘄留臨濟度夏至秋將
0435c17: 行焉適茲山住持僧應如古輪持山主及諸護請啟
0435c18: 邀余住靜峰頭余時以三年為約茲將屆期矣一日
0435c19: 邢子子植李子象賢登山夜話茶次屬余為記將勒
0435c20: 石以垂久余曰不然輩非不能為文記蓋天下之公
0435c21: 事必屬於公天下之人然後可為天下之人所仰企
0435c22: 使泰而不剝長而不消皆自一公以為理數宰也余
0435c23: 遂勉為銘曰。
0435c24: 迥迥華峰兮桂子香潔高拄天中兮星辰可摘炎暑
0435c25: 登臨兮冷若冰雪供金仙兮甫自何劫秀鬱蔥蔥兮
0435c26: 浩然不竭鑾輿行在兮三呼聲接興之與廢兮人心
0435c27: 賢拙或理數然兮故爾殊別剝盡而復兮賢愚相迭
0435c28: 巍峨玅莊兮素兮絢曄今之視昔兮後以為則雲鶴
0435c29: 寄跡兮森象羅列厥中惟一兮光風霽月福被萬億
0435c30: 兮存乎道德
0436a01: 黃安縣萬松林碑銘
0436a02: 萬松林者去邑東方五六里許其間山環水曲恍如
0436a03: 竺國崇阿四顧則三角峙左蟠松側右五雲拱面天
0436a04: 臺陽臺以為外護奇峰列嶂虎踞龍蟠爽蒸天籟秀
0436a05: 產靈英群木雜然萬松交錯冬則朔雪不能狂飄夏
0436a06: 則群蔭迷合馥馥郁郁四時之境味無窮居者自謂
0436a07: 之在武陵桃源中也先是周楚策同兄向慕空宗
0436a08: 以塵累糾纏遂輸金捐產建佛殿山門左右廊廡數
0436a09: 十間并金像輝煌竟成蘭若延僧居焉今歲辛亥孟
0436a10: 春月索予一言以壽金石予曰吾乃山野樵叟何堪
0436a11: 任此須貴邑名公筆吐光芒釐定衡石垂諸不朽策
0436a12: 曰但和尚一言泉石壯色安不久垂乎予乃援筆敬
0436a13: 為之銘曰。
0436a14: 尼山夫子鷲嶺釋迦人各從志豈較儉奢誠能造物
0436a15: 競落天花石泉壯色衛護僧伽功同日月德被邇遐
0436a16: 堂堂福址浩浩無涯
0436a17: 黃安縣碧雲山龍興寺碑記
0436a18: 天下能真私為己者必能為大公天下之事也餘不
0436a19: 俱論自佛法東來初祖西至花開五葉莫不存其道
0436a20: 場而大鑒之後列剎相望星布雲興俱稱祖庭者皆
0436a21: 公諸天下而有也其誰得而私己乎又其誰不得而
0436a22: 私己乎然其實有私己焉何也在其名實相孚而已
0436a23: 昔王右軍捨柴桑別業為歸宗陸羽捨浠水家宅作
0436a24: 清泉宋王介甫捨金陵私宅為保寧此略言之不殆
0436a25: 枚舉以為公諸天下可乎則為私己者亦可乎此乃
0436a26: 名實相孚孰得而爭焉又孰不得有諸故能私己者
0436a27: 則能公天下之事也黃安龍興寺者創於大清順治
0436a28: 戊戌年也先是秦君烈與鄢君吉各捨基址松山地
0436a29: 土同眾建前殿五間請克彥禪師居之其後文學周
0436a30: 砥世同從弟君甫各鬻莊田一所並鄢秦共造主殿
0436b01: 三間左右僧房兩所秦彬華造金相一軀置田若干
0436b02: 李思齊修韋馱一尊鄢阿彭捨田若干張啟明置田
0436b03: 若干文學耿資生捨後松山一段鄢君立捨田若干
0436b04: 遂爾共成寶所未幾彥公他去眾迎松岫禪師住持
0436b05: 三年而又別遷諸公再命余卓錫于此寺以先年因
0436b06: 他故縉紳秦大輿以援溺功德而有之春間邀同陳
0436b07: 吳盧泰諸公贈其額曰慈宇傳燈意欲鼎新時不待
0436b08: 人而仙逝矣嗟乎諸公晨星落落兼以奇荒眾不遑
0436b09: 處乞食四方余意他卜適逢周王復邀眾檀募田為
0436b10: 萬年香燈之資餘作供僧之用此蓋公天下之事也
0436b11: 凡天下之人皆可得而造福矣譬夫大海之水或持
0436b12: 瓢者碗者桶者缸者然從其所持之器而取之若夫
0436b13: 空手往者不得而與焉非不與之彼無所取之器耳
0436b14: 孰能以公私可得而與之乎哉余記其事並為銘曰。
0436b15: 建寺之意修福基址譬夫大海源源無已巳諸持器者
0436b16: 各從其取若但空手誰得其水未有持器不得之理
0436b17: 招提一方福庇鄉里非止鄉里天下公此人若不宗
0436b18: 是誰不公因彼其實表彰若功其實不孚名德皆空
0436b19: 後來君子履踐實蹤踐履不實虛名何益雖千萬祀
0436b20: 其理不易終。
0436b21: 行狀
0436b22: 師諱真在號山鐸別字筠庵江州德化縣桑落李氏
0436b23: 子也生於大江之洲滸上世有功於國襲軍藉有顯
0436b24: 者父母早亡師輕財重義任俠不羈會闖獻蹂躪中
0436b25: 原國家東南俱倚左方二寧南朝廷設七省經略宣
0436b26: 春袁公繼咸開府於九江招募天下勇健乃授師為
0436b27: 千人長未幾以小將軍杜姓者三人犯法斬之師凜
0436b28: 然心動有出塵之志遂以征賊入山相機宵遁遍謁
0436b29: 匡廬無敢剃落東林耆宿自真為之染薙師既為僧
0436b30: 俾之執爨數月朝夕柴水為務而神通玅用略現於
0436c01: 此矣崇禎甲申渡江北住梅川之半雲庵予住黃牛
0436c02: 院之竹塢相隔不三里許始與予家伯叔兄弟交師
0436c03: 年二十有四也丁亥神鼎雲外澤禪師住蘄州大潛
0436c04: 山師與之俱冬遂納具足戒一日閱高峰錄疑拖死
0436c05: 屍句請益澤公每有機緣未臻其極澤曰子緣未熟
0436c06: 且宣靜養時節若至其理自彰師自此寢食無安己
0436c07: 丑春與予同造黃山省先君山雲未嘯和尚冬參天
0436c08: 寧恒證尊宿雖有塗毒之惠終不自肯辛卯度夏天
0436c09: 台過篛嶺途中踏翻牛跡礙胸之物豁然冰釋有悟
0436c10: 得雪山原是水相逢先是別離機之句甲午乙未同
0436c11: 予伯兄小康暨楊介子輩請佛日開法五峰迄申酉
0436c12: 兩年法席大成劍峰師勷力居多峰乃師之法姪也
0436c13: 庚子予同禮曹溪六祖冬歸請霜松再住五峰辛丑
0436c14: 師歸東林登雲居顯公留居堂中詰以德山托缽因
0436c15: 緣有老參大徹之語大慧再見之譽壬寅遷黃梅四
0436c16: 祖師總院事顯每期省發多人書名以榜法堂間以
0436c17: 臨濟宗旨穿鑿新奇詭譎之詞以聳世聽師喟然嘆
0436c18: 曰從上諸祖建門庭立宗旨原為啟迪後昆以續佛
0436c19: 慧命似此則達磨一宗掃土矣遂破夏南參隨後四
0436c20: 五年參尋遍江楚而蹤跡隱顯南浙矣所見知識十
0436c21: 有五員咸指為法器惟善權百愚一見稱賞則曰臨
0436c22: 濟一宗當出汝邊古南牧雲和尚閱師頌臨濟三頓
0436c23: 棒大有過人處恨其不能挽也聞金明介老人有古
0436c24: 人風特造其室一見如有夙契遂折節焉介一日問
0436c25: 不是心不是佛不是物是個甚麼師曰露介曰昨日
0436c26: 有人與麼道三十棒趁出了也師曰要打便打說甚
0436c27: 昨日隨聲便掌介扭住曰者瞎驢亂作那師擬進語
0436c28: 介便打師復擬進語介又打師豁然契證曰賺吾來
0436c29: 賺吾來介曰且莫亂統今日事作麼生師震聲一喝
0436c30: 介拈拄杖師便出次早入室禮拜次介曰昨日公案
0437a01: 未圓子試圓看師打露柱一掌曰痴椿椿的作麼介
0437a02: 曰怎奈目前何師曰者一掌合是某甲吃介喝師亦
0437a03: 喝介曰三喝四喝後又作麼生師連喝兩喝介曰識
0437a04: 此一喝恩大難酬師珍重禮三拜介遂出從上源流
0437a05: 付之遂為入室真子其付法偈曰獅子窟中事善哮
0437a06: 吼者得今得本無得無得得亦得甲辰春歸住東林
0437a07: 於無量殿縛草為床支磚作釜接待雲水與吏部文
0437a08: 鐙巖先生橋梓交最厚是年池蓮忽開文先生有何
0437a09: 事東林得得來恰逢白社報新開之句以紀其異乙
0437a10: 巳春赴陽和曹秋嶽先生之行道經浠川華桂為緇
0437a11: 素所迎遂開法於茲寺乃旻德了元道場也世以山
0437a12: 靈有待一時巨儒碩士參學玄徒比肩接跡目親玄
0437a13: 奧在昔之旻了二公誠千秋一日矣戊申冬西陵眾
0437a14: 紳衿景師道風請開法龍興時雙臺古椿柩祖之毒
0437a15: 累興嫉謗有南北宗之勢不兩立也師喟然歎曰昔
0437a16: 彼祖作嚴統亦猶是也故金明本師有指迷二說彼
0437a17: 復假刺士以盡吾師幸佛祖有靈將入室而彼機已巳
0437a18: 露此實賴主峰法兄之力也今無怪乎彼也但此抑
0437a19: 不足與論也遂著息諍篇以誡學者聽彼魔風自息
0437a20: 闔邑鄉紳以此感發贈其額曰慈宇傳燈而師之道
0437a21: 蓋繇是而大振江楚衲子蟻赴即新邑縉紳諸公無
0437a22: 不嚮道而師事焉康熙辛亥九月十五日以微疾上
0437a23: 堂預知時至其略曰與我記取明年今日日一眾駭
0437a24: 異有僧問和尚尊意如何師屈指示之曰三百八十
0437a25: 四明年又七月初句謂徒眾曰吾欲歸里宣速備之
0437a26: 眾以師為嘗往遂買驢以代步師顧而笑曰吾行非
0437a27: 驢所堪自此諄諄誨導誡眾修潔九月初八日入城
0437a28: 辭眾長者及諸耆宿師曰吾七日內當與諸公長別
0437a29: 矣眾留瞻禮二日至初十日方歸十二日力疾陞座
0437a30: 策眾猛省十三日作聯芳序十四日命集眾開導并
0437b01: 寫遺囑立三禁一身後不許舉哀開孝效世俗所為
0437b02: 及化錢等事一身後不許造塔須將骸骨拋棄江海
0437b03: 利生一身後不許安靈做七誦經禮懺動響器等故
0437b04: 違者非吾弟子凡封龕起龕舉火等偈皆師自作囑
0437b05: 令侍者臨期單念封龕天地為龕何鎖何封超群拔
0437b06: 萃豈在其中起龕只此取足無真無假前村煙浪難
0437b07: 描難寫舉火五十二年住世二十八載為僧五蘊流
0437b08: 雲遮不得靈光獨耀沒古今十五日辰刻沐浴焚香
0437b09: 端坐書偈曰從無量劫來與眾生為侮將此皮骨送
0437b10: 入江河喂魚鱉蝦蟹濟眾生饑苦免占檀那地土浩
0437b11: 浩長波是吾歸所擲筆大喝一聲而逝闍維起骨精
0437b12: 白如玉牙齒不壞數珠木分心如故新安道俗競禮
0437b13: 泣下如喪考妣焉夫憶昔己酉元日予繭足二百里
0437b14: 入華桂相訪而師亦欲來作辭寒家兄弟謂龍興遠
0437b15: 陪華桂也遂與予同遊斗方三角諸山歸聚寒家十
0437b16: 餘日家仲兄漸鴻送別詩有禪客來過慰別顏喜得
0437b17: 相從十日閒之句嗚呼豈知龍興果從此遠矣師性
0437b18: 敏捷量寬容有大度持身正大而律己處眾凡叢林
0437b19: 事無大小師必先之學者以師約法嚴規非精潔行
0437b20: 力者則望崖而退師少未讀書而古今史籍成敗一
0437b21: 過輒了晉唐八法諸書極力摹做不求其似二十年
0437b22: 來長坐不臥為人簡略世務衣履蕭然常肘露踵決
0437b23: 于貴人前略無介意機括如迅雷電不可測視詩文
0437b24: 迅筆疾書不求合古今生平喜讀書予家與南康周
0437b25: 長孺藏書悉讀遍即楞嚴經予見其手錄十餘本蓋
0437b26: 其有得力于是書也唐人詩及明崆同諸集亦見其
0437b27: 手錄各本當其單丁初住東林也古殿千餘間面闃
0437b28: 無一人門前兵馬絡繹青燐白骨之鄉師一處之其
0437b29: 住石照之上堂菴也影不出戶而樵叟牧童為之飯
0437b30: 供厲鬼揚沙而中夜一喝震左右鄰人以為雷鳴師
0437c01: 不為意其住黃牛院之日菴也衾解送人而聚草龕
0437c02: 坐燒竹讀書門壁未成而虎狼時過餐冰臥雪百有
0437c03: 餘日師不為嫌其急人之難救人之危不憚千萬里
0437c04: 水火赴之送新安汪氏子歸而父母為之造庵留住
0437c05: 卒以之取東林常住之田與嘉興吳佩遠交而患難
0437c06: 不捨而與予家伯叔兄弟交二十有九載猶如一日
0437c07: 其輔弼叢席捐頂踵任怨謗而不以為嫌其隻身行
0437c08: 腳犯霜雪耽饑餓而不以為苦其出世利生也與眾
0437c09: 共甘苦無寢室無別饌余在華桂見其同眾安單禪
0437c10: 堂囊不蓄一錢身不存長物灑灑落落獨步大方此
0437c11: 師生平五十年之為人也惜其不得上壽其痛悼嗟
0437c12: 嘆者又不止予交情為然師九住蘭若說法三處其
0437c13: 法語機緣勘辨拈頌詩偈文集若干卷得法弟子十
0437c14: 三人優婆塞一人師生天啟辛酉年十一月十九日
0437c15: 告寂于康熙壬子年九月十五日世壽五十二僧臘
0437c16: 二十八門人建塔于東林。
0437c17: 康熙二十年歲在辛酉孟冬月楚黃廣濟受菩薩戒
0437c18: 沖山學人常照舒遂吉禾成頓首拜撰
