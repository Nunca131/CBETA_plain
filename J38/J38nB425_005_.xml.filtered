0646a01: 即非禪師全錄卷之五
0646a02: 門人明洞性安性節明覺明幢仝編
0646a03: 舉古
0646a04: 舉世尊初生乃一手指天一手指地周行七步目顧
0646a05: 四方云天上天下惟吾獨尊雲門云我當時若見一
0646a06: 棒打殺與狗子喫貴圖天下太平。
0646a07: 師云世尊出世攪動乾坤雲門行棒無活人劍我
0646a08: 當時若見亦不用如之若何但進云未出孃胎略
0646a09: 較些子突出頭來堪作何用縱鐵鑄面皮也須裂
0646a10: 下還知山僧為人處麼撥轉無為化追回太古風。
0646a11: 舉世尊陞座眾纔集定迦葉白椎云世尊說法竟世
0646a12: 尊便下座。
0646a13: 師云世尊要豎葛藤椿不合隨人起倒迦葉欲直
0646a14: 截根苗那知早生枝葉惹得後代兒孫牽枝引蔓
0646a15: 山僧恁麼道亦是郎當不少喝一喝。
0646a16: 舉世尊云吾有正法眼藏涅槃玅心付囑摩訶迦葉
0646a17: 廣令傳授天如云今日不肖兒孫要問黃面老子者
0646a18: 兩件物從那裏得來。
0646a19: 師云若論者兩件物威音以前漏逗了也更問從
0646a20: 那裏得來將謂忘卻郤。
0646a21: 舉世尊在靈山會上說法有五百比丘得四禪定具
0646a22: 五神通未得法忍以宿命通各各自見過去世時弒
0646a23: 父害母及諸重罪於自心內各各懷疑於甚深法不
0646a24: 能證入是時文殊知眾疑怖承佛神力遂手握利劍
0646a25: 持逼如來世尊乃謂文殊曰住住不應作逆勿得害
0646a26: 吾吾必被害為善被害文殊師利爾從本已來無有
0646a27: 我人但以內心見有我人內心起時我必被害即名
0646a28: 為害於是五百比丘自悟本心如夢如幻於夢幻中
0646a29: 無有我人乃至能生所生父母於是五百比丘同聲
0646a30: 說偈讚文殊曰文殊大智士深達法源底自手握利
0646b01: 劍持逼如來身如劍佛亦爾一相無有二無相無所
0646b02: 生是中云何弒。
0646b03: 師云文殊握金剛王寶劍欲剖如來心胸何異空
0646b04: 中釘橛五百比丘悟得無有我人也是夢裏渡河。
0646b05: 舉世尊因廣額旃陀羅日殺千羊一日至佛所颺下
0646b06: 屠刀云我是千佛一數世尊云如是如是。
0646b07: 師云世尊大開爐鎔屠刀為彈子換卻旃陀羅
0646b08: 眼睛若逢乞眼人未審全肯放下否。
0646b09: 舉世尊往忉利天為聖母說法優填王思佛命匠人
0646b10: 雕栴檀像及至世尊下來像亦出迎。
0646b11: 師云水底金烏天上日眼中瞳子面前人。
0646b12: 舉世尊般涅槃已迦葉後至槨示雙趺後來無準範
0646b13: 示眾云大眾靈山百萬惟迦葉獨紹祖位誠不忝矣
0646b14: 何故為他親見黃面老子腳跟來。
0646b15: 師云無準老漢也是扶強抑弱覿面欺人若論瞿
0646b16: 曇腳跟阿誰不見殊不知飲光曾摸著瞿曇腳跟
0646b17: 來大眾還曾摸著也未如未且向自己已腳跟摸摸
0646b18: 看縱摸不著也摸著自己已腳跟。
0646b19: 舉城東老姥與佛同生不欲見佛每見佛來即便回
0646b20: 避雖然如是回顧東西總皆是佛遂以手掩面於十
0646b21: 指中亦總是佛。
0646b22: 師云將謂老婆眼光灼破四天下元來病眼見空
0646b23: 花以手掩面重加一重翳膜若能回光返照豈不
0646b24: 丈夫。
0646b25: 舉維摩詰居士令諸大菩薩各說不二法門時三十
0646b26: 二菩薩皆以二見有為無為真諦俗諦合為一見為
0646b27: 不二法門然後問文殊殊云如我意者於一切法無
0646b28: 言無說無示無識離諸問答是為入不二法門殊復
0646b29: 謂維摩曰我等各自說已仁者當說何等是菩薩入
0646b30: 不二法門維摩默然。
0646c01: 師云維摩病多諳藥性徹底老婆心末後被文殊
0646c02: 翻轉藥頭直得佛病祖病眾生病一時掃蹤滅跡。
0646c03: 舉達磨大師因梁武帝問如何是聖諦第一義磨云
0646c04: 廓然無聖帝云對朕者誰摩不識。
0646c05: 師云梁帝逢而不逢初祖識而不識子細觀來兩
0646c06: 兩無面目漢會得廓然聖惟我獨尊。
0646c07: 舉布袋和尚以破布一塊裹乾菌橛逢人則拈起云
0646c08: 兜率陀天底兜率陀天底瑯琊云慈氏菩薩徑山云
0646c09: 牢收取。
0646c10: 師云瑯琊鏤糞作栴檀徑山囊業作香袋擬欲並
0646c11: 芳兜率誰知遺臭娑婆是山僧見他拈起攫來驀
0646c12: 口擲管取嗽口三生免致彼此向菌橛裏作活計。
0646c13: 舉馬祖大師因洪州廉使問云弟子喫酒肉的是不
0646c14: 喫的是祖云喫的是中丞祿不喫是中丞福廉使歡
0646c15: 喜禮謝而退。
0646c16: 師云馬大師玉解連環則不無要且未會斬釘截
0646c17: 鐵致彼廉使半吞半吐或問山僧喫的是不喫的
0646c18: 是向他道拗轉舌頭看他向何處啗啄。
0646c19: 舉大珠和尚因法明問阿彌陀佛有父母及姓否珠
0646c20: 曰阿彌陀佛姓憍尸迦父名月上母名殊勝玅顏明
0646c21: 曰出何教大珠曰出鼓音王經法明禮謝讚歎而退。
0646c22: 師云法明所問的是序分大珠所答的是流通分
0646c23: 且道正宗分在甚麼處依經解義三世佛冤離經
0646c24: 一字如同魔說。
0646c25: 舉徑山國一禪師因官人問云傳舍有二使郵吏為
0646c26: 刲一羊二使聞之一人救一人不救罪福異之乎國
0646c27: 一曰救者慈悲不救者解脫。
0646c28: 師云徑山將無縫鎖兩頭掣開不妨好手疇知無
0646c29: 柄匙子在馬相公庫裏。
0646c30: 舉長沙和尚因僧問作麼生轉得山河大地歸自己已
0647a01: 去沙云作麼生轉得自己已歸山河大地去。
0647a02: 師云收來放去萬古如今不惜眉毛平分八字作
0647a03: 麼生轉得山河大地歸自己已去千峰勢倒岳邊止
0647a04: 作麼生轉得自己已歸山河大地去一葉落兮天下
0647a05: 秋。
0647a06: 舉南泉因陸亙大夫問云弟子家中有片石亦曾坐
0647a07: 亦曾臥如今擬鐫作佛還得否泉云得亙云莫不得
0647a08: 否泉云不得。
0647a09: 師云王老師可乎可不可乎不可何如無可無不
0647a10: 可。
0647a11: 舉趙州因一秀才問云佛不違眾生願然否州曰然
0647a12: 才云弟子要乞和尚手中拄杖子州云君子不奪人
0647a13: 所好才云某甲非君子州曰老僧亦不是佛。
0647a14: 師云臨機應變各各有計謀之策各各有隱身之
0647a15: 術至于收放自如須讓趙州獨步。
0647a16: 舉溈山示眾云老僧百年後向山下作頭水牯牛左
0647a17: 脅書五字曰溈山僧某甲此時喚作溈山僧又是水
0647a18: 牯牛喚作水牯牛又是溈山僧喚作甚麼即得。
0647a19: 師云溈山計窮力極擬向異類中躲跟猶未是好
0647a20: 漢當時若遇山僧直于面前作此相云吽吽管
0647a21: 教一不成兩不是。
0647a22: 舉臨濟上堂云有一人論劫在途中不離家舍有一
0647a23: 人離家舍不在途中那個合受人天供養便下座。
0647a24: 師云知賢養賢鳥可不重只為天寒日短兩人共
0647a25: 一碗喫了各與艸鞋一雙。
0647a26: 舉曹山因僧問學人抱璞投師請師雕琢山曰不雕
0647a27: 琢僧曰為甚不雕琢山曰須知曹山好手。
0647a28: 師云者僧朴外虛中終成美器若不遇曹山幾喪
0647a29: 淳矣。
0647a30: 舉仰山夢往彌勒內院居第二座有一尊者白椎云
0647b01: 今當第二座說法仰起白椎云摩訶衍法離四句絕
0647b02: 百非諦聽諦聽一眾散去次日舉似溈山山云子不
0647b03: 久入聖位。
0647b04: 師云仰山登夢位說夢法槌醒夢中微塵數聖眾
0647b05: 可謂不虛小釋迦之名雖然落二落三了也若向
0647b06: 一尊者舉槌時便醒即佛祖不能識誰敢強安名。
0647b07: 舉仰山一日見梵僧來參山於地上畫半月相示之
0647b08: 僧近前添作圓相以腳抹卻郤山展兩手僧拂袖騰空
0647b09: 而去。
0647b10: 師云人間月半天上月圓仰山早已勘破梵僧矣
0647b11: 而梵僧欲與仰山月落後相見不貪香餌味真是
0647b12: 碧潭龍。
0647b13: 舉大隨因僧問劫火洞然大千俱壞未審者個壞不
0647b14: 壞隨曰壞僧曰恁麼則隨他去隨曰隨他去僧又問
0647b15: 龍濟濟曰不壞僧曰為甚不壞濟曰為同大千。
0647b16: 師喚大眾壞與不壞即且置者箇畢竟是箇甚麼
0647b17: 若也會得火燒不著水打不溼風吹不入其或未
0647b18: 然急須照顧性命好。
0647b19: 舉雪峰因三聖問透網金鱗以何為食峰曰待汝出
0647b20: 網來卻向汝遺聖云一千五百人善知識話頭也不
0647b21: 識峰云老僧住持事繁。
0647b22: 師云破網金鱗不解取氣悶殺人待問以何為食
0647b23: 便與本分草料豈不彼此慶快可惜淹他齏甕裏
0647b24: 徒留話柄落人間。
0647b25: 舉玄沙因光上座曰師叔若學得禪某甲打鐵船下
0647b26: 海去沙出世後令人問光打鐵船也未。
0647b27: 師云玄沙滴水也無能鼓滔天之浪光公大海出
0647b28: 沒卻向陸地行舟檢點將來各與痛棒何也一人
0647b29: 先行不到一人末後太過。
0647b30: 舉玄沙到莆田眾以百戲迎之次日問小塘長老許
0647c01: 多喧鬧向甚處去小塘提起袈裟角示之沙云料掉
0647c02: 沒交涉。
0647c03: 師云玄沙搬弄神頭鬼臉以為奇特若不是小塘
0647c04: 半幅袈裟角遮羞無地。
0647c05: 舉雲門因僧問如何是直截一路門云主山後僧云
0647c06: 謝師指示門云合取皮袋無準云雲門大師是則是
0647c07: 直截未免翻成迂曲徑山則不然或問如何是直截
0647c08: 一路案山前若言謝師指示向他道一任東行西行。
0647c09: 師云好直截一路被主山案山礙卻郤路頭令者僧
0647c10: 至今轉動不得山僧路見不平為伊掇開去也遂
0647c11: 拈拄杖下座一齊打散。
0647c12: 舉太原孚問鼓山云父母未生時鼻孔在甚麼處山
0647c13: 云即今生也鼻孔在甚麼處孚不肯乃云你問我與
0647c14: 你答山云父母未生時鼻孔在甚麼處孚乃搖扇而
0647c15: 已巳。
0647c16: 師云我若作鼓山見孚搖扇但云是則也是只許
0647c17: 你見得父母未生時半邊鼻孔要見完全更參三
0647c18: 十年。
0647c19: 舉法眼因僧慧超問如何是佛眼云汝是慧超僧於
0647c20: 是悟入。
0647c21: 師云快人一言快馬一鞭者僧悟去固是知恩所
0647c22: 謂犒將不如激將也。
0647c23: 舉昔有道士在殿前背佛而坐殿主云道流莫背佛
0647c24: 好士云大德佛身充滿於法界教我向甚麼處坐。
0647c25: 師云看者黃冠卻郤有衲僧氣息只是貪前失後理
0647c26: 上偏枯使我得見直拽向尿阬非惟知我法苑中
0647c27: 有人要渠識取充滿佛身。
0647c28: 舉慈明和尚冬日牓示僧堂前作此相注
0647c29: 曰若人識得不離四威儀中首座見謂眾曰和尚今
0647c30: 日放參。
0648a01: 師云璞玉無瑕雕文喪德慈明老人未免傷鋒犯
0648a02: 手首座雖善琢磨豈知刁刀相似魚魯參差喝一
0648a03: 喝。
0648a04: 舉白雲端和尚謂五祖曰有一事老兄還知麼祖曰
0648a05: 不知有什麼事端云近有數禪客自廬山來問他也
0648a06: 有箇悟處教他說也說得頌也頌得批判也批判得
0648a07: 只是未在五祖聞得七十七夜不成肚腸無準云白
0648a08: 雲和尚用盡自己已心笑破他人口乳峰這裏亦有一
0648a09: 件事不得不說與諸人近日亦有數禪客自諸方來
0648a10: 問他也無悟處教他說也說不得頌也頌不得批判
0648a11: 也批判不得雖然如是乳峰許他是箇千了百當底
0648a12: 人諸人聞得亦不用疑著何故南天台北五臺。
0648a13: 師云一人把住一人放行檢點將來一得一失山
0648a14: 僧別資一路舉似大眾近日亦有數百禪客從六
0648a15: 十六州來山僧也不問他悟也不教他說也不教
0648a16: 他頌也不教他批判未跨門來一齊看破了也有
0648a17: 人聞得讚歎不少且道與二大老相去幾何青山
0648a18: 不鎖長飛勢滄海合知來處高。
0648a19: 舉五祖演問僧倩女離魂那個是真的僧罔答。
0648a20: 師云僧既顢頇祖亦莽鹵如何是不莽鹵趁出大
0648a21: 虫吞卻郤虎。
0648a22: 舉玉泉皓禪師因內翰東坡居士易微服往謁泉見
0648a23: 便問尊官高姓坡云姓秤泉云是甚麼秤坡云是秤
0648a24: 天下長老的秤泉震聲一喝云且道重多少坡無對。
0648a25: 師云東坡握權衡於掌內固其所長爭知鉤頭有
0648a26: 準秤尾無星玉泉通身是一面古鏡明於鑑往知
0648a27: 來不合上他直鉤幸東坡提持不起救得一半如
0648a28: 何是那一半鉤在不疑之地。
0648a29: 舉宋太宗皇帝托起寶缽問丞相王隨曰既是大庾
0648a30: 嶺頭提不起為甚在朕手裏隨無對。
0648b01: 師云宋帝不忘佛祖付囑掀翻鷲嶺家風丞相舌
0648b02: 頭雖不拄天腳跟穩踏實地但轉身一路似欠所
0648b03: 長當時聽上道了便對曰萬里山河歸有道豈不
0648b04: 君臣際會道合古今。
0648b05: 舉張橫渠曰以天地觀萬物則萬物為物以道觀天
0648b06: 地則天地亦萬物。
0648b07: 師云既成九仞之山不進一簣之土何不道返觀
0648b08: 其道道是何物。
0648b09: 舉昔有一菴主受婆子供養嘗令二八女子送飯給
0648b10: 侍一日今女子抱定云正當恁麼時如何主曰枯木
0648b11: 倚寒巖三冬無暖氣女子舉似婆婆曰我二十年只
0648b12: 供養個俗漢遂遣出燒卻菴。
0648b13: 師云菴主種艸孤高惜乎氣味不辣致使者婆子
0648b14: 露手露腳叢林中往往商量於女子抱定處劈面
0648b15: 一掌或豎一指或下一喝或云少賣弄或云疑則
0648b16: 別參或云脫下褲子如斯等見蒼天蒼天若是山
0648b17: 僧待他抱住云正當恁麼時如何向他道扁舟已巳
0648b18: 過洞庭湖不惟勘破婆子抑且具衲僧眼然雖如
0648b19: 是諸人還識得燒菴出菴的落處麼驅耕手段重
0648b20: 拈出枯木花開別是春。
0648b21: 拈古
0648b22: 舉世尊陞座眾纔集文殊白椎云諦觀法王法法王
0648b23: 法如是世尊便下座。
0648b24: 拈云世尊陞座當堂據令文殊白椎因邪打正是
0648b25: 則是矣未免傍觀者哂。
0648b26: 舉世尊九十日在忉利天為母說法及辭天界下時
0648b27: 四眾八部俱往空界迎有蓮花色比丘尼作念云我
0648b28: 是尼身必居大僧後見佛不如用神力變作轉輪聖
0648b29: 王千子圍繞最初見佛果滿其願世尊纔見乃呵云
0648b30: 蓮花色比丘尼何得越大僧見吾汝雖見吾色身且
0648c01: 不見吾法身須菩提巖中宴坐卻見吾法身。
0648c02: 拈云蓮花色比丘尼雖有先鋒且無殿後若有殿
0648c03: 後敢保世尊眉毛涓合打失。
0648c04: 舉阿育王共一七歲沙彌至於屏處為沙彌作禮竟
0648c05: 云慎莫與人說我禮拜汝沙彌見面前有一澡缾遂
0648c06: 躍入復踊出語王曰慎勿與人說我躍入缾中復踊
0648c07: 出王曰早箇說了。
0648c08: 拈云阿育王把無線底傀儡僻處拈弄好一場曲
0648c09: 調大似蹉過知音小沙彌將缾子作浴盆潛身洗
0648c10: 濯雖神用不易爭奈被王看破山僧當時若見腦
0648c11: 後各與一椎何故明人不作暗事。
0648c12: 舉佛陀波利尊者遊臺山到忻州逢一老人問云向
0648c13: 甚處去尊者答云臺山禮文殊去老人云大德見文
0648c14: 殊還識不尊者無對。
0648c15: 拈云尊者大似捨邇求遠貴耳賤目當時見老人
0648c16: 問了便與作禮管取慚惶無地。
0648c17: 舉誌公傳語思大云何不下山教化眾生目視雲漢
0648c18: 作麼思大云三世諸佛被我一口吞卻郤更有甚麼眾
0648c19: 生可化。
0648c20: 拈云一人在鬧市口舌頭拖地一人在孤峰頂眼
0648c21: 光射天放過一著彼此作家簡點將來二俱不了
0648c22: 據山僧所見者兩尊宿合當縛作一束送在大洋
0648c23: 海底不為分外何故免致割截虛空惑亂人家男
0648c24: 女。
0648c25: 舉南泉願禪師因普請次乃問維那作甚麼那云拽
0648c26: 磨師云不得動著中心樹子那無對。
0648c27: 拈云堂頭相借問時樹子便動了爭怪得維那惜
0648c28: 乎當時不解拈卻郤似為蹉過山僧今日與汝們撥
0648c29: 轉通天一竅汝們還知麼。
0648c30: 舉曇藏和尚一夜在菴中經行值群盜至藏乃從容
0649a01: 語盜曰茅舍有可意物一任將去終無所吝盜感其
0649a02: 言稽首而散。
0649a03: 拈云赤眉元不打貧家。
0649a04: 舉曇藏和尚一日見有大蟒至菴身長數丈大張口
0649a05: 牙毒氣熾然侍者請避藏云死可逃乎彼以毒來我
0649a06: 以慈受毒無實性激發則強慈苟無緣冤親一揆言
0649a07: 訖其蟒按首徐行倏然不見。
0649a08: 拈云曇藏觀身如幻觀惡如化侍者請避早被一
0649a09: 口諸兄弟識此蟒麼龍得水時增意氣還識曇藏
0649a10: 麼象當行處絕狐蹤。
0649a11: 舉黃檗運禪師在鹽官佛殿上禮拜次時大中帝為
0649a12: 沙彌乃問不著佛求不著法求不著僧求長老禮拜
0649a13: 當何所求師云不著佛求不著法求不著僧求常禮
0649a14: 如是事彌云用禮何為師便與一掌彌云太麤生師
0649a15: 云這裏是甚麼所在說麤說細隨後又掌。
0649a16: 拈云直下兩掌黃檗連根苦逆來順受甜瓜徹蒂
0649a17: 甜若也會得兩掌自然坐享太平。
0649a18: 舉黃檗運禪師因斐相國捧一尊像於前胡跪云請
0649a19: 師安名師喚云裴休休應諾師云與汝安名竟休作
0649a20: 禮而退。
0649a21: 拈云黃檗錯安名字裴休認奴作郎明眼衲僧畢
0649a22: 竟喚作甚麼。
0649a23: 舉趙州問老婆甚處去曰偷趙州筍去師云忽遇趙
0649a24: 州時作麼生婆便掌師休去。
0649a25: 拈云趙州放行易招口款難獲真贓老婆勘破賊
0649a26: 是小人智過君子。
0649a27: 舉趙州因僧問學人乍入叢林乞師指示師云喫粥
0649a28: 也未僧云喫了師云洗缽盂去其僧因此契悟。
0649a29: 拈云趙州指示因風吹火者僧契悟灰裏豆爆諸
0649a30: 人平旦展缽洗缽因甚不悟且道得失在什麼處
0649b01: 未到盡驚山險峻曾來方識路高低。
0649b02: 舉德山和尚一日因飯遲自托缽至齋堂前遇雪峰
0649b03: 云鐘未鳴鼓未響托缽向甚麼處去山便回方丈雪
0649b04: 峰舉似巖頭頭云者老漢未會末後句在山聞得遂
0649b05: 呼巖頭云汝不肯老僧麼巖頭密啟其意次日德山
0649b06: 上堂果與尋常不同巖頭云且喜老漢會末後句。
0649b07: 拈云雪峰撥轉天關巖頭掀翻地軸二人雖竭忠
0649b08: 盡孝只扶得德山末後句如何是末後句任從滄
0649b09: 海變終不為君通。
0649b10: 舉德山垂示云我先祖見處即不然這裏無佛無祖
0649b11: 達磨是老臊胡釋迦是乾菌橛文殊普賢是擔菌漢
0649b12: 等覺玅覺是破執凡夫菩提涅槃是繫驢橛十二分
0649b13: 教是鬼神簿拭瘡疣紙四果三賢初心十地是守古
0649b14: 塚鬼自救不了。
0649b15: 拈云千鈞之弩不為鼷鼠發機所謂顯揚格外事
0649b16: 須還過量人德山披肝瀝膽為上根人抽釘拔楔
0649b17: 還有知恩解報者麼請出與山僧相見。
0649b18: 舉古者道護生須是殺殺盡始安居會得其中意鐵
0649b19: 船水上浮圓悟云且道殺個甚麼殺眾生物命凡夫
0649b20: 見解殺六賊煩惱座主見解殺佛殺祖大闡提人見
0649b21: 解衲僧分上畢竟殺個甚麼試定當看。
0649b22: 拈云圓悟剖露全機未免自傷己已命若論衲僧分
0649b23: 上直得無下手處諸兄弟會麼道泰不傳天子令
0649b24: 將軍塞外絕煙塵。
0649b25: 舉夾山因僧問承和尚有言二十年住此山未曾舉
0649b26: 著宗門中事是不師曰是僧便掀倒禪床師便休去
0649b27: 至明日普請掘一阬召僧至曰老僧二十年只說無
0649b28: 義語便請上座打殺老僧埋向此中不然主座自著
0649b29: 打殺埋向此中始得其僧歸堂束裝潛去。
0649b30: 拈云者僧展摧山手段天然迥迴別惜乎只得其大
0649c01: 用未得其大機夾山設陷虎阬阱太殺尋常雖有
0649c02: 入地之謀且無衝天之略若是山僧又且不然當
0649c03: 時見這僧掀倒禪床即連棒趁出不惟有意氣時
0649c04: 重添意氣抑且不風流處轉見風流。
0649c05: 舉洞山禪師因僧問寒暑到來如何迴避師云何不
0649c06: 向無寒暑處迴避僧云如何是無寒暑處師云寒時
0649c07: 寒殺闍黎熱時熱殺闍黎。
0649c08: 拈云冰不自寒火不自熱於此薦去勘破洞山其
0649c09: 或未然便有寒暑促君壽鬼神妒君福。
0649c10: 舉仰山住東平時溈山附書并鏡一面至師陞座乃
0649c11: 提鏡示眾云大眾且道是溈山鏡東平鏡若道是東
0649c12: 平鏡又是溈山寄來若道是溈山鏡又在東平手裏
0649c13: 道得則存取道不得則打破如是三舉眾皆無對師
0649c14: 乃撲破。
0649c15: 拈云山僧當時若在會中便拈轉與東平照照看
0649c16: 看他面皮厚多少。
0649c17: 舉長慶禪師云路逢道伴交肩過一生參學事畢。
0649c18: 拈云長慶將謂道伴多少奇特殊不知被渠隙過
0649c19: 一生山僧則不然路逢道伴交肩過更買艸鞋行
0649c20: 腳。
0649c21: 舉修山主示眾云具足凡夫法凡夫不知具足聖人
0649c22: 法聖人不會聖人若會即是凡夫凡夫若知即同聖
0649c23: 人此語具一理二義若人辨得不妨於佛法中有個
0649c24: 入處若辨不得莫道不疑。
0649c25: 拈云修山主只管私通車馬誰知官不容鍼那時
0649c26: 忽遇沒面目漢出來把斷要津不通凡聖修山主
0649c27: 又作麼生。
0649c28: 神宴國師示眾云鼓山門下不得咳嗽時有僧便咳
0649c29: 嗽一聲師云作麼僧云傷風師云傷風即得古德云
0649c30: 雷聲浩大雨點全無。
0650a01: 拈云祖庭秋晚佛法下衰抱病者流填門塞戶者
0650a02: 僧若不是鼓山以毒攻毒幾乎喪身失命諸兄弟
0650a03: 還識鼓山麼解用不須霜利劍延齡何必九還丹。
0650a04: 舉石門聰禪師示眾云十五日已巳前諸佛生汝不得
0650a05: 離我這裏汝若離我這裏我有鉤子鉤汝十五日已
0650a06: 後諸佛滅汝不得住我這裏汝若住我這裏我有錐
0650a07: 子錐汝正當十五日且道用鉤即是用錐即是。
0650a08: 拈云鉤來錐去本分鉗鎚把住放行作家手眼石
0650a09: 門雖把柄在手要且勞而無功若有點檢得出許
0650a10: 伊是一員無事道人。
0650a11: 舉慧弼禪師因僧問如何是毘盧印弼曰艸鞋踏雪
0650a12: 僧曰學人不會弼曰步步成蹤。
0650a13: 拈云全提祖印弼老固是作家子細觀來鈍置者
0650a14: 僧不少或問山僧如何是毘盧印劈面一掌若曰
0650a15: 學人不會向道印破闍黎鐵面門且道與古人相
0650a16: 去多少。
0650a17: 舉昔有施主入院行眾僧隨年錢知事云聖僧前著
0650a18: 一分施主云聖僧年多少知事不能答。
0650a19: 拈云知事筭聖僧八字不真所以施主不還命錢
0650a20: 當時若道得與露柱同年管取百千萬億分供養
0650a21: 非但一分已巳也。
