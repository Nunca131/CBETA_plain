0910b01: 衡州開峰密行忍禪師語錄卷之三
0910b02: 法孫　明廣　明珍　等編
0910b03: 
0910b04: 頌古
0910b05: 拈花微笑
0910b06: 末上招人笑全鋒已挫折何須正法眼直待瞎驢滅
0910b07: 打車打牛
0910b08: 入艸求人不丈夫大都年老亦心孤車牛打處成何
0910b09: 事躍出追風天馬駒
0910b10: 德山托缽
0910b11: 德山托缽過堂惹起一場禍殃誰謂父為子隱明明
0910b12: 證父攘羊
0910b13: 百丈野狐
0910b14: 野狐聚首打鄉談叵耐時人作指南黃檗溈山明底
0910b15: 事前三三與後三三
0910b16: 文殊問菴提遮女
0910b17: 地水火風離合合離未嘗自得只可隨宜堪笑七佛
0910b18: 之祖師與他女子畫蛾眉
0910b19: 南泉斬貓
0910b20: 南泉雖峻利趙州更軟頑一個死貓兒幾人特地參
0910b21: 詩偈
0910b22: 送雲麓洪居士進京
0910b23: 古路迢迢自往迴匣中寶劍起風雷掀眸相送燕京
0910b24: 去要見將軍虎竹來
0910b25: 示石鼓山秀柏座主
0910b26: 忽覺城頭畫角吹孚公從此豁雙眉而今石鼓寂寥
0910b27: 久好發雷音啟大機
0910b28: 示雪文上座
0910b29: 父母未生誰是我勿勞向外別尋家酸鹹甜苦無多
0910b30: 舌咬著石頭打落牙
0910c01: 與休休王居士
0910c02: 石火電光難舉似稜稜眉宇若楊徐更須躍出幔天
0910c03: 網直使龐公見大巫
0910c04: 示知客
0910c05: 送往迎來禮數頻主賓有理各難伸何如一奮金鵬
0910c06: 怒活捉蛟龍當點心
0910c07: 與含焰璽上人
0910c08: 逢迎何處少知音萬水千山撥艸尋印子為君輕擊
0910c09: 碎前途莫負祖師心
0910c10: 與含輝成明居士
0910c11: 者段光明處處真勿云軒冕不通津曾聞盡道休官
0910c12: 去林下而今有個人
0910c13: 示旲彰禪人
0910c14: 無法法無無法法無無法法法全彰老僧指出無無
0910c15: 法大地拈來一芥藏
0910c16: 與麟趾禪人
0910c17: 門風了也事如何一棒當頭碎祖窠須信個中端的
0910c18: 意祥麟一趾已成多
0910c19: 與心拙禪人
0910c20: 金烏無伴已多年一旦相逢問別傳踢倒須彌填巨
0910c21: 海森羅印子可橫懸咦
0910c22: 贈一門禪人
0910c23: 曾聞艸偃萬峰巔行到滇南氣勢全佛剎微塵皆鼓
0910c24: 動一門超出妙莊嚴
0910c25: 與另別禪人
0910c26: 布袋老鴉一出身遍空法界盡通津回觀者片閒枝
0910c27: 葉埋沒乾坤多少人
0910c28: 與旵拙禪人
0910c29: 寶鏡齊彰萬象形空花歷歷滿乾坤今朝撲破娘生
0910c30: 面更不循他光影門
0911a01: 示碧徵監寺
0911a02: 赤條條地荷叢林飽暖饑寒識眾心大抵生薑辣不
0911a03: 改惱人腸肚到如今
0911a04: 示吼一茶頭
0911a05: 識得鍋兒大與小便知杓柄短和長趙州公案秖如
0911a06: 此運水搬柴好自強
0911a07: 示山海淨能道人
0911a08: 開峰無物可堪傳一句該通空劫前珍重道人須猛
0911a09: 力末山無著是師焉
0911a10: 示省呆監寺
0911a11: 左右逢源自認真全肩荷眾識艱辛幾番撾動楊岐
0911a12: 鼓撥轉慈明正法輪
0911a13: 示萬德侍者
0911a14: 白牯牛兒耳角齊輕輕跳過五須彌國師三喚曾三
0911a15: 應何處是渠辜負伊
0911a16: 示幻如直歲
0911a17: 能荷眾人所不能木頭石塊盡崚嶒了知事事皆如
0911a18: 幻始信叢林有準繩
0911a19: 示晟修蔡居士
0911a20: 喫齋念佛信心堅實不可外邊念佛尋佛
0911a21: 示安南僧
0911a22: 安南來震旦語別話頭同誰是知音者山禽翠藹中
0911a23: 示西域僧
0911a24: 遊十萬里問道支那形狀古怪衣履絡索不識方言
0911a25: 開口便錯擔佛覓佛辜負行腳還知麼何分東土與
0911a26: 西天日日日從夜分落
0911a27: 寄文周大德
0911a28: 衡陽花藥主人公五嶺雲從聚粵東妙觸宣明佛子
0911a29: 住誰同曉夜論旛風
0911a30: 送不昧長老歸天龍
0911b01: 別來方一九看破子湖狗曳杖省老僧相觀皆白首
0911b02: 唯唯敘衷腸依依難釋手重別是今朝還能訊我否
0911b03: 途中好善為春色醇如酒
0911b04: 寄五羊實行老上座
0911b05: 萬行皆如實僧倫之白璧茫茫三界中何處尋彌勒
0911b06: 聞為王者尊歲月復歲月緬想若而人臨機必活脫
0911b07: 至滇
0911b08: 煙花離曲靖風月到滇城猶憶前年事臨行一鶚鳴
0911b09: 衡陽春發
0911b10: 離岸登舟掛遠篷桃花春水正溶溶祝融九面環湘
0911b11: 轉何日衾雲最上重
0911b12: 過洞庭
0911b13: 萬派朝宗處扁舟我獨來湘山雲霧盡幾點覆如盆
0911b14: 廬山臥龍菴
0911b15: 摩雲寒翠聳垂壁晚花香誰許真龍臥蒼生望沛滂
0911b16: 佛手巖
0911b17: 巖巖舒佛手歷歷露禪關不識指頭意千山又萬山
0911b18: 憶滇
0911b19: 一別滇南又幾秋昆池老月應風流緬懷曳杖雲遊
0911b20: 日花酒樓頭快打毬
0911b21: 雲居懷古
0911b22: 掉卻升天事殘雲繞綠蘿何須金擲地竹徑好音多
0911b23: 示明廣侍者
0911b24: 問道如何不可離穿衣喫飯來唐塞老僧無力舉烏
0911b25: 藤分付嗣燈打骨折
0911b26: 懷出拙禪者
0911b27: 老僧病即闍黎病誰信闍黎病更深掀倒藥爐歸去
0911b28: 後莫尋起處到于今
0911b29: 示堪嗣監寺
0911b30: 衲僧活計如天闊豐儉隨家過了休蹋得妙高田地
0911c01: 穩別峰何事更堪憂
0911c02: 師離雲南雲臺含拙偕諸耆宿懇求垂訓乃口
0911c03: 占一偈示之曰
0911c04: 既是人中月須明教外宗何當枯寂寂山海盡真空
0911c05: 真贊
0911c06: 慈雲常住請
0911c07: 宜良不幸出者妖怪性急人遺心平人戴君王不事
0911c08: 父母不拜忠孝兩忘閻羅倒賣一條白棒沒人情魔
0911c09: 佛直教心膽碎慈雲禪子切莫言臨濟第三十二代
0911c10: 含拙上座請
0911c11: 者懶漢甘埋沒不參禪不念佛喫些酒子上床眠齁
0911c12: 鼾雷震三間屋足足足含拙禪人莫輕忽
0911c13: 旵拙上座請
0911c14: 走遍天下秖個尋常住個院子有壁無廂藏頭露腳
0911c15: 說青道黃是凡是聖少人測量旵公持去好深藏家
0911c16: 醜勿堪向外揚
0911c17: 碧天禪人請
0911c18: 文理總然不通參究又無所得者般沒趣阿師安可
0911c19: 為人作則阿呵呵難摸索三十年來海上遊依前還
0911c20: 我舊時節
0911c21: 含輝居士請
0911c22: 者蠻阿師鬚髮髼鬆沒甚定準指西說東更有一般
0911c23: 蠻到底長年喫酒掣顛風
0911c24: 古樵上座請
0911c25: 萬里遊行沒個知音腰卻樵斧亂斫緇林未讀世典
0911c26: 不識佛經六根失盡八面縱橫遇著瞎驢狂更甚一
0911c27: 場塗抹正堪驚
0911c28: 妙融王居士請
0911c29: 人情不周因緣沒得一身徹骨精窮到處情存風月
0911c30: 終朝以是作非難將伎倆湊泊問著劈頭便棒沒句
0912a01: 尖新言說妙融居士描難全持歸供養莫休歇
0912a02: 道能石居士請
0912a03: 論道如盲談禪似啞懶得進修偏好頑耍搖樹討風
0912a04: 生挖窟尋蛇打一切文言不知秖管之乎者也更有
0912a05: 一樁不自量逢人乞文錢修起開峰纔告假
0912a06: 李二道人請
0912a07: 者個頭陀行事慣將家醜遍傳娑婆非佛非祖
0912a08: 亦非禪和見者聞者出萬重波
0912a09: 大幢上座請
0912a10: 者個和尚大模大樣披領袈裟靠條拄杖不喜除鬚
0912a11: 髮佛祖位中那有他慣論人是非煩惱窠裏稱無狀
0912a12: 公然臨濟門風玷辱雙桂堂上是者般沒帳算底阿
0912a13: 師大幢長老何故甘心描他供養
0912a14: 不昧上座請
0912a15: 花首頭陀不會說話白棒橫肩走遍天下被人問著
0912a16: 不打便罵懶論臨濟三要三玄那知世間佛祖為大
0912a17: 且非天性使然豈是杜拗虛詐天龍長老奉渠歸展
0912a18: 向當陽作話杷
0912a19: 尼山海道人請
0912a20: 鬚髮髼鬆鼻孔列碣說豎說橫口無二舌智者懷疑
0912a21: 愚人指摘眼似山高量較海闊曳杖幾思入帝京且
0912a22: 同上座遊西粵
0912a23: 書問
0912a24: 復九蓮大幢長老
0912a25: 闊別數載聲氣杳然存亡浩歎寤寐無違忽接來書
0912a26: 慶揚眉睫不惟喜長老向干戈林裏綽有轉身一路
0912a27: 且見忍俊不禁處早已化作春風遍布百艸頭矣時
0912a28: 至理彰信果然也然此事要須頭正尾正方不墮時
0912a29: 流務小失大者之蹊徑不見演祖和尚道如人牽一
0912a30: 頭牛從窗櫺中過頭角四蹄都過了秖有尾巴過不
0912b01: 得恁麼說話早晚亦須舉著自有沒量大人向結角
0912b02: 羅紋處一刀兩段得路便行可以佩魔玉印作佛祖
0912b03: 師縱橫無礙底不可放過切宜勉旃。
0912b04: 復天龍不昧長老
0912b05: 接來啟并開堂法語讀誦一過見有灑落透脫時節
0912b06: 已出今時向昭昭靈靈處釘繫驢橛者之窠臼矣更
0912b07: 須知先聖有一息尚存一息參究之語是真師承所
0912b08: 謂學佛法人如入大海莫目蹄涔以為全潮意蓋謂
0912b09: 此長老誠實人正不在老僧之多囑也棕拂一枝聯
0912b10: 芳偈一紙表信惟冀蓄養毋負先宗。
0912b11: 佛事
0912b12: 為碧徵監寺安靈師至靈前驀召云碧澂委悉麼此
0912b13: 是你數年以來在開峰赤身荷眾底本命元辰俄于
0912b14: 廣西向荷不及處撲碎了也今日與麼歸來直是吞
0912b15: 吐十虛坐斷三際碧爾澂清無變無易遂左右顧視
0912b16: 云且道還有生死去來消息也無分明月在梅花上
0912b17: 看到梅花早已遲喝一喝掀翻供桌歸方丈。
0912b18: 文登徐居士請為先太夫人秉炬師曳杖直前擊棺
0912b19: 云會麼生亦何曾生死亦何曾死生死兩無端直入
0912b20: 菩提理此雖直截斷根源接火炬擲下云更看優曇
0912b21: 生火裏。
0912b22: 行實
0912b23: 師坐次旵拙禪人率眾作禮炷香請說行由師作色
0912b24: 曰家醜何堪外揚畫蛇寧用添足山僧惡狀那可言
0912b25: 傳旵等再拜啟曰伏望和尚不吝慈悲令彼初機有
0912b26: 所矜式兼杜魔外千萬讒狺師喟然曰我此一眾初
0912b27: 無前後同見同聞且同食息誰是初機取人矜式況
0912b28: 先聖云勿輕未悟汝直欲我毀裂成範且佛祖前言
0912b29: 往行學者視之例如敝屣而反欲我誇張駑駘取笑
0912b30: 大方是何心行然山僧行腳已有同學同行聞見于
0912c01: 前何患惡魔之囂囂耶但是殘局難為結殺今日面
0912c02: 赤不如語直以釋諸人胸中疑悶余乃雲南宜良縣
0912c03: 人父姓谷母時氏家計貧寒幼未讀書一十四歲出
0912c04: 家禮竹子山竹林寺順語老師剃落十七歲住滇南
0912c05: 雲臺山拜楞嚴經題十九忽動無常生死之想即欲
0912c06: 訪問偶有德海禪客自雞足來予為安單喫茶次語
0912c07: 及生死大事余心喜此言有相為處遂三更時分把
0912c08: 燭至單前作禮長跪乞垂開導蒙禪德示我僧問趙
0912c09: 州狗子還有佛性也無州曰無底公案勉囑參究予
0912c10: 即不分晝夜參狗子有佛性也無無如是五載了無
0912c11: 下因思雲臺僻處滇南素無參禪師訓山中同住
0912c12: 者例皆熟習赴應獨我一人不入群隊含恥忍詬陸
0912c13: 沉下板歲月飄忽一事無成念所做處宛如嚼銕一
0912c14: 則恐非良法一則恐錯用心畫虎成狗取笑他人不
0912c15: 如別求善導著實修行庶幾不枉出世做人一番便
0912c16: 將前來參究工夫打底放下卻往澂江府羅藏山打
0912c17: 木魚念佛後因家師以計誘我下山至貴州龍里雲
0912c18: 臺又住四載一日遇濟凡禪師問曰密行師每日所
0912c19: 行何事予曰無事可行濟曰莫道無事好你胸中分
0912c20: 明有一事未了何妨舉來大家商量予被他一言打
0912c21: 動心事秖得從直供通謂昔日有一禪德告我參僧
0912c22: 問趙州狗子有佛性也無趙曰無底話頭刻苦窮究
0912c23: 經于五載無個入處便乃一時放下至今未了濟曰
0912c24: 好個一時放下至今未了可惜你鏟地不知落處予
0912c25: 作禮曰願垂示誨濟劈面掌曰鈍置殺人予仍不會
0912c26: 再求開示時濟師見我遲鈍乃顰蹙而言曰參禪參
0912c27: 到無可奈何處是得力處猶如戰士失卻郤寶刀雖則
0912c28: 赤手以勇健故不顧利害拍馬直前奪取敵人手中
0912c29: 器械便殺人去予于言下忽然見得趙州老子下手
0912c30: 處更不禮謝將濟師驀口一摑推出門外濟師抖身
0913a01: 大笑而去予爾後日用事之難易應念解釋是時闡
0913a02: 化滇黔尊宿謂予力量過人皆欲致我于座下適燕
0913a03: 居大師來山予即隨至新漆受戒圓戒日予合掌跪
0913a04: 地次有居士來予前作禮予與一掌拓開居士向大
0913a05: 師道今日一會止有一個戒子予聞傳語居士曰合
0913a06: 取狗口一日入室大師曰竿頭絲線從君弄不犯清
0913a07: 波意自殊那裏是不犯處予拂袖出索筆書偈呈大
0913a08: 師曰漁父垂絲釣江頭惡浪高本來空寂寂那怕犯
0913a09: 波濤大師改寂寂作寂寞予拜而出解制後歸龍里
0913a10: 雲臺與抱拙夜坐拙曰師年四九猶不著忙予曰忙
0913a11: 甚麼拙曰為佛弟子當報佛恩不見道將此深心奉
0913a12: 塵剎耶予曰莫屎沸拙曰師聽某言某則侍左右行
0913a13: 不聽某言某則歸川中去如是三反四覆叨呾不已
0913a14: 予因攜之離雲臺山一路參訪數位禪師末後至夔
0913a15: 州府梁山縣參雙桂老和尚問不遠千里來相見千
0913a16: 里內即不問千里外一句作麼生道師曰兩眼對兩
0913a17: 眼予即作禮出一日砌墻腳有蜈蚣走出予絕叫曰
0913a18: 一條蜈蚣師回顧予即以石打作兩段本師見兩頭
0913a19: 齊動問曰你道他性命在阿那頭予以腳蹋卻曰一
0913a20: 舉兩得本師曰究竟不知在阿那頭予呈偈曰者個
0913a21: 蜈蚣太煞奇戰場不怕斷頭皮攔腰一擊重開眼正
0913a22: 是當陽種毒時師點首一日師問書記止止曰古人
0913a23: 道舉一不得舉二放過一著落在第二且道一如何
0913a24: 舉止云錯師曰是你錯是我錯止無語予應聲曰錯
0913a25: 錯本師便打予作禮出次年師誕一僧整酒供養有
0913a26: 二蚊子落杯中一僧將箸挑出師曰此二條性命要
0913a27: 汝償僧無對予即曰是甚麼所在由你索命一日師
0913a28: 顧曰聞你要歸滇是否予曰是師曰幾時去予曰請
0913a29: 了真贊即去師曰描得也未予曰已描得師顧侍僧
0913a30: 曰將桌子抬向堂上書曰走半天下住三家村鼓粥
0913b01: 飯氣大昌惡聲咦佛祖位中留不住秖得向酒的死
0913b02: 肉的生破山老人題一眾稱賀是時本師威喜并著
0913b03: 即將攸之上座一手卷書正法眼藏四大字復書偈
0913b04: 曰蚊子喁喁上鐵牛無容下嘴處難酬紛紛一夏歸
0913b05: 山去遇虎逢龍攜出頭丙申七月初四日寓雙桂堂
0913b06: 傳曹溪正脈第三十五世破山明手書付密行寂忍
0913b07: 禪人正與麼時山僧秖得將錯就錯禮了三拜直至
0913b08: 如今左不得右不得到處被人捧在堂上謂之堂頭
0913b09: 直是屈辱諸方點汙佛祖至此驀拈拄杖召眾云大
0913b10: 眾且道山僧即今與未行腳未出母胎時是同是別
0913b11: 有僧下語截住云何不道將謂有多少奇特旵禪人
0913b12: 擬率眾焚香作禮拈拄杖一時打散歸方丈。
0913b13: 法派
0913b14: 寂成佛道達本心宗德常清淨體悟真空圓明普照
0913b15: 智慧融通應現無方永遠昌隆
0913b16: 
0913b17: 
0913b18: 
0913b19: 
0913b20: 密行禪師語錄卷之三終　　板存楞嚴經坊嘉興倪爾繩刊
0913b21: 　　嗣法門人
0913b22: 　　嗣燈圓胤西蜀　心拙圓懷西蜀　含拙成祖西蜀
0913b23: 　　旵拙成西蜀　大幢圓相西蜀　徹微智斷三楚
0913b24: 　　別菴成慧江南　古樵超智三楚　不昧常寤三楚
0913b25: 　　畫先真一三楚　古天成性江南　石宮自維江西
0913b26: 　　知空學蘊滇南　另別成乾三楚　從拙成微西蜀
0913b27: 　　辨鋒福慶三楚　開極德慧三楚　天儀妙享三楚
0913b28: 　　恬一成淨三楚　無山超明三楚　用愚源哲三楚
0913b29: 　　燦心慧光三楚
0913b30: 　　　　　　　　　　法末如玉琮謄稿梓行
0913c01: 嗣燈和尚語錄序
0913c02: 諸佛奧旨列祖關鍵天地樞機眾生本源是合一道
0913c03: 也豈有兩般耶佛佛授受而授此也祖祖相傳而傳
0913c04: 此也天地運動而運此也眾生不知返本還源而迷
0913c05: 此也一切世人蔽在貪愛暗室各有一座光明幢不
0913c06: 能返觀自照所以煩佗諸佛列祖互相出世用惡辣
0913c07: 鉗錘與人拔楔抽釘去縛解黏如日月麗天映破人
0913c08: 人黑暗無明待披雲見日個個知有如嗣燈禪師妙
0913c09: 年薙染廿齡圓具遍參尊宿落節于雙桂師翁拄杖
0913c10: 頭邊負命于密行老人椎拂之下樹插竿于雒源懸
0913c11: 赤幟于滏水凡上堂法語截銕斬釘石火電光難容
0913c12: 湊泊所謂如太阿鋒似大火聚近之則燎卻面門觸
0913c13: 著則通身紅爛總是要人返觀自照擺脫根塵識自
0913c14: 本心立地成佛有法孫雪浦楚石二子將稿東下嘉
0913c15: 禾剞劂入藏流通時予亦寓楞嚴編校錦江禪燈鋟
0913c16: 梓未終二子持以問序予曰令師翁芳名播于兩川
0913c17: 而兩川之人序之矣甘露澍于雒源而雒源之人序
0913c18: 之矣予不敢揚塵于潔白地上墜露于滄海皋邊惟
0913c19: 不副來機聊贅數語雖為缽盂安柄實徵淵源有自。
0913c20: 時
0913c21: 康熙甲戌蒲月節屆旁午青城法弟竹浪徹生寓嘉
0913c22: 禾角里先生書院沐手謹識
0913c23: 
0913c24: 
0913c25: 
0913c26: 
0913c27: 
0913c28: 
0913c29: 
0913c30: 
0914a01: 
0914a02: 
0914a03: 
0914a04: 
0914a05: 
0914a06: 
0914a07: 
0914a08: 
0914a09: 
0914a10: 
0914a11: 中興寺嗣燈胤禪師語錄
0914a12: 法孫　如玉　如琮　等編
0914a13: 
0914a14: 順治丁酉師掩關蜀南雒源中興禪院迨庚子歲十
0914a15: 月朔日受自流井玄亮王居士等及諸山耆宿請開
0914a16: 關云掩關三載惡孽彌堅卓拄杖云掀翻窠臼鑑地
0914a17: 輝天不因霜雪操爭得吐芳妍至法座以杖指云者
0914a18: 個棚子三賢十聖到來俱亡鋒結舌晦影潛形且胤
0914a19: 上座今日憑個甚麼道理喝一喝卓拄杖云竿木隨
0914a20: 身逢場作戲遂陞拈香云此香道充宇宙德遍山河
0914a21: 齊七政于璿璣躋八荒于洪範爇向爐中端為祝延
0914a22: 今上
0914a23: 皇帝聖躬萬歲太子千秋及文武公卿遠近檀越當
0914a24: 期請主諸山耆舊伏願同乘聖化各證無生次拈云
0914a25: 此香根盤空劫葉覆無際在壑盈壑在溝盈溝爇向
0914a26: 爐中供養三世諸佛歷代祖師古今諸大善知識伏
0914a27: 願金繩開覺道寶筏渡迷津再拈云此香久遭毒陷
0914a28: 罪犯彌天一種平懷背觸不得今向人天眾前拈來
0914a29: 一時爇卻供養傳臨濟正脈第三十二世本師密行
0914a30: 老和尚用酬法乳之恩敷就座維那白椎云法筵龍
0914b01: 象眾當觀第一義師卓拄杖云第一義諦是甚驢鳴
0914b02: 犬吠你既不能承當便請當陽露問如何是關中
0914b03: 句師云寰中天子敕進云如何是關外句師云塞外
0914b04: 將軍令進云未審關中與關外是同是別師打云中
0914b05: 外一時收乃豎拄杖云關中一句討甚憑據關外一
0914b06: 言旋乾轉坤寰中天子塞外將軍卓一卓云三邊一
0914b07: 箭收功後四海何愁不太平擲拄杖維那結椎云諦
0914b08: 觀法王法法王法如是下座。
0914b09: 除夕示眾禁足禪關三載餘人心清泠道心孤頻添
0914b10: 獸炭生爐火懶把山桃當銕符傲骨不隨世路屈赤
0914b11: 腸豈為利名舒適聞爆竹聲霜夜知是今宵一歲除
0914b12: 召眾云大眾中興不似北禪潦倒烹露地白牛與眾
0914b13: 分歲致令市井小人窺算夜半三更入室胡鬧卓拄
0914b14: 杖云秖有三十麤刺藜伏惟珍重莫怪空疏。
0914b15: 彌陀誕鐘鉉王居士請上堂問大寂定中還有照用
0914b16: 也無師云波斯落水進云舉足下足動用無私時如
0914b17: 何師云鬼窟裏作活計僧喝師便打乃云娑婆世界
0914b18: 阿彌陀今日初生意氣多拈拄杖云相好光明何似
0914b19: 佛慈悲喜捨卻成魔阿呵呵好大哥驀召云鐘鉉鉉
0914b20: 應諾師擲下拄杖云靜處薩婆訶便下座顧侍者云
0914b21: 拄杖子者度與師接得連打兩棒者云無端無端
0914b22: 師又打兩棒云辜負辜負。
0914b23: 休休王居士入山上堂問屏卻咽喉唇吻如何道得
0914b24: 親切句師云問得固好答得更奇僧擬議師打云還
0914b25: 記得話頭麼僧云若與麼則瞎卻人眼去在師復打
0914b26: 云元來猶未親切問中興寺裏客來如何管待師云
0914b27: 撾鼓陞堂親驗過進云觸目無非菩提如何更要饒
0914b28: 舌師云秖為你眼裏有沙進云大寂滅場中還有饒
0914b29: 舌處也無師云四十九年詮不盡至今狼籍更猶多
0914b30: 進云與麼則七縱八橫去也師云杓卜聽虛聲問如
0914c01: 何是不二法門師云出得入不得入得出不得進云
0914c02: 過在甚麼處師云不二法門乃舉雲門因僧問如
0914c03: 何是和尚家風門云有讀書人來報師云雲門老人
0914c04: 可謂毋意毋必毋固毋我中興要且不然今日若有
0914c05: 人問如何是和尚家風秖向道逢人且說三分話未
0914c06: 可全拋一片心且道與雲門是同是別具眼者緇素
0914c07: 看。
0914c08: 說戒玄斌王居士請上堂問結制開堂即不問今朝
0914c09: 說戒事如何師拈袈裟角云請你作尊證問毒鼓初
0914c10: 撾戒壇始創禪律相非如何定當師云一字兩頭垂
0914c11: 僧喝師便打乃云殿閣襲寒風銕馬鳴切切一片祖
0914c12: 師心當陽全漏泄脫卻耳門根拔出眼中屑說戒已
0914c13: 周圓畢竟是何說拈拄杖云有條攀條無條攀例眾
0914c14: 兄弟瞥不瞥夜來霜滿林烏龜凍作鱉擲下云死蛇
0914c15: 直下解翻身看看咬人如火急喝一喝傳戒畢復說
0914c16: 偈曰洗滌根塵入戒壇逢人莫道戒非禪盂中粒粒
0914c17: 知來處便可飽餐伸腳眠。
0914c18: 為玄亮王居士對靈小參蟬鳴風勁雲起山陰西天
0914c19: 東土不隔纖塵豎拂子召眾云還知麼玄亮居士在
0914c20: 中興拂子頭上入于神通大光明藏正受口喃喃底
0914c21: 為諸人道諸行無常是生滅法生滅滅已寂滅為樂
0914c22: 驀喝云被中興一喝連忙騎卻佛殿走向諸人髑髏
0914c23: 裏入不可思議無垢解脫王三昧而歌曰豆子山打
0914c24: 瓦鼓齊一變至于魯三更三點日當空甜者甜兮苦
0914c25: 者苦復喚云中興長老自應云諾白日青天莫寐語
0914c26: 擲拂子呵呵大笑云大眾逢人但請恁麼舉。
0914c27: 玄工王居士誕日請上堂問達磨面壁和尚陞座是
0914c28: 同是別師云別則不同同則不別進云武帝聖明因
0914c29: 甚不契厥旨師云為你道聽途說問父母未生前那
0914c30: 個是學人本來面目師打云瞎漢寐語作麼僧擬議
0915a01: 師連棒打出乃云淑氣催黃鳥晴光轉綠蘋若明今
0915a02: 日事昧卻本來人大眾既明今日事因甚乃昧卻本
0915a03: 來人不見道天上天下唯我獨尊還會獨尊之旨麼
0915a04: 即是玄工居士父母未生前本命元辰若也會得則
0915a05: 會人人自己本命元辰無有已生未生之別會得人
0915a06: 人自己本命元辰則會達磨面壁與中興今日陞座
0915a07: 之旨雖然如是驀震威一喝時一僧驚倒師云俊哉
0915a08: 衲僧一撥便轉下座。
0915a09: 佛誕上堂舉世尊初生周行七步目顧四方一手指
0915a10: 天一手指地云天上天下唯我獨尊師云大小釋迦
0915a11: 好似下坡不走快便難逢聽取一頌初生孩兒手忙
0915a12: 腳亂蚌殼心肝開口便見秖如後來雲門大師云我
0915a13: 當時若見一棒打殺與狗子喫卻貴圖天下太平又
0915a14: 作麼生還知麼也秖是看錮著生銕亦與頌出一
0915a15: 棒打殺恩大難酬人平不語水平不流。
0915a16: 上堂問婆子燒菴意旨如何師云借人粉黛畫蛾眉
0915a17: 進云未審者僧過在甚麼處師云八十翁翁入場屋
0915a18: 僧禮拜師云會麼僧云不會師云理他閒事長無明
0915a19: 乃舉昔日婆子造菴供養一僧嘗令二八女子二時
0915a20: 給侍一日令女子抱住問云正恁麼時如何僧云枯
0915a21: 木倚寒巖三春無暖氣婆聞乃曰我二十年秖供養
0915a22: 得個俗漢便趁出燒卻菴驀召云大眾適來者僧恁
0915a23: 麼問中興恁麼答如今恁麼舉還會麼聽取一頌二
0915a24: 十年中事俗漢已承當誰信燒菴火都成蘭麝香。
0915a25: 佛成道瓊圃李居士偕男永昌入山請上堂問陽氣
0915a26: 少伸梅傳春信為是時節到來為是忍俊不禁師云
0915a27: 時節到來忍俊不禁進云兩彩一賽去也師云鴨吞
0915a28: 螺螄進云氣急殺人師云依舊跳不出進云花圓子
0915a29: 實時如何師云惱亂春風卒未休問坐斷報化佛頭
0915a30: 還有啟口處也無師云有言須道卻進云秖如兩口
0915b01: 無一舌此是吾宗旨未審意旨如何師云銜枚疾走
0915b02: 度陳倉僧禮拜云謝師答話師云莫謗中興好問心
0915b03: 不在內不在外不在中間在甚麼處師云親言出親
0915b04: 口僧唾地師云三十棒且待別時問世尊拈花迦葉
0915b05: 微笑未審笑個甚麼師云笑你咬人屎橛問具足凡
0915b06: 夫法凡夫不知時如何師云退後著進云具足聖人
0915b07: 法聖人不會時如何師云進前來進云進前退後則
0915b08: 不無且道凡夫與聖人畢竟相去幾何師打云一時
0915b09: 墮坑落塹乃云世尊于正覺山前睹明星悟道歎曰
0915b10: 奇哉奇哉一切眾生皆有如來智慧德相秖因妄想
0915b11: 執著而不證得今朝萬里無雲晴空一亙世尊睹星
0915b12: 眾生亦皆睹星因甚世尊便悟去而眾生長夜迷倒
0915b13: 且世尊悟又悟個甚麼眾生迷又迷個甚麼若識眾
0915b14: 生迷處便見世尊悟處見得世尊悟處即識眾生迷
0915b15: 處還委悉麼驀呈拄杖云者便是世尊阿那個是眾
0915b16: 生復橫按云者便是眾生阿那個是世尊向者裏會
0915b17: 得智慧德相吞卻妄想執著妄想執著吐出智慧德
0915b18: 相然後知證智慧德相本不是佛隨妄想執著亦非
0915b19: 眾生既非眾生又不是佛眾中若有個具眼衲僧緇
0915b20: 素看一僧云坐斷兩頭師云點一僧云將此深心奉
0915b21: 塵剎是則名為報佛恩師云劄一僧云一點一劄拈
0915b22: 過一邊且道今朝李居士設齋供眾如何是因齋慶
0915b23: 贊一句師打云你辜負他李居士作麼進云打即任
0915b24: 打畢竟如何是因齋慶贊一句師合掌云心生大歡
0915b25: 喜自知當作佛僧禮拜師便下座。
0915b26: 上堂舉臨濟示眾曰第一句薦得堪與佛祖為師第
0915b27: 二句薦得堪與人天為師第三句薦得自救不了師
0915b28: 云諸方或謂臨濟大師大似靈龜負圖未出已前不
0915b29: 妨令人疑著及乎朕兆一分敲磚打瓦狼籍不少中
0915b30: 興以往觀之將謂如蟲禦木今日看來要且錯過臨
0915c01: 濟還知麼當時有僧問如何是第一句濟曰三要印
0915c02: 開朱點窄未容擬議主賓分中興與汝等頌出也要
0915c03: 諸方檢點頌曰雲門銅錢廬陵米價連者一爻入損
0915c04: 益卦如何是第二句濟曰妙解豈容無著問漚和爭
0915c05: 負截流機頌曰或乘師子或乘象王三頭六臂指青
0915c06: 道黃如何是第三句濟曰看取棚頭弄傀儡抽牽全
0915c07: 藉裏頭人頌曰喫酒圖醉放債圖利普化乞兒解罵
0915c08: 臨濟師云臨濟恁麼答中興恁麼頌秖許老胡知不
0915c09: 許老胡會時有僧云秖如臨濟大師道三即一皆是
0915c10: 空名此意如何師打云總似你者般瞎漢臨濟一宗
0915c11: 那到今日更聽一頌殺活權在手靈機要變通欲明
0915c12: 吾宗旨始本一言中僧禮拜師擲拄杖歸方丈。
0915c13: 際亭李居士生日請上堂問十方同聚會個個學無
0915c14: 為此是選佛場心空及第歸如何是十方同聚會師
0915c15: 云僧排夏臘俗列耆年進云如何是個個學無為師
0915c16: 云運水底運水搬柴底搬柴進云此是選佛場未審
0915c17: 選誰作佛師云唱名即不到進云如何是心空及第
0915c18: 歸底事師云你秖好隨眾三碗兩碗僧以坐具作圓
0915c19: 相云三世諸佛歷代祖師大千沙界有情無情總被
0915c20: 學人縛住了也未審和尚如何出得師云騎牛上三
0915c21: 十三天僧禮拜師打云卻是你跳不出問學人生死
0915c22: 不明乞師開示師云山僧今日沒心情與你說得你
0915c23: 且禮拜了退僧禮拜師打云者虛生浪死漢乃舉古
0915c24: 德云諸法不自生亦不從他生不共不無因是故說
0915c25: 無生中興則不然地水與火風和合而名生老病及
0915c26: 死苦日新日日新大眾且道與古人是同是別良久
0915c27: 喝一喝云秖知事逐眼前過不覺老從頭上來。
0915c28: 掛鐘板師至板頭召眾云大道秖在目前要且目前
0915c29: 難睹欲識大道真體不離聲色言語豎起椎云見麼
0915c30: 擊一下云聞麼聞見分明還是大道真體還是聲色
0916a01: 言語復擊兩下云謹白參玄人看取令行時。
0916a02: 允先王居士請上堂問如何是出門一句師云眼看
0916a03: 東南意在西北進云途中事若何師云亂走作麼進
0916a04: 云和尚不可令人前不搆村後不迭店師拈拄杖云
0916a05: 腳跟下好與三十進云過在甚麼處師云為你門外
0916a06: 打之遶便打問玄中有路人難進要裏無私顯別傳
0916a07: 臨濟宗風行宇宙而今已到我師前如何是第一玄
0916a08: 師云句裏絕言詮如何是第二玄師云九重銕鼓一
0916a09: 鏃穿如何是第三玄師云謾拈黃葉作金錢如何是
0916a10: 第一要師云船到三巴難舉棹如何是第二要師云
0916a11: 十二峰前猿夜叫如何是第三要師云鱉鼻寧甘守
0916a12: 古窖進云秖如臨濟大師云一句中須具三玄門一
0916a13: 玄中須具三要如何是三玄三要一句師打云龍頭
0916a14: 蛇尾得人憎僧禮拜云臨濟面目猶在師云識甚好
0916a15: 惡問如何是庭前柏樹子師豎拄杖云趙州來也進
0916a16: 云意旨如何師打云師子咬人韓盧逐塊問喜怒哀
0916a17: 樂未發時如何師云五夜風搖樹進云發而中節時
0916a18: 如何師云三秋月映潭進云發與未發時如何師云
0916a19: 鬼窟裏頭出頭沒進云師意如何師打云打破精靈
0916a20: 窟當空杲日明僧禮拜師又打乃云諸方上堂或垂
0916a21: 示或舉古或拈頌徵別隨機提唱以時激揚中興今
0916a22: 日且道說個甚麼起身云疑殺天下人。
0916a23: 機緣
0916a24: 一僧入關中請益師搊住云者是甚麼所在許你入
0916a25: 來僧喝師便掌僧擬進語師直打出時休休王居士
0916a26: 顧僧云古人三鼓入室上座日午扣關個中消息請
0916a27: 舉似看僧曰一喝分主賓照用一時行會得個中意
0916a28: 日午打三更師云鸚鵡學人言畢竟是禽類僧云秖
0916a29: 要知音解點頭師云藕絲牽動銕崑崙僧擬議師又
0916a30: 打。
0916b01: 僧至關前問離四句絕百非請師直指西來意師云
0916b02: 禮拜著僧禮拜師便掩卻關門翌日師見僧問云昨
0916b03: 日公案作麼生僧云不會師云者尿床鬼子。
0916b04: 問古鏡未磨時如何師云萬象森然進云磨後如何
0916b05: 師云果然覿面不識。
0916b06: 僧問如何是入關一句師云不展鎗旗擊勝鼓僧禮
0916b07: 拜師云降將不斬。
0916b08: 問大海為墨須彌為筆且道寫個甚麼師展手云點
0916b09: 畫分明僧禮拜師云會麼僧云不會師云聽取一偈
0916b10: 點畫分明文彩未彰要會便會切忌商量。
0916b11: 問雲門餅趙州茶未審是同是別師云一個鼻頭兩
0916b12: 孔出氣。
0916b13: 問和尚拄杖子佛來也打魔來也打未審是何意旨
0916b14: 師云不敢輕慢進云卻成侮慢去也師云辜恩負德
0916b15: 漢便打出。
0916b16: 問菩薩護生南泉為甚卻斬貓兒師云大盡三十日
0916b17: 小盡二十九僧云還有罪過也無師打云還我貓兒
0916b18: 來僧罔措師又打云死貓兒。
0916b19: 問三腳驢子弄蹄行且道日行多少師云闍黎到處
0916b20: 者畜生亦到。
0916b21: 問倩女離魂那個是真的師云演祖被你帶累僧云
0916b22: 意旨如何師以偈示之曰自西自東自南自北之子
0916b23: 於歸無思不服。
0916b24: 師同貴州僧喫茶次問云栗棘蓬你作麼生吞僧云
0916b25: 百雜碎師云亂統禪和如麻似粟僧無語師起身云
0916b26: 黔地之驢便歸方丈。
0916b27: 問眾生本來是佛學人分上因甚卻不是師云是甚
0916b28: 麼僧無語師打云將諸你是個人。
0916b29: 因事有僧問千佛出世不通懺悔和尚今日因甚許
0916b30: 人懺悔師云我者裏無佛進云如何得懺悔去師云
0916c01: 無間罪報其事如是。
0916c02: 問如何是中興境師云山是山水是水如何是境中
0916c03: 人師云僧是僧俗是俗如何是人境俱奪師云瞎漢
0916c04: 你話頭也忘卻那如何是人境俱不奪師云誰人知
0916c05: 此意令我憶南泉。
0916c06: 行實
0916c07: 師示寂前一日合堂僧眾偕休休王居士等集方丈
0916c08: 炷香作禮請師自述行實師云我身尚幻何有實行
0916c09: 雲駛月暈舟行岸移不過一期將錯就錯阿誰不知
0916c10: 奚必重申以笑人耶眾堅請再三乃曰我是本省富
0916c11: 順縣劉氏子父母雙亡時年方十五孤苦伶俜為親
0916c12: 眷所棄東行西蕩遊戲自適一日入鄰寺見僧眾誦
0916c13: 經儀表可觀歸家便不茹葷十八歲行止轉不稱意
0916c14: 乃棄家業往江安縣禮觀音院知安師脫白聞破山
0916c15: 老人從天童歸住梁山萬峰便買舟東下至堂中禮
0916c16: 燕居和尚賜法名圓胤字嗣燈執事巾瓶一日進方
0916c17: 丈作禮云求老和尚開示師翁豎拳曰會麼曰不會
0916c18: 師翁便掌于是勇猛參究直廢寢食師翁受江安蟠
0916c19: 龍請予作柴頭一日問師翁某甲斫柴如何得了大
0916c20: 事師翁曰待你柴開斧脫即向你道予展手曰柴開
0916c21: 斧脫也師翁曰還我斧柄子來予撫掌而出師翁冷
0916c22: 笑一聲胸中轉見迷悶行住坐臥無不追究尋常被
0916c23: 人問著古德言句不識廉恥也去下語也去拈頌有
0916c24: 般沒下落漢便來點頭點腦說是說非我卻向前叱
0916c25: 之曰者是甚麼所在許你者孟八郎來牽腸曳氣如
0916c26: 是不敢近前造次眾兄弟行腳不是小事須具些子
0916c27: 眼目莫受人埋沒天下有真正大善知識爾等急去
0916c28: 參取自己切莫自瞞參禪畢竟能了生死不得錯過
0916c29: 我今生死根株實未嚗斷安可亂統祇任默默體察
0916c30: 不悟不休解制後隨燕和尚于川之西北行止數年
0917a01: 烽煙臨川辟居九支山別燕和尚隨體和尚住鎮雄
0917a02: 寨迨乙未春干戈漸寢予有桑梓之思遂歸富順緝
0917a03: 理中興禪院二三年來役于土木丁酉秋將落成而
0917a04: 本師開峰老和尚至因諸山求戒本師曰山僧者裏
0917a05: 無戒法與人若有戒法與人與者受者當墮無間地
0917a06: 獄時一眾無語本師震威一喝我進語曰與麼則竹
0917a07: 密不妨流水過山高豈礙白雲飛本師曰然則今日
0917a08: 說戒去也我曰不可頭上更安頭本師曰雖然如是
0917a09: 更聽一偈清風為衣虛空為戒信受奉行常常不壞
0917a10: 黑漆杖頭日月明秋深巖桂傳天籟喝一喝我爾時
0917a11: 忽然見梁山老師翁為我處遂出眾連拜不知其數
0917a12: 本師亦秖笑而忘言臨行以偈囑予曰一棒臨時殺
0917a13: 活同等閑莫與世人逢秋風扶轉三巴棹大海波心
0917a14: 釣巨龍予送別本師遂掩關本山遵等閑莫與世人
0917a15: 逢之訓將及三載而玄亮王公偕諸山耆宿相迫出
0917a16: 關出者場醜直是汗愧無地且如今與汝等出作入
0917a17: 息如個三家村裏俗人一般明日死期到來未免手
0917a18: 忙腳亂皆是汝等共知共見何必欲我再露布一場
0917a19: 家醜作諸方笑具古人云似我者拙學我者死如我
0917a20: 今日者等絡索何所取裁蓋是汝等不知自己腳跟
0917a21: 下各各有一段奇特因緣非唇舌之所能言所謂千
0917a22: 聖不傳之祕要宜自潛心體究以悟為期勿負斯言
0917a23: 自貽後悔珍重珍重眾復作禮擬退師噓一聲就枕
0917a24: 而臥至翌日早粥後命行者聲鐘集眾于方丈師起
0917a25: 端坐略言住持大概以卸院事畢良久豎指云即此
0917a26: 住即此去聲未盡冥目而寂。
0917a27: 
0917a28: 
0917a29: 
0917a30: 嗣燈禪師語錄終　　板存楞嚴經坊嘉興倪爾經刊
