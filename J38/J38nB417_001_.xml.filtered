0487a01: 天則禪師語錄序
0487a02: 昔人有言臨濟宗風至石霜而分二一者政璠興廢
0487a03: 碔砆若玉人然一者坐四達萃百貨遺簪墮珥隨所
0487a04: 探取若鉅賈然然光明照人克世其家者終屬楊岐
0487a05: 以下楊岐九傳至斷橋倫倫十四傳至金明介老人
0487a06: 天則能禪師為華桂山鐸法兄之子而老人之孫也
0487a07: 遍參龍池天童雲門道場諸尊宿鮮可其意獨於華
0487a08: 桂有水乳之合結茆語崎山一坐三十餘載孤高壁
0487a09: 立有華頂睹祖遺風故其說法獨步大方不向佛祖
0487a10: 喉下取氣不將勝妙境界鋪排似龍門絕頂之孤桐
0487a11: 百尺無枝老幹如鐵所謂光明照人克世宗風者非
0487a12: 歟師提持最上乘而不廢利濟雖囊無長物必盡力
0487a13: 而行如建茶亭以潤鳥道蠶叢之渴乏創漏澤以
0487a14: 荒丘斷塹之遺觜此類不一而足初祖所云行解相
0487a15: 應者師殆庶幾乎師今往矣其同門石源大師持語
0487a16: 錄問序於余余衰病未能盡述聊拈數語于帙首以
0487a17: 似高明賞鑑。
0487a18: 鴛水空諸居士羅開驎書撰
0487a19: 
0487a20: 
0487a21: 語崎天則禪師語錄序
0487a22: 雲於己酉仲夏適離白雲走義水訪二祖可大師剎
0487a23: 址取道語崎始晤天和尚見其儀範迥脫孤標嚴峻
0487a24: 心灰意冷凜若皎月肅霜悉其源源知是臨濟正宗
0487a25: 斷橋嫡骨金明介大師法孫東林老人高弟也雲因
0487a26: 其時見其人私忖曰東林乃有是兒耶也大奇哉吾
0487a27: 若往參必為所伏楫而別去明年庚戌春徑扣東林
0487a28: 入室即問千里趨風請師一接林曰誰管你千里百
0487a29: 里到此便休你曾作甚麼來速速供出不然侍者將
0487a30: 繩索縛起痛與烏藤莫言不道雲如是具款投降經
0487b01: 煆七日始罄前五十七哲匠言既承東林斧子煨
0487b02: 梅嶺折腳鐺於二祖義水之半箇庵亦不改荷衣松
0487b03: 食之舊也越七年丁巳菊月復受黃荊之請適師六
0487b04: 十初度一時巨公咸集慶祝恭請陞座瓣香酬祚以
0487b05: 完東林未了公案侍者錄其語併舊時作略見示雲
0487b06: 讀一過真秉吹毛寶劍殺活縱橫杰出諸方非晚近
0487b07: 開眼尿床所能測識誠人天法藥末季津梁也因頌
0487b08: 曰泥牛擺尾公石虎競頭來義水天荒破語崎優缽
0487b09: 開即以弁其端。
0487b10: 時
0487b11: 康熙十七年季歲次丁巳陽月霆菴法弟機雲拜題於
0487b12: 黃荊之倚馬軒
0487b13: 
0487b14: 
0487b15: 
0487b16: 
0487b17: 
0487b18: 
0487b19: 
0487b20: 
0487b21: 
0487b22: 
0487b23: 
0487b24: 
0487b25: 
0487b26: 
0487b27: 
0487b28: 
0487b29: 
0487b30: 
0487c01: 宜林天則能禪師語錄
0487c02: 侍者　道崇　續稱　仝錄
0487c03: 示眾師曰語崎有一著子尋常于東廊下西角頭已
0487c04: 與諸人道過你諸人但恁麼會不妨透底還我話頭
0487c05: 來如或見刺剌紛繞正好朝三千暮八百烈燄中翻身
0487c06: 紅爐內點雪濃冬已巳過新春到來南天台北五臺一
0487c07: 任登眺只是不許賣弄語崎者著子還識者著子麼
0487c08: 以拂子擊禪床一下。
0487c09: 示眾師拈拄杖云拄杖子吞卻山河大地汝等諸人
0487c10: 即今在甚麼處安身立命眾無對師卓杖云啼得血
0487c11: 流無用處不如緘口過殘春。
0487c12: 示眾師曰天晴睛日出天陰雲起半雨半晴睛可已而矣
0487c13: 除夕示眾師曰古人烹露地白牛與諸人分歲山僧
0487c14: 燒榾柮火烹栗棘篷與諸人分歲家風各展時節猶
0487c15: 同古人有言欲識佛性義當觀時節因緣今時節既
0487c16: 至諸人還識佛性義麼良久云泥牛隊隊黃金角石
0487c17: 虎雙雙白玉啼。
0487c18: 元旦上堂師曰爆竹聲聲催臘去梅花點點送春來
0487c19: 大千沙界橫身臥碧眼黃頭笑滿腮大眾且道笑個
0487c20: 甚麼張三顛酒如泥醉李二扶歸懶上街。
0487c21: 示眾作長老者須仁義道德以納方來用鉗錘以煆
0487c22: 之規矩以束之規矩嚴學者安詳鉗錘惡易於發急
0487c23: 寬柔以得眾仁義以蓄眾未有去道德仁義而為人
0487c24: 者況我宗門。
0487c25: 示眾師曰古之人學道易今之人學道難古人敦厚
0487c26: 今人華巧華巧則不寔敦厚則純一無雜故易也汝
0487c27: 等須學古人。
0487c28: 示眾師曰參禪要莊重看話頭要死心於二六時中
0487c29: 刻刻提撕如負重擔歇下不得聖人所謂明德親民
0487c30: 在止於至善你看至善是甚麼所在。
0488a01: 示眾師曰先師處眾有條段斷事有明見皆平日積
0488a02: 養之德也有條段則頭緒順明見則物情得所以收
0488a03: 伏獰龍生象之學者爾等後輩不可不知。
0488a04: 示眾師曰近日學者多浮汎無靜功乃靈利用事每
0488a05: 見坐香做工夫皆不澄清過在首領。
0488a06: 示眾曰參禪要坐香坐久則靜靜能生定定發慧不
0488a07: 以靜定慧而成道者亡之。
0488a08: 示眾師曰參禪要假爐陶鎔日久有自然之妙作
0488a09: 堂頭接人有法令學者易於發省。
0488a10: 示眾參禪無他只要諸人放得下透頂透底工夫貴。
0488a11: 
0488a12: 
0488a13: 
0488a14: 
0488a15: 
0488a16: 
0488a17: 
0488a18: 
0488a19: 
0488a20: 
0488a21: 
0488a22: 
0488a23: 
0488a24: 
0488a25: 
0488a26: 
0488a27: 
0488a28: 
0488a29: 
0488a30: 
0488b01: 在命根上一刀兩斷。
0488b02: 上堂僧出師曰錯會不少便下座。
0488b03: 康熙丁巳秋霆菴法弟石源和尚同明經秦賁九文
0488b04: 學徐方中蕭尹友等設齋祝師誕請上堂拈香祝
0488b05: 聖畢復拈香云只者是玄風闡不出靈機運不周放開
0488b06: 一線未免冤有頭債有主爇向爐中供養前住廬山
0488b07: 東林寺後住華桂堂上傳臨濟正宗三十二世山鐸
0488b08: 先師上真下在老和尚用酬法乳之恩斂衣就座上
0488b09: 首白椎竟僧問漠漠香雲凝瑞靄法王法令遍人天
0488b10: 拈來一句無私語特祝當人不老年如何是不老的
0488b11: 事師云庭前翠柏時時秀嶺後青松日日新進云與
0488b12: 麼則趙州甲子駢駢增寶掌庚申歲歲添師云輝輝
0488b13: 煌煌巍巍堂堂進云覿面相呈更請一接師云看腳
0488b14: 下問德山托缽意旨如何師云你甚處見德山進云
0488b15: 雪峰問者老漢鐘未鳴鼓未響畢竟托缽向甚麼處
0488b16: 去師云不妨疑著進云德山為甚卻郤歸方丈師云怪
0488b17: 他不得進云秪如雪峰舉似嵒頭頭曰大小德山未
0488b18: 會末後句還是把住繩頭還是掀翻翳跡師云心不
0488b19: 負人面無慚色進云德山聞得命侍者喚嵒頭去問
0488b20: 汝不肯老僧那是何心行師云敲骨取髓進云嵒頭
0488b21: 密啟其意作麼生是密啟的意師曰左眼半斤右眼
0488b22: 八兩進云德山次日上堂果與尋常不同嵒頭拊掌
0488b23: 云且喜老漢會了末後句雖然如是也只得三年活
0488b24: 且道敗缺在甚麼處師云明眼難瞞乃云久默斯要
0488b25: 不務速說說即默默即說語默不到處佛祖沁路絕
0488b26: 所以道心月孤圓光吞萬象光非炤境境亦非存光
0488b27: 境俱忘復是何物置箇事若跨臨濟德山門喫棒有
0488b28: 分南泉老漢無端打向水牯牛隊裏撞著小釋迦把
0488b29: 手相牽行不得為人自肯乃方親語崎今日且喜有
0488b30: 箇同參證明正謂孤掌不浪鳴兩手鳴摑摑弟應兄
0488c01: 呼如琴如瑟所以從上諸聖都向火燄裏出來垂手
0488c02: 只要一切人眉橫鼻直其中還有出手者麼豈不見
0488c03: 竺乾本師於大解脫海中強湧玄波三乘教外直指
0488c04: 人心見性成佛大眾秖如今日撾鼓上堂祝聖佑民
0488c05: 喚甚麼作直指若向語崎言下會大似看樓打樓不
0488c06: 向語崎言下會盡大地人忘鋒結舌到箇裏還有平
0488c07: 實商量底麼良久云只見金風全體露不知黃葉與
0488c08: 階齊下座。
0488c09: 在龍興首座寮秉拂小參師曰佛法泛濫禪河敗壞
0488c10: 如即心即佛本來真實返信不及如山門騎佛殿露
0488c11: 柱上五臺一等邪說人以為異昔大慧所呵近時一
0488c12: 般飯袋子者邊過冬那邊過夏大似傳語舍人與他
0488c13: 平實商量除了揚眉瞬目裝模作樣亂統胡喝就是
0488c14: 箇死人相似可悲可痛在我老人門下參要真參悟
0488c15: 要實悟若悟不真見不實正好全身放下衣以御寒
0488c16: 食以接氣銀山崩於前鐵壁壓於後危亡莫顧但恁
0488c17: 麼做去三二十年不悟切取能首座頭去參。
0488c18: 師到石門山方丈石和尚率眾請陞座師曰透過石
0488c19: 門關方知道源不遠性海非遙纔拈拄杖僧問過關
0488c20: 一句且止眉橫寶劍血濺梵天時如何師曰你且迴
0488c21: 避著石在傍以手招曰問得好答得玅二俱作家師
0488c22: 曳拄杖下座。
0488c23: 安老和尚神主師拈香云華桂峰頭縵天布綱龍興
0488c24: 寺裏針鋒遍地語崎失腳上他門戶遭他毒手把我
0488c25: 平生遮護不及處和贓捉敗山河大地一時震動二
0488c26: 十年來欲罷不能今日落到語崎手裏不妨抬搦一
0488c27: 上遂安位復云泥牛擺尾千峰外石虎擎頭五老前
0488c28: 上堂栗棘蓬三葉五葉金剛圈一箇兩箇衲僧吞跳
0488c29: 得於一毫頭上卸卻干戈吞跳不得辜負平生行腳
0488c30: 諸方來學者畢竟作麼生卓拄杖下座。
0489a01: 示眾若識鉤頭意我禮你三拜不識　鉤頭意我禮
0489a02: 你三拜何故從前汗馬無人識只要重論蓋代功。
0489a03: 晚參參禪無別所貴性懆昔臨濟因睦州勸問黃檗
0489a04: 佛法的的大意三遭痛棒後到大愚處一言便徹此
0489a05: 是成佛作祖底樣子也又周金剛聞南方直指人心
0489a06: 見性成佛尚不甘其說乃載青龍疏鈔出峽直抵南
0489a07: 方滅其胡種途遇一婆子激發便扣龍潭大悟此又
0489a08: 成佛作祖底樣子也古人行得我亦到得多是諸人
0489a09: 肯心不切若與麼做工夫得相應去驢年也未在。
0489a10: 即事普說諸方做底宜林行不得宜林做底諸方行
0489a11: 不得諸方高佛殿深禪堂來底異龍靈鳳參底花巧
0489a12: 禪道長衫高帽頂心著上四五兩綿子硬頸強項走
0489a13: 向座前一氣喝上六七喝師家一連打上六七棒於
0489a14: 此混場以為契合不辯是神是鬼就付拂子以此多
0489a15: 人樹黨死心妖眾或搖尾乞憐哀求幾箇縉紳先生
0489a16: 往往來來不以為恥返誇門庭高大宜林行不得者
0489a17: 此也宜林佛殿小禪堂窄來底李莽大張獦獠參底
0489a18: 老實禪做底死工夫一滴水一滴凍二便二一便一
0489a19: 雖不徹悟也種箇佛法正因種子今後禪堂不安眾
0489a20: 務下不留人原在者裏底依舊灰頭土面若效諸方
0489a21: 兄弟們一任東去西去不得道曾見宜林來。
0489a22: 舉臨濟參黃檗三頓棒因緣畢師曰黃檗向迅雷疾
0489a23: 電處與臨濟相見以致臨濟情塵兩絕進退無門末
0489a24: 後於大愚言下薦得迥出一切籮籠如太阿劍不可
0489a25: 犯鋒故臨濟一宗高出諸方豈非源深而流遠者哉
0489a26: 雖然如是且道臨濟得力處是在黃檗棒下是在大
0489a27: 愚言下若道得力在黃檗棒下時人只見波濤湧不
0489a28: 見海龍宮若道得力在大愚言下為甚卻郤道汝師黃
0489a29: 檗非干我事還會麼良久拈拄杖喝一喝卓一卓云
0489a30: 懷中尺玉方纔擲袖裏金鎚驀面揮。
0489b01: 舉鴛湖用和尚因二僧參用曰到此作麼一僧曰特
0489b02: 來親近用曰卻郤值老僧不在僧無語用曰三十棒自
0489b03: 領出去又問第二僧曰你作麼生僧曰請和尚開示
0489b04: 用咳嗽曰卻郤值老僧傷風僧亦無語師曰鴛湖一句
0489b05: 子能縱能奪能殺能活一句子天空地闊徹古徹今
0489b06: 可惜二僧不會。
0489b07: 舉鴛湖和尚示眾一夏已過汝等有得力處不妨舉
0489b08: 似一僧曰方纔禮拜和尚用曰未在更道曰畫長人
0489b09: 倦用曰非汝境界曰和尚又作麼生用曰畫長人倦
0489b10: 僧禮拜師曰就窠子裏彈未是好手打起向青雲裏
0489b11: 彈恰好處自然河清海晏者僧還解轉身也未。
0489b12: 舉鴛湖用和尚與雪嶠大師上弦翫月次雪指月問
0489b13: 者半箇在那裏去了用良久曰會麼雪曰只得半箇
0489b14: 用曰者半箇那裏去了雪亦良久用曰也只得半箇
0489b15: 相與大笑師曰二老相見只在者裏宜林當日若在
0489b16: 推散二老打背翻筋斗便歸方丈兒孫不致有今日也
0489b17: 舉鴛湖和尚到金粟密雲禪師豎拳問曰見麼湖曰
0489b18: 見雲曰見箇甚麼湖曰大家在者裏雲便休去師曰
0489b19: 大眾你道金粟無語處還見鴛湖麼。
0489b20: 舉鴛湖和尚因介菴進祖參方跨門湖曰是甚麼介
0489b21: 擬對湖便喝介豁然開解乃掩耳而出師曰鴛湖一
0489b22: 喝介祖掩耳剎剎塵塵如大火聚相似。
0489b23: 舉白雲度禪師年十五從假禪師剃髮深習禪定遍
0489b24: 參諸方無有可其意者復還里之白雲就澄禪師故
0489b25: 基築室居之後訪淨慈西峰俱不契晚侍無見問西
0489b26: 來密意未審如何見曰待娑羅峰點頭即向汝道度
0489b27: 以手搖拽擬答見便喝度曰娑羅峰頂白浪滔淊天花
0489b28: 開芒種後葉落立秋前見曰我家無殘羹剩飯也度
0489b29: 曰此非殘羹剩飯而何見頷之度禮拜師曰當日無
0489b30: 見祖翁推倒華山壓殺赤縣神州三百八十四家人
0489c01: 直教巨靈抬手不及而今舉揚臨濟宗旨石橋綱要
0489c02: 教他百千萬億娑羅峰一齊點頭猶未許他何故換
0489c03: 骨洗腸重整頓通身是眼更須參。
0489c04: 舉華桂老和尚一日僧參桂橫按拄杖曰道得即放
0489c05: 過僧擬開口桂便打僧曰待某甲道著桂曰待你道
0489c06: 堪作甚麼又打一日僧參桂亦橫按拄杖曰道得即
0489c07: 放過僧喝桂便打僧曰某甲情知桂豎拄杖曰作麼
0489c08: 生僧又喝桂連棒打出又一日數僧參桂如前大喝
0489c09: 曰是甚麼僧一齊舉首桂曰者野狐精亂棒打出師
0489c10: 曰華桂先師是一等垂手有底道以勢欺人有底道
0489c11: 拄杖在手殺活縱橫標新領異有底道華桂是臨濟
0489c12: 直下兒孫拈一機豎一境壁立萬仞飛鳥難度如此
0489c13: 商量還曾夢見先師麼。
0489c14: 舉華桂老和尚僧問五宗門庭拈向一邊如何是龍
0489c15: 興門庭桂曰老僧抬腳不起師豎拳示眾曰宜林放
0489c16: 者箇不下。
0489c17: 舉華桂老和尚因僧問如何是祖師西來意桂曰池
0489c18: 深蛙亂叫岩峻虎添威曰意旨如何桂曰速退速退
0489c19: 師曰先師答者僧話有兩負機若辨得出與你白銀
0489c20: 一雨時有僧出曰某甲辨得師展兩手僧禮拜。
0489c21: 舉徑山南明祖翁舉香嚴獨腳偈問普明明擬開口
0489c22: 南便喝明復擬開口南又喝明乃點首師曰蠱毒之
0489c23: 家水殺人不用刀。
0489c24: 舉大通智勝佛十劫坐道場佛法不現前不得成佛
0489c25: 道師曰山中無曆日寒盡不知年。
0489c26: 舉龐居士偈十方同聚會箇箇學無為此是選佛場
0489c27: 心空及第歸師曰龐居士瞌睡醒也未從上來事如
0489c28: 擊石火閃電光搆得搆不得喪身失命若是江南客
0489c29: 不遭怪笑我把惡水潑去自有轉身一著。
0489c30: 頌古
0490a01: 丹霞燒木佛。
0490a02: 丹霞燒佛本無疑莫聽旁人講是非皓魄凝輝消
0490a03: 夜氣曉看楊柳對江湄。
0490a04: 女子出定。
0490a05: 手把瑤琴月下彈疏庸乘醉倚欄干默地喚歸霜
0490a06: 夜夢撩天黛色映晴嵐。
0490a07: 殃崛救產難。
0490a08: 賢聖法來不殺生瞿曇老大舌無骨迢迢古路白
0490a09: 雲漫香象截流何拘束。
0490a10: 德山托缽。
0490a11: 擬欲屠龍施毒箭翻身中的眼枯渴蘆花汀畔競
0490a12: 狂瀾一望楚天千里雪。
0490a13: 臨濟陞座有僧出師便喝僧亦喝便禮拜師便打又
0490a14: 有僧來師亦舉拂子僧不顧師亦打因緣。
0490a15: 嶽頂垂竿釣巨鰲金龍吹漠漲雲霄乾坤浩浩奔
0490a16: 雷電世掌徒勞有鳳毛。
0490a17: 仰山一日在法堂上坐見一僧來問迅了向東邊又
0490a18: 手立以目視師師垂左足至乘空等語。
0490a19: 龍岡深隱舊茆盧故主求賢三下車吐膽傾心來
0490a20: 舉似不留間字在單于。
0490a21: 天目進禪師因野翁參目曰汝本是佛堂堂大度著
0490a22: 甚來由曰生死不明乞師指示目曰本自無瘡剜肉
0490a23: 作麼曰望和尚慈悲目低頭歸方丈翁愕然曰莫教
0490a24: 人斷絕去麼遂袖香入室目曰子已巳到不疑之地何
0490a25: 生死懼哉翁於言下豁然開解。
0490a26: 紫閣綸章下翠微天風隨仗入坤維斑襴舞遍銷
0490a27: 金鴨滿苑英風鼓柘枝。
0490a28: 斷橋倫和尚因方山寶參罄其機用橋皆不諾山如
0490a29: 此迫忙一日脫然無礙乃詣方丈橋曰子捉賊也山
0490a30: 禮拜曰賊已己收下請和尚驗贓橋舉萬法歸一山答
0490b01: 如流橋不肯齋後普清山手忘所舉橋驀拈莧菜根
0490b02: 示之曰是甚麼山大悟玄旨。
0490b03: 掀天揭地氣吞戎背手彎弓射九重奪得驪珠歸
0490b04: 故國碧桃香襯馬蹄紅。
0490b05: 天界俊和尚參白雲請益從上宗旨雲上堂舉世尊
0490b06: 拈花平地骨堆迦葉微笑忍俊不禁二俱翻成特地
0490b07: 處俊豁然大悟以手搖曰止止雲擲拂子下座俊隨
0490b08: 入方丈雲詰之曰你適纔見箇甚麼便與麼俊曰若
0490b09: 有見可見則辜負和尚了也雲深肯。
0490b10: 劫外奇峰開寶障三亭五里不教多陣雲頓起長
0490b11: 蛇勢無限風雷出葛坡。
0490b12: 太岡寧禪師因寶芳進問如何是西來密密意岡下
0490b13: 禪床擒住曰西來無意你道此問是甚麼意芳自此
0490b14: 寢食俱忘一日登廁聞鄰僧敲籌作聲忽然大悟。
0490b15: 春潮帶雨晚來急赤尾擎頭滯禹門何處一聲雷
0490b16: 動蟄桃花仍笑舊乾坤。
0490b17: 鴛溯用禪師謁無幻請益參禪之法後遇南明和尚
0490b18: 朝夕逼拶在徑山偶閱思益梵天經註有省即呈無
0490b19: 生偈南斥之一日南舉香嚴獨腳頌問師師纔開口
0490b20: 南便喝師復擬開口南又喝師點首。
0490b21: 埽闢重關見古錐遭他驀面幾回欺明珠奮擊珊
0490b22: 瑚碎無散光函太液池。
0490b23: 華桂老和尚因閱高峰錄疑拖死屍句過篛嶺途中
0490b24: 踏翻牛跡礙胸之物豁然冰釋至南浙參見知識一
0490b25: 十五員咸指為法器古南牧雲和尚閱師頌臨濟三
0490b26: 頓棒大有過人處恨其不能挽也聞金明介老人有
0490b27: 古人之風特造其室一見如有夙契遂折節焉介一
0490b28: 日問不是心不是佛不是物是箇甚麼師曰露介曰
0490b29: 昨日有人與麼道三十棒趁出了也師曰要打便打
0490b30: 說甚麼昨日隨聲便掌介扭住曰者瞎驢亂作那師
0490c01: 擬進語介便打師復擬開口介又打師豁然契證曰
0490c02: 賺吾來賺吾來介曰且莫亂統今日事作麼生師震
0490c03: 聲一喝介拈拄杖師便出次早入室禮拜次介曰昨
0490c04: 日公案未圓子試圓看師打露柱一掌曰癡椿椿的
0490c05: 作麼介曰爭奈目前何師曰者一掌合是某甲喫介
0490c06: 喝師亦喝介曰三喝四喝後又作麼生師連喝兩喝
0490c07: 介曰識此一喝恩大難酬師珍重禮三拜介遂出從
0490c08: 上源流付之遂為入室真子付師法偈曰獅子窟中
0490c09: 事善哮吼者得今得本無得無得得亦得。
0490c10: 攪亂治平平復亂重重關透要真誠魯連一箭歸
0490c11: 蠻後四海從茲怨不平。
0490c12: 無際悟禪師年二十出家請益老宿坐禪之要後往
0490c13: 樓山訪清菩薩清誨以趙州無字話悟乃縛竹為菴
0490c14: 研勵無懈四指大書帖亦不顧只是拍盲做鈍工夫
0490c15: 西江悟首座指參天界客無念過松隱咸皆稱賞其
0490c16: 志及見白雲雲舉萬法歸一問悟悟答雲乃喝出一
0490c17: 晚經行廊下雲入堂遂擒住曰大眾快將火來老僧
0490c18: 擒下一箇賊悟曰是家內人雲以手掩悟口曰如何
0490c19: 是家內事速道悟如是有省。
0490c20: 大冶洪爐烹佛祖規模鎔盡片時間歸來古路橫
0490c21: 秋色拄杖消飛日月斑。
0490c22: 機緣
0490c23: 乙巳秋參華桂老和尚適桂陞座師出問世尊纔生
0490c24: 便云天上天下惟吾獨尊如何是獨尊的事桂曰卻
0490c25: 逢山僧陞座師曰恁麼則一枝無孔笛吹出萬年懽
0490c26: 桂曰罕遇知音師曰從今高步華峰頂法法頭頭總
0490c27: 不疑桂曰如何是你不疑處師曰仰面見天低頭見
0490c28: 地桂曰放汝三十棒。
0490c29: 僧參師問石燕使雲晴復雨江豚吹浪夜還風明甚
0490c30: 麼邊事僧云和尚遊山某甲攜杖師作聽勢云你道
0491a01: 甚麼僧云老老大大得與麼無記性師云老僧年尊
0491a02: 僧禮拜。
0491a03: 僧參師問發足甚處僧云浙中師云到雲門否僧云
0491a04: 到師云到天台否僧云到師云娑羅峰點頭也未僧
0491a05: 無語。
0491a06: 僧參師問趙州勘二菴主語僧云車不橫推師不肯
0491a07: 僧舉前話問師師云車不橫推僧有省。
0491a08: 問即心即佛汗馬功高非心非佛閤國太平為甚麼
0491a09: 臨濟德山藏竄無地師云山僧打退鼓進云赤手擔
0491a10: 荷逼得虛空汗下大海翻波秪如背劍趨庭一句作
0491a11: 麼生師曰得賢才而舉之進云那邊了卻郤者邊行履
0491a12: 截斷眾流為甚不住師云死水不藏龍進云天不容
0491a13: 地不載甚處行履師云鑊湯爐炭進云心不在焉視
0491a14: 而不見聽而不聞為甚近朱者赤近墨者黑師云時
0491a15: 節若至其理自彰進云千峰勢到嶽邊止萬派聲歸
0491a16: 海上消為甚針鋒上不許衲僧蹲身師云眼裏不著
0491a17: 沙進云內不放出外不放入作麼生是到家一句師
0491a18: 云氣急作麼進云男兒自有沖霄志不向如來行處
0491a19: 行為甚風不來樹不動田雞不跳草不動師云一釣
0491a20: 便上。
0491a21: 問橫按莫邪全正令因甚澄潭火發師云隔里不同
0491a22: 天進云一人入得鐵圍出不得一人出得鐵圍入不
0491a23: 得且道誰得誰失師云和贓捉敗進云書頭叫娘勤
0491a24: 作息書尾叫娘莫瞌睡中間一句少人知密把提函
0491a25: 來舉似未審舉箇甚麼師云序品第一進云無邊剎
0491a26: 境自他不隔于毫端十世古今始終不離于當念少
0491a27: 室山前深談實相畢竟承誰恩力師云賊身已露進
0491a28: 云人人舌尖有利劍何故不肯吐卻郤師云王令已己行
0491a29: 問眼聞聲耳觀色衣裏明珠覷不見過在何處師云
0491a30: 徒知金五易那辨楚王心進云符到奉行兵隨將轉
0491b01: 釋梵天王有何威力呼不前遣不後師云一葉落天
0491b02: 下秋進云峻硬處啞卻我口塞破我耳綿軟處請師
0491b03: 方便師云水裏按葫蘆進云東家走卻郤猢猻子西家
0491b04: 為甚作炒師云一家有事百家忙進云古人道夜坐
0491b05: 連雲石春栽帶雨松且道飯後又作麼生師云茶濃
0491b06: 昏睡少進云山門騎佛殿走入梵王宮中作大音聲
0491b07: 佛事普利三根羯諦神為甚咬破指頭師云不入驚
0491b08: 人浪難逢稱意魚進云一句當天八萬四千塵勞門
0491b09: 悉皆消殞足下無私任行鳥道喚甚麼作者一句師
0491b10: 云嵒崩石裂佛祖攢眉進云百草頭無非祖師巴鼻
0491b11: 紅塵裏渾是佛性天真石敢嘗風次日炙塵埋今古
0491b12: 番西人一見便估去意在甚處師云不是冤家不聚
0491b13: 頭。
0491b14: 問臨濟德山是甚麼物師云老鼠尿進云嵒頭道大
0491b15: 小德山未會末後句未審德山敗缺在甚處師云理
0491b16: 無曲斷。
0491b17: 問藏天下于天下出世間于世間者且道是甚麼人
0491b18: 師云驢漢又與麼那進云既是驢漢喫棒作麼師云
0491b19: 龍門無宿客霹靂送飛騰。
0491b20: 問身心一如身外無餘四大分張何故不顯法體師
0491b21: 云笑殺旁觀進云筍必成竹去蒼松化作鱗門前上
0491b22: 馬臺師云侍者與我記取者轉語進云父母非親
0491b23: 諸佛非友畢竟阿那箇最親切師云竹杖芒鞋進云
0491b24: 口吞諸佛眼蓋乾坤的人為甚麼向針孔裏叫屈師
0491b25: 云識得不為冤進云未離兜率已降王宮傾國傾城
0491b26: 未出母胎度人已己畢秋空月朗為甚菩薩以菩提心
0491b27: 為家以如理修行為家法師云浪宕伶仃無著處玉
0491b28: 樓紅袖映清波。
0491b29: 問盡大地是沙門一隻眼普乾坤是如來一卷經以
0491b30: 如是眼讀如是經為甚日月有流遷師云竹密不妨
0491c01: 流水過進云黃帝遺珠藐滄海如一粟列子御風跨
0491c02: 泰山如一毛爭似東村破墮戶裏一曲蓮花樂師云
0491c03: 陶淵明進云是處峨眉皆見頂普眼為甚覷不著師
0491c04: 云眉毛眼上橫進云為甚麼只切之字師云元字亦
0491c05: 不得進云世尊曰我從賢聖法來不曾殺生其婦得
0491c06: 聞便產下孩兒畢竟神通玅用還是法爾如然師云
0491c07: 滿口嚼黃連進云玄沙曰諦當諦當甚諦當敢保老
0491c08: 兄未徹在且道玄沙還是把住開捩還是埽蕩餘氛
0491c09: 師云水長船高。
0491c10: 垂代
0491c11: 問法王法令普天匝地為甚有跛鱉盲龜一僧云春
0491c12: 色無高下花枝有短長一僧云到江吳地盡隔岸越
0491c13: 山多。眾請師代語師云盡法無民。
0491c14: 問一句道盡三世諸佛口挂壁上放開一線遍剎遍
0491c15: 塵且道放開邪道盡邪一僧云一字兩頭垂一僧云
0491c16: 滿口舌鋒不相饒。師代云把柄在和尚手裏。
0491c17: 問三藏教典大似黃葉止兒啼五家宗趣亦是繫驢
0491c18: 橛出格高流自有轉身頭地你試轉身看一僧云一
0491c19: 腳踏翻滄海月青山只得碾為塵一僧云百尺高樓
0491c20: 一步登一僧云龍生金鳳子沖破碧琉璃。師代云看
0491c21: 箭。
0491c22: 問抱璞投師不遇中郎鑑還同野舍薪如何是中郎
0491c23: 鑑一僧云照破山河一僧云仰觀天俯察地。師代云
0491c24: 打鼓普請看。
0491c25: 問至理忘言時人不悉強習諸緣未免捏目生花如
0491c26: 何是至理一僧云泰山石敢當一僧云天上有星皆
0491c27: 拱北一僧云出門如見大賓。師代云深奏蟻階天未
0491c28: 曙轉身獨坐大雄峰。
0491c29: 問泥多佛大水長船高實際理地為甚一塵不納昇
0491c30: 云金屑雖貴落眼成翳宗云蟻子不食鐵琪云一字
0492a01: 不著畫。師代云消得龍王多少風又云真不掩偽。
0492a02: 問德山云道得也三十棒道不得也三十棒既道得
0492a03: 為甚三十棒入副寺云雪上加霜宗云殺人須見血
0492a04: 琪云法不孤起。師代云屋漏連朝雨花開刮地風。
0492a05: 問臨濟云黃檗佛法無多子末後向瞎驢邊滅卻郤即
0492a06: 今諸方稱揚稱鄭底是甚野狐種草昇云人間無水
0492a07: 不朝東僧云某甲今日不敢鈍置和尚入云獅子窟
0492a08: 中無異獸宗云一人傳實萬人傳虛。師代云龍生龍
0492a09: 子鳳生鳳兒。
0492a10: 問古今不異法爾如然一事不有更復何也一僧云
0492a11: 試看衲子披衣過堂一僧云特地一場愁一僧云今
0492a12: 日普請。師代云橫三豎四。
0492a13: 問魚騰碧漢為甚階級難飛一僧云只為分明極一
0492a14: 僧云迅雷不及掩耳。師代云放不下領取去。
0492a15: 問春日雞啼中秋犬吠是何意旨一僧云誰敢妄通
0492a16: 消息。師代云猛虎當路坐大底有人驚。
0492a17: 問有句無句生鐵秤錘遭蟲蛀樹倒藤枯始識溈山
0492a18: 笑裏刀宜林總不與麼直教達者知歸且道垂手在
0492a19: 甚麼處僧云某甲今日勘破和尚家風。師代云驚群
0492a20: 動眾。
0492a21: 問負舂春囊石殃及兒孫拄杖三扣八月方知碓觜花
0492a22: 開五葉龍興行者腳腳踏著為甚灰塵滿面僧云不
0492a23: 入驚人浪難逢稱意魚。師代云龍興門下。
0492a24: 問猛虎口中橫身毒龍項下打眠底人為甚鶻臭汗
0492a25: 衫不肯脫卻郤一僧云和尚敗缺不少一僧云被和尚
0492a26: 勘破。師代云某甲無和尚不得。
0492a27: 問盡大地是顆無價寶珠踏破草鞋底衲僧何故不
0492a28: 得許聖凡云五日一風十日一雨胡心惟云君子愛
0492a29: 財取之有道胡以敬云美食不中飽人餐周君甫到
0492a30: 舉前話詰之甫云路不拾遺。師代云上大人不會丘
0492b01: 乙巳己先曉○○○○○看看珊瑚枝上月皎皎。
0492b02: 問臥雲深處不朝天為甚卻郤朝天。代云至化無私。
0492b03: 問知你是到家底人古今淆訛一一透過不落古今
0492b04: 一句速道速道。代云逢人但恁麼舉。
0492b05: 問百丈撥寒灰只得溈山燒鼻孔丹霞焚木佛累他
0492b06: 院主墮鬚眉者隊漢還是血心片片還是殃及平人。
0492b07: 代云風行草偃。
0492b08: 問一箭一箇透頂透底一箭一群同生問死秖如弓
0492b09: 折箭盡處還有功用也無。代云侵早喫白粥午後覺
0492b10: 肚饑。
0492b11: 問古人道有馬騎馬無馬步行你道龍興今日以何
0492b12: 冠方僧云三頭六臂七手八腳師云軌持千里鈔。代
0492b13: 云驅雷掣電。
0492b14: 問鼻祖遞傳無底缽不萌枝上玉花開亮座主一入
0492b15: 西山因甚杳無消息。代云大功不宰。
0492b16: 問五乳峰前談少室寶誌公為甚拈香擇火。代云不
0492b17: 經一事不長一志。
0492b18: 問善財參遍去黑豆未生芽芽即不問且道破壁風
0492b19: 雷意若何。代云一夜落花雨滿城流水香。
0492b20: 問菩薩應如是布施不住于相夜叉前何故不與一
0492b21: 分。代云乾闥婆城空裏落樓臺無數鏡中開。
0492b22: 問若見諸相非相即見如來山是山水是水如來在
0492b23: 甚麼處。代云擬即別參。
0492b24: 問了即一切了明即一切明因甚一切聖賢皆以無
0492b25: 為法而有差別。代云春色無高下花枝有短長。
0492b26: 問救病無非藥殺人不用刀因甚狐假虎威。代云敕
0492b27: 點飛龍馬跛鱉出頭來。
0492b28: 問古人道虛空落地時即向汝道虛空即今落地也
0492b29: 未。代云合取狗口。
0492b30: 問平田底通身泥水分秧底肘蟠指拯家堂穩坐底
0492c01: 以何酬眾。代云將謂和尚忘卻郤。
0492c02: 問昨夜雨滂亨打倒葡萄棚意作麼生。代云迴避不
0492c03: 及。
0492c04: 問虛空為口須彌為舌熾然說無間歇你道說箇甚
0492c05: 麼。代云寧可截舌不犯國諱。
0492c06: 問山僧侵早起來到法堂前走一回復至偃室內覺
0492c07: 三百六十骨節八萬四千毛孔放光現瑞不知得何
0492c08: 三昧。代云化下誰敢妄通消息。
0492c09: 問要打者驢漢三十棒你作麼生免。代云有勞神用。
0492c10: 問真淨玅心本來遍圓三草二木蠕動含靈即佛真
0492c11: 體云何復有地獄天堂。代云變劍峰前是非多。
0492c12: 問眾生不識本心受此輪迴經無量劫秖如打破鏡
0492c13: 中影相且道本心在甚麼處。代云不渡桑乾水爭知
0492c14: 是故鄉。
0492c15: 問知有底人生來貧窮不知有底人暫時落魄寶藏
0492c16: 恒足因甚自甘貧乏。代云好手不張名。
0492c17: 問聞聲悟道見色明心為甚雨過山含翠虛空硬塞
0492c18: 胸。代云秖為分明極翻令所得遲。
0492c19: 問圓玅之體頭頭合轍法法融通因甚觀音大士被
0492c20: 泉聲沖破耳門普賢願王遭山色打失眼孔。代云坐
0492c21: 看雪消處不知春到來。
0492c22: 問眼內著得須彌山耳內容得大海水為甚讚則喜
0492c23: 瞋則怒。代云竿頭絲線從君弄不犯清波意自殊。
0492c24: 問要頭割去要皮剝去要筋抽去要骨折去作麼生
0492c25: 奈得者白拈賊何。代云和尚莫要茶喫麼。
0492c26: 問雨過山添翠風來水皺文時人多作境綠會秖如
0492c27: 不作境綠會又作麼生會。代云若不與麼爭知恁麼。
0492c28: 問藏頭白理無曲斷海頭黑車不橫推且道馬大師
0492c29: 舌頭止此還是別有長處。代云倒搓芒繩縛鬼子。
0492c30: 問超宗越格直踏毘盧頂上純一無雜統萬方于針
0493a01: 孔為甚戒光而有青黃赤白之非。代云從前汗馬無
0493a02: 人識只要重論蓋代功。
0493a03: 問盞子撲落地碟子成七片打破蔡州因甚疑團撲
0493a04: 不碎僧云某甲將糞箕埽帚來師云非汝境界僧沉
0493a05: 吟。師代云今日之事。
0493a06: 問吾有定海寶珠忽被無手木人掣在萬仞嵒頭四
0493a07: 壁懸符無路可登且道阿誰取得。代云癡人面前不
0493a08: 得說夢。
0493a09: 問無孔笛兒氈拍板五音六律皆舞遍不落玄韻一
0493a10: 句阿誰和得。代云燈籠露柱廚庫山門。
0493a11: 問象前一畫即不問如何是象後那一畫。代云龍馬
0493a12: 負圖星分南北。
0493a13: 問枯骨適同敲唱得血團何故不知名。代云罕遇知
0493a14: 音。
0493a15: 問古廟香爐作麼生。代云棋逢敵手。
0493a16: 問驟風暴雨時如何。代云垂簾看燕飛。
0493a17: 問一字不著畫且道是甚麼字。印宗云孔子亦不識。
0493a18: 問百千三昧不離方寸河沙玅德總在心源覿面相
0493a19: 逢為甚拈不出。代云快便難逢。
0493a20: 問大海無所不容因甚不納死屍。代云再犯不容。
0493a21: 問甚麼劫中無佛祖。代云臉皮厚多少。
0493a22: 問毛吞滄海變魚龍得命全烏雞雪上啼因甚泥牛
0493a23: 遭塗炭僧云和尚曾問甚麼人來師云你也叫做師
0493a24: 僧。代云莫道眾生苦更有苦眾生。
0493a25: 問諸方有眼明如日為甚腳跟下照顧不到僧無語。
0493a26: 代云太近生。
0493a27: 語崎四景
0493a28: 我愛語崎春黃鸝鳴箇箇和風引珮蘭翠柏香如遏
0493a29: 我愛語崎夏茆檐削青玉微風操短枝聞作健兒曲
0493a30: 我愛語崎秋碧梧發清響寒蟲吟破壁玅悟如斯向
0493b01: 我愛語崎冬林深不見屋擁爐煨品字遺世道情足
0493b02: 四威儀
0493b03: 山中行古路片雲橫進一步大千似掌平
0493b04: 山中住消展無別務把松栽殷勤成大樹
0493b05: 山中坐恰似嬾達磨案生塵一任人涕唾
0493b06: 山中臥壁倒兼墻破裁雲補又恐風搖墮
0493b07: 山居十首
0493b08: 十年行腳道途難思結茆廬傍石安今日始知先哲
0493b09: 苦黃豬野鹿共盤桓
0493b10: 隘住林中只一僧羊腸鳥道歎誰能清朝打疊無餘
0493b11: 事莫把閒名寄祖燈
0493b12: 山中一飯供僧難有愧檀那血力乾塵世罔知林下
0493b13: 事容誰到此不心酸
0493b14: 或云山住多清況自我居山卻郤未然剛送白雲出嶺
0493b15: 去又迎樵子到溪前
0493b16: 德山臨濟行如何七事隨身不較多千聖輸吾青白
0493b17: 眼數千年外驗淆訛
0493b18: 大法垂秋日縱橫野干偷影返爭衡育王付囑誰先
0493b19: 後莫把鴟張強喚丁
0493b20: 念力于茲日漸消好憑師訓作甄陶英伶繼起千秋
0493b21: 社迥出天台大石橋
0493b22: 師承道脈若懸絲豈負靈山密記時好向此中尋著
0493b23: 落莫教羊泣路多岐
0493b24: 勦絕狐蹤振祖綱絲絲血縷吐來長憑風寫寄參玄
0493b25: 士莫待秋深墜葉忙
0493b26: 芳猷日益漫云親豪放從茲驟馬騂南不能兮北不
0493b27: 秀石橋把手接來頻
0493b28: 本師山鐸老和尚像贊
0493b29: 者老和尚做盡模樣踏翻廬阜山頭笑破虎溪煙浪
0493b30: 末後一場漏逗杻折金明拄杖三界不能容虛空無
0493c01: 背向咦視師面目如在其上
0493c02: 得戒和尚贊
0493c03: 稽首如是佛門宗匠悟大總持纔得心放華峰入室
0493c04: 當仁不讓嚴淨毘尼楚地惟上掀翻教海稱師過量
0493c05: 研窮法理人天榜樣
0493c06: 自贊
0493c07: 自像自贊全無思筭佛祖不拘人天乘厭行止不合
0493c08: 世情出言無度惹怨胸中又沒巴鼻禪道一味缺欠
0493c09: 咄雖無半點落人間惟有婆心成一片
0493c10: 
0493c11: 
0493c12: 
0493c13: 
0493c14: 
0493c15: 
0493c16: 
0493c17: 
0493c18: 
0493c19: 
0493c20: 語崎宜林天則能禪師語錄終
0493c21: 行略
0493c22: 師諱機能字天則別號淨善姓康氏上世有功於國
0493c23: 襲軍籍居蘄州四世祖遷於黃岡遂稱黃人也父際
0493c24: 明母劉氏於萬曆戊午九月廿六日午時誕師時有
0493c25: 甘露降異瑞於庭父遂以名之年八歲隨父就外讀
0493c26: 書敏冠群英凡巨儒碩士往往稱羨則曰繼茂才之
0493c27: 後必是兒矣一日窗前默坐靜理聖經至致知格物
0493c28: 章忽起疑情揣度不已而默計曰人能格物窮埋之
0493c29: 至極此吾心之全機大用何物格知致而後意誠哉
0493c30: 礙膺于中忽一日有沙門過父館談四生之義聞語
0494a01: 甚快不覺通身汗下乃有出塵志父母難之自此憂
0494a02: 憶成疾至篤垂危止爭呼吸問耳問絕中見圓通大
0494a03: 士摩其頂後授藥一丸服之須臾病蘇強投本邑之
0494a04: 安國寺薙染習大小乘部於圓通章所入既寂動靜
0494a05: 二相了然不生方知箇事不在語言文字中直造杏
0494a06: 嵒登戒時南浙禪宗日著爰一錫遍參到龍池謁萬
0494a07: 如禪師見堂規曰若有看經念佛持咒禮拜者到者
0494a08: 裏急求懺悔等語通夜不安次早入室池豎扇子曰
0494a09: 會麼師曰不會池曰為甚不會師曰非我境界池曰
0494a10: 從何方來師曰湖廣池曰黃梅佛法如何師曰夜半
0494a11: 付盧能泥牛歸雪嶺池曰即今事作麼生師曰和尚
0494a12: 道甚麼池便喝師拂袖而出又一日池問佛法相見
0494a13: 法堂前草深一丈不立根塵試道一句看師曰和尚
0494a14: 還要勘過某甲即得池休去到安隱紫蓋會下命師
0494a15: 入堂結制蓋問上座參甚麼話頭師曰死了燒了向
0494a16: 甚處安身立命蓋曰正當恁麼時畢竟在甚處師進
0494a17: 前又手而立蓋曰不是師打背翻筋斗便出蓋深喜
0494a18: 師不自肯後造天童雲門諸剎無有可其意者其最
0494a19: 後到道場木陳禪師座下深得奧旨命師首眾無何
0494a20: 土人犯亂煙霞難駐效曹溪之歸故里乃就義水之
0494a21: 語崎山搆菴居之一坐三十餘載足未嘗轍越戶限
0494a22: 迨康熙乙巳秋山鐸老人開法華桂師往謁值桂上
0494a23: 堂師問世尊初生便云天上天下惟吾獨尊如何是
0494a24: 獨尊底事桂云適逢山僧陞座師曰一枝無孔笛吹
0494a25: 出萬年歡桂云罕遇知音師曰從茲高步華峰頂法
0494a26: 法頭頭總不疑桂云如何是不疑處師曰仰面見天
0494a27: 低頭見地桂深契之是歲十月十五日集眾陞座付
0494a28: 師衣法囑依舊處及歸果雲水不絕師不欲文字語
0494a29: 言滋世葛藤以近日禪宗日日下學者久而不聞
0494a30: 鉗錘聲間舉古人公案或拈或頌或不得已而有垂
0494b01: 代之語應病與藥之機隨說隨埽不容人錄見有輒
0494b02: 焚去學者寶其語而密錄之成帙付之剞劂壽諸梨
0494b03: 棗以永其傳己酉夏石和尚走義水訪二祖高原山
0494b04: 始過其廬與師一言相契贈有義水天荒破語崎優
0494b05: 缽開之句明春旦大師相佐高原著書取道語崎見
0494b06: 師行解超卓亦有不是鰲山是義水同餐桂乳石橋
0494b07: 香之語贈之師自此與石源旦谷二公並名叢林越
0494b08: 七載丁巳石和尚有石門之命值師六十大壽同明
0494b09: 經秦賁九輩請師陞座瓣香以供華桂表彰法乳之
0494b10: 淵源語崎且在羅邑之西齊安之東萬山環顧鳥道
0494b11: 蚕叢實南北之孔道閱其夫役之艱負笈之苦當其
0494b12: 酷暑際思其滴水弗能遂捐衣貲建亭施茶白藏之
0494b13: 老宿名天目者景師道德奉旃檀瑞相二尊來山供
0494b14: 養一時門庭改變誠千古之壯觀也又因
0494b15: 國朝定鼎以來甘棄世榮抱道于窮岩邃谷中姓名
0494b16: 不落人間往往老死于林下水邊而屍骸之暴露者
0494b17: 乃造普同塔院以藏之使其冥魄得安此益楚羅之
0494b18: 後幸也嗟呼而師之器度弘深形容莊著律身攝眾
0494b19: 接引春溫誨多不倦有公無私蓄無長物一室寥寥
0494b20: 其出入往還兩袖清風凡供饌聽其自然毫不勉強
0494b21: 問當檀越家饋送果品之類必先供佛給眾然後乃
0494b22: 嘗或一眾不在則停箸不食或有勉強食之者其必
0494b23: 淚下故有點點皆血力無道德難消之語播傳叢林
0494b24: 師晚年多疾不能深進飲食不能隨眾作務每遇坡
0494b25: 事必捐己所收襯代之師常行密濟之事不求人知
0494b26: 又自幼所行功課至老不倦　小子智愚而不慧求
0494b27: 于傳燈在諸祖位中吾師或不愧于俯仰矣。
0494b28: 
0494b29: 
0494b30: 
0494c01: 湖廣黃州府羅田縣平潮鄉語崎弟子道惠
0494c02: 　道岸　道崇　杲童　杲昌　明善　慧也
0494c03: 　髮弟子道訓　道秦　道正　道旭　金時徐
0494c04: 　道瓊　道戒　道環　道方　道忍　迫潑
0494c05: 　汪氏　秦坦　蕭斯龍　嬈寧宇　李尊五
0494c06: 　信女汪門傅氏
0494c07: 　捐貲刻天禪師語錄一帙永遠流通伏聯人人
0494c08: 　同登般若共證無生
0494c09: 康熙二十二年孟冬月吉旦
