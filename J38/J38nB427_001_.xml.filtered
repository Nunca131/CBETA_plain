0863a01: 青城山鳳林寺竹浪生禪師語錄序
0863a02: 摘蘆已前盡大地人均是無事漢坐于良知府中渡
0863a03: 江已巳後面壁嵩山寶惜珍藏不知鈍躓了多少人家
0863a04: 男女由茲群豪蜂起以致一箭落雙鵰而有一箭射
0863a05: 一群者大鑒之下五傳而臨濟德山加以痛棒熱喝
0863a06: 不分皂白活埋人于千尺井底今浪和尚自受老人
0863a07: 缽袋之後入青城山廿有餘祀衣草食木洗月燒枯
0863a08: 初有不出人前之語辛酉佛誕日老人七旬有二手
0863a09: 劄命歸昭覺以繼席焉余亦奉　簡蜀臬會同于千
0863a10: 松樹下接談間儼如舊識訝云原是舊時人不改舊
0863a11: 時行履每見上堂小參法語接物利生機辯峻捷大
0863a12: 有古人風概不亞諸方尊宿復示山中钁頭邊歇涼
0863a13: 處書葉劃瓦之句披閱之餘如飲甘露坐清涼池盪
0863a14: 淨塵襟渾超世表余撫掌而嘆曰此老不說隔夜禪
0863a15: 亦不畫蛇添足白湯湯沒意味絕啄勿棲泊設有
0863a16: 緇素請益者驀伸足云此是新鮮佛法是汝等安身
0863a17: 立命處若會得與正覺山前老漢無二無別若或未
0863a18: 然復收足云還我話頭來其作用如是用劍刃上事
0863a19: 接人直下逼生蛇化龍篤愛搔人痒處不容謦欬眨
0863a20: 得眼來已落第二機也康熙癸亥九秋余特　旨內
0863a21: 陞有門人翼雲如鵰者持稿問序余從行車中抽茆
0863a22: 錐子聊贅數言弁其簡端乃喝風罵雨之儔弗敢旁
0863a23: 綴一辭未敢云序。時
0863a24: 康熙癸亥菊月賜進士第通議大夫四川等處提刑
0863a25: 按察使司按察使特　擢內陞紹興塗山法弟胡昇
0863a26: 猷拜撰
0863a27: 
0863a28: 
0863a29: 
0863a30: 
0863b01: 
0863b02: 
0863b03: 
0863b04: 
0863b05: 
0863b06: 
0863b07: 
0863b08: 
0863b09: 
0863b10: 
0863b11: 序
0863b12: 調御師云但有言說都無實義孔子曰天何言哉四
0863b13: 時行百物生其義一也然摘葉止啼敲鐘謝響廣長
0863b14: 有舌不妨嚼破虛空芥子指迷悠然遍滿法界燈燈
0863b15: 相續照去無明從來久矣所貴鐵漢當臺著手便判
0863b16: 豎人天眼目絕聖凡蹊徑善乎吾師丈老人有言此
0863b17: 間無隔宿禪與人參旨哉法兄竹浪和尚當少年時
0863b18: 便飽法乳閱遍三藏胸中不留一字閉關涵養向丈
0863b19: 老人紅爐裏翻身鼻孔下垂遂秉拂主昭覺三載大
0863b20: 振宗風奪拄杖予拄杖因人施作無孔笛無絃琴震
0863b21: 醒聾瞶又于青城山建立道場法筵宏邃雲門餅趙
0863b22: 州茶聽人餐飲攪長河為酥酪擊海鯉而傾盆洵稱
0863b23: 沒量大人座下衲子私集上堂語錄欲以壽世予謂
0863b24: 和尚終日喫飯未嘗咬著一粒米和尚掃之大眾存
0863b25: 之未為不可遂援筆而弁其首。
0863b26: 時
0863b27: 康熙己巳已歲陽月之吉涪溪法弟徹中和南題
0863b28: 
0863b29: 
0863b30: 
0863c01: 序
0863c02: 鳳林竹浪法姪繼昭覺吾兄法席有年又建青城鳳
0863c03: 林前後幾二十載提唱宗乘舉其綱要都從自己胸
0863c04: 襟流出并不依倚一物脫體瀟灑結制上堂頌古偈
0863c05: 句頗繁亦不喜人記錄其語有門人羲哲羲奇穎參
0863c06: 等竊積成冊癸酉冬因奉吾兄之命東下鋟錦江禪
0863c07: 燈道經華嵒哲奇二子持以見示余讀之多所發藥
0863c08: 視其所長猶不僅此至于躬行楷式衛護法門牢堅
0863c09: 慧命擔當猶力余遂爾叮嚀哲奇應宜災棗其庶幾
0863c10: 乎雙桂門庭不致寥寂也故序。
0863c11: 時
0863c12: 康熙癸酉冬長至日華嵒拙叔聖可德玉題
0863c13: 
0863c14: 
0863c15: 
0863c16: 
0863c17: 
0863c18: 
0863c19: 
0863c20: 
0863c21: 序
0863c22: 青城鳳林竹浪和尚與余同出昭覺之門向西繞
0863c23: 關三載踢脫鉤欄持個斧子直入西山鳳林與遠
0863c24: 公之故址為鄰寺廢已久破落荒涼于是卓標卑以
0863c25: 自牧數歷秋霜華弊鼎新豁然模範道價日增洞徹
0863c26: 十虛每于罅隙之間刀耕之暇拈提機要雙放雙收
0863c27: 目為向上三昧隨色摩尼固是騰今耀古掣轉頹綱
0863c28: 正謂祖令當行殺活全彰還丹一粒點鐵成金而四
0863c29: 方衲子駢臻履跡始終鉗鎚而俾學者翻轉面皮策
0863c30: 懈怠為精進礪根本為慧幢揭示樞機隨宜展演未
0864a01: 嘗間歇繩以本分接人為道為珍遐邇傾心緇素嚮
0864a02: 化風高玅諾施平等慈廢席斬新頓成寶所鐘鳴谷
0864a03: 響冠絕一時昭覺老人年登七旬有二灑然退息撫
0864a04: 提藩泉列大護法延迴昭覺代塵三制張羅鸑鷟垂
0864a05: 釣鯨鯢而鉤針穩蜜不容滲漏凡舉揚法會與佛祖
0864a06: 衲僧為孽為讎去縛解粘巧盡拙出宗通眼活拈砒
0864a07: 霜化作醍醐照用齊行掀瓦礫鎔成珍饌縱橫無礙
0864a08: 作用如斯謂是其人有得法上首如鵬持二會語欲
0864a09: 下嘉禾剞劂流通徵余為序展閱三復若風林碧渚
0864a10: 地闊天空俾森羅萬象無得諱藏明鏡當臺莫逃影
0864a11: 質吾師晚年得人孤峻青出于藍能碎古佛心髓信
0864a12: 托臨濟佳珍有不可攖之鋒卓卓超越偉偉端莊近
0864a13: 其精采望風斂衽誰敢針頭覓鐵庶幾悟祖五百餘
0864a14: 稔之倫風不墜耳余秖得向虛空釘橛為缽盂安柄
0864a15: 今所序者惟序吾弟之行履若生佛已前一段大事
0864a16: 因緣請明眼者代一轉語。
0864a17: 時
0864a18: 康熙癸酉九秋昭覺愚兄佛冤徹綱沐手拜撰
0864a19: 
0864a20: 
0864a21: 
0864a22: 
0864a23: 
0864a24: 
0864a25: 
0864a26: 
0864a27: 
0864a28: 
0864a29: 
0864a30: 
0864b01: 序
0864b02: 粵維教外別傳實非文字之學鍛聖煉凡須是惡
0864b03: 鉗錘整頓初機妙在師嚴如竹浪禪師參遍諸方仍
0864b04: 歸昭覺于丈和尚麈拂之下而獲妙諦受托之後隱
0864b05: 逸青城初誓不出人前有時孤峰頂上目視雲霄絕
0864b06: 塵絕跡為懶瓚亮座主之儔有時十字街頭逢場作
0864b07: 戲離相離名乃政黃牛端獅子之輩灑灑落落不挂
0864b08: 寸絲以山林為終老之區殊覺康熙辛酉丈和尚年
0864b09: 登耄齡有二意欲罷釣退閒偕當道宰官紳衿緇素
0864b10: 手命三復恭迎繼席祖庭迫不得已持莖白棒歸來
0864b11: 樹插竿于威鳳山間俾一切世人偷心死盡懸赤幟
0864b12: 于駟馬礄頭令十方龍象望風相靡秉吹毛劍誰敢
0864b13: 攖鋒用殺活機那堪覿面鉗錘嚴密水洩不通雙放
0864b14: 雙收頻開樓閣大有逕庭不近人情余自己已酉秋試
0864b15: 得造昭覺方炙法體獲領嘉談恍如舊識別後而趨
0864b16: 宦海甲戌戍春復奇覯楚江舟中偕遊吳越有門人翼
0864b17: 雲羲哲自行囊中抽出師之佳稿見示余讀之不欲
0864b18: 釋手喟然曰嘗閱宗門中有臨濟德山用此機要接
0864b19: 物利生師之作略不亞先輩不謬為他家兒孫紹續
0864b20: 淵源中興法運代有其人見師或出或處動為則而
0864b21: 言為法胸中陶陶然不留一個元字腳茲不昧訂約
0864b22: 于三生石上謹贅數言于篇杪所謂不立語言文字
0864b23: 直指人心見性成佛之旨非但余不能述一辭饒古
0864b24: 今明哲到者裏結舌有分余不敢向虛空釘橛也。
0864b25: 時
0864b26: 康熙甲戌戍上元之吉原任貴州貴陽府修文縣知縣
0864b27: 前四川順慶府寶城己已酉科舉人法弟張天鳳沐
0864b28: 手謹書
0864b29: 
0864b30: 
0864c01: 
0864c02: 
0864c03: 
0864c04: 
0864c05: 
0864c06: 
0864c07: 
0864c08: 
0864c09: 
0864c10: 
0864c11: 青城山鳳林寺竹浪生禪師語錄目次
0864c12: 卷第一
0864c13: 序
0864c14: 上堂
0864c15: 卷第二
0864c16: 上堂
0864c17: 卷第三
0864c18: 小參
0864c19: 開示
0864c20: 書問
0864c21: 文
0864c22: 卷第四
0864c23: 頌古
0864c24: 分燈
0864c25: 贊
0864c26: 機緣
0864c27: 歌
0864c28: 四威儀
0864c29: 行繇
0864c30: 卷第五
0865a01: 詩偈
0865a02: 卷第六
0865a03: 法語
0865a04: 佛事
0865a05: 卷第七
0865a06: 源流拈頌
0865a07: 
0865a08: 
0865a09: 
0865a10: 目次終
0865a11: 
0865a12: 
0865a13: 
0865a14: 
0865a15: 
0865a16: 
0865a17: 
0865a18: 
0865a19: 
0865a20: 
0865a21: 
0865a22: 
0865a23: 
0865a24: 
0865a25: 
0865a26: 
0865a27: 
0865a28: 
0865a29: 
0865a30: 
0865b01: 青城山鳳林寺竹浪生禪師語錄卷第一
0865b02: 嗣法門人如鵬等編
0865b03: 上堂
0865b04: 辛酉四月初一于鳳林寺受本師手劄及撫臺杭愛
0865b05: 提臺何傅藩臺劉顯第臬臺胡昇猷府尊佟世雍總
0865b06: 戎王洪仁縣公王鼎臣錦官文武護法同門法兄懶
0865b07: 石佛冤問潮都綱司恆一併諸山及檀信等啟請主
0865b08: 昭覺上堂詣座云無水不藏波無山不戴雲師資授
0865b09: 受木本水源拈帖云見麼者個是我本師及當道尊
0865b10: 官紳衿士庶同門法兄于無量劫前積功累德實證
0865b11: 親修底逗到今時各各打開無盡寶藏從三昧海中
0865b12: 流出言言金石字字珠璣命生上座回昭覺鼎峙化
0865b13: 門其中真風奧旨非心所測仍請表白當陽剖露宣
0865b14: 畢便陞座水谷禪師白椎云法筵龍象眾當觀第一
0865b15: 義乃云熏風初展萬卉齊彰旭日騰輝心光普映如
0865b16: 斯現成何勞特地山野于此卓錫六載餐霞服霧矢
0865b17: 志山林卑以自牧蓋為本師七十有二公案未完手
0865b18: 翰下頒忖思志劣未敢應承復煩水谷天湛二法姪
0865b19: 率眾來山敬遵慈旨不敢違命憶昔古德云去是住
0865b20: 時因住是去時果去住與果因無可無不可敢問大
0865b21: 眾去即是住即是良久云若無人判斷秪得兵隨印
0865b22: 轉將逐符行結椎云諦觀法王法法王法如是。佛誕
0865b23: 入院　山門義不是路禮亦非門八字打開任意縱
0865b24: 橫所以道十方無碧落四面亦無門以拄杖擊門限
0865b25: 云猶有者個在新長老今日到來有條扳條無條扳
0865b26: 例便入。
0865b27: 古佛　同類非身雖身非類兜率宮中別來錦官國
0865b28: 裏重會不妨笑裏有刀第恐泥中有刺剌好將布袋緊
0865b29: 牢拴無智人前莫漏洩。
0865b30: 韋馱　分身百億應化三洲剎剎塵塵賴公弘護現
0865c01: 將軍身魔黨潛伏示菩薩面正法久住。
0865c02: 佛殿　本不識汝名人人云是佛及我親到來千足
0865c03: 與萬足我若禮你大同流俗若不禮你彼此同住咄
0865c04: 二千六百餘年惹得多少人東卜西卜。
0865c05: 伽藍　靈山別後似久非久驀匝相逢元是舊友此
0865c06: 大梵剎賴公固守。
0865c07: 祖師　你者一夥老胡捏怪無端卻將教外別傳之
0865c08: 旨不顧本錢捏扁搓圓咄。
0865c09: 方丈　據此室行此令魔佛人天來乞命不是格外
0865c10: 提持亦非世諦可論山僧不順人情正要諸人露些
0865c11: 本分當日上堂詣座云泥蓮岸邊拾得底幾乎翻成
0865c12: 滯貨四十九年所說者古今未曾道著末後人天眾
0865c13: 前拈花總是全提殺活若無迦葉破顏也是一場
0865c14: 不肖兒孫不用者些絡索便陞拈香云此瓣香爇
0865c15: 向爐中端為祝延今上
0865c16: 皇帝聖躬萬歲萬萬歲欽願邊邦寧靜四海晏清逸
0865c17: 民野老共樂昇平次拈云此瓣香奉為本省文武尊
0865c18: 官紳衿士庶伏願股肱王室柱石法門再拈云此瓣
0865c19: 香耑為傳臨濟正宗第三十二世上丈下雪本師醉
0865c20: 和尚用酬法乳斂歛衣就座大慈懶和尚白椎云法筵
0865c21: 龍象眾當觀第一義乃云拈花有旨降誕無生有旨
0865c22: 則遞代相承無生則法身常住若要正眼流通務在
0865c23: 大家力助所以道孤掌不浪鳴兩手鳴摑摑生上座
0865c24: 自違本院策蹇青城株守雲阿以息餘喘不覺六稔
0865c25: 慈旨三復命回祖席助揚法化兼奉闔省當道尊官
0865c26: 及同門各出手命迫不得已勉強歸來今日乃吾佛
0865c27: 世尊降誕之辰欲為現前四眾說無生法既曰無生
0865c28: 焉有說耶驀拈拄杖云十年于此曾為客次補今朝
0865c29: 作主人賴有金湯撐化日法門信起振家聲卓拄杖
0865c30: 下座。
0866a01: 洪仁王總戎為父道臻誕辰請上堂僧問月臨千江
0866a02: 那個是本源師云歲寒蒼翠期松柏進云忽遇迅風
0866a03: 競浪時如何棲止師云鯨波汩汩演三車進云乞師
0866a04: 指個泊舟處師卓拄杖云會麼僧禮拜乃云杲日當
0866a05: 空物無私照法眼圓明洞徹十方雀噪鴉鳴乃觀音
0866a06: 之教體水綠山青悉文殊之境界頭頭顯露真常法
0866a07: 法咸輝本有正與麼時與藥師如來同一鼻孔把手
0866a08: 並行十二願海應時具足即此轉凡成聖報國忠君
0866a09: 獲壽無疆介爾景福天恩地恩君恩親恩一時報畢
0866a10: 今日因齋慶贊是我總戎洪仁大檀護為太翁道臻
0866a11: 老先生嶽降之辰輿蓋來山營齋俵嚫敦請山僧登
0866a12: 此寶華王座舉揚個事用酬罔極且積慶延齡一句
0866a13: 作麼生道靠拄杖云若無天岸麒麟子怎得流芳百
0866a14: 世香。
0866a15: 薦嚴請上堂金風方扇火向西流地軸回還天樞運
0866a16: 轉赤帝于斯剛收律令恭逢地官赦罪良辰百艸頭
0866a17: 邊玉露垂珠萬木叢中和鳴天籟此個時節海內衲
0866a18: 僧縱橫自在天下人子報本之時今日是我鼎臣王
0866a19: 護法懷香入山建盂蘭大會追薦先嚴虔請山僧登
0866a20: 此猊座轉大法輪示真實相若存若亡均為兩利驀
0866a21: 呈拄杖召大眾云即今仙遊皇清誥封驃騎將軍瑞
0866a22: 軒王老先生洎西逝聯枝老幼先靈在拄杖頭上現
0866a23: 神變相動地放光異口同音便道諸惡莫作眾善奉
0866a24: 行但淨己巳意是諸佛教此是大人住世時東征西討
0866a25: 南攻北伐六十餘稔收拾得底來借山僧拄杖鼻孔
0866a26: 出氣垂訓後裔若論明明不昧了了常知坐斷十方
0866a27: 證無生忍一段大事因緣猶如萬里望崖洲何故
0866a28: 寸刃不施歌九五大勳高豎作瑤墀。
0866a29: 辛酉冬結制上堂拈香此瓣香爇向爐中耑為祝延
0866a30: 今上
0866b01: 皇帝聖躬萬歲萬萬歲欽願化展羲皇河清海晏干
0866b02: 戈末息八表無虞滿朝文武高尚伊周精忠崇德次
0866b03: 拈云此一瓣香奉為本省當道尊官現前期主撫臺
0866b04: 杭公大護法願祿位高陞股肱王室末後拈云此瓣
0866b05: 香敬為上丈下雪本師大和尚以酬報莫報之恩祝
0866b06: 無祝之壽上首白椎竟問向上宗旨即不問老人壽
0866b07: 量有幾何師云沙界莫能該進云恁麼則銕笛橫吹
0866b08: 金剛不壞師云贊嘆有分問如何是第一義諦師云
0866b09: 鐘鼓分明進云恁麼則金聲振出千松碧祖庭春動
0866b10: 起潛龍師云頂門上再亞一隻乃云擊碎虛空還他
0866b11: 量大人手段社印高提讓我臨濟兒孫聞聲悟道
0866b12: 見色明心乃二乘人境界若約向上一路本無名狀
0866b13: 奚假形聲千聖出頭正眼難窺所以道把住則乾坤
0866b14: 失色放行則海水騰波敢問大眾把住好放行好若
0866b15: 無人判斷山僧向第二義門出身去也今朝乃水官
0866b16: 解厄之日諸方結制之期是我本師七十三齡之辰
0866b17: 以拄杖右邊卓云山河大地一切眾生乃至百八煩
0866b18: 惱一時解脫左邊卓云十方法界情與無情眉毛廝
0866b19: 結中間卓云三世諸佛諸大菩薩乃至蚑行蠕動一
0866b20: 時乘悲願力示現受生與我本師老人同一鼻孔把
0866b21: 手並行只如諸方輻湊四眾景從又作麼生靠拄杖
0866b22: 云千峰勢到嶽邊止萬派聲歸海上消。
0866b23: 佛冤法兄請上堂諸佛慧命列祖宗猷天下老和尚
0866b24: 紀綱行腳衲僧衣線下事拈拂子云盡被昭覺拂子
0866b25: 一串穿卻舉起則動地放光一為無量放下則萬機
0866b26: 寢削無量為一不舉不放理事混融乃佛乃祖各居
0866b27: 本位人人腳踏實地個個鼻孔遼天今日是我法兄
0866b28: 佛翁和尚不遠百里而來營齋供眾請登曲彔木床
0866b29: 舉揚佛法提挈後昆秖得勉強遵崇依模畫樣若論
0866b30: 佛法二字一大藏教詮註不破今古知識未曾道著
0866c01: 生上座與麼道可中若個具眼衲僧出來道長老你
0866c02: 得恁麼強悍到者裏秖得無理可伸退身有分且道
0866c03: 其中意旨如何良久擊禪床云天上有星皆拱北人
0866c04: 間無水不潮東。
0866c05: 請古字佛冤和尚上堂摩醯正眼洞徹十虛迦陵仙
0866c06: 音遍周沙界拈拄杖打○云者個是摩醯正眼復卓
0866c07: 云者個是迦陵仙音中下之機對境還迷直饒聞見
0866c08: 分明不無觸途成滯恁麼則橫揩日月不恁麼則豎
0866c09: 抹乾坤恁麼中有不恁麼該羅萬有不恁麼中卻恁
0866c10: 麼山僧口門窄不能下註腳仰勞大眾同詣我法兄
0866c11: 和尚前耑請陞座與諸人道破。
0866c12: 太慈懶和尚請上堂問如何是背塵合覺師云好鳥
0866c13: 背人鳴進云如何是背覺合塵師云孤峰當面卓乃
0866c14: 云大造無私其奈春先梅吐玉大位不居卻有一人
0866c15: 在上頭拈拂子云何如山僧拂子一味平常乾坤不
0866c16: 能蓋載寒暑詎得變遷語其靜也風吹不入雨打不
0866c17: 溼日月息威光山川失鍾秀百億須彌盧無邊香水
0866c18: 海頭頭爾法法爾皆失本名渾是一枚拂子教中道
0866c19: 惟此一事實餘二則非真拂一拂云放開一線風行
0866c20: 艸偃左右逢源七通八達上至非非想下及金剛際
0866c21: 塵塵爾剎剎爾隨事立名千差萬別所以道法隨法
0866c22: 行法幢隨處建立又怎如吾兄懶和尚為一大事因
0866c23: 緣出現于世襟懷秦國山川袖統昆明日月懸肘後
0866c24: 靈符握吹毛寶劍衲僧拱手歸降龍象望風斂歛衽末
0866c25: 後歸來省覲老人卓錫大聖慈寺有時孤峰獨立俯
0866c26: 視大方絕塵絕跡有時十字街頭逢場作戲離相離
0866c27: 名今日營齋俵嚫兼命陞座爛打葛藤播揚家醜祖
0866c28: 師道一佛出世千佛擁衛一花開敷萬花周匝積殊
0866c29: 勝因作奇特事作麼生是奇特事喝云諸人耳在一
0866c30: 聲中一聲徹入諸人耳。
0867a01: 解制上堂問如何是十五已前事師云不得離我者
0867a02: 裏進云如何是十五已後事師云不得住我者裏進
0867a03: 云不著前後不著中間時如何師云墮坑落塹居士
0867a04: 問和尚陞座說法兩堂雲水作家個個爪牙具足解
0867a05: 制作麼賞罰師云西溪水滸聲進云賞罰且止如何
0867a06: 是賓中賓師云且喜居士入門來進云如何是賓中
0867a07: 主師云座上只一人進云如何是主中主師卓拄杖
0867a08: 云會麼進云如何是主中賓師云覿面不相親進云
0867a09: 賓主分明透網鯨鱗作麼吩咐師云雷門布鼓挂當
0867a10: 軒進云恁麼則搖頭擺尾去也師云且漫行恐人不
0867a11: 肯乃云寶劍揮空天魔膽喪摩竭陀國親行此合落
0867a12: 在昭覺手裏符到奉行作麼生說個奉行底道理呈
0867a13: 拄杖云秖憑者個橫當宇宙豎抹乾坤倒弄顛拈超
0867a14: 今邁古有時將丈六金身作一莖艸用有時將一莖
0867a15: 艸作丈六金身用舉藥山解制云兄弟家東去西去
0867a16: 向萬里無寸艸處去有者道出門便是艸又有道未
0867a17: 出門亦是艸漫漫地者一夥老古錐用心不臧俾一
0867a18: 切人在艸裏輥何也兄弟家東去西去固束腰包
0867a19: 緊俏艸鞋且道與古人行腳是同是別最上一機頻
0867a20: 履踐挐雲攫霧任周旋。
0867a21: 昇宇張居士鵬九毛居士請上堂金風微扇玉露垂
0867a22: 珠寒暑迭遷韶華代卸不是神通妙用亦非法爾如
0867a23: 然原來時節不相饒光陰如箭急驀拈拄杖云惟有
0867a24: 者個秦地不收漢地不管不資雨露豈涉暑寒無去
0867a25: 無來無變無易不滅不生不動不靜非虛非實非如
0867a26: 非異能為萬象主不逐四時凋所以道目前無法意
0867a27: 在目前不是目前法非耳目所到復卓云大眾委悉
0867a28: 麼十法界二十五有一切眾生艸木叢林頑石土塊
0867a29: 不動道場齊登覺岸而證真常今張毛二居士各傾
0867a30: 囊橐剪吳綾裁蜀錦磨棱合縫與立嵒法弟造椹服
0867b01: 援闔家眷屬于無相福田中植如意因結如意果乃
0867b02: 請山僧打爛葛藤圓滿一樁勝事且維摩默然文殊
0867b03: 贊善此意如何嘉珍不假從他覓只要當人直下看
0867b04: 壬戌冬結制上堂問春回夏度秋去冬來四時不息
0867b05: 韶華代卸且道西來大意還卸也無師云今日一通
0867b06: 好雨進云遷與不遷且置向上宗乘事若何師云普
0867b07: 天下人霑潤澤問上無佛道可成下無眾生可度獅
0867b08: 子兒向甚麼處安身立命師云四棱著地進云即今
0867b09: 鐘鼓分明人天交接因甚爪牙不露師云緊防性命
0867b10: 乃云光透三千界明暗莫能該智出聖凡情形名總
0867b11: 不立不墮有無階詎落于諸數。
0867b12: 元旦上堂真風未扇凡聖不容三艸二木各不相知
0867b13: 纔展機輪光吞萬象情與無情列界分疆惟有沒量
0867b14: 大人別資一路入林不動艸入水不興波有時放也
0867b15: 日月齊明十方通暢有時收也乾坤黯黑水泄不通
0867b16: 不放不收依前平帖帖地若是伶俐衲僧向頂上
0867b17: 著眼得路便行擺脫羇縻歸家穩坐元來成佛舊矣
0867b18: 不假外求復聽一偈一戛徽音曲調長難同角徵羽
0867b19: 宮商于中微妙無人和喚轉三陽映八荒。
0867b20: 解制上堂東勝神洲考鐘伐鼓西牛賀州側耳擎拳
0867b21: 北俱盧洲白椎念贊南閻浮提解制上堂驚起燈籠
0867b22: 露柱異口同音便道萬法是心光諸緣惟性曉本無
0867b23: 迷悟人秖要今日了即今四眾臨筵人天交接心心
0867b24: 相注眼眼相觀了個甚麼豐干不向呂公說跛鱉無
0867b25: 端固執迷。
0867b26: 誕日上堂僧問未離兜率已降皇宮未出母胎度人
0867b27: 已畢是否師云是進云今日和尚誕辰與先聖是同
0867b28: 是別師云一字兩頭垂進云恁麼則先聖後聖其義
0867b29: 不忒師云不勞贊嘆乃云佛祖關鉗拈提不起衲僧
0867b30: 機要了無向背有時凝然湛寂針劄不入有時動轉
0867c01: 施為萬別千差拈拂子云若向者一毫頭上薦得根
0867c02: 源始信悟不由師名同正覺坐斷報化佛頭擊碎聖
0867c03: 凡窠窟往復無際動靜一如所以道盡法界身本無
0867c04: 出沒大悲願力示有去來一聲下座。
0867c05: 盂蘭會上堂天步南旋金曜西轉二儀合轍萬卉隕
0867c06: 初此個時節山河大地各輝本有艸木叢林齊露真
0867c07: 常驀拈拄杖云惟有者個世界未成先有此物世界
0867c08: 壞時此物不壞不隨四序流轉詎逐寒暑變遷所謂
0867c09: 有物先天地無形本寂寥能為萬象主不逐四時凋
0867c10: 明眼衲僧不入第二門不起第二見太陽門下日日
0867c11: 三秋明月堂前時時九夏脫或未然依前頂天履地
0867c12: 鼻直眼橫從少至老秖是個張上座時值中元佳隹節
0867c13: 佛制盂蘭藩臺劉護法輿蓋親臨設無遮大會追薦
0867c14: 普天下佛子成佛已竟驀召眾云且道居何國上打
0867c15: 麵還他州土麥唱歌須是帝鄉人。
0867c16: 癸亥秋昭覺退院歸青城舊隱上堂紹祖三齡建法
0867c17: 幢慵將世味立封疆綱維提挈魚龍逐麈塵拂聊撝獅
0867c18: 象藏幸爾滹沱源未竭神州法運正當陽余今矢忘
0867c19: 居林下仍復裁雲補毳裳。
0867c20: 甲子崇慶州青城山鳳林寺豎經樓正寰洪居士請
0867c21: 上堂白雲清淺普賢家風竹樹短長文殊境界溪聲
0867c22: 鳥語觀音禁門沒量大人到者裏無著腳處眾中還
0867c23: 有不甘者麼其或未然鳳林為伊出氣驀呈拄杖云
0867c24: 者個將三千大千世界一口吞卻看他三措大向甚
0867c25: 麼處安身立命如斯說話也是為他閑事長無明舉
0867c26: 世尊于布髮掩泥處指云此處宜建梵剎時帝釋將
0867c27: 一莖艸插地云建梵剎竟世尊贊云善哉善哉你看
0867c28: 者一夥老古錐只可于無智人前賣俏誑惑癡聾鳳
0867c29: 林欲建梵剎袖領十方檀信各發囊金諸山尊宿赤
0867c30: 手相扶取大面之松六頂之柏眼眼相看心心相注
0868a01: 同一境界隕首證盟且道與古人還有優劣也無良
0868a02: 久云十年瓢笠挂青城紺殿岑樓越樣新法運漫隨
0868a03: 王化入頻敲毒鼓振家聲。
0868a04: 乙丑營經縣樂道菴恒耀首座豎殿請上堂密運玄
0868a05: 機乃真人境界綸音初展露格外風規放大人相圓
0868a06: 褁十虛撾塗毒鼓群魔膽喪山河大地常轉法輪明
0868a07: 暗色空合談般若頭頭顯露法法齊彰卓拄杖云若
0868a08: 向拄杖頭上薦得根源就路還家不動腳跟而登覺
0868a09: 岸坐微塵裏轉大法輪如或未然別資一路今古由
0868a10: 來建梵宮惟憑赤手巧施工功成果滿檀林鬱瓜瓞
0868a11: 聯芳繼象龍。
0868a12: 丙寅鳳林寺豎大殿上堂大位不居我國晏然大功
0868a13: 不宰處事而嚴大道無名附物而靈大法無從應時
0868a14: 而通眾中有識時節者麼三世諸佛以此時節樹大
0868a15: 法幢擊大法鼓吹大法螺演大法義山僧應此時節
0868a16: 初開爐魔佛齊烹始懸赤幟開人天正眼提持臨
0868a17: 濟機要拽轉頹風拈弄德山消息挽回法運即不無
0868a18: 只如今日鎮寰洪公茂白廖公各傾囊金建大功業
0868a19: 兼誘緇素同上青城鼎新佛殿永垂不朽一句作麼
0868a20: 生道更聽一頌齊伸赤手破天荒緇素于斯建法幢
0868a21: 一片新風吹大野從茲千古漫流芳。
0868a22: 戊辰青城開爐真鑄真亨王居士請上堂拈香云此
0868a23: 瓣香在天垂象在地成形入水不騰波入林不動艸
0868a24: 端為祝延今上
0868a25: 皇帝聖躬萬歲萬萬歲欽願佛化王化齊行金輪法
0868a26: 輪共轉次拈云此香高而無上廣不可及淵而無下
0868a27: 深莫可測任性縱橫能變能化爇向爐中奉為當道
0868a28: 尊官及本州紳衿士庶現前請主伏願扈衛王室金
0868a29: 湯末祚再拈云拈起乾坤增瑞通貫古今放下十方
0868a30: 黯黑消息全無第二回拈出爇向爐中供養昭覺上
0868b01: 丈下雪本師醉和尚用酬法乳伏願壽等須彌德逾
0868b02: 滄海龍象之宗人天正眼斂歛衣就座雲徹法姪白椎
0868b03: 竟乃云峰巒疊翠竹樹陳祥碧澗雲生霜花競秀元
0868b04: 來現成公案何勞掘地討天若是此中人須行此中
0868b05: 事若行此中事須是此中人卓拄杖云都向者裏薦
0868b06: 取。
0868b07: 至節上堂問如何是冬至以前事師云群陰剝盡進
0868b08: 云如何是冬至以後事師云一陽來復問如何是背
0868b09: 塵合覺師云風暖鳥聲碎進云如何是背覺合塵師
0868b10: 云日高花影重問如何是父母未生前本來面目師
0868b11: 云頂上七叉八篆進云如何是父母生後事師云
0868b12: 腳跟下橫三豎四僧禮拜乃云機輪轉處草木楊眉
0868b13: 坐斷當陽乾坤失色語其動也遍周法界語其靜也
0868b14: 泯跡潛蹤所以道先天而天弗違後天而奉天時若
0868b15: 以世諦流布讓伊有分若約正眼流通則不然驀拈
0868b16: 拄杖云看木上座如何行履百萬億須彌盧百萬億
0868b17: 日月百萬億四大部洲百萬億香水海一口吞卻且
0868b18: 盈虛消息向甚麼處流轉諸佛眾生何處安身立命
0868b19: 卓拄杖下座。
0868b20: 真瑞孫居士入山辦齋請上堂參贊化育老僧亦須
0868b21: 扶樹微陽還知麼律管灰飛萬彙萌梅梢吐玉柳垂
0868b22: 金霜花炯炯鋪平地六雪霏霏翠岑地軸右旋六
0868b23: 耦盡天樞左轉一奇生吾家有個住山句不屬陽收
0868b24: 不屬陰內有一句有殺有活有縱有奪若辯得出始
0868b25: 知日行南至其或未然依前冬至寒食百單五。
0868b26: 佛成道日上堂真風纔扇萬籟皆惺至化初行海天
0868b27: 一色大道無名遇緣即宗如天普蓋似地普擎頗奈
0868b28: 吾人自昧所以釋迦如來捨金輪之寶位子夜逾城
0868b29: 于正覺山中六年苦行忽睹明星了明心地大眾古
0868b30: 時天地日月星辰與今時天地日月星辰未曾差別
0868c01: 人人皆見為甚麼二千六百年前只悟得個釋迦直
0868c02: 至如今不曾悟得一個半個汝等要見明星麼以拂
0868c03: 子向空點云參。
0868c04: 上堂心珠朗耀亙古恒明性海汪洋纖塵不涉湛寂
0868c05: 凝然本無形狀動靜二相了然不生光灼灼平帖帖
0868c06: 今乃元旦首期欲作一家燕賞請三世諸佛及十二
0868c07: 類眾生以金剛輪際為灶空輪為釜水輪為量三草
0868c08: 二木作薪風輪為炊須彌盧作飯香水海為羹地輪
0868c09: 為桌且道向甚麼處鋪設舉拂子云仍向山僧拂子
0868c10: 一毫頭上鋪設不寬不窄無剩無餘無言童子出來
0868c11: 吹無孔笛彈沒絃琴唱無生曲奏無生樂拂云還見
0868c12: 麼擊云還聞麼諸佛眾生異口同音道我適會供養
0868c13: 今復還親覲。
0868c14: 解制上堂問如何是青城體師云主山高案山低進
0868c15: 云如何是青城用師云晨昏鐘鼓分明進云體用雙
0868c16: 彰時如何師云我沒氣力僧擬議師打出問如何是
0868c17: 百尺竿頭重進步師云我者裏一尺也無僧禮拜師
0868c18: 笑云龜毛拂子長丈二蔥嶺傳來落鳳林喝一喝。
0868c19: 誕日上堂問如何是萬仞峰頭重進步師云不露頂
0868c20: 僧進步云是某甲安身處麼師云亦任鑽龜打瓦乃
0868c21: 云最初一句把斷封疆末後一機不通凡聖青山無
0868c22: 透路海水不揚波去就一源死生同域驀拈拄杖云
0868c23: 承斯恩力三世諸佛得之隨宜施設各建道場有權
0868c24: 有實談空談有付之自然而今落在生上座手裏逗
0868c25: 到今朝五十四年是我母難之辰且道報恩一句如
0868c26: 何通信良久拽拄杖下座。
0868c27: 佛誕上堂道本圓融觸處皆通道本無言一氣溷元
0868c28: 道本無體匙挑不起道本無知接物應機還識應機
0868c29: 麼卓拄杖云于此薦得古今無異轍聖凡沒兩般世
0868c30: 尊云天上天下惟我獨尊是則也是正眼看來漏逗
0869a01: 不少若是靈利衲僧直饒祥徵萬載瑞應千齡亦是
0869a02: 堂前生瑞艸何故喏二千六百年來許多血氣男兒
0869a03: 出他綣繢不得。
0869a04: 
0869a05: 
0869a06: 
0869a07: 
0869a08: 
0869a09: 
0869a10: 青城山鳳林寺竹浪生禪師語錄卷第一終
