0650b01: 即非禪師全錄卷之六
0650b02: 門人明洞性安性節明覺明幢仝編
0650b03: 頌古
0650b04: 世尊初生。
0650b05: 何事又離兜率天水深難盍碧枝蓮當時莫處摩耶
0650b06: 腹又較威音一著先。
0650b07: 世尊未離兜率已降王宮未出母胎度人已巳畢。
0650b08: 謾向空中尋鳥蹟休來水底覓魚蹤翻身踏斷毘盧
0650b09: 頂沙界收歸一粟中。
0650b10: 世尊見星悟道。
0650b11: 明星夜夜照無私六載悟來早是遲若解面南看北
0650b12: 斗何勞夜半豁雙眉。
0650b13: 世尊拈花。
0650b14: 大小瞿曇不奈何花枝拈起當風播一場敗闕少人
0650b15: 知獨被飲光親笑破。
0650b16: 世尊敕阿難托缽。
0650b17: 看七佛儀式阿難片諾酬一聲無孔遂吹散碧天秋。
0650b18: 應無所住而生其心。
0650b19: 無所之心作麼生霜輪印破碧天清為君點出金剛
0650b20: 眼任向毘盧頂上行。
0650b21: 見見之時見非是見見猶離見見不能及。
0650b22: 離見見不能及笑指臺前片石換卻郤瞿曇眼睛露出
0650b23: 阿難巴鼻。
0650b24: 文殊問病。
0650b25: 不二門通百萬塗相逢況是赤鬚胡譚空說有千般
0650b26: 玅爭及維摩一字無。
0650b27: 跋難陀尊者入浴忽悟水因。
0650b28: 污池蓮花絕點塵不教細雨一番新雖云選入圓通
0650b29: 數究竟何曾悟水因。
0650b30: 那吒還身。
0650c01: 那吒還卻郤孃生身誰是本來真面目踏轉乾坤沒處
0650c02: 藏寒潭倒浸千峰碧。
0650c03: 調達謗佛生身陷地獄。
0650c04: 臨危不變真丈夫試問如今出也無打破大唐歸一
0650c05: 統不知誰是赤鬚胡。
0650c06: 九祖伏馱密多問八祖云父母非我親誰是最
0650c07: 親者諸佛非我道誰是最道者祖答謁云云。
0650c08: 佛非吾道言猶可舉眼無親怕殺人欲識祖師端的
0650c09: 旨須明父母未生身。
0650c10: 般若多羅尊者轉經。
0650c11: 多羅尊者太顢頇不肯隨他紙上鑽個裏本無元字
0650c12: 腳縱云常轉也多端。
0650c13: 初祖面壁。
0650c14: 喪卻郤風光一葉孤九年少室嘴盧都若非二祖投鍼
0650c15: 芥羞殺西來碧眼胡。
0650c16: 五祖再來。
0650c17: 奇窮徹骨植松夫轉卻郤身來姓也無玷污女郎猶可
0650c18: 恕那堪傳法受糊塗。
0650c19: 南泉斬貓。
0650c20: 可歎兩堂生亦死誰知貓子死猶生當時不遇趙州
0650c21: 返王老之冤洗莫清。
0650c22: 百丈大師再參馬祖被祖一喝直得三日耳聾。
0650c23: 一喝迅雷聾兩耳還他父子顯全機黧奴白牯齊開
0650c24: 眼鐵額銅頭也皺眉。
0650c25: 黃檗禪師示眾云汝等諸人盡是酒糟漢恁
0650c26: 麼行腳何處有今日還知大唐國裏無禪師麼
0650c27: 僧云只如諸方匡徒領眾又作麼生師云不道
0650c28: 無禪只是無師。
0650c29: 莫謂無師祗有禪阿誰氣宇不翀天拈翻黃檗無情
0650c30: 舌穿過諸方鼻半邊。
0651a01: 黃檗三頓棒。
0651a02: 憐兒不覺醜恩多怨亦深若非遭毒口孤負老婆心。
0651a03: 趙州和尚示眾云佛之一字吾不喜聞。
0651a04: 佛不喜聞獨鎮寰中十方坐斷凡聖無蹤。
0651a05: 趙州狗子。
0651a06: 狗子佛性無黃金攃滿塗寧知廉義者不作守錢奴。
0651a07: 趙州布衫。
0651a08: 家家有路通京國客子何勞別問津雪後始知松柏
0651a09: 操夜深方見把鍼人。
0651a10: 甘贄設粥南泉打鍋。
0651a11: 粥闌鍋破莫猜疑舉唱還須作者知甘贄惜花春起
0651a12: 早南泉愛月夜眠遲。
0651a13: 肇法師云天地同根萬物一體。
0651a14: 驢鳴狗吠非他物柳暗花香不是塵三際窮時凡聖
0651a15: 盡大千沙界現全身。
0651a16: 三不是。
0651a17: 不是心佛不是物明明拔出眼中楔到頭不遇作家
0651a18: 人未免渾身都喪卻郤。
0651a19: 德山托缽。
0651a20: 父慈出孝子國霸有謀臣巖頭末後句疑殺天下人。
0651a21: 古德油餈。
0651a22: 古德喫油餈解吞不解吐當面擬瞞人不覺賊身露。
0651a23: 臨濟大師示眾云我於先師處三度問佛法大
0651a24: 意三度被打如蒿枝拂相似如今更思一頓誰
0651a25: 與下手時有僧出云某甲下手師拈棒度與僧
0651a26: 僧擬接師便打。
0651a27: 一棒一條痕知恩解報恩無端思一頓千古累兒孫。
0651a28: 臨濟栽松。
0651a29: 短钁峰頭一斬新機鋒特地露全真當時不借春風
0651a30: 方那得蒼松盍後人。
0651b01: 三玄三要。
0651b02: 打破玄開截斷要路一句齊收人天罔措休罔措朕
0651b03: 兆未彰全體露。
0651b04: 曹山禪師因僧問世間甚麼物最貴山云死貓
0651b05: 兒最貴僧云死貓兒因甚卻郤貴山云無人著價。
0651b06: 一箇死貓兒古今難著價滯貨不愁人沒錢生驚怕。
0651b07: 疏山壽塔。
0651b08: 壽塔落成報賞工誰知不值半分文當時好手都推
0651b09: 倒家醜何由得外聞。
0651b10: 香嚴上樹。
0651b11: 為要諸人活眼開故將樹子路頭栽虎公一見和根
0651b12: 拔免使攀枝摘葉來。
0651b13: 芭蕉拄杖子。
0651b14: 誰種春蕉滿綠蹊一霜打盡鳥空啼從教葉落青如
0651b15: 故總是鳳凰不肯棲。
0651b16: 臨濟大師凡見僧入門便喝。
0651b17: 旱日燒天忽震髑髏粉碎頂門開等閒勘破白拈
0651b18: 賊平地無端起骨。
0651b19: 諸佛出身。
0651b20: 諸佛出身處大千攔不住疏鐘過海門明月梯山樹。
0651b21: 盧陵米價。
0651b22: 親到廬陵尚隔津那堪言句覓疏親衲僧解用機前
0651b23: 薦倒廩傾倉不讓人。
0651b24: 雲門露。
0651b25: 佛祖冤親殺盡休大千無地著慚羞彌空罪罟從誰
0651b26: 懺截斷滄江絕點流。
0651b27: 雪峰初參德山問從上宗乘學人還有分也無
0651b28: 山打一棒云道甚麼師云不會至明日請益山
0651b29: 云我宗無語句實無一法與人師因此有省住
0651b30: 後僧問和尚見德山得個甚麼便休去師云我
0651c01: 空手去空手歸。
0651c02: 無法依然成朕蹟離言尚未捨筌蹄雖然省得鉤頭
0651c03: 意未免渾身帶水泥。
0651c04: 南院啐啄語。
0651c05: 大用作家不啐啄一棒打破鳳雛殼當時若解潑天
0651c06: 飛風穴何處見頭角。
0651c07: 以字不成八不是。
0651c08: 點畫依然明歷歷瞿曇鶖子不能識等閒攃向紙堆
0651c09: 頭一任風吹與日炙。
0651c10: 法眼指簾。
0651c11: 野老謀生何太切孤舟獨釣寒江雪拋鉤直欲引獰
0651c12: 龍誰擬盲龜與跛鱉。
0651c13: 聞鐘披衣。
0651c14: 灘頭多蛤子觀音未入理鐘聲披七條吾無隱乎爾。
0651c15: 雲門云聞聲悟道見色明心觀音將錢買餬餅
0651c16: 放下卻郤是饅頭。
0651c17: 雲門賣弄滯貨那知鍋是鐵鑄無端帶累觀音千古
0651c18: 被人看破。
0651c19: 高峰枕子。
0651c20: 五載覓難見何曾與我疏自從撲落後處處得逢渠。
0651c21: 物不遷。
0651c22: 懸崖鶴宿枝頭月古澗龍眠水底天幾度河枯滄海
0651c23: 變風光占斷不知年。
0651c24: 慈明因僧問如何是不動尊師云提不起。
0651c25: 不動尊足蹟遍諸方提不起放下輕如紙鷓鴣岸上
0651c26: 啼意在深花裏。
0651c27: 牛過窗櫺。
0651c28: 攃手出門天已曉何須更執夜明符踏翻宇宙從頭
0651c29: 看幾個男兒眼有珠。
0651c30: 首山竹篦。
0652a01: 句後承機休弄巧言前薦得猶遲了報君莫向兩邊
0652a02: 尋江上侍郎過去久。
0652a03: 童子豎指。
0652a04: 俱胝豎指熾然譚童子渾淪效指南直得回頭天外
0652a05: 看始知月不在空潭。
0652a06: 古德問秀才云百姓日用而不知不知個甚麼
0652a07: 才云不知道德云灼然不知。
0652a08: 達磨不會禪夫子不識字白牯與狸奴卻郤較些些子。
0652a09: 代古
0652a10: 舉鵝湖和尚問諸碩德曰行住坐臥畢竟以何為道
0652a11: 有曰知者是義曰不可以智知不可以識識何謂知
0652a12: 者是有曰無分別是義曰善能分別諸法相於第一
0652a13: 義而不動安得無分別是有曰四禪八定是義曰佛
0652a14: 身無為不墮諸數安得四禪八定是眾皆杜口。
0652a15: 代翻觔斗而出。
0652a16: 舉鹽官國師問座主蘊何經曰華嚴官曰華嚴有幾
0652a17: 種法界曰略說有四廣說則重重無盡官豎起拂子
0652a18: 曰者箇是第幾種法界中收主無對。
0652a19: 代云普。
0652a20: 舉鶴林素禪師因僧敲門林問是誰僧云是僧林云
0652a21: 非但是僧佛來亦不著僧云佛來為甚不著林云無
0652a22: 棲泊處。
0652a23: 代云謝師撥轉通霄路。
0652a24: 舉昔高麗國來錢塘刻觀音聖像及舁上船竟不能
0652a25: 動因請入明州開元寺供養後有設問無剎不現身
0652a26: 聖像為甚不去高麗國。
0652a27: 代云一樹花開萬國春。
0652a28: 舉長慶十日陞堂眾集定拽出一僧云大眾禮拜者
0652a29: 僧著又云者僧有甚長處卻郤教大眾禮拜眾無對。
0652a30: 代云獅子窟中無異獸。
0652b01: 舉雪峰辭洞山山云甚處去峰云歸嶺中去山云當
0652b02: 時從甚麼路出峰云從飛猿嶺出山云今向甚路去
0652b03: 峰云飛猿嶺去山云有一人不從飛猿嶺去子還識
0652b04: 麼峰云不識山云為甚不識峰云他無面目山云子
0652b05: 既不識爭知無面目峰無對。
0652b06: 代云今日被和尚看破。
0652b07: 舉韓文公問僧承聞講得肇論是否僧云是公云肇
0652b08: 有四不遷是否僧云是公將茶盞撲破云者箇是遷
0652b09: 不遷僧無語。
0652b10: 代云花開花落樹長存。
0652b11: 舉無著至臺山遇文殊喫茶次殊拈起玻璃盞問云
0652b12: 南方還有者箇麼著云無殊云尋常將甚喫茶著無
0652b13: 對。
0652b14: 代云喫茶即有。
0652b15: 舉仰山問僧名甚麼僧曰靈通仰云便請入露柱僧
0652b16: 無語。
0652b17: 代云入則不辭只恐驚群動眾。
0652b18: 舉石霜因僧辭乃問船去陸去僧云遇船即船遇陸
0652b19: 即陸霜云我道半途稍難僧無對。
0652b20: 代云某甲到家卻郤易。
0652b21: 舉漢國有菴主遇王出遊人報云大王來請起主云
0652b22: 非但大王佛來亦不起王聞乃問曰佛豈不是汝師
0652b23: 主曰是王曰弟子見師為甚不起主無對。
0652b24: 代云捧下無生忍臨機不見師。
0652b25: 舉雲盍寺僧化瓦官人問既有雲盍何須化瓦僧無
0652b26: 對。
0652b27: 代云不妨錦上鋪花。
0652b28: 舉無垢院化浴官人問既無垢何用浴。
0652b29: 代云也要通身汗出。
0652b30: 舉一僧托缽至長者家偶為狗傷長者問龍披一縷
0652c01: 免金翅之難大師全披法服為甚卻郤被狗咬僧無對。
0652c02: 代云欲把袈裟盍羽毛。
0652c03: 舉陶相公見人犯法當死問僧曰殺則違佛戒不殺
0652c04: 又犯王法未審如何則是僧罔答。
0652c05: 代云因緣會遇時果報還自受。
0652c06: 舉淨照和尚問楞嚴大師經中道若能轉物即同如
0652c07: 來只此昇仙閣作麼生轉大師無語。
0652c08: 代云相隨來。
0652c09: 舉誌公問梵僧承聞尊者喚我作屠兒曾見我殺生
0652c10: 否曰見誌云有見見無見見不有不無見見若有見
0652c11: 見是凡夫見無見見是聲聞見不有不無見是外道
0652c12: 見未審尊者如何見僧曰汝有此等見耶。
0652c13: 代云元來不曾見。
0652c14: 舉陸亙因南泉遷化來弔懺院主問大夫何不哭亙
0652c15: 曰院主道得即哭主無對。
0652c16: 代院主呵呵大笑。
0652c17: 舉龍門僧被蛇傷有問既是龍門客為甚被蛇傷。
0652c18: 代云不因夜來雁爭見海門秋。
0652c19: 舉有僧化鍍佛官人曰本望佛度弟子因什麼弟子
0652c20: 度佛。
0652c21: 代云眾生度盡恒沙佛諸佛何曾度一人。
0652c22: 舉王常侍問僧一切眾生還有佛性也無僧曰一切
0652c23: 皆有侍指壁畫狗子曰者個還有佛性也無僧無語。
0652c24: 代云逐物作麼。
0652c25: 舉洞山同密師伯避雨入餅店密於地上畫圓相云
0652c26: 將取去山曰拈將來密無對。
0652c27: 代云食到口邊不解喫。
0652c28: 舉徑山問僧什處來僧曰天台來山曰阿誰問汝天
0652c29: 台來僧無語。
0652c30: 代云和尚道甚麼。
0653a01: 舉玄沙問文柟頭下山幾時歸文曰三五日沙曰歸
0653a02: 時有無底桶子將一擔來文無對。
0653a03: 代云漏逗不少。
0653a04: 舉世尊臨入涅槃文殊請再轉法輪世尊咄云吾四
0653a05: 十九年住世未曾說一字汝請再轉法輪是吾曾轉
0653a06: 法輪耶。
0653a07: 代云伸腳元在縮腳裏。
0653a08: 舉忠國師因肅宗皇帝問師在曹谿得何法師云陛
0653a09: 下還見空中一片雲麼帝云見師云丁釘著懸掛著。
0653a10: 代云縮取舌頭好。
0653a11: 舉布袋和尚常將布袋并破蓆於通衢往來布袋內
0653a12: 盛缽盂木履魚飯菜肉瓦石土木諸般總有或於稠
0653a13: 人處打開布袋內物攃下云看看又一一將起問人
0653a14: 云者箇喚作甚麼眾無對。
0653a15: 代云滯貨不勞拈出。
0653a16: 舉雲居膺和尚聞山下有一僧住菴令侍者送褲腰
0653a17: 與之僧云我自有娘生褲竟不受再令侍者去問娘
0653a18: 未生時著個甚麼僧無語。
0653a19: 代云手執夜明符幾個知天曉。
0653a20: 舉泗洲塔頭侍者及時鎖門有問既是三界大師為
0653a21: 甚被弟子鎖者無對。
0653a22: 代云竹密不妨流水過。
0653a23: 舉龐居士聽金剛經問座主曰俗人敢有小問不知
0653a24: 如何主曰有疑請問士曰無我相無人相既無我人
0653a25: 教阿誰講阿誰聽座主無對。
0653a26: 代云妝聾作啞作麼。
0653a27: 舉梁武帝請傅大士講經士纔陞座以尺拊案一下
0653a28: 便下座帝愕然誌公乃云陛下還會麼帝云不會誌
0653a29: 公云大士講經竟。
0653a30: 代云謝師覆講。
0653b01: 答古
0653b02: 兜率悅和尚垂語三則
0653b03: 撥艸瞻風只圖見性畢竟性在什麼處。
0653b04: 師答　填溝塞壑無人會雨過夜塘秋水深。
0653b05: 見得自性便脫生死眼光落地時又作麼生脫。
0653b06: 答　兩腳捎空。
0653b07: 脫得生死便知去處四大分散時向甚麼處去。
0653b08: 答　待有去處即報。
0653b09: 徑山虛堂愚和尚垂語三則
0653b10: 己已眼未明的因甚將虛空作布褲著。
0653b11: 答　不妨盍覆將來。
0653b12: 畫地為牢的因甚透者箇不過。
0653b13: 答　劍去久矣。
0653b14: 入海算沙的因甚鍼鋒頭上翹足。
0653b15: 答　百千玅義一毫頭。
0653b16: 肓王照和尚垂語三則
0653b17: 山中猛虎以肉為命何故不食其子。
0653b18: 答　火不自燒。
0653b19: 虛空無向背何緣有東西南北。
0653b20: 答　逐物意移。
0653b21: 飲乳等四大海積骨如毘富羅山何者是汝最初
0653b22: 父母。
0653b23: 答　歷劫不曾離。
0653b24: 大休隆和尚垂語三則
0653b25: 吹毛寶劍被石人持去掛在萬仞峰頭四壁無路
0653b26: 如何取得。
0653b27: 答　無勞刻舟。
0653b28: 有一如意珠被木人擎來拋向大海中不假舟楫
0653b29: 如何覓得。
0653b30: 答　覓則知君不可見。
0653c01: 盡大地是箇火阬燒卻郤了也惟有一莖眉毛在未
0653c02: 審何人得見。
0653c03: 答　由來眼不花。
0653c04: 正當辨和尚垂語三則
0653c05: 貓兒為甚愛捉老鼠。
0653c06: 答　熟處難忘。
0653c07: 雲版鳴因甚犬吠。
0653c08: 答　竹竿打水魚頭痛。
0653c09: 蚯蚓為甚化為百合。
0653c10: 答　何處不稱尊。
0653c11: 松源嶽和尚垂語二則
0653c12: 大力量人因甚抬腳不起。
0653c13: 答　法地一動一切不安。
0653c14: 明眼衲僧因甚腳根下紅絲線不斷。
0653c15: 答　絆倒人無數。
0653c16: 斷崖義和尚垂語二則
0653c17: 除卻郤語默動靜道將一句來。
0653c18: 答　將謂別有。
0653c19: 一息不來向何處安身立命。
0653c20: 答　百艸頭邊。
0653c21: 雲門偃和尚垂語一則
0653c22: 世界與麼闊為甚鐘聲披七條。
0653c23: 答　吾無隱乎爾。
0653c24: 大洪恩和尚垂語一則
0653c25: 假使八千劫所作業不忘為甚稱南無佛罪滅河
0653c26: 沙劫。
0653c27: 答　雪點紅爐。
0653c28: 天童覺和尚垂語二則
0653c29: 吞盡三世佛底人為甚開口不得。
0653c30: 答　通身是口。
0654a01: 照破四天下的人為甚合眼不得。
0654a02: 答　待四天下人眼開即合。
0654a03: 龍革初和尚垂語一則
0654a04: 雞見便鬥狗見便咬殿上鴟吻終日相對為甚卻郤
0654a05: 不瞋。
0654a06: 答　獅子不逐塊。
0654a07: 雪竇顯和尚垂語三則
0654a08: 十方無壁落四面亦無門古人向甚處見客。
0654a09: 答　誰在門外。
0654a10: 田地穩密底佛祖不敢近為甚抬腳不起。
0654a11: 答　太珍重生。
0654a12: 神通遊戲底鬼神不能測為甚下腳不得。
0654a13: 答　恐教蹋殺天下人。
0654a14: 天衣懷和尚垂語一則
0654a15: 泥犁長夜苦聞者痛傷心調達在地獄為甚如三
0654a16: 禪天樂。
0654a17: 答　通身在裏許。
0654a18: 隆慶閑和尚垂語六則
0654a19: 祖師心印篆作何文。
0654a20: 答　描不成畫不就。
0654a21: 諸佛本源深之多少。
0654a22: 答　一吸無涓滴。
0654a23: 十二時中上來下去開單展缽此五蘊敗壞之身
0654a24: 那箇是清淨法身。
0654a25: 答　開單展缽。
0654a26: 不用指東畫西實地上道將一句來。
0654a27: 答　險。
0654a28: 十二時中著衣喫飯承甚麼人恩力。
0654a29: 答　無人識得渠。
0654a30: 魚行水濁鳥飛毛落亮座主一入西山為甚杳無
0654b01: 蹤蹟。
0654b02: 答　通身無影像遍界不曾藏。
0654b03: 徑山容和尚垂語五則
0654b04: 水既無筋因甚長流不斷。
0654b05: 答　花燦不萌枝。
0654b06: 佛祖公案猶空中紙鷂向甚處收取線索。
0654b07: 答　鴛鴦繡出從君看不把金針度與人。
0654b08: 鵬搏峰與宴坐峰相交且道說個甚麼。
0654b09: 答　賴和尚證明。
0654b10: 風扇大野畢竟作何形色。
0654b11: 答　覷著則瞎。
0654b12: 望江亭上垂機誰是知音。
0654b13: 答　將謂忘卻郤。
0654b14: 黃檗琦和尚垂語四則
0654b15: 金剛圈如何跳得出。
0654b16: 答　古佛過去久矣。
0654b17: 栗棘蓬如何吞得下。
0654b18: 答　殘羹不勞拈出。
0654b19: 夜半日頭紅誰人得見。
0654b20: 答　好向面南看北斗。
0654b21: 日午打三更誰人得聞。
0654b22: 答　眼處聞聲方始知。
0654b23: 古德十無
0654b24: 如何是無為國。答　坐享太平。
0654b25: 如何是無星秤。答　鉤頭薦取。
0654b26: 如何是無根樹。答　葉覆大千。
0654b27: 如何是無底缽。答　山藏海納。
0654b28: 如何是無絃琴。答　千峰側耳。
0654b29: 如何是無孔笛。答　吹落空花。
0654b30: 如何是無底船。答　度脫生死。
0654c01: 如何是無鬚鎖。答　表裏玲瓏。
0654c02: 如何是無生曲。答　萬籟無聲。
0654c03: 如何是無底藍。答　貯盡春風。
0654c04: 古德六一
0654c05: 如何是達磨一隻履。答　踏斷毘盧頂。
0654c06: 如何是慧可一隻臂。答　等閒捏出虛空髓化作炎天三尺雪。
0654c07: 如何是僧燦一身罪。答　紅爐片雪。
0654c08: 如何是道信一隻虎。答　觸著喪身失命。
0654c09: 如何是弘忍一株松。答　覆蔭天下人。
0654c10: 如何是慧能一張碓。答　一踏到底。
