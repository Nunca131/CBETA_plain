0641c01: 即非禪師全錄卷之四
0641c02: 門人明洞性安性節明覺明幢仝編
0641c03: 法語
0641c04: 示靈智禪人
0641c05: 向上一著直截承當操持久遠從古為難歷觀前輩
0641c06: 拌捨身命不顧危亡千里萬里求明師勝友與之決
0641c07: 擇大事動是三二十年遍試諸難乃至盡形壽辨不
0641c08: 退轉之心以願力所持窮劫不化亙古如一日者良
0641c09: 由根器猛利規度恢宏所以涵養練磨造詣深遠一
0641c10: 發其用則光明盛大為人天之師表揭日月千昏衢
0641c11: 誠非苟然也子於般若有緣種親宗學道一以古人
0641c12: 步履為標榜猛著精彩進進向前到撲不破處廓然
0641c13: 脫體透徹果能發揮靈智轉益未來庶幾不負最初
0641c14: 超方本志也。
0641c15: 示曇瑞監寺
0641c16: 曇瑞禪人福州長樂陳氏子幼失怙恃與胞兄相依
0641c17: 一日伊兄秋試值鄉中有警逃入浙中密印寺出家
0641c18: 行苦行二年精進無怠過中不食夜禮願文天寒衣
0641c19: 單往處州乞緣谿行失舟墮急流中隨波出沒二里
0641c20: 許意不散亂極力冥稱觀世音菩薩名號忽從覆出
0641c21: 遇官船得濟彼岸同舟文學兩人商客四人俱淹沒
0641c22: 而死獨子再生歸辭寺主欲別求出世師主曰不須
0641c23: 別去直指參予薙染為弟子隨予東渡執巾缾兩載
0641c24: 兼理院事一日自知精進不及於前大發猛省懷香
0641c25: 投五懇求開示因示之曰子出家便遇善知識可謂
0641c26: 受化有緣但志求大法之心未專且切耳果能以生
0641c27: 死事大參究向上十年二十年不異其心不改其志
0641c28: 如覆舟求出不悟不止庶不孤父母四重之恩亦不
0641c29: 負出家遇善知識之緣也勉之勉之。
0641c30: 示唯仁禪人
0642a01: 履名山登福地穿叢林觀勝境今年南海明年五臺
0642a02: 後年徑山黃檗縱經塵沙劫歷微塵數梵剎參禮諸
0642a03: 大知識總不出幻化門頭而非究竟真實處也古人
0642a04: 喚作迷頭認影汝今不妨就路還家苟能一步踏翻
0642a05: 幻海直登覺岸始得本來主人翁矣努力囑囑。
0642a06: 示徹玄禪人
0642a07: 吾觀從上佛祖無有不從行門中建立世出世間福
0642a08: 田功德今去古遠矣名字比丘率無慚愧一味養嬾
0642a09: 三業不修肯念佛祖慧命利及將來乎徹玄禪人生
0642a10: 長東方屢慕西竺典籍生難遭想發心募刻書本藏
0642a11: 流通思與十方四眾同種般若勝緣共續佛祖慧命
0642a12: 藉此慧命永壽邦家如此為僧大越於人多矣予聞
0642a13: 之不勝讚歎欲令徹玄竿頭更進一步向佛祖未出
0642a14: 母胎時一則公案一翻翻轉是名轉大法輪是名報
0642a15: 佛深恩努力勉旃。
0642a16: 示勇學禪人
0642a17: 如何是臨濟禪曰青天轟霹靂若向者一句下會去
0642a18: 可以入凡入聖入一切國土度脫有情無諸惡礙但
0642a19: 切忌卜度卜度則又成智解也勇闍黎勉之。
0642a20: 示玄通禪人
0642a21: 子有志向上切勿向他人言語文字中求須向自己
0642a22: 心地上求子自己妄想是虛謬又將他人言語把作
0642a23: 實法會則是重增一重障礙耳佛言狂心不歇歇即
0642a24: 菩提勝淨明心本非外得果能如此放得下看得破
0642a25: 便是了事凡夫努力勉旃。
0642a26: 示道模禪人
0642a27: 出家人以持戒為根本禮誦作福為助因參禪辦道
0642a28: 為正果如是操持參究十年廿年如不悟佛祖墮妄
0642a29: 語矣努力努力。
0642a30: 示性具禪人
0642b01: 本具性善如艸種在地但有土處莫不有之若遇時
0642b02: 雨靡不發生今有緣遇善知識譬如智種含心地遇
0642b03: 澤悉皆萌將來必成玅果所謂佛種從緣起也。
0642b04: 示夢覺禪人
0642b05: 若謂是夢覺者是誰若謂是覺因何有夢夢即覺覺
0642b06: 即夢猶未離夢覺夢所夢盡覺所覺空且道主人公
0642b07: 在甚麼處參。
0642b08: 示鐵牛禪人
0642b09: 鐵牛不怕獅子吼遇著勝熱婆羅門又作麼生這裏
0642b10: 透得過五十三人呼來搖櫓未為分外其或未然過。
0642b11: 示鐵崖禪人
0642b12: 好一座鐵崖純鋼鑄就不費鉗鎚雖然爭似黃金百
0642b13: 煉愈見光輝。
0642b14: 示法雲上座
0642b15: 若論此事如金翅拍海直取龍吞始有衲僧氣息子
0642b16: 之機用頗以相當只是藏而不露待時而彰此便是
0642b17: 出人一頭地山僧忍俊不禁展起須彌粗拳覿面分
0642b18: 付子甘受之更復何云咄咄。
0642b19: 示萬拙禪人
0642b20: 一也不立萬從奚生覓巧不得拙自何來聖名凡號
0642b21: 總是虛聲描之狀之空中捉響。
0642b22: 示愚岳上座
0642b23: 岳為眾山長海為萬派宗蟭螟眉底坐吞卻太虛空
0642b24: 正恁麼時還容愚智也無咄咄。
0642b25: 示崎主
0642b26: 夫參禪學道本為透脫生死只貴當人具決定信發
0642b27: 勇猛心照徹身名世界泡幻無實把平日自己已妄想
0642b28: 忘念惡知惡見盡底掀翻壁立千仞然後將佛祖一
0642b29: 節公案晝夜提撕眠食行坐無容走作今日也如是
0642b30: 明日也如是逗到嬴紋結角處地一聲豁然如雲
0642c01: 開日出即此便是發明大事時也發明之後更須依
0642c02: 本分宗師為解粘去縛方能了生脫死超凡越聖變
0642c03: 通自在如公到家家權在手堂上一呼堂下百諾大
0642c04: 開寶藏利濟無窮到此時節方知佛祖善知識不汝
0642c05: 欺也公其勉之。
0642c06: 示鄭居士
0642c07: 鄉人鄭虎谿文學曾遍參曹谿長慶廬山徑山黃檗
0642c08: 諸大知識近來聖壽請益山野謂之曰若論此事非
0642c09: 語言之所能傳心思之所能及必須識得古人道的
0642c10: 如古德問秀才云百姓日用而不知不知個甚麼才
0642c11: 云不知道德云灼然不知山野曰古德暗指路頭秀
0642c12: 才舉步踏著無端被古德向腳跟下一錐直得至今
0642c13: 未點地在點與未點則且置畢竟喚甚麼作道士答
0642c14: 云和尚手中如意子山野曰如意是道麼士擬議山
0642c15: 野曰白雲萬里了也又曰末後一句始透重關若也
0642c16: 會得捉敗古德看破同袍一任孤峰頂上嘯月吟風
0642c17: 十字街頭和光納垢轉塵勞為佛事現居士而說法
0642c18: 其或未然正好如昔日臨試官完卷時不可須臾忽
0642c19: 也居士勉之。
0642c20: 示林居士
0642c21: 齋戒信士惠林者瀚江林孝廉之堂弟也骨剛氣雄
0642c22: 質直慷慨每見事之不平無論可否或有可為者即
0642c23: 輕財捨命以當之人皆義之予不然曰此是血氣所
0642c24: 使非由道力發也將此血氣置在般若之上何患道
0642c25: 之不成義之不廣也血氣之盛譬如萬斛之舟正好
0642c26: 趁其時節乘風張帆便有瞬息千里之勢若也釘樁
0642c27: 搖櫓驢年得到彼岸也子能知時節趁因緣工上加
0642c28: 工切上加切忽然噴地一聲萬夫攔不住耳轉身向
0642c29: 上一路自有木和尚為子道破毋容饒舌因子請益
0642c30: 聊書數語以發之。
0643a01: 示島田崎生
0643a02: 若論向上一著了無別說貴在當人辨久遠鐵石心
0643a03: 身然此一著人人本具直下未能發明者如果仁之
0643a04: 在核未有浸入之功熏發之力所以枝葉花果皆隱
0643a05: 仁中未得發現也若遇善知識教其增培心地長養
0643a06: 善根靈苗頓發千枝萬葉即是收功結果之時也然
0643a07: 後發之為道用著而為經書列而為綱常轉而為事
0643a08: 業上可以事君親下可以撫百姓扶正除邪獎善罰
0643a09: 惡致功名於不朽證清淨於無為皆承此一著恩力
0643a10: 受用也茲島田檀護治崎發政施仁明如止冰不為
0643a11: 事物所轉公事之餘直欲究明向上一著此非夙具
0643a12: 大根大器安能汲汲如是哉初夏間出卷一帙請益
0643a13: 開示予從直截根源處顯明開發倘于公私之暇著
0643a14: 實參究一旦豁然瞥地方信予言為有據矣勉旃勉
0643a15: 旃。
0643a16: 示林英士
0643a17: 林子熟也姿稟俊秀幼讀書一覽輒通大義及長尤
0643a18: 工真艸篆隸詩詞敦篤有乃父風長者莫不愛之丁
0643a19: 酉春值予東渡卓錫聖壽山中常來參謁請益予見
0643a20: 其心善下於般若有夙緣每以向上語之其心領若
0643a21: 飲水焉今歲辛丑秋杪崎主邀之偕遊東武特來拜
0643a22: 別併乞數語佩奉因謂之曰若論此事如種樹一般
0643a23: 初培以厚土徐沃以清流及其成立長大受雨露之
0643a24: 恩飫日月之華然後聽其時節開花結實實既熟矣
0643a25: 或為獻佛或為進御或以待賓或資家用取之不竭
0643a26: 用之無窮世出世間不外于此子其勉之。
0643a27: 示野山丹後守
0643a28: 五蘊山也人我山也涅槃山也一切聖凡出生入死
0643a29: 未嘗不居於此山也若能坐斷此山全身是道則無
0643a30: 內無外無彼無此到恁麼田地便是超生脫死的時
0643b01: 節也終日事上御下了不相妨其或未然世間事逐
0643b02: 眼前過不覺老從頭上來。
0643b03: 示范信士
0643b04: 信士范石甫者泉人也齋戒篤行善以彫刻為佛事
0643b05: 癸卯冬黃檗老人命造大士及十八羅漢祖師伽藍
0643b06: 像巧心玅手難可云喻瞻禮者莫不贊難希有一日
0643b07: 仲紙求開示因示之曰像之未成全佛是木及其成
0643b08: 也全木是佛佛不自佛從緣而成以類推之物物皆
0643b09: 佛所謂是心作佛是心是佛只如祖師云不是心不
0643b10: 是佛不是物且道是甚麼物向者裏下得一轉語是
0643b11: 真造佛石甫作禮三拜塞白還之。
0643b12: 示超方信士
0643b13: 平等本際無聖無凡為起一念不平等之見則聖凡
0643b14: 分耳所以有佛有眾生有煩惱有菩提有六趣有六
0643b15: 度若在當人分上在聖不增在凡不減無明即佛性
0643b16: 煩惱即菩提無明煩惱喻冰菩提佛性喻水迷則結
0643b17: 為冰悟則消為水今子所問或云厭煩惱而求菩提
0643b18: 斷無明而證佛性此是二乘見解何異離冰求水又
0643b19: 云見性明道總屬妄想佛是何物而欲成之此是撥
0643b20: 無外道猶如執冰排水並是邪見邪解非惟孤負佛
0643b21: 祖抑且孤負己巳靈如其利根上智向自家跟腳下確
0643b22: 實見徹本源更無絲毫透漏方始辨得邪正不墮惡
0643b23: 知惡見亦不起佛見法見截生死流到休歇地乃為
0643b24: 真箇超方解脫之士也。
0643b25: 示林大堂居士
0643b26: 易曰天道好善書曰緊德緊馨可見古之聖賢其不
0643b27: 同于人者無非繼之者善而成之者性也山野于居
0643b28: 士竊有取焉居士德性淳和踐履耿介與人無妄語
0643b29: 凡一取一與莫不與義自持此誠閩邑之流馨鉅族
0643b30: 之軌範也初年即知歸命黃檗老人向上之志已巳云
0643c01: 篤矣殆與山野周旋十餘年肫肫以佛法從事朝夕
0643c02: 在家炷香持誦千尊人墳墓四時八節致其孝思每
0643c03: 時來寺中設供構山亭以供遊覽施花園以廣山門
0643c04: 倘非真實正信烏能一一不作銖兩計耶世人務為
0643c05: 身家利便之私而居士惟知積善植福為寶則異日
0643c06: 雲仍繼美高出門戶豈非合天道鬼神之心哉山野
0643c07: 嘉居士之行書此以勛向上一著當自勉旃。
0643c08: 示法真優婆塞
0643c09: 法真雖處塵勞心常清淨鄉里咸為起敬謂其在家
0643c10: 杜多也弱冠不娶發願斷婬禱于大士求加被一夜
0643c11: 夢授陀羅尼咒一遍曰誦此不驗吾不名正法明覺
0643c12: 而婬機頓寂忘念不生遂炷香觀想描寫大士相好
0643c13: 極其莊嚴盍神授也丙午孟春望奉持入山上山僧
0643c14: 清供因鑒其誠為之納供丈室乃問曰有箇無面目
0643c15: 漢如何描邈法真下語不契復謂之曰子之品行固
0643c16: 佳隹但未發明心要心要不明露柱亦持戒也持戒獲
0643c17: 福報生死終是不了欲了生死須明心要心要已巳明
0643c18: 慧光戒光同日月並輝可不勉旃。
0643c19: 示那須氏豐夫人
0643c20: 佛言遇道人難道人遇矣興正信難正信具矣發菩
0643c21: 提心難菩提心發矣全在時時栽培而保護之否則
0643c22: 無增長之日矣保護之功須仁澤灌溉慧日照臨要
0643c23: 以照潤及時方能有濟若雨多則爛日多則焦雨暘
0643c24: 均則根日固樹日長心花發現福果圓明然後可以
0643c25: 利濟一切覆蔭大方如此可謂功成矣努力努力。
0643c26: 示元榮
0643c27: 修行在乎觀心植福在乎萬行觀心以參禪為最萬
0643c28: 行以供眾為先參禪須是上根器植福還他大福人
0643c29: 汝於二者兼而有之可謂大心菩提耳然雖如是人
0643c30: 天福報則不無超凡入聖尚遠在參禪植福若不悟
0644a01: 明佛慧則禪定萬行亦化為福福是有漏之因福報
0644a02: 亦有盡時第欲免三途超三界藉福為進道之資直
0644a03: 須悟明佛慧乃可經云供養百千辟支佛不如供養
0644a04: 一無心道人且道辟支佛有何過道人有何長者裏
0644a05: 開得一隻眼是真參禪是真供養其或未然莫道不
0644a06: 疑。
0644a07: 示在原優婆姨
0644a08: 末世修行信得此事及者如披沙揀金非曰全無盍
0644a09: 亦鮮矣邇築州有貴種正信女丈夫在原氏歸向三
0644a10: 寶旦夕禪誦雖居華室樂遠離行惟欲究明一著子
0644a11: 為未來際金剛種子此皆從夙生般若中來志可嘉
0644a12: 也戊申夏特託梵禪遠來參謁代請上堂法語為進
0644a13: 道之資恰值山僧退閒不能如命恐孤遠誠乃書數
0644a14: 語以示之曰智度菩薩母容受一切法然此一切法
0644a15: 在聖不增在凡不減在難不遠在易不近在失不無
0644a16: 在得不有亙古亙今無欠無剩只為歷劫久遠被習
0644a17: 染所移纖毫不透狼籍三千致令真淨法身變作業
0644a18: 質清淨玅土化為六塵若能回光返照勿捨寸陰參
0644a19: 取趙州萬法歸一一歸何處忽朝覷破則從前六塵
0644a20: 業質猶百川歸海融成一味耳到此時節方知步步
0644a21: 極樂念念觀音縱橫自在無得不得然後隨緣助宣
0644a22: 王化福利斯民豈特嗣續慧命而已巳哉更贅一偈此
0644a23: 事猶如沙裏金工夫不到總難尋頂門突出金剛眼
0644a24: 照徹婆婆三世心。
0644a25: 示宗樸信士
0644a26: 阿那律陀尊者此云如意乃白飯王子也過去世以
0644a27: 一飯施辟支佛感九十一劫受如意樂增一阿含經
0644a28: 云佛在給孤園為眾說法律陀於中眠睡佛說偈訶
0644a29: 曰咄咄何為睡嬴螄蚌蛤類一睡一千年不聞佛名
0644a30: 字律陀於是涕泣自責至七日夜禪定不眠因失雙
0644b01: 目及得天眼通觀大千界如掌中果可謂旋見循元
0644b02: 斯證第一矣茲築前宗朴居士乃正信之士也壯年
0644b03: 亦失兩目雖感果不同則佛性無異今能作種種好
0644b04: 事入山齋僧此一飯之施功超等等耳倘更能回光
0644b05: 返照將父母未生前本來面目一句六時參究以悟
0644b06: 為期忽朝瞥地如久處晦暝忽睹天日豈不慶快平
0644b07: 生然後可與阿那律陀把手共行於末運中作大佛
0644b08: 事利益有情庶不虛來閻浮一上矣宗朴不憚數日
0644b09: 途程特來請上堂值山僧退閒不能如命憐宗朴之
0644b10: 誠略引教家方便以示若論達磨極則待宗朴頂門
0644b11: 眼開再通消息。
0644b12: 示夢堂上座
0644b13: 夢堂覺上座相從有年今秋值山僧謝院事退閒回
0644b14: 聖壽山上座夜行六十里接予至圓通信宿緇素盡
0644b15: 禮可謂誠敬矣及到崇福又來省候併呈偈頌二冊
0644b16: 請益予閱之大都不錯只是竿頭邊事更須退步始
0644b17: 得復示之曰唐宋禪道大盛之時天下明眼知識甚
0644b18: 多學道衲子不憚千里萬里到處參扣如機緣契合
0644b19: 遂得印可故悟道者不落邪見以後知識無眼學者
0644b20: 爪印自肯所以不墮生滅則落空見甚至撥無因果
0644b21: 墮落外道其或悟心未徹纔見影響便得少為足說
0644b22: 時似悟對境還迷如此之人皆未得明眼宗師勘驗
0644b23: 故致如是故古德云不是無禪只是無師耳上座有
0644b24: 志大事為法情深倘退步踏倒剎竿則大覺之法道
0644b25: 常存濟祖之慧命有賴矣努力珍重。
0644b26: 示光巨上座
0644b27: 中秋前山僧有未了因緣到崎道經肥前光巨上座
0644b28: 領弟子輩于數十里外相迎到上剎安歇禮數甚慇
0644b29: 入門見其叢林清潔大眾整肅效唐規矩朝夕禪誦
0644b30: 所來瞻禮者皆生難遭之想此皆上座願力所持也
0644c01: 及予到崇福又不憚跋涉遠來省候可謂誠愈篤義
0644c02: 至高也臨別懷香來求法名請益因謂之曰欲得梅
0644c03: 花香撲鼻還須徹骨幾番寒囑囑。
0644c04: 示慶存長老
0644c05: 余返錫崇福三嶽存上座領諸弟子迎于三十里外
0644c06: 具威儀向前作禮甚恭予見其精誠端愨謂左右曰
0644c07: 此本色住山僧也遂應其齋上座乃嘆曰我輩不見
0644c08: 唐國知識將四百年矣今日幸法駕光臨得與瞻禮
0644c09: 豈非夙緣耶敢求開示一言半句為金剛種子山僧
0644c10: 因語之曰子能持此難遭希有之心以明佛祖之道
0644c11: 不惟數百年前之開山面目猶在抑今日承檀越之
0644c12: 供養則福有攸歸矣子其勉之。
0644c13: 示大眾
0644c14: 當此像季身服田衣宿生善因極不容易須要念德
0644c15: 修德知恩報恩但以深究死生為第一件大事不圖
0644c16: 名不苟利除人我見蕩生滅心大小和睦內外恭敬
0644c17: 有善相贊有過相規惟道是務勿管是非此謂之聖
0644c18: 賢之聚會不然滴水粒米無非鐵丸銅汁可不畏與
0644c19: 當共勉之。
0644c20: 示實歸禪人
0644c21: 世有虛頭禪見他人病極善開導或云一切放下莫
0644c22: 著於病或云四大本空病將安寄及自家熱病到來
0644c23: 一毫主宰都做不得依舊空不去放不下汝今始知
0644c24: 放下須明取本空始得本空若明始會得安樂法努
0644c25: 力勉旃。
0644c26: 示曉覺禪人
0644c27: 戒以防閒定以攝亂慧以破惑三學全提障盡心空
0644c28: 如夢忽覺此修行綱領也索我開示書以勉努力努
0644c29: 力。
0644c30: 示用方禪人
0645a01: 用方在廣壽為殿主三載過午不食夜不脅席參究
0645a02: 之餘發心刺剌血寫三千諸佛名號一字一拜仗此殊
0645a03: 勛祈答四恩不一月拜寫已巳畢予嘉其誠乃謂之曰
0645a04: 行既整飭理要頓明理若不明終歸虛妄事理雙備
0645a05: 成佛之階子其勉之。
0645a06: 示病僧
0645a07: 病有多種或夙障或現障皆因少持律故也所以平
0645a08: 日參究讀誦要除夙現障今障不能除非經書公案
0645a09: 不靈驗盍由學之不精參之不力信之不至也汝能
0645a10: 一念迴機不惟病魔自退而道從此入矣所謂病是
0645a11: 眾生良藥不其然乎猛省勉旃。
0645a12: 示覺珠禪尼
0645a13: 一切家緣兒女緣內外緣既盡情放下直教胸中空
0645a14: 蕩蕩單單提箇念佛的是誰重下疑情如空中橛子
0645a15: 疑來疑去疑到銀山鐵壁處從新勇猛奮發精彩如
0645a16: 此用心久久不退忽然迸出本來面目便是超凡越
0645a17: 聖的消息也勉之。
0645a18: 示性空院道婆
0645a19: 肥前州性空院道婆松陰求薦長男覺智宗本十七
0645a20: 年忌辰特命耑使入山設齋請上堂用嚴冥福正值
0645a21: 山僧養病退閒不能應因再求法語乃示之曰行一
0645a22: 善斷一惡行十善超五濁覺智宗本居士曾修眾善
0645a23: 早超極樂何用山僧為薦雖然不因樵子引爭到葛
0645a24: 洪家再聽一偈顛倒想生生死續顛倒想滅誰生佛
0645a25: 六凡泯處涅槃空元霄月現寶池中。
0645a26: 示因旛守
0645a27: 大村因旛守居士請益因謂之曰鳥窠禪師示白侍
0645a28: 郎云諸惡莫作眾善奉行然依此修持不失為君子
0645a29: 亦得人天福報但未能入得佛祖堂奧須知當人分
0645a30: 上有不屬善不屬惡不屬名言不屬指擬一著子輝
0645b01: 天鑑地耀古騰今倘於此處著得隻眼踏斷善惡兩
0645b02: 途踢翻凡聖窠日便是入堂奧時節然後大坐當軒
0645b03: 治政施仁無不合道果能直下承當白翁讚歎有分。
0645b04: 示曇瑞侒上座最後語
0645b05: 山僧于丁酉春應崇福諸檀越請吾徒侍杖跋涉萬
0645b06: 里同來時雖年紀未高為人淳篤頗有老成氣象監
0645b07: 院六年寬心處眾內外圓融明因識果甚愜眾意癸
0645b08: 卯秋山僧省覲黃檗老人吾徒隨侍上京暫將院事
0645b09: 交化林子掌管甲辰秋山僧擬再回崇福道經豐前
0645b10: 州緣遇小笠原老太守乘大願力勤留卓錫為國開
0645b11: 法蒙上意允許隨開山廣壽吾徒時領都寺兼衣缽
0645b12: 之職井井有條人所嘉歎越三載歲在丁未冬不幸
0645b13: 豐君仙逝山僧隨散眾閉門靜守次年戊申秋直退
0645b14: 閒本山崇福獨捐衣缽資特造黃檗本師老人壽髮
0645b15: 塔一座吾徒亦發心捐衣缽資造菴一所看守壽塔
0645b16: 以時洒掃可謂道義兩盡時闕監寺舊唐諸檀越屢
0645b17: 白山僧公舉吾徒吾徒再三告辭舉之益堅方乃從
0645b18: 命隨稟崎主再任寺事值年來常住淡薄緣事不廣
0645b19: 吾徒為法為山門栽補樹木修破整敝任勞任怨力
0645b20: 守如常藂林頗有可觀山僧自東渡以來兩坐道場
0645b21: 甚得吾徒一臂之力此緇素咸知匪山僧私意屬子
0645b22: 也今也欲往他方行腳無以答吾徒服勞惟望各自
0645b23: 努力以道靜守為法自重切勿自輕徒眾有道誼肯
0645b24: 作行為常住者留數人共守若躲嬾偷閒不守戒律
0645b25: 不義不法登時遣出免得虛消信施退人信心玷辱
0645b26: 山門敗壞僧風前所云云當力行之不依吾訓匪吾
0645b27: 徒也至囑至囑前表信一柄與吾徒密藏操履俟數
0645b28: 年後拈出居山勿得輕露佛祖慧命非同小可又囑。
0645b29: 示翠峰上座
0645b30: 棒頭領旨喝下明宗早已巳遲了八刻說箇乾坤大地
0645c01: 常露現前何異白日誇明若是本色衲僧當知別有
0645c02: 生涯方可少分相應肥前翠峰上座從吾淹矣只為
0645c03: 從前雜毒入心所以觸處不無蹇滯之患及山僧退
0645c04: 閒聖壽再來掛錫見汝稍覺痛痒室中緊下鍼錐近
0645c05: 來瞥地方知山僧用處未嘗欺人寧匪佛法靈驗歟
0645c06: 茲吾欲唱還鄉曲子因付一枝以表遠別之信到者
0645c07: 裏更須知慚識愧始得古德尚恐離師太早未盡要
0645c08: 玅何況於叔世乎汝只向水邊林下韜晦形影三二
0645c09: 十年使腳跟練熟自然脫落今時乃是報不報之恩
0645c10: 也至囑至囑。
0645c11: 示光巨上座
0645c12: 若論此事如千日並照無一點翳障縱向未舉以前
0645c13: 擬欲會取早已巳被片雲遮了何況說明說暗自纏無
0645c14: 繩之縛耶肥前光巨上座天性牢實修行有年嘗來
0645c15: 廣壽參見尋兩掛搭崇福山僧見他於葛藤露布上
0645c16: 作活計每痛下鉗鎚當時不能領荷晝三夜三孜孜
0645c17: 參究近到岩頭所謂從自己已胸襟流出一一盍天盍
0645c18: 地處忽然撞著路頭乃呈偈語山僧劈頭便棒未嘗
0645c19: 輕易放過茲山僧將圖行腳因付一枝以為表信汝
0645c20: 切須自祕自重不可敢輕開口只可靜地持提勉息
0645c21: 長養或十年二十年待時行化其必到路頭盡處徹
0645c22: 頭徹尾寧匪成就本分事業者哉囑囑。
