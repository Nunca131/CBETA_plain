0541a01: 華岩不厭樂禪師語錄目次
0541a02: 住貴州興隆衛龍山寺語錄
0541a03: 住四川遵義府玉泉寺語錄
0541a04: 住重慶府華岩禪寺語錄
0541a05: 卷一
0541a06: 序文
0541a07: 行由
0541a08: 上堂
0541a09: 卷二
0541a10: 小參
0541a11: 機緣
0541a12: 拈頌
0541a13: 卷三
0541a14: 山居
0541a15: 印偈
0541a16: 南遊
0541a17: 雜著
0541a18: 佛事
0541a19: 
0541a20: 不厭樂禪師目次終
0541a21: 序
0541a22: 余幼讀書時好觀佛教宗乘然亦深奧難解及細推
0541a23: 中庸則知聖賢之道豈有二耶唯單傳最上可疑未
0541a24: 決自庚申由中翰從征入蜀同巡撫杭寓省城之昭
0541a25: 覺友丈雪為方外每談箇中閱破公之語錄喜不自
0541a26: 甚已而凱歸便覺晴雲出岫非同倦鳥棲蘆一得放
0541a27: 況泉林消灑匝外頗沾破公之益偶訪潮音葑汀二
0541a28: 師於楞嚴般若堂值松庵禪丈詢及所來乃云西蜀
0541a29: 華岩與本師不厭和尚刻錄余即請觀是集實聖老
0541a30: 之子破公之孫也其中法語偈頌不藉彫琢言言見
0541b01: 諦勁切簡易單提向上可啟後昆誠哉破公聖老之
0541b02: 後有人不啻源遠而流長也已謹序。
0541b03: 時
0541b04: 康熙癸酉上巳已日鴛水仲碧仙葛民氏沐手書。
0541b05: 
0541b06: 
0541b07: 
0541b08: 
0541b09: 
0541b10: 
0541b11: 行由
0541b12: 師字不厭諱道樂乃黔之思南印江人父楊母盧生
0541b13: 于庚辰八月廿三子時十三聘聚廿七喪父廿九齋
0541b14: 戒喜看牧牛頌聞人讀孟子書云羊之性猶牛之性
0541b15: 牛之性猶人之性得箇入路越二年違母拋家投敏
0541b16: 樹和尚得度受具剛一載敏和尚圓寂同眾建塔畢
0541b17: 復參華岩聖可和尚入室問大通智勝佛因緣喫頓
0541b18: 痛棒頭破血流于是稍知痛癢于丙辰春辭歸黔省
0541b19: 母臨行華岩與之偈日華岩老漢卻認真慣以蒿枝
0541b20: 拂上人如是宗綱非細事勿嫌鮮血染渾身師卻之
0541b21: 未受疾回祝母壽畢偶覺之禪人堅請住龍山寺三
0541b22: 載忽烽煙大變退居高坉山一年老母終世候周忌
0541b23: 畢甲子春出蜀至遵義府眾善留住玉泉禪寺于乙
0541b24: 丑春聞華岩和尚出院寓瀘州方山師復趨省覲老
0541b25: 和尚以死句活句不死不活句驗師復印偈并拄杖
0541b26: 拂子偈日死活為媒意遠殊應酬如電不之乎因君
0541b27: 會喫老僧棒故以中書驀面塗于己巳巳已八月還初和
0541b28: 尚請住華岩祖院師不勉故辭住二冬一夏如是三
0541b29: 處共集語錄三卷萬五千言已巳刻流行板入嘉興楞
0541b30: 嚴藏房。門人如意弘休請識記錄
0541c01: 不厭樂禪師語錄卷一
0541c02: 門人德普記錄
0541c03: 住貴州興隆衛龍山寺語錄
0541c04: 丙辰九月覺之禪人率眾請入院。
0541c05: 三門　喝一喝云豁開不二門當軒無格物直捷路
0541c06: 堂堂信步無私曲。
0541c07: 佛殿　者老漢在處相逢時常得會全沒一點人情
0541c08: 卻有些子尊貴今日觸著磕著又作麼生有禮不廢
0541c09: 便拜。
0541c10: 據室　三世諸佛同居一切祖師共住新長老到來
0541c11: 全無回互顯眾云且道利害在甚麼處喝一喝便起
0541c12: 賀居士請上堂師於居士手中接疏云世尊不說說
0541c13: 迦葉不聞聞莫道無言好遂度與維那宣讀。
0541c14: 法座　曲彔木床人天榜樣顧甚險危要上即上遂
0541c15: 陞拈香祝聖畢次拈香云此瓣香爇向爐中供養上
0541c16: 敏下樹和尚以酬剃度戒德之恩末後拈香云者一
0541c17: 瓣香爇向爐中專伸供養現住重慶府華岩堂上傳
0541c18: 臨濟正宗第三十二世上聖下可大和尚以酬法乳
0541c19: 之恩斂歛衣敷座上首白槌云法筵龍象眾當觀第一
0541c20: 義問如何是第一義師云未舉槌時薦取進云恁麼
0541c21: 不遲八刻也師云知過必改云某甲過在甚麼處師
0541c22: 打云再犯不容乃云昨夜風今朝雪大地山河俱一
0541c23: 色釋迦老子暗點頭森羅萬象難分別顧眾云作麼
0541c24: 生會若作一色會未免儱侗不作一色會錯過眼前
0541c25: 作麼生得恰好去眾中莫有具眼者麼試出來定當
0541c26: 看其或未然莫謂蒼天多殊勝須知時節不相饒喝
0541c27: 一喝。
0541c28: 悟悉請上堂問悟悉捐資克苦建此禪院今日迎請
0541c29: 和尚陞座說法獲何利益師云不是苦心人不知云
0541c30: 某甲不會師云不會問取悟悉乃云古人道修此堂
0542a01: 者有損有益居此堂者有利有害龍山卻不然修此
0542a02: 堂者有準有則居此堂者有施有設四眾皈依說得
0542a03: 行得向上宗乘口無兩舌歷代相傳明明漏泄顧左
0542a04: 右云漏泄箇甚麼以柱杖作○此云切忌喚龜作鱉
0542a05: 除夕申相公高明和等請上堂檀信殷勤請上堂慚
0542a06: 無一事過諸方身貧貌陋才能寡膽大心麤志劣狂
0542a07: 伸出一雙窮相手打開八字古門墻招回木馬雲中
0542a08: 過驚起南辰北斗藏。
0542a09: 覺之請上堂舉一不得舉二放過一著落在第二且
0542a10: 道一作麼生舉師云古人與麼撥火星飛取討不的
0542a11: 龍山卻不與麼遂擲下拄杖云唯此一事實餘二則
0542a12: 非真。
0542a13: 康熙甲子年住遵義府南隅里玉泉寺弘休弘悟及
0542a14: 眾姓請上堂拈香祝聖畢末後拈云此是第二回拈
0542a15: 出爇向爐中供養現住華岩堂上傳臨濟正宗第三
0542a16: 十二世上聖下可大和尚以酬法乳斂歛衣就座白椎
0542a17: 竟問如何是玉泉境師云五峰黃葉一帶青松如何
0542a18: 是境中人師云白棒頻拈佛魔膽喪乃云時維腊八
0542a19: 節屆三冬半寒半煖無雪無風十方寧靜萬里長空
0542a20: 潭無南北莫辯西東以拂子召眾云昨夜釋迦老子
0542a21: 掀翻腦蓋豁眼重瞳帶累許多人胡思亂想妄說流
0542a22: 通顧左右云現前大眾各各有眼見的分明要會即
0542a23: 會三無漏學十智同真一切法門無出於此脫或不
0542a24: 會各各歸單穩坐細細觀察日久月深自見釋迦在
0542a25: 汝諸人眼睛裡成等正覺還委悉麼喝一喝。
0542a26: 綏陽佛興菴玄度和尚請上堂佛興院裡覓知音豈
0542a27: 料知音卻不仁箇裡未會頻舉似高支曲彔強吾登
0542a28: 問拈香祝聖即不問撾鼓陞堂意若何師云路從平
0542a29: 處險進云洪音普震時如何師云人向靜中忙問念
0542a30: 念釋迦出世步步彌勒下生因甚擬心即錯動念即
0542b01: 乖師云釋迦彌勒即今在甚麼處僧無語師云擬心
0542b02: 即錯動念即乖乃云今日寂睿營齋供眾玄度法兄
0542b03: 請吾陞座舉唱此事大眾若論此事在聖不增在凡
0542b04: 不減即今現前山是山水是水人事是人事更要舉
0542b05: 箇甚麼若道雲籠古路野色依依葉落林疏神光皎
0542b06: 皎白牛運步玉馬嘶風總是利生邊事且道如何是
0542b07: 此事聽山僧拄杖子與你們註解卓拄杖兩下。
0542b08: 住重慶府華岩禪院語錄
0542b09: 康熙己巳巳年師在方山西堂受還初法兄及眾檀信
0542b10: 等請住華岩於本年八月二日入院當日上堂拈香
0542b11: 祝聖畢末後拈云是甚麼乾矢橛麻三斤一回拈出
0542b12: 一回新雪後始知松柏操事難方見丈夫心此是第
0542b13: 三回拈出爇向爐中專為供養現住瀘州雲峰堂上
0542b14: 上聖下可大和尚用酬法乳之恩斂歛衣就座南芝和
0542b15: 尚白椎竟問答罷乃舉石屋和尚道老牯偷閑去半
0542b16: 年祖翁田地草芊芊歸來懶更重還債犁耙春風又
0542b17: 上肩古人恁麼說話大似有主無賓有賓無主呼馬
0542b18: 作牛呼牛作馬不欲承當擬欲推脫今日道樂卻不
0542b19: 然呼牛即牛呼馬即馬喚賓則賓喚主則主直解承
0542b20: 當不解推脫何故如此還鄉盡是兒孫事祖父從來
0542b21: 不出門。
0542b22: 結制上堂問如何是華岩境師云門前瀑布懸岩落
0542b23: 屋後山巒起浪堆進云如何是境中人師云眉橫鼻
0542b24: 直耳垂肩問如何是第一玄師云泥牛吼先天如何
0542b25: 是第二玄師云木馬躍深淵如何是第三玄師云須
0542b26: 彌一芥潛如何是第一要師云眼孔耳竅如何是第
0542b27: 二要師云手舞足蹈如何是第三要師云屙屎放尿
0542b28: 問如何是接初機句師便打如何是辨衲僧句師又
0542b29: 打如何是正令當行句師連打乃云華岩今日開爐
0542b30: 十方衲子俱無都是自家夥子團圞免致分疏似則
0542c01: 也似是即未在紅爐烈焰須要向前就炙鉗椎運動
0542c02: 貴乎直下承當不許停機佇思那容顧險防危若也
0542c03: 透過威音那畔始識金烹大冶裂開今時業綱方知
0542c04: 玉出藍田其或未然華岩秪得拋磚引玉去也擲拄
0542c05: 杖下座。
0542c06: 徹證請上堂問如何是接初機句師云念子遠來云
0542c07: 既念某甲遠來望師慈悲指示師便打乃云止止不
0542c08: 須說勒回三大劫風飛雷厲之神機我法妙難思突
0542c09: 出五千軸海湧雲騰之寐語諸增上慢者閑骨董不
0542c10: 許遼天索價聞必不敬信爛葛藤隨他遍地生枝華
0542c11: 岩與麼說話座主奴也未夢見在教外別傳一句又
0542c12: 作麼生頓斷凡情無聖解母云別有好商量卓拄杖
0542c13: 下座。
0542c14: 上堂問世尊初生即不問如何是未生前師云雲籠
0542c15: 古木云如何是已巳生後師云雪滿寒岩乃云大道在
0542c16: 目前人是人境是境惟心超物表聖非聖凡非凡爐
0542c17: 焚柏子依依香霧藹倪臺燭點油龍皎皎神光侵垢
0542c18: 面還委悉麼咄。
0542c19: 慈濟祥開師徒請上堂禪和箇箇氣如王日日殷勤
0542c20: 請上堂佛法不無難啟口頻拈麈尾拂風狂問獅子
0542c21: 未出窟時如何師云絲絃絕響進云已巳出時如何師
0542c22: 一喝乃云玄沙破腳趾路從平處險雪峰九上三
0542c23: 登人向靜中忙只如德山托缽鐘未鳴鼓未響向甚
0542c24: 麼處去一片白雲橫谷口岩頭密起其意果與往日
0542c25: 不同許多歸鳥盡迷巢大眾你看他古人恁麼陸地
0542c26: 行舟冰凌走馬祖禰不了殃及兒孫所以賺得慈濟
0542c27: 禪人師徒千里來此營齋供眾請山僧陞於此座打
0542c28: 開雙桂門庭露布華岩宗旨四眾咸沾利益十方共
0542c29: 仰無為且道如何是華岩宗旨分明洞口流長舌今
0542c30: 古風濤吼怒雷。
0543a01: 冬至上堂石女高提寶印文彩全彰木人暗度金梭
0543a02: 纖毫不昧慈明榜張堂上揭示樞機洞山果桌掇退
0543a03: 家常表禮華岩今日也無恁般施設一味隨家豐儉
0543a04: 只如應時及節又作麼生遂以拂子作此○作斟茶
0543a05: 勢云大眾還會麼舉僧問古德云如何是冬來意德
0543a06: 云京師出大黃師云古德與麼雖有救病之良方且
0543a07: 無活人之寶劍不能使這僧點首若有問華岩如何
0543a08: 是冬來意只向他道各人打掃門前雪休管他家屋
0543a09: 上霜揮麈下座。
0543a10: 上堂十五日已巳前過去事已巳過去了十五日已巳後未
0543a11: 來不必預思量正當十五日因齋慶讚端坐受供一
0543a12: 句又作麼生良久云北俱盧州出粳米食者無瞋亦
0543a13: 無喜。
0543a14: 上堂問如何是第一玄師云岩前古柏傲霜寒如何
0543a15: 是第二玄師云葉葉枝枝不減繁如何是第三玄云
0543a16: 半遮風雨半遮天乃云衲僧家眼耳精明手舞足蹈
0543a17: 隨緣放曠任意逍遙東邊鼓掌西畔擎拳禪堂中參
0543a18: 禪佛殿裏禮佛頭頭大用現前一一不逾軌則若也
0543a19: 火爐頭板凳上脫落超方眼三條椽七尺單豁開通
0543a20: 霄路始知無邊剎海自他不隔於毫端十世古今始
0543a21: 終不離於當念說甚麼東山水上西河火裏提金剛
0543a22: 圈點飛龍馬一時遊遍四天下喝一喝。
0543a23: 香國和尚設齋請上堂十五日已巳前有佛處不得住
0543a24: 十五日已巳後無佛處急走過正當十五日愁人莫與
0543a25: 愁人說說與愁人愁殺人所謂岩頭記受德山有父
0543a26: 有子玄沙不肯靈雲難弟難兄只如今日香國和尚
0543a27: 於此相席打令助揚法化一句作麼生道東澗水盈
0543a28: 西澗水南山風驟北山風。
0543a29: 元日上堂問元朝瑞色喜偏多萬國同歡慶歲和唯
0543a30: 有衲僧分外別閑吟雪曲和巴歌如何是新春事師
0543b01: 云柳眼對梅腮進云不涉新舊一句又作麼生師云
0543b02: 亙古虛空無向背風行草偃卻尋常乃云新年頭佛
0543b03: 法有慶祝當今無量壽新年頭佛法無河清海宴絕
0543b04: 親疏驀豎拄杖顧眾云只者拄杖子還落新舊也無
0543b05: 良久卓一卓下座。
0543b06: 乾玉師請上堂展兩手云大開方便門通十方無二
0543b07: 路復叉手云牢關緊閉納四海成一家只如不開不
0543b08: 閉又且如何撒手云荷葉團團團似鏡菱角尖尖尖
0543b09: 似錐。
0543b10: 解制上堂百草頭邊無限春相看盡是昔時人迢迢
0543b11: 曠劫何曾昧堪笑南詢更問津草鞋未跳千山業
0543b12: 已巳過箬笠上頂萬岐歸一致還委悉麼杖頭有眼
0543b13: 空三際布袋無心闊古今。
0543b14: 浴佛未離兜率已巳降王宮未出母胎度人已巳畢又何
0543b15: 須指天指地獨步稱尊惹得是非遍界泥水通身即
0543b16: 今還免得麼不無惡水劈頭淋。
0543b17: 庚水請上堂豎拄杖云即心即佛喚作拄杖子則觸
0543b18: 非心非佛不喚作拄杖子則背不觸不背喚作甚麼
0543b19: 你有拄杖子我與你拄杖子你無拄杖子我奪你拄
0543b20: 杖子顧眾云脫空妄語作麼拽拄杖下座。
0543b21: 結夏上堂以拄杖作此○云三世諸佛恒沙國土歷
0543b22: 代祖師天下老和尚盡在裏許作大伽藍安居平等
0543b23: 性智只如即今有越得此○者麼其或未能切忌動
0543b24: 著喝一喝。
0543b25: 師居士請上堂問三聖道我逢人即出出則不為人
0543b26: 時如何師云把手牽他行不得進云興化道我逢人
0543b27: 即不出出則便為人又作麼生師云為人自肯乃方
0543b28: 親云一箇道為人一箇道不為人是何意旨師云苦
0543b29: 瓜連根苦甜瓜徹蒂甜乃云有問有答人我山前顯
0543b30: 示本來面目無言無說利名場上全彰清淨法身歷
0543c01: 古今而不昧經塵劫以長靈且道僧之與俗誰箇欠
0543c02: 少既不欠少向甚處見他端的酒醉五湖四海客茶
0543c03: 親東蜀越西人。
0543c04: 上堂問如何是三冬花木秀師打云琉璃殿上重鋪
0543c05: 錦進云如何是九夏雪霜飛師又打云瑪瑙階前布
0543c06: 赤沙乃云藥山久不陞座不是息心除妄都緣無事
0543c07: 商量莫道理長則就謾言土曠人稀汾陽夜夜小參
0543c08: 正是抱贓叫屈作賊心虛德山棒如雨點臨濟喝似
0543c09: 雷奔未免平地干戈虛空掘洞致使兒孫鬥亂罪犯
0543c10: 彌天衲僧家各具金剛正眼舉一明三目機銖兩猶
0543c11: 是無風匝匝之波向上一路千聖把手共行合入泥
0543c12: 犁地獄秪如正恁麼時不求諸聖不重己巳靈一句作
0543c13: 麼生道境色隨朝露禾花遍界香。
0543c14: 解夏上堂問解制意如何師云雲外只憑鵬展翅秋
0543c15: 中可許鴈傳書進云人人覿面相逢因甚道不識師
0543c16: 云金風有意侵人骨玉兔無心耀古今乃云十五日
0543c17: 已巳前手長衫袖短十五日已巳後腳瘦草鞋寬正當十
0543c18: 五日海底泥牛吼雲中木馬飛眼觀東南意在西北
0543c19: 只如有一人不出戶牖而獨步大方且道是那一人
0543c20: 蹬足云銀山鐵壁萬重高腳下無私俱踏碎。
0543c21: 庚午冬結制李華生徐柱伯請上堂問結制即不問
0543c22: 開爐一句作麼生師云納須彌於芥中進云開後如
0543c23: 何師云擲乾坤於化外乃云祖師道盡乾坤大地喚
0543c24: 作一句子擔枷帶鎖不喚作一句子業識忙忙華岩
0543c25: 則不然盡乾坤大地作一火爐山僧作箇火種一眾
0543c26: 大家攢柴把草熱鬧相親變生作熟飢餐渴飲無論
0543c27: 鍋碗大小杓箸短長須知飯是米做莫味檀那信心
0543c28: 湯是水煎要識行人血汗者些日用鬼家活計也不
0543c29: 無只如衲僧本分又作麼生良久云確定是非憑烈
0543c30: 焰要分珍石入紅爐。
0544a01: 龍居士請上堂問捶鐘撾鼓即不問因齋慶讚意如
0544a02: 何師云龍得水時添意氣進云謝齋一句作麼生師
0544a03: 云虎逢山勢長威獰進云菜羹滋味莫嫌寡林下安
0544a04: 貧得自然師云風梳翠竹和煙裊露滴喬松戴月明
0544a05: 乃云衲子須具鐵石心肝向者不冷不熱爐韝半乾
0544a06: 半濕柴頭生鐵煉成熟鐵頑鋀化作金鋀鉗槌久久
0544a07: 經歷任分麤細剛柔那時把得便用方知不假他求
0544a08: 大眾還信得及麼試玉須經火求珠不離泥。
0544a09: 上堂有問有答拋磚打瓦擊木作聲無言無說揚聲
0544a10: 止響默照邪憚縱饒口似懸河舌如利劍說窮三際
0544a11: 喝退須彌於己已躬分上總沒交涉只如十五日已前
0544a12: 恁麼也不是十五日已巳後不恁麼也不是正當十五
0544a13: 日恁麼不恁麼總不是又作麼生驀豎拂子云荷盡
0544a14: 已巳無擎雨蓋菊殘猶有傲霜枝。
0544a15: 冬至上堂問今朝冬至意如何師云人間化日纔添
0544a16: 線物外幽禽便囀呻云冬至後又如何師云鐵樹花
0544a17: 開石田筍出乃云昨夜斗轉星移今朝律管葭飛霎
0544a18: 時雲收萬里一天光皎無疑春信南枝暖回殿閣又
0544a19: 何須慈明榜文洞山果桌只如長連床上禪和稿木
0544a20: 其身鐵石其心如何通箇消息莫言未發迎春柳且
0544a21: 看新開傲雪梅。
0544a22: 光祥眾居士請上堂眾士殷勤請上堂別無佛法可
0544a23: 商量頓斷凡情絕聖解諸人直下好承當好承當去
0544a24: 來莫厭路途長舉僧問乾峰十方婆伽梵一路涅槃
0544a25: 門未審路頭在甚麼處峰以拄杖劃一劃云在者裡
0544a26: 後僧舉似雲門門拈起扇子云扇子跳上三十三
0544a27: 天觸著帝釋鼻孔東海鯉魚打一棒雨似盆傾師云
0544a28: 看他二大老為人總沒交涉何故乾峰用處雖然特
0544a29: 地未免屈煞拄杖雲門為人如是直切不無苦勞扇
0544a30: 子設有問華岩路頭在甚麼處只向他道巖潺睛似
0544b01: 雨谷應嘿如雷卓拄杖兩下。
0544b02: 上堂問雪峰道望州亭烏石嶺僧堂前俱言與汝相
0544b03: 見了也且道相見箇甚麼合談何事師默然進云後
0544b04: 保福問鵝湖僧堂前且置未審望州亭烏石嶺相見
0544b05: 箇甚麼鵝湖驟步歸方丈保福低頭入僧堂又是何
0544b06: 意旨師便打乃云祖師道要急相應惟言不二不二
0544b07: 皆同無不包容正謂性天心地普擎普蓋無減無增
0544b08: 不落不昧恁麼說話已巳是落七落八如何是不二觀
0544b09: 世音菩薩將錢買餬餅放下卻是饅頭今日願度比
0544b10: 丘尼具此大神通力得得供養諸人莫只囫圇吞卻
0544b11: 也須識些滋味始得。
0544b12: 上堂昨宵星燦長空今朝日輪當午瞿曇失卻雙睛
0544b13: 冤及兒孫莽鹵休莽鹵貓兒偏解捉老鼠。
0544b14: 上堂問雪覆千山因甚孤峰不白師云逢人切忌錯
0544b15: 舉進云恁麼無他棲泊處別是一乾坤師便打乃云
0544b16: 寒風凜冽遙空下雪紅爐焰上莫覓蹤由蘆花深處
0544b17: 猶難辨別到這裡正恁麼時如何山家富貴銀千樹
0544b18: 牧者風流玉一簑。
0544b19: 上堂問如何是第一玄師云江湖覽載船云如何是
0544b20: 第二玄師云賺錢不費力費力不賺錢云如何是第
0544b21: 三玄師云鴈飛不到處人被利各牽云如何是第一
0544b22: 要師云雪後始知松柏操如何是第二要師云飢餐
0544b23: 渴飲穿衣頂帽如何是第三要師云時然後言樂然
0544b24: 後笑云三玄三要蒙師指利生一句作麼生師云地
0544b25: 獄天堂打成一片菩提煩惱坐斷兩頭乃云向上一
0544b26: 機彌漫宇宙當陽一路軒豁十方分明共証孰敢囊
0544b27: 藏直得瓊樓玉閣百草微塵全彰至化白牯狸奴森
0544b28: 羅萬象具足威儀塵塵剎剎突出無位真人物物頭
0544b29: 頭總是現成公案若果到者般田地管教三世諸佛
0544b30: 歷代祖師齊立下風其或不然須知更有事在。
0544c01: 上堂第一義諦迥絕安排若擬思惟早成鈍滯所以
0544c02: 道心若不異萬法自如眼若不寐諸夢自除伶利漢
0544c03: 向文彩未彰之前脫體承當略較些子若於山僧恁
0544c04: 麼舉處會得已巳落沉思困於途轍爭如我繼芳山主
0544c05: 向格外行履不消見煙已巳知是火何須露角早知是
0544c06: 牛正與麼時慶讚因齋增意氣不風流處也風流。
0544c07: 上堂問終日拈香撥火不知身是道場意旨如何師
0544c08: 云身是道場進云有甚麼限量師云東西十萬南北
0544c09: 八千乃云明不得狀不得瓦解冰消事一然理一然
0544c10: 天高地厚只要人人直下承當箇箇就中委悉如委
0544c11: 悉得兩箇鴛鴦池中獨立其或不然一雙孤鴈撲地
0544c12: 高飛復舉五祖演上堂云多說不如少說少說不如
0544c13: 不說演祖大似鸚鵡能言道得不知有多少俱說了
0544c14: 又道不說華岩今日多也不說少也不說只如不說
0544c15: 之說又作麼生良久云今古罕聞。
0544c16: 庚水母難請上堂松柏南山足可論一番春至一番
0544c17: 新更有虛空無比相風歌雨唱曲長生只如那吒析
0544c18: 骨還父析肉還母然後為父母說法又作麼生良久
0544c19: 云粉骨碎身未足酬一句了然超百億。
0544c20: 元日上堂問如何是新年頭佛法師云萬頃白雲鋪
0544c21: 錦繡一輪紅日挂金毬進云恁麼一人有慶兆民賴
0544c22: 之師云薰大香一瓣誰人不點頭乃云新年頭佛法
0544c23: 有海宇雲霞散彩江程梅柳生輝新年頭佛法無道
0544c24: 泰不傳天子令時清休唱太平歌只如不落新舊有
0544c25: 無一句作麼生道日月光天德山河壯帝居。
0544c26: 解制上堂百日期中無繩自縛三條椽下有口難言
0544c27: 挨到今日飲氣吞聲欲去不去欲住不住不免放開
0544c28: 便道任意縱橫或於十字街頭三家村裡和其光同
0544c29: 其塵恁麼也得或於孤峰頂上林下水邊閉其門塞
0544c30: 其兌恁麼不恁麼也得還委悉麼莫道華岩山勢險
0545a01: 前途猶有最高峰。
0545a02: 上堂問如何是父母未生前師云石筍抽條進云如
0545a03: 何是已巳生後師云只是不識羞云已巳生未生時如何
0545a04: 師云秋夜月明天在水波光卻與月輪齊乃云德山
0545a05: 托缽上法堂雲在嶺頭閒不徹水流澗下太茫生雪
0545a06: 峰道鐘未鳴鼓未響托缽向甚處去養子不及父家
0545a07: 門一世衰德山便歸方丈憐兒不覺醜徒負缽盂忙
0545a08: 岩頭云老漢未會末後句在戴月瑤枝秀扶危碧樹
0545a09: 高山云你不肯老僧那頭密啟其意一片白雲橫谷
0545a10: 口許多歸鳥盡迷巢次日上堂果與往日不同心不
0545a11: 負人面無慚色岩頭撫掌笑云且喜老漢會得末後
0545a12: 句也他後天下人不柰伊何雖然如是也只得三年
0545a13: 活謾道爺貧連子苦須知家富小兒嬌遂顧左右云
0545a14: 看他德山父子與麼玉轉珠回擲地金聲未免自揚
0545a15: 家醜只如會得底末後句也只得三年活又是什麼
0545a16: 道理良久云玉宇秋高無界限無逾萬映一輪孤。
0545a17: 
0545a18: 
0545a19: 
0545a20: 不厭樂禪師語錄卷一終
