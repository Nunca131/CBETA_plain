0439a01: 大悲玅雲禪師語錄序
0439a02: 
0439a03: 
0439a04: 
0439a05: 
0439a06: 
0439a07: 
0439a08: 
0439a09: 
0439a10: 
0439a11: 
0439a12: 
0439a13: 
0439a14: 
0439a15: 
0439a16: 
0439a17: 
0439a18: 
0439b01: 
0439b02: 
0439b03: 
0439b04: 
0439b05: 
0439b06: 
0439b07: 
0439b08: 
0439b09: 
0439b10: 
0439b11: 
0439b12: 
0439b13: 
0439b14: 
0439b15: 
0439b16: 
0439b17: 
0439b18: 
0439c01: 
0439c02: 
0439c03: 
0439c04: 
0439c05: 
0439c06: 
0439c07: 
0439c08: 
0439c09: 
0439c10: 
0439c11: 
0439c12: 
0439c13: 玅雲雄禪師語錄目次
0439c14: 序啟傳
0439c15: 卷一上堂小參
0439c16: 示眾
0439c17: 卷二上堂小參
0439c18: 示眾
0439c19: 卷三
0439c20: 拈古
0439c21: 卷四
0439c22: 頌古法語行實
0440a01: 卷五
0440a02: 機緣聯芳像贊
0440a03: 垂問
0440a04: 卷六
0440a05: 詩偈佛事
0440a06: 
0440a07: 
0440a08: 
0440a09: 
0440a10: 
0440a11: 住山東臨清州大悲禪寺鄉紳諸山請啟
0440a12: 伏以青天雷震滹沱道出常情破院風光蠡水孤標
0440a13: 絕俗獅窟既無凡類曹源自爾瀰漫恭惟
0440a14: 玅雲大和尚座下車溪源遠鴛水流長誕英姿於登
0440a15: 閫有截鐵之機契針芥於金明真超宗之侶冷泉亭
0440a16: 拈提竹篦古話猛從胡餅討汁北高嶺仰見新月方
0440a17: 升頓爾大地平沉從此天涯遍歷無一可話歲寒末
0440a18: 後禾郡息肩撞入介老虀甕久潛光於水邊林下壁
0440a19: 立真風方現瑞於優缽羅華入廛垂手茲者大悲禪
0440a20: 寺原為古宿道場時節既臻因緣匪偶祥等久欽道
0440a21: 範特發悃懷敦請移錫光臨丕颺宗旨知斷橋正脈
0440a22: 當昌而敬畏淵源將大伏願
0440a23: 撒漫天之羅網摝衝浪之鯤鯨金剛圈栗棘蓬令吞
0440a24: 吐者翻轉本來面目木札羹鐵酸餡使啐啄者籍沒
0440a25: 久住園林將見重興祖道三草二木而法雨均霑宣
0440a26: 揚宗猷此土他方而道風一貫肅此布陳顒侯慈旆
0440a27: 不宣。
0440a28: 　　法末林啟祥　冀信之　高守節　冀　霖
0440a29: 　　　　范永兆　林　秀　魯明經　崔際漢
0440a30: 　　　　徐守志　崔　璠　柴明山
0440b01: 　　諸山照　乾　圓　光　寂　果　普　鏡
0440b02: 　　　　智　水　海　舟　仝頓首拜
0440b03: 
0440b04: 
0440b05: 
0440b06: 
0440b07: 
0440b08: 
0440b09: 
0440b10: 
0440b11: 
0440b12: 
0440b13: 
0440b14: 
0440b15: 
0440b16: 
0440b17: 
0440b18: 
0440b19: 
0440b20: 
0440b21: 住浙江嘉興府三塔禪寺紳衿請啟
0440b22: 伏以道周宇宙九天之佛日重開理證圓通千載之
0440b23: 法輪永固朗心田之寶鏡自古為昭燃覺苑之明燈
0440b24: 於今為烈恭惟玅雲大和尚蠶叢獨闢堂奧先登脫
0440b25: 下青衫便著七斤之布擲開翠鏡已巳持八角之盤系
0440b26: 出斷橋允矣猊臺秀種衣傳介祖卓哉獅吼奇兒執
0440b27: 斧以開山名揚濟岱把竹篦而顯道威振龍天值
0440b28: 飛錫之北來水源木本喜慈航之南渡法乳薪傳茲
0440b29: 有郡治之西龍淵寺者雪飛千尺當年授拂之祖庭
0440b30: 地湧三峰此日澄心之勝境尚虛十笏之地未逢九
0440c01: 帶之人特迓雲軿用光蓮座伏望合眾善以同歸現
0440c02: 三身而說法寶幢豎而聖凡共擁鳥啼花落盡屬真
0440c03: 詮圓音唱而龍象偕來流水行雲天然玅證從此客
0440c04: 船漁火無非擊竹之機還看夜月鐘聲盡入拈花之
0440c05: 案庭等持四句偈恒苦舌本生疏參一味禪每慮拳
0440c06: 頭不識總冀垂慈曲全良會將馬鳴龍馭悉驅馳三
0440c07: 乘之年并石女木童俱歌舞四門之日矣臨楮瞻依
0440c08: 曷勝虔禱。
0440c09: 　　法末王　庭　錢　江　吳源起　沈克勱
0440c10: 　　　　沈瞻日　屠又良　毛延芳　沈御日
0440c11: 　　　　葛天麟　錢　柱　李　御　葛天鳳
0440c12: 　　　　高孝本　徐祚增　沈京文　王　沆
0440c13: 　　　　張　晟　曹彥栻　項　謙　朱彝政
0440c14: 　　　　張聯箕　項惟貞　張龍驤　項惟聰
0440c15: 　　　　金世珍　吳陳詠　何密　葛天鵬
0440c16: 　　　　王怡善　金世熙仝頓首拜
0440c17: 
0440c18: 
0440c19: 
0440c20: 
0440c21: 
0440c22: 
0440c23: 
0440c24: 
0440c25: 
0440c26: 
0440c27: 
0440c28: 
0440c29: 
0440c30: 
0441a01: 景德法姪請啟
0441a02: 伏以雲開五色之奇日眾中天之麗千華現瑞重重
0441a03: 祗樹競芬芳萬彙呈祥湛湛龍淵標勝境恭惟
0441a04: 玅翁法叔老和尚倪座下斷橋嫡脈臨濟真傳得心
0441a05: 印於蠡湖開爐於齊國用白拈手段師表人天顯
0441a06: 黃檗大機權衡佛祖掃盡狐禪窠窟早知七事隨身
0441a07: 覷破魔外機關久欽五明在目啟宗綱之既墜須是
0441a08: 其人救法運之將頹全憑作者茲三塔古剎禾郡名
0441a09: 藍於四十年前賴主峰師伯以中興今三載之後因
0441a10: 劣姪緣疏而他適欣諸護之同心同力迎法駕以斯
0441a11: 允斯來仰冀象旆早頒獅幢速駐撾毒鼓於當軒群
0441a12: 迷總教喚醒施法雨於大地頑石俱皆點頭庶僧眾
0441a13: 之有歸而叢林之有主輿情普洽緇素觀光臨楮翹
0441a14: 勤懇切之志謹啟。
0441a15: 景德愚姪機旭和南九頓首拜
0441a16: 
0441a17: 
0441a18: 
0441a19: 
0441a20: 
0441a21: 
0441a22: 
0441a23: 
0441a24: 
0441a25: 
0441a26: 
0441a27: 
0441a28: 
0441a29: 
0441a30: 
0441b01: 大悲玅雲禪師傳
0441b02: 苕程司訓鴛水逸民同門弟真性羅開驎撰
0441b03: 古來法門宗匠唯是真參實悟以本分接人不動聲
0441b04: 色而化被群方斯足尚焉若吾大悲法兄禪師具人
0441b05: 矣師諱真雄字玅雲原藉浙之金華徐姓父仲芳任
0441b06: 登州都閫以官為家遂為山左人師自幼喜悅三寶
0441b07: 俄逢鼎革父棄官入空門師亦隨父驅烏受具戒首
0441b08: 參具德和尚究竹篦話一日至北高峰仰見新月忽
0441b09: 若大地平沈遂爾疑團撲落復飽歷煙水若木陳費
0441b10: 隱箬菴浮石玉林牧雲諸尊宿無不刮目相看爭欲
0441b11: 網羅異寶然師少可其意最後抵禾城金明一見本
0441b12: 師介老人心中大愜曰是誠吾師也老人云雲封獅
0441b13: 窟向背無門汝從何而入師曰從門入者不是家珍
0441b14: 老人曰汝是行腳僧為什向驢胎馬腹裏作活計師
0441b15: 曰今日親見和尚老人曰汝看老僧眉毛落了幾莖
0441b16: 師曰生也老人曰漿水錢且置草鞋錢教誰還師曰
0441b17: 和尚欠多少老人便打師曰不入洪波裏怎見弄潮
0441b18: 人老人曰汝見個甚麼卻恁麼道師曰動容揚古路
0441b19: 不墮悄然機老人曰參堂去自爾機鋒箭拄老人復
0441b20: 加百鍊師遂破最後重關師與主峰兄侍老人圍爐
0441b21: 次老人曰火爐頭有個賓主句汝道看師曰和尚坐
0441b22: 某甲立老人指火曰者個為什麼向寒灰裏發燄師
0441b23: 曰非為分外老人以火箸敲爐曰還跳得者個出麼
0441b24: 師曰不獨某甲直饒三世諸佛全身在裏許老人曰
0441b25: 大須仔細尋命掌院事執勞六載舂米次老人至問
0441b26: 子還是為眾竭力資養己巳命耶師曰餵驢餵馬老人
0441b27: 曰子是第幾頭師曰將謂無人證明老人便與一掌
0441b28: 壬子元旦老人陞座拈香祝聖畢乃曰卓錫蠡湖念
0441b29: 五春今朝意氣出常情海天閣外紛紛雨帶水拖泥
0441b30: 祝聖君拈拂子召眾曰世尊說法四十九老僧開堂
0441c01: 二十五靈山拈花金明豎拂且道是同是別師出禮
0441c02: 拜曰且喜老漢今朝瞥地老人豎拂子曰只者個豎
0441c03: 窮三際橫遍十方且道承誰恩力師曰粉骨碎身未
0441c04: 足酬老人打一拂子師便禮拜起依位而立老人即
0441c05: 付師衣拂法偈曰獅子窟中事善哮吼者得今得本
0441c06: 無得無得得亦得未幾老人謂師曰子因緣既熟無
0441c07: 久滯此古人云未有常住而不行者水邊林下把茅
0441c08: 蓋頂順時行化續佛慧命師領旨北轅渡江淮抵清
0441c09: 淵駐錫天中閣潛行密用聖凡罔測癸亥春應請住
0441c10: 大悲禪寺寺故唐宋以來知識道場緣前住不稱將
0441c11: 鞠茂草師豎大法幢驅諸野犴獨標濟天風月頓使
0441c12: 顛覆維新師感炎涼時態岑寂世緣孤高壁立四方
0441c13: 宿衲景附雲從師一以本分草料相勗雖鐵額銅頭
0441c14: 必敲骨驗髓務使個個點睛破壁人人踞地嚬申故
0441c15: 其門人分猷布化散處諸方者皆頭角嶷然也師居
0441c16: 恒所食瓔珞一瓢所衣敝衲百結環陼蕭然有楊岐
0441c17: 雪珠滿榻之風學徒非斷臂者流鮮望崖而退舜日
0441c18: 杲公贈言云誰言我叔成癡癖華頂風清熟解躋蓋
0441c19: 確論也師鉗錘惡辣絕不容情至其處世謙光不受
0441c20: 禮拜志願三篾束肚一茅遮頂則又有雲棲古宿之
0441c21: 風嘗睹薪米狼藉躬檢入廚誡諸子曰粒米莖薪檀
0441c22: 信膏血若不感恩努力頓悟己巳靈而反致輕忽恐難消
0441c23: 受爾方丈不私享用孤笻行化稍有贏餘即惠貧乏
0441c24: 或作勝事也師自壬子離金明至庚午冬仲從東魯
0441c25: 來禾屈指十有九稔矣余迎笑謂曰兄大作佛事而
0441c26: 榮旋祖庭古云遊子悲故鄉此其時歟俄閱其行實
0441c27: 知行解相應一言一行俱可隄捍狂瀾模範後學因
0441c28: 捃拾其大略云爾。
0441c29: 空諸性曰傳之為言傳也傳也者傳其人也傳其人
0441c30: 傳其神也今著述家每傳一人輒多鋪語未免藻繪
0442a01: 損神師之行解超群軼格余傳之不敢妄加點染或
0442a02: 曰師本不落朕跡似神龍無首非若靈龜曳尾子今
0442a03: 傳之非點染而何余曰不然法門秋晚流俗波靡佛
0442a04: 祖正眼留作人天標表此亦頹波之柱石霜榦之碩
0442a05: 果也又烏容以不傳況師法道方興行見玅雲彌布
0442a06: 一雨普霑盡法界虛空界遭其荼毒者未可涯量是
0442a07: 又非筆墨所及矣。
0442a08: 
0442a09: 
0442a10: 
0442a11: 
0442a12: 
0442a13: 
0442a14: 
0442a15: 
0442a16: 
0442a17: 
0442a18: 
0442a19: 
0442a20: 
0442a21: 
0442a22: 
0442a23: 
0442a24: 
0442a25: 
0442a26: 
0442a27: 
0442a28: 
0442a29: 
0442a30: 
0442b01: 玅雲雄禪師語錄卷一
0442b02: 住鎮江甘露寺嗣法門人機德編閱
0442b03: 住山東臨清州大悲禪寺語錄
0442b04: 康熙癸亥二月師在護國受本郡州牧佟公州尹卜
0442b05: 公暨闔郡紳袍護法融涵老宿等請於三月二十日
0442b06: 進院。
0442b07: 山門惟此一門通天達地直下無私一超直入。
0442b08: 韋馱叢林屏翰法社干城權衡在握邪正是憑。
0442b09: 佛殿麻三斤乾矢橛閣置一邊天上天下唯吾獨尊
0442b10: 阿誰證明新長老到來如何即是顧左右云大眾記
0442b11: 取展具作禮。
0442b12: 伽藍七事惟荷百凡仰靈振領提綱條令斬新。
0442b13: 祖師龐眉皓首形影詭誕靈山嫡旨各妄宣傳今朝
0442b14: 捉敗無地躲閃插香展拜。
0442b15: 據室拈拄杖云過去諸佛於此轉大法輪未來諸佛
0442b16: 亦於此轉大法輪新長老於此又如何施設卓杖云
0442b17: 棒頭產下玉麒麟。
0442b18: 即日封翁林芝山高雙泉明府冀霖同眾士庶請。
0442b19: 上堂師拈疏云者道符子推不向前約不到後從諸
0442b20: 大護法筆尖上湧出落在山僧手裏豈敢囊藏也要
0442b21: 大家相委悉度疏云維那分明宣說指座云。
0442b22: 法王寶座千古遺蹤不是其人徒增希冀新長老到
0442b23: 來如何即得喝一喝遂陞拈香云此一瓣香根盤毘
0442b24: 盧之先枝敷樓至之後高而無上貴不可極爇向爐
0442b25: 中奉祝
0442b26: 當今皇帝聖躬萬歲萬萬歲皇后齊年太子千秋伏願
0442b27: 帝基永固垂拱致治此一瓣香為雲為雨為瑞為祥
0442b28: 奉為滿朝文武本郡尊官現前縉紳檀護并諸山耆
0442b29: 宿伏願祿位高增子孫瓜瓞此一瓣香靈孕浩劫毒
0442b30: 深滄海千尋浪裏翻身百煉爐中輥出末後到金明
0442c01: 結盡冤仇抱恨抱怨無處伸雪今日人天眾前拈出
0442c02: 供養前住徑山天池次住廣福敬畏傳臨濟正宗第
0442c03: 三十一世金明堂上過去本師介菴進老和尚用酬
0442c04: 法乳之恩斂歛衣就座舜日大師白槌畢師云若論箇
0442c05: 事諸佛列祖口挂壁上雖則官不容針山僧到來傍
0442c06: 開一線拈杖一卓云莫有不惜性命底出來與拄杖
0442c07: 子相見僧問毘盧頂上草生青金剛腳下死蛇橫玉
0442c08: 殿苔封意作麼生師云鐵輪天子寰中敕曰天時地
0442c09: 利四眾咸和祖意教意為同為別師云日月光天德
0442c10: 山河壯帝都曰蠡湖滴乳傳芳永舊店重開法化新
0442c11: 師云也要大家出隻手曰一句渾超諸有象千載黃
0442c12: 河今又清師云好箇消息曰學人今日小出大遇師
0442c13: 打云切忌詐明頭問撥草瞻風瓦礫光生如何是大
0442c14: 悲境師云雲眠斷碣鳥宿迦頭曰人傑地靈緇素駢
0442c15: 臻如何是境中人師云眼生眉下耳撻腮邊曰人境
0442c16: 已巳蒙師指示正令全提事若何師劈脊便棒曰作家
0442c17: 宗師天然猶在師云同道方知乃云剎竿豎起古店
0442c18: 重開揭開寶藏渾出家珍撒向諸人面前一任取足
0442c19: 與麼會得猶較些子不與麼會拄杖子別滋一路驀
0442c20: 卓杖一下云破魔王窟宅展佛祖家聲須憑者箇握
0442c21: 金剛劍懸肘後符要是其人山僧今日承諸檀命義
0442c22: 不容辭斬莽披榛鑿開生佛面目墾土掘石露出本
0442c23: 地風光頓使寒灰發燄枯木生春石獅哮吼驚起青
0442c24: 山頭卓朔木馬嘶風蹋斷黃河水倒流正恁麼時莫
0442c25: 有向者裏著得一隻眼者麼良久卓杖一下云手握
0442c26: 金鞭問歸客夜深誰共御垓行復舉介老人住金明。
0442c27: 上堂云破禪堂灰頭土面破佛殿驢額馬腮破山門
0442c28: 擎拳持杵破佛閣待月眠雲破鐘樓知音者少令一
0442c29: 隊破衲僧居此以破破不破破破不破不破不破底
0442c30: 運用無窮直教七通八達若是超宗異目山僧秪得
0443a01: 另眼相看將破破底相待眾中有斫不開劈不破底
0443a02: 麼出來金明與你破破去也師云運壺中日月用格
0443a03: 外鉗錘號令人天權衡佛祖不無者老漢若欲扶豎
0443a04: 臨濟綱宗要且未在山僧當時若在將具展開畫
0443a05: 相捲作一團拋向背後展兩手云諾看他如何合煞
0443a06: 諸人者裏會得燃燈佛與你同參卓杖一下云換骨
0443a07: 洗腸重整頓通身是眼更須參。
0443a08: 開基示眾地老天荒歲月長何代傳留古道場而今
0443a09: 生面重拋出瓦礫從教盡放光拈杖卓云真機獨露
0443a10: 揭開萬象頂大用現前捩轉虛空鼻孔頓使春回
0443a11: 大地法運咸新化育無私恩光普洽於一莖草上現
0443a12: 出瓊樓玉殿坐微塵內轉大法輪山河大地情與無
0443a13: 情一齊喝彩驚得須彌山王惡發一時六種震動直
0443a14: 得四天門王擎拳合掌狸奴白牯東觸西觸山僧一
0443a15: 一從頭按過不免將金剛圈栗棘蓬木札羹鐵釘飯
0443a16: 盡禮款待各箇禮謝而退大眾且道具何三昧有此
0443a17: 慶快恁麼會得大悲與你同一鼻孔出氣還有恁麼
0443a18: 會者麼卓杖云一莖草上瓊樓現萬象叢中梵剎新
0443a19: 小參僧問大機大用即不問向上提持請師道師云
0443a20: 一棒一條痕曰德山棒臨濟喝禮防君子若有箇不
0443a21: 假鉗錘的如何指示師云鐃鉤搭索曰湛湛青天為
0443a22: 甚也須喫棒師云未是闍黎著腳處曰秪如無位真
0443a23: 人還有喫棒分麼師云那箇是無位真人僧無語師
0443a24: 打云只者是僧禮拜師又打問學人弓折箭盡請師
0443a25: 賜棒師云降將不斬僧擬議師打曰莫妄語好乃云
0443a26: 諸方聚頭喧喧談玄說妙爭似大悲者裏土面灰頭
0443a27: 雖處城市不異山居有時天共白雲曉烏啣花落有
0443a28: 時水和明月流風送琴來凡情聖解無處安排得失
0443a29: 是非了無位次設有辯如瓶瀉問似雲興到者裏那
0443a30: 堪措足化城客作未可觀光驀卓杖云放開一線只
0443b01: 圖諸人總見總聞還會麼一片白雲橫谷口幾多歸
0443b02: 鳥卻迷巢。
0443b03: 金明介老人彌勒開光命秉拂小參月皎天空光吞
0443b04: 萬象寶鏡當臺千差莫隱秪如古德云天上無彌勒
0443b05: 地下無彌勒且道彌勒在甚麼處驀指像曰大眾秖
0443b06: 在者裏一向灰頭土面今朝塵盡光生大似笑不徹
0443b07: 底沒　眼長老雄上座與你點出以筆點眼云看看
0443b08: 直得照天照地一星也瞞他不得且道得何三昧喝
0443b09: 一喝云忽地全彰兜率界當軒獨坐笑盈腮。
0443b10: 佛誕上堂僧問善財參五十三員知識因甚不聞作
0443b11: 佛師云道士不持錫曰龍女一見如來為何直往南
0443b12: 方成等正覺師云比丘不鍊丹曰學人上來如何記
0443b13: 師云一頭兩隻角曰謝師相為師云且喜頭角崢
0443b14: 嶸僧一喝師云正好拖犁拽耙乃云佛身無為不墮
0443b15: 諸數惟吾獨尊一場漏逗再睹明星添沙眼裏靈山
0443b16: 拈花笑殺頭陀臨末稍上做盡伎倆更道善觀吾紫
0443b17: 磨金色之身今日則有明日則無用徹自己巳心笑破
0443b18: 他人口檢點將來腳跟下好與三十何也將此身心
0443b19: 奉塵剎是則名為報佛恩。
0443b20: 山鐸和尚書至上堂溪山各異雲月是同矗矗華峰
0443b21: 逼漢融融桂乳飄香正脈弘通後學有準不勝忻躍
0443b22: 之致曷蒙上足馳書遠抵東魯過辱殷勤觀瞻無已巳
0443b23: 以杖召眾云還有委悉者麼良久云昨日看雲眠白
0443b24: 日今朝鴻雁落丹墀。
0443b25: 結夏小參結卻布袋頭水牯牛東觸西觸且喜水足
0443b26: 草足忽地撞倒鐵壁銀山打破趙州關趁出楊岐驢
0443b27: 子胡狗不識羞成隊走諸仁者莫莽鹵二六時中好
0443b28: 看取驀豎拂子云是甚麼擲下云咦將謂象骨鱉鼻
0443b29: 蛇卻是南山白額虎。
0443b30: 端節上堂今日時分大地草靈拈來無不是藥用之
0443c01: 百疫消清驀豎拄杖云看看亦能殺人亦能活人莫
0443c02: 有知此利害者麼良久卓一下云神農嘗不得耆婆
0443c03: 罔辨真。
0443c04: 晚參舉如意云者著子極簡便不用安排隨處顯現
0443c05: 蓋緣諸人逐物意移迷真返正致令河邊受渴飯籮
0443c06: 裏耽饑殊不知大道無向背至理絕離微向上一路
0443c07: 不用鑽研松風水月盡是當人玅用雖然猶是衲僧
0443c08: 轉句祖師門下別有生涯擊如意云還委悉麼若無
0443c09: 拔山力烏騅不易騎。
0443c10: 解夏小參秋風纔動遍界涼生萬彙凋殘金聲普振
0443c11: 大悲者裏九旬期滿爐錘活脫不意泥牛血迸秤鎚
0443c12: 汗流趙州柬蘆引蔓瑞巖石上主人喚惺正當
0443c13: 恁麼時如何是衲僧行履處芒鞋蹋碎滄江月拄杖
0443c14: 撥開嶽岫雲。
0443c15: 住中天閣余素菴請上堂拈拄杖云拈起也函蓋乾
0443c16: 坤放拄杖云放下也截斷眾流橫拄杖云彌綸萬有
0443c17: 含吐十虛玄要主賓偏正君臣三乘五教頓漸偏圓
0443c18: 驀卓杖云百雜碎了也還有會得者麼良久復卓杖
0443c19: 云與你一緉草鞋。
0443c20: 因事上堂九年面壁土曠人稀平地波生駭人觀聽
0443c21: 或現三頭六臂呈能呈伎或逞無量神通作多般計
0443c22: 巧大悲者裏玄黃不涉何用致雨騰雲一向冷愀愀
0443c23: 地終朝默坐皆因世道秋晚人多鬥諍如犬咬枯骨
0443c24: 群吠見之競來喧爭纔知味淡而癡火頓息大眾正
0443c25: 所謂黑風吹起船舫飄墮羅剎鬼國只如坐致太平
0443c26: 一句又作麼生卓拄杖云老將不用談兵策自有東
0443c27: 風致太平。
0443c28: 上堂大悲有一句子不是祖師心印亦非鐵牛之機
0443c29: 突出虛空觸不得背不得且作麼生即得還有道得
0443c30: 底麼良久拈杖畫相云善吉維摩談不到目連鶖
0444a01: 子視如盲。
0444a02: 上堂毛吞巨海芥納須彌死款不勞拈出大悲者裏
0444a03: 隨機設教遇緣應機與諸人平地展演事無不當烹
0444a04: 金琢玉要假本分鉗錘奪食驅耕須憑超方手眼若
0444a05: 從空放下頓歇馳求不移寸步百城俱到彌勒樓閣
0444a06: 何用再見文殊山僧今日打鼓敲金為諸人奏凱去
0444a07: 也以拂子擊禪床云萬國醉心嘗大鼎相將攜手上
0444a08: 高臺。
0444a09: 金明先師介菴和尚訃至上堂颯颯金風體露紛紛
0444a10: 紅葉翻飛坐斷報化佛頭人天杳無消息拈起訃音
0444a11: 云既杳無消息者箇是甚麼雖然大悲一向為伊瞞
0444a12: 頇過今日掩彩不住不意者老漢到此田地大
0444a13: 仔細思量大悲通身是口也不能盡說他惡弊以袖
0444a14: 掩面云哀哀。
0444a15: 起七小參僧問把住向上牢關徒勞側耳放開百千
0444a16: 三昧平貼商量如何是第一玄師云擬議墮機前如
0444a17: 何是第二玄師云有口不能宣如何是第三玄師云
0444a18: 千聖絕言詮如何是第一要師云坐斷虛空竅如何
0444a19: 是第二要師云懸巖撒手玅如何是第三要師云妍
0444a20: 媸俱該照三玄三要蒙師指末後一句事如何師云
0444a21: 斷碣無文字義新問如何是祖師西來意師云草鞋
0444a22: 咬腳曰學人不會師云不是有心乃云紅爐火著燄
0444a23: 騰空逼得烏龜上翠叢無論頑銅并鈍鐵鑄成寶劍
0444a24: 任磨礱豎拂子云洞山三斤麻山僧扎作一柄拂若
0444a25: 喚作一柄拂卻是洞山三斤麻若喚作三斤麻卻是
0444a26: 山僧一柄拂且道喚作甚麼即得一僧云不可喚作
0444a27: 和尚拂子一僧云也不是雲門乾屎橛一僧云和尚
0444a28: 莫熱瞞一僧禮拜歸位師云總沒交涉雖然就裏一
0444a29: 箇滾熱又僧出曰請和尚道師以拂子擊禪床云三
0444a30: 十年後有人悟去在。
0444b01: 示眾你有拄杖子與你拄杖子富嫌千口少你無拄
0444b02: 杖子奪卻你拄杖子貧恨一身多虛空撲落地無奈
0444b03: 痛愁何卓拄杖一下云雲在嶺頭閒不徹水流澗底
0444b04: 太忙生。
0444b05: 除歲小參僧問臘盡春回即且置觀音菩薩將錢買
0444b06: 餬餅放下手云卻是饅意作麼生師云因齋慶贊
0444b07: 曰便恁麼會意如何師云錯過不少僧便喝師云縱
0444b08: 饒喝倒須彌山也是階下漢僧拂袖歸眾師云自領
0444b09: 三十棒乃云大家聚首敘寒溫無數心情徹底傾賴
0444b10: 得雪枯冰燄烈好看春色到黃昏召眾云大悲者裏
0444b11: 殿堂破落滿床雪撒珍珠廚庫枵虛往來雀鼠不至
0444b12: 家風冷淡客到清茶不效諸方椎鑼伐鼓鬧熱門庭
0444b13: 何期爾輩不事囂燄甘受闐寂適當與諸人分歲乾
0444b14: 矢橛麻三斤丟過一邊炊黍米飯烹露地牛諸方舊
0444b15: 例山僧此間細剪白雲薄切清風以虛空為盤泰山
0444b16: 作筋更傾太液池煎龍腦茶將東海作杯一任飽餐
0444b17: 且道是甚麼滋味倘或不知三十日閻老子要與你
0444b18: 筭飯錢在良久云不經霜雪苦難話歲寒心。
0444b19: 歲朝上堂撾塗毒鼓聞者盡喪豎摩醯目見者俱瞎
0444b20: 見之聞之而不瞎不死者豈可同日而語道哉乃拈
0444b21: 拄杖云今朝新歲全無忌諱且聽下文一齊囑累卓
0444b22: 一卓云寶塔尖頭豁開釋迦眼睛千華臺上露出達
0444b23: 磨鼻孔東君佈令萬象騰輝。
0444b24: 一人有慶兆民賴之林下衲僧順時納祐且道祝聖
0444b25: 一句作麼生道復拈香著爐云一爐沉水盈滄海仰
0444b26: 祝　當今億萬年。
0444b27: 元宵上堂千燈萬燈燃於一燈江月山月本乎空月
0444b28: 月裏燈明燈中月皎三千大千光光交徹如寶絲網
0444b29: 進一步重重錦縫開退一步塵塵三昧起寒山拾得
0444b30: 遏捺不住彌勒釋迦卓錐無地大悲拄杖子一著爭
0444c01: 先倒騎三腳驢拽脫溈山鼻孔蹋斷帝釋脊梁繞四
0444c02: 天下一匝坐地看鰲山春色無高下拈拄杖召眾云
0444c03: 我見燈明佛本光瑞如此。
0444c04: 佛涅槃日上堂梨花白柳枝黃山左山右綠砌池塘
0444c05: 鶯歌兮韻囀王喬之玉管燕語兮聲繞謝氏之雕梁
0444c06: 如來紫磨金色身一一天真一一明玅只如煙燼火
0444c07: 滅時金色身即且置如來在甚麼處卓拄杖一下云
0444c08: 曉來一陣催花雨馬蹄何處避殘紅。
0444c09: 觀音誕日上堂僧問如何是奪人不奪境師云澹煙
0444c10: 疏雨洗黃昏曰如何是奪境不奪人師云滿頭白髮
0444c11: 蓋霜顏曰如何是人境俱奪師云雲封古寺野客迷
0444c12: 蹤曰如何是人境俱不奪師云農歌細柳鶴舞蒼松
0444c13: 曰行解相應恢祖道離名離相振綱宗師云口銜霜
0444c14: 刃太驚人士問清光匝地明暗交輝如何是觀音玅
0444c15: 智師云能救世間苦曰直捷提持不擇冤親盲聾瘖
0444c16: 啞如何接導師云識得你是俗人曰恁麼則一蹋鴻
0444c17: 門兩扇閒師云汝見何道理卻恁麼道士便喝師云
0444c18: 昨夜三更月到窗士禮拜師乃豎拂子云觀音菩薩
0444c19: 來也在山僧拂子頭上顯大神通攪長河為酥酪變
0444c20: 大地作黃金直教一切有情隨心滿願大悲者裏理
0444c21: 長即就牛頭沒馬頭回一任蹴蹋合水合泥有甚麼
0444c22: 限檢點將來未是衲僧極則以拂子畫一畫云且待
0444c23: 別處商量只如慶祝聖誕一句又作麼生揮拂子云
0444c24: 香雲堆裏見圓通千手施為不自功若將耳聽終難
0444c25: 會眼處聞聲識玅容。
0444c26: 浴佛上堂示現皇宮計盡謀窮雪山成道重加作造
0444c27: 再轉法輪不堪聽聞露出雙趺臭惡難收大悲今日
0444c28: 不似老韶陽掉轉旂鎗喝一喝云者一杓惡水也要
0444c29: 你承當。
0444c30: 介菴和尚忌拈香前年今日捩轉鼻孔今日前年囊
0445a01: 空剩穎直得天下太平森羅喝彩且道大悲者裏又
0445a02: 作麼生插香云大眾還知麼西風滿院愁無限九曲
0445a03: 河聲動地流。
0445a04: 金明古燈和尚至上堂中流砥拄莫遲疑玅手擎天
0445a05: 賴主持蠡水杖頭涓一滴宗綱隨處耀金錍豎拂云
0445a06: 高而無上淵莫可測打開線路寶印騰輝大道隨方
0445a07: 建立至理觸處彌彰全提正令於寰中大展威權於
0445a08: 閫外若是坐斷報化佛頭難為湊泊欲求輪王髻珠
0445a09: 必先拋磚引玉復舉昔在金明嘗聞先師舉破破不
0445a10: 破破破不破不破不破底句以驗方來者則公案多
0445a11: 年蘊在胸中信知無人發明若非古燈法兄大悲此
0445a12: 生無由拈出下座與頭首大眾殷勤敦請伏望謦欬
0445a13: 雷音作獅子吼聲。
0445a14: 正定禪宿同鄉鐸高雙泉供法衣請上堂問大庾嶺
0445a15: 頭提不起即且置只如施主供衣飯僧得何三昧師
0445a16: 云親到寶山莫教空手而去曰乾三連坤六斷一線
0445a17: 貫通因甚坎中滿離中虛師云蓬來三島黃河九曲
0445a18: 曰世尊傳金襴外別傳何物師云眼見如盲口說如
0445a19: 啞曰請師曲開方便師云我佛過去久矣乃拈法衣
0445a20: 角云者箇滯貨靈鷲傳來及到東土黃梅夜半密付
0445a21: 大庾嶺頭拈掇不起遞代相傳殃累不少今向檀那
0445a22: 針鋒上湧出有箇正定禪宿和盤托來仍請山僧舉
0445a23: 揚令現前緇素無不見聞無不信入各箇蹋著故鄉
0445a24: 田地恁麼會覓火和煙得不恁麼會擔泉帶月歸大
0445a25: 悲與麼道未免舌頭托地秖如舉揚一句如何即是
0445a26: 拈拄杖一卓云但願皇風吹遍野群萌普洽福田增
0445a27: 封翁林芝山中書林文伯請放生會小參魚游困而
0445a28: 止濼鳥飛倦而知還蠢動含靈莫不貪生懼死茲現
0445a29: 前眾信體全物命捐貲贖放令其水陸空行脫離籠
0445a30: 繫以免刀砧鼎鑊之苦各遂逍遙更請山僧為其指
0445b01: 箇入路乘此大法各獲正因共登覺地永出輪迴此
0445b02: 段勝心誠為希有豎拂子云大眾一切眾生向者裏
0445b03: 成正覺已巳諸人分上且作麼生揮拂子云了即業障
0445b04: 本來空未了應須酬宿債。
0445b05: 受嘉興三塔請上堂明鏡當臺照徹佛祖心肝寶劍
0445b06: 臨風那許癡頑在目直得沒頂塔跳上天師子橋
0445b07: 哮吼入海汶水吹笙土山作舞驚起鐵牛踏倒彌盧
0445b08: 山王帝釋尊天蹲身無地正恁麼時正不居正偏不
0445b09: 坐偏虎穴魔宮自由自在以拂子召眾云且道是甚
0445b10: 麼時節乃擊拂子云有意氣時添意氣得風流處更
0445b11: 風流。
0445b12: 先師介老人忌拈香你先前年向我說去年今日事
0445b13: 我道你出語不稽我前年今日望你信思量不是去
0445b14: 年時及到去年今日又無信只道你口說無憑今年
0445b15: 前日忽接訃果應先前年說話特燒一瓣紫檀煎三
0445b16: 盞白乳不是報你恩德為你說話不虛乃燒香云嗚
0445b17: 鳴當年枉受你奇冤今朝更惱人腸肚。
0445b18: 囑天乳哺西堂上堂向上一路釋迦眼睛正法眼藏
0445b19: 達磨心髓拈拄杖云木上座久默斯要今日驀地機
0445b20: 先動容古道可中有箇打破羅籠踢翻窠窟的戴角
0445b21: 擎頭克紹先猷典型後學大悲者裏有箇破沙盆子
0445b22: 從來無人覷見乃拈法卷示眾云還有於此會得麼
0445b23: 天乳西堂出接卷云昔日靈山親記今朝大悲轉
0445b24: 光輝師云以何為證乳曰開基創業前王事端拱持
0445b25: 盈後帝心師云即今事作麼生乳珍重禮三拜師云
0445b26: 如是如是卓杖下座。
0445b27: 別駕牧公項大士至上堂蓬戶家風別苔生丹灶寒
0445b28: 年來蹤跡泯相續也大難大悲者裏斷碣委地榛莽
0445b29: 參天木上座十載前撥開生面蒲牢子從今日吼破
0445b30: 雲端古佛堂前烏兔爭飛夜明簾外不通凡聖今朝
0445c01: 有次菴大士同出師門幸旌蓋辱臨破我岑寂山林
0445c02: 增色瓦礫生光直得車溪水長高濟北鴛湖浪湧漲
0445c03: 黃河只如弟兄相見如何話會揮拂子云共掬湖天
0445c04: 波底月塤箎迭奏動雲泥。
0445c05: 金明介菴和尚忌法眷請上堂九月廿三日吾師示
0445c06: 寂滅今值十週辰飲水忽遭噎東山十件事一事亦
0445c07: 不設傑祖曾有言子不談父德千古襲斷橋曹溪真
0445c08: 滴血萬丈蠡湖波溶溶吞海月杲日麗中天不似塵
0445c09: 勞熱火裏青蓮花紅爐飛片雪蛙步豈能隨追風天
0445c10: 馬烈時流謾度量輪王三寸鐵不是揚家醜對眾閒
0445c11: 饒舌特報與諸人從頭須打徹且道打徹箇甚麼擊
0445c12: 拂子下座。
0445c13: 受三塔請辭眾上堂虛玄大道無著真宗隨方建立
0445c14: 遇緣即應靈符在握竿木隨身照用全彰殺活臨時
0445c15: 去住隨機自由自在有時深藏寶鏡妍醜不立有時
0445c16: 揭開華藏遍界光輝兔角杖威獰似虎著著超方出
0445c17: 頭天外誰是我般雖然只如古人道有佛處不得住
0445c18: 無佛處急走過眾中莫有會得者麼卓拄杖云三千
0445c19: 里外分明記取。
