0388c01: 德風禪師語錄卷三
0388c02: 問答機緣
0388c03: 僧問天童和尚鼻孔在甚麼處師云拈起來看進云
0388c04: 即今在甚麼師云拈起來看。
0388c05: 士問致知在格物意旨如何師云汝這一句話從何
0388c06: 處得來又問康話曰作新民又作麼生師云今日的
0388c07: 話與昨日不同。
0388c08: 師問春色滿園關不住一枝紅杏出牆來且道承誰
0388c09: 恩力師代云獨露士問春色滿園關不住一枝紅杏
0388c10: 出牆來且道承誰恩力師云大家不曾瞞。
0388c11: 士問夜半三更皎月正當空還許進步也無師云速
0388c12: 退速退。
0388c13: 僧問如何是西來意師云庭前喜鵲噪進云某甲會
0388c14: 也師云切莫亂承當僧豎指即在一毫頭師云未信
0388c15: 汝在。
0388c16: 士問聖人道一以貫之未審所貫何事師云且坐喫
0388c17: 茶。
0388c18: 士問如何是漁渡境師云隔岸垂楊落日低進云如
0388c19: 何境中人師便與一棒進云人境已蒙師指示覿面
0388c20: 相逢是若何師云一陣西風撲面涼。
0388c21: 士問和尚住此水月齋有何境界師云潮來潮去進
0388c22: 云還有奇特事也無師云有進云如何是奇特事師
0388c23: 云水清魚自現。
0388c24: 僧問如何是臨濟家風師便打復之一偈我生疏散
0388c25: 懶談禪寒則穿衣熱去綿雲兄問吾家風事劈面惟
0388c26: 酬一大拳。
0388c27: 僧問一物不將來如何師云太累生僧擬議師打一
0388c28: 拳云放不下在。
0388c29: 師舉拳云是甚麼明云是香爐師云意旨如何明云
0388c30: 香煙繞繞師云如何是你立地處明云面向東南意
0389a01: 在西師喝云住答偈云呼喚聲聲應得親分明突露
0389a02: 本來人亙今彌古無他物只要當前認得真。
0389a03: 僧問堂中聖僧與露柱相爭誰人解得師云好與汝
0389a04: 一頓。
0389a05: 僧問浩浩之中如何辯主師云滿眼滿耳。
0389a06: 僧問如何是諸佛出身處師云風過樹頭鳴。
0389a07: 僧問如何是佛師云簷前水滴石頭穿。
0389a08: 僧問紫羅帳裡撒珍珠意旨如何師云大家瞞不得
0389a09: 士問一子出家九族昇天因甚目蓮母親藏在地獄
0389a10: 師云一拈一放。
0389a11: 士問雞母在前雞卵在前師便打一齊打殺進云為
0389a12: 甚麼一齊打殺師云凡聖多教絕往還一齊打殺。
0389a13: 僧問如何是諸佛出身處師云止風渡頭舟自橫。
0389a14: 僧問一口氣不來向甚麼處安身立命師云誰教汝
0389a15: 來問僧無語師劈面一掌云在甚處安身。
0389a16: 玄宗問如何是祖師西來意師指云門外雨霖霖。
0389a17: 僧參師拈竹篦問云是甚麼僧云露地白牛師擲下
0389a18: 竹篦云切莫犯伊頭角。
0389a19: 師問衍中云你在這裡尋覓個甚麼中云分明在目
0389a20: 前師云好個消息只恐不是中便禮拜歸位師云不
0389a21: 是不是。
0389a22: 僧問百牙臺畔山水依然千個知音即今誰是師云
0389a23: 朔風鳴古木。
0389a24: 僧問如何是萬法歸一師云簷前水滴傾。
0389a25: 師問云是甚麼士云露地白牛師云穿卻汝鼻孔。
0389a26: 士問如何是無為句師默然進云如何是句無為師
0389a27: 又默然士禮拜師云見何道理進云言之有理師云
0389a28: 未信汝在。
0389a29: 士問諸人集會有何指示師云看取令行時士便一
0389a30: 喝師云喝後如何士云分明禮拜師云知恩始得。
0389b01: 僧問無夢無想無見無聞主人公在甚麼處師云汝
0389b02: 問我答進云青州布衫重七斤意旨如何師云待汝
0389b03: 通身放下來與汝商量僧默然師云放不下且去。
0389b04: 僧問覿面相逢事若何師劈面一掌。
0389b05: 僧問如何是祖師西來意師云風吹草葉啼。
0389b06: 僧問正睡著時主人公在甚麼處師云大地不曾藏
0389b07: 進云未睡著時主人公在甚麼處師云迎賓送客。
0389b08: 士問如何是新鮮句子師云汝此問是新鮮句子進
0389b09: 云如何是著力句師云倒退三丈進云如何是末後
0389b10: 句師云山僧卻道不出。
0389b11: 路次士問如何有頭無尾師云彌勒進云如何是有
0389b12: 尾無頭師云釋迦進云如何是頭尾相應處師云達
0389b13: 磨進云如何是頭尾不相應師云汝是個俗人進云
0389b14: 四事已巳蒙師指示其中消息又如何師云汝往青浦
0389b15: 我往楓涇。
0389b16: 新問有三
0389b17: 既是般若因甚往來者未登彼岸。
0389b18: 既是倒竹因甚枝稍向上生。
0389b19: 祖師名無礙因甚稚子兜他不得。
