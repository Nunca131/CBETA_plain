0385a01: 序
0385a02: 禪宗自渡江以來其間之發蒙振輪窮
0385a03: 源探本操最上乘具玄要法以昭固不乏
0385a04: 入而門外漢假無義味話未嘗不描頭畫角影響訛
0385a05: 傳雖然爝火之與日月豈可同日語哉青龍德風禪
0385a06: 師為臨濟宗飛錫洙溪之南一瓢一缽晏如也偶從
0385a07: 掃地擊竹舉頭見桃觸境生心隨口指點侍者如惺
0385a08: 因字成篇因篇成帙將付梨棗問序於余余慨世之
0385a09: 說禪者往往勦集前人唾餘搖唇鼓舌掩飾了事至
0385a10: 問其所說何法因何得利益人天茫然不知真入地
0385a11: 獄如箭射德風於家常話頭闡第一義諦猶不失本
0385a12: 來面目非咬文嚼字者可比後之覽者當具隻眼無
0385a13: 生分別見庶幾禪宗不墜矣夫。
0385a14: 康熙二十八年歲次己已巳八月朔獅峰居士沈宗敬
0385a15: 題。
0385a16: 
0385a17: 
0385a18: 
0385a19: 
0385a20: 
0385a21: 
0385a22: 
0385a23: 
0385a24: 
0385a25: 
0385a26: 
0385a27: 
0385a28: 
0385a29: 
0385a30: 
0385b01: 德風禪師般若語錄侍者如惺等編
0385b02: 師於順治戊戌年十二月十二日入院居士王心齋
0385b03: 陸伯驤陸漢濤陸菊林富瑞巖舒恒山顧耀泉富瑞
0385b04: 生富明生沈耀山戈石生馮振宇蔣明齋蔣君昇周
0385b05: 心橋等設齋請上堂師至法座前云古般若新長老
0385b06: 魔佛來俱靠倒所以道法隨法令本無大小喝一喝
0385b07: 便陞座拈香云此一瓣香如天普蓋似地普擎端為
0385b08: 祝延
0385b09: 今上皇帝聖躬萬歲萬歲萬萬歲伏願玉燭常調金輪
0385b10: 永鎮此一瓣香奉為滿朝文武合縣尊官高增祿位
0385b11: 洎現前大眾本山請主福如滄海壽比岡陵此一瓣
0385b12: 香奉為越州大珠堂上天　申齡和尚專伸供養
0385b13: 度之恩此一瓣香數載辛勤覓之弗得一回入手千
0385b14: 載難忘熱向爐中耑為松江明發堂上傳臨濟正宗
0385b15: 第三十二世上百下痴元大和尚用酬法乳之恩就
0385b16: 座維那白椎云法筵龍象眾當觀第一義師云若論
0385b17: 第一義更無啟口處莫有不涉唇吻者不妨出眾相
0385b18: 見僧問第一義即不問如何是空如來藏師便打進
0385b19: 云如何是不空如來藏師又打進云如何是空不空
0385b20: 如來藏師卓拄杖云喚作拄杖則觸問如何是般若
0385b21: 境師云庭前梅放數枝春進云如何是境中人師云
0385b22: 舉頭望見鵡湖城進云人境已巳蒙師指示朔風覿面
0385b23: 又如何師云急須迴避士問如何是佛師良久云會
0385b24: 麼進云如何是法師云進前須努力進云如何是僧
0385b25: 師云汝是個俗漢乃云般若古剎筠篁倒插鬱鬱森
0385b26: 森搖風篩月山僧到此如何鋪設珍重禪和莫尋枝
0385b27: 葉茲因心齋居士同諸善友捐捨囊中之鈔辦成莊
0385b28: 嚴之具敦請山僧陞座舉揚個事貴要大家薦取遂
0385b29: 舉拂子云委悉麼庭前生瑞草好事不如無擲拂子
0385b30: 下座。
0385c01: 臘八上堂年年遇此臘八諸方競皆說法山僧默默
0385c02: 無言雪壓新篁欲折諸子出手相扶觸著眉毛折裂
0385c03: 折裂舌頭無骨吐露真機一句明明自超越僧問如
0385c04: 何是超越底句師云風車子進云還別有麼師云唯
0385c05: 此一是實餘二則非真進云恁麼則禮拜去也師打
0385c06: 云也須知恩始得下座。
0385c07: 居士送法衣請上堂僧問般若辭眾湧蓮上堂意旨
0385c08: 如何師云冬行春令進云某甲另有一機師云不妨
0385c09: 拈出僧便一喝師云許汝具半隻眼進云切莫塗污
0385c10: 他人師云也免不得乃云般若辭眾退華嚴無喜無
0385c11: 憂已巳七年今日湧蓮難事到冤家復染紫雲漫披枷
0385c12: 帶鎖難偷掩復上籠頭最可憐諸君有幸來相續沒
0385c13: 弦琴上細吹彈團圞共證無生曲大家掇顯紫金襴
0385c14: 金襴已巳露法令森嚴登獅子座說無義禪敢問諸人
0385c15: 還委悉麼吾為法王于法自在便下座。
0385c16: 四旬誕日上堂僧問如何是萬法歸一師震威一喝
0385c17: 進云自知其理師云更有事在問如何是父母未生
0385c18: 前的事師云東籬黃菊綻如金乃云眾信虔誠慶祝
0385c19: 筵何緣特地強安排本來面目難藏覆吹發黃花滿
0385c20: 地開揮拂子云諸人還見山僧本來面目麼便下座。
0385c21: 陶里靜上人請上堂僧問如何是出世之事師云一
0385c22: 腳踏到底僧豎一指師云更要出頭在乃云此事人
0385c23: 人俱有切莫隨他背走直須奮發向前方知面南北
0385c24: 斗還有同生同死者麼擊拂子下座。
0385c25: 誕日小參一化居士領眾信至請小參云幸遇今朝
0385c26: 初四日恰好山僧是生日又賴眾信囊中鈔備辦珍
0385c27: 饈供養佛供養佛好消息一場露布使誰識有誰識
0385c28: 滿天光彩無窮洩喝一喝便行。
0385c29: 薦親小參云明不得藏不得一重公案輕拈出輕拈
0385c30: 出追薦亡靈超百億復舉趙州因僧問未有世界早
0386a01: 有此性世界壞時此性不壞如何是不壞之性州云
0386a02: 四大五蘊僧云此又是壞的如何不壞之性州云四
0386a03: 大五蘊諸仁者還知趙州答話處麼會得趙州答話
0386a04: 處便知已巳故趙公明老居士生本不曾生死本不曾
0386a05: 死生死不相關詎在塵寰裡既不在塵寰裡且道趙
0386a06: 居士在甚麼處卓拄杖云佛國魔宮俱靠倒無拘無
0386a07: 束任優游便下座。
0386a08: 中秋小參舉起西來意庭前柏樹子誰是個般人出
0386a09: 來想證據住法不是法世間想常住颺下目前機未
0386a10: 是特奇事偏界不囊藏金風吹不已巳。
0386a11: 三冬小參寒寒寒寒鵲爭梅又一年寒梅花放真消
0386a12: 息寒鵲聲聲報喜歡報喜歡不須參寒鵲爭梅多露
0386a13: 布何用山僧口喃喃擊香几儿起身。
0386a14: 孔福示眾云一言還卻草鞋錢日用頭頭法法圓上
0386a15: 下通同純合道這點光明誰肯瞞。
0386a16: 般若示眾云參禪須是鐵漢不用前思後算直下一
0386a17: 槌粉碎便見超方手段拍掌一下云急著眼看。
0386a18: 華嚴寺示眾云佛祖當年一字無何緣特地成淆訛
0386a19: 西來的意人人具可道聞聲不是他。
0386a20: 紫竹禪院結制示眾云參禪人須猛烈從前世事多
0386a21: 拋撇鶯啼花笑主賓分個中消息許誰識。
0386a22: 示眾云余乃到此孔福終是忙忙碌碌不是坐對間
0386a23: 談便是指南話北遇個瞎眼聾人又要從頭知囑且
0386a24: 道知囑個甚麼向他道分明指示人家見拍掌呵呵
0386a25: 笑不休。
0386a26: 初夏小參初夏無餘事風送逆流香黃鶯啼徹處傾
0386a27: 國助宣揚抖搜祖師意薰風撲面涼蝦蟆直跳起蚯
0386a28: 蚓用移場飛禽無躲避走獸各縱橫各紛橫露風光
0386a29: 田翁盡望日中央舉拂子云會麼正是眾兄親切處
0386a30: 始初下種一聲忙卓杖云久立珍重。
0386b01: 眾請孔福寺上堂
0386b02: 僧問應時及節即不問如何是第一玄師云香煙透
0386b03: 碧天進云如何是第二玄師云爆爆與人間進云如
0386b04: 何是第三玄師云鉤錐利便尖進云如何是第一要
0386b05: 師云恰好令人笑進云如何是第二要師云抬頭已巳
0386b06: 顛倒進云如何是第三要師云瞞人不瞞道進云三
0386b07: 玄三要請和尚一齊拈出師震威一喝乃云山僧懶
0386b08: 得陞座曲強人前分付莫負眾昆虔請只得將錯就
0386b09: 錯復舉達大師先住此山未曾陞著此座總無頌古
0386b10: 機緣前有不知年數眾信協力護持便見孔福重修
0386b11: 裝塑復宣華嚴道場推出山僧登座說個淡淡語言
0386b12: 一一重頭剖露落在大眾耳邊謹謹保護若是英靈
0386b13: 漢子藏在胸中切莫兜災惹禍儻有人問孔福如何
0386b14: 是保護一句即向他道嚮語不出門低音傳千里卓
0386b15: 拄杖云切莫錯過便下座。
0386b16: 七旬誕日請
0386b17: 上堂士問慶誕是福壽延年深奧處沒有人參求和
0386b18: 尚開示師云箇箇知恩進云相識滿天下知心有幾
0386b19: 人師云也要居士委悉婆子問我師祝壽一句意旨
0386b20: 如何師云大眾瞻仰進云負恩者多知恩者少師云
0386b21: 獨許善人具半隻眼云虛過光陰七十年今朝母
0386b22: 難復重拈眾信拈香勤禮拜要求過去盡超完云要
0386b23: 且沒交涉拜佛自求福慧家家保泰祈安十方信施
0386b24: 難消受檀那血汗莫輕拈良久云且道山僧父母是
0386b25: 如何這重公案可有人會得麼士問一子出家九祖
0386b26: 昇天師云若不昇天進云諸佛誑言師云雖是古人
0386b27: 舊句恰好撞得偶然卓柱杖云佛國魔宮俱靠倒無
0386b28: 拘無束任優游便下座。
0386b29: 
0386b30: 
0386c01: 讚
0386c02: 綠葉棲身且默然正當午向莫傳言四維上下和音
0386c03: 助大地兒孫悅喜歡
0386c04: 題
0386c05: 頭紅身黑坐相奇特大地起疑使人不識隔牆老梅
0386c06: 照著形跡且道是甚麼人恰是元卿念佛
0386c07: 重建青龍庵偈
0386c08: 古地千秋長綠苔平空欲架棟梁材今朝特告諸檀
0386c09: 度扶起巍峨殿閣來
0386c10: 修庵引
0386c11: 屋老年深橡縷斜風搖四壁動無遮檀那莫惜囊中
0386c12: 鈔管取雲來歇有家
0386c13: 舉火
0386c14: 沈氏門峰湧出仰翁看經說教句裡翻宗開言動舌
0386c15: 霽靂喧轟世人堪聽掃跡絕蹤歿限于後冷落家風
0386c16: 大眾且道仰齋居士即今在那裡安身立命咦火燄
0386c17: 裡轉身無覓處佛國逍遙自在中。
