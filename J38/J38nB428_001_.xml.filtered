0903a01: 密行禪師語錄序
0903a02: 向上一事不受功勳一棒當頭直指
0903a03: 心源拈布衫之七斤道離鉤之三寸
0903a04: 橫施逆用一切臨時皆不在語言文
0903a05: 字者也故有以見聞覺知之性塞滿
0903a06: 虛空黃卷赤軸之言承當教意其不
0903a07: 契天下老和尚棒頭者幾幾矣今秋
0903a08: 密行禪師從滇南過邵陵予緣晤於
0903a09: 耑山坐間示以隨錄吟誦再四知其
0903a10: 遠傳臨濟正宗近為破山嫡子予更
0903a11: 服禪師根性鄭重手眼圓明至若文
0903a12: 字音律不縱不拘且於出詞吐氣間
0903a13: 大用全提鉗錘惡辣不捨身命人難
0903a14: 以進步與乎俯就行施趨崇高重倒
0903a15: 語顛言胡猜亂喝者相去霄壤矣若
0903a16: 夫一喜一怒有斬釘拔楔之作用一
0903a17: 定一動有殺人活人之妙訣而世之
0903a18: 語言文字實無以過之予試問諸且
0903a19: 美文字而為禪宗乎美禪宗而在文
0903a20: 字乎讀斯錄者請參之。己亥中秋前
0903a21: 七日邵陵耑山弟子車以遵釋名音
0903b01: 遙拜書
0903b02: 
0903b03: 
0903b04: 
0903b05: 
0903b06: 
0903b07: 
0903b08: 密行忍禪師目錄次
0903b09: 卷之一
0903b10: 序
0903b11: 上堂
0903b12: 卷之二
0903b13: 上堂
0903b14: 機緣
0903b15: 法語
0903b16: 職事榜
0903b17: 安禪榜
0903b18: 卷之三
0903b19: 頌古
0903b20: 詩偈
0903b21: 贊
0903b22: 書問
0903b23: 佛事
0903b24: 行實
0903b25: 法派
0903b26: 卷之四
0903b27: 附嗣燈禪師語錄
0903c01: 序
0903c02: 上堂
0903c03: 機緣
0903c04: 行實
0903c05: 
0903c06: 
0903c07: 
0903c08: 
0903c09: 
0903c10: 
0903c11: 
0903c12: 
0903c13: 
0903c14: 
0903c15: 
0903c16: 
0903c17: 
0903c18: 
0903c19: 
0903c20: 
0903c21: 
0903c22: 
0903c23: 
0903c24: 
0903c25: 
0903c26: 
0903c27: 
0903c28: 
0903c29: 
0903c30: 
0904a01: 衡州開峰密行忍禪師語錄卷之一
0904a02: 法孫　明廣　明珍　等編
0904a03: 
0904a04: 師丁酉年行化至四川敘州府眾乞授戒文武紳衿
0904a05: 請就喜獄禪院陞座拈香云此香根盤大地之下葉
0904a06: 敷九天之上爇向爐中端為祝延今上
0904a07: 皇帝萬歲太子千秋文武官僚及諸檀護高培祿算
0904a08: 次拈云此香威音那畔結就華藏世界長成爇向爐
0904a09: 中供養三世諸佛歷代祖師古今天下三宗大善知
0904a10: 識伏願常存悲濟之心普起寂光之上再拈云此香
0904a11: 逢火不燒遇水不溺刀斫不入斧劈不開初年懷抱
0904a12: 行腳至梁山界內遇個毒手老賊不分皂白當頭擊
0904a13: 碎直是合不得離不得今日向人天眾前一回拈出
0904a14: 爇向爐中供養現住梁山縣雙桂堂上傳曹溪正脈
0904a15: 第三十五世本師破山老和尚用酬法乳整衣就座
0904a16: 上首白椎云法筵龍象眾當觀第一義師云第一義
0904a17: 諦開口道著信步蹋著為甚諸人開口便錯動步即
0904a18: 乖還知利害處麼秖緣諸人見威則畏見恩則喜墮
0904a19: 在二邊山僧即今在裏許求一點畏喜之心如芥子
0904a20: 許了不可得不是神通妙用亦非法爾如然若也會
0904a21: 得諸人得山僧戒者不上天堂不得山僧戒者不墮
0904a22: 地獄其或尚留觀聽拈拄杖卓一下云鳥啼花笑分
0904a23: 明事也落時人第二機下座上首結槌云諦觀法王
0904a24: 法法王法如是。
0904a25: 向奎居士請上堂十方世界無插針之地一莖艸上
0904a26: 轉大法輪利生接物顧左右云委悉麼仰之是天俯
0904a27: 之是地東看則西南觀成北喝一喝。
0904a28: 師誕日請上堂山僧生日先母難目大眾設齋請上
0904a29: 堂普為山僧報罔極本是山僧自己事何須大眾同
0904a30: 著力卓拄杖云一家有好事百家忙不徹徹不徹同證無
0904b01: 生個時節然雖如是且道那吒太子析骨還父析肉
0904b02: 還母然後現本身為父母說法且道證何三昧得如
0904b03: 是解脫孟冬霜老樹頭寒葉落歸根赤骨律復卓拄
0904b04: 杖下座。
0904b05: 師至雒源興國菴僧圓胤請上堂師陞座問云諸禪
0904b06: 德總到者裏作甚麼僧云乞授戒法師云山僧元無
0904b07: 一法與人若有一法與人與者受者皆墮無間地獄
0904b08: 眾無語師震威一喝云會麼於此薦得與爾等說戒
0904b09: 訖其或未然更聽一偈清風為衣虛空為戒信受奉
0904b10: 行常常不壞黑漆杖頭日月明秋深巖桂傳天籟復
0904b11: 喝一喝眾踊躍作禮而退。
0904b12: 師回滇至曲靖府東山陶居士請上堂古人道山僧
0904b13: 三十年前見山是山見水是水三十年後有個入處
0904b14: 見山不是山見水不是水直至今日見山依舊是山
0904b15: 見水依舊是水大眾秖如古人恁麼道還有為人處
0904b16: 也無山僧三十年前住滇時有者個消息三十年後
0904b17: 出滇時也有者個消息今日復來也有者個消息且
0904b18: 道與古人是同是別擊案云若是陶淵明攢眉便歸
0904b19: 去。
0904b20: 師至澂江府華藏寺僧性衡請上堂問有一物壓倒
0904b21: 須彌塞滿乾坤和尚如何躲避師振身云水不洗水
0904b22: 僧禮拜師便打云壓倒了也乃云山僧未至華藏以
0904b23: 前石頭說法艸木譚玄及乎到來為甚麼石頭艸木
0904b24: 依前各居本位驀拈拄杖卓一卓云一棒打破大地
0904b25: 山川管教須彌出血且道利害在甚麼處良久云此
0904b26: 日煙霞暖處處鳥啼花下座。
0904b27: 尼靜能請上堂問如何是進門句師云礙塞殺人進
0904b28: 云如何是當機句師打云放過即不可進云如何是
0904b29: 末後句師橫按拄杖云且領前話僧擬作禮師復打
0904b30: 問收兵放馬脫卻戰袍時如何師云天下太平乃云
0904c01: 二祖子達磨處安心海底捉月世尊為阿難徵心鏡
0904c02: 裏拈花大眾從上先聖既皆如是且道山僧為人又
0904c03: 作麼生良久云月落後時親薦得師姑端的是女人
0904c04: 師至雲南省陳天龍居士請于妙應寺上堂士問玄
0904c05: 要主賓即不問和尚為人事如何師豎拄杖云杖頭
0904c06: 懸日月進云可謂棒頭有眼師云瞎士一喝師便打
0904c07: 問撥艸瞻風貴圖見性即今弟子性在甚麼處師打
0904c08: 云在甚麼處進云見得自性方脫生死眼光落地作
0904c09: 麼生脫師亦打云向者裏脫進云脫得生死方知去
0904c10: 處四大分散向甚麼處去師又打云亂走作麼進云
0904c11: 鈍置殺人師云蒼天蒼天乃云老僧初至滇南有般
0904c12: 奇特事舉似諸人不得作玄妙會不得架空差排白
0904c13: 晝間微星突露黑夜裏杲日當空還有共相委悉者
0904c14: 麼出來對眾證據看良久云鷺鷥月上立深雪子夜
0904c15: 烏雞過梵天擲拄杖下座。
0904c16: 上堂問佛未出世祖未西來時如何師云有眼如盲
0904c17: 有口如啞僧罔措師便打乃云棒如雨點喝似雷轟
0904c18: 于中薦得正是癡狂外邊走且道過在甚麼處舉拄
0904c19: 杖云戰場休眨眼八面取真魂遂下座旋風打散復
0904c20: 召云大眾眾回首師震威一喝歸方丈。
0904c21: 上堂慈雲寺裏上堂妙喜世界打鼓直得天地虛空
0904c22: 合為一體水陸飛行合為一體情與無情合為一體
0904c23: 各不相雜各不相知驀拈拄杖云唯有山僧拄杖子
0904c24: 七凹八凸不入此數且道拄杖子有甚奇特卓一卓
0904c25: 云山斷宜休去峰高又豈來擲拄杖下座。
0904c26: 上堂問德山臨濟未出世一句作麼生道師云道破
0904c27: 則不堪進云秖如世尊為甚麼事出世師云為你不
0904c28: 了僧禮拜師云自起自倒自生愁乃云今朝二月十
0904c29: 九觀音瓶內插柳舊年寒冬落葉新歲發生如舊秖
0904c30: 如古人道萬象之中獨露身與觀世音菩薩將錢買
0905a01: 胡餅放下手卻是饅頭是一是二驀呈拄杖云橫按
0905a02: 莫邪全正令太平寰宇斬癡頑卓一卓下座。
0905a03: 上堂炎炎夏日昆池澂碧粉碎虛空泥牛吼月娑竭
0905a04: 羅龍王女手中摩尼寶珠光照大千世界晝夜常明
0905a05: 且道此珠如何良久云酒肉場中歌宛轉花街柳巷
0905a06: 醉徘徊喝一喝。
0905a07: 雲麓洪居士生日請上堂老僧數年以來于江海上
0905a08: 頂笠披蓑駕隻無底銕船或時深入無際或時柳岸
0905a09: 花堤或望酒旗而艤或泊煙渚而臥陶陶然羲皇上
0905a10: 人詎知此耶適來棹入昆明池內撈蝦摝蜆不意于
0905a11: 風濤險處煙雨堆中驀頭撞著雲麓居士為母難設
0905a12: 齋請老僧說法以報劬勞老僧欲說心說性自有座
0905a13: 主說禪說道自有諸方善知識居士聞之已熟不可
0905a14: 矢上加尖然則老僧畢竟如何秖得將伊合家老幼
0905a15: 齊上無底銕船撐風釣月隨方受用去遂以拄杖作
0905a16: 打篙勢操鯨而歌曰凍子花開石首來填溝塞壑聚
0905a17: 成堆任公徒費釣鼇餌日日海頭空手回然雖如是
0905a18: 祗如古人道千日撐船一朝泊岸如何是泊岸一句
0905a19: 擲下拄杖云出頭天外看誰是我般人喝一喝。
0905a20: 師至衡州緇素請上堂問如何是第一句師良久云
0905a21: 會麼進云如何是第二句師云呀且會第一句著僧
0905a22: 擬作禮師打云者一棒不可忘卻雲麓居士問如何
0905a23: 是西來大意師云且退莫防別人雪文上座問如何
0905a24: 是父母未生前本來面目師云錯過了也乃云南嶽
0905a25: 嶺頭笑臉開疑殺七十二峰來今朝歸到西湖寺百
0905a26: 鳥銜花特地猜莫疑猜一句當天萬象該且道臥牛
0905a27: 堂上長松此日端的朝陽又作麼生卓拄杖云地
0905a28: 一聲千里應縱橫隨處立乾坤。
0905a29: 上堂昔日世尊靈鷲拈花示眾百萬人天罔措秖有
0905a30: 迦葉破顏謂之末後句大眾且作麼生是末後句驀
0905b01: 豎拂子時徹微上座便喝師亦喝微拂袖山法堂師
0905b02: 擲下拂子云今朝兩手親分付佛祖須教立下風歸
0905b03: 方丈。
0905b04: 上堂問實際地理則不問世諦流布事若何師云今
0905b05: 日好雪進云恁麼則片片不落別處師便打僧禮拜
0905b06: 云恭惟和尚萬福師云不勞贊嘆問浪翻寶塔頂火
0905b07: 燒石鼓潭敢問和尚是何意旨師云是你無端造妖
0905b08: 捏怪僧擬進語師便打乃云東家人死西家舉袁洋
0905b09: 子江心失火須彌山頂水淹還有應時及節事也無
0905b10: 咄咄咄力口希禪子呀中眉垂拈拄杖擲下云直下
0905b11: 來也急著眼覷。
0905b12: 上堂豎拂子召眾云會麼眾無語師擲拂子下座。
0905b13: 上堂老僧昨日豎拂子云會麼早已巳露布了也見你
0905b14: 等不會今日只得又潑第二杓惡水伶俐漢向者裏
0905b15: 撩起便行早不唧溜也時聞鼓聲逐隊隨群上來下
0905b16: 去疑個甚麼莫是疑風來樹動花發鳥鳴麼莫是疑
0905b17: 虛空無邊乾坤有盡麼莫是疑日來月往陰長陽消
0905b18: 麼若于此等處有疑可謂世界本無事庸人自擾之
0905b19: 于此無疑饑來喫飯困來打眠更有甚麼事然雖如
0905b20: 是人無遠慮必有近憂參。
0905b21: 劉居士請上堂問臥牛蹤跡則不問庭前柏子意如
0905b22: 何師云零零落落問如何是清淨本然師云青山增
0905b23: 瑞彩乃揮拂子云劉居士入山設供請老僧陞座舉
0905b24: 揚個事曾記古人道現成公案何用安排恁麼說話
0905b25: 早是醉後添盃錦上鋪花了也縱然比南山祝北斗
0905b26: 于居士分上增得幾許光彩且道居士父母未生以
0905b27: 前畢竟是多少年紀放下拂子云確。
0905b28: 師住衡州開峰南雲禪寺開爐日杜居士請上堂拈
0905b29: 香畢問寶幢高豎爐韝弘開煆煉凡聖斬新條令四
0905b30: 眾圍繞即不問今日因緣事若何師云飲泉水貴地
0905c01: 脈進云與麼則人歸大國方知貴水到瀟湘分外清
0905c02: 師云你喫得棒也未僧一喝師云未信汝在進云秖
0905c03: 如杜居士所薦雙親未審得何解脫師揮拂子云九
0905c04: 蓮香裏解翻身進云滯魄已蒙標月指雙雙得度淨
0905c05: 居天師云重念阤羅尼乃云建法幢立宗旨釋迦彌
0905c06: 勒剜肉成瘡待其人而後行德山臨濟作夢未醒所
0905c07: 以道飲泉水貴地脈風從虎雲從龍提持恁麼事須
0905c08: 是恁麼人若也坐地泛楊州曹溪一路平沈久矣昔
0905c09: 日趙州示眾云老僧三十年前在南方火爐頭有個
0905c10: 無賓主話及至如今無人舉著師云趙州老人有年
0905c11: 無德驀拈拄杖畫一畫云大眾會麼子斯薦得便可
0905c12: 起死回生烹佛烹祖其或未委縱然覓火和煙得猶
0905c13: 恐寒灰燒殺人喝一喝靠拄杖下座。
0905c14: 道梁道寧二居士請師至宅中說戒上堂問火宅塵
0905c15: 勞人今朝解轉身請師伸一臂援拯出迷津師云當
0905c16: 陽薦取進云未審別有為人處也無師云衡陽城中
0905c17: 梁宅說戒進云與麼則兩輪交互照四眾盡沾恩師
0905c18: 云切忌詐明頭問古龐居士今梁居士是同是別師
0905c19: 云一字兩頭垂進云與麼則掀翻海岳撥轉乾坤去
0905c20: 也師打云者一棒也要你喫問世尊乞食入舍衛城
0905c21: 和尚說法入衡陽城未審是一是二師云亦任卜度
0905c22: 進云師子吼時芳艸綠象王迴顧落花紅師云也秖
0905c23: 道得一半問原來寸絲不掛和尚因甚將三衣誤賺
0905c24: 人家男女師云要伊信受奉行乃云春日晴黃鸝鳴
0905c25: 逢場作戲入廛塵桃花撲面歌聲滑秖此見聞非見
0905c26: 聞所以龐居士云但自無心于萬物何妨萬物常圍
0905c27: 繞銕牛不怕師子吼恰似木人見花鳥木人本體自
0905c28: 無情花鳥逢人亦不驚心體如如秖者是何慮菩提
0905c29: 道不成善哉今日道梁道寧二位居士身居塵累心
0905c30: 在山林怖生死苦求解脫樂心契龐公之心行同佛
0906a01: 祖之行若非乘宿悲願攝請同類其上般若之舟齊
0906a02: 登菩提之岸請山僧入宅傳戒四眾均聞且畢竟以
0906a03: 何為戒三世諸佛歷代祖師天下老和尚三教聖賢
0906a04: 總以心為戒若離心而別言戒者名曰邪見外道蓋
0906a05: 心為萬行之源六度之本汝等當知折攝自心俾無
0906a06: 滲漏則戒體圓明和順積中自然英華發外無不清
0906a07: 淨既得清淨則山河大地有情無情乃至十方剎塵
0906a08: 佛土無有如毛頭許不清淨者如此則攪長河為酥
0906a09: 酪變大地作黃金豈是分外事召大眾云且道那個
0906a10: 是你諸人自心乃和聲撫尺一下便傳戒。
0906a11: 忠甫王居士薦親請上堂問至孝古稱舜能仁今有
0906a12: 師時節因緣事普請為垂慈師云今日王居士薦慈
0906a13: 進云與麼王母即今得超善處天上去也師云莫眼
0906a14: 花進云爭奈不遠無生路玄機直下明師云如何是
0906a15: 無生路僧移步師便打問王妣先靈即今在甚麼處
0906a16: 安身立命師喚僧僧應諾師云立地死漢僧一喝師
0906a17: 便打乃云雁峰聳翠鳥飛不度石鼓臨淵蛟龍不止
0906a18: 岣嶁峰頭老猿嘯月瀟湘浪裏漁父撐煙可謂一天
0906a19: 風月還依舊兩眼人民半已巳非然則古人道剎那無
0906a20: 有生相剎那無有滅相更無生可生無滅可滅是則
0906a21: 寂滅琴前且道王氏先如是生耶是滅耶是不生不
0906a22: 滅耶具眼者緇素看若緇素得出則居士知恩有地
0906a23: 其或未然以拂子左右揮云三年無改可謂孝矣。
0906a24: 尼映月請傳戒上堂緇素稟承惟遵一戒佛祖傳持
0906a25: 惟是一心遂以拂子左揮云者是戒那個是心復右
0906a26: 揮云者是心那個是戒豎起云若向者裏會得則左
0906a27: 右逢源心戒不二便能轉愚癡成智慧轉煩惱成菩
0906a28: 提無佛處作佛無法處說法所謂于一毫端現寶王
0906a29: 剎坐微塵裏轉大法輪如龍女承斯恩力于無垢世
0906a30: 界成等正覺度諸有情不是分外元來心不外戒戒
0906b01: 不外心名為心地法門大覺世尊四十九年口勞舌
0906b02: 沸未曾說一字末後拈一枝花以青蓮目瞬視大眾
0906b03: 秖有迦葉微笑乃云此正法眼藏涅槃妙心付囑于
0906b04: 汝續佛慧命毋令斷絕以三乘十二分教付囑阿難
0906b05: 廣利人天以五百清淨律儀授優波離傳持無毀令
0906b06: 法久住大眾此是世尊流傳後世住持之法老僧今
0906b07: 日本無一法傳個甚麼良久云穿衣喫飯處薦取。
0906b08: 師誕辰上堂問未出母胎龍潛滄海出母胎後法化
0906b09: 人天未審是何祥瑞師云人天災禍衲子冤讎進云
0906b10: 兜率舒金臂開峰展玉眉獨尊三界者先後出為師
0906b11: 且道還有同別也無師云同則總同別則總別僧禮
0906b12: 拜云獨超群象外真能報罔極師云贊歎有分居士
0906b13: 問恭惟聖誕法侶雲臻報恩一句請師自道師云承
0906b14: 汝啟請進云古人道一子出家九祖生天和尚紹隆
0906b15: 祖位未審父母居何國土師云不上天堂便入地獄
0906b16: 士罔測師打云何不記取話頭士禮拜云卻把須彌
0906b17: 作舌頭祝吾師壽無窮極師云眉上畫髭鬚進云與
0906b18: 麼則人天共仰巍巍座佛祖相傳無盡燈師云重言
0906b19: 不當喫乃云世尊初生周行七步目顧四方手指天
0906b20: 地云天上天下唯吾獨尊可謂奇特中奇特殊勝中
0906b21: 殊勝山僧出母胎只得地一聲且道與世尊相去
0906b22: 多少驀卓拄杖云雲門道我當初若見一棒打殺與
0906b23: 狗子喫卻貴圖天下太平可謂性燥男兒忍俊不禁
0906b24: 今日開峰舉與麼事可中有辣手禪和打殺開峰掉
0906b25: 向江裏餧魚餧鼇道云貴圖世界清平者麼如無倒
0906b26: 行此令去也拈拄杖下座旋風打散。
0906b27: 中璉石居士生日請上堂問法筵大啟龍象交參第
0906b28: 一義諦請師不吝師云雁塔半籠雲進云石居士為
0906b29: 母難設齋未審和尚有何指示師云洞庭南向嶺層
0906b30: 層進云如何是目前境師云向汝道分明進云如何
0906c01: 是墳中人師云朝看東魯暮往西秦進云人境已蒙
0906c02: 師指示向上一句請師道師云放汝三十棒問一念
0906c03: 未生時如何師云死蝦蟆僧一喝師云且喜出蟄僧
0906c04: 擬議師便打乃云今日是中璉居士母難之晨入山
0906c05: 設齋敦請忍上座舉揚般若用報罔極記得經中道
0906c06: 若以色見我以音聲求我是人行邪道不能見如來
0906c07: 豎拄杖云者個是色卓一下云者個是聲若向者裏
0906c08: 會得豈惟報答親恩無恩不報若或未然是人行邪
0906c09: 道不能報親恩且因齋慶贊一句作麼生道靠拄杖
0906c10: 捫腹云早晨喫白粥如今正覺饑。
0906c11: 西湖寺上堂湖寺月明三十夜山城漏滴日當中添
0906c12: 炭圍爐寒凜冽朔風吹面暖烘烘與麼薦得打折拄
0906c13: 杖更去斫來何為如此欲得不招無間業莫謗如來
0906c14: 正法輪。
0906c15: 回雁峰乘雲寺大像鏤成啟元王居士請師開光師
0906c16: 至座前扶拄杖云老僧四十八沒心情說法命我法
0906c17: 子代不用更推脫連卓三下云舉目乾坤外江山氣
0906c18: 象殊擲拄杖抽衣命首座代勞便歸方丈。
0906c19: 上堂舉一將軍出戰歸帝燕慰之曰卿昨輪刀上陣
0906c20: 時陣上還逢舊相識否將軍曰正與麼時臣尚不見
0906c21: 有自己已更見誰相識來師云令時參學人須是與度
0906c22: 一回始得。
0906c23: 
0906c24: 
0906c25: 
0906c26: 
0906c27: 
0906c28: 
0906c29: 
0906c30: 密行禪師語錄卷之一終
