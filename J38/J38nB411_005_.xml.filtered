0393b01: 德風禪師語錄卷五
0393b02: 達磨像
0393b03: 風索索浪悠悠波心上逞風流咦話把落江湖令人
0393b04: 笑不休
0393b05: 堪笑胡僧碧眼叟折蘆渡水逞風流是從收拾歸西
0393b06: 去狼籍人間話未休
0393b07: 關帝像龍門錢居士請題
0393b08: 目睹春秋季腳下紅波起且道恁麼人卻是伏魔大
0393b09: 帝
0393b10: 魚籃觀音
0393b11: 不看東兮不看西但觀籃內錦魚兒行行提在街前
0393b12: 賣不遇其人說向誰
0393b13: 水湧蓮花觀音
0393b14: 大洋使神通柳灑碧虛風會取其中意白鶯飛過東
0393b15: 咦難瞞明眼人蓮花吐水紅
0393b16: 紫竹觀音
0393b17: 紫竹林中默坐截斷千差岐路有個合掌孩兒仰面
0393b18: 看看俱錯咦若是般若淳頭陀拈起筆尖點破
0393b19: 讚寒山拾得
0393b20: 寒山拾得若個不識華頂峰高使人荊棘
0393b21: 讚龐居士
0393b22: 俗人智見到有判斷似不愚癡一刀兩段
0393b23: 讚天童密老和尚像
0393b24: 坐曲轆床說無義話拈條白棒無高無下一味打人
0393b25: 聞見驚怕休驚怕儼似天童老密雲婆心太切指迷
0393b26: 畫
0393b27: 自題
0393b28: 這漢實為奇怪天上人間誰奈運行別無伎倆操略
0393b29: 卻有款待敢云名繼傳燈慚愧身居法界收束虛空
0393b30: 骨髓且得自由自在
0393c01: 這箇活賊倒有些奇特身披佛祖伽黎世上人多不
0393c02: 識多不識誰相憶靜依陶峰不計年就中也有人紹
0393c03: 續題靜瞻上座像
0393c04: 自題
0393c05: 搭衣持拂口快心直做樣作威使人荊棘佛法不通
0393c06: 世法不識獨坐禪床雷轟霹靂
0393c07: 聞徹微聞轉眼無情一生朴實陶里翻身七十有餘
0393c08: 出格閒人超佛越祖斬鐵截釘題聞徹小像
0393c09: 澹然一室清如洗爐靜香銷月上時箇段風光原不
0393c10: 昧全身來現比丘尼題淨如庵主像
0393c11: 寓華嚴寺復眾鄉紳啟
0393c12: 伏以山英水秀識眉宇以開張人傑地靈知胸懷而
0393c13: 豁達惟心田之玉潤致覺苑而香飄恭惟列位諸公
0393c14: 文峰表峻慧鑑高懸筆夢通神走若珠盤之妙轉言
0393c15: 辭華彩藻似織錦之迴文爛熳乎江山發林巒之清
0393c16: 嘯飽經於風月驅塵俗之濃淡蓋是謂法窟之端嚴
0393c17: 故將以佳章而鼎召淳緣寡薄處世疏涼即宜禁足
0393c18: 荒村那堪垂手圓覺然夙債知有未了茲者敢不欣
0393c19: 從所願似屏似翰佛國繇斯堅固如膏如雨華嚴爭
0393c20: 見光輝肅此寸裁敬申佈謝。
0393c21: 示一化法語
0393c22: 生人在世務本而立如說個修行惟孝為最事理貫
0393c23: 通自然次第古聖相傳豈有差處若有異述焉能化
0393c24: 物一切平等是佛願力一化善人履踐真實供瞻雙
0393c25: 親孝念不失來學我禪孜孜兀兀但欠當機出言有
0393c26: 隔更加勇猛精煉純一弗計年深了悟為則自然親
0393c27: 恩佛恩一時報答方為出世之英特。
0393c28: 書記法語
0393c29: 辦道為人切須細心檢點自己已平生作略不可輕誣
0393c30: 他人之過大凡人情交道貴要平和看行于二六時
0394a01: 中不可放逸更冀寬洪大量山藏海納以德化人必
0394a02: 有報緣勿使恣肆遭人誹謗我道終不行矣汝既為
0394a03: 人師範要有德有行心如平等淳言細語為眾心切
0394a04: 使人尊貴讚揚則吾道如有待矣道德隨居汝其勉
0394a05: 旃可也。
