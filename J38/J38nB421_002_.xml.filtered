0562a01: 鶴峰悟禪師語錄卷下
0562a02: 嗣法門人上震等編
0562a03: 佛事
0562a04: 為寮元古樸火
0562a05: 舉火炬云小雪已巳去。大雪將來。寮元去住不假安排。
0562a06: 擲火炬云。咄。臘月蓮花火裏開。
0562a07: 為慧帆上座封龕
0562a08: 以如意指靈龕云。松月堂前落翠陰。虯枝盤屈凍雲
0562a09: 侵。化壇人去空山冷獨掩重關花雨深。遂封。
0562a10: 又舉火
0562a11: 叢林尊宿法社規模。要去撒手徑去。更不者也之乎。
0562a12: 賣弄家私人前不諱。知他此去作馬作驢。擲火炬喝
0562a13: 一喝云。送君千里終須別。何必相逢在半途。
0562a14: 為寂照開之和尚入塔
0562a15: 舉骨櫬云。見之不取。思之千里。匿影韜光。即此離此。
0562a16: 南陽塔樣古今傳寂照宗風扇無已遂入。
0562a17: 為戒矛禪師火
0562a18: 末後句最條直。凡情聖見都難測。溪邊春景有消磨。
0562a19: 火裏精金無變色。以火炬作一圓相。復喝一喝。便擲
0562a20: 下火炬云赤。
0562a21: 為歸寧所居士起棺
0562a22: 拈拄杖劃地云。門裏出身易。身裏出門難。十日灘頭
0562a23: 坐。一日過九灘。一條楖栗從茲去。何日重來看藥欄。
0562a24: 曳拄杖便行。
0562a25: 又舉火
0562a26: 海湧峰前聲恁麼來。絕不通知。幽湖渚畔瞥爾恁
0562a27: 麼去。復不相待。如此與我作相知。山僧只合熱不采。
0562a28: 且道今日事又作麼生。擲火炬云。老凍儂猶有鄉情
0562a29: 在。
0562a30: 為一乘禪師封龕
0562b01: 拈封條云。三春花事雨連綿。今日方知不夜天。赤眼
0562b02: 衲僧心已歇。白雲深處坐忘年。遂封。
0562b03: 又起龕
0562b04: 拈拄杖卓一卓云。一著高一著。一步闊一步。記取舊
0562b05: 生涯。莫問來時路。復卓拄杖云。明月光風綠水邊。前
0562b06: 頭正是蓮華渡。
0562b07: 管維誠洪濟請為庶母某氏起龕
0562b08: 以如意擊靈几云。不著無不著有。眼光落地雲山吼。
0562b09: 驀然撞著末山尼。是神是鬼都驚走。不露首。回身北
0562b10: 面看南斗。
0562b11: 為若倫老宿火
0562b12: 舉火炬云舊年裏非心非佛白雪紛飛千巖凜冽新
0562b13: 年頭即心即佛韶光滿目萬象昭回恁麼薦去何得
0562b14: 有今日事不恁麼薦何得有今日事何也攛火炬云
0562b15: 秪圖燎卻面皮。
0562b16: 為白谷和尚起龕
0562b17: 去即印住。住即印破。此是我白谷法兄和尚。法戰先
0562b18: 鋒利物赤幟。今日濟悟法弟到來。不過借師兄鼻孔
0562b19: 一為出氣。遂召眾云。大家齊奮鐵牛機。圖南捷似金
0562b20: 鵬翅。
0562b21: 為慧持法姪入塔
0562b22: 捧骨櫬云。高蹈於上方山麓。繼席於鴈塔室中一則
0562b23: 心同父子。一則蔭藉祖翁。遂送入云。嬴得自家田地
0562b24: 穩。更憐松竹引清風。
0562b25: 為爾暹禪師封龕
0562b26: 拈起封條云。今冬雖半不為冷。昨夜嚴加雪上霜此
0562b27: 際禪翁能作主驀然撒手絕商量。生也有出塵之志。
0562b28: 死也有不滅之光。日午三更打不了。元辰覿露不囊
0562b29: 藏。掩龕便封。
0562b30: 為法涵上座起龕
0562c01: 以如意擊龕三下云。行一步轉全身。承足寶華朵朵
0562c02: 新。檐前雨過天方霽。身裏誰云難出門。復擊三下云
0562c03: 起。
0562c04: 又舉火
0562c05: 秉火炬云。生則入清涼之境。滅則遊勝熱之門。生滅
0562c06: 性真。去來無礙。秪如離卻生滅去來一句又作麼生
0562c07: 道。放下火炬云要識真金火裏看。
0562c08: 為智齡禪德起龕
0562c09: 拈拄杖云。昨朝風雨飛。灑作楓林血。行步且龍鍾。看
0562c10: 取石頭滑滑。隨卓拄杖云。足底蓮花香玉屧。
0562c11: 為慧如禪人起龕
0562c12: 春寒多雨多雪。兼之路塗偏僻。不是福善婆心念公
0562c13: 招提協力莫打之繞貴乎條直。喝一喝云。特地一番
0562c14: 開闢。
0562c15: 為儀成衣師兄起龕
0562c16: 以拄杖擊龕云。霜寒楓葉滿溪紅。絕似桃花三月中。
0562c17: 十錦連雲收宿雨。袈裟風捲豁鴻濛。顧左右云且道
0562c18: 鴻濛作麼生。豁卓拄杖云不涉程途信步行。
0562c19: 又舉火
0562c20: 拈火炬云。昔有老宿念法華。今有老宿衣法華。諸仁
0562c21: 且道是同是別。仝則象王回顧落花紅。別則齒頰香
0562c22: 生蓮漏徹。徹徹初三初四蛾眉月。孝徒德慶子承父
0562c23: 業。山僧手足情深。不惜唇皮。代為提掇。連喝兩喝擲
0562c24: 火炬云。皮膚脫落盡。惟有一真實。
0562c25: 為雲芝禪師封龕
0562c26: 舉封條云。立冬三日後。卻過九秋終。飛錫別峰見。白
0562c27: 雲千萬重。忽西去。復回東。龕中獨坐三更月。衣帶梅
0562c28: 涇兩岸風。便封。
0562c29: 為體如禪人封龕
0562c30: 梅涇未及小春候。一片白雲來掩扉。庭際秋深香雨
0563a01: 落。飄楓也解指南歸。以封條封上云。等閒不費纖毫
0563a02: 力。坐斷威音第一機。
0563a03: 又起龕
0563a04: 生七十一。死七月七。不是優游亦非逐物。雖然連得
0563a05: 便行程也是東壁打西壁。復高聲叫云出。
0563a06: 又舉火
0563a07: 山僧二十年前曾見汝為優婆塞身。於靈山會裏參
0563a08: 詢乞戒。嗣後雙徑巾瓶已至辭歸指南。不惜一片閒
0563a09: 田地種種栽培。即今福善修建梵宇。且道體如上座
0563a10: 還來著力也無。良久擲火炬云。衣帶火雲去。自然秋
0563a11: 氣生。
0563a12: 為自在禪人火
0563a13: 舉起火炬云。閉卻咽喉唇吻。道將一句來。良久云撥
0563a14: 開勝熱門。捩轉涅槃路。便拋火炬云。也是大蟲看水
0563a15: 磨。
0563a16: 為福衡上座火
0563a17: 拈火炬云。小火頭大解脫。三日已前知時節。一生穿
0563a18: 衣寸絲不掛。終日飯粒米無啜。道是行業殊勝。腦
0563a19: 後直須抽釘。道非行業殊勝。更要頂上拔楔。驀擲火
0563a20: 炬云。試看火裏開蓮。不管梅梢吐月。
0563a21: 為虛舟渡和尚封龕
0563a22: 以封條上畫⊙相云。曹溪一脈法流長。習習風生殿
0563a23: 角涼。明月堂前賓主句。今朝不假更商量。真寂定豁
0563a24: 行藏。巍巍獨坐法中王。遂封。
0563a25: 又舉火
0563a26: 月明簾外轉身。荊棘林中下腳。消受六十一年一。向
0563a27: 以楔出楔。且道今日事又作麼生。舉火炬云。炎雲披
0563a28: 拂雨天花。看取紅爐飛白雪。便燒。
0563a29: 為如潤殿主火
0563a30: 一物不將來。兩手空索索。曠劫鶻臭衫。今朝須脫卻。
0563b01: 任逍遙真灑落。以火炬作揮劍勢云。倚天長劍逼人
0563b02: 寒。復擲下云。腦後神光飛出鶚。
0563b03: 為照岑禪師火
0563b04: 日升月恒。風倦雲騰。世相浮脆。幻妄非真。特向鄧尉
0563b05: 山中薙染卻來白雲影裏藏身。喝一喝云。無影樹根
0563b06: 都斫盡。沒藏身處任縱橫。秪如十五日已巳前生也不
0563b07: 道。十五日已巳後死也不道。正當十五日又作麼生。拈
0563b08: 火炬便擲下云。金風玉露空清徹。秋月寒潭照碧岑。
0563b09: 超方禪師請為聆靜本師起棺
0563b10: 拈拄杖云。世尊金槨示雙趺。寶樹潛輝意不孤。寒雪
0563b11: 夜深峰頂白。曉霜侵影寂然無。諸仁還知聆靜老師
0563b12: 叔生平作用麼。良久曰。輔佐法門贊成藂席。為法為
0563b13: 人全終全始。到今日坦坦然花開果滿去也。秪如濟
0563b14: 悟到來又作何相為。便曳拄杖先導云。逴得便行真
0563b15: 成好手。
0563b16: 又入塔
0563b17: 以拄杖指金井。復扣骨函三下。震威一喝云。頂禮華
0563b18: 嚴南詢。不別五十三員。孰云饒舌。青山重重白雲疊
0563b19: 疊。葉落歸根天然一穴。金剛三昧沒囊藏。蔭覆兒孫
0563b20: 無終極。復喝一喝送靈骨入。
0563b21: 為調宇上人封龕
0563b22: 連朝多雨雪。今日半晴陰。看取蓮花淨。方知不染心。
0563b23: 一缽香羹渾不顧。雙趺猶覺凍痕深。拈封條作相
0563b24: 便封。
0563b25: 又起龕
0563b26: 雨凄凄雲闇闇。古木掛袈裟。寒風吹佛面。就路便抽
0563b27: 身。前途莫打算。莫打算。恰恰期於臘月半。
0563b28: 又舉火
0563b29: 把火炬。云定香院裏執巾瓶。動靜無非清淨心。今日
0563b30: 全身參勝熟。要從火裏試精金。便燒。
0563c01: 為巨冶老師火
0563c02: 舉火炬云。知交深厚。手腳毒辣。不近人情。何堪湊泊。
0563c03: 面皮翻轉在今朝。火裏麒麟三隻角。便擲火炬。
0563c04: 為開之和尚懸真
0563c05: 三吳景物正當秋。黃葉飄空桐水流。直得金風全體
0563c06: 露。天真神妙兩悠悠。驀以拂子指真喚大眾云。者是
0563c07: 阿誰。良久復高聲云。禮拜著。
0563c08: 為卻塵禪師封龕兼起龕
0563c09: 不離不即意雍雍。話到關山九日重。素月涼風歸去
0563c10: 也。夜闌誰聽五更鍾。欲相見過別峰。秋林一片白雲
0563c11: 封。拈封條便封上。復云起。
0563c12: 又舉火
0563c13: 龍潭首領鹿苑規箴。發言無忌諱處事卻同心生緣
0563c14: 不出大清國裏。寂滅秪在濮川古林。九秋九日三嘆
0563c15: 三吟。要把止啼黃葉擲地。戛玉鏗金。攛火炬云。昨夜
0563c16: 泥牛拗角折。今朝花雨襲禪襟。
0563c17: 贊詠
0563c18: 天童老和尚像贊
0563c19: 一棒一條痕。施恩當報恩。頹綱從此振。撥轉舊乾坤。
0563c20: 華山見老和尚像贊
0563c21: 心行如父威嚴似虎。寶華戒壇恢復之主。半肩風卷
0563c22: 伽黎兩手。圓珠輪數即波離。乘願而來是南山現身
0563c23: 之祖。白雲腳下兒孫亦證千華之譜。
0563c24: 羅漢無飾嚴法師像贊
0563c25: 宗律論之圓該。自是慈航到彼默則竟日無聲趺則
0563c26: 終夜不起。語如河流倒懸。行如鶴飛千里。香水海解
0563c27: 脫門。一縱橫一徹底。江北江南樹法幢。最後松陵三
0563c28: 剎峙。
0563c29: 法輪普和尚像贊牧菴法姪請
0563c30: 闢艸誅萊。宏恢法席。百丈流風。趙州標格。行履處頗
0564a01: 有操持。胸次中毫無荊棘。天山室內不知雙徑兒孫
0564a02: 得力。
0564a03: 沈九錫居士像贊
0564a04: 三十之前世情已巳淡。六旬之後道念轉深。仁風歷歷
0564a05: 超塵俗。懿德殷殷更肅雍。屏息萬緣還習靜。心持百
0564a06: 八自從容。兒孫綿瓞承遺蔭。細看丰儀贊莫窮。
0564a07: 鮑于揆居士像贊
0564a08: 趺錦茵撫瑤琴。沒弦玉響無影松。吟伯牙鳴鳳指。同
0564a09: 調不同音。宛若維摩說法。由來物外安心。亭午呼童
0564a10: 頻煮茗。更聆詞藻發幽深
0564a11: 觀音大士贊
0564a12: 應跡現形小出大遇。水月空花有句無句。漫持楊柳
0564a13: 灑甘霖。一滴恒沙不知數。
0564a14: 題聖一應護法行樂圖
0564a15: 北窗閒坐喜初晴。偶見伊人持畫冊。開卷囑筆題短
0564a16: 章。遙瞻山水興何劇。尋幽攬勝兼採薇。華服臨風頗
0564a17: 清逸。欲放兒童臂上鷹。更思小子囊中物。撫掌仰天
0564a18: 笑不休。喜得松根陳琥珀。
0564a19: 題聖昔聞小像
0564a20: 心曠機靈。光和風厲。酷好林泉。樂于幽憩。坐磐石兮
0564a21: 空青。垂虯枝兮滴翠。居大塊以超倫。盡物性而拔萃。
0564a22: 昔已巳聞今且會喚著不著誰觸背。忘觸背終日跏趺
0564a23: 伴石梅。禪襟襲襲藤陰綴。
0564a24: 詠倪雲林畫
0564a25: 春山青春水綠。落石綴閒花。雲根盤古木。此心久欲
0564a26: 隱林泉。何人先我臥茆屋。
0564a27: 詠畫卷
0564a28: 隱隱山谷雲根喬木。三家兩家有竹無竹。雙雙溪上
0564a29: 行。忘機伴野鹿。
0564a30: 題錫山圖
0564b01: 梁溪勝地九龍川。瀑布懸流到惠泉。山塔溪橋攀陟
0564b02: 遠。不知親到是何年。
0564b03: 詩偈
0564b04: 過茅菴偶成
0564b05: 小橋煙水合。門徑綠陰重。千個窗前竹。兩株庭際松。
0564b06: 清幽迴俗駕。脫略對高峰。真是安禪處。堪留道者蹤。
0564b07: 水木菴贈儀成老宿
0564b08: 何處鐘聲出。招尋不憚勞。平原分嫩綠。小圃摘含桃。
0564b09: 土瘦連雲钁。蔬肥帶雨挑。染衣春艸色。極目是芳皋。
0564b10: 楊遠修居士四十
0564b11: 清德貽聲久。天倪越世倫。堂開槐樹影。簾動鄴書塵。
0564b12: 月榭風光舊。雷潭詞藻新。大椿莊子語。上古八千春。
0564b13: 清遠座主五十
0564b14: 幾上華王座。當年早出頭。春晴花影動。晝暖墨光浮。
0564b15: 德岸標青嶂。香幢樹碧流。笑談情不倦。壽量正悠悠。
0564b16: 乙丑初夏酬贈素菴和尚
0564b17: 兩番過龍潭。憶昔當湖別。慰我益多情。迢遞雲間轍。
0564b18: 依依夢寐侵。忽忽寒暑迭。道化九峰高。法源雙徑徹。
0564b19: 誰親過弟兄。胡彼逞氣血。夜短話偏長。抵掌決優劣。
0564b20: 玉筍蒸香餚。詩章不倦閱。璜溪真文淵。茶熟忘其飲。
0564b21: 示戒雷小師
0564b22: 雙徑那伽坐。高峰不沾脅。可祖乞安心。斷臂雪中立。
0564b23: 豎起精進幢。凜然稱禪俠。標榜至今傳。叢林欽先哲。
0564b24: 庭樹好鳥鳴。遠山春水洽。到處百花開。無隨浪遊跡。
0564b25: 吾顱白髮生。爾志孤雲匹。寥廓迥無依。清風有何極。
0564b26: 鄱陽湖夕泛
0564b27: 鄱水葉為舟。悠悠逐浪浮。孤帆臨夕照。兩岸已巳清秋。
0564b28: 鼓枻蘆中子。長歌物外流。此心難寄遠。來往狎群鷗。
0564b29: 立夏後三日偕友遊芝山寺
0564b30: 古路盤迴上。同人曳杖過。芝山當北郭。薦福對南阿。
0564c01: 黃鳥啼新竹。青松掛綠蘿。此中幽況遠。臨賞欲狂歌。
0564c02: 舟中閱天逸兄靈隱留別詩慨然有作
0564c03: 別後情何極。涼風滿客舟。此心清若水。旅況淡如秋。
0564c04: 未遂衡門志。常為乞士遊。西湖堤上柳。煙雨正綢繆。
0564c05: 宿古雲巖
0564c06: 閒行過小嶺。不覺入深林。月照清泉涌。雲移古木森。
0564c07: 眾山秋對面。七碗夜開襟。吟嘯無餘事。難忘一宿心。
0564c08: 宿萬如茶菴
0564c09: 新嶺初開闢。搜奇得慧泉。巖前經滴瀝。雨後活清漣。
0564c10: 山樹風調梵。溪流玉振弦。夜來煨紫芋。竹榻伴雲眠。
0564c11: 次天南兄雪中懷友
0564c12: 寒風吹作雪。山徑少人行。雲樹漸凝玉。松窗已巳映明。
0564c13: 一堂孤客夢。千里故園情。足冷燒爐坐。吟殘恰五更。
0564c14: 月夜上雙徑二首
0564c15: 板橋方落日。山月照寒扉。錫振雲聲度。僧驚鳥夢依。
0564c16: 亂陂曾掩映。岐路藉清輝。更羨羡蒼龍窟。優游曠朗歸。
0564c17: 二
0564c18: 依麓尋蹊上。逶迤松磴陰。濤聲分遠近。月色轉幽深。
0564c19: 行倦眠雲笑。停餘坐艸吟。素聞雙徑杳。頻躡翠微岑。
0564c20: 朢江亭送友
0564c21: 五峰深處坐。極目似支硎。泉出連雲白。松搖帶雨晴。
0564c22: 鶴坡橫藥徑。龍樹聳巖庭。因送他山客。行行過此亭。
0564c23: 惜罌粟花逢雨
0564c24: 花愛晴和艷。偏驚風雨侵。莫嫌時有異。應鑑物無心。
0564c25: 碧缶虛新粟。緗囊溢舊吟。慨傷由此事。疏蜨憶還深。
0564c26: 雨阻杏泉房作
0564c27: 閒庭看雨色。著屐東山遊。未上碧雲去。因依浣月留。
0564c28: 杏泉茶滴翠。高閣澗聲浮。心內無餘事。還將勝蹟謀。
0564c29: 遊西山訪惠力華嚴講席溯峰座主
0564c30: 孤峰雲影外古寺翠微中。仙島晴空杳。祗園小徑通。
0565a01: 危巖懸百步。傑閣聳千叢。興羨羡臨香海。繽紛花雨紅。
0565a02: 次涉圍詩原韻六首
0565a03: 三過圍亭憩。悠然降鶴池。玉淵龍自覺。金谷鳥還知。
0565a04: 月窟乘閒際。花茵獨坐時。春深遊未倦。杖笠且相隨。
0565a05: 二
0565a06: 身寄高隅下。閒亭傍水涼。蒼浪深滴翠。紫桂正飄香。
0565a07: 情逸忘熇樹。心幽戀月崗。掛瓢歡竟日。墟落照斜陽。
0565a08: 三
0565a09: 道義形骸外。交情不厭稠。古今同白社。來往是高流。
0565a10: 偶爾林間過。還疑天上遊。匡廬十八士。當日已巳推劉。
0565a11: 四
0565a12: 冉冉綠陰滿。荷錢出水初。憑軒調寶瑟。欹枕讀藏書。
0565a13: 情境空猶徹。鳧鷗狎自如。微風生瀲灩。藻影躍潛魚。
0565a14: 五
0565a15: 未涉園林趣。誰知澹蕩中。能超五蘊想。頓悟六情空。
0565a16: 曉閣經聲永。晴階花影叢。遠公蓮漏徹。歷歷襲香風。
0565a17: 六
0565a18: 秋風吹去雁。桂子落幽岑。香發騷人句。詩成楚客心。
0565a19: 閒敲憑竹韻。靜賦對桐陰。樹影空潭曲。霞光帶露深。
0565a20: 辛酉秋日承陶居士貽詩慰留依韻奉荅
0565a21: 杖笠歸來晚。音書憶舊緣。他鄉悲旅況。故國冷秋煙。
0565a22: 樹老西風裏。池清夜月前。相依有高士。詩卷共周旋。
0565a23: 南河舟中
0565a24: 四日舟行五十里。一枕橫波三伏起。姑山樹麾鄱湖
0565a25: 口。宗三神力調風嘴。短槳半帆臨淺灘。斜來仄去陷
0565a26: 深澗。鞋峰塔影錐平浪。大石濤聲吠急湍。復憶匡廬
0565a27: 諸勝概。萬杉金印都猶在。客夢乘槎雙徑前。還思芝
0565a28: 圃雲陽態。
0565a29: 步洪衍疇見贈原韻
0565a30: 黃嶽仙巖奇樹老。喬松挺秀青雲繞。踏遍千山過別
0565b01: 峰。昌江道上天將曉。春郊飛綠襯蒼苔。攜杖東林山
0565b02: 色開。垂手入塵輕點出。談禪直指倩誰來。
0565b03: 贈靈峰和尚
0565b04: 西泠山水多添秀。知自玲瓏接武來。白岸泉聲流萬
0565b05: 派。青芝松幹育群材。鳥啣花雨供清賞。龍奮巖阿聽
0565b06: 法雷。卻喜春秋剛四十。無塵古剎又重恢。
0565b07: 訪洪社長
0565b08: 廿年霜雪在靈山。楚國音書幾往還。菴有湧香徵古
0565b09: 意。瓢懸僻秀樂餘閒。雲中塔影來明月。檻外溪光浴
0565b10: 白。高蹈且隨村落隱。乘時一透祖師關。
0565b11: 輓沈海鷗先生
0565b12: 筆墨知交剛五稔。道情夢寐約同遊。已巳離塵世三禪
0565b13: 樂。惟見桑麻一度秋。收拾文章埋故土。潛留英銳壯
0565b14: 煙疇。梅涇雪月堪吟詠。更憶詩才淚轉流。
0565b15: 和赤雯涉園讀書原韻
0565b16: 芳郊書屋傍芭蕉。碧水青畸護稻苗。著就文章雲半
0565b17: 榻。悟明心地雪齊腰。絳幃得解師兼友。鄴架翻書暮
0565b18: 與朝。別墅幽深舒麗藻。炎熇塵俗坐中消。
0565b19: 贈劉慶雲居士
0565b20: 毘陵城裏貴公子。窯嶺叢中隱半仙。卻郤近市廛塵隔
0565b21: 遠。悠揚廓極自天然。
0565b22: 示旭餘居士
0565b23: 清旭涵空午夢餘。閒田一片亦須鋤。殷勤莫漫荒蕪
0565b24: 去。曠劫深痾倏爾除。
0565b25: 贈伯陞居士持金剛經
0565b26: 曠劫栽培般若緣。波羅密行得真傳。大根正信恒無
0565b27: 間。始悟當年六祖禪。
0565b28: 更慧密字示贈
0565b29: 迴然心志越常流。峭拔根塵絕唱酬。昔有慧能今慧
0565b30: 遠。慈雲鷲嶺意綢繆。
0565c01: 茂如禪師七十
0565c02: 東風香散滿庭陰。南隱堂開見茂林。更喜窗前多古
0565c03: 柏。青青一見趙州心。
0565c04: 和仲改菴先生原韻
0565c05: 見猶離見始全真。刈艸籬邊示半身。一日園亭幾來
0565c06: 往。不教三徑長荊榛。
0565c07: 贈周晉生居士
0565c08: 南嶺寒梅放一枝。香風拂拂仲春時。龐眉皓首真仙
0565c09: 子。不獨臨風唱紫芝。
0565c10: 種松
0565c11: 披煙野老親澆灌。帶雨泉公亦自栽。荒徑復開松引
0565c12: 道。百年垂蔭好滋培。
0565c13: 二
0565c14: 傾頹野寺雨濛濛。坐聽濤聲帶晚鍾。不獨歲寒原有
0565c15: 約。相看殿閣影重重。
0565c16: 贈陳勝初居士
0565c17: 創時不易守成難。綿遠兒孫仔細看。幾歷滄桑恢舊
0565c18: 業。玉堂華彩影珊珊。
0565c19: 二水匯流
0565c20: 泉聲浩浩出松門。谷口迴瀾吐復吞。不讓錦江千尺
0565c21: 浪。苕溪天目有同源。
0565c22: 湍月交光
0565c23: 清秋素影卻相連。漾動澄波碎碧天。指點風光心印
0565c24: 徹。紋生玩月是談禪。
0565c25: 古樹重陰
0565c26: 古樹依依待個人。天然枝葉又重新。靈根毓得吳山
0565c27: 秀。蔭覆空王劫外春。
0565c28: 石漾垂襟
0565c29: 波光搖曳日長臨。帶水迢迢助遠吟。笑指魚龍翻錦
0565c30: 浪。一聲清磬海潮音。
0566a01: 毘陵聞雷
0566a02: 雷動中吳蟄戶開。雨翻花港潑香來。半窗清影留雲
0566a03: 榻。一葉春帆帶月回。
0566a04: 送所中先生之吳門
0566a05: 香山一別幾經秋。鷲嶺重逢話舊遊。湖上載歸春色
0566a06: 去。禪房誰共月當頭。
0566a07: 古黟訪友
0566a08: 昔年湖上擔簦過。今日峰頭訪友來。行盡松林與竹
0566a09: 徑。茅菴更在白雲隈。
0566a10: 賦得白豆花開天又涼
0566a11: 白豆花開天又涼。蟬聲方歇夜初長。眼前景物隨遷
0566a12: 變。謾道髭髯不點霜
0566a13: 師子峰
0566a14: 鳥道紆迴十數重。蘭皋香襲紫煙濃。還如師子威獰
0566a15: 甚。驚得獼猴過別峰。
0566a16: 慶雲菴
0566a17: 野渡舟中見古松。白雲深處隱高蹤。市廛咫尺山林
0566a18: 隔。猶羨羡吳門海湧峰。
0566a19: 次陽府寺壁間韻
0566a20: 溪流一曲小橋通。古寺蕭條映紫峰。遊到法堂清淨
0566a21: 裏。廓然身在白雲中。
0566a22: 舟中寄懷
0566a23: 江上尋知己。林間多鳥音。片帆行亂石。何處是山陰。
0566a24: 昌江道中
0566a25: 山脊半輪月。波心一個僧。笑他當路子。輪我入雲層。
0566a26: 贈朗徹禪師
0566a27: 舊友春相訪。新茅雪護深。羨羡君明古意。歷歷趙州心。
0566a28: 庚戌秋復過芝城見越三故友筆墨有感
0566a29: 秋景落霞低。文峰透影西。芝城分袂去。飛錫武夷溪
0566a30: 偶成
0566b01: 聞道山深處。寒巖臥老龍。一輪溪月靜。枕石聽淙淙。
0566b02: 白雲山
0566b03: 採茶最喜白雲窩。古塔殘碑挂薜蘿。藉艸就餐吞翠
0566b04: 遠。歸途花雨嶺南過。
0566b05: 寓佛華菴賦得霞字
0566b06: 登樓高瞰落晴霞。翠幕空餘映佛華。咫尺雲巖來塔
0566b07: 影。野橋西去兩三家。
0566b08: 贈退先梅芳二禪師赴青蓮社法席
0566b09: 梅隱何緣杖錫飛。門開甘露絕玄微。九秋雲外桂香
0566b10: 發。一苑林中蓮社輝。惠我瑤章聯麗句。羨羡君法化展
0566b11: 珠衣。武原舊席新酬唱。猶勝當年悟祖機。
0566b12: 披雲臺
0566b13: 芒鞋竹杖陟披雲。石屋煙霞有主人。滿目湖光山影
0566b14: 秀。欲來此處寄孤身。
0566b15: 登鳳凰山作
0566b16: 客路終年汗漫遊。鳳凰山冷石城秋。長江何處堪留
0566b17: 錫。一片飛帆帶月流。
0566b18: 歌詞
0566b19: 茶歌四首
0566b20: 我來山中絕頂栽茶。钁頭钁尾聊且作家。磊落高風
0566b21: 施大用。刀耕火種老生涯。
0566b22: 我來山中時復採茶。塵世如何及得我家。乘興提筐
0566b23: 過別嶺。滿身煙霧意無涯
0566b24: 我來山中學炒新茶。斗鍋烈火還我作家。翠微香靄
0566b25: 流青嶂。又聽鳴蛙鼓水涯。
0566b26: 我來山中汲水煎茶。松風竹雨煞是仙家。會得其中
0566b27: 三沸意。滿傾幾盞樂天涯。
0566b28: 和中峰國師樂隱詞十六首
0566b29: 江海雲籠。南渡傳宗。泛一葦可祖相逢。忍看紅雪廓
0566b30: 徹心空。應且埋頭且匿跡且藏鋒
0566c01: 直入千峰。謾訝高風。隱考槃深覆雲中。何誇洞府匪
0566c02: 比仙蹤。觀林有獅穴有虎潭有龍
0566c03: 出塵不羇。入谷方棲。託幽清心自圓機。雲留竹榻月
0566c04: 掩柴扉。纔避喧譁避奢侈避爭非。
0566c05: 糲食黃虀。僅得便宜。甘貧志事理何疑。禪餘挹翠性
0566c06: 狎尋嬉。驚惕春腳逝。水澌落花飛。
0566c07: 省世浮奢。習靜禁譁。覓片地聊展袈裟。承霜承月載
0566c08: 輪載車。但倩誰論倩誰諾倩誰誇。
0566c09: 一雨均加。萬卉萌芽。適時候滿眼煙花。披雲作幔剪
0566c10: 棘為家。方可以坐可以臥可以茶。
0566c11: 春筍可餐。淇竹非刪。養綠筠密護禪關。潛心畜意山
0566c12: 麓林間。得歇復歇靜復靜閒復閒。
0566c13: 初步雖艱。醒後尤難。真法王德化人寰。英靈俊快一
0566c14: 鏃三關。會是白雲是綠水是青山。
0566c15: 登此南樓。新月如鉤。遍遊覽躡屐尋幽。碧陰穿寶玉
0566c16: 露承甌。瞻岸白蘋汀。紅蓼楚江秋。
0566c17: 緊縛重笆。園有奇花。醒午夢蝴蝶翩斜。香光襲翠藻
0566c18: 影芬華。稱閒焚香閒敲韻閒品茶。
0566c19: 難休能休。滯癖皆勾。明此事何用馳求。蜎飛共命異
0566c20: 類同儔。任泥犁苦天宮樂佛國遊。
0566c21: 拔距龍蛇。光芒可加。照乘珠繫衣何奢。卓錐山谷飛
0566c22: 錫水涯。貪弄春花攫夏雲書秋霞。
0566c23: 不墮思量。物我俱忘。若個人象座獅床。應機施設禪
0566c24: 窟詩腸。恰稱性語逍遙樂自在香。
0566c25: 踐履尋常。乘興顛狂。雖散逸光陰匪長。樂于圭寶隱
0566c26: 於蝸房。惜蟬欲歇日初短天又涼。
0566c27: 道莫能窮。行解相仝。習修證從上流風。松根杖碧花
0566c28: 底趺紅。指石榴花金蓮蕊玉芙蓉。
0566c29: 質合樵翁。性若仙童。在人間世事疏慵。浮華綺麗隱
0566c30: 逸其中。傚鳳棲竹豹藏谷鶴巢松。
0567a01: 
0567a02: 
0567a03: 
0567a04: 
0567a05: 
0567a06: 
0567a07: 
0567a08: 
0567a09: 
0567a10: 
0567a11: 行狀
0567a12: 臨濟三十三世鶴峰和尚諱濟悟。吳門費氏子。父思
0567a13: 梅母顧氏。年十二有出塵想。父母可之。送至松陵羅
0567a14: 漢寺禮瑞芝光律師而雉度焉。年滿二十即造萬峰
0567a15: 剖石師伯許進具足戒。自此慧發乃以心地不明為
0567a16: 憂。謂人曰今之說禪故。多皆未若具和尚之響應如
0567a17: 雷也。遂往依之。始於佛日堂中體究本來面目。每嘆
0567a18: 曰面目不識安得為人。夫子之道費而隱非我欺也。
0567a19: 飲食睡眠刻不放下。一夕為燈花一爆。話頭不覺粉
0567a20: 碎。乃云燈光眼光大地光鋩。月不敢白金不敢黃。回
0567a21: 途得妙楓落吳江。首座聞之曰。堂頭室中添一籌矣。
0567a22: 師以淆訛未盡觸處用心。時蘗菴亦以淆訛有礙。自
0567a23: 靈巖來參靈隱。隱即別立一堂令師與之共相砥礪。
0567a24: 隱之勘辨愈毒愈辣。一日隱乃痛搥一僧。師從傍頓
0567a25: 明下載清風。又作偈云掌掌天難覆髑髏識盡乾日
0567a26: 不知火爇冰高水自寒難難可惜空花燈上殘。隱以
0567a27: 為此語不但壓倒蘗菴。即有鼻孔衲僧亦無有不。壓
0567a28: 倒也。尋命之職為眾激揚而咸服其調攝。漸以事煩
0567a29: 而生隱心。故遊西江之景德。又棲京江之寶覺。靈隱
0567a30: 遣書責之。歸而授法焉。康熙六年之夏也。佛眉繼席
0567b01: 雙徑乃以濮水之福善。而為師最初開法之地。彼中
0567b02: 士大夫聆其旨要。甚生慶幸。嘉禾保社於斯為盛。四
0567b03: 方之慕日起。故姑蘇之寶樹。當湖之竺隱。桐溪之寂
0567b04: 照。靡不虛席以相迎也。及主福壽大有疲於津梁之
0567b05: 狀。雲水至者俱惋辭卻之。惟以戒雷輩日夕研窮以
0567b06: 明宗趣。到老而志不衰唯此一事耳。丁卯秋仲知身
0567b07: 不久。一切謝絕。病作而藥石亦謝。非有定力而前知
0567b08: 者其能之乎。九月十一日起浴。說偈而永訣矣。入室
0567b09: 之子四人。師之生也。天啟丙寅九月二十日示寂也。
0567b10: 康熙丁卯九月十一日住世六十有二。戒臘四十有
0567b11: 四。塔建本寺開山和尚之左也。語錄若于卷板存楞
0567b12: 嚴藏中。詩文佳處自成機杼。總由性出不事雕琢。性
0567b13: 又澹宕頗多古人之雅。人言師之囊橐一無長物而
0567b14: 高之。予曰小之矣。夫為知識取其道眼則可如無長
0567b15: 物為高不猶同夫丐者耶。此可愈乎貪多務得之輩
0567b16: 耳。若知其生平之所重而重之。是真能重鶴兄矣。
0567b17: 同門弟慧輅頓首謹狀
0567b18: 
0567b19: 
0567b20: 
0567b21: 鶴峰悟禪師塔誌銘
0567b22: 敕授文林郎知山東嶧縣事桐谿仲弘道譔
0567b23: 和尚諱濟悟號鶴峰。臨濟座上為三十三代。本籍吳
0567b24: 門費氏裔。父思梅母顧氏。幼見師敦禮釋迦知有夙
0567b25: 慧。遂送松陵羅漢寺光律師瑞芝剃染。時蓋十二歲
0567b26: 云。稍長受具于萬峰剖石和尚。夙夜修持不怠。時靈
0567b27: 隱具老人住佛日見師而異之。命參本來面目。師見
0567b28: 燈花爆遂有省。後同蘗菴和尚打七于大悲堂。逢具
0567b29: 老人警策鄰單侍者。師聞之遂大澈法源。偈載行狀
0567b30: 中不具述。自是華嚴廣孝顯寧徑山天寧諸剎歷充
0567c01: 首規。具老人深相器重。迨分衛江西景德鎮。則結茅
0567c02: 施茶開闢古路。種作利濟不倦一方。皈依者甚眾。師
0567c03: 歸靈隱具老人益加印合。遂授衣缽焉。於是受京江
0567c04: 之請。開堂於雲陽寶覺寺。五年之間宗風丕振。吾里
0567c05: 福善寺慕師高風。遂敦請移錫。使命再三得師遘止。
0567c06: 時即有五鶴來巢殿庭。都人士觀者咸以為與師號
0567c07: 相符。殆天意也。蒞眾十年凡正殿後樓莫不巍然金
0567c08: 碧。葺而新之。中逢饑歲雲廚罄如。師則封灶絕煙與
0567c09: 眾同餒。於是遠近聞者莫不負米擔薪求師舉火。福
0567c10: 善復興。亦叢林中一段佳話也。自是退休於。姑蘇之
0567c11: 寶樹。當湖之竺隱。而桐谿之寂照。又相迎請。不得已
0567c12: 再行駐錫三年。即舉同門句公和尚主席。而退老於
0567c13: 吾里之福壽禪林。蓋閉門卻掃遂初志也。歲丁卯八
0567c14: 月距辭寂照之日已復四年。偶染微痾遂有終焉之
0567c15: 意。至九月初旬索曆擇日沐浴更衣。作偈別眾。有生
0567c16: 日前重陽後。趁此時光。踔然便走。之句。果於十一日
0567c17: 遂趺逝焉。嗚呼師在濮水二十餘年知交甚廣。惟與
0567c18: 予及我友高子玉涵尤相友善。臨終我兩人合掌恭
0567c19: 送。師遂以後事托高而以詩序及墓銘托予。今玉涵
0567c20: 竭力營其喪葬。可謂不負托矣。而塔銘尚遲遲未就。
0567c21: 予果何心敢負師委乎。師生于天啟六年九月二十
0567c22: 日。寂滅于康熙念六年九月十一日。世壽六十二。僧
0567c23: 臘四十有四。示寂後門人戒雷若水等卜葬於本寺
0567c24: 開山和尚塔院之左。置桑地二畝三分于山門之內。
0567c25: 取租以為春秋掃塔之費。為經久計也。遂系之以銘。
0567c26: 銘曰。
0567c27: 三峰分派。雙徑彙源。京江顯化。濮水指南。衍靈隱之
0567c28: 法乳。在福壽而歸全。道似川流而益永。塔如嶽峙而
0567c29: 彌堅。
0567c30: 
0568a01: 跋
0568a02: 和尚賦性真純。稟資高簡。故所著法語詩偈字字皆
0568a03: 從妙淨明心流出。不落名句文身識相。如摩尼寶珠
0568a04: 顆顆皆圓隨機取給。便與傾出一栲栳也。雨窗岑寂
0568a05: 焚香展誦。則于行墨間別有無量異光轉注。又如日
0568a06: 輪湧現。一時昏翳廓然開霽。偉矣哉根本智光若是。
0568a07: 其幹還造化者乎。自念鈍根以蠡測海。雖復潛心體
0568a08: 會。不覺望洋而歎。蓋和尚泛教海餘波。衍滹沱正脈。
0568a09: 沾沾乎灌溉福田。汲引方來。若廬岳江浙近而至於
0568a10: 今桐川寂照皆其所建法幢立宗旨處也。至若耽枯
0568a11: 喜寂樂于恬退那有工夫與俗人拭涕。一副冰雪心
0568a12: 胸則又性使然矣。法華言獨王頂上有此一珠不以
0568a13: 與人今和尚則不然。和盤托出遍周貧窶。無不從此
0568a14: 法界流究竟還歸此法界。讀斯錄者報恩有分。
0568a15: 壬戌夏五下浣四日　　華亭學者能印頓首謹識
