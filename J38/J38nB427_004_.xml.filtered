0879b01: 青城山鳳林寺竹浪生禪師語錄卷第四
0879b02: 嗣法門人真純等編
0879b03: 頌古
0879b04: 世尊初生
0879b05: 指天指地眼睜睜四顧徒增滿面塵七步周行重註
0879b06: 破何須更道我唯尊
0879b07: 天上天下惟吾獨尊
0879b08: 久入無聲三昧忘卻從前花費道個惟吾獨尊彈壓
0879b09: 群英出類雖然緇素分明料掉不知進退當時想是
0879b10: 無人若有豈容誇貴
0879b11: 虛空為鼓須彌為椎誰人打得
0879b12: 若把虛空來作鼓須彌椎打正相宜有人問我曾聞
0879b13: 否掉臂搖頭三不知
0879b14: 黃龍三關
0879b15: 佛手驢腳與生緣龜毛繩子一串穿街前欲賣無人
0879b16: 識擲向威音那畔邊
0879b17: 殃崛魔羅產難因緣
0879b18: 入城分衛事如何恰值他家產難婆待得回頭相借
0879b19: 問誠言一語轉淆訛殃崛魔殃崛魔賢聖法起干戈
0879b20: 原來覿面機關密匝匝春風水面過
0879b21: 無住為本立一切法
0879b22: 無欠無餘無必無固法法圓融頭頭顯露無住為本
0879b23: 兮妙協難量立一切法兮沙界罔措咄咄好鳥不栖
0879b24: 無影樹
0879b25: 大顛擯首座二
0879b26: 正令當行豈肯饒通身泥水為兒曹吹毛不向眉間
0879b27: 挂怎得門庭百世高
0879b28: 世尊涅槃
0879b29: 本來不生道甚麼滅說妄談真總勿交涉八十年來
0879b30: 不自由無端告眾云休歇而今沙界沒藏身縱有依
0879c01: 前打不徹
0879c02: 女子出定
0879c03: 文殊多事女子何慳世尊饒舌罔明落圈笑他一夥
0879c04: 鬧似麻正眼看來均不智各欲于中展大猷同坑土
0879c05: 色元無異
0879c06: 趙州訪二菴主
0879c07: 月映寒潭團似鏡天空任教走風雲贏乖賣俏堪何
0879c08: 用殺活齊彰總現成趙州老大無情偶然白地生荊
0879c09: 棘刺瞎許多人眼睛
0879c10: 趙州命僧洗缽盂
0879c11: 擔簦行腳不勝疲粥罷仍教洗缽盂靈利衲僧汲勾
0879c12: 當千年話柄落招提
0879c13: 二僧諍論行腳
0879c14: 偶遇爭禪客徒勞論是非堪笑採樵者柯爛不知歸
0879c15: 僧問雲門不起一念還有過也無門云須彌山
0879c16: 問處較危荅處險六月飛霜徹骨寒從今識得雲門
0879c17: 老須彌頂上擲鉤竿
0879c18: 虛空
0879c19: 蕩蕩非今古圓裹無餘剩且不立一塵誰將物我論
0879c20: 月斜風靜無人掃燕子嘟來水面漂
0879c21: 那吒太子析骨還父析肉還母然後現本身為父
0879c22: 母說法
0879c23: 兩段分來氣宇豪豈知瘦處不容刀本身說法雖然
0879c24: 玅養子之緣莫可逃
0879c25: 情與無情共一體
0879c26: 動植飛潛總一家南泉說夢指庭花當陽拔出眼中
0879c27: 屑幾箇男兒是作家
0879c28: 百丈再參馬祖
0879c29: 一喝如雷沙界空凡情聖解一時融自從雙耳聾來
0879c30: 也直至而今總不聰
0880a01: 百丈野狐
0880a02: 圓音一演別胡笳不落錯兮不昧差五百生來甘受
0880a03: 屈徒勞撾鼓助毘茶
0880a04: 趙州狗子佛性有無
0880a05: 趙州狗子佛性有萬象森羅顛倒走海底蓬塵飛上
0880a06: 天明暗色空揚家醜
0880a07: 趙州狗子佛性無聖解凡情總是虛坐斷威音前底
0880a08: 事青霄獨露一輪孤
0880a09: 龍潭紙炬
0880a10: 聊將紙炬示當然拈弄原來理事圓爍破從前陳暗
0880a11: 室逢人切莫道為禪
0880a12: 草履覆龜
0880a13: 皮裹骨兮骨裹皮朝三暮四數無虧直饒艸履能覆
0880a14: 得未免和身入水泥
0880a15: 南泉斬貓
0880a16: 提起貓兒法令行恁麼時節豈容情當陽排下天門
0880a17: 陣怎許將軍眨眼睛
0880a18: 三聖問雪峰透網金鱗以何為食
0880a19: 一語頻將作探竿分明點破會還難雷門布鼓高懸
0880a20: 著際會風雲擊一鞭
0880a21: 慈明室中將一盆水一口劍一緉艸鞋凡來入者
0880a22: 即云看看擬議即打出
0880a23: 草鞋盆水驗英賢艸木叢林悉膽寒止止何須誇別
0880a24: 鑒千山海嶽現毛端
0880a25: 二鼠侵藤
0880a26: 識得儂家穩密身侵藤二鼠了無尋等閑撥轉澄潭
0880a27: 月照破山河越樣新
0880a28: 文殊手持利劍欲殺瞿曇
0880a29: 手持利劍逼瞿曇讎報讎兮冤報冤就裏機關休錯
0880a30: 過從教高著眼睛看
0880b01: 世尊陞座文殊白椎
0880b02: 文殊白椎世尊陞座百萬人天均皆負墮點檢將來
0880b03: 二俱是錯錯錯東澗水流西澗水南山雲起北山落
0880b04: 經首字
0880b05: 八不八兮以不以人天共見難舁舉瞿曇弄巧翻成
0880b06: 拙尾作頭拈頭作尾
0880b07: 七處徵心
0880b08: 那得心來七處徵根身器界了無痕直饒徵到無徵
0880b09: 處猶是虛空點一塵
0880b10: 八還辯見
0880b11: 特地無端辯八還瞿曇密密喚阿難當時若有參玄
0880b12: 客擊碎頂門只一拳
0880b13: 清淨本然云何忽生山河大地
0880b14: 天空日朗雨歇風清山不在高有仙則名水不在深
0880b15: 有龍則靈清淨本然兮藏頭露尾山河大地兮荷動
0880b16: 魚行無邊法界分明也震地風雷醒物情
0880b17: 應無所住而生其心
0880b18: 無住無心都不立虛凝浩蕩潛空寂包羅萬象露堂
0880b19: 堂函蓋乾坤浮逼逼
0880b20: 佛語心為宗無門為法門
0880b21: 百八全該一句通毫端不涉示真宗無門衍出漻天
0880b22: 戶千聖同途轍不同
0880b23: 舍利弗夢中說六波羅密
0880b24: 自家作夢自家原徙倚翻成隔夜禪誰是誰為彌勒
0880b25: 者德雲不在妙高山
0880b26: 婆子燒菴
0880b27: 卓錫孤峰大有年當頭一拶太無端針鋒撥動山河
0880b28: 轉脫體風流格外傳
0880b29: 天童太師翁一棒不作一棒用
0880b30: 首尾分明殺活齊縱橫拈弄在臨時通身手眼施為
0880c01: 別祖佛頻吞喪命軀
0880c02: 不是心不是佛不是物
0880c03: 不是心兮不是佛無身本自潛空窟任教世界廓如
0880c04: 許獨冠群芳高突兀
0880c05: 四喝
0880c06: 一喝如雷脫體張乾坤一色鑑當陽從今不挂根塵
0880c07: 線撒手無依蹈帝鄉
0880c08: 一喝猶如踞地獅驚回幻夢冷依依元來一段尋常
0880c09: 事格外風流更不疑
0880c10: 一喝聊將作探竿渠儂逼殺骨七寒未曾眨眼機先
0880c11: 墮又隔千山與萬山
0880c12: 一喝不作一喝用死蛇便當活蛇弄李公顛酒罵張
0880c13: 公石女騎魚歌彩鳳
0880c14: 若立一塵家國興盛不立一塵家國喪亡
0880c15: 一尺水一丈波萬別千差不較多有時一陣狂風起
0880c16: 大地乾坤挂綠蘿平怗怗兮復寥寥元來無事付兒
0880c17: 曹家國興盛兮水中明月不立一塵兮亦是徒勞
0880c18: 再犯不容
0880c19: 把斷封疆不放低誰知別澗有多啼任從滄海桑畬
0880c20: 變那許珍珠撒淖泥
0880c21: 三玄三要
0880c22: 第一玄石女能彈古太弦分明一調無生曲不落宮
0880c23: 商角徵邊
0880c24: 第二玄銕牛吼處井生煙大地乾坤開正眼無容擬
0880c25: 議落言詮
0880c26: 第三玄金烏夜半走南天七曜神驚和魄落癡人只
0880c27: 當個釐錢
0880c28: 第一要赤眼泥人贊冷灶無端撞破銕琉璃多向風
0880c29: 前陳巧妙
0880c30: 第二要混沌無端鑿七竅十方世界坦然平明暗色
0881a01: 空都笑倒
0881a02: 第三要石頭瓦礫灼然道萬象森羅笑不休疥狗泥
0881a03: 豬鬧浩浩
0881a04: 四料揀
0881a05: 奪人不奪境家山有路苔封冷明月清風翠掃開白
0881a06: 雲依舊行深嶺
0881a07: 奪境不奪人落來此處幾年深坐斷十方無別物銕
0881a08: 笛頻吹格外音
0881a09: 人境俱不奪黃鶯啼處春花落林下水邊得自由孤
0881a10: 明不借峰頭月
0881a11: 人境兩俱奪宇宙平沉咸寂寞狼煙息盡海教乾虛
0881a12: 空又被風吹落
0881a13: 四賓主
0881a14: 賓中賓龍騰虎驟帶風雲等閑踏斷玄關路含靈蠢
0881a15: 動也翻身
0881a16: 賓中主未涉程途跨步武木人攜手上高臺脫略機
0881a17: 先韻太古
0881a18: 主中賓仲尼溫伯久通津目擊從教重註破更于何
0881a19: 處覓疏親
0881a20: 主中主日輪杲杲正當午沙界元來一箇身同聲相
0881a21: 和何須舉
0881a22: 昭覺本師一日示眾云八十叟老顛東半夜于兩
0881a23: 廓經行撞著露柱掉了話頭何人拾得送還老僧
0881a24: 代作此○以兩手作擎勢云在者裏
0881a25: 道空不空似物非物不屬青黃那同皂白入水不沉
0881a26: 入火不熱元來不值半文錢萬兩黃金買不得
0881a27: 鐘樓上念讚床腳下種菜
0881a28: 淵默而雷聲尸居而龍現一等好風流切忌久留戀
0881a29: 十八女子不繫裙
0881a30: 桃紅柳綠十分春會也徒增眼裏塵幸有東村王大
0881b01: 伯等閑擊碎水天痕
0881b02: 僧問趙州純清絕點時如何州云猶是他家客作
0881b03: 漢
0881b04: 凜凜寒光萬里涼山河大地絕承當趙州老子舌無
0881b05: 骨喚轉風雲蔭八荒純清絕點兮家無二主他家客
0881b06: 作兮民無二王
0881b07: 牧牛頌和韻
0881b08: 尋牛
0881b09: 曲徑迢迢特地狂溪山歷遍碧雲房分明不異形聲
0881b10: 外戴月披星為甚忙
0881b11: 見跡
0881b12: 野壑苔深跡不多那堪細柳隔煙蘿譁云跡在牛還
0881b13: 在舉步揚聲蹉過他
0881b14: 捉獲
0881b15: 驀劄逢渠喝一聲疏狂劣性自醒醒龜毛繩貫遼天
0881b16: 鼻芳艸瓊花不敢侵
0881b17: 調治
0881b18: 扭轉鼻頭不放過昂昂氣宇漸消磨撝肱便解歸欄
0881b19: 圈動靜忙閒意自和
0881b20: 馴伏
0881b21: 傲骨楞楞一個身屈伸俯仰絕纖塵煙純電策俱拋
0881b22: 卻郤鐵笛聲驚海外人
0881b23: 歸家
0881b24: 信步徐徐轉到家滿腔風月興偏賒從今不向東西
0881b25: 牧隨分相將納一些
0881b26: 存人
0881b27: 落落忘機逸海山騰騰任運自閒閒雨衣雪笠懸崖
0881b28: 畔拊掌呵呵笑兩間
0881b29: 雙忘
0881b30: 湛然物我渾融融萬法殊途觸處通蕩蕩悠悠無限
0881c01: 意縱橫世外播玄風
0881c02: 還源
0881c03: 索寞玄微越化工機超物表若癡聾虛明一段無今
0881c04: 昔碧落青霄映晚紅
0881c05: 垂手
0881c06: 颯颯春風撲面來翛然適意樂優哉西來曲調頻敲
0881c07: 唱唐土西天夢眼開
0881c08: 十無頌
0881c09: 無根樹
0881c10: 無根樹子太郎當蔭庇寰區沒覆藏不與群芳分玉
0881c11: 露森然元未屬陰陽
0881c12: 無弦琴
0881c13: 頻將三界為琴體韻出陳年太古音一調不妨驚海
0881c14: 嶽茫茫大塊盡回春
0881c15: 無鑐鎖
0881c16: 玲瓏不借良工手百艸頭邊拾得來鎖著虛空無縫
0881c17: 罅波斯撫掌笑咍咍
0881c18: 無底缽
0881c19: 個樣生成亙古今那堪大冶共陶甄有時托出含元
0881c20: 殿海宇都盧一缽盛
0881c21: 無孔笛
0881c22: 非長非短非巨細奏出徽音添意氣不墮宮商角徵
0881c23: 羽橫吹別調乾坤易
0881c24: 無底籃
0881c25: 寬窄方圓殊未定滿盛法界無餘剩和風拋向路傍
0881c26: 邊諸天歡喜羅剎憾
0881c27: 無底船
0881c28: 舳臚無底復無情滿載清風恁縱橫苦海渡頭和月
0881c29: 泊希逢隔岸問津人
0881c30: 無孔錘
0882a01: 越格團圞無拘繫風吹日炙經年歲等閑拋出示人
0882a02: 天擊得虛空齊粉碎
0882a03: 無星秤
0882a04: 首尾拈提事事清其中斤兩自分明從教貧富難添
0882a05: 減情與無情一秤稱
0882a06: 無縫塔
0882a07: 八面稜稜峭碧空且無階級太玲瓏昂昂卓出威音
0882a08: 外佛祖魔軍站下風
0882a09: 分燈
0882a10: 翼雲如鵬禪人
0882a11: 獅子林中別有奇等閑哮吼震全威羅龍打鳳從君
0882a12: 弄獨占群英上上機
0882a13: 正果了因禪人
0882a14: 正覺山前一段事相承幾至三千祀而今吩咐果闍
0882a15: 黎好向孤峰提祖意
0882a16: 紹梅真瑞禪人
0882a17: 孤標卓立範圍中八面玲瓏氣宇雄打雨敲風施妙
0882a18: 用曹源法眼賴君通
0882a19: 古燈德明禪人
0882a20: 迢迢萬里為尋師踏破玄關也太奇七尺烏藤親手
0882a21: 付滹沱正脈任提持
0882a22: 恒耀寂光禪人
0882a23: 嵩原的旨遞相傳心契心兮達本然吩咐風流獅子
0882a24: 客熙怡微震山川
0882a25: 指南真德禪人
0882a26: 一默原來達本初禪流惟證契如如鋒前莫教機相
0882a27: 讓赤手頻將祖道扶
0882a28: 蒼石真雲禪人
0882a29: 透過玄關理事融獅獰獨踞大雄峰時清便唱無生
0882a30: 曲喚醒癡頑道脈隆
0882b01: 羲哲真忳禪人
0882b02: 目前無法可相傳萬象森羅理事圓且喜闍黎親薦
0882b03: 得從教收放在毫端
0882b04: 羲奇真一禪人
0882b05: 急水灘頭好放舟波濤雖險妙隨流絲綸直透蒼龍
0882b06: 窟信有鯤鯨上釣鉤
0882b07: 穎參廣成禪人
0882b08: 吹毛利劍久藏鋒信手拈來吩咐雄魔佛齊揮全大
0882b09: 用頻敲毒鼓振宗風
0882b10: 三峨寂定禪人
0882b11: 濯錦礄邊執釣竿金鱗昂首逐波還鉤頭月餌渠吞
0882b12: 吐映破機先第一玄
0882b13: 文煒真智禪人
0882b14: 巾缾十稔事殷勤氣宇如龍獨護君拄杖一條吩咐
0882b15: 汝從教吐霧與吞雲
0882b16: 渾全真昂禪人
0882b17: 曠大劫來始聚頭等閑撥轉便知休長行開個生薑
0882b18: 鋪喫著須教白汗流
0882b19: 活一傳馨禪人
0882b20: 窈窕狻猊覓所歸獅王窟裏奮全威山形拄杖親吩
0882b21: 咐亦任顛拈接上機
0882b22: 自竺了悟禪人
0882b23: 急水磯頭坐要津金鱗始遇展絲綸鉤竿吩咐悟禪
0882b24: 客月餌頻拖釣巨鯤
0882b25: 贊
0882b26: 文殊菩薩
0882b27: 本不知名姓非男亦非女動則遍周沙界住則清涼
0882b28: 山裏阿呵呵會也麼曠大劫前諸佛師原來慣愛騎
0882b29: 獅子
0882b30: 觀音菩薩
0882c01: 赤赤兩隻足白白一雙手或坐補陀岩或乘風雪走
0882c02: 以眼觀世音聲塵俱沒有耳裏獲圓通諸佛不請友
0882c03: 雖是南海岸上菩薩元來娑婆國中教首
0882c04: 觀音站像
0882c05: 久佇苦海岸頭秖為婆心太切度盡眾生願乃休歇
0882c06: 唐安城裏相逢鑒源室中敘闊莫道兒孫多饒舌一
0882c07: 番會了一番別
0882c08: 玉潔法弟像
0882c09: 齒德俱尊人天榜樣三建道場此山無上誤認摘蘆
0882c10: 老子原是玉潔和尚二十餘年道義交于今光向毫
0882c11: 端放
0882c12: 自贊
0882c13: 者箇無情老漢作事總沒畔岸出頭便遇劫風披緇
0882c14: 卻遭桑變硬掙強要安排說法亦無解見有時虎穴
0882c15: 橫身有時魔宮出現乃是雙桂嫡孑元來昭覺後燄
0882c16: 又
0882c17: 六十餘年方外遊伶俜辛苦不知休于今脫出精窮
0882c18: 相遍界都盧總弗收總弗收世無儔隨身于木任風
0882c19: 流
0882c20: 又
0882c21: 意氣全彰縱橫殺活坐斷千聖機踏翻萬靈轍罵人
0882c22: 須教瞥打人須教徹山河大地法中塵日月星辰眼
0882c23: 裏屑孤峰頂上打雨敲風十字街前橫豎抹偶然
0882c24: 撞倒須彌盧帶累虛空流鮮血賊賊笑殺鬧市古彌
0882c25: 勒
0882c26: 又
0882c27: 公從那裏來我認不得你思量半晌間忽然纔想起
0882c28: 曾中毒於雲峰見山月而打失鼻子復落節於昭覺
0882c29: 聞風鈴而佳隹珍喪矣坐斷佛祖關鍵威儀不秉些兒
0882c30: 似空合空如水投水元來無去就那得有依倚
0883a01: 又
0883a02: 嘗拈笤帚柄埽卻聖凡情問禪都不會問字說不清
0883a03: 者樣懵懂漢可親不可近能搔人痒處慣發人私蘊
0883a04: 隨方偏愛惹怨施恩不欲報恩雖然不是天然種艸
0883a05: 且喜公驗分明
0883a06: 八仙甘青雲請贊
0883a07: 漢鍾離
0883a08: 心為萬象宗君是群仙首左之與右之名利弗能誘
0883a09: 尸居而龍現淵默而雷吼梅花幾點疏星清風吹
0883a10: 緣塘前柳
0883a11: 呂洞賓
0883a12: 風又不成顛又不相他年一見黃龍始信永金是誑
0883a13: 笙歌叢裏醉扶歸直至而今無趨向喜君誠信可存
0883a14: 存青松樹下裝模樣
0883a15: 曹國舅
0883a16: 富貴不能盈貧賤不能移丈夫之志氣進退自知機
0883a17: 形固可使如稿木心固可使如死灰簡板喚出白雲
0883a18: 浮欸欸還從洞府歸
0883a19: 張果老
0883a20: 住世猶未久二萬七千年滄桑輪奐幾非仙卻是仙
0883a21: 不妨奇特只是心堅張果老休懊惱驢兒被人偷去
0883a22: 了幾莖修竹埽彤雲銕壁銀山俱靠倒
0883a23: 銕拐李
0883a24: 獨鬢髼頭麤中顯秀有時葫蘆裏出神有時以拐杖
0883a25: 為友常將白眼看世間一味安貧而守舊只是土曠
0883a26: 人稀若逢必祝君壽
0883a27: 韓湘子
0883a28: 似仙非仙似俗非俗不知你是何許人卻來我者裏
0883a29: 賣卜長年提箇花籃一雙白手如玉頻來閑事不管
0883a30: 秖愛與人致福
0883b01: 藍彩和
0883b02: 耍耍樂樂大智閑閑丟丟迭迭大言炎炎南樁壽筭
0883b03: 八千秋玉笛橫吹去復還有時獨立孤峰外頭髮髼
0883b04: 鬆帽亦偏
0883b05: 曹仙姑
0883b06: 肌膚若冰雪淖約若處子一生受人謗是非總不理
0883b07: 嘗把破箍籬舀乾大海水孤身萬里遊從不求伴侶
0883b08: 阿呵呵卻郤是你歸去來兮歸去來長笑一聲煙霧裏
0883b09: 機緣
0883b10: 囚門上座詣關前請益問云三教心宗如何傳授師
0883b11: 答云三教心宗不可傳可傳依舊落言詮當人自究
0883b12: 方堪得萬別千差總一般門得入遂禮謝。
0883b13: 師看羅密云適纔相看不在那裏去來密云不在內
0883b14: 不在外不在中間畢竟在甚麼處師和聲便掌云在
0883b15: 者裏密云我三十年行腳今日始知痛痒便禮拜。
0883b16: 臬臺胡公諱昇猷請齋問云久聞貴教門庭孤峻秖
0883b17: 是不得箇閒工夫領教師云居士錯也若論此事人
0883b18: 人具足未曾欠少士云在何處師云在日用處開口
0883b19: 道著出手寫著出足踏著豈有閒有忙若是則有兩
0883b20: 個主人公也秖在覺而常照照而常覺主人常在家
0883b21: 裏士云妙在覺照二字師驀喚云老先生士應諾師
0883b22: 云是甚麼士云蒙禪師開示啟我茆塞今得借路徑
0883b23: 過也師云認著依前還不是便起身云謝齋。
0883b24: 師廊下行冰燄問無夢無想主人公在甚麼處師和
0883b25: 聲便掌云會麼燄不契待行三兩步師喚云冰燄燄
0883b26: 回首師云是甚麼燄豁然大悟。
0883b27: 智崖問金剛經云三心不可得畢竟是那箇心可得
0883b28: 師云我者裏一箇也無你有許多心那崖云難道世
0883b29: 尊說虛耶師云世尊不虛是上座虛從此契入住山
0883b30: 影不出人。
0883c01: 幻菴胡居士舉蘇子由參死心心見來便問死心死
0883c02: 學士死燒作兩堆灰向甚麼處相會請師兄代一轉
0883c03: 語師云寶帳挂皮裘士云再請頌出師云若從地倒
0883c04: 還從地起離地求起決無是理士云今日卻與死心
0883c05: 相會也師云且莫詐名頭。
0883c06: 崇慶州王州牧諱玉賢入影堂問云者幾位是真是
0883c07: 假師喚王護法賢應喏師云是真是假賢吟詠間師
0883c08: 震威一喝云還我話頭來賢當下知歸禮謝而去。
0883c09: 內江金沙先生即師受業師也參堂云堂中冷否師
0883c10: 云分明忘卻郤因先生一問如今徹骨寒了沙云如是
0883c11: 此處不可無火師云卻熱也相視而笑攜手出堂。
0883c12: 師隨眾薅草次有禪客問鳳林路向甚麼處去師下
0883c13: 鋤云者塊地犁得不熟所以草多客再問鳳林路向
0883c14: 甚麼處去師連下鋤云諸方火葬我者裏活埋。
0883c15: 歌
0883c16: 十二時歌
0883c17: 雞鳴丑毿布衲覆腳手一覺睡到大天明不敢向
0883c18: 人生捏扭平旦寅萬種千般入畫頻洗面揩乾眉兩
0883c19: 道恒沙諸佛裏藏身日出卯萬里河山光皎皎頭頭
0883c20: 盡是本來人何須更向聲前討食時辰折腳鐺兒煮
0883c21: 白雲九有四生俱飽滿惟留一片點空心禺中已一
0883c22: 切尋常無諱忌開畬翻轉白雲根悉是山翁日用事
0883c23: 日南午陳年破衲裁荷補世界都盧一線穿鍼鋒頭
0883c24: 上潛佛祖日昳未鵲噪鴉鳴百雜碎大啟圓通接眾
0883c25: 流清淨耳根無自昧晡時申拈起布毛示淨人眼耳
0883c26: 明明俱塞卻那將佛法作人情日入酉三門佛殿騎
0883c27: 雲走露柱燈籠笑不休許大虛空合卻郤口黃昏戌百
0883c28: 念消磨空兀兀松鼠吹滅架前燈虛堂皓月從簾入
0883c29: 人定亥潦倒窮身絕對待星辰圍繞地禪床天和明
0883c30: 月作被蓋夜半子蒙頭一覺如小死翻身推下枕頭
0884a01: 來打斷虛空兩隻腿
0884a02: 適意歌
0884a03: 一瓢一衲樂天涯那有絲毫罣礙他放去收來無拘
0884a04: 束優游適意興偏賒新彌勒古釋迦幾能放下老煙
0884a05: 霞增即錯減即差八橫七縱任周遮心境寂物理華
0884a06: 一回拈起一回佳隹肆志如如多脫洒許大乾坤安不
0884a07: 下惟餘一箇老實頭長把虛空作大廈
0884a08: 關中四威儀
0884a09: 關中行香霧擁如雲弗漏洩怎許外人聞關中作角
0884a10: 邊生白朝與暮內外空索索關中坐寂寞中快活
0884a11: 沒思量亦任蒲團破關中臥衲衣覆頭腳放齁鼾無
0884a12: 夢向人說
0884a13: 山中四威儀
0884a14: 山中行策杖出三門剛下腳踏碎多少雲山中住紫
0884a15: 煙籠竹無人埽等閑風自拂山中坐黑漆燈籠箇
0884a16: 不用撥內外光灼灼山中臥曲肱枕一箇翻身來好
0884a17: 夢都忘卻郤
0884a18: 行繇
0884a19: 己巳佛誕日首座如鵬西堂真雲監院真智等詣方
0884a20: 丈禮畢白云諸方尊宿俱述行繇特請和尚垂慈以
0884a21: 曉未聞師曰難言也山僧生不逢辰所處皆劫火流
0884a22: 離所遇皆酸風苦雨首座曰從上以來亦皆如是師
0884a23: 若不言後昆失準師曰諸子所言皆是但遭遇非嘗
0884a24: 恐人難信耳首座曰躬行履踐焉有不信耶師曰汝
0884a25: 等再三殷意不得不述其原予乃川東定遠縣人父
0884a26: 姓王母陳于明季崇禎七年甲戌正月二十八日已
0884a27: 時生預晚先嚴夢僧投宿次日誕余有生已來不茹
0884a28: 酒葷乳名和尚吾母茹葷飲乳必噀吾母已而齋戒
0884a29: 六歲入鄉校雖群不黨九歲頗解作文十一甲申時
0884a30: 丁獻逆之變父母兄姊盡遭劫歿東奔西馳艸宿露
0884b01: 眠無不經歷十五戊子偕親友逃至遵義有總戎姓
0884b02: 王諱榮時見予體清語親友曰寒家乏嗣與我作子
0884b03: 何如眾親相許十九壬辰伊生一子予屢辭出家竟
0884b04: 不聽二十一甲午持齋學經置僧衣履二十二乙未
0884b05: 遂往榮昌縣羅漢寺禮有餘師薙染二十四丁酉冬
0884b06: 依瀘州方山雲峰寺體宗和尚座下受沙彌戒訖辭
0884b07: 戒和尚歸寺至法堂逢侍者無住問云汝往那裡去
0884b08: 予云詣方丈辭和尚回住曰汝家在那裡予珍重住
0884b09: 再問汝家在那裡予提起臥具竟趨方丈住遂白和
0884b10: 尚曰此子大有來歷從此和尚待與尋常不同嘗聞
0884b11: 提挈究參不輟越明年戊戌二月十九于丹墀遣香
0884b12: 渾忘時候忽月從山凹而出一見了然通身快暢如
0884b13: 放下重擔相似遂說偈曰吾心不大此月不小從今
0884b14: 一見千了百了時有尊證師號大任在寺閱經余入
0884b15: 寮舉似任曰汝向火爐頭道一句來看予云三世諸
0884b16: 佛于此轉大法輪任曰者是古人底再道予云歷代
0884b17: 祖師得此利濟群生任曰再道予云再道即不堪一
0884b18: 日任師命作燈籠偈予云不知何式任師聊舉數句
0884b19: 作樣予云是者個式我亦作得便云四面如壁靈光
0884b20: 照室萬物齊現歸來是一任師看了便曰汝可諸方
0884b21: 親近知識去不可埋沒自己巳遂將常住抑之戊戌冬
0884b22: 入雲峰圓具己已亥春結伴行腳遍參尊宿各有機緣
0884b23: 不契甲辰遊峨峰宿萬年寺遇紫芝禪師問曾到洪
0884b24: 樁坪否予曰一天煙雨壓樓臺紫曰好則好秖是沿
0884b25: 路螞蟥多予曰不敢下口紫云你不曾遭著在予喝
0884b26: 云今日卻被者畜一口紫休去乙巳已秋上成都至艸
0884b27: 堂見淡竹和尚問久嚮道風得來禮拜澹云窮長老
0884b28: 有甚麼道予曰某甲徹底窮請師一濟澹搖手歸方
0884b29: 丈予出法堂云悔不當初次上昭覺值大殿上梁老
0884b30: 人揚下笠子問云老僧大殿未起汝來作甚麼予曰
0884c01: 誠聞大殿未起得來助力老人云木植重千鈞作麼
0884c02: 生相助予以兩手作抬木勢云阿起老人掉背不顧
0884c03: 知客引入客堂茶次老人至齋堂問知客適來幾個
0884c04: 禪和子請來有話商量予剛入門老人便問你從那
0884c05: 裏來予曰峨峰老人云普賢與你說甚麼予曰恭惟
0884c06: 和尚萬福老人云還有喏予禮拜了依位而立一日
0884c07: 落堂予出問大地了無一物某甲將心著在甚麼處
0884c08: 老人云大地且置汝將甚麼喚作心予以坐具摵一
0884c09: 摵老人云秖得一跳予曰和尚堪作什麼老人卓杖
0884c10: 云者個喏予曰蓋覆他不得鼓掌歸位侍者野月謂
0884c11: 予曰和尚有留兄意予曰觀方知彼去去者不至方
0884c12: 值上堂予問在阬滿阬在谷滿谷還有向上事也無
0884c13: 老人云有予曰如何是向上事老人云諦聽鈴鳴予
0884c14: 曰得來會文殊卻遇著觀音于此胸中礙膺頓釋機
0884c15: 緣頗多不及枚舉丙午佛成道日本師出源流一紙
0884c16: 收納門墻偈曰西山雪積銀千傾東嶺濤翻萬樹松
0884c17: 亦任滄桑世改更搖風簸雨毒魚龍戊申春本師命
0884c18: 詣長松請梵夾龍藏回昭覺己酉冬本師命下東甌
0884c19: 刊雙桂師翁年譜并月幢法兄語錄入楞嚴藏室其
0884c20: 本師語錄辛亥九秋將板運歸昭覺流通壬子總理
0884c21: 院務是春伐木修普同塔院及老人壽塔院癸丑春
0884c22: 就老人塔院掩關乙卯夏因世變眾堅請出關是冬
0884c23: 辭本師入青城山鳳林閱藏四稔戊午冬經完本師
0884c24: 手劄命回昭覺主持佛法幾番固辭庚申春次命手
0884c25: 劄亦辭辛酉春耑水谷天湛二法姪持本省當道宰
0884c26: 官紳衿請啟本師再命同門眾法兄啟來山敦請迫
0884c27: 不得已秖得勉強應命于佛誕日入院壬戌泉臺胡
0884c28: 公相託刻千佛名經一部募眾刊法華經一部法任
0884c29: 三載百廢俱舉癸亥倩青鳥李再蘇與老人遷塔基
0884c30: 是夏捐衣缽建老人壽塔是冬因病辭院務仍歸青
0885a01: 城調理甲子秋眾勸經營修建于是落從興工造佛
0885a02: 書樓七楹大殿五楹齋堂廚庫六楹禪堂五楹滿堂
0885a03: 聖像備旆戊辰冬告竣癸酉冬本師復命往嘉禾補
0885a04: 藏刊錦江禪燈流通海宇翼雲羲哲等攜手語錄稿
0885a05: 下嘉禾災棗附楞嚴藏室予之絡索敢言大播諸方
0885a06: 所謂自揚家醜實難言也其未了公案皆是階級邊
0885a07: 事付之他時久立珍重。
0885a08: 
0885a09: 
0885a10: 青城山鳳林寺竹浪生禪師語錄卷第四終
