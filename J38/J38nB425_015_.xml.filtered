0689b01: 即非禪師全錄卷之十五
0689b02: 門人明洞性安性節明覺明幢仝編
0689b03: 書問
0689b04: 與豐主源忠真老居士
0689b05: 自開善道晤隨即言別不覺秋復冬矣每想高誼厚
0689b06: 款何日而忘仲冬二日遠辱書物愈添愧赧居士治
0689b07: 定元勳奕葉貴重為國為民大展經濟民樂其業物
0689b08: 遂其生共登仁壽之域坐享無為之化此即不離世
0689b09: 而超世也谿山有異雲月是同肅此復謝併候。
0689b10: 與石香林居士
0689b11: 平安兩字吉人至寶列位載之而東皆佛天之賜也
0689b12: 匪列位盛德莫能感兆耳應以半齋戒用答洪恩是
0689b13: 山野所深望焉當茲季運廣德為先列位慧人無容
0689b14: 贅耳。
0689b15: 答無心禪德
0689b16: 少林不立文字將以蕩雜識之情塵示明心之指要
0689b17: 要人立地搆去自有一段真文字流露將來但患不
0689b18: 悟不患無文字上座勉旃。
0689b19: 與性延何齋公
0689b20: 道元功德以信為母解脫諸有以智為因加以行願
0689b21: 之力如順水下舟不勞篙楫直登彼岸在彈指間耳
0689b22: 但轉身向上一著更須勉旃乃可。
0689b23: 答遠州太守
0689b24: 學道豈獨資其性命實有補於治化耳貴使回接華
0689b25: 翰知檀越以忠事上以孝事親時以忠孝自娛殆非
0689b26: 平日學道之驗歟欽羨羡欽羨羡。
0689b27: 答象輝禪友
0689b28: 道契同風如鏡照鏡無端道箇對雪峰如對顏色聞
0689b29: 松濤似聞法音不見猶見依舊隔在萬里雖然不慧
0689b30: 自領二十棒何也又存道契同風之見也呵呵。
0689c01: 答毓楚何居士
0689c02: 古德云量寬福大性慈壽高今於居士見之矣況又
0689c03: 念身皆幻悟世匪堅植菩提於濁世遺厚德於子孫
0689c04: 是可謂達矣信惠已領復謝不宣。
0689c05: 答崎主
0689c06: 化林徒至接華翰知興居如意併留心向上深以為
0689c07: 慶兼聞貴治清簡民歌德政國家實攸賴矣可賀可
0689c08: 賀山野重蒙豐州太守款留禮意隆重但愧德涼弗
0689c09: 克負荷勉強栖遲諸留面悉艸復不宣。
0689c10: 上本師老和尚
0689c11: 新夏某禪人齋座下嚴示至不肖伏讀至再徹骨徹
0689c12: 髓之言炙膚然頂難報此恩所賴仁覆周天不憚累
0689c13: 囑不肖日夕冰兢豈忘訓誡謹謹銘佩耳。
0689c14: 曩承造就之功今得開山廣壽雖夙緣有在皆座下
0689c15: 福蔭之力居多也中元解制即遣法雲監寺上謁因
0689c16: 豐主有參訊之緣留之同行是以稽也惟座下亮之
0689c17: 薄具齋儀果品聊表孝敬若更鋪張又恐失之華矣
0689c18: 諒座下不以為簡也幸鑒微誠俯垂納受臨楮不勝
0689c19: 瞻注之至。
0689c20: 法雲上座回恭審尊候康裕曷勝欣慰又接初度示
0689c21: 偈併大筆尊錄過望之賜踊躍拜登永鎮福林以壽
0689c22: 豐國肅此上復銘謝不盡。
0689c23: 復木和尚
0689c24: 弟以不才之資謬叨豐主眷顧皆偶爾成文非敢為
0689c25: 夙緣有在也辱兄遣知客遠顧既承天章雲錦復加
0689c26: 齋供堂儀但尊命俯臨不得不仰就耳涓十六日陞
0689c27: 座勉強塞責雖無當于獅吼鳳鳴而法愛撬誼庶幾
0689c28: 無負也錄稿呈覽惟兄恕而教之謹復。
0689c29: 答佛日和尚
0689c30: 愚兄開山廣壽出於意外機緣湊合拈弄一番今以
0690a01: 賤辰遠勞祝頌詞韻清新禮意隆重實增愧也勉從
0690a02: 陞座塞責勿罪錄稿附覽復謝不宣。
0690a03: 法無定法疏闊卻有來由惟覿面於水流花開之外
0690a04: 何嘗不握手於千里萬里玄沙白紙又隔一重雲起
0690a05: 龍驤無容饒舌。
0690a06: 答東林禪師
0690a07: 禪師道行高古有古人風誠末法之標榜讚歎讚歎
0690a08: 不慧開山料出意表雖緣契有在皆老兄之慈蔭也
0690a09: 半百虛度叨蒙厚貺及金玉之章知法愛之情至容
0690a10: 謝不盡。
0690a11: 東林一枝向黃檗橫出覆蔭桑土全賴遠公耳不腆
0690a12: 之儀聊充缽供耑訊起居餘略書外。
0690a13: 答法苑高禪師
0690a14: 愚叔年值知非錫卓就是慚無美德感人虛受檀越
0690a15: 敬信思增赧耳賢姪遠將壽敬渥以佳章誠至切也
0690a16: 但相去幾千里不勝契闊之懷未審何日仍得如檗
0690a17: 山晤對之為快也時為盛夏保愛節勞書往神馳容
0690a18: 謝不盡。
0690a19: 答曉堂禪師
0690a20: 法姪頭角已巳成猶潛蹤熙養異日霹靂一聲奮地去
0690a21: 也承惠金玉之韻兼禮意殊深可以心領不盡言謝
0690a22: 也法語未刻容日馳覽艸復不悉。
0690a23: 答初山禪師
0690a24: 違聲漸遠近得手書喜可知也賢弟行化一方必展
0690a25: 驥足異日作一章大樹蔭涼後人何幸如之遙寄壽
0690a26: 偈格外雅頌心領不盡艸復。
0690a27: 答獨吼弟
0690a28: 賢弟氣宇如王自能出人頭地今且潛修靜攝異日
0690a29: 風雲際會受用自不可量矣。
0690a30: 答南源弟
0690b01: 自檗山別後常懷晤對想賢弟侍老人左右贊勷之
0690b02: 勤于丰範必有所加也不慧卓錫廣壽亦不過竿木
0690b03: 逢場耳半百甫臨總為虛度承惠佳章雙祝字字栴
0690b04: 檀愧無德以堪謝謝。
0690b05: 答惟一禪姪
0690b06: 孤峰獨踞雙鶴來賓堪稱天外一閒人諒賢姪不以
0690b07: 此自足承惠壽章皆從香水海中流出謝謝不盡道
0690b08: 晤未涯以道自愛。
0690b09: 答悅山喝禪二姪
0690b10: 栴檀種草自有餘香惟克賓文遠善培植也承祝初
0690b11: 度佳章香氣襲人領謝。
0690b12: 答月潭姪
0690b13: 諸上座皆今時玅選超師之作予所殷望焉承祝初
0690b14: 度禮意加厚辭章出格簇錦攢紅列位與有榮施於
0690b15: 我矣值一月運日上堂未暇逐位致答統此復謝不
0690b16: 既。
0690b17: 答萬拙上座
0690b18: 六月廿二日接上座五月廿三日書恍如覿面重惠
0690b19: 詩扇並增清氣但為法忙冗未遑裁答耳所云山野
0690b20: 即大鑑之後身貞宗即今日之豐主前後若出一轍
0690b21: 卻被明眼人覷破然三身不可得如何和會速通消
0690b22: 息報我。
0690b23: 答鐵牛法姪
0690b24: 霜花七見鴈字罕逢忽辱問箋欣感高誼令徒留此
0690b25: 兩三日審賢姪得法之由開創之舉及動止清福
0690b26: 喜慰曷極信知黃檗一枝當仁而橫出耳厚貺信儀
0690b27: 二種謝謝。
0690b28: 與天閒立公
0690b29: 廛居雖無松竹之娛上座雅有薜蘿之思差足樂也
0690b30: 猶恐為羅繫念翻成不樂不若放下此念併忘其
0690c01: 樂是名真樂是名極樂何如何如。
0690c02: 袁居士云吳中冠盍如雲過客如雨無一人語我性
0690c03: 命者求如王以明先生一毛孔不可得甚哉法友之
0690c04: 難也中郎一士人耳時處吳縣之繁治案牘如山錢
0690c05: 穀如海惟一簡持之孜孜以性命是圖立公既出廛
0690c06: 離俗無此等累居然不了將性命置之度外寧不孤
0690c07: 負師友埋沒己靈耶人生有限世事無窮年踰古稀
0690c08: 猶日將暮不急究竟更待何時此際正當看破一切
0690c09: 如夢如幻收攝自己精神照顧元辰本命為異日凡
0690c10: 莫拘聖不管的張本豈不快哉立公賢而自明未免
0690c11: 面前亦有三尺暗山野愛之特深故不辭饒舌努力
0690c12: 珍重。
0690c13: 答梅嶺禪人
0690c14: 重陽後得子書知居山有古人風誠可羨所云有堪
0690c15: 牧之牛純乎否耶倘鼻繩斷時好來喫棒夢漢曾從
0690c16: 山中來又向夢國去未知何時得夢覺也更銕漢秋
0690c17: 間寄我珍果欲換我舌頭聞其向道之志益堅各寄
0690c18: 二十棒均道此意囑囑。
0690c19: 與佛日和尚
0690c20: 住山頗久歲月都忘忽睹檻後黃花因憶賢弟法且
0690c21: 乃喚曇子備數種家裏物為祝家裏人至親無文筦
0690c22: 存為愛。
0690c23: 答逸然禪德
0690c24: 祖影降臨梵容生動禪德玅手豈讓吳生登時展掛
0690c25: 法堂值合郡緇素瞻禮不勝讚歎但闕數尊重煩大
0690c26: 筆湊成四十三幅全堂永鎮廣壽常住不惟禪德芳
0690c27: 名與此山俱垂不朽而壽命與列祖慧命同無窮耳
0690c28: 耑此謹瀆容謝不既。
0690c29: 答高泉禪師
0690c30: 接來札知錫卓奧山之勝發其幽光者無待於今日
0691a01: 乎惠我禪衣日佩智鎧更披花卷時聞德馨本禪回
0691a02: 艸艸布謝不既。
0691a03: 自古聖賢無不委順惟道德芳名不朽者則為法身
0691a04: 永存耳然究其所極永存亦夢語也所以略問慰之
0691a05: 書惟高明亮之。
0691a06: 惠寄新編釋門孝傳一冊焚睿暨讀乃知賢姪推孝
0691a07: 德於古今神孝道於父母誠不謬為吾宗種艸間世
0691a08: 英材異日必有大孝出而繼子也其中愚者一條塗
0691a09: 污不少恐有累於高明刪之可也復謝不盡。
0691a10: 寄源老檀越
0691a11: 大公郎天性仁孝一向栖心普門遽爾轉凡必補果
0691a12: 位匪同虛生浪擲者比也諒大檀越自能悟剎那為
0691a13: 常住化悲惱成歡忻毋容山野饒舌耑候不贅。
0691a14: 答石香居士
0691a15: 十六日覺禪至辱惠佳音詞旨增重且詢列位起居
0691a16: 康裕感慰深矣來諭謂行館無停刻時暇請問旅泊
0691a17: 三界中誰是不忙者但能於忙裏偷閒時時省覺則
0691a18: 延一刻如億齡即塵勞成解脫此趙州所謂使得十
0691a19: 二時耳聞南行在邇道晤未期惟順水揚帆不勝祝
0691a20: 願也雪舟載春別是一番佳趣禿摩詰之筆描不盡
0691a21: 列位萬福古書侑緘承惠領謝。
0691a22: 與大堂林居士
0691a23: 人生百歲猶如剎那世間知足能有幾人如居士肯
0691a24: 放下究竟大事更加不退之心何患不到古人田地
0691a25: 臘雪正寒努力珍重。
0691a26: 答兼利居士
0691a27: 孟夏望後接手札知居士留心此道誠濁劫中青蓮
0691a28: 也細閱偈語不無見處只是向見聞聲色裏著到如
0691a29: 油入麵無有出脫滿紙不勝簡點只拈來偈末句云
0691a30: 雖悉皆成佛疇諳一字機者等說話若在山僧面前
0691b01: 好與三十痛棒一棒也不饒何也不見道機前薦得
0691b02: 猶涉纖廉而況句後承當耶箇裏本無元字腳那容
0691b03: 隻字可相諳速折兔管吐出狐涎信則改圖疑任別
0691b04: 參輒贅一偈悟到心空一字無無容點墨亂糊塗祖
0691b05: 師端的如相委莖艸何非五葉蘆。
0691b06: 寄豐主遠州守
0691b07: 春杪聞江戶火災燎及二十里惟三潭府迫近而毫
0691b08: 無所損且得種種吉祥如意之事此所謂佛天祐福
0691b09: 善也讚歎讚歎啟者山野退休之念已巳堅況崇福公
0691b10: 案未了自延遲至今者本欲候駕面別以盡愚誠昨
0691b11: 聞旋旌在冬間恐時與願左故預辭出山直回崇福
0691b12: 然向沐檀恩自不敢忘也言不寫心惟賴秋月肅此
0691b13: 奉聞不悉。
0691b14: 答法雲上座
0691b15: 丹崖上座及耑使至接子手書足慰遠懷山僧退閒
0691b16: 聖壽惟存此道任信前緣無固必也廣壽與乾坤同
0691b17: 悠久者皆德叟君之忠靈感佛天之默祐與山僧何
0691b18: 與焉新豐主繼位霖雨天下其為世道之幸欣躍無
0691b19: 量聞台旆初回日即登山拜山僧幻影何以克堪此
0691b20: 雖大孝大福人為末世大闍提者作榜樣惟恐山僧
0691b21: 又折兩年福也昨又承新豐主遣使齎盛儀下慰俟
0691b22: 差僧奉賀不既。
0691b23: 得書知源府捨糧充廣壽常住可謂福田有種惠蔭
0691b24: 無邊推及山僧不勝所重上座數年擔荷法門極其
0691b25: 苦辛今受此供不為分外宜體檀越信心當思大法
0691b26: 為重勿以居山自足可也。
0691b27: 兩承府中厚惠自揣道德涼薄恐後來有木菌之報
0691b28: 故不敢受匪矯廉也即欲附專使完璧又恐孤負信
0691b29: 心權登常住為大權植福也山僧進退惟道是從聽
0691b30: 乎緣之所定何如矣艸艸以復餘略書外。
0691c01: 德叟君平生事業向子筆尖頭點出他日勒之金石
0691c02: 萬古具瞻面目儼然不惟子之道誼兩盡抑令遠州
0691c03: 守之纘承孝義並傳不朽矣原稿付回艸復不悉。
0691c04: 與雪曉賢徒
0691c05: 聞吾徒嗣法芙蓉甚慰老懷但今時法道濫廁師承
0691c06: 無眼大為壞法之端良可愍也子今既承當箇事當
0691c07: 以報資恩有為念勿被名利所移毋以住菴自足更
0691c08: 須親近當世宗匠操履到古人田地乃可然後或返
0691c09: 故山守塔保養道胎如種樹一般根株堅固枝葉自
0691c10: 然茂盛方能垂蔭後昆否則自立猶難耳子能遵守
0691c11: 吾言雖不中亦不遠若違吾訓非吾種艸也囑囑。
0691c12: 答鼇峰法弟
0691c13: 闊別日久得書為慰兼惠佳篇豈勝珍誦未卜何日
0691c14: 再與吾弟笠重吳雪瓢貯越煙到處瀟灑之為得也
0691c15: 不慧近自廣壽退閒崇福值洪居士見謁備詳賢弟
0691c16: 動定乃知承嵩和尚付囑遙想雙徑萬緣中又橫出
0691c17: 一枝耳惟冀蓄保聖胎益期遠大此不慧之至望也
0691c18: 明月一方同風萬里不盡欲言。
0691c19: 答碧居禪德
0691c20: 鄉人至辱書審動定清休甚慰翹企之素未知何日
0691c21: 再到龍峰岩頭與大德烹雲煮月話鄉曲為樂也聞
0691c22: 劉魯老賢父子俱下世有孫善守踵武可期予知魯
0691c23: 老肉身猶在高節尚存也凡親知為魯老痛惜者惟
0691c24: 此可以少寬耳薄附奠敬一封聊表昔日道契代致
0691c25: 鄙意是望。
0691c26: 答多久長門居士
0691c27: 居士檀護圓通留心此道已巳知是佛法中人況住此
0691c28: 山水秀麗之地誠為希有頃承耑使傳來意抱恙未
0691c29: 得躬禮欲山野開示病中工夫試問病從身生身從
0691c30: 妄生妄從心生且道心從何生識得此心維摩之病
0692a01: 一笑而釋珍重珍重。
0692a02: 居士正信人也一撥便轉所謂智種含心地遇澤悉
0692a03: 皆萌更要山野為居士發蒙只有三十棒寄夢堂上
0692a04: 座處居士自領去未審如何承當速下一轉語看。
0692a05: 尊考妣獲莊嚴報地雖藉三寶之力亦居士孝誠之
0692a06: 所感也又聞貴體病魔盡退正當以道自強了此大
0692a07: 事因緣不忘靈山之囑可也。
0692a08: 答喜多島東昌居士
0692a09: 閱呈語知是靈山會中人誠為難得所云被造作心
0692a10: 所轉不得自由緣未曾識得本心所以被虛幻之
0692a11: 境所惑不無妨礙欲得徹底須覷破虛幻始得。
0692a12: 答多久玉岑居士
0692a13: 耑使至接華翰恍如對玉慰可知也再讀偈語不無
0692a14: 見處但話作兩橛耳初云坐斷一切次云氣吞十虛
0692a15: 既見有十虛可吞則境猶在如此則人境兩立能所
0692a16: 宛然何曾坐斷一切也不若內不見有我外不見有
0692a17: 物內外無所則中間自空且道喚甚麼作一切十虛
0692a18: 其坐斷能吞者又是甚麼人此處著得隻眼方許見
0692a19: 得頭頭現前其或不然莫道法無所悟好。
0692a20: 閱來語知從般若中來向本分上留心異日證道可
0692a21: 期但末云只無保任又忘卻了也欲得無疑更須打
0692a22: 徹。
0692a23: 答多久茂矩居士
0692a24: 自到福山杜絕應酬不聞窗外事久矣昨圓通僧至
0692a25: 說及尊翁謝世不覺悲喜交集四大井藤百年幻夢
0692a26: 歎人命之無常也幸居士信心純孝繼起父風尊翁
0692a27: 必瞑目無憾耳惟居士節哀順變多行佛事戒殺放
0692a28: 生以資尊翁冥福孝莫大焉僧回艸復。
0692a29: 答法雲上座
0692a30: 近得子書念我之至山僧道力衰微不能副子之誠
0692b01: 惟子行道用報佛祖深恩是山僧之至願也今日得
0692b02: 豐主復書今不贅此兩日身又不爽附聞。
0692b03: 答喜多島道泉居士
0692b04: 承遣貴价來候山野小恙極感道義開函如對忘卻
0692b05: 別來三白耳又知足下抱病中提醒此事誠為希有
0692b06: 更欲山野垂示大休歇處別無方便只要當前放下
0692b07: 苦樂逆順放下生死去來放下擬心大歇連者放下
0692b08: 亦放下然後別轉一機好來喫棒玉岑令兄近日入
0692b09: 山見謁雖無示語默契有餘急足回迫艸艸以復。
0692b10: 與法弟獨照禪師
0692b11: 以道常親自忘歲月彼此居山恕其同嬾缺禮可無
0692b12: 歉耳賢弟為老人鈍置多時所謂伸腳原在縮腳裏
0692b13: 今志得伸猶神龍出窟大地有望布霖雨矣不慧遙
0692b14: 空合掌讚歎有分緣晤尚寬預箋奉慶不宣。
0692b15: 遺豐主遠州守大檀越
0692b16: 山僧世緣至此法道奈何屢承檀恩難以寸答惟願
0692b17: 檀越崇信三寶永護法門其繁昌功德與壽山福海
0692b18: 同無盡也肅此布謝不宣。
0692b19: 啟
0692b20: 候旗山法兄啟
0692b21: 勝旗把住諸佛立在下風要路放行眾生知恩有自
0692b22: 大人作略小子奚知恭惟座下通身手眼滿口冰霜
0692b23: 續黃檗之源流奮臨濟之機用萬仞冷門庭從新開
0692b24: 闢千年間骨董徹底掀翻不出為人何妨高隱愧某
0692b25: 狂若獰龍愚似木偶終朝同石人相鬥莫定輸贏何
0692b26: 日與猛虎交參同時際會敬修牋素聊布闊悰。
0692b27: 候聖泉中柱法兄啟
0692b28: 石眼一泉流出聖賢命脈枝頭百鳥宣揚佛祖綱宗
0692b29: 公案現成還君拈出恭惟座下禪心若雪浩氣如秋
0692b30: 赤手賺得沒根藤畫斷眾流而卓翻大海等閒奪將
0692c01: 三要印倒騎五馬而直跨三山事半天成地全人重
0692c02: 某一生莽鹵素性顢頇入道十霜箇裏本無元字腳
0692c03: 活埋六載此日方登選佛場忝辱弟兄實臻惶恐何
0692c04: 日同兄汲清煮香于萬松樹下令我聞新話舊於一
0692c05: 粟堂中未遂夙心略陳道契。
0692c06: 候鳳山也嬾法兄啟
0692c07: 黃檗林中奇一枝之獨秀碧梧岡上異丹鳳之高棲
0692c08: 在處稱尊隨方作主恭惟座下白拈再世瞌睡重來
0692c09: 酬忍痛于當年結深冤于此日喝走雷霆普使群機
0692c10: 頓赴棒行殺活直教千眼齊開誠萬古之津梁實今
0692c11: 時之龜鑑也某質愧大蟲空負食牛之氣誼同擇木
0692c12: 喜聽朝陽之鳴此際難分身而作化外之賓希賜不
0692c13: 動步而賀塵中之主遙空合爪不盡瞻依。
0692c14: 候岱山時學法兄啟
0692c15: 南山起雷北岱興雲布雨金毛出窟野狐飲氣吞聲
0692c16: 遇緣即宗隨處作主恭惟座下佛祖爪牙人天眼目
0692c17: 佩單傳正印用格外玄機赤體挂紅霞而橫吞碧海
0692c18: 空拳拈白棒而直打青天龍象窺影以奔騰狸牯望
0692c19: 風以跳慈威廣攝慧澤均霑愧某傳枝弱羽無力
0692c20: 高飛羨師離乳狻猊尤親返擲白紙三張窮谷難逢
0692c21: 秋鴈丹心一片傳郵賴有春風不盡巖瞻伏祈淵照。
0692c22: 復崇福諸檀越啟
0692c23: 以人弘道洵檀越之誠心為法荷擔亦山野之本願
0692c24: 因緣際會當赴時宜恭惟列位老居士德布大方名
0692c25: 欽兩國入不二之門興崇百福闡單傳之旨用祝萬
0692c26: 年五島千峰既點頭以相待莖蘆隻棒遂放意以前
0692c27: 來共明本地風光了此現成公案伏冀固金湯於彼
0692c28: 岸永護津梁摧鐵壁于少林共看爛熳荒函覆勒端
0692c29: 謝不恭。
0692c30: 復高弢二法姪啟
0693a01: 同出雙林之家總為一大事直登萬福之奧豈是小
0693a02: 因緣重託堪承克紹有賴法姪二禪師英姿逸群道
0693a03: 韻拔類孫承天下古佛父事世出猊王誠法苑之光
0693a04: 華吾門之龍象也愧叔年近知非道敢自是第入鄉
0693a05: 隨俗法地莫動一毫許我覲師倦足直輕千里喜值
0693a06: 杲勤分半座紅添濟檗錦同堂共樂泰和之天團笑
0693a07: 話月之會。
0693a08: 復陳林郭薛諸縉紳王林夏蔡諸孝廉啟
0693a09: 五音洞裏奏宮商千山起舞無影枝頭懸日月古剎
0693a10: 重光輝鋪大地黃金籟響一聲天外苟非明眼曷賞
0693a11: 此音恭惟諸位縉紳老先生列位檀護大居士在廟
0693a12: 廊則作生民之寄居艸埜重為鄉里之光今者不忘
0693a13: 法護放出缾中鵝子仍復推重山野呼來壁上高僧
0693a14: 闡七佛前不傳心宗共明正印決千七外未盡公案
0693a15: 嗣續真燈誠法苑之裴蘇儒林之陸李也遙接雲箋
0693a16: 恍如對玉兼蒙佳貺益重深慚每念水木本源遊子
0693a17: 敢忘桑梓之地雪檉掃地丈夫能無扶植之思第事
0693a18: 有不可期緣所莫能遏承豐主以不次之知遇重款
0693a19: 開山諒高明以無外之大觀暫寬卓錫伏望扶起祖
0693a20: 庭藉金湯而各出隻手延禧家國冀玉帶以永鎮山
0693a21: 門佛法托在王臣主賓貴乎終始方命刻下道晤待
0693a22: 時肅此八行謝復不盡。
0693a23: 復豐主暨法雲上座請啟
0693a24: 福地坦平喜有金沙嚴飾法門廣博全憑雲棟撐持
0693a25: 一會新開付囑猶在恭承豐主源忠真大檀越暨大
0693a26: 德法雲上座趙王轉位興化再來具正信於未遇之
0693a27: 前竭至誠于道契之後所謂如鏡照鏡以心印心者
0693a28: 也但山埜非世出之材賴法檀具鼎豎之力寶所包
0693a29: 容萬指香幢高接千層盛舉希逢因緣有在伏願紹
0693a30: 續佛祖慧命永固金湯共了大事因緣用補至化大
0693b01: 海迴瀾龍護法萬松插漢鶴宜家欣從台命行道以
0693b02: 答。
0693b03: 復開堂請啟
0693b04: 恭惟大檀越元勳世德仁勇溫恭制令出言動合至
0693b05: 道苟非夙具正因斷不能如是正信者也昨承延卓
0693b06: 錫推廣佛法於東流今復命開堂欲導國人於至善
0693b07: 總不為自己巳福田所謂大人具大見耳第愧山野道
0693b08: 行荒疏既荷大法于當興之日仰答顧命於切至之
0693b09: 誠敢藉金湯重撾鐵鼓宣揚國典永祚山靈上座脫
0693b10: 穎機先天生俊骨明宗句外聖養前胎自非夙記重
0693b11: 來鮮能全身擔荷愧山僧涼德輶毛當深壁隱何明
0693b12: 明眼拉出畫堂承闡濟北之宗風勉振江西之祖令
0693b13: 舉唱雖無雪曲知音賴有雲門鍼缽相投一燈有托
0693b14: 法輪恆轉邦國昌隆。
0693b15: 疏
0693b16: 化媽祖殿疏
0693b17: 山為祝聖而開寺由祈福以建法檀久藉栴檀繞作
0693b18: 福須還有福人今也祠宇年深宜乎重新修理茲緣
0693b19: 勸疏敢贊偈言。
0693b20: 媽祖伽藍會一家神功佛德蔭河沙福田請下金剛
0693b21: 種一度春來一度花
