0693c01: 即非禪師全錄卷之十六
0693c02: 門人明洞性安性節明覺明幢仝編
0693c03: 詩偈
0693c04: 祝黃檗和尚半百
0693c05: 黃檗三三潭潭潭老龍窟復有二六峰峰峰高突兀
0693c06: 潭潭澈師心峰峰肖師骨骨瘦貌崚嶒地天藉一撐
0693c07: 心空含萬象不覺四時行早梅記師誕古柏記師庚
0693c08: 眾以長生祝愚獨壽無生
0693c09: 次韻題曹能始先生石倉園
0693c10: 千古此林墟直留高士居門扃非謝客艇設不為魚
0693c11: 道骨鶴清曠宦心水澹如一閒天所與遊戲出三餘
0693c12: 登武夷
0693c13: 峰巒結構若成文展怪藏奇曲曲分百里尋來將罷
0693c14: 楫數朝行處只看雲谿迴水亦追隨倦谷嚮山能應
0693c15: 答勤不覺舉頭青漢外停笻吾欲對天云
0693c16: 遊九鯉同方道人蔣居士
0693c17: 倦足移時懶出遊偶尋高隱憩丹丘浮沈世界胸中
0693c18: 盡變幻煙霞眼底收半壑深藏三夏冷千峰倒瀉一
0693c19: 湖秋地鄰碧漢疑無路閣俯寒流欲認舟古木閒花
0693c20: 昏異卉漁郎樵父亦仙流不知九子腸何熱還把人
0693c21: 間事應酬
0693c22: 樹不出園在泉州承天寺三奇之一
0693c23: 翠盍擎雲漢恩沾雨露深貪根能自斷寧似躍爐金
0693c24: 訪謝寓中詩伯
0693c25: 高士多清致惟於俗不宜閒門深巷僻矮屋半城欺
0693c26: 眼既青如許頭方白幾時一譚猶宿契無愧識君遲
0693c27: 送盛未中客行
0693c28: 促途兼夜發山色暗中分馬首銜明月客心似白雲
0693c29: 腰間防失劍市上急收文素識君遊志因之致別云
0693c30: 遊福廬同化門廣陵二師伯
0694a01: 奇峰看欲了何處是叢林再入三天迥唯從一徑陰
0694a02: 泉郵疏竹遠洞鎖落花深四壁餘清梵猶聞空籟音
0694a03: 憩靈巖般若臺
0694a04: 江山同面目客子自移情地本因人重巖曾借寺名
0694a05: 苔陰粘暑氣樹晚起涼聲般若熾然說何人聽得清
0694a06: 再宿瑞巖值曾弗人孝廉坐雨
0694a07: 偶寄勞生足相逢若有期譚深皆舊事別久恍新知
0694a08: 半榻憐秋去殘燈聽雨宜山窗重宿處轉憶月明時
0694a09: 嵐峰看梅
0694a10: 嵐深塢莫辨步自香中入流水引孤笻斜枝牽短襲
0694a11: 花明月肯歸地春先及十里瓊瑤堆羅浮差可匹
0694a12: 西谿遠眺次敖艮夫韻
0694a13: 閒餘來訪友引路者疏鐘寺僻依深澗城高隱半峰
0694a14: 聽鶯停綠柳選石憩青松極目千山際春陰薄幾重
0694a15: 遊靈石仝石石林林文若石不耕諸居士分韻
0694a16: 石靈何必問所貴主賓閒數里未逢寺疏鐘已巳出山
0694a17: 步緣峰影入路趁谿聲還窮盡源頭處前林月一灣
0694a18: 重逢林子鶴居士于來青閣隨即言別
0694a19: 前度相逢處滄江看落霞又同登水閣空憶去年花
0694a20: 身世渾無我逢迎似有家不堪聚散易語盡即天涯
0694a21: 同山人陳希孟道士許宗藻葉園乘涼
0694a22: 度暑將何適斯園可足淹憑欄看鳥倦坐石喜松兼
0694a23: 果熟風中墜池平雨後添俱為方外客疏懶未須嫌
0694a24: 登福山訪竺上人同林青嶼吳石也俞尚友吳
0694a25: 載白陳君藻劉維及諸同社分得祿字
0694a26: 蔬水道人祿安靜道人福斯二奚足云所貴在幽獨
0694a27: 地僻夏先秋山空雲補屋貝書白社吟持返瀑前讀
0694a28: 訊夏獅巖孝廉病
0694a29: 默然對顏色深知得病因功難專藥石累貴脫心身
0694a30: 日月邁須惜林園閒可親經時疏問候荔子又當新
0694b01: 聽權上人琴
0694b02: 置身燈影外兀坐對桐君靜入宵何許調來秋幾分
0694b03: 不禁迦葉舞如聽伯牙云萬籟空中落群峰倒卓聞
0694b04: 再過林魯充文學竹笑齋
0694b05: 蓄意在相見意滿莫能言卻郤笑潭頭月又攜入竹軒
0694b06: 庭閒留曙夢詩苦妒秋魂活句如何舉風高葉打門
0694b07: 南亭夜坐同盤師叔
0694b08: 凄清非不寐霜月半江亭忽爾披神爽於焉得語靈
0694b09: 舟居燈炙岸水宿鳥疑形堪慨長橋客車聲尚未停
0694b10: 雨宿梅灣
0694b11: 細雨能當戶瀟瀟鬥竹爐高吟通靜夜短睡憶危途
0694b12: 艸暗蟲聲切燈寒樹影孤窗前梅溼重香氣不曾無
0694b13: 途次
0694b14: 去去望奚極行行曠客情平原迷雨雪古道入山城
0694b15: 野店前村暮荒煙幾處明浮生無定跡何必計行程
0694b16: 雲峰訪友
0694b17: 不識幽棲處樵翁引客勤寺無二八里路入萬重雲
0694b18: 山勢迷能辨溪聲近不聞攜來滄海月獨與主人分
0694b19: 過龍峰訪碧禪宿次黃檗和尚韻
0694b20: 渡江未暇駕崔嵬鬼且向千峰掃浪堆鹿下巖前迎杖
0694b21: 錫龍歸缽底待雲雷遮頭碧樹參天合襯足黃花潑
0694b22: 地開凡聖兩頭都坐斷從教古路沒人來
0694b23: 偶成
0694b24: 春寒芹蕨未抽芽客至敲煙煮浪花隔寺斜陽僧定
0694b25: 起數聲山磬落人家
0694b26: 贈市隱長老
0694b27: 誰似塵中主俗緣最懶刪境忘喧寂擾慮絕是非閒
0694b28: 遁世原無地居心即有山寧如泉石者竟歲揜雙關
0694b29: 訪林振學居士一枝處
0694b30: 相逢何必早所貴在知音方外交雖淺詩中識已巳深
0694c01: 地曾擎缽至閣始看花臨何日過山寺遲君沒線琴
0694c02: 再謁鼓山永和尚
0694c03: 千里尋師不憚遙山雲海月一肩挑重來請益無餘
0694c04: 說依舊雙眸對碧霄
0694c05: 題喝水巖
0694c06: 晏師棲息處豈礙水鳴幽怪出人間去因之喝倒流
0694c07: 西禪掛蘿亭懷古
0694c08: 四座炎威不敢侵綠蘿青鎖畫成陰毫端易吸西江
0694c09: 水難寫先人一片心
0694c10: 雲門訪惺師叔不值
0694c11: 斜街盡處即孤村幾片閒雲為掩門入室謾云誰是
0694c12: 主黃花解笑鳥能言
0694c13: 過重光寺訪彌師兄次壁間韻
0694c14: 郭外漁家湖上山幽添一寺在中間時尋竹隱停舟
0694c15: 至日愛松門對雨關客思清兼秋氣肅禪心澹與水
0694c16: 流閒主人解給廬陵價詩債何妨獨自還
0694c17: 登名山紫頂訪際雲師兄
0694c18: 山不名為累何妨客作緣一身輕眾鳥短策破層煙
0694c19: 路隱如遊夢行高若在天斜陽何處寺鐘磬白雲邊
0694c20: 重光寺夜坐懷林勺園居士
0694c21: 衲冷夢新足燈殘鐘未移佛雲千個竹貯月兩方池
0694c22: 茶熟頻呼趙詩成每憶支西灣亭此際想亦捲簾帷
0694c23: 林無念孝廉見訪
0694c24: 半白重相見恍然如隔生所譚皆夢事得句盡秋聲
0694c25: 艸短憎髯禿谿光照膽明於公天不負林壑且藏名
0694c26: 宿半山樓同希遷師弟
0694c27: 樹下看殘局登山懶到頭且隨今夕計未暇為朝謀
0694c28: 鳥夢出花路荷香上水樓少焉江月白一嘯碧天秋
0694c29: 補山九日次祇師叔韻
0694c30: 傷時慵出戶姑作補山遊風雨遮重九黃花惜好秋
0695a01: 甲申五月十三日書事
0695a02: 世態如棋局轉乖新符莫換我癡獃恩沾水土難為
0695a03: 答剩朵青山好活埋
0695a04: 哭　崇禎帝
0695a05: 天崩地陷民無主萬竅怒號鬼亦哀大寶花闌歸本
0695a06: 位還期果熟下生來
0695a07: 是年三月十九日逆暴犯闕　崇禎帝投繯煤
0695a08: 山惟司禮大監王之心跟隨跪帝膝前引帶
0695a09: 扼脰同死數日後葬於田貴妃墓之斜獨襄
0695a10: 城伯李國楨一人往送國楨隨自殺
0695a11: 由來版蕩見忠臣急難寧無魚水親手種御桃三萬
0695a12: 實其中兩個見全仁
0695a13: 崇禎帝殯於東華門側覆以蓬廠莫有敢往哭
0695a14: 者惟二沙門在傍誦經長伴帝柩
0695a15: 舉國皆悲痛何人竭股肱始終無象主獨許兩閒僧
0695a16: 惠安伯張慶臻盡散家財於親戚致酒團飲四
0695a17: 面積薪全家共焚
0695a18: 大地化為點雪爐煙消星月印平湖一團正氣知難
0695a19: 掬野衲並將詩句圖
0695a20: 有樵夫負薪至橋上聞帝蒙難大哭赴水
0695a21: 忽聞闖賊犯天庭大義還他艸莽臣寵辱不驚能取
0695a22: 義一時感盡讀書人
0695a23: 時有賣菜者忽見　崇禎帝柩跪號樞前觸首
0695a24: 死義
0695a25: 放下雙籃子全身荷大綱滿城桃李艷爭及菜花香
0695a26: 輓黃侍御海岸居士有序
0695a27: 乙酉六月大兵渡江文武官員皆逸散惟黃侍御
0695a28: 榜其門曰大明忠臣黃端伯誓不降有司執之不
0695a29: 屈下獄別家人偈曰義士不憂死忠臣豈愛生只
0695a30: 留方寸赤千古放光明八月臨法場說偈曰四大
0695b01: 原無我銷歸烈燄中紅爐煙冷處遍地起清風乃
0695b02: 引頸就戮噫貪生怖死人之常情惟至人悟其本
0695b03: 不生雖生而無所愛達其未嘗滅雖死而無所畏
0695b04: 故於生死之際自見平日操存居士其人乎國危
0695b05: 致命殺身成仁誠無愧於人臣之義抑徵生平學
0695b06: 道之驗人皆痛悼而追慕之然予觀居士早年曾
0695b07: 升壽昌經和尚之堂晚人天童悟老祖之室其造
0695b08: 道立言足以垂範後世豈特忠烈而已哉遙空合
0695b09: 掌弔以偈曰。
0695b10: 氣節凌霜雪丹心貫日紅孤光鎔鐵壁隻影出銀籠
0695b11: 澤被雙親外道成一念中大明不可睹下載仰清風
0695b12: 福州胡指揮聞大兵入城肅衣冠望東北拜
0695b13: 君親竟南面危坐服毒自盡身不傾斜大兵
0695b14: 見之設祭羅拜而出
0695b15: 天傾隻手力難支一盞鴆醪萬姓悲世祿恩深酬一
0695b16: 死此生應不愧鬚眉
0695b17: 福清林貢士存髮殉節問左右曰此何處答曰
0695b18: 先帝朝也曰寧死於朝不死於市有司義而許
0695b19: 焉端坐受鉞噫林君與能原始及終而得夫
0695b20: 朝聞夕死之實無愧于達儒者也偈以奉輓
0695b21: 散場傀儡又登場何似先生道自強死不離朝全節
0695b22: 義生留綠髮補綱常
0695b23: 余狀元赴水死
0695b24: 吞吐西江誇獨步橫身北闕稱全人九原若遇文丞
0695b25: 相把手陽山訪逸民
0695b26: 省母借某寺度歲有感賦白雲吟
0695b27: 莫怪寒雲嬾度關為溫親舍倦飛還新春自去為霖
0695b28: 雨不待天風送出山
0695b29: 方丈看菊次堂頭和尚韻
0695b30: 竟日籬頭抱獨芳多情移爾入雲房由來隱逸非凡
0695c01: 類謾說花中別有王
0695c02: 松濤
0695c03: 梢頭鼓浪逐風成響近松門若有情幾認半崖看雨
0695c04: 色長疑一路入谿聲秋深似浣千山淨夜永還搖眾
0695c05: 鳥驚太古無絃聽自好勿勞調入韻中清
0695c06: 林僩士計部寄惠箑頭并題三天門佳作賦謝
0695c07: 未即修書答戀戀何當寄我以詩扇滿填乃紀天門
0695c08: 遊山僧如讀廬峰傳杜腸王腕清且新擬議行雲及
0695c09: 掣電禪餘展對茗香中只此見山兼見面
0695c10: 戊子二月還融城省老母危病有感時事寄檗
0695c11: 山諸同參
0695c12: 刀兵劍戟亂縱橫鬼哭狐啼欲近城回想山中仙一
0695c13: 國世途一日百千生
0695c14: 三月義師稍靖郭兵圍城兵退諸親眷賁舍慰
0695c15: 諭口占答謝
0695c16: 山僧豈惜一孤身為念城中萬戶人萬戶多生積善
0695c17: 慶保城活我老娘親
0695c18: 戊子五月省慈還山承檀越乾菴陳太參及同
0695c19: 社俞尚友陳君藻二孝廉林魯充吳石也龔
0695c20: 憲甫翁允釐林聞克葉子暄諸文學王從周
0695c21: 魏震生石不耕余希文許宗藻陳希孟敖艮
0695c22: 夫諸逸士釋獨光良偉二禪士枉賜瑤章敬
0695c23: 賦酬謝有引
0695c24: 衲自學禪竊以究竟為己巳憂聞譽非所求也愧道
0695c25: 業未成弗能助孀慈發明大事邇者耋痾日篤百
0695c26: 計難瘞猥圖幻軀報荷佛天護持獲酬萬一方外
0695c27: 交諸公議行旌舉衲堅請止復寵以詩則又曷取
0695c28: 夫人子一身原為父母生合為父母捨即捨千百
0695c29: 身供養亦本分事其可因此以為名耶雖然旌名
0695c30: 也詩亦名也所願偕文字緣結般若因俾世世生
0696a01: 生恒為道侶庶古文暢當不岐予志云耳。
0696a02: 慚將心血壽坤元出世何曾解報恩大地為肝誠不
0696a03: 貴恒沙轉佛道方尊虛名久作漚花見庸行胡當珠
0696a04: 玉論無德堪酬諸孝友總期當下洞根源
0696a05: 喜繼禪弟入山結夏并答林青嶼吳石也俞尚
0696a06: 友劉儒孝吳載日王大允諸居士見懷
0696a07: 黃檗山中結保社新荷古柳爭春夏天親錫自補山
0696a08: 來恰似翁翁入場舍逢予意滿語難裁郵示贈詩兼
0696a09: 寄懷且喜舉篇對顏色掀翻句裏見高才高才喉舌
0696a10: 蹲李杜筆尖瀟灑欺顛素鏤冰琢雪吐虹霓黃絹一
0696a11: 時題幼婦欲報佳章擬效顰儂家醜態恐驚人清風
0696a12: 不往孤明月伸紙濡毫任率真山僧弄筆荷鋤似信
0696a13: 手胡揮無一字有無不作文字觀聊以翰墨為遊戲
0696a14: 狂吟不盡紙無餘總托薰風訊起居弟兄漱瀑空山
0696a15: 裏秋色猶遲策蹇驢
0696a16: 送林位中居士還徑江
0696a17: 破夏登山又出山也知高士避名難峰頭怪石題
0696a18: 日閒雲袖欲殘秋竹還期張豸入夜濤暫約孟
0696a19: 外看毘耶丈室誰云窄得意忘懷天地寬
0696a20: 步老人小谿十吟有引
0696a21: 寺右一谿林巒映帶如畫堂頭老人常息影其間
0696a22: 石几艸茵或興盡遲歸而竟日忘去斯時也長夏
0696a23: 如秋濃陰鎖綠清風不呼自至萬物敷獻盈前老
0696a24: 人極一時之樂放懷高詠將山色溪聲收拾筆底
0696a25: 予小子輩不禁忍俊賡步詠歸抑不知為樵歌牧
0696a26: 曲聊以紀勝云。
0696a27: 片石谿邊隱几松陰宛坐茅堂一笑清風兩袖何如
0696a28: 殿閣微涼
0696a29: 谿自無心大小人猶差別難忘萬派聲歸巨海一輪
0696a30: 涌出榑桑
0696b01: 風送落花片片時隨流水茫茫閒殺忘機野鳥飛來
0696b02: 聚立人傍
0696b03: 長夏頻頻宴坐禪心印破谿光一幅風柯月渚圖書
0696b04: 發自天藏
0696b05: 水邊林下佳趣時節浪為播揚雪去百川禮樂春來
0696b06: 大地文章
0696b07: 論交竹君梅友得趣山高水長渴飲源頭一滴飽傾
0696b08: 滄海汪洋
0696b09: 性躁掀翻地軸言奇鑿破天荒谿翁勿笑迂闊大冶
0696b10: 鑄成一狂
0696b11: 潭頭爛煮秋色石上安排白雲只可山僧怡悅奚堪
0696b12: 野客平分
0696b13: 梵僧自渡何往砍脛句子尚存翁仲聞之怖走雙靴
0696b14: 蹋破無跟
0696b15: 洞山睹影忘跡悟達澆瘡絕痕笑我閒呼月出千秋
0696b16: 爍破迷昏
0696b17: 過斂石修落髮師塔落成喜雨
0696b18: 半百危途十往還師資義重敢辭艱蒼天憐我奔勞
0696b19: 甚一簣功成雨到山
0696b20: 同熙錫叔祖登石竹山訪隱者不遇
0696b21: 躡磴攀蘿上翠微到門惟見鹿巡扉山能作主留歸
0696b22: 客天外孤雲亦嬾飛
0696b23: 同周崧菴居士聖蹟寺夜坐
0696b24: 大隱孤城裏人煙一寺分經時不作客此夜喜同君
0696b25: 樹老烏棲獨窗虛月入群疏鐘聞未了譚破半山雲
0696b26: 同汝欽叔宿阬田
0696b27: 潮鷲客夢明月墮衣襟不踏利名路焉知丘壑心
0696b28: 送古樵禪士之潮州
0696b29: 千里溪山一片心秋高好去聽潮音知君不負梅花
0696b30: 約歸路芒鞋踏雪深
0696c01: 贈清禪宿六旬
0696c02: 殑伽沙劫一彈指耳順春秋奚足紀覷破父母未生
0696c03: 前虛空壽量莫能比惟公有之獨不然晝夜百八無
0696c04: 終始門對榑桑看日生山環萬石常礪齒聖凡把斷
0696c05: 不通津鬧市山林渾彼此今朝花甲又重新嵩祝梅
0696c06: 花香雪裏慚予無物可輸誠聊寫閒言為法喜或遇
0696c07: 揚清激濁人不妨讀作高僧史
0696c08: 贈良守禪宿次本師韻
0696c09: 笑子狂念不知休一口吞殘百萬州此日欲同君結
0696c10: 伴自憐車破覓無牛
0696c11: 送同參還豫章次留別韻
0696c12: 甘苦同嘗誼所關云歸安得色無難此行吸盡西江
0696c13: 水留取寒潭照肺肝
0696c14: 庚寅孟夏同鄭漢奉陳乾菴夏龍岡林月樵諸
0696c15: 居士擇木堂夜坐
0696c16: 白社皆知己宗雷輩最賢選山猶選史譚劍亦譚禪
0696c17: 楊借無根樹茶烹不老泉挑殘潭底月驚起臥龍眠
0696c18: 送林部夫士筌叔姪回徑江
0696c19: 月印層樓葉打窗為憐秋色返鰲江知君此去逢陶
0696c20: 令文鬼詩魔醉裏降
0696c21: 鄭如水尚書題扇頭機緣見惠賦謝
0696c22: 仁風遠被到山林世上炎涼那得侵野衲生平憐白
0696c23: 璧宰官道誼壓黃金當陽展落千峰影信手揮來萬
0696c24: 壑音每讀機緣如晤對幾回忘卻郤獨開襟
0696c25: 題林孔碩侍御小景示曉天禪人
0696c26: 渾淪一氣筆中分濃抹山川薄染雲摩詰潑將半幅
0696c27: 墨山僧快睹一篇文文章滿紙人難讀化作寒流洗
0696c28: 心目若能覷破一毫頭玉樓不換黃金屋
0696c29: 題林京西余希文二居士所惠小楷
0696c30: 文人道自難臨事畏輕薄作書熟且閒點筆不苟落
0697a01: 精神之所鍾混沌如未鑒平視二君書後世擬無作
0697a02: 君書自若人無能註一腳
0697a03: 送僧參獅巖法兄兼寄
0697a04: 古檗林中懶種杉只緣鍼芥在獅巖數行附訊關中
0697a05: 主鴈字雲箋不拜函
0697a06: 次王仲數居士留別韻
0697a07: 道心千里共歸路莫辭艱上林春色好爭待雪中看
0697a08: 送虛白法兄高隱
0697a09: 路將千里窅步闊青山小動足若行雲高棲同宿鳥
0697a10: 機鋒電裏圓詩債夢中了黃檗九淵潭誰憐秋月皎
0697a11: 贈獨光禪士
0697a12: 凡聖都來輥一團如君明眼似難瞞誰云三尺面前
0697a13: 暗腦後神光萬里寒
0697a14: 贈獨神禪士明孝廉脫白黃檗職夜巡
0697a15: 不願選官來選佛當仁豈肯讓丹霞日中打破三更
0697a16: 鼓大地山河獨步跨
0697a17: 題偉上人扇頭
0697a18: 汾陽扇子足風涼塵土奚堪為揚究竟本無元字
0697a19: 腳兔毫未染已巳全彰
0697a20: 送友還長沙
0697a21: 潭頭月色正秋妍無那孤雲入楚天六十烏藤如蒿
0697a22: 拂重來豈惜路三千
0697a23: 烜上人乞偈壽母
0697a24: 忽聞蘭水長新荷僧子求詩壽道婆報德不須閒學
0697a25: 解勸娘參取活彌陀
0697a26: 恭次堂頭老人病起韻志喜
0697a27: 捏住閻浮作一丘法身示疾願難周重移北斗眉
0697a28: 掛再放西江舌上流山解醫人青不了花能戀主笑
0697a29: 無休謾云骨瘦如臞石一喝收回大地秋
0697a30: 紀春次獨往子韻
0697b01: 春風來谷口掃卻郤靄冥冥日煦千林暖天開萬象醒
0697b02: 新桃欺雪老古柳學松青鼓角催年急堯歌何處聽
0697b03: 紙炮
0697b04: 千重無縫罅一竅甚分明眨眼電光裏空中霹靂聲
0697b05: 堂頭老人捐地葬希聲錢相國
0697b06: 願力存千古乾坤屬一人惟餘坐具地分取葬孤臣
0697b07: 葉枝南太史為錢公營葬
0697b08: 太史惜幽芳親埋漢國寶味茲仁者心日月不能老
0697b09: 甲午冬錢公安葬檗山詩以弔之
0697b10: 世界仗君作主張奚堪攃手入僊鄉玄心俠膽安何
0697b11: 處耿耿忠魂爭日光
0697b12: 玉骨深埋檗苑東前身想必是裴公可無清奠表清
0697b13: 節推出九潭十二峰
0697b14: 題姚震咸居士覺夢緣起
0697b15: 夢破覺斯圓盤珠無滯礙業酬高士緣禪了道人債
0697b16: 挂劍兩眉春吞江一口快為君寫寱言不覺動天籟
0697b17: 同汝讀叔補山夜坐
0697b18: 窗前梅數點鼓角月三更入此觀音理風雷舌上生
0697b19: 中秋同慧門木菴二法兄獅巖坐月刻韻
0697b20: 為憐秋色正況此弟兄同引到天心月呼來谷口風
0697b21: 獅崖頻踞地虯樹欲騰空不覺山將曉金烏海上紅
0697b22: 示雲樊弟
0697b23: 儒釋半肩荷負迸開火裏曇花入處只消一唯更須
0697b24: 坐斷三車
0697b25: 示峽山劍文上人
0697b26: 聰明賣盡學癡獃買得青山甘活埋平地陷人無數
0697b27: 萬莫教自負棟樑材
0697b28: 之石井掃父母塔
0697b29: 亡牛喫苜猶忍笑翻成哭白雲滿空山我心不可掬
0697b30: 贈法華靜主
0697c01: 芒鞋踏斷買山家短钁頭邊轉法華信手胡揮渾大
0697c02: 用還君斬艸驗龍蛇
0697c03: 詠九潭瀑布
0697c04: 倒瀉晶缾天際流為霖為雨不知秋眾生熱惱都消
0697c05: 盡一片婆心未肯休
0697c06: 恭讀　神宗顯皇帝賜藏聖諭暨瞻相國葉文
0697c07: 忠公檀越銅像有感
0697c08: 煌煌天語宿生身俱是靈山會裏人法海無涯恩獨
0697c09: 霮萬年留供舊君臣
0697c10: 題師祖費老和尚壽塔
0697c11: 虛空撞破出頭來好與生擒特地埋無限春光攔不
0697c12: 住徒勞緣影瑣瑤臺
0697c13: 拜中天師太塔
0697c14: 潭北湘南樣不差紫雲常露角袈裟吾翁面目依然
0697c15: 在黃檗鬧開萬樹花
0697c16: 同慧門法兄觀梅
0697c17: 天肯付晴日招遊高士鄉飛來雙袖雪踏碎幾林霜
0697c18: 銕幹扶松瘦瓊葩照水光此間初破玉大地已聞香
0697c19: 詠黃檗十二峰併序
0697c20: 吾邑黃檗為八閩祖庭之冠乃遠祖斷際運和尚
0697c21: 家山初出世處後行道江表思睠故山九潭十二
0697c22: 峰形勝在在以黃檗名之繇茲山昉也座下龍象
0697c23: 三千傑出臨濟大豎黃檗宗旨道播諸方故諸方
0697c24: 皆稱黃檗兒孫良有以也寺興於唐盛於宋微於
0697c25: 元重興於明萬曆中邑檀越相國葉文忠公以中
0697c26: 天祖梵行聞於朝　神宗顯皇帝特敕藏賜紫叢
0697c27: 林田是彌新至崇禎三年庚午春敦請天童密老
0697c28: 和尚蒞此開法八百年堂堂容儀再現山中未幾
0697c29: 還吳徑山費師翁繼之放出白拈手腳擒縱猊兕
0697c30: 三載卸擔本師隱老人荷焉紫羅帳外攃卻郤真珠
0698a01: 寶殿龍樓重重幻出三代傳器今古一時過現大
0698a02: 地無二黃檗矣余活埋山中十載被老人推出拋
0698a03: 向雪峰輥過聖壽大本難忘猶嬰於乳一座黃檗
0698a04: 恒蘊諸一念中繇此一念露出二六峰三三潭本
0698a05: 來面目直令智仁之士咸趍萬福堂奧而共暢本
0698a06: 懷其有見山不是山見水不是水者吾恐運祖猶
0698a07: 未肯點頭在。
0698a08: 寶峰雲根積翠如眾寶聚居紫微上
0698a09: 形山啟自檗山翁鎮國之名今古通富貴潑天無取
0698a10: 捨大家都在寶林中
0698a11: 屏嶂連峰若屏障在寺之右叢林壯觀
0698a12: 古殿玲瓏無內外何勞數幅列山眉虛空界破成雙
0698a13: 片露出瞿曇鐵面皮
0698a14: 紫微形肖北垣萬峰拱之居寺之北
0698a15: 紫宸瑞應燦雲端元氣英華結一團萬點青蠃咸北
0698a16: 拱獨餘古剎面南看
0698a17: 獅子天壯形勢儼然踞地金毛與爐峰對峙為本寺捍門
0698a18: 出窟金毛孰敢儔長將日月戲為毬有時忽震風雷
0698a19: 舌一吼聲聞億萬州
0698a20: 香爐秀圓卓起間氣所鍾居吉祥之東乃寺之華表
0698a21: 坤維鑄就博山形千尺寒灰一點明沒竅蒺藜輕一
0698a22: 剔香雲遍覆九重城
0698a23: 佛座高將千仞顱膝自然若大佛據座為寺前案
0698a24: 示現峰頭展化權右肩偏袒髻蠃圓若非具透頂門
0698a25: 眼千丈舍那見不全
0698a26: 羅漢拔出眾岑宛如應供居天柱上
0698a27: 寸絲不掛若癡憨三界翻為一小菴坐久那知天地
0698a28: 老禪心竟日照寒潭
0698a29: 缽盂狀以應量器居羅漢前
0698a30: 誰將應器托虛空半貯寒煙半貯風想是老僧收拾
0698b01: 嬾長年安置白雲中
0698b02: 天柱卓然獨挺直插雲霄在羅漢右
0698b03: 壁立千霄一橛禪虛空撐住到驢年欲期放下功成
0698b04: 日覷破陰陽未兆前
0698b05: 五雲疊巘有五瑞氣成雲日光射之爛然五色在報雨上
0698b06: 疊嶂層巒競出頭瑞光化作慶雲浮由來五色令人
0698b07: 瞶大地山僧一隻眸
0698b08: 報雨天將雨每先起雲林木震動農人以之上陰晴焉聯五雲
0698b09: 舌捲風松谷放喉機先一著解農愁不傳直指西來
0698b10: 意試問如何舉話頭
0698b11: 吉祥本寺朝案祥光不時呈現于上因名
0698b12: 峰不求名名自揚國家藉爾示禎祥奴驅萬象齊嵩
0698b13: 祝　帝道遐齡祖道昌
0698b14: 宿斂石
0698b15: 清夜理幽獨柴門莫上關聲香來不息形影靜偏閒
0698b16: 溪色一簾月雲光四面山鶯花能戀主未肯逐春還
0698b17: 題斂石五音洞洞懸五乳乳具五音以石扣之響答山谷
0698b18: 壁立峰如削穴垂五乳長希聲人不識別自有宮商
0698b19: 讀葉相國題龍潭石壁詩
0698b20: 鐵帚掃破壁毫光高萬尋雲雷收不得時倩老龍吟
0698b21: 題葉相國假山
0698b22: 多年成結搆石積總非頑後樂為天下完名在世間
0698b23: 堂中同綠埜屋裏有青山憶昔方童稚晨昏學禮還
0698b24: 橋梅次無得法兄韻
0698b25: 寒芳如有待獨立石橋間倒影非因月浮香欲上山
0698b26: 留將霜雪質直與水雲閒穿盡行人鼻春風未許攀
0698b27: 鳥至
0698b28: 好鳥忙春事聲聲不肯閒棲分高樹遍語演一音還
0698b29: 罵雨遲新綠催花過幾山象耕如汝見當必為耘刪
0698b30: 屈竹
0698c01: 猗猗將數尺蓄勢若龍蟠久鬱煙霜裏曾經剪伐殘
0698c02: 葉疏聲亦瘦節勁影猶寒不改當年綠群芳似較難
0698c03: 孤石
0698c04: 片石誠如嬾悠然好共棲禪餘宜作枕吟罷可留題
0698c05: 骨瘦何曾異心貞自與齊雲深難盍覆苔蘚豈能迷
0698c06: 甕雲
0698c07: 一罈留幻質出入自無心別作乾坤小猶藏洞壑深
0698c08: 孤應忘侶伴滯豈惜浮沈隨處堪為主舊峰未可尋
0698c09: 晨鐘
0698c10: 洪音纔動處蕩滉覺群靈每送春秋老頻呼天地醒
0698c11: 霜林過有跡曙月照無形空外從來去千峰不敢扃
0698c12: 寄南山法叔亙和尚
0698c13: 滿懷欲寫也之乎落筆依然隻字無猶恐凍儂多怪
0698c14: 笑一張白紙太糊塗
0698c15: 題梅花紙帳
0698c16: 素繭裁成一片雲秋亦能陰冬亦炙清霄獨影臥其
0698c17: 中伴我梅魂兼月魄冷夢驚翻霜半席一笑能令天
0698c18: 地白堪嘆人間睡正甜流光誰向暗中惜
