0191c01: 天然是禪師語錄卷第十二
0191c02: 嗣法門人今辯重編
0191c03: 雜著
0191c04: 放生文
0191c05: 五戒首戒殺者。何謂也。天地同根。萬物一體。初不欲
0191c06: 自相戕賊也。好生惡死。情之所同。棄命捐軀。恨何窮
0191c07: 已巳。以是終不敢為不解之怨也。故上古之世禮樂揖
0191c08: 讓。絕不言兵。中古不得已巳用兵而深抱慚德。惟後世
0191c09: 口實時懼。至於國有常刑。將以勷道德之所不及。而
0191c10: 猶曰功疑從重。罪疑從輕。歷代帝王常切切然毋或
0191c11: 過者。生與殺之大柄也。乃孔子曰。善人為邦。百年亦
0191c12: 可以勝殘去殺矣。孟子亦曰。親親而仁民。仁民而愛
0191c13: 物。而卒不言其故者有待於大聖人而後詳之也。不
0191c14: 知其故而不為害人之事者天下一人而已巳。知其故
0191c15: 而猶為害人之事者天下亦一人而已巳。夫殘忍之積。
0191c16: 上干君父。仁慈之極。下及禽魚。當其迷也而不能求
0191c17: 其毫髮之悟。當其悟也而不能求其毫髮之迷。知其
0191c18: 故與不知其故耳。知之則漸漬為仁人。不知則將流
0191c19: 于忍人。天下皆然也。所以我佛出而為三世之論詳
0191c20: 因果之理。使天下昭然。識死生終始。禍淫福善。不於
0191c21: 其鬼神而於其人心。人心不可得而昧也。覺範禪師
0191c22: 曰。舉手炷香。而供養佛。其心自知。應念獲福。舉手操
0191c23: 刀。恣行殺戮。其心自知。死入地獄。或殺或供。一手之
0191c24: 功。而召業報罪福不同因果。從人心而生也。心之慈
0191c25: 與忍輕而緩。則罪福之報亦輕而緩。心之慈與忍重
0191c26: 而疾。則罪福之報亦重而疾。世有終身為善。終身為
0191c27: 惡。而或感報現世。或不即現世。通三世而論準。純雜
0191c28: 而觀。而後知確。確不爽者。心之分齊。必不可得而昧
0191c29: 也。是故大聖人取其不昧之心而不使暫與忍習。懼
0191c30: 其漬而終於君父也。而要使漸與慈接引其端而始
0192a01: 於禽魚也。所為補帝王刑政之窮通。儒者死生之說。
0192a02: 以出世之道而收治世之功。柳子厚曰。陰翊王度是
0192a03: 也。天然道。人日以其道自為。又不但以其道自為也。
0192a04: 凡肯與道人親者。道人不得避。則始必言戒殺。既不
0192a05: 使其漸與忍習。繼言放生。復欲其漸與慈接果。如是
0192a06: 也從日至月。從月至歲。事也而理求之。端也而類竟
0192a07: 之。將見去忍如湯之沃冰。養慈如益薪於火。人欲淨
0192a08: 盡。天理純存。鳥飛雲布。水流花開。其為物相遇乎。其
0192a09: 為同於物乎。過此以往。未之或知也。若曰。守戒寧如
0192a10: 定慧。則將應之曰。但盡凡心。別無聖解。若曰。放生何
0192a11: 似無生。則將應之曰。如來即慈。慈即如來。予與諸公
0192a12: 但如是發心。如是精進。如是久遠而不中廢。則荒山
0192a13: 破院之間。若僧若俗。啞然相對。生意滿腔。不必更有
0192a14: 奇特事矣。法華云。終不以二乘引導於眾生。道人今
0192a15: 日其尚無過歟。否耶。
0192a16: 元旦合寺禮千佛疏
0192a17: 竊惟背覺合塵之後。染法相應。棄俗趣真以來。緣心
0192a18: 未歇。揆之道尚在。乍合乍離。涉乎情未免。時忻時厭。
0192a19: 一念相續。遂成生死之河。百慮縈迴。難破蓋纏之網。
0192a20: 尚有事在。未可隨緣。大須識乾。方堪保任。自能見過。
0192a21: 庶免左于他。非事以漸除。乃終同於理頓。適當首歲。
0192a22: 慶厥好時。仰千佛之大慈。作眾生之弘護。洪名舉處。
0192a23: 等十方三世於異口同音。如幻滅時。識境無心。無于
0192a24: 低頭舉手。此香此燭。共作證明。乃目乃心。同歸解脫。
0192a25: 伏願眾等。廓佛心于知見。入性海以益深。銷習念于
0192a26: 色聲。當出生而滅盡。無罪而懺罪。謙和慣自回光。安
0192a27: 心于無心。萬物何妨共遶。以此功德。普及群生。凡諸
0192a28: 有情。畢證此道。初發究竟。不捨薩埵之心。果徹因源。
0192a29: 終滿菩提之願。
0192a30: 華首空和尚新語錄序
0192b01: 崇禎壬午之冬。刻華首語錄成。承和尚特遣人命某
0192b02: 為序。某謹再拜稽首而言曰。某烏足稱道和尚哉。雖
0192b03: 然聞之。知弟子者莫如師。某六七年親承訓迪。所費
0192b04: 和尚熏淘涵育。若或於揚眉瞬目。若或非揚眉瞬目。
0192b05: 其為之也既奢。則意其遇之也必浚。將俾某之躬遭
0192b06: 目接。以示天下後世之為某者。此則某之弗敢辭也。
0192b07: 憶某甲戌知有此事來。循覽天下。彼時胸中惟黃巖
0192b08: 天童兩老而已巳。及一到黃巖。便絕志行腳。非謂天下
0192b09: 無人也。一山坳老漢日堆堆地。無長技奇識而迺窮
0192b10: 歲月而不得竟其所至。是用焉往邪目。今門下士唯
0192b11: 某不慧。餘皆瑰琦俊偉。出可為人天師。隱亦堪作山
0192b12: 林典則。而且逐逐焉。營營焉。如有所戀而弗去。非愚
0192b13: 且狂。夫孰為是。是則天下後世亦大概見矣。至於提
0192b14: 持向上。則古之百丈黃檗足以當之。語錄具在。知音
0192b15: 者可辨也。若迺讀其書而思見其人。則祇今華首山
0192b16: 坳。依然日堆堆地無長技奇識耳。親之而一無所與。
0192b17: 遠之而若有所棄。遊其宇者如人飲水。冷煖自知。幸
0192b18: 毋當吾世而坐失也。此某所以告天下後世也。然終
0192b19: 不足稱道和尚也。
0192b20: 吳中三子詩序
0192b21: 道也者。情之至而歸焉者也。情也者。道之反而寄焉
0192b22: 者也。詩也者。始乎情而終乎道者也。是故情不極則
0192b23: 不能言。迨言窮情盡。啞然自喪。始知樹聲禽韻。風動
0192b24: 雲起。相遇如故知。相合若水乳。高人韻士往往與道
0192b25: 冥合而不自知。其或至也。吳中曹公。匡石許公。深野
0192b26: 龔公在田遊覽至粵。多所吟詠。一日袖詩過予索序。
0192b27: 予乃得而誦之。夫曹之清古。許之艷異。龔之壯麗。以
0192b28: 詩而論。各擅其長。而細而味。皆不能無慷慨淋漓之
0192b29: 致。予世外人。終不知其所感何事。所傷何心。然大抵
0192b30: 文人慧業。未免有情。情積乎中。言發乎外。其忽動也
0192c01: 如雷。其霪也如雨。雷轟雨霪。無所從來。雷收雨歇。
0192c02: 去無所至。以問三公。初不知其何以至此。乃言盡情
0192c03: 竭。日星朗然。面面相覷。如在鏡中。將為故知遇乎。將
0192c04: 為水乳合乎。竟亦不知其何以止此也。故曰。詩也者。
0192c05: 始乎情而終乎道者也。三公日在道而不自知。其或
0192c06: 至也。啞然自喪。得所未曾。三公寧無意乎。是為序。
0192c07: 侯若孩詩序
0192c08: 夫詩得之天者十一。得之人者十九。然天定勝人。山
0192c09: 僧嘗謂李太白於詩中聖。蓋自字句法脈之外。別成
0192c10: 字句。別成法脈。使人知其妙而不知其所以妙。即太
0192c11: 白亦不自知其所以妙。全乎天而不用天也。能用
0192c12: 天者如王摩詰云。興來每獨往。勝事空自知。只此二
0192c13: 句。可以起悟。然亦但能言此。但可言此。甚則行到水
0192c14: 窮處。坐看雲起時。如是止矣。故又曰。偶然值林叟。談
0192c15: 笑無還期。謂當作何語耶。大抵太白不知其所以然。
0192c16: 摩詰知之而亦不能明言其所以然。說者謂不知較
0192c17: 勝。亦最後語耳。當令太白讓摩詰一步地方。能坐勝
0192c18: 摩詰也。侯子若孩志務當世而慷慨激烈。情過乎辭。
0192c19: 故其為詩。高邁風逸。殊有言外之旨。山僧以摩詰遇
0192c20: 之。而侯子乃以太白應。始知讀者與作者。各自為
0192c21: 而皆相得於天。知與不知不妨忘乎至極。侯子今還
0192c22: 中州。行將公此於天下。他日匡廬頂上更有好相見。
0192c23: 勿遂以為最後語。使人謂山僧當面放過。不止於詩。
0192c24: 則又山僧忍負侯子。不可不說破也。
0192c25: 心經直說跋
0192c26: 圓覺云。智慧愚癡。通為般若。又云。諸戒定慧。及淫怒
0192c27: 癡。俱是梵行修多羅奧要微義。指人於一切凡聖法
0192c28: 中得決定正位。此可與證者道。不足為麤識言也。詎
0192c29: 意狂禪撥無者反藉為口實。宗門流弊今日為甚。究
0192c30: 其始。皆由浮慕之士不從生死發心。以大道為名聞
0193a01: 之資。以名聞為利養之實。持此心行。未有不錯會古
0193a02: 人向上之語。謬謂無凡無聖。無古無今。明撤藩籬。暗
0193a03: 滋情習。不知凡聖既遣。今古混同。此一著絕大總持。
0193a04: 誰為承當。誰為轉變。決了慧用。甚深難辨。正謂以少
0193a05: 方便疾證菩提。從聲聞緣覺以迄菩薩佛地。皆不能
0193a06: 忘般若之功也。大慧云。擊石火。閃電光。引得無限人
0193a07: 悟將去。傳將去。有什麼了日。圓悟為之吐舌曰。祇要
0193a08: 契證。若不契證。終不放過。以此觀之。則圓悟所謂契
0193a09: 證者證何等事耶。永嘉曰。無明實性即佛性。幻化空
0193a10: 身即法身。會者曰眾生根本。無明即是諸佛不動智。
0193a11: 且詰之曰。何為不動智。曰。淫怒癡。何為根本無明。曰。
0193a12: 不知淫怒癡。審爾則能知淫怒癡者。不可謂非般若
0193a13: 也。迺有境緣相逼。若或與不知者同一流轉即不然。
0193a14: 安之與勉。順之與逆。亦人各自知。始知理不能該事。
0193a15: 悟不可當證。合斷德以成其智。舉一般若而三德具
0193a16: 備。豈乾慧之足言哉。是歸自棲賢。趨侍吾師。得捧讀
0193a17: 心經直說。可謂深救禪病。因乞流通。以示來學。復承
0193a18: 命跋。謹述見聞。所欲言願與吾人同具擇法。固不自
0193a19: 知其淺昧也。
0193a20: 刻牟子辯惑敘
0193a21: 予少從事魯誥。囿於見聞。曾不知世外復有大聖人
0193a22: 能過孔孟。間從浮屠家。多聞因果事。輒指為虛誕。以
0193a23: 是數年可否。不肯作決定信。一日過友人。案頭得首
0193a24: 楞嚴。讀三四卷。雖不甚解為何等語。然理趣深玄。業
0193a25: 面熱心折。遂攜還。終十卷所見。十習因。六交報。一一
0193a26: 皆從心生。不由外鑠。乃不敢以虛誕及淺近事誣謗
0193a27: 因果。自此由教乘入宗趣。歷八九稔始識向上一路。
0193a28: 因回憶初年。多是不遇其人。不讀其書。疑信相奪。徒
0193a29: 賺歲時。後入匡山。掩關歸宗。閱藏本至牟子三十七
0193a30: 篇。益以童年不早得此為恨。約出關必圖鐫出。以告
0193b01: 同人。比隨華首老人入羅浮。明年開法訶林。未幾徒
0193b02: 居小持船。又未幾移入雷峰。自雷峰復度嶺歸匡埠。
0193b03: 受棲賢。今年春從粵人之請。又自棲賢抵雷峰。因小
0193b04: 病掩室。復閱藏至此。乃記二十餘年宿約。命侍僧發
0193b05: 梓。大都吾輩初入學塾時。依父兄師說。深入功利。纔
0193b06: 稍長得。自有聞見。每為宋儒理學所誤。遇苾芻輩未
0193b07: 必皆入理之士。甚有傳述。大顛韓愈事加以誇誕。反
0193b08: 為伶俐少年笑怪。寶藏秘函又深渺浩瀚。學者懶習
0193b09: 深中。兼之先入之言橫梗胸臆。輒一目棄去。昔予從
0193b10: 此中來。同病相憐。興懷忽忽。惟牟子辯惑辭簡理辨。
0193b11: 可破群疑。是不能無望於天下英哲也。
0193b12: 放生文
0193b13: 放生何謂也。生不可斷。斷之而生滋甚。生滋甚則殺
0193b14: 亦滋甚。生殺相滋則世間無窮期。世間無窮則出世
0193b15: 間窮。然出世間之道不可窮而窮之。何謂也。謂夫世
0193b16: 間之相無窮。世間之想無窮。世間之心無窮。彼無窮
0193b17: 則此窮何窮。隱而不能顯之。謂也出世間之道即在
0193b18: 世間。而為相所覆。想所覆。心所覆。覆則隱。隱不可終。
0193b19: 待時節而後顯也。何謂世間之相。生相也。何謂世間
0193b20: 之想。生想也。何謂世間之心。生心也。天地萬物。無有
0193b21: 生也。依相而生。不知相之為幻也。而實之以為實。而
0193b22: 不能已於情也。則想生想成乎念明。了憶持此六道
0193b23: 四生執為我心。我體出入生死而無有盡者也。因相
0193b24: 緣想。因想緣心。心復緣想。想復緣相。生之所以茁茁
0193b25: 也。然則斷生何害也。曰。生不可斷也。斷之滋甚。謂不
0193b26: 得夫生之集。性不得夫生之集。性而斷之。斷之即生
0193b27: 也。自為斷而且不可。而況斷他乎。由夫斷他之心依
0193b28: 生而有。依自他心而生憎愛。愛己憎他而殺之機兆。
0193b29: 兆而不能自斷。則殺之因成。因成則果成。終不能免
0193b30: 乎苦繫也。然他亦不可斷也。所可斷者五蘊中色陰
0193c01: 多分之一也。其不可斷者愛己。猶是憎他。猶是依彼
0193c02: 因而成此因。因成則果亦成。是以眾生同游於並生
0193c03: 並育。忽而有不可知之殺機相向。苦繫不能逃也。然
0193c04: 則放之說何謂也。放之者順之也。順其生而不相害。
0193c05: 則殺因斷而生因亦斷。何謂生因亦斷也。生無有生
0193c06: 之性也。迷似有也。似有而非實有。迷故以為實也。似
0193c07: 相而以為實相。非實有相。生之性也不能了。此則想
0193c08: 生非實有想生之性也。想生則心成。非實有心生之
0193c09: 性也。知其無有相性。則想不能生。想不生則心不成。
0193c10: 心不成則漸漸乎可以言道耳。雷峰道者也。欲與雷
0193c11: 峰前後左右之信雷峰者。若緇若素。將日進乎道也。
0193c12: 特以放生。始謂究其生之集性而顯無生之理也。時
0193c13: 節為之也。非但息殺運而以生之說進也。
0193c14: 壽文玉何公七十一初度敘
0193c15: 天下之人以年壽。賢者以德壽。大聖人以道壽。道壽
0193c16: 者絕思慮之所至。超聞見。通神明而不得其數量者
0193c17: 也。道降而德賢者得自以操其柄而不受衡於造化。
0193c18: 尊聖人之明教。澄一神慮。流潤營衛。無所希於久視
0193c19: 之效而理足以貞。故哲人達士亦樂稱道之而不區
0193c20: 區於延促之間也。今人不慕久大之業。輒侈言生理。
0193c21: 此其以年壽者耳。高者守中。卑者引導。最下煉金石。
0193c22: 服草木。以幾一日之成。此千百十而不得一人。一人
0193c23: 而亦未必遂千百歲。苟其遂數千百歲也。吾以為猶
0193c24: 蟪蛄朝菌耳。此習成於秦皇漢武而弊流於今。薦紳
0193c25: 先生所為延一日之富貴而不知其適。足以喪德敗
0193c26: 度耳。今人所貴乎永久於世也。其道足以自贍而推
0193c27: 之足以贍天下及後世。不然存心良易。制行純白。處
0193c28: 一鄉。一鄉蒙其澤。居一國。一國嚮其風。一日而有百
0193c29: 年之利矣。江門文玉何公生長公族。身為薦紳。廉約
0193c30: 自處。仁恕被物。中年醉心竺墳。今過七十。厥志不衰。
0194a01: 其胤嗣宗黨尤能廣其所好。多從雷峰游。雷峰道者
0194a02: 以是得聞之其素履也。所謂以德壽者也。於其初度
0194a03: 也。謹為之序。
0194a04: 千山剩人和尚塔銘
0194a05: 噫。真發心出世。為前聖後昆荷擔斯道。當國家全盛。
0194a06: 出豪貴才華中。岸然獨行。無所盼睞。始見千山剩人
0194a07: 和尚其人也。余與剩人明崇禎間先後出師門。如左
0194a08: 右手。聞訃趨芥菴。與老人相向啞然。其徒之在廣州
0194a09: 者露頂跣足。再拜稽首而言曰。非師莫銘吾師也。余
0194a10: 曰。諾弗敢辭。老人復顧余曰。然非公莫銘若弟也。余
0194a11: 起立曰。諾弗敢辭。翼日返雷峰。其徒復至。長跪曰。某
0194a12: 將以是秋奉銘出關門矣。吾師光明全藉師筆端照
0194a13: 耀塞外。塞外人千萬祀知有宗門自吾師始。某為吾
0194a14: 師請。抑為塞外現在將來諸昆弟請。言畢泣下。稽首
0194a15: 不能起。余感而諾曰。弗敢辭。於是載筆為辭曰。師名
0194a16: 函可。字祖心。別號剩人。惠州博羅人。本姓韓。父若海
0194a17: 公。諱日纘。中明萬曆進士。官至禮部尚書。諡謚文恪。母
0194a18: 同郡車氏。誥封夫人。師生聰穎。少補諸生。有聲性好
0194a19: 義。豪快疏闊。有貧士冤獄。自分死。師密白得免。士方
0194a20: 德有司廉斷。久而知韓公子所為。嘗獨出里門。為市
0194a21: 兒所窘。識者報家人。追至將赴理。師遽止曰。彼惟弗
0194a22: 知故敢。爾豈有吾輩不能忘人誤犯。其豁達愛人類
0194a23: 如此。文恪公捐館舍京師。師奔喪往返萬餘里。哀毀
0194a24: 未嘗一日間。迨歸。閉戶絕交游。悒悒無生人趣。聞梁
0194a25: 孝廉未央好道。力致為諸弟受業。以此得深知。
0194a26: 余歸自匡山。師亟入廣州。一見輒曰。長齋數月矣。耑
0194a27: 以待公。某先文恪生兄弟四人。某長未嗣。若了此願。
0194a28: 梵行終吾身。余笑曰。此白社諸優婆塞事寧區區屬
0194a29: 望耶。師面赤。辭去。明日復來曰。某妾已巳孕。幸而育得。
0194a30: 上報先人。抑無所憾。即不幸。亦不復願為俗人矣。余
0194b01: 曰。此吾儕緒餘。若為艱言之。更有向上在。師自此始
0194b02: 一意。且拉余住止園。凡兩月。值老人至東官。乃相見
0194b03: 東官。因僧問諸識義。老人曰。我者裏無五識。六七八
0194b04: 識。僧曰。祇麼則枯木寒灰去也。老人曰。枯木寒灰爭
0194b05: 解問話。師從旁不覺擊節。老人顧余曰。此子根器大
0194b06: 利。指示參趙州無字。有頌曰。道有道無老作精。黃金
0194b07: 如玉酒如澠。門前便是長安道。勿向西湖覓水程。從
0194b08: 此微細披剝。無虛旦夕。兩踰歲。復聞舉勘破婆子話。
0194b09: 更豁然識古人長處。老人曰。子今得不疑也。即隨入
0194b10: 匡山。剃落登具。命掌記室。還住華首。又命充都寺。甲
0194b11: 申之變。悲慟形辭色。傳江南復立新主。頃以請藏。附
0194b12: 官人舟入金陵。會清兵渡江。聞某遇難。某自裁。皆有
0194b13: 挽過情傷。時人多危之。師為之自若。卒以歸日行李
0194b14: 過城閫。為守者擒。送軍門。當事疑有徒黨。拷掠至數
0194b15: 百。但曰。某一人自為。夾木再折。無二語。乃發營候鞫。
0194b16: 項鐵至三繞。兩足重傷。走二十里如平時。江寧緇白
0194b17: 環睹。咸知師道者。悉含涕不敢發一語。後械送京邸。
0194b18: 途次幾欲脫去。感大士甘露灌口。乃安忍如常。逮至
0194b19: 下刑部獄。越月釋。發瀋陽。師自起禍難至發瀋陽兩
0194b20: 年。於此與縶維同參法緯。迄諸徒共五人外。無一坵
0194b21: 傍。然內外安置極細。如獄中一飲啗。一衣屨。隨意而
0194b22: 至。如天中人。師當時所能自為者順緣耳。庸詎知己
0194b23: 有人。屬某緇。屬某素。甲事若此。乙事若彼。開士密行。
0194b24: 不令人知。何擇時地。然師所以獲是報者。豈非平生
0194b25: 好義。暗中銖縷不爽。諸如道在人天。且當作別論也。
0194b26: 師初至瀋陽。觀知根欲。因達藏主閱藏普濟。先為諸
0194b27: 苾芻疏通義學。時講席漸散。多集座下。講師。師
0194b28: 乃領大眾趨教如學人。講師意始解。自是瀋內外護
0194b29: 咸仰師寬大。益篤信宗門。開法之日元旦喇嘛率諸
0194b30: 遼海王臣道俗稱佛出世。清法譴僧屬掌教。亦極力
0194c01: 推轂。自普濟歷廣慈。大寧。永安。慈航。接引向陽。凡七
0194c02: 坐大剎。會下常五七百眾。江南同謫諸大老若大來
0194c03: 左公。吉津李公。昭華魏公。龍袞李公。雪海郝公。天中
0194c04: 季公。心簡陳公。始以節義文章相慕。重後皆引為法
0194c05: 交。師自處孤潔。與人慷慨多意氣。匪深於師平日鮮
0194c06: 不以才氣相掩。以故法海深闊。向非凡器所能搆。嘗
0194c07: 有書抵余曰。門下龍象如雲。若得耑一人來。使某得
0194c08: 盡其夾輔之力。則曹源一滴長潤塞下。噫。余於此知
0194c09: 師為法求人之切。豈無所見顧。再易裘葛耳。忽一日
0194c10: 曰。我後十日必去。集大眾告誡。皆宗門勉勵語。搜丈
0194c11: 室。無長物。平日所畜衣。拂。如意。杖笠悉分付侍僧。孑
0194c12: 然一身。從金塔趨駐驆。囑行後全軀付渾河。示偈曰。
0194c13: 發來一箇剩人。死去一具臭骨。不費常住柴薪。又省
0194c14: 行人挖窟。移向渾河波裏赤骨律。祇待水流石出。眾
0194c15: 環跪。乞留肉身。哀懇再三。乃默然。遂端坐而逝。瀋之
0194c16: 人迎龕入千山建塔。蓋順治十六年己已亥十一月二
0194c17: 十七日也。師世壽四十有九。坐夏二十。得度弟子今
0194c18: 育。今匝。今曰。今廬。今又。今南。皆江南人。師住瀋。不輕
0194c19: 為人雉髮。有乞戒。悉命禮天顯律主。師未開法時嘗
0194c20: 為顯作闍黎。及說法。顯請入室。師亦命第一座。更為
0194c21: 傍通華嚴梵行。凡戒壇仍使主之。惟宗門提唱無少
0194c22: 假。然皆一目同人。衲子能具精誠。隨機大小。各有所
0194c23: 被。故十年相依。如正遇恥。若磬光湧。光作麼若。而人
0194c24: 咸受益焉。是宜銘。銘曰。山川奇秀。蔚為異人。意氣雲
0194c25: 蒸。公族振振。儒門澹薄。歸復能仁。溯洞水源。沛流潺
0194c26: 湲。出華首嗣。為博山孫。如溈之嚴。吾師有言。慧寂者
0194c27: 誰。實難為昆。嗟大樹叢。宜蔭南宗。天龍等視。匪法運
0194c28: 窮。愍彼遐方。啟拓關東。彼土惇直。惟經與律。拄杖撥
0194c29: 開。別傳甫及。七住道場。萬指林立。天資雄邁。波瀾澎
0194c30: 湃。上下左右。不知其在。巍巍堂堂。曷云誰至。泉日方
0195a01: 中。忽然西逝。道俗涕潺。湧塔千山。為存為歿。松鳴珊
0195a02: 珊。朔方少室。今古斯一。
0195a03: 般若心經論
0195a04: 梵語般若。此云智慧。以智慧解諸法空而至于彼岸
0195a05: 是矣。又曰。心經何謂也。華首曰。心是體。智是用。體則
0195a06: 通凡聖而皆遍。用則分迷悟以各成。天下無無用之
0195a07: 體。體即遍而用安得不遍歟。曰。遍而迷悟異致。故曰
0195a08: 各成。各成則不可均言智慧矣。此所謂本覺。則聖凡
0195a09: 無二。迷本為妄。悟本為始。妄與始無二體而有二用
0195a10: 也。當其迷也。見色而不見空。迺至見受想行識而不
0195a11: 見空。行于日用。欲求其毫釐解脫而不可得矣。及其
0195a12: 悟也。即色是空。更無別空。即空是色。更無別色。迺至
0195a13: 即受想行識是空。更無別空。即空是受想行識。更無
0195a14: 別受想行識。行於日用。欲求其毫釐凝滯而亦不可
0195a15: 得矣。是迷悟之用各異而皆原于本覺之心。固無有
0195a16: 異也。通凡聖而無有異。故曰體也。自無始來。無佛名。
0195a17: 無菩薩名。無二乘凡夫名。唯渾然藏識而已己。藏無自
0195a18: 性。不覺成識。識成而根身器界。名相臚然。而藏性不
0195a19: 失。識滅而三明六通。智證詣極。而藏性不加。所謂無
0195a20: 生滅之謂心。無垢淨之謂心。無增減之謂心。此心空
0195a21: 相。本自如然。而非深于般若。則未有能徹見而返本
0195a22: 歸源者。此三世如來所讚歎尊重無異旨也。般若生
0195a23: 于本覺。而要迷情淨盡然後現。妄覺亦生于本覺。而
0195a24: 要當體知歸然後泯。故知翻其妄而自照之為智。智
0195a25: 生即無妄。妄成智也。智解諸法。空還其本覺之無動
0195a26: 搖之為心。心返則無智。智盡心也涅槃。三德非縱非
0195a27: 橫而悉始于明見佛性。融根本差別而一至于是。所
0195a28: 謂佛性為因而涅槃為果也。由是而造焉之謂經也。
0195a29: 雷峰山海雲寺放生碑文
0195a30: 萬靈一體。苦樂同情。惑業為因。生死異致。以其因也。
0195b01: 群倫成有漏之趣。以其體也。聖人起無緣之慈。故慈
0195b02: 者人心之所共也。孺子入井。惻隱無疏戚之殊。尊俎
0195b03: 在前。匕箸失禽魚之痛。此匪心之稟受弗同也。形骸
0195b04: 各睽。情窾自分。業感攸招。在彼有難逃之苦繫。在此
0195b05: 有俱生之愛纏。欲從中來。習由俗近。仁人之士既不
0195b06: 能動殊類之悲。名教之林始益深人禽之視。源流漸
0195b07: 遠。疾苦難通。雖湯王有解網之仁。孔聖懸射宿之訓。
0195b08: 而所以大人主浩蕩之風。著聖賢及物之素。澤被豈
0195b09: 不甚弘而不知其所同也。哀愴豈不極剴而不知其
0195b10: 所異也。不知其異則恩及禽獸。祇益深慈。而物之所
0195b11: 以待救者。未必引為前車之戒。迺有於物之情欲奢。
0195b12: 而于人之情愈嗇。此天下所為易於見恩而難于懲
0195b13: 忍也。而不知夫忍者正物之所由異矣。不去其所由
0195b14: 異則百慈而不能易一忍。慈與忍亦交相奪耳。是以
0195b15: 仁人君子能為順情之恩而不能為逆情之恕。皆不
0195b16: 知其異而推之以為同者也。同一知樂故樂欲其俱
0195b17: 受。同一知苦故苦欲其俱蠲。人與物皆然也。若夫有
0195b18: 不可滅而為。無彼不能化而為。我雖質謝神散往若
0195b19: 淼然。而謝必有乘散仍復聚。昔所為受人樂即今所
0195b20: 為能予人樂者也。昔所為能予人苦即今所為待人
0195b21: 蠲苦者也。萬物之變化有常。即一物之升沈無定。觀
0195b22: 變化而識因地之岐。悟升沈而得體性之合。所以大
0195b23: 聖設教。止有一心。隨品類之弗齊。應機亦恒多。轍靈
0195b24: 靈匪昧。苦樂何殊。念念弗移。貞淫自究。痛泥犁于
0195b25: 逮。憫鱗羽之現前。形本暫寓。神固受傷。玅覺隨生。無
0195b26: 明共滅。惑綱不與報盡而俱冥。則貪愛未彩
0195b27: 割。此聖人所以護萬物之情而言慈心于旦夕。
0195b28: 其後報人。息其現流一事而有止情達性之道也。茲
0195b29: 丹霞以無生導上哲之歸源。而以護生發初機之
0195b30: 物。見物非物。何所不容。當生而不生。即方便以明。
0195c01: 余也身坐萬峰之上。心入人群之中。真機寥廓。偕萬
0195c02: 里于無言。有物有恒。等平觀于庶類。在處蘭若。用扇
0195c03: 惇風。三十餘齡殆無虛日。顧茲白社。志慕上乘。集我
0195c04: 同人。深維厥旨。念過化之所存。紹成規而再振。豈人
0195c05: 天之盛事。實大覺之。帡幪道齊物外心切并包神而
0195c06: 明之已巳見其人撤器而觀誰安形下。欲垂永久。廣募
0195c07: 生田。敬丐長辭。猥以人重。機感一揆。海嶽同風。遠貽
0195c08: 斯文。昭爾後裔。
0195c09: 遍行堂集敘
0195c10: 吾徒澹歸釋子。于其將梓遍行堂集。編而上之老人。
0195c11: 老人讀而擊案曰。人之有言如其有心也。夫心之不
0195c12: 能遯于其言。亦猶言之不能遯于其心也。不能遯于
0195c13: 其言。故天下之言為可貴。不能遯于其心。故天下之
0195c14: 心為可貴也。蓋自言可貴而天下相爭出于文章。機
0195c15: 穎之塗亦夥矣。忠臣之文憂以遠。孝子之文柔以慕。
0195c16: 仁人之文恬而切。義士之文方以捨。得志者其詞壯。
0195c17: 失運者其詞悲。入理深者盡曲款而弗誣。獲真悟者
0195c18: 極淺易而絕人以無行地。此言之可貴。貴以其心。而
0195c19: 與天下後世發揚于易地。同時快古人之先獲我。畏
0195c20: 古人不及見我。其為樂。未易一二數也。然亦有貌似
0195c21: 憂而念起于近名。勉為慕而情生于循理。恬以文刻。
0195c22: 捨以任氣。壯而流為淫。悲而傷于怨。曲以極微而弗
0195c23: 覺其板滯。以為絕人行地而不知腳板已巳弗底于四
0195c24: 楞。此又言之可貴而反成于甚不可貴。于是天下真
0195c25: 聖賢。真才智遂有置文章機穎而求人于淵嘿自存
0195c26: 之地。言與心迺判然分為二致而不知實有不能相
0195c27: 遯者。豈但悄然于為言者之心。亦自釐然于觀言者
0195c28: 之心。抑已巳久矣。夫人于無念而忽有念。獨知豈不甚
0195c29: 明。其為念善而以善言出之不可遯也。其為念不善
0195c30: 而以善言出之。其為念善而以不善言疑之。或始善
0196a01: 而終不善。或始不善而終于善。其心皆不能自昧。此
0196a02: 所謂言之不能遯于其心者也。苟其昧于善與惡而
0196a03: 不能自覺。則亦無所掩著于為言之日矣。若果不能
0196a04: 自昧。人之視己巳如見肺肝。此正心不能遯于其言。又
0196a05: 可與不能遯于其心者互相發揚。以見天下之言為
0196a06: 可貴。天下之心為可貴也。澹歸固貴天下之心者。而
0196a07: 與天下共相見于其言。老人亦亟欲與天下共觀于
0196a08: 其所言也。雖然人之有言如其有心也。是言固心也。
0196a09: 言而唯心唯也。言而阿心阿也。引而準之。言而善豈
0196a10: 心善歟。言而惡豈心惡歟。言而幽心固匪幽。言面顯
0196a11: 心固匪顯。言而正心固匪正。言而旁心固匪旁。心匪
0196a12: 旁言豈得旁。心匪正言豈得正。心匪顯言豈得顯。心
0196a13: 匪幽言豈得幽。又曠而推之。鳥獸亦有心。啼號何云。
0196a14: 天地亦有心。日月星辰何說。山川陵谷何說。熾然于
0196a15: 晝與夜而略無間歇者。寘澹歸此集。于其中孰多孰
0196a16: 少。為有為無。此自澹歸事。老人與天下後世且得瞠
0196a17: 然觀勝拙矣。
0196a18: 書自書法華經後
0196a19: 嗣祖沙門。丹霞比丘釋函是謹。竭誠頂禮佛前。書寫
0196a20: 玅法蓮華經盡七卷已巳。而作念言。我函是二十七歲
0196a21: 始受持是經。至今三十五年。領眾以來。已巳二十八年。
0196a22: 竊謂如來大事因緣。微妙章句。難信難解。蒙師開示。
0196a23: 幸獲悟入。以此自信自修。即思與眾共信共修。一奉
0196a24: 如來明訓。為人宣說。詎謂懈怠之性。僻處窮谷。敢忘
0196a25: 謙下忍辱之心而多病之軀精力易疲。殊失誨人不
0196a26: 倦之意。所訓之眾成就者少。退者多。或聞而弗信。
0196a27: 信而弗篤。或利根而忽于究竟。或力弱而怯于擔荷。
0196a28: 或少有所得而惑于岐塗。或可望有成而限于壽命。
0196a29: 或樂于自為。或弛于多嗜。浩大久遠之程未易克終。
0196a30: 而信師慕道之懷終難勿變。睹四眾而大哀。反一己巳
0196b01: 而益切。年運雖邁。始願未衰。勉力自書。猥以見志。願
0196b02: 從函是以訖十方一切解義說法之人。性智明決。色
0196b03: 身堅固。各于菩薩行處。菩薩親近處。盡法行持。無所
0196b04: 媿悔。以普賢行。廣興流布。庶幾仰追先轍。免蹈時習。
0196b05: 凡在聽眾。聞說歡喜。夙夜思惟。始必有終。大而勿小。
0196b06: 尤伏懇佛菩薩大慈普及。衣以覆體。光以照心。不致
0196b07: 辛苦生疲。逐物成惰。少智之士蒙光聰敏。底于大成。
0196b08: 薄福之徒承願增益。毋為中匱。更願所書經卷直待
0196b09: 慈氏法華會上忽爾現前。我願如是。諸佛證明。信此
0196b10: 一心。必無虛棄。
0196b11: 倫宣明使君釋騷序
0196b12: 天下有至性。然後有至情。有至情然後有至文。文所
0196b13: 以達其情者也。情所以極乎性者也。天下未有人而
0196b14: 無性者也。亦未有性而無情者也。依性達情而文生
0196b15: 焉。故文所以自見其性情者也。人生當世。終身而不
0196b16: 得一見其性情之事。夫豈獨無性情哉。性不至則情
0196b17: 亦不至也。情不至則文亦不至。然所謂至者。有天道
0196b18: 焉。有人道焉。天者言乎其本具也。本具本不具。本具
0196b19: 而不能自徹。是必有徹之之理。理徹而體現。體現而
0196b20: 用廓。放乎四海。收之方寸。知剛知柔。知進知退。感乎
0196b21: 物而得其至當。所謂人道也。古之聖賢皆以人道而
0196b22: 合乎天之至當。備諸一身。行乎當世。使君臣父子。兄
0196b23: 弟朋友皆惇然有至性。行乎其間。故能善用其情。發
0196b24: 為文章。冠履天地。爭光日月。此孔仲尼所為萬世師
0196b25: 表者也。仲尼事魯。魯之君臣不能用其道。退而作春
0196b26: 秋。傳周易。正雅頌。此善用其情而不流乎激烈。以自
0196b27: 例於孤忠奇節之所為。所謂反其情以合道者也。後
0196b28: 之君子師其周流列國。不遑寧處出而筮仕。一不見
0196b29: 用則悲涼凄惋。無以自容。卒至於死。嗟乎。楚之三閭
0196b30: 大夫是矣。三閭事懷王。被讒去國。至襄王。復遷江南。
0196c01: 終不見用。憂憤自絕。古之奇忠無過三閭者。此率其
0196c02: 本具之性。以為情用。情窮則中亂。中亂則無以自托
0196c03: 于世。宜乎其為辭悲傷憂憤。俯仰古今。號泣鬼神。為
0196c04: 人臣子。事類情同。必出於此。千載而下。讀者傷之。傷
0196c05: 乎情之。無所抒也。志士感其遇之不可逃。聖賢惜其
0196c06: 情之不能返。故賈誼之吊長沙也。以一己已之所遇仰
0196c07: 附昔人。其辭悲。劉長卿之過賈宅也。睹昔人之遺蹤。
0196c08: 顧傷新轍。其韻苦。是皆感物興情。情極則傷。傷而不
0196c09: 能自已巳則死。死何愛乎。惟是人之至性稟乎天成。乎
0196c10: 人而乃以粹純精一之體遭逢不揆。遂終為孤臣孽
0196c11: 子之行。而於反情合道之理無聞焉。此賢人君子所
0196c12: 為太息也。南康使君宣明倫公遭康殘破。適丁。艱報
0196c13: 上官。以其才能戡亂疏於朝廷。奪禮治事。寇退民逃。
0196c14: 四五年招修備傋。百廢具舉。一旦遭讒被檄。無以自
0196c15: 白。閉戶讀騷。咄咄發言。有類乎古之孤憤者。書成示
0196c16: 予。且請為序。予感其情而愛其文。拱而復曰。公之情
0196c17: 與文無遜古人。然屈平賈誼而上。尚有師表萬世之
0196c18: 康衢廣轍。所謂退而自為。善用其情而不流於激烈。
0196c19: 以附於反情合道之大聖人。則繹騷一帙。聊當一時
0196c20: 壘塊。韓昌黎謂物不平則鳴。亦吾儕通習。吾宣明夫
0196c21: 固有以自命也夫。
0196c22: 許九環集序
0196c23: 星子令許公。逸林宰官中具法界眼。而不為法界之
0196c24: 量所限者也。蒞任星子。適余避地入廣南。從廬嶽僧
0196c25: 已巳識其大概。去夏還山。初晤郡齋。益信其所傳不謬。
0196c26: 數往來山中。恂恂如久在保社。妙喜之子韶東林之
0196c27: 無盡。談吐旋折。數百年人物曠然目前。張燈夜話。輒
0196c28: 以礙膺之物為憾。余訝而叩其所從來。則而翁九環
0196c29: 公之卓有淵源也。九環公少讀書能文。數折去。遂慨
0196c30: 然有陶隱居之志。夫名澹而後慮清。慮清而後知所
0197a01: 以返。始游戲風塵。泡幻軒冕。濡首而弗染。轉足而高
0197a02: 步。天下一人而已。幾見於早澹而知歸。十猶一二。面
0197a03: 未若九環公之決至。乃薄於世味而啟發如故人。淺
0197a04: 於道味而資深若夙遘。有大音為之引端。有天隱為
0197a05: 之究竟。良友相扶。在法海漩澓。如盲龜值木。而實操
0197a06: 券於當人。暗中摸索。絲絲不爽。是安知九環公之確
0197a07: 然。行於其前。不更有逸林之悠然。武於其後。見幾於
0197a08: 早澹而知歸。何如游戲風塵。泡幻軒冕。所謂青出於
0197a09: 藍。吾故於十之一二而佇觀夫天下之一人也。此集
0197a10: 之鐫也。逸林不忍其先人之生平無所聞於世。而乞
0197a11: 敘於老朽。老朽猶不忍其後人無所光大。故為之敘。
0197a12: 而歸之庶幾。逸林因余言而勉力以慰而翁。則子韶
0197a13: 無盡。不專美於昔。而余之物色殆弗虛乎。郡齋一見
0197a14: 矣。文章高妙。作者共見而超然於世。而外無所干。湛
0197a15: 然於道。而中不他隸求之。今之曲彔床上。恐猶恧然
0197a16: 汗下。則九環公之可傳又豈在乎多也歟。是為敘。
0197a17: 青原嫡唱序
0197a18: 頌古聯珠。歷代知識借他人酒杯。洗自己壘塊。同一
0197a19: 醉態而婆婆和和。各為吞吐。雖語不成文。傍觀者亦
0197a20: 自可以意得。故詩與偈不同者。詩見情乎辭中。偈發
0197a21: 悟於言外。辭不妙則情難見。言弗巧則悟不真。予
0197a22: 歎今時說法多以辭障頌尤甚焉。巢鳴上座且法兄
0197a23: 真子。有血性。以沈摯痛快之資。為吾宗擔荷。念洞上
0197a24: 機緣散失。與其同門安公遠奉師命。為採捃之役復。
0197a25: 以餘力遍搜頌古於殘山剩水。別成是集。因過予乞
0197a26: 序。予曰。頌可以見人乎。不可見人則古當無頌。遂可
0197a27: 見人則今非無頌。非謂古可見而今不可見也。古與
0197a28: 今皆在可見不可見之間殆於頌焉得之。則何妨同
0197a29: 此醉中。而有語無語總以供醒眼一場盧胡。是又各
0197a30: 人壘塊。各不自知。予與巢鳴且作旁觀。豈暇顧更有
0197b01: 旁觀。將以予為醉中語耶。可以見不可以見。請持是
0197b02: 序歸白而師當有以復我也。
0197b03: 佛事
0197b04: 護伽藍安座。石樓高出鎮山門。把斷群巒勢獨尊。護
0197b05: 法檀那全賴汝。還家一路待兒孫。兒孫且從。父祖一
0197b06: 句作麼生。卓拄杖云。侍者。扶老僧歸方丈。
0197b07: 奉華首空老和尚入龕。法幢倒矣。法梁墜矣。佛祖誰
0197b08: 託。人天誰依。哀慟良久云。大眾。老和尚平日絮叨叨
0197b09: 地。為什麼到者裏無言指示。還知老和尚始終相為
0197b10: 麼。如或未諳。且看不孝子為大眾報恩去也。拈封云。
0197b11: 覿面提持還不玅。免令人見更風流。
0197b12: 祭剩人和尚。至靈座前燒香畢。拈起祭文云。生也不
0197b13: 道。死也不道。為什麼不道。生滅門中不曾有者箇消
0197b14: 息。然既如是。即今又作麼生與師弟相見。以祭文打
0197b15: 圓相。付侍僧云。且代宣讀一過。讀畢。復云。師弟。靈几
0197b16: 前神光萬里。者一著子今日正借全提。愚兄特為人
0197b17: 天作禮。遂拜下。
0197b18: 大日菴荼毘。老師太。八十年來秖是一句阿彌陀佛。
0197b19: 老師太。非但八十年。盡十方三界亦秖是一句阿彌
0197b20: 陀佛。老師太。山僧與汝情關天性所藉。報汝生身之
0197b21: 恩。秖是一句阿彌陀佛。老師太。汝鑒我人子之心始
0197b22: 終諦信。亦秖是一句阿彌陀佛。老師太。汝平日在一
0197b23: 句阿彌陀佛裏折旋俯仰。語默動靜。今日亦秖就一
0197b24: 句阿彌陀佛裏辭娑婆。生極樂。見佛聞法。證無生法
0197b25: 忍。老師太。汝自示疾。夢寐之中嘗睹慈容。投蓮胎。以
0197b26: 此百念俱清。一心不亂。臨欲命終。顏貌光澤。身體柔
0197b27: 和。念佛之聲。絕口而化。半日已巳過。頂相猶煖。山僧用
0197b28: 是少慰。諸四眾人亦咸感發。老師太。西方此土實無
0197b29: 岐路。惺惺底惺惺。懵懂底懵懂。總教向者裏一爐煬
0197b30: 盡。不妨各起化儀。老師太。還委悉麼。以火炬打圓相
0197c01: 云。南無阿彌陀佛。遂爇。
0197c02: 華首老和尚諱日。師禮拜起。顧左右云。且道六年前
0197c03: 是今日底時節。還是今日是六年前底時節。拈香云。
0197c04: 香煙繚繞浮雲外。秋葉紆迴古檻前。
0197c05: 金輪舍利塔設供。獨耀靈光。非法非色。表如來之堅
0197c06: 密。作眾生之福田。比丘函是忝主此山。敬禮塔前。用
0197c07: 舒誠悃。願以餘歲。盡法行持。與十方知識共維古道。
0197c08: 與天下後昆一洗時習。少有名聞利養之心。不為天
0197c09: 龍八部之所呵護。然雖如是。諸供養中法供養最。即
0197c10: 今蔬品陳列。阿那箇是法供。遂舉香云。虛空有骨。萬
0197c11: 像無形。現在聞見。不是目前。併絕色聲。而非劫外。到
0197c12: 者裏作麼生折合。顧左右。喝一喝。
0197c13: 為即覺闍黎舉火。事我廿年惟一行。再參千里始知
0197c14: 休。兒孫正理還鄉調。蹋倒機關向上頭。復云。即覺全
0197c15: 身向上無人會。會者還他碗躂丘。舉火炬云。看。看。
0197c16: 為知即離直歲舉火。多年勤苦吾知汝。曠劫因緣汝
0197c17: 賴吾。一點靈光休自昧。他生相待在香爐。知即且道。
0197c18: 與麼時以何為驗。以火炬打圓相云。唃唃呱。
0197c19: 
0197c20: 天然是禪師語錄卷第十二終
0197c21: 
0197c22: 
0197c23: 
0197c24: 
0197c25: 
0197c26: 
0197c27: 
0197c28: 
0197c29: 
0197c30: 
0198a01: 本師天然是和尚行狀
0198a02: 嗣法門人今辯述
0198a03: 師諱函是。字麗中。別號天然。嗣長慶空隱獨和尚法。
0198a04: 博山無異和尚長孫也。俗姓曾。名起莘。字宅。師番禺
0198a05: 望族。父字本淨。母林字智。母俱出世。年八旬以念佛
0198a06: 終。師初生墮地。破紫衣胞而出。六歲出。就外傅。一日
0198a07: 覺身若隕虛。來無所從。大哭還家。熟睡乃已巳。如是者
0198a08: 兩度。年十三擬註周易。質太極之說于塾師。塾師依
0198a09: 文解釋。師曰。此名言耳。畢竟太極為何物。且兩儀未
0198a10: 生。太極從何來。兩儀既生。太極還存否。塾師不能荅。
0198a11: 其精研至理發自齠齡。性好施。有僧欺之再四。遂不
0198a12: 喜見僧。十七補博士弟子員。即以斯民為己任。偶與
0198a13: 同學薦亡友入寺。見一老宿。語及持咒能致功名。師
0198a14: 漫應之。出語陳全人曰。吾輩功名豈假咒力耶。曰。隨
0198a15: 人志願耳。求功名得功名。求慧性得慧性。師然之。晨
0198a16: 夕持誦苦念。慮不靜於心性中。始生疑異。久不自安。
0198a17: 一夕靜坐。忽覺向所擾者當下冰釋。讀圓覺經。與己
0198a18: 見合。就十二菩薩法門各作一頌示諸同學。無不推
0198a19: 服。及閱傳燈錄。不解其旨。并失卻從前所得。疑情大
0198a20: 發。懇親學出世法。親曰。汝欲出世。待名成。償所學未
0198a21: 晚。師遂研精世典。克成通儒。年二十六登崇禎癸酉
0198a22: 賢書。明年公車。還至吉州。臥病金牛寺。醫不下藥。師
0198a23: 起坐。禱十方佛曰。倘得不死。即一心學道。自為為人。
0198a24: 於諸聲利無所圖也。是夜感異夢。汗透重襟而病頓
0198a25: 愈。還家後斷欲長齋。參究彌切。衣不解帶者兩月。大
0198a26: 悟玄旨。向所謂傳燈語不解者如數黑白。時粵中談
0198a27: 性宗惟東官張孝廉。二果相得甚歡。丙子冬。北上同
0198a28: 見空和尚於匡山之黃巖。往返叩擊。針芥相投。示以
0198a29: 偈曰。風旛一頌解投機。千里同風事亦奇。三至黃巖
0198a30: 問端的。實知野老不相欺。還粵。熊制府心開延請問
0198b01: 道。待以師禮。時值發南漢王塚。株連甚眾。有厚饋求
0198b02: 轉懇免罪者。師婉辭不納。聞者服其清高。己卯有
0198b03: 　詔行保舉之法。師為大司馬方伯特薦。當授郡守。師
0198b04: 掉頭不顧。蓋所貴不在此。世無知者。是年冬辭親北
0198b05: 上。祝曰。此行當官帽榮歸。師曰。帽子到有一頂。只恐
0198b06: 不是烏紗。比舟泊南康。詣空和尚。求剃落于歸宗。有
0198b07: 三十年影不出山之願。辛巳已隨空和尚住羅浮之華
0198b08: 首。首眾立僧耆宿為之敬憚。壬午省親穗城。陳宗伯
0198b09: 秋濤率諸紳士請開法訶林。空和尚授以傳法偈。有
0198b10: 訶林重豎風旛論。卻幸吾宗代有人之句。道聲遠播。
0198b11: 緇素參尋。戶履常滿。師苦於送迎諸紳士。曰。吾輩交
0198b12: 方外。所少非送迎者。由是雖住城中。足跡不出戶外。
0198b13: 甲申國變。意切遠遁。以二親在。無可代養。就城東結
0198b14: 宇。顏曰小持船。以便往省。迨亂日。棘徙白雲西樵及
0198b15: 雷峰間。丙戌　清兵入粵。明諸王孫多見疑被戮。尸
0198b16: 橫于野。師遍拾骸骨。別建塚以瘞之。不封不樹。後有
0198b17: 議聞行在者。師止之曰。吾盡吾心耳。復何圖哉。戊子
0198b18: 再住訶林。古蹟多所興復。庚寅還雷峰。闢小院而成
0198b19: 名剎。平南尚王折柬相招。屢以病辭。不允勉出。以賓
0198b20: 主見禮。意殷隆。次日不辭而返。師之倔僵大率如此。
0198b21: 癸巳重入匡山。愛棲賢山水幽勝。居頹垣敗瓦之下。
0198b22: 窮苦異常。晏如也。戊戌因粵人戀慕。請歸雷峰。歷坐
0198b23: 華首海幢芥菴丹霞諸大剎。備極莊嚴。竟不易匡山
0198b24: 初願。辛亥受歸宗請。諸剎弟子稔知高遁情深。不敢
0198b25: 堅留。未幾移隱紫霄峰之淨成。緣郡守以世法繩諸
0198b26: 山。飄焉入嶺。養痾雷峰。有床頭休問菊花期之示。及
0198b27: 秋終於丈室。親書偈別眾曰。生也如是。死也如是。是
0198b28: 如是。不是亦如是。是不是亦如是。星宿經天。霜風匝
0198b29: 地。汝諸人到者裏大須仔細。七十八年老道翁。翻轉
0198b30: 面來。不知是我是你。信手拈來猶較些子。師生于明
0198c01: 萬曆戊申歲十月十四日亥時。示寂於清康熙乙丑
0198c02: 歲八月二十七日酉時。世壽七十有八。僧臘四十有
0198c03: 七。明年丙寅夏四月六日塔全身于丹霞對岸佛日
0198c04: 山。師之著述有各剎語錄。楞伽楞嚴金剛三疏。禪醉
0198c05: 焚筆。似詩諸書行於世。得度弟子多不勝紀。英靈鐵
0198c06: 漢。死心相依。一時稱盛。承記者海幢阿字無。棲賢
0198c07: 石鑑覞。丹霞澹歸釋。雷峰西堂仞千壁皆先師而逝。
0198c08: 餘則或隱或顯。今高隱鶴鳴峰訶衍摩即師之羅
0198c09: 羅也。師生平古道自持。壁立千仞。提唱綱宗。眼空今
0198c10: 古。婆心為物。至老不衰。於門庭設施悉任外緣。意合
0198c11: 則住。不合則行。未嘗一字一語仰于豪貴。吾粵向來
0198c12: 罕信宗乘。自師提持向上。縉紳縫掖。執弟子禮問道
0198c13: 不下數千人。尤喜與諸英邁暢談。窮其隱曲。以發其
0198c14: 正智。於生死去就多有受其法施之益。即一闡提與
0198c15: 自負奇才而不可一世者。見之無不心折。且師闔家
0198c16: 出世。在盛平時生我同生所生。以至妻媳捨世緣如
0198c17: 棄敝屣。不讓古龐公。故父子兄弟相率剃染。粵中為
0198c18: 多云。師暮年為法求人心焉益切。每談及先宗淚即
0198c19: 沾襟。期諸後起如地藏之遇清涼。圓悟之得妙喜。庶
0198c20: 幾無憾。故法道隆替。雖繫乎時逆。撐洞流志。無少屈
0198c21: 足。見護念佛祖慧命亙萬古而不磨也。今辯才短筆
0198c22: 拙。僅能述其大概。若道眼圓明。行德高古。詳諸錄中。
0198c23: 世所共知。無俟煩言爾。
0198c24: 
0198c25: 
0198c26: 
0198c27: 
0198c28: 
0198c29: 
0198c30: 
0199a01: 
0199a02: 
0199a03: 
0199a04: 
0199a05: 
0199a06: 
0199a07: 
0199a08: 
0199a09: 
0199a10: 
0199a11: 天然是和尚塔誌銘
0199a12: 司馬總憲南豐湯來賀撰
0199a13: 禪師名函是。字麗中。別字天然。華首獨和尚法嗣也。
0199a14: 初六祖滅後。派衍五宗。其一曹洞。凡三十二傳至博
0199a15: 山無異。異傳華首道獨。獨傳師及函可。可以罹難化
0199a16: 導瀋陽。師既得法。歷住江右粵東諸名山大剎。說法
0199a17: 度生踰四十載。康熙乙丑八月二十七日示寂雷峰。
0199a18: 明年四月諸大弟子奉龕建塔於丹霞佛日山麓。又
0199a19: 明年丁卯法嗣今辯以書狀來請銘。予與師道雖不
0199a20: 同。然曩宦粵時已巳心儀師。後復遊粵。訪師于東莞芥
0199a21: 菴。為予言儒佛異同之旨。比入匡廬。又訪師於淨成。
0199a22: 予於師固淵明之與慧遠也。其敢辭銘。師本姓曾。世
0199a23: 為番禺望族。初名起莘。字宅。師生而胎胞紫衣。墮地
0199a24: 始出。六歲出就外傳。自覺身若隕虛。大哭而返。如是
0199a25: 者再。十三思註周易。問太極相生於塾師。為依文解
0199a26: 說。師曰。此名言耳。太極究為何物。且兩儀未生。極從
0199a27: 何住。兩儀既判。極從何去。塾師不能荅。十七補諸生。
0199a28: 輒以康濟為己已任。或教之持咒可長智慧。自苦心念
0199a29: 不靜。遂起疑情。如是有年。嚮所擾者頓如冰釋。及閱
0199a30: 傳燈錄。不會厥旨。併喪所得。乃大疑懼。遽求出世。父
0199b01: 母曰。汝欲出世。當俟名成。師體志懋勉。蔚為名儒。年
0199b02: 二十六舉崇禎癸酉鄉試。榜發日方歌鹿鳴。坐念功
0199b03: 名富貴與己無預。上甲戌春官。歸塗病劇。感異夢而
0199b04: 愈。自是斷欲絕葷。參究益力。衣不解帶者彌月。大悟
0199b05: 玄宗。丙子冬謁獨和尚於黃巖。往返叩擊。針芥相投。
0199b06: 獨示以偈曰。風旛一頌解投機。千里同風事亦奇。三
0199b07: 上黃巖問端的。實知野老不相欺。己卯公車復上。舟
0199b08: 次南康。值獨和尚移錫歸宗。詣求祝髮。先是　詔行
0199b09: 保舉。師以大臣交薦。當得美官。乃謂選官不如選佛。
0199b10: 棄猶敝屣。壬午省親。廣州宗伯陳公子壯率諸人士
0199b11: 請開法訶林。師以文人慧業。深入真際。直見本源。斷
0199b12: 諸委曲。全提正令。大闡綱宗。行無等慈。目空千古。緇
0199b13: 素禮足。凡數千人率皆有叩則鳴。無挹不注。甲申後
0199b14: 避地雷峰。旋徙棲賢。更歷華首芥菴海幢丹霞諸剎。
0199b15: 所立規矩整肅森嚴。一切外緣視若塵垢。當平藩鏡
0199b16: 粵。敦請再三。至不獲已巳。以賓禮見。次日不辭而返。師
0199b17: 雖處方外。仍以忠孝廉節垂示及門。以故學士大夫
0199b18: 從之遊者每于生死去就多受其益。甚深締信。抑且
0199b19: 為法忘軀。競相落。紹隆聖種。弘贊宗猷。師師濟濟。
0199b20: 一時獨盛。緣師穎脫塵勞。正當韶年得志。父母妻妹
0199b21: 子媳先後俱著條衣。實有以作觀感也。晚年退居
0199b22: 霄峰之淨成。猶孜孜汲汲。為法求人。每一言及先宗。
0199b23: 輒為隕涕。時佛法濫觴。惟師門風孤峻。與諸方異。
0199b24: 有宰官欲以世法繩諸剎。乃返雷峰。既而示疾。預
0199b25: 去期。臨行手偈示眾。端坐而逝。距其生萬曆戊申十
0199b26: 月十四日亥時。壽七十有八。僧臘四十有七。所著有
0199b27: 各剎語錄。楞伽楞嚴金剛三疏。禪醉焚筆。似詩諸書。
0199b28: 嗣法弟子海幢阿字無。棲賢石鑑覞。丹霞澹歸釋。雷
0199b29: 峰西堂仞千壁。皆先師入滅。餘各分化一方。其高隱
0199b30: 鶴鳴訶衍摩則師之羅羅也。銘曰。三教同源等無
0199c01: 異。惟茲杓人乃二視。儒門澹泊世交喪。誓向空王豎
0199c02: 赤幟。諸見既滅覺照空。得無所得住圓位。一毛頭上
0199c03: 現全身。大千拋擲同游戲。從上窠窟盡掀翻。瓦礫生
0199c04: 光無剩義。目空今古道風孤。世出世間扶正氣。八坐
0199c05: 道場四十秋。龍象蹴踏誰能企。南天佛國賴重興。洞
0199c06: 上綱宗終不墜。我無生滅隨因緣。道樹忽枯涅槃至。
0199c07: 恆沙劫壞塔巍峨。如是如是亦如是。
0199c08: 
0199c09: 
0199c10: 
0199c11: 
0199c12: 
0199c13: 
0199c14: 
0199c15: 
0199c16: 
0199c17: 
0199c18: 
0199c19: 
0199c20: 
0199c21: 
0199c22: 
0199c23: 
0199c24: 
0199c25: 
0199c26: 
0199c27: 
0199c28: 
0199c29: 
0199c30: 
0200a01: 詠梅詩序言
0200a02: 天然老人以名孝廉早謝舉子。業入選佛之場。其事
0200a03: 在鼎革前。非他有托而然者倫也。老人為博山之孫。
0200a04: 乃建立其宗旨于廣南。一時道望之高從遊堵益眾。
0200a05: 會下澹歸師予同年友也。羊城平定之後。安集為難。
0200a06: 予鞅掌為俗吏。曾再通澹歸。信不及訪。因不及一謁
0200a07: 老人。老人曾從平藩請一入城。予適有他務羈。不得
0200a08: 見。茲去粵有日矣。念此常為歉然。有客以老人梅花
0200a09: 詩示。者云。澹歸致言。索予序。嗟乎。予不見老人。今得
0200a10: 附名于其詩。使老人見我。乃予之幸也。夫詩之一道。
0200a11: 本非禪家所貴。然而古德多為之。其詠梅未嘗沾沾
0200a12: 于梅也。原風人之意。如河鳩淇竹非為比。即為興。大
0200a13: 都偶感于物。以寄其懷云耳。若必詠物之體。求之將
0200a14: 曲。肖其形質。微寫其性情。博徵其事實。非切而能工。
0200a15: 不以名執。此評諸詠梅者。林逋暗香疏影二語而外。
0200a16: 可稱者寧有幾哉。然而昔人詠梅往往多百篇。今老
0200a17: 人之作亦百有二十篇。嗟乎。吾知老人之托意深矣。
0200a18: 夫佛之妙法取之蓮。老人之微旨取之梅。以例之柏
0200a19: 子草頭。老人之詠梅未嘗非說禪。豈可以詩觀之耶。
0200a20: 然即以詩觀之。此老人諸作其格高矣。其趣合矣。其
0200a21: 詞為雅馴。又豈他百篇者所可及哉。同時有名孝廉
0200a22: 美周黎公與老人俱以大法自任。美周前在揚州。有
0200a23: 詠黃牡丹詩十首盛行于時。夫牡丹之黃者特表異
0200a24: 于繁豔。而梅寂守其清寒。各有所取之。他日美周以
0200a25: 節烈終從世間法。老人常逍遙于方外遊。嗟乎。予于
0200a26: 茲詠梅詩得之矣。
0200a27: 賜進士出身通奉大夫山西布政司王庭拜撰
0200a28: 
0200a29: 
0200a30: 
0200b01: 天然是禪師梅花詩
0200b02: 門人今辯重編
0200b03: 五言律
0200b04: 一東
0200b05: 白花輕一放。萬壑盡春風。蜀客相逢處。何郎寡和中。
0200b06: 煙荒村路斷。人去水流空。卻憶霜零後。雲山望欲窮。
0200b07: 二冬
0200b08: 荒榛迷遠道。絕岸一相逢。漂落非殘雪。橫斜傲古松。
0200b09: 目空煙暝色。跡混獵樵蹤。自顧同寥廓。隨雲隱亂峰。
0200b10: 三江
0200b11: 寒溪疏影瘦。夜靜水淙淙。雪重從衣薄。煙深帶月降。
0200b12: 不因驚碎玉。何處覓枯椿。四望江山暗。泠泠獨倚窗。
0200b13: 四支
0200b14: 獨秀一林悄。寒山薄暮思。風煙愁見晚。桃李恨生遲。
0200b15: 觀世疑空劫。論交與古期。莫云春漸暖。應記未開時。
0200b16: 五微
0200b17: 倚空寒夜月。林靜鳥聲稀。一自逢人少。方知與世違。
0200b18: 雲煙籠不住。泉石好相依。香入初風醉。臨崖悲採薇。
0200b19: 六魚
0200b20: 春愁看不極。空谷此情疏。地僻先明月。天涯遲素書。
0200b21: 立殘三尺雪。坐老一園蔬。豈待東風至。雲中香有餘。
0200b22: 七虞
0200b23: 催人頭已巳白。朝夕共躇躕。踏雪香非遠。尋香雪又無。
0200b24: 歲寒傷一折。春入老千株。村路溪橋迥。垂垂清影殊。
0200b25: 八齊
0200b26: 晚雪風初細。花開山鳥啼。易寒迎日近。難見故枝低。
0200b27: 獨樹紆樵逕。叢芳狎釣溪。名園多蔓棘。聊傍石橋西。
0200b28: 九佳
0200b29: 故園黃葉盡。風雪舊生涯。孤壑春先醉。同人月在懷。
0200b30: 抱香矜獨處。殘夢怯寒蛙。道路雲煙渺。尋芳到古崖。
0200c01: 十灰
0200c02: 去年為春落。今日為春開。萬里誰相識。白衣人又來。
0200c03: 望窮雲鶴影。愁斷杏花杯。一自幽香動。群芳夢欲回。
0200c04: 十一真
0200c05: 不到空山裏。孤標恐未真。嚴枯今日景。初蕊百年春。
0200c06: 江店煙中樹。荒臺月下身。平生信幽節。寒夜自無人。
0200c07: 十二文
0200c08: 荒原人影寂。孤鴈不堪聞。惟有一枝秀。乘風寄白雲。
0200c09: 王塵初夜靜。素色曉霜芬。珍重冰稜意。前山日未昕。
0200c10: 十三元
0200c11: 幽根不可拔。歲歲老蓬門。絕俗臨危石。依人傍遠村。
0200c12: 有花應有雪。堪對不堪論。愛爾疏斜影。寒山知獨存。
0200c13: 十四寒
0200c14: 一從秋色老。寂寞倚欄干。花發春何限。春來花欲殘。
0200c15: 不因傷歲暮。能得幾人看。為語禁寒者。楊州興莫聞。
0200c16: 十五刪
0200c17: 別有凌霜意。枯榮從去還。不堪橫卻月。以此到廬山。
0200c18: 艸色催人老。幽葩空自閒。春風能解凍。零落豈須攀。
0200c19: 一先
0200c20: 灞橋春色早。迢遞到窮年。韻落江城杳。香流古澗前。
0200c21: 一峰新雪月。千里舊山川。翹首人間世。寥寥共遠天。
0200c22: 二蕭
0200c23: 寒盡花初發。相逢慰寂寥。遙知日照處。不與雪俱消。
0200c24: 閉戶來春色。隨鞭過楚橋。古今情未已巳。江國正蕭蕭。
0200c25: 三肴
0200c26: 孤山空自放。豈問歲寒交。但得香在石。何妨露滿梢。
0200c27: 葉凋深見月。鳥過不棲巢。最是幽人意。誰當共結茅。
0200c28: 四豪
0200c29: 萬卉休窮臘。孤芳此獨勞。枯藤發寒燄。春色動林。
0200c30: 雪暗光逾滿。雲低影自高。蕭條生理別。方嘯北風號。
0201a01: 五歌
0201a02: 不入芳菲逕。棲心當若何。獨辭春日短。因共白雲多。
0201a03: 素色和煙老。疏懷逐鴈過。秪應同靜者。零落在。
0201a04: 六麻
0201a05: 漸覺朔風急。疏林日影斜。悲時同落葉。積素獨呈花。
0201a06: 寒坐三冬促。春光一夕賒。少陵忘卻恨。應負此心遐。
0201a07: 七陽
0201a08: 非關衰世意。皎皎一凌霜。愛我不嫌白。憐人秪自芳。
0201a09: 幽懷如有寄。孤放若為狂。但到春深處。悠然思共長。
0201a10: 八庚
0201a11: 涸落知誰世。危危獨向榮。為憐衰草色。不盡倚寒情。
0201a12: 泉石何曾暮。煙霞餘此生。疏斜如可似。真悔一時名。
0201a13: 九青
0201a14: 欲折不堪寄。晴窗香一缾。寂寥須此鑒。消息可誰聽。
0201a15: 愛雪驚同色。和煙混獨醒。更饒窮臘韻。孤鴈下寒汀。
0201a16: 十蒸
0201a17: 籬落難為色。山寒情不勝。素襟堪對石。幽韻卻疑僧。
0201a18: 凍臘他年恨。春光昔日曾。霜中誰可念。令我獨憑陵。
0201a19: 十一尤
0201a20: 獨出群芳後。凋零感暮秋。吳宮花艸盡。漢苑晚香留。
0201a21: 白髮宜松老。閒情共竹修。月明風露滿。無事到春愁。
0201a22: 十二侵
0201a23: 舉世渾如夜。何人問素襟。空山曾有夢。秀色自成林。
0201a24: 已巳辦窮年計。寧愁曉露深。夕陽流水處。古韻日沈沈。
0201a25: 十三覃
0201a26: 立雪終何極。深寒亦自堪。誰當尋素侶。知不到茅庵。
0201a27: 此日雲中趣。千秋石上談。大庾花信捷。春色滿江南。
0201a28: 十四鹽
0201a29: 離離孤影絕。因月到疏簾。尚有餘香在。殊增老衲嫌。
0201a30: 暮雲旋欲合。朝霧不曾霑。獨倚寒巖醉。無人韻更添。
0201b01: 十五咸
0201b02: 濯濯寒逾潔。惟當老碧巖。幽心矢霜雪。疏影托松杉。
0201b03: 山靜雲千樹。僧歸月一帆。無人知此意。長詠付琅函。
0201b04: 七言律
0201b05: 一東
0201b06: 乾坤渾灝鬱巃嵷。物化承陽氣候通。萬彙初回先素
0201b07: 色。群芳未綻暗香叢。風飄雪蕊隨煙散。月凍溪明一
0201b08: 樹空。慚愧梁園覓不見。獨留孤韻古今同。
0201b09: 二冬
0201b10: 笑抱閒情自一峰。東亭何處見春容。相期深谷惟明
0201b11: 月。不畏巖寒共老松。帶暝坐醒初夜夢。倚空愁破五
0201b12: 更鐘。生來傲骨慚煙火。半落溪橋濺短笻。
0201b13: 三江
0201b14: 聊將春信渡寒江。映雪清姿色未降。零落風煙同白
0201b15: 鷺。蕭條形影對銀缸。夢回香遠人何極。望入雲端眼
0201b16: 一雙。萬紫千紅看若此。解衣誰與臥虛窗。
0201b17: 四支
0201b18: 孤芳無地足棲遲。木落溪寒又一時。瘦骨且隨巖壑
0201b19: 老。素香不使水雲知。濛濛太古幾忘歲。寂寂空林欲
0201b20: 待誰。倚石自憐霜雪意。百年春色正相期。
0201b21: 五微
0201b22: 一圍寒玉影離微。獨坐山頭夜不歸。曉露未乾窺石
0201b23: 室。夕陽初下映柴扉。似憐高士埋空谷。猶聽孤猿欲
0201b24: 攬衣。夢斷羅浮春尚早。北風吹雪兩霏霏。
0201b25: 六魚
0201b26: 寂歷空山清夢餘。一枝斜映六窗虛。幽人抱鏡臨秋
0201b27: 水。老衲憑松讀梵書。坐石不知寒夜永。聞香方覺朔
0201b28: 風初。春深正恐無尋處。珍重衡門影自疏。
0201b29: 七虞
0201b30: 曾和積雪暗前途。雪裏聞香風味殊。萬里煙銷春信
0201c01: 達。閒亭玉立客心孤。影沈寒水空無鴈。光浸長天月
0201c02: 在湖。終古離披君不見。臘窮人散獨躊躕。
0201c03: 八齊
0201c04: 山寒石瘦暮雲低。一道晴光混不齊。萬古鴻濛自今
0201c05: 日。何年開落到西溪。孤松鶴立煙霞老。野渡舟橫樵
0201c06: 舍迷。我亦危危人影外。凌風臺上笑相攜。
0201c07: 九佳
0201c08: 一翻寒徹影參差。撲鼻餘香韻自佳。晝共白雲連絕
0201c09: 巘。夜同明月醉空階。為慚芳艸遲春陌。獨許梨花到
0201c10: 石崖。是處江城吹欲落。泠泠古調可誰諧。
0201c11: 十灰
0201c12: 含章花事已巳成灰。為愛寒溪帶雪來。一望白山人穩
0201c13: 坐。數聲清淚夢初回。多情且共三生石。好月相尋綠
0201c14: 橘杯。歲歲凌霜君自惜。莫教憔悴北風催。
0201c15: 十一真
0201c16: 開遍江南未是春。春光辜負隴頭新。幽姿濯濯清霜
0201c17: 月。道韻森森白髮人。松柏無香須憶我。溪山依舊可
0201c18: 誰倫。豈因舉世慚珠玉。顧影寥寥亦自親。
0201c19: 十二文
0201c20: 荊南似雪恨空聞。地老天荒始見君。霽色同人能悟
0201c21: 物。正襟危坐若無群。離離疏影先春動。皎皎寒光後
0201c22: 夜分。一擔枯藤探不盡。朝煙暮月為誰醺。
0201c23: 十三元
0201c24: 斜壓疏籬秪自存。香風冉冉入黃昏。獨翹天際渾無
0201c25: 色。漂落空潭不是痕。雪映高低疑近遠。冰懸日夜自
0201c26: 乾坤。朝滋夙露何勞問。多少衝寒到石門。
0201c27: 十四寒
0201c28: 高放嶒崚天地寬。幾枝清瘦自輕寒。只教雜雪披靈
0201c29: 苑。不共含桃薦玉盤。落葉滿山光璨璨。亂雲深處影
0201c30: 團團。羽衣皓首空相對。錯比華嵩石上看。
0202a01: 十五刪
0202a02: 聊傍雲峰共掩關。霜清月白一僧閒。秋風不折凌霄
0202a03: 骨。臘雪逾深老鶴顏。寒涕垂膺憐懶衲。龐眉坐石傲
0202a04: 西山。匡廬頂上湖千頃。慚殺當年漢苑還。
0202a05: 一先
0202a06: 佳氣隆隆萬象妍。靈根曾植古皇前。謾隨晨霧舒寒
0202a07: 燄。識得春光是舊年。湛湛清姿和瞑醉。稜稜丰骨帶
0202a08: 雲眠。無勞支老買山隱。儘有疏斜庾嶺邊。
0202a09: 二蕭
0202a10: 隨風遠度自迢遙。到處生涯
0202a11: 老。雲山有恨雪中銷。看殘蘭菊甘籬落。聊共松杉冷
0202a12: 灞橋。皎潔自驚寒色異。春深依舊綠條條。
0202a13: 三肴
0202a14: 永夜空濛月一梢。泠泠疏蕊破荒郊。只愁終古無春
0202a15: 色。獨抱寒香共石巢。逸士踏餘三逕雪。老僧長傍半
0202a16: 間茅。孤榮卻為群英早。但到芳菲笑落匏。
0202a17: 四豪
0202a18: 姓名終不入離騷。留與雲煙援彩毫。巖壑何曾有霜
0202a19: 雪。春風吹落盡蓬蒿。幽葩吐處陽和動。素蕊殘時青
0202a20: 草高。自是韶華乘代謝。遐心無耐聽松濤。
0202a21: 五歌
0202a22: 飛空帶雪影婆娑。落落幽巖亦自多。千樹凍雲銷不
0202a23: 盡。一溪寒月又如何。光凌北斗疑長劍。鴈叫清霜當
0202a24: 浩歌。古寺森森鐘磬外。有人含睇在山阿。
0202a25: 六麻
0202a26: 煙暝繽紛落日斜。五衢寒盡一枝花。我憐素色禁殘
0202a27: 雪。誰愛餘香坐晚霞。但道影疏南浦月。豈知春在野
0202a28: 人家。幽光處處都相似。況是荒岑韻更賒。
0202a29: 七陽
0202a30: 獨厭容長異眾芳。出來素質欲凌霜。坐銷色發林
0202b01: 秀。引得春風滿草堂。愛此清芬先墮葉。卻憐憔悴暗
0202b02: 生香。不妨共對連宵迥。千古幽懷在石床。
0202b03: 八庚
0202b04: 玉質冰操共此情。歲寒惟見一林清。雪霜滿地誰堪
0202b05: 白。桃李開時但有名。飄落且隨流水去。孤榮又傍碧
0202b06: 巖生。臨風欲和還應笑。何處關山無笛聲。
0202b07: 九青
0202b08: 萬象沈沈醉不醒。微雲澹月倚山亭。若憐凍臘為先
0202b09: 放。更喜春寒尚未零。容易珠離千顆白。曾同柳色幾
0202b10: 枝青。幽姿我亦慚相失。夜夜溪頭戶半扃。
0202b11: 十蒸
0202b12: 山逕橫斜好共僧。孤雲野鶴碧崚嶒。相看石上寒如
0202b13: 此。坐到花殘春未曾。澹影情疏應似我。曉風人外若
0202b14: 為朋。紙窗竹屋凄清處。一片禪心不可勝。
0202b15: 十一尤
0202b16: 黃花落盡獨憐秋。便放寒山倚石樓。佇望白雲歸洞
0202b17: 壑。坐看孤雁下滄洲。影同雪色惟堪賞。嘯入春風不
0202b18: 可留。一自參軍吟欲絕。疏鐘微月夜光浮。
0202b19: 十二侵
0202b20: 雪裏窺人雪不侵。澹香孤影百年心。一梢煙月看同
0202b21: 昔。去日春光又到林。吹落為摧羅袖色。高低空笑白
0202b22: 頭吟。菟園上苑多憔悴。別有幽根在石岑。
0202b23: 十三覃
0202b24: 輕寒殘雪暗江南。曙色幽香尚帶嵐。潔白不傷行路
0202b25: 意。疏斜終欲老雲庵。似催萬里還家信。猶伴浮生半
0202b26: 日談。卻笑武陵溪未穩。年年春夢付癡憨。
0202b27: 十四鹽
0202b28: 雪中香色水中鹽。夜夜看花味欲兼。不是我來寒徹
0202b29: 骨。枉教人醉月明簾。孤山影碎千叢玉。萬里傳持一
0202b30: 素縑。幾度因風聊寄贈。恐驚頭白易生嫌。
0202c01: 十五咸
0202c02: 滿林秀色映松杉。西竺先生經一函。雪嶺開殘迂凍
0202c03: 臘。早春疏影到千巖。山中有客堪餐石。月下何人曳
0202c04: 素衫。且抱閒情恣幽賞。香臺雲外共諵諵。
0202c05: 五言絕
0202c06: 一東
0202c07: 葉盡花自發。正當寒山中。山寒人見少。花發年年同。
0202c08: 二冬
0202c09: 花在寒雲裏。看來隔一重。路傍猶落落。況復到高峰。
0202c10: 三江
0202c11: 枯樹望空白。回頭香在窗。一時聞見靜。使我夢魂降。
0202c12: 四支
0202c13: 寒色擁千樹。尋香只一枝。何因重攀折。欲識樹上時。
0202c14: 五微
0202c15: 心知花在樹。望月影微微。不到寒香入。終然此意違。
0202c16: 六魚
0202c17: 高樹花開盡。低枝蕊尚疏。近人情熱處。留取暗香餘。
0202c18: 七虞
0202c19: 望裏花疑雪。近看一語無。全身在香國。頓使野情孤。
0202c20: 八齊
0202c21: 多少寒山子。相看在小溪。不知香冷處。終日對花迷。
0202c22: 九佳
0202c23: 有時寒雨過。生怕素香差。細看枝頭濕。方知濯更佳。
0202c24: 十灰
0202c25: 遊人欲多折。要傍小缾開。不知香在手。更覓一枝來。
0202c26: 十一真
0202c27: 花香花不覺。都付賞花人。人散香同歲。泠然太古春。
0202c28: 十二文
0202c29: 獨立荒煙白。不驚寒鴈群。秖因春夢斷。夜夜但空聞。
0202c30: 十三元
0203a01: 香暗隨風度。飆飆不欲存。聞香意何限。花自到黃昏。
0203a02: 十四寒
0203a03: 幽豔曾無歲。尋香人自寒。一般清冷致。終不悔衣單。
0203a04: 十五刪
0203a05: 獨舒寒壑日。紅紫一時刪。暗香酬客意。誰會到花間。
0203a06: 一先
0203a07: 春色有無處。但觀寒臘前。迥臨村路上。來往白雲邊。
0203a08: 二蕭
0203a09: 覓花花不見。雨雪空蕭蕭。認得枝頭穩。何須待雪消。
0203a10: 三肴
0203a11: 秪為花開處。偏令雪上梢。春風吹落盡。不見雪空巢。
0203a12: 四豪
0203a13: 走馬春郊早。探花問凍醪。花醒人欲醉。笑殺五陵豪。
0203a14: 五歌
0203a15: 一枝三五朵。疏處月明多。舉頭見寒月。不覺暗香過。
0203a16: 六麻
0203a17: 日出雪消盡。泠泠一樹花。焉知寒日落。香色未曾差。
0203a18: 七陽
0203a19: 月下花容隱。雲中花影長。坐到無花處。時聞一陣香。
0203a20: 八庚
0203a21: 縱白何如雪。疏寧似竹清。若無香撲鼻。猶逐倚寒名。
0203a22: 九青
0203a23: 晨起到花處。不知花已巳醒。但憐寒歲見。莫惜露零零。
0203a24: 十蒸
0203a25: 莫道寒偏妒。多因花欲凌。一自同於雪。方知雪不勝。
0203a26: 十一尤
0203a27: 薄暝易相識。月明何處愁。分明枯樹裏。望絕白雲頭。
0203a28: 十二侵
0203a29: 寒夜無藏處。花枝共月深。清光纔一半。休向月中尋。
0203a30: 十三覃
0203b01: 好處非關月。重煙不著嵐。疏斜泉石裏。看盡古今談。
0203b02: 十四鹽
0203b03: 欲寄成何字。天涯滯尺縑。相思與相見。語默一時兼。
0203b04: 十五咸
0203b05: 風雪猶未已巳。花開自碧巖。欲知寒蕊意。遙指隔林杉。
0203b06: 七言絕
0203b07: 一東
0203b08: 色共梨花香不同。千山煙月有無中。立殘孤影君須
0203b09: 認。看去春林溪欲紅。
0203b10: 二冬
0203b11: 長橋低岸好相逢。多折偏憐落客蹤。遙望白雲溪路
0203b12: 滑。幾枝殘雪老孤峰。
0203b13: 三江
0203b14: 翹首南天意未降。毿毿白拂豎寒窗。曾從黃姓同蘄
0203b15: 路。一棹蕭蕭夜度江。
0203b16: 四支
0203b17: 洗盡鉛華欲付誰。風煙凄斷月明遲。莫愁春到先搖
0203b18: 落。更有深春搖落時。
0203b19: 五微
0203b20: 白玉條條映落暉。雪中春色正依違。天涯苦恨知何
0203b21: 限。獨立空山待客歸。
0203b22: 六魚
0203b23: 荊榛荒沒露零餘。天北天南影共疏。花發寒空愁更
0203b24: 落。冰田長欲帶雲鋤。
0203b25: 七虞
0203b26: 昔日玄都花滿衢。看花曾數暗香無。菟葵燕麥凋零
0203b27: 盡。回首寒山樹一株。
0203b28: 八齊
0203b29: 標實無期望欲迷。可憐道路獨栖栖。誰同素影千巖
0203b30: 秀。潑盡寒灰落紫泥。
0203c01: 九佳
0203c02: 影同寒月印空階。錯愛清光掩素懷。夜夜枝頭看似
0203c03: 夢。踏窮殘雪惜芒鞋。
0203c04: 十灰
0203c05: 木落煙深孤鴈哀。南枝憔悴北枝催。從來春色應無
0203c06: 住。空自撩人花繞臺。
0203c07: 十一真
0203c08: 大漢將軍六代人。披星臥雪舊風塵。相看灞上終何
0203c09: 姓。憶得雲中老鶴身。
0203c10: 十二文
0203c11: 成都高臥影紛紛。誰謂晴光獨映文。放出餘香應十
0203c12: 丈。為憐人共木犀聞。
0203c13: 十三元
0203c14: 臘窮人不到柴門。花落花開總莫論。雪色自嚴香自
0203c15: 遠。更無形影待王孫。
0203c16: 十四　山寒
0203c17: 高寄空山天地寬。素香初蕊足盤桓。莫將白髮輕寒
0203c18: 意。都作春愁對月看。
0203c19: 十五刪
0203c20: 丁丁伐木響雲間。纔入春風鬢已斑。認取幽香付他
0203c21: 日。臘殘寒盡待花還。
0203c22: 一先
0203c23: 為誰帶雪到春前。幾度相期雲水邊。過眼不堪人意
0203c24: 盡。一枝零亂又殘年。
0203c25: 二蕭
0203c26: 春光林下共迢迢。百納雲衣覆石橋。道是聖僧猶不
0203c27: 似。何當香逐美人飄。
0203c28: 三肴
0203c29: 片片新花發故梢。隴頭流水一間茅。壽陽宮裏如相
0203c30: 覓。為道于今共石巢。
0204a01: 四豪
0204a02: 難知休訝一枝高。出手何辭待雪勞。花落更應期子
0204a03: 熟。莫教人羨羡武陵桃。
0204a04: 五歌
0204a05: 暖處難逢寒處多。幾生魂夢付藤蘿。花光長老曾摹
0204a06: 此。何似親從庾嶺過。
0204a07: 六麻
0204a08: 一本分攜度嶺斜。只今方見歲寒花。山中獨秀無人
0204a09: 問。狂殺清江舊酒家。
0204a10: 七陽
0204a11: 謾道生來欲傲霜。相投應亦惜名香。多情索共巡簷
0204a12: 笑。爭較高眠怪石旁。
0204a13: 八庚
0204a14: 雪滿江邊花氣清。垂垂一樹古今情。悲歡閱盡宣城
0204a15: 眼。聊托詩人天下名。
0204a16: 九青
0204a17: 蜀郡名園畫掩扃。佳人笑語尚亭亭。風前玉立何生
0204a18: 夢。猶自題詩醉未醒。
0204a19: 十蒸
0204a20: 高處憑空折未能。連雲帶月影崚嶒。誰當錯比仙人
0204a21: 萼。李白親傳自老僧。
0204a22: 十一尤
0204a23: 寒倚欄干映日浮。高樓胡笛滿天愁。北風衰艸蓬蓬
0204a24: 盡。任是初年亦白頭。
0204a25: 十二侵
0204a26: 四望江山共一林。百年春色雪中深。勸君莫向枝頭
0204a27: 覓。風起隋堤何處尋。
0204a28: 十三覃
0204a29: 錯落雲煙傍草庵。繁枝應許赤松參。春風暖處如相
0204a30: 憶。數盡霜中一月談。
0204b01: 十四鹽
0204b02: 萬彙凋傷花意嚴。煙漫漫又月纖纖。傳聞勝似吳門
0204b03: 兒。名姓終慚薄世嫌。
0204b04: 十五咸
0204b05: 顆顆離珠月欲函。洛陽歸去寄松杉。幽花不作凌霜
0204b06: 色。萬古香風自一巖。
0204b07: 
0204b08: 
0204b09: 
0204b10: 
0204b11: 
0204b12: 
0204b13: 
0204b14: 
0204b15: 
0204b16: 
0204b17: 
0204b18: 
0204b19: 
0204b20: 
0204b21: 
0204b22: 
0204b23: 
0204b24: 
0204b25: 
0204b26: 
0204b27: 
0204b28: 
0204b29: 
0204b30: 
0204c01: 雪詩敘
0204c02: 古來詠雪者多矣。撒鹽舞絮其失也。纖縞帶銀盃其
0204c03: 失也。豔剪水飛花其失也。幻教粉堆麵其失也。膚以
0204c04: 及鹽虎玉龍之句。鶴毛蝶
0204c05: 來面目矣。余謂天壤間最高潔
0204c06: 厭塵凡。境耽孤寂。與深山老衲似有夙因。故其形之
0204c07: 詠嘆。不啻現身而說法也。天然和尚舊著梅花詩百
0204c08: 二十首。清曠絕倫。讀者已巳超然天際矣。茲所作雪詩
0204c09: 亦如其數。不事鏤冰刻玉而觸想成言。真有萬壑空
0204c10: 明。千山皓白之致。此固胸中。自然流溢。非
0204c11: 風雪驢背推敲者所能效其咳唾也。顧嶺南之雪未
0204c12: 易多見。乃師甫入丹霞。而瓊林瑤樹。忽與筆花墨瀋。
0204c13: 翕然相遇于几杖之前。殆猶豐山之鐘。別有感應。而
0204c14: 豈地氣所能囿哉。抑聞師是集不三宿而脫稿。想其
0204c15: 揮毫落紙。如天花之旋舞于空中。而不知其聚散。所
0204c16: 自擊缽詩成。起視門外。雪深幾許。又與披雲見月。同
0204c17: 一光明境界也。恨不與侍立諸公同聲而讚誦之。
0204c18: 當湖弟子今亙陸世楷拜題
0204c19: 
0204c20: 
0204c21: 
0204c22: 
0204c23: 
0204c24: 
0204c25: 
0204c26: 
0204c27: 
0204c28: 
0204c29: 
0204c30: 
0205a01: 天然是禪師雪詩
0205a02: 門人今辯重編
0205a03: 五言律
0205a04: 一東
0205a05: 二月嶺南雪。梨花間雪中。影浮難似月。力弱不關風。
0205a06: 片上青衫色。繁飄白浪空。千峰今夜夢。迢遞濕歸鴻。
0205a07: 二冬
0205a08: 春泥看易盡。空谷自為容。覆葉深藏鳥。繁花不惹蜂。
0205a09: 暖沈朝市影。凍塞虎狼蹤。漸見蓬蒿滿。川原何處逢。
0205a10: 三江
0205a11: 停舟煙樹白。沽酒對寒江。古驛無嘶馬。孤村有吠尨。
0205a12: 近墳埋土壘。遠火暗山窗。誰復能同此。棲蘆鴈一雙。
0205a13: 四支
0205a14: 龍山驚險峻。雲路慎擠推。壓頹愁地軸。飄落念天涯。
0205a15: 低易填溝壑。高多折幹枝。看窮殘臘景。茅屋欲深移。
0205a16: 五微
0205a17: 陰景去何促。陽和轉尚微。若將虛夜色。無復擬朝暉。
0205a18: 熱處終難待。寒中初易違。且尋峰頂侶。雲霧共相依。
0205a19: 六魚
0205a20: 卻似雲中日。朦朧曙色初。耐寒興獨早。愛暖步還紆。
0205a21: 篩嶺樹邊犢。迷江榜上魚。何人重回首。凄斷老樵漁。
0205a22: 七虞
0205a23: 彌天光共滿。薄景照偏殊。關塞愁征戍。屋廬凄腐儒。
0205a24: 濕吹連曉角。寒斷一冬鬚。莫以千峰色。都同暗夜珠。
0205a25: 八齊
0205a26: 峰峻疑懸布。玲瓏逼漢低。徘徊驚曉鶴。呃喔誤宵雞。
0205a27: 竹摧陰壑影。猿斷北山啼。沃土候春暖。攜鉏分夜畦。
0205a28: 九佳
0205a29: 啟戶皚皚積。觀林密密排。冥茫應自合。緯繣
0205a30: 帶露胎春雨。連雲澤凍荄。氛埃消欲盡。冷豔此時諧。
0205b01: 十灰
0205b02: 高低看落處。淅歷竟何來。積坎非邀厚。知危不受摧。
0205b03: 借暉分鷺翅。倚素入瓊杯。千里何辭遠。層巒夕曜開。
0205b04: 十一真
0205b05: 暖席不堪近。寒溪好作僯。豈嫌青艸陌。欲傍白頭人。
0205b06: 隱霧迷深谷。乘風度遠津。年年似荒月。來照不萌春。
0205b07: 十二文
0205b08: 陰結先成霰。蕭蕭自遠聞。入山青易見。到水白難分。
0205b09: 惜暗夜籠月。停光畫薄雲。晴簷澌欲滴。宿鳥啄微昕。
0205b10: 十三元
0205b11: 寒波汎不極。瓊路易迷源。積曜夕沈壑。微光曉在門。
0205b12: 遮空時欲下。舞屑忽成繁。深谷無炎熱。層冰豈自存。
0205b13: 十四寒
0205b14: 一夜鳥飛絕。千峰影到欄。莫將銀世界。空作月明看。
0205b15: 對爾皆憐白。何人不畏寒。浮雲滿原隰。遮莫悔衣單。
0205b16: 十五刪
0205b17: 朔風不到海。寒氣早歸山。玉露當秋委。瓊花向暮斕。
0205b18: 潔堪窺漢淨。輕得御雲閒。幽望成何似。皋禽斷續還。
0205b19: 一先
0205b20: 通朧光燭地。浩蕩渺連天。照豈分高下。汙從落市廛。
0205b21: 年華休見晚。曉氣欲爭先。不待陽和動。微風散玉泉。
0205b22: 二簫
0205b23: 慘冽紛晨影。凝華凍晚朧。連光搖暖幌。含曜落寒潮。
0205b24: 不借投虛隙。何勞映碧霄。一回幽對暇。寥廓靜塵囂。
0205b25: 三肴
0205b26: 薄照掩寒日。漁舟凍欲膠。大江沈遠岫。枯樹覆空巢。
0205b27: 鼯鼠歸無路。雲僧蓋有茅。莫愁紛糅下。千地一深坳。
0205b28: 四豪
0205b29: 砌上埋黃葉。雲中揮白毫。落缾珠萼細。籠樹玉山高。
0205b30: 未暇裁寒練。何曾失寶刀。飄零愁背日。迴照莫成勞。
0205c01: 五歌
0205c02: 枯涸逢人少。荒茫失路多。泥塗鋪紵練。珠玉委江河。
0205c03: 染亦因風力。光疑入鏡魔。無心信芳潔。寥落夜如何。
0205c04: 六麻
0205c05: 嚴飆隨遠近。須到野人家。拂岫迷青黛。迴江走白沙。
0205c06: 漉渢投闊直。迂曲入欹斜。巧拙無藏處。空山對落花。
0205c07: 七陽
0205c08: 一宵星月落。萬戶暗扶桑。鳳閣浮香粉。華山起白羊。
0205c09: 路岐增浩歎。雲合漫飛揚。瑣散成朝暮。河山空瀁洸。
0205c10: 八庚
0205c11: 閬風連夜發。綏颯到平明。狡獸雲間斃。飛禽海上驚。
0205c12: 寒威驅霧翳。霽色帶霜清。庵裏復何事。危襟坐五更。
0205c13: 九青
0205c14: 錯落空中映。蕭疏象外泠。溪清不可見。雲暗欲全醒。
0205c15: 坐對無昏晝。行吟過戶庭。煙深孤鶴影。寂莫擬身形。
0205c16: 十蒸
0205c17: 萬頃看同縞。憑雲降復升。到江知是水。近日不成冰。
0205c18: 花落疑春妒。光流向夕澄。沍寒人欲暮。暠皓自千層。
0205c19: 十一尤
0205c20: 素質輕如羽。悠悠經暮秋。投窗空見影。積石暗聞流。
0205c21: 擬作瓊瑤跡。翻憐溟渤漚。連天捲山霧。迢望轉成愁。
0205c22: 十二侵
0205c23: 千株開照曜。一夜滿庭陰。擬雲霄上。寧愁溟壑深。
0205c24: 夏凌堪鎮嶽。春水欲鳴琴。漭沆思林澤。魚龍未易尋。
0205c25: 十三覃
0205c26: 浩渺成高厚。冰壺秋水涵。蘚苔低見覆。梅李側多慚。
0205c27: 去鴈迷煙渚。饑鳥啄艸庵。繁絲停暮色。鬚髮入寒潭。
0205c28: 十四鹽
0205c29: 玉塵連朔漠。飛墮水中鹽。萬灶無煙火。千峰入素縑。
0205c30: 樹寒鶯語怯。石凍梨花淹。倒照雲中色。晶晶對夕檐。
0206a01: 十五咸
0206a02: 一天冥海嶽。萬岫失松杉。極目空中素。迴頭人倚巖。
0206a03: 壓沈雲外路。微濺石邊函。渺渺開襟處。春融見遠緘。
0206a04: 七言律
0206a05: 一東
0206a06: 陰陽凝散碧煙中。飄落何勞問異同。飛絮隨風空自
0206a07: 白。寒爐終夜為誰紅。深山擁被憐東郭。野店憑鞍笑
0206a08: 謝公。凍殺亦饒清氣在。人間天上一無窮。
0206a09: 二冬
0206a10: 憑軒迢望欲攜笻。濯濯江山千里從。白盡不曾誇素
0206a11: 色。晴來猶自覆青松。暖消石室一杯茗。寒入峰林幾
0206a12: 夜鐘。試問重裘驢背上。護生堤畔肯從容。
0206a13: 三江
0206a14: 紛紛裂素映山窗。萬壑千巖色盡降。轉霧驚風朝不
0206a15: 避。輕雲蔽月夜無雙。愛同野鶴投高樹。不畏飄蓬入
0206a16: 大江。一種縈光隨去住。枉教人自對寒缸。
0206a17: 四支
0206a18: 永夜沈沈聞拆枝。空山如在百重圍。佛鐙初暗紙窗
0206a19: 白。香篆將殘磨衲知。十里江樓寒吹蚤。孤舟沙岸苦
0206a20: 吟遲。因茲憶起平生事。萬慮銷停鬢已巳絲。
0206a21: 五微
0206a22: 天南漠北雨霏霏。誰掩峰頭明月扉。祇為縈空慚夕
0206a23: 照。卻憐落樹似花飛。板橋風捲馬蹄滑。江樹雲繁驛
0206a24: 路微。看到晴巒春漸去。鄉關何處待人歸。
0206a25: 六魚
0206a26: 寂寞何人映讀書。窮簷衣薄逼年除。幾多陽豔寒中
0206a27: 過。豈有光華霽後舒。撒空未許隨風盡。含影還堪儗
0206a28: 月初。回首莫愁雲路隔。白茫茫處是吾廬。
0206a29: 七虞
0206a30: 藹藹浮浮散五湖。寒庭孤嶼惜驪珠。傍巖妃子元名
0206b01: 宓。仗節孤臣本姓蘇。澹若肌膚疑玉粲。皓然鬚髮蘸
0206b02: 冰壺。飄颻更有迴風處。淺渚荒原照碧蘆。
0206b03: 八齊
0206b04: 河梁匹馬晚凄凄。奕奕浮光拂樹低。驛舍官梅花濺
0206b05: 路。酒樓衰柳客如泥。雲連古岸沈牛跡。影隔千峰無
0206b06: 鳥啼。空濛上下知何極。谷口聞鐘野寺迷。
0206b07: 九佳
0206b08: 霏微暮色鎖清齊。久住峰頭路不埋。愧倚晨曦光自
0206b09: 滿。更嫌晚彩影誰諧。龍泉暗溜千行石。牛火頻燒品
0206b10: 字柴。寒徹始知魂夢隔。何人吟望在天涯。
0206b11: 十灰
0206b12: 同雲遍野朔風催。萬頃晴光一夕迴。慘憺莫愁寒日
0206b13: 處。通朧只在暝煙堆。坐久不禁成獨往。夜深常覺有
0206b14: 人來。春明未必能相似。誰遣繁花寂寞開。
0206b15: 十一真
0206b16: 積照微茫絕四僯。望中誰是陌頭人。落花滿院疑無
0206b17: 樹。拂艸連天暗度春。一室冰稜應自惜。萬峰珠錯豈
0206b18: 全貧。分明共對羲軒上。更待晴暉恐未真。
0206b19: 十二文
0206b20: 寒風超忽白紛紛。兩岸瓊崖一水分。畫裏合離難著
0206b21: 素。空中興滅不成文。影沈池上千重玉。光覆樓頭六
0206b22: 出雲。便向歌筵分酒力。容華銷盡到斜曛。
0206b23: 十三元
0206b24: 萬樹梨花暗寺門。愁雲冉冉滴寒原。今年到地未盈
0206b25: 尺。幾日遮天長似昏。近水無聲空入澗。遠峰不見卻
0206b26: 聞猿。凄清共是此時節。猶憶匡山五里村。
0206b27: 十四寒
0206b28: 蒼茫江霧濕征冠。萬井蕭條行路難。黃竹有歌愁宋
0206b29: 玉。蓽門無路臥袁安。梅逐餘香須早落。羽慚輕質不
0206b30: 勝寒。雲中信有凝春樹。向日微微出石欄。
0206c01: 十五刪
0206c02: 散漫川原自雪山。龍沙迢遞鴈門關。千林玉樹三春
0206c03: 失。萬頃瓊田一钁閒。銀象難藏身外影。素娥不耐月
0206c04: 中顏。誰云埋沒河山上。指點樓臺落照間。
0206c05: 一先
0206c06: 幽靜多懷對遠天。飄零猶自憶前年。潔清亦許隨芳
0206c07: 穢。流亂何從數後先。幾家依樹籠荒月。一鴈迷煙下
0206c08: 暮田。已巳覺光芒疑夢裏。泠泠石澗水流邊。
0206c09: 二簫
0206c10: 衡陽委絕白迢迢。衰草荒原朔氣驕。自有流光遲曙
0206c11: 色。卻無形影到春潮。縈迴古渡愁歸客。蕭索空山泣
0206c12: 去樵。風景依稀還世外。人間何事苦招搖。
0206c13: 三肴
0206c14: 繽紛繁鶩沒空郊。獨向層峰伴鶴巢。活水滿煎三峽
0206c15: 茗。斷松斜壓一間茅。龍潛大澤寒猶蟄。虎踞深林凍
0206c16: 不哮。掩戶且高殘臘枕。漆瓢腰繫萬年梢。
0206c17: 四豪
0206c18: 糝粉輕飛二月高。撲空如湧海雲濤。瑕銷白璧全欺
0206c19: 趙。色儗麻衣卻笑曹。不薄青蘿凝夏谷。定飄紈扇濕
0206c20: 春袍。暖堂何似寒巖迥。夜夜風簷映玉毫。
0206c21: 五歌
0206c22: 浩蕩乾坤平布澤。霏微物象自婆娑。蘆邊立鶴朝曦
0206c23: 亂。樹裏藏鴉夜色多。入地定能銷碧血。彌天已巳見倒
0206c24: 銀河。南洲到海猶炎熱。坐對泠然發浩歌。
0206c25: 六麻
0206c26: 飄搖縞帶總隨車。隔絕門庭入徑斜。透隙卻疑搜鼠
0206c27: 兔。翻空真似攪龍蛇。池中有水偏投影。石上無根亦
0206c28: 著花。瑰屑不堪寒到眼。縱橫難掩碧籠紗。
0206c29: 七陽
0206c30: 白霓遠近啟山堂。欲濯塵氛淨上方。江浪到天應浸
0207a01: 日。瓊花著地不聞香。千峰倒影入寒瓣。萬屋平漫汎
0207a02: 夕陽。借問年華真個晚。細看春色動遐荒。
0207a03: 八庚
0207a04: 雲外何因見素情。玉麈塵風滿澹然生。寒絃人向深堂
0207a05: 調。凍屐誰同傍石行。望遙天末山應在。踏近溪邊水
0207a06: 更清。勝事大都成寂寞。兔園空有惠連名。
0207a07: 九青
0207a08: 白練千條入鏡清。輕繁欲向夜窗聽。憑高且遜尖峰
0207a09: 出。就下還尋絕壑停。華表鶴翎迷舊郭。豐城龍劍擬
0207a10: 新硎。攢天一倍臨風急。卻似彷徨廣漠庭。
0207a11: 十蒸
0207a12: 濛濛萬象獨憑陵。何物光芒積素凝。面目冷然遺草
0207a13: 澤。肝腸如見托崚嶒。若為熱處偏成水。不耐寒多竟
0207a14: 作冰。自是野人茅舍穩。斷橋孤岫一枝藤。
0207a15: 十一尤
0207a16: 臘窮泉涸絕溪流。河海雲生杲日收。一夜似風吹敗
0207a17: 葉。五更疑月滿層樓。卻回寒燄榮幽桂。豈為凋林感
0207a18: 暮秋。遇物淪形歸大冶。高低平汎曲江頭。
0207a19: 十二侵
0207a20: 重輪掩抑畫沈沈。顧影難為薄曙襟。世上相尋皆桂
0207a21: 苑。人間何處有山陰。去留不是迷源客。深淺誰論將
0207a22: 策心。看嶽共驚雲勢湧。低空不覺夜堂深。
0207a23: 十三覃
0207a24: 委積徘徊散薄曇。先春有信到江南。常行淺砌猶疑
0207a25: 別。欲過前山祗自諳。當晝連煙昏遠樹。無燈通夕曉
0207a26: 寒龕。但知掩日韜霞意。始覺幽暉萬景含。
0207a27: 十四鹽
0207a28: 萬丈煙波撲鉅炎。名模鎔盡絕廉纖。無端虛室能生
0207a29: 白。誰向空中儗撒鹽。芳潔逾慚高士愛。嚴寒不畏世
0207a30: 人嫌。一從凋落黃花後。夜夜峰頭寫素縑。
0207b01: 十五咸
0207b02: 誰鞭天外白珂銜。勢盡雲駒萬里颿。欲湧波濤翻日
0207b03: 月。不留蒼翠覆松杉。食餘藥嶺千牛草。寒有青州一
0207b04: 布衫。莫笑繁絲倚枯木。衰顏窮望上江帆。
0207b05: 五言絕
0207b06: 一東
0207b07: 細看重雲裏。分明不是空。夕寒光獨遠。憑化委長風。
0207b08: 二冬
0207b09: 春色在寥廓。沈煙蘸玉容。縞衣輕似舞。乘夜上高峰。
0207b10: 三江
0207b11: 愛松埋鶴影。背月照寒窗。最是無人處。生憎嗥夜尨。
0207b12: 四支
0207b13: 玉塵散林薄。半上古松枝。枝壓愁將折。塵消曾幾時。
0207b14: 五微
0207b15: 千峰一夜白。先照野人扉。似月望高樹。溰溰濕衲衣。
0207b16: 六魚
0207b17: 皎潔侵寒陌。雰霏二月初。梨花香未散。隨影落吾廬。
0207b18: 七虞
0207b19: 因風消蠟炬。無影落澄湖。寒熱一時盡。清輝何處殊。
0207b20: 八齊
0207b21: 渢渢連夜動。起舞似聞雞。冰合知寒極。瓊花踏作泥。
0207b22: 九佳
0207b23: 白髮鏡中落。真同近暮懷。但知寒色迥。隨處得生涯。
0207b24: 十灰
0207b25: 雲裏望何極。紛紛撲素埃。江山同一色。不見鴈飛回。
0207b26: 十一真
0207b27: 雲暗非關暮。花飄豈是春。晴光應十丈。不為住山人。
0207b28: 十二文
0207b29: 濯濯霓裳濕。何人倚白雲。莫將雲裏影。空向陌頭分。
0207b30: 十三元
0207c01: 浩渺疑空劫。霏微向暮原。思歸歸不得。洞口已巳迷源。
0207c02: 十四寒
0207c03: 嚴威生大漠。萬甲擁雲寒。何處刀砧急。朦朧向夕攢。
0207c04: 十五刪
0207c05: 落樹烏成白。催人鬢欲斑。輕質何曾定。浮沈煙雨間。
0207c06: 一先
0207c07: 迢遞長征路。徬徨欲曙天。最憐清素影。撲落馬蹄前。
0207c08: 二簫
0207c09: 山光不是曉。半夜過危橋。一似聞生客。千峰失寂寥。
0207c10: 三肴
0207c11: 狂吟月下客。門外任推敲。深夜寒侵榻。誰憐樹上巢。
0207c12: 四豪
0207c13: 鳥絕山霧起。日沈雲影高。微風吹玉屑。不上懶瓚袍。
0207c14: 五歌
0207c15: 三聲溪路絕。一壑同雲多。寒光幽處近。形影托青蘿。
0207c16: 六麻
0207c17: 階砌葉初上。雲山路轉賒。掃門殘影亂。千里望貧家。
0207c18: 七陽
0207c19: 枯根覆已巳盡。殘夜滴寒塘。人在空山裏。山空人影長。
0207c20: 八庚
0207c21: 日落山路合。林寒霽色明。梁園人盡醉。那識此時情。
0207c22: 九青
0207c23: 帶寒汲遠澗。片片落雲缾。水凍還成片。何勞煙霧停。
0207c24: 十蒸
0207c25: 陰風吹白羽。皎皎雲中澄。誰謂終非水。人言不是冰。
0207c26: 十一尤
0207c27: 終歲滿林白。重煙隔上頭。定教寒裏見。不遣入春流。
0207c28: 十二侵
0207c29: 瓊花散丹石。掩映臨江陰。誰知枯落後。更有白雲深。
0207c30: 十三覃
0208a01: 倚樹繁衣袖。流光向夕含。何人能到此。撥火共痴憨。
0208a02: 十四鹽
0208a03: 不分光浮地。還函明鏡奩。寒輝殊未減。春色夢中兼。
0208a04: 十五咸
0208a05: 帶雨瀟瀟下。江寒落遠帆。峰頭一回望。望久沒松杉。
0208a06: 七言絕
0208a07: 一東
0208a08: 灑盡平原萬里空。橫江沙捲馬頭風。寒雲已巳沒斜西
0208a09: 照。更勒金羈卻向東。
0208a10: 二冬
0208a11: 欲向冰霜慕遠蹤。藍關何惜馬蹄封。已巳甘朽骨埋江
0208a12: 瘴。猶恨秦雲千萬重。
0208a13: 三江
0208a14: 乘風昨夜叩山窗。慚愧華亭尚隔江。莫道驪珠容易
0208a15: 見。乖龍左耳割難降。
0208a16: 四支
0208a17: 漠漠同雲向夕垂。千門萬戶鎖寒炊。落花一片能潛
0208a18: 化。何況芳林絕路岐。
0208a19: 五微
0208a20: 堆壓橫橋山徑微。寒林霽色一僧歸。閒殺五陵貴公
0208a21: 子。醉騎白馬去如飛。
0208a22: 六魚
0208a23: 鴻飛不到百情疏。阻闊江山煙霧餘。飄落盡歸寒沒
0208a24: 處。暮林空見野人廬。
0208a25: 七虞
0208a26: 松根一夜撥寒爐。燒盡秦灰入玉壺。萬古河山只若
0208a27: 此。瓊樓歌暖漫呼盧。
0208a28: 八齊
0208a29: 崩騰未可凌高嶽。繚繞還堪隱別蹊。一望風煙迷古
0208a30: 洞。長安爭似晚峰西。
0208b01: 九佳
0208b02: 平沈山嶽影參差。深夜同誰步玉街。萬丈光寒看璨
0208b03: 瑳。回頭人自隔天涯。
0208b04: 十灰
0208b05: 誰催千里集瑤臺。朔氣蕭蕭映玉杯。銷盡豈如隨霧
0208b06: 轉。有時飄墜碧崔嵬。
0208b07: 十一真
0208b08: 皎皎輕飄桂葉春。影娥池畔趁芳辰。凌空更上無棲
0208b09: 處。卻笑人間醉玉塵。
0208b10: 十二文
0208b11: 日暮驚沙薄楚雲。雲中江樹影紛紛。香爐飛瀑三千
0208b12: 尺。猶較衡陽白鴈群。
0208b13: 十三元
0208b14: 黃雲白日暗寒原。鴻鴈無聲度塞垣。自古客行愁道
0208b15: 遠。紛紛薄木鎖侯門。
0208b16: 十四寒
0208b17: 千騎獵馬出樓闌。不見飛禽落日寒。風起平沙天路
0208b18: 白。角聲吹入朔雲團。
0208b19: 十五刪
0208b20: 莫愁殘臘滿頭斑。絳色偏能駐老顏。更有銷寒誇玉
0208b21: 馬。定教丹石勝常山。
0208b22: 一先
0208b23: 新住寒山綠玉川。連光曉映卜豐年。已巳堆萬戶千重
0208b24: 璧。誰靳沿門一個錢。
0208b25: 二簫
0208b26: 篩空萬里不封條。未到春林慘氣銷。誰道凝陰能掩
0208b27: 素。瑤花偏逐朔風飄。
0208b28: 三肴
0208b29: 千山寒落蔭重茅。擬作明珠誤水泡。一任曉風驚復
0208b30: 息。不教殘凍掛空梢。
0208c01: 四豪
0208c02: 練絲千縷何勞泣。逵路茫茫真欲號。拼教寂寞山頭
0208c03: 望。不是楊雄誰載醪。
0208c04: 五歌
0208c05: 眼前浩潔凌晨早。傾耳希聲清夜多。漸入春郊花氣
0208c06: 暖。寒庭誰解泣銅駝。
0208c07: 六麻
0208c08: 破衲蒙頭老歲華。寒深時亦動長嗟。古來甲子朝門
0208c09: 外。亦有幽蘭哀日斜。
0208c10: 七陽
0208c11: 寢跡窮年樂未央。萬山璀璨引風長。聽殘簷溜添寒
0208c12: 絮。不臥仙人白玉床。
0208c13: 八庚
0208c14: 凜栗忽驚溪路明。峨峨千里共雲平。藐姑山裏知何
0208c15: 似。寒夜相逢莫問名。
0208c16: 九青
0208c17: 白盡千峰峰頂青。空濛之內有人醒。寒飆忽起從空
0208c18: 下。不信瑤華滿夜庭。
0208c19: 十蒸
0208c20: 因高纍仞看容易。息影憑空力不勝。荒月自來還自
0208c21: 去。更無人待碧崚嶒。
0208c22: 十一尤
0208c23: 琉璃殿裏汎虛舟。光湧層波天際浮。深夜泠然照牆
0208c24: 壁。忽疑身在碧雲頭。
0208c25: 十二侵
0208c26: 寒飄玉蕊散高林。弱木頹枝凍已深。更向陌頭雲裡
0208c27: 望。豈堪凄切暮猿心。
0208c28: 十三覃
0208c29: 環丘山上覆冰蠶。作蘭絲成五彩函。若使海人獻巢
0208c30: 許。不將霜質伴華簪。
0209a01: 十四鹽
0209a02: 遙空直下水晶簾。照見鮫人夜織縑。無端一陣寒風
0209a03: 急。吹落紈絲散作鹽。
0209a04: 十五咸
0209a05: 棲老雲中碧玉巖。經春猶自托松杉。人間未必能知
0209a06: 此。遮莫臨風寄素緘。
0209a07: 
0209a08: 
0209a09: 
0209a10: 
0209a11: 
0209a12: 
0209a13: 板存嘉興楞嚴寺般若堂
