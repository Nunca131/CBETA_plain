0010a01: 
0010a02: 大方廣佛華嚴經隨疏演義鈔卷
0010a03: 第二
0010a04: 
0010a05: 唐清涼山大華嚴寺沙門澄觀述
0010a06: 疏。廣大即入於無間塵毛包納而無外者。第
0010a07: 二廣狹自在無礙門。上句大能入小。下句小
0010a08: 能容大。雖有即入意取廣狹。無間謂小。小
0010a09: 之則無內。以無內故無有中間。無外謂大。
0010a10: 大之則無外。無外即是廣大之身剎。即入
0010a11: 無內之塵毛。故名廣狹無礙。若即若入。皆
0010a12: 得廣狹無礙。經云。金剛圍山數無量。悉能
0010a13: 安置一毛端。欲知至大有小相。菩薩以是
0010a14: 初發心。至大有小相。即廣狹無礙也。又云。能
0010a15: 以小世界作大世界。大世界作小世界等。
0010a16: 疏。炳然齊現猶彼芥瓶者。即第三微細相容
0010a17: 安立門。一能含多即曰相容。一多不雜故
0010a18: 云安立。炳者明也。微細有三。一所含微細。
0010a19: 如璃瓶盛多芥子。炳然齊現。不相妨礙
0010a20: 非前非後。此即如來不思議境界經說。然
0010a21: 有兩本。一本云白芥子。一本即但云芥子。
0010a22: 今依此本。謂一法稱性。含容皆盡故。一切
0010a23: 法隨所含理。現在一中亦是緣起。實德無
0010a24: 礙自在。致使相容。非天人所作。乃得安立。
0010a25: 如八相中一一相內即具八相。名為微細。
0010a26: 二約能含微細。三約難知微細。疏。具足同
0010a27: 時方之海滴者。第四同時具足相應門。如大
0010a28: 海一滴。即具百川之味十種之德。故隨一
0010a29: 法攝無盡法。及下九門以此一門為其總
0010b01: 故。同時明無先後。具足所攝無遺。言十德
0010b02: 者。十地經云。一次第漸深。二不宿死屍。三
0010b03: 餘水入中皆失本名。四普同一味。五具無
0010b04: 量珍寶。六深難得底。七廣大無量。八大身
0010b05: 所居。九潮不過限。十普受大雨。涅槃經云。
0010b06: 如人入大海。浴則為己用諸河之水。稱此
0010b07: 而修。一行之內德不可盡。疏。一多無礙等
0010b08: 虛室之千燈者。第五一多相容不同門。由一
0010b09: 與多互為緣起。力用交徹故。得互相涉入。
0010b10: 是曰相容。不壞其相故云不同。如一室內
0010b11: 千燈並照。燈隨盞異。一一不同。燈隨光遍。
0010b12: 光光涉入。常別常入。經云。一中解無量。無
0010b13: 量中解一。了彼互生起。當成無所畏。此之
0010b14: 燈喻亦可喻於相即。直就光看。不見別相
0010b15: 唯一光故。疏。隱顯俱成似秋空之片月者。
0010b16: 第六祕密隱顯俱成門。如八九夜月半隱半
0010b17: 顯。正顯即隱。正隱即顯。不同晦月＝日【甲】＊月日隱時無
0010b18: 顯。不同望月日顯時無隱。以一攝多。則一
0010b19: 顯多隱。以多攝一。則多顯一隱。一毛攝法
0010b20: 界。則餘毛法界皆隱。餘一一毛互相攝入。隱
0010b21: 顯亦然。然其半月。非但明與暗＝晦【甲】＊暗晦俱。而亦明
0010b22: 下有暗晦。暗晦下有明。如東方入正定。為一
0010b23: 半明。西方從定起。為一半暗。而東方入處。
0010b24: 即於東起。如明下有暗。西方起處即於西＋（方）【甲】西西方
0010b25: 入。如暗下有明。故稱祕密隱顯俱成門。疏。
0010b26: 重重交映若帝網之垂珠者。第七因陀羅網。
0010b27: 境界門。如天帝殿珠網覆上。一明珠內萬像。
0010b28: 俱現諸珠盡。然又互相現。影影復現。影重
0010b29: 重無盡故。千光萬色雖重重交映。而歷歷區
0010c01: 分。亦如兩鏡互照。重重涉入。傳曜相寫。遞
0010c02: 出無窮。疏。念念圓融類夕夢之經世者。第八
0010c03: 十世隔法異成門。即離世間品。菩薩有十種
0010c04: 說三世。謂過去說過去。過去說現在。過去
0010c05: 說未來。現在說過去現在說平等。現在說
0010c06: 未來。未來說過去。未來說現在。未來說無
0010c07: 盡。三世說一念。前九為別。一念為總。故名
0010c08: 十世。以三世相因互相攝故。一念具＝俱【甲】具俱十。以
0010c09: 顯無盡故。一念即無量劫。無量劫即一念。
0010c10: 普賢行品云。無量無數劫。解之即一念。知念
0010c11: 亦無念。如是見世間。如一夕之夢經於數
0010c12: 世。攝論云。處夢謂經年。覺乃須臾頃。故時
0010c13: 雖無量。攝在一剎那。離世間品云。如人睡
0010c14: 夢中。造作種種事。雖經億千歲。一夜未終
0010c15: 盡。故莊生夢蝴蝶假寐百年。事類廣矣。疏。
0010c16: 法門重疊若雲起長空者。第九託事顯法生
0010c17: 解門。言重疊者。意顯一多不相礙故。隨
0010c18: 一一事有＝名【甲】有名多法門。以隨一事即是無盡法
0010c19: 界。法界無盡故事亦無盡。迴向品云。此華即
0010c20: 從無生法忍之所生起等。意明一切因生
0010c21: 一果。一果即具一切因故。非是託此別有
0010c22: 所表也。疏。萬行紛披比華開錦上者。第十
0010c23: 諸藏純雜具德門。至相十玄中。有此名也。
0010c24: 然有二意。故賢首改為廣狹自在無礙門。一
0010c25: 者若以契理為純。萬行為雜即＝則【甲】即則是事理無
0010c26: 礙。非事事無礙。設如菩薩大悲為純。盡未
0010c27: 來際唯見行悲。餘行如虛空。若約雜門即
0010c28: 萬行俱修者此二門異。亦不成事事無礙。
0010c29: 二者。如一施門。一切萬法皆悉名施。所以
0011a01: 名純。而此施門。即具諸度之行。故名為雜。
0011a02: 如是純之與雜不相障礙故名具德。則事
0011a03: 事無礙義成。而復一中具諸度。諸度存即名
0011a04: 相入門。若諸度泯。復似相即門。故不存之。
0011a05: 改為廣狹。今以至相但約行為小異。此段
0011a06: 略無主伴故。復出之以成十義耳。言比華
0011a07: 開錦上者。意取五綵之線＝雜【甲】線雜。華色雖異一一
0011a08: 之線。皆悉通過。通喻於純。異喻於雜。故
0011a09: 常通常異。名為無礙。不同繡畫但異。不
0011a10: 通上之十玄略陳大格。廣如向下義分齊
0011a11: 中。疏。若夫高不可仰。則積行菩薩曝鰓鱗
0011a12: 於龍門下。第七成益頓超＝起【甲】超起。文有十義。初
0011a13: 有二義。總顯高深。明權小莫測。後八正明
0011a14: 成益頓圓。又前二高深。反顯成益。明權小
0011a15: 不測。由昔無因反勸眾生令信仰故。後八
0011a16: 順顯成益。謂能頓能圓令必受故。今初即
0011a17: 第一明高遠。若泰華倚天岷峨拂漢。難仰
0011a18: 其頂故。論語云。仰之彌高。鑽之彌堅。積行
0011a19: 菩薩者。出現品云。設有菩薩。於無量百千
0011a20: 億那由他劫。修行六波羅蜜。修習種種菩提
0011a21: 分法。若未聞此如來不思議大威德法門。或
0011a22: 時聞已不信不解不順不入。不得名為真
0011a23: 實菩薩。以不能生如來家故。若得聞此
0011a24: 如來無量不思議無障無礙智慧法門。聞已信
0011a25: 解隨順悟入。當知此人生如來家等。如魚
0011a26: 登龍門。若得登者即化為龍。如入華嚴之
0011a27: 機也。若登不過者。曝鰓鱗於龍門之下。如
0011a28: 假名菩薩。即權教次第修者。疏。深不可窺則
0011a29: 上德聲聞杜視聽於嘉會者。第二彰深妙也
0011b01: 即法界品。初舍利弗等五百聲聞。彼歎德云。
0011b02: 悉覺真諦皆證實際。深入法性永出有海。
0011b03: 依佛功德離結使縛。住無礙處。其心寂靜
0011b04: 猶如虛空。於諸佛所永斷疑惑。於佛智海
0011b05: 深信趣入。釋曰即上德也。在逝多林如來嘉
0011b06: 會而不見聞。名杜視聽。杜猶塞也。在目曰
0011b07: 視。在耳曰聽。雖在會下如聾如盲。故云
0011b08: 杜視聽也。故經云。爾時上首諸大聲聞舍利
0011b09: 弗。大目犍連。摩訶迦葉。離波多。須菩提。阿
0011b10: 樓馱。難陀。劫賓那。迦旃延。富樓那等。諸
0011b11: 大聲聞在逝多林。皆悉不見如來神力。如
0011b12: 來嚴好。如來境界。如來遊戲。如來神變。如來
0011b13: 尊勝。如來妙行。如來威德。如來住持。如來淨
0011b14: 剎。亦復不見不可思議菩薩境界。菩薩大會。
0011b15: 菩薩普入。菩薩普至。菩薩普詣。菩薩神變。菩
0011b16: 薩遊戲。菩薩眷屬。菩薩方所。菩薩莊嚴師子
0011b17: 之座。菩薩宮殿。菩薩住處。菩薩所入三昧自
0011b18: 在。菩薩觀察。菩薩頻申。菩薩勇猛。菩薩供
0011b19: 養。菩薩受記。菩薩成熟。菩薩勇健。菩薩法身
0011b20: 清淨。菩薩智身圓滿。菩薩願身示現。菩薩色
0011b21: 身成就。菩薩諸相具足清淨。菩薩常光眾色
0011b22: 莊嚴。菩薩放大光明寶網。菩薩起變化雲。菩
0011b23: 薩身遍十方。菩薩諸行圓滿。如是等事悉皆
0011b24: 不見。何以故善根不同故。本不修習見佛
0011b25: 自在諸善根故。本不讚說十方世界一切佛
0011b26: 剎清淨功德故。本不稱歎諸佛世尊種種神
0011b27: 變故。本不於生死流轉之中發阿耨多羅
0011b28: 三藐三菩提心故。本不令他住菩提心故。
0011b29: 本不能令如來種性不斷絕故等。上來先
0011c01: 列人。即是上德聲聞。次明不見等。即杜視
0011c02: 聽也。何以故下。釋不見因劣者。不見猶未
0011c03: 為深。上德不知方為玄妙。疏。見聞為種八
0011c04: 難超十地之階下。文有八段。正顯成益圓
0011c05: 遍之相。此第一段明見聞益。亦名為種益。
0011c06: 即隨好品。地獄天子三重頓圓及初地云。雖
0011c07: 住海水劫火中。堪受此法必得聞。其有
0011c08: 生疑不信者。永不得聞如是義。不信不聞
0011c09: 翻顯信。聞則成利益。海水是龍。畜生趣攝。
0011c10: 劫火是天。火災及初禪生在二禪光音等
0011c11: 天。長壽天難。於此得聞。兼上地獄天子。已
0011c12: 有三難。佛會神鬼亦聞三塗足矣。火災之時
0011c13: 兼佛前佛後。人天道異已兼辦＝辨【甲】辦辨聰。亦不揀
0011c14: 北州聾者目視。盲者耳聞故。八難具矣。皆容
0011c15: 聞經為種之義。超十地之階。正在地獄天
0011c16: 子。舉重攝輕。阿鼻地獄尚得頓圓。忝在人
0011c17: 倫＝流【甲】倫流豈不留聽＝所【甲】聽所。故隨好光明功德品。佛告
0011c18: 寶手菩薩言。佛子。菩薩足下有千輻輪相。
0011c19: 名光明普照王。此有隨好。名圓滿王。常放
0011c20: 四十種光明。中有一光。名清淨功德。能照
0011c21: 億那由他佛剎微塵數世界。隨諸眾生種種
0011c22: 業行欲樂皆令成熟。阿鼻地獄極苦眾生遇
0011c23: 斯光者。皆悉命終生兜率天。既生天已天
0011c24: 鼓發聲。廣為說法。乃至云。爾時諸天子聞
0011c25: 說普賢廣大迴向得十地故。獲諸力莊嚴
0011c26: 三昧故。以眾生數等清淨三業。悔除一切諸
0011c27: 重障故。即見百千億那由他佛剎微塵數七
0011c28: 寶蓮華。一一華上。皆有菩薩。結跏趺坐。放
0011c29: 大光明等。乃至以華散菩薩上。又云。其諸
0012a01: 香雲普雨無量佛剎微塵數世界。若有眾生
0012a02: 身蒙香者。其身安樂乃至云滅八萬四千諸
0012a03: 煩惱。結云。如是知已成就香幢雲自在光明
0012a04: 清淨善根。釋曰。此即一重得十地。次云。若
0012a05: 有眾生見其蓋者。種清淨金輞轉輪王一
0012a06: 恒河沙善根。釋曰。此即第二重得十地也。
0012a07: 後文云。是菩薩摩訶薩住清淨金輞＝網【甲】輞網轉輪王
0012a08: 位。放摩尼髻清淨光明。若有眾生遇斯光
0012a09: 者。皆得菩薩第十地位。成就無量智慧光
0012a10: 明。得十種清淨眼乃至十種清淨意。具足無
0012a11: 量甚深三昧。釋曰。此即第三重得十地也。
0012a12: 疏。解行在躬一生圓曠劫之果者。第二解行
0012a13: 益。七十八經。慈氏讚善財云。餘諸菩薩於
0012a14: 無量百千萬億那由他劫。乃能滿足菩薩願
0012a15: 行。乃能親近諸佛菩薩。此長者子。於一生
0012a16: 內則能淨佛剎。則能化眾生。則能以智慧
0012a17: 深入法界。則能成就諸波羅蜜。則能增廣
0012a18: 一切諸行。則能圓滿一切大願。則能超出一
0012a19: 切魔業。則能承事一切善友。則能清淨諸菩
0012a20: 薩道。則能具足普賢諸行。及大威光太子。
0012a21: 亦是一生圓多劫之果。上二皆明證速。又此
0012a22: 經宗。明三生圓滿。一見聞生。二解行生。即
0012a23: 上二句。三證入生。即下二句。疏。師子奮迅眾
0012a24: 海頓證於林中者。第三頓證益也。第六十經
0012a25: 初云。爾時世尊知諸菩薩心之所念。大悲為
0012a26: 身。大悲為門。大悲為首。以大悲法而為
0012a27: 方便。充遍虛空。入師子頻申三昧。舊經云
0012a28: 奮迅。奮迅之義。就師子說。其義便故。至第
0012a29: 六十一經。初普賢開發後。如來眉間放光照
0012b01: 故。時逝多林菩薩大眾。悉見一切盡法界虛
0012b02: 空界一切佛剎。一一微塵中各有一切佛剎
0012b03: 微塵數諸佛國土。種種名。種種色。種種清淨。
0012b04: 種種住處。種種形相。如是一切諸國土中。皆
0012b05: 有大菩薩。坐於道場師子座上成等正覺。
0012b06: 菩薩大眾前後圍繞。諸世間主而為供養等。
0012b07: 乃至云。是故皆得入於如來不可思議甚深
0012b08: 三昧。盡法界虛空界大神通力。或入法身。或
0012b09: 入色身。或入往昔所成就行。或入圓滿諸
0012b10: 波羅蜜。或入莊嚴清淨行輪。或入菩薩諸地。
0012b11: 或入成正覺力。或入佛所住三昧無差別大
0012b12: 神變。或入如來力無畏智。或入佛無礙辯才
0012b13: 海。即頓證林中。廣說以十能入入此所入。
0012b14: 疏。象王迴旋六千道成於言下。即第四超權
0012b15: 益。即六十一經。末會之初。六千比丘會。身子
0012b16: 令六千比丘觀文殊十德。六千請往欲見
0012b17: 文殊。身子令見。爾時文殊師利童子。無量自
0012b18: 在菩薩圍繞。并其大眾。如象王迴觀諸比
0012b19: 丘。故云象王迴旋。言六千道成於言下者。
0012b20: 比丘興願。文殊令發十種無疲厭心。時諸
0012b21: 比丘聞此法已。則得三昧。名無礙眼見一
0012b22: 切佛境界。得此三昧故。悉見十方無量無
0012b23: 邊一切世界諸佛如來及其所有道場眾會。
0012b24: 皆悉見彼十方世界一切諸趣所有眾生。亦
0012b25: 悉見彼十方世界種種差別。亦悉見彼一切
0012b26: 世界所有微塵。亦悉見彼諸世界中一切眾
0012b27: 生。所住宮殿以種種寶而為莊嚴。及亦聞
0012b28: 彼諸佛如來種種言音演說諸法。文詞訓釋
0012b29: 悉皆解了。亦能觀察彼世界中一切眾生諸
0012c01: 根心欲。亦能憶念彼世界中一切眾生前後
0012c02: 十生。亦能憶念彼世界中過去未來各十劫
0012c03: 事。亦悉見彼諸佛如來十本生事。十成正覺。
0012c04: 十轉法輪。十種神通。十種說法。十種教誡。十
0012c05: 種辯才。又即成就十千菩提心。十千三昧。十
0012c06: 千波羅蜜。悉皆清淨。得大智慧圓滿光明。
0012c07: 得菩薩十種神通柔軟微妙。住菩提心堅
0012c08: 固不動。爾時文殊師利菩薩。勸諸比丘住
0012c09: 普賢行。住普賢行已入大願海。入大願海。
0012c10: 已成就大願海。以成就大願海。故心清淨。
0012c11: 心清淨故身清淨。身清淨故身輕利。身輕利
0012c12: 故得大神通無有退轉。得此神通故不離
0012c13: 文殊足下。普於十方一切佛所悉現其身。
0012c14: 具足成就一切佛法。釋曰。此即道成也。一
0012c15: 三昧中有十通用。皆圓益也。疏。啟明東廟智
0012c16: 滿不異於初心者。第五成智益。啟明東廟者。
0012c17: 即第六十二經云。爾時文殊師利菩薩勸諸
0012c18: 比丘發阿耨多羅三藐三菩提心已。漸次南
0012c19: 行經歷人間至福城東。住莊嚴幢娑羅林
0012c20: 中。往昔諸佛教化眾生大塔廟處。釋曰。此
0012c21: 即東廟。時福城人聞文殊師利童子在莊嚴
0012c22: 幢娑羅林中大塔廟處。無量大眾從其城出
0012c23: 來詣其所。下別列中。有五百優婆塞。五百
0012c24: 優婆夷。五百童男。五百童女。善財是一。下文
0012c25: 殊師利獨觀善財。既觀察已安慰開喻。而為
0012c26: 演說一切佛法。乃至云說此法已。殷勤勸
0012c27: 喻增長勢力。令其歡喜發阿耨多羅三藐三
0012c28: 菩提心。又令憶念過去善根。作是事已。復
0012c29: 於其處為諸眾生隨宜說法。然後而去。爾
0013a01: 時善財童子。從文殊師利所聞佛如是種
0013a02: 種功德。一心勤求阿耨多羅三藐三菩提。隨
0013a03: 文殊師利而說偈言等。即啟明東廟也。言
0013a04: 智滿不異於初心者。即第八十經初。智照無
0013a05: 二相。經云。是時文殊師利。遙申右手。過一
0013a06: 百一十由旬。按善財頂。作如是言。善哉善
0013a07: 哉。善男子。若離信根心劣憂悔。功行不具
0013a08: 退失精勤。於一善根心生住著。於少功德
0013a09: 便已為足。不能善巧發起行願。不為善知
0013a10: 識之所攝護。不為如來之所憶念。不能
0013a11: 了知如是法性。如是理趣。如是法門。如是
0013a12: 所行。如是境界。若周遍知。若種種知。若盡源
0013a13: 底。若解了。若趣入。若解說。若分別。若證知。
0013a14: 若獲得。皆悉不能。釋曰。了知法性下。即是
0013a15: 智滿。若離信心則不能得。反顯前義由
0013a16: 信心故。則得不離初發之心。則信智無二。
0013a17: 若約不動智為初。即前後二智無二也。疏。
0013a18: 寄位南求因圓不踰於毛孔者。第六成位益。
0013a19: 謂其善財初見文殊。寄十信位。德雲至瞿
0013a20: 波寄三賢十聖位。摩耶已下並寄等覺。後
0013a21: 見普賢便得因圓不踰毛孔。文云。時善財
0013a22: 童子。又見自身在普賢身內。十方一切諸
0013a23: 世界中教化眾生。又云。是善財童子。從初
0013a24: 發心乃至得見普賢菩薩。於其中間所入一
0013a25: 切諸佛剎海。今於普賢一毛孔中一念所入
0013a26: 諸佛剎海。過前不可說不可說佛剎微塵數
0013a27: 倍。如一毛孔一切毛孔悉亦如是。又云。善
0013a28: 財童子。於普賢菩薩毛孔剎中。或於一剎
0013a29: 經於一劫。如是而行。乃至或經不可說不
0013b01: 可說佛剎微塵數劫。如是而行。亦不於此
0013b02: 剎歿於彼剎現。念念周遍無邊剎海。教化
0013b03: 眾生令向阿耨多羅三藐三菩提。當是之
0013b04: 時善財童子。則次第得普賢菩薩諸行願海。
0013b05: 與普賢等。與諸佛等。一身充滿一切世界
0013b06: 剎等。行等。正覺等。神通等。法輪等。言辭等。
0013b07: 音聲等。力無畏等。佛所住等。大慈悲等。不可
0013b08: 思議解脫自在悉皆同等。釋曰。此即毛孔中
0013b09: 因圓也。疏。剖微塵之經卷則念念果成者。第
0013b10: 七顯因成果益。即出現品大經潛塵喻。經偈
0013b11: 云。如有大經卷。量等三千界。在於一塵內。
0013b12: 一切塵亦然。有一聰慧人。淨眼悉明見。破
0013b13: 塵出經卷。普饒益眾生。佛智亦如是。遍在
0013b14: 眾生心。妄想之所纏。不覺亦不知。諸佛大
0013b15: 慈悲。令其除妄想。如是乃出現。饒益諸菩
0013b16: 薩。又經云。應知自心念念常有佛成正覺。
0013b17: 何以故。諸佛如來不離此心成正覺故。念
0013b18: 念相應則念念成矣。疏。盡眾生之願門則塵
0013b19: 塵行滿者。第八成就行願益。謂菩薩發心
0013b20: 化盡生界。生界若盡大願方終。生界無窮大
0013b21: 願無盡。故十地品云。若眾生界盡我願乃盡。
0013b22: 而眾生界不可盡故。我此大願善根無有
0013b23: 窮盡。今眾生界雖無有盡。而等有經卷故。
0013b24: 普〔賢〕－【甲】賢開之。要令盡無盡之眾生為大願
0013b25: 矣。言塵塵行滿者。菩薩大悲不可盡故心
0013b26: 量難思。為一眾生於一塵中經無量劫。修
0013b27: 行萬行心不疲倦。塵塵皆爾。生生盡然。方
0013b28: 顯願行無窮盡也。文殊菩薩讚善財云。汝
0013b29: 遍一切剎微塵等諸劫。修行普賢行成就菩
0013c01: 提道。疏。第八真可謂常恒之妙說下。結歎宏
0013c02: 遠。於中分二。先當相顯勝。後對他顯勝。
0013c03: 今初四句。初句。佛說明常恒之說。前後際而
0013c04: 無涯故。二通方之洪規者。明其普遍。無有
0013c05: 一國不說此法故。明是通方不同隨宜之
0013c06: 教有說不說。三稱性之極談者。顯其深也。
0013c07: 一一稱理故。一文一句不可盡故。普賢大
0013c08: 士語善財云。我法海中未有一文一句非
0013c09: 是捨施無量轉輪王位而求得者。四一乘之
0013c10: 要軌者。明其要妙。謂於一乘之中是別教
0013c11: 一乘。不共之旨。圓因之門。成佛之妙故。疏。
0013c12: 尋斯玄旨覽餘經下。二對他顯勝。先法後
0013c13: 喻。初法可知。後喻之中文有二喻。初其猶
0013c14: 之日麗天奪眾景之曜者。即智明映奪喻。初
0013c15: 昇謂日。謂之杲日。麗者著也。此經猶如杲
0013c16: 日。杲日既昇。眾景奪曜。景猶明也。即大明
0013c17: 流空。繁星奪曜。斯經大闡。眾典無輝。後須
0013c18: 彌橫海落群之高者。即高勝難齊喻。須彌
0013c19: 即是此經。群即是餘經。設七金鐵圍。方餘
0013c20: 高廣比妙高之出海。並落其高。以俯望群
0013c21: 如培塿故。疏。第九是以菩薩搜祕於龍
0013c22: 宮下。感慶逢遇。於中二。一明弘闡源由。二
0013c23: 正明感遇。今初。謂龍樹菩薩五百年外。方
0013c24: 入龍宮搜求得斯玄奧之典。事如別傳及
0013c25: 纂靈記。言大賢闡揚於東夏者。正取覺賢
0013c26: 兼餘大德。謂智嚴。法業。日照。實叉等。闡揚
0013c27: 斯典。言於東夏者。謂嶺之東。地方數千
0013c28: 里。謂之神州大夏。而上云是以者。由上深
0013c29: 妙故。搜以闡之。故龍樹入於龍宮廣見。無
0014a01: 數偏誦此經者。以玄妙故。故智論詺。為大
0014a02: 不思議經。而諸大德皆見此經。一文一句竭
0014a03: 海墨而莫書。一偈一光破地獄之劇苦。是
0014a04: 以諸師盡命弘傳耳。疏。顧唯正法之代尚匿
0014a05: 清輝幸哉像季之時偶斯玄化等者。二正明
0014a06: 感遇。於中亦二。先對昔自慶。後對今自慶。
0014a07: 今即初也。謂五百年前即當正法。斯經清輝。
0014a08: 隱匿龍宮之內。時人不聞。何幸像法垂末之
0014a09: 年。遇斯玄微之化。生居像末應合悲傷。反
0014a10: 顧前不聞經。未慚正法之代。故自慶也。此
0014a11: 依不滅正法一千年故。今為像末。以今去
0014a12: 大師涅槃一千八百六十年故。又按。大集月
0014a13: 藏分。第一五百年解脫牢固。第二五百年禪
0014a14: 定牢固。第三五百年多聞牢固。第四五百年
0014a15: 塔寺牢固。第五五百年諍牢固。今居塔寺
0014a16: 之末。將諍之時。翻聞難思之經。碎身
0014a17: 莫酬其慶。疏。況逢聖主得在靈山竭思幽宗
0014a18: 豈無慶躍者。第二對今自慶。此慶有三。一
0014a19: 慶時。二慶處。三慶所修。初即況逢聖主。謂
0014a20: 明時難遇。今值聖明天子。敷陳五教高闡
0014a21: 一乘。列剎相望鍾梵交響。故得閑居學肆
0014a22: 探賾玄門。斯一幸也。二得在靈山者。慶處
0014a23: 也。清涼靈山三千之最。文殊大聖諸佛祖師。
0014a24: 金色雖在東方。住處即為金色。大聖雖周
0014a25: 法界。攝機長在此山。感應普周。若百川影
0014a26: 落。清涼長在。猶素月澄空。萬聖幽贊於五
0014a27: 。百祇傳慶於千古。況大孚靈鷲標乎聖寺
0014a28: 之名。一介微僧得在居人之數。此之慶幸
0014a29: 爰媿多生。斯再幸也。三竭思幽宗者。慶所
0014b01: 修也。大方廣佛華嚴經。即毘盧遮那之淵府。
0014b02: 普賢菩薩之心髓。一切諸佛之所證。一切菩
0014b03: 薩之所持。包性相之無遺。圓理智而特出。
0014b04: 不入餘人之手。何幸捧而持之。積行菩薩
0014b05: 猶迷。何幸探乎幽邃。亡軀得其死。所竭思
0014b06: 有其所歸。幸之三也。豈無慶躍結上三也。
0014b07: 其猶溺巨海而遇芳舟。墜長空而乘靈
0014b08: 鶴。慶躍之至手舞何階。是故感之慶之。唯
0014b09: 聖賢之知我也。疏。第十題稱大方廣佛華嚴
0014b10: 經者。即無盡修多羅之總名。下略釋名題。以
0014b11: 下第九門中廣釋。故此云略。於中有三。先
0014b12: 雙標經品二目。二雙釋二目。後雙結上二。
0014b13: 今初。先標經目。謂若從略至廣。展演無窮。
0014b14: 難思教海不離七字。故云無盡修多羅之總
0014b15: 名。標經題也。後世主妙嚴品第一者。即眾
0014b16: 篇義類之別目者。標品目也。眾篇即三十九
0014b17: 品。品者。義類不同。今當其一故云別目。疏。
0014b18: 大以曠兼下。二雙釋二目。先釋總題。後釋
0014b19: 品目。今初。下有十門。釋其七字。字各十義。
0014b20: 今但略舉。當字釋之。然此七字略有六對一
0014b21: 經字是教。上六字是義。即教義一對。二嚴字
0014b22: 是總。上五是別。即總別一對。三華為能嚴。
0014b23: 上四皆所嚴。即能所一對。四佛是所嚴所成
0014b24: 之人。上三皆所嚴之法。即人法一對。五廣者
0014b25: 是用。上二皆體。即體用一對。六方者是相。大
0014b26: 者是性。即性相一對。故此七字即七大性。大
0014b27: 者體大。方者相大。廣者用大。佛者果大。華者
0014b28: 因大。嚴者智大。經者教大。則七字皆大。七字
0014b29: 皆相等。今各以二義釋之。大以曠兼無際
0014c01: 者。曠兼明其包含。約廣遍釋大故。涅槃云。
0014c02: 所言大者。其性廣博猶如虛空。故下經云
0014c03: 法性遍在一切處。一切眾生及國土。三世悉
0014c04: 在無有餘。亦無形相而可得也。二無際者。
0014c05: 約其論則常故名大。涅槃云。所言大者。
0014c06: 名之為常。故下經云法性無作無變易。猶
0014c07: 如虛空本清淨。諸佛境界亦如是。體性非性
0014c08: 離有無。然淵府不可以擬其深妙故。寄大
0014c09: 以目之。實則言思斯絕。故下經云。法性不
0014c10: 在於言論。無說離說恒寂滅。諸佛境界不
0014c11: 可量。為悟眾生今略說。疏。方以正法自持
0014c12: 亦二義者。一方者正也。二方者法也。並持自
0014c13: 性。通上二義。謂恒沙性德即是相大。並無
0014c14: 偏偽。故稱為正。皆可軌持。目之為法。故下
0014c15: 經云。凡夫無覺解。佛令住正法。諸法無所
0014c16: 住。悟此見自身。疏。廣則稱體而周者。此即
0014c17: 用大。用如體故無不周遍。然亦二義。由體
0014c18: 有二義故。一者能包。二者能遍。猶如虛空
0014c19: 包含萬象遍至一切處今用稱體之包。則
0014c20: 一塵受世界之無邊。二稱體之遍。則剎那彌
0014c21: 法界而無盡。上之三字。即體相用無有障
0014c22: 礙。為所證之法界也。疏。佛謂覺斯玄妙者。
0014c23: 亦有二義。一者能覺。佛陀梵言。此云覺者
0014c24: 故。二者所覺。即上大方廣。斯為玄妙之境
0014c25: 故。云覺斯玄妙。斯即此也。即此上大方廣耳。
0014c26: 若別說者。覺上用者。覺世諦也。覺上體
0014c27: 者。覺真諦也。覺上相者。覺中道也。三諦
0014c28: 相融三覺無礙。為妙覺也。疏。華喻功德萬
0014c29: 行者。此亦二義。一感果華。喻萬行。因成佛
0015a01: 果故。或與＝為【甲】與為果俱。或不與俱。俱如蓮華表
0015a02: 因果交徹故。不俱如姚李。不壞先因後果
0015a03: 故。二嚴身華喻諸位功德。必與位位果俱故。
0015a04: 故下經云。若見華開。當願眾生神通等法
0015a05: 如華開敷。若見樹華。當願眾生眾相如華
0015a06: 具三十二。疏。嚴謂飾法成人者。嚴亦二義。
0015a07: 一以萬行飾其本體。即嚴上大方廣。如瑩
0015a08: 明鏡。鏡雖本淨非瑩不明。二以萬行功德。
0015a09: 成佛果之人。若琢玉成器。又飾本體。似
0015a10: 鑄金成像。以行成人。如巧匠成像。疏。經
0015a11: 乃注無竭之湧泉下。唯經舉四義。然亦唯二。
0015a12: 謂貫與攝。湧泉即是所攝義味。常乃通於上
0015a13: 三。一注無竭之湧泉者。此言猶通諸教。二貫
0015a14: 玄凝之妙義。以總就別。別貫華嚴玄妙義
0015a15: 故。凝謂凝湛。嚴整之貌也。三攝無邊之海會
0015a16: 者。即是攝義。無邊海會局此經眾。揀餘眾
0015a17: 故。四作終古之常規者。即是常義。餘處釋云。
0015a18: 常乃道軌百王。今亦以通就別。別屬此經。
0015a19: 法眼常全無缺減故。常恒之說非隨宜故。
0015a20: 終古無忒可得稱常。釋題竟。疏。佛及諸王
0015a21: 並稱世主下。釋品名。此釋世主。世謂世間。
0015a22: 即三世間。一謂眾生世間。二器世間。三智正
0015a23: 覺世間。主謂君主。即佛及諸王。地神水神林
0015a24: 神山神。即器世間主。天王龍王夜叉王等。即
0015a25: 眾生世間主。如來即智正覺世間主。亦總化
0015a26: 上二。遍統前三。故云並稱世主。疏。法門依
0015a27: 正俱曰妙嚴者。此嚴亦說三種世間法門為
0015a28: 能嚴。唯局於主。依正所嚴通三世間。眾生
0015a29: 及佛俱通正故。謂諸世間主。各得法門自
0015b01: 嚴己眾。即眾生世間嚴並用。嚴佛亦智正覺
0015b02: 嚴。佛成正覺是自法門。是故能令其身充
0015b03: 滿一切世間。其音普順十方國土菩薩眾中。
0015b04: 威光赫奕等。即智正覺世間嚴。其地堅固金
0015b05: 剛所成。上妙寶輪及眾妙華。清淨摩尼以為
0015b06: 嚴飾等。即器世間嚴。器世間嚴通二法門。
0015b07: 一佛力令嚴。是佛自嚴。二能感者觀見。即是
0015b08: 眾海法門嚴。是故總云法門依正俱曰妙嚴。
0015b09: 三世間嚴並勝餘教。故標妙嚴以為品目。
0015b10: 後斯經下。雙結二目。上文明不釋。已上用
0015b11: 當同諸經之序分。餘如下說。
0015b12: 大方廣佛華嚴經隨疏演義鈔卷第一下首【乙】，此下乙本有盡緣十門中第二依處竟十字細註並清涼山大華嚴寺沙門澄觀述十二字撰號大方廣佛華嚴經隨疏演義鈔卷第一下首【乙】，此下乙本有盡緣十門中第二依處竟十字細註並清涼山大華嚴寺沙門澄觀述十二字撰號自下第二。歸敬三寶。請威加護。有十六句。
0015b13: 大分為三。初有八句。正歸敬三寶。次有六
0015b14: 句。請威加護。後有二句。迴施眾生。初中〔分二〕－【乙】分
0015b15: 二。初句總明。餘皆別顯。今初。歸命二字。顯
0015b16: 能歸相。三業普周。歸向依託無盡三寶。但云
0015b17: 命者。以人所寶重莫過身命。今將仰投。
0015b18: 十方已下所歸分齊。十方橫遍。三際窮。極
0015b19: 通橫。就別顯中三寶即為三別。初三句
0015b20: 歸佛。次二句歸法。後二句歸僧。初中又二。
0015b21: 〔前之〕－【乙】前之二句總歸諸佛。〔後之〕－【乙】後之一句別歸本師。
0015b22: 初中塵剎有〔其〕－【乙】＊其二義。一所依處。謂一一塵中
0015b23: 諸剎土故。佛所嚴剎等塵數故。又塵約微
0015b24: 細。剎通細。二即塵數如來。圓謂圓寂。明謂
0015b25: 智明。即菩提涅槃。亦無德不圓。無法不照
0015b26: 故。上二〔字〕－【乙】字自利。調＝謂【乙】調謂御師者。通利自他。十
0015b27: 號之一。〔巧攝有情號〕－【乙】巧攝有情號。法界亦二義。一成上
0015b28: 依處。上云塵剎。似當約事。今云法界義
0015b29: 兼事理。佛身充滿於法界故。又充滿法界
0015c01: 無窮盡故。二者該後稱。法界之功德大悲雲
0015c02: 故。功德者。亦圓明中別義。即十力無畏〔十八不共〕－【乙】十
0015c03: 八不共。百四十種＝不共【乙】種不共無盡之德。大悲普覆。無
0015c04: 心含潤。故喻於雲。毘盧一句別歸本師。乘＝承【甲】【乙】乘承
0015c05: 恩重故。四字標名。三字讚德。上云功德。總
0015c06: 該無盡。今云大智。別語最勝。順於光明遍
0015c07: 照義故。大智深廣故喻於海。又諸佛舉悲。
0015c08: 本師語智。影略以明。悲智深廣故。悲亦稱
0015c09: 海。大悲深廣故。智亦如雲。含潤法雨＝雨法【甲】【乙】法雨雨法故。又
0015c10: 前云功德。此云大智。成＝大【乙】成大二嚴故。無盡功
0015c11: 德不出二故。所住下二句歸法。言所住者。
0015c12: 躡前起後。所以躡者。顯同體故。但歸別
0015c13: 相不會理故。然三寶有三相。一同相。二別
0015c14: 相。三住持相。今通依之。初＝且【乙】初且（法性是理修多羅是教）＋同【乙】，次頁[04]（同相…相）三百十四字∞（別相…乘）四十一字【乙】（法性是理修多羅是教）＋同【乙】，次頁[04]（同相…相）三百十四字∞（別相…乘）四十一字【乙】同法性是理修多羅是教同相者。此有
0015c15: 三義。一約以事就義門。則別相之上。各有
0015c16: 三寶。〔一〕－【乙】一佛體之上。有覺照義。名為佛寶。軌
0015c17: 則＝持【乙】＊則持義邊。名為法寶。違諍過盡。是名僧寶。即
0015c18: 以無漏〔法〕－【乙】法界功德為體。二法上〔有〕－【乙】有三者。
0015c19: 法有覺性＝性覺【乙】覺性性覺即是佛寶。軌持即是法寶。法體
0015c20: 無違即是僧寶。三僧上三者。觀智〔為覺〕－【乙】為覺為
0015c21: 佛寶。軌則持為法寶。在眾無違。無＝又不【乙】無又不違眾生
0015c22: 故名為僧＋（寶）【乙】僧僧寶。今舉佛所住以明法者。即約
0015c23: 佛上論同體也。理是佛所住。教從佛所流。
0015c24: 兩重相依。二約會事從理門。三寶皆依真
0015c25: 故。今舉佛法皆歸真性。略不言僧。三約
0015c26: 以理＝理義【甲】【乙】以理理義融現門。心性本覺。即是佛寶。恒沙性
0015c27: 德。皆可軌持。即是法寶。此恒沙〔性〕－【乙】性德。性相
0015c28: 不二。和合＝冥合無違【乙】和合冥合無違名＋（為）【乙】名名為僧寶。由此一門故。令如來
0015c29: 住真法性。若無此者何所住也＝耶【乙】也耶。三門雖異
0016a01: 並稱同體。〔故〕－【乙】故淨名云。佛即是法。法即是眾。
0016a02: 是〔名〕－【乙】名三寶。皆無為相與虛空等。是故若就
0016a03: 覺義並稱佛寶。軌則持而言無非法寶。冥符
0016a04: 和合莫不皆僧。義說有三。不可為一。然
0016a05: 無別體。豈為異耶。故云同相。〔二〕－【乙】二前頁[16]（別相…乘）四十一字∞（同相…相）三百十四字【乙】前頁[16]（別相…乘）四十一字∞（同相…相）三百十四字【乙】別相者。
0016a06: 即如前科。佛則橫該一切徹十身。法則
0016a07: 通四。略舉理教。〔上句…教〕八字－【乙】上句是理。下句是教。僧
0016a08: 雖該攝偏語大乘。〔是故…賢〕八字－【乙】是故但舉文殊普賢。三
0016a09: 住持三寶者。十身之中有力持身＋（及形像等）【乙】身身及形像等即住持
0016a10: 佛。其修多羅即住持法。住持之僧含菩薩中。
0016a11: 然三三寶。通於諸乘＋（含）【乙】乘乘含有其勝劣。以義料
0016a12: 揀。歸勝非劣。一理統之。三三無異。故並
0016a13: 〔皆〕－【乙】皆歸敬。顯敬無遺。三＋（敬）【乙】三三敬一一。下二句歸僧。
0016a14: 初句明處。一一微塵中。有一切諸佛。菩薩眾
0016a15: 圍繞故。況一一佛所難思。普賢住普賢位。莫
0016a16: 不皆爾。下句舉人。偏舉二者。以是海會
0016a17: 之上首故。表理智故。諸言不一則無所不
0016a18: 該。第二我今下。請威加護。六句分三。初二
0016a19: 句請歸之意。意欲釋經故。然通顯歸意。乃
0016a20: 有眾多總相而言者。三寶吉祥。一切眾生最
0016a21: 勝良緣＝田【甲】【乙】緣田。有歸依者。能辦大事。生諸善根。
0016a22: 離生死苦。得涅槃〔樂〕－【乙】樂故。又一切經。初有
0016a23: 六成就。令物信故。佛滅度後。凡諸弟子所
0016a24: 有著述。皆歸三寶示學有宗。不自專己。
0016a25: 離過失故。請威加護令契合故。上句自
0016a26: 謙智劣。等彼一毛。下句讚法廣深。同真法
0016a27: 界。一毛度空。乍可知量。凡智測法何能窮
0016a28: 盡〔也〕－【乙】也。次願承下。二句願加護相。上句明加。
0016a29: 下句明＝辨【乙】明辨益。今初。未能深入三昧。外感佛
0016b01: 加。但請同體之慈。希霑勝益。下句益中句
0016b02: 句冥符。願始末＝如未【乙】始末如未無違。而言冥者。亦謙辭＝詞【乙】辭詞
0016b03: 也。末得顯加。且希冥契。使凡心凡筆暗合
0016b04: 聖心。三俾令下。二句著述所為。使令法眼
0016b05: 圓滿化盡含生故。賢首品云。彼諸大士威神
0016b06: 力。法眼常全。無缺減也。第九迴向不願成
0016b07: 佛。唯願等於普賢者。良以普賢該因徹果。
0016b08: 佛前佛後皆悉有故。普賢即是諸佛根本故。
0016b09: 法界體故。故金剛頂經。十方諸佛禮普賢
0016b10: 者。亦斯義矣。然著述所為。但願大法弘通眾
0016b11: 生利樂。即悲智大意。曲論別為。乃有多緣。
0016b12: 以斯經乃諸佛所證。根本法輪。諸教標準。此
0016b13: 方西域無不仰遵。而聖后所翻文詞富博。賢
0016b14: 首將解。大願不終。方至第十九經。奄然歸
0016b15: 寂。苑公言續於前疏。亦刊〔削之〕－【乙】削之。筆格文詞
0016b16: 不繼先古。致令後學輕夫大經。使遮那心
0016b17: 源道流莫挹。普賢行海後進望涯。將欲弘
0016b18: 揚。遂發慨然之歎。若有過不說。是非渾和＝混同【甲】【乙】渾
0016b19: 和混同。豈唯掩傳者之明。實乃擁學人＝者【乙】人者之路。若
0016b20: 指其瑕類出彼乖差。豈唯益是非之情。實＝寔【甲】【乙】實寔
0016b21: 乃黷心智之境。〔余〕－【乙】余故撫心五頂。仰託三尊。
0016b22: 不獲已而為〔之〕－【乙】之也。以斯別意略有十焉。
0016b23: 一聖旨深遠。〔各申見解〕－【乙】＊各申見解故。二顯乎＝示【甲】【乙】乎示心觀。
0016b24: 〔不俟參禪〕－【乙】＊不俟參禪故。三扶昔大義。〔不欲掩人〕－【乙】不欲掩人
0016b25: 故。四剪截浮詞。〔直論至理〕－【乙】直論至理故。五善自他
0016b26: 宗。〔不妄破斥〕－【乙】＊不妄破斥故。六辨析今古。〔新舊義殊〕－【乙】新舊義殊
0016b27: 故。七明示法相。〔顯經包含〕－【乙】顯經包含故。八廣演玄
0016b28: 言。〔令悟心要〕－【乙】令悟心要故。九泯絕是非。不妄破
0016b29: 斥故。十均融始末。〔首尾可觀〕－【乙】首尾可觀故。初一為
0016c01: 總〔意〕－【乙】意。後九為別意。指昔瑕疵＝然【乙】疵然。疏中欲掩
0016c02: 是非。傳者須知得失。諸徒誠請。難以違之。
0016c03: 長時弘宣。不繁數述。恐迷宗滯。競作是
0016c04: 非耳。第一聖旨深遠各申見解者。此為總
0016c05: 意。謂佛法沖深。隨人智慧有深淺故。斯亦
0016c06: 為遮外難。恐有難言。世路以多岐亡羊。學
0016c07: 者以多途喪志＝真【甲】，志純＝真淳【乙】志純＝真淳【乙】，志＝真【甲】志。純真淳真純源莫二。枝派轉多。舊
0016c08: 疏新章。益汩汨真性。何以屋上枷屋。床上安
0016c09: 床。昔已有之何要改作。故下十意皆通此
0016c10: 疑。今之初意正答斯難。特由聖旨深遠隨
0016c11: 見不同。各呈其能以光法施。昔可尚也。安
0016c12: 更有詞。故五百比丘各說身因。佛許無非
0016c13: 正說。三十二菩薩共談不二。異見同歸。〔故〕－【乙】故
0016c14: 下經云＝之中【乙】云之中。無邊海會。各入解脫之門。境界萬
0016c15: 差。同趣如來智海。故海慧菩薩云。如來境界
0016c16: 無有邊。各隨解脫能觀見。是以西域東。夏
0016c17: 釋論解經。經有多家論文。論有諸＝多【乙】諸多師解
0016c18: 釋。如析金杖。金體不殊總收百川。溟渤彌
0016c19: 大。故或登地菩薩。或加行賢人。或當代時英。
0016c20: 或如來懸記。皆思拔群伍＝位【甲】【乙】伍位。智出眾情。而所
0016c21: 見不同。並傳於世。各申其美。共讚大猷。依
0016c22: 之修行無不獲益。今亦仰攀勝德。以＝用【乙】以用盡
0016c23: 專精。握管窺天。滴流足海。復何怪焉。第二
0016c24: 顯示心觀不俟參禪者。以經雖通詮三學。
0016c25: 正詮於定。皆是如來定心所演。故經云。汝所
0016c26: 說者。文語非義。我所說者。義語非文。況華
0016c27: 嚴性海不離覺場。說佛所證海印三昧親
0016c28: 所發揮。諸大菩薩定心所受。昔人〔不詳至理〕－【乙】不詳至
0016c29: 理。不參善友。但尚尋文。不貴宗通。唯攻
0017a01: 言說。不能以聖教為明鏡。照見自心。不
0017a02: 能以自心為智燈。照經幽旨。玄言理說。
0017a03: 並謂雷同。虛己求宗。詺為臆斷。不知萬
0017a04: 行令了自心。一生驅驅。但數他寶。或年事
0017a05: 衰邁。方欲廢教求禪。豈唯抑乎佛心。實乃＝亦實【乙】實
0017a06: 乃亦實翻誤後學。今皆反此。故製茲疏。使造解
0017a07: 成觀即事即行。口談其言。心詣其理。用
0017a08: 以心傳心之旨。開示諸佛所證之門。會＝陶【乙】會陶南
0017a09: 北二宗之禪門。撮台衡三觀之玄趣。使教
0017a10: 合亡言之旨。心同諸佛之心。無違教理之
0017a11: 規。暗蹈忘〔心〕－【乙】心之域。不假更看他面。謂別
0017a12: 有忘機之門。使彰乎大理之言。疏文懸解。
0017a13: 更無所隱。難可具陳。不分卷【乙】不分卷【乙】
0017a14: 大方廣佛華嚴經隨疏演義鈔卷第二
