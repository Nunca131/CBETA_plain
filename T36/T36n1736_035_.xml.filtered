0265a13: 
0265a14: 
0265a15: 大方廣佛華嚴經隨疏演義鈔卷
0265a16: 第三十五
0265a17: 
0265a18: 唐清涼山大華嚴寺沙門澄觀述
0265a19: 疏。諸佛菩薩始自發心下。文中有三。初列
0265a20: 十恩。二結成恩重。三者引證。初十恩者。一
0265a21: 發心普被恩。二難行苦行恩。猶如慈母嚥
0265a22: 苦吐甘。捨頭目髓腦國城妻子。剜身千燈。
0265a23: 投形餓虎。香城粉骨。雪嶺亡軀。如是等事
0265a24: 皆為眾生。三不顧自身者。一向為他恩。曾
0265a25: 無一念自為於己。猶如慈母但令子樂自
0265a26: 殺不辭。經云。菩薩所修功德行。不為自己
0265a27: 及他人。但以最上智慧心。利益眾生故迴
0265a28: 向。四垂形六道恩。謂已＝以【甲】已以證滅道應受無
0265a29: 為寂滅之樂。而垂形六道遍入三塗。長劫
0265b01: 救物入於地獄。以身救贖一切眾生。五
0265b02: 隨逐眾生恩。上辯＝遍【甲】辯遍橫遍六道。今約長劫
0265b03: 不捨。如子見父視父而已無出離心。如
0265b04: 來隨之。如犢逐母。備將萬行隨逐救攝。
0265b05: 如須彌音遍淨天王。得隨諸眾生永流轉
0265b06: 生死海解脫門。六見其造惡如割支體。即
0265b07: 大悲深重恩。故善財童子謂無憂德神云。聖
0265b08: 者。譬如有人唯有一子。愛念情至忽見被
0265b09: 人割截支體。其心痛切不能自安。菩薩摩
0265b10: 訶薩。亦復如是。見諸眾生造煩惱業。墮三
0265b11: 惡趣受種種苦。心大憂惱。若見眾生起身
0265b12: 語意三種善業。生人天趣受身心樂。菩薩
0265b13: 爾時生大歡喜。今略舉悲深。喜亦深故。七
0265b14: 迄成正覺隱其勝德者。即隱勝彰劣恩。十
0265b15: 蓮華藏塵數之相海滴難稱。無盡之德並隱
0265b16: 不彰。但云百劫修成三十二相。三十四心
0265b17: 斷見修惑。五分法身覺樹初圓。如老比丘
0265b18: 同五羅漢。故法華中。脫珍御服。著弊垢衣。
0265b19: 執除糞器往到子所。八以貧所樂法誘攝
0265b20: 拯救。即隱實施權恩。圓頓一乘隱而不說。
0265b21: 乃以三乘人天小法教化眾生。此上二句。
0265b22: 即淨名經第三香積品中。彼諸菩薩問維摩
0265b23: 詰。今世尊釋迦牟尼以何說法。維摩詰言。
0265b24: 此土眾生剛強難化故。佛為說剛強之語。以
0265b25: 調伏之言。是地獄。是畜生。是餓鬼。是諸難
0265b26: 處。是愚人生處。是身邪行。是身邪行報等。乃
0265b27: 至云。如是剛強難化眾生故。以一切苦切之
0265b28: 言乃可入律。彼諸菩薩聞說是已。皆曰未
0265b29: 曾有也。如世尊釋迦牟尼佛。隱其無量自
0265c01: 在之力。乃以貧所樂法度脫眾生。斯諸菩
0265c02: 薩亦能勞謙。以無量大悲生是佛土。九見其
0265c03: 憍恣示跡涅槃者。示滅生善恩。故法華云。
0265c04: 若佛久住於世。薄福之人不種善根。貧窮
0265c05: 下賤貪著五欲。入於憶想妄見網中。若見
0265c06: 如來常在不滅。便起憍恣而懷厭怠。不能
0265c07: 生難遭之想恭敬之心。是故如來以方便
0265c08: 說。比丘當知。諸佛出世難可值遇。乃至云。
0265c09: 斯眾生等聞如是語。必當生於難遭之想。
0265c10: 心懷戀慕渴仰於佛便種善根。四十七經
0265c11: 有涅槃佛事。與此大同。十留餘福教以濟危
0265c12: 苦者。即悲念無盡恩。謂世尊同人中壽應
0265c13: 壽百年。留二十年福以庇末法弟子。大集
0265c14: 月藏分第十卷云。悲愍眾生故捨壽。第三
0265c15: 分令我法海滿洗浴諸天人。假使毀禁戒。
0265c16: 悉住不退地。若有撾打彼。即為打我身。若
0265c17: 有罵辱者。則為毀辱我。又云。留白毫之
0265c18: 福以覆弟子＝子弟【甲】弟子子弟言留教者。即三藏八藏廣
0265c19: 益眾生。依之修行皆得成佛。形像塔廟乃至
0265c20: 舍利。一興供養千返生天等。疏。故自頂至
0265c21: 足下結成恩重。疏。得人下。引經證成。初即
0265c22: 涅槃第二十八。不知恩者多遭橫死。即此經
0265c23: 四十八隨好品。故經〔云〕－【甲】云下。三引他經月藏分先
0265c24: 一偈具足經文。唯自利下取意引。彼亦一偈
0265c25: 云。唯有傳持正法藏。宣揚教理施群生。修
0265c26: 習一念契真如。即是真報如來者。會意可
0265c27: 知。疏。能離五邪者。即智論二十二。其第五。
0265c28: 名稱說所得供養以動人心。前四全＝前【甲】全前同。疏
0265c29: 瑜伽名善守根門者。即第二十三論云。云何
0266a01: 根律儀。謂如有一能善安住密護根門防
0266a02: 守正念。乃至廣說。云何名為密護根門。謂
0266a03: 防守正念常委正念。乃至防護意根。及正
0266a04: 修行意根律儀等。疏淨名云。所見色等者。
0266a05: 即迦葉章。令迦葉以空聚想入於聚落。所
0266a06: 見色於＝與【甲】於與盲等。所聞聲與響等。所嗅香與風
0266a07: 等。所食味不分別。受諸觸如智證。知諸
0266a08: 法如幻相。無自性無他性。本自不然。今則
0266a09: 無滅等。是故藏護諸根則不犯塵境。成六
0266a10: 自在王。豈為六賊所劫奪耶。
0266a11: 賢首品第十二疏。夫行不虛設等者。此有
0266a12: 二來意。初對前行以成今德。後又前智首
0266a13: 下。廣前所成之德故次來。疏。令起圓融信
0266a14: 行等者。天台智者。依此一品立圓頓止觀。
0266a15: 止觀第一云。此菩薩聞圓法。起圓信。立圓
0266a16: 行。住圓位。以圓功德而自莊嚴。以圓力用
0266a17: 建立眾生。今宗即圓法。意趣有五。一信。即
0266a18: 起圓信。二行。三位。四德。五用。皆以上圓
0266a19: 融貫之。彼釋聞法云。謂聞生死即法身。煩
0266a20: 惱即般若。結業即解脫。雖有三名而無三
0266a21: 體雖是一體而立三名。是三即一相。其實
0266a22: 無有異。法身究竟般若解脫亦究竟。般若清
0266a23: 淨餘亦清淨。解脫自在餘亦自在。聞一切法
0266a24: 亦復如是。是名聞圓法。云何起圓信。信
0266a25: 一切法即空即假即中。無一二三而一二三。
0266a26: 無一二三是遮一二三。而一二三是照一
0266a27: 二三。無遮無照直入中道。皆究竟清淨自
0266a28: 在。聞深不怖。聞廣不疑。聞非深非廣意
0266a29: 而有勇。是名圓信。云何行圓行。一向專求
0266b01: 無上菩提。不餘趣向。三諦圓修。不為無邊
0266b02: 所寂。不為有邊所動。不動不寂直入中
0266b03: 道。是名圓行。其位德用之圓。全引今經。若
0266b04: 自取當經聞圓。即聞上同時具足等十種玄
0266b05: 門。及依正無礙等。依此起信即是圓信。其
0266b06: 圓行等。並廣如前說。今此一品多廣圓德
0266b07: 用耳。疏。則與長行文有影略者。長行起
0266b08: 後但起發心。偈中起後但起修行。故二處
0266b09: 起後互為影略。就結前中長行有大功德
0266b10: 無佛往修。偈有往修復闕功德。亦是影略。
0266b11: 疏。一少言攝多義等者。上一意諸讚歎者
0266b12: 多義偈者是也。第二意以偈有美妙文辭
0266b13: 故。疏。後三開章下。此段有二。先正釋經文。
0266b14: 後此初發心下。問答料揀。於中有二問答。
0266b15: 第一問發心淺深。第二問圓攝所以。前中＝今初也【甲】前中今初也。
0266b16: 疏。以此甄別非無有異者。此中異下二處
0266b17: 之文。疏。故纓絡云發心住者。是人等者。證
0266b18: 成發心通始義也。彼經第二初釋經義品云。
0266b19: 佛子。發心住者。是人始從具縛凡夫未識
0266b20: 三寶聖人。未識好惡因之與果。一切不識
0266b21: 不解不知。佛子從不知始。於凡夫地。值
0266b22: 佛菩薩教法之中。起一念信。便發菩薩心。
0266b23: 是人爾時信＝住【甲】信住前名信相菩薩。亦名假名菩
0266b24: 薩。亦名名字菩薩。其人略行十心。所謂信
0266b25: 心。進心。念心。定心。慧心。戒心。迴向心。護法
0266b26: 心。捨心。願心。又云。佛子。發心住是上進分
0266b27: 善根人。若一劫二劫。乃至一恒二恒佛所。行
0266b28: 十信心信三寶常住等。疏。明知此中發心。
0266b29: 該於初後者。具縛未識初發為始。而一劫
0266c01: 二劫修行方得初住。住前但名信相菩薩。居
0266c02: 然通始終也。疏。問此既是初下。第二問答。
0266c03: 顯圓攝所以。於中先問。後古德下答。於中
0266c04: 三。初正釋本義。二傍序異釋。三引妨會宗。
0266c05: 初中二。先明行布。後二＝以【甲】二以圓融通攝門下圓
0266c06: 融。於中亦二。先正辨圓融。後此中有二門
0266c07: 下。出圓融所以。於中三。初雙標二門。二雙
0266c08: 釋二門。三問答料揀。疏。前中普攬下。雙疏＝釋【甲】疏釋
0266c09: 二門。即分為二。就初門中又二。一正明緣
0266c10: 相。廣如玄中。疏。此經之中依斯義故下。二
0266c11: 會釋經文。言如下文十定不＝十【甲】不十通等說者。定
0266c12: 通二品。義該始終故。等者等取十忍。下經
0266c13: 十忍之中。有音聲順忍等。謂約五忍明義。
0266c14: 七八九地得於無生已過信順。況於等覺。
0266c15: 今明等覺有音聲等故是攝初。疏。十住十
0266c16: 行等說者。謂位位滿處皆成佛故。一住若不
0266c17: 收諸住。云何說得位滿成佛。故十住後有
0266c18: 灌頂住。海幢灌頂之後便說佛故。疏。如離
0266c19: 世間品說者。離世間品具二千行法。如次
0266c20: 配於住行。而不存其位名。但有與位相
0266c21: 應＝行【甲】應行之行故。疏。二法界融攝門等者。在文
0266c22: 可知。疏。問下發心功德品下。第三問答料
0266c23: 揀。有三問答。一會前後經文。二問約法相
0266c24: 收是則可爾下。以法疑人。先問。後答。答言
0266c25: 十千劫乃是一經。是即仁王經。疏。此經縱有
0266c26: 行布下。三通伏難。謂有難言。如上所說既
0266c27: 有行布。此與諸經復云何異。故今答云。行
0266c28: 布乃是圓融之行布耳。疏。亦有引此下文下。
0266c29: 第二傍序異說。即安國法師。於中有三。初
0267a01: 正立。二引文證成。三辨順違。初中意明。此
0267a02: 中發心是初地證。發心非信成就發心。以其
0267a03: 作用殊勝。非地前故。疏。以有則獲灌頂而
0267a04: 昇位等。非是信故者。二引文證成。而言
0267a05: 等者。彼有十義。以證此中非信成就。謂一
0267a06: 以說斷除疑網出愛流。便得堅固不壞心
0267a07: 故。以若未入聖何。以度疑。若是凡夫何能
0267a08: 不壞。入見諦者乃能度疑。信不壞故。二若
0267a09: 未入地不應得有常持戒故。三不應云
0267a10: 生如來家故。四凡夫不得身語意業常無
0267a11: 失故。五不應則獲功德法性身故。六不應
0267a12: 云則獲十地十自在故。七不應則獲灌
0267a13: 頂而昇位故。八不應云則身充遍於虛空
0267a14: 故。九何以菩薩具智慧故。十信大乘者。猶
0267a15: 為易。能信此法倍更難故。豈有凡法難於
0267a16: 聖法。故知此品正教捨凡展轉乃至進入佛
0267a17: 地。今疏文中略引彼證故。致等言是其一
0267a18: 意。疏。若爾初地豈得灌頂下。辨非。文有五
0267a19: 段。初正以其所引難其所立。但難其一餘
0267a20: 九例知。謂既十地中方得灌頂。縱是初地豈
0267a21: 得灌頂。二若云展轉下。假設彼救反以成
0267a22: 立。三若許從信下。假縱彼救結破彼立。四
0267a23: 下文自有下。廣引文證。顯彼立非。孟浪者
0267a24: 出莊子。已見華藏品。五下發心品下。例破。
0267a25: 後文所立非理。以彼＝破【甲】彼破下文亦判彼品為初
0267a26: 地發心故。此既不立。彼居然非。疏。門下云
0267a27: 無量億劫勤修學下。第三引妨會宗。於中
0267a28: 有二。先問後通。前中即此品文。安國堅執
0267a29: 屬證發心經多劫故。非是初心一生故
0267b01: 也。亦非十千以為無量。遮救自義。況有救
0267b02: 云無量即十千故。疏。通斯難者下通。通意
0267b03: 可知。疏。第三亦兼修行者。以所具行位行
0267b04: 即修行故。位即亦是修行之德。故云此及後
0267b05: 二皆修行之德。疏。瑜伽菩薩地明等者。疏文
0267b06: 有二。先釋科文。行相之言便引瑜伽明具
0267b07: 五義。而行相為總故為科目。疏。後因緣者
0267b08: 下。牒經別釋因緣之義。於中二。先以義略
0267b09: 釋。二後瑜伽云下。引文釋。於中三。初引瑜
0267b10: 伽。次引起信。後會當經。初中因緣之外更
0267b11: 加四力。緣謂見聞境界。因謂內心發起。力謂
0267b12: 有所幹能。然即前四因正望發心以明力
0267b13: 用。自力即從種性因發。他力即是善友所
0267b14: 攝。因力即是自起悲心。加行力即長時苦行。
0267b15: 又四力成就即名為因。親能發故。疏。今經
0267b16: 即初及三者。文中無人勸故。不言因加行
0267b17: 故。疏。起信論智印經有七因緣者。論云信成
0267b18: 就發心者。依何等人修何等行得信成就
0267b19: 堪能發心。所謂依不定聚眾生已有熏習善
0267b20: 根力故。信業果報能起十善厭生死苦。欲
0267b21: 求無上菩提。得值諸佛親承供養。修行
0267b22: 信心經一萬劫。信心成就故。諸佛菩薩教
0267b23: 令發心一或以大悲故能自發心二或因正
0267b24: 法欲滅。以護法因緣故能自發心三如是信
0267b25: 心成就得發心者。入正定聚。畢竟不退。名
0267b26: 住如來種中正因相應。若有眾生善根微少
0267b27: 等。未經一萬劫。於中遇緣亦有發心。所謂
0267b28: 見佛色相而發其心一或因供養眾僧而
0267b29: 發其心二或因二乘之人教令發心三或學
0267c01: 他發心上有四緣如是等發心悉皆不定。遇惡因
0267c02: 緣。或便退失墮二乘地。智印＋（經）【甲】印印經同此。疏。信
0267c03: 謂於實德能。深忍樂欲心淨為性者。唯識第
0267c04: 六云。云何為信。於實德能深忍樂欲。心淨
0267c05: 為性。對治不信樂善為業此總明體業。然信差
0267c06: 別略有三種。一信有實。謂於諸法實事理
0267c07: 中深信忍故。二信有德。謂於三寶真淨德
0267c08: 中深信樂故。三信有能。謂於一切世出世
0267c09: 善深信有力能得能成起希望故。釋曰。實
0267c10: 德能三即信依處。忍樂欲三如次配之。言
0267c11: 能得能成者。信己及他。今得後成。又無為
0267c12: 得有為成故。論云。由斯對治彼不信心。愛
0267c13: 樂證修世出世善。釋曰。上釋信業。下欲揀
0267c14: 別。故又問答。論云忍謂勝解。此即信因。樂
0267c15: 欲謂欲。即是信果。確陳此信。自相是何問
0267c16: 也。豈不適言。心淨為性。此猶未了彼心淨
0267c17: 言。若淨言即心應非心所。若令心淨慚
0267c18: 等何別。心俱淨法為難亦然。釋曰。此中三
0267c19: 難。初持業釋。次依主釋。後近釋。言為難
0267c20: 亦然者。同前慚等何別。亦是心王俱時法故。
0267c21: 論曰。此性澄清能淨心等。以心勝故立心
0267c22: 淨名。如水清珠能清濁水。慚等雖善非淨
0267c23: 為相。此淨為相無濫彼失。又諸染法各別
0267c24: 有相。雖＝唯【甲】雖唯有不信自相渾濁。復能混濁餘心
0267c25: 心所。如極穢物自穢穢他。信正翻彼故淨
0267c26: 為相也正義竟。有說。信者愛樂為相。應通三
0267c27: 性。體應即欲。又應苦集非信所緣此破小乘上座部
0267c28: 有執。信者隨順為相。應通三性。即勝解欲。
0267c29: 若印順者。即勝解故。若樂順者。即是欲故。離
0268a01: 彼二體無順相故此破大乘異師也由此應知。心淨
0268a02: 是信結也。然今疏文略引標釋義已周備。今
0268a03: 法寶下以論配經。復有二意。一者別配。謂
0268a04: 法有事理。即是初實也。法有理行即出世善
0268a05: 等故。是後能故。云今法寶中已攝初後。後亦
0268a06: 三寶中皆具此三者。義以前三通於三寶。
0268a07: 如文可知。次大者下。釋下句也。疏。別中
0268a08: 下。上釋總偈竟。疏。初半偈揀去偏偽者。即
0268a09: 天台止觀中意。然有二文。一當第五卷明
0268a10: 十法成乘。中有真正發菩提心。故云揀去偏
0268a11: 偽。故下疏云。有二乘心者。名之為偏等。二
0268a12: 者第一卷中明有五略。謂發大心。修大行。
0268a13: 感大果。列大網。歸＝修【甲】歸修大處。今即第一發大
0268a14: 心中文。然彼復分為三。初方言。次揀非。後
0268a15: 顯是。方言易了。今將不求一行當彼揀
0268a16: 非也。餘文即當顯是。今初。彼文云。道亦
0268a17: 有通有別。今亦揀之略為其十。若心念念。
0268a18: 專貪嗔癡。攝之不還拔之不出。日增月甚
0268a19: 起上品十惡。如五扇提羅者。此發地獄心
0268a20: 行火途道一若其心念念。欲多眷屬。如海
0268a21: 吞流如火焚薪。起中品十惡。如調達誘眾
0268a22: 者。此發畜生心行血塗道二若其心念念。
0268a23: 欲得名聞四遠八方稱揚歎詠。內無實德
0268a24: 虛比賢聖。起下品十惡。如摩揵提者此發
0268a25: 鬼心行刀塗道三若其心念念。欲勝於彼。
0268a26: 不耐下人輕他珍己。如高飛下視人
0268a27: 物。而外揚仁義禮智信。起下品善心。行阿
0268a28: 修羅道四若其心念念。欣世間樂。安其臭身
0268a29: 悅其癡心。此起中品善心行於人道五若
0268b01: 其心念念。知三惡苦多。人間苦樂相間。天上
0268b02: 純樂。為天上樂。閉六根不出。六塵不入。此
0268b03: 上品善心行於天道六若其心念念。欲大威
0268b04: 勢身口意業。纔有所作一切弭從。此發欲
0268b05: 界主心行魔羅道七若其心念念。欲得利
0268b06: 智辯聰。高才勇哲。鑒達六合。十方顒顒。此
0268b07: 發勝智心行尼揵道八若其心念念。五塵六
0268b08: 欲外樂蓋微。三禪之樂由如石泉其樂內
0268b09: 熏。此發梵心行色無色道九若其心念念。
0268b10: 知善惡輪環凡夫耽湎賢聖所訶。破惡由淨
0268b11: 慧。淨慧由淨禪。淨禪由淨戒。尚此三法如
0268b12: 飢如渴。此發無漏心行二乘道十若心若
0268b13: 道其非甚多。略舉十耳結今疏欲具此十非
0268b14: 故。於經文。委曲而取耳。於疏文中分二。先
0268b15: 總明。即瑜伽意。後文中不求五事下。正釋經
0268b16: 文配成十非。然不必全爾故致多言。以
0268b17: 隨一煩惱有三塗因故。又但取意略明。但
0268b18: 尋上引疏文。居然易了。但人天因含其三
0268b19: 界也。一人。二欲天。三上二界。餘文可知。有
0268b20: 二乘下結成。即前九為偽。後一為偏也。疏。
0268b21: 其中對上四因四緣可以意得者。深心信
0268b22: 解。及深信諸佛及佛法。即第一種性具足因。
0268b23: 恭敬尊重一切佛。即第二賴佛菩薩攝受因。
0268b24: 以恭敬故。但為永滅眾生苦。即第三多起
0268b25: 悲心也。常欲利樂諸眾生莊嚴國土供養
0268b26: 佛。即第四長時猛利難行苦行也。四因具矣。
0268b27: 言四緣者。恭敬尊重一切佛者。以見聞
0268b28: 神變威力故。即第一緣。受持正法修諸智
0268b29: 者。以聞法微妙故。即第二緣。又受持正
0268c01: 法者。見法欲滅故。即第三緣。但為永＝求【甲】＊永求滅
0268c02: 眾生苦者。即見生受惑業苦。是第四緣也。
0268c03: 見苦即緣。長悲即因。故雖一文＝支【甲】文支因緣具
0268c04: 足。此中四力不具故不會之。疏。又上從
0268c05: 不求五欲下。重解經文以上來所解參古德
0268c06: 意。此下一向新意不干舊解。文自有五。一
0268c07: 約信德。二約菩提意。三約佛性。四約四弘。
0268c08: 五結歸真正。今初。則經文五偈應分為二。
0268c09: 初一偈標信發心。後四偈彰信之德。疏。今
0268c10: 文並具但不次耳者。彼經次云。一親近善友。
0268c11: 二供養諸佛。三修習善根。四者志求勝法。
0268c12: 五心常柔和。六遭苦能忍。七慈悲深厚。八
0268c13: 深心平等。九愛樂大乘。十求佛智慧。疏。四
0268c14: 有三字者。以供養佛字全同故。疏。又此十
0268c15: 德即求菩提之意者。第二明菩提意。而云
0268c16: 發菩提心等者。彼廣有文。略舉十四廣結
0268c17: 無邊。今但舉一以等十三。謂二欲承事供
0268c18: 養一切諸佛。悉無餘故發菩提心。其悉無
0268c19: 餘下八字一一皆有。三欲嚴淨一切諸佛國
0268c20: 土。四欲護持一切諸佛正教。五欲成滿一
0268c21: 切如來誓願。六欲往一切諸佛國土。七欲
0268c22: 入一切諸佛眾會。八欲知一切世界中諸
0268c23: 劫次第。九欲知一切眾生心海。十欲知一
0268c24: 切眾生根海。十一欲知一切眾生業海。十
0268c25: 二欲知一切眾生行海。十三欲滅一切眾
0268c26: 生煩惱海。十四欲拔一切眾生煩惱習氣海。
0268c27: 悉無餘故發菩提心。善男子。以要言之。菩
0268c28: 薩以如是等百萬阿僧祇方便行故發菩提
0268c29: 心。善男子。菩薩行普入一切法皆證得故。
0269a01: 普入一切剎悉嚴淨故。是故善男子。嚴淨
0269a02: 一切世界。盡我願乃盡。拔一切眾生煩惱習
0269a03: 氣。盡我願乃滿。釋曰。上皆菩提心所為也。
0269a04: 對今經文可以意得。疏。末後偈初句下。三。
0269a05: 約佛性。即隨難重顯種性具足三佛性義。
0269a06: 即佛性論第二卷第三顯體分三因品。論云。
0269a07: 復次佛性體有三種三性所攝義。應知三種
0269a08: 者。所謂三因。三種佛性三因者。一應得因。二
0269a09: 加行因。三圓滿因。初即二空所顯真如。由
0269a10: 此應得菩提心。乃至道後法身故。二加行
0269a11: 因者。謂菩提心。由此心故。得三十七品。十
0269a12: 度十地。乃至道後法身。三圓滿因者。即加＝那因【甲】加那因
0269a13: 行因。由此故得一切圓滿。三種佛性者。應
0269a14: 得因中具有三性。一住自性性。二引出性。
0269a15: 三至得果性。釋曰。住自性者。謂道前凡夫位。
0269a16: 引出性者。從發心已上窮有學聖位。至得
0269a17: 果性者。無學聖位。疏。又文有四弘可以意
0269a18: 得者。四約四弘也。文中不求五欲等。即顯
0269a19: 煩惱無邊誓願斷。但為永求滅眾生苦。即眾
0269a20: 生無邊誓願度。受持正法修諸智。即法門
0269a21: 無盡誓願學。證菩提故。即佛道無上誓願成。
0269a22: 故四具矣。疏。又上云深心信解常清淨下＝者【甲】下者。
0269a23: 第五結歸真正。於中二。先顯真正菩提心
0269a24: 體。後正結歸。前中意有其三意＝竟【甲】意竟。初約三心
0269a25: 菩提。二約三觀。三約四弘。今初。初明大
0269a26: 智心。次慨眾生迷此下。大悲心後悼昔不知
0269a27: 下。大願心即菩提心。燈大悲為油。大願為
0269a28: 炷。大智為光。光照法界故。上如次即直
0269a29: 心。大悲心。深心也。二約三觀者。悲願是假
0269b01: 觀。前大智心中直明本性清淨。即是空觀。煩
0269b02: 惱即菩提本來是佛。即中道觀。三約四弘
0269b03: 者。初通立理以是圓教四弘故。稱性明之。
0269b04: 從信＝性【甲】信性煩惱即菩提下。別顯四弘。初即煩惱
0269b05: 無邊誓願斷。二由稱本性而發心故下。即
0269b06: 佛道無上誓願成。三慨眾生迷此下。眾生無
0269b07: 邊誓願度。四悼昔不知下。法門無盡誓願學。
0269b08: 此明四弘通指上四弘。上但指文。今將
0269b09: 深心之言會通此四令圓妙耳。疏。有悲故
0269b10: 不為無邊所寂下。正結歸。謂上雖多義
0269b11: 不出悲智故今結之。即結上疏文及經耳。
0269b12: 故止觀第五明十法成乘中。第二真正發菩
0269b13: 提心云。既深識不思議境一苦一切苦。自悲
0269b14: 昔苦起惑耽湎。乃至云思惟彼我鯁痛自
0269b15: 他。即起大悲興兩誓願。眾生無邊誓願度。
0269b16: 煩惱無邊誓願斷。眾生雖如虛空誓度如
0269b17: 空之眾生。雖知煩惱無所有。誓斷無所
0269b18: 由＝有【甲】由有之煩惱上二即空觀雖知眾生甚多。而度多多
0269b19: 之眾生。雖知煩惱無邊底。而斷無邊底之
0269b20: 煩惱假觀雖知眾生如佛。而度如佛之眾生。
0269b21: 雖知煩惱如實相。而斷如實相之煩惱中觀
0269b22: 何者。若但拔苦因＋（不）【甲】因因不拔苦果此誓雜毒故須
0269b23: 觀空。若偏觀空則不見眾生可度。是名
0269b24: 著空者。諸佛所不化。若偏見眾生可度則
0269b25: 墮愛見大悲非解脫道。今則非毒非偽故
0269b26: 名為真。非空邊非有邊故名為正。如鳥
0269b27: 飛空終不住空。雖不住空跡不可尋。雖
0269b28: 空而度。雖度而空。是故誓與虛空共故。
0269b29: 名真正發菩提心。釋曰。此上釋須三觀所
0269c01: 以。又云又識不思識心一樂心一切樂心。我
0269c02: 及眾生昔雖求樂因不知樂因。如執瓦
0269c03: 礫謂如意珠。妄指螢光呼為日月。今方
0269c04: 始解故起大悲興兩誓願。謂法門無盡誓願
0269c05: 知。無上佛道誓願成。雖知法門永寂如空。
0269c06: 誓願修行永寂。雖知菩提無所有。無所有
0269c07: 中吾故求之上即空觀也雖知法門如空無所有。
0269c08: 而有誓願畫繪莊嚴虛空。雖知佛道非成
0269c09: 所成。如空中種樹使得華果名假觀也雖知法
0269c10: 門及佛果非修非不修。非證得非不證得。
0269c11: 以無所證而證而得中觀也是名非偽非毒。名
0269c12: 之為真。非空非愛見。名之為正。如是慈
0269c13: 悲誓願。與不思議境智。非前非後同時俱
0269c14: 起。慈悲即智慧。智慧即慈悲。無緣無念普
0269c15: 覆一切。任運拔苦自然與樂。不同毒害。不
0269c16: 同但空。不同愛見。是名真正發菩提心。釋
0269c17: 曰。但觀上所引之文。疏文居然易了。即撮
0269c18: 其大意而為此疏顯經深玄。然此經上下
0269c19: 菩提心義。文理淵博。見其撮略故。取而用
0269c20: 之。引而證之。疏。第二信為道元下。此段多
0269c21: 易。但云一本義菩提本故者。意以本義為
0269c22: 果德元。首義為因德元耳。言元者善之長
0269c23: 也。即周易乾卦文言。釋乾元亨利貞四德
0269c24: 云。元者善之長也。亨者嘉之會也。利者義之
0269c25: 和也。貞者事之幹也。君子體仁足以長仁。
0269c26: 嘉會足以合禮。利物足以和義。貞固足以
0269c27: 幹事。君子行此四德者。故曰乾元亨利貞。
0269c28: 今但用其一字義耳。疏。不信身心下。反成
0269c29: 上義。知見相為菩提。知見性為涅槃。故法
0270a01: 華論釋開佛知見。為無上義。謂雙開菩提
0270a02: 涅槃疏＋（喻）【甲】疏疏喻。如意珠略有五義者取與信相應
0270a03: 義耳。若準寶性論。寶有六義。頌云真實一
0270a04: 世希有二明淨三及勢力四能莊嚴世間五最
0270a05: 上不變等六。今此勝義攝真實最上二義。餘四
0270a06: 則同。四即勢力。五即莊嚴。或無莊嚴加此
0270a07: 蘊義。然疏五義皆言含法喻。思之可知。疏。
0270a08: 尚不得疥癩野干等者。即薩遮尼揵子經第
0270a09: 四。疏。初三頌明十住等者下。明諸位。皆含
0270a10: 義理。並如本品。但言增上是不退住者。由
0270a11: 前正心但聞讚毀不動。今聞無有利害更
0270a12: 深而心不退故為增上。餘如下文尋之。然
0270a13: 皆隱位名存其中行。或合或開。或略或廣。
0270a14: 不全次第者。意明圓融信門即頓具故。亦
0270a15: 猶離世間品。六位頓具故。亦頓成二千行。
0270a16: 位位頓修故。若一向次第者。但得行布一分
0270a17: 義耳。疏。以若有彼則有此者。揀濫。明此
0270a18: 是圓融義。纔得一位即得一切位。如十味
0270a19: 香纔燒一丸。如小芥子十氣齊發。若有聞
0270a20: 香十味齊聞。若得沈氣時。則得檀氣。若得
0270a21: 酥合則得龍腦等。十味丸藥服者齊得。亦準
0270a22: 此知。非如鉤鎖由得於前方能得後。非
0270a23: 如涉路若行一里即得二里。若行二里
0270a24: 則進三里。故此位中不在位名。或開或合。
0270a25: 正在於此。思之思之。疏。略辨十門三昧業
0270a26: 用者。然還源觀。立一體二用三遍四德五止
0270a27: 六觀。亦不出此。言一體者。即自性清淨圓
0270a28: 明體。即通為十定之體。言二用者。一海印
0270a29: 森羅常住用。即此第一三昧。二法界圓明目＝自【甲】目自
0270b01: 在用。即華嚴三昧。言三遍者。一者一塵普
0270b02: 周法界遍。二一塵出生無盡遍。三一塵含容
0270b03: 空有遍。此三並是因陀羅網三昧門。言四德
0270b04: 者。一隨緣妙用無方德。二威儀住持有則德。
0270b05: 三柔和質直攝生德。四普代眾生受苦德。即
0270b06: 次下第六三昧門。言五止者。一照法清虛
0270b07: 離緣止。二觀人寂怕絕欲止。三性起繁興法
0270b08: 爾止。四錠＝定【甲】錠定光顯現無念止。五事理玄通非相
0270b09: 止。言六觀者。一攝境歸心真空觀。二從心
0270b10: 現境妙有觀。三心境祕密圓融觀。四智身影
0270b11: 現眾緣觀。五多身入一鏡像觀。六主伴互現
0270b12: 帝網觀。上之止觀並是寂用無涯三昧門。故
0270b13: 此十門無不收矣。廣釋一體六觀等具如
0270b14: 還源觀辨。疏。海印之義下。疏文分四。一標
0270b15: 章。二總明。三別示義類。四總結料揀。初一
0270b16: 可知。疏。下經云。如淨水中四兵像下。第二
0270b17: 總明也。即引當經及於他經。以示能現所
0270b18: 現海印之相。言乃至莫不皆於水中現者。其
0270b19: 中間云。各各別異無交雜。劍戟弧矢類甚多。
0270b20: 鎧冑車輿非一種。隨其所有相差別。莫不
0270b21: 皆於水中現。而水本自無分別。菩薩三昧
0270b22: 亦如是。即第十五經。疏。又云海有希奇等
0270b23: 者。即此卷中下合云。無盡禪定解脫者。為平
0270b24: 等印亦如是。福德智慧諸妙行。一切普修
0270b25: 無厭足。疏。大集十四云下。引他經文。疏文
0270b26: 分二。先正引。後解釋。前中即虛空藏菩薩品
0270b27: 頭。有一善男子言。此中亦爾。經云亦復如
0270b28: 是餘皆全同。疏。然此經文下。解釋。此即此
0270b29: 上大集。言出現四天下像等者。文云。佛子。
0270c01: 譬如大海普能印現四天下中一切眾生色
0270c02: 身形像。是故共說以為大海。諸佛菩提亦復
0270c03: 如是。普現一切眾生心念根性欲樂而無
0270c04: 所現是故說名諸佛菩提。下偈文云。如海
0270c05: 印現眾生心。以此說名為大海。菩提普印
0270c06: 諸心行。是故說名為正覺。疏。言十義下。第
0270c07: 三別顯義類也。疏。經云遍十方故者。即是
0270c08: 今經。於一念頃遍十方也。言普悉包含無
0270c09: 所拒者。即指上引。十義所引皆上總中。所
0270c10: 引之經。及出現品。文多易了。但第十云以
0270c11: 不待對是故常現者。此以第十釋成第九
0270c12: 即為揀異。由十成九故云釋成。而九論。
0270c13: 十是橫說。故為揀也。疏。具上十義下第四
0270c14: 總結。於中先正結。後問仁王三賢下。問答料
0270c15: 揀。先問。後答。問即上卷菩薩教化品。經云。
0270c16: 若菩薩住百佛國土中。作閻浮提王王四
0270c17: 天下。修百法明門。二諦平等心化一切眾
0270c18: 生。下偈云。善覺菩薩四天下雙照二諦平等
0270c19: 道。權化眾生遊百國。始登一乘無相道。釋
0270c20: 曰。此前更無成佛之文。疏。答即上所引大
0270c21: 集下。第二答中有三。初指前引答。二別引
0270c22: 文答。三況出圓融。今初。謂上引大集灌頂
0270c23: 即第十住。故云彼說住終。則初賢已得八
0270c24: 相。何得偏引仁王三賢無文。疏。若占察經
0270c25: 下。次引別文答。謂占察經作佛有四。初是
0270c26: 信滿。正與今文相當。餘三因便故來耳。二
0270c27: 解滿作佛即同前大集灌頂受位。三證滿者。
0270c28: 初證名證滿故。云淨心地即初地故。四究
0270c29: 竟菩薩地。即第十地後故。起信云。菩薩地盡
0271a01: 覺心初起心無初相。以遠離微細念故得
0271a02: 見心性。心即常住名究竟覺是也。疏。起信
0271a03: 依此下。上正引經。此方引論。用信成就發
0271a04: 心即第一信滿位。論云。菩薩發是心故。則
0271a05: 得少分見於法身。以見法身故隨其願力
0271a06: 能現八種利益眾生。所謂從兜率天退。入
0271a07: 胎。住胎。出胎。出家。成道。轉法輪。入涅槃。即
0271a08: 八相之文也。疏。況圓融門中不依次位者。
0271a09: 三況出圓義也。則上所引尚是行布。以四
0271a10: 位成佛深淺不同故。今初即具後故是圓融。
0271a11: 今約信滿猶寄終教說耳。疏。因果無礙下。
0271a12: 通伏難。謂有難云。若初即後應壞因果故。
0271a13: 故為此通明其無礙。正在因時即有果。果
0271a14: 中有因。隨門不同名因名果。體無前後故
0271a15: 得圓融。雙存則亦因亦果。俱泯則果海離言。
0271a16: 疏。又此化現非唯一位依一類界者。重揀前
0271a17: 文以圓融。非唯一位則顯具一切地位。非
0271a18: 依一類界則顯遍於時處也。第二華嚴三
0271a19: 昧。疏。萬行如華嚴法身故餘如別說者。遺
0271a20: 忘集說。略有十觀。一攝相歸真觀。二相盡
0271a21: 證實觀三相實無礙觀。四隨相攝生觀。五緣
0271a22: 起相收觀。六微細容攝觀。七一多相即觀。八
0271a23: 帝網重重觀。九主伴圓融觀。十果海平等觀。
0271a24: 然此十觀融四法界。初二理法界。始終不
0271a25: 異。三即事理無礙法界。四即隨事法界。次
0271a26: 五即事事無礙法界。五即一多相容不同門。
0271a27: 六即微細相容安立門。七即諸法相即自在
0271a28: 門。八即因陀羅網境界門。九即主伴圓融具
0271a29: 德門。其第十觀果海絕言。通為前四之極。
0271b01: 則四法界十種玄門皆約因分。然此十觀略
0271b02: 收萬＝前【甲】萬前類不異玄中故指在餘。又釋題中
0271b03: 廣顯華嚴義竟。又還源觀釋云。廣修萬行
0271b04: 稱實成德。普周法界而證菩提。如華有
0271b05: 結實之用。行有感果之能。今則託事表彰。
0271b06: 所以舉華為喻。嚴者。行成剋果。契理稱
0271b07: 真。性相兩亡。能所俱絕。顯煥炳著故名嚴
0271b08: 也。良以非真流之行無以契真。何有飾真
0271b09: 之行。不從真起此＝非【甲】此非。則真該妄末行無不
0271b10: 修。妄徹真源相無不寂。故曰。法界自在圓
0271b11: 明無礙用為華嚴三昧也。若更總釋。總以萬
0271b12: 行嚴於法界。成於法身為華嚴也。行有
0271b13: 行布圓融。成佛亦有十身總別。別如普眼長
0271b14: 者以十波羅蜜嚴成十身。融如八地一念
0271b15: 之中十＝千【甲】十千度圓修。成佛之時十身無礙。故曰
0271b16: 華嚴。餘如題中。第三＝二【甲】三二因陀羅網三昧中＝已竟【甲】中已竟。
0271b17: 疏。次半頌舉一例餘。亦有二意者。前意對
0271b18: 前第一意。既一塵之中有多塵向來。方說
0271b19: 一塵攝剎。今方說塵內所具餘塵攝剎。後
0271b20: 意對前第二意。此所例塵非前塵內。是前
0271b21: 塵外遍法界中塵也。疏。由於昔時以手持
0271b22: 供供佛施人稱周法界者。此出因也。供
0271b23: 佛施人約其施行。稱周法界約其施心。入
0271b24: 深觀故。疏。故令真流供具等諸佛之難思
0271b25: 者。顯今果也。真流供具顯出供時心以稱
0271b26: 法界。手出供具故。等諸佛之難思者。稱因
0271b27: 境也。因雖尊勝。心不稱境非真供養。由
0271b28: 稱真之因感稱真之果。能供真佛之境。疏。
0271b29: 初半對治等者。對治文顯。隨心所樂為世界
0271c01: 者。順心令喜故。隨行差別即當為人者。心
0271c02: 行不同生善異故。如心寂靜應教禪定。若
0271c03: 心明利為說智慧。悉以善巧而成就文。則連
0271c04: 上屬於為人。第一義者。謂要見理。見理方
0271c05: 得名成就耳。又成就言通於上三。前三悉
0271c06: 檀皆為見理故。疏。第六四攝攝生三昧。布
0271c07: 施攝中。前二偈有兩重釋。先約財施。所須
0271c08: 王位皆屬外財故。王位兼於身命。亦屬內
0271c09: 財。疏。又此施位下。第二重釋次半偈。可愛
0271c10: 著物即三種難行之一。次法及無畏兼前財。
0271c11: 三為一切施。又將後二屬於遂求。然準瑜
0271c12: 伽六度四攝各有九門。頌云。自性一切難。
0271c13: 一切門善士。一切種遂求。二世樂清淨。自性
0271c14: 皆一。一切或二或三。難行皆三。一切門皆四。
0271c15: 善士皆五。一切種皆六。遂求皆七皆八。二世
0271c16: 樂皆九。清淨皆十。四攝即當三十三卷。至
0271c17: 十行品更說其相。今疏言即難行者。以難
0271c18: 行有三。一物少自在施。二可愛著物施。三
0271c19: 極大艱難獲財施。今當第二難也。疏。又後
0271c20: 二偈至隨求即與者。是遂求施。遂求有八。
0271c21: 一匱乏飲食而求乞者施以飲食。二匱乏
0271c22: 車乘而求乞者施以車乘。三乏衣服。四嚴
0271c23: 具五資生什物。六種種塗飾香鬘。七舍宅。八
0271c24: 光明。皆如初二句會文可知。疏。一切愛語
0271c25: 等者下所列。即三愛語。一慰喻愛語。二慶悅
0271c26: 愛語。三勝益愛語。疏。言種種梵音者。即八
0271c27: 種梵音等者。文中具列初二。疏釋後六但標。
0271c28: 若釋應云。三調和謂大小得中。四柔軟者。
0271c29: 言無獷。五不誤者。言無錯誤。六不女者。
0272a01: 其聲雄朗。七尊慧者。言無戰懼。八深遠者。
0272a02: 臍輪發聲。疏。隨心說法應在後偈者。以後
0272a03: 偈說八萬法門。是順正法教語故。應合云
0272a04: 隨心為說。前偈種種梵音故。是隨世儀軌。合
0272a05: 言隨世所宜而化誘。疏。初頌一切同事者。
0272a06: 瑜伽同事不舉別相。但同上利行即名同
0272a07: 事。故利行居先則示＝九事【甲】先則示九事同。利衰等為一切也。
0272a08: 等取毀譽稱譏苦樂。忍於諸苦而同事故
0272a09: 者。難行有三。亦無別相。即同三利行為三
0272a10: 難行同事。謂一諸未行勝善根因。諸有情
0272a11: 所行利行。二現在耽著廣大財位眾具圓滿。
0272a12: 諸有情所行利行。三於外道異執邪見邪行。
0272a13: 所行利行。同事例耳。今於上三同事皆須
0272a14: 忍苦。疏。一即十種清淨利行者。謂一依外
0272a15: 清淨有五。二依內清淨有五。依外五者。一
0272a16: 無罪利行。二不轉利行。三漸次。四遍行。五如
0272a17: 應。論廣釋其相。依內清淨有五者。一謂諸
0272a18: 菩薩。於諸有情起廣大悲。意樂現前而行
0272a19: 利行。二諸菩薩。於諸有情起所作義利。雖
0272a20: 受一切大苦。劬勞而心無倦。深生歡喜。為
0272a21: 諸有情而行利行。三安處最勝第一財位。而
0272a22: 自謙下如子如僕。及離憍慢而行利行。四
0272a23: 心無愛染無有虛偽。真實哀愍而行利行。
0272a24: 五起畢竟無復退轉。慈愍之心。而行利行。
0272a25: 疏。次三句即善士利行者。善士有五。一於
0272a26: 真實義勸導有情。二於應時勸導。三於能
0272a27: 行攝勝妙義勸導。四於有情柔軟勸導。五
0272a28: 於有情慈心勸導。此之五相。皆是大人之
0272a29: 法。慈心勸導舉後等初。疏。次二偈即遂求
0272b01: 利行者。論云。此略有八。謂諸菩薩見諸有
0272b02: 情於應慚處。為無慚纏之所纏繞。方便開
0272b03: 解令離彼纏如無慚纏。二無愧。三昏沈。四
0272b04: 睡眠。五掉舉。六惡作。七嫉。八慳。皆如無慚
0272b05: 纏說。疏。次二偈即一切種利行者。彼說或
0272b06: 六或七總有十三。六者。一應攝受者正攝
0272b07: 受之。二應調伏者正調伏之。三憎背聖教
0272b08: 者除其恚惱。四處中住者令入聖教。五於
0272b09: 三乘中令其成熟。六已成熟者令得解脫。
0272b10: 云何七種。謂諸菩薩安處一分所化有情。於
0272b11: 善資糧。守護長養。所謂一依下乘出離。二
0272b12: 依大乘出離。三於遠離。四於心一境性。五
0272b13: 於清淨諸障。六於二乘而正安處。七於無
0272b14: 上正等菩提而得安處。疏。後一＝二【甲】一二偈即一切
0272b15: 門利行。謂不信令信故者。此略有四。一不
0272b16: 信令信。二犯戒有情令戒圓滿。三惡慧有
0272b17: 情令慧圓滿。四慳有情於捨圓滿。今疏
0272b18: 文中略舉其一。疏。瑜伽廣說利行居先等
0272b19: 者。會二前後。可知。疏。婆沙七十九等者。彼
0272b20: 云。毘奈耶說。世尊有時為四天王。以南印
0272b21: 度邊國俗語說四聖諦。謂醫泥迷泥瑜部達
0272b22: 剌蔑戾車語。說四聖諦。謂摩奢都奢僧攝
0272b23: 摩薩縛怛囉毘剌達。論引淨名圓音為難。
0272b24: 下釋有七。一云。有作是說。佛以聖語說
0272b25: 四聖諦。能令一切所化有情皆得領解。何
0272b26: 以作此等語說。答為滿彼意故。彼天欲聞
0272b27: 故。下並取意引之。二復次世尊欲顯於諸
0272b28: 言音皆能善解故。謂有疑。佛不能餘語等。
0272b29: 三復次有所化者。依佛不變形言而得受
0272c01: 化。有所化者。依佛轉變形言而受化者。
0272c02: 四復有說者。佛以一音說四聖諦。不能
0272c03: 令一切所化有情皆得領解。世尊雖有自
0272c04: 在神力。而於境界不能改越。如不能令
0272c05: 耳見諸色等。通圓音云。答不須通。非三
0272c06: 藏故。諸讚佛頌言多過實。如常在定不睡
0272c07: 眠等皆過實也。五復次如來言音遍諸聲
0272c08: 境。隨所欲語皆能作之故。復伽陀作如是
0272c09: 說。六復次佛語輕利速疾轉故。故云佛以
0272c10: 一音演說法。眾生各各隨所解。七復次如
0272c11: 來言音雖有多種。而同有益故說一音。釋
0272c12: 曰。然上七解。前三可通。後四淺近。即彼小
0272c13: 乘三藏說故。疏。篾戾車者。三藏云惡中惡。
0272c14: 亦云奴中奴。皆義翻耳。
0272c15: 大方廣佛華嚴經隨疏演義鈔卷第三十五
