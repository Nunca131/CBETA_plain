0688c01: 
0688c02: 
0688c03: 
0688c04: 
0688c05: 
0688c06: No. 913
0688c07: 天台智者大師發願文
0688c08: 
0688c09: 夫欲念誦。滅罪障。助菩提。應須發願。
0688c10: 先淨三業。十指合掌。面向諸佛。口陳辭句。作如是
0688c11: 言。
0688c12: 弟子比丘某甲餘眾各准此稱名。稽首和南。一心歸命盡十
0688c13: 方三世一切諸佛．尊法．般若．十二部經真淨妙法．諸
0688c14: 大菩薩摩訶薩眾．諸賢聖僧．常住三寶。唯願神力。慈
0688c15: 哀護念。願當證知。以此念誦。善根功德。專用莊嚴四
0688c16: 恩三有．盡十方法界一切眾生。願共法界諸眾生等。
0688c17: 從無始已巳來。至於今日。昏沈倒惑。六根．三業造一切
0688c18: 鄣道之罪。若麤若細。齊佛所知。一時消滅。生生世世。
0688c19: 永離地獄．餓鬼．畜生身。永離女人身。永離邊地．下賤．
0688c20: 八難身。願共法界諸眾生等。若於此生。若於餘生。常
0688c21: 值善知識。常聞無上大乘正法。即於此身。悟解常住
0688c22: 佛性。大涅槃海。一切諸法。本來寂滅。具大菩提。了達
0688c23: 根塵能所。一念起心。具一切法。百界三千。空．假．中。即
0688c24: 法界印。不可思議。心．佛．眾生。三無差別。體權識實。發
0689a01: 大菩提心。上求下化。生死苦。與究竟樂。修牢強精
0689a02: 進。四種三昧。只不思議一觀三觀。觀不思議一諦三
0689a03: 諦。觀諦冥一。即四魔三鄣。歷緣對境。以妙十法成圓
0689a04: 乘。行解更資。心心明寂。發真中道。開佛知見。心心現
0689a05: 前。所有慧身。不由佗悟。自然流入薩婆若海。住無生
0689a06: 忍。具大智慧。成摩訶衍。通達漸頓諸教。破一微塵。出
0689a07: 大千經卷。恒沙佛法。一心中曉。覺佛慈悲。無諸慳。
0689a08: 說於止觀。遍施一切。開門傾藏。捨如意珠。理即．名字．
0689a09: 觀行．相似．分真．究竟。圓伊三點。不縱不橫。正法大城。
0689a10: 金剛寶藏。一切佛法。自行化佗。一生有辦。設未明了。
0689a11: 非因之因。從因感果。不果之果。獲勝果報。願共法界
0689a12: 諸眾生等。臨命終時。七日之前。自知時節。心不顛倒。
0689a13: 心不錯亂。心不共念。身心無諸苦痛。跏趺正念。身心
0689a14: 安樂。入深三昧。見十方佛。願彌陀世尊．三世諸佛．觀
0689a15: 音．勢至．諸大菩薩．一切聖眾。不捨本誓。悉現在前。同
0689a16: 時放大光明。照觸身心。所有罪障。一時消滅。諸根豁
0689a17: 然。深入知見。以大神力。攝受身心。授金色手。摩頂接
0689a18: 引。歡喜踊躍。乘佛願力。坐金剛臺。隨從如來聖眾。於
0689a19: 一念頃。上品上生西方阿彌陀佛極樂世界。金蓮化
0689a20: 生。悟入無生寂滅諸忍。超登上地。獲六神通。住首楞
0689a21: 嚴。不動法性。於一念頃。遊歷十方。奉事三世一切諸
0689a22: 佛。一一佛前。悉有我身。修諸供養。聞法受記。一時普
0689a23: 能受持三世如來甚深法海。即自明解。不由佗悟。大
0689a24: 理。大願。大莊嚴。大智斷。大遍知。大道。大用。大權實。大
0689b01: 利益。大無住。諸佛所有一切波羅蜜行。一時修習。與
0689b02: 文殊．普賢等諸大士為伴侶。具足一切諸菩薩無量
0689b03: 無邊廣大行願。得諸大陀羅尼門．諸三昧門。普知諸
0689b04: 佛剎嚴淨佛國。於剎那頃。普於十方一切微塵道中。
0689b05: 成等正覺。轉大法輪。度脫眾生。無緣慈悲。普覆法界。
0689b06: 不動真際。普入三世。度脫一切眾生。或作佛身。施權
0689b07: 實。或為九界像。對揚漸頓。請轉漸頓。弘通漸頓。三輪
0689b08: 攝化。攝化無窮。同空遍界。而作佛事。從本垂。攝
0689b09: 還本。本雖殊。不思議一。自佗行圓。常住秘藏。法
0689b10: 界怨親。同斯願海。
