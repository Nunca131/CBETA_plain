0172c01: 天然是禪師語錄卷第九
0172c02: 嗣法門人今辯重編
0172c03: 讚
0172c04: 釋迦文佛
0172c05: 佛身充滿於法界。普現一切群生前。即今拈香插花
0172c06: 者是群生。低頭作禮者是群生。還見佛身麼。咦。夜行
0172c07: 人只貪明月。不覺和衣渡水寒。
0172c08: 月影橫空遍十方。隨波蕩漾浴寒光。臨流不覺全身
0172c09: 在。卻令他人為著忙。咦。是甚麼。
0172c10: 古佛不在劫先。今佛不在目前。白毫光吐秋月圓。無
0172c11: 雲萬里潭中妍。隨筆而畫。縱口而讚。又安知夫當處
0172c12: 常湛然。
0172c13: 四十九年。一場熱鬧。唇不蓋齒。手長于袖。末後拈花。
0172c14: 掩面而走。帶累兒孫。將無作有。只管向前。全不顧後。
0172c15: 渾身裏許。合掌稽首。無以為讚。臘寒梅瘦。
0172c16: 無相中生畫不真。分明覿面現全身。毫光舉目成瞻
0172c17: 仰。腳下渾忘千輻輪。
0172c18: 誰為諸佛師。而乃開知見。日用本寂然。電光徒自閃。
0172c19: 韶陽擅全機。一棒全身現。全身現。霜葉染空山。西風
0172c20: 濯寒練。咦。
0172c21: 雪山像
0172c22: 寥寥劫外絕知音。流水高山韻獨深。半面嬌嬈君自
0172c23: 委。多情不欲盡披襟。
0172c24: 栴檀像
0172c25: 忉利摹來第一尊。靈山曾記付兒孫。老僧不是韶陽
0172c26: 子。一任千峰聽月猿。
0172c27: 阿彌陀佛
0172c28: 明月隨波注大江。波波相接影橫長。臨流坐愛清光
0172c29: 滿。不覺和身入醉鄉。
0172c30: 除卻四十八願。收起母陀羅臂。兒孫口向誰開。西方
0173a01: 何處卓地。一任梅花雪裏寒。香盡春殘空有鼻。
0173a02: 觀世音大士
0173a03: 悲心一片玉壺寒。影落溪流遠近看。覿體分明沁毛
0173a04: 骨。碧霄深夜撼闌干。
0173a05: 大士之心如流水。遇曲逢直無迴止。只今溪雲海月
0173a06: 間。時時示人人不委。隨其所重靡不週。去其所畏如
0173a07: 措地。我亦曾承大士恩。口不能言心如醉。願與拈香
0173a08: 擇火人。盡未來身同頂禮。
0173a09: 大士無相。如鏡中像。大士無聲。如空谷響。物遯聲銷。
0173a10: 大道指掌。無眼而見。色不能倣。無耳而聞。非聲外賞。
0173a11: 處聲色中。絕聲色想。舉念不為。是超情理而往。逸樂
0173a12: 與憂患。折旋兼俯仰。冥冥漠漠間。夜半日輪朗。大士
0173a13: 不捨我。我自成欺枉。普告敬禮者。斷然入儔儻。
0173a14: 眼聲耳色。言思路絕。大士於中。布廣長舌。善聽如聾。
0173a15: 善說如啞。打失布袋。呼牛作馬。我唯心知。讚不可盡。
0173a16: 一味頂禮。堅固深信。書與不退。合掌瞻視。視所視者。
0173a17: 宛然無二。無二分別。攀仰弗及。面門突出。大地歷歷。
0173a18: 咦。臘月梅花燄。寒夜光如雪。
0173a19: 千手千眼。從何處起。一時俱到。在水鏡裏。或慈或威。
0173a20: 亦悲亦喜。如日中影。無有終始。覓之弗得。非聲色比。
0173a21: 言思斷處。似則絕似。遂以為然。是則未是。惟古與今。
0173a22: 人莫能擬。然而凡聖愚哲。均樂利焉。以為可恃。
0173a23: 智絕真空。體應群物。物豈他物。有感斯通。空非頑空。
0173a24: 無遠弗屆。來無所從。去無所至。苦樂如夢。覺迷一致。
0173a25: 祇此深慈。弗休弗憩。是故稽首。觀音大士。
0173a26: 眾生悲極感自現。不踰眾生悲感中。自悲自感還自
0173a27: 現。大士無心水月同。月印千江江影透。大悲三昧所
0173a28: 成就。
0173a29: 大士如鏡。照一切心。大士如月。清光普臨。萬象歷歷。
0173a30: 隨感而寂。慈能攝慢。悲以化執。機器靡定。同歸靜正。
0173b01: 但辦肯心。何疑於聖。我昔早年。將悟未悟。稽首皈誠。
0173b02: 曾獲冥護。夢裏投機。如箭鋒拄。賓主出入。有語無語。
0173b03: 越三十年。宛爾昨日。凡一念至。鐵與磁石。願汝小子。
0173b04: 但堅信此。
0173b05: 通身是佛。不似一物。隨物現形。作不請客。示彼群生。
0173b06: 應念而得。在形色中。非聲非色。超聲色外。不離動寂。
0173b07: 千手目兮赴眾感之無端。返聞聞兮會萬機以冥一。
0173b08: 合掌低頭應自知。莫待當來問彌勒。
0173b09: 落筆已巳遭人貶剝。何如文彩未彰時。婆心不覺全身
0173b10: 露。笑殺深山老古錐。
0173b11: 佛之一字。永不喜聞。矧百千億。盎粹氤氳。麗大慈日。
0173b12: 布正覺雲。寂感一致。悲智攸分。循聲而應。普視人群。
0173b13: 瞻彼瑞容。稽首慇懃。願汝英哲。發自心忻。合掌讚嘆。
0173b14: 無第二人。
0173b15: 道以無心得。相以有心現。無心割截平。有心莊嚴展。
0173b16: 無心無罪福。福罪有心見。割截與莊嚴。有無心轉變。
0173b17: 一人成兩心。兩人圓一念。積精遂密藏。至誠忻佛面。
0173b18: 大士無緣慈。照臨同時遍。各以佛子根。真實通方便。
0173b19: 大士像為葉俗士所施。比丘今球疑別紙截去上
0173b20: 幅。懼而裱之。藏笥中。比丘今帾請供乞讚。焚香作
0173b21: 其上。
0173b22: 萬卉千叢待化工。微雲細霧澹和風。是誰不在空濛
0173b23: 裏。祇有枝頭春獨濃。
0173b24: 一泓水樹橫秋色。半枕松風歸鶴聲。箇裏未能忘宿
0173b25: 習。因人幻出百千情。
0173b26: 仰吾師之深慈兮置十二類生於懷中。隨所求而各
0173b27: 給兮知根欲之無窮。天與人之不可頓易兮聊止啼
0173b28: 以黃葉。妄無體而必終兮爾乃需之情竭。望東方之
0173b29: 既白兮猶濛濛其復晦。同乎迷若相濡兮誰獨當機
0173b30: 感之會。入大冶而不自知兮感天澤之一勺。時忽遘
0173c01: 而頓醒兮悔從前之昧略。顧吾身之獨遭兮幾旦暮
0173c02: 而失之。覺而後知其將告兮歎虛白之靡移。匪覃恩
0173c03: 之浪浪兮孰執手而同歸。底乾慧以極果兮誓始終
0173c04: 而相師。釋及門之洗心兮禮頂踵而陳詞。
0173c05: 一念能觀萬類心。耳中雲樹眼中音。靈光在處堪瞻
0173c06: 仰。五體爐前非古今。
0173c07: 容光豈問山高下。遺影誰論水淺深。不識塞鴻秋月
0173c08: 意。且隨光影散煩襟。
0173c09: 大士靈通。多在忍土。以無緣慈。哀五濁苦。感應道交。
0173c10: 如子得母。水中月影。非去非到。空谷響聲。前後之步。
0173c11: 我以心眼。觀大士處。幾喪目前。而啞然住。能非所觀。
0173c12: 所非能覷。絕待而歔。有語無語。以示禪者。如箭鋒拄。
0173c13: 俯仰折旋。無容顧佇。信口而呼。縱目所注。神光儼然。
0173c14: 不可思慮。大悲觀音。為物作矩。共此未來。皈命頂禮。
0173c15: 普賢大士
0173c16: 心本無生示現生。示現之中無有我。無我我所虛心
0173c17: 境。誑惑世間與同事。一切世間悉如幻。識取如幻真
0173c18: 實現。差別無非根本智。根本差別無有二。文殊為唱
0173c19: 普賢和。二妙圓成如來住。何人以此微妙筆。繪出普
0173c20: 賢無相身。騎象直向華屋中。一毛頭上帝珠重。
0173c21: 布袋和尚
0173c22: 大地一布袋。誰當司其橐。展口收不得。舉足徒躑躅。
0173c23: 雙眼笑不休。滿腹安不著。寒潭無底。春風有腳。青霄
0173c24: 絕點雲。觸斷驪龍角。莫。莫。
0173c25: 未離兜率。已巳在人間。祇為尋人。不肯住山。閱盡天下。
0173c26: 惟有一笑。寬著肚皮。一文亦要。逢人便道。是真彌勒。
0173c27: 而我以為。不似一物。奉勸孟八郎。李四張三難覆藏。
0173c28: 十八羅漢
0173c29: 偶讀蘇子瞻文至十八羅漢讚。失笑曰。大智人面
0173c30: 前有三尺暗。洵非虛語。取而別之。
0174a01: 第一尊者結跏正坐。蠻奴側立。有鬼使者稽顙
0174a02: 於前。侍者取其書而獻之。
0174a03: 咨爾四人。拜跪坐立。知與不知。各有其失。千載之下。
0174a04: 令我笑殺。棒之不能。請代以筆。
0174a05: 第二尊者合掌趺坐。蠻奴捧櫝於前。老人發之。
0174a06: 中有琉璃器。貯舍利十數。
0174a07: 伊何以見。合掌而嘿。蠻奴捧之。老人發之。宛如琉璃。
0174a08: 中有一物。若曰舍利。莫販賣佛。
0174a09: 第三尊者扶烏木養和正坐。下有白沐猴獻果。
0174a10: 侍者執盤受之。
0174a11: 彼扶木者。未嘗不是。嗟爾白猴。亦能爾爾。執盤而受。
0174a12: 意不在果。所得已巳多。顛倒則箇。
0174a13: 第四尊者側坐屈三指。荅胡人之問。下有蠻奴
0174a14: 捧函。童子戲捕龜者。
0174a15: 尊者以手。胡人以口。蠻奴捧函。童子戲捕。萬世如見。
0174a16: 貧兒驟富。獨我野人。不覺笑倒。
0174a17: 第五尊者臨淵濤抱膝而坐。神女出水中。蠻奴
0174a18: 受其書。
0174a19: 臨彼深淵。不可錯足。抱膝何為。如虫禦木。神女躍出。
0174a20: 蠻奴受書。非此則彼。如之何如。
0174a21: 第六尊者右手支頤。左手撫稚獅子。顧視侍者
0174a22: 摘瓜而剖之。
0174a23: 右手支頤。左手撫獅。顧視侍者。其色怡怡。但令人見。
0174a24: 不許人知。罪歸家主。何以謝之。
0174a25: 第七尊者臨水側坐。有龍出焉。吐珠其手中。胡
0174a26: 人持短錫杖。蠻奴捧缽而立。
0174a27: 奪頷下珠。不無尊者。何似驪龍。有而能捨。笑殺旁觀
0174a28: 胡漢兒。一杖挑翻須彌山。一缽啗乾滄溟水。咦。我也
0174a29: 放不得爾。
0174a30: 第八尊者並坐而立。加肘其上。侍者汲水過前。
0174b01: 有神人涌出於地。捧盤獻寶。
0174b02: 尊者善說。侍者善聽。惟有神人。倒行正令。何以復之。
0174b03: 如驢覷井。
0174b04: 第九尊者食已巳拓缽。持數珠誦咒而坐。下有童
0174b05: 子搆火具茶。又有埋筒注水蓮池中者。
0174b06: 食已巳拓缽。宴然坐地。口誦手持。誰堪聽視。唯二童子。
0174b07: 擇火注水。不可道著。拈鼻失嘴。
0174b08: 第十尊者執經正坐。有仙人侍女焚香於前。
0174b09: 正坐者誰。匪示匪默。告汝仙人。焚香即得。大地山河。
0174b10: 叢林草木。無有少法。與爾為物。是故尊者。執經而一。
0174b11: 第十一尊者趺坐焚香。侍者拱手。胡人捧函而
0174b12: 立。
0174b13: 趺不是坐。焚不是香。侍者胡人。眼短鼻長。六十二見
0174b14: 應難避。秋雨松風聲瑯瑯。
0174b15: 第十二尊者正坐入定枯木中。其神騰出于上。
0174b16: 有大蟒出其下。
0174b17: 尊者正坐。如木亦爾。神出其上。蟒出其下。畢竟何似。
0174b18: 似不似。秋風起。吹折門前一株松。夜半背手摸枕子。
0174b19: 第十三尊者倚杖垂足側坐。侍者捧函而立。有
0174b20: 虎過前。有童子怖慝而竊窺之。
0174b21: 倚杖垂足。不可方比。俊哉大虫。卻會斯旨。童子何為。
0174b22: 故曰是汝。
0174b23: 第十四尊者持鈴杵正坐誦咒。侍者整衣于右。
0174b24: 胡人橫短錫跪坐於左。有虯一角。若仰訴者。
0174b25: 持鈴誦咒。鳥飛兔走。侍者整衣。胡人跪坐。若人不會。
0174b26: 有虯一角。所仰而訴。言之鑿鑿。
0174b27: 第十五尊者鬚眉皆白。袖手趺坐。胡人拜伏于
0174b28: 前。蠻奴手持拄杖。侍者合掌而立。
0174b29: 頭白齒黃。老不知止。引得胡蠻。如狂欲死。彼田舍翁。
0174b30: 逢人笑底。東村孟八曾有言。恭敬不如無禮。
0174c01: 第十六尊者橫如意趺坐。下有童子發香篆。侍
0174c02: 者注水花盤中。
0174c03: 如意不如。香篆不香。鏡花水月。能令人狂。深夜鳥歌。
0174c04: 獨坐欄杆。依稀似曲。別調宮商。
0174c05: 第十七尊者臨水側坐。仰觀飛鶴。其一下集。侍
0174c06: 者以手拊之。有童子提竹籃。取果實投水中。
0174c07: 飛鳥在天。下集其一。侍者拊之。探手而得。童子提籃。
0174c08: 戲投果實。為之奈何。是物非物。試問尊者。不可語塞。
0174c09: 第十八尊者植拂支頤。瞪目而坐。下有二童子
0174c10: 破石榴以獻。
0174c11: 植拂支頤。瞪目而坐。俯視二童。幾失其我。匪馬而牛。
0174c12: 可以知過。所以智者。鼾然而臥。
0174c13: 南院顒和尚
0174c14: 一條楖栗活如龍。水盡山窮特地通。法乳千年流不
0174c15: 竭。無師真智古今同。
0174c16: 本師空隱和尚
0174c17: 黃巖見底。即今見底。無以為真。孰云其似。達磨何曾
0174c18: 離西天。六祖不往黃梅寺。想起舊時非冤家。總由你。
0174c19: 面前一片香貴圖。你愧死。且道是知恩兒。且道是忘
0174c20: 恩子。正要與天下人擬議。
0174c21: 明鏡當臺兮。曜神光乎夜堂。西飆栗冽兮。蘸秋水之
0174c22: 杲陽。望儼慈氏兮近之而不可狎。蕩蕩乎博嶠之遺
0174c23: 風兮。當其機而知石頭路滑。悲晚近之羊質兮。尚虎
0174c24: 皮之燦燦。侈炎日之峻步兮。寧深雲之泛泛。念石住
0174c25: 之微言兮。余小子猶虔虔坐以待旦。
0174c26: 自讚
0174c27: 像得者箇。還像得那箇麼。且道者箇與那箇相去多
0174c28: 少。咦。畢竟眼居眉下。依然鼻搭上唇。
0174c29: 汝形短小。汝量急狹。汝眼深闊。汝情疏達。汝志孤而
0174c30: 遠。汝心不可測。有時雷轟電忽。有時青天白日。問汝
0175a01: 汝不知。人亦無能物。唯有齊雲頑石頭。終日與渠相
0175a02: 對默。呵呵呵。破衲蒙頭一道翁。推移與世無拘執。繪
0175a03: 亦得。不繪亦得。天下萬世誰人識。
0175a04: 畫得似恐不是畫。不似現成底。叨叨兩月暇圍中。大
0175a05: 類春禽啼早起。切忌明眼人。祇怕認得你。無處可遮
0175a06: 攔。百花生碓嘴。
0175a07: 千山剩人可和尚
0175a08: 一滴曹源向北湍。順流容易逆流難。神龍破浪無尋
0175a09: 處。留得威獰紙上寒。
0175a10: 偈
0175a11: 示獨露禪人
0175a12: 一聲塗毒鼓。遠近聞皆死。誰知死人堆。活人出身處。
0175a13: 木馬嘶如雷。泥牛耕海底。若問麻三斤。為道祇者是。
0175a14: 示喜維那病中
0175a15: 撒手臥長空。渠東汝亦東。霜天明月落。無語度秋風。
0175a16: 題繡芙蓉石榴
0175a17: 芙蓉如面石榴裙。錦帨金針特地真。若作目前境物
0175a18: 會。拈花辜負昔時人。
0175a19: 中秋玩月寄熊魚山內閣齊雲山中
0175a20: 遍界圓明纔一半。那邊消息許誰親。大家舉起雲門
0175a21: 餅。須憶齊雲山裏人。
0175a22: 別熊魚山呈偈
0175a23: 擘破微塵出箇人。虛空逼塞莫為鄰。分明內外渾無
0175a24: 物。萬兩黃金難買貧。
0175a25: 刻訶林語錄謝諸檀越
0175a26: 文彩纔彰音信通。多君端的辨來風。須知熊耳山頭
0175a27: 事。不在楞伽四卷中。
0175a28: 四十九年一字無。如何野老卻叨叨。垂鉤千尺深潭
0175a29: 意。極目清波憶巨鰲。
0175a30: 示巖侍者
0175b01: 生佛俱無無亦無。無中有路絕糊塗。欲教那畔相應
0175b02: 去。夜半日輪光較殊。
0175b03: 示翁子鄭居士
0175b04: 會得日用事無別。何妨嫁女又婚男。請看直下團圜
0175b05: 處。莫被無生兩字瞞。
0175b06: 治生產業不相違。湖海江山直捷時。盡道長安風物
0175b07: 盛。不知身已巳在皇畿。
0175b08: 示無二禪人
0175b09: 將心炤心心成境。特地知非離是非。首既斷故無斷
0175b10: 者。出頭疲鱉似烏雞。
0175b11: 示守德禪人
0175b12: 大德從何來。回頭須一顧。灼然是箇人。無勞更遮互。
0175b13: 秋至暑自消。山深寒先到。遷流任歲時。一老一不老。
0175b14: 示明雪禪人參高峰落枕子因緣
0175b15: 垂絲千尺深潭意。三寸離鉤道罕傳。不達拈花權上
0175b16: 事。枉隨死句識中懸。情矜真鑑迷將去。悟入玄機喪
0175b17: 目前。大法自來非瑣瑣。分明有語不能詮。
0175b18: 示巖侍者
0175b19: 有齒焚身千古誡。自來賊不打貧兒。從教大地春光
0175b20: 滿。竹屋老僧猶未知。
0175b21: 示程雪池居士
0175b22: 六月雪花飛滿池。蘸人肌骨透羅帷。金鱗未遇江湖
0175b23: 闊。好趁秋風理釣絲。
0175b24: 示梁同菴居士
0175b25: 天地萬物本同根。銀波雪浪月無痕。頂門放出摩醯
0175b26: 眼。一顆明珠落玉盤。
0175b27: 別復禮法師真妄偈
0175b28: 覺妄示有真。有真妄即起。了得真本無。妄亦一時止。
0175b29: 全體是妄情。全體是真理。大道絕悟迷。迷悟有終始。
0175b30: 智者識好惡。動念入生死。
0175c01: 示臺設禪人
0175c02: 一箇鐵崑崙。要入全無路。忽然身是鐵。有口難分訴。
0175c03: 咦。直教哮吼動林泉。始信從來瞌睡虎。
0175c04: 示非巖禪人
0175c05: 不用一文錢。買得箇轢。用則隨地鑽。不用放離腳。
0175c06: 雖非世罕奇。有時用得著。咦。一日擲向人天前。始知
0175c07: 秦時曾撲落。
0175c08: 示萬賴禪人
0175c09: 此道從來不可傳。何勞向我覓言詮。漚和有句如無
0175c10: 句。截斷波流機自玄。
0175c11: 示哲喬禪人病中
0175c12: 一靈真性竟奚之。撒手長空自在時。祇者來兮須記
0175c13: 取。與麼去也莫遲疑。波翻陽燄伊誰力。影落空花獨
0175c14: 我知。古佛有言不借借。相應珍重兩莖眉。
0175c15: 示體盡禪人
0175c16: 妙明體盡是何時。不許儂渠獨自知。但看枝頭黃葉
0175c17: 脫。海天春色到羅帷。
0175c18: 警夜
0175c19: 萬緣既去。慎莫追尋。此心不休。輪迴何已巳。大德咬釘
0175c20: 截鐵。安忍其中。久久點頭。方知冷煖。初夜
0175c21: 繫念觀空。等諸散亂。況甘懈怠。錯過好時。大德十方
0175c22: 坐斷。一念萬年。瞥爾知非。全身裏許。中夜
0175c23: 坐候鐘聲。孤迥迥地。後念不續。當處圓明。大德從生
0175c24: 至死。舍此別無。更勿異緣。外生枝節。後夜
0175c25: 示月千上座
0175c26: 昨日今朝事不同。莫將花柳寫春容。分明撲倒倩扶
0175c27: 起。一棒當前消息通。
0175c28: 示臺設禪人
0175c29: 晨起荷鋤出。摳衣帶月歸。一間茅蓋屋。半傍石巖棲。
0175c30: 紫竹連成壁。梅花蹋作泥。鳥聲終日噪。山色入簾窺。
0176a01: 復云。會麼。若問南泉路。趙州東院西。
0176a02: 示通復禪人
0176a03: 一處通來處處通。森羅萬象有無中。更須直進竿頭
0176a04: 步。北斗南看望不窮。
0176a05: 題鏡示諸禪
0176a06: 面目分明不是他。光輝常滿隱朝霞。當臺影落無人
0176a07: 處。夜半流鶯到碧紗。
0176a08: 見頭狂走實堪憐。盡日東西影裏旋。珍重顏容須自
0176a09: 惜。莫教零落在人前。
0176a10: 示旋菴監寺
0176a11: 分明覿面本來人。不用澄凝湛寂身。安住且觀時節
0176a12: 到。一翻提起一翻新。
0176a13: 示鐵花禪人
0176a14: 耀耀光明纔一半。那邊消息許誰知。莫教蹋步向前
0176a15: 去。鐵樹花開應有時。
0176a16: 示光半禪人
0176a17: 寂炤光明剛一半。烏啼月落夜如何。碧潭深夜無人
0176a18: 處。努力翻身宜捷過。
0176a19: 示幻生李居士
0176a20: 與世推移寄此身。隨流認得幻中人。不妨擊楫同波
0176a21: 浪。一曲蘆江別調春。
0176a22: 警眾
0176a23: 但有一毫頭。便是一毫頭。若欲了生死。于今須自由。
0176a24: 饒汝拔山力。難將意自收。情與理所羈。如麵中著油。
0176a25: 明明知不可。猶尚費持籌。豈況迷頭去。逝逝無迴流。
0176a26: 汝意不可信。汝心不可偷。曠劫如長夜。誰能代汝憂。
0176a27: 汝但劃然斷。應時而展眸。無有當情者。生死安能留。
0176a28: 智者勿需待。幻妄多夷猶。自瞞匪他瞞。展轉何日休。
0176a29: 此予熟計之。特為諸人謀。切用惺惺著。努力莫悠悠。
0176a30: 示平物何居士
0176b01: 須知物物本來平。輕重由渠但有名。名義未形當著
0176b02: 眼。森羅萬象箇中呈。
0176b03: 示見一侍者
0176b04: 一見桃花更不疑。數枝紅綻自相宜。招攜直入千峰
0176b05: 裏。溪月山雲似舊時。
0176b06: 示足兩書記
0176b07: 足子乞我四句偈。特地為將一句酬。誰信江南三月
0176b08: 裏。鷓鴣啼暮萬峰頭。
0176b09: 示塵外禪人
0176b10: 塵外識得。萬事皆畢。無畢不畢。著靴水立。山頂撐船。
0176b11: 海底火發。地一聲。始知天下古今善知識之舌。
0176b12: 乞米偈
0176b13: 忍饑修道世間稀。但願知音莫掩扉。或者忽逢甘贄
0176b14: 老。滿船帶得月明歸。
0176b15: 示無方監寺
0176b16: 欲知萬法皆如夢。須悟能生萬法人。根塵不到非光
0176b17: 影。鐵樹花開朵朵新。
0176b18: 妙靜主呈船子頌卻示
0176b19: 滄茫巨浸浪滔滔。只怕無風又著篙。多少弄潮人在
0176b20: 岸。等閒餘韻落波濤。
0176b21: 示止言知客
0176b22: ○不是者箇道理。●不是者箇道理。⊙不是者箇道
0176b23: 理。偈云。瞥爾情非昔。無心路更賒。暗明冥合處。特地
0176b24: 見周遮。海底泥牛吼。山頭石女嗟。不因秋漸暮。方睹
0176b25: 東籬花。若能圓會得。與汝共龍華。
0176b26: 示高煦發居士
0176b27: 西風初起白雲少。東院新涼黃葉多。影裏仙人君自
0176b28: 委。莫成孤負妙伽陀。
0176b29: 示撲非薪道者
0176b30: 古者撲落薪。便知非他物。而今日用中。何故黑如漆。
0176c01: 黑如漆。萬古徽猷是今日。咦。是什麼。
0176c02: 示何見性居士
0176c03: 有為有漏天真事。無悟無迷盡性功。記得廬山三峽
0176c04: 石。一杯招隱醉春風。咦。多少人作境話會。
0176c05: 題宗譜
0176c06: 一部五燈會元。何曾說著宗門。無端留下姓名。忙煞
0176c07: 今日兒孫。還有不忙底麼。仞禪試道看。
0176c08: 乞米
0176c09: 食飯須知來處。布施須看受處。一施一受分明。成佛
0176c10: 作祖公據。
0176c11: 贈陸太守孝山
0176c12: 鐫佛還他陸大夫。南泉真箇赤鬚鬍。含冰滿口不言
0176c13: 水。蕩漾寒潮知有無。
0176c14: 寄示海幢監院解虎
0176c15: 一心內外絕纖塵。更欲從人問主賓。千里寄聲無別
0176c16: 語。秋風江上浪如銀。
0176c17: 寄壽劉持平撫軍
0176c18: 中丞福祿總難量。法眼光垂越大方。更祝高提心地
0176c19: 印。靈山付囑與天長。
0176c20: 示住力地居士
0176c21: 得地而住甚深忍。象王行處力堪誇。為君指註其中
0176c22: 意。雲淨天空見月華。
0176c23: 示法遠禪人
0176c24: 舉起竹篦子。眨眼成千里。馬足不曾停。攔街瞌睡底。
0176c25: 讀華嚴
0176c26: 三賢十聖空中跡。行布圓融鏡裏痕。動念總歸魔界
0176c27: 攝。觀心聊與異生論。涅槃本際隨生死。般若行深失
0176c28: 寂喧。法海只今同夢幻。休將相似入玄門。
0176c29: 信滿已巳窮生滅事。十方諸佛現全身。離波覓海深何
0176c30: 極。即色觀空際絕倫。世間出世乘須歷。功到無功覺
0177a01: 豈真。心相無初情盡見。重重華藏目前人。
0177a02: 祇是一區無影地。種蘭栽艾總隨人。敷華結實非他
0177a03: 力。蟠蔭盤株豈有因。已巳達法源心似海。未窮真際惑
0177a04: 如塵。樓閣見聞都不就。百城煙水自疏親。
0177a05: 佛法偈
0177a06: 佛法從來沒短長。極難靜裏不商量。明明說破依前
0177a07: 是。到底還他石敢當。
0177a08: 心法雖空習未乾。難言習氣不相干。一回過了一回
0177a09: 在。夢裏泥犁骨亦寒。
0177a10: 此事難欺老作家。可憐龍質盡成蛇。多年諦審俱生
0177a11: 事。一剎那中萬劫賒。
0177a12: 示諸子助參
0177a13: 萬里長空不是空。更無南北與西東。頂門有眼黑如
0177a14: 日。煮鐵山成失鄧通。
0177a15: 五湖四海絕疏親。一統山河萬國春。口是禍門須縝
0177a16: 密。莫教錯認捉刀人。
0177a17: 別七佛偈
0177a18: 毗婆尸佛留心早。直至于今未悄然。祇為當時曾有
0177a19: 偈。皆空何似受生前。
0177a20: 身心幻出已巳無性。善惡誰為起造人。捉敗佛陀生陷
0177a21: 獄。將知升墜有來因。
0177a22: 心無不應因境有。境有何言心本無。身心起滅誰家
0177a23: 事。堪笑慈尊不丈夫。
0177a24: 見即是身了即心。無勞更向佛邊尋。性空何用言如
0177a25: 幻。鞭起泥牛入海深。
0177a26: 佛不見身即是佛。有知轉見佛成魔。從來大智無忻
0177a27: 怖。省事高眠不較多。
0177a28: 性淨即是身心淨。幻化寧當淨性生。祇為婆心銷夢
0177a29: 事。同行終日不知名。
0177a30: 本言法法不曾法。無法原因法立名。法既本無無豈
0177b01: 有。葛藤從此斷還生。
0177b02: 讀首山念室中示僧偈
0177b03: 手持足蹋寧虧汝。五十三參更有誰。只是心頭猶未
0177b04: 瞥。樓前彈指不移時。
0177b05: 直下何勞更問人。貪他言句喪其真。目前根境多生
0177b06: 累。撥轉頭來莫厭貧。
0177b07: 讀曹山寂旨訣偶作
0177b08: 先聖轉他歸背後。面前有路不須行。正中妙葉天真
0177b09: 事。莫向儂渠判濁清。
0177b10: 休誇尊貴誕功成。血脈全歸異類行。龍袖拂開天路
0177b11: 闊。象王回顧出常情。
0177b12: 無身無事落頑空。有事無身較異同。隔縠音容情未
0177b13: 瞥。十年形影夢還通。
0177b14: 夢軒書壁四首
0177b15: 勤修焉可更蹉跎。百歲光陰七十過。盡道阿僧祇劫
0177b16: 遠。剎那安住竟如何。
0177b17: 勇如大敵已巳當前。白刃交馳馬不旋。一箭定知穿石
0177b18: 虎。莫教回首哭蒼天。
0177b19: 念念不移日正中。日輪孤照九霄空。莫嫌覿面無回
0177b20: 互。相續當誰辨異同。
0177b21: 知生應盡直教盡。理事圓融識未乾。般若無私虛偽
0177b22: 滅。倚天長劍薄雲寒。
0177b23: 銘
0177b24: 棲賢舍利塔銘
0177b25: 佛性甚光明。能破一切暗。佛性甚堅利。能斷一切物。
0177b26: 流被于百骸。結成五色珠。表此堅光體。法化無有二。
0177b27: 念我遺教者。睹珠如佛在。一粒細如粟。供養福無異。
0177b28: 況聚千萬珠。瞻仰發夙慧。極果攝微因。感應通心臂。
0177b29: 佛是已巳成佛。我是未成佛。果即在因中。當念無終始。
0177b30: 我以此一心。供養諸如來。獲睹佛真身。朝暮常頂禮。
0177c01: 金輪觸神光。三十年于此。今復聞棲賢。古塔示瑰異。
0177c02: 將建窣堵坡。作銘寄千里。佛身不可讚。我讚非言句。
0177c03: 願佛鑑我心。與佛身無極。遂我今日願。心光澤營衛。
0177c04: 有理必有事。本舉末自至。廣及諸未來。學佛到佛地。
0177c05: 海幢舍利塔銘
0177c06: 佛在眾生中。如日處霾翳。霾翳非可久。日光徹空際。
0177c07: 佛身如虛空。佛心如光霽。光極與空入。空光交相蔽。
0177c08: 結成幻摩尼。五色非堅脆。我識如來心。隨順示真諦。
0177c09: 假名為舍利。金石不能甈。現在與當來。百福之所逮。
0177c10: 群動匪無心。遇境生幽滯。寂感總隨緣。形神不相儷。
0177c11: 佛以主攝賓。金剛見精慧。我汝但迴光。彈指消陰瞪。
0177c12: 如日之在天。百物無疵癘。此以論性功。豈為形骸勵。
0177c13: 我昔在金輪。蒙光滌夙。棲賢發神異。今復流法系。
0177c14: 慧日照嶺南。丹霞若先契。次第及海幢。貽爾大厥裔。
0177c15: 隆隆薄青霄。百道金光麗。萬世福人天。皇風永勿替。
0177c16: 丹霞舍利塔銘
0177c17: 心光徹內外。如珠入五色。珠與色無性。非離亦非即。
0177c18: 非即超形骸。非離浹營衛。月在千波中。波波搖清霽。
0177c19: 凡聖唯一心。湛昏成二諦。示生死涅槃。而實無堅脆。
0177c20: 脆以別生死。堅光表性義。本從心生色。迷色迺有二。
0177c21: 蚌含明月珠。體合百骸粹。領納鏡中像。想即妙觀智。
0177c22: 流注皆真常。分別非明記。如是五蘊身。與法身何異。
0177c23: 祇因一念迷。情生分穢淨。淨穢悟由心。當念絕邪正。
0177c24: 佛以此智證。法化無同別。示現別中同。同中別自晰。
0177c25: 光耀百千年。福被我遺教。神光觸金輪。仰瞻如夢覺。
0177c26: 棲賢發瑰異。感激當其運。移光照嶺南。慈曜無遠近。
0177c27: 佛子學聚沙。燔土紫金斕。崔巍海螺巔。晶晶逼霄漢。
0177c28: 舉目道與會。布髮形俱泮。見聞起遐情。究此未來際。
0177c29: 念念盡圓明。身與心毋戾。
0177c30: 鳴尺銘
0178a01: 一聲霹靂。攀仰弗及。打破髑髏。驚起彌勒。
0178a02: 禪板銘
0178a03: 有則定有。祇是不覺。一棒打翻。秦時轢。
0178a04: 室左壁銘
0178a05: 可以終隱。哀我後人。可以終默。誰迪先民。母尚孤潔。
0178a06: 任他愛嗔。四眾之式。不淄不磷。深心堅忍。盡未來身。
0178a07: 右壁銘
0178a08: 內無繫念。外無長物。一瓶一缽。一杖一笠。要行便行。
0178a09: 要住便住。無愧古人。無欺後嗣。慎乃典型。永垂來祀。
0178a10: 為妙峰禪人銘衣
0178a11: 七十老翁之衲。寒時寒殺。熱時熱殺。今屬妙峰。且作
0178a12: 麼生打發。咦。石頭路滑。
0178a13: 竹篦銘
0178a14: 雷峰舉起竹篦。有緣當下知歸。背觸盡情說與。不打
0178a15: 自招何疑。咦。是什麼。
0178a16: 水雲團研銘
0178a17: 爾本無名。託乎雲水。雲盡水窮。惟一堅粹。夫嘗遇之。
0178a18: 顧鑑之外。
0178a19: 解空閣新製研銘
0178a20: 混沌以前無黑白。未剖人文先誕石。海嶽成形天梵
0178a21: 來。聖愚凡哲多奇蹟。陸亙一片坐臥常。鐫得不得非
0178a22: 所擇。深山大小空嶙峋。千年路滑猶荒僻。解空老人
0178a23: 補南天。攫取端巖不盈尺。欲蘸毫端染太虛。一畫大
0178a24: 千青碧碧。鍾王懷褚戰龍蛇。如蟲禦木何狼藉。珍重
0178a25: 雲中似虎形。香水磨礱生羽翮。
0178a26: 研銘
0178a27: 惟一密堅。德之清玄。隱文彩於既彰而無傳。
0178a28: 禪床銘
0178a29: 聖人無己已。誰當寶凡。萬象體玄。圓鑑自爾。緣感普周。
0178a30: 而恆處此。慎汝後昆。勿立規矩。
0178b01: 笠銘
0178b02: 林下不須愁烈日。巖隈豈畏雨淋漓。分明頭面從遮
0178b03: 蓋。蹋磴穿雲那箇知。
0178b04: 拄杖銘
0178b05: 年既邁而弗衰兮壯力由伊予亦。因高下以相諧兮
0178b06: 豈旦暮之能離。著地兮荊披。撐空兮雲隨。直趨兮不
0178b07: 顧。運足兮自知。追前烈兮。啟後武兮。將舍是焉其誰。
0178b08: 我憑汝力。汝得我立。汝我兮同心。不可轉兮匪石。絕
0178b09: 夷險以進止兮。遵先賢之遺軼。行終古而勿替兮。挈
0178b10: 斯人以躋乎峻極。
0178b11: 禪床銘
0178b12: 無夢無想亦無主。羞見鐵花生碓嘴。老牯牛。無名字。
0178b13: 一口嚼爛金剛圈。倒在泥塗裏。夜半被虱咬。背手摹
0178b14: 著枕子。切忌從頭起。
0178b15: 禪几銘
0178b16: 千聖覓不得。如是而穩坐。我亦從中證。萬靈同一墮。
