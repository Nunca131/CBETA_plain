0919a01: 
0919a02: No. 320 [No. 310(16)]
0919a03: 父子合集經卷第一
0919a04: 
0919a05: 西天譯經三藏朝散大夫
0919a06: 試鴻臚卿宣梵大師賜紫
0919a07: 沙門臣日稱等奉　詔譯
0919a08: 淨飯王始發信心品第一
0919a09: 如是我聞：一時佛在舍衛國說法施化能事
0919a10: 畢已，往迦毘羅國，去城不遠，住尼拘律陀林
0919a11: 中，與大比丘眾千二百五十人俱，皆阿羅漢，
0919a12: 諸漏已盡，無復煩惱，心善解脫，慧善解脫，如
0919a13: 大龍王，所作已辦，棄諸重擔，逮得己利，盡諸
0919a14: 有結，心得自在，能到最上究竟彼岸。其名曰：
0919a15: 阿若憍陳如、摩訶迦攝、優婁頻羅迦攝、伽耶
0919a16: 迦攝、那提迦攝、舍利弗、大目乾連，眾所知識
0919a17: 大阿羅漢等。復有種類差別捨邪歸正外道、
0919a18: 尼乾子、沙門、婆羅門，無數眾會皆悉來集，所
0919a19: 謂調伏、調伏眾，寂靜、寂靜眾，善超彼岸、善超
0919a20: 彼岸眾，善住安隱、善住安隱眾，出離煩惱、出
0919a21: 離煩惱眾，能離罪惡、能離罪惡眾，洗除罪垢、
0919a22: 洗除罪垢眾，善超三有、善超三有眾，遠離五
0919a23: 塵、遠離五塵眾，離諸障礙、離諸障礙眾，清淨
0919a24: 意樂、清淨意樂眾，具足諸根、具足諸根眾，違
0919a25: 順解脫、違順解脫眾，善護自身、善護自身眾，
0919a26: 具諸正念、具諸正念眾，具四神足、具四神足
0919a27: 眾，樂說明記、樂說明記眾，明了緣諦、明了緣
0919a28: 諦眾，善寂諸根、善寂諸根眾，決定信解、決定
0919a29: 信解眾，樂求義利、樂求義利眾，觀察無我、觀
0919b01: 察無我眾，離諸分別、離諸分別眾，斷除疑惑、
0919b02: 斷除疑惑眾，身行輕安、身行輕安眾，自在愛
0919b03: 樂、自在愛樂眾，心善解脫、心善解脫眾，慧善
0919b04: 解脫、慧善解脫眾，住聖種族、住聖種族眾；如
0919b05: 是眾會身意泰然，樂得善利，各與徒屬來詣
0919b06: 佛所，猶如廣大羅奢樹枝葉繁茂生長圓
0919b07: 滿，清淨而住。
0919b08: 爾時世尊，於初夜分露地而坐，寂然無聲，一
0919b09: 切大眾恭敬圍繞。於是如來觀察時會諸比
0919b10: 丘眾，而問之曰：「何人堪往化淨飯王，勸導發
0919b11: 心生淨信解？」時尊者憍陳如即從座起，偏袒
0919b12: 右肩，右膝著地，合掌作禮，白言：「世尊！我當願
0919b13: 往。」佛言：「憍陳如！汝居聲聞最為上首，先解諦
0919b14: 義，有大名稱，一切眾生尊奉如師。且止是說，
0919b15: 不須汝往。」是時會中四大迦攝及舍利弗、目
0919b16: 乾連等，各伸禮敬，而作是言：「我能往化淨飯
0919b17: 聖王。」佛皆不允，止之如初。時大目乾連即作
0919b18: 是念：「未知如來今遣何人詣父王所？」遂入定
0919b19: 觀，乃如來心光遠矚彼優陀夷，猶如杲日
0919b20: 穿其樓閣，從於東牖直注西垣。時目乾連從
0919b21: 定起已，往詣尊者優陀夷所，而語之曰：「世尊
0919b22: 召子，往化父王。故相報爾。」優陀夷曰：「果蒙教
0919b23: ，固當從命。」目乾連曰：「尊者所往，此極難事，
0919b24: 宜自審悉無貽後悔。所以者何？彼為灌頂剎
0919b25: 帝利王，威德尊嚴，性無敢犯，孰能導達？何由
0919b26: 召對？況復教化，發生信心？今取諸譬，子當可
0919b27: 悉。如以百夫於累歲中，擔負乾薪，積成大聚，
0919b28: 縱火焚之，其焰猛熾，復以酥油而沃其上；頗
0919b29: 有人能於此廣大火聚中行，不為所害。又如
0919c01: 有人欲於最勝龍象口中而取其牙，當知是
0919c02: 人必遭所損。今欲往化淨飯聖王，此極為難，
0919c03: 亦復如是。我今粗陳少分譬喻，臨事籌量，好
0919c04: 自安意。」於是世尊乃召尊者優陀夷至，而語
0919c05: 之曰：「於我聲聞弟子之中，汝為釋種，具足辯
0919c06: 才善說法要，今可往化淨飯父王，以善方便
0919c07: 開發道意。」時優陀夷承佛指喻，唯然受教。白
0919c08: 言：「世尊！我今當往，唯願大慈勿垂軫慮，設使
0919c09: 父王或見致怒，遙冀慈光冥加救護。」爾時世
0919c10: 尊為優陀夷，而說偈言：
0919c11: 「賢哉優陀夷！今當聽我說。
0919c12: 汝具智辯才，眾中為上首，
0919c13: 釋種淨飯王，見必生忻悅，
0919c14: 是故汝應往，速勸令發心。
0919c15: 若能化父王，發生清淨意，
0919c16: 諸天及世人，咸增長善利。
0919c17: 安閑不修善，如沮岸將墜，
0919c18: 當於現生中，除我慢疑惑；
0919c19: 富貴剎那頃，增放逸染著，
0919c20: 如羇旅無財，所思唯有苦。
0919c21: 處最勝宮殿，受殊妙欲樂，
0919c22: 佛教不了知，樂壞生悲惱。
0919c23: 具四種兵眾，七寶諸眷屬，
0919c24: 隨意而自在，樂壞生悲惱。
0919c25: 有夜叉鬼神，噉眾生精氣，
0919c26: 令人染眾病，於身何不護？
0919c27: 積聚諸珍寶，如計羅娑山，
0919c28: 染慧所纏縛，不能自觀察。
0919c29: 由染慧覆心，善法無所了，
0920a01: 如人處夢中，何能有知覺？
0920a02: 凡夫失明慧，決定獲憂怖，
0920a03: 猶如涉遠道，而喪其伴侶。
0920a04: 是故優陀夷，當以善方便，
0920a05: 勸王立信幢，摧我慢高舉。
0920a06: 餘人非善巧，獎助令發心，
0920a07: 汝具妙辯才，能示三有苦。
0920a08: 我念過去劫，有王出於世，
0920a09: 名稱遍十方，號曰真實聚。
0920a10: 以善法治世，境極海邊際，
0920a11: 俱具胝那臾多，臣民咸歸奉。
0920a12: 諸聚落城邑，多種種花果，
0920a13: 地唯生軟草，無瓦礫荊棘，
0920a14: 流泉及林木，處處皆圍繞，
0920a15: 百千乾闥婆，互奏諸音樂。
0920a16: 賢聖集其中，民物咸豐樂，
0920a17: 多諸比丘眾，依止持淨戒。
0920a18: 復有諸外道，大仙大智者，
0920a19: 其數有百千，捨所修苦行，
0920a20: 咸生真實見，信樂佛正法，
0920a21: 怖彼三惡道，願得生天果。
0920a22: 彼王有太子，名曰堅固慧，
0920a23: 值過去諸佛，久植諸德本。
0920a24: 俱胝那由他，人民皆親近，
0920a25: 觀五欲過患，心常生厭離。
0920a26: 王所居處，如彼天宮殿，
0920a27: 后妃競圍繞，受欲樂無極。
0920a28: 是時堅固慧，即啟白父王：
0920a29: 『我今誠實心，誓求無上道，
0920b01: 於采女眷屬，都不生忻樂。
0920b02: 少年著欲者，樂壞苦即至，
0920b03: 如往古大僊，栖止於山谷，
0920b04: 五欲非究竟，寂靜即為樂。』
0920b05: 王語堅固慧：『勿作如是說，
0920b06: 若不受欲樂，何名為我子？
0920b07: 有國之富貴，如彼多聞天，
0920b08: 諸宮殿樓閣，眾寶而莊嚴。
0920b09: 百千眾妓樂，周匝常圍遶，
0920b10: 具最上色相，類天女無異，
0920b11: 面貌皆圓滿，脣丹齒齊密，
0920b12: 額廣復平正，目比青蓮葉，
0920b13: 形儀悉端直，膚潔猶珂雪，
0920b14: 作眾妙歌舞，而共相娛樂。
0920b15: 年少色鮮白，如彼枝上華，
0920b16: 汝當住於此，勿棄於榮貴。
0920b17: 我今誠謂汝，非毀亦非譽，
0920b18: 太子善了知，王位極尊勝。』
0920b19: 我聞是說已，決志求出難，
0920b20: 於彼五欲境，不著如夢寐。
0920b21: 復白於父王：『自念從無始，
0920b22: 為欲之所溺，娛情不知愧，
0920b23: 猶如彼盲夫，艱辛趣險道，
0920b24: 自捨平坦處，憑誰為歸救？
0920b25: 於欲不了知，何由脫苦縛？
0920b26: 當離於險道，此心非顛倒，
0920b27: 若能遠諸欲，安隱除過患。
0920b28: 當知著欲者，如盲無所見，
0920b29: 欲境如瀑流，傾注難防護。
0920c01: 世有明智人，當生於厭怖，
0920c02: 欲為眾苦因，損害逾蛇螫，
0920c03: 刀杖與毒藥，熾火然相似。』
0920c04: 堅固慧王子，含悲白父王：
0920c05: 『我志在山林，離欲求解脫。
0920c06: 是身深可厭，老病苦縈縛，
0920c07: 不顧王寶位，願允聽出家。』
0920c08: 是時王族中，童子名月施，
0920c09: 見太子出家，亦隨修梵行。
0920c10: 太子出家已，具勇猛精進，
0920c11: 獲得五神通道，善修四無量。
0920c12: 人中釋師子，說法無所畏，
0920c13: 教化諸眾生，皆令入佛道。
0920c14: 彼月施童子，以善巧方便，
0920c15: 示五欲過患，勸王發道意。
0920c16: 優陀夷當知，往昔堅固慧，
0920c17: 於汝意云何？今則我身是。
0920c18: 其月施童子，樂修真實行，
0920c19: 同居釋種中，今則汝身是。
0920c20: 是故優陀夷，汝今應當往，
0920c21: 勸父王發心，增長諸善利。」
0920c22: 爾時尊者優陀夷，聞佛世尊說是偈已，欽承
0920c23: 慈旨，作禮而退。於晨朝時執持應器，往迦毘
0920c24: 羅城詣王宮門，見有百千釋種皇族共集一
0920c25: 處，時彼眾中有一釋種，名曰月面，與優陀夷
0920c26: 舊為知識，遙見尊者往相慰問：「何緣至此？」優
0920c27: 陀夷曰：「今從世尊所住之處尼拘律陀林中，
0920c28: 匍匐而來，奉佛慈旨，遣令教化淨飯父王開
0920c29: 發淨信。」彼聞說已，而作是言：「昔者太子若不
0921a01: 捨家，決定當作轉輪聖王，十善治化王四天
0921a02: 下，當有七寶自然出現，所謂輪寶、象寶、馬寶、
0921a03: 珠寶、女寶、兵寶、主藏神寶；復有千子之所圍
0921a04: 繞，一切人民恭敬尊重。今既出家志樂空寂，
0921a05: 則失如是廣大富貴，今所集會正議此耳。」所
0921a06: 言未竟，時淨飯王即召釋種群列于庭，而語
0921a07: 之曰：「卿等當知，悉達太子棄捨國位上妙快
0921a08: 樂，樂居林野，一何錯謬。而今而後，汝等不應
0921a09: 往詣彼所供養恭敬。若有違者，必當捶罰。」時
0921a10: 有釋種名曰善悟，聰慧明達，多諸善巧。出至
0921a11: 宮門見優陀夷，方便附近，漸至屏處，始敢伸
0921a12: 問：「世尊導師起居輕利安隱快樂，四大調和，
0921a13: 少病少惱，化度眾生無疲勞耶？」復有釋種名
0921a14: 曰無憂，復有釋種名曰離憂，詣尊者所問訊
0921a15: 世尊，一如前說：「我等咸欲詣世尊所，適奉王
0921a16: 旨，諸釋種等不得於佛親近供養。若有違越，
0921a17: 必行捶罰。為懼嚴，無敢往者。」時優陀夷聞
0921a18: 已太息，淨飯父王何意如是？如來慧日出現
0921a19: 世間，於諸眾生多所饒益，一切人民、四大天
0921a20: 王、帝釋天主、梵天王等，競伸供養，曾無虛日，
0921a21: 我當求見彼淨飯王具陳上事。乃入定觀，知
0921a22: 彼父王信根成熟決定可化。時尊者優陀夷
0921a23: 具諸威儀，結跏趺坐，涌在虛空，高七多羅樹，
0921a24: 即現種種神通變化。時淨飯王遙見尊者乘
0921a25: 空而來，心生歡歎喜，合掌瞻仰。說伽陀曰：
0921a26: 「希有成就殊勝行，現諸神變具威儀，
0921a27: 乘空至此有何緣？唯願聖者速當說。」
0921a28: 爾時尊者優陀夷，以偈答曰：
0921a29: 「我是聖王子之子，依止如來法中住，
0921b01: 願王速發淨信心，於勝福田興供養。
0921b02: 太子棄國成佛道，具勝吉祥大名稱，
0921b03: 身光常照於世間，智光能破諸癡暗。
0921b04: 猶如赫日除雲翳，空中普放大光明，
0921b05: 龍子智光亦復然，於三有中常照耀。
0921b06: 又如皎月舒盛光，揜蔽遊空諸宿曜，
0921b07: 龍子智光亦復然，能伏一切諸外道。
0921b08: 又如師子吼巖谷，眾獸聞已悉奔竄，
0921b09: 龍子宣暢妙法音，摧諸異論令開解。
0921b10: 苦行外仙邪妄智，不能入解無我理，
0921b11: 流轉輪迴三界中，由無勝慧迷真諦。
0921b12: 一切世間諸有情，盲無慧眼難出離，
0921b13: 如來開發智光明，為破無始無明。
0921b14: 善惡二途極明顯，一為平坦一險阻，
0921b15: 如來善為指其迷，沒淤泥者能救拔。
0921b16: 譬若雲能含眾水，普滋大地無高下，
0921b17: 佛施法雨亦復然，增長人天諸善種。
0921b18: 雨能充洽諸山林，藥草根莖及枝葉，
0921b19: 眾妙花蘤悉開敷，周遍莊嚴於大地。
0921b20: 亦如龍子雨法雨，滋榮佛法功德樹，
0921b21: 十力無畏不共法，成熟菩提智花果。
0921b22: 海中眾寶彌盧山，煥赫巋然而不動，
0921b23: 佛處聲聞大會中，最勝光明無與等。
0921b24: 三十三天帝釋主，廣興供養妙莊嚴，
0921b25: 龍子巍巍大沙門，諸天見者咸開悟。
0921b26: 欲入佛法解脫海，成就智慧法寶藏，
0921b27: 當以戒定為船筏，能至念處摩尼聚。
0921b28: 太子昔修諸苦行，或住陂池或巖窟，
0921b29: 或依絕曠野中，善達空無相無作。
0921c01: 牟尼大仙師子吼，指誘群迷生覺悟，
0921c02: 如是善巧方便力，難化能化使柔順。
0921c03: 佛為最上調御師，能施眾生諸法寶，
0921c04: 寂靜妙樂奢摩他，戒定功德堅固藏。
0921c05: 若能依教修諸行，除惑滅罪令清淨，
0921c06: 是故天人阿修羅，常樂聞持佛正法。」
0921c07: 於是淨飯王，為尊者優陀夷而說偈言：
0921c08: 「我子捨家無少樂，或乏飲食或臥具，
0921c09: 猶如鮮潔青蓮華，置之陸地當枯悴。」
0921c10: 尊者優陀夷，以偈答曰：
0921c11: 「如來遊戲諸神通，常禪悅無飢渴，
0921c12: 由住寂靜妙等持，若金蓮華體堅實。」
0921c13: 時淨飯王，復說偈言：
0921c14: 「太子昔在皇宮日，百千采女常圍繞，
0921c15: 睡寤常聞歌吹聲；棲止山林有何樂？」
0921c16: 尊者優陀夷，以偈答曰：
0921c17: 「佛住解脫勝境界，深心依止諸禪定，
0921c18: 行住坐臥威儀中，常生喜樂曾無苦。」
0921c19: 時淨飯王，復說偈言：
0921c20: 「太子昔在皇宮日，眾妙茵褥敷臥具，
0921c21: 百千燈炬常照明，向夕未嘗知有暗。」
0921c22: 尊者優陀夷，以偈答曰：
0921c23: 「牟尼廣修殊勝行，以四無量為茵褥，
0921c24: 心常利樂諸有情，於中庸境無癡鈍。」
0921c25: 時淨飯王，復說偈言：
0921c26: 「昔時太子居深殿，遊戲受用諸快樂，
0921c27: 左右侍衛善承迎；獨止山林何所得？」
0921c28: 尊者優陀夷，以偈答曰：
0921c29: 「如來所止悉清勝，樂居寂靜阿蘭若，
0922a01: 平等觀視於世間，常得天龍常恭敬。」
0922a02: 時淨飯王，復說偈言：
0922a03: 「昔日太子處王宮，沐浴嬪嬙競承事，
0922a04: 上妙塗香以瑩身；棲止山林何所得？」
0922a05: 尊者優陀夷，以偈答曰：
0922a06: 「牟尼持戒為浴池，永滌諸惡淨無垢，
0922a07: 能令自他悉清淨，離眾塵穢登彼岸。」
0922a08: 時淨飯王，復說偈言：
0922a09: 「太子所著殊妙衣，金縷貫飾珠瓔珞，
0922a10: 旃檀和合妙塗香；棲止山林何所得？」
0922a11: 尊者優陀夷，以偈答曰：
0922a12: 「牟尼以慚為上服，菩提分法如珠鬘，
0922a13: 護戒清涼若塗香，以用莊嚴功德體。」
0922a14: 時淨飯王，復說偈曰：
0922a15: 「太子所住常嚴警，百千勇士持戈冑，
0922a16: 繖蓋迎空蔽日光；獨向山林誰守護？」
0922a17: 尊者優陀夷，以偈答曰：
0922a18: 「牟尼具足十智力，於諸怖畏心不動，
0922a19: 慈悲普蔭諸群生，沙門法子常圍遶。」
0922a20: 時淨飯王復說偈言：
0922a21: 「善哉善說佛功德，不久當往聞法要。
0922a22: 願今先受我供養，復持香飯奉如來。」
0922a23: 父子合集經卷第一
