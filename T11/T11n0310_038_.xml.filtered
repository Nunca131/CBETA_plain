0215b18: 
0215b19: 
0215b20: 光明皇后願文【聖】大寶積經卷第三十八
0215b21: 
0215b22: 大唐三藏法師玄奘奉　詔譯
0215b23: 菩薩藏會第十二之四如來不思議性品
0215b24: 第四之二
0215b25: 爾時佛告舍利子。云何菩薩摩訶薩。於如來
0215b26: 不思議力。信受諦奉清淨無疑。倍復踊躍深
0215b27: 生歡喜發希奇想。舍利子。諸佛如來俱足成
0215b28: 就如是十力。由成就故。如來應正等覺。於大
0215b29: 眾中正師子吼。自稱我處大仙尊位轉大梵
0215c01: 輪。一切世間所有沙門婆羅門。若天若魔若
0215c02: 梵等不能如法而轉。舍利子。何等名為如來
0215c03: 十力。所謂處非處智力。業報智力。種種界智
0215c04: 力。種種解智力。種種根智力。一切遍行行智
0215c05: 力。靜慮解脫三摩地三摩底雜染清淨智
0215c06: 力。隨念前世宿住作證智力。死生作證智力。
0215c07: 漏盡作證智力。舍利子。如來成就如是十力
0215c08: 故。乃至於大眾中能轉梵輪。一切世間所不
0215c09: 能轉。
0215c10: 復次舍利子。云何如來是處非處智力。舍利
0215c11: 子。如來無上智力處非處者。所謂於是處如
0215c12: 實知是處。於非處如實知非處。舍利子。何
0215c13: 等為是處。何等為非處。舍利子言。非處者無
0215c14: 所攝受。謂身惡行語惡行意惡行。能感可喜
0215c15: 可樂可愛可意報者。無有是處。言是處者有
0215c16: 所攝受。謂身惡行語惡行意惡行。能感不可
0215c17: 喜不可樂不可愛不可意報者。斯有是處。又
0215c18: 舍利子。言非處者無所攝受。謂身妙行語妙
0215c19: 行意妙行。能感不可喜不可樂不可愛不可
0215c20: 意報者。無有是處。言是處者有所攝受。謂身
0215c21: 妙行語妙行意妙行。能感可喜可樂可愛可
0215c22: 意報者。斯有是處。復次舍利子。言非處者無
0215c23: 所攝受。謂由慳故能感大富。由犯戒故得生
0215c24: 人天。由瞋恚故感得端正。由懈怠故能得對
0215c25: 觀。謂心亂者入正決定。由惡慧故永斷一切
0215c26: 相續習氣。如是說者無有是處。言是處者有
0215c27: 所攝受。謂由慳故能感貧窮。由毀犯戒便感
0215c28: 地獄畜生鬼趣由瞋恚故感醜陋報。由懈怠
0215c29: 故不得對觀。由心亂故不入正定。由惡慧故
0216a01: 不斷一切相續習氣。如是說者。斯有是處又
0216a02: 舍利子。言非處者無所攝受。謂由布施能感
0216a03: 貧窮。由持戒故墮於地獄畜生鬼趣。由含忍
0216a04: 故感得醜陋。由正勤故不得對觀。由心一緣
0216a05: 不入正定。由聖慧故不斷一切相續習氣。如
0216a06: 是說者無有是處。言是處者有所攝受。謂由
0216a07: 布施能感大富。由持戒故得生人天。由懷忍
0216a08: 故感得端正。由正勤故能得對觀。由心一緣
0216a09: 入正決定。由聖慧故永斷一切相續習氣。如
0216a10: 是說者斯有是處。
0216a11: 復次舍利子。言非處者無所攝受。謂因殺生
0216a12: 而感長壽。不與取者能得大富。行邪欲者感
0216a13: 貞良妻。如是說者無有是處。言是處者有所
0216a14: 攝受。謂殺生者能感短壽。不與取者能感貧
0216a15: 窮。行邪欲者妻不貞良。如是說者斯有是處。
0216a16: 又非處者無所攝受。謂離殺者能感短壽。離
0216a17: 不與取能感貧窮。離於邪欲妻不貞良。如是
0216a18: 說者無有是處。言是處者有所攝受。謂離殺
0216a19: 者能感長壽。離不與取能感大富。離邪欲者
0216a20: 感貞良妻。如是說者斯有是處。
0216a21: 復次舍利子。如是一切善不善業道是處非
0216a22: 處。今當略說顯示其要。謂妄語者不感誹謗。
0216a23: 無有是處。若能感者斯有是處。離妄語者能
0216a24: 感誹謗。無有是處。不感誹謗斯有是處。離間
0216a25: 語者若能感得不壞眷屬。無有是處。不能感
0216a26: 者斯有是處。遠離間語感壞眷屬。無有是處。
0216a27: 感不壞眷屬斯有是處。惡語者若得常聞
0216a28: 可意之聲。無有是處。聞不可意聲斯有是處。
0216a29: 離惡語聞不可意聲。無有是處。若不聞者
0216b01: 斯有是處。若懷綺語感說言教令他信受。無
0216b02: 有是處。若不信受斯有是處。若離綺語所說
0216b03: 言教令他不受。無有是處。若信受者斯有是
0216b04: 處。又舍利子。若貪著者感財不散。無有是處。
0216b05: 若感散失斯有是處。若離貪著感財散失。無
0216b06: 有是處。若不能感斯有是處。若心瞋恚不趣
0216b07: 地獄。無有是處。若有趣者斯有是處。若離瞋
0216b08: 恚不生善趣。無有是處。若往生者斯有是處。
0216b09: 若興邪見受邪見因能得道者。無有是處。不
0216b10: 能得道斯有是處。謂正見者受正見因不得
0216b11: 聖道。無有是處。能得聖道斯有是處。
0216b12: 復次舍利子。造無間者心得安住。無有是處。
0216b13: 若不安住斯有是處。又舍利子。若戒淨者心
0216b14: 不安住。無有是處。若得安住斯有是處。又舍
0216b15: 利子。若住有所得見能得順忍。無有是處。若
0216b16: 不得者斯有是處。若信解空不得順忍。無有
0216b17: 是處。若有得者斯有是處。又舍利子。若住惡
0216b18: 作得心安息。無有是處。若不能得斯有是處。
0216b19: 若繫心者不得心安。無有是處。若能得者斯
0216b20: 有是處。又舍利子。若有女人為轉輪王。為釋
0216b21: 天主。為梵自在。無有是處。若丈夫作斯有是
0216b22: 處。若有女人出世作佛。無有是處轉女身已
0216b23: 出世作佛。斯有是處。又舍利子。若第八人未
0216b24: 證於果而出受＝定【三】【宮】受＝定【宋】【元】【明】【宮】受定者。無有是處。證果已出斯有
0216b25: 是處。若至聖流受第八有。無有是處。即此諸
0216b26: 蘊而般涅槃。斯有是處。若一來人受第三有。
0216b27: 無有是處。即此諸蘊而般涅槃。斯有是處。若
0216b28: 不還人復還於此。無有是處。即於彼處而般
0216b29: 涅槃。斯有是處。若阿羅漢更續生有。無有是
0216c01: 處。若不更續斯有是處。又舍利子。若諸聖人
0216c02: 更求邪師受邪標幟。無有是處。不求邪師及
0216c03: 邪標幟。斯有是處。又舍利子。若得無生法忍
0216c04: 菩薩有退轉者。無有是處。定得菩提無有退
0216c05: 轉。斯有是處。
0216c06: 復次舍利子。言非處者無所攝受。若諸菩薩
0216c07: 安坐道場。不證菩提中而起者。無有是處。言
0216c08: 是處者有所攝受。若諸菩薩坐於道場。證佛
0216c09: 道已而便起者。斯有是處。又舍利子。言非處
0216c10: 者。若謂如來習氣相續。無有是處。言是處者。
0216c11: 一切如來習氣永斷。斯有是處。又舍利子。若
0216c12: 謂如來智有礙者。無有是處。佛智無礙斯有
0216c13: 是處。又舍利子。若有能觀如來頂者。無有是
0216c14: 處。無有能觀斯有是處。又舍利子。若有能知
0216c15: 如來心住。無有是處。若不能知斯有是處。又
0216c16: 舍利子。若言如來有不定心而可得者。無有
0216c17: 是處。諸佛世尊心恒在定。斯有是處。又舍利
0216c18: 子。若諸如來行不實語。無有是處。若諸如來
0216c19: 是真語者。是實語者。是諦語者。不異語者。斯
0216c20: 有是處。又舍利子。諸佛如來誤失可得。無有
0216c21: 是處。由無誤失故名為佛及薄伽梵。斯有是
0216c22: 處。舍利子。如是四無所畏十八不共佛法。亦
0216c23: 應如是廣分別說。
0216c24: 復次舍利子。言非處者無所攝受。乃至如來
0216c25: 於現在世。有障有礙智見轉者。無有是處。言
0216c26: 是處者有所攝受。佛薄伽梵於現在世。無障
0216c27: 無礙智見轉者。斯有是處。舍利子。是名如來
0216c28: 處非處智力。不可思議無量無邊。譬如虛空
0216c29: 無邊無際。如是如來處非處智力。無邊無際
0217a01: 亦復如是。若有欲求如來。應正等覺處非處
0217a02: 智力邊。際者不異有人求虛空際。舍利子。菩
0217a03: 薩摩訶薩聞諸如來不可思議。是處非處智
0217a04: 力如虛空已。信受諦奉清淨無疑。倍復踊躍
0217a05: 深生歡喜發希奇想。爾時世尊。欲重宣此義。
0217a06: 而說頌曰。
0217a07: 十方虛空無邊量處非處智亦無邊
0217a08: 如實知處非處已為眾廣宣微妙法
0217a09: 解脫道器成就人佛知其行方為說
0217a10: 若非解脫道器者知非處已便捨離
0217a11: 假使虛空可移動十方大地同時裂
0217a12: 世出世間大聖尊處非處智皆如實
0217a13: 舍利子。此謂如來第一處非處智力。由成就
0217a14: 故。如來應正等覺。於大眾中正師子吼。自稱
0217a15: 我處大仙尊位轉大梵輪。於諸世間所有沙
0217a16: 門婆羅門。若天魔梵等。一切不能如法而轉。
0217a17: 復次舍利子。云何如來。業報智力。舍利子。如
0217a18: 來應正等覺。以無上智力。如實能知去來今
0217a19: 業及於業受。若因若處若諸異報皆能了知。
0217a20: 舍利子。云何如來如實知耶。所謂如來應正
0217a21: 等覺。如實能知過去業受。得於善因遠離不
0217a22: 善。於未來世當與善根為因。若於過去業受。
0217a23: 得不善因遠離於善。在未來世當與不善根
0217a24: 為因。如是等相如來於此如實知之。若諸業
0217a25: 受於未來世當順劣分。若諸業受於未來世
0217a26: 當順勝分。如是等相如來於此如實知之。又
0217a27: 舍利子。若諸業受於現在世順下劣分。於未
0217a28: 來世當順勝分。若諸業受於現在世隨順勝
0217a29: 分。於未來世順下劣分。若諸業受於現在世
0217b01: 順下劣分。於未來世亦順劣分。若諸業受於
0217b02: 現在世隨順勝分。於未來世亦順勝分。如是
0217b03: 等相如來於此如實知之。又舍利子。若諸業
0217b04: 受於過去世狹劣方便。於未來世廣大方便。
0217b05: 若諸業受少有所作獲大勝進。若諸業受廣
0217b06: 有所作得少勝進。如是等相如實知之。又舍
0217b07: 利子。若諸業受當得聲聞性因。當得獨覺性
0217b08: 因。當得佛性因者。如是等相如來於此如實
0217b09: 知之。又舍利子。若諸業受現在世苦。能於未
0217b10: 來感樂異報。若諸業受現在世樂能於未來
0217b11: 感苦異報。若諸業受現在世苦。能於未來感
0217b12: 苦異報。若諸業受現在世樂。能於未來感樂
0217b13: 異報。如是等相如來於此如實知之。
0217b14: 復次舍利子。如來如實能知過去未來現在。
0217b15: 一切有情若業若因。若諸異報。若即若離。若
0217b16: 有隨順不異分者。如是等相如來知已。為諸
0217b17: 有情如實宣說。舍利子。如來應正遍知去來
0217b18: 今業。及業受因處所異報智。無量無邊不可
0217b19: 思議。譬如虛空無邊無際。如是如來業異報
0217b20: 智力。無邊無際亦復如是。若有欲求如來應
0217b21: 正等覺業異報智力邊際者。不異有人求虛
0217b22: 空際。舍利子。菩薩摩訶薩聞諸如來業異報
0217b23: 智力如虛空不可思議已。信受諦奉清淨無
0217b24: 疑。倍復踊躍深生歡喜發希奇想。爾時世尊
0217b25: 欲重宣此義。而說頌曰。
0217b26: 如來善知因異＝果【宮】異果報明眼如實了諸業
0217b27: 最勝三世無有礙有情諸行如實知
0217b28: 一切含靈於五趣當得成諸苦樂因
0217b29: 若能轉因所轉苦明照善逝如實知
0217c01: 黑白異報一切業隨其所應因異報
0217c02: 猶若掌中如意寶善逝了觀如實知
0217c03: 諸異報業因雖少當來獲果無有量
0217c04: 或無量因感少果善逝遍能如實知
0217c05: 若因當證聲聞果及當證於獨覺果＝乘【宮】【聖】果乘
0217c06: 能感無上妙智力善逝無餘如實知
0217c07: 若業成熟因時苦此業當獲於樂果
0217c08: 若業成熟因時樂當獲苦果如實知
0217c09: 若業因果皆住苦若業因果皆住樂
0217c10: 若業自體因自體善逝相應如實知
0217c11: 苦果循環於三世有情流轉五趣中
0217c12: 最勝圓滿菩提智皆能不異如實知
0217c13: 舍利子。是名第二如來業異報智力。由成就
0217c14: 故。如來應正等覺於大眾中正師子吼。自稱
0217c15: 我處大仙尊位轉大梵輪。於諸世間所有沙
0217c16: 門婆羅門。若天魔梵等。一切不能如法而轉。
0217c17: 復次舍利子。云何如來種種解智力。舍利子。
0217c18: 如來應正等覺以無上智力。能如實知彼有
0217c19: 情類。彼數取趣非一欲解種種欲解。如來於
0217c20: 此能了知。舍利子。吾更為汝廣分別說彼
0217c21: 數取者。或住貪欲起瞋恚解。或住瞋恚起貪
0217c22: 欲解。乃至住於愚癡起貪瞋解。如是等相如
0217c23: 來如實皆能了知。又舍利子。若數取者住於
0217c24: 不善起不善解。或住善法而起善解。是亦如
0217c25: 來如實了知。若數取者住於下劣方便起廣
0217c26: 大解。或住廣大方便起下劣解。或由此解下
0217c27: 劣方便當住勝進。或由此解勝進方便當住
0217c28: 下劣。是亦如來如實了知。又舍利子。若由此
0217c29: 解當殖邪定種。若由此解當殖正定種。若由
0218a01: 此解當殖正定解脫種者。是亦如來如實了
0218a02: 知又舍利子。若由此解當趣欲界。或趣色界。
0218a03: 或無色界。若由此解遍趣三界。是亦如來如
0218a04: 實了知。又舍利子。若由此解順下劣分當獲
0218a05: 勝進。或得勝進當住下劣。是亦如來如實了
0218a06: 知。又舍利子。若由此解當於來世受種種生。
0218a07: 受種種類種種受用。是亦如來如實了知。又
0218a08: 舍利子。若由此解當退墮頂。或由此解殖解
0218a09: 脫種。是亦如來如實了知。既了知已如其所
0218a10: 應。廣為有情如法演說。如是舍利子。如來非
0218a11: 一解種種解智力。不可思議無邊無際與虛
0218a12: 空等。是諸菩薩摩訶薩。聞如來種種解智力
0218a13: 如虛空不可思議已。信受諦奉清淨無疑。倍
0218a14: 復踊躍深生歡喜發希奇想。爾時世尊。欲重
0218a15: 宣此義。而說頌曰。
0218a16: 世間種種解過現無有量
0218a17: 彼種種解心導師皆能了
0218a18: 若有貪解者復當住瞋恚
0218a19: 或現住瞋恚癡解如實知
0218a20: 住癡起貪解心注＝生【宮】注生不思議
0218a21: 間雜流轉起導師悉能知
0218a22: 諸下劣方便而起廣大解
0218a23: 或增上方便導師悉能知
0218a24: 隨入於邪性復入所不趣＝起【宋】【宮】趣起
0218a25: 解脫三界解如來悉能知
0218a26: 種種生及類諸受用差別
0218a27: 若退墮於頂兩足尊能知
0218a28: 知種種解已導師如法說
0218a29: 是第三佛力最勝子能信
0218b01: 舍利子。是名如來第三種種解智力。由成就
0218b02: 故。如來應正遍知。於大眾中正師子吼。自稱
0218b03: 我處大仙尊位能轉梵輪。一切世間沙門婆
0218b04: 羅門。及天魔梵。不能如法而轉。
0218b05: 復次舍利子。云何如來種種界智力。舍利子。
0218b06: 如來應正等覺以無上智力。如實了知一切
0218b07: 世間種種諸界。由此界故。世間含生集起福
0218b08: 行。集非福行。集不動行。或由此界殖出離種。
0218b09: 如是等界如來於此如實了知。又舍利子。如
0218b10: 來如實了知眼界色界及眼識界。如是等界
0218b11: 云何知耶。謂如實知。由內空外空內外空故。
0218b12: 乃至如實了知意界法界及意識界。如是等
0218b13: 界云何知耶。謂如實知。由內空外空內外空
0218b14: 故。又如實知地界水界火界風界。如是等界
0218b15: 云何知耶。謂如實知。如空界故。如是欲界色
0218b16: 界及無色界如實了知。遍分別所起故。又如
0218b17: 實知有為界造作相故。無為界無造作相故。
0218b18: 雜染界煩惱所引相故。清淨界自體光淨相
0218b19: 故。又如實知諸行界不順理無明相故。涅槃
0218b20: 界順理明相故。如是諸界皆能明了。是故舍
0218b21: 利子。若界能安立世間。此界世間之所依住。
0218b22: 如是若界能發牽引。若界能興建立。若界能
0218b23: 起方便。若界能生意欲。若界能起熾然。若界
0218b24: 能為依止。舍利子。如是等界無量無邊。是亦
0218b25: 如來如實明了。既明了已如其所應。廣為有
0218b26: 情如法演說。舍利子。如來非一界種種界智
0218b27: 力。不可思議無有邊際與虛空等。若有欲求
0218b28: 如來種種界智力邊際者。不異有人求於空
0218b29: 際。如是舍利子。是諸菩薩摩訶薩。聞如來種
0218c01: 種界智力如虛空不可思議已。信受諦奉清
0218c02: 淨無疑。倍復踊躍深生歡喜發希奇想。爾時
0218c03: 世尊。欲重宣此義。而說頌曰。
0218c04: 世間諸含生依止種種界
0218c05: 隨其所流轉最勝悉能知
0218c06: 福非福不動及順於出離
0218c07: 住如是界已證寂靜涅槃
0218c08: 若眼界色界及以眼識界
0218c09: 耳鼻舌身意諸界悉能知
0218c10: 又知於法界及以意識界
0218c11: 內外界悉空佛能如實知
0218c12: 地界及水界火水界與風界
0218c13: 四界同空相如是悉能知
0218c14: 若欲界色界及以無色界
0218c15: 遍分別所起佛能如實知
0218c16: 如虛空無邊界無邊亦爾
0218c17: 佛皆能照了不謂我能知
0218c18: 諸界本無生亦無有滅者
0218c19: 是謂涅槃界勝丈夫能知
0218c20: 如空量無邊諸佛智如是
0218c21: 由智能了知變異於諸界
0218c22: 已知種種界調伏諸含生
0218c23: 是佛第四力最勝子能信
0218c24: 舍利子。是名如來第四非一界種種界智力。
0218c25: 由成就此力故。如來應正等覺。於大眾中正
0218c26: 師子吼。自稱我處大仙尊位能轉梵輪。一切
0218c27: 世間沙門婆羅門。及天魔梵所不能轉。
0218c28: 復次舍利子。云何如來非一根種種根智力。
0218c29: 舍利子。如來應正等覺。以無上智力故如實
0219a01: 能知。若他有情若數取者。種種諸根差別之
0219a02: 相。如來皆能分別了知。舍利子。如是等相云
0219a03: 何知耶。所謂了知鈍根中根利根勝根劣根。
0219a04: 由隨遍分別根故。能知眾生起極重貪。起極
0219a05: 重瞋。起極重癡。如是諸根＝相【明】根相。是亦如來如實
0219a06: 了知。又舍利子。由隨遍分別根故。如來能知。
0219a07: 或起假立貪瞋癡。或起微薄貪瞋癡。或起顛
0219a08: 倒貪瞋癡。或起摧伏貪瞋癡。如是等相是亦
0219a09: 如來如實了知。又舍利子。若不善因所生諸
0219a10: 根。若由善因所生諸根。若不勤因所生諸根。
0219a11: 若出離因所生諸根。是亦如來如實了知。又
0219a12: 舍利子。如來如實了知。眼根耳根。鼻根舌
0219a13: 根。身根意根。女根男根命根。樂根苦根。憂根
0219a14: 喜根。捨根信根。正勤根。念根慧根。三摩地
0219a15: 根。未知當知根。知根知已根。如是諸根差別
0219a16: 之相。是亦如來如實了知。又舍利子。如來如
0219a17: 實知彼諸根。因於眼根當住耳根。而不住彼
0219a18: 鼻舌身根。或因耳根當住鼻根。或因鼻根當
0219a19: 住舌根。或因舌根當住身根或因身根。當住
0219a20: 眼根。如是等根如來於此如實知之。
0219a21: 復次舍利子。若諸有情住布施根修戒方便。
0219a22: 爾時如來。以勝劣根智為說布施。若住戒根
0219a23: 修施方便為說於戒。若住忍根修勤方便為
0219a24: 說忍法。住正勤根修忍方便為說正勤。住靜
0219a25: 慮根。修慧方便為說靜慮。若住慧根修定方
0219a26: 便為說正慧。如是一切菩提分法。諸根差別
0219a27: 如實了知。皆應廣說。又舍利子。若諸有情住
0219a28: 聲聞根而返修於獨覺方便。如來以諸根智
0219a29: 為說下乘。住獨覺根而修聲聞智方便者。以
0219b01: 諸根智為說中乘。住大乘根而修二乘智方
0219b02: 便者。以諸根智為說大乘。住下劣根修大乘
0219b03: 行。以諸根智為說二乘。若諸有情無堪任根
0219b04: 無堪任相。如來如實知無堪任非法器已而
0219b05: 便捨置。若諸有情有堪任根有堪任相。如來
0219b06: 如實知有堪任是法器者。即便慇懃鄭重說
0219b07: 法令其悟入。如是舍利子。如來了知一切有
0219b08: 情諸根純熟及不純熟。諸根出離及不出離。
0219b09: 舍利子。諸有情根如來如實一切了知。住如
0219b10: 是相。如是方便。如是信解。如是本因。如是所
0219b11: 緣。如是等流。如是究竟。舍利子。如來種種根
0219b12: 智。不可思議無邊無際與虛空等。若有欲求
0219b13: 如來諸根智力邊際者。不異有人求虛空際。
0219b14: 諸菩薩摩訶薩聞是根力如虛空已。信受諦
0219b15: 奉清淨無疑。倍復踊躍深生歡喜發希奇想。
0219b16: 爾時世尊。欲重宣此義。而說頌曰。
0219b17: 到根彼岸含靈尊善達有情意性行
0219b18: 隨諸眾生根所堪人中師子為說法
0219b19: 下中上根所堪任善逝勝智根中起
0219b20: 觀彼解脫器心已知行慧者為說法
0219b21: 若人諸根能發起至極相續微煩惱
0219b22: 善達彼人所有根知行隨順為說法
0219b23: 若諸丈夫有善根隨勤信欲廣開示
0219b24: 又隨根行相差別說諸勝義定慧等
0219b25: 若人發起於信欲慧者隨根說淨道
0219b26: 知彼所行眾行已為說勝法超諸苦
0219b27: 有定住佛菩提根迷倒誤轉聲聞智
0219b28: 為說大乘成正覺此佛難伏第五力
0219b29: 舍利子。是名如來第五種種根智力。由成就
0219c01: 此力故。如來於大眾中正師子吼。自稱我處
0219c02: 大仙尊位能轉梵輪。一切世間沙門婆羅門。
0219c03: 及天魔梵不能如法而轉。
0219c04: 復次舍利子。云何如來遍趣諸行智力。舍利
0219c05: 子。如來應正等覺以無上智力故。如實了知
0219c06: 遍行諸行。舍利子。如是等相云何了知。謂能
0219c07: 了知有情性等正定之性。不正定性及邪定
0219c08: 性。舍利子。云何名為正定之性。謂由因力先
0219c09: 世方便。開智利根之所生故。若諸如來為彼
0219c10: 說法。若不說法。如來如實知彼有情前世因
0219c11: 果堪任法器。隨應說法令速解脫。舍利子。云
0219c12: 何名為不定之性。由外緣力而成熟相。若得
0219c13: 如法教授教誡。可得解脫。不得如法教授教
0219c14: 誡。不得解脫。如來為說隨順緣因相應之法。
0219c15: 彼諸有情聞正法已。如理修行證解脫果。為
0219c16: 如是等得義利故。諸佛世尊出興于世。舍利
0219c17: 子。云何名為邪定之性。謂有情性煩惱所蔽
0219c18: 不修淨業。識性薄弱愚癡深厚。住邪見網非
0219c19: 正法器。若使如來為彼說法。若不說法。終不
0219c20: 堪任證於解脫。如來如實知彼有情非法器
0219c21: 已而便＝復【明】便復捨置。是故舍利子。諸菩薩摩訶薩。
0219c22: 愍此有情作利益故。被弘誓鎧入邪見軍教
0219c23: 化摧伏。又舍利子。如來如實了知三種貪行。
0219c24: 或淨美相起於貪行。或愛戀相起於貪行。或
0219c25: 先〔世〕－【宮】【聖】世因起於貪行。又能了知三種瞋行。或損
0219c26: 害相起於瞋行。委練觀察起於瞋行。先世隨
0219c27: 眠起於瞋行。又觀＝能【三】【宮】觀＝能【宋】【元】【明】【宮】觀能了知三種癡行。或有癡行
0219c28: 因無明生。或有癡行因妄有身見生。或有癡
0219c29: 行因疑而生。如是一切如來如實皆能了知。
0220a01: 復次舍利子。如來如實了知諸行。苦樂二行
0220a02: 俱能速通。諸根利故。苦樂二行俱是遲通。諸
0220a03: 根鈍故。又如實知遲行遲通。捨所緣故。遲行
0220a04: 速通道不息故。速行遲通勇決進故。速行速
0220a05: 通非彼性故。又如實知。或有諸行簡＝揀【三】【宮】＊簡＝揀【宋】【元】【明】【宮】＊簡揀擇力滿
0220a06: 非修習力。或有諸行修習力滿非簡揀擇力。或
0220a07: 有諸行簡揀擇修習二力俱滿。或有諸行簡揀
0220a08: 擇修習力俱不滿。如是諸相如來如實皆能
0220a09: 了知。又如實知。或有諸行信欲具足非方便
0220a10: 具足。或有諸行方便具足信欲不具足。或有
0220a11: 諸行信欲方便俱不具足。或有諸行信欲方
0220a12: 便二俱具足。如是一切皆能了知。又如實知。
0220a13: 或有諸行身業清淨非由語心。或有諸行語
0220a14: 業清淨非由身心。或有諸行心業清淨非由
0220a15: 身語。或有諸行非身語心。或有諸行由身語
0220a16: 心而得清淨。舍利子。如是乃至一切有情所
0220a17: 有諸行。或因流轉。或因不流轉。或因流轉及
0220a18: 不流轉。如來以無礙智見故。於如是等一切
0220a19: 處轉。如是舍利子。如來遍教＝趣【三】【宮】【聖】教＝趣【宋】【元】【明】【宮】【聖】教趣行智力。不可
0220a20: 思議無邊無際與虛空等。諸菩薩摩訶薩聞
0220a21: 是智力不可思議如虛空已。信受諦奉清淨
0220a22: 無疑。倍復踊躍深生歡喜發希奇想。爾時世
0220a23: 尊。欲重宣此義。而說頌曰。
0220a24: 善逝如實了諸行能知定因有情性
0220a25: 又知不定成熟相及諸根因相應法
0220a26: 諸行三種貪相應及與三種瞋癡合
0220a27: 無邊廣惑相應行緣因大師如實知
0220a28: 諸有苦行而根利及有此行而鈍根
0220a29: 諸有樂行根利鈍世大依怙如實知
0220b01: 諸有鈍行及鈍修或復行鈍而修利
0220b02: 或復行速而修遲或有俱速非彼性
0220b03: 或有諸行簡揀擇生不由修習道力起
0220b04: 或修習生非簡揀擇俱生別異共相應
0220b05: 或有諸行信欲轉清淨而非方便淨
0220b06: 或有返此俱不俱佛遍智者皆＝能【三】皆＝能【宋】【元】【明】皆能明＝開【宮】【聖】明開了
0220b07: 復有淨修於身業非語非心業清淨
0220b08: 或復語淨及身淨而彼心體非清淨
0220b09: 或有內心常清淨身語二業非清淨
0220b10: 或復語淨及心淨而彼身業未淨
0220b11: 或身語心淨不淨諸行流轉及寂滅
0220b12: 遍智見者如實知是為如來第六力
0220b13: 舍利子。是名如來第六遍趣行智力。由此力
0220b14: 故。如來自稱處仙尊位轉大梵輪。乃至無有
0220b15: 如法轉者。
0220b16: 復次舍利子。云何如來靜慮解脫三摩地三
0220b17: 摩底發起雜染清淨智力。舍利子。如來應
0220b18: 正等覺。以無上智力故。如實了知若自若他。
0220b19: 一切靜慮解脫三摩地。及三摩底。發起雜
0220b20: 染清淨之法。舍利子。如是等相云何知耶。謂
0220b21: 如實知。由因由緣一切有情能令雜染。又如
0220b22: 實知。由因緣故一切有情能令清淨。舍利子。
0220b23: 何因何緣能令雜染。舍利子。由不稱理作意
0220b24: 為因無明為緣。令諸有情發起雜染。如是無
0220b25: 明為因諸行為緣。諸行為因識為其緣。以識
0220b26: 為因名色為緣。名色為因六處為緣。六處為
0220b27: 因諸觸為緣。諸觸為因受為其緣。以受為因
0220b28: 愛為其緣。以愛為因取為其緣。以取為因有
0220b29: 為其緣。以有為因生為其緣。以生為因老死
0220c01: 為緣。煩惱為因諸業為緣。諸見為因愛為其
0220c02: 緣。隨眠為因諸纏為緣。舍利子。由如此等諸
0220c03: 因緣故。令諸有情發起雜染。如是等相是亦
0220c04: 如來如實了知。舍利子。何因何緣能令清淨。
0220c05: 舍利子。有二因二緣能令一切有情清淨。所
0220c06: 謂由他順音。及由＝曰【宮】由曰內自如理作意。又奢摩他
0220c07: 緣於一境。及毘舍那善巧方便。復有二因
0220c08: 二緣能令清淨。謂不來智及不去智。復有二
0220c09: 因二緣能令清淨。謂無生觀及證正定。復有
0220c10: 二因二緣能令清淨。謂行具足及明無明解
0220c11: 脫作證。復有二因二緣能令清淨。謂修解脫
0220c12: 門及性解脫智。復有二因二緣能令清淨。謂
0220c13: 隨覺諦及隨得諦。舍利子。如是諸因諸緣能
0220c14: 令一切有情清淨。是亦如來如實了知。
0220c15: 復次舍利子。如來如實知諸有情雜染境界。
0220c16: 知諸有情清淨境界。或有雜染境界入於清
0220c17: 淨境界。或有清淨境界入於雜染境界。如是
0220c18: 皆由如實觀故。或有雜染境界入於雜染境
0220c19: 界。或有清淨境界入於清淨境界。如是皆由
0220c20: 增上慢執故。如來於中如實智轉。又舍利子。
0220c21: 如來以如實知＝智【三】【宮】＊知＝智【宋】【元】【明】【宮】＊知智。於諸靜慮超越間雜差別中
0220c22: 轉。所謂離欲惡不善法。有尋有伺離生喜樂。
0220c23: 具足安止最初靜慮。如來安住初靜慮已從
0220c24: 滅定出。如是乃至入滅定已從初靜慮出。又
0220c25: 舍利子。如來以如實知智。於八解脫或順次
0220c26: 入。或復逆入。或順逆入。或間雜入。舍利子。
0220c27: 如是解脫何等為八。謂有色觀諸色。是初解
0220c28: 脫。內無色想＝相【元】【明】想相外觀諸色。是第二解脫。於淨
0220c29: 解脫或於淨性起於淨解。是第三解脫。虛空
0221a01: 想處定。是第四解脫。識想處定。是第五解脫。
0221a02: 無所有處定。是第六解脫。非有想非無想處
0221a03: 定。是第七解脫。若想受滅。是第八解脫。又舍
0221a04: 利子。如來以如實智。或安住一三摩地中。而
0221a05: 復示現餘三摩地及三摩底。又復示現種
0221a06: 種觀解。而諸如來於諸等持未曾混亂。又
0221a07: 舍利子。諸佛如來不緣三摩地故。入於三摩
0221a08: 地。或依一三摩地故。成就一切餘三摩地。或
0221a09: 不起一三摩地。而能遍入諸三摩地。又諸如
0221a10: 來心常住定無展轉緣。又諸如來無不定心
0221a11: 而可得者。諸佛如來住定深妙。無有能觀如
0221a12: 來所得三摩地者。舍利子。聲聞所得三摩地。
0221a13: 為獨覺三摩地之所映奪。獨覺所得三摩地。
0221a14: 為諸菩薩三摩地之所映奪。菩薩所得三摩
0221a15: 地。為諸佛三摩地之所映奪。如來所得三摩
0221a16: 地無映奪者。何以故。以諸如來無映奪智常
0221a17: 現轉故。舍利子。如來如實了知。如是教授。如
0221a18: 是教誡。而能發起聲聞獨覺諸三摩地。又以
0221a19: 如是教授教誡。而能發起諸菩薩等妙三摩
0221a20: 地。諸佛如來如實知已。便作如是教授教誡。
0221a21: 舍利子。如來靜慮解脫三摩地三摩底雜
0221a22: 染清淨發起智力。不可思議無邊無際與虛
0221a23: 空等。若有欲求如來定力邊際者。不異有人
0221a24: 求空邊際。舍利子。諸菩薩摩訶薩。聞是諸定
0221a25: 智力不可思議如虛空已。信受諦奉清淨無
0221a26: 疑。倍復踊躍深生歡喜發希奇想。爾時世尊。
0221a27: 欲重宣此義而說頌曰。
0221a28: 由此有情興雜染由此有情得清淨
0221a29: 大雄如是了知已廣為宣揚微妙法
0221b01: 由彼違理作意因無明為緣生雜染
0221b02: 復因無明諸行緣乃至展轉生諸苦
0221b03: 違理作意及無明為彼有支生根本
0221b04: 諸佛如實了知已隨其所應宣妙法
0221b05: 一切雜染之根本所謂業行及無明
0221b06: 復從此緣生諸識如是展轉興諸苦
0221b07: 由彼所說隨順音及由內懷如理觀
0221b08: 如斯二因二緣故一切含靈證清淨
0221b09: 由奢摩他如理因及由毘舍那緣
0221b10: 如是含靈證解脫大師如實皆能了
0221b11: 行者安住淨尸羅觀察諸法皆空寂
0221b12: 已善修習解脫門遠離諸有迫迮苦
0221b13: 此皆諸佛如實知一切有情清淨行
0221b14: 空無相願解脫門善逝隨根而顯示
0221b15: 獨覺最勝及聲聞順逆履遊諸靜慮
0221b16: 如來宣示彼所證如有毒刺及怨讎
0221b17: 諸佛所證定解脫究竟無怨無毒刺
0221b18: 當知第七如來力不為異證所摧伏
0221b19: 舍利子。是名如來第七諸定智力。由得此力
0221b20: 故。如來自稱處仙尊位轉大梵輪。乃至無有
0221b21: 如法轉者。
0221b22: 復次舍利子。云何如來宿住隨念作證智力。
0221b23: 舍利子。如來應正等覺。以無上智力故。隨所
0221b24: 憶念如實了知。舍利子。如來如是如實了知。
0221b25: 若自若他一切有情無量宿住。或念一生十
0221b26: 生百生千生。乃至無量拘胝那庾多百千生。
0221b27: 悉皆隨念而能知之。又隨念知劫壞劫成。或
0221b28: 劫成壞。或無量劫壞。無量劫成。無量劫成壞。
0221b29: 或復隨念百拘胝劫。乃至無量百千拘胝那
0221c01: 庾多劫皆能了知。又能隨念我於先世曾彼
0221c02: 彼處。如是名。如是姓。如是種類。如是飲食。
0221c03: 如是色。如是相。如是形貌。如是壽量。如是久
0221c04: 住。如是苦樂。我於彼彼處終生彼彼處。復於
0221c05: 彼彼處終來生此處。如是若自若他并諸形
0221c06: 相。處所流類無量宿住。悉能隨念而知之。
0221c07: 又舍利子。如來如實了知。一切有情隨其往
0221c08: 因。以此因故。如是有情來生於此。知此因已
0221c09: 隨應說法。又能了知一切有情。於過去世諸
0221c10: 心相續。此心無間緣如是境如是心生。由是
0221c11: 所緣不具足故如是心滅。如是一切如來如
0221c12: 實隨念了知。又舍利子。若一有情心生展轉。
0221c13: 從如是心無間次第如是相續。於如殑伽沙
0221c14: 劫種種言說不能令盡。如一有情心相如是。
0221c15: 一切有情其心亦爾。如來隨彼所有一切心
0221c16: 相。隨念悉能如實了知。又舍利子。如來依諸
0221c17: 有情諸心展轉盡於後際。拘胝劫數說不能
0221c18: 盡而如來智亦無有盡。
0221c19: 復次舍利子。如來宿住隨念作證智力。不可
0221c20: 思議。無有等者。無等等者。無量無數。不可宣
0221c21: 說。又不可說有邊盡際。舍利子。如來以佛神
0221c22: 力。加諸有情令念宿住。而告之曰。汝今應念
0221c23: 於過去世。已種如是諸善法根。或於佛所。或
0221c24: 聲聞所。或獨覺所。或於正法種諸善根。如是
0221c25: 善根悉當憶念。彼諸有情以如來力隨念皆
0221c26: 知。舍利子。如是如來以佛神力加彼有情。令
0221c27: 知宿住無量善根所緣境已。如其所應而為
0221c28: 說法。舍利子。若諸有情。於阿耨多羅三藐三
0221c29: 菩提。得不退轉。隨其欲解而求出離。或依聲
0222a01: 聞乘。或依獨覺乘。或發阿耨多羅三藐三菩
0222a02: 提心者。如是如來隨念智力如實了知。如是
0222a03: 舍利子。如來宿住隨念作證智力。不可思
0222a04: 議。無量無數。無有邊際。與虛空等。諸有欲求
0222a05: 如來宿住隨念邊際者。不異有人求空邊際。
0222a06: 舍利子。諸菩薩摩訶薩聞是宿住智力不可
0222a07: 思議如虛空已。信受諦奉無惑無疑。乃至踊
0222a08: 躍歡喜發希奇想。爾時世尊。欲重宣此義。而
0222a09: 說頌曰。
0222a10: 不思那庾拘胝劫照世明燈悉隨念
0222a11: 亦念過往自他生如觀掌內五菴果
0222a12: 隨念名姓色分別住壽命盡諸生趣
0222a13: 含靈具足如是因知時如應為說法
0222a14: 諸過去世無邊際眾生所有心心法
0222a15: 是心無間是心生最勝大智皆能了
0222a16: 善逝了知一有情過往無間心相續
0222a17: 如殑伽沙拘胝劫不能說盡其邊際
0222a18: 乃至後際拘胝劫演諸含靈往所行
0222a19: 而不＝無【三】【宮】【聖】不＝無【宋】【元】【明】【宮】【聖】不無與等智無盡是名諸佛智海量
0222a20: 一切有情善信欲已曾供養諸世尊
0222a21: 佛威神力所加被令緣過去修淨行
0222a22: 大師隨念彼所受過去曾修諸福行
0222a23: 念彼所住三乘智不退解脫所依處
0222a24: 善逝稱往無邊智諸有情界難思議
0222a25: 無邊名稱第八力最勝長子能信受
0222a26: 舍利子。是名如來第八宿住智力。由得是力
0222a27: 故。如來自稱處仙尊位轉大梵輪。乃至不能
0222a28: 如法而轉。
0222a29: 復次舍利子。云何如來天眼通作證智力。舍
0222b01: 利子。如來應正等覺。以無上智力。清淨天眼
0222b02: 超過於人。觀諸有情死此生彼。若劣若勝。好
0222b03: 色惡色。如其習業或往善趣。或往惡趣。如是
0222b04: 等相如來明見如實了知。又能如實知諸含
0222b05: 靈所造業行。如是有情成就身惡行。成就語
0222b06: 惡行。成就意惡行。誹謗賢聖起諸邪見。彼乘
0222b07: 如是邪見業受因故。身壞命終墮諸惡趣。或
0222b08: 生地獄。或生畜生。或生鬼趣。如來又知如是
0222b09: 有情。成就身妙行。成就語妙行。成就意妙行。
0222b10: 不謗賢聖修行正見。彼乘如是正見業受因
0222b11: 故。身壞命終往諸善趣。若生天上樂世界中。
0222b12: 又復如來以淨天眼觀於十方。不可宣說過
0222b13: 殑伽沙數。盡虛空際窮法界量。諸佛世界種
0222b14: 種相狀。或復現見諸佛剎土有洞然者。或見
0222b15: 剎土有正壞者。或見剎土有正成者。又復現
0222b16: 見一切含識死時生時。或復現見諸大菩薩
0222b17: 從史多天降神母胎。或復現見出母胎者。
0222b18: 或觀諸方各行七步。或復現見入處內宮。或
0222b19: 見出家現修苦行。或見諸佛悟大菩提。或復
0222b20: 現見轉大法輪。或復現見捨諸壽行入大涅
0222b21: 槃。或復現見諸聲聞眾一切畢竟入般涅槃。
0222b22: 或復現見一切獨覺示諸神通報淨施福而涅
0222b23: 槃者。又諸有情非可現見。而為如來天眼所
0222b24: 見。亦非彼外五通仙眼之所能見。亦非聲聞
0222b25: 獨覺菩薩等眼之所能見。彼一切如來天眼
0222b26: 悉能現見。如是非所現見微細眾生如車輪
0222b27: 量。如來以天眼觀之。多於三千大千世界所
0222b28: 有人天。如是一切無量無邊不可思議。如來
0222b29: 悉能如實明見。舍利子。如來以淨天眼觀察
0222c01: 一切無量佛土諸含靈性。何等眾生是如來
0222c02: 化。何等眾生見如來已方調伏者。如來爾時
0222c03: 隨應利見＝現【三】【宮】見＝現【宋】【元】【明】【宮】見現。即於前住令彼悟解。非餘眾生之
0222c04: 所能知。如是舍利子。如來天眼隨念作證智
0222c05: 力。不可思議無有邊際與虛空等。諸有欲求
0222c06: 如來天眼智力邊際者。不異有人求空邊際。
0222c07: 舍利子。諸菩薩摩訶薩聞如是力不可思議
0222c08: 如虛空已。信受諦奉乃至發希奇想。爾時世
0222c09: 尊。欲重宣此義。而說頌曰。
0222c10: 善逝天眼淨無垢淨業修治無量劫
0222c11: 最勝由是觀十方無垢難思諸佛土
0222c12: 或壞或成或成壞乃至起住火洞然
0222c13: 或有佛住或無佛自然尊眼悉能見
0222c14: 有情性廣難思議乃至有色及無色
0222c15: 若墮惡趣善趣生自然尊眼悉能見
0222c16: 或多拘胝佛現在＝住【宮】【聖】在住或現如來入涅槃
0222c17: 并及緣覺若聲聞自然尊眼悉能見
0222c18: 或為利生諸菩薩或行近妙菩提行
0222c19: 住諸如來無障處自然導師皆能見
0222c20: 善逝如是眼無垢能見極細諸眾生
0222c21: 第九眼力不思議最勝聰慧了＝子【元】【明】【宮】了子能信
0222c22: 舍利子。是名如來第九天眼智力。由此力故。
0222c23: 自稱我處大仙尊位轉大梵輪。乃至一切世
0222c24: 間不能如法而轉。
0222c25: 復次舍利子。云何如來流盡作證智力。舍利
0222c26: 子。如來應正等覺。以無上智力。如實了知。為
0222c27: 盡諸流無流。心解脫慧解脫自然通慧。作證
0222c28: 具足而住。如實了知。我生已盡梵行已立。所
0222c29: 作已辦。不受後有。舍利子。如來流盡智力清
0223a01: 淨無垢光潔圓照。永斷一切相續習氣。諸聲
0223a02: 聞乘雖復流盡。唯能斷除少分習氣。諸獨覺
0223a03: 乘雖復流盡。亦能斷除少分習氣。而遠離大
0223a04: 悲及諸才辯。唯有如來諸流永盡。具一切種
0223a05: 微妙佛法。斷除一切相續習氣。大悲所攝無
0223a06: 畏才辯之所觀察。一切世間諸有含識不能
0223a07: 映奪。一剎那心而常具足相應無異。何以故。
0223a08: 由如來無業無煩惱無忘失威儀諸習氣故。
0223a09: 舍利子。譬如清淨虛空。不與一切煙塵雲霧
0223a10: 而共住止。如是如來流盡智力。不與一切煩
0223a11: 惱習氣而共住也。舍利子。諸佛如來住如是
0223a12: 等流盡智已。復能為彼有流有取一切眾生
0223a13: 說流盡法。及說永斷一切取法。一切眾生諸
0223a14: 流諸取。皆從虛妄遍分別起。如來如實觀察
0223a15: 是已。欲令一切不復起故。如其所應以諸譬
0223a16: 喻而為說法。令如實知諸流虛妄。由知是已
0223a17: 不取諸法。由不取故則能畢竟入般涅槃。又
0223a18: 舍利子。如來如實了知一切有情諸流起滅
0223a19: 諸流趣行。如是＝實【明】是實知已為諸有情如應說法。如
0223a20: 是舍利子。如來流盡作證智力。不可思議無
0223a21: 有邊際與虛空等。若有欲求如來流盡智力
0223a22: 邊際者。不異有人求於空際。舍利子。諸菩薩
0223a23: 摩訶薩聞如來流盡作證智力不可思議如虛
0223a24: 空已。信受諦奉心慮清淨無惑無疑。倍復踊
0223a25: 躍深生歡喜發希奇想。爾時世尊。欲重宣此
0223a26: 義。而說頌曰。
0223a27: 導師流盡智無垢無量廣大淨無障
0223a28: 由成如是第十力故說寂靜妙菩提
0223a29: 諸聲聞乘流盡智有量習氣隨繫縛
0223b01: 人中最勝大導師無量結習同灰燼
0223b02: 有證緣覺菩提者遠離大悲才與辯
0223b03: 唯薄伽梵諸流盡大悲才辯無有量
0223b04: 諸佛安住流盡智了知眾生流取＝盡【三】取＝盡【宋】【元】【明】取盡相
0223b05: 皆從虛妄＝空【三】【宮】妄＝空【宋】【元】【明】【宮】妄空諸法生彼未解斯真理趣
0223b06: 如來起悲為敷演無常不淨無我法
0223b07: 彼觀諸法空無性當證如來寂靜地
0223b08: 無我無壽無數取無人摩納作受者
0223b09: 虛妄遍入諸法中起大悲心說令脫
0223b10: 善逝慈悲無厭倦真智常流無忘失
0223b11: 由是最勝恒方便為利眾生開妙法
0223b12: 能伏他論第十力無＝為【明】無為有邊際等虛空
0223b13: 世尊常住十力故無等法輪恒轉世
0223b14: 舍利子。是名如來第十流盡智力。由成就此
0223b15: 力故。如來應正等覺。自稱我處大仙尊位。於
0223b16: 大眾中正師子吼轉大梵輪。一切世間沙門
0223b17: 婆羅門。諸天魔梵。不能如法而轉。如是舍利
0223b18: 子。諸菩薩摩訶薩。由聞如來功德不可思議
0223b19: 故。於如來十力信受諦奉。心慮清淨無惑無
0223b20: 疑。倍復踊躍深生歡喜發希奇想。
0223b21: 大寶積經卷第三十八
