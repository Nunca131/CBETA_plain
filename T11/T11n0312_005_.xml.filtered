0714a01: 
0714a02: 佛說如來不思議祕密大乘經卷
0714a03: 第五
0714a04: 
0714a05: 西天譯經三藏朝散大夫
0714a06: 試光祿卿傳梵大師賜紫
0714a07: 沙門臣法護等奉　詔譯
0714a08: 持國輪王先行品第五之餘＝之二【明】餘之二
0714a09: 「『復次大王！有四種法，若圓滿者，即能安住大
0714a10: 乘，成就不放逸行，心無流散。何等為四？一者、
0714a11: 戒護諸根，二者、觀欲過失，三者、攝受一切作
0714a12: 無常想，四者、於法決定為勝命根。大王！如是
0714a13: 四法若圓滿者，即能安住大乘，成就不放逸
0714a14: 行，心無流散。「『大王！有四種法，王者修行若具
0714a15: 足〔者〕－【明】者，說名仁王。何等為四？一者、常不棄捨
0714a16: 大菩提心，二者、以菩提〔法〕－【明】法教示他人，三者、以
0714a17: 諸善根迴向菩提，四者、於佛世尊大威德力
0714a18: 若見聞已，亦復於彼一切天人、聲聞、緣覺所
0714a19: 有威力生歡喜心，然即唯求佛大威力。大王！
0714a20: 如是四法，王者修行若具足者，說名仁王。是
0714a21: 故大王！應當常修不放逸行，信心清淨忻慕
0714a22: 正法，起樂法欲勤求正法，常當遊戲正法園
0714a23: 苑不著境界。所以者何？大王！當知欲無厭足，
0714a24: 彼所足者是謂聖慧。「『又復大王！壽量微少命
0714a25: 不久停，往趣他世罪業可怖。由是應知，常當
0714a26: 親近供養恭敬諸佛如來，以此善根，應於四
0714a27: 處而用迴向。何等為四？一者、迴向無盡果報，
0714a28: 二者、迴向無盡法門，三者、迴向無盡妙智，四
0714a29: 者、迴向無盡辯才。「『大王！復有四法：一者、身清
0714b01: 淨故能成慧行，二者、語清淨故能成聞行，三
0714b02: 者、心清淨故能成戒行，四者、慧清淨故能成
0714b03: 智行。復有四法：一者、方便圓滿故能成熟有
0714b04: 情，二者、慧圓滿故能降伏諸魔，三者、願圓滿
0714b05: 故即如說能行，四者、值遇佛故即得一切佛
0714b06: 法圓滿。』
0714b07: 「時彼持國轉輪聖王，於彼佛所得聞正法示
0714b08: 教利喜，生歡喜心適悅慶快，持以無價真珠
0714b09: 妙寶及王者所有一切受用，悉以獻佛而為
0714b10: 供養，乃至盡壽修諸梵行奉持五戒。是時王
0714b11: 諸宮嬪於彼佛所聞正法已，心大適悅踊躍
0714b12: 歡喜，各以身所著衣〔及〕－【明】及莊嚴具覆於佛上，
0714b13: 乃至盡壽修諸梵行奉持五戒，悉發阿耨多
0714b14: 羅三藐三菩提心。時持國轉輪聖王快得善
0714b15: 利增益法財已，與諸宮嬪眷屬各各至誠頂
0714b16: 禮佛足，及苾芻眾亦悉禮敬繞七匝已，即時
0714b17: 入於大樓閣中，踊昇虛空自在而行，還極清
0714b18: 淨大國城中。
0714b19: 「復次，持國轉輪聖王於後一時擇月圓日，嚴
0714b20: 駕出遊眾花大園而為翫賞，鼓吹清音奏妙
0714b21: 歌樂，恣其所樂嬉戲遊從。是時有二最上宮
0714b22: 女，一名無毀、二名無比，同詣歡喜池中。清淨
0714b23: 澡沐出已衣覆，處于蓮花師子之座。是二宮
0714b24: 女即於座中各有一童子，自然化生跏趺而
0714b25: 坐。童子端嚴色妙無比，相好圓具人所樂觀，
0714b26: 於剎那間即各踊身住於虛空。是時空中有
0714b27: 賢聖言：『此二童子，一名法思、一名法慧。』故
0714b28: 此二名由斯而立。彼法思童子，於其無毀宮
0714b29: 女坐中化生；彼法慧童子，於其無比宮女坐
0714c01: 中化生。時二童子，在虛空中亦加＝跏【明】＊加跏趺跌坐，異
0714c02: 口同音說伽陀曰：
0714c03: 「『仁者我今得善利，所謂發生菩提心，
0714c04: 既發心已遇世尊，起清淨心而信禮。
0714c05: 大海深廣難徹底，生死輪轉無休息，
0714c06: 有情廣渡生死流，彼菩提心不捨離。
0714c07: 有世界名無毀身，有世尊名時分王，
0714c08: 我從彼來求法門，樂見牟尼功德聚。
0714c09: 我時各各加跏趺坐，分從二母坐中生，
0714c10: 我父持國大聖王，故來合掌伸敬禮，
0714c11: 願父伺察聽我說。阿庾多劫善得法，
0714c12: 乃至圓成大菩提，所得於中不棄捨。
0714c13: 一切唯佛出世難，父母難得居法位，
0714c14: 法中善友剎那逢，清淨妙寶隨意現。
0714c15: 欲及精進不放逸，出家得利具正知，
0714c16: 勤修利益心調柔，慚愧多聞具善戒，
0714c17: 慈悲調寂為有情，普令獲得深法忍，
0714c18: 精進勤力無著心，成熟攝受諸群品。
0714c19: 心離相故得調暢，於其身命不顧惜，
0714c20: 思惟正法如救然，願獲諸佛勝功德。
0714c21: 父王最上難得者，我所稱讚最上法，
0714c22: 我從彼佛剎中來，還歸彼佛本因處。
0714c23: 我等已住菩薩位，普能攝受諸善法，
0714c24: 剎那獲得五神通，隨念隨觀意能曉。』
0714c25: 「時彼持國轉輪聖王，與宮嬪眷屬并二童子
0714c26: 智者菩薩，以神通力處虛空中，同詣世尊無
0714c27: 邊功德寶眾莊嚴王如來會中。到已各各頂
0714c28: 禮佛足，一切眾會普伸尊敬。是時彼佛觀二
0714c29: 童子是真佛子，樂欲聽受菩提道法。佛知其
0715a01: 意，即為宣說甚深正法。佛言：『善男子！當知諸
0715a02: 法從緣所生，中無主宰亦無作者，知內是空
0715a03: 外無所行，諸法皆空虛假無實，於見於作應
0715a04: 悉清淨，猶如虛空而無所取。』彼佛世尊如是
0715a05: 多種廣為宣說清淨法時，會中有七十六那
0715a06: 庾多及三俱胝人得無生法忍。是時持國轉
0715a07: 輪聖王在佛會中經七晝夜作供養已，與其
0715a08: 諸子并宮嬪眷屬於剎那間還本所居。「時彼
0715a09: 輪王後於一時獨處栴檀樓閣之中，登於蓮
0715a10: 花師子之座，竊作是念：『我此千子悉已安住
0715a11: 阿耨多羅三藐三菩提法，然於其中何者最
0715a12: 先得成阿耨多羅三藐三菩提果？我宜設法
0715a13: 以驗其事。』作是念已，即侍人用以七寶妙
0715a14: 巧作瓶。如其分量善施作已，即命各書千子
0715a15: 名字置寶瓶中，復以七寶作妙蓮花，於其花
0715a16: 中安置寶瓶，然後於七晝夜廣以微妙香花
0715a17: 塗香粖＝末【明】粖末香等及鼓吹歌音，嚴伸供養瓶中名
0715a18: 字。是時空中有十千天人，助發種種妙供養
0715a19: 事。如是供養七晝夜已，普召宮嬪眷屬及王
0715a20: 千子并二童子咸集其前，復以賢妙金床安置
0715a21: 寶瓶。安已即時遣侍人，於寶瓶中取其名
0715a22: 字。侍人如命，瓶中最先取一名字，前奉於王，
0715a23: 其名乃是清淨慧太子，然後次第遍取其名。
0715a24: 即時於剎那間而此大地六種震動，所有宮
0715a25: 嬪先各執持諸妙樂器，不鼓自鳴出妙歌音。
0715a26: 「寂慧！當知彼時清淨慧太子，最先瓶中取其
0715a27: 名者，豈異人乎？即是此賢劫中過去俱留孫
0715a28: 如來。次於瓶中取一名字，其名最勝軍太子
0715a29: 者，即是過去俱那含牟尼如來。次於瓶中取
0715b01: 一名字，其名寂諸根太子者，即是過去迦葉
0715b02: 如來。次於瓶中取一名字，其名一切義成太
0715b03: 子者，寂慧！當知即我身是。次於瓶中取一名
0715b04: 字，其名寶帶太子者，即當成佛號慈氏如來。
0715b05: 次於瓶中取一名字，其名牛王太子者，即當
0715b06: 成佛號師子如來。次於瓶中取一名字，其名
0715b07: 電天太子者，即當成佛號大幢如來。次於瓶
0715b08: 中取一名字，其名賢王太子者，即當成佛號
0715b09: 妙花如來。次於瓶中取一名字，其名淨光吉
0715b10: 祥太子者，即當成佛號花氏如來。次於瓶中
0715b11: 取一名字，其名蓮華眼太子者，即當成佛號
0715b12: 善宿如來。次於瓶中取一名字，其名無垢光
0715b13: 太子者，即當成佛號妙眼如來。次於瓶中取
0715b14: 一名字，其名淨池太子者，即當成佛號妙臂
0715b15: 如來。次於瓶中取一名字，其名慧王太子者，
0715b16: 即當成佛號明焰如來。次於瓶中取一名字，
0715b17: 其名善莊嚴太子者，即當成佛號明味＝珠【明】味珠如來。
0715b18: 次於瓶中取一名字，其名增長分太子者，即
0715b19: 當成佛號導師如來。次於瓶中取一名字，其
0715b20: 名淨嚴王太子者，即當成佛號持勝功德如
0715b21: 來。次於瓶中取一名字，其名吉祥密太子者，
0715b22: 即當成佛號勝財如來。次於瓶中取一名字，
0715b23: 其名妙光身太子者，即當成佛號智積如來。
0715b24: 次於瓶中取一名字，其名勇健太子者，即當
0715b25: 成佛號寶積如來。次於瓶中取一名字，其名
0715b26: 寶稱太子者，即當成佛號普光明如來。寂慧！
0715b27: 當知如是等廣說，彼千子中相繼而取，乃至
0715b28: 取一名字，其名大莊嚴太子者，即當成佛
0715b29: 號無邊功德寶稱如來。寂慧！唯一名字在寶
0715c01: 瓶中最後取之，其名無邊慧太子，而此太子
0715c02: 於千子＝千太子【明】千子千太子中居最小位。是時諸兄或輕侮言：『我
0715c03: 等諸兄當成佛時，已作佛事已度有情。汝於
0715c04: 最後當何所作？』
0715c05: 「時無邊慧太子說伽陀曰：
0715c06: 「『佛法無邊如虛空，有情及慧亦無盡，
0715c07: 行願清淨戒薰修，當聽我說此行願。
0715c08: 諸兄壽量若干數，王者眾會數若干，
0715c09: 如我壽量總聚之，願當爾許聲聞眾。』
0715c10: 太子說是伽陀已，空中天人讚善哉：
0715c11: 『正士意樂淨周圓，利益有情無窮盡。』
0715c12: 「寂慧！當知彼時最小無邊慧太子者，當得成
0715c13: 佛號樂欲如來，於賢劫中最後成佛。寂慧！所
0715c14: 有賢劫中諸佛壽量及聲聞眾，彼樂欲如來
0715c15: 而悉當得；是彼如來善樂欲故，是故如來名
0715c16: 為樂欲。
0715c17: 「復次寂慧！汝且觀是菩薩摩訶薩，善巧方便
0715c18: 圓具淨戒，無毀大願滿足勝行。彼諸太子九
0715c19: 百九十九人，乃至無邊慧太子，如上功德皆
0715c20: 悉成就。
0715c21: 「是時彼千太子俱謂二童子菩薩言：『汝此法
0715c22: 思、法慧二善男子！往昔發何殊勝願力，今如
0715c23: 是邪？』法思童子言：『諸仁者！我與汝等皆如金
0715c24: 剛手菩薩相續勝行，不離一切如來無上祕
0715c25: 密，不離一切佛法聽受信解。』法慧童子言：『今
0715c26: 我諸兄具勝願力，願我與汝悉證菩提。成菩
0715c27: 提已，我皆勸請轉妙法輪。如其願力，於彼佛
0715c28: 所受菩提記。』寂慧當知，彼時持國轉輪聖王
0715c29: 者豈異人乎？即是然燈如來．應供．正等正覺。
0716a01: 往昔因中居輪王位時彼輪王千太子者，即
0716a02: 是此賢劫之中千佛如來。從俱留孫如來至
0716a03: 樂欲如來古經不譯，但云樓至。彼時法思童子，於無毀宮
0716a04: 女坐中化生者，即是金剛手大祕密主菩薩
0716a05: 摩訶薩神力所化。彼時法慧童子，於無比宮
0716a06: 女坐中化生者，即是尸棄梵王。寂慧！彼時持
0716a07: 國轉輪聖王諸宮嬪者，即是今此會中諸菩
0716a08: 薩眾。彼諸宮嬪，爾時得王千子成熟化度，而
0716a09: 悉不退轉於阿耨多羅三藐三菩提心，安住大
0716a10: 乘。彼諸宮嬪，次第當於此賢劫中受菩提
0716a11: 記。寂慧！汝復應觀緣生之法理不相違，善根
0716a12: 諸因及發心勝行果無壞失。今此會中諸菩
0716a13: 薩大士，皆能增長最勝意樂。」
0716a14: 佛說如來不思議祕密大乘經卷第五
