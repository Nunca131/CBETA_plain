0711c15: 
0711c16: 
0711c17: 佛說如來不思議祕密大乘經卷
0711c18: 第四
0711c19: 
0711c20: 西天譯經三藏朝散大夫
0711c21: 試光祿卿傳梵大師賜紫
0711c22: 沙門臣法護等奉　詔譯
0711c23: 菩薩心密品第三之餘＝二【明】餘二
0711c24: 復次，金剛手大祕密主菩薩摩訶薩告寂慧
0711c25: 菩薩摩訶薩言：「善男子！菩薩心密者，謂修慈
0711c26: 行即知無我，若修悲行即無眾生，若修喜行
0711c27: 即無壽者，若修捨行即無有人，若修布施行
0711c28: 即心調伏，若修持戒行即心寂靜，若修忍辱
0711c29: 行即心無盡相，若修精進行即心離相，若修
0712a01: 禪定行即心安定，若修慧行即心無伺察，若
0712a02: 修四念處行即心無念亦無作意，若修四正
0712a03: 斷行即心正平等，若修四神足行即心無戲
0712a04: 論，若修信根即心無著，若修精進根即心無
0712a05: 發悟，若修念根即得自然智心，若修定根即
0712a06: 得平等性智心，若修慧根即得無根本心，若
0712a07: 修五力即得心無屈伏，若修七覺支即得慧分
0712a08: 別心，若修八正道即得無所修心，若修奢摩
0712a09: 他即得寂止心，若修毘舍耶即得無所觀
0712a10: 心，若修四聖諦即得畢竟無了知心，若修佛
0712a11: 作意即得無作意心，若修法作意即得法界
0712a12: 平等心，若修僧作意即得無住心，若修成熟
0712a13: 有情行即得本來清淨心，若修攝受正法行
0712a14: 即得法界無差別心，若修嚴淨佛土行即得
0712a15: 虛空平等心，若修無生法忍行即得無所得
0712a16: 心，若修不退轉地行即得無轉而轉心，若修
0712a17: 成就諸相行即得無相心，若修莊嚴菩提果
0712a18: 即得三界圓滿心，若修降伏諸魔行即得普
0712a19: 攝一切有情心，若修趣向菩提行即得法界
0712a20: 自性隨覺了心，若修轉法輪行即得無轉非
0712a21: 無轉心，若修大涅槃行即得隨〔觀〕－【明】觀生死自性
0712a22: 心。「寂慧！當知此等皆是得忍菩薩心祕密法
0712a23: 心業清淨。若彼菩薩如是清淨已，即得一切
0712a24: 有情心亦清淨，而是菩薩乃能隨入諸有情
0712a25: 心，即彼一切有情之心，皆從大菩提心光明
0712a26: 中出。譬如虛空於一切處住、隨入一切處。菩
0712a27: 薩心者亦復如是，於一切處住、隨入一切處。」
0712a28: 金剛手大祕密主菩薩摩訶薩如是宣說菩
0712a29: 薩所有身語心密不思議正法，時會中有七
0712b01: 萬二千天及人發阿耨多羅三藐三菩提心，
0712b02: 三萬二千菩薩得無生法忍，八萬四千人遠
0712b03: 塵離垢得法眼淨，八千苾芻不受諸法漏盡
0712b04: 意解得心解脫。時此三千大千世界六種震
0712b05: 動，有大光明普遍照耀，虛空自然雨眾天華，
0712b06: 復於空中有百千種殊妙音樂不鼓自鳴。其
0712b07: 音樂中出如是言：「若諸有情已得授記位者，
0712b08: 方乃得聞此金剛手大祕密主菩薩摩訶薩所
0712b09: 說正法。於中聞已，受持讀誦如理修行、廣為
0712b10: 他人隨應宣說，永不忘失大菩提心。當知彼
0712b11: 人非少善根而能成就，已於廣多佛世尊所
0712b12: 深植善本，勤修一切最勝福行，當為一切有
0712b13: 情作大饒益。」
0712b14: 震吼音聲菩薩來會品第四
0712b15: 爾時世尊告寂慧菩薩摩訶薩言：「善男子！汝
0712b16: 聞空中多種鼓樂妙音聲不？」寂慧菩薩白佛
0712b17: 言：「世尊！我初已聞。此是何等殊妙音聲？願佛
0712b18: 為說。」佛言：「寂慧！汝今當知，有菩薩摩訶薩名
0712b19: 震吼音聲，從大雲世界雲音王如來所來此
0712b20: 娑婆世界，瞻禮於我親近供養，及欲聽受金
0712b21: 剛手菩薩宣說正法，亦復樂見十方來會諸
0712b22: 大菩薩摩訶薩眾。是彼震吼音聲菩薩隱自
0712b23: 身相住虛空中，雨眾妙華、鼓勝音樂，供養於
0712b24: 我。其樂音中出如是聲：『世尊如來於大會中，
0712b25: 非久宣說廣大正法。』」發是言已，即時震吼音
0712b26: 聲菩薩摩訶薩從空而下入佛會中，頭面禮
0712b27: 足右繞七匝，住於佛前而白佛言：「大雲世界
0712b28: 雲音王如來問訊世尊，少病少惱，起居輕利，
0712b29: 氣力安不？彼佛如來又作是說：『金剛手大祕
0712c01: 密主菩薩摩訶薩，有大方便善說正法，是佛
0712c02: 威神之所建立，乃能如是通達一切無量佛
0712c03: 法。』」
0712c04: 爾時世尊告震吼音聲菩薩摩訶薩言：「善哉
0712c05: 善男子！汝善來此大眾會中，樂聽金剛手大
0712c06: 祕密主菩薩摩訶薩宣說如來祕密不思議
0712c07: 法。汝當於此諦聽諦受。」
0712c08: 持國輪王先行品第五＋（之一）【明】五五之一
0712c09: 爾時會中諸菩薩眾咸起是念：「此金剛手大
0712c10: 祕密主菩薩摩訶薩，往昔於何佛世尊所，親
0712c11: 近聽受深種善根，復修何等廣大誓願，乃能
0712c12: 如是具大辯才善說諸法？」
0712c13: 爾時世尊知諸菩薩心疑念已，即告寂慧菩
0712c14: 薩言：「善男子！我念過去世中經阿僧祇劫，復
0712c15: 〔過〕－【明】過阿僧祇數無量無邊不可思議劫前，有劫
0712c16: 名善現，世界名莊嚴。有佛出世，號無邊功德
0712c17: 寶眾莊嚴王如來．應供．正遍知．明行足．善逝．世
0712c18: 間解．無上士．調御丈夫．天人師．佛．世尊。寂慧
0712c19: 當知，彼莊嚴世界廣大妙好安隱豐樂，人民
0712c20: 熾盛，地平如掌，無諸砂礫荊棘雜穢，草木樹
0712c21: 林青可愛。復有名華，軟草覆地青潤妙好，
0712c22: 如孔雀項右旋喜相，有色有香令人適悅。下
0712c23: 足于地隨減四指，舉足還復隨起四指。無極
0712c24: 寒熱溫涼調適，軟美清風令人愛樂。其地莊
0712c25: 嚴如吠璃。彼時人民色相嚴好，少貪瞋癡
0712c26: 及餘煩惱，人有孝愛復具勢力，聞說善言能
0712c27: 自開曉。而彼世尊無邊功德寶眾莊嚴王如
0712c28: 來法中，有明註曰十二南藏作一千十二一千那庾多諸聲聞眾，三十二俱
0712c29: 胝諸菩薩眾。彼時人壽三十六俱胝歲，於中
0713a01: 有人趣命終者。「寂慧當知，而彼善現劫中莊
0713a02: 嚴世界，處于中四大洲。一一四大洲其量廣
0713a03: 闊八萬四千由旬，每一由旬中有千國城郡
0713a04: 邑聚落周匝圍繞。彼莊嚴世界中有大國城
0713a05: 名極清淨，而彼國城分量廣闊，北六十四由
0713a06: 旬、南四十由旬，東西亦然。有十千園苑而為
0713a07: 嚴飾，國城之內復有十千州城縣邑。彼極清
0713a08: 淨國城之中，有大轉輪聖王名曰持國，七寶
0713a09: 具足為四大洲主。於先佛所深植善根，福德
0713a10: 威光王中最勝，不退轉於阿耨多羅三藐三
0713a11: 菩提心。「寂慧！而彼持國轉輪聖王所居國城，
0713a12: 縱廣正等十六由旬，廣大殊妙，有七重牆，七
0713a13: 寶所成，其上復有七重樓閣，七重寶網垂諸
0713a14: 寶鈴。牆內周匝有四大園：一名眾花，二名德
0713a15: 喜，三名孔雀喜，四名時分快樂。是諸園中各
0713a16: 有大池：一名歡喜，二名喜上，三名香上，四名
0713a17: 順流。其池縱廣半由旬量，悉以眾寶砌其階
0713a18: 級，閻浮檀金而為其底，金沙布地，八功德水
0713a19: 充滿其中，有寶蓮華彌覆其內，鵝鴈鴛鴦眾
0713a20: 鳥游泳。又彼持國轉輪聖王有其七萬宮嬪
0713a21: 婇女，皆悉相好端嚴殊妙，而為女寶以用給
0713a22: 侍，是諸宮嬪皆悉已發阿耨多羅三藐三菩
0713a23: 提心。王有千子，色＝身【明】色身相端嚴，勇猛無畏能伏他
0713a24: 軍人，各具其二十八種大丈夫相以為嚴飾，
0713a25: 深心淨信於阿耨多羅三藐三菩提法。「寂慧！
0713a26: 時彼世尊無邊功德寶眾莊嚴王如來，居極
0713a27: 清淨大國城中。彼持國轉輪聖王，與諸大臣、
0713a28: 婆羅門長者乃至一切人民，咸悉恭敬尊重
0713a29: 供養其王淨信彼無邊功德寶眾莊嚴王如
0713b01: 來及苾芻眾，滿一俱胝歲，承事供養廣持悅
0713b02: 意，種種飲食珍妙衣服乃至一切受用等物，
0713b03: 悉以奉上。又諸苾芻眾，各以三園用獻遊止。
0713b04: 「寂慧！彼轉輪王有諸太子，心各清淨曾無放
0713b05: 逸，親近彼佛勇聞正法，不以欲樂而為染著。
0713b06: 由不放逸其心寂定，聽正法故，是諸太子不
0713b07: 久之間得五神通，即時各各踊身空中，猶如
0713b08: 鵝王飛騰自在，從園至園，從此城邑至彼城
0713b09: 邑，乃至遍遊四大洲界，隨行空中說伽陀曰：
0713b10: 「『諸佛出世得何利？總聚人間利復深。
0713b11: 仁者聽法淨信心，經百劫中極難得。
0713b12: 今此人中仙出世，宣說正法寂靜道，
0713b13: 我今近彼善逝尊，由聞法故生善趣，
0713b14: 聞正法已破惡趣，聞正法已善趣生，
0713b15: 由聞法故煩惱除，心得清涼最上樂。』
0713b16: 空中說是伽陀時，此大地中六震動，
0713b17: 天人空中出妙聲，大雨眾華生悅意：
0713b18: 『若人得見佛大師，彼功德說不能盡，
0713b19: 應當頂禮二足尊，合掌諦誠而恭信。
0713b20: 彼佛能知人心意，如其所應為說法。』
0713b21: 聞法三十六俱胝，人皆住勝菩提道；
0713b22: 復有三百俱胝人，獲得最上淨法眼；
0713b23: 一切皆生厭離心，歸佛出家依正教。
0713b24: 又四俱胝那庾多，人受淨戒作佛事，
0713b25: 聽法供養佛世尊，作已各還於本處。
0713b26: 「彼諸太子說伽陀已，同為其父持國轉輪聖
0713b27: 王作供養事。擇以龍堅妙栴檀香造作樓閣，
0713b28: 廣大殊麗妙好嚴飾，縱廣正等十由旬量，四
0713b29: 方四隅分量齊等，樓觀門徑悉以龍堅妙栴
0713c01: 檀香；製作圓具如天宮殿。其龍堅香半兩價
0713c02: 直過於閻浮檀金價，而彼樓閣巧施工力妙
0713c03: 好嚴成。「是時持國轉輪聖王欲詣世尊無邊
0713c04: 功德寶眾莊嚴王如來所，瞻禮親近聽受正
0713c05: 法。時王諸子并宮嬪眷屬，侍從父王，即入
0713c06: 栴檀大樓閣中。其王處于蓮華莊嚴師子座
0713c07: 上，太子宮嬪臣佐人民咸皆尊重，以一切種
0713c08: 花鬘塗香、上妙衣服、寶幢幡蓋、微妙音樂廣
0713c09: 伸供養。復以寶網垂覆樓閣，眾共執擎而將
0713c10: 前進，即時騰踊在虛空中，猶如鵝王自在而
0713c11: 行。前至佛所，徐徐以彼樓閣安置地已，持國
0713c12: 轉輪聖王并太子宮嬪從樓閣中安庠而下，
0713c13: 前詣佛所，頭面著地禮佛雙足，并苾芻眾各
0713c14: 敬禮已，右繞七匝還住佛前，合掌諦誠聽受
0713c15: 正法。時彼世尊無邊功德寶眾莊嚴王如來，
0713c16: 知彼持國轉輪聖王來佛會中樂欲聽法，佛
0713c17: 即如應為說妙法示教利喜。佛言：『大王！汝今
0713c18: 當知有四種法，若如理修行者，即能安住大
0713c19: 乘趣向勝道，所有善法而無壞失。何等為四？
0713c20: 大王！一者、信法能向勝道。復何名信？謂有信
0713c21: 故而能隨順諸賢聖種，所不應作而悉不作。
0713c22: 二者、尊重能向勝道。以尊重故，於諸聖者所
0713c23: 說妙法而能聽受，諦受法故耳無外聽。三者、
0713c24: 無慢能向勝道。以無慢故，即能於彼一切賢
0713c25: 聖恭信頂禮。四者、精進能向勝道。以精進故，
0713c26: 若身若心悉得輕安，所作善法皆能成辦。大
0713c27: 王！此等四法若如理修行者，即能安住大乘
0713c28: 趣向勝道。
0713c29: 佛說如來不思議祕密大乘經卷第四
