0126a01: 
0126a02: 大寶積經卷第二十三
0126a03: 
0126a04: 大唐三藏菩提流志奉　詔譯
0126a05: 被甲莊嚴會第七之三
0126a06: 復次無邊慧。諸菩薩摩訶薩。乃於無邊甲冑
0126a07: 境界。無邊大乘境界。無邊大道境界而發趣
0126a08: 之。何以故。於一切處能隨入故。諸菩薩摩訶
0126a09: 薩。為欲隨入一切法故被大甲冑。為欲隨入
0126a10: 一切法故乘於大乘。為欲隨入一切法故住
0126a11: 斯大道。於一切法得平等故。而發趣之。然此
0126a12: 甲冑。不得少法若內若外。若若細。若遠若
0126a13: 近。過現未來。有為無為。住不住者。若此甲冑
0126a14: 於一切法不能選擇。不能決了。不能遍知。不
0126a15: 能隨入。不能作證。不能超過。不可名為被大
0126a16: 甲冑。於一切法。若能選擇。若能決了。若能遍
0126a17: 知若能隨入。若能作證。若能超過。乃可名為
0126a18: 被大甲冑。又此大乘亦無少法若內若外。乃
0126a19: 至迴向一切智智。遍知隨入作證超過。是故
0126a20: 此乘名為大乘。法善巧乘。至涅槃乘。無上上
0126a21: 乘。無等等乘。又此大道亦無少法若內若外。
0126a22: 乃至能於一切諸法。平正大道而發趣之。此
0126a23: 平正道無有少法不遍知者。是故此道名無
0126a24: 上道。無數量道。無等等道。
0126a25: 無邊慧。諸菩薩摩訶薩被大甲冑。遍能隨入
0126a26: 一切眾生心心所行。遍能清淨一切眾生雜
0126a27: 染煩惱。乘於大乘增長眾生一切善根。住斯
0126a28: 大道。勸化眾生一切善法。無邊慧。諸菩薩摩
0126a29: 訶薩。為一一眾生。一一心行。盡生死際。長時
0126b01: 流轉求智慧樂＝藥【元】【明】樂藥。不捨甲冑而能堅固。被大甲
0126b02: 冑。無量甲冑。難思甲冑。清淨甲冑。無邊甲
0126b03: 冑。無取甲冑。知眾生想甲冑。知無眾生甲冑。
0126b04: 知無我甲冑。知眾生自性甲冑。隨覺眾生自
0126b05: 性甲冑。知我自性甲冑。隨覺我自性甲冑。知
0126b06: 內自性甲冑。隨覺內自性甲冑。知外自性甲
0126b07: 冑。隨覺外自性甲冑。知內外自性甲冑。隨覺
0126b08: 內外自性甲冑。知一切法自性甲冑。隨覺諸
0126b09: 法自性甲冑。知一切法無所得甲冑。知一切
0126b10: 法自性無所得甲冑。了知一切諸法甲冑。無
0126b11: 邊甲冑。無中甲冑。無中邊甲冑。非過去甲冑。
0126b12: 非未來甲冑。非現在甲冑。無作甲冑。無作者
0126b13: 甲冑。無邊慧。諸菩薩摩訶薩於此甲冑。亦無
0126b14: 所被。亦不隨覺。亦不決了。亦不出離。亦不現
0126b15: 證。無甲冑故而被甲冑。不隨覺故而能隨覺。
0126b16: 不決了故而能決了。不出離故而能出離。不
0126b17: 現證故而能現證。無所乘故而乘大乘。不於
0126b18: 大乘而有施設。無所施設而為施設。然於大
0126b19: 乘無少施設。若有施設則非施設。於彼施設
0126b20: 不可得故。不可見故。亦無有乘以乘安住。以
0126b21: 無所得而住大乘遠離趣向。不至究竟。不到
0126b22: 涅槃。不可得故非道為道。於道發趣以平正
0126b23: 故。此平正道無所施設。誰為施設何處施設
0126b24: 從何施設。亦無有作亦無作者。亦非和合非
0126b25: 不和合。一切厭離一切不求。何以故。此平正
0126b26: 道與一切法不異不同。不相應故。不起法想。
0126b27: 離一切法無垢無淨。法性亦爾無垢無淨。是
0126b28: 故此道名無染道。以不可趣而為進趣。以不
0126b29: 可攝而為攝取。此道甚深。無生無起無出無
0126c01: 作無得無行無處無住無障無事。於一切事
0126c02: 而能顯了。於一切事而無差別。不隨事轉以
0126c03: 無事故。至無上處。無邊慧。諸菩薩摩訶薩。於
0126c04: 此甲冑此乘此道。應如是知。然此甲冑此乘
0126c05: 此道。無所可見。無所可知。不可得故。誰為被
0126c06: 甲。誰乘此乘。誰行此道。亦不可見。亦不可
0126c07: 知。亦不可得。無邊慧。若諸菩薩摩訶薩聞斯
0126c08: 法已。不驚不怖讀誦宣說。於法理趣無所乖
0126c09: 違。隨順修行而生愛樂入於勝解。為斯法故
0126c10: 應勤精進。若於斯法決定理趣。善巧方便有
0126c11: 堪能者。被此甲冑。乘於此乘。行於此道。於此
0126c12: 深法無所得故。而發趣之盡生死岸。為正覺
0126c13: 者。能以無邊功德莊嚴。出現世間。無邊慧。諸
0126c14: 菩薩摩訶薩。於此法中應生愛樂起大精進
0126c15: 而無放逸。若有眾生。於此深法纔生愛樂。我
0126c16: 說彼人得大饒益。況能精勤不為放逸。戒行
0126c17: 清淨而發趣者。無邊慧。汝觀斯法若干廣大。
0126c18: 若干殊勝。若干清淨。我於此法慇懃稱讚。欲
0126c19: 令眾生而生愛樂。當得長夜利益安樂。為厭
0126c20: 離故。寂滅故。遍知故。無邊慧。汝當復觀斯
0126c21: 法。能授世間出世間具足安樂。諸有若干匱
0126c22: 乏眾生。於此深法而退失故。遠離世間及出
0126c23: 世間。一切具足豐饒安樂。無邊慧。汝當復觀
0126c24: 如來現前此深法寶若干豐饒若干易得。汝
0126c25: 今於此甚深之法應勤修習。諸有愚夫。於我
0126c26: 演說此法寶時尚不欲聞。況能受持如來現
0126c27: 前法寶豐饒。不樂聽聞。不欲諮問。若於末世
0126c28: 後五百歲正法滅時。佛及法寶及持法者三
0126c29: 不現前。何能欲聞愛樂諮問。無邊慧。然於後
0127a01: 時。若為如來善加持者。此深法寶亦令可得。
0127a02: 無邊慧。彼怖畏時此深法寶實無損減亦無
0127a03: 滅盡。但於此法無聽聞者。無受持者。唯除我
0127a04: 前渴仰聽聞被甲冑者。當於彼時乃能愛樂
0127a05: 聽受斯法。彼時眾生聞此法已能生淨信。我
0127a06: 說彼人當得成就斯廣大法。況於今時於此
0127a07: 法中。能生淨信勤修行者。無邊慧。諸菩薩摩
0127a08: 訶薩。被無上甲冑無量甲冑大甲冑時。應作
0127a09: 是念。我為一切匱乏眾生。所謂乏於戒者。乏
0127a10: 於聞者。乏於慧者。乏解脫者。乏於解脫知見
0127a11: 者。以此大法而豐足之。由是大法豐足之故。
0127a12: 一切匱乏皆令捨離。戒財聞財。慧財解脫財。
0127a13: 解脫知見財。皆令富饒。貪瞋癡火皆令息滅。
0127a14: 一切眾病皆令除愈。無上良藥皆令服之。服
0127a15: 斯藥故眾病消除。獲大安樂永離有餘。證清
0127a16: 涼性無上涅槃。無復有餘思惟觀察。不求一
0127a17: 切有為無為。何以故。以此涅槃最上安樂。一
0127a18: 切所求更無餘故。所求永息已滅盡故。無邊
0127a19: 慧。諸菩薩摩訶薩。被於如是大甲冑已。又為
0127a20: 哀愍攝取一切諸眾生故乘此大乘。此大乘
0127a21: 者。過去諸佛已乘出離。未來諸佛當乘出離。
0127a22: 現在諸佛今乘出離。無有去者。亦無有乘。亦
0127a23: 無出離。何以故。以空無相無願無生無作者
0127a24: 故。非已出離。非今出離。非當出離。乘此乘者
0127a25: 如是出離。為善出離而無執著。於一切法。非
0127a26: 有和合。非無和合。無來無去。此乘此道而出
0127a27: 離時。亦非和合。無來無去此乘此道。於大甲
0127a28: 冑而出離時。亦非和合。非不和合。無來無去。
0127a29: 不可得故。無邊慧。諸菩薩摩訶薩。以此甲冑
0127b01: 此乘此道而發趣之。又此甲冑此乘此道而
0127b02: 發趣時。不作是念。若凡夫法。若聲聞法若緣
0127b03: 覺法。若諸佛法。彼法於我若遠若近。亦不作
0127b04: 念。若空無相無願無生無作。彼法於我若遠
0127b05: 若近。亦不作念。若厭若離若滅。乃至大般涅
0127b06: 槃。彼法於我若遠若近。無邊慧。此大甲冑此
0127b07: 乘此道。一切菩薩。一切聲聞。一切緣覺。一切
0127b08: 眾生。所不能動。而發趣於阿耨多羅三藐三
0127b09: 菩提。無邊慧諸佛世尊於此甲冑此乘此道。
0127b10: 得不動已而般涅槃。何以故。一切諸法不可
0127b11: 動故。一切法性法性之相。相遠離故。相清淨
0127b12: 故。遍清淨故。不可以相而為觀察。為勝觀察。
0127b13: 為遍觀察。一切法相法相之性。不可以性而
0127b14: 為觀察。為勝觀察。為遍觀察。一切諸法無性
0127b15: 無相。不可顯示。不可言說。是為諸法真實性
0127b16: 相。無邊慧。如此甲冑此乘此道。真實之相不
0127b17: 可顯示。不可言說亦復如是。為令眾生當了
0127b18: 知故。增長一切法光明故。於此甲冑此乘此
0127b19: 道。假以施設而略說之。汝今若欲於此甲冑
0127b20: 此乘此道隨義行者。勿以施設勿以顯示。勿
0127b21: 以言說。應隨義行。隨義行者無少應行無少
0127b22: 隨行。若於非義不應隨行。若於是義則應隨
0127b23: 行。隨義行時不隨聲行。不隨字行。不隨語行。
0127b24: 不隨行者。不隨彼轉。何者為義。謂祕密說。於
0127b25: 祕密說應隨覺了。應以信行。以信行者。於是
0127b26: 義中無所分別。於無分別乃應隨行。應隨行
0127b27: 者乃為不行亦不隨行。何以故。於是義中無
0127b28: 少＝有【宮】少有有行。無少隨行。無少遍行。遠離行故。不
0127b29: 應隨行。不隨菩提相應而行。不隨流轉相應
0127c01: 而行。於彼相應及不相應。皆非作意。皆非正
0127c02: 念。念清淨故。故不應行。
0127c03: 無邊慧。於是義中。汝應隨行勿異有行。若異
0127c04: 隨行則為妄＝忘【明】妄忘失。隨逐音聲。隨逐文字。隨逐
0127c05: 語言。於彼語言不能捨離。遍知音聲。超過文
0127c06: 字。隨覺語言。則不隨行。則不流轉。於是義
0127c07: 中。如是隨行。如是隨入則無少行。行止息故。
0127c08: 無邊慧。於義行時。勿復以行而行於義。若不
0127c09: 以行而行於義。則為不來不復退還。若得不
0127c10: 來不復退還。於此甲冑此乘此道。隨順趣於
0127c11: 阿耨多羅三藐三菩提。為諸眾生作大饒益。
0127c12: 無邊慧。若於此法如是說者。隨義行者能隨
0127c13: 入者心不顛倒。無有疑惑成就勝解。於此甲
0127c14: 冑此乘此道若未攝取。能攝取之速當發趣。
0127c15: 若有未被斯甲冑者則能速被。若有未乘於
0127c16: 此乘者。則能速乘。若有未住於此道者。則能
0127c17: 速住。無邊慧。彼諸眾生當攝廣大福德資糧。
0127c18: 為佛世尊之所護念。於法無違與僧同行。無
0127c19: 邊慧。汝已攝取無量善根。於後末世當以此
0127c20: 法攝諸眾生。為諸眾生荷負重擔。所獲福德
0127c21: 其量難說。爾時世尊。而說偈言。
0127c22: 菩薩無畏者如是被甲時
0127c23: 為利諸＝益【三】【宮】諸＝益【宋】【元】【明】【宮】諸益眾生乃被無邊甲
0127c24: 眾生若貧乏弊苦無法財
0127c25: 無戒無多聞無慧無解脫
0127c26: 被此無邊甲令法致豐饒
0127c27: 以法豐饒故一切獲安樂
0127c28: 為捨諸貧苦演說無上法＝道【宮】法道
0127c29: 聞者皆離塵住斯安樂道
0128a01: 戒蘊備充足多聞如大海
0128a02: 便得最上慧由斯能斷縛
0128a03: 解脫遍照明解脫正知見
0128a04: 若能現證者一切獲安樂
0128a05: 貪瞋癡大火恒燒遍熾然
0128a06: 眾生由是苦彼火我令滅
0128a07: 授諸眾生藥一切病皆除
0128a08: 若病消除已得至涅槃界
0128a09: 永捨一切餘趣於安樂處
0128a10: 從彼安樂中無有退還者
0128a11: 一切有為樂於彼不復求
0128a12: 無上大安樂於彼皆當證
0128a13: 以無戲論法成熟諸眾生
0128a14: 究竟大安樂一切皆當得
0128a15: 如是發趣者一往不復還
0128a16: 出過於發趣常得勝安樂
0128a17: 於大安樂中樂欲不樂欲
0128a18: 發趣無發趣一切皆當斷
0128a19: 如是被甲已當乘於此乘
0128a20: 為愍諸眾生一切皆攝取
0128a21: 過去正遍知此乘已出離
0128a22: 未來正遍知此乘當出離
0128a23: 現在佛世尊此乘今出離
0128a24: 故於此大乘無不皆乘者
0128a25: 一切諸最勝世間大依怙
0128a26: 以此乘出離不起於乘想
0128a27: 非乘以為乘非道以為道
0128a28: 非出以為出出離故無上
0128a29: 此乘出離時曾無少出離
0128b01: 以空無有相無願無作故
0128b02: 非乘非出離乃名為大乘
0128b03: 一切悉平等由是而發趣
0128b04: 此乘無和合亦無不和合
0128b05: 發趣無上道現證大安樂
0128b06: 此乘無相應亦無不相應
0128b07: 無處無所依由是而發趣
0128b08: 此道無有來此道亦無去
0128b09: 行＝得【明】行得斯正道者寂靜而發趣
0128b10: 我說於此道此乘此甲冑
0128b11: 於法無所依寂靜最無上
0128b12: 一切凡夫法一切聲聞法
0128b13: 一切緣覺法一切不可得
0128b14: 於佛一切法離垢無上法
0128b15: 不遠亦不近一切不可得
0128b16: 於空無相法無願無作法
0128b17: 不遠亦不近一切不可得
0128b18: 於厭離滅法涅槃寂靜法
0128b19: 不遠亦不近一切不可得
0128b20: 此乘此甲冑此道無所取
0128b21: 無上不可動畢竟＝究【宋】【元】【宮】＊竟究不可得
0128b22: 一切法自性真實希有相
0128b23: 不可以施設諸法性空故
0128b24: 此乘此甲冑此道無顯示
0128b25: 如諸法自性彼性亦如是
0128b26: 一切諸法中相性不可得
0128b27: 於無相性法我略為開示
0128b28: 一切諸法中一切自性相
0128b29: 於我如是說畢竟無所有
0128c01: 此乘及此道甲冑自性相
0128c02: 於彼求言說畢竟究亦非有
0128c03: 言說非有故是為希有相
0128c04: 於彼言說中語相亦非有
0128c05: 諸法不可量無勝無邊量
0128c06: 一切不可測是故法無上
0128c07: 此乘此甲冑此道亦如是
0128c08: 於彼無相中如是應隨入
0128c09: 為令諸眾生遍知勤修習
0128c10: 速逮法光明故我如是說
0128c11: 諸法無語言一切不可說
0128c12: 於彼諸法中一切應隨入
0128c13: 以法無言故於彼應隨行
0128c14: 行無少有行一切法無行
0128c15: 無求而樂求無行而隨行
0128c16: 如是隨行者於義不觀察
0128c17: 汝今於實義一切應隨行
0128c18: 音聲及語言於彼勿隨轉
0128c19: 音聲語言中若得不隨轉
0128c20: 於義乃隨行是為求義者
0128c21: 何者名為義應知祕密說
0128c22: 以信無分別是義乃隨行
0128c23: 明了如是義能於祕密說
0128c24: 無執無所著不行不隨轉
0128c25: 若有隨行者彼則隨執著
0128c26: 若無隨行者一切不隨轉
0128c27: 由是正憶念遠離於隨轉
0128c28: 菩提及生死二俱不相應
0128c29: 於彼亦無念無念為正念
0129a01: 於念清淨故說為清淨者
0129a02: 若異此修行遠離無上法
0129a03: 汝應於是義如說而修習
0129a04: 若隨語言者是則隨音聲
0129a05: 於彼不超過同於世間法
0129a06: 音聲及文字不應隨彼轉
0129a07: 應知真實義無行以隨行
0129a08: 實義無音聲亦無有文字
0129a09: 超過語言故乃名為實義
0129a10: 是義應隨行隨行無所有
0129a11: 以行止息故乃名為實義
0129a12: 於真實義中不行以為行
0129a13: 斯則不退轉不捨於甲冑
0129a14: 隨順大甲冑大乘及大道
0129a15: 趣於安樂處利益諸眾生
0129a16: 此諸安隱法我今為汝說
0129a17: 汝當隨義行能斷汝疑惑
0129a18: 若乘此乘者乘已己當發趣
0129a19: 速詣大菩提現證無上覺
0129a20: 於此最上乘不乘為速乘
0129a21: 於道於甲冑其義亦如是
0129a22: 於此無上法精勤修習者
0129a23: 彼諸眾生等為佛之護念
0129a24: 於後怖畏時汝當開此法
0129a25: 廣為諸眾生而作利益者
0129a26: 於後怖畏時若能開此法
0129a27: 所生無上福其數不可量
0129a28: 無邊慧。諸菩薩摩訶薩。所被甲冑名曰大勝。
0129a29: 亦名無邊勝。亦名大莊嚴。所乘之乘名曰大
0129b01: 商。亦名無邊光。亦名妙莊嚴。所行之道名曰
0129b02: 無量莊嚴資糧。亦名無量方便資糧。以是道
0129b03: 故。諸善丈夫而發趣於阿耨多羅三藐三菩
0129b04: 提。
0129b05: 復次無邊慧。乃往古昔過無量劫。復倍是數
0129b06: 有佛出世。號栴檀香光明如來應供正遍知
0129b07: 明行足善逝世間解無上士調御丈夫天人師
0129b08: 佛世尊。劫名電光國名光明。時彼剎土地平
0129b09: 如掌。無諸雜穢瓦礫荊棘。黃金白銀而為沙
0129b10: 聚。行列國界者欣悅。時四天下其洲皆廣
0129b11: 二＝三【宮】二三億由旬。一一洲中復有四萬八千大城。其
0129b12: 城一一廣十由旬長二十由旬。垣牆周迴嚴
0129b13: 麗峻極。一一城有八俱胝人止住其中。十千
0129b14: 聚落一千園苑。圍遶莊嚴。而此國界。復有種
0129b15: 種花樹果樹香樹衣樹上味之樹及金剛樹間
0129b16: 錯莊飾。池沼泉流涯岸端直。八功德水盈滿
0129b17: 其中。優羅花。波頭摩花。拘物頭花。芬陀利
0129b18: 花。雜色輝映靡不周遍。彼栴檀香光明如來。
0129b19: 壽六十八俱胝那由他歲。復有六十俱胝那
0129b20: 由他諸聲聞眾以為眷屬。彼時人民顏貌端
0129b21: 正安隱快樂。薄貪瞋癡易可開示。以少勸化
0129b22: 而能遍知諸法性相。無邊慧。復於彼時有轉
0129b23: 輪王。名一切義成。七寶具足四天歸化。彼閻
0129b24: 浮洲有一大城。其城縱廣四十由旬。人民熾
0129b25: 盛安隱豐樂。宮城之內廣五由旬。間以七寶
0129b26: 而為莊飾。妙多羅樹垂諸鈴鐸。真金羅網彌
0129b27: 覆其上。王之正殿純紺琉璃。廣一由旬四面
0129b28: 千柱。其殿之上復有千＝十【宮】千十樓。高峻嚴麗眾寶
0129b29: 裝飾。於其殿前有大香池周環澄澈。其傍復
0129c01: 有十六香光小池。七寶所成布列圍繞。一一
0129c02: 池間流渠激注。出妙音聲如奏眾樂。一一小
0129c03: 池有八階道。香光大池三十二道。一一階道
0129c04: 純金所成。寶樹行列寶網彌覆。上妙香氣遍
0129c05: 滿城中。故號彼池名曰香光。
0129c06: 無邊慧。彼轉輪王有四夫人。一名無邊音。二
0129c07: 名賢善音。三名眾妙音。四名鵝王音。一一夫
0129c08: 人各有二子。一名不空勝。二名賢勝。三名龍
0129c09: 勝。四名勝音。五名妙音。六名梵音。七名勝
0129c10: 雲。八名雲音。婇女六億諸子十千。爾時彼王
0129c11: 於內宮中。與其眷屬娛樂嬉戲。忽於空中見
0129c12: 一如來妙色之身。時彼如來即告王言。大王
0129c13: 應被無上甲冑乘無上乘。而發趣於阿耨多羅
0129c14: 三藐三菩提。授諸眾生智慧之藥。勿得貪著
0129c15: 人天五欲。此大甲冑而能攝受無上安樂。此
0129c16: 無上乘而能誘入無上園苑。入此中者不復
0129c17: 退還。一切人天種種諸欲。皆是無常變壞之
0129c18: 法。勢不久住須臾磨滅。無邊慧。爾時一切義
0129c19: 成大王。聞此說已於彼如來而白言曰。其誰
0129c20: 能示斯大甲冑如彼甲冑。而嚴被之。其誰能
0129c21: 示斯之大乘。如彼大乘而乘御之。其誰能示
0129c22: 斯之大道如彼大道而發趣之。時彼如來告
0129c23: 一切義成大王言。大王當知。有栴檀香光明
0129c24: 如來。王應詣彼。當為大王演說斯法。被大甲
0129c25: 冑。乘於大乘。趣於大道。時彼如來如是說已
0129c26: 欻然不現。
0129c27: 無邊慧。爾時一切義成大王。斯事已悚慄
0129c28: 毛發希有心便生怖畏。不樂人天種種欲
0129c29: 樂。厭捨一切諸行有為。求大甲冑大乘大道。
0130a01: 即與八子及四夫人并餘諸子婇女侍從俱。
0130a02: 往詣彼栴檀香光明如來所。既到彼已與其
0130a03: 眷屬恭敬作禮稽首佛足。即以一百檀盧那
0130a04: 七寶雜花。散於如來應正遍知。復以無量支
0130a05: 婆羅。奉獻如來及聲聞眾。復以一切安樂資
0130a06: 具。滿十千歲而供養之。從是以後棄捨王位
0130a07: 與其眷屬。於栴檀香光明如來法中出家。無
0130a08: 邊慧。時彼栴檀香光明如來。知一切義成比
0130a09: 丘及其眷屬至樂之心。便為開示甲冑莊嚴
0130a10: 大乘莊嚴。彼既聞已發堅固心。為深法故盡
0130a11: 其軀命。端坐思惟精勤無退。常近如來。而於
0130a12: 世間一切諸欲得無動念。
0130a13: 無邊慧。時彼如來。問一切義成比丘言。善男
0130a14: 子。汝於今時被大甲冑乘於大乘發趣道耶。
0130a15: 以是道故而能成就一切智智無等等智。汝
0130a16: 當如理精勤修習。彼一切義成比丘白栴檀
0130a17: 香光明如來言。世尊。我於今時乃不見有名
0130a18: 甲冑法。亦不見有能被甲冑者。亦不見有被
0130a19: 甲所從。亦不見有被甲之處。世尊。我不見有
0130a20: 名乘之法。亦不見有乘大乘者。亦不見有乘
0130a21: 之所從。亦不見有乘大乘處。世尊。我不見有
0130a22: 名道之法。亦復不見由此道故已發趣者。今
0130a23: 發趣者。亦不見有道之所從。亦不見有道之
0130a24: 處所。世尊。我於阿耨多羅三藐三菩提。若遠
0130a25: 若近若去來今無得無見。如我今者作是觀
0130a26: 時。實無少法而可親近而可證者。若我無證。
0130a27: 世尊。寧當而問我言。被大甲冑乘於大乘發
0130a28: 趣道耶。世尊。一切知者一切見者。如我等比
0130a29: 於法修行。唯有如來乃能了知。非諸聲聞緣
0130b01: 覺境界。無邊慧。彼一切義成比丘於如來前
0130b02: 作是說時。與其眷屬便得菩薩無生法忍。得
0130b03: 法忍故皆不退轉。爾時栴檀香光明如來悉
0130b04: 為授記。過五百阿僧祇劫。當證阿耨多羅三
0130b05: 藐三菩提。彼聞授記歡喜踊躍。上昇虛空高
0130b06: 七多羅。即以偈頌讚如來曰。
0130b07: 無量大名稱挺特如山王
0130b08: 世尊一切智能演諸功德
0130b09: 佛眼悉明見猶如日照臨
0130b10: 尊嚴大會中我禮如來足
0130b11: 無量德資糧佛智已圓滿
0130b12: 我等亦當得世尊無上智
0130b13: 無上大光明普照於人天
0130b14: 開示諸法藏無邊功德海
0130b15: 智慧常無失正覺離煩惱
0130b16: 慧光大精進我禮深功德
0130b17: 大龍大莊嚴眾相以嚴身
0130b18: 安住如須彌御眾無倫匹
0130b19: 能為世導師映蔽人天眾
0130b20: 演說無所畏我禮勝丈夫
0130b21: 世尊大牟尼無邊功德海
0130b22: 能開我法眼令我被甲冑
0130b23: 然我一切時為乘大乘者
0130b24: 常於此勝道發趣更無餘
0130b25: 牟尼勇猛尊覺知一切法
0130b26: 世無有過者我等咸歸命
0130b27: 無邊慧。彼栴檀香光明如來應正遍知說此
0130b28: 法時。成熟無量無數眾生。一切義成比丘從
0130b29: 是已後。與其眷屬供養承事無量無數諸佛
0130c01: 世尊。過五百阿僧祇劫。證阿耨多羅三藐三
0130c02: 菩提。號曰超無邊境界王如來。彼佛剎土。所
0130c03: 有功德廣長之相。亦如栴檀香光明如來應
0130c04: 正遍知光明世界無有異也。諸聲聞眾其數
0130c05: 無量。王之夫人諸子眷屬。亦過五百阿僧祇
0130c06: 劫。皆證阿耨多羅三藐三菩提。無邊慧。諸菩
0130c07: 薩摩訶薩。被大甲冑乘於大乘。於此道中。持
0130c08: 大法炬作大法明。放大法光建大法幢。擊大
0130c09: 法鼓乘大法船。以攝大法而發趣之。善丈夫
0130c10: 戲而遊戲之。以法雨潤於眾生。皆令歡喜。
0130c11: 精勤勇進。而發趣於阿耨多羅三藐三菩提。
0130c12: 無邊慧。諸菩薩摩訶薩住此道時得法光明。
0130c13: 以光明故能見一切諸法緣起。自性本空。自
0130c14: 性無相。自性無起。不於色中而見於色。受想
0130c15: 行識亦復如是。不於識中而見於識。異識緣
0130c16: 起。了知識相自性本空。自性無相。自性無起。
0130c17: 但屬眾緣見緣和合。眾緣亦空無相無起。作
0130c18: 是見時。不於眼中而見於眼。耳鼻舌身意亦
0130c19: 如是。不於意中而見於意。異意緣起。了知意
0130c20: 相自性本空。自性無相。自性無起。乃至地界
0130c21: 水界火界風界空界。欲界色界及無色界。無
0130c22: 有作者。無有受者。不於少法見有少法。異緣
0130c23: 而起屬眾因緣。自性無相。自性無起。緣性亦
0130c24: 空無相無起。無邊慧。是為諸菩薩摩訶薩。住
0130c25: 此道＋（時）【元】【明】道道時觀察緣起。作是觀已能以智慧。於緣起
0130c26: 中證真實際。以斯一切法光明故。如來十力
0130c27: 四無所畏。十八不共大慈大悲大喜大捨。乃
0130c28: 至一切諸佛之法。速得圓滿。爾時世尊。而說
0130c29: 偈言。
0131a01: 菩薩無畏者如是能安住
0131a02: 作大法光明妙智而發趣
0131a03: 建于大法幢此幢無有上
0131a04: 一切佛法中正念而發趣
0131a05: 智慧善遊戲法施諸眾生
0131a06: 於大法雨無畏而發趣
0131a07: 以法潤眾生皆令得歡喜
0131a08: 以是諸菩薩妙善而發趣
0131a09: 如是諸菩薩得大法光明
0131a10: 能於正法中勇猛善安住
0131a11: 由是法光明了知一切法
0131a12: 以眾緣故起一切無堅實
0131a13: 諸法自性空自性無有相
0131a14: 自性無有生自性無有體
0131a15: 諸法以眾緣和合而共起
0131a16: 眾緣和合故自性無所有
0131a17: 菩薩能觀察了眾緣亦空
0131a18: 眾緣自性空自性無有相
0131a19: 亦無有生起亦非有所作
0131a20: 如是觀察者於法勤修習
0131a21: 諸起無體故眾緣亦非緣
0131a22: 如是如理觀能知一切法
0131a23: 觀諸色受想行識亦如是
0131a24: 皆以眾因緣由斯諸蘊起
0131a25: 諸蘊無有實自性本來空
0131a26: 性空故無相一切無所起
0131a27: 諸蘊遠離相離相則無生
0131a28: 無生則無滅諸蘊如是相
0131a29: 無相妄有相彼相從何有
0131b01: 諸法無體故斯蘊亦無性
0131b02: 界處亦如是一切從緣起
0131b03: 自性本來空無相無有體
0131b04: 一切諸法中法體不可得
0131b05: 了知一切法名義思惟者
0131b06: 欲色無色界一切從緣起
0131b07: 自性本來空無相亦無體
0131b08: 觀此能觀智何能知彼境
0131b09: 此智及彼境自性常遠離
0131b10: 所起及眾緣此二俱無作
0131b11: 能作如是知斯為真實相
0131b12: 無相以相說菩薩由斯入
0131b13: 而亦不分別若相及無相
0131b14: 如斯善智者能見真實相
0131b15: 於諸法界中不作少法相
0131b16: 若法及法界此二俱無相
0131b17: 諸法遠離相說名為法界
0131b18: 說名法界者無界無非界
0131b19: 雖名為法界然實不可得
0131b20: 思惟此義時不念不可得
0131b21: 離諸分別故獲大法光明
0131b22: 諸法無性故光明亦無性
0131b23: 由斯觀察故復得法光明
0131b24: 不見能觀智斯見亦不見
0131b25: 見法虛妄故說此名為觀
0131b26: 光明不思議無邊無有量
0131b27: 見諸法皆空說名不分別
0131b28: 若法有諸相常無證入者
0131b29: 聞斯淨法音應生大歡喜
0131c01: 若法無有生常無分別者
0131c02: 聞斯淨法音寂然獲安樂
0131c03: 若後末世時聞斯無上法
0131c04: 應說彼眾生久集諸功德
0131c05: 若後末世時聞斯無上法
0131c06: 當於此法中以速而發趣
0131c07: 大寶積經卷第二十三
