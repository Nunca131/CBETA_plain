0480c02: 大寶積經卷第八十三
0480c03: 
0480c04: 〔大〕－【明】＊大唐三藏＋（法師）【明】＊三藏三藏法師菩提流志奉　詔譯
0480c05: 無盡伏藏會第二十之一
0480c06: 如是我聞。一時佛在王舍城耆闍崛山。與大
0480c07: 比丘眾一千人俱。皆悉成就殊勝功德能師
0480c08: 子吼。菩薩摩訶薩五百人。一切皆得陀羅尼
0480c09: 門。辯才無礙證無生忍。住不退轉具諸三昧
0480c10: 遊戲神通。善知眾生心行所趣。其名曰日幢
0480c11: 菩薩。月幢菩薩。普光菩薩。月王菩薩。照高
0480c12: 菩薩。毘盧遮那菩薩。師子慧菩薩。功德
0480c13: 寶光菩薩。一切義成菩薩。成就宿緣菩薩。成
0480c14: 就願行菩薩。空慧菩薩。等心菩薩。喜愛菩
0480c15: 薩。樂眾菩薩。戰勝菩薩。慧行菩薩。電得菩
0480c16: 薩。勝辯菩薩。師子吼菩薩。妙言音菩薩。能
0480c17: 警覺菩薩。巧轉行菩薩。寂滅行菩薩。如是
0480c18: 等菩薩摩訶薩而為上首。復有釋提桓因。四
0480c19: 大天王。娑婆世界主梵天王及大威德諸天
0480c20: 龍夜叉乾闥婆阿修羅迦樓羅緊那羅摩羅
0480c21: 伽。如是等無量諸大眾俱。爾時電得菩薩。見
0480c22: 諸大眾寂然清淨。諸大龍象皆悉已集。即從
0480c23: 座起偏袒右肩。右膝著地合掌向佛白言。世
0480c24: 尊。我有少疑今欲諮問。唯願如來見垂聽許。
0480c25: 爾時世尊。告電得菩薩言。如來應正等覺。恣
0480c26: 汝所問當為汝說。電得菩薩。白佛言。世尊。
0480c27: 菩薩摩訶薩成就何法。能滿眾生一切所欲。
0480c28: 不為諸過之所染著。隨其根性方便引導。令
0480c29: 彼眾生身壞命終不墮惡趣。決定當得證於
0481a01: 平等。處世無染猶如蓮花。不動法界遊諸佛
0481a02: 剎。常不離佛不見色身。住三解脫不入正位。
0481a03: 隨眾生欲嚴淨佛土。於剎那頃速能＝得【明】能得成就阿
0481a04: 耨多羅三藐三菩提。爾時電得菩薩摩訶薩
0481a05: 即於佛前。以偈問曰。
0481a06: 無上人中尊無邊知見者
0481a07: 安住於共法利益諸世間
0481a08: 等心視眾生為世所依怙
0481a09: 示諸邪正道令畢竟安樂
0481a10: 積集勝功德猶如眾寶聚
0481a11: 世間智慧日三界應供尊
0481a12: 願說最上乘成就菩薩道
0481a13: 面相如滿月具足奢摩他
0481a14: 開示寂靜法能滅諸煩惱
0481a15: 願說菩薩行饒益諸眾生
0481a16: 佛剎并壽命色身與眷屬
0481a17: 三業及諸法一切皆清淨
0481a18: 唯願如來說清淨菩薩行
0481a19: 云何降伏魔云何而說法
0481a20: 云何不忘失唯願為宣說
0481a21: 云何勇進者遍入於生死
0481a22: 安住一相中於法常無動
0481a23: 云何諸佛所親近而供養
0481a24: 常觀佛色身畢竟離諸相
0481a25: 雖證三解脫如鳥飛空界
0481a26: 未具諸功德終不入涅槃
0481a27: 知諸根性欲隨順無所畏
0481a28: 亦不生染著成熟彼眾生
0481a29: 先施世間樂後令發淨心
0481b01: 具足殊勝智證無上菩提
0481b02: 如是深妙義唯願如來說
0481b03: 爾時世尊。告電得菩薩摩訶薩言。善哉善哉。
0481b04: 善男子。乃能問佛如是之義。利益安樂無量
0481b05: 眾生。攝受現在世間天人。及未來世諸菩薩
0481b06: 等。是故電得。應當諦聽善思念之。當為汝
0481b07: 說。電得菩薩言。唯然世尊。願樂欲聞。佛告
0481b08: 電得。菩薩摩訶薩。有五種伏藏。大伏藏。無
0481b09: 盡伏藏。遍無盡伏藏。無邊伏藏。菩薩具足
0481b10: 如是伏藏永離貧窮。即能成就如上所說殊
0481b11: 勝功德。以少功力速疾當得阿耨多羅三藐
0481b12: 三菩提。云何為五。所謂貪行伏藏。瞋行伏
0481b13: 藏。癡行伏藏。等分行伏藏。諸法伏藏。電得。
0481b14: 云何名為菩薩摩訶薩貪行伏藏。謂諸眾生
0481b15: 貪行相應。顛倒繫縛。隨行諸相種種分別。於
0481b16: 色聲香味觸法等諸境界中。執著堅固耽樂
0481b17: 昏迷。菩薩於彼諸眾生等種種心行應如實
0481b18: 知。彼諸眾生何所樂欲。於何境界染習增強。
0481b19: 具足成就何等信解。往昔曾種何等善根。於
0481b20: 何乘中當得發趣。所有善根久如成熟。菩薩
0481b21: 為斷諸眾生等一切欲故。令彼善心常＝當【宋】常當相續
0481b22: 故。審諦觀察而為療治。電得當知。眾生根行
0481b23: 差別難識。一切聲聞辟支佛所不能知。何況
0481b24: 凡夫及諸外道。是故電得。或有眾生雖著諸
0481b25: 欲。亦能成熟阿耨多羅三藐三菩提。或有眾
0481b26: 生纔觸欲境。或以染心發於語言。便得成熟
0481b27: 無上明脫。或有眾生。諸妙色心生欲染。彼
0481b28: 色變壞即便覺知。欲惱便息深念無常。則能
0481b29: 成熟無上明脫。或有眾生雖見女人不生貪
0481c01: 著。於後思念方起染心。想彼形容而生愛戀。
0481c02: 或有眾生於其夢中見可意色。心生貪著繫
0481c03: 念追求。或有眾生聞女人聲便生貪愛。有時
0481c04: 暫見離貪染心。便得成熟無上明脫。是故電
0481c05: 得。菩薩於是種種貪病及以貪藥善巧了知。
0481c06: 而於法界無有二相。於此迷惑法界眾生起
0481c07: 大悲心。電得。若貪瞋癡若法界智。無有少法
0481c08: 而可得者。菩薩作是念言。如我所見是諸眾
0481c09: 生。於此無相自性空寂。假名安立和合法中。
0481c10: 起於貪欲瞋恚愚癡。我當於此如實觀察。為
0481c11: 彼迷惑貪欲眾生。住於大悲成滿昔願。不動
0481c12: 法界以無功用智而成熟之。若有丈夫於彼
0481c13: 女人。妄生淨想起重貪染。菩薩即便示現女
0481c14: 身。端正殊妙色相具足。珍寶瓔珞種種莊嚴
0481c15: 猶如天女昔所未見。隨彼眾生令其愛著。極
0481c16: 貪戀已量彼堪任。方便拔其貪欲毒箭。以自
0481c17: 在力還變女身。現其人前而為說法。令彼眾
0481c18: 生通達法界便沒不現。若有女人於彼丈夫
0481c19: 心生愛染。菩薩便為現丈夫身。乃至拔其貪
0481c20: 欲毒箭。而為說法令入法界便沒不現。電得。
0481c21: 是諸貪行二萬一千。及彼諸行八萬四千。菩
0481c22: 薩無功用智。出生無量億千法門。開曉眾生
0481c23: 悉令解脫。而亦不念我為眾生如是說法。亦
0481c24: 無眾生得解脫者。電得。譬如無熱龍王。以業
0481c25: 力故於其宮內出四大河。為諸眾生水陸住
0481c26: 者。夏時熱惱而作清涼。潤澤花果滋實五穀。
0481c27: 令諸眾生安隱快樂。而彼龍王不作是念。我
0481c28: 今令此河水流出。已巳出當出。然於四河常自
0481c29: 汎滿為眾生用。菩薩亦復如是。成就昔願以
0482a01: 無功用智說四聖諦。滅除一切生死熱惱。普
0482a02: 施人天聖解脫樂。而是菩薩亦不念言。我今
0482a03: 說法已說當說。任運住於大悲之心。觀察眾
0482a04: 生隨應說法。
0482a05: 復次電得。譬如帝釋有十二那由他諸天女
0482a06: 等。以彼帝釋自在力故現其多身。令諸天女
0482a07: 於彼欲樂皆得滿足。各自念言。我今獨與帝
0482a08: 釋歡娛。而是帝釋實無所染。菩薩亦復如是。
0482a09: 於諸眾生應可度者。隨其意樂而成熟之。然
0482a10: 是菩薩亦無染著。復次電得。譬如日輪出山
0482a11: 時。光明普遍照閻浮提。所照之處青黃赤
0482a12: 白。種種形色皆悉顯現。而彼日輪一色一光
0482a13: 無差別相。菩薩亦復如是。智慧日輪照於法
0482a14: 界。出彼眾生執著山。所緣一相隨其意樂
0482a15: 而為說法。然於法界無有二相。電得。是名
0482a16: 菩薩摩訶薩貪行伏藏。菩薩證得此伏藏已。
0482a17: 或於一劫或過一劫。隨諸眾生種種意樂現
0482a18: 無量身。以種種言詞而為說法。然於法界亦
0482a19: 無二相。復次電得。譬如真金由工巧力。隨意
0482a20: 所作種種瓔珞莊嚴之具。其相各異而彼金
0482a21: 性無有差別。菩薩亦復如是。善觀法界隨諸
0482a22: 眾生＝性【宮】生性。種種意樂現無量身。以種種言詞而
0482a23: 為說法。然於法界亦無二相。是為常入法界
0482a24: 一相。菩薩獲得如是伏藏。能為眾生種種說
0482a25: 法。彼聞法已具足富有無盡聖財。生死貧窮
0482a26: 悉皆永斷。
0482a27: 復次電得。云何名為菩薩摩訶薩瞋行伏藏。
0482a28: 謂諸眾生憍慢相應。計我我所住自他相。從
0482a29: 久遠來不修慈忍。瞋恚＝忿【宮】恚忿熱惱自壞其心。於
0482b01: 佛法僧不生憶念。瞋毒所覆迷惑於法。菩薩
0482b02: 於彼多瞋眾生。終不起於損害傷惱。唯作是
0482b03: 念。奇哉眾生愚癡迷惑。乃於諸法本性寂靜。
0482b04: 無垢濁無和合無違諍遠離法中。顛倒相應
0482b05: 妄生瞋恨。如是念已。住大悲心常自懇惻。設
0482b06: 有支解其身分者。為欲調伏瞋行眾生安住
0482b07: 忍辱。若彼無量瞋行眾生。互相違背心懷恚
0482b08: 恨。是業成已當墮毒蛇惡趣之中。住忍菩薩
0482b09: 以慈念力化此眾生。能令不受惡趣之報。決
0482b10: 定當得證於平等。是名菩薩善巧方便。滅除
0482b11: 眾生瞋恚之行。
0482b12: 復次電得。菩薩若見瞋惱眾生。作是念言。一
0482b13: 切諸法本性清淨。此諸眾生隨相而行妄生
0482b14: 分別。於此平等無違法中而起瞋心。彼諸眾
0482b15: 生於法界性不能了知。若此眾生見法性者。
0482b16: 終不於他而生忿害。以不了知法界本性是
0482b17: 故生瞋。菩薩於彼多瞋眾生。倍增慈愍住於
0482b18: 大悲。成滿昔願以無功用智。為壞眾生瞋恚
0482b19: 行故。開示演說種種法門。而亦不念我為眾
0482b20: 生除瞋說法。何以故。菩薩善觀法界相故。是
0482b21: 為菩薩安住法界。無差別相滅煩惱行。電得。
0482b22: 譬如不除黑闇得現光明。亦非無能除黑闇
0482b23: 者。如是黑闇及光明性。皆如虛空無有差別。
0482b24: 菩薩亦復如是。依此法界無差別智。善巧說
0482b25: 法摧滅種種瞋行眾生。不於法界而作差別。
0482b26: 電得。譬如日輪所出光明。隨所照處皆日輪
0482b27: 攝。菩薩亦復如是。為欲調伏滅除瞋行。所有
0482b28: 言說皆是法輪。不於法界而作差別。如是瞋
0482b29: 行二萬一千。及彼諸行八萬四千菩薩。成就
0482c01: 無功用智。隨彼眾生種種瞋行。而為說法不
0482c02: 作是念。我為眾生今現說法已說當說。是名
0482c03: 菩薩摩訶薩瞋行伏藏。菩薩證得此伏藏已。
0482c04: 若於一劫若過一劫。隨諸眾生種種意樂。以
0482c05: 種種文字語言方便演說。不能得其瞋行邊
0482c06: 際。而是菩薩智慧辯才亦不可盡。是名菩薩
0482c07: 善說法界無差別相。獲得如是瞋行伏藏。
0482c08: 復次電得。云何名為菩薩摩訶薩癡行伏藏。
0482c09: 電得。諸菩薩等如是之行甚為難事。謂諸眾
0482c10: 生隨惑行者。惱害他者。無明胎所纏裹者。
0482c11: 如蠶處繭自繫縛者。於法界中無方便者。不
0482c12: 善觀察所應行者。著我見者。行邪道者。住鈍
0482c13: 行者。難出離者。為如是等迷惑眾生。從初發
0482c14: 心起大加行。不生疲苦亦無懈怠。如是思惟。
0482c15: 應以何緣何等勝解云何說法。令此眾生入
0482c16: 菩薩行而得解脫。菩薩往昔善觀法界。以無
0482c17: 功用智住於大悲。知彼眾生迷法界已。隨力
0482c18: 所堪而為說法悉令調伏亦不念言我今說法
0482c19: 已說當說。以彼往昔誓願力故善觀緣起自
0482c20: 然演出百千法門。斷除眾生無明業行令得
0482c21: 解脫。電得。譬如良醫善療眾病。先善綜習
0482c22: 醫方諸論。纔見病相皆悉了知。藥所施無
0482c23: 不除愈。菩薩亦復如是。善觀法界以無功用
0482c24: 智。為彼積集＝習【明】集習癡行眾生。隨其根性開示演
0482c25: 說。百千法門悉令明了。電得。是名菩薩摩
0482c26: 訶薩癡行伏藏。菩薩證得此伏藏已善觀緣
0482c27: 起。為如是等癡行眾生。若於一劫若過一劫。
0482c28: 隨其性欲以種種文字語言善巧演說。不能
0482c29: 得其癡行邊際。而是菩薩智慧辯才亦不可
0483a01: 盡。是名菩薩於一切法無差別相善巧宣說。
0483a02: 獲得如是癡行伏藏。如是癡行二萬一千。及
0483a03: 彼諸行八萬四千。菩薩為斷如是行故。開示
0483a04: 演說百千法門〔是〕－【宮】是名菩薩癡行伏藏。
0483a05: 復次電得。云何名為菩薩摩訶薩等分行伏
0483a06: 藏。譬如四面鏡輪。清徹明淨無諸垢翳。懸
0483a07: 於四衢所對色像。皆於中現無有增減。而此
0483a08: 明鏡亦不念言。我能現此種種色像。然善磨
0483a09: 瑩此鏡輪已。一切諸相自然而現。菩薩亦復
0483a10: 如是。法界鏡輪善磨瑩已。住無功用三昧。隨
0483a11: 諸眾生心行差別。開示演說百千法門。悉令
0483a12: 了知皆得解脫。不起法相及眾生相。何以故。
0483a13: 菩薩善觀法界相故。於此四行相應眾生如
0483a14: 實了知。隨其根性而為說法。而於法界及眾
0483a15: 生界。如實觀察無有二相。爾所法界及眾生
0483a16: 界。明見無二無差別故。電得。譬如虛空無
0483a17: 有種種差別之相亦無建立。菩薩亦復如是。
0483a18: 善觀法界了一切法入於一相。亦由往昔誓
0483a19: 願力故。隨眾生行種種說法。而於法界無有
0483a20: 差別。電得。此等分行二萬一千及彼諸行八
0483a21: 萬四千。菩薩觀察悉皆明了。譬如良醫知
0483a22: 病授藥。以無功用智種種說法。是名菩薩摩
0483a23: 訶薩等分行伏藏。菩薩證得此伏藏已。為諸
0483a24: 眾生若一劫若過一劫。隨其志樂以種種言
0483a25: 詞善巧宣說。不能得其諸行邊際。菩薩智慧
0483a26: 辯才亦不可盡。是名菩薩善說法界無差別
0483a27: 相。獲得如是等分行伏藏。
0483a28: 大寶積經卷第八十三
