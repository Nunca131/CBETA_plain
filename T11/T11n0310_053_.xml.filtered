0309c06: 
0309c07: 
0309c08: 大寶積經卷第五十三
0309c09: 
0309c10: 大唐三藏〔法師〕－【宋】【宮】法師玄奘奉　詔譯
0309c11: 菩薩藏會第十二之十九般若波羅蜜多
0309c12: 品第十一之四
0309c13: 復次舍利子。云何菩薩摩訶薩四正勝道善
0309c14: 巧。舍利子。菩薩摩訶薩。以修般若波羅蜜多
0309c15: 故。道有四種。何等為四。一者未生惡不善法
0309c16: 為不生故。便生欲樂。勇猛策勵發勤精進。攝
0309c17: 持於心平等安住。二者已生惡不善法為永
0309c18: 斷故。便生欲樂。勇猛策勵發勤精進。攝持於
0309c19: 心平等安住。三者未生善法為生起故。便生
0309c20: 欲樂。勇猛策勵發勤精進。攝持於心平等安
0309c21: 住。四者已生善法令住不忘修習圓滿。便生
0309c22: 欲樂。勇猛策勵發勤精進。攝持於心平等安
0309c23: 住舍利子。如是四種又亦名為四種正勝。
0309c24: 復次舍利子。云何名為未生惡不善法為不
0309c25: 生故。乃至攝持於心平等安住。舍利子。所言
0309c26: 未生惡不善法為不生故。便生欲樂勇猛策
0309c27: 勵者。是謂如理作意故。發勤精進者。是謂
0309c28: 不捨如理作意故。攝持於心平等安住者。是
0309c29: 則名為如理觀察。何以故。由如理方便故。惡
0310a01: 不善法不復現行。舍利子。何等名為惡不善
0310a02: 法。復以何義。惡不善法。不復現行。舍利子。
0310a03: 惡不善法。所謂尸羅戒所對治。定所對治。慧
0310a04: 所對治。云何名為戒所對治。舍利子。言對治
0310a05: 者。所謂犯戒及餘一切發起＝趣【元】【明】起趣。毀犯尸羅之
0310a06: 法。諸妙戒聚之所對治。如是名為戒所對治。
0310a07: 舍利子。何等名為定所對治。所謂違犯軌則
0310a08: 及餘一切。引心亂法諸妙定聚所對治法。如
0310a09: 是名為定所對治。舍利子。何等名為慧所對
0310a10: 治。所謂毀犯於見及餘一切。能引諸見纏障
0310a11: 蓋法。諸妙慧聚之所對治。如是名為慧所對
0310a12: 治。舍利子。諸如是等並得名為惡不善法。若
0310a13: 諸所有如理作意。不令如是惡不善法得生
0310a14: 起者。是則名為惡不善法不復現行。舍利子。
0310a15: 是名菩薩摩訶薩第一正勝。
0310a16: 復次舍利子。云何名為已生惡不善法為永
0310a17: 斷故。乃至攝持於心平等安住。舍利子。若諸
0310a18: 惡不善法積集於心。無方無處及諸惡不善
0310a19: 法現行覺心。依止於因緣所緣境。而得生起。
0310a20: 何等名為緣境生起。所謂因淨妙相而起貪
0310a21: 心。損壞相故而起瞋心。無明相故而起癡心。
0310a22: 爾時菩薩便住如是如理思惟。不淨相故貪
0310a23: 欲寂靜。慈愍相故瞋恚寂靜。緣起相故愚癡
0310a24: 寂靜。是諸煩惱雖由作意。永息滅故。假立言
0310a25: 說名為寂靜。而實寂靜無別可得。但為斷滅
0310a26: 平等性故。現觀諸法。即以此法而名正勝。舍
0310a27: 利子。是名菩薩摩訶薩第二正勝。
0310a28: 復次舍利子。云何名為未生善法為欲生故。
0310a29: 乃至攝持於心平等安住。舍利子。如是義者
0310b01: 文句無量。何以故。菩薩摩訶薩。無量善法皆
0310b02: 應積集。由是文句而有無＝無有【明】有無無有量。舍利子。當知
0310b03: 菩薩一切善根。樂欲為本。由精進故。便能積
0310b04: 集一切善根。何以故。由如是法攝持安住故。
0310b05: 一切善根皆得究竟。舍利子。是名菩薩摩訶
0310b06: 薩第三正勝。
0310b07: 復次舍利子。云何名為已生善法。令住不忘
0310b08: 修習圓滿便生欲樂。乃至攝持於心平等安
0310b09: 住。舍利子。如是義者。當知即是迴向菩提。何
0310b10: 以故。由迴向菩提。所有善根無復失壞故。所
0310b11: 以者何。以彼菩薩不依三界而發心故。舍利
0310b12: 子。若諸菩薩不依三界修習善根。又復迴向
0310b13: 一切智者。當知所有一切善法。則為究竟無
0310b14: 能有盡。舍利子。是名菩薩摩訶薩第四正勝。
0310b15: 舍利子。菩薩摩訶薩為欲修行般若波羅蜜
0310b16: 多故。精勤修習。如是四種道分善巧。
0310b17: 復次舍利子。云何菩薩摩訶薩五分道善巧。
0310b18: 舍利子。何等為五。所謂信根。精進根。念根。
0310b19: 定根。慧根。是名為五。舍利子。云何名為菩薩
0310b20: 摩訶薩修行般若波羅蜜多信根。舍利子。如
0310b21: 是信者信四種法。何等為四。一者信受如是
0310b22: 處生死中世間正見。由此信故。菩薩摩訶薩
0310b23: 依趣業報。乃至失命因緣。終不興意造諸惡
0310b24: 業。二者信受如是諸菩薩行。由此信故修行
0310b25: 正行。終不起意樂證餘乘。三者信受如是勝
0310b26: 義了義甚深緣起。一切諸法無我無有情。但
0310b27: 是言說之所假立。唯空無相無願之相。由此
0310b28: 信故。有情見趣及諸隨眠不復增長。四者信
0310b29: 受如是力無畏等一切佛法。既信受已。離疑
0310c01: 離惑。修集＝習【明】集習一切所有佛法。舍利子。如是等
0310c02: 相。是名菩薩摩訶薩信根。舍利子。云何名為
0310c03: 菩薩摩訶薩修行般若波羅蜜多精進根。所
0310c04: 謂信所信法。由精進根而得生起。即以此法
0310c05: 名精進根。舍利子。云何名為菩薩摩訶薩修
0310c06: 行般若波羅蜜多念根。所謂諸法由於精進
0310c07: 之所積集。以念根力而不失壞。即以此法而
0310c08: 為念根。舍利子。云何名為菩薩摩訶薩修行
0310c09: 般若波羅蜜多定根。所謂諸法由念根力所
0310c10: 不失壞。即彼諸法以定根故攝住一緣故名
0310c11: 定根。舍利子。云何名為菩薩摩訶薩修行般
0310c12: 若波羅蜜多慧根。所謂諸法由定根故。攝住
0310c13: 一緣。即彼諸法以慧根力觀達明了故名慧
0310c14: 根。舍利子。菩薩摩訶薩若具如是五增上根。
0310c15: 無間相續修行正行。能速圓滿一切佛法。亦
0310c16: 速趣入授記別＝【元】【明】別地。舍利子。譬如外道具五通
0310c17: 仙。若諸胎藏男女二形猶未生起。終不為彼
0310c18: 妄有授記。如來亦爾。若諸菩薩未具成就如
0310c19: 是五根無間相續。終不為彼而授記也。舍利
0310c20: 子。如是等相。是名菩薩五分道法。菩薩摩訶
0310c21: 薩為欲修行般若波羅蜜多故。便能修習如
0310c22: 是五分道善巧。
0310c23: 復次舍利子。菩薩摩訶薩以依般若波羅蜜
0310c24: 多故。道善巧者復有五分。何等為五。所謂信
0310c25: 力。精進力。念力。定力。慧力。是名為五。舍利
0310c26: 子。云何名為菩薩摩訶薩信力。舍利子。是諸
0310c27: 菩薩清淨勝解忍＝信【三】忍＝信【宋】【元】【明】忍信受決定。堅固難壞。不可制
0310c28: 伏。設有惡魔化為佛像。到菩薩所為作障礙。
0310c29: 令是菩薩於正法智及勝解脫。欲使遠離情
0311a01: 不欣＝欲【明】欣欲樂。又作是言。如是法者非佛正教。舍
0311a02: 利子。假使四大之性互相轉變。終不能使成
0311a03: 就信力。勝解菩薩為魔惑故信力傾動。舍利
0311a04: 子。如是名為菩薩摩訶薩信力。
0311a05: 復次舍利子。云何菩薩摩訶薩精進力。舍利
0311a06: 子。所謂菩薩發勤精進方便修習一切善法。
0311a07: 於彼諸處獲得堅固住持之力。由是力故。乃
0311a08: 至彼處所為之事未終究竟。於其中間。無有
0311a09: 一切天及世間。於是菩薩住持之力。能令移
0311a10: 動不住本處。舍利子。如是名為菩薩摩訶薩
0311a11: 精進力。
0311a12: 復次舍利子。云何菩薩摩訶薩念力。舍利子。
0311a13: 諸菩薩等。於彼彼法由安住念。令心安住。無
0311a14: 有能令移動散亂。是菩薩摩訶薩由念持力。
0311a15: 善能摧滅一切煩惱。而無有能制伏此念。舍
0311a16: 利子。如是名為菩薩摩訶薩念力。
0311a17: 復次舍利子。云何菩薩摩訶薩三摩地力。舍
0311a18: 利子。諸菩薩等安住遠離諸靜慮支。雖復觀
0311a19: 察一切音聲。諸語業道及音聲刺。而不能障
0311a20: 最初靜慮。是諸菩薩雖以如是一切善法。尋
0311a21: 伺推求無量諸法。而不能障第二靜慮。是諸
0311a22: 菩薩雖復安住所生歡喜。而不能障第三靜
0311a23: 慮。是諸菩薩雖為成熟一切眾生。攝受正法
0311a24: 不住於捨。而不能障第四靜慮。舍利子。菩薩
0311a25: 摩訶薩。安住如是四種靜慮。一切靜慮所對
0311a26: 治法不能制伏。又是菩薩雖於三摩地安住
0311a27: 不捨。而不隨彼定力受生。舍利子。如是名為
0311a28: 菩薩摩訶薩三摩地力。復次舍利子。云何菩
0311a29: 薩摩訶薩慧力。舍利子。是智慧力堅固難
0311b01: 伏＝拔【元】【明】【宮】伏拔。所謂一切世間出世間法所不制伏。如是
0311b02: 智力。又是菩薩生生之處。乃至世間已行正
0311b03: 行。工＝善【元】【明】工善巧業處難作難解。而諸菩薩於彼一
0311b04: 切。不由師教現前了知。舍利子。是諸菩薩又
0311b05: 於一切出世間法。謂能救度諸世間者。菩薩
0311b06: 摩訶薩。以智慧力悉能攝受。不為一切世間
0311b07: 天人之所制伏。舍利子。是名菩薩摩訶薩慧
0311b08: 力。如此等相。是則名為菩薩摩訶薩五分道
0311b09: 善巧。舍利子。是諸菩薩摩訶薩。為欲修行般
0311b10: 若波羅蜜多故。精勤修習如是五分道善巧。
0311b11: 復次舍利子。云何菩薩摩訶薩。修行般若波
0311b12: 羅蜜多覺分善巧。舍利子。菩薩摩訶薩有七
0311b13: 種覺分。何等為七。所謂念覺分。擇法覺分。精
0311b14: 進覺分。喜覺分。安覺分。等持覺分。捨覺分。
0311b15: 是名菩薩摩訶薩七種覺分。舍利子。云何名
0311b16: 為菩薩摩訶薩念覺分。所謂諸菩薩由依如
0311b17: 是正念力故。隨覺諸法。觀察諸法。尋思諸法。
0311b18: 了達諸法。簡＝揀【元】【明】＊簡揀擇諸法。鑒照諸法。是菩薩摩
0311b19: 訶薩。由念力故。隨覺一切諸法體相。舍利子。
0311b20: 何等名為了達諸法自體相智。謂由念力覺
0311b21: 一切法自體相空。若諸菩薩通達此者。是則
0311b22: 名為念覺分法。
0311b23: 復次舍利子。云何名為菩薩摩訶薩擇法覺
0311b24: 分。謂諸菩薩。具足簡揀擇八萬四千諸法藏
0311b25: 智。隨彼諸法應當簡揀擇。如是簡揀擇所謂了
0311b26: 義。如是了義由不了義。不了義者由世俗義。
0311b27: 世俗義者由勝義義。勝義義者由假施設。假
0311b28: 施設者由勝決擇。此勝決擇是名簡揀擇。舍利
0311b29: 子。若諸菩薩成就此者。如是名為擇法覺
0311c01: 分。
0311c02: 復次舍利子。云何名為菩薩摩訶薩精進覺
0311c03: 分。所謂菩薩即於如是念擇法＝進【元】【明】法進喜安定捨智。
0311c04: 攝受欣樂。勇猛勢力欲無退減。正勤策勵不
0311c05: 捨善扼＝枙【三】【宮】扼＝枙【宋】【元】【明】【宮】扼枙。為道現觀所發正勤。舍利子。若諸
0311c06: 菩薩成就此者。如是名為精進覺分。
0311c07: 復次舍利子。云何名為菩薩摩訶薩喜覺分。
0311c08: 謂由菩薩於法生喜。便喜悅法。由喜悅法故。
0311c09: 心不沈沒。不沈沒故。生清淨喜。由喜清淨故。
0311c10: 身心安隱離諸煩惱。舍利子。若諸菩薩成就
0311c11: 此者。如是名為喜覺分法。
0311c12: 復次舍利子。云何名為菩薩摩訶薩安覺分。
0311c13: 所謂菩薩由身安故。獲得心安。由心安故。息
0311c14: 諸煩惱。遠離一切所有蓋障。於所緣境其心
0311c15: 安住。如是便入於三摩地。舍利子。若諸菩薩
0311c16: 成就此者。是則名為安覺分法。
0311c17: 復次舍利子。云何名為菩薩摩訶薩三摩地
0311c18: 覺分。所謂菩薩以是定心覺知於法。非不定
0311c19: 心。何以故。若心得定覺了諸法。終不發起諸
0311c20: 愛見等纏障邪覺。唯除於法平等實性。心定
0311c21: 趣入覺一切法平等之性。舍利子。若諸菩薩
0311c22: 成就此者。如是名為三摩地覺分法。復次舍
0311c23: 利子。云何名為菩薩摩訶薩捨覺分法。所謂
0311c24: 菩薩於能順憂喜分法。心無執著。於諸世法
0311c25: 心不攝受。不高不下。安住不動。無欣無厭。無
0311c26: 愛無恚。唯能隨順修習聖道。若諸菩薩成就
0311c27: 此者。是則名為捨覺分法。如是舍利子。菩薩
0311c28: 摩訶薩。欲於是等七覺分法通達善巧故。便
0311c29: 樂修行般若波羅蜜多。精勤修習覺分善巧。
0312a01: 復次舍利子。云何菩薩摩訶薩。修行般若波
0312a02: 羅蜜多道分善巧。舍利子。菩薩摩訶薩。具足
0312a03: 如是八聖道分。何等為八。所謂正見。正思惟。
0312a04: 正語。正業。正命。正精進。正念。正三摩地。如
0312a05: 是名為諸菩薩等八聖道分。舍利子。云何名
0312a06: 為菩薩摩訶薩正見。舍利子。謂眾賢聖出世
0312a07: 間見。如是見者非我見起。非有情見起。非命
0312a08: 者見起。非數取者見起。非斷見起。非常見起。
0312a09: 非有見起。非無有見起。非善見起。非不善見
0312a10: 起。乃至非涅槃見起。舍利子。若諸菩薩遠離
0312a11: 此見。是則名為菩薩正見。
0312a12: 復次舍利子。云何菩薩摩訶薩。正思惟。舍利
0312a13: 子。若諸菩薩由此思惟。則能發起貪瞋癡等
0312a14: 一切煩惱。如是思惟終不發起。若諸菩薩由
0312a15: 此思惟。便能生長戒聚定聚慧聚解脫＋（聚）【元】【明】脫脫聚解脫
0312a16: 智＝知【元】【明】智知見聚等諸功德者。如是思惟諸菩薩等恒
0312a17: 常發起。舍利子。若有菩薩成就此法。是則名
0312a18: 為正思惟分。
0312a19: 復次舍利子。云何名為菩薩摩訶薩正語。舍
0312a20: 利子。謂諸菩薩如是語言。不自損惱。不損惱
0312a21: 他。不與眾生共相交諍。由是菩薩成就是語。
0312a22: 能入聖道故說名為菩薩正語。
0312a23: 復次舍利子。云何名為菩薩摩訶薩正業。舍
0312a24: 利子。謂諸菩薩終不造作黑黑報業。若業能
0312a25: 感白淨果報。若業能盡一切諸業。如是業者
0312a26: 方便發起。舍利子。是諸菩薩即以此業而為
0312a27: 白＝自【元】【明】【宮】白自業。業為依趣。精勤方便修平等業。如是
0312a28: 名為菩薩正業。
0312a29: 復次舍利子。云何名為菩薩摩訶薩正命。舍
0312b01: 利子。謂諸菩薩所有聖種杜多功德。不諂不
0312b02: 誑不懷浮詐。於諸乞求性離逼切。易滿易養。
0312b03: 於彼軌則奉而修行。不生慢＝縵【元】【明】慢縵緩。於他利養不
0312b04: 興嫉。於自利養而生知足。於聖所開不深
0312b05: 染著。而常清淨自守命行。舍利子。若諸菩薩
0312b06: 成就此者。是則名為菩薩正命。
0312b07: 復次舍利子。云何菩薩摩訶薩正精進。舍利
0312b08: 子。是諸菩薩。若於聖者所不開許。貪瞋癡等
0312b09: 煩惱隨眠及諸邪行。於是法中發勤精進者。
0312b10: 菩薩不樂行於精進。若諸正勤為聖諦攝。趣
0312b11: 入聖道。能至涅槃。引發正行。如是精進。為諸
0312b12: 菩薩所樂修學。即以此法名正精進。復次舍
0312b13: 利子。云何名為菩薩摩訶薩正念。舍利子。謂
0312b14: 有諸念極善安住。性非下劣心善正直無有
0312b15: 邪曲。能觀生死所有過患。與大涅槃為歸趣
0312b16: 路。若諸菩薩於如是念恒正憶持。為令聖道
0312b17: 不忘失故。即以此法名為正念。
0312b18: 復次舍利子。云何名為菩薩摩訶薩正三摩
0312b19: 地。舍利子。三摩地者。若於正性平等。則於一
0312b20: 切法平等。諸菩薩等安住如是三摩地已。為
0312b21: 欲解脫一切眾生故。趣入正性。如是正定是
0312b22: 無盡道。過去未來現在諸佛。為諸菩薩證現
0312b23: 觀故。宣說開示。是則名為菩薩正定。舍利子。
0312b24: 是名菩薩摩訶薩八聖道分。若諸菩薩摩訶
0312b25: 薩。為欲修行般若波羅蜜多者。應勤修是八
0312b26: 聖道分善巧。
0312b27: 復次舍利子。菩薩摩訶薩。以修行般若波羅
0312b28: 蜜多故。修道善巧。道善巧者復有二種。何等
0312b29: 為二。謂奢摩他。及毘舍那。是名為二。舍
0312c01: 利子。何等名為奢摩他道。舍利子。謂諸菩薩
0312c02: 其心寂靜。深極寂靜。最勝寂靜。無有散亂諸
0312c03: 根憺怕不掉不舉。離諸躁擾及以惛沈。安靜
0312c04: 密護離諸諂曲。調順堪能樂常獨處。離彼諠
0312c05: 樂遠離行。身無塵染心無惑亂。於寂靜門
0312c06: 思惟作意。離諸惡欲無所希望。遠諸大欲歡
0312c07: 悅知足。正命清淨正行圓滿。密護威儀知時
0312c08: 知分。易養易滿善知其量。常樂思擇無高無
0312c09: 下。弊鄙言性能堪忍。於相應門發心安住。
0312c10: 樂處閑室於靜慮分作意緣念。生起大慈引
0312c11: 發大悲。安住大喜修習大捨。從初靜慮乃至
0312c12: 八定次第等證入。若諸菩薩成就此者。如是名
0312c13: 為奢摩他道。舍利子。菩薩摩訶薩。復有無量
0312c14: 諸奢摩他資糧正行。諸菩薩等於此資糧方
0312c15: 便趣入。如是又名奢摩他道。
0312c16: 復次舍利子。云何名為毘舍那道。謂諸菩
0312c17: 薩於妙慧分修習聖道。於諸法中發起如是
0312c18: 無作觀智。又復發起無我無有情無命者無
0312c19: 數取觀智。於諸蘊中起法觀智。於諸界中起
0312c20: 法界觀智。於諸處中起空聚落觀智。於諸眼
0312c21: 中起照了觀智。於緣起中起不相違觀智。於
0312c22: 諸見趣起遠離觀智。於諸因果起業報觀智。
0312c23: 於所應得果起作證觀智。於所入正性起趣
0312c24: 入觀智。舍利子。毘舍那者。所謂於諸法中
0312c25: 起如理見。於諸法中起真實見。於諸法中起
0312c26: 不變異見。於諸法中而起空見。於諸法中起
0312c27: 無相見。於諸法中起無願見。又舍利子。毘
0312c28: 舍那者。非以有因故觀。非以無因故觀。非以
0312c29: 生滅住因故觀。非以有所得因故觀。何以故。
0313a01: 菩薩於此都無所觀而復觀察。不見而見。見
0313a02: 而不見。舍利子。若諸菩薩。作是觀者名如實
0313a03: 觀。名真實見。亦名證得毘舍那善巧方便。
0313a04: 舍利子。菩薩摩訶薩於此觀中。雖復發起如
0313a05: 是觀解。而不墮彼無所為作。亦不遠離善根
0313a06: 加行。若諸菩薩成就是者。是名菩薩摩訶薩
0313a07: 毘舍那。舍利子。菩薩摩訶薩為欲修行般
0313a08: 若波羅蜜多故。精勤修習奢摩他毘舍那
0313a09: 道法善巧。復次舍利子。菩薩摩訶薩道相如
0313a10: 是。我若略說菩薩道者。則唯有一趣道善巧。
0313a11: 舍利子。何等是耶。所謂菩薩獨一＝拔【三】【宮】一＝拔【宋】【元】【明】【宮】一拔眾表無有
0313a12: 與等不假伴助。為證阿耨多羅三藐三菩提
0313a13: 故。由自攝受。精進勢力。清淨欲解。被堅固
0313a14: 鎧。何以故。由是菩薩不由他悟。不緣於他自
0313a15: 所建立。自力所起。嚴備如是堅固甲鎧。舍利
0313a16: 子。是諸菩薩興發是念。如是甲鎧一切眾生
0313a17: 所不能擐。我今獨擐如是甲鎧。一切聖賢諸
0313a18: 新發意未住正位諸菩薩等。所未曾擐。我今
0313a19: 獨擐。爾時菩薩又作是念。我於今者嚴備如
0313a20: 是。豈令布施自在度我。我當自在度彼布施。
0313a21: 如是持戒忍辱精進靜慮及般若等。豈令自
0313a22: 在而度於我。我當自在先度於彼。又作是念。
0313a23: 我於今者。豈令波羅蜜多發起於我。我當發
0313a24: 起波羅蜜多。如是廣說一切善根。皆當因我
0313a25: 而便發起。不令善根發起於我。舍利子。若諸
0313a26: 菩薩摩訶薩。於如是法不假伴助。自能建立。
0313a27: 謂我獨一無有等者。當坐堅固勝金剛座。自
0313a28: 以勢力摧伏魔軍。用一剎那相應妙慧。當證
0313a29: 無上正等菩提。舍利子。若諸菩薩起如是等
0313b01: 欲解方便決定觀察。是名菩薩摩訶薩趣一
0313b02: 道善巧。舍利子。菩薩摩訶薩。為欲修行般若
0313b03: 波羅蜜多故。修習如是趣一道善巧。舍利子。
0313b04: 諸如是等道善巧相。諸菩薩摩訶薩。為欲修
0313b05: 行般若波羅蜜多故。修習如是道法善巧。
0313b06: 復次舍利子。云何菩薩摩訶薩緣起善巧。舍
0313b07: 利子。謂諸菩薩依般若波羅蜜多。修緣起者
0313b08: 處密靜室。作是思惟。如是世間純大苦聚。從
0313b09: 於何所而得集起。既思惟已便自了知。如是
0313b10: 苦聚。由不如理作意集故無明集起。無明集
0313b11: 故諸行集起。諸行集故諸識集起。諸識集故
0313b12: 名色集起。名色集故六處集起。六處集故。諸
0313b13: 觸集起。諸觸集故諸受集起。諸受集故諸愛
0313b14: 集起。諸愛集故諸取集起。諸取集故諸有集
0313b15: 起。諸有集故而生集起。生集起故老死愁歎
0313b16: 憂苦逼惱皆悉集起。舍利子。菩薩摩訶薩復
0313b17: 作是念。如彼諸法雖復集起。無作無用無有
0313b18: 主宰。如是諸法諸善為因。不動為因。涅槃為
0313b19: 因。彼一切法從緣生起。無有主宰。亦復如是。
0313b20: 若諸眾生下根為因。中根為因。上根為因。諸
0313b21: 業為因。因果流轉亦復如是。舍利子。如是一
0313b22: 切有所＝所有【明】有所所有取＝因【元】【明】取因法因緣和合而得集起。菩薩一
0313b23: 切悉能了知。如是名為緣起善巧。舍利子。菩
0313b24: 薩摩訶薩又作是念。由何滅故彼諸法滅。既
0313b25: 思惟已便自了知。由不如理作意滅故而無
0313b26: 明滅。無明滅故諸行便滅。諸行滅故乃至純
0313b27: 大苦聚滅。舍利子。若能了知如是法智。是則
0313b28: 名為緣起善巧。舍利子。是諸菩薩又作是念。
0313b29: 因依正法依止諸緣依止和合得修諸善。是
0313c01: 法若由諸因和合依止諸緣則。此法等不依
0313c02: 止我。不依有情。不依命者。不依數取。是則此
0313c03: 法不可稱量。舍利子。諸菩薩等。若能如是如
0313c04: 理觀察。是則名為緣起善巧。又復觀察一切
0313c05: 佛法。皆菩提相緣所起相。觀諸緣起皆盡滅。
0313c06: 相。以能觀待諸眾生故。而不趣入畢竟寂滅。
0313c07: 是則又名緣起善巧。舍利子。是諸菩薩摩訶
0313c08: 薩。為欲修行般若波羅蜜多故。修習如是緣
0313c09: 起善巧。復次舍利子。云何菩薩摩訶薩一切
0313c10: 法善巧。舍利子。菩薩摩訶薩。修行般若波羅
0313c11: 蜜多故。於一切法遍攝一切有為無為。菩薩
0313c12: 摩訶薩。於如是等有為無為一切諸法。應修
0313c13: 善巧。舍利子。云何菩薩摩訶薩有為善巧。所
0313c14: 謂妙善身行。妙善語行。妙善意行。是則名為
0313c15: 有為善巧。云何名為無為善巧。即以如是妙
0313c16: 善身語及以意行。迴向畢竟無為菩提。迴向
0313c17: 無為菩提妙觀。又復迴向於薩伐若。是則名
0313c18: 為無為善巧。復次舍利子。菩薩摩訶薩有為
0313c19: 善巧者。即是積集五到彼岸。何等為五。所謂
0313c20: 布施。持戒。忍辱。精進。靜慮波羅蜜多。是名
0313c21: 有為。若由般若波羅蜜多無為智故。則五到
0313c22: 彼岸不可厭毀。如此妙智又能積集諸到彼
0313c23: 岸資糧善法。信解無漏無上菩提。及以迴向
0313c24: 一切智智。是則名為無為善巧。
0313c25: 復次舍利子。菩薩摩訶薩有為善巧者。所謂
0313c26: 以無礙光照諸眾生。以四攝法攝諸眾生。是
0313c27: 名有為。若觀諸法無我無有情無取無執。於
0313c28: 四攝法方便善巧。愛樂信受無為等覺。及以
0313c29: 迴向一切智智。是則名為無為善巧。
0314a01: 復次舍利子。菩薩摩訶薩有為善巧者。所謂
0314a02: 不斷能令生死相續結縛。而復永斷能令生
0314a03: 死相續煩惱。任持菩提結縛相續＝縛【元】【明】續縛一分結縛
0314a04: 不復現行。是名有為善巧。若復修習空無相
0314a05: 願。諸法正智現觀善巧無上菩提不由他緣
0314a06: 於無為法而復作證。是則名為無為善巧。
0314a07: 復次舍利子。菩薩摩訶薩有為善巧者。謂諸
0314a08: 菩薩雖行三界。而不為彼三界煩惱之所染
0314a09: 污。如是名為有為善巧。雖具通達一切三界
0314a10: 出離之法。而不墜墮出離界中。是則名為無
0314a11: 為善巧。舍利子。菩薩摩訶薩一切法善巧者。
0314a12: 是則名為一切智智。若諸菩薩圓滿證入一
0314a13: 切智智。即一切時智慧善巧。即此名為諸法
0314a14: 善巧。舍利子。菩薩摩訶薩為欲修行般若波
0314a15: 羅蜜多故。修習如是一切法善巧。如是舍利
0314a16: 子。若有依菩薩藏修行般若波羅蜜多菩薩
0314a17: 摩訶薩。為欲修行般若波羅蜜多故。依慧分
0314a18: 別善巧通達。修習如是十種善巧。
0314a19: 復次舍利子。云何名為菩薩摩訶薩妙慧。云
0314a20: 何名為到彼岸義。舍利子。所言慧者。謂能解
0314a21: 了一切善法。是現見慧。隨順通達一切法故。
0314a22: 是真量慧。如實通達一切法故。是通達慧。一
0314a23: 切見趣諸纏縛法不為障故。是離願慧。永離
0314a24: 一切欲求願故。是安悅慧。永息一切諸熱惱
0314a25: 故。是歡喜慧。緣法喜樂無斷絕故。是依趣慧。
0314a26: 於諸義智皆現見故。是建立慧。建立一切覺
0314a27: 品法故。是證相慧。隨其所乘證得果故。是了
0314a28: 相慧。善能照了是智性故。是濟度慧。救度一
0314a29: 切諸瀑＝暴【三】【宮】＊瀑＝暴【宋】【元】【明】【宮】＊瀑暴流故。是趣入慧。能趣正性無生法
0314b01: 故。是策勵慧。振發一切諸善法故。是清淨＝澄【元】【明】【宮】淨澄
0314b02: 慧。離先隨眠煩惱濁故。是最勝慧。昇陟一切
0314b03: 諸法頂故。是微妙慧。以自然智隨覺法故。是
0314b04: 離行慧。更無雜染三界法故。是攝受慧。一切
0314b05: 賢聖所攝受故。是斷願慧。除遣一切相分別
0314b06: 故。是捨逸慧。遠離一切愚黑闇故。是方便慧。
0314b07: 安住一切瑜伽師地者所成就故。是發趣慧。
0314b08: 當住一切聖智道故。是照明慧。除滅一切無
0314b09: 明瀑暴流翳暗膜＝瞙【明】膜瞙故。是施明＝眼【元】【明】【宮】明眼慧。開導一切猶
0314b10: 如眼故。是無漏慧。慧眼超過邪僻路故。是勝
0314b11: 義慧。照了如是大聖諦故。是無別慧。善調順
0314b12: 故。是光明慧。諸智門故。是無盡慧。遍於一切
0314b13: 隨行照故。是無滅慧。常廣見故。是解脫道慧。
0314b14: 永斷一切取執縛故。是不離處慧。不與一切
0314b15: 煩惱障法而同止故。舍利子。如是慧相我今
0314b16: 略說。當知菩薩摩訶薩更有無量無邊諸慧。
0314b17: 何以故。舍利子。如是乃至一切眾生所有心
0314b18: 行。當知菩薩摩訶薩亦有爾所慧業智行。如
0314b19: 是乃至一切眾生所有欲解。當知菩薩摩訶
0314b20: 薩亦有爾所慧觀察智。如是乃至一切眾生
0314b21: 所有諸煩惱門。當知菩薩摩訶薩亦有爾所
0314b22: 廣大慧門。如是乃至一切聲聞獨覺。及正等
0314b23: 覺所有遍智。當知菩薩摩訶薩亦有爾所慧
0314b24: 所行處。舍利子。如是等一切慧處諸菩薩摩
0314b25: 訶薩皆於其中精勤修學。是則名為菩薩妙
0314b26: 慧。
0314b27: 復次舍利子。云何名為菩薩摩訶薩到彼岸
0314b28: 義。舍利子。如是乃至一切所知諸妙善法能
0314b29: 到彼岸者。當知皆是到彼岸義。又舍利子。如
0314c01: 上廣說一切慧句。應知皆是到彼岸義。又諸
0314c02: 菩薩修行差別圓滿之義。當知皆是到彼岸
0314c03: 義。如是一切智智圓滿之義。當知皆是到彼
0314c04: 岸義。於諸一切為無為法。無執著義。當知皆
0314c05: 是到彼岸義。能善覺悟無量生死大過失義。
0314c06: 當知皆是到彼岸義。一切諸法有能開悟不
0314c07: 覺者義。當知皆是到彼岸義。有能開示無窮
0314c08: 盡法寶藏義者。當知是為到彼岸義。無障解
0314c09: 脫圓滿義者。當知是為到彼岸義。覺悟布施
0314c10: 持戒忍辱精進靜慮慧平等義。當知是為到
0314c11: 彼岸義。最勝決擇善巧義者。當知是為到彼
0314c12: 岸義。遍行一切眾生界義。是則名為到彼岸
0314c13: 義。無生法忍圓滿之義。是則名為到彼岸義。
0314c14: 不退轉地究竟滿義。是則名為到彼岸義。清
0314c15: 淨修治諸佛土義。是則名為到彼岸義。成熟
0314c16: 一切眾生義者。是則名為到彼岸義。往詣道
0314c17: 場昇菩提座義。是則名為到彼岸義。畢竟摧
0314c18: 伏諸魔軍義。是則名為到彼岸義。一切佛法
0314c19: 皆圓滿義。是則名為到彼岸義。於菩薩藏差
0314c20: 別法門正安住義。是則名為到彼岸義。舍利
0314c21: 子。若於如是大菩薩藏微妙法門。正修學＝覺【元】【明】學覺
0314c22: 已。我說是等則於一切波羅蜜多皆得究竟。
0314c23: 復次舍利子。若有安住大乘諸善男子及善
0314c24: 女人。皆當於是大菩薩藏微妙法門。殷勤請
0314c25: 求受持讀誦通達義理。廣為他說分別顯示。
0314c26: 何以故。舍利子。若有於是菩薩藏經殷重聽
0314c27: 聞受持讀誦。乃至為他分別解說者。當知是
0314c28: 人必定獲得十種功德稱讚利益。何等為十。
0314c29: 一者在在所生一切微妙功巧業處究竟通
0315a01: 達。二者在所生處常居高族榮望當世。三者
0315a02: 所生之處有大威嚴勢力自在。四者凡所言
0315a03: 令一切皆從無不信伏。五者所生之處具大
0315a04: 豪富。六者在所生處恒為天人所加愛敬。七
0315a05: 者生處人中常為輪王得大自在。八者所生
0315a06: 常得為天帝釋。九者若生色界為大梵王。十
0315a07: 者在所生處常不遠離大菩提心。舍利子。受
0315a08: 持經者。則為獲得十種功德稱讚利益。
0315a09: 復次舍利子。是諸善男子善女人等。受持是
0315a10: 經殷重聽聞讀誦解義。乃至為他廣說開示。
0315a11: 當知是人復得如是十種功德稱讚利益。何
0315a12: 等為十。一者不與尼伽蘭陀邪＝耶【元】【明】邪耶論相雜。二者
0315a13: 不起我見。三者無有情見。四者無命者見。五
0315a14: 者無數取見。六者不起斷見。七者不起常見。
0315a15: 八者一切世務情無顧及。九者恒發勝心樂
0315a16: 欲出家。十者若聞經典速能受持（恒）＋悟【元】【明】悟恒悟解深義。
0315a17: 舍利子。是名獲得十種功德稱讚利益。
0315a18: 復次舍利子。是善男子善女人等。受持是經
0315a19: 殷重聽聞讀誦解義。乃至為他廣分別說。當
0315a20: 知是人復得如是十種功德稱讚利益。何等
0315a21: 為十。一者成就正念。二者成就正覺。三者成
0315a22: 就正趣。四者成就志勇。五者成就正慧。六者
0315a23: 得具無難。七者憶本生事。八者性薄貪欲無
0315a24: 猛利貪。不為重貪之所燒惱。九者性薄瞋恚＝貪瞋【元】【明】瞋恚貪瞋
0315a25: 無猛利瞋。不為重瞋之所燒惱。十者性薄愚
0315a26: 癡無猛利癡。不為重癡之所燒惱。舍利子。是
0315a27: 名獲得十種功德稱讚利益。
0315a28: 復次舍利子。是善男子善女人等。受持是經
0315a29: 殷重聽聞讀誦解義。乃至為他廣分別說。當
0315b01: 知是人復得如是十種功德稱讚利益。何等
0315b02: 為十。一者成就機速慧。二者成就捷辯慧。三
0315b03: 者成就猛利慧。四者成就迅疾慧。五者成就
0315b04: 廣博慧。六者成就甚深慧。七者成就通達慧。
0315b05: 八者成就無著慧。九者常現前見一切如來。
0315b06: 既得見已以清美頌而為讚歎。十者善能如
0315b07: 理請問如來。又能如理開釋疑難。舍利子。是
0315b08: 名獲得十種功德稱讚利益。
0315b09: 復次舍利子。是善男子善女人等。受持是經
0315b10: 讀誦解義。乃至為他廣分別說。當知是人復
0315b11: 獲如是十種功德稱讚利益。何等為十。一者
0315b12: 常樂遠離諸不善友。二者常樂親近諸善知
0315b13: 識。三者能緩諸魔所有繫縛。四者摧殄諸魔
0315b14: 所有軍陣。五者善能訶厭一切煩惱。六者
0315b15: 於一切行心恒捐捨。七者違背一切向惡趣
0315b16: 道。八者歸向一切趣涅槃道。九者善說一切
0315b17: 越度生死清淨之地＝施【元】【明】【宮】地施。十者巧能隨學一切菩
0315b18: 薩所行軌則。又能奉行諸佛教。如是名為
0315b19: 十種功德稱讚利益。舍利子。若有善男子善
0315b20: 女人。能於如是大菩薩藏微妙法門。殷重聽
0315b21: 聞受持讀誦。研尋義趣明了通達。復能為他
0315b22: 廣說開示。當知是人則為獲得如上功德稱
0315b23: 讚利益。爾時世尊。欲重宣此義。而說頌曰。
0315b24: 諸聰叡者慧無邊妙能通達法及義
0315b25: 尊勝文詞善圓具由持如是大經王
0315b26: 常獲豐饒法寶藏恒欣悅意行法施
0315b27: 發生最上勝歡喜由持如是大經王
0315b28: 多眾生聞說法者證斯廣大勝功德
0315b29: 我當云何說是法如持經者之所獲
0315c01: 證＝諸【三】【宮】證＝諸【宋】【元】【明】【宮】證諸獲如斯最勝慧於正法所終無壞
0315c02: 由念發生微妙智能說無上智依處
0315c03: 勤求善說正法句最勝眾聖所稱讚
0315c04: 常聞發起超勝行由持如是大經王
0315c05: 慧者聞已持深義於諸文句無妄執
0315c06: 常隨理趣而觀照增長妙智量無邊
0315c07: 無邊妙智無邊義第一義解諒難思
0315c08: 遍遊十方廣稱讚聞經勝利無窮盡
0315c09: 極善微薄貪瞋癡獲得第一心清淨
0315c10: 由聞如是大經王功德勝利無邊際
0315c11: 雖獲勝財無放逸稱量財義誰堅固
0315c12: 深達世財非有實於財無戀趣非家
0315c13: 出詣閑靜住中林於彼惛沈常遠離
0315c14: 聽聞淨法曾無厭靜慮正教無慳
0315c15: 請問疑難世導師聞已為他廣開釋
0315c16: 由斯增長微妙智於白淨法終無退
0315c17: 如是舍利子。諸菩薩摩訶薩。為欲修行般若
0315c18: 波羅蜜多故。於是經典精勤＝進【明】勤進修學。行菩薩
0315c19: 行。是名菩薩摩訶薩於般若波羅蜜多方便
0315c20: 修學正法之要。
0315c21: 大寶積經卷第五十三
