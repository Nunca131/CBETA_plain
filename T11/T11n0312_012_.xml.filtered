0731b01: 
0731b02: 佛說如來不思議祕密大乘經卷
0731b03: 第十二
0731b04: 
0731b05: 西天譯經三藏朝散大夫
0731b06: 試光祿卿傳梵大師賜紫
0731b07: 沙門臣法護等奉　詔譯
0731b08: 轉法輪品第十四之二
0731b09: 「爾時世尊即詣波羅奈國仙人墮處鹿野苑
0731b10: 中，到已現身各各處于眾師子座。是時梵王、
0731b11: 帝釋、諸大菩薩，一一各見如來在我所施座
0731b12: 中，處于座上轉大法輪。是彼諸眾咸生清淨
0731b13: 歡喜之心，皆悉不退轉於阿耨多羅三藐三
0731b14: 菩提。是時世尊安處最上師子座已，即時十
0731b15: 方無邊世界皆悉震動，有大光明普遍照曜＝耀【明】曜耀。
0731b16: 「爾時世尊即入無邊境界三摩地。入是三摩
0731b17: 地已，時此三千大千世界普遍大地坦平如
0731b18: 掌，又此三千大千世界所有眾生，若地獄、餓
0731b19: 鬼、畜生、人、天、諸趣，一切眾類皆得安樂，無一
0731b20: 眾生為貪瞋癡并諸煩惱所嬈害者，互起慈
0731b21: 心如父母想。
0731b22: 「復次世尊入是無邊境界三摩地時，即有十
0731b23: 方無量阿僧祇菩薩咸來集會聽受正法。是
0731b24: 時乃至三千大千世界所有一切具威力者，
0731b25: 天、龍、夜叉、乾闥婆、阿修羅、迦樓羅、緊那羅、摩
0731b26: 羅伽、人非人等，咸來佛會聽受正法。寂慧當
0731b27: 知，世尊欲說法時，而此三千大千世界普遍
0731b28: 地＝他【明】地他方一切人天廣大之眾，皆來集會周匝充
0731b29: 滿，一毛端量中無空隙，皆為聽受世尊宣說
0731c01: 正法。
0731c02: 「爾時世尊知彼一切人天大眾皆集會已，即
0731c03: 從三摩地安詳而起，發大悲心，乃以如來清
0731c04: 淨慈眼普遍觀察一切眾會，轉正法輪。若沙
0731c05: 門若婆羅門并餘一切，皆同一法。
0731c06: 「復次寂慧！如來所轉法輪，皆為一切眾生令
0731c07: 其心意歡喜故轉，復令眾會一切眾生，各各
0731c08: 了知佛所說法。隨佛世尊欲轉法輪，先有十
0731c09: 方無量阿僧祇菩薩咸來集會聽受正法，即
0731c10: 時復有百千俱胝那庾多欲界天子、色界天
0731c11: 子，亦來集會聽受正法。
0731c12: 「爾時世尊作是說言：『諸仁者！眼非常法。何以
0731c13: 故？若以苦言應得度者，即聞所說此眼是苦。
0731c14: 若以無我言應得度者，即聞所說此眼無我。
0731c15: 若以空言應得度者，即聞所說此眼是空。若
0731c16: 以寂靜言應得度者，即聞所說此眼寂靜。若
0731c17: 以離言應得度者，即聞所說此眼法離。若以
0731c18: 無常言應得度者，即聞所說此眼無常。若以
0731c19: 無依止言應得度者，即聞所說眼無依止。若
0731c20: 以如幻言應得度者，即聞所說此眼如幻。若
0731c21: 以如夢言應得度者，即聞所說此眼如夢。若
0731c22: 以如水月言應得度者，即聞所說眼如水月。
0731c23: 若以如影像言應得度者，即聞所說眼如影
0731c24: 像。若以如對響言應得度者，即聞所說眼如
0731c25: 對響。若以空無相無願無作、無生無起等言
0731c26: 應得度者，即聞所說此眼是空無相無願無作、
0731c27: 無生無起。若以緣生言應得度者，即聞所說
0731c28: 此眼緣生。說眼既然，耳鼻舌身意亦復如是。
0731c29: 乃至若以緣生之言應得度者，即聞所說意
0732a01: 是緣生。色聲香味觸法其義亦然。或聞空言，
0732a02: 或聞五蘊無常之言，或聞十八界無常之言，
0732a03: 或聞十二處無常之言。或聞苦言，或聞集言，
0732a04: 或聞滅言，或聞道言。或聞四念處言，或聞四
0732a05: 正斷言，或聞四神足言，或聞五根言，或聞五
0732a06: 力言，或聞七覺支言，或聞八正道言。或聞奢
0732a07: 摩他言，或聞毘舍那言。或聞緣生法言。或
0732a08: 聞聲聞相應法言，或聞緣覺相應法言，或聞
0732a09: 大乘法言。』
0732a10: 「復次寂慧！如來所轉法輪，皆為一切眾生令
0732a11: 其心意歡喜故轉。又復如來所轉法輪，廣為
0732a12: 一切眾生作大利益。假使有人與舍利子智
0732a13: 慧等者，意欲籌量解入斯法，縱經百劫終不
0732a14: 能入，何況餘者？寂慧當知，如來從初作行，詣
0732a15: 菩提場降伏魔軍，以勝莊嚴震師子吼，遊戲
0732a16: 神通轉大法輪，作如是等勝利益時，有八萬
0732a17: 四千人發阿耨多羅三藐三菩提心，無量眾
0732a18: 眾於三乘中而得成熟。」
0732a19: 所緣品第十五之一
0732a20: 爾時金剛手菩薩大祕密主白佛言：「世尊！如
0732a21: 佛世尊所說法時，豈非我於如來所說有違
0732a22: 背耶？或隨順耶？如來所說甚深廣大，如來所
0732a23: 說甚深祕密，一切世間難信難解罔徹源底。
0732a24: 世尊！諸如來心真實決定。我於如來所說深
0732a25: 法或有知解，皆是如來勝智在我身中，此非
0732a26: 我有士夫力用。」佛言：「祕密主！如是如是。如汝
0732a27: 所說。所以者何？汝今當知，所有如來安立譬
0732a28: 喻演說諸法，而彼一切眾生皆有如來勝智
0732a29: 在於身中。何以故？祕密主！而諸眾生遍一切
0732a30: 處，隨其如來所說祕密，若不容受如來加持
0732b01: 之力而能隨順如來法性者，無有是處。又復
0732b02: 於彼如來所說祕密深法，若聞若說若有知
0732b03: 解，皆是如來加持力故。
0732b04: 「復次祕密主！如來正語有所說時，應知如來
0732b05: 法性如實、法性真常，又復如來所行如實、所
0732b06: 行真常，是故如來以正語言說是正法。又祕
0732b07: 密主！所有過去未來現在諸佛世尊，以一切
0732b08: 世間難信難解阿耨多羅三藐三菩提如是正
0732b09: 法，宣說引導廣為開示。而彼眾生，若於如是
0732b10: 難信難解甚深正法，聞已即能生信解者，當
0732b11: 知彼等眾生非於一佛十佛親近承事，當知
0732b12: 已於廣多俱胝那庾多百千佛所親近承事，
0732b13: 應知彼人是為正士精修福行。又祕密主！假
0732b14: 使須彌山王或摧墜時，師能有人或以頂肩
0732b15: 而為荷負。若彼不種善根眾生，能於如是甚
0732b16: 深正法一念生起淨信解者，無有是處，何況
0732b17: 受持讀誦如說修行。又祕密主！若有眾生能
0732b18: 於大乘正法之中聞已信解者，當知是人非
0732b19: 於一佛親近承事，已於廣多佛所親近承事，
0732b20: 大乘法中廣修勝行植善根種。」
0732b21: 爾時寂慧菩薩摩訶薩前白佛言：「世尊！如佛
0732b22: 世尊說近止法。此以何義而名近止？此近止
0732b23: 者何所從來？」佛言：「善男子！所說近止者，即是
0732b24: 近止煩惱增語。此近止煩惱，即是近止思惟
0732b25: 分別遍計增語。此近止思惟分別遍計，即是
0732b26: 近止想作意增語。此近止想作意，即是近止
0732b27: 顛倒增語。此近止顛倒，即是近止因所緣增
0732b28: 語。此近止因所緣，即是近止無明有愛增語。
0732b29: 此近止無明有愛，即是近止我我所增語。此
0732c01: 近止我我所，即是近止名色增語。此近止名
0732c02: 色，即是近止斷常見增語。此近止斷常見，即
0732c03: 是近止有身見增語。寂慧當知，若與所緣因
0732c04: 見相應，即諸煩惱而亦隨轉，一切皆從有身
0732c05: 見起。若能近止有身見者，即諸見止息。若有
0732c06: 身見近止，即一切願求亦止。若有身見近止，
0732c07: 即諸煩惱亦止。寂慧！譬如大樹若斷其根，即
0732c08: 枝葉莖幹而悉枯悴。此有身見亦復如是，若
0732c09: 近止已，諸煩惱亦止。寂慧當知，一切眾生始
0732c10: 以不能覺了有身見故，即諸取煩惱隨逐而
0732c11: 生。若能覺了有身見者，即諸取煩惱不復隨
0732c12: 生亦無所害。」寂慧菩薩白佛言：「世尊！彼有身
0732c13: 見，何能覺了？」佛言：「寂慧！若我、人、眾生、壽者等
0732c14: 見而不起者，即能覺了彼有身見。
0732c15: 「復次寂慧！彼有身見不住於內不住於外，於
0732c16: 一切處而悉不住，以不住故見無所住。寂慧！
0732c17: 此無住智如實覺了彼有身見。又復寂慧當
0732c18: 知，有身見即是空增語，若能隨順空智忍者，
0732c19: 即見無所取，此即是為如實覺了彼有身見。
0732c20: 又有身見者，即是無相無願無作、無生無起
0732c21: 等見，是見無所取，此即是為如實覺了彼有
0732c22: 身見。
0732c23: 「復次寂慧當知，有身見者，即是無身，非開非
0732c24: 合，一切皆是不實分別。以其不實所分別故，
0732c25: 彼即無分別，亦不離分別。由無分別不離分
0732c26: 別故，即無所作無障無起。以無起故即無所
0732c27: 行。由無所行故，如是此說乃名近止。」寂慧菩
0732c28: 薩言：「何名近寂？」佛言：「寂慧！有所緣心如火熾
0732c29: 然，若無所緣及無所作即不熾然，不熾然法
0733a01: 此名近寂。又如大火，有薪即然、無薪即滅。所
0733a02: 緣心火炎熾亦然，若無所緣心火自滅。寂慧
0733a03: 當知，具善巧方便菩薩，於般若波羅蜜多清
0733a04: 淨所緣法中，平等了知善根所緣勝法而不
0733a05: 息滅，煩惱所緣染法制令不起，波羅蜜多勝
0733a06: 法常令增進，魔業煩惱所緣染法永令斷滅，
0733a07: 菩提分法清淨所緣不應棄捨，聲聞、緣覺意
0733a08: 樂所緣而不取著，一切智心最上所緣不應
0733a09: 捨離，於空所緣審諦伺察，一切眾生大悲所
0733a10: 緣深生願樂。寂慧當知，具善巧方便菩薩，於
0733a11: 般若波羅蜜多清淨所緣法中而得自在，無
0733a12: 生所緣思惟決定，和合生起所緣亦不厭捨。
0733a13: 無作所緣而復趣入，諸有善根施作所緣悉
0733a14: 令開曉，無相所緣而善思擇，菩提心所緣永
0733a15: 無厭離，無願所緣以慧正觀，三界所緣不生
0733a16: 厭離。菩薩以慧方便，於其無生一切所緣法
0733a17: 中自在而轉。若見不淨所緣，即於如來清淨
0733a18: 身心中住。若無常所緣，即於生死無疲倦心
0733a19: 住。若苦所緣，即令一切眾生快樂，安置涅槃
0733a20: 平等心住。若無我所緣，即於一切眾生大悲
0733a21: 心住。若貪所緣，即於貪行眾生中以淨大藥
0733a22: 開明心住。若瞋所緣，即於瞋行眾生中以慈
0733a23: 大藥開明心住。若癡所緣，即於癡行眾生中
0733a24: 以緣生大藥開明心住。若等分所緣，即於等
0733a25: 分行眾生中以無常想大藥開明心住。若離
0733a26: 貪所緣，即於聲聞法中開化心住。若離瞋所
0733a27: 緣，即於緣覺法中開化心住。若離癡所緣，即
0733a28: 於菩薩法中開化心住。若色所緣，即於獲得
0733a29: 如來最上色相心住。若聲所緣，即於獲得如
0733b01: 來妙好音聲心住。若香所緣，即於獲得如來
0733b02: 戒香清淨心住。若味所緣，即於獲得如來所
0733b03: 有味中上味大人勝相清淨心住。若觸所緣，
0733b04: 即於獲得如來所有細軟手足妙觸心住。若
0733b05: 法所緣，即於獲得如來所有一切法中決定
0733b06: 心住。若施所緣，即於獲得如來最上相好心
0733b07: 住。若戒所緣，即於嚴淨佛土心住。若忍所緣，
0733b08: 即於獲得梵音聲相妙金色身清淨心住。若
0733b09: 精進所緣，即於一切眾生救度心住。若定所
0733b10: 緣，即於神通所起妙用心住。若慧所緣，即於
0733b11: 斷一切眾生煩惱諸見相續心住。若慈所緣，
0733b12: 即於一切眾生起無障礙心住。若悲所緣，即
0733b13: 起護持正法心住。若喜所緣，即起說法歡喜
0733b14: 心住。若捨所緣，即離諸違順成辦一切眾生
0733b15: 事業心住。若四攝法所緣，即起成熟一切眾
0733b16: 生心住。
0733b17: 佛說如來不思議祕密大乘經卷第十二
