0721a02: 溫陵開元蓮寺比丘　戒環　解
0721a03: 藥草喻品第五
0721a04: 此品為中根述成領悟之意也大迦葉等
0721a05: 前雖領隨宜之權會歸之實而未明一音
0721a06: 密闡真知化之功如彼大雲雨於一切
0721a07: 草木叢林隨分受潤故佛以此喻重與述
0721a08: 成以顯聖人平等之慈若天地之無私由
0721a09: 萬物之自私也故名藥草喻品三乘根性
0721a10: 譬諸草木覺皇道化等如一雨雨雖一味
0721b01: 而種有差別故根莖大小之不同法雖一
0721b02: 相而機有利鈍故道果證趣之各異此慈
0721b03: 無不等而萬物自私也草能治病名藥草
0721b04: 以喻人天善種三乘智因能遠害滅惡者
0721b05: 若四趣惡種生死業因則徒為蕪穢非藥
0721b06: 草矣此譬三乘文兼木獨以藥草名品
0721b07: 者為中根述成取當機立名耳偈云聲聞
0721b08: 緣覺聞法得果是名藥草各得增長是也
0721b09: 若諸菩薩是名大非當機矣。
0721b10: 爾時世尊告摩訶迦葉及諸大弟子善哉
0722a01: 善哉迦葉善說如來真實功德誠如所言。
0722a02: 迦葉領悟喻說即設大富長者之喻歎佛
0722a03: 隱勝現劣誘諸庸鄙使得大法利又於偈
0722a04: 末感嘆慈悲方便之大恩是善說如來真
0722a05: 實功德。
0722a06: 如來復有無量無邊阿僧祇功德汝等若
0722a07: 於無量億劫說不能。
0722a08: 此明一音密闡真知化平等之慈尤為
0722a09: 無量功德雖迦葉善說而言未及此故復
0722a10: 示之也。
0722b01: 迦葉當知如來是諸法之王若有所說皆
0722b02: 不虛也於一切法以智方便而演說之其所
0722b03: 說法皆悉到於一切智地。
0722b04: 方便為權智地為實於一切法以方便說
0722b05: 而皆到智地所謂密闡也到一切智地者
0722b06: 契實相智境也。
0722b07: 如來觀知一切諸法之所歸趣亦知一切
0722b08: 眾生深心所行通達無礙又於諸法究明
0722b09: 了示諸眾生一切智慧。
0722b10: 諸法歸趣即一乘實相眾心所行即三乘
0723a01: 性欲佛說一切法為度一切心不知法之
0723a02: 歸趣難以度心不知心之所行難以說法
0723a03: 今於二者通達無礙可謂真知化矣而
0723a04: 又究明諸法以開示眾生一切智慧欲令
0723a05: 悟入皆所謂無邊僧祇功德也。
0723a06: 迦葉譬如三千大千世界山川谿谷土地
0723a07: 所生卉木叢林及諸藥草種類若干名色各
0723a08: 異。大千同為一地而有山川谿谷之高下
0723a09: 譬一真境而有三界諸趣之別也卉木同
0723a10: 生一地而有種類名色之各異譬一法性
0723b01: 而有三乘大小之辯也眾草為卉草之
0723b02: 名也卉有叢木有林。
0723b03: 密雲彌布遍覆三千大千世界一時等
0723b04: 其澤普洽。雲喻慈意澤喻法雨言密雲者
0723b05: 雲不密則不能等慈不密則不能廣利
0723b06: 一雲所雨大千普洽譬一音密闡大小均
0723b07: 被也。
0723b08: 卉木叢林及諸藥草小根小莖小枝小葉
0723b09: 中根中莖中枝中葉大根大莖大枝大葉諸
0723b10: 大小隨上中下各有所受一雲所雨稱其
0724a01: 種性而得生長華敷實。
0724a02: 喻真知化物物自遂也根莖大小總辯
0724a03: 草木以明根機有異諸大小總結草木
0724a04: 以明一雨是同夫以一雲一雨而滋眾物
0724a05: 稱其大小種性曾無夭閼使為花者敷為
0724a06: 果者實各各自遂則佛之真知化若此
0724a07: 而已巳木質曰幹草質曰莖皆依根而立根
0724a08: 譬種性莖譬發心枝葉譬所熏教理花果
0724a09: 譬所修行果謂三乘種性發心熏習之不
0724a10: 同同是一音教澤之被而各有所成也。
0724b01: 雖一地所生一雨所潤而諸草木各有差別
0724b02: 草木皆植類之一地同潤之一雨同而
0724b03: 有大小之殊者根自異也群生亦類也所
0724b04: 賦一性所化一道而有三乘之殊者亦機
0724b05: 自異耳。
0724b06: 迦葉當知如來亦復如是出現於世如大
0724b07: 雲起以大音聲普遍世界天人阿修羅如彼
0724b08: 大雲遍覆三千大千國土。
0724b09: 明佛出興廣覆群有雲起無心喻無緣慈
0724b10: 也大音聲即廣長舌相之音也天人修羅
0725a01: 為三善道不言三惡道為障重非機也。
0725a02: 於大眾中而唱是言我是如來應供正遍知
0725a03: 明行足善逝世間無上士調御丈夫天人
0725a04: 師佛世尊未度者令度未者令未安者
0725a05: 令安未涅槃者令得涅槃。
0725a06: 此敘佛初坐道唱顯化跡宣度生事使
0725a07: 知聖人出興之意也超證菩提曰度了達
0725a08: 萬法曰離眾結縛曰安究竟永寂曰涅
0725a09: 槃。
0725a10: 今世後世如實知之我是一切知者一切見
0725b01: 者知道者開道者說道者汝等天人阿修羅
0725b02: 眾皆應到此為聽法故。
0725b03: 此示正知見欲廣開悟也今世後世如實
0725b04: 知者以實相智了三世事如華嚴一念普
0725b05: 觀無去來住也一切知一切見者以佛知
0725b06: 見徹了諸法也知道者言已先知先覺也
0725b07: 開道者能以是道開覺後人也說道者能
0725b08: 以是道方便演說也如是唱者為警群機
0725b09: 故召天人使令聽受。
0725b10: 爾時無數千萬億種眾生來至佛所而聽法
0726a01: 因召而集也。
0726a02: 如來于時觀是眾生諸根利鈍精進懈怠隨
0726a03: 其所堪而為說法種種無量皆令歡喜快得
0726a04: 善利。所來之眾根性不同佛各隨其所堪
0726a05: 而化之以堪人天者為說十善堪二乘者
0726a06: 為說諦緣堪大乘者為說六度以至定不
0726a07: 定性人非人類各隨所堪而為說法雖根
0726a08: 有無量而皆令利喜是謂化。
0726a09: 是諸眾生聞是法已巳現世安隱後生善處
0726a10: 以道受樂亦得聞法既聞法已巳離諸障礙於
0726b01: 諸法中任力所能漸得入道如彼大雲雨於
0726b02: 一切卉木叢林及諸藥草如其種性具足蒙
0726b03: 潤各得生長。明作成之利也聞法安隱者
0726b04: 眾生汩於塵勞二乘縛於空寂聞是法者
0726b05: 足以滌塵勞縛著釋然物外優遊一生
0726b06: 此現世安隱也後生善處即聞法之報以
0726b07: 道受樂即修道之果言以道者各隨其道受
0726b08: 樂不同也修十善則受人天樂修諦緣即
0726b09: 受二乘樂修六度則受菩薩樂各以其道
0726b10: 也離諸障礙者惡道離業障而之人天人
0727a01: 天離事障而入二乘二乘離理障而入菩
0727a02: 薩各遂其才也故曰於諸法中任力所能
0727a03: 漸得入道如彼大雲雨於一切。
0727a04: 如來說法一相一味所謂脫相離相滅相
0727a05: 究竟至於一切種智其有眾生聞如來法若
0727a06: 持讀誦如說修行所得功德不自覺知。
0727a07: 闡化之功也謂如來說法方便雖多實
0727a08: 則一相一味如一雲一雨而已脫離相
0727a09: 者指一相一味之體也脫相則不縛諸
0727a10: 法離相則不合諸塵滅相則生死永而
0727b01: 究竟皆至一切種智無上道也眾生聞持
0727b02: 而所獲功利不自覺知者一音密闡真化
0727b03: 運若天地之產百嘉雨露之滋眾卉自
0727b04: 生自遂孰足以知之。
0727b05: 所以者何唯有如來知此眾生種相體性念
0727b06: 何事思何事修何事云何念云何思云何修
0727b07: 以何法念以何法思以何法修以何法得何
0727b08: 法眾生住於種種之地唯有如來如實見之
0727b09: 明了無礙如彼卉木叢林諸藥草等而不自
0727b10: 知上中下性。此明觀根逗教不怫其性故
0728a01: 物得自遂也三乘種類性欲不同故念思
0728a02: 修得亦各不同唯如來能知能化而彼不
0728a03: 自知也念何事等謂或念人天事乃至聲
0728a04: 聞菩薩事也云何念等謂或正或邪有為
0728a05: 無為也以何法念等謂或以大小頓漸或
0728a06: 以定慧覺觀也以何法得謂或以四諦得
0728a07: 聲聞法乃至或以六度得菩薩法也如是
0728a08: 念思所住各各不同是謂住於種種之地
0728a09: 如來皆能如實見之如此委曲言者明如
0728a10: 來知根之詳也。
0728b01: 如來知是一相一味之法所謂解脫相離
0728b02: 相滅相究竟涅槃常寂滅相終歸於空佛知
0728b03: 是已巳觀眾生心欲而將護之是故不即為說
0728b04: 一切種智汝等迦葉甚為希有能知如來隨
0728b05: 宜說法能信能受所以者何諸佛世尊隨宜
0728b06: 說法難難知。
0728b07: 牒前一相一味等文以明隨宜說法難
0728b08: 難知而歎迦葉能信受也一相一味等即
0728b09: 一切種智所證之法如來雖知而觀眾生
0728b10: 性欲不同且將之護之不即明說故甚難
0729a01: 知而迦葉能信能受是為希有此牒前文
0729a02: 而前言究竟至於一切種智此言究竟涅
0729a03: 槃常寂滅相者前依正智言此依實相言
0729a04: 其揆一也終歸於空者自脫離滅究竟
0729a05: 至於常寂滅相則識心緣影一切蕩而
0729a06: 歸乎實相妙空非斷空也。
0729a07: 爾時世尊欲重宣此義而說偈言。
0729a08: 破有法王出現世間隨眾生欲
0729a09: 種種說法此述成迦葉前讚諸佛於法
0729a10: 得最自在知諸眾生種種欲樂隨為說法
0729b01: 之意也眾生失真沉妄而滯於無明生死
0729b02: 諸有封蔀大覺出興為說真法以破妄有
0729b03: 以除障滯故號破有法王。
0729b04: 如來尊重智慧深遠久默斯要
0729b05: 不務速說有智若聞則能信
0729b06: 無智疑悔則為永失是故迦葉
0729b07: 隨力為說以種種緣令得正見
0729b08: 頌密闡化平等之慈也久嘿不說者
0729b09: 所以待機也有智則信無智則疑而
0729b10: 永失大利故用以漸導之而隨力為說
0730a01: 令得正見此為密闡等慈而迦葉言所
0730a02: 未及。
0730a03: 迦葉當知譬如大雲起於世間
0730a04: 遍覆一切譬佛出興也。
0730a05: 慧雲含潤電光晃耀雷聲遠震
0730a06: 令眾豫日光掩蔽地上清涼
0730a07: 靉靆垂布如可承攬其雨普等
0730a08: 四方俱下流無量率土充洽
0730a09: 大雲將雨則電曜雷震譬如來出興放
0730a10: 光說法慧雲含潤日光掩蔽者所謂慈
0730b01: 意妙大雲滅除煩惱也雲陰靉然下
0730b02: 靆與地親邇可以承攬譬慈意逮下俯
0730b03: 同萬物也其雨普等譬法利均一四方
0730b04: 俱下譬不擇四生率土充洽譬教被大
0730b05: 千也。
0730b06: 山川險谷幽邃所生卉木藥草
0730b07: 大小諸百穀苗稼甘蔗蒲萄
0730b08: 雨之所潤無不豐足乾地普洽
0730b09: 藥木並茂譬群機不同而不失其應也
0730b10: 前止言草木此加百穀等者草木譬三
0731a01: 乘種性特為入道之機未顯在故加
0731a02: 百穀等以譬有生纖悉皆蒙潤澤也乾
0731a03: 地譬未霑法水者悉皆利潤故云普洽
0731a04: 藥木者藥草木也。
0731a05: 其雲所出一味之水草木叢林
0731a06: 隨分受潤一切諸上中下等
0731a07: 稱其大小各得生長根莖枝葉
0731a08: 華果光色一雨所及皆得鮮澤
0731a09: 如其體相性分大小所潤是一
0731a10: 而各滋茂佛亦如是出現於世
0731b01: 譬如大雲普覆一切既出于世
0731b02: 為諸眾生分別演說諸法之實
0731b03: 雖方便多門而不離實相。
0731b04: 大聖世尊於諸天人一切眾中
0731b05: 而宣是言我為如來兩足之尊
0731b06: 出于世間猶如大雲充潤一切
0731b07: 枯槁眾生皆令離苦得安隱樂
0731b08: 世間之樂及涅槃樂頌唱顯化宣
0731b09: 度生事也皆令離苦已巳下頌未度令度
0731b10: 等由其得度以至於涅槃故離苦安隱
0732a01: 而世出世樂無不得也。
0732a02: 諸天人眾一心善聽皆應到此
0732a03: 覲無上尊我為世尊無能及者
0732a04: 安隱眾生故現於世為大眾說
0732a05: 甘露淨法頌召集人天聽法也。
0732a06: 其法一味脫涅槃以一妙音
0732a07: 演暢斯義常為大乘而作因緣
0732a08: 頌一相一味等文常為大乘作緣者所
0732a09: 謂究竟至於一切種智。
0732a10: 我觀一切普皆平等無有彼此
0732b01: 愛憎之心我無貪亦無限礙
0732b02: 恒為一切平等說法如為一人
0732b03: 眾多亦然常演說法曾無他事
0732b04: 去來坐立終不疲猒充足世間
0732b05: 如雨普潤貴賤上下持戒毀戒
0732b06: 威儀具足及不具足正見邪見
0732b07: 利根鈍根等雨法雨而無懈倦
0732b08: 此皆真知化平等之大慈也。
0732b09: 一切眾生聞我法者隨力所受
0732b10: 住於諸地諸地如下明始於人天終於
0733a01: 十地。
0733a02: 或處人天轉輪聖王釋梵諸王
0733a03: 是小藥草人天乘也輪王王四天下帝
0733a04: 釋王忉利天梵王王初禪天。
0733a05: 知無漏法能得涅槃起六神通
0733a06: 及得三明獨處山林常行禪定
0733a07: 得緣覺證是中藥草
0733a08: 聲聞乘也得無漏小果起六通三明乃
0733a09: 聲聞緣覺之同行但於中利根則得緣
0733a10: 覺證。
0733b01: 求世尊處我當作佛行精進定
0733b02: 是上藥草藏教菩薩也此依權乘修菩
0733b03: 薩行雖求佛果勤行精進而未離小乘
0733b04: 故為上草。
0733b05: 又諸佛子專心佛道常行慈悲
0733b06: 自知作佛定無疑是名小
0733b07: 通教菩薩也此依方等教修菩薩行為
0733b08: 大乘初位以根雖大而蔭未廣故為小。
0733b09: 安住神通轉不退輪度無量億
0733b10: 百千眾生如是菩薩名為大
0734a01: 圓教菩薩也此依一乘修菩薩行出
0734a02: 三乘安住神通轉不退輪度億千眾則
0734a03: 其蔭廣矣。
0734a04: 佛平等說如一味雨隨眾生性
0734a05: 所受不同如彼草木所稟各異
0734a06: 結上作成不同明佛至化同造物。
0734a07: 佛以此喻方便開示種種言詞
0734a08: 演說一法於佛智慧如海一滴
0734a09: 指上喻說雖廣然於佛真智海中方明
0734a10: 一滴之相耳此結顯如來阿僧祇功德
0734b01: 說不能之意。
0734b02: 我雨法雨充滿世間一味之法
0734b03: 隨力修行如彼叢林藥草諸
0734b04: 隨其大小漸增茂好
0734b05: 此明增進之利下明增進之機。
0734b06: 諸佛之法常以一味令諸世間
0734b07: 普得具足漸次修行皆得道果
0734b08: 此總標下別明。
0734b09: 聲聞緣覺處於山林住最後身
0734b10: 聞法得果是名藥草各得增長
0735a01: 此依二乘之法增進者最後身者將證
0735a02: 辟支佛果不復人間受生也。
0735a03: 若諸菩薩智慧堅固了達三界
0735a04: 求最上乘是名小而得增長
0735a05: 此依方等之法增進者。
0735a06: 復有住禪得神通力聞諸法空
0735a07: 心大歡喜放無數光度諸眾生
0735a08: 是名大而得生長此依大乘之
0735a09: 法增進者。
0735a10: 如是迦葉佛所說法譬如大雲
0735b01: 以一味雨潤於人華各得成實
0735b02: 總結增進隨機不同也人華謂善根秀
0735b03: 發者因佛化各得成實。
0735b04: 迦葉當知以諸因緣種種譬喻
0735b05: 開示佛道是我方便諸佛亦然
0735b06: 密闡化佛佛道同。
0735b07: 今為汝等說最實事諸聲聞眾
0735b08: 皆非滅度汝等所行是菩薩道
0735b09: 漸漸修學悉當成佛總結前說立實
0735b10: 廢權而開後與記之文說最實事即立
0736a01: 實也皆非滅度即廢權也修行是道悉
0736a02: 當成佛即開後與記文也。
0736a03: 妙法蓮華經授記品第六
0736a04: 大迦葉等領悟喻說得佛正道當踐佛位
0736a05: 故與說來果名授記品法華一會乃群機
0736a06: 貞實所作已巳辦之時故正宗說示了無多
0736a07: 事直則會三乘於一致開四見使悟入而
0736a08: 一一授記印其成佛以示出興功成本願
0736a09: 滿足之意耳然昔淨名彌勒授一生
0736a10: 記以正位中本無授記及得菩提而法華
0736b01: 已巳入正位何滯耶抑有己巳故有記入正
0736b02: 位者尚有己巳乎正位中雖無授記亦不
0736b03: 廢於授記若華嚴性海豈非正位而十住
0736b04: 之初妙覺之終屢聞記如所謂清淨心
0736b05: 所謂殊勝境界者曷無哉淨名曰說法
0736b06: 不有亦不無以因緣故諸法生無我無造
0736b07: 無受者善惡之業亦不亡正證之人固無
0736b08: 己巳也然善惡之業豈有己巳之可記豈無己巳
0736b09: 之可忘哉若世之貧富貴賤修短苦樂昔
0736b10: 作而今受前召而後應懸網而不漏淪
0737a01: 浩劫而莫遺者其誰與記耶今所謂記者
0737a02: 特以助明不亡之理而引發行人耳。
0737a03: 爾時世尊說是偈已告諸大眾唱如是言
0737a04: 我此弟子摩訶迦葉於未來世當得奉覲三
0737a05: 百萬億諸佛世尊供養恭敬尊重讚歎廣宣
0737a06: 諸佛無量大法於最後身得成為佛名曰光
0737a07: 明如來應供正遍知明行足善逝世間無
0737a08: 上士調御丈夫天人師佛世尊國名光德劫
0737a09: 名大莊嚴。諸授記文皆二十號之前為因
0737a10: 記後為果記諸弟子覲佛多寡之不同各
0737b01: 隨其願緣也事佛功用之不同各隨其才
0737b02: 力也成佛果號之不同各隨其因行也大
0737b03: 迦葉因地事日月燈佛至佛滅後然燈續
0737b04: 明以紫光金塗佛形像又於法華妙性開明
0737b05: 故號光明至於國名光德劫名莊嚴皆類
0737b06: 其因行也。
0737b07: 佛壽十二小劫正法住世二十小劫像法亦
0737b08: 住二十小劫。淨法界身本無出沒然於未
0737b09: 來世而出住十二劫而沒者隨大悲願力
0737b10: 而示現耳正像之法各二十劫而後滅者
0738a01: 隨眾生機感而隆替耳佛身法性固無加
0738a02: 於其間。
0738a03: 國界嚴飾無諸穢惡瓦礫荊便利不淨其
0738a04: 土平正無有高下坑坎堆阜琉璃為地寶
0738a05: 行列黃金為繩以界道側散諸寶華周遍清
0738a06: 淨。依報所感皆由心地瓦礫荊雜心感
0738a07: 也便利不淨染心感也坑坎堆阜心感
0738a08: 也諸佛無雜染心故國界嚴飾無諸穢
0738a09: 惡唯修清淨妙行故其土平正百寶周遍
0738a10: 淨名曰隨其心淨則佛土淨隨其心淨則
0738b01: 一切功德淨此其證矣。
0738b02: 其國菩薩無量千億諸聲聞眾亦復無數無
0738b03: 有魔事雖有魔及魔民皆護佛法。
0738b04: 問釋尊成佛尚煩戡剪飲光何為獨無魔
0738b05: 事曰釋尊示化五濁正與眾魔共作勞
0738b06: 若無魔事不名惡世飲光成佛當善國土
0738b07: 故雖有魔皆護佛法。
0738b08: 爾時世尊欲重宣此義而說偈言。
0738b09: 告諸比丘我以佛眼見是迦葉
0738b10: 於未來世過無數劫當得作佛
0739a01: 而於來世供養奉覲三百萬億
0739a02: 諸佛世尊為佛智慧淨修梵行
0739a03: 供養最上二足尊已巳修習一切
0739a04: 無上之慧於最後身得成為佛
0739a05: 其土清淨琉璃為地多諸寶
0739a06: 行列道側金繩界道見者歡喜
0739a07: 常出好香散眾名華種種奇妙
0739a08: 以為莊嚴其地平正無有丘坑
0739a09: 諸菩薩眾不可稱計其心調柔
0739a10: 逮大神通奉持諸佛大乘經典
0739b01: 諸聲聞眾無漏後身法王之子
0739b02: 亦不可計乃以天眼不能數知
0739b03: 其佛當壽十二小劫正法住世
0739b04: 二十小劫像法亦住二十小劫
0739b05: 光明世尊其事如是
0739b06: 頌應長行可明其心調柔言慈悲之至
0739b07: 也逮大神通言應化不測也逮及也大
0739b08: 神通者不為而應不慮而遍異於小聖
0739b09: 也無漏後身即聲聞果體法王之子即
0739b10: 大心聲聞也。
0740a01: 爾時大目犍連須菩提摩訶迦栴延等皆
0740a02: 悉悚慄一心合掌瞻仰尊顏目不蹔捨即共
0740a03: 同聲而說偈言。
0740a04: 法說云千二百羅漢悉亦當作佛則與記
0740a05: 已巳竟於此特授迦葉上首則三聖之記不
0740a06: 言可諭而目連等心不自安如逢王未
0740a07: 敢便食是以悚慄而請也。
0740a08: 大雄猛世尊諸釋之法王哀愍我等故
0740a09: 而賜佛音聲若知我深心見為授記者
0740a10: 如以甘露洒除熱得清涼
0740b01: 初四句讚謝法喻之賜其次請記求益也。
0740b02: 如從飢國來忽遇大王心猶懷疑懼
0740b03: 未敢即便食若復得王教然後乃敢食
0740b04: 此設譬下自釋。
0740b05: 我等亦如是每惟小乘過不知當云何
0740b06: 得佛無上慧雖聞佛音聲言我等作佛
0740b07: 心尚懷憂懼如未敢便食若蒙佛授記
0740b08: 爾乃快安樂每惟小乘過所謂如從飢國
0740b09: 來也言我等作佛所謂忽遇大王也。
0740b10: 大雄猛世尊常欲安世間願賜我等記
0741a01: 如飢須教食結請也。
0741a02: 爾時世尊知諸大弟子心之所念告諸比
0741a03: 丘是須菩提於當來世奉覲三百萬億那由
0741a04: 他佛供養恭敬尊重讚歎常修梵行具菩薩
0741a05: 道於最後身得成為佛號曰名相如來應供
0741a06: 正遍知明行足善逝世間無上士調御丈
0741a07: 夫天人師佛世尊劫名有寶國名寶生。
0741a08: 色心初破萬法皆空理事還源一切真實
0741a09: 須菩提昔有空無名無相色心初破也
0741a10: 今證實果反號名相理事還源也又其生
0741b01: 時家物忽空今劫名有寶國名寶生亦其
0741b02: 義也那由他即數。
0741b03: 其土平正頗梨為地寶莊嚴無諸丘坑沙
0741b04: 礫荊便利之穢寶華覆地周遍清淨其土
0741b05: 人民皆處寶臺妙樓閣聲聞弟子無量無
0741b06: 邊筭數譬喻所不能知諸菩薩眾無數千萬
0741b07: 億那由他佛壽十二小劫正法住世二十小
0741b08: 劫像亦住二十小劫其佛常處虛空為眾說
0741b09: 法度脫無量菩薩及聲聞眾。
0741b10: 所舉十號明正報劫國莊嚴明依報華
0742a01: 臺閣皆悉寶成應劫國之名也其佛常處
0742a02: 虛空說法者示因空悟使由空證實也。
0742a03: 爾時世尊欲重宣此義而說偈言。
0742a04: 諸比丘眾今告汝等皆當一心
0742a05: 聽我所說我大弟子須菩提者
0742a06: 當得作佛號曰名相當供無數
0742a07: 萬億諸佛隨佛所行漸具大道
0742a08: 最後身得三十二相端正殊妙
0742a09: 猶如寶山其佛國土嚴淨第一
0742a10: 眾生見者無不愛樂佛於其中
0742b01: 度無量眾其佛法中多諸菩薩
0742b02: 皆悉利根轉不退輪彼國常以
0742b03: 菩薩莊嚴諸聲聞眾不可稱數
0742b04: 皆得三明具六神通住八脫
0742b05: 有大威德其佛說法現於無量
0742b06: 神通變化不可思議諸天人民
0742b07: 數如恒沙皆供合掌聽受佛語
0742b08: 其佛當壽十二小劫正法住世
0742b09: 二十小劫像法亦住二十小劫
0742b10: 須菩提於靈山勝集居僧之首於般若
0743a01: 大慧空第一其道德功行疑若亞聖
0743a02: 而記果猶當供無數佛隨佛所行而漸
0743a03: 具大道者為小乘但念無相不修大行
0743a04: 雖經多劫不成正覺故須發菩提大心
0743a05: 具菩薩大道然後成佛也人民合掌聽
0743a06: 受佛語言皆篤信樂善無薄俗也。
0743a07: 爾時世尊復告諸比丘眾我今語汝是大迦
0743a08: 栴延於當來世以諸供具供養奉事八千億
0743a09: 佛恭敬尊重諸佛滅後各起塔廟高千由旬
0743a10: 縱廣正等五百由旬以金銀琉璃硨磲瑪璃
0743b01: 真珠玫瑰七寶合成眾華瓔珞塗香抹香燒
0743b02: 香繒幢幡供養塔廟過是已巳後當復供養
0743b03: 二萬億佛亦復如是供養是諸佛已巳具菩薩
0743b04: 道當得作佛號曰閻浮那提金光如來應供
0743b05: 正遍知明行足善逝世間無上士調御丈
0743b06: 夫天人師佛世尊其土平正頗梨為地寶
0743b07: 莊嚴黃金為繩以界道側妙華覆地周遍
0743b08: 清淨見者歡喜無四惡道地獄餓鬼畜生阿
0743b09: 修羅道多有天人諸聲聞眾及諸菩薩無量
0743b10: 萬億莊嚴其國佛壽十二小劫正法住世二
0744a01: 十小劫像法亦住二十小劫爾時世尊欲重
0744a02: 宣此義而說偈言。
0744a03: 諸比丘眾皆一心聽如我所說
0744a04: 真實無異是迦栴延當以種種
0744a05: 妙好供具供養諸佛諸佛滅後
0744a06: 起七寶塔亦以華香供養舍利
0744a07: 其最後身得佛智慧成等正覺
0744a08: 國土清淨度脫無量萬億眾生
0744a09: 皆為十方之所供養佛之光明
0744a10: 無能勝者其佛號曰閻浮金光
0744b01: 菩薩聲聞斷一切有無量無數
0744b02: 莊嚴其國閻浮那提金紫無比栴延
0744b03: 果體金色如之由旃延論義第一理性
0744b04: 精瑩又緣過去勤掃佛地資成嚴淨之
0744b05: 果也斷一切有者理極情忘纖塵不立
0744b06: 言其證道精徹非謂捨有之無也。
0744b07: 爾時世尊復告大眾我今語汝是大目犍
0744b08: 連當以種種供具供養八千諸佛恭敬尊重
0744b09: 諸佛滅後各起塔廟高千由旬縱廣正等五
0744b10: 百由旬以金銀琉璃硨磲瑪瑙真珠玫瑰七
0745a01: 寶合成眾華瓔珞塗香抹香燒香繒幢幡
0745a02: 以用供養過是已巳後當復供養二百萬億諸
0745a03: 佛亦復如是當得成佛號曰多摩羅栴檀
0745a04: 香如來應供正遍知明行足善逝世間無
0745a05: 上士調御丈夫天人師佛世尊劫名喜滿國
0745a06: 名意樂其土平正頗梨為地寶莊嚴散真
0745a07: 珠華周遍清淨見者歡喜多諸天人菩薩聲
0745a08: 聞其數無量佛壽二十四小劫正法住世四
0745a09: 十小劫像法亦住四十小劫。
0745a10: 多摩羅栴檀香清遠潛通目連神通第
0745b01: 一果德如之西北方佛名多摩羅栴檀
0745b02: 香神通則香喻神通明矣一由旬四十里
0745b03: 目連供佛起塔高千由旬者神通所建故
0745b04: 也諸因記行皆所以進聲聞開廓大心
0745b05: 令捨空寂廣修大行以成就佛道也。
0745b06: 爾時世尊欲重宣此義而說偈言。
0745b07: 我此弟子大目犍連捨是身已巳
0745b08: 得見八千二百萬億諸佛世尊
0745b09: 為佛道故供養恭敬於諸佛所
0745b10: 常修梵行於無量劫奉持佛法
0746a01: 諸佛滅後起七寶塔長表金剎
0746a02: 華香伎樂而以供養諸佛塔廟
0746a03: 漸漸具足菩薩道已於意樂國
0746a04: 而得作佛號多摩羅栴檀之香
0746a05: 其佛壽命二十四劫常為天人
0746a06: 演說佛道聲聞無量如恒河沙
0746a07: 三明六通有大威德菩薩無數
0746a08: 志固精進於佛智慧皆不退轉
0746a09: 佛滅度後正法當住四十小劫
0746a10: 像法亦爾我諸弟子威德具足
0746b01: 其數五百皆當授記於未來世
0746b02: 咸得成佛我及汝等宿世因緣
0746b03: 吾今當說汝等善聽長表金剎者剎
0746b04: 具云掣多羅謂塔上覆柱為塔之表
0746b05: 故名表剎以金為之其塔高千由旬則
0746b06: 表之長可知也目連記頌至像法亦尒
0746b07: 之句已終從我諸弟子威德具足已下
0746b08: 即許五百記及開第三周說法之端。
0746b09: 
0746b10: 妙法蓮華經要卷第七終
