0553a01: 妙法蓮華經弘傳序　　　　　　　曠二
0553a02: 道者山如意野老　祥邁　註
0553a03: 妙法。注曰梵云薩達磨此云妙法或云正
0553a04: 法薩字之中含攝二義故秦本妙法
0553a05: 本正法皆無失也具十妙義獨勝餘經故
0553a06: 云妙也一乘真宗中道了義故云正也住
0553a07: 持真理為物範故云法也天台玄義慈
0553a08: 恩玄贊廣陳義門此不具錄。
0553a09: 蓮華。注曰梵云奔茶利迦此云白蓮華白
0553a10: 為眾色之本一乘為餘乘之宗故取喻之
0553b01: 如下經中初放白毫之光終賜白牛之駕
0553b02: 是此義也蓮華者居泥不染因果齊彰喻
0553b03: 前妙法開權顯實會三歸一明佛知見不
0553b04: 同餘經法喻雙題故云妙法蓮華。
0553b05: 經序。注曰梵云素呾纜此云契經契謂契
0553b06: 理契機謂貫攝常法即契理合機之教
0553b07: 故云契經今略契字務從簡也述經奧旨
0553b08: 敘列源由名為序也故天台曰發祕密之
0553b09: 奧藏稱之為妙示權實之正故號為法
0553b10: 指久遠之本果喻之以蓮會不二之圓道
0554a01: 譬之以華聲為佛事稱之為經圓詮之初
0554a02: 目之為序此經蕩化城之執教廢草菴之
0554a03: 滯情開方便之權門示真實之妙理會眾
0554a04: 善之小行歸廣大之一乘文博義深餘經
0554a05: 莫及若廣說者妙有十妙法有三蓮華
0554a06: 六義經有六釋具如玄義中說更有光宅
0554a07: 文慈恩玄贊學者知之。
0554a08: 終南山釋道宣述。注曰終南山名在長安
0554a09: 城南與秦嶺太白太一皆連接也在扶風
0554a10: 武功縣關中記云終南一名中南在天之
0554b01: 中居都之南故曰中南三秦記云終南一
0554b02: 名地胏可避洪水道宣律師名也姓錢氏
0554b03: 彭祖之後湖州長城縣人隋吏部尚書錢
0554b04: 申之子生於隋開皇之間大作佛事於唐
0554b05: 太宗高宗之代文采昭灼戒德不群製四
0554b06: 分律鈔弘贊毘尼又述弘明僧傳等百有
0554b07: 餘卷有時行道失跌感韋將軍捧足錯裁
0554b08: 座具致張瓊天人指授借得天上舍利流
0554b09: 布人間別有感通傳具詳異事諡謚號澄照
0554b10: 大師。法華要覽云師述序時韋天以法
0555a01: 華尊上未易冠言遂稟報十方諸佛佛皆
0555a02: 許肯即今法華經之序也故慈照頌云南
0555a03: 山大士最幽玄撮成樞要在經前韋天
0555a04: 將親垂報十方諸佛許師言。
0555a05: 妙法蓮華經者統諸佛降靈之本致也。
0555a06: 注曰致意也諸佛出世本說此經開方便
0555a07: 門示真實相誘火宅之癡子指衣下之明
0555a08: 珠悟諸法空入佛知見故下經云諸佛世
0555a09: 尊唯以一大事因緣故出現於世所謂欲
0555a10: 令眾生開佛知見使得清淨故出現於世
0555b01: 欲示眾生佛知見故出現於世欲令眾生
0555b02: 悟佛知見故出現於世欲令眾生入佛知
0555b03: 見道故出現於世是為諸佛以一大事因
0555b04: 緣故出現於世。天台師云一即法身大
0555b05: 即般若事即脫此之三法眾生本具為
0555b06: 因諸佛顯示為緣出現元意秪為此矣此
0555b07: 釋一大事因緣四種知見以四義釋一約
0555b08: 四位二約四智三約四門四約觀心皆言
0555b09: 佛知見者謂分真之初三智五眼一時開
0555b10: 發同入一乘諸佛實相也。天長釋云非
0556a01: 三非五故云一廣博包含故稱大說此化
0556a02: 生故曰事機能感佛為因佛隨彼應名緣
0556a03: 有此一大事之因緣所以出現於世也開
0556a04: 示悟入者上二即能化謂大開而曲示下
0556a05: 二即所化謂始悟而終入知即根本智見
0556a06: 即後得智亦名一切智智。南嶽思大師
0556a07: 云開佛知見是十住位示佛知見是十行
0556a08: 位悟佛知見是十回向位入佛知見是十
0556a09: 地位及等覺位皆言佛知者得一切種智
0556a10: 也皆言佛見者悉得佛眼也此約位釋谷
0556b01: 響鈔云三智圓觀名佛知五眼圓覺名佛
0556b02: 見。
0556b03: 蘊結大廈出彼千齡東傳震旦三百餘載。
0556b04: 注曰蘊結積聚也大廈西域也震旦東國
0556b05: 也佛滅度後千年之外教流東方故積聚
0556b06: 西域出於千年也自西晉法護創傳此經
0556b07: 至於唐國三百餘年也。
0556b08: 西惠帝永康年中長安青門燉煌菩薩竺
0556b09: 法護者初翻此經名正法華。
0556b10: 注曰晉司馬氏都於洛陽望於東晉故云
0557a01: 西晉惠帝世祖之子永康惠帝年號青門
0557a02: 長安東門本長安霸城門俗呼為青門竺
0557a03: 法護本月氏國人後移居燉煌故又為燉
0557a04: 煌郡人也少出家傳道為懷以西晉之代
0557a05: 來化洛陽立寺於長安青門外設像行道
0557a06: 助誘後徒譯出眾經光揚像法人其德
0557a07: 號為菩薩初翻此經名正法華經勒成十
0557a08: 卷其真言字句皆作晉言。
0557a09: 東晉安帝隆安年中後秦弘始龜茲沙門鳩
0557a10: 摩羅什次翻此經名妙法蓮華。
0557b01: 注曰西晉遭亂元帝渡江建都江東故云
0557b02: 東晉安帝孝武之子隆安安帝年號後秦
0557b03: 姚興也弘始姚興年號居正位秦為旁
0557b04: 僭故先舉而後秦也鳩摩羅什龜茲國
0557b05: 人傳教秦邦大弘佛法譯出般若維摩等
0557b06: 經智度中百等論再翻前經名妙法蓮華
0557b07: 經文成七卷今所行者。
0557b08: 隋氏仁壽大興善寺北天竺沙門闍那笈多
0557b09: 後所翻者同名妙法。注曰隋氏謂隋文帝
0557b10: 也仁壽文帝年號闍那笈多三藏法師名
0558a01: 也笈多與師那連提梨耶舍同來此土文
0558a02: 帝禮重安置於大興善寺官給所須譯出
0558a03: 眾經後翻此經名添品妙法蓮華經八卷
0558a04: 但於藥草喻後加千餘字外者皆與羅什
0558a05: 本同。
0558a06: 三經重沓文旨互陳時所宗尚皆弘秦本。
0558a07: 注曰上之三譯本是一經故文詞意旨重
0558a08: 沓互有世人傳讀皆弘什譯。
0558a09: 自餘支品別偈不無其流具如序歷故所非
0558a10: 述。注曰宣公作大唐內典錄十卷括眾
0558b01: 經該論本末今言三本之外更有支流別
0558b02: 行品偈具如所撰內典錄中事多冗雜故
0558b03: 此不述也已巳上序翻譯源流已巳下述本經
0558b04: 旨趣。
0558b05: 夫以靈嶽降靈非大聖無由開化。
0558b06: 注曰靈嶽降靈謂山嶽蘊英靈之秀生此
0558b07: 靈明之大聖開化世間意借詩中惟岳降
0558b08: 神生甫及申之文也靈神也彼賢臣降
0558b09: 生此嘆聖人現化降神也。
0558b10: 適化所及非昔緣無以導心。
0559a01: 注曰佛雖大聖不化無緣之人故適化所
0559a02: 及皆有昔緣開導其心故聞今所說方能
0559a03: 信受也。
0559a04: 所以仙苑告成機分小大之別。
0559a05: 注曰仙苑即波羅柰國鹿野苑也是昔五
0559a06: 通仙人聞宮女音墮落之處故又號仙人
0559a07: 苑也如來世尊初成佛後向此苑中三轉
0559a08: 法輪諸聞法者有登大乘位者有證小乘
0559a09: 果者從此世間有大小乘隨機器分也。
0559a10: 金河顧命道殊半滿之科。
0559b01: 注曰金河即拘尸那城北阿利羅提河
0559b02: 此譯為有金河河畔有娑羅林如來於此
0559b03: 娑羅林中入於涅槃顧命謂命將欲終而
0559b04: 垂言教謂之命昔成王將終作命之
0559b05: 書今佛將終說涅槃之經殊分也如來於
0559b06: 彼涅槃經中說半滿二字分大小二乘。
0559b07: 豈非教被乘時無足覈其高會。
0559b08: 注曰仙苑初唱金河終談道分大小者豈
0559b09: 非教被隨根乘時設化但愧無足得預考
0559b10: 覈於高會也。
0560a01: 是知五千退席為進增慢之儔。
0560a02: 注曰如來將說法華一乘五千比丘禮佛
0560a03: 而退者欲顯今經甚深令增上慢人進求
0560a04: 大乘爾。
0560a05: 五百授記俱崇密化之。
0560a06: 注曰富樓那等五百聲聞於古佛所久修
0560a07: 梵行皆蒙釋迦生勸化內蘊菩薩外現
0560a08: 聲聞今於法華會上俱得授記作佛。
0560a09: 所以放光現瑞開發請之教源。
0560a10: 注曰放光現瑞發起教之因緣也如來初
0560b01: 放白毫相光照於東方萬八千界於是彌
0560b02: 勒七事以騰疑文殊擬十因而領荅此
0560b03: 起教之因緣也。
0560b04: 出定揚德暢佛慧之宏略。
0560b05: 注曰佛從定起明二種甚深演暢佛慧之
0560b06: 大略也二甚深者一證甚深經云諸佛智
0560b07: 慧甚深無量二阿含甚深經云其智慧門
0560b08: 難解難入此序意也。
0560b09: 朽宅通入大之文。
0560b10: 注曰此火宅喻也火宅喻於三界諸子喻
0561a01: 於眾生火宅門外而設三車喻昔權說三
0561a02: 乘也末後等賜大白牛車喻今實說一乘
0561a03: 也破三顯一誘入大乘此如來之本致也
0561a04: 光宅主立四乘教義准於此。
0561a05: 化城引昔緣之不墜。
0561a06: 注曰此化城喻也化城喻二乘寶所喻於
0561a07: 大乘勸進二乘令歸一極勿滯權宗而為
0561a08: 究竟昔為王子已巳化汝等今說法華再引
0561a09: 令入此上三句明三周之旨也。
0561a10: 繫珠明理性之常在。
0561b01: 注曰繫珠喻也珠喻一乘佛性醉人衣下
0561b02: 而繫寶珠昏沉不知枉受辛苦喻諸聲聞
0561b03: 佛於昔大通佛所為王子時以大乘法
0561b04: 而令發心多劫廢忘不知不覺既得羅漢
0561b05: 以少為足今蒙佛說昔事方憶授無上記
0561b06: 喻如親友指珠示之令離貧苦。
0561b07: 鑿井顯示悟之多方。
0561b08: 注曰鑿井喻也水喻法華一乘穿鑿求之
0561b09: 喻聞解思修若見濕泥知水必近若聞法
0561b10: 華成佛不遠開示多方令人悟入又乾土
0562a01: 喻如眾生濕土喻如二乘泥喻菩薩水喻
0562a02: 諸佛。
0562a03: 詞義宛然喻陳惟遠。
0562a04: 注曰佛說此經言詞義理明白宛然譬喻
0562a05: 鋪陳其致惟遠非佛智深悲厚孰肯如是。
0562a06: 自非大哀曠濟滯溺之沉流一極悲心拯
0562a07: 昏迷之失性。
0562a08: 注曰哀悲也曠遠也一極至極也言三周
0562a09: 七譬顯示一乘四行六記攝諸含識文喻
0562a10: 巧妙勸進諄諄出生死之流援拯昏迷
0562b01: 之性自非如來大悲遠濟至極慈心誰能
0562b02: 如此。
0562b03: 自漢至唐六百餘載總歷群藉四千餘軸受
0562b04: 持盛者無出此經。
0562b05: 注曰大教東傳自漢至唐中間經籍四千
0562b06: 餘卷受持轉誦斯經獨盛。
0562b07: 將非機教相扣並智勝之遺塵
0562b08: 聞而深敬俱威王之餘勣。
0562b09: 注曰勣功也扣投也言根教相投聞而便
0562b10: 敬之人皆大通智勝佛之遺塵威音王佛
0563a01: 之餘功也。
0563a02: 於經首敘而綜之庶得早淨六根仰慈尊
0563a03: 之嘉會速成四德趣樂土之玄猷。
0563a04: 注曰庶冀欲也此經殊勝隨喜者獲五福
0563a05: 書持者淨六根仰攀也慈尊嘉會謂慈氏
0563a06: 如來龍華之會也四德謂涅槃具常樂我
0563a07: 淨之四德也樂土謂法性常寂光土玄妙
0563a08: 也猷道也。
0563a09: 弘贊莫窮永貽諸後云爾。注曰貽遺也言
0563a10: 弘贊此經永遺後代冀流通之無也。
0563b01: 妙法蓮華經弘傳序終
0563b02: 
0563b03: 妙法蓮華經要解序
0563b04: 前住福州上生禪院嗣祖沙門　及南　撰
0563b05: 諸佛出興唯為一事千經所演無有餘乘直
0563b06: 以妙萬法而明一心即幻華而示實相則妙
0563b07: 法蓮華經者諸佛之本宗千經之轄一心
0563b08: 之元鑑實相之妙門也秦譯已巳還垂八百載
0563b09: 訓辭釋義代有哲人而責備求全有得失
0563b10: 信曰滿世間之鶖子如恒沙之菩薩思度
0564a01: 量莫知少分故雖多歷講解有所未而潤
0564a02: 色評論不拒來者溫陵蓮寺環師深究一乘
0564a03: 博探眾說研幾摭要為之科宣和己巳亥初
0564a04: 辱不鄙命予校證既又遍質宗匠務契佛心
0564a05: 越丙午復會予南山討尋經詳再四黜
0564a06: 名相芟蘩蔓使入佛知見者無摘葉尋枝之
0564a07: 厭有析薪秉燭之觀是真能發明祕要之藏
0564a08: 也或者扣師七軸文中何處為正說妙法曰
0564a09: 千經萬論唯為此事豈茲一席有異談世
0564a10: 尊以是而開示迷以是而悟入火宅以是
0564b01: 而出離寶所以是而前進若等多劫以半日
0564b02: 現大千於一身龍女之成佛不輕之遍記藥
0564b03: 王之然身觀音之隨應淨藏之轉邪普賢之
0564b04: 勸發凡以是也不明此事則滿目陳言開佛
0564b05: 知見則孰非妙法竊觀一期之問答見全經
0564b06: 之述作矣儻披味深造而自得遂可跏趺
0564b07: 無量義處反照白毫相光開方便門示真實
0564b08: 相直拋糞器長御白牛則一乘妙法備在我
0564b09: 而不在佛備在心而不在經矣譬如琴瑟箜
0564b10: 篌雖有妙音若無妙指終不能發則夫欲發
0565a01: 明是事當以斯為妙指也。
0565a02: 
0565a03: 靖康丁未莫春中澣日謹序
0565a04: 
0565a05: 
0565a06: 妙法蓮華經要解卷第一
0565a07: 溫陵開元蓮寺比丘　戒環　
0565a08: 實相妙法巧喻蓮華內則直指乎一心外
0565a09: 則該通乎萬境方華即果處染常淨此蓮
0565a10: 之實相也生佛本有淪變靡殊此心之實
0565b01: 相也其狀虛假其精甚真此境之實相也
0565b02: 心境萬通謂之法精粗一致凡聖同源
0565b03: 即諸世諦觸事而真言詞不可示分別不
0565b04: 能故以妙稱也六趣之所迷淪迷此
0565b05: 也諸佛之所修證證此也洎夫廣演言
0565b06: 教無數方便為此也但以眾生垢重根
0565b07: 未純先說三乘假名引導故權而未實
0565b08: 而未妙及乎諸糞既除心相體信乃示
0565b09: 實相會歸一乘則妙而無矣諸佛能事
0565b10: 終畢於是也然所謂妙法非去而取妙
0566a01: 即以顯妙也所謂一乘非離三而說
0566a02: 一會三而歸一也即顯妙猶蓮之即
0566a03: 染而淨會二歸一猶蓮之自華而實法喻
0566a04: 雙彰名實並顯故號妙法蓮華夫證是法
0566a05: 者必以大智為體妙行為用智譬則蓮行
0566a06: 譬則華智行兩全乃盡其妙故經文始於
0566a07: 一光東照智境全彰終於四法成就行門
0566a08: 悉備正宗之初三周開示皆所以明體也
0566a09: 囑累之後六品敷揚皆所以明用也中間
0566a10: 轍無非智行旁顯體用兼明彰實相之
0566b01: 大全列開悟之真範發明種智成就果德
0566b02: 故若有聞者無不成佛凡能領悟即得受
0566b03: 記一事一相無非妙法也由是而山河
0566b04: 大地明暗色空擴而充之則物物燈明智
0566b05: 體推而行之則步步普賢行門直下即法
0566b06: 以明心不復離物以觀妙則所謂大事因
0566b07: 緣一題盡之矣。
0566b08: 欽惟斯典盛行於世人莫不願洛誦深造
0566b09: 而每見其難能者非經之難特傳記難之
0566b10: 也夫傳以通經為義辭達則已巳類且繁分
0567a01: 名相虛尚多駢煙颺細科塵飛雜辯滔滔
0567a02: 謾謾杳莫可究所以難能也竊觀近世明
0567a03: 經之體一於經旨不泥陳言欲約而深
0567a04: 而明釋義不出科目立言必求綸貫煥乎
0567a05: 有文釋然易今效為斯然有其志
0567a06: 無其才深媿其不逮也妄意之初竊謂法
0567a07: 華為三乘栝大事指南與華嚴實相終
0567a08: 始於是兩載覃思華嚴經論深考吾佛降
0567a09: 靈之本致復咨謀宗匠探講肆歷窮智
0567a10: 者慈恩廣古今作者注摭其所聞
0567b01: 諸圓覺楞嚴維摩諸經稽覈宗趣證正事
0567b02: 法然後命筆雖立科釋義有異舊說而綜
0567b03: 文會意稍合華嚴削繁錄實務在明一
0567b04: 大事佛知見而未敢自許達者苟不是古
0567b05: 非今以人廢言試詳覽之一校其當否。
0567b06: 釋經有科判教有宗如禾有科以容其苞
0567b07: 本如水有宗以會其支嘗謂華嚴法華
0567b08: 一宗也何以明之夫法王應運出真兆
0567b09: 聖唯為一事無有餘乘是以首唱華嚴特
0567b10: 明頓法雖知根鈍且稱本懷及乎怖大昏
0568a01: 惑乃權設方宜至於眾志貞純則還示實
0568a02: 法然則二經一始一終實相資發故今宗
0568a03: 華嚴而科釋也或謂華嚴純談實性獨被
0568a04: 大機法華引權入實三根齊被二經旨趣
0568a05: 不相及引彼釋此殆不知宗而愚竊觀
0568a06: 信品其父先來求子不得中止一城其
0568a07: 家大富窮子遙見恐怖疾走正喻初說華
0568a08: 嚴也臨終命子委付財物窮子歡喜得大
0568a09: 寶藏正喻終說法華也此觀之始而驚
0568a10: 怖終而親附者無異父窮之所棄達之所
0568b01: 獲者無異寶既無以異何為而不應宗之
0568b02: 耶又況二經以智立體以行成德放光現
0568b03: 瑞全法界之真機融因會果開修證之捷
0568b04: 逕凡所設法意緒並同二經相宗亦足見
0568b05: 聖人說法始終一貫果惟一事無有餘乘
0568b06: 旨趣稍馴幸無深誚也今科判此經二十
0568b07: 八品分三初序分一品二正宗分十九品
0568b08: 三流通分八品正宗二初三周開示十品
0568b09: 自方便至學記八品說三周法授三根記
0568b10: 自法師至寶塔二品授廣記以圓該前記
0569a01: 會諸佛以圓證前法二顯妙勸持九品自
0569a02: 提婆至安樂行三品顯功行之妙也自湧
0569a03: 出至壽量二品顯本之妙也自分別至
0569a04: 不輕四品顯聞持之妙也使由前開悟依
0569a05: 此弘持乃不失宗圓契妙法流通八品自
0569a06: 神力品發起囑累品付授其餘六品全體
0569a07: 前法示現行境流通是道名以行契智常
0569a08: 然大用之門今初序分者開發正宗之端
0569a09: 緒也其法有二自人天眾集無量義畢佛
0569a10: 踞大定天雨四華六震撼無明之障緣一
0569b01: 光現智境之實相此釋尊標本圓發其緒
0569b02: 也其次彌勒示問文殊疑引燈明之本
0569b03: 光證今佛之瑞相此大士承流助發其緒
0569b04: 也自餘廣引意皆懸敘一經本末欲達正
0569b05: 宗必先明序分則於深經猶繹之得緒
0569b06: 無所不猶陞堂之得序必臻其奧矣。
0569b07: 
0569b08: 
0569b09: 
0569b10: 妙法蓮華經要卷第一
