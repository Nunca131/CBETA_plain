0747a02: 溫陵開元蓮寺比丘　戒環　
0747a03: 妙法蓮華經化城喻品第七
0747a04: 化城本無而權設以濟阻脩願息之人而
0747a05: 進之令至寶所喻小果非實而權設以濟樂
0747a06: 小求證之人而引之令入佛慧也謂之因
0747a07: 緣說者由前喻說乃至藥草皆以法一而
0747a08: 機異恐下根以為終不可及遂生懈退於
0747a09: 是明曩因曾化示今緣已熟勝果在近使
0747a10: 無退墮而遂捨化城趍寶所也。
0747b01: 佛告諸比丘乃過去無量無邊不可思議
0747b02: 阿僧祇劫爾時有佛名大通智勝如來應供
0747b03: 正遍知明行足善逝世間無上士調御丈
0747b04: 夫天人師佛世尊其國名好城劫名大相。
0747b05: 大通智勝者一乘實智之果佛也其智之
0747b06: 體囊括十虛為大徹照塵劫為通物無與
0747b07: 等為勝以言之則釋迦因地之宗師以
0747b08: 理推之則眾生本源之覺體也眾生覺體
0747b09: 本來若此但為自迷色心之內故小而不
0747b10: 大封滯無明之殼故礙而不通潛伏妄識
0748a01: 之陋故劣而不勝夫能了色心之迷滯破
0748a02: 無明之封殼則勝智現前與佛無別矣言
0748a03: 過無量不思議劫者明此智體其來無始
0748a04: 非情塵數量所及也。
0748a05: 諸比丘彼佛滅度已來甚大久遠譬如三千
0748a06: 大千世界所有地種。
0748a07: 將明極多之地設此為種以出生餘地。
0748a08: 假使有人磨以為墨過於東方千國土乃下
0748a09: 一點大如微塵又過千國土復下一點如是
0748a10: 展轉地種墨於汝等意云何是諸國土若
0748b01: 筭師若筭師弟子能得邊際知其數不不也
0748b02: 世尊。此舉極多之地。
0748b03: 諸比丘是人所經國土若點不點抹為塵
0748b04: 一塵一劫。此數極多之劫。
0748b05: 彼佛滅度已巳來復過是數無量無邊百千萬
0748b06: 億阿僧祇劫。勝智無古無今未始滅度而
0748b07: 彼佛滅度如是久遠者對下根迷情言之
0748b08: 耳若吾者失滅勝智迷淪已來不知過
0748b09: 若干劫耶誠不可以塵墨數也法說明所
0748b10: 化之因但舉成佛已來而不言劫數喻說
0749a01: 則舉二萬億佛所教化之事至此則舉塵
0749a02: 劫因緣其對上中下根明矣。
0749a03: 我以如來知見力故觀彼久遠猶若今日。
0749a04: 以眾生知見則迷淪妄計故智勝之佛隔
0749a05: 塵墨劫以如來知見則古今一時故觀彼
0749a06: 久遠猶若今日此又釋迦之大通也。
0749a07: 爾時世尊欲重宣此義而說偈言。
0749a08: 我念過去世無量無邊劫有佛雨足尊
0749a09: 名大通智勝如人以力磨三千大千土
0749a10: 此諸地種皆悉以為墨過於千國土
0749b01: 乃下一塵點如是展轉點此諸塵墨
0749b02: 如是諸國土點與不點等復抹為塵
0749b03: 一塵為一劫此諸微塵數其劫復過是
0749b04: 彼佛滅度來如是無量劫如來無礙智
0749b05: 知彼佛滅度及聲聞菩薩如見今滅度
0749b06: 諸比丘當知佛智淨微妙無漏無所礙
0749b07: 通達無量劫頌大通本始及示釋迦宿智
0749b08: 之明達也知彼佛滅度者所謂猶若今日
0749b09: 也及聲聞菩薩如見今滅度者亦知彼眾
0749b10: 滅度之事如今見也佛智淨微妙通達無
0750a01: 量劫者頌釋迦之大通也諸比丘使知
0750a02: 者將說宿世因緣使信如來明見無錯謬
0750a03: 也。
0750a04: 佛告諸比丘大通智勝佛壽五百四十萬
0750a05: 億那由他劫。法身慧命其來無始則五百
0750a06: 萬億該劫猶為應緣之壽不足多也。
0750a07: 其佛本坐道破魔軍已巳垂得阿耨多羅三
0750a08: 藐三菩提而諸佛法不現在前如是一小劫
0750a09: 乃至十小劫結加趺坐身心不動而諸佛法
0750a10: 猶不在前。所謂佛法者一乘實智佛知見
0750b01: 也上根頓悟即成佛道下根障重必假漸
0750b02: 修今大通經十小劫猶不現前乃應下根
0750b03: 示現而已下根因十使煩惱惑障失滅
0750b04: 勝智甚大久遠勢須積行次第斷治故言
0750b05: 自一小劫至十小劫斷惑障智乃現前
0750b06: 所以大通應機若此故王子讚曰為度眾
0750b07: 生故於無量億爾乃得成佛此應機示
0750b08: 現明矣。
0750b09: 爾時忉利諸天先為彼佛於菩提下敷師
0750b10: 子座高一由旬佛於此坐當得阿耨多羅三
0751a01: 藐三菩提。敘大通將坐道諸天設座請
0751a02: 佛也或謂本坐道佛法不現移坐於此
0751a03: 即得菩提表遣忘緣然後契道然下云
0751a04: 適坐此座滿十小劫殆非移坐即得。
0751a05: 適坐此座時諸梵天王雨眾天華百由旬
0751a06: 香風時來吹去萎華更雨新者如是不絕滿
0751a07: 十小劫供養於佛乃至滅度常雨此華四王
0751a08: 諸天為供養佛常擊天鼓其餘諸天作天伎
0751a09: 樂滿十小劫至于滅度亦復如是。
0751a10: 適坐初坐也初坐而雨華作樂乃至滅度
0751b01: 亦復如是言諸天欽向之至也。
0751b02: 諸比丘大通智勝佛過十小劫諸佛之法乃
0751b03: 現在前成阿耨多羅三藐三菩提。
0751b04: 表十使惑勝智圓現成最正覺。
0751b05: 其佛未出家時有十六子其第一者名曰
0751b06: 智積。諸佛應本為表法燈明未出家有
0751b07: 八子大通未出家有十六子皆表在纏八
0751b08: 識前對上根正而不邪故唯八而已巳此對
0751b09: 下根邪正兼混故有十六一名智積者由
0751b10: 智有所積故為在纏之識若運而無積斯
0752a01: 為大通勝智矣燈明之子一名有意亦有
0752a02: 積之義。
0752a03: 諸子各有種種珍異翫好之具聞父得成阿
0752a04: 耨多羅三藐三菩提皆捨所詣佛所諸
0752a05: 母涕泣而隨送之。
0752a06: 燈明之子止言領四天下表上根唯四大
0752a07: 為累而已巳智勝之子言各有種種玩好者
0752a08: 表下根有種種欲深心所著之積捨詣
0752a09: 佛者以其有積則未能大通能捨欲著乃
0752a10: 證通智也王子所養之母不一故言諸母
0752b01: 涕泣而隨以愛難遽捨也。
0752b02: 其祖轉輪聖王與一百大臣及餘百千萬億
0752b03: 人民皆共圍繞隨至道咸欲親近大通智
0752b04: 勝如來供養恭敬尊重讚歎到已巳頭禮足
0752b05: 繞佛畢已巳。輪王即大通之父於智積為祖
0752b06: 一心合掌瞻仰世尊以偈頌曰。
0752b07: 大威德世尊為度眾生故於無量億
0752b08: 爾乃得成佛諸願已巳具足善哉吉無上
0752b09: 久乃成佛待度生之願滿也善吉無上讚
0752b10: 吉祥之道尊也。
0753a01: 世尊甚希有一坐十小劫身體及手足
0753a02: 靜然安不動其心常憺怕未曾有散亂
0753a03: 究竟永寂滅安住無漏法
0753a04: 安憺不亂定圓也究竟無漏慧圓也。
0753a05: 今者見世尊安隱成佛道我等得善利
0753a06: 稱慶大歡喜眾生常苦惱盲暝無導師
0753a07: 不識苦道不知求脫長夜增惡趣
0753a08: 損諸天眾從瞑入於瞑永不聞佛名
0753a09: 得善利者將除苦盲識苦道知求脫
0753a10: 也盲言內無慧目瞑言外無慧日也苦
0753b01: 道即所謂說諸苦道示之以涅槃乃初
0753b02: 心之利。
0753b03: 今佛得最上安隱無漏道我等及天人
0753b04: 為得最大利是故咸稽首歸命無上尊
0753b05: 結慶也。
0753b06: 爾時十六王子偈讚佛已巳勸請世尊轉於
0753b07: 法輪咸作是言世尊說法多所安隱憐愍饒
0753b08: 益諸天人民重說偈言。
0753b09: 法輪取運濟無滯也。
0753b10: 世雄無等倫百福自莊嚴得無上智慧
0754a01: 願為世間說度脫於我等及諸眾生類
0754a02: 為分別顯示令得是智慧若我等得佛
0754a03: 眾生亦復然世尊知眾生深心之所念
0754a04: 亦知所行道又知智慧力欲樂及修福
0754a05: 宿命所行業世尊悉知已當轉無上輪
0754a06: 初四句頌德請法從度脫於我等至眾生
0754a07: 亦復然即希慕法利也從世尊知眾生至
0754a08: 當轉無上輪願應機而說也所念所行言
0754a09: 向道之機智力福力言受道之質宿命行
0754a10: 業言得道之因各有小大淺深佛悉知見
0754b01: 故當應機也。
0754b02: 佛告諸比丘大通智勝佛得阿耨多羅三
0754b03: 藐三菩提時十方各五百萬億諸佛世界六
0754b04: 種震動其國中間幽瞑之處日月威光所不
0754b05: 能照而皆大明其中眾生各得相見咸作是
0754b06: 言此中云何忽生眾生。
0754b07: 眾生以無明固結感地大礙而不通障蔽
0754b08: 妙明故諸佛得道皆動地放光示翻破無明
0754b09: 顯發智光也其國中間幽瞑之處即所謂
0754b10: 鐵圍兩山黑暗之間也其中眾生昔處幽
0755a01: 瞑各不相見因明乃見故疑忽生也夫人
0755a02: 以五蘊眾相和合有生而封蔀無明誠非
0755a03: 日月威光所能照燭及乎勝智開明乃知
0755a04: 眾生之相從芒芴間忽然幻有亦若是矣。
0755a05: 又其國界諸天宮殿乃至梵宮六種震動大
0755a06: 光普照遍滿世界勝諸天光。
0755a07: 諸天雖有常光不及佛光。佛光大明感
0755a08: 動十方各尋光詣佛獻供請法復有四科。
0755a09: 爾時東方五百萬億諸國土中梵天宮殿
0755a10: 光明照耀倍於常明諸梵天王各作是念今
0755b01: 者宮殿光明昔所未有以何因緣而現此相
0755b02: 是時諸梵天王即各相詣共議此事時彼眾
0755b03: 中有一大梵天王名救一切為諸梵眾而說
0755b04: 偈言。
0755b05: 我等諸宮殿光明昔未有此是何因緣
0755b06: 宜各共求之為大德天生為佛出世間
0755b07: 而此大光明遍照於十方
0755b08: 諸天有大威德者將生則祥光先見名大
0755b09: 德天。
0755b10: 爾時五百萬億國土諸梵天王與宮殿俱
0756a01: 各以衣祴盛諸天華共詣西方推尋是相見
0756a02: 大通智勝如來處于道菩提下坐師子
0756a03: 座諸天龍王乾闥婆緊那羅摩羅伽人非
0756a04: 人等恭敬圍繞及見十六王子請佛轉法輪
0756a05: 諸天有隨身宮殿故云與宮殿俱。
0756a06: 即時諸梵天王頭面禮佛繞百千匝即以
0756a07: 天華而散佛上其所散華如須山并以供
0756a08: 養佛菩提其菩提高十由旬華供養已巳
0756a09: 各以宮殿奉上彼佛而作是言唯見哀愍饒
0756a10: 益我等所獻宮殿願垂納處。
0756b01: 以華散佛所以尊師并以供所以重道
0756b02: 華如須山高十由旬皆佛報身之量
0756b03: 感變也譬龍王降雨洪注十方豈彼水之
0756b04: 能多所變在龍而已。
0756b05: 時諸梵天王即於佛前一心同聲以偈頌曰。
0756b06: 世尊甚希有難可得值遇具無量功德
0756b07: 能救護一切天人之大師哀愍於世間
0756b08: 十方諸眾生普皆蒙饒益我等所從來
0756b09: 五百萬億國捨深禪定樂為供養佛故
0756b10: 我等先世福宮殿甚嚴飾今以奉世尊
0757a01: 唯願哀納受具無量功德能救護一切讚
0757a02: 所蘊也十方諸眾生普皆蒙饒益讚所利
0757a03: 也我等所從來等陳遠慕也我等先世福
0757a04: 等伸投獻也。
0757a05: 爾時諸梵天王偈讚佛已巳各作是言唯願
0757a06: 世尊轉於法輪度脫眾生開涅槃道時諸梵
0757a07: 天王一心同聲而說偈言。
0757a08: 世雄雨足尊唯願演說法以大慈悲力
0757a09: 度苦惱眾生涅槃道即脫生死輪之妙
0757a10: 道也。
0757b01: 爾時大通智勝如來嘿然許之。
0757b02: 佛知時未至受請嘿然坐。
0757b03: 又諸比丘東南方五百萬億國土諸大梵
0757b04: 王各自見宮殿光明照耀昔所未有歡喜踊
0757b05: 躍生希有心即各相詣共議此事時彼眾中
0757b06: 有一大梵天王名曰大悲為諸梵眾而說偈曰。
0757b07: 是事何因緣而現如此相我等諸宮殿
0757b08: 光明昔未有為大德天生為佛出世間
0757b09: 未曾見此相當共一心求過千萬億土
0757b10: 尋光共推之多是佛出世度脫苦眾生
0758a01: 爾時五百萬億諸梵天王與宮殿俱各以
0758a02: 衣祴盛諸天華共詣西北方推尋是相見大
0758a03: 通智勝如來處于道菩提下坐師子座
0758a04: 諸天龍王乾闥婆緊那羅摩羅伽人非人
0758a05: 等恭敬圍繞及見十六王子請佛轉法輪。
0758a06: 時諸梵天王頭面禮佛遶百千即以天華
0758a07: 而散佛上所散之華如須彌山并以供養佛菩
0758a08: 提樹華供養已巳各以宮殿奉上彼佛而作是言
0758a09: 唯見哀愍饒益我等所獻宮殿願垂納受爾
0758a10: 時諸梵天王即於佛前一心同聲以偈頌曰。
0758b01: 聖主天中王迦陵頻伽聲哀愍眾生者
0758b02: 我等今敬禮世尊甚希有久遠乃一現
0758b03: 一百八十劫空過無有佛三惡道充滿
0758b04: 諸天眾少今佛出於世為眾生作眼
0758b05: 世間所歸趣救護於一切為眾生之父
0758b06: 哀愍饒益者我等宿福慶今得值世尊
0758b07: 迦陵頻伽云好音鳥其聲清和感譬佛法音
0758b08: 此天云百八十劫空過無佛南天云百三十劫
0758b09: 乃得一見上天云昔無量劫空過無佛如此
0758b10: 不同者信知佛身無所不在無時不現但隨
0759a01: 緣所感故有延促生滅之見耳為眾生眼者
0759a02: 開惡道昏迷也為眾生父者作世間歸趣也。
0759a03: 爾時諸梵天王偈讚佛已巳各作是言唯願世
0759a04: 尊哀愍一切轉於法輪度脫眾生時諸梵天
0759a05: 王一心同聲而說偈言。
0759a06: 大聖轉法輪顯示諸法相度苦惱眾生
0759a07: 令得大歡喜眾生聞此法得道若生天
0759a08: 諸惡道少忍善者增益
0759a09: 度苦惱眾生令得大歡喜者失真沉妄故
0759a10: 苦脫粘縛故喜得道若生天者上或深
0759b01: 造得道下或獲福生天忍善者勉力為善也。
0759b02: 爾時大通智勝如來嘿然許之。
0759b03: 又諸比丘南方五百萬億國土諸大梵王
0759b04: 各自見宮殿光明照耀昔所未有歡喜踊躍
0759b05: 生希有心即各相詣共議此事以何因緣我
0759b06: 等宮殿有此光曜而彼眾中有一大梵天王
0759b07: 名曰妙法為諸梵眾而說偈言。
0759b08: 我等諸宮殿光明甚威曜此非無因緣
0759b09: 是相宜求之過於百千劫未曾見是相
0759b10: 為大德天生為佛出世間
0760a01: 爾時五百萬億諸梵天王與宮殿俱各以衣
0760a02: 祴盛諸天華共詣北方推尋是相見大通智
0760a03: 勝如來處于道菩提樹下坐師子座諸天
0760a04: 龍王乾闥婆緊那羅摩羅伽人非人等恭
0760a05: 敬圍繞及見十六王子請佛轉法輪。
0760a06: 時諸梵天王頭面禮佛遶百千即以天華
0760a07: 而散佛上所散之華如須彌山并以供養佛菩
0760a08: 提樹華供養已各以宮殿奉上彼佛而作是言
0760a09: 唯見哀愍饒益我等所獻宮殿願垂納受爾
0760a10: 時諸梵天王即於佛前一心同聲以偈頌曰。
0760b01: 世尊甚難見破諸煩惱者過百三十劫
0760b02: 今乃得一見諸飢渴眾生以法雨充滿
0760b03: 昔所未曾見無量智慧者如優曇華
0760b04: 今日乃值遇我等諸宮殿蒙光故嚴飾
0760b05: 世尊大慈愍唯願垂納受
0760b06: 爾時諸梵天王偈讚佛已巳各作是言唯願
0760b07: 世尊轉於法輪令一切世間諸天魔梵沙門
0760b08: 婆羅門皆獲安隱而得度脫時諸梵天王一
0760b09: 心同聲以偈頌曰。
0760b10: 唯願天人尊轉無上法輪擊于大法
0761a01: 而吹大法螺普雨大法雨度無量眾生
0761a02: 我等咸歸請當演深遠音
0761a03: 螺雨皆譬大法能號令警眾利澤群物。
0761a04: 爾時大通智勝如來嘿然許之。
0761a05: 西南方乃至下方亦復如是。
0761a06: 爾時上方五百萬億國土諸大梵王皆悉
0761a07: 自所止宮殿光明威曜昔所未有歡喜踊
0761a08: 躍生希有心即各相詣共議此事以何因緣
0761a09: 我等宮殿有斯光明時彼眾中有一大梵天
0761a10: 王名曰尸棄為諸梵眾而說偈言。
0761b01: 今以何因緣我等諸宮殿威德光明曜
0761b02: 嚴飾未曾有如是之妙相昔所未聞見
0761b03: 為大德天生為佛出世間
0761b04: 爾時五百萬億諸梵天王與宮殿俱各以
0761b05: 衣祴盛諸天華共詣下方推尋是相見大通
0761b06: 智勝如來處于道菩提下坐師子座諸
0761b07: 天龍王乾闥婆緊那羅摩羅伽人非人等
0761b08: 恭敬圍繞及見十六王子請佛轉法輪。
0761b09: 時諸梵天王頭面禮佛遶百千即以天
0761b10: 華而散佛上所散之華如須山并以供養
0762a01: 佛菩提華供養已巳各以宮殿奉上彼佛而
0762a02: 作是言唯見哀愍饒益我等所獻宮殿願垂
0762a03: 納處時諸梵天王即於佛前一心同聲以偈
0762a04: 頌曰。
0762a05: 善哉見諸佛救世之聖尊能於三界獄
0762a06: 勉出諸眾生普智天人尊哀愍群萌類
0762a07: 能開甘露門廣度於一切於昔無量劫
0762a08: 空過無有佛世尊未出時十方常闇瞑
0762a09: 三惡道增長阿修羅亦盛諸天眾轉減
0762a10: 死多墮惡道不從佛聞法常行不善事
0762b01: 色力及智慧斯等皆減少罪業因緣故
0762b02: 失樂及樂想住於邪見法不識善儀則
0762b03: 不蒙佛所化當墮於惡道佛為世間眼
0762b04: 久遠時乃出哀愍諸眾生故現於世間
0762b05: 超出成正覺我等甚欣慶及餘一切眾
0762b06: 喜嘆未曾有我等諸宮殿蒙光故嚴飾
0762b07: 今以奉世尊唯垂哀納受願以此功德
0762b08: 普及於一切我等與眾生皆共成佛道
0762b09: 善哉見諸佛者此天過無量劫乃得一見
0762b10: 故稱善自慶也前謂三界為火宅者以眾
0763a01: 苦逼切為名此謂三界為獄者以業累擊
0763a02: 滯為名言救世勉獄讚悲願也言普智廣
0763a03: 度讚智力也十方暗暝者無大智光明故
0763a04: 由無智光則三惡增長天眾轉減不從佛
0763a05: 聞法等者佛法能善性澄神外資色力內
0763a06: 資智慧為善業因緣能致樂事能生樂想
0763a07: 由其不聞故反之也樂想者猒苦想樂也
0763a08: 末後一偈為廣大回向。
0763a09: 爾時五百萬億諸梵天王偈讚佛已各白
0763a10: 佛言唯願世尊轉於法輪多所安隱多所度
0763b01: 脫時諸梵天王而說偈言。
0763b02: 世尊轉法輪擊甘露法度苦惱眾生
0763b03: 開示涅槃道唯願受我請以大微妙音
0763b04: 哀愍而敷演無量劫習法
0763b05: 前言甘露門此言甘露皆取其能除苦
0763b06: 惱惟門言悟入言警發。
0763b07: 爾時大通智勝如來受十方諸梵天王及
0763b08: 十六王子請即時三轉十二行法輪。
0763b09: 三轉者示相轉勸修轉作證轉令入見修
0763b10: 無學三位也示相者示四諦之行相使知
0764a01: 向方即見道位也勸修者示四諦之功利
0764a02: 使知修行即修道位也作證者示我已證
0764a03: 汝亦應證即無學位也又三轉者泛應三
0764a04: 根若下根須三中根可二上根唯一若上
0764a05: 上根則目擊道存不容聲矣有所謂十二
0764a06: 教法輪有所謂十二行法輪教為能轉行
0764a07: 為所轉依示勸證三轉四諦即十二教法輪
0764a08: 也依見修學三悟四諦即十二行法輪也舊
0764a09: 謂於一轉中令聞法者發生真聖慧眼及智
0764a10: 明覺三轉各四為十二行亦不離見修無學也。
0764b01: 若沙門婆羅門若天魔梵及餘世間所不能
0764b02: 轉。謂此等未能正證則雖轉唯滯言詮。
0764b03: 謂是苦是苦集是苦滅是苦滅道。
0764b04: 示所轉之相即四諦法也皆謂之苦者四
0764b05: 諦因苦而設為滅苦之道故也生老病死
0764b06: 等八現前逼惱曰苦煩惱結業召致未來
0764b07: 八苦曰集此通三世謂過去集致現在苦
0764b08: 現在集致未來苦也結業則生死八苦
0764b09: 永曰滅治結業則修三十七道品曰道
0764b10: 三十七品見淨藏淨眼文。
0765a01: 及廣說十二因緣法無明緣行行緣識識緣
0765a02: 名色名色緣六入六入緣觸觸緣受受緣愛
0765a03: 愛緣取取緣有有緣生生緣老死憂悲苦惱
0765a04: 無明滅則行滅行滅則識滅識滅則名色滅
0765a05: 名色滅則六入滅六入滅則觸滅觸滅則受
0765a06: 滅受滅則愛滅愛滅則取滅取滅則有滅有
0765a07: 滅則生滅生滅則老死憂悲苦惱滅。
0765a08: 廣四諦說十二緣也自無明緣行至生緣
0765a09: 老死等示生起相即廣苦集二諦而說也
0765a10: 自無明滅至憂悲苦惱滅示修斷相即廣
0765b01: 滅道二諦而說也四諦為下根聊陳相
0765b02: 所本在跡十二緣為中根細觀四諦所本
0765b03: 在心謂性智本明妙湛精了由妄塵瞥起
0765b04: 俄然晦昧名無明於無明體一念初動名
0765b05: 行晦昧搖動則失彼精了粘湛發知故轉
0765b06: 智名識十二緣中此三為根本餘九為支
0765b07: 末相因以成三世之緣耳智本無知由識
0765b08: 故知形為妄心謂之名乃六賊之主也性
0765b09: 本無生由識故生形為幻質謂之色即四
0765b10: 陰之依也則名色者識初托胎凝滑之相
0766a01: 也由凝滑而具六根名六入根成出胎根
0766a02: 與境交名觸領納前境名受有所受故愛
0766a03: 心生而愛斯取之由愛取故惑業相結善
0766a04: 惡有狀名有由諸有結為三界之生因名
0766a05: 生有生則老死苦惱隨之矣此生起之相
0766a06: 也將欲滅之以何為要耶當知彼無明者
0766a07: 非實有體初一心源廓然妙湛由知見立
0766a08: 知妄塵瞥起故有無明若知見無見則智
0766a09: 性真淨復還妙湛洞徹精了名無明滅則
0766a10: 自行已巳下莫不皆滅本既不存末無所
0766b01: 附此修斷之相也夫四諦十二緣名一而
0766b02: 義多有所謂小乘生滅四諦則依分生
0766b03: 死名苦煩惱及業名集擇滅名滅生空智
0766b04: 品名道有所謂大乘無作四諦則依變易
0766b05: 生死名苦所知障名集無住涅槃名滅法
0766b06: 空智品名道或曰八諦即合上言之又有無
0766b07: 量四諦則依一乘圓頓而說即諸苦集明第
0766b08: 一義外求滅道了無所得是謂四聖諦也十
0766b09: 二緣亦如之故諦緣之法雖二乘實通大
0766b10: 乘其要皆為斷生死本滅無明因使復還
0767a01: 本明妙性而已巳凡為道看教當深明乎此。
0767a02: 佛於天人大眾之中說是法時六百萬億那
0767a03: 由他人以不受一切法故而於諸漏心得
0767a04: 脫皆得深妙禪定三明六通具八脫。
0767a05: 此於初會聞法獲益之利根也不受一切
0767a06: 法者悟諦緣空了無所也心本脫
0767a07: 有受故累性本明定有故昏是以不受
0767a08: 一切法故遂於諸漏心得脫又得禪定
0767a09: 三明六通然則聖凡一體迷悟同源人者
0767a10: 苟能悟患累之由達汩昏之始果亦於法
0767b01: 不受則禪定脫六通三明皆可得矣。
0767b02: 第二第三第四說法時千萬億恒河沙那由
0767b03: 他等眾生亦以不受一切法故而於諸漏心
0767b04: 得脫從是已巳後諸聲聞眾無量無邊不可
0767b05: 稱數。此於次第聞法獲益中下之根也利
0767b06: 根一聞千悟中下多聞少悟故至於第三
0767b07: 第四時乃獲益也從是已巳後非一席說又
0767b08: 有小根獲益其數不計○此正敘請說法
0767b09: 華也然前所請皆願轉無上輪而大通止
0767b10: 說諦緣之法又待此請者諸佛說法皆自
0768a01: 漸之頓藉權顯實導之無漸則駭而不
0768a02: 信非惟教不陵節亦欲學不躐等故也。
0768a03: 爾時十六王子皆以童子出家而作沙諸
0768a04: 根通利智慧明了已巳曾供養百千萬億諸佛
0768a05: 淨修梵行求阿耨多羅三藐三菩提。
0768a06: 十六王子聞法獲益於是出家復求大乘
0768a07: 俱白佛言世尊是諸無量千萬億大德聲聞
0768a08: 皆已巳成就世尊亦當為我等說阿耨多羅三
0768a09: 藐三菩提法我等聞已巳皆共修學世尊我等
0768a10: 志願如來知見深心所念佛自證知。
0768b01: 皆已巳成就謂已巳成就大志故請說大法我
0768b02: 等志願下自陳大志望說大法也如來知
0768b03: 見即所謂一大事也。
0768b04: 爾時轉輪聖王所將眾中八萬億人見十六
0768b05: 王子出家亦求出家王即聽許。
0768b06: 爾時彼佛受沙彌請過二萬劫已巳乃於四
0768b07: 眾之中說是大乘經名妙法蓮華教菩薩法
0768b08: 佛所護念。過二萬劫乃久嘿斯要以待機
0768b09: 也則二萬劫前且說方等般若之教偈云
0768b10: 說六波羅蜜及諸神通事是也釋迦現壽
0769a01: 八十而四十年說般若等教大通現壽五
0769a02: 百萬億那由他劫則宜於二萬劫說也。
0769a03: 說是經已巳十六沙為阿耨多羅三藐三菩提故
0769a04: 皆共受持諷誦通利。欣樂大法敬奉宣明。
0769a05: 說是經時十六菩薩沙皆悉信受聲聞眾
0769a06: 中亦有信其餘眾生千萬億種皆生疑惑。
0769a07: 菩薩必信聲聞或信眾生不信所謂上士
0769a08: 聞道勤而行之中士聞道若存若亡下士
0769a09: 聞道大笑而已巳。
0769a10: 佛說是經於八千劫未曾休廢說此經已巳即
0769b01: 入靜室住於禪定八萬四千劫。
0769b02: 未曾休廢者所謂熾然說無間說也。
0769b03: 是時十六菩薩沙知佛入室寂然禪定各陞
0769b04: 法座亦於八萬四千劫為四部眾廣說分別妙
0769b05: 法華經一一皆度六百萬億那由他恒河沙等
0769b06: 眾生示教利喜令發阿耨多羅三藐三菩提心
0769b07: 為疑惑之眾曲講也十六王子表在纏八識
0769b08: 十六菩薩表出纏八智然有十六者示以八
0769b09: 正伏八邪也於八萬劫各度多眾者表既得
0769b10: 大通之道則八萬法門無所不通故非唯八
0770a01: 正為妙智雖八邪亦妙智也非唯八正之能
0770a02: 度雖八邪亦能度也所謂聖性無不通逆順
0770a03: 皆方便唯其如此故各能演妙至於窮劫各
0770a04: 能度眾至於恒沙不如是不足為大通之道
0770a05: 大通智勝佛過八萬四千劫已巳從三昧起詣
0770a06: 法座安詳而坐普告大眾是十六菩薩沙甚
0770a07: 為希有諸根通利智慧明了已巳曾供養無量千
0770a08: 萬億數諸佛於諸佛所常修梵行受持佛智開
0770a09: 示眾生令入其中汝等皆當數數親近而供養之
0770a10: 可其所說讚其德行使眾親附也。
0770b01: 所以者何若聲聞辟支佛及諸菩薩能信是
0770b02: 十六菩薩所說經法受持不毀者是人皆當
0770b03: 得阿耨多羅三藐三菩提如來智慧。
0770b04: 三乘得妙則同歸一乘。
0770b05: 妙法蓮華經要卷第八終
