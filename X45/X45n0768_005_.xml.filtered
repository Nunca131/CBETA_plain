0611c16: 
0611c17: 
0611c18: 
0611c19: 大乘起信論疏筆削記會閱卷第五
0611c20: 唐　西京太原沙門　法藏　述疏
0611c21: 　　終南草堂沙門　宗密　錄註
0611c22: 宋　秀州長水沙門　子璿　修記
0611c23: 清　錢塘慈雲沙門　續法　會編
0611c24: 　　順天府府丞　戴京曾　閱定
0612a01: △二寄問列名。
0612a02: 云何為二。一者。覺義。二者。不覺義。
0612a03: 【記】云何。問也。一下。列也。
0612a04: △三依名辨釋三。初覺義。二不覺義。三雙辨同異。
0612a05: 初覺義。
0612a06: 【疏】約淨法明心生滅故。
0612a07: 【記】覺是淨法。於中有始有本。則隨流時。體本覺也隱
0612a08: 用始覺也廢為滅。反流時。體顯用起為生。
0612a09: △文二。初略辨本始二覺。二廣明本始二覺。初
0612a10: 略辨本始二覺二。先本覺。次始覺。先本覺二。一
0612a11: 顯本覺體。二釋本覺名。一顯本覺體。
0612a12: 所言覺義者。謂心體離念。離念相者。等空界。無所
0612a13: 不遍。法界一相。即是如來平等法身。依此法身。說名
0612a14: 本覺。
0612a15: 【疏】所言句。牒章。謂下。釋義。離念者。離於妄念。顯無
0612a16: 不覺也。相者。非唯無不覺之闇。乃有大智慧光明
0612a17: 義等故也。空有二義。以況於本覺。故云等。一。周
0612a18: 遍義。謂橫遍三際。豎通凡聖。故云無所不。二。無
0612a19: 差別義。謂在纏出障。性恒無二。故云法界一相。即
0612a20: 是法身者。欲明覺義。出纏相顯故。依此等者。既是
0612a21: 法身之覺。理非新成。故云本也。無性攝論云。無垢
0612a22: 無罣礙智。名為法身。金光明經。名大圓鏡智為法
0612a23: 身等。皆此義也。
0612a24: 【記】論謂心下。分三。初。正顯覺體二。先。標也。疏云離
0612b01: 於等者。心體真實。本自靈鑒。念想妄。從來闇昧。
0612b02: 若心有念。是謂闇昧。名為不覺。心既離念。則無闇
0612b03: 昧。唯一靈知。名之為覺。論中言體離者。當知本無。
0612b04: 以本無故。名為本覺。論離念相下。次。釋也。相。謂義
0612b05: 相。即下一二義。此之二義。正是本覺相。即相大
0612b06: 也。等。謂齊等。本覺之義。與空齊等故也。疏云非唯
0612b07: 等者。正釋相義。以一一義。稱體而周。不異不二。皆
0612b08: 等空也。此乃海東疏義。故今引用。二義。如下所
0612b09: 配。橫等者。若言。則合云凡聖。若言通。則合云
0612b10: 三際。今所異者。以三際凡聖。互有相通。舉三際時。
0612b11: 一一際中。必具凡聖。凡聖皆如。故云橫遍三際。舉
0612b12: 凡聖時。一一凡聖。必具三際。始終皆爾。故云豎通
0612b13: 凡聖。欲異於常說。橫不該豎。故有此言。顯無不
0612b14: 也。在纏等者。此雖約時豎說。語似未盡。然理亦
0612b15: 該收。謂在纏必其情器。出障必收身土。二俱無二
0612b16: 也。論即是句。二。會體同身。如來。是應身。法身。是真
0612b17: 身。如來之法身。依士釋。意明心體與法身無二。故
0612b18: 云即是。又離真無應。應即是真。故云即也。又如來
0612b19: 法身。並同真身。但以約人標法。故曰如來法身。亦
0612b20: 是即義。上三皆持業釋。由是即字。通茲三用。然初
0612b21: 一是正。餘二是兼也。言平等者。聖凡情器。無二圓
0612b22: 滿故。疏云欲明等者。欲顯在纏之本覺。遂舉出纏
0612b23: 之法身。此則約果以顯因也。名雖因果有殊。而真
0612b24: 實之體無二。故論云即是也。論依此等者。後。依體
0612c01: 立名也。謂心體寂滅。無有變改。從本已巳來。可軌則
0612c02: 故。名之為法。是體依聚故。名之為身。今依此體而
0612c03: 立覺名者。以顯法身。非是一向凝然寂滅無知無
0612c04: 覺也。又顯此覺。非是有為生滅之法。故約法身以
0612c05: 立。是則一體之上。寂故名法身。照故名本覺。所言
0612c06: 依者。但是依約之義。不同草木依根有苗分能所
0612c07: 也。亦不同依如來藏有生滅心有真妄也。此乃一
0612c08: 體真實。但約此體上靈照之義。便名本覺也。疏云
0612c09: 既是等者。法身之理。三乘教中。同許不生不滅。是
0612c10: 本有之法。既目此法為覺。是可為本。無性下。引證
0612c11: 本覺。即法身義也。以此宗中。理智無別。謂即理之
0612c12: 智。名為本覺。即智之理。名為法身。如珠即明。無二
0612c13: 無別。不同權宗為無為異。
0612c14: △二釋本覺名。
0612c15: 何以故。本覺義者。對始覺義說。以始覺者。即同本覺。
0612c16: 【疏】何以故者。責其立名。責有二意。一云。上開章中。
0612c17: 直云覺義。何故今結。乃名本覺。二云。此中既云本
0612c18: 覺。何故上文但云覺耶。
0612c19: 【記】責意有二者。但反覆成難。而實無二。故本疏云。
0612c20: 進退成難。
0612c21: 【疏】本覺者。以對始故。說之為本。答初意也。又以本
0612c22: 覺隨染。生於始覺。還待此始覺。方名本覺。
0612c23: 【記】本下。先。正釋責意二。初。辨名本覺所以。以對等
0612c24: 者。當知染法淨法。皆悉相待。今此且約對於新生。
0613a01: 立為本有。以始覺從修新生。本覺性自元有。由是
0613a02: 對始以立於本。又以下。約別義釋。前約對始名本。
0613a03: 今約生始名本。原其始覺。是本所生。內因熏習。外
0613a04: 假緣力。創然而有。故名為始。生於始故。名為本也。
0613a05: 苟無所生。亦不名本。如女生子。方得母稱。
0613a06: 【疏】即同本者。以至心源時。始本無二相故。是故上
0613a07: 文但云其覺。答後意也。又此始覺。是本所成。還契
0613a08: 心源。融同一體。方名始覺故。
0613a09: 【記】即下。次。辨但名覺之所以以始本既合。則無二
0613a10: 相。無二相故。但是一覺。故下文云。亦無始覺之異
0613a11: 以四相本來平等。同一覺故。又此下。約別義釋。前
0613a12: 是辨一覺所以。此即辨始覺所以。意謂此始覺者。
0613a13: 以依本起始。始還同本。故名始覺。以始得無念之
0613a14: 覺。名真始覺也。已巳前雖亦名始覺。以未離念。猶名
0613a15: 不覺。或立相似隨分等名。至此念盡。已巳覺初相。故
0613a16: 名始覺。是知直待合同本覺心源。故名究竟覺。智
0613a17: 淨相等。並同是始覺也。
0613a18: 【疏】問。若始覺異本。則不成始。若始同本。即無始覺
0613a19: 之異。如何說言對始名本。答。今在生滅門中。約隨
0613a20: 染義。形本不覺。說為始覺。而實始覺至心源時。染
0613a21: 緣既盡。始本不殊。平等絕言。即真如門攝也。故本
0613a22: 覺之名。在生滅門中。非真如門也。
0613a23: 【記】問下。次。問答通妨。異不成始者。以前文云。是本
0613a24: 所成故。融同本體。方名始覺故。同不成始者。以前
0613b01: 云。至心源時。始本無二。平等一相。無所待故。既而
0613b02: 同異二俱不立。如何說言對始立本耶。此問因次
0613b03: 前疏文中來。答意。昔日不覺而今始覺。若窮其體
0613b04: 與本不殊。就生滅門相待義邊。得名始本也。形本
0613b05: 不覺者。形本覺故立為始。形不覺故立為覺也。若
0613b06: 至心源。已巳屬真如門攝。不同前難。而實始覺等者。
0613b07: 無不覺之染緣可形待。故無覺名。與本平等不殊。
0613b08: 故無始名。但名真如。不名始本覺也。由是真如門
0613b09: 中。但顯於體。不顯相用故本覺下。結成可知。
0613b10: △次始覺。
0613b11: 始覺義者。依本覺故。而有不覺。依不覺故。說有始覺。
0613b12: 【疏】始覺句。牒名。依下。明起始覺之所由也。依本覺
0613b13: 有不覺者。謂即此心體。隨無明緣。動作妄念也。依
0613b14: 不覺有始覺者。本覺內熏力故。漸有微覺厭求。乃
0613b15: 至究竟。還同本覺。故下文云。本覺隨染生智淨相
0613b16: 者。即此始覺也。此文意明本覺成不覺。不覺成始
0613b17: 覺。始覺同本覺。以同本覺故。則無不覺。無不覺故。
0613b18: 則無始覺。無始覺故。則無本覺。無本覺故。平等平
0613b19: 等。離言絕慮。是故佛果圓融。翛然無寄。尚無始本
0613b20: 之殊。況有三身之異。但隨物心現。故說報化之用。
0613b21: 下文顯之。
0613b22: 【記】始下。初。別解文義。明起等者。正明始覺。文雖在
0613b23: 後。轉推其源。元因本覺。由迷不覺。方有妄念。妄念
0613b24: 即不覺也。前云。依如來藏有生滅心。後云。依覺故
0613c01: 迷等。如依不睡人有睡人也。依不覺有始覺。如依
0613c02: 睡人方有覺人也。本覺內熏等者。下云。以有真如
0613c03: 法故。能熏習無明。以熏習故。則令妄心。厭生死苦。
0613c04: 樂求涅槃等。究竟同本者。下云。而實無有始覺之
0613c05: 異。本來平等。同一覺故。故下文云。引證。即隨染本
0613c06: 覺中文。斯則本覺離染初淨。便名始覺。此文下。二。
0613c07: 通辨論意。此如好人成睡人。睡人成覺人。覺人成
0613c08: 好人。顯展轉成立也。以同下。明展轉泯絕也。如以
0613c09: 覺人同好人故。即無睡人。無睡人故。即無覺人。無
0613c10: 覺人故。即無好人。無好人故。平等平等。亦不可言。
0613c11: 平等者。無始本異故。再言之者。亦有二意。一則始
0613c12: 覺與本覺平等。始即本故。本覺與不覺平等。不覺
0613c13: 即本覺故。二即始本不覺。竟無差別。本自平等。又
0613c14: 差別平等。亦復平等。離言者。欲言始覺。體同本故。
0613c15: 欲言本覺。無所對故。欲言不覺。體即覺故。言之不
0613c16: 及。故云離言。以離言故。無相可得。心行處滅。故云
0613c17: 絕慮。此即泯同真如門也。是故下。結示也。圓融者。
0613c18: 圓攝染淨覺與不覺。融歸一體。清無累。故曰翛
0613c19: 然。迷。覺。中道。一不住著。故名無寄。況有三身異者。
0613c20: 以三身由始本所成。始本既不安立。豈有三身之
0613c21: 殊。此揀權教。定說三身差別。於中分為無為別。及
0613c22: 三常之異也。但隨下。釋疑也。或曰。下說不思議業
0613c23: 相。緣熏習鏡。報身應身。又云。無明盡。有不思議業。
0613c24: 能現十方。利益眾生。此豈非報化之用。何言無三
0614a01: 身耶。故此釋之。但約機見有異。名為報化之身。若
0614a02: 約果海。實無身說。下文顯者。即真如用大文云。諸
0614a03: 佛如來。唯是法身智相之身。第一義諦。無有世諦
0614a04: 可見之法。但隨眾生見聞得益。故說為用。
0614a05: △二廣明本始二覺二。初始覺。二本覺。初始覺
0614a06: 三。初總標因果二覺。二廣寄四相釋成。三結明始
0614a07: 不異本。
0614a08: 【記】始覺者。亦可前略明始覺體。今廣明始覺相。後
0614a09: 始不異本。即結相同體也。
0614a10: △初總標因果二覺。
0614a11: 又以覺心源故。名究竟覺。不覺心源故。非究竟覺。
0614a12: 【疏】心源者。染心之源。謂性淨也。又麤相之源。謂生
0614a13: 相也。究竟者。始覺道圓。同於本覺故也。此在佛地。
0614a14: 非究竟者。不了其源。始未同本故也。此在金剛已巳
0614a15: 還。
0614a16: 【記】染心者。即六染心。性淨者。即如來藏。以汙淨成
0614a17: 染。故說淨為染源。故下文云。是心從本以來。自性
0614a18: 清淨。而有無明。為無明所染。有其染心。麤相者。即
0614a19: 轉現二相并六麤等。轉現。亦是細中之麤。並為麤
0614a20: 相。生相。即業相。妄中最細者。以麤從細生。故說細
0614a21: 為麤源。故下文云。麤中之細。細中之麤。菩薩境界。
0614a22: 細中之細。是佛境界。然心源之言。疏中兩解。初解
0614a23: 依士釋。次解依士持業二釋俱通。或可淨心即源。
0614a24: 持業釋。此解與疏初解。俱約所證之極。疏之次解。
0614b01: 是約所斷之極。斯則心源二字。通於真妄。覺之一
0614b02: 字。即是始覺。始覺至於生相。生相足以斷除。始覺
0614b03: 至於性淨。性淨足以冥合。故下文云。覺始覺心性淨初
0614b04: 起生相。心冥合無初相斷除。以遠離微細念上所斷者故。得見
0614b05: 心性。心即常住上能合者。名究竟覺能所合已巳。別立此名。始覺道
0614b06: 圓者。道。即因義。至此位中。因滿成果。無始本異。名
0614b07: 究竟覺。即佛地也。不了等者。有生相等之所隔故。
0614b08: 金剛等者。金剛喻定無間已巳還。乃至一切異生。即
0614b09: 下文隨分。相似。及不覺等。是也。斯則究竟是果。非
0614b10: 究竟是因也。
0614b11: △二廣寄四相釋成。
0614b12: 【疏】前三相。釋上不究竟覺。後一相。釋上究竟覺。
0614b13: 【記】前三者。即滅異住。覺此三相已巳還。名不究竟。後
0614b14: 一。即生相。此一相盡。故名究竟。此約反流。故生相
0614b16: △文二。初正寄四相顯其四位。二引經釋成心源
0614b17: 無念。初正寄四相顯其四位。
0614b18: 【疏】此中文意。將四相麤細。寄顯反流四位。以明始
0614b19: 覺分齊。
0614b20: 【記】此下。疏總敘意。文分為七。今初。略標大意。麤則
0614b21: 滅相。細則生相。中間相望。互通麤細。寄顯等者。寄
0614b22: 托四種塵勞相上。顯明始覺功力分齊。是則約所
0614b23: 覺之麤細。辨能覺之淺深也。四位者。此同圓覺凡。
0614b24: 賢。聖。果。之四。或開為五位。即資糧。加行。通達。修習。
0614c01: 究竟也。或合為三。謂信行。淨心。究竟也。廣即五十
0614c02: 二位。
0614c03: 【疏】然此四相。約真心隨熏麤細差別。寄說為四。非
0614c04: 約一剎那心明四相也。
0614c05: 【記】然下。二。料揀四相。意顯真心。隨無明熏。從細至
0614c06: 麤。從惑至業。寄此惑業之上。說為四義。乃是一期
0614c07: 之四相也。非約等者。剎那之中。雖具四相。非今所
0614c08: 辨。故乃揀之。
0614c09: 【疏】今以二門略辨。一。總明。二。別說。
0614c10: 【記】今下。三。正釋本義二。初。標列。如文。
0614c11: 【疏】總者。原夫心性離念。無生無滅。而有無明迷自
0614c12: 心體。違寂靜性。鼓動起念。有生滅四相。是故由無
0614c13: 明風力。能令心體生住異滅。從細至麤。經云。佛性
0614c14: 隨流。成種種味等。又經云。即此法身。為煩惱之所
0614c15: 漂動。往來生死。名為眾生。此下文云。自性清淨心。
0614c16: 因無明風動等。今就此義以明四相。既鼓靜令動。
0614c17: 遂有微著不同。先後際異。就彼先際最微。名為生
0614c18: 相。乃至後際最麤。名為滅相。故佛性論云。一切有
0614c19: 為法。約前際與生相相應。約後際與滅相相應。約
0614c20: 中際與住異相相應也。
0614c21: 【記】總下。次。詳釋二。初。總三。先。總敘起妄二。初。正敘。
0614c22: 原。鞠窮義。夫。語辭。謂窮此四相之由。本因迷心所
0614c23: 成也。或二字俱是發語之端。心性下。敘所迷心體。
0614c24: 即真如門。如前文云。所謂心性不生不滅。乃至離
0615a01: 心緣相等。而有下。明迷成生滅。即生滅門。如前云。
0615a02: 依如來藏故。有生滅心等。經云下。二。引證。初即涅
0615a03: 槃。又經。即法身不增不減經。彼云。即此法身。為過
0615a04: 於恒河沙無邊煩惱所纏。從無始世來。隨順世間
0615a05: 波浪漂流。往來生死。名為眾生。此下下。即隨染本
0615a06: 覺中文。今下。二。就配四相。如文。佛性下。三。引論釋
0615a07: 成。彼論所說。一一有為。莫不皆為四相所遷。以證
0615a08: 今論一期四相。
0615a09: 【疏】別說者。對彼下文約位別分。生相有一。住相有
0615a10: 四。異相有二。滅相還一。
0615a11: 【記】別下。二。別二。初。略配。下文約位等者。即將此覺
0615a12: 四相位。但對下六染文。便知此四別分。各成多少
0615a13: 不等。如下文云。一者。執相應染。依二乘解脫。及信
0615a14: 相應地遠離。即是此云。如二乘觀智。初發意菩薩
0615a15: 等。覺於念異。念無異相等。又下文云。二者。不斷相
0615a16: 應染。依信相應地。修學方便。漸漸能捨。得淨心地。
0615a17: 究竟離故。乃至五者。能見心不相應染。依心自在
0615a18: 地能離故。此上四染。即是此云。如法身菩薩。覺於
0615a19: 念住。念無住相等。又下文云。六者。根本業不相應
0615a20: 染。依菩薩盡地。得入如來地能離故。即是此云。如
0615a21: 菩薩地盡。滿足方便。一念相應。覺心初起。心無初
0615a22: 相等。以此對彼。足見四相別分之義。但以彼約淨
0615a23: 智翻染。一向就煩惱道說。故不說於滅相。今文約
0615a24: 覺起始終具論。故總明四相也。準海東疏配。生相
0615b01: 有三。三細也。住相四。即七識四惑。異相六。即根本
0615b02: 六煩惱。滅相有七。即身三口四。然彼所說。法體即
0615b03: 同。但開合有異。今疏即就當論所辨。以要順宗故。
0615b04: 無以棄近而就遠也。
0615b05: 【疏】生相一者。名為業相。謂由無明。不覺心動。雖有
0615b06: 起滅。而相見未分。以無明力故。轉彼淨心。至此最
0615b07: 微。名為生相。甚深微細。唯佛能知。下文云。依無明
0615b08: 所起識者。乃至唯佛能知故。即下文三細中初一。
0615b09: 及六染中後一。五意中第一。此等並同此生相攝。
0615b10: 【記】生下。二。廣釋四。初。生。業相者。標名。謂由下。釋相。
0615b11: 以無明下。結成。表此先無。故名生相。甚深下。別歎。
0615b12: 下文下。引證。即生滅四緣中文。即下文下。類攝。初
0615b13: 一。即業相。後一。即根本業不相應染。第一。即業識。
0615b14: 此等下。都結。但以所說為門不同。而法體是一。故
0615b15: 皆攝之。為門不同者。九相是明不覺。五意六染。是
0615b16: 明生滅因緣。但五意是生因緣。六染是滅因緣也。
0615b17: 由義異故。名字不同。及說處亦別。以體同故。故通
0615b18: 攝也。下諸段標釋結攝。例此。
0615b19: 【疏】住相四者。一名轉相。謂由無明力。不覺前動相
0615b20: 即無動故。轉成能見。二名現相。謂由無明。依前能
0615b21: 見。不了無相。遂令境界妄現。此二及初。並在賴耶
0615b22: 位中。屬不相應心。三名智相。謂由無明。迷前自心
0615b23: 所現之境。妄起分別染淨之相。故云智也。四名相
0615b24: 續相。謂由無明。不了前所分別。空無所有。更復起
0615c01: 念。相續不斷。此二並在分別事識細分之位。屬相
0615c02: 應心。無明與前生相和合。轉彼淨心。乃至此位。行
0615c03: 相猶細。法執堅住。名為住相。下文三細中後二。及
0615c04: 六麤中初二。并五意中後四。亦六染中中四。此等
0615c05: 並同是此住相攝。
0615c06: 【記】住下。二。住。此二等者。已巳上三細。是三不相應心。
0615c07: 屬於本識。此二並在等者。此是麤中之細。屬於事
0615c08: 識。無明等者。結成也。確然不改。故名堅住。後二。即
0615c09: 轉相。現相。初二。即智相。相續相。後四。即轉識。現識。
0615c10: 智識。相續識。中四。即能見心不相應染。所現色不
0615c11: 相應染。分別智相應染。不斷相應染。
0615c12: 【疏】異相二者。一。執取相。二。計名字相。謂此無明。迷
0615c13: 前染淨違順之法。更起貪瞋人我見愛。執相計名。
0615c14: 取著轉深。此在事識麤分之位。無明前與住相和
0615c15: 合。轉彼淨心。令至此位。行相稍麤。發動身口。令其
0615c16: 造業。名為異相。下文六麤中中二。及六染中初一。
0615c17: 并五意中後意識。此等並同是此異相攝。
0615c18: 【記】異下。三。異。此在等者。此二是麤中之麤。屬於事
0615c19: 識。無明等者。惑妄麤顯。能發身口貪瞋等別。故名
0615c20: 異相。中二者。即執取。計名。初一。即執相應染。以合
0615c21: 二相為一染故。意識。即意之識。
0615c22: 【疏】滅相一者。名起業相。謂此無明。不了善惡二業。
0615c23: 定招苦樂二報。故廣對諸緣。造集諸業。依業受果。
0615c24: 滅前異心。令墮諸趣。以無明力。轉彼淨心。至此後
0616a01: 際。行相最麤。極至於此。周盡之終。名為滅相。下文
0616a02: 六麤中第五相。是也。以果報非可斷故。不論第六
0616a03: 相也。
0616a04: 【記】滅下。四。滅。滅前異心者。謂惑至此終極。入於業
0616a05: 道也。如小乘滅相。滅現在心令入過去。以無明等
0616a06: 者。從微至著。起惑造業。業因既成。必招來果。一期
0616a07: 事畢。故名周盡。以周盡故。故言滅相。非謂從此不
0616a08: 起煩惱。如人謀事。緣備事遂。名為周盡。第五。即起
0616a09: 業相。以果下。或問曰。生等四相。於九相中。已巳攝前
0616a10: 八。何故不攝業繫苦耶。故此釋之。意云。因則未造
0616a11: 者不造。已巳造者轉滅。即有可斷之義。若至果報已巳
0616a12: 當受處。即不可斷。如已巳至地獄。必須受也。故佛令
0616a13: 知苦斷集。不令斷苦。是斯意也。故今文中。廢置不
0616a14: 說。第六。即六麤之最後一相也。
0616a15: 【疏】是故三界四相。唯一夢心。皆因根本無明之力。
0616a16: 故經云。無明住地。其力最大。此論下文當知無明。
0616a17: 能生一切染法。此之謂也。
0616a18: 【記】是下。四。總結前說。唯一夢心。喻也。如有一人真如。
0616a19: 忽然睡著無明。作夢業相。見轉相種種事現相。起心分別智相。
0616a20: 念念無間相續。於其違順。深生取著執取。為善為惡。是
0616a21: 親是計名。於善於親。則種種惠利。於惡於。則種
0616a22: 種陵損起業。或有報恩受樂。或遭報怨受苦業繫苦相。忽
0616a23: 然覺來。上事都遣。當知此事。唯一夢心。皆因等者。
0616a24: 法也。九相之興。皆依此力。如依於睡。有諸夢事。經
0616b01: 云下。引證。勝鬘經也。彼云。如是無明住地力。於有
0616b02: 愛數四住地。無明住地。其力最大。大論云。譬如大
0616b03: 地有勝力故。持四重擔。故名住地。一。大海。二。諸山。
0616b04: 三。草木。四。眾生。無明亦爾。於五住地中。此最難除。
0616b05: 故知力大。下文。即九相末都結之文。
0616b06: 【疏】雖復從微至著。辨四相階降。然其始終。竟無前
0616b07: 後。總此四相以為一念。謂麤細鎔融。唯是一心。故
0616b08: 說俱時而有。皆無自立也。
0616b09: 【記】雖下。五。據理融攝。先。縱牒前文。謂細不是麤。惑
0616b10: 不是業。法執非我執。本識非事識。前位異後位。故
0616b11: 云階降。然其下。攝彼麤細差別以為一念。所言一
0616b12: 念相兩意。一則但是一無明之念。二則一剎那之
0616b13: 念。且如一人。忽逢一怨。便行殺害念業。如以為張人
0616b14: 王人計名。定言於我有怨執取。惡心無間相續。分別是怨
0616b15: 非親智相。彼為所見現相。已巳為能見轉相。心念起動業相。即
0616b16: 於一念之中。八相具足。然於二義中。正唯前義。亦
0616b17: 可一念者。即一心也。故下文云。一念相應。即無念
0616b18: 之一念也。謂麤下。出所以。或問曰。既有麤細前後
0616b19: 等差。何得說為一念。故此釋也。謂雖有麤細等差。
0616b20: 唯是一心而作。豈有心在滅相。而生相中無心。若
0616b21: 言無者。生何所依。亦不可分此一心以應四相。既
0616b22: 心不可分。復無前後。如何四相得有前後耶。如人
0616b23: 是一。夢種種事。夢事雖多。即無前後。故說下。引證。
0616b24: 即始覺末文。正云。而實無有始覺之異。以四相俱
0616c01: 時而有。皆無自立。本來平等。同一覺故。
0616c02: 【疏】然未窮源者。隨位淺深。覺有前後。達心源者。一
0616c03: 念四相。俱時而知。經云。菩薩知終不知始。唯佛如
0616c04: 來。始終俱知。始者。謂生相也。終者。謂餘相乃至滅
0616c05: 相也。
0616c06: 【記】然下。六。決通伏難。或云。既四相同時。何故覺者
0616c07: 有其前後。故此釋之。達心下。以了四相同依心者。
0616c08: 方得俱時而知也。如人夢中說夢。漸漸而知。或至
0616c09: 覺來。方可併悟。斯乃得失在人。不應疑法。經云下。
0616c10: 引證。始者下。轉釋所引。並可知。
0616c11: 【疏】即因無明不覺之力。起生相等種種夢念。動其
0616c12: 心源。轉至滅相。長眠三界。流轉六趣。今因本覺不
0616c13: 思議熏力。起猒求心。又因真如所流聞熏教法。熏
0616c14: 於本覺。以體用同融。領彼聞熏。益性解力。損無明
0616c15: 能。漸向心源。始息滅相。終息生相。朗然大悟。覺了
0616c16: 心源。本無所動。今無始靜。平等平等。無始覺之異。
0616c17: 如經所說夢渡大河喻等。大意如此。
0616c18: 【記】既下。七。結成始覺二。初。順流釋所覺。所覺。即不
0616c19: 覺也。種種夢念。即煩惱障。轉至滅相。即業障。長眠
0616c20: 下。即報障。既三障所覆。殊不覺知。無始至今。未曾
0616c21: 覺悟。故云長眠。三界。即依報。六趣。謂正報。於此六
0616c22: 中。數數歸往。故名為趣。今因下。二。反流釋能覺。能
0616c23: 覺。即始覺二。初。明覺起因緣。本覺熏者。內因熏也。
0616c24: 覺力冥熏。微妙叵測。名不思議。本覺是體。熏令猒
0617a01: 求是用。此即內因體用也。又因下。明外緣熏力。真
0617a02: 如是體。所流教法是用。此即外緣體用也。梁攝論
0617a03: 說。從清淨法界。流出正體智。正體智流出後得智。
0617a04: 後得智流出大悲心。大悲心流出十二分教。清淨
0617a05: 法界。即是真如。聞熏等者。謂以聞慧熏得真流之
0617a06: 教。反資覺性。令彼有力。是則本覺所流教法。還即
0617a07: 熏於本覺。以體下。二。顯覺起功用。即指前內外熏
0617a08: 力。能起始覺也。體同。即外緣之體與內因體。無二
0617a09: 相故。即真如同本覺也。用融。即外緣教法與內猒
0617a10: 求。二相通和。無有違拒也。領彼等者。正顯同融之
0617a11: 相。若不同融。即不領受。以領彼故。遂能資益。內熏
0617a12: 覺性。起始覺之解。解力既增。無明力劣。故得反流。
0617a13: 漸向心源也。始息下。明其漸向之義。從初信位。止
0617a14: 其造惡。次了我空。漸斷法執。覺至本識。窮了生相。
0617a15: 纖塵既盡。覺照獨存。故曰朗悟。即無明夢盡。成究
0617a16: 竟覺也。覺了等者。心源常湛。本自不動。動相既無。
0617a17: 對誰云面。下云。覺心初起。心無初相故。又云。譬如
0617a18: 有人。迷東為西。方實不轉等。平等者。心無二相故。
0617a19: 再言者。平等之相。亦復平等故。或即本末平等。能
0617a20: 所平等。自他平等。以要言之。諸相待法。悉平等故。
0617a21: 如經下。引證。華嚴經云。譬如有人。夢中見身。墮在
0617a22: 大河。為欲渡故。發大勇猛。施大方便。以大勇猛施
0617a23: 方便故。即便寤。既寤已巳。所作皆息。菩薩亦爾。
0617a24: 見眾生身。在四流中。為救度故。發大勇猛。起大精
0617b01: 進。以勇猛精進故。至不動地。既至此已巳。一切皆息。
0617b02: 二行相行。悉不現前。彼經意者。說此菩薩。從有相
0617b03: 有功用。入此地無相無功用。得無生忍。不見我及
0617b04: 眾生。菩提涅槃。生死煩惱故。二行俱息。以得法無
0617b05: 分別故。今此約究竟位。始覺同本。無相可覺。平等
0617b06: 平等。位雖不同。大意無異。故云大意亦如此也又此
0617b07: 大意一句。亦是通前總結敘意。揀非次後釋文也。詳之。
0617b08: △中又分二。先總徵。次別釋。先總徵。
0617b09: 此義云何。
0617b10: 【疏】且總相攝前徵起也。
0617b11: 【記】意問究竟與不究竟覺。約人約法。其義云何。此
0617b12: 則躡前總標之文而為徵問。
0617b13: △次別釋。
0617b14: 【疏】正釋四相也。於中各為四段。一。能觀人。二。所觀
0617b15: 相。三。辨觀利益。四結觀分齊。對文詳之。
0617b16: △釋有四。一滅。二異。三住。四生。一滅。
0617b17: 如凡夫人。覺知前念起惡。故能止後念。令其不起。雖
0617b18: 復名覺。即是不覺故。
0617b19: 【疏】凡夫者。一能觀人。位在十信。覺知下。二所觀相。
0617b20: 謂未入十信以前。廣造身口惡業而不覺知。今入
0617b21: 信已巳。能知惡業。定招苦報。故言覺知。此明覺於滅
0617b22: 相義也。故能下。三。辨觀利益。今既覺故。能不造惡。
0617b23: 止滅相也。雖復下。四結觀分齊。能知滅相。實是不
0617b24: 善。故不造惡。名為雖覺。而猶未知滅相是夢。故云
0617c01: 不覺。此但能止惡業。故云雖覺。未覺煩惱。故云不
0617c02: 覺。
0617c03: 【記】一下。十信。即劫外凡夫。凡夫言。通至地前。今
0617c04: 此既能止惡。則非迷倒之類。未覺煩惱。又非十住
0617c05: 已巳上。正在不定聚中。故云十信。二下。未入等者。且
0617c06: 明所覺滅相。未入信位迷倒之時。所行之行。唯惡
0617c07: 是從。身有三惡。謂殺盜婬。口有四惡。謂妄言。綺語。
0617c08: 惡口。兩舌。不了此業。定招苦果。以不知故。熾然造
0617c09: 作。斯則不識因果。罔知罪福之時也。今入等者。正
0617c10: 明能覺功用。信於善惡業緣。受報好醜。如聲響形
0617c11: 影。必無差忒故。覺滅相者。方知此相。過患如是。論
0617c12: 文但云覺起知惡。而無滅相之言。故疏對之。三下。
0617c13: 不造惡者。前念雖起。但是惑門。止後不生。終非業
0617c14: 道。意地既止。身口即不為也。四下。能知等者。但知
0617c15: 善惡之業不亡。不知無我無造。由是雖名為覺。即
0617c16: 是不覺。此約當位釋。此但下。約望後位釋。後位已巳
0617c17: 覺惑故。此位但覺於業。惑與覺義。敵體相翻。業與
0617c18: 始覺。猶非敵對。故但名名字覺。雖名名字覺。即是
0617c19: 不覺也。
0617c20: △二異。
0617c21: 如二乘觀智。初發意菩薩等。覺於念異。念無異相。以
0617c22: 捨麤分別執著相故。名相似覺。
0617c23: 【疏】初發意等。三賢菩薩也。十解初心。名發心住。舉
0617c24: 初等後。以此菩薩。雖留惑故。不證人空。然於人空。
0618a01: 實得自在。故與二乘同一位論。覺於念異者。如上
0618a02: 所說二種異相。分別內外。計我我所。貪瞋見愛等。
0618a03: 此二種人。共了知故。明本淨心。為無明所眠。夢於
0618a04: 異相。起諸煩惱。而今漸與智慧相應。從異相夢而
0618a05: 得微覺。故云覺於異也。念無異相者。既能覺異相
0618a06: 之夢。彼所夢異相。永無所有也。以捨著者。釋上以
0618a07: 成觀益也。起貪瞋等。名麤分別。著違順境。名執著
0618a08: 相。以於異相夢覺。故能捨之。而猶眠在住相夢中。
0618a09: 故云相似覺。以此位中。菩薩未至證位。二乘不了
0618a10: 法空。故云相似覺。問。覺異相等。亦不覺後位。何不
0618a11: 亦立不覺之名。答。據覺前不覺後。亦得名不覺。故
0618a12: 下文乃至十地。皆名不覺。若約覺業不覺惑。止名
0618a13: 為不覺。即此文中以覺了惑。正敵對故。非同業
0618a14: 也。
0618a15: 【記】初下。一能觀。問。論文何故不直言二乘而帶觀
0618a16: 智者。何謂也。答。二乘偏觀人空。菩薩雙觀二空。故
0618a17: 分大小之別。今但就其用人空觀同處為言。故得
0618a18: 合論。此則但約觀智力用。分同菩薩。而非全同。既
0618a19: 有不同而同之義。須言觀智。如或直言二乘者。恐
0618a20: 成濫失。十解。即十住之異名。彼名發心。此名發意。
0618a21: 名義俱同。等之一字。意該九住及與行向。故云後
0618a22: 也。留惑者。伏而未斷故。不證者。意為利生故。謂此
0618a23: 菩薩。悟真本有。達妄本空。隨順真如。修唯識觀。雙
0618a24: 伏二障。不起現行。但留種子。若準法相宗說。以止
0618b01: 觀力微。不斷隨眼。若依涅槃經。地前菩薩。依教起
0618b02: 行。不可思議。惑障不起。以悲願力。助惑潤業。受生
0618b03: 死身。六道教化。正當此義。若唯識論。初地已巳上悲
0618b04: 增菩薩。方有留惑之義。今此疏中。於三賢位而論
0618b05: 留惑者。以此是法性宗實教菩薩。根性猛利。初發
0618b06: 心時。便能頓了本性。達妄體空。順性修行諸波羅
0618b07: 蜜。趣理速疾。於惑自在。故於三賢便說留也。得自
0618b08: 在者。能入此觀。能伏此惑故。用觀既齊。故同一位。
0618b09: 覺於下。二。所觀二。先。會通前釋。二種異者。執取計
0618b10: 名二相也。分別等者。於身內計我。於外計我所。於
0618b11: 中具含分別俱生。故云見愛。然於六根本中。除我
0618b12: 見是見惑。餘皆是愛。如常所論。此二等者。即二乘
0618b13: 三賢。同覺此相。俱能了知此我執故。明本下。次正
0618b14: 解本文。先明所覺異相。發起因緣。謂未起觀智時。
0618b15: 無明之念。與異相和合。起諸煩惱。熾然不息。殊不
0618b16: 覺知也。而今下。次明能覺異相觀照功用。謂於無
0618b17: 明念中。照察人我愛見有無道理。知此煩惱由無
0618b18: 明生。始了麤念。故云微覺。是覺念中之異義。念無
0618b19: 下。三。利益。既能等者。於無明中。如理照察人我
0618b20: 之體。了無所得。故云念無異相。斯則我空義也。以
0618b21: 捨下。四。結觀。心捨等者。一是釋前二異相。二則結
0618b22: 觀。例知。以於等者。以覺我空故。不起我執煩惱。故
0618b23: 云捨麤分別等。而猶下。釋相似。眠在住相等者。以
0618b24: 未能覺法執故。此乃通明二乘三賢。俱名似覺。以
0618c01: 此下。釋所以也。菩薩未證本分是似。二乘雖在自
0618c02: 乘。名為入證。以望大乘。但得我空。未證法空。亦名
0618c03: 未證。故同似覺。斯則望於初地證真。故此名似。問
0618c04: 中。引前為難。可知。答中。先縱。若約下。奪也。謂依覺
0618c05: 有不覺。不覺是惑。不覺與覺。是正敵對。轉依不覺
0618c06: 之惑。方始造業。業與覺義。猶隔一重。故非敵對。以
0618c07: 敵對故。名為似覺。非敵對故。名為不覺。其猶塵鏡
0618c08: 在匣。匣與鏡非正敵對。塵與鏡是正敵對也。此義
0618c09: 亦然。
0618c10: △三住。
0618c11: 如法身菩薩等。覺於念住。念無住相。以離分別麤念
0618c12: 相故。名隨分覺。
0618c13: 【疏】如句。初地證法身遍滿。乃至九地。悉同證得。皆
0618c14: 名法身菩薩也。覺於念住者。覺前四種住相。雖知
0618c15: 一切法唯是識故。不起心念麤執分別。然出觀後。
0618c16: 於自心所現法上。猶起染淨法執分別。明彼淨心。
0618c17: 為無明所眠。夢於住相。今與無分別智相應。從住
0618c18: 相夢而得覺悟。念無住相者。反照住相。竟無所有。
0618c19: 以離下。異前人執及著外境。故今約心。但云分別。
0618c20: 又異後根本無明生相細念。故云麤念相也。此四
0618c21: 種住相中。於初地七地八地九地。各離一相。故云
0618c22: 離也。下文自當顯耳。雖於麤念住相而得覺悟。猶
0618c23: 自眠於生相夢中。覺道未圓。故云隨分。
0618c24: 【記】如下。初。能觀。十地菩薩。皆證真如。依真如法為
0619a01: 自體故。名法身菩薩。以十地滿心。便成正覺。故此
0619a02: 位中。但標前九。覺於下。二所觀。亦二。先。會前釋。覺
0619a03: 前四種者。以此菩薩。於無明念中。次第覺於四種
0619a04: 住相。謂初地覺相續。從二地至七地覺智相。八地
0619a05: 覺現相。九地覺轉相。此四俱名為住相也。雖知等
0619a06: 者。意明此初地相續雖亡。二地去。智相等猶在。在
0619a07: 觀則無。出觀還有。雖不故意。任運如斯。以是俱生
0619a08: 修道惑故。今言覺於住者。但約在觀時。及後位說
0619a09: 也。亦可此文。通攝地前行相而說。意明在地前時。
0619a10: 信教修觀。知一切法。唯是識現。不起麤念分別執
0619a11: 著。此即已巳離前異相也。然未親證法空。至出觀後。
0619a12: 而於染淨法上。尚起法執分別。即相續相也。若至
0619a13: 初地。親證唯心境界。遠離二取分別隨眠。覺相續
0619a14: 相乃至見相。故云覺於念住。此則約於後位說也。
0619a15: 明彼下。次。解本文中。初。辨所覺住相生起因緣。謂
0619a16: 未覺之時。無明之念。與此住相和合。堅執而住。竟
0619a17: 無所改也。今與下。二。明能覺住相觀照功用。謂於
0619a18: 無明念中。照察法我。及能所心境有無道理。即轉
0619a19: 分別之心。成無分別智故。念無下。三利益。無明念
0619a20: 中。如理照察法我之體。了不可得。故云念無住相。
0619a21: 斯即法空義也。以下。四結觀。異前等者。揀異前後。
0619a22: 前云麤分別執著。今但云分別。故異前也。後云微
0619a23: 細念。今云麤念相。故異後也。此四下。明前九地所
0619a24: 覺四種住相多少不同。如上所配。此諸菩薩。以於
0619b01: 無明念中。各隨其分。以始覺力。離此念中四種相
0619b02: 也。然則前不離後。後兼離前。今且就別意。各指一
0619b03: 相也。下文。即生滅因緣六染中義。廣釋如彼。雖於
0619b04: 下。釋隨分。眠於生相等者。然今且約通意而指生
0619b05: 相。若別而言之。初地尚餘智等四相。二地至七地。
0619b06: 餘現等三相。八地餘轉生二相。九地餘生一相由。
0619b07: 是隨其智力。覺彼多少不同。故名為隨分也。
0619b08: △四生。
0619b09: 如菩薩地盡。滿足方便。一念相應。覺心初起。心無初
0619b10: 相。以遠離微細念故。得見心性。心即常住。名究竟覺。
0619b11: 【疏】十地學窮。故云地盡。此句是總舉。下二句別明。
0619b12: 方便。是方便道。相應。是應無間道。覺心初起者。根
0619b13: 本無明。依覺故迷。動彼靜心。令起微念。今乃覺知
0619b14: 也。心無初者。離本覺無不覺。即動心本來寂。猶如
0619b15: 迷方。謂東為西。悟時即西是東。更無西相。故云無
0619b16: 初相也。前三位中。雖各有所覺。以其動念未盡。故
0619b17: 但言念無住相等。今此究竟位中。動念都盡。唯一
0619b18: 心在。故云心無初相。以遠離下。業識動念。念中最
0619b19: 細。名微細念。謂生相也。此相都盡。永無所餘。故言
0619b20: 遠離。遠離妄故。真性即顯現。故云見心性也。前
0619b21: 三位中。相未盡故。不云見性。前三位中。覺未至源。
0619b22: 猶夢生相動彼靜心。業識起滅。故不云常住。今生
0619b23: 相夢盡。無明風止。性海浪歇。湛然常住。又前未至
0619b24: 心源。夢念未盡。求滅此動。望到彼岸。今即夢念都
0619c01: 盡。覺了心源。本不流轉。今無始靜。常自一心。平等
0619c02: 平等。始不異本。故名究竟覺也。
0619c03: 【記】十下。初。能觀。學窮者。十地滿心。有學位極故。方
0619c04: 便道者。是證佛果之方便故。萬行已巳圓。故名滿足。
0619c05: 此明行滿。無間道者。自此相應。永無間絕故。無間
0619c06: 道內。以此為初。故云一念。此則無念之念也。亦即
0619c07: 始覺合本之一念也。此明智圓。故對法論云。究竟
0619c08: 道者。謂金剛喻定。此有二種。謂方便道攝。無間道
0619c09: 攝。然準論文。依常所配。即此二句。是標解脫無間
0619c10: 也。解脫道證。無間道斷。今方便則覺染心之源。證
0619c11: 解脫極。無間則覺麤相之源。斷間隔極故。下從覺
0619c12: 心至微細念。是釋無間道義。得見心去。是釋解脫
0619c13: 道義。尋文可解。覺心下。二。所觀。始覺覺彼心體初
0619c14: 起之相。故云覺心初起。即生相。起。生也。根本下。明
0619c15: 所覺生相。謂無始迷時。根本無明。轉靜令動。最初
0619c16: 微細。名為生相。由與無明和合。相續不滅。漸至麤
0619c17: 著。起惑造業。流轉無窮。前位雖覺麤相。至此位中。
0619c18: 微念方現也。今乃下。明能覺功能。謂於真淨心中。
0619c19: 照察能起有無道理。所起生相因緣。無不覺知也。
0619c20: 心無下。三。利益。根本不覺。即本覺心。本覺心中。求
0619c21: 於不覺。了無所得。故云無不覺。真淨心體。本自不
0619c22: 動。即動心時。亦無動相。故云本來寂。由無不覺本
0619c23: 來寂故。故云無初相也。此則十地住心。猶有微念。
0619c24: 及至滿心。不見微念也。猶如下。喻明。可見。前三下。
0620a01: 對前辨異。然覺業之位。固不足論。即第二位中。由
0620a02: 有二相未盡。第三位中。亦有一相未盡。既於念中
0620a03: 覺念。未得言心。但於無明念中無住相等。唯此窮
0620a04: 極。洞徹心體。真淨獨存。更無別法。故特言於心也。
0620a05: 以遠下。四結觀。念中最細者。下文云。無明熏習所
0620a06: 起識者。乃至菩薩究竟地。不能盡知。唯佛窮了。生
0620a07: 相者。配屬四相也。以在九為業。在四名生。今約四
0620a08: 位。故須配入。又以論中。無生相之言故。如前凡位。
0620a09: 亦無滅相之言。疏亦配也。此相等者。前諸位中。但
0620a10: 言以捨以離等。而無遠字。今以業相最微。更無微
0620a11: 細為此相本。既能覺了。更無遺餘。方稱為遠離也。
0620a12: 遠離下。釋得見句。真性現者。以妄覆故。真性不現。
0620a13: 以不現故。不得見性。今既離妄。性即現前。以現前
0620a14: 故。即得見性。前三下。對前辨異。下云。一切眾生。不
0620a15: 名為覺。以從本已巳來。未曾離念故。既有念在。為念
0620a16: 所障。豈得云見性耶。仁王云。始從伏忍。至願三昧
0620a17: 照第一義。不名為見。所謂見者。是薩婆若。前三下
0620a18: 釋常住句。先。敘前位。業識為生滅本。前既未離。豈
0620a19: 名常住。今生下。次。辨此位。前但夢中覺夢。今此夢
0620a20: 念都盡。是謂大覺。方名常住。佛地論云。如大夢覺。
0620a21: 即斯義也。又下。釋究竟句。論云究竟覺者。正是結
0620a22: 名也。前三相例此知。此有五義。故稱究竟。一。斷究
0620a23: 竟。即前離微細念。二。證究竟。即是見心常住。并前
0620a24: 行滿三智圓四。故成四矣。四事既備。即位五究竟
0620b01: 也。前云菩薩地盡以此。疏中。先。敘前位。既言望到。
0620b02: 則知未至。今即下。次。明此位。可知。以更無所進。故
0620b03: 得名究竟也。然此十地滿心。與等妙二覺。義說分
0620b04: 三。若究其體。更無三異。是故此文。與後相望。互出
0620b05: 不定。此中約斷四相。只言菩薩地盡。斷於生相。便
0620b06: 是究竟。若下文中又云。此無明所起識者。乃至菩
0620b07: 薩究竟地不能盡知。唯佛窮了。又云。智本業染。依
0620b08: 菩薩盡地。得入如來地能離。又不了一法界義者。
0620b09: 從信相應地觀察學斷。乃至如來地能究寬離。應
0620b10: 知第十地覺生相。只一剎那。覺生無生。便是佛位。
0620b11: 義說前後也。若準纓絡經說。等覺照寂。妙覺寂照。
0620b12: 今見性常住。即是照寂名究竟覺。即是寂照。此即
0620b13: 一位之中。約寂照二義而分二覺。無二體也。
0620b14: △二引經釋成心源無念四。初引經以證。二重釋
0620b15: 前文。三舉不覺失。四顯覺者得。初引經以證。
0620b16: 是故修多羅說。若有眾生。能觀無念者。則為向佛智
0620b17: 故。
0620b18: 【疏】若有下。在因地時。雖未離念。能觀如此無念道
0620b19: 理。說此能觀。為向佛智。以是證知佛地無念。此舉
0620b20: 因望果說也。
0620b21: 【記】在因等者。以因中未能親證無念真理。故但能
0620b22: 觀無念道理。此約地前說耳。然以無念是佛地故。
0620b23: 能觀此者。是向佛地之智也。亦可智字。通於所觀。
0620b24: 是則向於佛智。故後譯云。能觀一切妄念無相。則
0620c01: 為證得如來智慧以是下。明引經意。經中既言觀
0620c02: 無念者。是向佛智。當知佛果。決定無念也。此舉等
0620c03: 者。眾生是因。佛即是果。能觀無念。即是望義。望。即
0620c04: 向也。
0620c05: △二重釋前文。
0620c06: 又心起者。無有初相可知。而言知初相者。即謂無念。
0620c07: 【疏】又者。牒上覺心初起之言。無初相者。非謂覺時
0620c08: 知有初相故也。而言下。問。既無初相。何故說言知
0620c09: 初相耶。故為此答。如覺迷方時。知西即東。更無西
0620c10: 相可知。言知西相者。謂即東也。覺心之時。知初動
0620c11: 念。即本來靜。故云即無念也。
0620c12: 【記】牒上等者。恐聞前覺心初起之言。將謂真心。實
0620c13: 有所起之相。今方覺此。名覺初相。今欲釋出。故此
0620c14: 牒之。非謂等者。以迷時謂有。覺處元無。唯是一心。
0620c15: 何有初相。此亦例前位。皆無所知之相。方成知異
0620c16: 住等。問下。攝前難起。故為下。指論以答。如覺下。約
0620c17: 喻釋意。覺心下。合顯論文。並可知。
0620c18: △三舉不覺失。
0620c19: 是故一切眾生。不名為覺。以從本來。念念相續。未曾
0620c20: 離念。故說無始無明。
0620c21: 【疏】不名覺者。是前無念。得名為覺故。即顯有念。不
0620c22: 得名覺。以從下。顯不覺所以。即金剛已巳還一切眾
0620c23: 生。未離無始無明之念。故不得名覺。然則前對四
0620c24: 相夢之差別。故說漸覺。今約無明眠之無異。故說
0621a01: 不覺。故說無始者。結成不覺義也。此顯無有染法。
0621a02: 始於無明。故云無始。又無明依真。同無始故也。
0621a03: 【記】是前下。釋是故二字。即顯下。解餘文。金剛已巳還
0621a04: 者。無間道前諸位菩薩。與諸異生。故云一切。未離
0621a05: 等者。以生相念盡。始得名覺。當知前之三位。皆名
0621a06: 不覺。況異生耶。然則下。對前釋成也。以前說隨分
0621a07: 覺及相似覺者。以約無明夢中四相差別。各齊一
0621a08: 相而論。故有覺義。由分淺深。遂有隨分等別。今約
0621a09: 無明眠之不別。俱名不覺。夢雖有差。眠豈有異。無
0621a10: 明。即生相也。此顯等者。顯無明即為諸法之始。以
0621a11: 是五住煩惱之端。十二因緣之首故。故下云。當知
0621a12: 無明。能生一切染法。既為能生。則知無有先於此
0621a13: 者。斯則無始。屬於他染。無始之無明。依士得名。又
0621a14: 無明下。約當體釋無始也。謂此無明。無有初際。以
0621a15: 依真故。斯則無始即無明。持業得名。故下文云。以
0621a16: 如來藏無前際故。無明之相亦無有始。
0621a17: △四顯覺者得。
0621a18: 若得無念者。則知心相生住異滅。以無念等故。
0621a19: 【疏】若至心源。得於無念。則遍知一切眾生。一心動
0621a20: 轉。四相差別。以無念者。釋成上義。疑云。佛得無念。
0621a21: 眾生有念。有無懸隔。何能知耶。釋云。眾生有念。本
0621a22: 來無念。佛既得彼無念。無念與念。本來平等。故云
0621a23: 以無念等故。是故得知也。又釋云。以四相念中。各
0621a24: 即無念。故云以無念等也。是故得無念者。遍知四
0621b01: 相諸念也。
0621b02: 【記】若至等者。此顯始覺。覺至心源。見自無念。亦知
0621b03: 一切眾生。皆悉轉彼一靜心。成四相差別也。雖云
0621b04: 知四相。乃是知眾生同是一心。本來成佛也。如華
0621b05: 嚴說。如來成正覺時。普見一切眾生悉皆成佛。釋
0621b06: 云等者。佛得無念。知念本無。眾生雖現在念中。佛
0621b07: 知彼念。亦即無念。斯則佛無念。與眾生有念義齊。
0621b08: 故云等也。以念即無念。故得彼無念。始知四相念
0621b09: 也。此即生佛相望論等義。又釋下。約四相相望明
0621b10: 等義意明四相。皆是轉彼一靜心所成。所成四相。
0621b11: 既各無體。豈不即是一靜心耶。靜心。即無念也。既
0621b12: 一一相。皆即無念。是故平等。以平等故。得無念者
0621b13: 而能知之。如一珠中。現四色像。見珠體者。悉能知
0621b14: 之。然前以有念即無念為等義。此以四相各即無
0621b15: 念為等義也。上解是海東疏。依大論釋。義則約覺
0621b16: 至心源。以己巳得無念故。則知一切眾生生住異滅
0621b17: 也。據論文。只有知心相言而無眾生語。今直就文。
0621b18: 更助一解。謂得此無念之時。已巳覺初相。本無所起。
0621b19: 常自一心。本來無念。由是則知四相皆然。即是一
0621b20: 心。是心之相。元未曾起。非謂別有生住異滅。從心
0621b21: 而起也。何以故。以一一相。皆同初相。即是無念。故
0621b22: 云以無念等故。無念唯一。故云等也。故次文云。四
0621b23: 相俱時同一覺故。一覺。即無念也。後譯云。若妄念
0621b24: 息。即知心相生住異滅。皆悉無相。
0621c01: △三明始不異本。
0621c02: 而實無有始覺之異。以四相。俱時而有。皆無自立。本
0621c03: 來平等。同一覺故。
0621c04: 【疏】而實句。標也。雖始得無念之覺。然其所覺四相。
0621c05: 本來無起。待何不覺而有始覺之異。
0621c06: 【記】先。標立。得無念者。謂得覺無念之始覺也。本無
0621c07: 起者。即四相本無念故。待何等者。因不覺有始覺。
0621c08: 今不覺既無。始覺亦絕也。
0621c09: 【疏】以四下。釋成上義也。以彼四相。一心所成。鎖
0621c10: 連注。無有前後。離淨心外。無別自體。無自體故。本
0621c11: 來平等。同一本覺然未至此位。隨其智力。前後而
0621c12: 覺。未稱法故。不得同本。今既四相俱時平等。覺知
0621c13: 皆無自體。同一本覺。是故則無始覺之異。
0621c14: 【記】次。釋成二。初。正為釋成。四相俱時有者。以轉彼
0621c15: 靜心一念所成。一念本無念。四相無自性。是故皆
0621c16: 無自體得成立也。如依一水而有千波。波無別體。
0621c17: 皆同一水。然未下。對前辨異。先。指昔。今既下。顯今
0621c18: 並可知。
0621c19: 【疏】問。四相云何而得俱時。既其俱時。何故上文覺
0621c20: 有前後。答。上已巳辨竟。謂唯一夢心。四相流轉。處夢
0621c21: 之士。謂為前後。各各隨其智力淺深。分分而覺。然
0621c22: 大覺之者。知夢四相。唯一淨心。無有體性。可辨前
0621c23: 後。故云俱時無有自立等也。故攝論云。處夢謂經
0621c24: 年。悟乃須臾頃。故時雖無量。攝在一剎那。此中一
0622a01: 剎那者。即謂無念。楞伽云。一切法不生。我說剎那
0622a02: 義。初生即有滅。不為愚者說。解云。以剎那流轉。必
0622a03: 無自性。無自性故。即是無生。若非無生。則不流轉。
0622a04: 是故契無生者。方見剎那也。又淨名經中。不生不
0622a05: 滅。是無常義等。楞伽又云。七識不流轉。不受苦樂。
0622a06: 非涅槃因。如來藏者。受苦樂。與因俱。若生若滅。此
0622a07: 等經意。並明真心隨流。動作諸法。諸法無別體性。
0622a08: 故唯是真心。無有別法。是故四相即一真心。不覺
0622a09: 即同本覺故。
0622a10: 【記】問下。二問答通妨三。初。正申問答。問中兼難。可
0622a11: 詳悉。答中。辨竟者。指前正釋。是也。謂唯下。重釋。處
0622a12: 夢士者。即金剛已巳還。及一切異生也。大覺。即佛位。
0622a13: 並如前說。攝下。二引經論證三。初。引攝論別證四
0622a14: 相唯一心。先。引文。前二句。舉喻。後二句。合法。以須
0622a15: 臾間睡。成多年夢。如有說言。一夢之間。經歷三世。受
0622a16: 身生死。此之謂也。此中下次。明意。經年夢事。不出
0622a17: 須臾。無涯生死。不出剎那。彼論剎那。即今之無念。
0622a18: 故指彼同此也。楞下。二。引楞伽通證心相一心與四相也
0622a19: 二無異二。初。正引。剎那。生滅流轉也。滅。即不生義。
0622a20: 初二句。無生即生。證一心不異四相也。次二句。生
0622a21: 即無生。證四相不異一心也。解下。二。釋文。先順明
0622a22: 釋第三句。意云。剎那生即無生。以無自性故。若非
0622a23: 下。次。反顯釋初二句。謂若剎那不是無生。即有自
0622a24: 性也。既有自性。即不流轉。今剎那既是無生。即知
0622b01: 無有自性。既無自性。必能流轉。故云一切法不生。
0622b02: 我說為剎那。是故下。後。總結釋第四句。由是剎那
0622b03: 即無生故。所以契無生者。即能見剎那也。此即例
0622b04: 前四相諸念即無念故。是故得無念者。方覺四相。
0622b05: 唯是一心也。又下。三。引二經別證一心成四相。先。
0622b06: 淨名。意云。無常之法。必無自性。以無性故。即不生
0622b07: 滅。不生滅。證一心。無常。證四相。楞下。次。楞伽。此引
0622b08: 宋譯文。若唐譯云。五識身非流轉。總之不論五識
0622b09: 七識。皆非無生。故不流轉。圓覺云。知是空華。即無
0622b10: 流轉。亦無身心受彼生死。如來藏等者。以有實體
0622b11: 不可泯故。故生滅處。即如來藏。楞嚴云。生滅去來。
0622b12: 本如來藏妙真如性。當知前三句。反明七識無體。
0622b13: 非無生。則不流轉。是帶引也。後三句。順明藏心有
0622b14: 體。是無生。無性。故流轉。即將彼流轉無性。證此四
0622b15: 相無念義。如來藏。即一無念心。生滅等。即四相諸
0622b16: 念。此是正引也。深思之。此等下。三。總結大意。真心
0622b17: 作諸法者。結釋第三引淨名楞伽二經意。諸法唯
0622b18: 真心者。結釋初引攝論一意。合之則結釋第二引
0622b19: 楞伽心相相即意。是故下。會通此中文旨以答釋
0622b20: 也。然此前四位文一段。及引經後至今文一段。正
0622b21: 同圓覺經中。依位漸證。忘心頓證。具明此者。意令
0622b22: 頓悟漸修。自然成位。其猶學射。心唯在的。箭有近
0622b23: 遠。楞嚴亦云。理則頓悟。乘悟併消。事非頓除。因次
0622b24: 第盡。由是若不說漸位。則階降何知。若不說頓門。
0622c01: 則終卒難入。由是具說以備修行。
0622c02: △二本覺二。初明隨染本覺。二明性淨本覺。初
0622c03: 明隨染本覺。
0622c04: 【記】亦可前則略說是體。文云。心體離念故。此段是
0622c05: 相。文云。生二種相故。後四鏡是體相雙辨。文云。覺
0622c06: 體相故。
0622c07: △中又三。初總標。二徵列。三辨相。初總標。
0622c08: 復次本覺。隨染分別。生二種相。與彼本覺。不相捨離。
0622c09: 【疏】此二既在隨染門中。故云生也。生已巳不離。不動
0622c10: 覺體故。
0622c11: 【記】此二下。以是本覺。不合言生。今隨染緣還淨而
0622c12: 顯。故有生義。斯則顯故名生。非創然而生也。故下
0622c13: 文云。顯現法身等。生已巳不離者。其實即是彼覺。今
0622c14: 此言。是義說也。其猶明鏡。在塵出塵。其體不別。
0622c15: △二徵列。
0622c16: 云何為二。一者。智淨相。二者。不思議業相。
0622c17: 【疏】智淨者。明本覺隨染還淨之相。不思議業者。明
0622c18: 還淨本覺業用之相。此之二相。若離染緣。則不得
0622c19: 成。故云隨染也。
0622c20: 【記】明本等者。自隨流而還源。自垢染而清淨。亦即
0622c21: 自隱而顯也。覺處不覺。久被塵染。復本真。故云
0622c22: 還淨。明還等者。昔以相隱而用廢。今以相顯而用
0622c23: 興。其猶出塵之鏡。形對而像生也。此之下。總明二
0622c24: 相。得稱隨染所以也。然智淨相。離自業識等染緣
0623a01: 故不成。以無能顯故。故下云。若離不覺之心。則無
0623a02: 真覺自相可說等。若不思議業相。離彼眾生等染
0623a03: 緣故。亦不成以無能感故。故下云。諸佛如來。唯是
0623a04: 法身智相之身第一義諦。無有世諦境界。離於施
0623a05: 作。但隨眾生見聞得益。故說為用。由是此二。俱名
0623a06: 隨染。
0623a07: △三辨相二。初智淨相。二不思議業相。初智淨
0623a08: 相二。初直明淨相。二問答釋成。初直明淨相二。
0623a09: 初因。二果。初因。
0623a10: 智淨相者。謂依法力熏習。如實修行。滿足方便故。
0623a11: 【疏】智句。牒章。法力熏者。真如內熏之力。及所流教
0623a12: 法外緣熏力。此在地前。依此熏力。修習資糧加行
0623a13: 善根也。如實修者。登地已巳上。行契真如也。滿足者。
0623a14: 十地行終也。此在金剛因位極處。
0623a15: 【記】真如等者。在內為理法。在外為教法。雖內外不
0623a16: 同。皆名為法。由是論中通言法也。此在等者。但由
0623a17: 熏習力故。緣教修行。從初信位。終至第十迴向也。
0623a18: 資糧者。謂十信三賢。具修福智。為成佛之資糧故。
0623a19: 亦名順解脫分善。加行者。即暖。頂。忍。世第一。四種
0623a20: 加行。此在三賢位後。十地位前。加功用。行。以求見
0623a21: 道故。亦名順決擇分善。此四加行。依四尋伺四如
0623a22: 實觀。觀名。義。名義自性。名義差別。假有實無。如暖
0623a23: 頂二位。同修四尋伺觀。忍世第一。同修四如實觀。
0623a24: 暖位修明得定。發下尋伺。觀無所取。頂位修明增
0623b01: 定。發上尋伺。重觀無所取。忍位修印順定。印前順
0623b02: 後。發下如實智。此有三品。下品印無所取。中品順
0623b03: 無能取。上品印無能取。言如實智者。如實遍知名
0623b04: 等四法。離識非有。所取若無。能取亦無也。世第一
0623b05: 位。依無間定。發上如實智。雙印二空。又離所取。能
0623b06: 除遍計。離能取。除依他起。雙印二空。得圓成實。猶
0623b07: 帶空相。非真唯識。故彼頌云。現前立少物。謂是唯
0623b08: 識性。以有所得故。非實住唯識。登地已巳上者。初地
0623b09: 見道。二地已巳上。即是修道。以此二位。證真起行。還
0623b10: 契於真也。非同地前緣教而修。故云如實。以地前
0623b11: 是教道。此名證道故。金剛等者。於此定位二種道
0623b12: 中。方便道也。義見前文。
0623b13: △二果。
0623b14: 破和合識相。滅相續心相。顯現法身。智淳淨故。
0623b15: 【疏】由前方便。能破和合識內生滅之相。顯不生滅
0623b16: 之性。此根本無明盡故。心無所合。即顯法身本覺
0623b17: 義也。即於此時。能滅染心之中業相等相續之相。
0623b18: 不滅相續心體。故令隨染本覺之心。遂即還源。成
0623b19: 淳淨圓智。成於應身始覺義也。然此始覺。無別始
0623b20: 起。即是本覺隨染作也。今染緣既息。始還同本。故
0623b21: 云淳淨。淳淨智。即智德。餘皆斷德也。
0623b22: 【記】由前等者。即方便行為能破。生滅相為所破。又
0623b23: 方便道為能顯。不生滅性為所顯。此根等者。以未
0623b24: 至此位之前。根本無明。與真淨心。常相和合。成此
0623c01: 識相。今至此位。無明既盡。唯一心在照體獨立。與
0623c02: 誰為合。故中論云。一法云何合。即顯等者。此中疏
0623c03: 意。明今論文是隔句顯發准理。論文應云。破和合識相。顯現法身。滅相續
0623c04: 心相。智淳淨故。故今疏隔句顯發論文。是依義不依文以釋也。謂破和合識內根
0623c05: 本無明生滅之相。即顯不生滅法身本覺。滅染心
0623c06: 中業等相續之相。成淳淨圓智報身始覺。今此且
0623c07: 明初段顯法身義。法身即本覺。隱顯得名。今雙舉
0623c08: 者。要對後始覺故也。即於等者。以六染心。皆依無
0623c09: 明。與真和合而得相續。今無明既盡。和合不成。染
0623c10: 心依何而得相續。故並隨滅。然諸染心。皆相妄而
0623c11: 體真。故相滅而體不滅。故云不滅心體也。故令等
0623c12: 者。比以無明和合。染心相續。故使本覺。曠劫隨流。
0623c13: 今既無明破。染心滅。無所拘累。故得此心。復元
0623c14: 淨。其猶窮子歸家。摩尼出垢也。成淳淨圓智者。不
0623c15: 雜故淳。離染故淨。無缺故圓。滅識故智。成應身始
0623c16: 覺者。應有二意。一者。應字。平聲呼。名相應身。謂始
0623c17: 覺智與本覺相應。即報身也。例如下云自然相應。
0623c18: 二者。真諦三藏。呼報身為應身。應地前相似名字
0623c19: 覺位菩薩。名為劣應。亦名為化。應地上隨分覺位
0623c20: 菩薩。名為勝應。亦名為報。此之他報。屬下用中。今
0623c21: 是自受用報。修因所感。故名為應。智德圓淨。亦名
0623c22: 智身。並屬此攝。然此始覺與前本覺。皆是能成。此
0623c23: 應身與前法身。皆是所成。意謂識相破而性在。性
0623c24: 即本覺。本覺能成法身。心相滅而智淨。智即始覺。
0624a01: 始覺能成報身。此皆義說能所成也。然此段文。亦
0624a02: 是海東疏義。疏註參而用之。石壁失照。作應化解。
0624a03: 不知下之不思議業相。方是應化身故。如此。則三
0624a04: 身義足不爾。文中便成欠剩。剩一化身。欠一報也。
0624a05: 然此下。始本同也。以始覺是本之用。由有染故。本
0624a06: 覺起用以為對治。今染緣既息。用還歸體。故轉其
0624a07: 名為圓淨智也。斷德者。除淳淨智外。餘三句文。悉
0624a08: 是斷德。識與心相。是所斷法。法身。是彼斷所顯故。
0624a09: 後之一相。即是恩德。則三德備矣。若依此說。前之
0624a10: 應身。正當屬報。文理甚順。
0624a11: △二問答釋成二。初執真同妄問。二簡妄異真答。
0624a12: 初執真同妄問。
0624a13: 此義云何。
0624a14: 【疏】問意云。如上所說動彼靜心。成於起滅。今既盡
0624a15: 於生滅。應滅靜心。
0624a16: 【記】如上等者。前云依如來藏故。有生滅心。仍說和
0624a17: 合不相捨離。今生滅既滅。真亦合滅。如何云滅
0624a18: 相續心顯現法身智淳淨耶。斯則約相即門。以相
0624a19: 難性也。
0624a20: △二簡妄異真答三。初法。二喻。三合。初法。
0624a21: 以一切心識之相。皆是無明。無明之相。不離覺性。非
0624a22: 可壞非不可壞。
0624a23: 【疏】以下。答意云。業等染心。名諸識相。此等皆是不
0624a24: 覺之相。非約心體說。
0624b01: 【記】初。釋正難。前說心成識者。但是心相成識。今言
0624b02: 識滅者。亦是心相滅。斯則生之與滅。皆約心相。不
0624b03: 約心體。故得說言滅相續心顯法身等。此則約非
0624b04: 一門。性相不即而答也。
0624b05: 【疏】無明下。轉難云。既言識相。皆是無明。故說滅者。
0624b06: 皆應別有體性。離於真如。即真妄別體難也。故此
0624b07: 答云。如此諸識不覺之相。不離隨染本覺之性。
0624b08: 【記】次。釋轉難。難意云。既若起滅不干心體。斯則真
0624b09: 妄迢然。如何前云轉彼靜心成起滅耶。此約性相
0624b10: 相離義邊為轉難也。如此等者。意云。前雖云相滅。
0624b11: 但是相融歸性。義說為滅。以此識相。不離覺性故。
0624b12: 是則真妄元無別體。如何難云離真有妄耶。此乃
0624b13: 約性相不離義以答釋也。
0624b14: 【疏】非可下。謂此無明之相。與彼本覺之性。非一非
0624b15: 異。非異故非可壞。非一故非不可壞。若依非異非
0624b16: 可壞義說。無明即明故。涅槃經云。明與無明。其性
0624b17: 無二。無二之性。即是實性。若就非一非不可壞義
0624b18: 說。無明有可滅故。涅槃云。因滅無明。得菩提燈。無
0624b19: 明滅覺性不壞。滅惑之義。準此知之。
0624b20: 【記】三。結前義。雙結成前二義也。前句結後義。相不
0624b21: 離性。成得轉彼靜心為起滅等。後句結前義。心相
0624b22: 是無明。成得滅相續心現法身等。非一異等者。後
0624b23: 譯本云。相與本覺。非一非異。非是可壞。非不可壞
0624b24: 等。生滅門初。已巳曾廣釋。今以彼非一異義。成此
0624c01: 文中非壞不壞義。此即約義總標也。若依下。引經
0624c02: 別釋。無明即明。故不可壞。壞則壞於明體故。涅槃
0624c03: 具云。明與無明。凡夫為二。智者了達。其性無二。無
0624c04: 二之性。即是實性。若就等者。以識相即非心體故。
0624c05: 所以因滅無明。得菩提也。無明滅下。結成可壞之
0624c06: 義。此正顯前文滅相續心顯法身也。如正法念經
0624c07: 說。水乳一處。鵝王飲之。乳盡水在。滅惑準者。世人
0624c08: 皆謂斷盡惑結。然後證真。殊不知惑體本真。全覺
0624c09: 之不覺。如迷東為西。誰之過耶。而欲求滅西相。然
0624c10: 後見東。愚之甚矣。
0624c11: △二喻。
0624c12: 如大海水。因風波動。水相風相。不相捨離。而水非動
0624c13: 性。若風止滅。動相則滅。濕性不壞故。
0624c14: 【疏】一。水因風動。真隨妄轉喻。二。水風不離。真妄相
0624c15: 依喻。三。水非動性。真體不變喻。此顯非自性動。但
0624c16: 隨他動也。四風滅濕不壞。息妄顯真喻。此明若自
0624c17: 性動者。動相滅時。濕性隨滅而但隨他動。故動相
0624c18: 滅時。濕性不壞。
0624c19: 【記】真隨妄轉者。即下淨心因無明風動。水風不離
0624c20: 者。濕是水相。動是風相。動處全濕。濕處全動。是不
0624c21: 相捨離。亦可水相者。波動也。風相者。亦波動也。以
0624c22: 水之與風。俱用波為相。故云不相捨離。以喻一切
0624c23: 染法。依真而起。由癡所發。染法望真波望水。是真之
0624c24: 相水相。若望於癡波望風。是癡之相風相。如下云。以一切
0625a01: 染法波。皆是不覺相風故。又云。皆同真如性相水。
0625a02: 故此喻之。真妄相依者。即下心與無明。不相捨離。
0625a03: 真體不變者。即下心非動性。心性寂滅。本非動作。
0625a04: 以不守自性。隨他無明。故成起滅。如水濕性。本不
0625a05: 動搖。由風故動也。息妄顯真者。即下無明滅。相續
0625a06: 則滅。智性不滅。此明等者。意謂若自真性是動法
0625a07: 者。識相滅時。真性應滅。今既不滅。應知非自性動
0625a08: 也。如彼水性。若自性動波相滅時。濕性應滅。今既
0625a09: 不滅。應知非自性動也。
0625a10: △三合。
0625a11: 如是眾生自性清淨心。因無明風動。心與無明。俱無
0625a12: 形相。不相捨離。而心非動性。若無明滅。相續則滅。智
0625a13: 性不壞故。
0625a14: 【疏】一。心因無明動。合水隨風動也。以水不能自浪。
0625a15: 要因風起波。風不能自現動相。要因水方現動相。
0625a16: 故風動即水動。無別體也。所況可知。二。心無明不
0625a17: 離。合風水相依也。以濕全動。故無於水相。以動全
0625a18: 濕。故無於風相。心法亦爾。真心隨熏。全作識浪。故
0625a19: 無心相。然彼識浪。皆即是真。故無無明相。三。心非
0625a20: 動性。合水性不動也。四。無明滅智不壞。合風息顯
0625a21: 水。根本無明滅。合風滅。業識滅。合動相滅。隨染本
0625a22: 覺照察之性不滅。合濕性不壞也。
0625a23: 【記】水隨風動者。即前大海因風波動也。以水下。喻。
0625a24: 所況句。合。應云。以心不能自生其識。要因無明以
0625b01: 成識等。無明不能自現妄相。要因心方現妄相。故
0625b02: 無明動相。即心動相。無別體也。故前云。染法望真。
0625b03: 是真之相。若望無明。是無明相也。風水相依者。即
0625b04: 前水相風相。不相捨離。然於中俱無形相義。喻中
0625b05: 不言。故今疏中。約法顯喻。以濕下。喻明無水風相。
0625b06: 心法下。法合說無心無明相。若據疏意。即約全奪
0625b07: 兩亡之義。今於疏外。別助一解。言心與無明俱無
0625b08: 形相者。此約真妄各住自位時說也。舉此義者。要
0625b09: 顯真妄之相。不相離故。以真本無形相。約染心以
0625b10: 說其相。無明亦無形相。還指染心以為其相。斯則
0625b11: 住自位時。雖無形相。而真妄和合。共現染相。以此
0625b12: 染法。亦是真如相。亦是無明相。故云不相捨離。如
0625b13: 父母共生一子。此子亦是父之子。亦是母之兒也。
0625b14: 問。何故前喻中。只言風相水相。不相捨離。而不云
0625b15: 俱無形相耶。答。以前文中。但喻不相捨離義。不喻
0625b16: 無形相義。以水不起波相時。亦有濕相故。風動相
0625b17: 亦如是。但取分喻。故不言無形相也。問。喻中云風
0625b18: 相水相。法中云俱無形相。法喻豈齊耶。答。喻中就
0625b19: 所起共相波浪說。故皆云相。法中就能起自相心無明
0625b20: 說。故云俱無。雖無自相之相。而有共相染法之相。法
0625b21: 喻正齊也。然喻中約已巳起。故云相。法中約未起。故
0625b22: 云俱無。又喻中約合法。故云相。法中約開法。故云
0625b23: 俱無也。然今法喻正意。只明無明之相。與覺性不
0625b24: 相捨離義。不顯無形相義。故前喻中。不喻此也。合
0625c01: 中雖有無形相言。正意亦要顯不相離。詳之。水性
0625c02: 不動者。即前水非動性。風息顯水者。即前云。若風
0625c03: 止滅。動相則滅。濕性不壞。一一別配。可知。根本下。
0625c04: 釋無明句。業識下。釋相續句。隨染下。釋智性句。並
0625c05: 可見。
0625c06: △二不思議業相二。初依體總標。二約用別辨。
0625c07: 初依體總標。
0625c08: 不思議業相者。以依智淨相。能作一切勝妙境界。
0625c09: 【疏】不句。牒章。能作境者。謂與眾生。作六根境界故。
0625c10: 寶性論云。諸佛如來身。如空無相。為諸勝智者。
0625c11: 作六根境界。示現微妙色。出於妙音聲。令佛戒
0625c12: 香。與佛妙法味。使覺三昧觸。令知深妙法。故名妙
0625c13: 境界。
0625c14: 【記】論云。依智淨者。是依真起應。如依鏡明。現諸色
0625c15: 像也。謂前隨染本覺之心。始得淳淨。依此智力。現
0625c16: 應化身。與彼眾生作利益故。故寶性論云。何者。成
0625c17: 就自身利益。謂得解脫。遠離煩惱障智障。得無障
0625c18: 礙清淨法身故。何者。他身利益。既得成就自身利
0625c19: 益已巳。無始世來。自然依彼二種佛身。示現世間自
0625c20: 在力行。是名成就他身利益。他身。即應身也。唯識
0625c21: 論云。大圓鏡智。能現能生身土智影等。疏云謂與
0625c22: 等者。一切雖多。不出六境。故標此也。寶性下。引論
0625c23: 釋義。空無相者。即前所依之真身。唯是如如及
0625c24: 如如智。周遍一切。無有差別。故如空。為勝智者。
0626a01: 即能感應化之機。深猒生死。樂求涅槃故。此有二
0626a02: 類。一。地上感勝應身。二。地前等感劣應身。作六根
0626a03: 境。如文具顯。
0626a04: △二約用別辨。
0626a05: 所謂無量功德之相。常無斷絕。隨眾生根。自然相應。
0626a06: 種種而現。得利益故。
0626a07: 【疏】所謂下。有四。一。無量相。橫顯業德。廣多無量。二。
0626a08: 常無絕。豎顯業根。深窮來際。三。隨相應。顯業勝能。
0626a09: 無功應機。四。現得益。顯業勝益。利潤不。如此則
0626a10: 是報化二身。真如大用。無始無終相續不絕故。
0626a11: 【記】先。通釋論文也。業德者。如下云。身有無量色。色
0626a12: 有無量相。相有無量好。所住依果。亦有無量種種
0626a13: 莊嚴等。業根者。如下云。隨其所應。常能住持。不毀
0626a14: 不失。斯則橫豎皆依真覺。故得無量無斷。勝能者。
0626a15: 如法華云。應以佛身得度者。即現佛身而為說法
0626a16: 等。有感斯應。不用加功。如百水不上升。一月不下
0626a17: 降。慈善根力。法爾如此。故論曰自然也。勝益者。或
0626a18: 見形以發心。或聞法以起行。乃至知覺。功不唐捐。
0626a19: 故云不。此二句別釋此文也。如此下。通結上義
0626a20: 也。報化等者。報即地上所見。亦名勝應。化即地前
0626a21: 所見。亦名劣應。又下云。依於業識。菩薩從初發意。
0626a22: 乃至究竟地心所見者。名為報身。依分別事識。凡
0626a23: 夫二乘心所見者。名為應身。此二種身。皆淨智所
0626a24: 顯真如之用也。無始等者。即前常無斷絕也。下文
0626b01: 自顯。
0626b02: 【疏】問。始得自利。方起利他之業。云何利他說無始
0626b03: 耶。答。以無明盡故。始覺即本覺。然彼本覺。無始世
0626b04: 來。常起業用。利益眾生。是故始覺同彼。亦無有始。
0626b05: 以一切佛。無差別故。無新舊故。皆無始覺之異故。
0626b06: 本覺平等。無始無終故。故能常化眾生。是真如之
0626b07: 用。故云不思議業也。此本覺用。與眾生心。本來無
0626b08: 二。但不覺隨流。用即不現。妄心猒求。用則於彼心
0626b09: 中。稱根顯現。而不作意我現差別。故云隨根自然
0626b10: 相應。雖不作意。現無不益。
0626b11: 【記】次。問答釋妨也。初問。意云。始得智淨相以自利。
0626b12: 方起不思議業以利他。故上云以依智淨作勝境
0626b13: 界。若然者。則利他有始。何言無始耶。答下。二答三。
0626b14: 初。約一佛釋。本覺常起用者。有其兩意。一。約內熏
0626b15: 說。即自體相熏習義。故下云。從無始來。具無漏法。
0626b16: 備有不思議業。作境界之性。依此二義。恒常熏習
0626b17: 等。二。約應化說。應化不起者。但以妄染覆之。非謂
0626b18: 本覺無此應用。亦非固心抑令不起。斯則過在於
0626b19: 妄。何責於覺。實如崑竹有龍鳳之音。塵鏡有光明
0626b20: 之用。如或裁之以利。磨之以塵。則何患乎。雅韻精
0626b21: 明而不顯發耶。以一下。二。等諸佛釋。通約十方三
0626b22: 世諸佛。皆以始覺同本。故得應用無始終也。此本
0626b23: 覺下。三。同眾生釋。以眾生真心。與佛真心不別。故
0626b24: 佛應用。即是眾生應用。用即體起。故云無二。若就
0626c01: 佛說。用即屬佛。若就眾生說。用則屬眾生。略同明
0626c02: 月現在澄潭。此所現月。亦是月影。亦是潭影。下文
0626c03: 廣釋。
0626c04: △二明性淨本覺二。初總標。二別釋。初總標。
0626c05: 復次覺體相者。有四種大義。與空等。猶如淨鏡。
0626c06: 【疏】再辨前本覺。故標云復次。牒云者。以空及。鏡。皆
0626c07: 有四義。故取之為喻。一。空鏡。謂離一切外物之體。
0626c08: 二。不空鏡。鏡體不無。能現萬像。三。淨鏡。謂磨治離
0626c09: 垢。四。受用鏡。置之高臺。須者受用。四中前二自性
0626c10: 淨。後二離垢淨。又初二就因。隱時說。後二就果。顯
0626c11: 時說。又前中約空不空為二。後中約體用為二。又
0626c12: 初二體。後二相。故云覺體相也。又初一及第三。明
0626c13: 有空義。第二第四。明有鏡義。故舉二喻。
0626c14: 【記】論云四種大義者。但明覺相有四種義。以一一
0626c15: 義。皆遍法界。遂舉二喻。以空喻周遍。故云有大
0626c16: 義與空等。以淨鏡喻四種。故云有四種義猶如
0626c17: 淨鏡。所以具明者。若單舉空喻。則不顯四義。若單
0626c18: 舉鏡喻。則不顯周遍。遂雙舉二喻。互相顯發也。又
0626c19: 據疏云。以空及鏡皆有四義。則空鏡皆具四種大
0626c20: 義也。四種者。謂無相。等現。清淨。明照也。大者。謂遍
0626c21: 空。遍現。遍淨。遍照也。空於平等二無相一義顯。故
0626c22: 云與空等。鏡於清淨三明朗四義顯。故云猶如
0626c23: 淨鏡。鏡四大義。如疏可知。空四大義。釋相如何。一
0626c24: 者。無相空。經云。觀晴明空。唯一晴。無所有。二
0627a01: 者。現相空。經云。譬如空。體非相。而不拒彼諸
0627a02: 相發揮。三者。出離空。經云。出土尺丈。得尺丈空。
0627a03: 空淺深。隨出多少。四。受用空。經云。若築牆宇。穿為
0627a04: 小竇。參合器。名為異空。下論文不釋者。例鏡知
0627a05: 故。一。下文二。初。略配。空者。此就真體本無妄染。如
0627a06: 文云。從本已巳來。一切染法。不相應故。猶如於鏡。唯
0627a07: 有性明。故云空也。鏡中所現。但是影像。其相元無。
0627a08: 亦成空義。不空等者。雖無妄染。然有自體。及性功
0627a09: 德。若無其體。將何現物。餘二可見。此四如次以配
0627a10: 四義。前雙標而後單釋者。以空隨鏡顯也。但釋鏡
0627a11: 義。自挾空。四中下。二。料揀。配有五對。初。性淨離
0627a12: 垢對。二。因隱果顯對。三。空有體用對。四。體相對。五。
0627a13: 空鏡對。一三有空義者。然空語雖同。而空義不同。
0627a14: 以第一就因。無妄體為空。第三據果。離妄相為空。
0627a15: 二四有鏡義者。義亦不同。二以本來現物為鏡。四
0627a16: 以隨時照物為鏡。然則一三非無鏡義。二四非無
0627a17: 空義。今但取增勝配之。
0627a18: △二別釋四。一如實空鏡。二因熏習鏡。三法出離
0627a19: 鏡。四緣熏習鏡。一如實空鏡。
0627a20: 云何為四。一者。如實空鏡。遠離一切心境界相。無法
0627a21: 可現。非覺照義故。
0627a22: 【疏】云何句。通徵。一下列釋。如實空者。真如中妄法
0627a23: 本無。非先有後無也。遠離等者。倒心妄境。本不相
0627a24: 應。非謂有而不現。但以妄法理無。故無可現。如鏡
0627b01: 非不能現。但以兔角無故無可現也。非覺照者。有
0627b02: 二義。一。以妄念望於真智。本無覺照之功。以情執
0627b03: 違理故。如鏡非有外物。以彼外物無照用義故。即
0627b04: 顯鏡中無外物體。二。以本覺望於妄念。亦無覺照
0627b05: 功能。以妄本無故。如淨眼望空華。無照燭之功。亦
0627b06: 如鏡望兔角。此約遍計說。下約依他說。故能現世
0627b07: 間境界。
0627b08: 【記】如實句。初。標名。本無等者。以從本已巳來。不相應
0627b09: 故。非同隨相之說。未斷則有。斷已巳始無。故名本無。
0627b10: 亦非推之使無也。遠下。二。辨相。論中初二句。正顯
0627b11: 空義。無法一句。重辨所空。疏中法喻對顯。昭然可
0627b12: 見。非覺照句。三。結名二。初。正釋二。初。約妄無真照
0627b13: 之功。此則以所對能。於中先。法說。違理者。理有覺
0627b14: 照。妄既違理。即無覺照。既無照用。理中豈能容彼
0627b15: 妄耶。由是前云遠離也。如鏡下。次。喻顯。如鏡銅體。
0627b16: 本有照用。外木石物。與鏡體違。則無照用。既無照
0627b17: 用。鏡中豈能容彼木石物耶。以有照與無照。非和
0627b18: 合故。亦猶仁人之家。豈容不仁人共住。以性相違
0627b19: 故。二下。後。約真無妄覺之用。此則以能對所。於中
0627b20: 亦先法。次喻。並可知。圓覺云。無知覺明。不依諸礙。
0627b21: 即斯義也。然此二義之中。雖約妄約真。皆就無能
0627b22: 照說也。問。妄屬無明。容無能照。真性明了。教理俱
0627b23: 成。何言無照。答。今言真無照者。但無能所之照。不
0627b24: 無性明之照。如楞嚴云。性覺必明。妄為明覺。今此
0627c01: 但無妄為明覺之照也。疏中約所顯能。非謂但無
0627c02: 所照義爾。此約下。二。通妨。或問曰。次云一切境界。
0627c03: 悉於中現。云何此言無可現耶。故此釋通。遍計情
0627c04: 有理無。依他相有性無。故知此言無可現者。妄無
0627c05: 體故。下云現者。有相故。其次云常住一心等。即
0627c06: 明依他無體。唯是圓成。則三性之義備矣。
0627c07: △二因熏習鏡。
0627c08: 二者。因熏習鏡。謂如實不空。一切世間境界。悉於中
0627c09: 現。不出不入。不失不壞。常住一心。以一切法。即真實
0627c10: 性故。又一切染法。所不能染。智體不動。具足無漏熏
0627c11: 眾生故。
0627c12: 【疏】因有二因義。初。能作現法之因。二。作內熏之因。
0627c13: 亦可初是因義。後是熏習義。故云因熏習也。
0627c14: 【記】初。標名。現法因者。以次云現境界故。內熏因者。
0627c15: 次云熏眾生故。亦可下。重辨。斯則因義通而熏義
0627c16: 局也。以現法及熏習。俱名因故。現法非是熏習義
0627c17: 故。
0627c18: 【疏】不空。此總出因熏法體。謂有自體。及性功德故。
0627c19: 【記】次。出體。有自體者。異妄無自體故。及功德者。異
0627c20: 恒沙煩惱故。妄則不唯無功德。兼無自體。真則不
0627c21: 唯有自體。兼有功德。如前文云。以有自體。具足無
0627c22: 量性功德故。
0627c23: 【疏】一切下。別釋二因。初因。境界悉現者。明一切法
0627c24: 離此心外。無別體性。猶如鏡中。能現影也。不出者。
0628a01: 明心待熏。故變現諸法。非不待熏而自出也。不入
0628a02: 者。離心無別能熏。故不從外入也。不失者。雖復不
0628a03: 從內出外入。緣起之法。顯現不無也。不壞者。諸法
0628a04: 緣集。起無所從。不異真如。故不可壞。如鏡中影。非
0628a05: 刃能傷。以同鏡故。住一心者。會相同體。即真性者。
0628a06: 釋成同體所由。以於心中顯現。無出入等故。即無
0628a07: 體性。無體性故。本來平等。不異真如。故云常住一
0628a08: 心即真實性。
0628a09: 【記】三。釋義二。初。現法因。離心無者。下云。三界偽。
0628a10: 唯心所現。離心則無六塵境界。明心等者。待無明
0628a11: 緣熏。方變諸法。若自出者。無明斷後。應出法無窮。
0628a12: 則修斷何益。故知不待無明。法則不從內出。離心
0628a13: 等者。雖云待緣熏方出。非謂別有他法。自外而入
0628a14: 為能熏耳。以是即心不覺之因為能熏故。能熏既
0628a15: 非心外。所現安得離真。故非外入。又此諸法。全心
0628a16: 而成。非謂諸法從心內出而現於外。此即非如人
0628a17: 從室內而出名為現也。又非別有諸法自外而來。
0628a18: 入此心中以現其影。此即非如形對於鏡而現其
0628a19: 像也。以心無內外故。雖復等者。心境歷然。染淨宛
0628a20: 爾故。諸法下。法喻者。鏡。喻真如心。影。喻法緣無從。
0628a21: 刃傷。喻智斷。心鏡上無明塵垢。智刃可刮斷。而心
0628a22: 鏡內法影。非智刃可割傷也。斯則性起為相。故不
0628a23: 失。相同於性。故不壞。以心無失壞故。此四句。揀濫。
0628a24: 謂內能不出。外所不入。緣起不失。理實不壞。又因
0628b01: 不出。緣不入。相不失。性不壞。又內不從六根出。外
0628b02: 不從五塵入。果不從當來失。因不從過去壞。又不
0628b03: 從自性生。不出也。不從他性生。不入也。不從無因
0628b04: 生。不失也。失去親生真因。便為無因性故。不從共
0628b05: 性生。不壞也。自他各壞其體。方可成共性故。常住
0628b06: 一心者。有二意。一者。以一切法。常依一心而住。故
0628b07: 得不出不入。不失不壞也。二者。諸法當體常住。唯
0628b08: 是一心。一心之外。無有一法可為出入失壞也。故
0628b09: 經云。世間相常住。此二中前義為正。以下有論自
0628b10: 釋成故。此一句。正顯。良以常住一心。故得一切境
0628b11: 界悉皆現也。疏文可知。釋成同體等者。意云。何以
0628b12: 諸法。常依一心而住耶。故此釋云。以諸法相。即是
0628b13: 真性體故。斯則以此二句。近釋上同體義也。以於
0628b14: 下。通敘前文者。顯此段論。是展轉互相釋成也。若
0628b15: 欲易明。應云。一切境界。悉於心中顯現者。以無出
0628b16: 入失壞故。無出入失壞者。即無體性住一心故。住
0628b17: 於一心無體性者。以一切法。本來平等。不異真如
0628b18: 性故。是則此二句。遠結前後一段義也。
0628b19: 【疏】又一切下。釋後因。謂以性淨故。雖現染法。非染
0628b20: 所污。非直現染之時。非染所染。亦乃由現染故。反
0628b21: 顯本淨。如鏡明淨。能現穢物。穢物現時。反顯鏡淨。
0628b22: 豈此穢物能汗鏡耶。若不現染。則無以顯其不染。
0628b23: 是故現染。釋成不染義。智體不動者。以本無染。今
0628b24: 無始淨。是故本覺之智。未曾移動。又雖現染。不為
0628c01: 所染。故云不動。如鏡中像。隨質轉變。然其鏡體。未
0628c02: 曾移動也。具足無漏者。謂此本覺中恒沙性德。無
0628c03: 所少也。熏眾生者。謂又與眾生。作內熏之因。令猒
0628c04: 生死苦。樂求涅槃樂。故勝鬘經云。由有如來藏。能
0628c05: 猒生死。樂求涅槃。佛性論云。自性清淨心。名為道
0628c06: 諦。
0628c07: 【記】二。熏習因。以性下。順釋文。非直下。別顯意。先。法。
0628c08: 次。喻。若不下。反以結成。以本下。約本淨今淨明不
0628c09: 動。又雖下。約現染不染明不動。亦先。法。後。喻。此本
0628c10: 下。即下所說大智慧光明義。乃至無有所少義等。
0628c11: 又與下。即自體相熏習義。勝鬘下。引經論證。道諦。
0628c12: 即出世因。熏習因也。
0628c13: △三法出離鏡。
0628c14: 三者。法出離鏡。謂不空法。出煩惱礙智礙。離和合相。
0628c15: 淳淨明故。
0628c16: 【疏】謂真如之法。出於二障。離於和合。故云出離。前
0628c17: 是在纏性淨不空如來藏。今明不空出纏離垢法
0628c18: 身。如寶性論云。有二淨。一。自性淨。以同相故。二。離
0628c19: 垢淨。以勝相故。不空。出法體也。即前因熏之法。惱
0628c20: 礙者。麤細染心。智礙者。所依無明。離和合者。淨心
0628c21: 出障。破業識等和合。淳者。離和合雜相故。淨者。無
0628c22: 惑染故。明者。出無明故。謂大智慧光明等。
0628c23: 【記】初。標名。謂下。解釋當文。前是下。料揀前後。性淨。
0628c24: 即初義。不空。即二義。彼二在纏。故通名如來藏。但
0629a01: 以空不空異耳。今明不空者。與前不空義同。法身
0629a02: 者。與前如來藏。義異體同。彼隱此顯。故前云依法
0629a03: 身說本覺。後云如來藏亦名如來法身。然法身但
0629a04: 屬第三鏡。其後一鏡即是報化身也。寶性下。引證。
0629a05: 同相者。通凡聖故。勝相者。勝於因故。然初淨。即前
0629a06: 二義。後淨。即後二義。不空下。二。出體。即前法者。即
0629a07: 是前為二因之法也。前明熏因。今明離障。故重指
0629a08: 之。惱障下。三。辨相。麤細染心者。四麤三細心也。下
0629a09: 云。染心義者。名煩惱礙。所依無明者。根本枝末。是
0629a10: 六染所依法故。下云。無明義者。名為智礙。出障者。
0629a11: 出前二礙。礙。即障也。二障既出。業識等亡。心無所
0629a12: 合。故云離也。離和合等三段。即翻前和合煩惱智
0629a13: 礙。成此淳淨明故。淳是總。淨明為別。謂淳淨故。淳
0629a14: 明故。淳淨。即滿淨義。揀異菩薩等是分淨故。淳明。
0629a15: 即滿覺義。揀異菩薩等是分覺故。斯則六染盡故。
0629a16: 謂之淳淨。二覺圓故。謂之淳明也。又此三字。即圓
0629a17: 三德。謂法身。解脫。般若。如次配知。備此三點以成
0629a18: 大般涅槃。
0629a19: △四緣熏習鏡。
0629a20: 四者。緣熏習鏡。謂依法出離故。照眾生之心。令修
0629a21: 善根。隨念示現故。
0629a22: 【疏】即彼本覺出障之時。隨照物機。示現萬化。與彼
0629a23: 眾生。作外緣熏力。故云依法乃至示現。問。前隨染
0629a24: 中智淨。與此法出離何別。前業用。與此緣熏何別。
0629b01: 答。前約隨染故。還淨說為智。即明彼智用。俱就始
0629b02: 覺說。此約自性故。離障顯法體。即明此法用。俱就
0629b03: 法體說。是故前云智。此云法。前云業。此云緣也。然
0629b04: 法智雖殊。體無差別。以始覺即本覺故。但今就義
0629b05: 開說。故有境智不同也。
0629b06: 【記】論云緣熏習者。初。標名也。緣。即外緣。為諸眾生
0629b07: 而作發起善根之外緣故。熏。資熏也。謂熏成習氣。
0629b08: 發善根故。論云謂依法下。次。釋相。初一句。躡前起。
0629b09: 依於體相也。次三句。釋本門。起於業用也。謂依前
0629b10: 法體。出離惑染。遂成三輪不思議化。照。即意輪
0629b11: 鑒機。示現。即身口設化。以此為緣熏習力故。令修
0629b12: 善根也。疏中二。先。通釋論文。與彼等者。謂與二乘
0629b13: 十信作差別緣。與三賢十地作平等緣。如下用熏
0629b14: 習中說。問前下。次。料揀前後二。初。辨異二義。問意
0629b15: 可知。答中。前約等者。意明前之二相。與此二鏡。法
0629b16: 體無二。為門有殊。謂前二相以智為門。故云俱就
0629b17: 始覺。後二鏡以理為門。故云俱就法體。又前約相
0629b18: 說。故云生二種相。此約性說。故二種俱言法。又前
0629b19: 約對染明淨相。故云智淨等。此約自性顯大義。故
0629b20: 云有四種大義與空等也。又前以顯為門。此以
0629b21: 隱為門。所以有斯二說者。恐有人言。顯時方淨。隱
0629b22: 時不淨。故說二顯後。又重說二隱指法出離。緣熏習也。又先
0629b23: 明二顯者。以取始覺之末文便故。又亦即是始覺
0629b24: 義故。亦即隱處難信。且就顯處而開示故。餘義易
0629c01: 知。然法下。二。結同一體。此明為門雖異。其體是一。
0629c02: 故此結同也。但今下。境即是法。以是始覺所緣所
0629c03: 證。故言境也。
0629c04: 
0629c05: 大乘起信論疏筆削記會閱卷第五
0629c06: 
0629c07: 音釋
0629c08: 罣音卦。挂牽也。
0629c09: 翛音囂。絕無纖累也。
0629c10: 漂音飄。隨流浮動也。
0629c11: 確音恪。堅住也。
0629c12: 擔音旦。挑在肩也。
0629c13: 寤音告悟。醒覺也。
0629c14: 綺音起。細花綾。
0629c15: 忒音慝。差失也。
0629c16: 匣音狹。鏡匣。
0629c17: 薩婆若此云大智慧。
0629c18: 箭音薦。矢也。
0629c19: 音勾。
0629c20: 尋伺下音祠。謂尋求伺察也。覺觀別名。
0629c21: 淳音純。質朴也。
0629c22: 剩音盛。多餘也。
0629c23: 音荷。畜名。
0629c24: 唐捐下音涓。棄也。
0630a01: 鳳音奉。鳥中王。羽中長也。
0630a02: 裁音才。度量剪割也。
0630a03: 雅音啞。美妙佳也。
0630a04: 韻音蘊。音曲也。
0630a05: 潭音曇。聚水深處。
0630a06: 築音竹。擣也。
0630a07: 竇音豆。孔穴。
0630a08: 挾音甲。掖持帶也。
0630a09: 刃音忍。鋒刃。
0630a10: 刮音括。剝削也。
0630a11: 大般涅槃此云大滅度。亦云大寂滅。
