0904c18: 
0904c19: 
0904c20: 釋摩訶衍論贊玄疏卷第五
0904c21: 
0904c22: 中京報恩傳教寺崇祿大夫守司空詮圓
0904c23: 通法大師賜紫臣沙門　法悟奉　撰
0904c24: 已巳說至應審觀察。
0905a01: 釋曰後辨用大有二初結指舉勸。
0905a02: 言本願至相續義故。
0905a03: 釋曰後依門釋相有六一本願無盡門有二初解
0905a04: 義門梵語僧那此云誓願阿世耶者此云意樂初
0905a05: 總指陳諸佛清淨誓願意樂廣大無際由承大願
0905a06: 發起五海故判科名大願無盡一興十方微塵數
0905a07: 慈悲心海二修十方微塵數圓滿因海三攝十方
0905a08: 微塵數眾生根海四立十方微塵數廣大願海五
0905a09: 成十方微塵數自在果海後出所以由稱實知一
0905a10: 切眾生同一無異如己巳身故。
0905a11: 如本至如己巳身故故。
0905a12: 釋曰後合本論諸波羅蜜即配因海從盡欲下至
0905a13: 於未來義當果海餘文易見不繁具指。
0905a14: 已巳說至不著門。
0905a15: 釋曰二離相不著門有二初結指。
0905a16: 言離相至平等故。
0905a17: 釋曰後開示於解義中牒門總指出意別明又合
0905a18: 本論中以釋配本論義亦明顯。
0905a19: 已巳說至平等門。
0905a20: 釋曰三能所平等門有二初結指。
0905a21: 言能所至不假他力。
0905a22: 釋曰後解釋有三初明論義人法已巳下標釋平等
0905a23: 以一體下遣拂顯性平等標三一人法平等二體
0905a24: 用平等三智理平等謂法身下釋三平等一法應
0905b01: 化身即屬其人二種淨理名實實理二染淨理名
0905b02: 假假理即屬其法人法一體無差別故二自性本
0905b03: 身是體枝末應化是用體用一體無差別故三智
0905b04: 理一體無差別故以一體下拂彼二一亦無無耳
0905b05: 令絕跡故以此義下顯性德故。
0905b06: 甚深至同同同相。
0905b07: 釋曰次引教證有四一徵同異相。
0905b08: 佛言至非觀偽法。
0905b09: 釋曰二釋同異相異異異相答是無明無明具含
0905b10: 惑業苦故由三多別言三異字同同同相答是明
0905b11: 法明法含前三種平等由三平等言三同字真妄
0905b12: 二法如牛兩角相待假立非互消鍊融歸一體此
0905b13: 但隨根權宜施設如實真妄兩法俱空空亦復絕
0905b14: 此就上根了達同異二種本來一味不見對待
0905b15: 偽法故。
0905b16: 於此至應覺知耶。
0905b17: 釋曰三請問後句。
0905b18: 爾時至廣說故。
0905b19: 釋曰四對答空絕我諸經說異是無明同是明法
0905b20: 為度愚夫權假而說今為文殊就真實說非觀偽
0905b21: 法同異歸同同謂一體同同歸空體性亦拂空空歸絕亦無空耳。
0905b22: 如本至一切處故。
0905b23: 釋曰後合本論以本配釋逆次而具三種平等初
0905b24: 三句是智第四句是理智理平等上四句是體次
0905c01: 三句是用體用平等前七句是人後二句是法人
0905c02: 法平等等字貫前三平等故。
0905c03: 已巳說至現應門。
0905c04: 釋曰四無相現應門有二初結指。
0905c05: 言無相至一切角故。
0905c06: 釋曰後解釋有三初明法喻因法身性空故無像
0905c07: 能現於眾像猶兔角體故無角善生於諸角故
0905c08: 肇公云法身無像應物以形般若無知對緣而照
0905c09: 萬根頓赴而不撓其神千難殊對而不干其慮動
0905c10: 若行雲止若谷神豈有心於彼此而情繫於動靜
0905c11: 者哉既無心於動靜亦無像於去來去來不以像
0905c12: 故無器而不形動靜不以心故無感而不應也。
0905c13: 謂法身佛至無他身故。
0905c14: 釋曰次辨真應有二初真身無相法身如來一一
0905c15: 非一寂寂非寂心言罔及滅斷皆亡唯是自然作
0905c16: 自然故準聖法記無下唯字阿謂自然真佛應佛
0905c17: 法身智身如次配上二自然故下之徵釋證上可
0905c18: 知。
0905c19: 而諸至無有關故。
0905c20: 釋曰後應根現相根見佛現生聞佛說但自心中
0905c21: 獲得益故唯影無本於今可了華嚴經云諸佛無
0905c22: 有法佛於何有說但隨其自心謂說如是法法身
0905c23: 體中無有關者以眾生見見自心中隨緣本覺不
0905c24: 思議業相亦見自心性淨本覺緣熏習鏡身亦見
0906a01: 自心自用大中應化佛身故於法身無關而已巳如
0906a02: 見既爾於聞亦然。
0906a03: 如本至說為用故。
0906a04: 釋曰後合本論。
0906a05: 已巳說至差別門。
0906a06: 釋曰五隨見麤細門有二初結指分門。
0906a07: 初門至分分轉故。
0906a08: 釋曰後隨門辨相有三初報應用差別有二初應
0906a09: 身用相門又二初解義門凡小不了諸法唯心依
0906a10: 妄事識見應化佛謂從外來執色大小不能通達
0906a11: 身無分齊。
0906a12: 如本至不能盡知故。
0906a13: 釋曰後合本論良以凡小不知自己巳轉識心中法
0906a14: 身現故謂有別佛從外來耳。
0906a15: 次門至無分齊故。
0906a16: 釋曰後報身用相門有二初解義門從發心住至
0906a17: 金剛心一切賢聖了達諸法唯心理故依彼業識
0906a18: 發始覺智見報身佛作唯心解實知依正無有分
0906a19: 齊。
0906a20: 如本至不失故。
0906a21: 釋曰後合本論。
0906a22: 自此至說為報故。
0906a23: 釋曰次報應相差別有二初具樂相名報無漏行
0906a24: 熏即始覺熏不思議熏即本覺熏。
0906b01: 所言至說為應故。
0906b02: 釋曰後非受樂名應。
0906b03: 自此至此義云何。
0906b04: 釋曰後重明前所說有三初指徵。
0906b05: 若三賢似至真如位故。
0906b06: 釋曰次解釋有三初三賢分見有二初解義門三
0906b07: 賢位人以信真故分見報身了知色相無有去來
0906b08: 但自心現不離真如仍帶分別不同地上。
0906b09: 如本至法身位故。
0906b10: 釋曰後合本論。
0906b11: 若得至之究竟故。
0906b12: 釋曰次十地轉勝初地已巳去所見身土位位增強
0906b13: 地地轉勝至金剛心見究竟故。
0906b14: 若佛至無二故。
0906b15: 釋曰後佛果離絕有二初解義門由佛果位業識
0906b16: 無故始覺無依沒同本覺能所見空是知諸佛真
0906b17: 如平等法身平等既無彼此對待之殊何有色相
0906b18: 互相見故境慮悉亡真智斯顯遮伽梨娑那提衣
0906b19: 此云玉光耀羅衣帝釋服用莊嚴之衣鍵尸多陀
0906b20: 摩宮此云安樂變轉宮此衣及宮俱屬理性但隨
0906b21: 義便巧立其名攝持眾德覆護智身居處安常栖
0906b22: 神寂靜自性無二本智獨存故。
0906b23: 如本至迭相見故。
0906b24: 釋曰後合本論迭猶遞也互無見故。
0906c01: 何故至隨麤細故。
0906c02: 釋曰後問答因何應身依事識見復何報身依業
0906c03: 識見欲顯所依事識即麤業識即細依麤識覺唯
0906c04: 見應身所見佛身隨麤轉故依細識覺則見報身
0906c05: 所見佛身隨細轉故。
0906c06: 已巳說至說相可見。
0906c07: 釋曰六問答決疑門有二初結指分門。
0906c08: 問者至發起此問。
0906c09: 釋曰後依門辨相有二初問又二初解義門問法
0906c10: 身真體絕離色像非心所測豈口能宣何故無相
0906c11: 現應章說法身無相能現色相若許法身出多色
0906c12: 相則不可言法身離像。
0906c13: 如本至色相故。
0906c14: 釋曰後合本。
0906c15: 論自此已巳下即決此疑。
0906c16: 釋曰此答有二初標。
0906c17: 言法身至不二故。
0906c18: 釋曰後釋有五一法身現色門法身為所依色相
0906c19: 是能依真心色相法爾平等既無二體又唯一心
0906c20: 無相現相復有何違。
0906c21: 言顯示至智身故。
0906c22: 釋曰二智身形相門智性如金色相如黃以金攝
0906c23: 黃唯名金器以智攝色故名智身。
0906c24: 言顯示至法身故。
0907a01: 釋曰三法身形相門以色攝智將此翻前法合喻
0907a02: 況如文可知此前三門各出意者第一法身即是
0907a03: 體大色相用大用依體出故無二也第二智身即
0907a04: 是相大色像用大以相收用色歸智故第三法身
0907a05: 諸法通名以色攝智舉用收相智歸色故不云色
0907a06: 身言法身者名義該通攝一切故以此三門三大
0907a07: 無礙無相現相有色離色復何相違。
0907a08: 言廣大至不相妨故。
0907a09: 釋曰四廣大無際門明前所說法智二身所現色
0907a10: 相謂諸世界菩薩報身無量莊嚴周五界具足
0907a11: 五用無分無礙不亂不妨故。
0907a12: 言不可至用義故。
0907a13: 釋曰五不可思議門指前業用深妙尊勝非是凡
0907a14: 小所能知故以是真如自在用故。
0907a15: 如是至以之為別。
0907a16: 釋曰後料揀餘義有三初二門三大異。
0907a17: 是故至不相捨離故。
0907a18: 釋曰次一經二義證先說真如門各別立故後說
0907a19: 生滅門得並立故。
0907a20: 餘種種相至自當理明。
0907a21: 釋曰後餘相指別明即指下文第論七末以何義
0907a22: 故四門結中皆悉通名隨順法性為欲顯示法性
0907a23: 空乃至廣大圓滿無分際故。
0907a24: 已巳說至破異門。
0907b01: 釋曰後門自入門破異門有二初結指。
0907b02: 本曰至真如門故。
0907b03: 釋曰後開示有二初唱本。
0907b04: 論曰至與本量等。
0907b05: 釋曰後作釋有三初法說有二初解義門有四一
0907b06: 入門遣執初略徵釋後躡徵釋謂有眾生執彼所
0907b07: 入一法界心以是本故亦廣亦大又計能入真妄
0907b08: 二門以是末故亦狹亦小故以此論對治此執門
0907b09: 亦所入與本量等意云既真如門亦是所入與其
0907b10: 本法廣大量等非是狹小云何妄執法廣門狹問
0907b11: 其真如門由是所入可與本等則破前執且生滅
0907b12: 門既非所入云何亦說與本量等答非為生滅亦
0907b13: 為所入方與本等良由所入是體能入是用體用
0907b14: 相依不可定異故說生滅亦與本等云何妄執法
0907b15: 廣門狹若爾何故前論七異之中說生滅門與本
0907b16: 別耶答前論為顯能作本法一向純淨所作之門
0907b17: 具通染淨純雜有殊言與本別非謂門法大小不
0907b18: 同說與本別故今釋論敘異執中真妄二門亦狹
0907b19: 亦小雙舉二門齊生異執故對治中汎爾而言門
0907b20: 亦所入與本量等以無言揀生滅一門非是所入
0907b21: 不與本等或可以用合體與其本等故生滅門亦
0907b22: 是所入又或生滅全入真如既真如門與法無異
0907b23: 應知生滅與法不別故此二門皆屬所入由是論
0907b24: 指門亦所入與本量等或斯論意偏顯真門是所
0907c01: 入故學者應知。
0907c02: 復次至差別相。
0907c03: 釋曰二顯理絕相有為全真無差別故。
0907c04: 復次至平等門故。
0907c05: 釋曰三等空契實五陰所空智見能空能所皆空
0907c06: 入真門故。
0907c07: 復次至真如門實故。
0907c08: 釋曰四以假歸實生滅是假真如是實從假入實
0907c09: 方究竟故此約生滅門中未得究竟覺從假入實
0907c10: 歸真如故若至究竟相盡成已巳無容更入真如門
0907c11: 故已巳到一心更何修斷前曾具指更不再陳。
0907c12: 如本至終不可得故。
0907c13: 釋曰後合本論從妄入真行相云何令推五陰色
0907c14: 之與心舉外六塵彰內六根畢竟無念又空六識
0907c15: 為其行者通觀蘊處界等終不可得空無所有能
0907c16: 推智心了無形相十方諦求終不可得能所皆空
0907c17: 自然入實故。
0907c18: 以何至西方喻念。
0907c19: 釋曰次喻合有三初總徵問。
0907c20: 為欲至破世間闇。
0907c21: 釋曰次別解釋有二初喻覺欲顯本覺出現智光
0907c22: 破生死闇故以東方況於本覺如日發光破世闇
0907c23: 故。
0907c24: 無明至清淨明故。
0908a01: 釋曰後喻念欲顯無明出生染法隱淨慧明故以
0908a02: 西方況於無明如日沒闇覆淨明故。
0908a03: 如本至不動故。
0908a04: 釋曰後合本論所迷東方喻於本覺所執西方喻
0908a05: 於無明能迷之人以況眾生由其迷故計東為西
0908a06: 實非東方轉為西耳蓋因情迷謂東為西由其不
0908a07: 覺執心作念實非覺心變為妄耳良以生迷謂心
0908a08: 為念法合喻明於慈可見。
0908a09: 自此至真如門故故。
0908a10: 釋曰後得益謂令眾生了知真心無能所起即成
0908a11: 修習真如隨順隨順因圓即成真如得入果滿說
0908a12: 念已巳離融歸一心隨順既無得入何有。
0908a13: 已巳說至正解門。
0908a14: 釋曰次對治邪執門有二初結指。
0908a15: 本曰至不入實智故。
0908a16: 釋曰後開示有二初唱本。
0908a17: 論曰至是名為四。
0908a18: 釋曰後作釋有二初分門。
0908a19: 言顯示至作根本故。
0908a20: 釋曰後辨相有四一根本總相門有三初解義門
0908a21: 恒沙邪道一切定執皆以我見為根本故人我見
0908a22: 者執有主宰法我見者執法實故問五種人見於
0908a23: 真計執云何說為人我見耶答古師二釋一凡夫
0908a24: 初學有人我者起此妄執名人我見二如來藏中
0908b01: 而有二義一本覺佛性即當人義於上妄執故名
0908b02: 人執二理實佛性當所觀法今取初義說為人執。
0908b03: 是故至為依而轉故。
0908b04: 釋曰次引教證一切妄定執邪道皆以我見為
0908b05: 依而轉譬如一切林樹草木皆以山岳為依而轉。
0908b06: 如本至法我見故。
0908b07: 釋曰後合本論邪謂邪道執謂定執。
0908b08: 已巳說至對治門。
0908b09: 釋曰二人見對治門有三初總結指。
0908b10: 言顯示至無大要故。
0908b11: 釋曰次別開解對治人見正化二凡令除謬執生
0908b12: 正解故準本趣中通為三聚八因中第二唯被邪
0908b13: 定龍樹三文出沒異者謂本趣中明造論意普使
0908b14: 異生二乘菩薩除執著故由此彼文通為三聚八
0908b15: 因中第二唯邪定者良以三聚散在八因各逐法
0908b16: 門說其所被彼文正起對治邪執以為異生七執
0908b17: 增盛且隱於餘偏明此一故唯邪定此文而明邪
0908b18: 不定者蓋以謬執過失增故以正定聚極輕微故
0908b19: 由此唯二如是三文各據一理互影偏彰俱無違
0908b20: 故五種人見不廣釋者文相明故無大要故欲粗
0908b21: 知者今應略辨初二於空遂生謬執佛說真空為
0908b22: 除滯有而迷本意則謂豁然無物之空後三於有
0908b23: 復起倒知佛說妙有為遣實有而迷本意則謂確
0908b24: 實情有之有於人五種各具三文初執緣次執相
0908c01: 對治一者已巳下妄執事空以為法體以不知下迷
0908c02: 佛破有執色為身故說法身寂寞如空便計法身
0908c03: 全同空云何已巳下正治妄執情有理無心離妄
0908c04: 動真心周如斯性智豈同空二者已巳下妄執
0908c05: 法體唯是空無以不知下迷佛破有執諸法實故
0908c06: 說諸法本空離相便計真如涅槃亦空云何已巳下
0908c07: 正治妄執三者已巳下妄執性德全同色心以不解
0908c08: 下由迷佛說體具萬德便計本覺有色心相云何
0908c09: 已巳下正治妄執德本依真因染示現豈有色心自
0908c10: 相差別四者已巳下妄執法性本有世染以不解下
0908c11: 由迷佛說依真有染便計自體具有染法云何已巳
0908c12: 下正治妄執淨德本有妄染本無妄從法爾不與
0908c13: 藏性而共相應若如來下反破可知五者已巳下妄
0908c14: 執染淨有始有終以不解下由迷佛說即是計執
0908c15: 真先妄後眾生有始涅槃有終還作眾生云何已巳
0908c16: 下正治妄執藏性離始則顯生死無始藏性離終
0908c17: 則顯涅槃無終五種人執應如是知。
0908c18: 如本至後際故故。
0908c19: 釋曰後合本論。
0908c20: 已巳說至對治門。
0908c21: 釋曰三法見對治門有三初總結指。
0908c22: 言顯示至不須重釋。
0908c23: 釋曰次別開解二乘異生有二法執一計生死二
0908c24: 計涅槃皆為實有遂怖生死致取涅槃為治此執
0909a01: 即說五蘊本性無生元是涅槃何起忻猒畏苦求
0909a02: 樂。
0909a03: 如本至涅槃故故。
0909a04: 釋曰後合本論。
0909a05: 已巳說至俱非絕離門。
0909a06: 釋曰如俱非絕離門有三初總結指。
0909a07: 言顯示至無所達故。
0909a08: 釋曰次別開解由除二執即證二空通達諸法言
0909a09: 斷心滅言斷既斷唯照唯寂心滅已巳滅唯慮唯止
0909a10: 不見別法名無所達又照寂俱亡名為斷斷慮止
0909a11: 咸絕名為滅滅又人法執除名為斷斷照除心絕
0909a12: 名為照寂照亦絕故人法空泯名為滅滅慮空心息名
0909a13: 為慮止慮亦息故照慮皆亡無所達故。
0909a14: 如本至不入實智故故。
0909a15: 釋曰後合本論生滅門中相待之法無相可說故
0909a16: 知諸法一切皆非而有言說是佛方便假言引導
0909a17: 本意令生離妄歸真以念諸法令心生滅畢竟不
0909a18: 能入實智故。
0909a20: 釋曰後分別發趣道相門有二初結指。
0909a21: 本曰至法身不現故。
0909a22: 釋曰後開示有二初唱本。
0909a23: 論曰至說相可觀。
0909a24: 釋曰後作釋有二初分門指觀。
0909b01: 言總標至趣入義故。
0909b02: 釋曰後依門示相有二初總標門又二初解義門
0909b03: 復二初隨相道諸佛所有願海因海果海所化徒
0909b04: 海菩薩隨應稱願稱因稱果稱徒隨次修行不超
0909b05: 不過皆趣入故通取此門發趣道相即解立義分
0909b06: 中通達軌則門故。
0909b07: 復次至如如行故。
0909b08: 釋曰後離相道一切諸佛隨修遣修隨相違相故
0909b09: 於位地都無趣向一切菩薩於彼無有趣向法中
0909b10: 稱如行故此依生滅說離相故又前段文明生滅
0909b11: 門三世菩薩依佛次位趣向入故今此段文明真
0909b12: 如門一切菩薩依佛絕相稱如行故所以本論不
0909b13: 顯說者舉生滅修彰真如故。
0909b14: 如本至義故故。
0909b15: 釋曰後合本論。
0909b16: 已巳說至應審思擇。
0909b17: 釋曰後別釋門有二初結指標觀。
0909b18: 就第一至證發心故。
0909b19: 釋曰後依文辨相有三初三種發心分剖門有二
0909b20: 初開門合本論。
0909b21: 就初門中至是名為三。
0909b22: 釋曰後依門解義有二初明信成就發心門有三
0909b23: 初分門有二初總辨三門。
0909b24: 第一至應觀審觀察。
0909c01: 釋曰後別指前一於信成就發心一門總標廣說
0909c02: 兩重解釋。
0909c03: 就第一至是名為四。
0909c04: 釋曰次辨相有三初開問總標門次答釋廣說門
0909c05: 二合分二初初重二門有二初開問又二初標意
0909c06: 趣總問四者一問能修之人二問所修之行三問
0909c07: 得成之信四問勝進之相。
0909c08: 如本至堪能發心故。
0909c09: 釋曰後合本論。
0909c10: 已巳說至是名為六。
0909c11: 釋曰後廣答有二初結指分門。
0909c12: 言顯示至眾生故。
0909c13: 釋曰後依門辨相有二初別解二門又二初次第
0909c14: 答釋門有六一修行假者門準因緣分唯取上品
0909c15: 十信眾生以為所化此中通取三品十信為所化
0909c16: 者因從正說此通兼正故。
0909c17: 言自然至善根力故。
0909c18: 釋曰二本有熏習門。
0909c19: 言顯示至信心故。
0909c20: 釋曰三修行功德門。
0909c21: 言信心至差別相故。
0909c22: 釋曰四言成時量門有三初牒門總指。
0909c23: 即此門中至十五異說。
0909c24: 釋曰次引教別辨有四一指門徵起。
0910a01: 一者至初發心住。
0910a03: 二者至定金剛地。
0910a04: 釋曰二無量大乘經十愛樂心即十信心以信真
0910a05: 理深忻幸故十信心者準瓔珞云信想菩薩略行
0910a06: 十心所謂信心進心念心慧心定心戒心迴向心
0910a07: 護法心捨心願心。
0910a08: 三者至決定不退。
0910a09: 釋曰三慧明總持經。
0910a10: 四者至無所闕失。
0910a11: 釋曰四法門名字經。
0910a12: 五者至信品成就。
0910a13: 釋曰五清淨三昧經難角地者即不定聚未如三
0910a14: 賢得不退故具如前解。
0910a15: 六者至六十劫量。
0910a16: 釋曰六金剛總持經。
0910a17: 七者至平坦無草。
0910a18: 釋曰七智慧光明經父母天地地者十信善根與
0910a19: 後賢聖為父為母作天作地下言地者即信位故。
0910a20: 八者至具足圓滿。
0910a21: 釋曰八實相本際經。
0910a22: 九者至具足成立。
0910a23: 釋曰九圓滿因海經。
0910a24: 十者至唯三萬劫。
0910b01: 釋曰十菩提因緣經。
0910b02: 十一至其思極樂。
0910b03: 釋曰十一方便善巧經。
0910b04: 十二至具足建立。
0910b05: 釋曰十二光明照經種子地者以十信心為後
0910b06: 賢聖因種子故。
0910b07: 十三至真實信心。
0910b08: 釋曰十三授記平等經信心性空十對遣拂言亡
0910b09: 慮絕為真實信。
0910b10: 十四至圓滿信地。
0910b11: 釋曰十四如來藏識經以信為門收攝諸法無有
0910b12: 一法而非十信乃至邪定不離信故。
0910b13: 十五至信成就處。
0910b14: 釋曰十五菩薩瓔珞經。
0910b15: 是名十五異說契經。
0910b16: 釋曰三結數指說。
0910b17: 如是至應審思擇。
0910b18: 釋曰四問答說異如上諸經所說差別有極極近
0910b19: 謂一剎那有極極遠謂三僧祇或從性說長短俱
0910b20: 非或從相說延促不定白以應根施設異故致使
0910b21: 垂教有多端耳。
0910b22: 今此至成就故故。
0910b23: 釋曰後依經合本。
0910b24: 言顯示至是名為三。
0910c01: 釋曰五發心因緣門有二初略釋科分。
0910c02: 言勸請至令發心故。
0910c03: 釋曰後依科辨相有三初勸請因緣諸佛菩薩演
0910c04: 教勸化十信行人令入發心不退位故。
0910c05: 言救度至能自發心故。
0910c06: 釋曰次救度因緣十信行者見諸眾生不集勝因
0910c07: 長淪苦海欲垂救度悉使超昇遂自發心置他樂
0910c08: 處。
0910c09: 言護法至能自發心故。
0910c10: 釋曰後護法因緣十信行人因見佛法欲破滅時
0910c11: 不惜身命護令久住因此發心入不退故。
0910c12: 言顯示至是名為十。
0910c13: 釋曰六得益位勝門有二初解義門指信成就得
0910c14: 解行者正明發心已巳去方具十名無退順字名配
0910c15: 解即十住行即十行隨義理說通指三賢總稱解
0910c16: 行十向亦具勝解行故已巳得預入聖胎位故初住
0910c18: 如本至因相應故。
0910c19: 釋曰後合本論揀邪名正對緣稱因正因二字即
0910c20: 是因熏相應二字即是緣熏緣順於因故名相應。
0910c21: 已巳說至是名為二。
0910c22: 釋曰後舉劣顯勝門有二初結指分門。
0910c23: 言舉劣至種子故。
0910c24: 釋曰後依門辨相有二初舉劣顯劣門言舉劣者
0911a01: 以善既微薄惑又深厚故言顯劣者雖值大乘不
0911a02: 興悲願唯起凡小善種子故。
0911a03: 言舉勝至若退故。
0911a04: 釋曰後舉勝顯勝門有二初解義合本言舉勝者
0911a05: 謂善既深厚惑又微薄求學大乘勝妙法門言顯
0911a06: 勝者其人根性但未決定值順則進遇逆便退故。
0911a07: 若不至之種子故。
0911a08: 釋曰後隨問還答心既不定何名勝人謂雖不定
0911a09: 然望所求大菩提果得勝名故或望勝妙過凡小
0911a10: 故。
0911a11: 自此至之大意焉。
0911a12: 釋曰後總明餘義有二初標門明本論中會十四
0911a13: 經說信成就無定時故。
0911a14: 所謂至亦有發心故。
0911a15: 釋曰後顯相有三初信成時無定極遠則歷三祇
0911a16: 極近則經一念中間不定隨根異故本論唯說未
0911a17: 經萬劫遇緣發心影取更有過於萬劫方發心故。
0911a18: 自此至云何為四。
0911a19: 釋曰次發心因緣相有二初指徵四種。
0911a20: 一者至發其心故。
0911a21: 釋曰後解釋四相有四一見佛因緣。
0911a22: 二者至發其心故。
0911a23: 釋曰二供僧因緣。
0911a24: 三者至令發心故。
0911b01: 釋曰三慚愧因緣或見或聞二乘法劣因斯求勝
0911b02: 發大心故。
0911b03: 四者至是名為四。
0911b04: 釋曰四隨兼因緣學他發心欲思齊故末句通結
0911b05: 不繁科指。
0911b06: 自此至立不定稱。
0911b07: 釋曰後解不定結前有三初述意徵起。
0911b08: 所謂至東西轉故。
0911b09: 釋曰次正辨行相值善師友順緣向善遇惡師友
0911b10: 逆緣造惡猶如輕毛隨風轉故。
0911b11: 如本至二乘地故。
0911b12: 釋曰後屬歸本論。
0911b13: 已巳說至二種門。
0911b14: 釋曰後後重二門有二初結指。
0911b15: 言復次至總問焉歟。
0911b16: 釋曰後解釋有二初開問前重唯明信位行相若
0911b17: 得成就決定發心後重復明信既成就要須發心
0911b18: 發何等心。
0911b19: 自此至是名為三。
0911b20: 釋曰後廣答有四一標門總示。
0911b21: 於此至皆通二故。
0911b22: 釋曰二科揀二利初直心緣真自他無二己巳益即
0911b23: 他故通二利深心修善故唯自利悲心拔苦故唯
0911b24: 利他次直心深心皆屬自利念理起行唯自益故
0911c01: 悲心利他拔苦與樂唯益他故後總顯三心實通
0911c02: 二利求益利他功歸己巳故。
0911c03: 皆悉至應審思擇。
0911c04: 釋曰三指文勸思如言直心是標正念已巳下是釋
0911c05: 餘二準知不繁具指。
0911c06: 言正智至法故故。
0911c07: 釋曰四依文辨相有三初正智方便門直心是智
0911c08: 即與地上根本正智作遠因緣方便即是加行之
0911c09: 義。
0911c10: 言福德至行故故。
0911c11: 釋曰次福德具足門深心是願即與後位萬行功
0911c12: 德而為依止住持因緣。
0911c13: 言安樂至若故故。
0911c14: 釋曰後安樂成就門。
0911c15: 已巳說至是名為二。
0911c16: 釋曰後問答決疑門有二初結指分門。
0911c17: 言前後至應審思擇。
0911c18: 釋曰後隨門解義有二初前後相違難問門上文
0911c19: 既說清淨本覺離念離相證空證如一相一味名
0911c20: 身名覺準此何不唯念真如下文復說二者深心
0911c21: 樂集一切諸善行故何須更假求學善行前後相
0911c22: 違云何通會。
0911c23: 已巳說至是名為四。
0911c24: 釋曰後開通會釋消難門有二初結指分門。
0912a01: 言寶王大摩尼寶故。
0912a02: 釋曰後依科辨相有七一決斷彼難門有三初譬
0912a03: 喻善巧門有四一寶珠喻喻示一寶義有九門一
0912a04: 寶即珠體二處在黃石三色唯深黃四形當正方
0912a05: 五量滿一丈六諸石皆具七住次三種八小大咸
0912a06: 周九因寶石黃喻說文明法合可解。
0912a07: 言性至體性明淨故。
0912a08: 釋曰二性淨喻。
0912a09: 言垢至之垢故。
0912a10: 釋曰三垢染喻。
0912a11: 言人至得淨故。
0912a12: 釋曰四人眾喻本論唯明貧窮懈怠不求寶人釋
0912a13: 論復云并及精進樂求寶人本釋二論互影顯故。
0912a14: 已巳說至安立門。
0912a15: 釋曰次合說契當門有二初結指。
0912a16: 寶喻至似彼石故。
0912a17: 釋曰後解釋有四一合寶喻以前喻中九門配後
0912a18: 法中九段義既齊均不繁且出。
0912a19: 已巳說至離垢故。
0912a20: 釋曰二合淨喻。
0912a21: 已巳說至性德故。
0912a22: 釋曰三合染喻。
0912a23: 已巳說至眾生故。
0912a24: 釋曰四合人喻。
0912b01: 已巳說至生解門。
0912b02: 釋曰後法說生解門有二初結指。
0912b03: 於此至不須別釋。
0912b04: 釋曰後解釋有二初指勸除繁。
0912b05: 如本至為對治故。
0912b06: 釋曰後屬當本論。
0912b07: 已巳說至得益門。
0912b08: 釋曰二行者得益門有二初結指。
0912b09: 謂若至法故故。
0912b10: 釋曰後解釋由彼行人斷惡修善獲得理實照闇
0912b11: 除疑故。
0912b12: 已巳說至方便門。
0912b13: 釋曰三善巧方便門有四一結指。
0912b14: 就此至有四種故。
0912b15: 釋曰二開屬。
0912b16: 就第一門至是名為二。
0912b17: 釋曰三別釋有四一修行根本門有二初分門。
0912b18: 言般若至不住生死故。
0912b19: 釋曰後辨相有三初釋二門有二初般若無住門
0912b20: 慧觀諸法本來寂滅元是涅槃豈住生死。
0912b21: 言大悲至不住涅槃故。
0912b22: 釋曰後大悲無住門悲觀諸法業果不空哀攝群
0912b23: 生不住涅槃。
0912b24: 以隨順至不住道行。
0912c01: 釋曰次示緣結所以悲智雙行不住生佛二界者
0912c02: 由順法性不住染淨故及結悲智成不住道行故。
0912c03: 修行至方便焉。
0912c04: 釋曰後縱奪結修行雖眾功德誠多最勝最尊唯
0912c05: 悲唯智不住道行為根本故。
0912c06: 已巳說至不生門。
0912c07: 釋曰二惡業不生門有二初結指。
0912c08: 此門至不令增長故。
0912c09: 釋曰後解釋有二初顯相為示行者無量惡業常
0912c10: 生慚愧已巳作未作不令增故。
0912c11: 以隨順至總結其緣。
0912c12: 釋曰後結緣所以此位能止惡者蓋順法性離諸
0912c13: 過故。
0912c14: 已巳說至增長門。
0912c15: 釋曰三善根增長門有二初結指。
0912c16: 此門至不退故。
0912c17: 釋曰後解釋有二初顯相此示行者略行五行一
0912c18: 供養二禮拜三讚歎四隨喜五勸請若取前門又
0912c19: 具懺悔上至說十下至說二其數增減者隨時廣
0912c20: 略爾受敬二字應作四句愛而非敬如母於子等
0912c21: 敬而非愛如僕於主等亦愛亦敬如行人等非愛
0912c22: 非敬如怨家等淳厚二字亦為四句淳而非厚暫
0912c23: 時傾厚而非淳雖久不精亦淳亦厚仰重盡終
0912c24: 非淳非厚少時無奉由發愛敬意又啟淳厚心感
0913a01: 三寶護持致十善不退。
0913a02: 以隨順至總結其緣。
0913a03: 釋曰後結緣。
0913a04: 已巳說至平等門。
0913a05: 釋曰四誓願平等門有二初結指。
0913a06: 此門至涅槃故。
0913a07: 釋曰後解釋有二初顯相此示行者發起願海修
0913a08: 習因海攝取根海成就果海故。
0913a09: 以隨順至總結其緣。
0913a10: 釋曰後結緣。
0913a11: 自此至寂滅故故。
0913a12: 釋曰四顯勝謂以少文通結前四順性廣大能令
0913a13: 行者意樂圓滿故成勝相前文所指餘種種相至
0913a14: 結總持決擇分中理當自明即是此也總少持多
0913a15: 名結總持。
0913a16: 已巳說至功德門。
0913a17: 釋曰四發心功德門有三初總結指。
0913a18: 此文至安樂故。
0913a19: 釋曰次別徵釋此明初住起廣大心相似觀智見
0913a20: 法身故願力自在由願力故緣物興悲由悲心故
0913a21: 出現八相隨時處等令根益故。
0913a22: 如本至涅槃故。
0913a23: 釋曰後合本論明說初住能示八相餘住行向理
0913a24: 極成故。
0913b01: 已巳說至是名為二。
0913b02: 釋曰五上下顯異門有二初結指分門。
0913b03: 言揀異至相應故。
0913b04: 釋曰後依門辨相有二初揀異地上門初住菩薩
0913b06: 言揀異至自在力故故。
0913b07: 釋曰後揀異具縛門初住菩薩無業果縛以大願
0913b08: 力自在受生非同已巳前仍有業繫苦相身故初住
0913b09: 菩薩既揀上下餘住行向義必然矣。
0913b10: 已巳說至云何為五。
0913b11: 釋曰六通經決疑門有二初結指標徵。
0913b12: 一者至應如是觀。
0913b13: 釋曰次引經明義有五一文殊經有二初引經問
0913b14: 地前地上此五十心何退何定答唯十聖位金剛
0913b15: 智地性無轉變已巳入真證為不退分前四十心頗
0913b16: 梨珠地色隨物現未得證智總名退分。
0913b17: 今此至退分故。
0913b18: 釋曰後辨義。
0913b19: 二者至節退相焉。
0913b20: 釋曰二大悲經有二初引經明舉四處名為退分
0913b21: 各彼中間名不退分意顯初信乍求出離欲免沉
0913b22: 淪擬進迴故名退分二心已巳去定當不退又於
0913b23: 初住始入賢位後於初地創入聖階擬進返故
0913b24: 名退分二住地去定當不退後金剛心將成大果
0913c01: 難進趣故名為退分既登果道定不退故。
0913c02: 今此至無邊際故。
0913c03: 釋曰後辨義。
0913c04: 三者至無退失理。
0913c05: 釋曰三證得經有二初引經。
0913c06: 今此至金剛位故。
0913c07: 釋曰後辨義。
0913c08: 四者至自然住心。
0913c09: 釋曰四五明經有二初引經。
0913c10: 今此至無闕事故。
0913c11: 釋曰後辨義十住位中果德已巳滿有二義解一云
0913c12: 終教初住成佛如梵行品初發心時即得菩提二
0913c13: 云圓教亦說初住即得成佛如晉經云以是發心
0913c14: 即是佛故清涼判云前則終教見性齊故後則圓
0913c15: 教約法圓融故知十住果德已巳滿順論取前亦不
0913c16: 退故。
0913c17: 五者至名為退分。
0913c18: 釋曰五瓔珞經有二初引經此說十住前六退分
0913c19: 入第七住方獲不退。
0913c20: 今此至勇猛心故。
0913c21: 釋曰後辨義。
0913c22: 今此至應審觀察。
0913c23: 釋曰後辨此決疑有二初指勸觀。
0913c24: 如本至勇猛故故。
0914a01: 釋曰後合本論。
0914a02: 已巳說至功德門。
0914a03: 釋曰七讚歎功德門有二初結指。
0914a04: 此門至發心功德。
0914a05: 釋曰後解釋有二初顯行相又二初總徵釋下即
0914a06: 二乘初住菩薩於二乘地不怖墮故上即佛果初
0914a07: 住菩薩於佛果地不怖求故。
0914a08: 如本至不怯弱故。
0914a09: 釋曰後合本論。
0914a10: 以信知至之因緣故。
0914a11: 釋曰後結因緣。
0914a12: 從上至決擇分已巳焉。
0914a13: 釋曰後總結。
0914a14: 自此至不須重釋。
0914a15: 釋曰後總指不解餘義門謂有其餘解行發心及
0914a16: 證發心并大段中問答決疑因論生論四門義相
0914a17: 以文顯故不須重釋或為顯示舉初影後欲使準
0914a18: 知復增後學思惟力故所以不釋今遵釋旨以判
0914a19: 本文略示大綱無繁曲說次解行發心門即有二
0914a20: 門初總標歎勝門後別示勝相門言初門者前位
0914a21: 信滿入發心住今從第二住心已巳去歷位修至十
0914a22: 向滿心總屬解行比前發心轉殊勝故如本解行
0914a23: 發心者當知轉勝。
0914a24: 已巳說初門後說第二門此有二門初顯示時勝門
0914b01: 後顯示行勝門言初門者從初住心入劫修行至
0914b02: 迴向終初劫將滿初地故勝未入劫修行時故
0914b03: 如本以是菩薩從初正信以來於第一阿僧祇劫
0914b04: 將欲滿故言後門者先總後別於彼總別皆具解
0914b05: 行言深解現前及以知法性等即先明解言所修
0914b06: 離相及隨順修行等即後明行如本於真如淨法
0914b07: 中乃至般若波羅蜜故。
0914b08: 已巳說解行發心門後說證得發心門即有三門初
0914b09: 顯發心體門次明示心相門後成滿功德門第一
0914b10: 門中復有三門初標釋地依門次明示行體門後
0914b11: 顯說勝用門言初門者即明十地唯以正智證真
0914b12: 如故如本證發心者乃至所謂真如故言第二門
0914b13: 者根本正智所證真如由依動轉生滅之識詺所
0914b14: 證如說為境果或此轉識三細一數舉彼中轉攝
0914b15: 初後故但由本智依彼三細生滅妄識故說所證
0914b16: 以為境界實論本智正證真如能所兩亡何有境
0914b17: 界唯有理智一相平等法身體故如本以依轉識
0914b18: 乃至名為法身故言第三門者此有四門一攝法
0914b19: 上首門一隨根延促門三實行不殊門四應根殊
0914b20: 行門言初門者謂此聖者能於一念普至十方無
0914b21: 窮剎中供佛請法利生依義故如本是菩薩於一
0914b22: 念頃乃至不依文字故第二門者又能示現不次
0914b23: 歷地少時成佛化軟根故復能示現多無數劫當
0914b24: 得成佛導懈慢故隨根能示無邊勝用離言念故
0914c01: 如本或示超地乃至不可思議故第三門者入地
0914c02: 聖者實具四等因等行等證等時等故如本而實
0914c03: 菩薩乃至皆經三阿僧祗劫故第四門者又能示
0914c04: 現隨處隨根隨欲隨性行差別故如本但隨眾生
0914c05: 乃至亦有差別故。
0914c06: 已巳說顯發心體門次說明示心相門又此聖者發
0914c07: 三種心一者根本智無分別心二者後得智有方
0914c08: 便心三者所依細業識心此第三心本後所依亦
0914c09: 有轉現舉細影耳實非此心是聖所發為是二智
0914c10: 所依微細生滅之染不能同佛一向純淨故合所
0914c11: 依為發心相如本又是菩薩乃至微細起滅故。
0914c12: 已巳說明示心相門後說成滿功德門總明菩薩因
0914c13: 位窮時現報利益功德成滿異佛位故果位彰時
0914c14: 後報利益寄色究竟處即於彼身示成菩提受佛
0914c15: 位故別明菩薩起究竟覺契合本覺一念相應頓
0914c16: 斷無明成就種智自然而有應化大用周十方
0914c17: 利群品故如本又是菩薩功德成滿乃至利益眾
0914c18: 生故。
0914c19: 已巳說三種發心分剖門次說發起問答決疑門此
0914c20: 有二門初興疑致問門後以理正答門初門者謂
0914c21: 有空處皆有世界有世界處皆有眾生有眾生處
0914c22: 皆有心行如是境界分齊難知若無無明則無心
0914c23: 想云何能知名為種智如本問曰空無邊故乃
0914c24: 至名一切種知故後門者謂由內盡妄想心故能
0915a01: 外廣知一切境界境雖無邊不出一心既證心源
0915a02: 何不能了真心之境離於妄念故盡妄念方始能
0915a03: 知眾生具妄見境有限妄不稱性故不能了佛無
0915a04: 妄見無所不見契一心源為法實性既諸妄法並
0915a05: 在本覺佛心之上是能依相以體照相有何不知
0915a06: 是故如來以同體智起勝方便開示法義攝化眾
0915a07: 生名為種智如本答曰一切境界乃至一切種智
0915a08: 故。
0915a09: 已巳說問答決疑門後說因論生論問答門正難種智微
0915a10: 業用故名因論生論門焉此有二門初發起難問門後決擇通
0915a11: 答門初門者謂如前說佛有自然難思議業現應
0915a12: 化身十方界利樂眾生眾生見身乃至聞法無
0915a13: 不獲益何故眾生皆多不見如本問曰若諸佛有
0915a14: 自然業乃至多不能見故後門者謂佛法身眾
0915a15: 生心本無作意現不現時但依根有厭求感緣即
0915a16: 現非佛法身自有出沒生心如鏡鏡若有垢則不
0915a17: 現像心若有垢即不現佛如本答曰諸佛如來乃
0915a18: 至法身不現故。
0915a20: 釋曰四修行信心分有二初結指分門。
0915a21: 能治至具相云何。
0915a22: 釋曰後依門辨相有七一能治所治門有三初牒
0915a23: 徵。
0915a24: 本曰至信心分。
0915b01: 釋曰次唱本上句所治所化之境下句能治能化
0915b02: 之教。
0915b03: 論曰至之教法故。
0915b04: 釋曰後作釋有三初能所對明於所化境謂能對
0915b05: 治懈怠及不信故。
0915b06: 所化至正定聚故。
0915b07: 釋曰次所化分齊。
0915b08: 言契當者至通利益故。
0915b09: 釋曰後辨二契當為化邪定未信之人說信心分
0915b10: 令起信故為化不定已巳信之人說修行分令起行
0915b11: 故或後信修通利邪定不定聚故信而能修修具
0915b12: 信故。
0915b13: 已巳說至分剖門。
0915b14: 釋曰二信心品類門有二初結指。
0915b15: 本曰至如實行故。
0915b16: 釋曰後開示有二初唱本。
0915b17: 論曰至是名為三。
0915b18: 釋曰後作釋有二初分門。
0915b19: 言直問至信心故。
0915b20: 釋曰後辨相有三初問信心。
0915b21: 言直門至修行故。
0915b22: 釋曰次問修行。
0915b23: 就第三門至廣答門。
0915b24: 釋曰後答信心有二初分門。
0915c01: 言總答門至有四種故。
0915c02: 釋曰後釋相有三初總答。
0915c03: 言總問門至為四故。
0915c04: 釋曰次總問。
0915c05: 就第三門至是名為四。
0915c06: 釋曰後廣答有二初分門。
0915c07: 言信本至法故故。
0915c08: 釋曰後辨相有四一信本達彼諸法會歸一實以
0915c09: 信真如為根本故所信之境法界無窮能信之心
0915c10: 功德稱性。
0915c11: 言信佛至智故故。
0915c12: 釋曰二信佛欣求淨德發起善根一念信心終成
0915c13: 佛道。
0915c14: 言信法至波羅蜜故故。
0915c15: 釋曰三信法希求妙法信重大乘出生三世諸佛
0915c16: 獲得一切種智。
0915c17: 言信僧至如實行故故。
0915c18: 釋曰四信僧欲階聖位信敬眾僧當得菩提紹隆
0915c19: 佛種。
0915c20: 已巳說至善巧門。
0915c21: 釋曰三修行善巧門有二初結指。
0915c22: 本曰至無量三昧。
0915c23: 釋曰後辨相有二初唱本。
0915c24: 論曰至是名為五。
0916a01: 釋曰後作釋有二初分門。
0916a02: 言總標至此信故。
0916a03: 釋曰後廣示有五一答前所問門以前問云云何
0916a04: 修行故此答云修行有五能成此信。
0916a05: 言通達至為五故。
0916a06: 釋曰二總問所說門。
0916a07: 言略答至止觀門故。
0916a08: 釋曰三略答門數門有二初述義合本。
0916a09: 何故至法如是故。
0916a10: 釋曰後徵釋次第稱根說行從易至難自淺至深
0916a11: 法應爾故華嚴大疏相應大論九門決擇恐繁不
0916a12: 引。
0916a13: 次就至應審思擇。
0916a14: 釋曰四略問廣答門有二初合門勸思。
0916a15: 第一至謂開問故。
0916a16: 釋曰後依門釋相有五一施門有二初略問又二
0916a17: 初牒指。
0916a18: 後後諸門應如是知。
0916a19: 釋曰後例餘。
0916a20: 就廣至教法施。
0916a21: 釋曰後廣答有二初科分。
0916a22: 言財物施至所願惜故。
0916a23: 釋曰後解釋有三初財物施有二初解義門又二
0916a24: 初明無隨時隨處內財外財若有求者畢無
0916b01: 故。
0916b02: 何等至是名為二。
0916b03: 釋曰後顯物類有二初總指二相。
0916b04: 就內物中至內財物。
0916b05: 釋曰後別明二相有二初內財施心識無形云何
0916b06: 行施謂示顯密巧方便故令彼智慧得增長故。
0916b07: 就外物中至外財物。
0916b08: 釋曰後外財施妻子奴僕愛無畢守衣嚴宮舍殞
0916b09: 不隨身幸遇求者於何不惠捨妻奴等問答損益
0916b10: 相應大論廣顯示故。
0916b11: 如本至歡喜故。
0916b12: 釋曰後合本論。
0916b13: 已巳說至隨應施。
0916b14: 釋曰次隨應施有二初結指。
0916b15: 云何至與無畏故。
0916b16: 釋曰後解釋五根已巳壞有苦與救五根將失有難
0916b17: 與拔遇病施安逢愚教智凡有來求隨應施彼。
0916b18: 已巳說至教法施。
0916b19: 釋曰後教法施有二初結指。
0916b20: 云何至菩提故故。
0916b21: 釋曰後解釋一切求法普為除疑增智修因出苦
0916b22: 入樂如貪名利且失慈悲常行二利必證三身。
0916b23: 已巳說至是名為四。
0916b24: 釋曰二戒門有二初結指分門。
0916c01: 言建立至邪見故。
0916c02: 釋曰後依門辨相有四一戒相標宗門遠離二字
0916c03: 貫下三處謂貪嗔邪見故成十戒嫉欺詐相從
0916c04: 說故。
0916c05: 言成就至寂靜故。
0916c06: 釋曰二戒品勝處門別勸出家寂處居故。
0916c07: 言具足至禁戒故。
0916c08: 釋曰三戒行不輕門以佛禁戒乃名師母訓匠軌
0916c09: 範生功德故小罪生怖者如戒經云勿輕小罪以
0916c10: 謂無殃水滴雖微漸盈大器故勸深防師母戒故。
0916c11: 言守護至過罪故故。
0916c12: 釋曰四不令誹謗門防護嫌疑如重禁故。
0916c13: 已巳說至是名為二。
0916c14: 釋曰三忍門有二初結指分門。
0916c15: 言顯示至不壞報故。
0916c16: 釋曰後依門釋相有二初略忍伏我門。
0916c17: 言顯示至法故故。
0916c18: 釋曰後廣忍無我門論解八法勒成四對如次即
0916c19: 是利樂衰苦毀嫌稱譽義勢倣同相合辨故此八
0916c20: 種法行相異者財榮潤己巳損耗侵故名利衰遇
0916c21: 過而談遇德而歎故名毀譽依實德讚依實過論
0916c22: 名為稱嫌逼迫侵形心神適悅名為苦樂如是八
0916c23: 法亦名八風四順四逆亦名八賊四耎四強行者
0916c24: 持心不令動故。
0917a01: 已巳說至精進門。
0917a02: 釋曰四進門有二初結指分門。
0917a03: 言通示至怯弱故。
0917a04: 釋曰後依門辨相有二初通顯。
0917a05: 就別至精進門。
0917a06: 釋曰後別釋有二初分門。
0917a07: 言無障至速離眾苦故。
0917a08: 釋曰後示相有二初無障門如能精進為出離因
0917a09: 若復懈怠是沉淪本。
0917a10: 言有障至增長故故。
0917a11: 釋曰後有障門多劫餘業今生現前為惡縱心修
0917a12: 行作障諸魔外道惡鬼凶神事務牽纏病苦侵逼
0917a13: 其心勇進起行對治禮懺慇懃請隨諦敬迴向大
0917a14: 覺增長善根故。
0917a15: 已巳說至是名為四。
0917a16: 釋曰五止觀門有二初結指分門。
0917a17: 言總標至觀義故故。
0917a18: 釋曰後依門示相有四一標釋止輪門此中止息
0917a19: 緣變之識遮護散亂之思唯住一味真如靜性不
0917a20: 令其心出緣餘境標陀云主阿羅云伴以定為主
0917a21: 以慧為伴令緣真故謂加行慧為伴根本定為主
0917a22: 預修加行隨順根本故或於止定同時有慧但定
0917a23: 增勝慧為伴耳奢摩他者此云止也。
0917a24: 言總標至觀義故故。
0917b01: 釋曰二標釋觀輪門此中通達親因緣之門善
0917b02: 知自共生滅之相以觀為主以定為伴令緣事故
0917b03: 前後俱時準前可釋毗跤舍那此云觀也。
0917b04: 言略釋至雙現前故故。
0917b05: 釋曰三略釋隨順門定慧互藉止觀相應息慮冥
0917b06: 真雙現前故。
0917b07: 就廣釋至是名為四。
0917b08: 釋曰四廣釋止輪門有二初分門。
0917b09: 就第一至大因緣。
0917b10: 釋曰後釋相有四一止輪因緣門又四一總顯緣
0917b11: 數。
0917b12: 言住處至難成就故。
0917b13: 釋曰二別釋緣相有十五門一靜處意絕攀緣處
0917b14: 離憒是非既息止觀必成。
0917b15: 言獨一至互動煩故。
0917b16: 釋曰二獨一初習未久要近明師經鍊既成故容
0917b17: 獨一。
0917b18: 言所居至有覺輪故。
0917b19: 釋曰三方善有覺輪者覺是尋伺亦即惡慧輪具
0917b20: 摧伏損壞定心故云覺輪亦可東方西方有覺有
0917b21: 惑能摧散亂名為輪故謂東方日出表本覺明西
0917b22: 方日沒況無明闇觀真治妄不亦然乎向東背西
0917b23: 良有表也。
0917b24: 言衣服至不能入故。
0917c01: 釋曰四衣服修道出家須被壞色觀心入定要用
0917c02: 法衣應是彼虫怖三色故。
0917c03: 言飲食至無有定故。
0917c04: 釋曰五飲食練伽摩伊陀耶者此云合集即是
0917c05: 糯等所成粘食婆尼羅者此云散離即是粳等所
0917c06: 成散食如無合集當用散離有仙性故者如昌
0917c07: 苟久服長生薯蕷蘿蔔多白髮以茲所食雖
0917c08: 是非情能令身心有損益故受用時節自至日中
0917c09: 已巳前不定俱許用故若過中食以非時故不得定
0917c10: 故。
0917c11: 言結界至不能入故。
0917c12: 釋曰六結界此中有三述相徵起正陳句顯示
0917c13: 功業俱盧舍者此云淨穢中間謂如布五百弓
0917c14: 量又云一牛吼量謂二里半。
0917c15: 言舍宅至皆悉開。
0917c16: 釋曰七造舍結齊茅舍尚索合儀屏息禪房要須
0917c17: 如法。
0917c18: 言言語至心識出故。
0917c19: 釋曰八不語聲能亂定語最牽心隨處隨時唯寂
0917c20: 唯默。
0917c21: 言坐像至是名為五。
0917c22: 釋曰九造坐言坐像者即禪也以世掎机撼搖
0917c23: 縱性故若坐禪安詳斂心故。
0917c24: 言坐其至是名為十。
0918a01: 釋曰十坐中兩膝末中即全跏坐世人所坐多諸
0918a02: 戲論非大人相跏趺坐者生諸功德是成佛儀
0918a03: 音其音戲意因曲斜之義。
0918a04: 言出入至不出入故。
0918a06: 出入故。
0918a07: 言知識至以為友故。
0918a08: 釋曰十二知友癡禪毀作蓋守屋愚正定觀心要
0918a09: 親道友。
0918a10: 言印知至以之為別。
0918a11: 釋曰十三印知像前持乃現字輪觀察其形便
0918a12: 知邪正。
0918a13: 言植善至是名為二。
0918a14: 釋曰十四植樹松木節橾欲令行者堅貞石榴辟
0918a15: 邪悉使惡魔遠離。
0918a16: 言字輪至當付此輪。
0918a17: 釋曰十五字輪以此字輪服於臆由是因果大
0918a18: 恩師故亦為賢聖大恩海故音。
0918a19: 如是至如是而已巳。
0918a20: 釋曰三縱奪顯意。
0918a21: 如本至靜處故。
0918a22: 釋曰四合歸本論。
0918a23: 已巳說至云何為七。
0918a24: 釋曰二修行止輪門有二初結指標徵。
0918b01: 一者至觀察故。
0918b02: 釋曰後依門釋相存心門中端坐正意唯向真空
0918b03: 寂靜理中令心住故不著身門身本不有色相元
0918b04: 無既悟自性即空不著氣息等故不著心門了知
0918b05: 慮心性無有故見等諸想悉皆除故能除心相亦
0918b06: 除遣故自此已巳下別出身心空無所以蓋以諸法
0918b07: 本來無相本非生滅何有身心實不空耶勿謂心
0918b08: 空還縱空心外緣空境以心及境不可得故第四
0918b09: 門中以第三門仍有總空身心無相能遣之心此
0918b10: 第四門亦除遣故以至無遣是此門故第五門中
0918b11: 恐有馳散動亂之心即當攝束令住一性第六門
0918b12: 中顯盡法界一切諸法唯是一心俱無外境然此
0918b13: 一心亦無自相不可得故第七門中指前所說如
0918b14: 是定心於時於處不離不捨故。
0918b15: 已巳說至得益門。
0918b16: 釋曰三止輪得益門有二初結指。
0918b17: 謂若至不退故。
0918b18: 釋曰後解釋準因緣分明止觀門被凡小根修定
0918b19: 慧行良有益也謂今修止所獲之利而有四種一
0918b20: 者得入理定二者深伏煩惱三者增長信心四者
0918b21: 速成不退。
0918b22: 已巳說至不入意。
0918b23: 釋曰四揀入不入門有二初結指科分。
0918b24: 言入至入趣意焉。
0918c01: 釋曰後依科辨相有二初得入意趣。
0918c02: 言不入意至不入意焉。
0918c03: 釋曰後不入意趣有二初解義門。
0918c04: 如本至所不能入故。
0918c05: 釋曰後合本論。
0918c06: 已巳說至是名為二。
0918c07: 釋曰五讚歎三昧門有二初結指分門。
0918c08: 言體大至三昧故。
0918c09: 釋曰後依門剖釋有二初體大無邊門修此定人
0918c10: 了知法界生佛同體一相無二由是此定亦名一
0918c11: 行真如三昧行猶相也相猶體也。
0918c12: 言眷屬至三昧故。
0918c13: 釋曰後眷屬無盡門真如三昧以為根本而能出
0918c14: 生無邊三昧作眷屬故。
0918c16: 釋曰四魔事對治門有二初結指。
0918c17: 本曰至外道見故。
0918c18: 釋曰後開示有二初唱本。
0918c19: 論曰至是名為五。
0918c20: 釋曰後作釋有二初總科。
0918c21: 言眾生至闕四事故。
0918c22: 釋曰後別示有二初略示總持門有五一眾生勝
0918c23: 劣門有三初總指具闕。
0918c24: 云何至終無離障。
0919a01: 釋曰次別明具闕。
0919a02: 今此文中至無善根力故。
0919a03: 釋曰後取闕合本。
0919a04: 已巳說至假人門。
0919a05: 釋曰二障礙假人門有二初結指。
0919a06: 作障至是名為四。
0919a07: 釋曰後解釋有三初所治人有四一縱奪收束。
0919a08: 所言至故名邪道。
0919a09: 釋曰通辨主屬有二初列數類後明障亂二文合
0919a10: 也。
0919a11: 魔及外道至且略不釋。
0919a12: 釋曰三決擇四類有二初不釋二因由。
0919a13: 鬼及神事至綱要略說。
0919a14: 釋曰後略明二行相有二初總提綱領。
0919a15: 言十鬼者至是名為十。
0919a16: 釋曰後別辨名義有二初鬼有五一顯名字。
0919a17: 如是至是名為用。
0919a18: 釋曰二釋十用。
0919a19: 如是至如第一稱。
0919a20: 釋曰三辨三因四明總障五會用名此三合也。
0919a21: 十五神者至是名十五。
0919a22: 釋曰後神有三初顯名字。
0919a23: 此十五神至作應時境。
0919a24: 釋曰次明別用。
0919b01: 如是至惱亂行者。
0919b02: 釋曰後辨通障。
0919b03: 魔事及外道至應如是知。
0919b04: 釋曰四科揀差別諸魔令作惡外道令捨善鬼能
0919b05: 障身神能障心名隨所能差別如是。
0919b06: 如是至俱非對治。
0919b07: 釋曰次能治法有三初徵列。
0919b08: 言隨順至隨轉對治。
0919b09: 釋曰次別示有四一隨轉對治了其過患皆本覺
0919b10: 德作此對治咸從如化由迷正理遂起倒心見有
0919b11: 增微德分大水亦如前說有名數量無名數量二
0919b12: 功德故。
0919b13: 言相逆至相違對治。
0919b14: 釋曰二逆違對治汝現謂正我判為邪日出霜消
0919b15: 明生闇滅。
0919b16: 言俱行至對冶相。
0919b17: 釋曰三俱行對治前則慈心觀德次以智心觀失
0919b18: 今則慈智均平故令逆順一味德障俱治兩邊不
0919b19: 滯。
0919b20: 言俱非至對治相。
0919b21: 釋曰四俱非對治竟住繁興心絕思慮欲為障亂
0919b22: 其可得乎。
0919b23: 如是至略去而已巳。
0919b24: 釋曰後指略。
0919c01: 如本至所惑亂故。
0919c02: 釋曰後合本論。
0919c03: 已巳說至二者是別。
0919c04: 釋曰三所作業用門有二初結指分門。
0919c05: 總相至亂行者心故。
0919c06: 釋曰後依門辨相有二初釋總。
0919c07: 今當至男女故。
0919c08: 釋曰後明別有二初異類鬼神多現四惡趣形令
0919c09: 怖畏故魔多現作端正天形亂行者心外道多現
0919c10: 男女人形退其志故。
0919c11: 言等相者至亂行者心故。
0919c12: 釋曰後同相男修現男女修現女在家出家亦現
0919c13: 同相欲令行者見其同類生樂著時亂其心故。
0919c14: 已巳說至行法門。
0919c15: 釋曰四對治行法門五因治得益門二合有二初
0919c16: 結指。
0919c17: 謂有至心攝法界。
0919c18: 釋曰後辨相有三初別釋對治有二初當念唯心
0919c19: 是上大科對治行法門也。
0919c20: 無量至中中離相。
0919c21: 釋曰後境界即滅是上大科因治之力得益門
0919c22: 也。
0919c23: 一切至伏謬執故。
0919c24: 釋曰次總須對論風風永止境寂離相波波盡住
0920a01: 心澄無得由此摧邪及伏執故。
0920a02: 如本至修不為惱故。
0920a03: 釋曰後以不通證。
0920a04: 已巳說至說相應觀。
0920a05: 釋曰後廣示散剖門有二初結指科分。
0920a06: 就第一門至是名為三。
0920a07: 釋曰後依門解釋有八一現相門有三初明所治
0920a08: 有二初所現三像。
0920a09: 若外道人至神力故。
0920a10: 釋曰後能成六門有二初列釋六門。
0920a11: 言造像者其相云何。
0920a12: 釋曰後別造三像有二初總徵。
0920a13: 且作至當如何耶。
0920a14: 釋曰後別釋有三初造天人像有六一造像門有
0920a15: 二初明九處有三初總徵。
0920a16: 謂頭面至成立此處。
0920a17: 釋曰次通指。
0920a18: 謂若至更轉明利。
0920a19: 釋曰後別示有九一造眼有三初標所為次明
0920a20: 辭後顯功業三文合也造耳等八皆有三文下不
0920a21: 重釋準斯例判。
0920a22: 若為至更轉明利。
0920a23: 釋曰二造耳。
0920a24: 若為至更轉明利。
0920b01: 釋曰三造鼻。
0920b02: 若為至更轉明利。
0920b03: 釋曰四造舌。
0920b04: 若為至方作面像。
0920b05: 釋曰五造身。
0920b06: 若為至指圓爪具。
0920b07: 釋曰六造手。
0920b08: 若為至指圓爪具。
0920b09: 釋曰七造足。
0920b10: 若為至好女相好。
0920b11: 釋曰八造頭九造面二合明也此明外道欲亂行
0920b12: 人造天人像信有威靈亦如經律異相中說南天
0920b13: 竺國有一師北天竺國有一木師木師造女
0920b14: 師描身互謂是實事可類也。
0920b15: 若種種根至無所不了。
0920b16: 釋曰後辨心輪有承前標兼述行相并顯句
0920b17: 及明功業如文可見。
0920b18: 已巳說至禱祀門。
0920b19: 釋曰二禱祀門有二初結指。
0920b20: 為成至為門之要。
0920b21: 釋曰後解釋有四合也。
0920b22: 已巳說至神門。
0920b23: 釋曰三神門有二初結指。
0920b24: 以前至更須神。
0920c01: 釋曰後辨釋有二初承前徵。
0920c02: 所謂至立神門。
0920c03: 釋曰後須答有三初顯二事。
0920c04: 若為至周莊嚴。
0920c05: 釋曰次明二相明二初莊嚴亦有徵為明顯功。
0920c06: 若為至自在往來。
0920c07: 釋曰後往來亦具三也。
0920c08: 今以此事為門之要。
0920c09: 釋曰後結此要。
0920c10: 已巳說至立誦經門。
0920c11: 釋曰四誦經門亦二合也。
0920c12: 已巳說至立阿呼門。
0920c13: 釋曰五阿呼門亦二合也。
0920c14: 已巳說至立勸請門。
0920c15: 釋曰六勸請門亦二合也。
0920c16: 已巳說至形相門。
0920c17: 釋曰次造菩薩像有二初結指。
0920c18: 就此至誦經門。
0920c19: 釋曰後示相有二初明六通別。
0920c20: 別相至云何。
0920c21: 釋曰後決二別相有二初造像門又二初問答徵
0920c22: 起。
0920c23: 若為至具足成立。
0920c24: 釋曰後廣明行相有二初造根有九一造頭具為
0921a01: 業餘八準此。
0921a02: 若為至具足成立。
0921a03: 釋曰二造面。
0921a04: 若為至具足成立。
0921a05: 釋曰三造眼。
0921a06: 若為至具足成立。
0921a07: 釋曰四造耳。
0921a08: 若為至具足成立。
0921a09: 釋曰五造鼻。
0921a10: 若為至具足成立。
0921a11: 釋曰六造舌。
0921a12: 若為至具足成立。
0921a13: 釋曰七造身。
0921a14: 若為至具足成立。
0921a15: 釋曰八造手。
0921a16: 若為至具足成立。
0921a17: 釋曰九造足此明外道為亂行者別用神造菩
0921a18: 薩像。
0921a19: 造作至無所不了。
0921a20: 釋曰後造心。
0921a21: 已巳說至等故。
0921a22: 釋曰後誦經門二文合也。
0921a23: 已巳說至形相門。
0921a24: 釋曰後造如來像有二初結指。
0921b01: 就此至所餘五門。
0921b02: 釋曰後辨相有二初略顯通別。
0921b03: 造像至名別而已巳。
0921b04: 釋曰後廣明別相有二初根心合辨。
0921b05: 所加句至叉婆尼。
0921b06: 釋曰後句別明有二初造根加句二文合也。
0921b07: 付心至無所不了。
0921b08: 釋曰後造心別三文合也。
0921b09: 已巳說所治次說能治。
0921b10: 釋曰次顯能治有二初結指。
0921b11: 若清妙至難可了知故。
0921b12: 釋曰後剖釋有二初別治三像有三初對治天人
0921b13: 像有二初邪正雜亂問二文合也。
0921b14: 解釋至是名為六。
0921b15: 釋曰後六門除遣答有二初總開六門。
0921b16: 言知至以之為別。
0921b17: 釋曰後別示六相有六一根壞不壞門有二初
0921b18: 知真偽。
0921b19: 誦至誦內故。
0921b20: 釋曰後開示句有二初徵釋二意。
0921b21: 誦外時至以之為。
0921b22: 別釋曰後決擇二相有二初外。
0921b23: 言內者至皆無所有。
0921b24: 釋曰後內有二初徵釋釋中亦具所為業。
0921c01: 所餘至略去不釋。
0921c02: 釋曰後略餘。
0921c03: 已巳說至以之為別。
0921c04: 釋曰二圓珠有無門二文合也。
0921c05: 已巳說至以之為別。
0921c06: 釋曰三光入不入門亦二合也。
0921c07: 已巳說至以之為別。
0921c08: 釋曰四髮結不結門亦二合也。
0921c09: 已巳說至以之為治。
0921c10: 釋曰五雙背無著門亦二合也若實若皆是自
0921c11: 己巳妄心分量顯現境界行者爾時不取真偽皆非
0921c12: 實故以之為治。
0921c13: 已巳說至以之為治。
0921c14: 釋曰六俱取不著門亦二合也。
0921c15: 已巳說至無著門。
0921c16: 釋曰次對治菩薩像有二初結指分門。
0921c17: 言誦門至略而不說。
0921c18: 釋曰後依科辨相有二初了知邪正門有三初徵
0921c19: 起次心後略餘三文合也。
0921c20: 已巳說至無執著故。
0921c21: 釋曰後觀察無著門二文合也。
0921c22: 已巳說至名如前說。
0921c23: 釋曰後對治如來像有二初結生徵指亦具二門
0921c24: 即前了知邪正門及觀察無著門。
0922a01: 言神門至應審思惟。
0922a02: 釋曰後辨勸思。
0922a03: 謂有至誦何等。
0922a04: 釋曰後通治諸障有三初誦何。
0922a05: 謂有神是通非別。
0922a06: 釋曰次指通。
0922a07: 所謂至不能惱亂故。
0922a08: 釋曰後引經示有三初問答讚勝次具陳句後
0922a09: 別歎功能三文合也。
0922a10: 如本至具足故。
0922a11: 釋曰後合本論。
0922a12: 已巳說至是名為三。
0922a13: 釋曰二亂識門有二初結指分門。
0922a14: 如是至行者信故。
0922a15: 釋曰後依門剖釋有二初三人異說論言多說不
0922a16: 遮少分有互說故各說自得貴亂行者生信樂故。
0922a17: 所說至相續作一焉。
0922a18: 釋曰後三法別明有三初陀羅尼門有二初辨行
0922a19: 相有二初天像邪三文合也天像行者兩身光
0922a20: 明合為一光故名相續。
0922a21: 爾時至終不為惱。
0922a22: 釋曰後行人正三文合也。
0922a23: 如本若說陀羅尼故。
0922a24: 釋曰後合本論。
0922b01: 已巳說至修行因門。
0922b02: 釋曰次修行因門有二初結指。
0922b03: 修行至智慧故。
0922b04: 釋曰後開示有三初縱奪顯說次徵釋邪利後屬
0922b05: 當本論三文合也。
0922b06: 已巳說至果滿德門。
0922b07: 釋曰後果滿德門有二初結指。
0922b08: 圓滿至是真涅槃故。
0922b09: 釋曰後開示亦三合也。
0922b10: 已巳說至或人門。
0922b11: 釋曰三或人門有二初結指。
0922b12: 如是至云何。
0922b13: 釋曰後開示有二初徵。
0922b14: 所謂至未來之事故。
0922b15: 釋曰後釋有二初令達過未二文合也外邪密令
0922b16: 行者得智能知過去未來二世境界極遠能知八
0922b17: 萬劫事極近善達經一生事惑亂行人令彼自信
0922b18: 得過未智亦惑世人宗奉行者獲聖智也。
0922b19: 言現達智至智故。
0922b20: 釋曰後令達現在二文合也如對多人說彼心中
0922b21: 所思善惡吉凶之事記別不差而其行者不知邪
0922b22: 入謂是正智豈非惑也。
0922b23: 已巳說至縛纏門。
0922b24: 釋曰四縛纏門有二初結指。
0922c01: 謂外道人至名利之事故。
0922c02: 釋曰後辨釋二文合也認為內德縱辨恃才不了
0922c03: 外魔馳名染利為彼纏縛不得解脫。
0922c04: 已巳說至生亂門。
0922c05: 釋曰五生亂門有二初結指。
0922c06: 所謂至牽纏故。
0922c07: 釋曰後辨釋二文合也善根徵劣魔變多端但行
0922c08: 心失常皆外邪所致。
0922c09: 已巳說至非真門。
0922c10: 釋曰六非真門有二初結指。
0922c11: 謂外道人至變異故。
0922c12: 釋曰後辨釋二文合也外邪使人得相似定始自
0922c13: 一日乃至七日適悅身心令無餒渴或飲食失則
0922c14: 或面色更移若起著心皆墮邪道。
0922c15: 已巳說至離邪門。
0922c16: 釋曰七難邪門有二初結指。
0922c17: 言勸請至業障故。
0922c18: 釋曰後辨釋二文合也心修智離染除愚不涉
0922c19: 邪途自合正念。
0922c20: 已巳說至令了門。
0922c21: 釋曰八令了門有二初結指。
0922c22: 所謂至外道見故。
0922c23: 釋曰後辨釋二文合也真如三昧十方諸佛證窮
0922c24: 我見禪那一切外道尊奉觀心見性宜修一行之
0923a01: 禪捨妄冥真勿味世間之定。
0923a02: 已巳說至功德門。
0923a03: 釋曰五讚歎三昧門有二初結指。
0923a04: 本曰至之所驚動。
0923a05: 釋曰後辨相有三初唱本。
0923a06: 論曰至是散說門。
0923a07: 釋曰後作釋有二初分門。
0923a08: 言總標門至利益故。
0923a09: 釋曰後解釋有二初總標。
0923a10: 散說門中至別說門。
0923a11: 釋曰後散說有二初科分。
0923a12: 言總問門至為十故。
0923a13: 釋曰後決擇有二初總問。
0923a14: 就別說門至而所成就。
0923a15: 釋曰後別說有三初德由真成。
0923a16: 云何至之所驚動故。
0923a17: 釋曰次徵起別釋。
0923a18: 如其至應審思擇。
0923a19: 釋曰後指次勸修。
0923a21: 釋曰六兩輪具闕門有二初結指。
0923a22: 本曰至菩提之道。
0923a23: 釋曰後開示有二初唱本。
0923a24: 論曰至是名為六。
0923b01: 釋曰後作釋有二初科分。
0923b02: 就第一門至六何為四。
0923b03: 釋曰後開解有六一闕觀止失門有二初標舉徵
0923b04: 起。
0923b05: 一者至觀俱轉。
0923b06: 釋曰後示相結勸梵語釋健訶尸此云氣盛瓦爐
0923b07: 如世窯室人入昏迷無觀修止心定沉沒阿那毗
0923b08: 提此云風病中風之人必不勇健闕觀修止心懈
0923b09: 怠故婆多訶彌尸此云無根人天然無根不味於
0923b10: 境無觀修止安希集善第四失中如壞根人值難
0923b11: 壞根於欲何利闕觀修止心無悲故。
0923b12: 已巳說至是名為三。
0923b13: 釋曰二修行觀輪門有二初結指分門。
0923b14: 就初至行苦。
0923b15: 釋曰後依門剖釋有三初苦相觀有三初總開二
0923b16: 苦。
0923b17: 言壞苦至壞苦而已巳。
0923b18: 釋曰後別顯二相有二初壞苦有三初所觀破壞
0923b19: 此一壞苦有二義解一云五有為中貪嗔癡等是
0923b20: 不清淨信進慚等是善清淨或淨破染或染破淨
0923b21: 所觀善惡互壞名苦非樂受壞方名壞苦此解本
0923b22: 論於世間中偏取有為染淨相形釋壞苦義二云
0923b23: 世間有二一具足世間即生滅門攝覺不覺義收
0923b24: 有為無為故前十異名世間門雖包九法然此偏
0923c01: 取四種無為及四覺故亦可本覺圓滿功德由是
0923c02: 名為具足世間二妄想世間即五有為正解本論
0923c03: 有為之法此二世間互相破壞行者觀之故為壞
0923c04: 苦。
0923c05: 若修至須臾變壞故。
0923c06: 釋曰次能觀成益後屬當本論二文合也一自作
0923c07: 一指生滅門所人一心也甚深之法唯從能作立
0923c08: 其名故觀成契本一自作一耳。
0923c09: 言行苦至以是故苦故。
0923c10: 釋曰後行苦二文合也行者應觀心行遷變微細
0923c11: 生滅極生猒怖俱舍頌曰如以一睫毛置掌人不
0923c12: 覺若置眼睛上為損極不安愚夫如手掌不覺行
0923c13: 苦睫智者如眼睛緣極生猒怖。
0923c14: 已巳說至云何為三。
0923c15: 釋曰次無常觀有二初結指標徵。
0923c16: 一者至忽爾而起故。
0923c17: 釋曰後依科釋相觀過現未如夢電雲暫有還無
0923c18: 纔生即滅。
0923c19: 已巳說至無一可樂故。
0923c20: 釋曰後不淨觀二文合也從頭至足無一可觀行
0923c21: 廁漏囊瓶虫舍舉身不淨體無馨穢惡交流
0923c22: 於何可樂。
0923c23: 已巳說至是名為二。
0923c24: 釋曰三緣生立願門有二初結指分門。
0924a01: 言緣至甚為可愍故。
0924a02: 釋曰後依科釋相有二初緣生思惟門又二初解
0924a03: 義門後合本論二文合也之者至也謂環巡三界
0924a04: 輪轉四生乍死乍生時來時往故曰又之。
0924a05: 言建立至第一義樂故。
0924a06: 釋曰後誓願布門亦二合也。
0924a07: 已巳說至不離門。
0924a08: 釋曰四兩輪不離門有三初總結指。
0924a09: 所謂至圓滿果故。
0924a10: 釋曰次別解釋有三初述要由布願雲須行雨
0924a11: 華嚴經云如龍布密雲必當大雨菩薩發大願
0924a12: 決定修諸行。
0924a13: 若為至令無偏故。
0924a14: 釋曰次徵釋。
0924a15: 具兩輪相至分明顯示。
0924a16: 釋曰後引證有三初徵指啟請。
0924a17: 爾時至無上大覺地。
0924a18: 釋曰次雄尊為演此有數段不欲繁唱但用科消
0924a19: 足知義相以頌喻中初譬喻字及無有字貫下四
0924a20: 用又頌合中初之三句通合闕一第四一句貫下
0924a21: 四用後有七句順返釋成。
0924a22: 今此經文為明何義。
0924a23: 釋曰後龍樹重明有三初徵。
0924a24: 謂為至俱轉故。
0924b01: 釋曰次釋有五一動寂無礙境有動寂心分止觀
0924b02: 於寂境中止觀俱行於動境中止觀雙運故寂中
0924b03: 有動乃動中有寂故清涼云定慧雖多不出二種
0924b04: 一事二理制之一處無事不辨事定門也遺教經意能
0924b05: 觀心性契理不動理定門也涅槃經意明達法相事觀
0924b06: 也善了無生理觀也諸經論中或單說事定或單
0924b07: 明理定二觀亦爾或敵體理事止觀相對或以事
0924b08: 觀對於理定如起信論止一切相乃至心不可得
0924b09: 為止而觀因緣生滅為觀或以理觀對於事定如
0924b10: 下經云一心不動入諸禪了境無生名般若是也
0924b11: 或俱通二如下文云禪定持心常一緣智慧了境
0924b12: 同三昧是也或二俱泯非定非散或即觀之定但
0924b13: 名為定如觀心性名止定是也或即定之觀但名
0924b14: 為觀如以無分別智觀名般若是也若說雙運謂
0924b15: 即寂之照是也所以局見之者隨矚一文互相非
0924b16: 撥偏修之者隨入一門皆有證然非圓暢今當
0924b17: 事觀對於理定此是菩薩微妙行門觸目對境常
0924b18: 所行用希心玄趣幸願留神故斯具引宜遵妙勸
0924b19: 此中所明觀多就動就有就事止多就寂就無就
0924b20: 理詳之可見。
0924b21: 復次至俱轉故。
0924b22: 釋曰二有空齊照。
0924b23: 復次至俱轉故。
0924b24: 釋曰三事理雙明。
0924c01: 復次至無有觀故。
0924c02: 釋曰四相待無性。
0924c03: 復次至無差別故。
0924c04: 釋曰五互即亡差即體而用自智即用而體自寂
0924c05: 法界寂然為止寂而常照為觀。
0924c06: 如其次第應審思擇。
0924c07: 釋曰後勸前之三義心境歷然自淺之深從易至
0924c08: 難後之二義攝境從心相待二空互融一體誘
0924c09: 行人有次第故。
0924c10: 如本至不可得故。
0924c11: 釋曰後合本論即當前引清涼跡指或以事觀對
0924c12: 於理定如文可見。
0924c13: 已巳說至所治門。
0924c14: 釋曰五兩輪所治門有二初結指。
0924c15: 若有至怯弱之見故。
0924c16: 釋曰後辨相有二初止輪所治由止達空能治凡
0924c17: 夫著有由止見性能治二乘樂空。
0924c18: 若有至不修善根故。
0924c19: 釋曰後觀輪所治由觀化物能治二乘捨悲由觀
0924c20: 修善能治凡夫無進。
0924c21: 已巳說至俱轉門。
0924c22: 釋曰六兩輪俱轉門有二初結指。
0924c23: 所謂至善提之道故。
0924c24: 釋曰後辨相二輪之內若隨闕一不證菩提為大
0925a01: 過故故涅槃云定多慧少不見佛性慧多定少見
0925a02: 性不了定慧等學明見佛性是知是慧是愚
0925a03: 是狂若闕一門無明邪見此二雙運成兩足尊。
0925a04: 已巳說至不退門。
0925a05: 釋曰七勸劣向勝門有二初結指。
0925a06: 本曰至住正定故。
0925a07: 釋曰後辨相有二初唱本。
0925a08: 論曰至是名為七。
0925a09: 釋曰後作釋有二初科分。
0925a10: 言顯示至眾生故。
0925a11: 釋曰後決擇有七一假人門十信已巳得信進念慧
0925a12: 四心下品不勝進人。
0925a13: 言歸依至初學是法故。
0925a14: 釋曰二學法門十信下品初學諸佛地前地上大
0925a15: 乘法故。
0925a16: 言厭惡至為欲退故。
0925a17: 釋曰三退信門有三初總解釋十信下品雖聞深
0925a18: 法由根下劣怖而欲退。
0925a19: 云何至發退意耳。
0925a20: 釋曰次別辨明一者怖處謂世界麤惡人情險詖
0925a21: 違逆境多出離心少二者怖緣依正既亂聖賢不
0925a22: 臨縱遇出興慮難從化。
0925a23: 如本至意欲退者故。
0925a24: 釋曰後合本。
0925b01: 論言如來至因緣故。
0925b02: 釋曰四殊勝門有三初總解釋次別辨明後合本
0925b03: 論三文合也。
0925b04: 言承力至淨土故。
0925b05: 釋曰五妙處門。
0925b06: 言得善至惡道故。
0925b07: 釋曰六不退門。
0925b08: 言引經至住正定故故。
0925b09: 釋曰七證說門。
0925b10: 已巳說至利益分。
0925b11: 釋曰五勸修利益分有二初結指。
0925b12: 本曰至應勤修學。
0925b13: 釋曰後辨相有二初唱本。
0925b14: 論曰至是名為八。
0925b15: 釋曰後作釋有二初分門。
0925b16: 言舉前至我已巳總說故。
0925b17: 釋曰後開示有八二總結門以一總字總結八種
0925b18: 摩訶衍者此有二解一準因緣分八因第一總相
0925b19: 二字謂以總字唯屬前重八種所入摩訶衍法相
0925b20: 之一字即餘二十四種門法故此總字但結初重
0925b21: 八種摩訶衍以其根本攝枝末故二準立義分龍
0925b22: 樹解總字此一總言於兩處中是總體故所謂望
0925b23: 止及下臨故上目前重下即後重各取所入是總
0925b24: 體故此中八種摩訶衍法具收前後兩重本法前
0925c01: 後兩重俱名八故又此兩重能作之體俱名為本
0925c02: 兩重八門俱名為末以本攝末故無所遺宜記此
0925c03: 語後亦用故。
0925c04: 言舉益至無上之道故。
0925c05: 釋曰二令修門欲成行因以嚴佛果當於此論受
0925c06: 持其文思惟其義修行其行圓證其覺十法行中
0925c07: 略陳三故。
0925c08: 言顯至所授記故。
0925c09: 釋曰三功德門上蒙諸佛授記下感菩薩護持本
0925c10: 論略無釋論影出。
0925c11: 言此類至不可為喻故。
0925c12: 釋曰四示勝門。
0925c13: 言舉至不可思量。
0925c14: 釋曰五讚揚門有三初總相解。
0925c15: 若假使至能稱歎之。
0925c16: 釋曰次別義釋有二初舉勝況劣勝謂諸佛劣屬
0925c17: 凡少本論舉諸佛莫讚釋論添菩薩難宣意顯因
0925c18: 果迭稱豈說功德少分。
0925c19: 一日至不可說故。
0925c20: 釋曰後以少況多不可思議不可思議者議即言
0925c21: 說疑剩二議合加中故應云不可思中不可思故
0925c22: 於意既足在句亦文耳。
0925c23: 如本至無有邊際故。
0925c24: 釋曰後合本論。
0926a01: 言舉至受大苦惱故。
0926a02: 釋曰六令怖門有三初明謗過如般若經廣說誹
0926a03: 謗大乘經罪歷十方大地獄中受大苦故。
0926a04: 是故至勸請行者。
0926a05: 釋曰次牒結勸。
0926a06: 自此至三寶之種故。
0926a07: 釋曰後重示失。
0926a08: 言殊勝至具因海故。
0926a09: 釋曰七離謗門有三初聖賢因海橫時處因果
0926a10: 聖賢皆以摩訶衍法而為根本果具因海因圓果
0926a11: 滿故。
0926a12: 如是至本覺佛故。
0926a13: 釋曰次誹謗罪深伐一如來伐一菩薩罪尚難陳
0926a14: 況伐一切諸佛菩薩罪何可量況更斷絕自本覺
0926a15: 佛據障深厚隱覆說故。
0926a16: 如本至得成淨信故。
0926a17: 釋曰後合歸本論三世菩薩悉皆依此摩訶衍法
0926a18: 成就淨信如是勝法何得謗耶。
0926a19: 是故至應審思擇。
0926a20: 釋曰八勸人門。
0926a21: 已巳說至布門。
0926a22: 釋曰後結前迴向分有二初結指。
0926a23: 本曰至普利一切眾生界。
0926a24: 釋曰後開解有二初唱本。
0926b01: 論曰至應審觀察。
0926b02: 釋曰後作釋有二初分門指勸。
0926b03: 諸佛至此義云何。
0926b04: 釋曰後分析裁門有三初總結門有二初攝前所
0926b05: 說門有二初通解總徵於上論中立義所說三十
0926b06: 三釋今此一句通括攝故末句總徵。
0926b07: 言諸佛至其德勝故。
0926b08: 釋曰後牒文別釋有三初二字明不二分二初牒
0926b09: 本釋論舉諸佛意彰不二良由不二離根離教難
0926b10: 思難議故此以人顯法以劣顯勝舉諸佛猶劣彰
0926b11: 不二獨勝論置形言意在於此。
0926b12: 大本至劣故。
0926b13: 釋曰次引經證圓圓海者有三義解一云兩重八
0926b14: 種所入之法第一義諦圓滿因海當上圓字此不
0926b15: 二法無德不具既深復廣名為圓海與八所入為
0926b16: 所依故從法得稱圓之圓海名圓圓海云云諸佛
0926b17: 證果已巳圓滿故當上圓字不二圓海法爾成就彼
0926b18: 諸佛故從人得稱名圓圓海一云圓離門法根教
0926b19: 別相圓與門法根教為依果海自體立圓圓名斯
0926b20: 則圓之又圓其猶玄之又玄此圓圓海成就諸佛
0926b21: 獨尊勝故然彼諸佛不能成就圓圓果海諸佛劣
0926b22: 故雖是果佛仍屬因分若對果海還成劣故。
0926b23: 若爾至是故無過。
0926b24: 釋曰後會違妨若說諸佛不能成就圓圓海爾何
0926c01: 故華嚴說舍那佛攝三世間而為身心以三世間
0926c02: 無法不攝彼佛豈不攝圓圓海若許佛攝寧不成
0926c03: 就答舍那雖攝三種世間然是因分攝為身心彼
0926c04: 三世間如四法界十玄六相俱屬因分故廬遮那
0926c05: 攝三世間以彼同是因分法故然非諸佛能攝果
0926c06: 分以彼佛劣不能攝勝圓圓海故美哉龍樹善決
0926c07: 前疑舉攝不攝答之妙矣。
0926c08: 言甚深至應審思擇。
0926c09: 釋曰次二字辨所入兩重能入已巳得名深兩重所
0926c10: 入勝如能入故名甚深上立義分解軌則門通舉
0926c11: 諸佛三世菩薩無不乘此三十二種甚深安車入
0926c12: 佛地故彼中能入名甚深者蓋從所入名甚深故。
0926c13: 言廣大義至名字焉。
0926c14: 釋曰後三字解能入能為自法作名義者有二義
0926c15: 解一兩重能入真俗各自與所入法作廣大義即
0926c16: 與所入作名義故門中廣大非是法中大乘二字
0926c17: 之大義故一云兩重能入真俗自體從能依義立
0926c18: 廣大名斯則自門自體能依廣大二種名義還與
0926c19: 所依自門自性作名義故。
0926c20: 已巳說至字相門。
0926c21: 釋曰後能說自相門有二初結指。
0926c22: 言我今至此焉歟。
0926c23: 釋曰後解釋有二初牒本釋此中總字持種種說
0926c24: 指立義分者下總字即與此同意以一字目彼兩
0927a01: 重所入總體以本攝末兩重能入不出本外故一
0927a02: 總言通持多說能說自相正曰總字總言含攝無
0927a03: 所遺矣又以帶言顯離言故。
0927a04: 何故至如意論故。
0927a05: 釋曰後伸問答顯大乘論何義不具似如意珠隨
0927a06: 意皆雨。
0927a07: 已巳說至令廣門。
0927a08: 釋曰次令廣門有二初結指。
0927a09: 言迴此至應如是觀。
0927a10: 釋曰後解釋有二初明行相此有牒釋彼列問答
0927a11: 如文可見但以本論如法性言分為三處如謂真
0927a12: 如法謂一心性謂本覺出常情故。
0927a13: 如是至亦如是故。
0927a14: 釋曰後辨利益所舉三喻次配三法如地平等如
0927a15: 海廣大如空明了或復三喻通顯三法以小成大
0927a16: 展狹為廣等無差故。
0927a17: 已巳說至普利門。
0927a18: 釋曰後普利門有二初結指。
0927a19: 言普利至眾生界故。
0927a20: 釋曰後解釋以前平等廣大明了圓滿功德施眾
0927a21: 生界成正覺故。
0927a22: 歡喜至眾海中。
0927a23: 釋曰四示勸流通有四一述聖勸生又四一顯位
0927a24: 勸根十地初一名歡喜地初獲聖性具證二空能
0927b01: 益自他生大喜故又歷大位復經大劫修於大行
0927b02: 求證大果名為大士自言至心誘勸佛子令大眾
0927b03: 海發敬信故。
0927b04: 我已巳超至始入無。
0927b05: 釋曰二彰自入地菩薩自言今我現身已巳出十信
0927b06: 毛頭凡夫又出三賢不退凡夫三角即當三賢位
0927b07: 人能與惑風角其力故或得不退如麟角故經過
0927b08: 加行能生見道七覺華位修四善根出三賢位入
0927b09: 十聖地初無數劫已巳經歷滿第二僧祇纔始入無
0927b10: 謂絕二相具證二空名始入無亦可此中迴文不
0927b11: 盡應以無字置二字下就此方言始入第二無數
0927b12: 劫就西言始入第二阿僧祇。
0927b13: 如宜至人我之名。
0927b14: 釋曰三捧文滌障論主正勸內外佛子宜用左右
0927b15: 手捧展本釋文如臨明鏡即形容窺自七識之
0927b16: 面見帶六欲之塵內觀法執之穢形外視人我之
0927b17: 垢體宜將法水洗滌塵勞令用教風吹竭欲海。
0927b18: 汝等至具出生。
0927b19: 釋曰四果滿德汝等佛子依勸遵行三身菩提
0927b20: 如伊三點四德涅槃如池四口圓現具出不亦宜
0927b21: 乎。
0927b22: 我從至具足說。
0927b23: 釋曰二讚論含經有三初廣在略龍樹大士上
0927b24: 從天界下入龍宮所窺聖教總一百億其於了義
0927c01: 盡向本論立義分收。
0927c02: 有善男子至不能盡。
0927c03: 釋曰次捧誦功奇若有男女自手捧執此本論卷
0927c04: 如自捧執百億本經或復自口誦斯本論立義分
0927c05: 文如自口誦百億本經所得功德諸佛聖賢出塵
0927c06: 數舌經恒沙劫說不可盡。
0927c07: 何況至之所詮。
0927c08: 釋曰後思修德勝若但手捧或復口誦所得功德
0927c09: 尚說不盡何況觀察思惟深義所獲功德不思議
0927c10: 中不思議故。
0927c11: 有善男子至不能盡。
0927c12: 釋曰三起謗深有四一謗罪難宣。
0927c13: 是人至不能救。
0927c14: 釋曰二諸佛莫救。
0927c15: 是故至應修行。
0927c16: 釋曰三洪慈再勸。
0927c17: 實不可生至大乘教。
0927c18: 釋曰四大悲重止。
0927c19: 當願此勸至不說剎。
0927c20: 釋曰四冀勸周布上句窮時下句周處顯悲願之
0927c21: 廣大劫剎之彌綸然夫大士挺生垂良規而激
0927c22: 勸群靈稟命究奧義以遵依蓋仁君弘外護之心
0927c23: 致墜典有中興之力復承
0927c24: 睿覽尤尚斯文斫詳三諦之幽宗洞徹兩重之妙
0928a01: 旨博學齊於龍樹深源獨測於馬鳴
0928a02: 御解彌高愚徒有賴法悟宿殖善本今遇明時疏
0928a03: 寶之玄微誠慚懵昧仰
0928a04: 玉宸之印決幸慶流通敬仗勝緣冀延景祚普攝
0928a05: 四生四眾咸歸一體一心差別泯絕於因門平等
0928a06: 冥同於果海頌曰。
0928a07: 果海三諦義隨分總指陳迴德治群靈
0928a08: 速成常樂果
0928a09: 
0928a10: 釋摩訶衍論贊玄疏卷第五終
0928a11: 
0928a12: 秏呼到切減也敗也。
0928a13: 力齊切欺。
0928a14: 如昭切不靜又猥也擾也。
0928a15: 同上。
0928a16: 奴過切俗字。
0928a17: 乃喚切也又乃臥名。
0928a18: 同上俗。
0928a19: 粘女廉切與黏同。
0928a20: 菖尺良切菖蒲也。
0928a21: 薯音署薯蕷藥。
0928a22: 蕷音預薯蕷。
0928a23: 撼胡感切搖也。
0928a24: 掎居綺切牽一說文云偏引也。
0928b02: 描因孝斯。
0928b03: 餧奴罪切飢也魚敗曰餧。
0928b04: 餒同上。
0928b05: 可之撿。
0928b06: 窯餘招切燒瓦也。
0928b07: 子葉切目旁毛也。
0928b08: 睫同上。
0928b09: 睛子盈切目珠子又七并切。
0928b10: 廁測吏切圊溷也雜也次也側也。
0928b11: 敵大的切對也。
0928b12: 半益切持臂又庭也正門之旁小門也。
0928b13: 詖彼寄切倭諂也辨論也慧也。
0928b14: 懵牟乳切心亂心迷也。
