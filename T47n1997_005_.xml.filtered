0733a16: 
0733a17: 圓悟佛果禪師語錄卷第五
0733a18: 
0733a19: 宋平江府虎丘山門人紹隆等編
0733a20: 〔上堂五〕－【甲】上堂五
0733a21: 不分卷【甲】不分卷【甲】師在蔣山受。拈示眾云。大眾見麼。龍飛
0733a22: 鳳舞降自九重。佛祖綱宗盡在裏許。請維
0733a23: 那對眾宣讀。
0733a24: 陞座。僧問。承師有言。龍飛鳳舞降自九重。此
0733a25: 意如何。師云。無人不仰最深恩。進云。好音在
0733a26: 耳。人皆聳去也。師云。水到渠成是一家。進
0733a27: 云。直得樵夫舞袖。野老謳歌去也。師云。誰不
0733a28: 恁麼。進云。莊野春林與天華而合彩。師云。一
0733a29: 枝別是太和春。進云。爭奈雲本無心自有從
0733b01: 龍之勢。師云。得闍黎出氣。進云。只如寶公
0733b02: 還肯放和尚去也無。師云。放來久矣。進云。從
0733b03: 教猿鶴怨且副一人心。師云。是處是彌勒。無
0733b04: 門無善財。師乃云。寒巖枯木白雲堆。散質何
0733b05: 能中巨材。豈為虛聲徹清禁。紫微聖詔九天
0733b06: 來。既然事出意外。要須直下承當。所貴正眼
0733b07: 流通。仰祝無疆睿算。直得昆蟲草木悉仰動
0733b08: 地風光。大地生靈咸霑唐虞睿澤。處處和風
0733b09: 遍野。人人喜氣盈眸。感覆燾無疆之恩。荷一
0733b10: 人生成之德。正當恁麼時。還委悉麼。碧桃冉
0733b11: 冉凝朝露。紅杏蒙蒙映彩霞。
0733b12: 入院詣方丈坐云。摩竭陀國三七日內口呀
0733b13: 呀。毘耶城中八萬人眾眼雖然一期拈
0733b14: 掇。未免犯手傷鋒。爭似這箇八面玲瓏四方
0733b15: 洞達。上賴一人庥蔭。傍贊聖化無窮。一句截
0733b16: 流萬機寢削。還委悉麼。識取鉤頭意。莫認定
0733b17: 盤星。
0733b18: 指法座云。三萬二千師子座。爭及此箇曲彔
0733b19: 木。坐斷報化佛。不涉聞見知。揭起鷲嶺高風。
0733b20: 仰祝南山睿算。還見麼。看取令行時。
0733b21: 上堂拈香。此一瓣香。祝巖今上皇帝聖壽無
0733b22: 疆萬歲萬歲萬萬歲。師乃云。入門便見。更不
0733b23: 容擬議尋思。開口便說。亦不復周由者也。假
0733b24: 使善財入彌勒樓閣。尚資歛念。普眼入普賢
0733b25: 妙境亦借威神。只如今直得八穴七穿四通
0733b26: 五達。一處透千處萬處通明。一光明千光萬
0733b27: 光普照。且到家一句作麼生道。風前有路超
0733b28: 調御。鼓腹謳歌樂太平。復有頌云。本是山中
0733b29: 人。無能唯守拙。豈謂有虛名。遠達丹鳳闕。降
0733c01: 住天寧。竹輿星夜發。今朝親到來。一句無
0733c02: 言說。別別。金色頭陀曾漏泄。
0733c03: 〔東京天寧寺語〕－【甲】東京天寧寺語。喬貴妃請。上堂云。一句全
0733c04: 提千差併會。一華開現萬福來臻。往復無間
0733c05: 而有源。動靜不移而常寂。處處是佛頭頭是
0733c06: 道。若也深信得及。更不假他人餘力。直似壯
0733c07: 土屈伸臂頃全出此機。若動若靜若出若處。
0733c08: 殊勝中現殊勝。奇特中現奇特。更非外緣全
0733c09: 承渠德。所以道。天人群生類。皆承此恩力。若
0733c10: 識此恩。動止作為百千變現。悉不落虛。正當
0733c11: 恁麼時。一句作麼生道。當陽遍界無回互。千
0733c12: 重百匝轉光輝。
0733c13: 祖師會上堂。僧問。少林首傳於頓旨。五葉為
0733c14: 芳。嶺遂別於眾流。千燈續照。門庭雖異五
0733c15: 家。般若同歸地位。如何是五家宗派。師云。吒
0733c16: 吒沙沙歷歷落落。進云。若不借問。爭達本源。
0733c17: 師云。一筆句下。進云。趯倒淨瓶不留活計。兩
0733c18: 口無舌正是吾宗。如何是溈仰宗。師云。天
0733c19: 下人跳他圓相不出。進云。三回喫棒猶若蒿
0733c20: 枝。末後瞎驢人天正眼。如何是臨濟宗。師云。
0733c21: 敲唱俱行。進云。休去歇去古廟香爐。枯木生
0733c22: 華祖佛心要。如何是曹洞宗。師云。兩兩不成
0733c23: 雙。進云。對機餬餅本自天然。一鏃遼空三句
0733c24: 可辨。如何是雲門宗。師云。當面蹉過。進云。
0733c25: 色空明暗觸處光輝。剎剎塵塵頭頭顯露。如
0733c26: 何是法眼宗。師云點。進云。祖師心印。狀似鐵
0733c27: 牛之機。去即印住。住即印破。只如無鼻孔衲
0733c28: 僧。作麼生印。師云。便是闍黎。進云。天下祖
0733c29: 師鼻孔。盡被和尚一串穿未審和尚鼻孔
0734a01: 被什麼人穿。師云。莫謗佛果好。師乃云。千聖
0734a02: 頂上可容剎海。衲僧命脈中不許真機。更
0734a03: 通一線路。以佛現祖從祖證佛。印印無差機
0734a04: 機圓證。靈上拈華示眾。建立此箇宗風。金色
0734a05: 頭陀曾承妙旨。以至西天四七此土二三。自
0734a06: 曹溪散席。已來數百年間。列剎相望。各各握
0734a07: 靈蛇珠。人人抱荊山璧。有照有用有權有實。
0734a08: 提振向上宗風。傳持正法眼藏。要且百川異
0734a09: 流同歸大海。千重百匝無出一源。所以道。西
0734a10: 天二十八祖也恁麼。唐土六祖也恁麼。天下
0734a11: 列剎相望諸老宿也恁麼。山僧也恁麼。且道。
0734a12: 恁麼事作麼生商量。還提掇得出麼。還緇素
0734a13: 得明麼。山僧不惜兩莖眉毛與諸人點破。遂
0734a14: 拈拄杖云。還見麼。三世諸佛歷代祖師。天下
0734a15: 老和尚。盡在拄杖頭上。放大光明。現權現實
0734a16: 現機現境。列五位君臣。開三玄宗要。機境相
0734a17: 投箭鋒相拄。一字三句同源。圓相境致殊別。
0734a18: 若也於此委悉。百草頭上罷平生事根株
0734a19: 亦不留。聞清聲外句莫向句中求。儻或末然。
0734a20: 山僧不免又泥涉水也。達磨不來東土。二
0734a21: 祖不往西天。人人壁立萬仞。箇箇常光現前。
0734a22: 卓拄杖一下。下座。
0734a23: 蓮華會上堂。僧問。菡萏叢中選佛場。法筵大
0734a24: 啟一爐香。靈山萬古拈華事。今日憑師為舉
0734a25: 揚。師云。不是苦心人不知。進云。恁麼則法法
0734a26: 已隨諸法住。分明露出白蓮機。師云。即今覿
0734a27: 面已相呈。進云。妙性海中為雨露。菩提場裏
0734a28: 起清風。師云。猶落第二頭。進云。學人只如
0734a29: 此。師意又如何。師云。頂門三千腦後八百。師
0734b01: 乃云。毘婆尸已前千華現瑞。天中天正地優
0734b02: 曇呈祥。直得遍界不曾藏。通身無影像。現大
0734b03: 蓮華王。周匝千華座。一葉一釋迦。一鬚一彌
0734b04: 勒。塵塵爾剎剎爾。處處爾念念爾。一塵舉大
0734b05: 地收。一華開世界起。可謂殊勝中最殊勝。奇
0734b06: 特中倍奇特。感慈塔前凝瑞氣。羅漢洞邊顯
0734b07: 真容。法會儼然人天普集。到這裏合談何事。
0734b08: 說玄說妙得麼。說佛說祖得麼。舉古舉今得
0734b09: 麼。顯作顯用得麼。盡是從前已後大宗師拈
0734b10: 出了也。即今不如。總不動著。只呈一箇現成
0734b11: 公案。若也薦得。人人心華發明。處處照十
0734b12: 方剎。正當恁麼時。推功師本一句作麼生道。
0734b13: 還委悉麼。萬方有慶歸明聖。願見黃河百度
0734b14: 清＋（謝詞不錄）夾註【甲】清清謝詞不錄。
0734b15: 喬貴妃娘子請。為法真和尚病起。上堂。師云。
0734b16: 鷲單提向上機。千靈不謀而會合。少室密
0734b17: 傳正法眼。萬象不融而圓通。契印相投緣因
0734b18: 相入。神功如天地之覆載。妙智若日月之照
0734b19: 臨。沙界等平略無向背。有大解脫士。證大解
0734b20: 脫道。闢大解脫門。示大解脫事。現古人攢簇
0734b21: 不得底病。直教千聖覓起處不見。諸佛眾生
0734b22: 皆有是病。諸佛若病即非眾生。眾生若病即
0734b23: 非諸佛。是故以眾生病故示有此疾。由茲王
0734b24: 舍城人。各各稟頂上光悉來問病。而是大士
0734b25: 隨求顯示。令其萬仞壁立。以至眾生病盡。大
0734b26: 解脫士亦安。既安之後。有大檀越。作大法施
0734b27: 建大法幢。演大法義雨大法雨。一一交羅重
0734b28: 重無盡。正當恁麼時。應時應節一句作麼生
0734b29: 道。還委悉麼。靈苗增秀氣。瑞草發祥光。復成
0734c01: 一偈。示病維摩元不病。問疾文殊初不來。建
0734c02: 大法幢啟大施頓令千眼一時開。
0734c03: 喬貴妃設千佛會。上堂云。千華顯瑞應。萬善
0734c04: 積靈臺廣闢解脫門。大開無價藏。舉揚正法
0734c05: 眼。表示千佛因。直得遍界絕籠羅。當陽無取
0734c06: 捨。透聲透色古今。有具大信根修菩薩
0734c07: 行。發難思願力。啟清淨莊嚴。建大道場具列
0734c08: 珍羞。一香一華一茶一果。同法性等太虛。塵
0734c09: 塵剎剎千佛放光。如理如事十方普應。所以
0734c10: 道。大匠無繩墨。良材無曲直。紅輪爍太虛。遍
0734c11: 界皆輝赫。一華開一佛出世。一塵舉一佛成
0734c12: 道。主伴交參森羅顯煥。集無涯福祿。祝睿算
0734c13: 無疆。正當恁麼時作麼生道。室內千燈相照
0734c14: 耀。天邊寶月更清圓。
0734c15: 鄆國大王請。上堂。僧問。如何是第一句。師
0734c16: 云。豈容聲相從君見。進云。半夜碧雲籠古殿。
0734c17: 天明海岸迸金烏。師云。肘臂有符人共看。進
0734c18: 云。如何是第二句。師云。真金須向爐中煆。進
0734c19: 云。倒騎鐵馬上須彌。踏斷曹溪流水聲。師云。
0734c20: 正在半途間。進云。如何是第三句。師云。出草
0734c21: 入草要求人。進云。妙喜剎中為雨露。無明山
0734c22: 上起雲雷。師云。分明垂手處。子細好生觀。師
0734c23: 乃云。至理自調然。千華曾現瑞。無在無不在。
0734c24: 十方即目前。若是利根上智。一舉便解承當。
0734c25: 既能截斷眾流。可以超今冠古。以如是智以
0734c26: 如是力。以如是心以如是願。明同杲日寬若
0734c27: 太虛。所以道。譬如虛空體非群相。而不拒彼
0734c28: 諸相發輝。又道。若人欲了知。三世一切佛。應
0734c29: 觀法界性。一切唯心造。蓋此清淨本元。離去
0735a01: 離來離聲離色。若以真實正見契寂如如。雖
0735a02: 二六時中不思不量無作無為。至於動靜語
0735a03: 默覺夢之間。無不皆是本地風光本來面目。
0735a04: 現諸祥瑞現諸奇特。皆是從無量無邊劫海
0735a05: 薰習種智。從清淨微妙根智。如是應現。正當
0735a06: 恁麼時如何。無相光中千佛現。一道清虛
0735a07: 古今。復舉。釋迦老子靈山會上說大般若。舍
0735a08: 利弗於佛前問須菩提。夢中說六波羅蜜。與
0735a09: 覺時是同是別。須菩提云。此義幽深。吾不能
0735a10: 說。此會中有彌勒大士。次補佛處。可往問之。
0735a11: 彌勒云。誰為彌勒。誰是彌勒者。師拈云。還委
0735a12: 悉麼。一句當機萬緣寢削。更聽一頌夢中說
0735a13: 法。覺無殊妙用。神通不出渠。誰是誰名總彌
0735a14: 勒。祥光起處現心珠。
0735a15: 本然居士請。上堂云。寸絲不掛猶有赤骨律
0735a16: 在。萬里無片雲處猶有青天在。若乃不盡去
0735a17: 未免者也周由。直饒一切坐斷。已落佛祖圈
0735a18: 繢。到這裏作麼生舉揚。作麼生提持。雖然如
0735a19: 是。從上來有箇現成公案。不免提持去也。古
0735a20: 者道。吾有大病非世所醫。僧後問曹山。未審
0735a21: 是什麼病。山云。攢簇不得底病。僧云。未審一
0735a22: 切眾生還有此病也無。山云。眾生若病即非
0735a23: 眾生。僧云。只如和尚還有麼。山云。正覓起處
0735a24: 不得。大眾。此病即非世所醫。須要本分作家
0735a25: 以金剛錐與他頂上一劄。正覓起處不得也。
0735a26: 與一服直教祖病佛病玄妙之病。機緣境界
0735a27: 悉灑灑落落。脫然解脫。不住解脫機。到這裏
0735a28: 羅籠不肯住。呼喚不回頭。古聖不安排。至今
0735a29: 無處所。只這無處所。早是處所了也。直須千
0735b01: 萬那邊承當得去好。等閑拈一機舉一
0735b02: 句。盡與人抽釘拔楔解黏去縛。更說什麼直
0735b03: 指人心。更覓什麼見性成佛。正富恁麼時如
0735b04: 何。不假鐵毫力。碎佛祖窠窟。
0735b05: 少保張丞相忌日請。上堂。僧問。維摩大士去
0735b06: 何從。千古令人望莫窮。不二法門今正問。夜
0735b07: 來明月上高。只如維摩一默意旨如何。師
0735b08: 云。逼塞虛空。進云。恁麼則當陽無向背。覿體
0735b09: 露全機。師云。無爾插觜處。進云。爭奈前三三
0735b10: 後三三。師云。也是鞏縣茶瓶。進云。只如文殊
0735b11: 道。我於一切處無言無說。與他一默是同是
0735b12: 別。師云。落在第二頭。進云。爭奈斬釘截鐵。
0735b13: 師云。橫按鏌。進云。只如無盡居士與和尚
0735b14: 平昔道契相知。且道。即今何在。師云。為爾說
0735b15: 了也。進云。學人今日小出大遇。師云。爾將什
0735b16: 麼報恩。進云。萬古碧潭空界月。師云。閑言
0735b17: 語。師乃云。大眾握佛祖鉗鎚。控作家爐。烹
0735b18: 煆古今驗證衲僧。唯用向上一機金剛王寶
0735b19: 劍。臨濟祖師傳黃檗馬祖此箇機要。向大河
0735b20: 之北獨振正宗。一喝分賓主。照用一時行。坐
0735b21: 斷天下人舌頭。奔走四海雲水。以至乃子乃
0735b22: 孫。傳此正見用此真機。若非大解脫人。安能
0735b23: 當陽證驗。憶昔無盡大居士。生平以此箇事
0735b24: 為務。遍寰海宗師無不咨參。到兜率山下逢
0735b25: 見老衲。論末後句。始得脫體全真。言解道理
0735b26: 一時脫。遂作偈云。鼓寂鐘停托回。巖頭
0735b27: 一拶語如雷。果然只得三年活。莫是遭他授
0735b28: 記來。鏗金玉虎驟龍驤。不妨具大機得大
0735b29: 用。以此正印印天下叢林善知識。山僧昔在
0735c01: 湖北相見。與伊電卷星馳。一言契證表裏一
0735c02: 如。居士功業書於竹帛。遺德在於生民。後來
0735c03: 當此之日。撒手那邊行止。且道。無盡居士向
0735c04: 什麼處去。還委悉麼。大千沙界諸佛土。剎剎
0735c05: 塵塵現勝身。復云。盛德在生民。四方共欽仰。
0735c06: 三教大宗師。秤頭有銖兩。七十九歲佛齊年。
0735c07: 是日霜風霄壤。一聲振忽雷。前星墮雲帳。
0735c08: 麒麟掣斷黃金鎖。一躍直歸梵天上。萬載千
0735c09: 秋著遺想。
0735c10: 上堂。一二三四五六七。今朝此月當初一。昨
0735c11: 宵大火還西流。金風動地聲蕭瑟。聲蕭瑟圓
0735c12: 通門大啟。便請直截入。還委悉麼有。念盡為
0735c13: 煩惱鎖無心端是水晶宮。
0735c14: 月旦上堂云。本來無形段。那復有唇觜。特地
0735c15: 廣稱揚。替他諸道理。且道。他是誰參。
0735c16: 上堂云。月生一室生白。月生二產靈異。月生
0735c17: 三萬回憨。格外無蹤跡。風前強指南。頭頭無
0735c18: 向背。一一絕廉纖。拈華特地生風草。令人長
0735c19: 笑老瞿曇。
0735c20: 李典御作年齋上堂云。大眾。如來涅槃心。菩
0735c21: 薩大解脫。祖師正法眼。衲子金剛鎚。有照有
0735c22: 用有權有實。有縱有擒有殺有活。尚在向上
0735c23: 關捩。子上。是箇人向箇裏出沒。向箇裏拈提。
0735c24: 終未能全機剔脫。若也全機剔脫去。變大地
0735c25: 作黃金。攪長河為酥酪。改禾莖為粟柄。易短
0735c26: 壽作長年。不為分外。何故。提向上綱宗。用作
0735c27: 家鼻孔。回歲旦於今朝。用慶年於此日。正當
0735c28: 恁麼時如何。萬人叢裏插高標。錦上鋪華轉
0735c29: 光彩。
0736a01: 冬朔上堂云。日日日劈箭急。朝朝暮暮轉滄
0736a02: 溟。箇是人間好消息。力叱。更須高著眼。免
0736a03: 使頭虛白。
0736a04: 鄭太師請。上堂。僧問。萬機休罷時如何。師
0736a05: 云。坐斷毘盧頂。進云。可謂風前一句超調御。
0736a06: 擬問如何歷劫迷。師云。只得拱手讚歎。師乃
0736a07: 云。靈光未兆萬彙含太虛。一氣既彰華開世
0736a08: 界起。過去諸佛現在諸佛未來諸佛皆同箇
0736a09: 中出現。若天若人若群生。無不從是中流出。
0736a10: 以一處明百處千處光輝。一機轉千機萬機
0736a11: 歷落。所以道。淨法界身本無出沒。大悲願力
0736a12: 示現受生。然而此悲此願此力。若是宿稟靈
0736a13: 根。具超脫種智。則才生下時。已作師子吼。已
0736a14: 具大神通。至於若行若住若坐若臥。或放行
0736a15: 或把住。無不皆從諸聖頂上。縱橫十字。乃
0736a16: 至享福享壽。享富貴多子孫。悉承渠儂威力。
0736a17: 正當恁麼時一句作麼生道。重重彰瑞氣。一
0736a18: 一湧金蓮。復頌云。威音已前靈苗秀。到今光
0736a19: 彩轉新鮮。萬卉芬芳風景麗。壽山高到大椿
0736a20: 年。
0736a21: 大內慶國夫人請。上堂。僧問。空劫中還有佛
0736a22: 法也無。師云。逼塞虛空。僧云。未審學人向什
0736a23: 麼處安身立命。師云。蹉過也。僧云。和尚喚什
0736a24: 麼作虛空。師云。闍黎問從何來。僧云。三際斷
0736a25: 時凡聖盡。十身圓處剎塵空。師云。爭奈爾踏
0736a26: 不著。師乃云。處處真無回互。塵塵爾有鑑覺。
0736a27: 萬象以不見而見。萬法以不聞而聞。不見見
0736a28: 其見逼塞虛空。不聞聞其聞包含萬有。離
0736a29: 見不見聞不聞。別有一段奇特事。要須是箇
0736b01: 大解脫機大解脫用。然後方能歷落起處全
0736b02: 真。豈不見。僧問雲門。如何是塵塵三昧。門
0736b03: 云。裏飯桶裏水。又僧問。如何是諸佛出身
0736b04: 處。門云。東山水上行。一等是箇時節。朴實頭
0736b05: 處。直是朴實頭。孤危峭峻處。直是孤危峭峻。
0736b06: 正當恁麼時。將箇什麼提持。將箇什麼眼目
0736b07: 辨別。還委悉麼。試玉須經火。求珠不離泥。
0736b08: 復頌云。此心含法界。明契本來人千祥如霧
0736b09: 集。萬善若雲臻。
0736b10: 大悲生辰鄆國大王請。上堂。僧問。聞聲悟道
0736b11: 見色明心。盡大地是色。那箇是心。師云。觀世
0736b12: 音菩薩來也。進云。可謂掬水月在手。弄華香
0736b13: 滿衣。師云。為什麼是饅頭進云。只如雲門
0736b14: 什麼道意作麼生。師云。重引重退輕引輕退。
0736b15: 進云。畢竟水朝滄海去。到頭雲自覓山歸。師
0736b16: 云。也須是頂門上具觀音眼始得。師乃云。當
0736b17: 年此日大悲生。千臂莊嚴千眼明。世出世間
0736b18: 殊勝事。神通無不總圓成。恁麼去步步踏佛
0736b19: 階梯。恁麼來處處現身現土。於六根得深圓
0736b20: 通。於解脫得普門智。所以無剎不現。無處。
0736b21: 不真。或為寶公十二面。或作達磨傳心印。或
0736b22: 向泗洲運神通。或向香山發妙身。周旋往返。
0736b23: 或證三真實。得二殊勝。四不思議義。十四無畏。
0736b24: 三十二應。向娑婆世界獨有大緣。說無說無
0736b25: 窮妙現無身。寶王妙身隨類示悲應機赴
0736b26: 感。求饒益得饒益應。求男女得男女應。求如
0736b27: 意得如意應。此猶是觀世音方便之力。敢問
0736b28: 大眾。作麼生是觀世音諦當之處。不見一法
0736b29: 即如來。方得名為觀自在。
0736c01: 十月一日上堂云。無邊剎海廓同太虛。昨宵
0736c02: 秋盡今日冬初。曾無變易豈有親。直下歇
0736c03: 去蘇嚕蘇嚕。
0736c04: 上堂云。我我我渠渠渠。千聖頂乃廬。不
0736c05: 是心不是物。一口吞盡三世佛。浮幢王香水
0736c06: 海。拈起擲向他方外。淨裸裸赤灑灑萬象森
0736c07: 羅無縫罅。平懷的實鎮巍然。饑來喫飯困來
0736c08: 眠。
0736c09: 大禮令節上堂。七日來復。各歸至盡之本。一
0736c10: 陽生起。聿見天地之心。徹底闢重玄。當陽闡
0736c11: 正眼。直得萬國共慶四海同歡。福聚一人。位
0736c12: 隆無極。有箇奇特。應時應節因緣。舉似大眾。
0736c13: 還委悉麼。皇帝有大赦天下。
0736c14: 今上皇帝在藩邸時。請陞座。僧問。一月在天
0736c15: 影含眾水。一佛出世各坐一華。只如佛未出
0736c16: 世時如何。師云。風颯颯地。進云。恁麼則霧起
0736c17: 龍吟。風生虎嘯。師云。猶較些子。進云。佛出
0736c18: 世後如何。師云。遍界不曾藏。進云。但存心地
0736c19: 無諸惡。刀劍叢中也立身。師云。鐵石身心報
0736c20: 國恩。進云。古今無異路。達者共同途。師云。
0736c21: 要得瞻之仰之大家讚歎。師乃云。金剛心真
0736c22: 華藏界闊。一佛出世千界擁衛。一華開敷萬
0736c23: 華周匝。現殊勝因作奇特事。可以保安家國。
0736c24: 可以入聖超凡。唯仗不思議神通。難思微妙
0736c25: 作用。車不橫推理不曲斷。豈不見。昔日波斯
0736c26: 匿王問釋迦老子。聖義諦中。還有世俗諦否。
0736c27: 若言其有智不應一。若言其無智不應二。一
0736c28: 二之義其事云何。釋迦老子道。大王。汝於龍
0736c29: 光王佛時。曾問此義。吾今無說。汝亦無聞。無
0737a01: 說無聞是真聖義諦。是名一理二義。一二之
0737a02: 義其事如是。釋迦老子。頂放光。肘下懸符。
0737a03: 於百千萬億境界中。提起當陽一著。諸人還
0737a04: 證據得麼。若證據得。按頭獲。如證據不得。
0737a05: 伏聽處分。正當恁麼時如何。放開一線道。觸
0737a06: 處現神通。復舉。昔日有一王者。往見西天祖
0737a07: 師。既相見已。遂命祖師說法。祖師云。大王來
0737a08: 時好道。去如來時。師拈云。佛法即是世法。世
0737a09: 法即是佛法。以真道而行。風行草偃。山僧有
0737a10: 箇小頌。至簡至易最尊最貴。往還千聖頂
0737a11: 頭。世出世間不思議。彈指圓成八萬門。一超
0737a12: 直入如來地。
0737a13: 莘王請陞座。僧問。普光明殿在人間。凡聖交
0737a14: 羅絕往還。若向一塵覷得見。舒光照處奉慈
0737a15: 顏。正當恁麼時。毘盧遮。那在什麼處。師云。
0737a16: 在爾頂上。進云。學人為什麼撞不著。師
0737a17: 云。只為爾不是銅頭鐵額。進云。大小天寧和
0737a18: 尚。語脈裏轉。師云。大小禪客隨人跟走。
0737a19: 進云。須知同途不同轍。師云。也不是這箇道
0737a20: 理。進云。天共白雲曉。水和明月流。師云。蝦
0737a21: 跳不出斗。進云。昔日趙州端居丈室。侍者報
0737a22: 云。大王來也。州云。大王萬福。此理。如何。師
0737a23: 云。頂金剛眼放光。進云雖然入草求人。爭
0737a24: 奈泥帶水。師云。莫謗趙州好。進云。忽然莘
0737a25: 國大王今日親臨。又且如何。師云。八字打開
0737a26: 說法了也。師乃云。大眾。以佛見佛無異見。以
0737a27: 法說法無別說。佛法聞見總現成。當陽直下
0737a28: 全超越。當陽一著非佛非法。非見非說。非有
0737a29: 非無。非異非如。寬若太虛明如杲日。所以三
0737b01: 世如來於此示生。於此修行。於此悟道。於此
0737b02: 成佛。全不由他。獨承渠力。即如今千聖頂
0737b03: 上拈出了也。不以眼見不以耳聞。不以口宣
0737b04: 不以心知。正當恁麼時。須是箇人始得。所以
0737b05: 道。大人具大見。大智得大用。舉一明三告往
0737b06: 知來。正當恁麼時。不涉夤緣一句作麼生道。
0737b07: 還委悉麼。楚澤蓂開五百歲。蟠桃暗長一千
0737b08: 年。復頌云。一塵纔舉一剎現。一華開時一佛
0737b09: 生。克證金剛得長壽。六根晝夜放光明。
0737b10: 濟王請陞座。以無漏根作奇特事。以解脫智
0737b11: 種金剛緣。不於他處現身。長在頂門獨露。非
0737b12: 心非佛非異非如。等閑拈一莖草。作丈六金
0737b13: 身。等閑說一句。可以當金剛寶劍。人人皆稟
0737b14: 此用。各各悉稟此心。若能返照迴光。便是毘
0737b15: 盧正體。豈不見。波斯匿王問釋迦老子云。我
0737b16: 昔未承佛誨。見迦栴延咸言。此身死後斷滅。
0737b17: 我雖值佛心猶狐疑。此身念念遷變。不知有
0737b18: 不變者。於是釋迦世尊謂波斯匿王言。爾雖
0737b19: 知遷變不停。還知身中有不變者否。王合掌
0737b20: 白佛云。我實不知。佛言大王。汝年幾歲時見
0737b21: 恒河水。王言。我生三歲時見。佛言。如今云
0737b22: 何。王云。經今六十二年。見與三歲時無異。佛
0737b23: 言大王。汝面雖皺。皺者為變。而此見精性未
0737b24: 曾變。變者受滅。不變者元無生滅。釋迦老子。
0737b25: 向千聖頂萬仞頭。指出金剛性。不變不
0737b26: 易。湛寂凝然。堂堂顯露。由是波斯匿王。識其
0737b27: 本心。敢問大眾。只如今一切人。皆見山僧陞
0737b28: 堂。且道。此見從何而得。與威音已前空劫
0737b29: 那畔。是同是別。若見得無異無別。則見現前。
0737c01: 正當恁麼時。一句作麼生道。覿面擊開無盡
0737c02: 藏。頭頭湧出夜明珠＋（敘意不錄）夾註【甲】珠珠敘意不錄。復云。濟國大王具大
0737c03: 根器。有上乘種性。生為帝子。身極貴榮。不忘
0737c04: 諸佛付囑。知有此大因緣。垂神教典深識果
0737c05: 因。凡所施為心源洞照。所以此之作善因緣。
0737c06: 行陰保。其富貴長久福祿彌隆。有福修福。
0737c07: 若大海之衲眾流。唯利根種智之人。具如是
0737c08: 作用。只此便是普光殿無相身為盧舍那。萬
0737c09: 行因華圓果海。福源洪注溢天河。不分卷【甲】不分卷【甲】
0737c10: 圓悟佛果禪師語錄卷第五
