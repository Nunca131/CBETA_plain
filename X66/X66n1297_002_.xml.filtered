0282b01: 宗鑑法林卷二
0282b02: 集雲堂　編
0282b04: 世尊於靈山會上拈花示眾。眾皆默然。惟迦葉破
0282b05: 顏微笑。世尊曰。吾有正法眼藏。涅槃妙心。實相無
0282b06: 相微妙法門。不立文字教外別傳。付囑摩訶迦葉。
0282b07: 白雲端云。迦葉善觀風雲別氣色。雖然。還覺頂門重
0282b08: 麼。　黃龍心云。直下穿過髑髏。已巳是換眼睛。臨危
0282b09: 不在。悚人向甚處見釋迦老子。　僧問靈山拈花意
0282b10: 旨如何。雲峰悅云一言既出駟馬難追。迦葉微笑意
0282b11: 旨如何。云口是禍門。　高峰妙云。世尊扶頭。迦葉扶
0282b12: 尾。直至如今舉不起。莫有共著力者麼。以兩手作
0282b13: 扶勢云。也祇兀底。　獅林則云。要問黃面老子者兩
0282b14: 件物從甚處得來。擬開口。好與一喝。　平陽忞云。且
0282b15: 道靈山有付囑無付囑。喝一喝云。千聖不知何處去。
0282b16: 倚天長劍逼人寒。　雲菴悅云。我若作飲光。見伊恁
0282b17: 麼道。便好再發一笑。看老漢又如何折合。　崇化能
0282b18: 云。世尊拈花。憐兒不覺醜。迦葉微笑。刺剌腦入膠盆。
0282b19: 霜風刮地掃枯荄。誰覺東君令已巳回。惟有嶺梅先漏
0282b20: 泄。一枝獨向雪中開。佛慧泉
0282b21: 飲光誰謂悟拈花。微笑依然隔海涯。黃面祇圖傳大
0282b22: 事。赤眉終不打貧家。祖印明
0282b23: 古塚露枯骨。窮源逢斷橋。一番新雨過。翠色滿林梢。
0282b24: 白楊順
0282c01: 頂上鐵枷三百斤。分明有理不容伸。默然足峰前
0282c02: 坐。猶把金襴誑後人。尼無著持
0282c03: 末後無端重漏泄。焦齒翁翁嚼生鐵。玉鞭擊碎月明
0282c04: 珠。累及兒孫揚醜拙。湛堂深
0282c05: 八十婆婆未嫁人。柔腸百結向誰伸。而今趁得東君
0282c06: 力。喜見眉間一點春。香幢海
0282c07: 化母無私似掌平。百花如錦正春深。尋常繡出鴛鴦
0282c08: 看。今日和鍼度與人。惟一潤
0282c09: 烽火一然萬國憂。與君手上高樓。名姬暗笑勤王
0282c10: 士。不見夫人在上頭。南菴依
0282c11: 高髻雲鬟宮。春風一曲杜韋娘。司空見慣渾閒
0282c12: 事。惱殺蘇州刺剌史腸。石公璸
0282c13: 君起早。臣起早。彤庭月落天將曉。金帶趨朝對越時。
0282c14: 御爐縹緲宮闈窈。午門人靜月初昇。殿閣一聲鳴鳳
0282c15: 鳥。騎聲獅
0282c16: 世尊因文殊至諸佛集處。諸佛各還。惟一女子入
0282c17: 於三昧。殊曰云何此女子得近佛座而我不能。世
0282c18: 尊曰汝但覺此女子而自問之。文殊遶女子三匝。
0282c19: 鳴指一下。乃托至梵天。盡其神力而不能出。世尊
0282c20: 曰。假使百千文殊亦出此女子定不得。下方過四
0282c21: 十二恒河沙國土有罔明菩薩能出此女子定。須
0282c22: 臾罔明從地湧出。世尊敕出。罔明乃鳴指一下。女
0282c23: 子於是從定而出。
0282c24: 翠巖芝云。僧投寺裏宿。賊打不防家。　五雲逢云。不
0283a01: 惟文殊不能出此定。祇恐如來也出此定不得。　翠
0283a02: 巖真問僧。文殊因甚出不得。罔明因甚出得。英邵
0283a03: 武方其問時。以手其膝而去。真笑云賣匙箸漢未
0283a04: 在。　天童覺云。若定若動。當人變弄。鴻毛輕而不輕。
0283a05: 泰山重而不重。還知老瞿曇鼻孔在我手裏麼。　龍
0283a06: 翔訢舉公案了。拈拄杖云。一串穿。南格云。本來
0283a07: 一串。用穿作麼。　理安問云。古今盡道女子出定。殊
0283a08: 不知個個破家蕩產。今日有三十棒要世尊喫。何故。
0283a09: 不因漁父引。怎得見波濤。
0283a10: 拂拭瑤琴月下彈。調高雪曲和應難。五侯費盡平生
0283a11: 志。從此詩書嬾更看。寶峰照
0283a12: 坐擁峰覆白雲。鶯啼深谷不知春。巖前花雨紛紛
0283a13: 落。夢覺初回識故人。石門易
0283a14: 得天然別。花間試展開。黃鶯偷眼。不敢下枝來。
0283a15: 慈受深
0283a16: 出得出不得。是定非正定。罔明與文殊。喪窮性命。
0283a17: 徑山杲
0283a18: 一畝之地。三蛇九鼠。仔細看來。是何面。佛照光
0283a19: 誰在樓西。相逢笑語低。到家春色晚。花落鷓鴣啼。
0283a20: 雪菴瑾
0283a21: 花落銀春爛熳。月沉金帳夜迢遙。堂寂寞無人
0283a22: 共。祇把檀香盡意燒。中峰本
0283a23: 玉苑梁園翫早春。滿林香醉遊人。不禁簾外啼鶯
0283a24: 切。空使落花狼藉深。理安問
0283b01: 玄石一酲醉三年。妻兒抱首哭蒼天。饒君題盡招魂
0283b02: 賦。樂得安閒自在眠。文殊智。罔明賢。出入如何得話
0283b03: 圓。春光不改東風面。惹得江南啼杜。三宜盂
0283b04: 錦城絲管日紛紛。半入江風半入雲。此曲祇應天上
0283b05: 有。人間能得幾回聞。南菴依
0283b06: 君在湘江頭。妾在湘江尾。相思不相見。共飲湘江水。
0283b07: 撫松
0283b08: 輪囷鐵幹漫梳風。嶺外丹楓彩紅。亦有幽思寫不
0283b09: 得。和煙和雨在雲中。法林音
0283b10: 世尊示隨色摩尼珠。問五方天王此珠作何色。時
0283b11: 五方天王互說異色。世尊藏珠。復手曰。此珠作
0283b12: 何色。天王曰佛手無珠何處有色。世尊曰。汝何迷
0283b13: 倒之甚。吾將世珠示之。便強說有青黃赤白色。吾
0283b14: 將真珠示之。便總不知。時五方天王悉皆契悟。
0283b15: 綠雨蕉云。大小世尊被五方天王換眼睛也不知。
0283b16: 世尊在尼拘律樹下坐次。二商人問世尊還見車
0283b17: 過不。曰不見。還聞不。曰不聞。莫禪定不。曰不禪定。
0283b18: 莫睡臥不。曰不睡臥。莫別去不。曰不別去。商人乃
0283b19: 歎曰。善哉世尊覺而不見。遂獻白兩段。
0283b20: 天童悟云。商人如是問。世尊如是答。甚處是商人見。
0283b21: 世尊覺而不見處。　大愚鵬云。三界大師被商人推
0283b22: 在三百丈爛泥坑裏。至今起不得。
0283b23: 世尊昔至多子塔前命摩訶迦葉分座令坐。以僧
0283b24: 伽黎圍之。遂告曰。吾有正法眼藏。密付於汝。汝當
0283c01: 護持。傳授將來無令斷絕。
0283c02: 僧問興化。多子塔前共談何事。化云。一人傳實。萬人
0283c03: 傳。
0283c04: 密傳分半座。正好驀面唾。不與麼。且放過。子孫未免
0283c05: 遭殃禍。海印信
0283c06: 於道無所證。方通萬法路。或明或暗行。不慎亦不護。
0283c07: 月來松色寒。雲去青山露。今古天台橋。幾人能得度。
0283c08: 投子青
0283c09: 世尊臨入涅槃。文殊請再轉法輪。世尊咄曰。文殊。
0283c10: 吾四十九年未曾說一字。請我再轉法輪。是吾曾
0283c11: 轉法輪耶。
0283c12: 雪峰空云。世尊從文殊請不從文殊請。　友可玄云。
0283c13: 相逢盡道休官好。林下何曾見一人。
0283c14: 末上何曾轉法輪。祇今再轉謾勞神。路行人不知天
0283c15: 曉。猶把靈符執夜明。北簡
0283c16: 老漢生平太脫空。將無作有誑盲聾。臨期一語方真
0283c17: 實。也是闍黎飯後鐘。別山智
0283c18: 當陽據座已巳周遮。何事迎風更撒沙。囚口賊贓招盡
0283c19: 了。清廉猶自向人誇。法林音
0283c20: 世尊於涅槃會上以手摩胸曰。汝等善觀吾紫磨
0283c21: 金色之身。瞻仰取足。勿令後悔。若謂吾滅度。非吾
0283c22: 弟子。若謂吾不滅度。亦非吾弟子。時百萬億眾悉
0283c23: 皆契悟。
0283c24: 雲峰悅云。然則膏肓之病不足以發藥。雲峰今日且
0284a01: 作死馬醫。汝等諸人皮下還有血麼。　東禪觀云。眾
0284a02: 中若有個作者。纔見伊以手摩胸。便出約住云。瞿曇。
0284a03: 你者醜舉止休拈出也。他若知非。決定緘口。免見百
0284a04: 萬億眾隨邪倒見。　高峰妙云。老漢四十九年顛之
0284a05: 倒之。橫說豎說貴圖末後殷勤。殊不知賺他百萬億
0284a06: 眾。至今墮在鐵圍山下無由解脫。　清化云。當時
0284a07: 山僧若在。但輕輕向世尊背上撫一下云。老不休心。
0284a08: 非但令瞿曇滿面慚惶。亦免百萬人天杓卜聽聲。
0284a09: 　崇先奇云。漆以堅自割。膏以明自焚。黃面瞿曇至
0284a10: 死不變。強哉矯。
0284a11: 摩胸告眾誑嬰兒。怎奈身移步不移。接響承三千
0284a12: 載。春風依舊草萋萋。長靈卓
0284a13: 風搖柳波旬舞。雨浥花腮慶喜悲。黃面瞿曇何處
0284a14: 去。令人到此祇攢眉。無準範
0284a15: 雙林樹下手摩胸。說有談無念脫空。若謂瞿曇曾入
0284a16: 滅。錯教啼鳥笑春風。舟度
0284a17: 老倒瞿曇不識羞。臨行猶自逞風流。摩胸示眾歸何
0284a18: 處。啼鳥一聲山更幽。皖山凝
0284a19: 世尊涅槃日。迦葉最後至。世尊乃於棺中露雙趺
0284a20: 示之。迦葉乃作禮。請如來以三昧火而自闍維。即
0284a21: 時金棺從七寶陞舉。繞俱尸羅城七匝還本
0284a22: 處。化火光三昧而自焚之。
0284a23: 城山洽云。黃面老子賣弄四十九年猶未足意。臨末
0284a24: 梢頭又做出許多伎倆。真個不知死活。雖然如是。粉
0284b01: 骨碎身未足。
0284b02: 未出王宮已巳涅槃。何須雙足露金棺。致令迦葉雙眉
0284b03: 皺。慶喜門前倒剎竿。佛鑑懃
0284b04: 臨行當休未肯休。雙趺一出便難收。至今骨節連毛
0284b05: 竅。暴露春風百草頭。堂愚
0284b06: 周行七步猶成跡。槨示雙趺豈易收。微雨灑花千點
0284b07: 淚。淡籠竹一堆愁。高峰妙
0284b08: 開口已巳經遭打殺。臨終又賣醜行藏。生平浩氣難收
0284b09: 拾。死到棺材也發狂。靈機觀
0284b10: 世尊未離兜率已巳降王宮。未出母胎度人已巳畢。
0284b11: 天嶽晝云。莫待是非來入耳。從前知己已反為。　不
0284b12: 退勇云。新羅國裏火灼。吳越石人燒。誌公拋杖
0284b13: 頭剪刀。打倒天台國清寺裏豐干住底墻壁。汾陽太
0284b14: 子院裏驀然聳出一隻匾高郵野鴨。逢人便低頭
0284b15: 云師太師太。乃左右顧視云。玄沙去後無消息。紅白
0284b16: 枝枝不著華。
0284b17: 利刃有蜜不須。蠱毒之家水莫嘗。不不嘗俱不
0284b18: 犯。端然衣錦自還鄉。大慧杲
0284b19: 未離兜率降王宮。便就刀山入鑊湯。等閒擒住白拈
0284b20: 賊。滿眼俱為敗露贓。瞎堂遠
0284b21: 肌骨當初赫赤窮。面皮今日厚千重。撩頭搭尾應更
0284b22: 點。贏賽闍黎齋後鐘。或菴體
0284b23: 日出天歡喜。雲生地起愁。如何人不老。得似水長流。
0284b24: 千巖長
0284c01: 朱絃彈夜月。翠袖舞春風。祇者逍遙處。何人得與同。
0284c02: 恕中慍
0284c03: 蜀魄千年尚怨誰。聲聲啼血向花枝。滿山明月東風
0284c04: 夜。正是愁人不寐時。天嶽晝
0284c05: 者貼老鼠藥。佳人恨喫著。喫著便成顛。不髼頭定亦
0284c06: 漢關喻
0284c07: 諸經
0284c08: 經首。
0284c09: 僧問地藏琛。以字不成八字不是。未審是甚麼字。藏
0284c10: 云看取下註。　古南門云。即是注。
0284c11: 以字不是八不成。森羅萬象此中明。直饒巧說千般
0284c12: 妙。不是漚和不是經。披雲寂
0284c13: 我佛金言義海深。開遮惟要悟真心。首標妙在當頭
0284c14: 劄。密使泥牛曉夜吟。雲居祐
0284c15: 以字不成八字非。爍迦羅眼不能窺。一毛頭上重拈
0284c16: 出。忿怒那吒失威。徑山杲
0284c17: 鳥跡半露蒼苔。蝌蚪并遊春水。若不信受奉行。未免
0284c18: 即從座起。石明
0284c19: 不向經題識本真。紙堆討甚法王身。未開梵篋承當
0284c20: 去。免作循行數墨人。絕岸湘
0284c21: 以字不成八不是。春風拂檻花猶睡。王孫何處未歸
0284c22: 來。芳草萋萋愁滿地。覺浪盛
0284c23: 以字不成。八字不就。乍看是豈。細讀如豆。不若兩宜。
0284c24: 剜衿續袖。。三宜盂
0285a01: 由來種樹為乘。樹長猶嫌暗客。盡力推開推不
0285a02: 去。令人千古費商量。且訥
0285a03: 蒼頡難造。羅什難譯。牟尼拈出。自先不識。僧實
0285a04: 楞嚴阿難自行乞食次。
0285a05: 乞食原無一定方。若為非意問檀郎。慈傷月面袈裟
0285a06: 客。情溺山眉窈窕娘。嬌許鏡分花避笑。豔留釵比玉
0285a07: 香。若非鸚鵡將人喚。肯信溫柔是夢鄉。自求膺
0285a08: 楞嚴。佛告阿難。吾不見時。何不見吾不見之處。若
0285a09: 見不見。自然非彼不見之相。若不見吾不見之地。
0285a10: 自然非物。云何非汝。
0285a11: 博山來云。盡大地是個釋迦。阿難著釋迦鼻孔。盡
0285a12: 大地是個阿難。釋迦裂破阿難胸襟。且道向甚麼處
0285a13: 見。甚麼處不見。者裏著得一隻眼。黃面老子非但瞞
0285a14: 人亦乃自瞞。　妙偉俊云。世尊此語有兩負門。若檢
0285a15: 點得出。一對鴦鴛池邊獨立。檢點不出。一雙孤雁撲
0285a16: 地高飛。
0285a17: 全象全牛意不殊。從來作者共名模。如今要見瞿曇
0285a18: 老。剎剎塵塵在半途。雪竇顯
0285a19: 堂前露柱久懷胎。產下孩兒頗俊哉。未解語言先作
0285a20: 賦。一操直取狀元來。白雲端
0285a21: 說離百非存規則。言無一法尚筌。毗耶默默曾緘
0285a22: 口。摩竭寥寥正掩扉。佛鑑懃
0285a23: 初學賣花日。嬌羞掩齒牙。及至容顏老。脫然無可遮。
0285a24: 笑白雲空自散。不知明月落誰家。崇覺空
0285b01: 滄海瀝乾。太充滿。衲僧鼻孔長。古佛舌頭短。珠絲
0285b02: 度九曲。玉璣纔一轉。直下相逢不識渠。始信斯人不
0285b03: 合伴。宏智覺
0285b04: 隔林彷彿聞機杼。知有人家在翠微。及至入門親見
0285b05: 了。元來直是小兒嘻。簡堂機
0285b06: 石潤非玉。水麗非金。大禹決而西溯。卞和泣而陸沉。
0285b07: 美兮渺兮。錯古礱今。堂愚
0285b08: 愁腸百結事難別。啞子喫苦向誰說。有語祇可訴東
0285b09: 風。相如怎解中心結。湛然澄
0285b10: 甕牖繩樞甿家。揭竿斬木枉喧譁。要知紫雲屯
0285b11: 者。一劍能誅白帝蛇。靈潤機
0285b12: 楞嚴。佛敕文殊將往護。
0285b13: 休尋貝葉及樺皮。文彩隨形即污伊。頂法豈常情測
0285b14: 度。心須大智傳持。紅爐那許留春雪。黑沼空悲染
0285b15: 素絲。會得它山皆故里。縱橫有路自超岐。自求膺
0285b16: 楞嚴。佛謂阿難若能轉物即同如來。
0285b17: 若能轉物即如來。春暖山花處處開。自有一雙窮相
0285b18: 手。不曾容易舞三台。白雲端
0285b19: 雨色和匝四維。眼皮未綻若為窺。等閒破金剛
0285b20: 際。坦蕩無因路岐。或菴體
0285b21: 他人住處我不住。他人行處我不行。不是與人難共
0285b22: 住。大都緇素要分明。此山應
0285b23: 堯之垂衣。禹之行水。輪扁斲而手美。紀昌射而利矢。
0285b24: 能其能。所其所。人兮物兮。孰此孰彼。德微昱
0285c01: 田裏青螺皮作骨。階前紅莧葉為花。蛣身腹無非
0285c02: 蟹。水母眼睛全是蝦。斷流渡
0285c03: 楞嚴。見見之時。見非是見。見猶離見。見不能及。
0285c04: 能仁珪云。落花有意隨流水。流水無心戀落花。　寒
0285c05: 松操云。世祖功臣三十六。雲臺爭似釣臺高。　妙偉
0285c06: 俊云。世尊一似小兒喫李。忙向赤邊。忽然破指
0285c07: 頭。直得血濺梵天。
0285c08: 沒絃琴上無私曲。一度彈來轉轆轆。斷巖流水少知
0285c09: 音。六六不成三十六。妙峰善
0285c10: 瘦藤拄到風上。乞與遊人眼界寬。不知眼界寬多
0285c11: 少。白鳥去盡青天還。樸翁銛
0285c12: 雨洗淡紅桃萼嫩。風搖淺碧柳絲輕。白雲影裏怪石
0285c13: 露。綠水光中古木清。潛菴光
0285c14: 海底波斯失金。雙盲婆子草中尋。夜深摸得松毛
0285c15: 刺剌。走東村叫賣鍼。天如則
0285c16: 驁山樂從遊。儘夜風光映碧流。月落更殘天際
0285c17: 曉。醉扶公子上高樓。印山先
0285c18: 一片潮聲下石頭。江亭送別使人愁。可憐垂柳絲千
0285c19: 尺。似為春江綰去舟。靈潤機
0285c20: 楞嚴。七處徵心。
0285c21: 七處徵心款便成。推窮尋逐案分明。都緣家賊難防
0285c22: 避。撥亂乾坤見太平。卍菴顏
0285c23: 吹糠著米。翻成特地。不因一事。不長一智。北簡
0285c24: 七處徵他天外天。毫光直射阿難肩。瞿曇忒殺憐兒
0286a01: 切。逼得魚上竹竿。絕岸湘
0286a02: 滄溟吸盡露珊瑚。直取驪龍頷下珠。三十餘年尋海
0286a03: 藏。不知身在寶山居。玉笈乾
0286a04: 楞嚴。八還辨見。
0286a05: 明暗色空不可還。不可還者絕躋攀。夾截空成畔
0286a06: 岸。一重水隔一重山。卍菴顏
0286a07: 楞嚴。阿難大眾獲本妙心。
0286a08: 東西南北捉空。海角天涯信不通。力盡神疲無處
0286a09: 覓。萬年松在祝融峰。卍菴顏
0286a10: 適我昔所願。今者已巳滿足。是玉也大奇。祇恐不是玉。
0286a11: 北簡
0286a12: 楞嚴。妙性圓明離諸名相。
0286a13: 侶巖荷云。妙性豈不是名。圓明豈不是相。作麼生說
0286a14: 個離諸名相底道理。
0286a15: 一錢為本萬錢利。富而不足貧有餘。換骨奪胎些子
0286a16: 藥。輸他潘閬倒騎驢。卍菴顏
0286a17: 金盤不可動。轆轆轉難住。停待良久間。圓明湛如露。
0286a18: 北簡
0286a19: 子丑寅卯。丙丁甲乙。小盡廿九。大盡三十。海神知貴
0286a20: 不知價。留與人間光照夜。牧雲門
0286a21: 楞嚴。諸可還者自然非汝。不汝還者非汝而誰。
0286a22: 能仁珪云。常恨春歸無覓處。不知轉入此中來。喝一
0286a23: 喝云。三十年後莫道能仁教壞人家兒女。　寒松操
0286a24: 云。本欲逃名山裏住。住山名反出人間。
0286b01: 還還還後更無還。一個閒人天地間。昨夜大蟲遭虎
0286b02: 。皮毛落盡體元斑。絕岸湘
0286b03: 日暖風和景更奇。華華草草露全機。荼一陣香風
0286b04: 起。引得遊蜂到處飛。心聞賁
0286b05: 不汝還者復是誰。殘紅流在釣魚磯。日斜風定無人
0286b06: 掃。燕子銜來水際飛。天目禮
0286b07: 梧桐葉落正三秋。鴈羽翩翩去自由。漠漠楚天飛不
0286b08: 到。且隨寒月宿汀洲。伊菴彥
0286b09: 日永消古殿。太平無事酒旗香。放牛歸馬知誰
0286b10: 力。恬憺風規有一腔。證心修
0286b11: 故國飄零事已巳非。波江上月明歸。酣歌驚起沙汀
0286b12: 鴈。盡向蘆花深處飛。師瞿濟
0286b13: 孤舟閒繫汨羅灣。終日沉沉雨攢。天際曉風吹散
0286b14: 後。霜眉獨對水晶盤。越德祖
0286b15: 楞嚴。六解一亡。
0286b16: 根塵縛脫本同源。一處休復六用捐。手把一條紅斷
0286b17: 貫。孃生鼻孔一時穿。卍菴顏
0286b18: 六用無功信不通。一時分付與春風。篆一縷閒清
0286b19: 晝。百鳥不來花自紅。北簡
0286b20: 楞嚴。阿難大眾復白佛言。若此妙明真淨妙心本
0286b21: 來圓如是。乃至大地草木蠕動含靈本元真如
0286b22: 即是如來成佛真體。佛體真實。云何復有地獄餓
0286b23: 鬼畜生。
0286b24: 雙劍峰前古寺基。天尊元是一牟尼。時難祇得同香
0286c01: 火。莫聽閒人說是非。卍菴顏
0286c02: 三蛇九鼠。一畝之地。竿木隨身。逢場作戲。北簡
0286c03: 楞嚴。汝但棄其生滅守於真常。常光現前。根塵識
0286c04: 心自然銷落。
0286c05: 靈巖儲喝一喝云。黃面老子和麩糶。二千年來罕
0286c06: 人酬價。天寧既開者個行戶。難教客貨久滯。今朝一
0286c07: 時攤向人前。知時達變者便請滿載而去。其或遲鈍。
0286c08: 卓拄杖云。早晚行情不定。莫言不道。
0286c09: 楞嚴。若以能推底是汝心則是認賊為子。
0286c10: 脩山主別云。若能推底不是汝心。則是認子為賊。
0286c11: 　天童覺云。如今推也。是子是賊。買帽相頭。食魚去骨。
0286c12: 　寶壽新云。世尊祇知其一不知其二。龍濟祇知其
0286c13: 二不知其一。者裏則不然。能推底是心也得。不是心
0286c14: 也得。何故。朝朝正月半。夜夜是元宵。
0286c15: 楞嚴。當知空生汝心內。猶如片雲點太清裏。況
0286c16: 諸世界在空耶。汝等一人發真歸元。此十方空
0286c17: 悉皆消殞。
0286c18: 五祖演云。一人發真歸元。十方空觸著磕著。　昭
0286c19: 覺勤云。一人發真歸元。十方空錦上添華。　洞山
0286c20: 度云。一人發真歸元。十方空八字打開。乃展兩手。
0286c21: 一人發真歸元。十方空消殞。試問楊岐栗蓬何似
0286c22: 雲門胡餅尼無著持
0286c23: 瞌睡茫茫困思來。喫濃茶便眼開。四海五湖皇化
0286c24: 裏。更無一物是塵埃。朴翁銛
0287a01: 曾伴溪雲歸晚色。猶陪落日泛秋聲。世間無限丹青
0287a02: 手。一段傷心不成。覺浪盛
0287a03: 握即成拳。開即成掌。片雲太清。不離舊。開發蒙。
0287a04: 俯提弱喪。南海波斯入大唐。眉毛祇在眼睛上。牧雲門
0287a05: 摩月干霄勢莫淩。春來寫碧浴波心。平田莊上憧憧
0287a06: 客。推倒方知路不平。觀濤奇
0287a07: 楞嚴。知見立知即無明本。知見無見斯即涅槃。無
0287a08: 漏真淨。云何是中更容他物。
0287a09: 道場如云。釋迦老子和身放倒。後代兒孫如何接續。
0287a10: 要會麼。通玄不是人間世。滿目青山何處尋。
0287a11: 明眼人前三尺暗。賓中無主主中賓。夜叉拈起吉撩
0287a12: 棒。打落松梢月一輪。天如則
0287a13: 楞嚴。陀婆羅入浴忽悟水因。
0287a14: 了事衲僧消一個。長連床上展臥。夢中曾說悟圓
0287a15: 通。香水洗來驀面唾。雪竇顯
0287a16: 洗塵觸體兩空寂。妙證密圓超見思。白璧無瑕空受
0287a17: 玷。圓通會裏受塗糊。塗毒策
0287a18: 楞嚴。佛言。富樓那。如汝所言清淨本然。云何忽生
0287a19: 山河大地。汝常不聞如來宣說性覺妙明本覺明
0287a20: 妙。
0287a21: 清淨本然法界。山河大地即皆現。性覺妙明認影
0287a22: 明。眼耳便隨身色轉。卍菴顏
0287a23: 彌滿清淨。中不容他。山河大地。萬象森羅。北簡
0287a24: 楞嚴。觀世音菩薩成三十二應身。獲十四無畏法。
0287b01: 良哉觀世音。旋聞與聲脫。犬吠驢鳴休不休。世出世
0287b02: 間活鱍鱍。瞎堂遠
0287b03: 三十二應不思議。十四無畏如流水。男子身中入定
0287b04: 時。女子身中從定起。卍菴顏
0287b05: 趁隊選圓通。無端立下風。當時供死款。錯說在聞中。
0287b06: 北簡
0287b07: 楞嚴。佛言。阿難。此等眾生不識本心。受此輪經
0287b08: 無量劫。不得真淨。皆由隨順殺盜淫故。反此三種
0287b09: 又則出生無殺盜淫。有名鬼倫無名天趣。有無相
0287b10: 傾起輪性。
0287b11: 七處精研一妄心。更隨三業殺盜淫。身心不是閒家
0287b12: 具。前箭猶輕後箭深。卍菴顏
0287b13: 客舍并州已巳十霜。歸心日夜憶咸陽。無端又渡桑乾
0287b14: 水。望并州是故鄉。北簡
0287b15: 楞嚴。無令心魔自起深孽。
0287b16: 瞿曇徹底老婆心。見明色發理難任。入鄉隨俗那伽
0287b17: 定。佛魔到此盡平沉。卍菴顏
0287b18: 挽弓須挽強。用槍須用長。射人須射馬。擒賊先擒王。
0287b19: 北簡
0287b20: 圓覺如是我聞。一時婆伽婆入於神通大光明藏
0287b21: 三昧正受。一切如來光嚴住持。是諸眾生清淨覺
0287b22: 地。身心寂滅平等本際。圓滿十方不二隨順。
0287b23: 東西南北水茫茫。無角鐵牛入海藏。千眼大悲尋不
0287b24: 見。倒騎佛殿入僧堂。冶父川
0287c01: 圓覺。於不二境現諸淨土。與大菩薩摩訶薩十萬
0287c02: 人俱。
0287c03: 明鏡當臺照不差。短長好醜盡歸家。山河大地渾如
0287c04: 故。不妨隨處翫霞。冶父川
0287c05: 圓覺。非幻不滅。
0287c06: 不屬內外與中間。纔落思惟入魔境。大丈夫兒不自
0287c07: 欺。翻身坐斷毗盧頂。月林觀
0287c08: 圓覺。修多羅教如標月指。
0287c09: 方便門。指頭月。因底多甄別。冷光靄靄登清途。
0287c10: 匝地茫茫尋舊穴。指看處眼中屑。到此何須更饒
0287c11: 舌。育王達
0287c12: 圓覺。一切障礙即究竟覺。
0287c13: 枯樹雲充葉。凋梅雪作花。擊桐成木響。蘸雪喫冬瓜。
0287c14: 長天秋水。孤鶩落霞。雪堂行
0287c15: 早朝心悶三杯酒。午後頭昏一茶。入夜脫衣伸
0287c16: 睡。五更走起眼瞇。或菴體
0287c17: 愛惡胸頭蕩沒塵。牛溲馬渤等皆珍。黃金不必呼為
0287c18: 貴。阿魏何妨世有真。介菴進
0287c19: 圓覺。有我愛者亦愛涅槃。伏我愛根為涅槃相。
0287c20: 黑山鬼窟至幽陰。認得頑空盡力尋。何似天窗饒一
0287c21: 撥。頓令大地作黃金。
0287c22: 一錘打破精靈窟。頓令空露出骨。說甚騎牛李老
0287c23: 君。其中恍恍與惚惚。靈潤機
0287c24: 圓覺。棄愛樂捨還滋愛本。便現有為。增上善果皆
0288a01: 輪故。不成聖道。
0288a02: 傀儡牽絲舞柘枝。百般俊俏百般宜。自從舞罷青絲
0288a03: 斷。堪笑渠儂撒手歸。
0288a04: 圓覺。居一切時不起妄念。於諸妄心亦不息滅。住
0288a05: 妄想境不加了知。於無了知不辨真實。
0288a06: 天寧琦云。若然者。道有也得道無也得。向上也得向
0288a07: 下也得。得也得不得也得。數片白雲籠古寺。一條綠
0288a08: 水繞青山。　報恩秀云。居一切時不起妄念不。於諸
0288a09: 妄心亦不息滅不。住妄想境不加了知不。於無了知
0288a10: 不辨真實不。圭峰科此一段。謂之忘心頓證。又名忘
0288a11: 心入覺。萬松四個不字。且道合屬那一科。　博山來
0288a12: 云。四個不字是殺人刀。是活人劍。點鐵成金旋天轉
0288a13: 地。萬松門下卓卓全該。若是絕學沙門。更須從頭刪
0288a14: 過。吽。　萬仞壁云。釋迦老子橫身躂倒。直至上無沖
0288a15: 天之志。下無入地之謀。若有人救得。敢保下生。
0288a16: 若救不得。但知隨例子。也得三文買草。　玉
0288a17: 笈乾云。生處好討錢。熟處好過年。
0288a18: 黃花爛爛。翠竹珊珊。江南地暖。塞北天寒。遊人去後
0288a19: 無消息。留得雲山到老看。晦堂心
0288a20: 舉手攀南斗。翻身倚北辰。出頭天外看。誰是我般人。
0288a21: 鼓山珪
0288a22: 荷葉團團團似鏡。蔆角尖尖尖似錐。風吹柳絮毛毬
0288a23: 走。雨打花蛺蝶飛。徑山杲
0288a24: 和釣月是生涯。古風高未足誇。款乃一聲天地
0288b01: 闊。祖師何處渡流沙。或菴體
0288b02: 猢猻喫毛蟲。烏狗上佛殿。大地雪漫漫。澄江淨如練。
0288b03: 圓極岑
0288b04: 生鐵鑄牛頭。牽犁還拽耙。智者笑忻忻。愚者驚怪差。
0288b05: 古往今來幾百年。更向鬼門重貼卦。密菴傑
0288b06: 庭前栽萵苣。萵苣生火。火開蓮花。蓮花結木瓜。
0288b07: 木瓜纔劈破。撒出白油參。堂仁
0288b08: 身世悠悠不繫舟。得隨流處且隨流。今朝有酒今朝
0288b09: 醉。明日無錢明日愁。石菴玿
0288b10: 春眠不覺曉。處處聞啼鳥。夜來風雨聲。花落知多少。
0288b11: 朴翁銛
0288b12: 春生夏長。澹飯粗茶。魚投濁水。彩奔齪家。無準範
0288b13: 火不待日而熱。風不待月而。渴來飲水。困來上。
0288b14: 鳧足自短。脛自長。誰在原西寺。鐘聲送夕陽。古南門
0288b15: 草踏遍江南雪。歸看廬山石上雲。笑閒身猶未
0288b16: 老。尋梅幾度出松門。弘覺忞
0288b17: 伯勞西去鴈東來。李白桃紅歲歲開。萬事無過隨分
0288b18: 好。人生何用苦安排。竺菴成
0288b19: 茅菴隱隱傍溪邊。撥霧移芝種石田。轉步看花花欲
0288b20: 醉。流鶯不覺落窗前。濟水洸
0288b21: 早識郎君本是儔。燈前月下且風流。好風流。看取朱
0288b22: 衣暗點頭。玉笈乾
0288b23: 黃梅時節家家雨。春草池塘處處蛙。白鷺下田千點
0288b24: 雪。黃鸝上樹一枝花。撫松
0288c01: 圓覺。以大圓覺為我伽藍。
0288c02: 佛鎧堅云。淨。曲不藏直。赤灑灑。坐斷威音。更有
0288c03: 一句不可道破。
0288c04: 毫髮不留。縱橫自由。閫外乾坤廓落。大方無外優游。
0288c05: 明明祖師意。明明百草頭。褫破狐疑網。截斷愛河流。
0288c06: 縱有回天力。爭如直下休。四衢道中淨。放出溈
0288c07: 山水牯牛。圓悟勤
0288c08: 圓覺。恒作是念。我今此身四大和合。髮毛爪齒等
0288c09: 皆歸地。涕唾膿血等皆歸水。煖氣歸火。動轉歸風。
0288c10: 四大各離。今者妄身當在何處。
0288c11: 今者妄身當在何。不應水更尋波。狂心誤認鑑中
0288c12: 影。豈異迷頭演若多。本覺一
0288c13: 茨菇葉爛別西灣。蓮子華開尚未還。妾夢不離江上
0288c14: 水。人傳夫在鳳凰山。于集成
0288c15: 
0288c16: 宗鑑法林卷二
