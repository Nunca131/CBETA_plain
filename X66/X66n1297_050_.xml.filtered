0578a01: 宗鑑法林卷五十
0578a02: 集雲堂　編
0578a03: 大鑒下七世
0578a04: 雲門因僧問如何是清淨法身。師曰花藥欄。曰便
0578a05: 恁麼去時如何。師曰金毛獅子。
0578a06: 翠峰顯云。太無端。　昭覺勤云。還知者僧問處與雲
0578a07: 門答處麼。若知得。兩口無一舌。若不知。未免顢頇。
0578a08: 　天童覺云。賊來須打。客來須待。雲門翠峰二俱作家。
0578a09: 者裏莫有便恁麼去者麼。切忌撞頭磕額。　應菴華
0578a10: 云。沙裏努眼睛。
0578a11: 花藥欄。莫顢頇。星在秤兮不在盤。便與麼。太無端。金
0578a12: 毛獅子大家看。翠峰顯
0578a13: 遊子奔馳不少安。但知門外逐歌歡。自家田地荒來
0578a14: 久。祇看人間花藥欄。枯木成
0578a15: 金谷春光常滿眼。紅藥花梢香爛熳。昨夜西風一陣
0578a16: 寒。地殘芳落何限。王孫醉倒不知歸。猶向欄邊索
0578a17: 金盞。上方益
0578a18: 清淨法身花藥欄。眉毛刺剌倒須彌山。誰將玉笛傳悽
0578a19: 怨。吹過蘆藂明月灣。佛智裕
0578a20: 春蘭秋菊有園林。獨許佳人得細吟。一句不干音律
0578a21: 事。詩瓢碎把酒頻斟。本徹源
0578a22: 東橋西是吾家。轉盻霞萬疊遮。十二峰頭都有
0578a23: 月。空留笛裏見梅花。破巖繼
0578a24: 雲門曰。佛法太煞有。祇是舌頭短。良久曰。長也。
0578b01: 天童覺云。雲門大師雖然自起自倒。要且車不橫推。
0578b02: 理無曲斷。　徑山杲云。向道莫行山下路。果聞猿叫
0578b03: 斷腸聲。　天寧琦云。雲門原不知有佛法。一箇箇舌
0578b04: 頭覆十方世界。特地說無說有說短說長。好劈口
0578b05: 便掌。且道天寧意在什麼處。河裏失錢河裏摝。　寶
0578b06: 壽新云。佛法兩字在雲門手裏。以為一件奇貸。殊不
0578b07: 知在新長老門下。一些也用不著。何則。撐大門又短。
0578b08: 作火叉又長。
0578b09: 此處無金指示人。梅花開古皇春。填溝塞壑情無
0578b10: 限。遊子依然瞎兩睛。越機敏
0578b11: 雲門因僧問如何是學人自己已。師曰遊山翫水。曰
0578b12: 如何是和尚自己已。師曰賴遇維那不在。
0578b13: 法林音云。且道和尚自己已與學人自己已是同是別。
0578b14: 南嶽山前徑山後。瀑布聲如雷電。拈笠子露頂
0578b15: 行。蹋斷艸鞋赤走。佛慧泉
0578b16: 杖藜林下步莓苔。擾擾勞生眼未開。好似落花隨綠
0578b17: 水。一時流出洞中來。地藏恩
0578b18: 遊山翫水事尋常。早晚歸來欲霜。蹋破艸鞋回首
0578b19: 看。數聲叫白雲鄉。開福寧
0578b20: 遊山翫水數如麻。誰識韶陽老作。家截斷跛師三寸
0578b21: 舌。回頭總是舊生涯。肯堂充
0578b22: 東村王大翁。從來不識字。將別人田。喚作自己已地。
0578b23: 絕象鑒
0578b24: 是處桃源路。何須別問津。一溪紅雨亂。送盡武陵春。
0578c01: 思融
0578c02: 雲門因僧問。父母佛前懺悔。佛祖向什
0578c03: 麼處懺悔。師曰露。
0578c04: 天童華云。光孝著一轉語。不是老僧見處。亦非垂手
0578c05: 為人。何故。字經三寫。烏焉成馬。　育王雪云。雲門具
0578c06: 殺人不眨貶眼底手段。被者僧輕輕一拶。直得無言可
0578c07: 對。無理可伸。
0578c08: 石火流星曾未急。璇璣電轉一何遲。雲門露字突然
0578c09: 出。著眼看時子飛。正覺逸
0578c10: 露。超宗越祖。人言渠爇返魂香。我道伊撾塗毒鼓。天
0578c11: 童覺
0578c12: 椎鑼擂鼓轉船頭。席卷波翻喊激流。赤上船乘快
0578c13: 便。順風相送下揚州。卍菴顏
0578c14: 斗換風雷。星移海嶽昏。誰知席帽下。元是昔時人。
0578c15: 退谷雲
0578c16: 萬山日出連天照。人入桃源半是仙。纔向漁郎話歸
0578c17: 去。不知身世幾千年。大嶺丕
0578c18: 雲門上堂。因聞鐘聲乃曰。世界與麼廣闊。為什麼
0578c19: 向鐘聲披七條。僧無語。師曰七里灘頭多蛤子。
0578c20: 鐘聲披起多羅。碧眼胡兒沒奈何。一箭雙鵰隨手
0578c21: 落。拈來原是柵中鵝。徑山杲
0578c22: 七里灘頭多蛤子。太陽一出口俱開。平生肝膽雖然
0578c23: 露。俊鶻何曾逐臭來。無菴全
0578c24: 世子從來有大病。藥醫無效為年深。耆婆老有神通
0579a01: 術。偏向膏肓穴上鍼。南石琇
0579a02: 雲門示眾。三乘十二分教。達磨西來。放過即不可。
0579a03: 若不放過。不消一喝。
0579a04: 翠峰顯舉畢。喝一喝云。大眾。好喝。且道落在什麼處。
0579a05: 若要鼻孔遼天。辨取者一喝。　開先金云。辨即辨矣。
0579a06: 三乘十二分教著在什麼處。直饒你知得著處分明。
0579a07: 三十棒一棒也少你不得。何故。放過即不可。
0579a08: 雲門因僧問如何是祖師西來意。師曰沒即道。或
0579a09: 曰長連上有粥有飯。或曰山河大地。
0579a10: 有時順水流舟去。轉柁看看又逆風。船到岸時人出
0579a11: 陸。山重重又水重重。絕象鑒
0579a12: 黃金與瓦礫。恣意亂拋擲。高價無人酬一。地成狼藉。
0579a13: 竹屋簡
0579a14: 雲門示眾。直得乾坤大地無纖毫過患。猶是轉句。
0579a15: 不見一色始是半提。更須知有全提時節。
0579a16: 烏石道云。雲門雷聲甚大雨點全無。
0579a17: 百尺竿頭弄險。是非海裏橫身。更有全提底時節。祇
0579a18: 堪惆悵不堪陳。松源岳
0579a19: 雲門示眾。盡十方世界乾坤大地。以拄杖畫一畫
0579a20: 曰。百雜碎。
0579a21: 翠峰顯云。者漢是即是。要且未有出身路。如今拄杖
0579a22: 在翠峰手裏。復橫按云。東西南北甚處得來。　古南
0579a23: 門云。二老向萬仞崖頭垂手。不妨各有出身之路。雖
0579a24: 然如是。無風之波。　古梅志云。者兩箇各向拄
0579b01: 杖裏躲跟。來倚勢欺人。將謂無能出其右者。殊不
0579b02: 知六百年後性命俱落在海印手裏。活也死也總不
0579b03: 由伊。大眾。要見麼。擲下拄杖。展兩手云。天台華頂秀。
0579b04: 南嶽石橋高。
0579b05: 雲門因僧問如何是最初一句。師曰七九六十三。
0579b06: 七九六十三。休云是對談。當機如不薦。更去問瞿曇。
0579b07: 本覺一
0579b08: 雲門到陳操尚書家。操問。儒書即不問。三乘十二
0579b09: 分教自有座主。作麼生是衲僧行事。師曰尚書
0579b10: 曾問幾人來。曰即今問上座。師曰。即今且置。作麼
0579b11: 生是教意。曰黃卷赤軸。師曰。此是文字語言。作麼
0579b12: 生是教意。曰。口欲談而詞喪。心欲緣而慮忘。師曰。
0579b13: 口欲談而詞喪。為對有言。心欲緣而慮忘。為對妄
0579b14: 想。作麼生是教意。書無對。師曰。曾聞尚書看法華
0579b15: 經是否。曰是。師曰。經中道一切治世語言資生業
0579b16: 等皆與實相不相違背。且道非非想天即今有幾
0579b17: 人退位。書又無語。師曰。尚書不得艸艸。師僧家拋
0579b18: 三經五論十年二十年尚不奈何。尚書又爭怪
0579b19: 得。
0579b20: 保寧茂云。雲門道一句語中具三句。且道從前許多
0579b21: 絡索。在三句內三句外。諸方商量咸謂雲門有掣電
0579b22: 之機。陳操尚書雖則肩橫日月背負須彌。及乎挨拶
0579b23: 將來。未免無繩自縛。恁麼要見古人。遠之遠矣。殊不
0579b24: 知。李將軍有嘉聲在。不得封侯也是閒。
0579c01: 作家慣戰不齎糧。奪鼓攙旗勢莫當。虎驟龍驤誰辨
0579c02: 的。翻思仁義勝剛強。無著總
0579c03: 雲門因僧問如何是大修行底人。師曰一榼在手。
0579c04: 手中一榼絕痕瑕。道聽途傳轉見賒。作者至今拈不
0579c05: 起。依然獨自挈歸家。大中隆
0579c06: 雲門因僧問如何是沙門行。師曰會不得。曰為甚
0579c07: 麼會不得。師曰祇守會不得。
0579c08: 君問沙門行。沙門行最高。若教人會得。業性卒難逃。
0579c09: 智門祚
0579c10: 雲門一日問明教。今日喫得幾箇餬餅。曰五箇。師
0579c11: 曰露柱喫得幾箇。曰請和尚茶堂裏喫茶。
0579c12: 等閒垂借問端由。不負平生盡吐酬。竭力為人須是
0579c13: 徹。方知茶味解人愁。投子青
0579c14: 韶陽門下足英明。明教之才又哲英。雲萃堂前凹凸
0579c15: 處。不勞心力一齊平。正覺逸
0579c16: 雲門示眾。你若不相當。且覓箇入頭處。微塵諸佛
0579c17: 在你舌頭上。三藏聖教在你跟底。不如悟去好。
0579c18: 還有人悟得麼。出來對眾道看。
0579c19: 翠峰顯云。然則養子之緣。怎奈壓良為賤。其間或有
0579c20: 不甘底。出來掀倒禪。豈不大丈夫漢。雖然。且問據
0579c21: 箇甚麼道理。驀拈拄杖云。洎合停囚長智。擊禪下
0579c22: 座。　昭覺勤云。崇寧今日土上加泥。敢道直得溈山
0579c23: 水牯牛觸殺東海鯉魚。陝陜府鐵牛吞嘉州大象。
0579c24: 雲門拈起餬餅曰。我祇供養兩浙人。不供養向北
0580a01: 人。眾無語。自代曰。天寒日短。兩人共一。
0580a02: 半在河南半河北。一片明如墨黑。冷地思量愁殺
0580a03: 人。耐雲門者老賊。龍華本
0580a04: 雲門齋次。拈起匙箸曰。我不供養南僧。祇供養北
0580a05: 僧。時有僧問為什麼不供養南僧。師曰我鈍置伊。
0580a06: 曰為什麼祇供養北僧。師曰一箭兩。有僧拈問
0580a07: 祇如前意作麼生。師曰好即同榮。
0580a08: 拈來匙箸普相呈。不供南僧供北僧。換眼睛曾莫
0580a09: 顧。熱瞞都為不惺惺。本覺一
0580a10: 雲門齋次問僧曰。人喫飯。飯喫人。僧無語。自代曰。
0580a11: 謝師答話。
0580a12: 老倒雲門強指迷。者僧無語顯全機。勸君不用他尋
0580a13: 覓。一飽自然忘百饑。鐵山仁
0580a14: 雲門上堂。拈起拄杖曰。凡夫實謂之有。二乘析謂
0580a15: 之無。緣覺謂之幻有。菩薩當體即空。衲僧家見拄
0580a16: 杖便喚作拄杖。行但行。坐但坐。不得動著。
0580a17: 徑山杲云。我不似雲門。將空挖窟。驀拈拄杖云。
0580a18: 拄杖子不屬有不屬無。不屬幻不屬空。卓一下云。凡
0580a19: 夫．二乘．緣覺．菩薩盡向者裏。各隨根性悉得受用。惟
0580a20: 於衲僧分上為害為冤。要行不得行。要坐不得坐。進
0580a21: 一步被拄杖子迷路頭。退一步被拄杖子穿鼻
0580a22: 孔。祇今莫有不甘底麼。試出來與拄杖子相見。如無。
0580a23: 來年更有新條在。惱亂春風卒未休。　天寧琦云。凡
0580a24: 夫不合起有見。二乘不合起無見。緣覺不合起幻有
0580b01: 見。菩薩不合起當體即空見。不可放過。雲門老漢貪
0580b02: 觀白浪失手橈。累他天下衲僧總落拄杖圈圚。放
0580b03: 過不可。好與一坑埋。
0580b04: 二乘菩薩何言盡。諸佛凡夫早晚休。世事但將公道
0580b05: 斷。人心難似水長流。鼓山珪
0580b06: 掣開金殿鎖。撞動玉樓鐘。泣露千般艸。吟風一松。
0580b07: 徑山杲
0580b08: 膽逐灘灘盡。心隨浪浪飛。舟人報灘盡。心膽一時歸。
0580b09: 孤峰原
0580b10: 春色無高下。花枝有短長。太行雖路險。依舊有人行。
0580b11: 恕中慍
0580b12: 雲門上堂。光不透脫。有兩般病。一切處不明。面前
0580b13: 有物。是一。又透脫一切法。空隱隱地。似有物相似。
0580b14: 亦是光不透脫。又法身亦有兩般病。得到法身為
0580b15: 法執。不忘己已見。猶存坐在法身邊。是一。直饒透得
0580b16: 法身去。放過即不可。仔細檢點將來。有甚麼氣息
0580b17: 亦是病。
0580b18: 博山來云。造精之極。研極之疵。非慧目莫能鑑。若夫
0580b19: 心知體合。截流注之病根。達本忘情。鏡無己已之景象。
0580b20: 除是向威音那畔分身。十字街頭打睡底漢。方可診
0580b21: 候。不然。莫將日瘧誤作傷寒。
0580b22: 森羅萬象許崢嶸。透脫無方礙眼睛。掃彼門庭誰有
0580b23: 力。隱人胸次自成情。船橫野渡涵秋碧。棹入蘆花照
0580b24: 雪明。串錦老漁懷就市。飄飄一葉浪頭行。天童覺
0580c01: 天街華月影珊珊。沉醉東風獨倚欄。朝罷九重人靜
0580c02: 後。六宮猶尚整衣冠。憨山清
0580c03: 幾重關隘路行難。說與行人莫自瞞。但得揭開腦上
0580c04: 蓋。縱橫出入海天寬。永覺賢
0580c05: 雲門問僧甚處來。曰江西。師曰江西一隊老漢寐
0580c06: 語住也未。僧無對。
0580c07: 法眼益云。大小雲門被者僧勘破。　五雲逢云。甚麼
0580c08: 處是勘破雲門處。要會麼。法眼亦被者僧勘破。　寶
0580c09: 壽方云。大小雲門祇見他非。要且不見己已過。
0580c10: 雲門上堂。眾集。師以拄杖指面前曰。乾坤大地微
0580c11: 塵諸佛。總在裏許爭佛法。覓勝負。還有人諫得麼。
0580c12: 若無人諫得。待老漢與你諫看。有僧曰請和尚諫。
0580c13: 師曰者野狐精。
0580c14: 三宜盂云。者老漢挾勢欺人。取面鏡來照照看面皮
0580c15: 厚多少。
0580c16: 雲門示眾。讀經千卷紙上語。
0580c17: 先天後地本寥廓。撥艸尋芳途路樂。不得春風花不
0580c18: 開。花開又被風吹落。或菴體
0580c19: 雲門因僧問達磨面壁意旨如何。師曰念七。
0580c20: 南泉亦因僧問。泉云天寒無被蓋。
0580c21: 一人會上竿。一人會穿井。伎倆雖不同。總是一般病。
0580c22: 慈受深
0580c23: 雲門念七。開口則失。禿舌頭。有甚氣息。東山原
0580c24: 雲門示眾。祇者箇帶累殺人。
0581a01: 東山空云。雲門尋常氣宇如王。作恁麼說話。大似貧
0581a02: 恨一身多。山僧即不然。祇者箇快活殺人。何故。大雨
0581a03: 方歸屋裏坐。業風吹又遶山行。然雖如是。乞兒見小
0581a04: 利。
0581a05: 雲門在雪峰時。有僧問。如何是觸目不會道。運足
0581a06: 焉知路。峰曰蒼天蒼天。僧不會遂問師。蒼天蒼天
0581a07: 意旨如何。師曰三斤麻一匹布。曰不會。師曰更與
0581a08: 三尺竹。峰聞曰我從來疑著者布衲。
0581a09: 白蘋衰艸色。客路不知秋。若識猿啼處。瀟湘水逆流。
0581a10: 天岸昇
0581a11: 喈喈黃鳥喚高林。怨鎖長門不遇春。但見落花隨水
0581a12: 去。重重風雨送行人。旅菴月
0581a13: 大鑒下八世
0581a14: 韶州白雲子祥禪師雲門偃嗣問僧。不壞假名而談實
0581a15: 相。你作麼生會。僧指椅子曰者箇是椅子。師以手
0581a16: 拍椅曰與我將袋來。僧無對。師曰者頭漢。
0581a17: 雲門偃聞云。須是他始得。　徑山杲云。雲門扶強不
0581a18: 扶弱。爭奈憐兒不覺醜。者僧當時若是個漢。待他道
0581a19: 將袋來。便掀倒禪。直饒白雲牙如劍樹口似血
0581a20: 盆。也分不下。　天寧琦拈拄杖云。者箇是假名。那
0581a21: 箇是實相。者箇是實相。那箇是假名。一不是。二不成。
0581a22: 路遠夜長休把火。大家吹滅暗中行。　昭慶庭云。公
0581a23: 道無私。民情得所。既諳風憲。那許替身。然雖易辨來
0581a24: 鋒。爭奈難為去就。良久云。放過一著。　理安問云。雲
0581b01: 門憐兒不覺醜。不知白雲當時失一隻眼。何故。祇
0581b02: 有殺人刀。且無活人劍。
0581b03: 鼎州德山圓明緣密禪師雲門偃嗣上堂。大眾及盡去
0581b04: 也。直得三世諸佛口挂壁上。猶有一人呵呵大笑。
0581b05: 若識此人。參學事畢。
0581b06: 投子青云。藏盡楚天月。猶存漢地星。　報恩秀舉投
0581b07: 子語畢云。車已巳去了。藉甚油缸。　博山來云。孤危不
0581b08: 立更用相親。法外無身猶欠哮吼。鼻孔與眉毛從來
0581b09: 不相識。相識去。舌頭元在口裏。　白巖符云。山僧擬
0581b10: 辭賢岫遠赴長安長揖矣。霞雲鳥把臂乎車馬袍
0581b11: 笏。你若向者裏見一斑。要與他德山相見有什麼
0581b12: 難。　江天舉公案畢云。還識此人麼。陋巷不騎金
0581b13: 色馬。歸來著破襴衫。　法林音云。一劈華山分兩
0581b14: 路。萬年流水不知春。
0581b15: 雙盲入暗路崎嶇。日落栖蘆暫得甦。爭似石人眠夜
0581b16: 半。免教舜讓守林居。須知花綻非干木。無行時早
0581b17: 觸途。昨朝風起長安道。元是崑崙進國圖。投子青
0581b18: 收把斷襟喉。風磨雲拭水。冷天秋錦鱗。莫謂無滋味。
0581b19: 釣盡滄浪月一鉤。天童覺
0581b20: 青山是父白雲兒。雲散青山總不知。玉兔晝眠雲母
0581b21: 地。金烏夜宿不萌枝。足菴鑒
0581b22: 長江秋水淨涵空。萬象森羅映現中。漁父晚歌滄浪
0581b23: 曲。謾垂鉤釣得獰龍。磬山修
0581b24: 頹然寒屋如封。樵徑凄凄鳥絕蹤。輸與隔江青箬
0581c01: 笠。釣絲舒卷雪濤中。白巖符
0581c02: 夜深簾外絕人行。古殿苔封紫霧橫。密旨未容傳遞
0581c03: 處。空教皓白滿天傾。歸仁豐
0581c04: 德山上堂。俱胝和尚凡有扣問祇豎一指。寒則普
0581c05: 天普地寒。熱則普天普地熱。
0581c06: 翠峰顯云。什麼處見俱胝老。莫錯認定盤星。復云。森
0581c07: 羅萬象徹下孤危。大地山河通天絕。什麼處得一
0581c08: 指頭禪。妙喜云。可謂是貴人多忘。　古南門云。有利
0581c09: 無利。不離行市。
0581c10: 閒時啜茗山茶下。興至行吟野竹西。倦臥繩春寂
0581c11: 寂。簾前苔色映青藜。海舟慈
0581c12: 德山上堂。我有三句語示汝諸人。一句蓋乾坤。
0581c13: 一句截斷眾流。一句隨波逐浪。作麼生辨。若辨得
0581c14: 出。有參學分。若辨不出。長安路上輥輥地。
0581c15: 起綱宗云。德山三句示徒。能仁一字也無。免汝費心
0581c16: 穿鑿。釋迦達磨不如。函蓋乾坤。日頭。截斷眾流。香象。
0581c17: 隨波逐浪。浮萍。一鏃破三關。分明箭後路。
0581c18: 德山上堂。但參活句。莫參死句。活句下薦得。永劫
0581c19: 無滯。一塵一佛國一葉一釋迦是死句。揚眉瞚目
0581c20: 舉指豎拂是死句。山河大地更無是死句。時
0581c21: 有僧問如何是活句。師曰波斯仰面看。曰恁麼則
0581c22: 不謬去也。師便打。
0581c23: 起綱宗云。山僧重翻此案。兩家體怗和融。世出世間
0581c24: 同一受用。還會麼。但參死句莫參活句。死句下薦得。
0582a01: 永劫無滯。一塵一佛國一葉一釋迦是活句。揚眉瞚
0582a02: 目舉指豎拂是活句。山河大地更無是活句。或
0582a03: 有問如何是死句。波斯仰面看。恁麼則不謬去也。但
0582a04: 有言說都無實義。
0582a05: 岳州巴陵新開顥鑒禪師雲門偃嗣僧問如何是道。師
0582a06: 曰明眼人落井。
0582a07: 南北東西苦問人。新開多口接迷津。從茲八駿追風
0582a08: 急。空望悠悠下塵。佛印元
0582a09: 明眼人落井。靈丹透金鼎。黑水崑崙奴。夜過漫天嶺。
0582a10: 覺海元
0582a11: 秋夜霜天月正明。仰觀星象約三更。一條大路平如
0582a12: 掌。歸去何妨徹曉行。保寧勇
0582a13: 爭雄弓馬最危微。背手能拈齧鏃機。自笑老來無意
0582a14: 氣。看他雲鳥自閒飛。覺浪盛
0582a15: 煙霞滿笠曉風寒。遠蹋青莎別翠巒。一路花春飲
0582a16: 馬。夜乘明月到長安。寒松操
0582a17: 巴陵因僧問如何是吹毛。師曰珊瑚枝枝牚著
0582a18: 月。
0582a19: 要平不平。大巧若拙。或指或掌。倚天照雪。大冶兮磨
0582a20: 礱不下。良工兮拂拭未歇。別別。珊瑚枝枝牚著月。翠
0582a21: 峰顯
0582a22: 珊瑚枝枝牚著月。射斗光鋩未足觀。四海盡來歸貢
0582a23: 後。乾坤同耀寶光寒。白雲端
0582a24: 價重三千不可圖。從教千古強名模。長因塞北煙塵
0582b01: 息。記得江南啼鷓鴣。長靈卓
0582b02: 脫得邊城戍身。來偷賞上園春。御街前畔低聲
0582b03: 語。不覺衝他貌事人。心聞賁
0582b04: 巴陵因僧問如何是提婆宗。師曰銀裏盛雪。
0582b05: 老新開端的別解。道銀裏盛雪。九十六箇應自知。
0582b06: 不知問天邊月。提婆宗。提婆宗。赤旛之下起清風。
0582b07: 翠峰顯
0582b08: 大冶精金。澄潭皎月。南北東西。孰分優劣。昨夜春風
0582b09: 一陣來。掃盡千山萬山雪。海印信
0582b10: 提婆宗。銀雪。泰華摧。滄海竭。赤旛之下起清風。吹
0582b11: 落楊花硬如鐵。佛心才
0582b12: 巴陵因僧問祖意教意是同是別。師曰。寒上樹。
0582b13: 鴨寒下水。
0582b14: 東山演云。大小巴陵祇道得一半。白雲則不然。掬水
0582b15: 月在手。弄花香滿衣。又因僧問祖意教意是同是別。
0582b16: 山云。人貧智短。馬瘦毛長。　佛日云。演祖文皺皺
0582b17: 地。也祇道得一半。隆安即不然。祖意教意是同是別。
0582b18: 馬搭鞍。驢拽磨。　古梅冽雲。寒上樹。一聲撲落梅
0582b19: 梢月。鴨寒下水。全身蹋破楚天秋。顧左右云。雖然。詮
0582b20: 上加詮。畢竟祖意教意。
0582b21: 同別祖教問端由。便將元價與他酬。絲綸夜靜人垂
0582b22: 釣。曉得金烏帶月收。投子青
0582b23: 昨夜三更屈指輪。世間休說兩三人。數聲長笛離亭
0582b24: 晚。君向瀟湘我向秦。保寧勇
0582c01: 寒上樹。鴨寒下水。時節不相饒。古今自然理。寒松
0582c02: 十里吼清風。流水一溪聲未已巳。無準範
0582c03: 作蒼鷹拏鱉鼻。鴨為金翅取獰龍。空王以此垂洪
0582c04: 範。錦上鋪花知幾重。南巖勝
0582c05: 鳶飛魚躍大家看。犀辟塵埃玉辟寒。李白夜來逢杜
0582c06: 甫。吟風嘯月入長安。古溪澄
0582c07: 隨州雙泉師寬明教禪師雲門偃嗣遊山回。首座領眾
0582c08: 門接。座曰和尚遊山嶮不易。師提起拄杖曰。全
0582c09: 得者箇力。座乃奪拄杖。師放身便倒。大眾皆進
0582c10: 前扶起。師拈拄杖一時趁散。回謂侍者曰。向道全
0582c11: 得者箇力。
0582c12: 黃龍南云。明教雖然會起會倒。不覺弄巧成拙。　資
0582c13: 福侶云。一倒一起。煞有規程。然當時一眾竟不扶起。
0582c14: 非惟省一頓拄杖。且看明教老漢如何起身。復云。
0582c15: 險。
0582c16: 益州青城香林澄遠禪師雲門偃嗣僧問如何是西來
0582c17: 的的意。師曰坐久成勞。曰便回轉時如何。師曰墮
0582c18: 落深阬。
0582c19: 一箇兩箇千萬箇。脫籠頭卸角駝。左轉右轉隨後
0582c20: 來。子湖要打劉鐵磨。翠峰顯
0582c21: 禪家流。何太錯。祇管追求無病藥。若知煩惱即菩提。
0582c22: 坐久成勞亦安樂。佛鑒懃
0582c23: 絕消息處捉來。有形影中走。祇因懶問兒孫。要把
0582c24: 襴衫反著。坐久成勞。位次已巳高。起時失人天相。無
0583a01: 限行人認白毫。月堂昌
0583a02: 香林因僧問如何是衲衣下事。師曰臘月火燒山。
0583a03: 昭覺勤云。舉一明三。衲僧孔竅。千差一轍。本分鉗錘。
0583a04: 雖然如是。道林則不然。或有人問衲衣下事。祇向道
0583a05: 綿包特石。鐵褁泥團。　天童華云。香林恁麼道。老鼠
0583a06: 入牛角。若有問歸宗衲衣下事。祇向它道來年更有
0583a07: 新條在。惱亂春風卒未休。　平陽忞云。應祖恁麼道。
0583a08: 亦未免貪前失後。若有問山僧。但云。一氣不言。含有
0583a09: 象萬靈。何處謝無私。　古南門云。香林冬行春令。翠
0583a10: 峰拆東補西。若要理會衲衣下事。各自摸取好。　靈
0583a11: 巖儲云。東山則不然。有人恁麼問。但向道。動則風生。
0583a12: 且道香林底是。東山底是。若檢點得出。東山性命在
0583a13: 諸人手裏。若檢點不出。諸人性命在東山手裏。拋拄
0583a14: 杖云。負命者上鉤來。　天井新云。翠峰泥帶水處
0583a15: 斬釘截鐵。昭覺斬釘截鐵處帶水泥。諸人還知香
0583a16: 林為人處麼。狗銜枯骨走。
0583a17: 臘月燒山。萬種千般。翹松冷。立雪人寒。達磨不會。
0583a18: 大難大難。翠峰顯
0583a19: 臘月火燒山。天邊兩曜還。香林曾未會。空坐劍門關。
0583a20: 佛印元
0583a21: 歲晚年來正苦寒。千林木葉正凋殘。炎炎野火無流
0583a22: 水。應是隨風過別山。上方益
0583a23: 老大叢林快說禪。不將禪挂口皮邊。谷深山遠空無
0583a24: 像。何處人呼應不圓。天童覺
0583b01: 巢知風。穴知雨。可憐謝三郎。月下自搖櫓。文殊能
0583b02: 衲衣下事火燒山。臘月家貧徹骨寒。堪笑連延曾未
0583b03: 息。眉毛焦赤面皮乾。天童淨
0583b04: 臘月火燒山。天寬與地寬。常啼菩薩苦。滿市鬻心肝。
0583b05: 高原泉
0583b06: 香林因僧問如何是衲僧活計。師曰耳裏種田。
0583b07: 耳裏種田。滿口含煙。鍾馗解舞十八拍。張老乘槎上
0583b08: 九天。無菴全
0583b09: 香林因僧問萬頃荒田是誰為主。師曰看看臘月
0583b10: 盡。
0583b11: 繡球拋出堂前。妙轉無私體自圓。真箇要行劍刃
0583b12: 事。更須再見老雲門。石明
0583b13: 看看臘月盡。日用事如何。富嫌千口少。貧恨一身多。
0583b14: 雲衲慶
0583b15: 香林因僧問如何是室內一鐙。師曰三人證龜
0583b16: 成。
0583b17: 瑞巖慍云。三人證龜成。一口各含一舌。當機不辨
0583b18: 來風。喫水也須防噎。老香林。能提挈。真燈照世都吹
0583b19: 滅。喝一喝。
0583b20: 六耳同謀事不成。直言心表赤心人。室中燈焰誰來
0583b21: 撥。白髮兒童兩新。投子青
0583b22: 皎皎清光。界莫藏。聲拋不出。色豈能彰。直下斬釘
0583b23: 截鐵。古今途轍。高出臨濟德山。三人證龜成。
0583b24: 別別。一回喫水一回噎。昭覺勤
0583c01: 三人證龜成。井底泥牛氣噎。直饒辯若懸河。有理
0583c02: 亦難分雪。耿耿孤光常皎潔。佛性泰
0583c03: 三人證龜成。石火光中迸烈。泥牛下生。木馬
0583c04: 口中銜鐵。別別。六月飛霜何處熱。蒼巖輝
0583c05: 香林因僧問。美味醍醐為什麼變為毒藥。師曰導
0583c06: 江紙貴。
0583c07: 錦江西近波綠。新雨山頭枝熟。萬里橋邊多酒
0583c08: 樓。遊人愛向誰家宿。頻吉祥
0583c09: 
0583c10: 宗鑑法林卷五十
