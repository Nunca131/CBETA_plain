0707a12: 
0707a13: 
0707a14: 宗鑑法林卷七十一
0707a15: 
0707a16: 集雲堂　編
0707a17: 大鑒下三十六世
0707a18: 信州博山無異元來禪師壽昌經嗣因登廁上樹人
0707a19: 大悟。見壽昌。昌曰近日如何。師曰有箇活路祇是
0707a20: 不許人知。曰因甚不許人知。師曰不知不知。
0707a21: 寒松操云。若論者條活路。非但他師資拈弄不出。直
0707a22: 饒達磨到來也做手不及。
0707a23: 古宅門開趁曉行。風飄香帶錦衣輕。高情人話滄洲
0707a24: 上。碧海雲空柳絮橫。全越祖
0707b01: 逼歲不堪殘臘盡。梅花喜見綻枝頭。錦衣公子恣狂
0707b02: 態。勒馬翩翩雪徑遊。一歌一曲。故友是投。醉眠村酒
0707b03: 樂悠悠。南菴依
0707b04: 玉帛朝回望帝鄉。烏孫歸去不稱王。天涯靜處無征
0707b05: 戰。兵氣銷為日月光。黑歷智
0707b06: 獨步空曙色微。風高卉木露全機。轉身不蹋來時
0707b07: 路。贏得清風滿袖歸。寒松操
0707b08: 山月縞中庭。幽人醉初醒。不是怯春寒。愁蹋梅花影。
0707b09: 誕登清
0707b10: 博山因壽昌以玄則禪師答僧問龍吟霧起虎嘯
0707b11: 風生話命頌。師衝口頌曰。殺活爭雄各有奇。糢糊
0707b12: 肉眼何能知。吐光不遂時流意依。舊春風逐馬。
0707b13: 棲霞成云。掀翻海嶽須還地之才。驅走雷霆要有
0707b14: 滔天之作。博山此頌地之才有矣。滔天之作具矣。
0707b15: 要五百年名世。鳳舞岐山。十萬里傳心。龍吟枯木。又
0707b16: 須別有話會處始得。
0707b17: 轉天關還他作者。掀地軸須是其人。恁麼龍爭蛟。
0707b18: 那知鱉苦魚辛。廓情塵。鍛凡煉聖。掃玄路。雷卷雷轟。
0707b19: 咦。會見皇風成一片。山青水綠舊乾坤。慈雲文
0707b20: 龜毛拂上。兔角杖頭。面皮撥轉。自在風流。興善康
0707b21: 博山因僧問如何是道。師曰紅綃。曰紅綃莫是道
0707b22: 麼。曰不是道。曰既不是道因甚麼答以紅綃。師曰
0707b23: 因你問道答你紅綃。
0707b24: 回雁高飛太液池。新花低發上林枝。年光到處皆堪
0707c01: 賞。春色人閒總不知。南菴依
0707c02: 江南春動雪初消。澹蕩風光夜色饒。遊子貪觀天上
0707c03: 月。那知春色在梅梢。寒松操
0707c04: 一度咨詢一度親。樓臺雨釀春溫。無端掩映池塘
0707c05: 裏。梳羽鴛鴦入屏。靈燄燭
0707c06: 建陽東苑晦臺元鏡禪師壽昌經嗣因有省。以偈呈壽
0707c07: 昌曰。識破不值半文錢。可憐摸索幾多年。宗流盡
0707c08: 是欺心漢。說甚祖師別有禪。昌曰你且道那裏是
0707c09: 趙州勘婆子處。師厲聲曰和尚莫作怪。昌為大笑
0707c10: 曰。參禪要到者一著。始不受人牢籠。師禮拜。
0707c11: 棲霞成云。東苑被壽昌冷地一錐。若無後語。禍事禍
0707c12: 事。
0707c13: 自掘深坑自活埋。偷生無計怨誰來。翻身拾得泥團
0707c14: 子。錯認驪珠作寶懷。慈雲文
0707c15: 烏藤七尺趁閒行。打雨敲風過一生。轉過溪橋逢舊
0707c16: 友。忽然蹋斷艸筋。
0707c17: 東苑見僧來便曰。者漢子失了魂。來者裏作甚麼。
0707c18: 僧擬對。即以棒逐去。
0707c19: 鼇頭一醉曹山酒。家業渾然不知有。憑將此個奪魂
0707c20: 丹。電雷教顛倒走。休亂走。道道。梅逢忍
0707c21: 赤骨聿雙窮相手。精光邋遢一藤根。全身坐斷鬼門
0707c22: 路。要與閻浮人返魂。海慧惺
0707c23: 福州鼓山永覺元賢禪師壽昌經嗣師讀法華經。至我
0707c24: 爾時為現清淨光明身。遂問昌曰。如何是清淨光
0708a01: 明身。昌挺身而立。師曰祇此更別有。昌起行。師當
0708a02: 下豁然。如釋重負。隨入方丈通所得。昌遽棒之三。
0708a03: 曰向後不得艸艸。仍示偈曰。直饒跨上金毛背。也
0708a04: 教棒下自翻身。師疑之因甚。更要棒下翻身。越四
0708a05: 載因過延津聞僧誦經曰。一時謦欬俱共彈指。是
0708a06: 二音聲至十方諸佛世界。由是徹見壽昌用處。
0708a07: 自從拾得摩尼寶。一到延津徹底傾。赤骨貧來無一
0708a08: 物。依然眉下露雙睛。覺海文
0708a09: 四月新荷香滿池。熏風拂拂透羅帷。黑甜驚起心何
0708a10: 快。說向時人幾得知。葉舟順
0708a11: 懸巖碧落眼生花。吞吐三千曉嶂霞。個裏分明原底
0708a12: 事。從他門外駕三車。真嬾定
0708a13: 一步行來一步高。誰知棒下不相饒。臥龍得水興波
0708a14: 浪。舶主輕舠過海潮。即成見
0708a15: 是二音聲閉口談。清光搖落海門寬。一時彈指全機
0708a16: 露。棒下翻身毛骨寒。子愚
0708a17: 大鑒下三十七世
0708a18: 苕溪指南明徹禪師雲門澄嗣一日同麥浪懷侍雲門
0708a19: 次。門曰。老僧四大不調和。汝能療否。師曰蒼天蒼
0708a20: 天。浪曰譫語作麼。門曰不如者箇不識字底。
0708a21: 誕登清云。瞑眩之藥難瘳不治之疾。雲門結胸之症
0708a22: 漫以參苓是投。無怪雲門自用硝黃。
0708a23: 青天白日鼓風雷。雲鎖蒼山霧鎖巖。俊鳥啼不
0708a24: 徹。分明有眼不曾開。
0708b01: 老子一身三雜病。兒童競進三陳湯。料當祇得三年
0708b02: 活。淚盡難辭哭彼蒼。
0708b03: 夜明符執在機先。深入洪波浪潑天。縱使鯨鯢能變
0708b04: 化。一鉤搭上釣魚船。
0708b05: 明因寺麥浪明懷禪師雲門澄嗣示眾。洛陽牛犢食禾
0708b06: 頭。荊益田疇減半收。舜若多神枵腹死。江河淮濟
0708b07: 淚長流。
0708b08: 誕登清云。明因借別家墳墓。哭自己已心事。瞞不干涉
0708b09: 者即得。倘遇彼之親眷。未免令人絕倒。
0708b10: 一段真風不成。明吹暗度送君行。泥牛吼破澄潭
0708b11: 月。石馬加鞭不進程。天寧鴻
0708b12: 佛日石雨明方禪師雲門澄嗣住雲門時因黃端伯訪。
0708b13: 問明頭來時如何。師曰耶溪不許扁舟宿。曰暗頭
0708b14: 來時如何。師曰此去錢塘尚隔津。
0708b15: 青門林云。橫抽寶劍不犯鋒鋩。須讓作家居士。發揮
0708b16: 偏正。宏闡先宗。還他沒量師翁。諸仁還識二老落處
0708b17: 麼。若也識得。正如楊修見幼婦。自然一覽便知妙。設
0708b18: 若未委。更聽一頌。
0708b19: 一語投機話更長。白蘋紅蓼滿瀟湘。月船夜半乘風
0708b20: 去。不犯東西用意良。
0708b21: 佛日因僧問如何是主中主。師曰江南不曾帶得
0708b22: 來。曰為甚不曾帶來。師曰也虧你。
0708b23: 萬花叢裏沽村酒。九曲河邊泊釣船。醉把絲綸隨手
0708b24: 擲。蓑衣斜挂夕陽天。
0708c01: 佛日初閱楞嚴。至如汝文殊更有文殊處。身心世
0708c02: 界打成一片。後因病。值雲門上堂曰放下。著師通
0708c03: 身慶快。呈偈有會得竿頭舒卷意。放生原是釣來
0708c04: 魚。門痛加呵斥。後聞僧舉大慧剝枝話。遽然軒
0708c05: 渠一笑。
0708c06: 萬仞峰頭擲釣竿。枝吞吐逼人寒。蓑箸笠斜陽
0708c07: 外。狼藉珊瑚碧玉盤。好木材
0708c08: 蘆灣深處月三更。紅蓼花開江水清。耐若耶溪上
0708c09: 客。箕裘續得振家聲。谷雲清
0708c10: 月映澄潭徹底清。金鱗夜靜向光行。忽然一躍翻身
0708c11: 轉。便是桃花浪裏鯨。雨樵愚
0708c12: 因風凝寒。冰結不瀾。玉龍遊泳在深潭。迅雷擊發蒼
0708c13: 溟窟。大放鯤鯨吸海乾。雪筠赤
0708c14: 一聞放下便抽身。罷釣歸來別有春。舒卷竿頭無限
0708c15: 意。海天空湛月華新。輻轂
0708c16: 佛日因僧問如何始得不染污去。師曰巡人犯夜。
0708c17: 岸眉乳云。白刃橫施鋒鋩不露。須是師翁始得。芝山
0708c18: 又且不然。有問如何始得不染污去。但道新荷擎雨
0708c19: 蓋。風動遠香生。
0708c20: 佛日問白巖甚處來。曰贛州。師曰崆峒和尚即今
0708c21: 在甚麼處。巖近前問訊曰恭惟和尚起居萬福。師
0708c22: 曰錯了也。曰情知和尚慣壓良為賤。師曰錯錯。
0708c23: 相逢圯上敘情餘。納履分明要抑渠。逗到末梢無可
0708c24: 奈。殷勤只得授仙書。獨芳櫟
0709a01: 佛日再住天華。因僧問。石繖已收。天華再布。盡力
0709a02: 舉不起底句。乞師指示。師曰班門弄斧。曰。西河震
0709a03: 未為奇。北斗藏身猶是鈍。師曰賣油娘子水搽
0709a04: 頭。曰。恁麼則知恩有地。酬價無涯去也。師曰大眾
0709a05: 看取者僧。
0709a06: 惟一楫云。者僧雖能看孔著楔。始終要見盡力舉不
0709a07: 起底句子。未免錯自承當。寶壽毫力不著。轉轉有出
0709a08: 身之路。檢點將來。猶未劋絕。或有問山僧。石城已離。
0709a09: 寶泉復到。如何是盡力舉不起底句。但向道試看道
0709a10: 人巖畔月。夜來清照飲牛溪。
0709a11: 杭州愚菴三宜明盂禪師雲門澄嗣因僧問二親俱喪
0709a12: 時如何。師曰好箇消息。曰還假保任否。師曰一翳
0709a13: 在眼空花亂墜。
0709a14: 堂上已巳無親父母。眼中撥出翳空花。行盡三更明月
0709a15: 路。黑漫漫地渡流沙。海慧惺
0709a16: 愚菴問僧何去。僧曰弁山。師曰吾有一信煩帶得
0709a17: 麼。曰得。師震威一喝。僧罔措。師轉身便行。僧至弁
0709a18: 山如前舉畢。山曰。者漢若來。可居第一座。
0709a19: 維新起云。愚菴師翁太空裏著色。弁山伯祖沒絃
0709a20: 琴上知音。若是起上座又且不然。待僧云得。便就地
0709a21: 一圓相而坐。不惟使者僧立身有地。亦且鴻信可
0709a22: 通。何故。回頭盡屬兒孫事。祖父從來不出門。
0709a23: 輕財不吝因家富。點額無依窮子哀。徒自晤親
0709a24: 友。訴衷情又被穿。肇暹昇
0709b01: 鼻頭拽脫笑呵呵。俊逸風流有許多。昨夜大蟲遭虎
0709b02: 。天明不見舊時窠。正觀
0709b03: 愚菴參雲門。進堂約不語戒。正提撕。忽門入堂。高
0709b04: 聲曰放下著。師不覺掀眉一笑。門問。懹州牛喫禾。
0709b05: 為甚益州馬腹脹。師曰問取露柱。曰。祇如樹倒藤
0709b06: 枯。畢竟句歸何處。師曰長江翻白浪。曰尚疑你在。
0709b07: 師遂呈偈曰。觸處逢伊識得伊。石繖峰前一帶溪。
0709b08: 門遂揄之。師拂袖出曰。落花無限春山暮。就路還
0709b09: 家聽鳥。
0709b10: 石繖峰高萬木秋。耶溪溪畔毒龍游。落花無限春無
0709b11: 限。樹倒藤枯笑未休。雨樵愚
0709b12: 震法雷兮雨法雨。玻璃盞貯獅王乳。僻愛蘇堤山水
0709b13: 閒。風流月夜誰堪語。乾予裕
0709b14: 掀眉一笑達心空。抹過須彌不露。滄海蹋翻藏不
0709b15: 得。逆流洞水鎮寰中。幅虛轂
0709b16: 東山爾密明澓禪師雲門澄嗣因探友德清。舟中聞鑼
0709b17: 聲有省。舉似雲門。門曰此夙根所致耳。尚須知有
0709b18: 向上一著。師唯唯。一日門上堂曰放下著。師忽全
0709b19: 身脫落。作偈曰。夜半霜寒月忽低。行人到此盡遲
0709b20: 疑。翻身蹋斷來時路。點點星暉斗柄垂。
0709b21: 鑼聲驚起碧潭龍。頭角崢嶸宇宙空。作浪雙江無遮
0709b22: 覆。琵琶曲裏顯宗風。雨樵愚
0709b23: 決志參詢寢食忘。銅鑼聲裏證圓常。竿頭月映耶溪
0709b24: 水。流出光華滿大唐。爾卓璨
0709c01: 鑼聲一擊豁心空。古鏡堂前不樹功。直待空成粉
0709c02: 碎。一毫頭上定綱宗。崇玉
0709c03: 爾密示眾。立功勳。存照用。大似緣木求魚。收視聽。
0709c04: 除聰明。何異牯牛取乳。又道。道非見聞覺知。不離
0709c05: 聲色言語。據如上說。畢竟如何行履。良久曰。路逢
0709c06: 死蛇莫打殺。無底籃兒盛將歸。
0709c07: 青山疊疊水重重。說與行人路不通。莫若歸來桑柘
0709c08: 裏。村歌社舞樂從容。海慧惺
0709c09: 香雪具足明有禪師雲門澄嗣因僧問久滯不通時如
0709c10: 何。師曰數珠在手。曰音聲未息時如何。師曰葶藶
0709c11: 子。曰六未靜時如何。師曰相見了也。
0709c12: 等閒手入紅塵。步步相隨不是親。終日與渠離不
0709c13: 得。有時發笑有時瞋。界弘量
0709c14: 海客臨淵問路頭。漁翁一一為君酬。可憐不遇弄潮
0709c15: 手。直至而今在半途。
0709c16: 機輪軋軋暗相投。話到傷心淚欲流。一陣金風吹落
0709c17: 葉。天涯何處不驚秋。
0709c18: 弁山瑞白明雪禪師雲門澄嗣參雲門。門舉斬貓。師
0709c19: 於言下知有。將蒲團拋出曰。一語下徐州。後於過
0709c20: 橋次。門曰。谿水潺潺。汝試道看。師曰。敲空有響。擊
0709c21: 木無聲。門笑而頷之。越六日。師聞鐘聲乃大徹。
0709c22: 耶溪水清清。過於水弁。嶽山高高過於山。敲空有響
0709c23: 兮大地咸聞。擊木無聲兮搗碎須彌。相將父子兮越
0709c24: 國風流。拋出蒲團兮月照蜃樓。蹋天涯路。收回一
0710a01: 指頭。石嵩乾
0710a02: 爐火均調煉鐵錘。重輕分兩不曾虧。等閒拋出青霄
0710a03: 去。打落天邊白鳳兒。拙菴朴
0710a04: 鐘聲吼出迸雲雷。曠劫無明當下。跨上船便歸
0710a05: 去。閻浮在處春開。圓鑑達
0710a06: 蒲牢驚落午天星。百丈山頭亂點金。不看花梢流夜
0710a07: 月。且張石繖蔭天人。放牛歸馬寰中主。打鳳羅龍化
0710a08: 外賓。倒騎虎頭收虎尾。家聲何處不新新。獅乳器
0710a09: 金鐘一扣透雲門。擊木敲高格外論。水過橫橋流不
0710a10: 悉。清聲朗朗古今存。世調迪
0710a11: 空粉碎得無由。使蒲團笑未休。一擊鐘聲天地
0710a12: 淨。花梢明月五湖秋。超目諳
0710a13: 弁山問萬仞壁。園房下事作麼生。壁曰清明下種。
0710a14: 師曰佛法不似者箇道理。曰二年一春。師曰未離
0710a15: 聲色在。壁拈起棗子曰者箇喚作色得麼。師曰不
0710a16: 喚作色喚作什麼。壁曰青州有。
0710a17: 兩刃交鋒勢莫休。旌旗閃爍海山愁。一聲戰罷歸來
0710a18: 晚。明月清風滿御樓。宗楷元
0710a19: 將軍雖有收番志。怎奈番人不肯降。戰罷歸來天未
0710a20: 曉。滿庭狼藉盡刀槍。慈雲文
0710a21: 波江上泛輕舟。慣向驚人浪裏遊。但得竿頭逢稱
0710a22: 意。不須輪櫂下青州。
0710a23: 弁山晚參。一葉扁舟浪裏顛。絲綸拋去看浮錢。鉤
0710a24: 頭忽爾金鱗現。不負漁翁冒晚煙。遂以拂子作擲
0710b01: 釣勢曰。山僧今夜拋鉤擲釣。莫有負命底鯤鯨麼。
0710b02: 出來吞啗看。時有僧出禮拜。師曰元來是箇蝦。
0710b03: 樂禪耀云。駕無底船。撒漫天網。老漢固是善為。撿點
0710b04: 將來。大似無風起浪。者僧雖是慣入洪波。不合貪他
0710b05: 香餌。一釣便上。縱使有金鱗之作。未免甘作蝦蟆。彼
0710b06: 時若遇山僧。便好奪拂子。掀倒禪。管取老漢一
0710b07: 場。
0710b08: 想見田門鼎食喧。大開東閣待英賢。當時不有雞鳴
0710b09: 客。朱履三千也枉然。慈雲文
0710b10: 弁山晚居崆峒時。以禪版東敲西唱。凡有僧請益。
0710b11: 亦敲禪版示之。
0710b12: 雲巖祥云。靈神會。妙應無方。不知支那國裏有幾
0710b13: 許世界。正恁麼時。還有知弁山落處底麼。霜天月落
0710b14: 夜將半。誰共澄潭照影寒。復頌。
0710b15: 一聲鐘徹曉天星。拜別丹墀不奉君。自此寒光空大
0710b16: 野。優曇悉向火中生。
0710b17: 弁山因居士問一念未起時如何。師曰石人戴鐵
0710b18: 帽。曰渾然忘念時如何。師曰夜半日頭落。
0710b19: 雲巖祥云。弁山師翁意欲與伊拈炙脂帽子。脫下
0710b20: 鶻臭汗衫。殊不知。月明山靜夜。空淚子規聲。
0710b21: 弁山上堂。飄零黃葉振古佛之家風。遊衍行雲顯
0710b22: 當人之面目。快戒珠晃燿罏岳。崔嵬一道神光
0710b23: 貫穿今古。雖然。更須知有轉身一路。且作麼生是
0710b24: 轉身一路。化功歸己已琴堂冷。退位朝君古殿寒。
0710c01: 雲巖祥云。芳叢俱斂。枯木有花開。劫外春風吹散
0710c02: 一湖冰月則固是。若論轉身一路。須是讓別人道去
0710c03: 始得。
0710c04: 弁山參金粟。適上堂次。師出眾便喝。粟便打。師又
0710c05: 喝。粟又打。師曰者老漢敗闕了也。便歸位。
0710c06: 福善品云。黑豆未生芽。青黃的辨。龍馬忽浮圖。誰分
0710c07: 奇偶。果乃寶印當陽。那管千差異致。二大老驀劄相
0710c08: 逢。逗到節角交頭。灼然賓主不異。祇如弁山道敗闕
0710c09: 了也。且道敗闕在甚麼處。放去直衝金鼓陣。收來卷
0710c10: 萬鋒威。
0710c11: 弁山因僧問如何是不思議境界。師曰螺螄吞大
0710c12: 象。
0710c13: 當頭不顧按龍泉。劈破空血濺天。鐵壁銀山俱粉
0710c14: 碎。毗藍風起電機旋。珙堂樹
0710c15: 弁山一日指桃花示眾曰。靈雲見桃花悟道。諸人
0710c16: 見桃花因甚不悟。一僧曰和尚見桃花時如何。師
0710c17: 曰老僧不曾眼花。曰爭奈即今何。師作咳聲曰。
0710c18: 老僧有病。出去。
0710c19: 昔日靈雲曾失眼。如今舉起誑兒孫。時來一陣摧花
0710c20: 雨。又見飛英落滿村。雪岸睿
0710c21: 弁山到金粟。值船次。問空駕鐵船時如何。粟
0710c22: 便打。師接住拄杖曰。波浪湧千尋時如何。粟欲打。
0710c23: 脫拄杖不得。師曰情知和尚無下手處。粟曰且道
0710c24: 承誰恩力。師彈指一下。
0711a01: 碧空雲外玉輪懸。萬里銀河浪拍天。兩岸蘆花兩岸
0711a02: 雪。扁舟應逐好風還。雪岸睿
0711a03: 弁山上堂。月鉤雲餌整常拋。湛水澄潭正寂寥。有
0711a04: 時浪裏吞鉤去。收卷絲綸喜氣高。大眾。且道收綸
0711a05: 卷釣一句作麼生道。良久曰。柳條橫串花籃裏。街
0711a06: 坊高叫賣新鮮。
0711a07: 香餌閒拋逐浪浮。水深魚密暗吞鉤。老漁得意歌歸
0711a08: 去。明月蘆花滿釣舟。慈度傳
0711a09: 瀛山雪關智誾禪師博山來嗣初參博山。事槽廠。因見
0711a10: 磨鼻拽脫忽有省。呈偈曰。直下相逢處。由來絕覆
0711a11: 藏。舌頭原是肉。嚼碎也無妨。一日山令首眾問。如
0711a12: 何是人天眼目。師曰頂門上。曰還假照鑑也無。師
0711a13: 曰山不見山。曰不參見作家來。師掩耳而出。
0711a14: 夕陽斜畔路頭賒。東望鄱湖水似車。蹋碎山前行履
0711a15: 處。幾回風月落梅花。殊音宜
0711a16: 銀山雪夜結冰花。磨鼻呵呵笑作家。昨日藍關無阻
0711a17: 礙。朝陽傾刻是天涯。禪指培
0711a18: 幾度歸家未到家。乾坤推轉轉周遮。自從蹋碎梅花
0711a19: 月。青白眼中愛著沙。崇玉
0711a20: 方塘細艸夕陽斜。隱隱柳梢歸暮鴉。下芒宜緊
0711a21: 捎。肯隨明月蹋蘆花。維新起
0711a22: 磨盤無顛倒走。拈得鼻孔失口。擉瞎人天正眼
0711a23: 睛。空大作獅子吼。海慧惺
0711a24: 淮安檀度嵩乳道密禪師博山來嗣因采釆茶次。忽白雲
0711b01: 從底起。師之有省。呈偈博山。山曰。者且置。祇
0711b02: 如一口氣不來。向甚麼處安身立命。師曰不向和
0711b03: 尚通去處在。山曰莫便是你安身立命處麼。師曰
0711b04: 道密終不作此見解。山曰好與三十棒。
0711b05: 底白雲生嶺上。橋邊樵子過前溪。仙源望去無他
0711b06: 樹。萬丈龍湫家最西。分付遊人看路滑。幾多天外著
0711b07: 雲迷。笑殺倚門傍戶漢。只將唳當鶯啼。南菴依
0711b08: 白雲起豁雙瞳。謾謂安身不與通。父子機關真險
0711b09: 峻。烏藤三十闡宗風。弘機猷
0711b10: 檀度上堂。枯木寒巖時節至。春風吹起律筒。石
0711b11: 人撫掌呵呵笑。莫認春牛是土堆。
0711b12: 誕登清云。恁麼為人。只有殺人刀且無活人。誕登
0711b13: 不然。春牛只是土安排。及節逢時亦俊哉。贏得東風
0711b14: 生大野。百花香自此中開。
0711b15: 浪高巴峽洪波滾。倒卷煙霞帶日傾。兩岸未歸江上
0711b16: 客。更聞猿叫斷聲。
0711b17: 檀度因僧問如何是類墮。師曰靈犀翫月。曰如何
0711b18: 是隨墮。師曰木馬遊春。曰如何是尊貴墮。師曰坐
0711b19: 不當堂。
0711b20: 誕登清云。以折箸攪滄溟。能使魚龍知命。則不無嵩
0711b21: 祖。只是未愜曹山之意。顧左右云。者裏具三墮。
0711b22: 太平治業元無象。野老家風古至淳。只管歌并社
0711b23: 飲。那知舜德與堯仁。天寧鴻
0711b24: 長慶宗寶道獨禪師博山來嗣因僧問。一切諸佛皆從
0711c01: 此經出。如何是此經。師震聲一喝。
0711c02: 一喝當陽誰會得。忙忙宇宙錯商量。秋風昨夜來何
0711c03: 處。大地如銀一片霜。德實信
0711c04: 風掃陣雲清。海嶽龍施膏。雨潤蒼生。枯枝朽石渾無
0711c05: 賴。徒費雷公電女情。
0711c06: 獨峰竹山道嚴禪師博山來嗣嘗牓三問勘驗方來。一
0711c07: 曰。獨峰路險。把關令嚴。欲到者試借公驗看。
0711c08: 水陸一般到帝京。寒風朔雪不勝情。磨穿底何如
0711c09: 坐。得意方知手眼精。正觀
0711c10: 青山突屼水長流。翠竹黃花爛熳秋。此景此時人得
0711c11: 意。百年公子忽封侯。
0711c12: 回龍古航道舟禪師博山來嗣因僧問。真覺有言。石卵
0711c13: 盡。檉枝掃地。吾當再來。師今繼席。莫再來麼。師
0711c14: 曰誣人之罪以罪加之。曰恁麼則據款結案也。師
0711c15: 曰一狀領過。
0711c16: 石卵開黃去。檉枝低亞鳳凰來。白蘋紅蓼秋江
0711c17: 冷。鐵笛無端奏落梅。海慧惺
0711c18: 逢場作戲逞英豪。兩陣交鋒志氣高。今遇太平無象
0711c19: 日。旌旗不動酒旗搖。德實信
0711c20: 蕩盡家園赤骨貧。白雲巖下暗移身。蹋翻鳥道空
0711c21: 轉。錦繡乾坤絕點塵。崇玉
0711c22: 古航因博山上堂。師出問。鐘未鳴。鼓未響。還有佛
0711c23: 法也無。山曰。木人井底吹。石女溪邊舞。師曰語中
0711c24: 玄一句如何道。山曰。夜半正明。天曉不露。
0712a01: 德實信云。博山高高山頂立。立不見頂。古航深深海
0712a02: 底行。行不溼。要問佛法二字。猶欠悟在。
0712a03: 春暖相呼出翠微。時行時坐渾忘歸。黃昏一陣東風
0712a04: 雨。難免渾身透溼衣。誕登清
0712a05: 枯木寒巖絕點塵。凍雲深鎖嶺頭春。冰肌梅萼傳音
0712a06: 信。隱隱馨香冷醉人。
0712a07: 鳳樓高卷曙光寒。太古文明見也難。直入禁闈忘扃
0712a08: 鎖。彤雲翻作雪花看。天寧鴻
0712a09: 博山雪道奉禪師博山來嗣聞雞鼓翅叫。大悟曰。柏
0712a10: 子焚殘燄欲無。鄰雞忽聽一聲呼。昔年錯認驢
0712a11: 井。今日方知井驢。
0712a12: 譙樓鼓歇夢初醒。忽聽雞聲報曉鐘。莫道井驢從此
0712a13: 悟。井驢拈始心空。非臺鏡
0712a14: 冶父星朗道雄禪師博山來嗣因僧問。跨虎頭收虎尾
0712a15: 猶是時人窠臼。如何得絕斷眾流萬機寢息。師曰
0712a16: 如汝所問。
0712a17: 云冶父卸頂上鐵枷。要且無人証盟。
0712a18: 勞勞亭上十分春。忍把離情付水。唱罷陽關三疊
0712a19: 曲。借他官柳送行人。海慧惺
0712a20: 夾岸桃花紅似火。滿堤柳絮白如銀。天風一陣來何
0712a21: 處。狼藉枝頭多少春。
0712a22: 朗師機慣得其便。將貓尾拌貓飯。獲兔蒼鷹早已巳
0712a23: 歸。幾多犬被枯樁賺。非臺鏡
0712a24: 金陵天界覺浪道盛禪師東苑鏡嗣因荊國主請陞座。
0712b01: 僧問。今日荊國主設齋。還有受得王者供養也無。
0712b02: 師曰。香風吹萎花。更雨新好者。曰恁麼則梵王帝
0712b03: 釋皆當稱讚也。師曰莫怪山僧不下。
0712b04: 紫琈岠云。寧可戴角披毛。斷不肯瞎一師僧眼。浪
0712b05: 老人較些子。者裏則不然。還有受得王者供養也無。
0712b06: 有甚子快下將來。
0712b07: 內使頻添寶鴨香。彤庭月落正當堂。有人借問宮中
0712b08: 事。尊貴天然懶下。海慧惺二
0712b09: 出處何如聚處多。各身價歎。風流不在搽
0712b10: 粉。只要情真對阿婆。
0712b11: 淩雲鳳閣奏簫韶。引出仙姬越嬌。細語含情歸洞
0712b12: 府。惟聞環珮響飄颻。金鐸文
0712b13: 天界參東苑。苑問曾聞博山提唱維摩經否。師曰
0712b14: 曾聞。苑曰彌勒得一生受記作麼生。師曰大有人
0712b15: 疑著。苑曰你又恁麼去。師異之。圍爐次。師舉古德
0712b16: 劫火洞然話。有云壞。有云不壞。此意如何。苑曰你
0712b17: 又恁麼來。師後呈生平所見。苑然之。
0712b18: 黑白分明神妙局。當頭一著似難逢。巖前快遇知音
0712b19: 者。斧爛柯銷看不窮。亭山充
0712b20: 虎嘯巖前興獨誇。驀然枯木產新芽。親承雨露空今
0712b21: 古。別轉生涯吹玉笳。無葉花
0712b22: 悟了還須出見人。武夷山裏喪家珍。誰知一種生涯
0712b23: 別。夢筆花開大地春。智圓鑒
0712b24: 一語機投志可酬。家私蕩盡轉風流。夜來石女呵呵
0712c01: 笑。萬里天邊擁玉樓。子愚
0712c02: 天界因僧問。如何是大藏教詮不出底意旨。師曰
0712c03: 淚出痛腸。曰末後拈花又作麼生。師曰要頭斫將
0712c04: 去。
0712c05: 堪嗟認影迷頭人。指出重關又問津。恨殺口門生太
0712c06: 窄。只將肝膽一時傾。
0712c07: 花冠卸忘尊貴。輸與傍人坐翠微。大義經詮重剖
0712c08: 露。言言見諦不相違。弘鼎教
0712c09: 天界一日問僧。去年貧未是貧。今年貧始是貧。你
0712c10: 道香嚴在那裏安身立命。曰。錐也無。立甚麼命。師
0712c11: 曰亡命漢向艸裏輥作麼。曰何處是艸裏輥。師曰
0712c12: 黃連作馬鞭。
0712c13: 玉管頻吹劫外心。喚回枯骨作龍吟。雲蒸碧海無人
0712c14: 會。空引金波貫古今。普濟龍
0712c15: 蹋碎乾坤絕點塵。無跡處莫藏身。蟭螟眼裏翻筋
0712c16: 斗。躍馬揚鞭過孟津。崇玉
0712c17: 太平無事傳邊將。苜蓿烽前立信旗。喝起陣雲彌海
0712c18: 上。一聲鼙鼓挫全師。海慧惺
0712c19: 太平時節論干戈。萬里沙場艸也無。若是久經行陣
0712c20: 者。收兵惟在一聲鑼。正覺
0712c21: 開元為霖道霈禪師鼓山賢嗣上堂。無見頂相箇箇圓
0712c22: 滿。為什麼我顯汝隱。鐙王座子人人有分。為什麼
0712c23: 我坐汝立。知麼。鏌未出匣。游絲千萬丈。等閒拈
0712c24: 出來。一斷一切斷。
0713a01: 明月清風孤嶼外。白雲流水斷橋西。寒光一片明如
0713a02: 鏡。混不得兮類不齊。崇玉
0713a03: 子陵深隱富春山。閒把絲綸釣碧灣。蝦寥寥秋水
0713a04: 靜。空將明月伴鉤還。慈雲文
0713a05: 
0713a06: 宗鑑法林卷七十一
