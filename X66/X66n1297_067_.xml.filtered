0683a16: 
0683a17: 
0683a18: 宗鑑法林卷六十七
0683a19: 
0683a20: 集雲堂　編
0683a21: 大鑒下七世
0683a22: 隨州護國院守澄淨果禪師山仁嗣因演化大師在
0683a23: 湖南報慈。值慈陞堂。化出問如何是真如佛性。慈
0683a24: 曰誰無。化不契。遂請益師。師曰誰有。化於言下契
0683b01: 悟。
0683b02: 誰無誰有句中玄。擊碎重關道宛然。若是子期聽品
0683b03: 弄。肯將松韻作秋蟬。大洪遂
0683b04: 朝三暮四一何少。暮四朝三何太多。多少未能知數
0683b05: 量。有無從此見。不。唵蘇嚧悉哩薩婆訶。佛
0683b06: 性泰
0683b07: 誰無誰有全機道。言下翻身不即留。直饒未覺已巳先
0683b08: 行。錯認簸箕作熨斗。阿呵呵。若人便解倒騎驢。一生
0683b09: 不著隨人後。秀巖瑞
0683b10: 護國因僧問如何是本來心。師曰犀因翫月紋生
0683b11: 角。象被雷轟花入牙。
0683b12: 三靈龜荒徑走。一枝瑞艸亂峰垂。崑崙含玉山光
0683b13: 潤。涼兔懷胎月未知。丹霞淳
0683b14: 護國因僧問如何是梵音相。師曰。河北驢鳴。河南
0683b15: 犬吠。
0683b16: 目連求佛梵音相。運盡神通不見邊。誰悟驢鳴并犬
0683b17: 吠。圓音落落示人天。大洪遂
0683b18: 護國因僧問如何是本來父母。師曰頭不白者。曰
0683b19: 將何奉獻。師曰。殷勤無米飯。堂前不問親。
0683b20: 出門界無知己已。入戶盈眸不見親。堂寒夜何所
0683b21: 有。碧天明月頗為鄰。丹霞淳
0683b22: 寂寂重闈不露顏。春秋無涉髮無斑。殷勤祇用雲蒸
0683b23: 飯。石女盛來不受餐。思融
0683b24: 護國因僧問立枯松時如何。師曰地下底一場
0683c01: 。曰會昌沙汰時護法善神向什麼處去。師曰
0683c02: 山門前兩箇漢一場。曰滴水滴凍時如何。師
0683c03: 曰日出後一場。
0683c04: 博山來云。護國三。囫圇無縫罅。便是具鐵眼銅
0683c05: 睛底漢子也分剖不下。惟同道者方知。誰是同道者。
0683c06: 直饒你知道得。總是一場。
0683c07: 立孤松類莫齊。豈同鴨狎雞。遼陽化去無
0683c08: 。靈木迢然鳳不棲。大洪遂三
0683c09: 古寺門前護法神。會昌沙汰鼻頭辛。時來天地皆同
0683c10: 力。究竟還他有道君。
0683c11: 冰生滴水事清高。日出東方便不牢。溪豈能留得
0683c12: 住。終歸大海作波濤。
0683c13: 壯志棱棱未秋。男兒不患不封侯。反思清白傳家
0683c14: 客。洗耳溪頭不飲牛。天童覺
0683c15: 陶令棄官日。仰眠艸屋中。誰將五斗米。擬換北窗風。
0683c16: 鐵容玄
0683c17: 瑞州黃檗山慧禪師山仁嗣問山剎那便去時如
0683c18: 何。山曰。塞空。汝作麼生去。師曰。塞空。不
0683c19: 如不去。山便休去。
0683c20: 塞空。不如不去。前後際斷。今亦無住。倒騎佛殿
0683c21: 出山門。把山門挂露柱。菴需
0683c22: 襄州萬銅山廣德義禪師青林虔嗣僧問如何是透法
0683c23: 身句。師曰。無力登山水。茅戶絕知音。
0683c24: 體妙探玄盡涉程。爭如野老異中行。功忘日用平懷
0684a01: 穩。免事君王寵辱驚。丹霞淳
0684a02: 不愛長安歌酒樓。惟從野舍樂優遊。風清月白閒終
0684a03: 日。無事癡癡鹿是儔。浹水洽
0684a04: 嬾與乾坤擔此憂。不如隨分上瀛洲。清風明月人三
0684a05: 個。芳艸斜陽土一坵。夢短夢長都是夢。愁來愁去總
0684a06: 成愁。無窮心事憑誰訴。滿目黃花別見秋。鐵容玄
0684a07: 襄州石門寺獻蘊禪師青林虔嗣僧問如何是和尚家
0684a08: 風。師曰。物外獨騎千里象。萬年松下擊金鐘。
0684a09: 夜明簾外月朧。騎象翻身擊寶鐘。洪韻上騰三界
0684a10: 外。聾夫何事睡猶濃。丹霞淳
0684a11: 潭州報慈藏嶼匡化禪師龍牙遁嗣僧問。情生智隔想
0684a12: 變體殊。祇如情未生時如何。師曰隔。曰情未生時
0684a13: 隔箇什麼。師曰者梢郎子未遇人在。
0684a14: 瑯琊覺云。報慈不妨入泥入水。若據衲僧門下。遠之
0684a15: 遠矣。　黃龍新云。也是小慈倣大慈。者僧還同受屈
0684a16: 梢郎子未遇人在。今時往往作是非會。不作是非會
0684a17: 如何理論。良久云。天上有星皆拱北。人間無水不朝
0684a18: 東。　開福寧云。報慈一隔佛祖命。放去收來凡聖
0684a19: 罔測。　東禪觀云。報慈始初大開東閣。末梢祇以麤
0684a20: 茶備禮。　理安問云。報慈可謂冰凌上行。刃上走。
0684a21: 怎怪者僧對面千里。
0684a22: 無情猶隔若為通。絲髮之間路萬重。可惜兩頭空走
0684a23: 者。不能直下見其宗。白雲端
0684a24: 隔。青天無雲轟霹。叢林衲子如稻麻。不知幾個仙
0684b01: 陀客。大中隆
0684b02: 江南船。海南舶。把柁張帆知節拍。隨波逐浪幾時休。
0684b03: 撒手到家頭已巳白。大洪遂
0684b04: 隔。穿耳梵僧眼睛黑。東院西邊是趙州。觀音院裏安
0684b05: 彌勒。石菴玿
0684b06: 嫦娥月裏巧吹笙。響徹清霄駭見聞。玉戶推開偶失
0684b07: 足。全身墮在萬重雲。瞎菴見
0684b08: 桃花紅焰爍雙睛。閣風高月作燈。睡起但看山色
0684b09: 好。豈知春意在嶙峋。現菴朴
0684b10: 二八佳人陌上遊。逢人狹路避無由。便把紅羅扇遮
0684b11: 面。嬌羞無奈轉風流。曉菴昱
0684b12: 隔。打不如嚇。人命是。錢財是實。漢關喻
0684b13: 報慈贊龍牙真曰。日出連山。月圓當戶。不是無身。
0684b14: 不欲全露。龍牙一日帳中坐。僧問。不是無身。不欲
0684b15: 全露。請師全露。牙撥開帳子曰還見麼。曰不見。牙
0684b16: 曰不將眼來。師後聞乃曰。龍牙老漢祇道得一半。
0684b17: 雲門偃令僧舉。我不妨與你道。僧舉了。門云我不妨
0684b18: 與你道。　法眼益別云。飽叢林。　東禪觀云。適來報
0684b19: 慈龍牙把手從者裏過。拶破上座耳門。因什麼不知。
0684b20: 襄州含珠山審哲禪師龍牙遁嗣問僧。張王李趙不是
0684b21: 汝本來姓。汝本來姓箇甚麼。曰與和尚同姓。師曰
0684b22: 同姓即且從。汝本來姓箇甚麼。曰待漢水逆流
0684b23: 向和尚道。師曰即今為甚麼不道。曰漢水逆流也
0684b24: 未。師休去。
0684c01: 薪傳瀾云。含珠休去。心裏猶自不甘。者僧是則澤廣
0684c02: 藏山理能伏豹。其如本來姓。實不曾道著。且道伊本
0684c03: 來畢竟姓箇甚麼。隨喝云。蘇州無。常州有。
0684c04: 潭州谷山有緣禪師大光誨嗣僧問如何是祖師西來
0684c05: 意。師曰夜半烏兒頭戴雪。天明啞子抱頭歸。
0684c06: 瑞靄祥煙鎖玉樓。妙年王子恣優遊。琉璃殿上騎金
0684c07: 馬。明月堂前輥繡毬。丹霞淳
0684c08: 岣嶁峰高勢逼天。雲深終不露其巔。殘古篆難尋
0684c09: 處。忽見松梢桂轂圓。入凡超
0684c10: 京兆白雲善藏禪師大光誨嗣僧問如何是和尚深深
0684c11: 處。師曰矮子渡深溪。
0684c12: 白頭童子智尤長。半夜三更渡渺茫。任運往來無閒
0684c13: 斷。不消船艇與浮囊。丹霞淳
0684c14: 吉州禾山澄源無殷禪師九峰虔嗣因江南李主召入
0684c15: 宮問和尚何處來。師曰禾山來。曰山在什麼處。師
0684c16: 曰。人來朝鳳闕。山嶽不曾移。
0684c17: 瀛山誾云。當時李主若道與麼則和尚遣侍者來耶。
0684c18: 又作麼生。請代禾山對一語看。咄。速道速道。
0684c19: 禾山因僧問。習學謂之聞。絕學謂之鄰。過此二者
0684c20: 謂之真過。如何是真過。師曰禾山解打鼓。曰如何
0684c21: 是真諦。師曰禾山解打鼓。曰。即心即佛即不問。如
0684c22: 何是非心非佛。師曰禾山解打鼓。曰如何是向上
0684c23: 事。師曰禾山解打鼓。
0684c24: 東禪嶽云。禾山以無量義百千法門若揭日月而行。
0685a01: 浮雲豈能掩蔽。東禪不打者破鼓。臨機變豹見兔放
0685a02: 鷹。且要諸人各各相委。如何是真過。實語。如何是真
0685a03: 諦。如語。如何是非心非佛。不誑語。如何是向上事。不
0685a04: 異語。此四轉語如鐵蒺藜。吞得過是好手。其或未然。
0685a05: 言多去道轉遠。　豐山嚴云。禾山老漢被者僧一拶。
0685a06: 直得註太過。
0685a07: 一拽石。二般土。發機須是千鈞弩。象骨老師曾輥毬。
0685a08: 爭似禾山解打鼓。報君知。莫莽鹵。甜者甜兮苦者苦。
0685a09: 翠峰顯
0685a10: 布毛拈起費多言。爭似禾山一句傳。打鼓一聲喧宇
0685a11: 宙。冰寒千丈忽生蓮。投子青
0685a12: 艸履為冠松作釵。一般瀟灑眼頭乖。清音祇在風簷
0685a13: 下。終日無人不下階。虛堂愚
0685a14: 崑崙為竿兮長江絲。泰山為餌兮釣鯨鯢。咄。怪底桃
0685a15: 花風雨急。魚龍總為浪頭迷。紫柏可
0685a16: 夫戍蕭關妾在吳。西風吹妾妾憂夫。一行書信千行
0685a17: 。寒到君邊衣到無。嵩乳密
0685a18: 洪州鳳棲山同安院常察禪師九峰虔嗣因聞鵲聲謂
0685a19: 眾曰。喜鵲鳴寒檜。心印是渠傳。僧出曰何必。師曰
0685a20: 眾中有人在。曰同安門下道絕人荒。師曰胡人飲
0685a21: 乳反怪良醫。曰休休。師曰。老入枯池。不見魚
0685a22: 。
0685a23: 天童傑云。動絃別曲。有唱有酬。其唱愈高。其和愈峻。
0685a24: 其間鄭衛之聲雖則雜然。五音六律拍拍是令。
0685b01: 同安問僧。眼界無光如何得見。曰北斗東轉南斗
0685b02: 西移。師曰夫子入太廟。曰與麼則同安門下道絕
0685b03: 人荒去也。師曰橫抱嬰孩擬彰皇簡。
0685b04: 新羅渤海。南嶽天台。纖塵不礙。豈涉去來。回頭斂念。
0685b05: 解脫門開。反憶善財尋勝友。百城遊遍不知回。承天宗
0685b06: 同安因僧新到遶禪三振錫一下曰。凡聖不
0685b07: 到處請師道。師鳴指三下。僧曰同安今日嚇得忘
0685b08: 前失後。師曰闍黎發足何處。僧珍重便出。師曰五
0685b09: 湖衲子一錫禪人。未到同安不妨疑著。僧回首曰
0685b10: 近見不如遠聞。師曰。貪它一桮酒。失滿船魚。
0685b11: 昭覺勤云。全軍隊伍馬步相參。兩陣交鋒不妨奇特。
0685b12: 怎奈二俱失利。　何山峋云。奮大用。發大機。明來暗
0685b13: 合平坦。彼既殺活拄杖。我即綿裹秤錘。縱使諸
0685b14: 方眼目難斷個是個非。畢竟如何。堪笑一枝無孔笛。
0685b15: 主賓顛倒兩頭吹。
0685b16: 同安因僧問如何是鳳棲家風。師曰鳳棲無家風。
0685b17: 曰既是鳳棲為甚麼無家風。師曰不迎賓不待
0685b18: 客。曰恁麼即四海參尋當為何事。師曰盤飣自有
0685b19: 旁人施。
0685b20: 三世如來一口吞。故山深靜月黃昏。光分頂後千門
0685b21: 曉。坐看春回入燒痕。自得暉
0685b22: 閨中少婦意何微。靜把沉檀染繡衣。笑長安花酒
0685b23: 客。醉郎扶取醉郎歸。直指南
0685b24: 同安因僧問遠趨丈室乞師一言。師曰孫臏門下
0685c01: 徒話鑽龜。曰名不浪施。師曰喫茶去。僧便珍重。師
0685c02: 曰。雖得一場榮。刖一雙足。
0685c03: 天童傑云。拳來拳應。踢來踢應。拳踢交參。孰負孰勝。
0685c04: 搖頭擺尾過牢關。刖足之言誰肯信。雖然。有一處
0685c05: 在。試檢點看。　樵之玉云。彼既善為賓。此亦善為
0685c06: 主。賓主互相得則固是。為甚又道雖得一場榮刖
0685c07: 一雙足。
0685c08: 同安因僧問如何是天人師。師曰。頭上角未全。身
0685c09: 上毛未出。曰如何是頭上角未全。師曰不擎戴。曰
0685c10: 如何是身上毛未出。師曰寸絲不挂。
0685c11: 報恩倫云。同安轉劫外機。放風前箭。聖解凡情一齊
0685c12: 穿。何止劈筈奪窩紅心中的。設使者僧手親眼便
0685c13: 如八臂那吒。亦難摸索。又於不擎戴下云。已巳太崢嶸。
0685c14: 於寸絲不挂下云。猶有赤骨律在。　壽昌經云。關津
0685c15: 易過。險難行。謀士有先見之能。將元惟威勇之力。
0685c16: 預知險處不踐。定獲勝地高登。不須血戰以成功善
0685c17: 保軍民之塗炭。從教神機妙算。終是乾弄一場。要知
0685c18: 同安意麼。突然掇出燎原燧。驚散巢居鬼窟精。
0685c19: 秘殿重幃曉尚寒。丹墀苔潤未排班。寶香鳳燭煙雲
0685c20: 合。寂寂簾垂不露顏。丹霞淳
0685c21: 毿破衲逐雲飛。世上由來識者稀。任是僧繇描勿
0685c22: 就。簷前石虎不知機。伴我侶
0685c23: 自來玉殿懶安眠。紫陌何心肯著鞭。八荒人無敢
0685c24: 識。從他喚地行仙。一初元
0686a01: 上面頭不計秋。懶於人事得優遊。三皇不足稱尊
0686a02: 貴。百辟從教抱杞憂。古林如
0686a03: 同安問僧近離甚處。曰江西。師曰江西法道何似
0686a04: 此間。曰。賴是問某甲。若問著別人則禍生。師曰老
0686a05: 僧適來造次。曰。某甲不是嬰兒。徒用止黃葉。師
0686a06: 曰。傷鱉恕龜殺活由我。
0686a07: 昭覺勤云。宗師家握佛祖鉗錘。理當即行。不留朕。
0686a08: 者僧就上門上戶。更說甚麼傷恕龜。劈脊便棒。何
0686a09: 故。重賞之下必有勇夫。
0686a10: 同安因僧問學人未曉時機請師指示。師曰。參差
0686a11: 松竹煙凝薄。重疊峰巒月上遲。僧擬進語。師曰劍
0686a12: 甲未施賊身已巳露。曰何也。師曰。精陽不剪霜前竹。
0686a13: 水墨徒誇海上龍。僧遶禪一大笑而出。師曰。
0686a14: 閉目食蝸牛。一場酸澀苦。
0686a15: 鐵機信云。同安當時若向他道。眼中撥盡黃金屑。枯
0686a16: 木糝花色更鮮。不但與者僧解黏去縛。亦與後人作
0686a17: 舟航在。
0686a18: 新羅國瑞巖禪師石霜諸下谷山藏嗣因僧問如何是誕生
0686a19: 王子。師曰深宮引不出。
0686a20: 貴異天然應有時。六宮春苑少相隨。星攢半夜天輪
0686a21: 迥。燭曉東闈簾靜垂。投子青
0686a22: 新羅國聯珠泊巖禪師谷山藏嗣僧問如何是禪。師曰
0686a23: 古塚不為家。曰如何是道。師曰徒勞車馬。曰如
0686a24: 何是教。師曰貝葉收不盡。
0686b01: 故國清平久有年。白頭猶自戀生緣。牧童解忘功
0686b02: 業。懶放牛兒不把鞭。古塚不為家　丹霞淳三
0686b03: 曹溪古路綠苔生。車馬登臨已巳涉程。野老痿羸兼跛
0686b04: 挈。手玉杖夜深行。徒勞車馬
0686b05: 四十九年成露布。五千餘軸盡言詮。妙明一句威音
0686b06: 外。折角泥牛雪裏眠。貝葉收不盡
0686b07: 貝葉收不盡。一句無私萬法印。千聖滿口不能宣。嶺
0686b08: 梅漏泄春光信。承天宗四
0686b09: 古塚不為家。漁翁舉棹出蘆花。湛水無風江月迥。長
0686b10: 空撒盡暮天霞。
0686b11: 不勞車馬跡。文王去後無消息。月花影裏釣魚磯。萬
0686b12: 古清風長歷歷。
0686b13: 一鏃三關俱透脫。從前汗馬休拈掇。須知舊閣快龍
0686b14: 舟。當年曾把錦標奪。
0686b15: 芳艸斜陽古徑封。白雲谷口少人逢。春回一帶莓苔
0686b16: 綠。扶起行人不見。徒勞車馬　伴我侶
0686b17: 亂鴉啼處月。門掩朱扉三五重。到底此心關不
0686b18: 住。為郎飛夢到盧龍。千指印
0686b19: 新羅國大嶺禪師谷山藏嗣僧問如何是一切處清淨。
0686b20: 師曰。截瓊枝寸寸是寶。析栴檀片片皆香。
0686b21: 乾坤盡是黃金國。萬有全彰淨妙身。玉女背風無巧
0686b22: 拙。靈苗花秀不知春。丹霞淳
0686b23: 擊碎荷珠顆顆圓。更於何處論偏全。龍遊日下晶光
0686b24: 動。萬斛金波一線穿。伴我侶
0686c01: 鳳翔府青峰傳楚禪師洛浦安嗣因僧問佛魔未現向
0686c02: 甚麼處應。師曰諸上座聽抵對。
0686c03: 盡說仙都越世塵。幾般晴雨但呼庚。及看花放清溪
0686c04: 晚。也似人間綠水。弁山祥
0686c05: 京兆府永安院善靜禪師洛浦安嗣僧問牛頭未見四
0686c06: 祖時如何。師曰異境靈枝者皆羨。曰見後如何。
0686c07: 師曰。葉落已巳枝摧。風來不得韻。
0686c08: 寶杖親挂翠纓。徘徊常繞玉行。轉身就父無標
0686c09: 的。拈花冠不得名。丹霞淳
0686c10: 袁州木平山善道禪師蟠龍文嗣初參洛浦。問一漚未
0686c11: 發已巳前如何辨其水。浦曰。移舟諳水。舉棹別
0686c12: 波瀾。師不契乃參蟠龍。亦如前問。龍曰移舟不別
0686c13: 水。舉棹即迷源。師從此悟入。
0686c14: 雲峰悅云。木平若於洛浦言下會去猶較些子。可惜
0686c15: 許。向蟠龍死水裏淹殺。後有問如何是木平。對云不
0686c16: 勞斤斧。果然祇在者裏。諸禪德。大凡發言超方。也須
0686c17: 甄別邪正識辨真偽。帶些子眼筋始得。雖然如是。也
0686c18: 是賊過後張弓。　高峰妙云。若不是悅公。洎合被他
0686c19: 瞞。然雖如是。且道蟠龍在什麼處。移舟不別
0686c20: 水。舉棹即迷源。　報恩琇云。二大老恁般答話。且道
0686c21: 還有優劣也無。若道無。為甚一能令人悟。一不能令
0686c22: 人悟。若道有。優劣在什麼處。咄。到岸休爭筏。歸家罷
0686c23: 問程。　古南門云。恁麼答話雖則啐同時。若是一
0686c24: 漚未發已巳前。敢保未在。今日有人恁麼問。向他道晴
0687a01: 湖平似鏡。不礙往來看。
0687a02: 金烏玉兔兩交馳。照破威音未兆時。若謂青霄別有
0687a03: 路。木人依舊皺雙眉。丹霞淳
0687a04: 移舟曾不別澄源。舉棹波生豈更堪。要會一漚初未
0687a05: 發。木人半夜好同參。本覺一
0687a06: 滔滔一混常流。纔觸波瀾卒未休。岸闊風清澄皓
0687a07: 月。漁翁撥棹宿汀洲。瞞菴成
0687a08: 葉卷西風樹樹寒。亂蛩吟砌夢初殘。情懷自是不堪
0687a09: 聽。又把琵琶月下彈。中峰本
0687a10: 木平因僧問如何是西來意。師曰石羊頭子向東
0687a11: 看。
0687a12: 老胡萬里向支那。直至而今不奈何。堪笑牧童誰問
0687a13: 路。一聲長笛過前坡。佛印元
0687a14: 石羊頭子向東看。大地茫茫被眼瞞。月映寒潭清徹
0687a15: 底。雲收華嶽露巑岏。野菴璇
0687a16: 石羊頭子向東看。祖意明明會者難。不惜當陽重指
0687a17: 注。今朝九日菊花斑。此山應
0687a18: 郢州桐泉山和尚夾山會下黃山輪嗣初到黃山。山問。天門
0687a19: 一合十方無路。若有人道得。擺手出漳江。師曰。蟄
0687a20: 戶不開。龍無龍句。山曰是汝恁麼道。師曰。是即直
0687a21: 言是。不是直言不是。山曰擺手出漳江。師乃作禮。
0687a22: 界弘量云。一不成單。兩不成雙。且道為人眼在甚麼
0687a23: 處。
0687a24: 宮商汝別我鏗鏘。韻轉腔移謾度量。流水煙霞難湊
0687b01: 泊。知音端的倩誰忙。粟菴鼎
0687b02: 潭州文殊禪師韶山普嗣僧問僧繇為甚麼描誌公真
0687b03: 不得。師曰。非但僧繇。誌公亦描不得。曰誌公為甚
0687b04: 麼描不得。師曰彩繪不將來。曰和尚還描得也無。
0687b05: 師曰我亦描不得。曰和尚為甚麼描不得。師曰。渠
0687b06: 不搆我顏色。教我如何描。
0687b07: 身光熾盛相巍巍。妙手如何彩繪伊。休問僧繇吳道
0687b08: 子。誌公他自不能知。丹霞淳
0687b09: 大鑒下八世
0687b10: 洪州同安志禪師同安丕嗣僧問二機不到處如何舉
0687b11: 唱。師曰。偏處不逢。玄中不失。
0687b12: 者邊那邊總難逢。一句無私不處中。紅日暮沉西嶂
0687b13: 外。空留孤影照溪東。丹霞淳
0687b14: 不守寒巖異艸青。紅輪白雪兩無情。喚回木馬雲中
0687b15: 轉。石女謳歌樂太平。伴我侶
0687b16: 真珠文織挂簾看。錦縠羅旌千萬端。早把玉鉤和月
0687b17: 卷。神仙愁怕水晶寒。鐵帆舟
0687b18: 靈鳥豈棲無影樹。白雲那許宿蘆汀。妙來轉處無
0687b19: 。鶻眼龍睛看不真。位中符
0687b20: 隔簾燒燭爛如銀。影映繁星出絳。獨三山背
0687b21: 笛。吹殘人世幾紅塵。鐵容玄
0687b22: 同安因僧問。凡有言句盡落今時。學人上來請師
0687b23: 直指。師曰目前不說句後不迷。又問如何是向上
0687b24: 事。師曰。迥然不換。標的即乖。
0687c01: 天黑雲深飛暮鴉。鷺鷥立雪對蘆花。幸然不屬今時
0687c02: 事。句後聲前會即差。雪巖欽
0687c03: 秋老林鳥不棲。順風抹過別峰西。同安不換真標
0687c04: 的。猶落千崖是與非。玄樞宗
0687c05: 穎州薦福思禪師護國澄嗣僧問古殿無佛時如何。師
0687c06: 曰梵音何來。曰不假修證如何得成。師曰修證即
0687c07: 不成。
0687c08: 古殿苔生像不安。霜風八面逼人寒。梵音忽奏誰能
0687c09: 會。人天盡聽玉珊珊。大洪遂
0687c10: 古殿無佛。梵音何來。夢中喚醒。樓閣門開。靈光一點
0687c11: 絕塵埃。耀古騰今遍九垓。南堂靜
0687c12: 郢州太陽慧堅禪師山仁下靈泉仁嗣因僧問如何是玄
0687c13: 旨。師曰壁上挂錢財。
0687c14: 輕輕人問玄中旨。便吐肝腸說與他。木人暗皺雙眉
0687c15: 處。石女多言爭奈何。投子青
0687c16: 玄旨分明示學人。錢財壁上挂金銀。連珠六貼三千
0687c17: 貫。不濟饑寒不濟貧。張無盡
0687c18: 石壁吐香銅喧。孤峰枕漢雲高眠。若無羈絡青紋
0687c19: 玉。孤負花簪紫蒂天。鐵容玄
0687c20: 襄州廣德延禪師廣德義嗣因僧問。古人曰言語道斷
0687c21: 非去來今。此理如何。師曰。彌勒涅槃知幾劫。護明
0687c22: 猶未降迦維。
0687c23: 妙湛圓明第一機。降生成道涅槃時。迦維摩竭雙林
0687c24: 樹。認著元來不是伊。丹霞淳
0688a01: 廣德因僧問久負不逢時如何。師曰。扇開人不遇。
0688a02: 陋巷莫能收。
0688a03: 妙體堂堂相好全。青霄獨步躡金蓮。千華臺上猶慵
0688a04: 坐。弊垢襴衫豈肯穿。丹霞淳
0688a05: 襄州石門慧徹禪師石門蘊嗣因僧問實際理地如何
0688a06: 進步。師曰。鳥道無前曰。幽谷白雲藏白。擬心棲
0688a07: 處隔山迷。
0688a08: 幽谷白雲藏白。擬心棲處隔山迷。直饒不住棲心
0688a09: 處。猶落怡山第二機。菴需
0688a10: 石門因僧問如何是伶俐底人。師曰。維摩不離方
0688a11: 丈室。文殊未到早先知。又僧問如何是伶俐底人。
0688a12: 師曰垢膩汗衫皁角洗。又僧問如何是伶俐底人。
0688a13: 師曰古墓毒蛇頭戴角。
0688a14: 天童覺云。一句子把定要關。一句子不存軌則。一句
0688a15: 子體用雙照。若人會得。許你伶俐。還端的麼。枯龜妙
0688a16: 在孫臏手。一灼爻分十字文。
0688a17: 石門因僧問雲光作牛意旨如何。師曰。陋巷不騎
0688a18: 金色馬。回途著破襴衫。
0688a19: 瑞艸叢中懶欲眠。徐行處處總翛然。披毛戴角人難
0688a20: 識。為報芒童不用鞭。丹霞淳
0688a21: 石門因僧問年窮歲盡時如何。師曰東村王老夜
0688a22: 燒錢。
0688a23: 昭覺勤云。不妨田地穩密。若有問道林。祇向他道定
0688a24: 盤星上轉風車。　烏石道云。石門雖則善應來機。爭
0688b01: 奈倚他門戶數他珍寶。石溪則不然。忽有問年窮歲
0688b02: 盡時如何。祇向他道。兩竿紅燭下。一片祖師心。　磬
0688b03: 山修別云。一爐紅焰煖騰騰。　用彰俊云。可謂言中
0688b04: 有嚮。句裏呈機。驀拈拄杖畫一畫云。一九二九。相逢
0688b05: 不出手。三九二十七。籬頭吹觱篥。四九三十六。夜眠
0688b06: 如露宿。住住。若不喝住。幾乎數過正月初一。
0688b07: 東村王老夜燒錢。艸蹋地帽指天。家無白澤招禍
0688b08: 福。窮時相炒餓相煎。洞山聰
0688b09: 東村王老夜燒錢。眼中塵霧口中。招神引鬼成妖
0688b10: 怪。三蝦蟆飛上天。地藏恩
0688b11: 年窮王老夜燒錢。斷送難逢下水船。懵底不知身到
0688b12: 岸。隨他寒暑謾推遷。遯菴演
0688b13: 問來答去有來源。一句全該遍大千。歲盡年窮窮底
0688b14: 事。東村王老夜燒錢。簡翁敬
0688b15: 春風陌上郎。得錢隨手使。貨物忽相當。撞著恰好子。
0688b16: 雪巖欽
0688b17: 目前無異路。信手斫方圓。眉毛橫眼上。鼻孔大頭懸。
0688b18: 空叟印
0688b19: 東村王老夜燒錢。喪盡家珍存。自是一身輕似
0688b20: 葉。海門秋至又生。森鑒徹
0688b21: 益州淨眾歸信禪師青峰楚嗣僧問蓮花未出水時如
0688b22: 何。師曰菡萏滿池流。曰出水後如何。師曰落葉不
0688b23: 知秋。
0688b24: 天童覺云。李陵持漢節。潘閬倒騎驢。　牛眠別前
0688c01: 語云。龍師火帝。別後語云。鳥官人皇。
0688c02: 白藕未萌非隱底。紅花出水不當陽。遊人未用傳消
0688c03: 息。自有清風遞遠香。丹霞淳
0688c04: 
0688c05: 宗鑑法林卷六十七
