0502b01: 宗鑑法林卷三十七
0502b02: 集雲堂　編
0502b03: 大鑒下三十四世
0502b04: 明州天童密雲圓悟禪師龍池傳嗣因挑柴過山。觸路
0502b05: 旁積薪有省。遂依池出家。時中看得心境兩立請
0502b06: 益池。池曰汝若到者田地。便好放身倒臥。師益惑。
0502b07: 一日城歸過桐棺山頂。忽覺情與無情煥然等現。
0502b08: 時池遷北京。師特往省覲。池問汝近日有新會處
0502b09: 麼。師曰一人有慶萬民賴之。池曰汝又作麼生。師
0502b10: 曰圓悟特來省覲和尚。池曰。念子遠來放。汝三十
0502b11: 棒。
0502b12: 迸破桐棺險出頭。煥然等現萬機休。劈空獨握掀天
0502b13: 棒。塗毒聲騰四百州。晦山顯
0502b14: 忽餘薪夢乍清。家私破盡體難輕。一回蹋碎桐峰
0502b15: 月。一統山河見太平。祖菴銳
0502b16: 天童自外歸省龍池。池上堂舉拂子問。諸方還有
0502b17: 者箇麼。師震威一喝。池曰好一喝。師連喝兩喝歸
0502b18: 位。池顧曰更喝一喝看。師出法堂。池便下座。
0502b19: 一番風雪一番寒。寒盡春來暖氣寬。祇者何勞重舉
0502b20: 出。驛亭西去是長安。古南門
0502b21: 梅花唱一腔新。清和寥寥世罕人。意氣還他同調
0502b22: 者。始終敲拍總陽春。眉伯奕
0502b23: 天童因龍池曰。汝等為我扶持佛法去。師呈偈曰。
0502b24: 若據某甲扶持佛法。任它○○○○○。都來總與
0502c01: 三十棒。莫道分明為賞罰。
0502c02: 巢頂鐵船獨駕時。閻浮界闊縱橫機。分明顯煥無私
0502c03: 也。一道真風掌握歸。資福觀
0502c04: 天童因僧問。學人遠來要問和尚討箇佛做。師曰
0502c05: 佛也是你分外事。
0502c06: 翠巖云。斬釘截鐵。本分宗師。直下知歸。罕逢達者。
0502c07: 還委悉麼。渾身已巳在含元殿。何事嘮嘮問帝都。　白
0502c08: 巖符云。者老漢生平一條白棒不順人情。不管是佛
0502c09: 是魔。驀頭便與一揕在。者裏為什麼不用。少年曾決
0502c10: 龍蛇陣。潦倒還同稚子歌。
0502c11: 天童因僧問如何是不動尊。師曰此去徑山五百
0502c12: 里。
0502c13: 翠巖云。天童老漢慣用金剛王寶劍覿面全提。可
0502c14: 惜者僧不知落處。若知落處。便好向百艸頭上卸
0502c15: 干戈。雖然。者裏則不然。如何是不動尊。但向道。露柱
0502c16: 騎牛登五老。燈籠蹋雪返西峰。
0502c17: 天童上堂。彌陀明日是生日。老僧今日是生日。我
0502c18: 比彌陀先一日。三世諸佛從此出。
0502c19: 古南門云。大眾。者老子結識古佛也是好事。今日山
0502c20: 僧未免撥轉機輪倒行此令。將者老子鼻孔扭一
0502c21: 上。彌陀明日是生日。塗糊他作麼。老僧今日是生日。
0502c22: 真箇那。我比彌陀先一日。鐵作面皮。三世諸佛從此
0502c23: 出。賺殺一船人所以。從上一言半句。如風行太鼓
0502c24: 動萬有。求其起處了不可得。如擊石火閃電光。搆得
0503a01: 搆不得。未免喪身失命。山僧恁麼道。祇如今日真堂
0503a02: 設供意在於何。還是仁義道中麼。還是世諦流布麼。
0503a03: 還是淨法界本無出沒大悲願力示現受生麼。恁麼
0503a04: 論量。笑破衲僧口。要且總沒交涉。畢竟如何。擊拂子
0503a05: 云。洎合停囚長智。
0503a06: 天童挂牌入室。有僧纔跨門即曰。不用拈提。請師
0503a07: 便棒。師曰為甚麼。僧無語。師便打。
0503a08: 平陽忞云。者僧將成九仞之山。尚虧一簣之土。當時
0503a09: 待道為甚麼。但向道。橫趨金殿過。定惹御爐香。管保
0503a10: 先師拄杖子兩手分付　璿鑑衡云。祇道天童與者
0503a11: 僧入室。是者僧與天童入室。復頌。
0503a12: 孟八郎漢。要恁麼為。自怪撩蜂得眼腫。休嫌倚勢把
0503a13: 人欺。
0503a14: 天童因僧問。猛虎以肉為命。因甚不食其子。師曰
0503a15: 自肉食不盡。
0503a16: 野猿抱子歸青嶂。幽鳥銜花過碧岑。滿目風光皆自
0503a17: 得。了無遺法累兒孫。侶巖荷
0503a18: 天童因一秀士自撰禪門口訣。詣師請正。師展卷
0503a19: 指一實字問曰。此字如何解說。士擬議曰解說
0503a20: 不出。師曰恁麼則言了也。士無語。
0503a21: 平陽忞代云。待老和尚跟點地即道。
0503a22: 天童因僧問。昨日喫師三棒今朝拈拄杖。師曰
0503a23: 今日不打你。
0503a24: 法音云。紅葉不題流水去。春山多少好人家。要會
0503b01: 者僧則易。要識天童則難。何故。到江吳地盡。隔岸越
0503b02: 山多。
0503b03: 天童示眾。太白山中儘有柴。一株不許眾人般。老
0503b04: 僧不是多護惜。為要諸人徹骨寒。
0503b05: 金粟元云。天童老漢雖則徹底婆心。看來亦成護惜。
0503b06: 者裏不然。金粟山中柴沒燒。隨時買兮隨時挑。任他
0503b07: 柴價貴和賤。總要諸人額面焦。莫是狼藉常住。難為
0503b08: 大眾麼。阿呵呵。多少業識茫茫之流。盡向者裏錯會。
0503b09: 天童因眾請說法。隨至法堂。以手揖眾曰。已巳為大
0503b10: 眾說法了也。轉身便出歸方丈。
0503b11: 八十婆婆不識羞。湧身閣賣風流。深深揖下無人
0503b12: 采釆。祇得歸去休。二隱謐
0503b13: 和盤托出絕周遮。白玉無瑕有瑕。可惜當時輕放
0503b14: 過。至今天下亂如麻。德菴心
0503b15: 宜興磬山天隱圓脩禪師龍池傳嗣因閱楞嚴經佛叱
0503b16: 阿難此非汝心處有省。後閱傳鐙錄。見僧問乾峰
0503b17: 一路涅槃門公案。遂去不得。參兩載。偶聞驢鳴。頓
0503b18: 釋前疑。述偈曰。忽聞驢子叫。驚起當人笑。萬別與
0503b19: 千差。非聲非色。
0503b20: 棱棱鐵幹磨霄月。雪苦霜侵愈見神。忽爾夜廊開笑
0503b21: 口。曉來大地盡含春。粟菴鼎
0503b22: 磬山問龍池歷歷孤明時如何。池曰待你到者田
0503b23: 地與你說。師便喝。池曰你還起緣心麼。師拂袖便
0503b24: 行。
0503c01: 驢鳴冷地笑顏新。色騎聲絕晦明。一喝倒流千丈
0503c02: 水。笑他空費老婆心。理安問
0503c03: 江翻轉浪千層。殺活從教用得親。朕一毫留不
0503c04: 住。白拈手段是重興。山茨際
0503c05: 多情石女嫁春風。髻聳巫雲映日紅。倒著霓裳花下
0503c06: 舞。香塵撲撲撼蟾宮。南珍
0503c07: 非色非聲露本容。瞎驢步步不留。家私籍沒能開
0503c08: 托。一喝從教大地聾。截流策
0503c09: 磬山因僧問如何是出格句。師曰獨。
0503c10: 江天海云。修祖獨荷濟上綱宗。揭示人天正眼。等閒
0503c11: 露一機出一語。坐斷古佛舌頭。橫抽衲僧腦。且道
0503c12: 利害在什麼處。祇許老胡知。不許老胡會。
0503c13: 清波不犯老師翁。烈焰堆中釣活龍。未展全機伸獨
0503c14: 。橫行海上不留。南珍
0503c15: 磬山因僧問。忽然打破砂鍋。露出家常茶飯時如
0503c16: 何。師曰。吞又吞不得。吐又吐不得。
0503c17: 昨夜霜風到艸簷。老來雙白新添。杖頭且喜存知
0503c18: 己已。引我隔溪望酒帘。法林音
0503c19: 磬山因僧問。一句當天八萬門永絕生死。者一句
0503c20: 得恁麼有力。師曰壁立千仞。
0503c21: 一句當天生死絕。刀頭猶帶戰餘血。不知何事鼓聲
0503c22: 頻。無限愁人恨未泄。法林音
0503c23: 磬山因僧問。生滅滅已巳寂滅為樂。如何是寂滅。師
0503c24: 曰今朝雨落階前溼。
0504a01: 從容登眺幾欄。滿望溪山入看。仙苑春風絃管
0504a02: 沸。笙歌藂裏雨聲繁。湘湖仁
0504a03: 磬山因僧問。世尊明星意旨如何。師曰黑裏白。
0504a04: 法林音云。艸鞋筋不斷。跟皮如何得穿。伎倆未盡。
0504a05: 猢猻子又爭得死。直饒死盡伎倆。蹋穿跟。不向威
0504a06: 音前會取。就往意識裏卜度。要窮磬山老人敗闕處。
0504a07: 猶隔三程半。
0504a08: 磬山因僧問虎以肉為命因甚不食其子。師曰是
0504a09: 親必顧。又曰。有愛在。
0504a10: 干戈定後羨英雄。聖主偏知不伐功。若似漢家多妒
0504a11: 忌。誰將金劍學從戎。定生純
0504a12: 磬山因僧問。空無向背云何有東西南北。師曰
0504a13: 切忌回頭轉腦。
0504a14: 團一片天邊月。海角天涯長照臨。不奈寒雲生谷
0504a15: 口。時人換眼中睛。弘鼎教
0504a16: 磬山因僧問。飲乳如四大海水。積骨如毗富羅山。
0504a17: 那箇是最初父母。師曰養子方知。
0504a18: 殺活臨時祇自由。三軍鎧甲一時收。從今四海咸寧
0504a19: 靜。不動干戈定九州。鐵機信
0504a20: 磬山因僧問。山嶽傾頹為甚霞不散。師曰捨大
0504a21: 戀小。曰獨臨玉鏡云何眉目不。師曰打破鏡來
0504a22: 相見。
0504a23: 資福玉云。功夫不能進步。須參老人之前語。工夫不
0504a24: 能脫灑。須參老人之後語。雖然。三十年後。
0504b01: 磬山因僧。問盡大地是一箇眼睛。為甚麼隔窗不
0504b02: 見。師曰擉瞎眼睛相見。
0504b03: 爍破乾坤烏聿聿。隔何事便迷麻。誰知擉瞎孃生
0504b04: 眼。相見依然隔海涯。海慧惺
0504b05: 一身還有一身愁。那得毗盧頂上遊。大地若能無寸
0504b06: 土。騎驢何處不揚州。菴敏
0504b07: 磬山因僧參曰。學人未到磬山。先喫棒了也。師曰
0504b08: 空頭禪和。曰再求和尚賜棒。師曰老僧無者閒氣
0504b09: 力。
0504b10: 未到磬山先喫棒。再求一頓喪渾家。謾言老子無筋
0504b11: 力。笤帚留將掃落花。海慧惺
0504b12: 磬山因僧問如何是明頭合暗頭合。師曰一字不
0504b13: 加點。曰如何不加點。師曰明頭也合暗頭也合。曰
0504b14: 離明暗外請和尚道一句。師曰老僧到者裏氣
0504b15: 急殺人。
0504b16: 點未形字已巳成。無文古篆實難明。當人不識求指
0504b17: 註。賺脫眉毛下生。湘湖仁
0504b18: 磬山因僧問如何是句到意不到。師曰。言言見諦。
0504b19: 步步迷。曰如何是意到句不到。師曰。祇在舌頭
0504b20: 尖。盡力吐不出。曰如何是意句俱到。師曰。有時獨
0504b21: 倚庭欄上。閒看梅花三五枝。曰如何是意句俱不
0504b22: 到。師曰。落花流水去。空負浪遊人。
0504b23: 移花最愛廉纖雨。插柳宜逢黯淡天。試看上林春色
0504b24: 早。花含珠露柳含。海慧惺
0504c01: 磬山因僧問如何是臨濟宗旨。師曰千雷。
0504c02: 妙偉俊云。修祖荅臨濟宗旨極是禮周樂備。檢點將
0504c03: 來。未免太費鹽醬。若問柏林。應聲便喝云。遲八刻。
0504c04: 磬山因僧問如何是法身邊事。師曰黑漆桶。曰如
0504c05: 何是法身。師曰爛冬瓜。曰如何是法身向上事。師
0504c06: 曰三家村裏酒帘子。
0504c07: 妙偉俊云。潭州紙貴。一狀領過。
0504c08: 磬山因僧參曰。久慕道風今日得見和尚。師高聲
0504c09: 曰諾。曰。三乘十二分教即不問。當陽一句請師直
0504c10: 指。師豎起拂子。僧禮拜。師曰你那裏來。曰今日得
0504c11: 到磬山。師曰猶是者邊事。那邊事作麼生。僧無語。
0504c12: 德菴心云。者僧將成九仞功虧一簣。當時何不叉手
0504c13: 進前云。請和尚那邊問將來。待擬拈棒。但云不合起
0504c14: 動和尚。拂袖便行。豈不頭正尾正。
0504c15: 杭州徑山雪嶠圓信禪師龍池傳嗣因僧問如何是佛。
0504c16: 師曰大珠和尚道底。曰不會。師曰三蝦。
0504c17: 魯菴遠云。得平實之三昧。具解脫之總持。宋元以來
0504c18: 一人而已巳。
0504c19: 徑山因僧問。如何是雙髻家風。師曰。一堆土。萬
0504c20: 箇峰頭。
0504c21: 紹隆仰云。大小語風向境上著倒。山僧又且不然。一
0504c22: 堂風冷淡。千古意分明。
0504c23: 徑山因僧問如何是乾坤句。師曰撲不開。
0504c24: 眾角固多。一則足。呼之無門。聲聲在谷。不在谷。斷
0505a01: 鼇立極徒勞鹿。若此溪西齊。何負屋北鹿獨宿。
0505a02: 雲林輅
0505a03: 湖州淨名菴抱璞大璉禪師龍池傳嗣示疾。眾請末後
0505a04: 句。師曰。我有日用相應頌在。趺坐而逝。頌曰。。
0505a05: 行黑白同年。。芳艸茸茸到處眠。○。一時秋空
0505a06: 雲翳盡。●。夜深何處是家園。
0505a07: 培風澤云。抱璞會下設有一人。待開口道我有日用
0505a08: 相應頌在。劈面吐云。恁麼早已巳不相應了也。令抱璞
0505a09: 老人祇好棺材裏瞠眼。
0505a10: 明暗雙雙始末原。烏向碧雲邊。曾經身入蘆花
0505a11: 岸。返照無逼大千。弘鼎教
0505a12: 建寧普明鴛湖妙用禪師興善廣嗣同雪嶠信上弦夜
0505a13: 翫月次。嶠指月問那半箇在那裏去了也。師良久
0505a14: 曰會麼。嶠曰也祇得半箇。師問那半箇在那裏
0505a15: 去了。嶠亦良久。師曰也祇得半箇。嶠乃呵呵大笑。
0505a16: 金明進云。二老舉揚箇事。如善舞太阿。終不傷鋒犯
0505a17: 手。雖然。檢點將來。太殺艸窠裏輥。金明若在。見他恁
0505a18: 麼便好拂袖而出。何故。不見道。此夜一輪滿。清光何
0505a19: 處無。　永正元云。塤篪迭奏互換可觀。還他二老作
0505a20: 家。然祇好明者一半事。若是那一半事。敢云未在。且
0505a21: 作麼生是那一半事。待月落後與你道。　龍淵法云。
0505a22: 二老道即太殺。祇道得一半。金明雖則善為折衷。以
0505a23: 小子看來。太似湊成三箇擔板。　退菴智云。二老為
0505a24: 那半箇費許多腕頭力作麼。者裏若有問那半箇
0505b01: 在那裏去了。但舉拳云。鑑。他更如何。劈面便掌。　瓶
0505b02: 山謙云。向上一著。即三世諸佛直得口挂壁上。二大
0505b03: 老合水和泥。直是笑破人口。到瓶山者裏。好各與三
0505b04: 十笤帚。
0505b05: 眉端挂劍。寒光如電。互換臨時。穿楊之箭。咄。何似秦
0505b06: 時轢鑽。介菴進
0505b07: 夜夜蟾蜍挂碧天。清光何處不周圓。都來弄巧反成
0505b08: 拙。彼此顢頇見一邊。主峰法
0505b09: 普明上堂。因僧問如何是古佛心。師便打。僧曰如
0505b10: 何是學人心。師曰欲攫遊龍蜿蜒競上。曰畢竟如
0505b11: 何。師連棒打出。
0505b12: 桃花流水杳然去。別有天地非人間。堪笑漁人成鈍
0505b13: 置。扁舟何處探仙湲。提正令。髑髏穿。吹毛凜凜逼人
0505b14: 寒。空諸性
0505b15: 大鑒下三十五世
0505b16: 潭州大溈五峰如學禪師天童悟嗣因僧問釋迦出世
0505b17: 端為何事。師曰貧兒思舊債。僧拂坐具便出。師曰
0505b18: 癡漢又恁麼去。
0505b19: 法林音云。釋迦老子落節處。五峰不妨料撿。今日有
0505b20: 三十棒且自寄庫。何故。仁義道中。
0505b21: 八千往返問單傳。拋出琳琅聽莫全。賺得遊郎空作
0505b22: 賦。承野老掣風顛。雪輪潔
0505b23: 養成傲骨不堪憂。碧水長天一色秋。隨分生涯隨分
0505b24: 足。何須特地更馳求。可達衍
0505c01: 蘆花月上影團團。珍重漁翁把釣竿。就手絲綸舒卷
0505c02: 處。白漫漫又黑漫漫。南宗傳
0505c03: 徹骨赤窮入市寰。萬千離緒鎖顏。幾回話到衷腸
0505c04: 處。心事徒將夢裏刪。法林音
0505c05: 五峰在關中因居士問在關中作甚麼。師曰竹
0505c06: 高臥待雲來。曰豈不閒殺人也。師曰五枚白鳥五
0505c07: 更鳴。
0505c08: 法林音云。五峰貪程。居士錯路。俱是關外語。若要進
0505c09: 關麼。雪竇道底。復云。
0505c10: 霜花飄處夜初寒。挑盡殘缸興未。三箇兒童相對
0505c11: 坐。閒來無事弄雙丸。
0505c12: 五峰因僧問文殊起佛見法見。聲未絕。師曰闍黎
0505c13: 當受山僧頂禮。僧擬開口。師以手掩。
0505c14: 法林音云。五峰一期施設。縱奪可觀。未免一番特地。
0505c15: 復頌。
0505c16: 蓬蒿枝上欲棲鴉。一陣西風滾白砂。開眼不知何處
0505c17: 去。邊關昨夜動胡笳。
0505c18: 常熟三峰漢月法藏禪師天童悟嗣上堂。年年冬寒夏
0505c19: 熱。朝朝夜暗晝明。使得十二時辰。看看能有幾人。
0505c20: 喝一喝曰。太平本是將軍致。不許將軍見太平。
0505c21: 法林音云。老老大大錯下名言。喝一喝云。洎合錯下
0505c22: 注。復頌。
0505c23: 杖頭無鈔典袈裟。那有閒情弄死蛇。聞道東春信
0505c24: 早。又隨風雨種桑麻。
0506a01: 三峰上堂。諸人盡是祖師門下客。也不用作麼生。
0506a02: 喝一喝云。家醜不可外揚。
0506a03: 家醜無端向外揚。擔鴨酒走成行。祖師門下覓頭
0506a04: 角。笑殺東村李二孃。法林音
0506a05: 三峰上堂。繞四天下行底人。有口堪喫飯。
0506a06: 不起底人也有。張口喫箇甚麼。良久曰。問取諸方。
0506a07: 九十春光一枕寒。東風移月上朱闌。分明白髮還憐
0506a08: 少。不盡傷懷淚未乾。厂阿
0506a09: 夔州梁山雙桂破山海明禪師天童悟嗣僧問如何是
0506a10: 一六開天。師曰竹密山齋冷。僧曰如何是二五成
0506a11: 性。師曰荷開水殿香。
0506a12: 信手拈來答問端。纏紙裹倩誰看。輕輕躡足龍門
0506a13: 過。惹得風雷徹骨寒。遯菴韜
0506a14: 雙桂上堂。酸醯瓮裏多蚊蚋。破驢脊上足蒼蠅。我
0506a15: 者裏沒唼啖。沒棲泊。有扇打。有熏。貪生怕死漢。
0506a16: 不用上吾門。
0506a17: 蜻蜓點碎波中月。盪散清光上下圓。吞吐魚龍全性
0506a18: 命。隨其風雲浪滔天。粟菴鼎
0506a19: 雙桂上堂。天上明星突出。釋迦打失一目。回觀六
0506a20: 道四生。箇箇如蟲禦木。
0506a21: 法林音云。雙桂祇見釋迦。要見六道四生。猶隔十萬
0506a22: 八千在。　永寧鼎云。雙桂不是為人剷盡光彩。大似
0506a23: 以己已方人。
0506a24: 雙桂因僧問。終日喫飯不曾著一粒米時如何。
0506b01: 師曰一箇斑鳩九隻尾。
0506b02: 門開大廈從棲泊。飄蕩伶仃苦更尋。待到家園重問
0506b03: 信。鶯遷喬木聽音。粟菴鼎
0506b04: 徑山費隱通容禪師天童悟嗣上堂。良久曰。聲前一句
0506b05: 子。欲要大家知。
0506b06: 勝法榮云。徑山大似癩兒牽伴。　法林音云。徑山老
0506b07: 漢誘人犯法。
0506b08: 桃日映紅靨靨。柳眉風動綠絲絲。文詩緘淚千
0506b09: 點。聊寄相思夫知。勝法榮
0506b10: 全因淮地月。得照郢陽春。一箭重關透。功高不樹勳。
0506b11: 德慶奇
0506b12: 春到桃花溢水源。風光別有一乾坤。漁翁怕向他人
0506b13: 說。恐惹閒愁到子孫。法林音
0506b14: 徑山上堂。箇事人人自現成。無勞肯綮動修因。波
0506b15: 吒路上多差互。覿體承當是本人。
0506b16: 德慶奇云。我要問徑山老人。既是本來成現。因甚又
0506b17: 要人覿體承當。擬議不來。劈面好掌。　法林音云。我
0506b18: 為你說箇譬喻。如一箇好人。面上鐫一行字云某甲。
0506b19: 你道此人還具眼也無。
0506b20: 郊外良田多稼穡。室中笥篋總瓊琚。叮嚀窮子莫驚
0506b21: 訝。兩手而今付與渠。德慶奇
0506b22: 一抹胭脂透臉紅。羅裳繡襦笑春風。愁腸總是相思
0506b23: 結。緘寄吳山楚水東。法林音
0506b24: 徑山因僧問。者樣沒頭沒腦事如何得明。師曰汝
0506c01: 未到沒頭沒腦田地在。僧作禮。師曰頭腦生也。
0506c02: 勝法榮云。者僧背著牛頭不肯認贓。徑山重門擊柝
0506c03: 當面著賊。
0506c04: 入暮抱琴高士興。經宵坐月隱君家。謾言冷淡無滋
0506c05: 味。一盞清湯便當茶。德慶奇
0506c06: 徑山因靈機問。世尊未陞座。文殊不白椎。且道還
0506c07: 有佛法也無。聲未卒。師急拈拄杖曰。且道即今是
0506c08: 陞座不是陞座。機擬答。師直打退。
0506c09: 萬仞橫身弄嶮巇。一毫倒卓五須彌。縱饒佛祖猶難
0506c10: 。界凄盡屬伊。日東涌。月沉西。何妨隨處顯真
0506c11: 機。藝則忍
0506c12: 徑山因僧問如何是和尚家風。師曰米少食無鹽。
0506c13: 曰忽遇客來將何接待。師曰忍饑無暇。
0506c14: 巢菴定云。先師雖則君子固窮。爭奈寒酸太甚。設有
0506c15: 問山僧如何是福嚴家風。但道布衣一片飽食三餐。
0506c16: 忽遇客來如何接待。鐵釘飯木札。倘有旁不甘底
0506c17: 出來道。和尚與麼答話大似乞兒暴富。不見道。知安
0506c18: 則榮。知足則富。爭怪得老僧。
0506c19: 金粟石車通乘禪師天童悟嗣因僧問如何是塵中能
0506c20: 作主。師曰攃手見青天。曰如何是化外自來賓。師
0506c21: 曰一棒一條痕。
0506c22: 髼鬆白髮離巖谷。趁晚歸家不涉程。玉兔一輪東嶺
0506c23: 上。枉聽叫斷腸聲。粟菴鼎
0506c24: 灨州寶華朝宗通忍禪師天童悟嗣僧問如何是古佛
0507a01: 家風。師曰寶華寺是千年來底。曰如何是斬新條
0507a02: 令。師曰山僧是今日住底。曰前佛後佛還有優劣
0507a03: 也無。師豎拂曰。中間薦取。
0507a04: 千年古寺出唐朝。井井風規豈寂寥。直下若知今古
0507a05: 意。靈然一展便翀霄。樹豐興
0507a06: 伽黎畔千年寺。接物還他今古同。滿室芝蘭垂手
0507a07: 得。寒梅香散白雲中。如弦直
0507a08: 寶華因僧問。透網金鱗因甚還滯水。師曰是它家
0507a09: 常茶飯。曰取飽便是。師曰怎奈沒頭浸何。
0507a10: 三昧真云。當時寶華何不助它一箇霹。免它沒頭
0507a11: 浸。雖然。只者家常茶飯。方見老人立地處。
0507a12: 寶華因居士問。月缺一條還補得麼。師曰補得。曰
0507a13: 將甚麼補。師曰但將缺底補。
0507a14: 擔雪填井功不浪。身心不禁歷寒溫。漫漫靜夜含
0507a15: 碧。宇宙清光一口吞。粟菴鼎
0507a16: 
0507a17: 宗鑑法林卷三十七
