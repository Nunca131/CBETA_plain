0288c17: 
0288c18: 
0288c19: 宗鑑法林卷三
0288c20: 
0288c21: 集雲堂　編
0288c22: 諸經
0288c23: 法華佛放眉間白毫相光。照東方萬八千世界。
0288c24: 蠻奴赤上皇州。賣盡珍奇跨白牛。貪看市朝人作
0289a01: 市。又隨歌舞上官樓。多意氣。好風流。月冷珠簾挂玉
0289a02: 。分明忘來時路。百尺竿頭輥繡毬。圓極岑
0289a03: 法華。止止不須說。我法妙難思。諸增上慢者。聞必
0289a04: 不敬信。
0289a05: 天寧琦云。說了也止得麼。黃面老人分不下。卓拄
0289a06: 杖云。有時拈在千峰頂。劃斷天雲不放高。　虎角
0289a07: 畫○相舉起云。世尊。我以異方便。助顯第一義。免使
0289a08: 者老子自生疑惑。　妙偉俊云。世尊五戒不持。將常
0289a09: 住物掩為己已有。
0289a10: 春滿皇都月滿階。婆心痛切為誰哀。兒孫自有兒孫
0289a11: 福。何必將金掘窌埋。默菴慧
0289a12: 法華。假使滿世間。皆如舍利弗。盡思共度量。不能
0289a13: 測佛智。
0289a14: 五祖演云。尋常衲僧家。高揖釋迦不拜彌勒。是會佛
0289a15: 智。不會佛智。眾中有則有。祇是藏牙伏爪。太平有個
0289a16: 見處。不惜眉毛舉向諸人。待有人問隨口便答。　破
0289a17: 菴先云。畢竟如何是佛智。乃頌。
0289a18: 雪子落紛紛。烏盆變白盆。忽然日頭出。依舊是烏盆。
0289a19: 東廊壁洞竟無遮。百衲花鍼補綺紗。掩在風前人不
0289a20: 識。細看還是破袈裟。樹南祚
0289a21: 法華。譬如長者有一大宅。於後宅舍忽然火起。
0289a22: 胡蜂休戀舊時窠。五百郎君不奈何。慾火逼來無走
0289a23: 路。癡心要上白牛車。門前羊鹿權為喻。室內啀喍總
0289a24: 是。臭相惱處。出身不用動干戈。冶父川
0289b01: 法華。此經開方便門。示真實相。深固幽遠無人能
0289b02: 到。
0289b03: 謾言幽遠涉途程。到者方知不夜城。鼓角聲寒蓮漏
0289b04: 永。佛燈猶作向來明。圓極岑
0289b05: 法華。是法住法位。世間相常住。
0289b06: 雲門云。釋迦老子甚處去也。　法林音云。人說跛
0289b07: 老。單單祇一橛。果然。
0289b08: 犬子便吠賊。牛子便牽犁。衲僧若恁麼。未曾摸著皮。
0289b09: 楊岐會
0289b10: 世間相常住。黃鶯啼綠樹。真個可憐生。動著便飛去。
0289b11: 朴翁銛
0289b12: 茨菰葉爛別西灣。蓮子花開尚未還。妾夢不離江上
0289b13: 水。人傳郎在鳳凰山。祖翁銳
0289b14: 法華。若人散亂心入於塔廟中。一稱南無佛皆已巳
0289b15: 成佛道。
0289b16: 平陽忞舉偈畢云。且道以何為驗。良久云。片葉飄庭
0289b17: 際。西風萬里秋。
0289b18: 一花蹊一紅。千株桃李萬株穠。何人識得春風
0289b19: 面。五色芳菲處處逢。遠菴
0289b20: 法華。授記品。
0289b21: 祖翁田地舊皇都。且莫從人向外圖。空劫國名何處
0289b22: 起。威音佛號是誰呼。溪山在在雖云異。雲月家家豈
0289b23: 有殊。寧可無赤走。丈夫豈肯受塗糊。百愚斯
0289b24: 法華。是法非思量分別之所能解。
0289c01: 一朝起來七件事。柴米油鹽醬酢茶。有人識得其中
0289c02: 主。不用天涯問作家。竺菴成
0289c03: 法華。十方佛土中。惟有一乘法。無二亦無三。除佛
0289c04: 方便說。
0289c05: 憨休乾云。如何是方便說。寒夜凝朝露。晴天散夕霞。
0289c06: 法華。大通智勝佛。十劫坐道。佛法不現前。不得
0289c07: 成佛道。
0289c08: 三際斷時凡聖盡。十身圓處剎塵周。無私應物隨高
0289c09: 下。抹過僧祇大劫脩。保寧勇
0289c10: 燕坐道場經十劫。一一從頭俱漏泄。世間多少守株
0289c11: 人。掉棒擬打天邊月。徑山杲
0289c12: 太平時代不談兵。路不齎糧戶不扃。十劫坐來成底
0289c13: 事。平生肝膽一時傾。道場融
0289c14: 劫初鑄就毗盧印。古篆雕蟲尚宛然。堪笑堪悲人不
0289c15: 識。嫌字畫不完全。環溪一
0289c16: 穴處巢居太古風。魚潛水底鳥翔空。一腔樸素渾無
0289c17: 象。雲卷星攢文自工。又安容乎竅鑿混沌。脂粉鴻濛。
0289c18: 湛然澄
0289c19: 端妍嬌面露些些。因甚還將衫袖遮。疑殺古今人無
0289c20: 數。半思半恨滿天涯。聖可玉
0289c21: 法華。如來如實知見三界之相。無有生死若退若
0289c22: 出。亦無在世及滅度者。非實非非如非異。不如
0289c23: 三界見於三界。如斯之事。如來明見無有錯謬。
0289c24: 岣嶁峰頭神禹。字青石赤形模奇。無目仙人纔一
0290a01: 見。便應撫掌笑嘻嘻。雲暗蒼龍化葛陂。圓極岑
0290a02: 火虐風饕水漬根。石邊尚有舊苔痕。化工肯未隨寒
0290a03: 暑。又捻清香為返魂。閒極雲
0290a04: 法華。普門品。詛諸毒藥。所欲害身者。念彼觀音
0290a05: 力。還著於本人。
0290a06: 東坡別云。念彼觀音力。兩家都沒事。法眼益因閱至
0290a07: 此。乃頌云。詛毒藥。形殺之逆。眼耳若通。本人何失。
0290a08: 法華。若有眾生聞是觀世音菩薩品者。當知是人
0290a09: 功德不少。
0290a10: 觀音門普普門收。纔著襴衫便不羞。昨夜猿啼新嶺
0290a11: 上。今朝唳古溪頭。惡風飄墮光息。欲火焚燒當
0290a12: 處休。瓔珞受來都不用。平生活計冷湫湫。冶父川
0290a13: 文殊般若清淨行者不入涅槃。破戒比丘不入地
0290a14: 獄。
0290a15: 僧問洞山全意旨如何。全云。度盡無遺影。還他越涅
0290a16: 槃。　理安問拈拄杖云。清淨行者不入涅槃。破戒比
0290a17: 丘不入地獄。卓一下云。曼殊大士來也。靠杖云。斷岸
0290a18: 孤舟。　天嶽晝云。我為你作個方便。譬如有人自不
0290a19: 欲屙。要走出占人坑廁。你道還好笑麼。若向者裏
0290a20: 辨得。我也許你向衲僧門下識得些子臭氣。
0290a21: 養就家欄水牯牛。自歸自去有來由。而今穩臥深雲
0290a22: 裏。秦不管兮漢不收。祖印明
0290a23: 壁上安燈盞。堂前置酒臺。悶來打三盞。何處得愁來。
0290a24: 徑山杲
0290b01: 清淨行者不涅槃。破戒比丘無地獄。天台相接到西
0290b02: 川。總是自家親眷屬。照堂一
0290b03: 夜來村飲歸。健到三四五。摩挲青莓苔。莫瞋驚著汝。
0290b04: 自得暉
0290b05: 陪錢弄傀儡。拌命打鞦韆。渾家無眼見。掩面哭蒼天。
0290b06: 或菴體
0290b07: 國有定亂劍。家無白澤圖。神仙張果老。踏破藥葫蘆。
0290b08: 朴翁銛
0290b09: 清淨行者清淨。破戒比丘破戒。各自安怗家。切忌
0290b10: 放賊過界。退菴奇
0290b11: 涅槃地獄本無差。祇為從前被眼遮。三瞎驢纔
0290b12: 跳。鑊湯爐炭即吾家。高妙
0290b13: 常拌白日尋花巷。盡把黃金作酒錢。反著襴衫高拍
0290b14: 掌。大家齊唱太平年。楚石琦
0290b15: 一葉翩翩不繫船。夜深月落正堪眠。蘆花兩岸無餘
0290b16: 影。白鷺飛來破曉。即念現
0290b17: 維摩因須菩提持入維摩舍乞食。時摩詰取
0290b18: 盛飯謂言。汝能於食等者諸法亦等。諸法等者於
0290b19: 食亦等。如是行乞乃可取食。乃至彼外道六師是
0290b20: 汝之師。因其出家。彼師所墮汝亦隨墮。乃可取食。
0290b21: 入諸邪見不到彼岸。住於八難不得無難。同於煩
0290b22: 惱離清淨法。汝得無諍三昧。一切眾生亦得是定。
0290b23: 其施汝者不名福田。供養汝者墮三惡道。為與眾
0290b24: 魔共一手作。同諸勞侶。汝與眾魔及諸塵勞等無
0290c01: 有異。於一切眾生而有怨心。謗諸佛。毀於法。不入
0290c02: 眾數。終不得滅度。汝若如是乃可取食。須菩提聞
0290c03: 此茫然。不知以何答。置欲出。
0290c04: 寶峰清云。義出豐年還他摩詰。其奈須菩提貪觀天
0290c05: 上失手橈。致令食到口邊被人奪。　廣胤標云。
0290c06: 掩馳說之口。奪紛爭之辯。莫之敢逆者貴乎明斷。尊
0290c07: 者當時何不取一摶食。待伊恁麼道。直下塞渠口。
0290c08: 免得者漢向葛藤窠裏著倒。雖然於今看來。亦似冷
0290c09: 地輸他先一著。分明笑倒老空生。　林友卉云。盡謂
0290c10: 須菩提不能倒拈蝎尾逆捋虎鬚。致令食到口邊被
0290c11: 人奪。殊不知尊者置欲去。不是好心。
0290c12: 無邊無際休斟酌。潮去潮來本自平。清濁淺深并苦
0290c13: 澹。一般滋味迥分明。保寧勇
0290c14: 邪見歸依外道師。與師同墮復何疑。憑君滿盛香
0290c15: 飯。午日亭亭腹正饑。張無盡
0290c16: 入林不動草。入水不動波。鑊湯無冷處。合眼跳黃河。
0290c17: 鼓山珪
0290c18: 獨坐許誰知。青山對落暉。花須連夜發。不待曉風吹。
0290c19: 徑山杲
0290c20: 白日街頭獨自行。夜間屋裏獨自臥。山高不礙白雲
0290c21: 飛。竹密不妨流水過。照堂一
0290c22: 維摩。智度菩薩母。容受一切法而無分別相。
0290c23: 一切法離分別相。依前諸相自如如。春風景裏乾坤
0290c24: 大。無限江山開圖。仰山欽
0291a01: 維摩。示疾毗耶。佛敕文殊往問。殊曰。彼上人者難
0291a02: 為酬對。深達實相善說法要。辨才無滯智慧無礙。
0291a03: 一切菩薩法式悉知。諸佛秘藏無不得入。降伏眾
0291a04: 魔遊戲神通。智慧方便皆已巳得度。雖然。當承佛旨
0291a05: 詣彼問疾。
0291a06: 溈山果云。居士門高。可謂壁立萬仞水泄不通。擬心
0291a07: 則差動念則隔。不擬不動落在無事界中。作麼生入。
0291a08: 良久云。退後退後。
0291a09: 冷坐毗耶城。百病一時發。不得文殊來。幾乎無合煞。
0291a10: 徑山杲
0291a11: 示疾毗耶方丈。文殊亦難近傍。看來無藥可醫。祇是
0291a12: 忌口為上。淛翁琰
0291a13: 詐病從來不可醫。文殊特為下鍼錐。事褫一喙長三
0291a14: 尺。問著依前似鼓椎。無準範
0291a15: 手提拂子坐胡床。眼似流星似霜。終日無言長示
0291a16: 疾。將好肉剜成瘡。率菴琮
0291a17: 皺斷孃生八字眉。者些病痛有誰知。文殊鍼出膏肓
0291a18: 穴。也是將為死馬醫。仲宣琈
0291a19: 丈室端居錯用心。那堪獨樹不成林。焉知病在膏肓
0291a20: 裏。被文殊下一鍼。笑翁堪
0291a21: 維摩。文殊師利。從無住本立一切法。
0291a22: 伊菴權云。眼裏藏鍼。耳中出氣。
0291a23: 自小從來不脫空。掘翻海底種青松。街頭撞見李三
0291a24: 黑。你自西兮我自東。濟水洸
0291b01: 無欠無餘無必無固。法法圓融頭頭顯露。無住為本
0291b02: 兮妙難量。立一切法兮沙界罔措。咄咄。好鳥不棲
0291b03: 無影樹。竹浪□
0291b04: 維摩。不斷煩惱而入涅槃。
0291b05: 朝生暮死千萬。一日幾回相見面。展陣開旗放出
0291b06: 來。一指動時客戲見。白雲端
0291b07: 維摩。三十二菩薩各說竟。文殊曰。我於一切法無
0291b08: 言無說無示無識。離諸問答。是為入不二法門。殊
0291b09: 又問維摩。摩默然。殊歎曰。乃至無有語言文字是
0291b10: 真入不二法門。
0291b11: 保福展云。維摩一默未出化門。又云。大小維摩被文
0291b12: 殊一坐。至今起不得。報恩秀云。要起有甚麼難。便掌。
0291b13: 　雪竇顯舉文殊語畢。維摩道甚麼。良久云。勘破了
0291b14: 也。　琅覺云。文殊讚善。也是杓卜聽聲。維摩默
0291b15: 然。汝等不得讚龜打瓦。　大溈智云。不二法門是默
0291b16: 然不是默然。若是。文殊則為賸語。不是。維摩一場
0291b17: 設。　報恩秀云。橫身為眾不免禍出私門。那堪文殊
0291b18: 點破已巳露瑕玼。直饒天童道現居俗塵而無俗氣。也
0291b19: 是掩鼻偷香。　磬山脩云。語默上摸索有甚交涉。若
0291b20: 向眾菩薩未啟口處識得根源。方知說即是默。默即
0291b21: 是說。眾菩薩未曾說一字。老維摩其聲如雷。會麼。龍
0291b22: 象蹴踏。非驢所堪。　博山來云。明修棧道暗度陳倉。
0291b23: 若以語默商量。何異盂安足。二大士雖別。塗脂傅
0291b24: 粉水洩不通。以不二法門較之尚遠在。　瀛山誾云。
0291c01: 不二法門。文殊盡其神力捶擊不開。爭奈保福猶嫌
0291c02: 未出化門。為甚如此。祖關無險易。玄路有高低。　天
0291c03: 目灝云。維摩若不得文殊。幾乎病殺。
0291c04: 維摩大士去何從。千古令人望莫窮。不二法門休更
0291c05: 問。夜來明月上高峰。明覺顯
0291c06: 空鳥跡謾追尋。幽鳥投聲又報春。若識東西無異
0291c07: 路。淨名一室不平沉。慈明圓
0291c08: 一個兩個百千萬。屈指尋文數不辦。暫時放在暗窗
0291c09: 前。明日與君重打算。白雲端
0291c10: 言言言兮飄風灑雪。默默默兮雷轟電掣。藕絲孔裏
0291c11: 騎大鵬。等閒挨落天邊月。菴需
0291c12: 曼殊問疾老毗耶。不二門開看作家。表粹中誰賞
0291c13: 鑑。忘前失後莫咨嗟。區區投璞兮楚國臏士。璨璨報
0291c14: 珠兮隋庭斷蛇。休點破。絕玼瑕。俗氣渾無較些。宏
0291c15: 智覺
0291c16: 深入不二門。巧盡反成拙。一默定千差。常說熾然說。
0291c17: 說拙萬古清風寒徹骨。松源岳
0291c18: 有無語默謾徒勞。居士何曾動一毫。世祖功臣三十
0291c19: 六。雲臺爭似釣臺高。別峰印
0291c20: 夜行侵早盡貪程。共聽聲到五更。忽覺投明天自
0291c21: 曉。各安生理樂欣欣。南問
0291c22: 漁人有睡時。蠶婦無閒日。三九夜寒天。朔風吹水立。
0291c23: 節岩琇
0291c24: 維摩。佛以一音演說法。或有怖畏或斷疑。
0292a01: 或有怖畏或斷疑。雙明一句絕鍼錐。於斯切莫生欣
0292a02: 厭。覿面還須眼似眉。禾山方
0292a03: 維摩。觀身實相觀佛亦然。
0292a04: 眼空四海恣縱橫。鼻孔撩天信行。拏得電光為火
0292a05: 把。來日午打三更。或菴體
0292a06: 四大將無來作有。一身以己巳去方人。曾聞打水魚頭
0292a07: 痛。我佛原來共一真。古南門
0292a08: 金剛世尊食時。著衣持入舍衛城乞食。於其城
0292a09: 中次第乞已巳。還至本處。收衣洗足已巳。敷座而坐。
0292a10: 須菩提言。希有世尊。
0292a11: 食訖跏趺坐石床。斗閒閒氣燭天光。幾多業識茫茫
0292a12: 者。衲被蒙頭在醉鄉。水菴一
0292a13: 衛城乞食沿門處。祇苑收衣洗足時。善現無端讚希
0292a14: 有。斯文安得是如斯。寶葉源
0292a15: 金剛。應如是住。如是降伏其心。
0292a16: 希有希有佛。妙理極泥洹。云何降伏住。降伏信為難。
0292a17: 二儀法中妙。三乘教喻寬。善哉今諦聽。六賊免遮攔。
0292a18: 傅大士
0292a19: 七手八。神頭鬼面。棒打不開。刀割不斷。閻浮跳躑
0292a20: 幾千回。頭頭不離空王殿。冶父川
0292a21: 截斷從教來滾滾。隨流未必去滔滔。青山長鎖欲飛
0292a22: 勢。滄海合知來處高。心聞賁
0292a23: 金剛。凡所有相皆是妄。若見諸相非相即見如
0292a24: 來。
0292b01: 法眼益別云。若見諸相非相即不見如來。　寶華忍
0292b02: 云。大小世尊抱橋柱洗澡。不肖則不然。若見諸相非
0292b03: 相。即見諸相。雖然。要見如來即易。見諸相則難。　妙
0292b04: 偉俊云。大小寶華只解草裏跳。要見諸相非相。
0292b05: 更參三十年。
0292b06: 有相有求皆是妄。無形無相墮偏枯。堂堂密密何曾
0292b07: 閒。一道寒光爍太。冶父川
0292b08: 映林映日一般紅。吹落吹開總是風。可惜擷芳人不
0292b09: 見。一時分付與遊蜂。心聞賁
0292b10: 金剛。一切賢聖皆以無為法而有差別。
0292b11: 千嚴長云。世尊有兩個舌頭。無明祇有一個舌頭。一
0292b12: 切賢聖皆以無為而無差別。
0292b13: 一金成萬器。皆由匠者智。何必毗耶城。人人說不二。
0292b14: 覺海元
0292b15: 仁者見之謂之仁。智者見之謂之智。寒時向火。熱時
0292b16: 乘。健即經行。困即打睡。仰面看天。開口取氣。保寧勇
0292b17: 金剛。一切諸佛及諸佛阿耨多羅三藐三菩提法。
0292b18: 皆從此經出。
0292b19: 僧問首山如何是此經。山云低聲。云如何是受持。山
0292b20: 云莫染污。　冶父川云。且道此經從甚處出。須彌頂
0292b21: 上。大海波心。
0292b22: 佛祖垂慈實有權。言言不離此經宣。此經出處還相
0292b23: 委。便向雲中駕鐵船。切忌錯會。冶父川
0292b24: 水出崑崙山起雲。釣人樵客問來因。祇知洪浪巖巒
0292c01: 闊。不肯拋絲弄斧斤。投子青
0292c02: 金剛。應無所住而生其心。
0292c03: 山堂靜坐夜無言。寂寂寥寥本自然。何事西風動林
0292c04: 野。一聲寒鴈唳長天。冶父川
0292c05: 應無所住生其心。廓徹圓明處處真。直下頂門開正
0292c06: 眼。大千沙界現全身。獃堂定
0292c07: 東村市接西村路。南舍花開北舍春。山月如銀牽老
0292c08: 與。又貪縱目上高岑。理安問
0292c09: 月明星稀。烏鵲南飛。繞樹三匝。無枝可棲。石奇雲
0292c10: 應無所住豁心空。金屑依然著眼中。驀地空連底
0292c11: 脫。大千經卷一時通。孤雲權
0292c12: 單槍疋馬走風塵。柳色花敢近身。羌笛一聲遼膽
0292c13: 喪。霜輪現處更愁人。隱元琦
0292c14: 金剛。若為人輕賤。是人先世罪業應墮惡道。以今
0292c15: 世人輕賤故。先世罪業即為消滅。當得阿耨多羅
0292c16: 三藐三菩提。
0292c17: 崇壽稠別云。心外有法應墮惡道。守住自己已為人輕
0292c18: 賤。　博山來云。縛殺多少人。解脫多少人。兼雌帶黃。
0292c19: 若以因果評。入地獄如箭射。
0292c20: 明珠在掌。有功者賞。妍不來。全無伎倆。伎倆既無。
0292c21: 波旬失途。瞿曇瞿曇。識我也無。明覺顯
0292c22: 水不洗水誰不知。旋嵐常靜太驅馳。千年曆日如能
0292c23: 算。免被巡官掌上推。白雲端
0292c24: 四序炎去復還。聖凡祇在剎那間。前人罪業今人
0293a01: 賤。倒前人罪業山。張無盡
0293a02: 綴綴功過。膠膠因果。鏡外狂奔演若多。杖頭擊著破
0293a03: 墮。墮破。來相賀。道從前孤負我。天童覺
0293a04: 關關幽鳥啼紅翠。一榻薰風驚午睡。舞袖單衫入市
0293a05: 。張公喫酒李公醉。石雨方
0293a06: 故不相使單于。齧雪吞氈意自如。沙漠十年持漢
0293a07: 節。忠英不假鴈傳書。具足有
0293a08: 金剛。如來所得阿耨多羅三藐三菩提。於是中無
0293a09: 實無。
0293a10: 菩提無實亦無。幾個男兒是丈夫。丹穴不歸金鸑
0293a11: 鷟。碧潭空浸玉蟾蜍。佛慧泉
0293a12: 生涯如夢若浮雲。活計都無絕六親。留得一雙青白
0293a13: 眼。笑他無限往來人。冶父川
0293a14: 水中鹽味。色裏膠青。如來所得。一款招成。堪笑僧繇
0293a15: 雖敏手。何曾描得誌公真。牧雲門
0293a16: 金剛。過去心不可得。現在心不可得。未來心不可
0293a17: 得。
0293a18: 南堂靜舉德山到潭州詣婆覓點心。婆問。三心不可
0293a19: 得。上座點那個心。德山無語。今夜代德山下轉語。待
0293a20: 他道三心不可得。祇向道咄咄。老婆不得無禮。似恁
0293a21: 麼莫太剛麼。不然道。婆子你從甚麼處得者消息來。
0293a22: 似恁麼又太弱麼。當時待他道三心不可得點那
0293a23: 個心。祇向他道與我換熱底一隻來。纔擬議。便與換
0293a24: 眼睛。乃頌云。
0293b01: 過去現在未來心。播土揚塵無處尋。坐臥經行無不
0293b02: 是。承當直下莫沉吟。
0293b03: 過去心。不可得。收綸罷釣秋江碧。扁舟古岸恣閒眠。
0293b04: 明月蘆花深穩密。承天宗三
0293b05: 現在心。不可得。法王家法存今昔。謀臣猛將定封疆。
0293b06: 說甚隋珠并趙璧。
0293b07: 未來心。不可得。不可得中祇麼得。石含玉兮地擎山。
0293b08: 惟證乃知難可測。千古流芳誰共知。清風匝地有何
0293b09: 極。
0293b10: 三清道士無仙骨。八教闍黎毀梵書。黑漆崑崙舞花
0293b11: 鼓。天親無著暗嗟吁。或菴體
0293b12: 去歲春風燕子多。社前先到舊時窠。今年春色歸將
0293b13: 半。簾幕蕭蕭不見過。寶葉源
0293b14: 金剛。是法平等無有高下。是名阿耨多羅三藐三
0293b15: 菩提。
0293b16: 須彌山頭。大洋海底。擬欲動時。錯矣錯矣。松
0293b17: 金剛。若以色見我。以音聲求我。是人行邪道。不能
0293b18: 見如來。
0293b19: 色見聲求也不妨。百花影裏繡鴛鴦。自從識得金鍼
0293b20: 後。一任風吹滿袖香。塗毒策
0293b21: 盡耳根并眼底。不知何處見如來。數聲幽鳥啼寒
0293b22: 木。一片閒雲補斷崖。埜菴璇
0293b23: 金剛一。切有為法。如夢幻泡影。如露亦如電。應作
0293b24: 如是觀。
0293c01: 幻化空身即法身。個中無染亦無塵。拈匙把箸如明
0293c02: 了。掃地燒香不倩人。慈受深
0293c03: 作事存心貴要精。不精終是不通靈。棋逢絕處著方
0293c04: 妙。梅到寒時香愈清。閒極雲
0293c05: 暑往寒來總不知。有無名相一時離。正如黑漆屏風
0293c06: 上。醉寫盧仝月蝕詩。雪巖欽
0293c07: 華嚴普眼欲見普賢。不能得見。乃至三度入定。
0293c08: 觀三千大千世界。了不可得。白佛。佛曰。汝但於靜
0293c09: 三昧中起一念便見普賢眼。普眼於是纔起一念。見
0293c10: 普賢乘六牙白象住在空中。
0293c11: 翠岩芝云。我道普眼推倒世尊。世尊推倒普眼。你道
0293c12: 普賢在甚麼處。　林豫云。纔起一念便見普賢。祇
0293c13: 如普賢還見普眼麼。　崇先奇云。普眼不見普賢則
0293c14: 且置。你道世尊還見普賢麼。諸人不得隨人跟轉。
0293c15: 世尊云但於靜三昧中起一念。見底是普賢。不是普
0293c16: 賢。若說是。前三度為甚不見。若不是。又道向空中乘
0293c17: 六牙白象。不可總作野狐精見解。　破闇燈云。盡大
0293c18: 地是個普賢。未舉念時早已巳相見了也。何用作許多
0293c19: 伎倆。雖然。從前汗馬無人識。祇要重論蓋代功。
0293c20: 飄飄一鴈落寒空。步步追空覓鴈蹤。踏破草跟子
0293c21: 斷。巍然獨坐大雄。瞎堂遠
0293c22: 華嚴。佛告普眼。頗有人能說幻術文字中種種幻
0293c23: 相所住處不。眼曰不也。佛言。普眼。幻中幻相尚不
0293c24: 可得。何況普賢秘密身境界。秘密語境界。秘密意
0294a01: 境界。而能入其中。能入能見。
0294a02: 晃晃在心目。昭昭居色塵。莫將銀世界。喚作假銀城。
0294a03: 北簡
0294a04: 華嚴。解脫長者欲見安樂世界阿彌陀佛。隨意即
0294a05: 見。
0294a06: 古木雲封暗吐馨。微風吹動鳥啼新。夜明簾外翻身
0294a07: 轉。滿袖花香滿袖春。本珠玥
0294a08: 華嚴。菩薩以菩提心為家。以如理脩行為家法。
0294a09: 浪宕樓頭無籍人。零丁利帝可憐生。惡叉聚是此中
0294a10: 入。佛子住非他處成。北簡
0294a11: 丈夫何必硜硜然。蘭麝香分妓女邊。酤酒烹羊且會
0294a12: 客。尤欣酩酊笑頑仙。靈潤機
0294a13: 張公原不隱深山。家住青谿白石灣。編得笊篱隨處
0294a14: 賣。清風明月為誰閒。海慧惺
0294a15: 華嚴。如有大經卷。量等三千界。在於一塵中。一切
0294a16: 塵亦然。有一聰慧人。淨眼悉能見。破塵出經卷。廣
0294a17: 饒益眾生。
0294a18: 擬破一微塵。分明昧此經。如何破經卷。出此一微塵。
0294a19: 北簡
0294a20: 華嚴。我今普見一切眾生具有如來智慧德相。但
0294a21: 以妄想執著而不能證得。
0294a22: 短篷爛醉綠蓑翁。月落江村睡正濃。曉覺起來雙眼
0294a23: 碧。波心牽動一絲風。斷橋倫
0294a24: 迷是誰兮悟是誰。山僧贏得眼如眉。新糊紙被烘來
0294b01: 煖。睡到天明日上時。無文燦
0294b02: 自沽村酒。醉爛如泥。開得眼來。日又西馳。粟菴鼎
0294b03: 華嚴。法界觀。法身流轉五道名曰眾生。故令眾生
0294b04: 現時法身不現。
0294b05: 佛真法身。抵死謾生。自沽村酒。自把瓷瓶。著衫來
0294b06: 作主人。北簡
0294b07: 楞伽五法。三自性。二種無我。
0294b08: 破瓶豈復作瓶事。焦種不因生櫱芽。如彼靈空槃大
0294b09: 子。毛輪垂法翳開花。鼓山珪
0294b10: 陝陜府鐵牛白癩。嘉州大象耳聵。兩個病痛一般。咄哉
0294b11: 漆桶不快。徑山杲
0294b12: 楞伽。佛語心為宗。無門為法門。
0294b13: 百八全該一句通。毫端不涉示真宗。無門衍出潑天
0294b14: 戶。千聖同途轍不同。竹浪
0294b15: 涅槃諸行無常是生滅法。生滅滅已巳寂滅為樂。
0294b16: 徑山杲云。真生無可生。真滅無可滅。寂滅忽現前。蝦
0294b17: 蟆吞月。　天寧琦云。寂滅不現前。心心生與滅。龜
0294b18: 毛扇子扇。泥牛一點血。　天奇瑞云。三界大師何得
0294b19: 似靈龜拽尾。既是諸行無常。因甚存寂滅。　興善
0294b20: 廣云。黃面老漢話作兩橛。
0294b21: 涅槃。譬如猛火不能燒薪。火出木盡名為燒薪。
0294b22: 黑夜三更。認子為賊。趕到天明。笑殺老伯。古南門
0294b23: 心經是大神。是大明。是無上。是無等等。
0294b24: 黯淡灘。黯淡灘。十度船來九度翻。惟有三山陳上舍。
0294c01: 擔一柄傘岸上行。奈我何。無準範
0294c02: 是大神。四大六根元不有。是大明。三世十方無
0294c03: 透漏。是無上。海印圓光明已巳久。是無等等。士農
0294c04: 工商各成就。何故。去年梅。今年柳。顏色馨香依舊。等
0294c05: 閒勘破悟桃花。選甚法身藏北斗。或菴體
0294c06: 應化聖賢
0294c07: 文殊因菴提遮女問。明知生是不生之理。因甚
0294c08: 被生死之所流轉。殊曰其力未充。
0294c09: 進山主問脩山主。明知生是不生之理。因甚被生死
0294c10: 之所流轉。脩云。筍畢竟成竹去。如今作篾使得麼。進
0294c11: 云你向後自悟去。脩云上座作麼生。進云。者個是監
0294c12: 院房。那個是典座房。脩禮謝。　羅漢機云。有者道與
0294c13: 麼答話添上一重枷鎖。殊不知文殊等閒出一語。如
0294c14: 金剛王劍。纔擬議早是血濺梵天了也。雖然。今日
0294c15: 被機上座捉敗。　雲松品云。眉梢頭日上月下。脩山
0294c16: 主未別機宜。腦頂後雲捲風馳。進山主慣得其便。雖
0294c17: 然如是。脩山主禮拜不是好心。　木菴標云。登高而
0294c18: 招臂非加長。而見者遠。順風而呼聲非加疾。而聞者
0294c19: 彰。菴提文殊。問在答處。答在問處。二俱且從。祇如生
0294c20: 死還干涉得伊麼。良久云。白日青天。切忌說夢。
0294c21: 將軍有力下重圍。八戶風高馬不嘶。兩眼忽開天地
0294c22: 闊。太平無象到今時。中本
0294c23: 漁蓑倒挂祇麼行。苦雨惡風晝掩門。陣陣吹來迷古
0294c24: 渡。閒愁徒自向誰分。法林音
0295a01: 文殊問菴提遮女曰。生以何為義。女曰生以不生
0295a02: 生為生義。曰如何是生以不生生為生義。女曰若
0295a03: 能明知地水火風四緣未自得。有所和合而能
0295a04: 隨其所宜。以為生義。又問死以何為義。女曰死以
0295a05: 不死死為死義。曰如何是死以不死死為死義。女
0295a06: 曰若能明知地水火風四緣未嘗自得。有所離散
0295a07: 而能隨其所宜。以為死義。
0295a08: 生無所生。死無所死。風動塵飛。波沈浪止。和合離散。
0295a09: 隨處發現。滿月彎弓。雙鵰一箭。佛性泰
0295a10: 問處分明答處端。當機覿面不相瞞。死生生死原無
0295a11: 際。月上青山玉一團。簡翁敬
0295a12: 文殊令善財採藥曰。是藥者採將來。善財觀大
0295a13: 地無不是藥。來白曰無不是藥者。殊曰是藥者
0295a14: 採將來。財乃拈一莖草度與殊。殊曰此藥能殺人
0295a15: 亦能活人。
0295a16: 五祖戒出善財語。云慚愧。　首山念云。文殊大似掩
0295a17: 耳偷鈴。　瑯琊覺云。文殊可謂誠實之言。要且額頭
0295a18: 汗出。口裏膠生。　溈山云。善財能採。文殊善用。非
0295a19: 但寢疾毗耶。直饒盡大地人抱必死之疾到文殊所。
0295a20: 教他個個脫體而去。何故。解用不須霜刃劍。延齡何
0295a21: 必九還丹。　梁山遠云。得之於心。伊蘭作栴檀之樹。
0295a22: 失之於旨。甘露乃蒺藜之園。文殊當時與麼舉揚。若
0295a23: 不是善財聲應氣求。未免一場。還知二老落處
0295a24: 麼。處處綠楊堪繫馬。家家門首透長安。　天童華云。
0295b01: 文殊被善財換眼睛。　烏石道云。盡道善財能採
0295b02: 不能用。文殊能用不能採。殊不知兩個漢。天共白雲
0295b03: 曉。水和明月流。　崇先奇云。二人互相熱瞞。不顧旁
0295b04: 觀者哂。
0295b05: 是藥拈來更不疑。師資相見在臨時。從茲病甚無醫
0295b06: 處。殺活還應作者知。佛印元
0295b07: 大地蒼生病似麻。吉祥靈藥示無涯。其間殺活難分
0295b08: 辨。又是重添眼裏花。保寧勇
0295b09: 藥病相治貶更褒。當機殺活按吹毛。毗盧海闊波
0295b10: 靜。誰把長竿釣巨鰲。照覺總
0295b11: 採藥與用藥。相逢一會家。殺人活人不眨眼。白玉無
0295b12: 瑕有瑕。石田熏
0295b13: 無著菩薩問善財曰。我欲見文殊。何者即是。財曰
0295b14: 汝發一念心清淨即是。無著曰我發一念心清淨。
0295b15: 為甚麼不見。財曰是真見文殊。
0295b16: 神鼎揆云。無著不見文殊。顢頇不少。善財頭有餌。
0295b17: 頭上安頭。若起心精進得見文殊。三生六十劫。復頌。
0295b18: 不見如何真是見。水中鹽味色膠青。翻憐掩鼻偷香
0295b19: 者。眼裏無筋一世貧。
0295b20: 無邊身菩薩將竹杖量世尊頂。丈六了又丈六。量
0295b21: 至梵天不見其頂。乃擲下杖合掌說偈曰。空無
0295b22: 有邊。佛功德亦然。若有能量者。窮劫不可盡。
0295b23: 白巖符云。無見頂相。莫說一無邊身。設使百千萬億
0295b24: 無邊身。盡其神力窮未來劫亦量不盡。雖然。乃眸
0295c01: 云。白巖者裏不消一。　法林音云。白巖也是貪觀
0295c02: 天上。殊不知世尊無見頂相被無邊身狼藉殆盡。
0295c03: 點天棒月浪施功。竹杖拋時親到頂。夜深摸著枕頭
0295c04: 邊。被窩肩滿朔風冷。三藏
0295c05: 利益菩薩白然燈佛。我欲得阿耨菩提。唯願世尊
0295c06: 教示我。令速成菩提。燈曰。利益。汝觀此世間。何者
0295c07: 一法是汝所問。
0295c08: 含元殿裏話長安。明暗雙雙互熱瞞。無量劫來成底
0295c09: 事。依然忘寶華冠。菴怡
0295c10: 
0295c11: 宗鑑法林卷三
