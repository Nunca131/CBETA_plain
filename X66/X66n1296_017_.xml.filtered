0097c01: 
0097c02: 
0097c03: 宗門拈古集卷第十七
0097c04: 
0097c05: 古杭白巖嗣祖沙門　淨符　集
0097c06: △南三
0097c07: 趙州上堂。至道無難。唯嫌揀擇。纔有語言。是揀擇是
0097c08: 明白。老僧不在明白裏。是汝還護惜也無。時有僧問。
0097c09: 既不在明白裏。護惜箇什麼。州曰我亦不知。僧曰。和
0097c10: 尚既不知。為甚道不在明白裏。州曰。問事即得。禮拜
0097c11: 了退。
0097c12: 雪竇顯云。趙州倒退三千里。
0097c13: 天童覺云。這僧也如切如磋。不能見機而變。趙州
0097c14: 也如琢如磨。幾乎事不解交。眾中祇管道退身有
0097c15: 分。殊不知盡力提持。還體悉得麼。焦磚打著連底
0097c16: 凍。
0097c17: 天童悟云。大小趙州大似推惡離己已。何不與他本
0097c18: 分草料。
0097c19: 古南門云。趙州貴圖本分。不知翻成分外。雖然。不
0097c20: 得五丁力。蠶叢路不通。汝等諸人問甚護惜不護
0097c21: 惜。並須喫古南棒。我今為汝保任此事終不也。
0097c22: 趙州因婆子令人送錢請轉藏經。州受財了下禪
0097c23: 轉一匝。乃曰。傳與婆。轉藏經已巳竟。其人回舉似婆
0097c24: 子。婆子曰。比來請轉全藏。如何只為轉半藏。
0098a01: 徑山杲云。眾中商量道如何是那半藏。或云再遶
0098a02: 一匝。或彈指一下。或咳嗽一聲。或喝一喝。或拍一
0098a03: 拍。恁麼見解只是不識羞。若是那半藏。莫道趙州
0098a04: 再遶一匝。直饒遶百千萬匝。於婆子分上只得半
0098a05: 藏。設使更遶須彌山百千萬億匝。於婆子分上亦
0098a06: 只得半藏。假饒天下老和尚亦如是遶百千萬億
0098a07: 匝。於婆子分上也只得半藏。設使山河大地森羅
0098a08: 萬象若草若木各具廣長舌相異口同音。從今日
0098a09: 轉到盡未來際。於婆子分上亦只得半藏。諸人要
0098a10: 識婆子麼。良久云。鴛鴦繡出從君看。不把金針度
0098a11: 與人。
0098a12: 天寧琦云。這婆子謂趙州只轉得半藏。弄假像真。
0098a13: 當時何不向未繞禪時會取。
0098a14: 車溪云。諸上座。且道那裏是他轉半藏處。還會
0098a15: 麼。五五二十五。欲識全藏麼。良久云。善吉維摩談
0098a16: 不到。目連鶖子視如盲。
0098a17: 寶壽方云。諸禪德。且道那半藏還曾有人轉得麼。
0098a18: 山僧今日為你轉去也。良久云。如是如是。又良久
0098a19: 云。不是不是。
0098a20: 靈隱禮云。二人驀拶相逢。抑揚一大藏教。直得龍
0098a21: 吟霧起。虎嘯風生。若據正眼看來。合喫山僧棒在。
0098a22: 愚菴盂云。趙州既受施利。許為轉藏。以不全轉。大
0098a23: 失所望。歷來諸方批判總為那半藏。欲補趙老之
0098a24: 不足。細算大藏之數。也爭不多了。其餘只待星
0098b01: 宿劫千佛出世以補之。或不能待。山僧不惜腕頭
0098b02: 氣力。代為一二。也嬾下禪。更不能繞經周匝。
0098b03: 極是省便。分明計取數目。更不可謂老僧負汝也。
0098b04: 趙州示眾。把定乾坤眼。綿綿不漏絲毫。我要你會。你
0098b05: 且作麼生會。
0098b06: 天童覺云。還端的也未。直饒你這裏會得七穿八
0098b07: 穴。我也知你出趙州綣繢不得。
0098b08: 寶壽新云。漏與不漏。空著楔。會與不會。混沌增
0098b09: 眉。饒你把得定放得開。猶未是十成穩當。大眾。還
0098b10: 識乾坤眼麼。從來不藉三光力。照徹山河萬斛金。
0098b11: 趙州因僧問如何是道。州曰墻外的。曰不問這箇道。
0098b12: 州曰問甚麼道。曰大道。州曰大道透長安。
0098b13: 烏石道云。趙州雖然指出分明。可惜這僧當面錯
0098b14: 過。石溪則不然。忽有人問如何是道。但向他道昨
0098b15: 日有人從四安來。今朝出廣德去。且道與趙州是
0098b16: 同是別。良久云。看下。
0098b17: 天奇瑞云。這僧只解問路。不知當面蹉過。趙州貪
0098b18: 渡行人。那防失船錢。
0098b19: 大慈云。這老漢真個八字打開。分明倜儻。其奈
0098b20: 這僧當面蹉過。今日有人問如何是道。向他道富
0098b21: 春到天目一百二十里。且道與古人是同是別。乃
0098b22: 噓一聲。
0098b23: 趙州因僧問。百骸俱潰散。一物鎮常靈時如何。州曰
0098b24: 今朝又風起。
0098c01: 徑山杲云。今朝又風起。處莫插嘴。觸著閻羅王。
0098c02: 帶累陰司鬼。
0098c03: 天寧琦云。天寧下個註。也要醉後添杯。今朝又
0098c04: 風起。不必更疑猜。就地撮將黃葉去。入山推出白
0098c05: 雲來。
0098c06: 靈巖儲云。今朝又風起。老君元姓李。寥寥宇宙間。
0098c07: 極目誰知己已。喝一喝。
0098c08: 趙州因僧問。萬法歸一。一歸何處。州曰。我在青州做
0098c09: 領布衫重七斤。
0098c10: 昭覺勤云。摩醯三眼。一句洞明。似海朝宗。千途共
0098c11: 轍。雖然如是。更有一著在。忽有問蔣山。萬法歸一
0098c12: 一歸何處。只對道饑來喫飯困來打眠。
0098c13: 仰山欽云。大小趙州跟下紅線不斷。等閒問著
0098c14: 便見牽東補西。若是道林則不然。萬法歸一一歸
0098c15: 何處。劈脊便與三十。雖則太煞傷慈。要且一時慶
0098c16: 快。拈拄杖云。只今莫有與麼問底麼。乃靠拄杖云。
0098c17: 放過一著。
0098c18: 靈隱林云。趙州雖則善用太阿。截斷這僧舌頭。未
0098c19: 免自揚家醜。靈隱則不然。或有問萬法歸一一歸
0098c20: 何處。只向他道今日熱如昨日熱。
0098c21: 高峰妙云。大小趙州拖泥帶水。非特不能為這僧
0098c22: 斬斷疑情。亦乃賺天下衲僧死在葛藤窠裏。西峰
0098c23: 則不然。今日忽有人問萬法歸一一歸何處。只向
0098c24: 他道狗熱油鐺。
0099a01: 天界盛云。要頭斫將去。要皮剝將去。要心刳將去。
0099a02: 且喜沒箇法子。奈得白拈賊何。
0099a03: 東明際云。趙州恁麼答話。大似熟處難忘。山僧則
0099a04: 不然。設有問萬法歸一一歸何處。但向道大地山
0099a05: 河一片雪。
0099a06: 金粟元云。與麼答話。美則美矣。只是有些兒汗臭
0099a07: 氣。
0099a08: 趙州因僧問如何是趙州。州曰東門西門南門北門。
0099a09: 徑山杲云。這僧問趙州。趙州答趙州。得人一馬還
0099a10: 人一牛。人平不語。水平不流。會麼。受恩深處宜先
0099a11: 退。得意濃時便好休。
0099a12: 天寧琦云。盡這僧神通。跳趙州關不過。大丈夫漢
0099a13: 當眾決擇。未到弓折箭盡即便拱手歸降。何不著
0099a14: 一轉語。教他納去。且道著得個什麼語。
0099a15: 磬山脩云。這僧設個問頭也甚奇怪。道他未會。爭
0099a16: 敢入虎窟捋虎鬚。道他會。爭肯恁麼休去。
0099a17: 趙州因官人問和尚還入地獄否。州曰老僧末上入。
0099a18: 官曰大善知識為什麼入地獄。州曰。我若不入。阿誰
0099a19: 教化你。
0099a20: 福嚴容云。趙州老漢手不同。不唯入水拖人。且
0099a21: 能面奪旂幟。雖然。未免露柱勘破。
0099a22: 趙州因僧問如何是毗盧頂相。州曰老僧自小出家
0099a23: 不曾眼花。
0099a24: 天童華云。大小趙州語上偏枯。若有問山僧如何
0099b01: 是毗盧頂相。只對道大的大小的小。
0099b02: 天童傑云。若向趙州語下見得。坐殺天下衲僧。若
0099b03: 向應菴語下見得。走殺天下衲僧。華藏又且不然。
0099b04: 忽有問如何是毗盧頂相。只對他道碌磚。
0099b05: 趙州因僧問。未有世界。早有此性。世界壞時。此性不
0099b06: 壞。如何是不壞之性。州曰四大五蘊。曰。此猶是壞底。
0099b07: 如何是不壞之性。州曰四大五蘊。
0099b08: 昭覺勤云。千尺寒潭徹底清。
0099b09: 趙州因僧問。三身中。那個是本來身。州曰缺一不可。
0099b10: 義山訥云。大小趙州被人一拶。直得分不下。而
0099b11: 今若有問義山。三身中那個是本來身。便起身叉
0099b12: 手而立。待他眼目定動。劈脊便打。
0099b13: 趙州因一秀才問。佛不違眾生願是否。州曰是。曰某
0099b14: 甲就和尚乞取手中拄杖得否。州曰君子不奪人所
0099b15: 好。曰某非君子。州曰老僧亦非佛。
0099b16: 義山訥云。趙州古佛與奪自由。自非過量人。未免
0099b17: 向是非窠裏走。
0099b18: 海門涌云。趙州古佛有齒無德。當時何不成人之
0099b19: 美。若是海門便兩手授之。待擬接。劈脊便打。不惟
0099b20: 直下使他得出一身白汗。慶快平生。亦使後來慕
0099b21: 佛之士。知我衲僧作用。
0099b22: 長沙招賢景岑禪師南三南泉願嗣一夕與仰山翫月次。仰
0099b23: 曰。人人盡有這個。祇是用不得。岑曰恰是倩汝用。仰
0099b24: 曰你作麼生用。岑劈胸與一踏踏倒。仰山起來曰。。
0099c01: 你直下似箇大蟲。
0099c02: 長慶稜云。前彼此作家。後彼此不作家。乃別云。邪
0099c03: 法難扶。
0099c04: 保福展云。好一箇月。只是用力大多。被他踏破
0099c05: 成兩個。人人盡道岑大蟲奇特。須知仰山有陷虎
0099c06: 之機。
0099c07: 德山密云。好更與一踏。
0099c08: 瑯覺云。李陵雖好手。爭免陷番身。
0099c09: 徑山杲云。小釋迦有陷虎機。老大蟲無牙齒。當
0099c10: 時一踏豈造次。驀然倒地非偶爾。眾中還有緇素
0099c11: 得二老出者麼。良久云。設有。也是掉棒打月。
0099c12: 天寧琦云。二大老如斯吐露。於建化門頭足可觀
0099c13: 光。若是這箇事。料掉沒交涉。
0099c14: 龍翔訢云。一人開關延敵。一人埋兵掉。若是這
0099c15: 箇事。總未夢見在。
0099c16: 寶慶法云。小釋迦不會作客勞煩主人。恰是倩汝
0099c17: 用。便與本分草料。直饒戴角猛虎。也教倒退三千
0099c18: 里。
0099c19: 法忍謐云。盡道小釋迦被岑大蟲一捺捺倒。殊不
0099c20: 知岑大蟲被小釋迦一坐坐地。至今起不得。如今
0099c21: 莫有為伊起得者麼。還我大蟲來。
0099c22: 長沙因一秀才看千佛名經。乃問。百千諸佛但見其
0099c23: 名。未審居何國土。還化物也無。沙喚秀才。才應諾。沙
0099c24: 曰。黃樓崔顥題詩後。秀才還曾題也無。曰未曾題。
0100a01: 沙曰得閒題取一篇好。
0100a02: 溈山果云。若是個漢。纔見長沙恁麼道。但云黃
0100a03: 樓要題也不難。未審百千諸佛居何國土。若下得
0100a04: 這一拶。非唯坐斷長沙舌頭。亦乃名標青史。
0100a05: 昭覺勤云。驀刀劈面。解辨者何人。劈面當胸。承當
0100a06: 者有幾。若能向奔流度刃疾燄過風處見長沙橫
0100a07: 身為物去。不消一。其或隨言詮入露布。便謂問
0100a08: 東答西。捩轉話頭。且喜沒交涉。畢竟作麼生是長
0100a09: 沙端的處。還委悉麼。殺人刀活人。
0100a10: 磬山脩云。長沙雖得殺人刀活人。不無龍頭蛇
0100a11: 尾。若是山僧則不然。待他問聲未絕。便喚云秀才。
0100a12: 他擬應諾。遽索云居何國土。
0100a13: 雲門信云。可惜百千諸佛被長沙和尚埋向一座
0100a14: 黃樓裏。喚作註解得麼。癡人面前不得說夢。
0100a15: 天界盛云。岑大虫灑食大地。皮毛有滴血處。可成
0100a16: 甘露種族。雖然。在崇先又且不然。待問百千諸佛
0100a17: 但見其名未審居何國土。但呼云秀才。待應諾。便
0100a18: 向道。你好個彩頭。一試便中狀元。
0100a19: 翠巖云。長沙古佛雖然善赴來機。怎奈措大猶
0100a20: 忙。有辜樓勝。今日若有問翠巖百千諸佛未
0100a21: 審居何國土。但向道碧玉殿流聲浩浩。紫金光湧
0100a22: 汗淋淋。
0100a23: 紫梅周云。長沙與麼酬對。可謂千佛頂上拈來。萬
0100a24: 國土中指出。雖然。也是借手行拳因人施設。紫梅
0100b01: 則不然。有問百千諸佛未審居何國土。但對道你
0100b02: 今日曾喫飯麼。待道不曾。便向道不喫不要肚
0100b03: 饑麼。大眾。且道與長沙相去幾何。見之不取。思之
0100b04: 千里。
0100b05: 長沙示眾。我若一向舉唱宗乘。法堂前須草深一丈。
0100b06: 四祖澤云。如斯舉唱未當宗乘。山僧則不然。直使
0100b07: 盡大地無寸土。更須三十棒。何故。鯨吞海水盡。
0100b08: 露出珊瑚枝。
0100b09: 大覺昇云。何止草深一丈。山僧若舉唱宗乘。直得
0100b10: 盡大地人訕謗不已巳。雖然如是。不入驚人浪。難逢
0100b11: 快意魚。
0100b12: 白巖符徵云。長沙恁麼道。且道意在於何。為復意
0100b13: 在入手。為復意在孤峰獨宿。若辨別得。許你
0100b14: 與長沙同一眼見同一耳聞。辨別不得。九間僧堂
0100b15: 裏稱禪客。黑面老子打你鬼骨臀有日在。
0100b16: 長沙因僧問。南泉遷化後向甚麼處去。沙曰。東家作
0100b17: 驢。西家作馬。曰未審意旨如何。沙曰。要騎便騎。要下
0100b18: 便下。
0100b19: 徑山杲云。今日有問雲門。圓悟老人遷化後向甚
0100b20: 麼處去。向道入阿鼻大地獄去。未審意旨如何。飲
0100b21: 洋銅汁。吞熱鐵丸。或更問還救得也無。救不得。為
0100b22: 什麼救不得。是者老漢家常茶飯。
0100b23: 天寧琦云。若欲報德酬恩。須是長沙妙喜忤逆兒
0100b24: 孫始得。雖然。珊瑚枕上兩行淚。半是思君半恨君。
0100c01: 長沙因僧問。如何轉得山河國土歸自己已去。沙曰如
0100c02: 何轉得自己已成山河國土去。曰不會。沙曰湖南城下
0100c03: 好養民。米賤柴多足四。僧無語。沙乃示偈曰。誰問
0100c04: 山河轉。山河轉向誰。圓通無兩畔。法性本無歸。
0100c05: 昭覺勤云。得人一牛還人一馬。
0100c06: 天童覺云。雖然主賓互換。要且泥水不分。忽然捩
0100c07: 轉鼻頭。恁麼不恁麼總不得。又合作麼生。如今王
0100c08: 令稍嚴。不許攙行奪市。
0100c09: 瑞巖慍云。者僧擔一擔。換得一擔淈。雖然。
0100c10: 不因夜來鴈。怎見海門秋。
0100c11: 磬山脩云。饒你轉得山河大地歸自己已去。是埋
0100c12: 沒己已靈。更饒你轉得自己已成山河大地去。猶是背
0100c13: 覺合塵。總不恁麼。且道轉即是不轉即是。
0100c14: 長沙一日令僧問同參會和尚曰。和尚見南泉後如
0100c15: 何。會默然。曰和尚未見南泉已巳前作麼生。會曰不可
0100c16: 更別有也。僧回舉似沙。沙曰。百尺竿頭不動人。雖然
0100c17: 得入未為真。百尺竿頭重進步。十方世界示全身。僧
0100c18: 便問祇如百尺竿頭如何進步。沙涉曰朗州山澧州水。
0100c19: 曰不會。沙曰四海五湖皇化裏。
0100c20: 徑山杲云。要見長沙還須更進一步。若有人問如
0100c21: 何是者一步。待我地與你葛藤。
0100c22: 保寧全云。妙喜道要見長沙更進一步。保寧則不
0100c23: 然。要識長沙更退一步。畢竟如何。換骨洗腸重整
0100c24: 頓頭。通身是眼更須參。
0101a01: 博山來云。會公坐殺法身不通凡聖。岑老碧天雲
0101a02: 外更精華。白牛牯觸牧多方。死兒解弄也活。
0101a03: 與盲人點眼聾者開聰。會公還識痛癢麼。
0101a04: 天童忞云。徑山保寧二大老。一前一後。檢點
0101a05: 將來未得歇在。要識長沙。直須倒剎竿子始得。
0101a06: 為甚如此。打破淨瓶無一事。杜鶻啼在落花枝。
0101a07: 長沙因三聖令秀上座問。南泉遷化向甚麼處去。沙
0101a08: 曰石頭作沙彌時參見六祖。秀曰。不問石頭見六祖。
0101a09: 南泉遷化向甚麼處去。沙曰教伊尋思去。秀曰。和尚
0101a10: 雖有千尺寒松。且無抽條石。沙默然。秀曰謝和尚
0101a11: 答話。沙亦默然。秀回舉似三聖。聖曰。若實與麼。猶勝
0101a12: 臨濟七步。然雖如此。待我更看。至明日聖乃上問。
0101a13: 承問和尚昨日答南泉遷化一則語。可謂光前絕後。
0101a14: 今古罕聞。沙亦默然。
0101a15: 昭覺勤云。也大奇也大奇。長沙虎成狸。南泉
0101a16: 一去無消息。空使行人說是非。
0101a17: 南問云。者則公案汝諸人作麼生斷。祇如長沙
0101a18: 三處默然。汝諸人作麼生會。若也會得。為我各下
0101a19: 一轉語。復頌之曰。一則南泉遷化語。光前絕後古
0101a20: 今希。大蟲無齒果然別。不是親遭不易知。
0101a21: 長沙遊山歸。至門首。首座問和尚甚處去來。沙曰遊
0101a22: 山來。座曰到甚麼處。沙曰。始從芳草去。又逐落花回。
0101a23: 座曰大似春意。沙曰也勝秋露滴芙蓉。
0101a24: 雪竇顯云。謝師答話。
0101b01: 寶壽方云。首座若是個漢。當時待道始從芳草去
0101b02: 又逐落花回。便好云和尚此回遊山不易。看者漢
0101b03: 又當作何去就。
0101b04: 長沙因竺尚書來謁。乃喚尚書。書應諾。沙曰不是尚
0101b05: 書本命。曰不可離即今祇對。別有第二主人。沙曰
0101b06: 喚尚書作至尊得麼。曰恁麼則總不祇對時。莫是弟
0101b07: 子主人否。沙曰非但祇對與不祇對時。無始劫來是
0101b08: 個生死根本。乃示以偈曰。學道之人不識真。只為從
0101b09: 前認識神。無量劫來生死本。癡人喚作本來人。
0101b10: 徑山杲云。即今祇對者既不是本來人。喚甚麼
0101b11: 作本來人。良久云。我恁麼道。且作死馬醫。
0101b12: 理安洸云。區別金。長沙好手。妙喜雖是直捷提
0101b13: 持。要且未能起膏肓之疾。如今有般漢。奴郎不辨
0101b14: 菽麥不分。不能出意想窠臼五蘊身田。盡道豈有
0101b15: 第二人。苦哉苦哉。若與麼。閻老子打算飯錢。莫言
0101b16: 不道。
0101b17: 長沙因皓月供奉問。古德曰了即業障本來空。未了
0101b18: 應須償夙債。祇如師子尊者二祖大師。為甚償債
0101b19: 去。沙曰大德不識本來空。曰如何是本來空。沙曰業
0101b20: 障是。
0101b21: 白巖符云。玉解連環。珠穿九曲。須讓他長沙作手。
0101b22: 若以過量衲僧巴鼻。論本分草料。猶欠也。當時問
0101b23: 如何是本來空。便與劈頭一棒。則千古稱尊又豈
0101b24: 止大蟲而已巳。
0101c01: 鄂州茱萸禪師南三南泉願嗣上堂。擎起一橛竹曰。還有人
0101c02: 向空裏釘得橛麼。時有靈上座出眾曰空是
0101c03: 橛。萸便打。靈曰莫錯打某甲。萸擲竹便歸方丈。
0101c04: 雲門偃云。矢上加尖。有僧云和尚適來與麼道那。
0101c05: 門云。槌鐘謝響。得個蝦蟆出來。
0101c06: 雪竇顯云。若要此話大行。直須打了出。
0101c07: 法雲秀云。茱萸只知瞻前。者僧不能顧後。仔細檢
0101c08: 點將來。兩個總須喫棒。
0101c09: 棲賢諟云。且道者僧出來與麼道。具眼不具眼。茱
0101c10: 萸當時便打。且道打伊甚麼處。試檢看。
0101c11: 南堂欲云。茱萸空中釘橛。靈旱地遭釘。雪竇不
0101c12: 管盡法無民。只要話行千古。檢點將來。總是一隊
0101c13: 撩漢。
0101c14: 天童悟云。茱萸當時打者僧。果錯不錯。若錯。為甚
0101c15: 歸方丈。若不錯。為甚歸方丈。試斷看。復云。疑殺人。
0101c16: 白巖符云。一等收放得宜。就中茱萸可愛。是則是。
0101c17: 當時被者僧個久知和尚言清行清。濁又作麼生。
0101c18: 茱萸因趙州執杖上法堂從東過西。萸曰作甚麼。州
0101c19: 曰探水。萸曰我者裏一滴也無。探箇甚麼。州以杖靠
0101c20: 壁便下去。
0101c21: 溈山云。趙州善能探水。不犯波瀾。茱萸一滴也
0101c22: 無。怎奈關防不得。
0101c23: 瑯覺云。勢敗奴欺主。年衰鬼弄人。
0101c24: 天童華云。茱萸一滴也無。滔天白浪。趙州以杖靠
0102a01: 壁。不犯清波。雖然二老同死同生。怎奈山僧未肯
0102a02: 放過。
0102a03: 理安洸云。茱萸墻不牢。趙州探竿短小。檢點將
0102a04: 來。二俱不了。
0102a05: 衢州子湖利蹤禪師南三南泉願嗣於門下立牌曰。子湖有
0102a06: 一隻狗。上取人頭。中取人心。下取人足。擬議即喪身
0102a07: 失命。臨濟會下有二僧來參。方揭簾。湖便喝曰看狗。
0102a08: 僧回首。湖便歸方丈。
0102a09: 雪竇顯云。眾中總道者僧著一口。著即著了。怎奈
0102a10: 者僧在。敢問諸人。子湖狗著者便死。因什麼者僧
0102a11: 在。若無通方眼救得者僧。設使子湖出世咬殺百
0102a12: 千萬個。有甚麼益。我當時若見。先斫下牌。然後入
0102a13: 院。待者老漢喝云看狗。與伊放出個焦尾大蟲。如
0102a14: 今諸人要見麼。日勢稍晚。歸堂。
0102a15: 神鼎諲云。古人提唱一段因緣誠非細事。你道正
0102a16: 恁麼時。下得甚麼語。神鼎當時若在。即喝云者畜
0102a17: 生。又云死。又作退勢。
0102a18: 天童華云。者老漢雖慣得其便。怎奈咬者僧不殺。
0102a19: 且道利害在什麼處。
0102a20: 天寶樞云。若是個漢。踏碎牌直入相見。待他道
0102a21: 看狗。便與擒住云畜生畜生。直教子湖進不得退
0102a22: 不得。一不鈍置臨濟。二不孤負自己已。
0102a23: 萬峰蔚云。入門一喝頭正尾正。擬議思量喪性
0102a24: 命。且作麼生入得他家門戶。
0102b01: 百丈泐云。不入虎穴焉得虎子。當時二僧待他喝
0102b02: 曰看狗。便與攔胸把住曰者畜生莫探頭好。他擬
0102b03: 作伎倆。拂袖便行。豈不痛快。
0102b04: 子湖一夜於僧堂前曰有賊有賊。眾皆驚動。有僧
0102b05: 自堂內出。湖把住曰。維那。捉得也。捉得也。僧曰。不是。
0102b06: 是某甲。湖曰。是即是。祇是汝不肯承當。
0102b07: 翠巖芝云。子湖也是相頭買帽。
0102b08: 溈山果云。子湖恁麼大似按牛頭喫草。
0102b09: 天界盛云。大小子湖龍頭蛇尾。若是崇先。待道不
0102b10: 是是某甲。便即推倒曰。你還要偷老僧那。
0102b11: 子湖因劉鐵磨到乃問。久響劉鐵磨。莫便是否。磨曰
0102b12: 不敢。湖曰左轉右轉。磨曰和尚莫顛倒。湖便打。
0102b13: 昭覺勤云。子湖棒頭有眼。只為權柄在手。鐵磨皮
0102b14: 下有血。還他竿木隨身。雖然柔弱勝剛強。且要話
0102b15: 在。
0102b16: 荊州白馬曇照禪師南三南泉願嗣常曰快活快活。及臨終
0102b17: 時乃曰苦苦。又曰閻羅王來取我也。院主問。和尚
0102b18: 當時被節度使拋向水中。神色不變。如今何得恁麼
0102b19: 地。照乃舉起枕子曰。汝道當時是。如今是。院主無對。
0102b20: 照乃擲下枕子。
0102b21: 法眼益代院主。當時但掩耳出去。
0102b22: 清涼欽云。當時好奪枕子劈面便擲。
0102b23: 雲峰悅云。苦苦。當時是。即今是。奪枕子呈似云。閻
0102b24: 羅王只在者裏。
0102c01: 大溈智云。徹底老婆心。
0102c02: 天寶樞云。白馬死活。院主活死。三更過鐵圍。
0102c03: 日輪正當午。
0102c04: 白巖符云。頭正尾正。在白馬猶欠也。院主道如今
0102c05: 何得恁麼地。但仍高聲云苦苦閻羅王來取我
0102c06: 也。不妨疑殺天下。乃無端舉枕云云。那裏討甚麼
0102c07: 奇特。
0102c08: 鄧州香巖下堂義端禪師南三南泉願嗣上堂。語是謗。寂是
0102c09: 誑。語寂向上有事在。老僧口門窄。不能為汝說得。便
0102c10: 下座。
0102c11: 靈隱嶽云。香巖與麼道。是說不說。良久云。喫茶去。
0102c12: 天目禮云。若教頻下淚。滄海也須乾。
0102c13: 本覺微云。香巖舌頭拖地。松源錯下註。清福只
0102c14: 管坐地看揚州。
0102c15: 日子和尚南三南泉願嗣因亞谿來參。子作起勢。谿曰者老
0102c16: 山鬼猶見某甲在。子曰。罪過罪過。適來失祇對。谿欲
0102c17: 進語。子便喝。谿曰大陣當前不妨難禦。子曰是是。谿
0102c18: 曰不是不是。
0102c19: 趙州諗云。可憐兩個漢。不識轉身句。
0102c20: 天寧慧云。趙州不識好惡。妄判古人。殊不知者兩
0102c21: 個漢。得便宜處是失便宜。致使後來都成了龍頭
0102c22: 蛇尾。諸禪德。且道那裏是他龍頭蛇尾。試檢點看。
0102c23: 
0102c24: 宗門拈古集卷第十七
