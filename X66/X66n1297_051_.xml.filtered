0583c11: 
0583c12: 
0583c13: 宗鑑法林卷五十一
0583c14: 
0583c15: 集雲堂　編
0583c16: 大鑒下八世
0583c17: 襄州洞山守初宗慧禪師雲門偃嗣初參雲門。門問近
0583c18: 離甚處。師曰查渡。曰夏在甚麼處。師曰湖南。曰甚
0583c19: 麼時離彼。師曰去秋。曰放汝三十棒。師曰過在甚
0583c20: 麼處。曰江西湖南便恁麼去。師於言下頓省。
0583c21: 翠峰顯云。雲門氣宇如王。拶著便冰消瓦解。當時若
0583c22: 據令而行。子孫也未到斷絕。　白雲端云。大小雲門
0583c23: 被洞山一問。直得額頭汗出口裏膠生。　保寧勇別
0583c24: 雲門後語云。者瞎漢。將謂你是箇人。便打。　天童傑
0584a01: 云。雲門放去太奢。收來太儉。末後殷勤。何不與他本
0584a02: 分艸料。洞山恁麼悟去。也是杓卜聽聲。　靈隱岳
0584a03: 云。諸方盡謂父子投機啐同時。殊不知雲門正令
0584a04: 不行。向艸窠裏輥。致令洞山打失鼻孔。至今無摸
0584a05: 索處。　浮山□云。把定乾坤。佛祖無進入之路。放開
0584a06: 江海。魚龍得游泳之方。雲門老人不妨奇特。翠峰云
0584a07: 雲門氣宇如王拶著便冰消瓦解。識甚好惡。當時若
0584a08: 據令而行。瞎天下人眼。　天井新云。山高水深。雲
0584a09: 行鳥飛。在雲門則可。在天井則不可。何故。家無滯貨
0584a10: 不富。
0584a11: 見兔放鷹。因行掉臂。赤骨律窮。方圓富貴。放三頓棒
0584a12: 尚遲疑。再挨方識錐頭利。單提獨機關外。明眼衲
0584a13: 僧猶不會。圓悟勤
0584a14: 從來大道透長安。步步應須著眼看。五里祇知還五
0584a15: 里。到頭方覺路岐難。枯不成
0584a16: 坐鎮韶陽老牯牛。江西湖外遽相酬。當時鐵限高
0584a17: 起。未必黃河不倒流。寶峰祥
0584a18: 錯口相酬罪莫逃。放伊三頓轉忉忉。使他飯袋江西
0584a19: 去。添得廬陵米價高。中峰本
0584a20: 洞山因僧問如何是佛。師曰麻三斤。
0584a21: 明教寬云。向南有竹。向北有木。　天寶樞云。麻上生
0584a22: 繩猶自可。那堪繩上更生蛇。喝一喝云。一條來往長
0584a23: 安路。
0584a24: 五彩牛頭。黃金為點額。春晴二月初。農人皆取則。
0584b01: 寒食賀新正。鐵錢三五百。福嚴雅
0584b02: 橫眸讀梵字。彈舌念真言。吹火長尖。柴生滿。
0584b03: 大愚芝
0584b04: 金烏急。玉兔速。善應何曾有輕觸。展事投機見洞山。
0584b05: 跛盲龜入空谷。花蔟蔟。錦蔟蔟。南地竹兮北地木。
0584b06: 因思長慶陸大夫。解道合笑不合哭。翠峰顯
0584b07: 火麻皮子若何分。臘雪煎茶解醉君。更有路行人未
0584b08: 到。野花含笑舊枝春。法昌遇
0584b09: 三年一閏大家知。也有顢頇不記時。昨夜鴈回沙塞
0584b10: 冷。嚴風吹綻月中枝。投子青
0584b11: 一片初生月。蛾眉碧空。水中魚避釣。雲外鳥防弓。
0584b12: 埜軒遵
0584b13: 雲起千山曉。風高萬木秋。石頭城下水。浪打釣魚舟。
0584b14: 佛慧泉
0584b15: 江南三月鷓鴣天。雨過諸峰景物鮮。行盡天涯諳世
0584b16: 事。買鞋須是大光錢。三祖宗
0584b17: 驢尾豬頭牛跡。三斤麻皮露消息。誌公杖頭剪刀
0584b18: 尺。從來雨下頭溼。玉泉璉
0584b19: 生殺從來總自由。三邊戈甲一時收。誰知不用施韜
0584b20: 略。坐鎮中原四百州。呆菴莊
0584b21: 龍鱗獨角碧麒麟。金眼流光若電新。金鎖玉欄留不
0584b22: 住。夜來飛上紫霄宸。三宜盂
0584b23: 問佛麻三斤。眼親手更親。虎頭上種樹。太歲上埋人。
0584b24: 漢關喻
0584c01: 洞山因僧問如何是正法眼。師曰紙撚無油。
0584c02: 東山演云。洞山不是無。祇是太儉。今日有問東山。但
0584c03: 向道瞎。何故。且要相稱。
0584c04: 洞山宗匠較些些。紙撚無油驗作家。老倒禪和鍼子
0584c05: 眼。說禪說道會如麻。翠巖真
0584c06: 紙撚無油也大奇。不堪拈掇有誰知。回身憶來時
0584c07: 路。月下騰騰信歸。五祖演
0584c08: 洞山上堂。言無展事。語不投機。承言者喪。滯句者
0584c09: 迷。還得麼。你衲僧分上到者裏須具擇法眼始得。
0584c10: 祇如洞山恁麼道。也有一場過。且道過在什麼處。
0584c11: 愚菴盂云。夜夢不祥。題破在壁。君子讀之。化為大吉。
0584c12: 大用現前能展事。春來何處不開花。放伊三頓參堂
0584c13: 去。四海當知共一家。真淨文四
0584c14: 千差萬別解投機。明眼宗師在此時。北斗藏身雖有
0584c15: 語。出群消息少人知。
0584c16: 遊山翫水便乘言。自己已商量總不偏。鶻臭布衫脫未
0584c17: 得。且隨風俗度流年。
0584c18: 滯句承言是瞽聾。參禪學道自無功。悟來不費纖毫
0584c19: 力。火裏蝍蟟吞大蟲。
0584c20: 祇要楔抽釘。為人解黏去縛。如何洞山老人。先要
0584c21: 螣蛇繞。竹菴珪
0584c22: 言無展事。語不投機。承言者喪。滯句者迷。逢人不得
0584c23: 錯舉。徑山杲
0584c24: 白圭三復瑕難掩。一默如緘語路差。稍變動。已巳迷家。
0585a01: 萬頃秋光天水碧。一聲漁笛隔蘆花。幻寄庭
0585a02: 洞山示眾。五臺山上雲蒸飯。佛殿階前狗尿天。旛
0585a03: 竿頭上煎子。三箇猢猻夜簸錢。
0585a04: 道吾真云。山僧則不然。三面狸奴蹋月。兩頭白牯
0585a05: 手拏。戴冠碧兔立庭柏。脫烏龜飛上天。且道
0585a06: 在什麼處。　保福達云。一等為空眉目。洞山
0585a07: 道吾較些子。　雲漢挺云。上大人。收拾起。如何若何。
0585a08: 趙錢孫李。
0585a09: 山猱得樹尾連顛。笑道階除夜簸錢。敲磕髑髏無用
0585a10: 處。從來千聖不曾傳。
0585a11: 洞山因僧問。赤水玄珠猶是人間之寶。和雲唱出
0585a12: 固非格外之談。未審今日如何為人。師曰。夜聞祭
0585a13: 鬼鼓。朝聽上灘歌。
0585a14: 一腔風月浪家私。唱拍相隨作者知。二十五絃非格
0585a15: 調。無生一曲韻丰姿。緣止緣
0585a16: 洞山因都諫太保問。眼中入正受。諸塵三昧起。此
0585a17: 意如何。師曰。洞山茶裏有太保。太保茶裏有
0585a18: 洞山。保無語。將此語問谷隱。隱曰不落無言說。
0585a19: 又問延慶。慶曰喚什麼作三昧。
0585a20: 幻寄稷別云。過。　愚菴盂云。一個老婆禪。一箇新婦
0585a21: 禪。一箇女兒禪。總被太保折倒了也。
0585a22: 洞山因僧問牛頭未見四祖時如何。師曰楖栗拄
0585a23: 杖。曰見後如何。師曰竇八布衫。
0585a24: 竇八布衫不禦寒。七穿八穴破毿。自從一見祖師
0585b01: 後。燈盞茶瓶盡入官。雪嶠信
0585b02: 金陵奉先深禪師雲門偃嗣同明和尚在眾時。聞僧問
0585b03: 法眼如何是色。眼豎起拂。或曰雞冠花。或曰貼肉
0585b04: 汗衫。二人特往問曰。承聞和尚有三種色話是否。
0585b05: 眼曰是。師曰子過新羅。便歸眾。李後主在座不
0585b06: 肯。白法眼曰。寡人來日置茶筵請二僧重問話。明
0585b07: 日後主備綵一箱。劍一口。謂二人曰。今日請上座
0585b08: 重新問話。若問得是奉賞雜綵。若問不是祇賜一
0585b09: 劍。眼陞座。師出問。今日奉敕問話。師還許也無。眼
0585b10: 曰許。師曰子過新羅。捧綵便行。大眾一時散去。
0585b11: 時法鐙作維那。乃聲鐘眾集僧堂前勘辨。鐙曰。曾
0585b12: 聞上座久在雲門。有什麼奇特因緣。舉一兩則商
0585b13: 量看。師曰。白鷺下田千點雪。黃鸝上樹一枝花。維
0585b14: 那作麼生商量。鐙擬議。師乃打一坐具。便歸眾。
0585b15: 佛日云。法眼大人相。法燈小丈夫。深上座慣得其
0585b16: 便。若在隆安門下。總不許動著。何故。識法者懼。
0585b17: 無聲大海潑天潮。澦堆邊怒似號。釣慣漁翁閒坐
0585b18: 看。時人驚殺浪頭高。平陽忞
0585b19: 兵談虎帳陣雲開。欲搆前師束手來。戈戟纔施分勝
0585b20: 負。倒騎敵馬奪標回。緣止緣
0585b21: 百步穿楊妙有機。縱橫施設世中希。就中一箭人難
0585b22: 學。射透花心奪綵歸。雪奇靜
0585b23: 一種天生絕世才。臨機與奪起風雷。辭鋒八面齊掀
0585b24: 倒。贏得宮花滿栽。眉山遠
0585c01: 奉先同明和尚到淮河。見人牽魚網。有魚從網中
0585c02: 透出。師曰。明兄俊哉。一似箇衲僧相似。明曰。雖然
0585c03: 如此。爭如當初不撞入網羅好。師曰。明兄。你欠悟
0585c04: 在。明至中夜方省。
0585c05: 徑山杲云。明上座省得底。且道是網羅裏底網羅外
0585c06: 底。　愚菴盂云。一度被蛇傷。三年怕爛艸。　西遯超
0585c07: 云。須知古人言不發。且道如何是他欠悟處。若向
0585c08: 明公語下搜求。直須打到棒折。若儱侗道個惑亂一
0585c09: 上。打到棒折尚未放休。除此二途。還有知二公落處
0585c10: 者麼。乃呵呵大笑云。入也入也。
0585c11: 俊哉一躍透重淵。霹靂追之去不還。笑龍門燒尾
0585c12: 者。依然點額在波瀾。徑山杲
0585c13: 洪波高跳過重關。適意遨遊喚不還。堪笑靜沉溝壑
0585c14: 者。安知海闊任從閒。磬山修
0585c15: 漁歌一拍蘆花雨。鷺鷥驚入秋裏。向來羈宦長安
0585c16: 遊。此幸乘閒步清滸。蘇公蘇公刎頸交。何如艸具酬
0585c17: 知己已。三宜盂
0585c18: 俊臣造瓮。商君制刑。即以其人之道。還治其人之身。
0585c19: 西遯超
0585c20: 南嶽般若寺啟柔禪師雲門偃嗣僧問。西天以蠟人為
0585c21: 驗。未審此土以何為驗。師曰新羅人艸。
0585c22: 龜毛拈得笑咍咍。一擊萬重關鎖開。假使蠟人似冰
0585c23: 結。當甚新羅人艸。枯禪鏡
0585c24: 韶州雙峰竟欽禪師雲門偃嗣示眾。進一步即迷理。退
0586a01: 一步即失事。饒你一向兀然去又同無情。僧便問
0586a02: 如何得不同無情去。師曰動轉施為。曰如何得不
0586a03: 迷理失事去。師曰進一步退一步。僧作禮。師曰。向
0586a04: 來有人與麼會。老僧不肯伊。曰請和尚直指。師便
0586a05: 打出。
0586a06: 昭覺勤云。如鷹拏。似鶻捉鳩。細中之細。妙中之妙。
0586a07: 進一步不迷理。退一步不失事。所謂恁麼中不恁麼。
0586a08: 不恁麼中恁麼。就中有末後一著。光前絕後。
0586a09: 雙峰因僧問。賓頭盧應供四天下。還得也無。師
0586a10: 曰如月入水。曰如何是用而不雜。師曰明月堂前
0586a11: 垂玉露。水晶殿裏燦珍珠。
0586a12: 混而不雜體常。雪月交光類莫如。應處萬端無罣
0586a13: 礙。片雲自在卷還舒。自得暉
0586a14: 蘄州北禪悟通寂禪師雲門偃嗣問僧甚處來。曰黃州。
0586a15: 師曰夏在什麼處。曰資福。師曰福將何資。曰兩重
0586a16: 公案。師曰爭奈在北禪手裏。曰在手裏即收取。師
0586a17: 便打。僧不甘。師隨後趁出。
0586a18: 翠峰顯云。奇怪。宛有超師之作。還知者僧麼。祇解貪
0586a19: 前不能顧後。若在翠峰手裏。棒折也未放在。　南堂
0586a20: 欲云。一不做二不休。打人須是鐵拳頭。
0586a21: 眉州黃龍贊禪師雲門偃嗣問僧近離甚處。曰香林。師
0586a22: 曰在彼多少時。曰六年。師曰。世尊在雪山六年證
0586a23: 無上菩提。汝在香林六年成得箇甚麼。僧無語。師
0586a24: 曰移廚喫飯漢。
0586b01: 寶壽新云。者僧據黃龍判斷分文不值。仔細看來不
0586b02: 無長處。且道那裏是他長處。祇見波濤闊。不覺洞庭
0586b03: 深。
0586b04: 饒州薦福承古禪師雲門偃嗣僧問如何是佛。師曰莫
0586b05: 莫。又問如何是祖師西來意。師曰莫莫。
0586b06: 北人偶與南人會。借問如何喫枝。口未開時先話
0586b07: 墮。香甜二字且酬伊。無文璨
0586b08: 鐵瓮漚浮釣巨鰲。銀缸花醭醉春醪。簾垂莫怪香沉
0586b09: 鴨。世掌絲綸有鳳毛。湘翁沄
0586b10: 截斷千江不放流。眼高佛祖氣吞牛。天涯盡處無征
0586b11: 戰。萬井絃歌起樓。雪岸睿
0586b12: 大鑒下九世
0586b13: 連州寶華和尚白雲祥嗣問僧甚處來。曰大容來。師曰
0586b14: 大容近日作麼生。曰近日來合得一瓮醬。師乃喚
0586b15: 沙彌將一水來與者僧照影。
0586b16: 開門何所見。春色滿平林。喜有嘉賓至。彈箏復鼓琴。
0586b17: 永天怡
0586b18: 鼎州文殊應真禪師德山密嗣僧問。萬法歸一一歸何
0586b19: 處。師曰黃河九曲。
0586b20: 問法窮因歸何處。黃河透過碧波瀾。須知雲外千峰
0586b21: 上。別有靈松帶露寒。投子青
0586b22: 路窮巖斷進無門。賴有山翁指出原。九曲黃河清徹
0586b23: 底。誰知別是一乾坤。菴需
0586b24: 九曲那容眨眼看。操舟誰解別波瀾。文殊曾展回天
0586c01: 手。直得潮宗萬派乾。木菴永
0586c02: 文殊因僧問古人一足意旨如何。師曰久坐成
0586c03: 勞。
0586c04: 馳書纔去返。一足垂酬繼後。久坐成勞誰委
0586c05: 悉。紅爐點雪自相通。投子青
0586c06: 南嶽南臺勤禪師德山密嗣僧問如何是祖師西來意。
0586c07: 師曰一寸龜毛重七斤。
0586c08: 等閒不語未逢人。語便傷真似太親。不顧火中鸞鳳
0586c09: 息。驚他石虎暗生瞋。投子青
0586c10: 石中迸出事非常。鐵女摶雲舞太陽。幾聽瀑崖飛
0586c11: 水。至今哀怨恨無詳。天奇瑞
0586c12: 靈澂散聖巴陵鑑嗣因寬和尚問甚處來。師曰水清月
0586c13: 現。寬曰好好借問。師曰褊衫不染皁。寬曰喫茶去。
0586c14: 海天空闊一聲秋。劃破澄江影倒流。翠嶺衡陽分月
0586c15: 白。空餘跡使人愁。粟菴鼎
0586c16: 靈澂一日上堂問訊寬和尚。寬曰上座到來數日
0586c17: 且得安樂。師曰菠薐好。寬曰作者箇去就。師
0586c18: 曰王字不著點。寬撫掌大笑。
0586c19: 風雨亭邊拾得物。逢人叫賣夜明珠。拋來擲去雖光
0586c20: 怪。按劍笑中亦足虞。菴怡
0586c21: 蘄州五祖師戒禪師雙泉寬嗣因玉頌雲門北斗藏
0586c22: 身話曰。北斗藏身為舉揚。法身從此露堂堂。雲門
0586c23: 賺殺它家子。直至如今謾度量。且問其作頌之意。
0586c24: 乃張目視之。師曰。若恁麼會。雲門不值一文錢。
0587a01: 公亦當無兩目。果如其言。師暮年亦失一目。
0587a02: 覺範洪云。今人妄意測度先德之言。疑誤後昆亦可
0587a03: 以少誡。　中峰本云。北斗藏身。不但玉頌不出。便
0587a04: 是五祖戒也祇得向背後叉手。暮年果損其目。也是
0587a05: 好采釆。洪公謂誤謗先宗感果如是。莫將閒學解。埋沒
0587a06: 祖師心。
0587a07: 五祖因僧問如何是佛。師曰蹋著秤錘硬似鐵。
0587a08: 蹋著秤錘硬似鐵。懵懂禪和猶未瞥。二冬嶺上火雲
0587a09: 生。六月長天降大雪。雲峰悅
0587a10: 信步紅塵裏。無人問短長。歸來天欲暮。片月照滄浪。
0587a11: 天寧璉
0587a12: 牧童歸去倒騎牛。白日城中晚未休。蹋著秤錘硬以
0587a13: 鐵。那知船子下揚州。佛陀遜
0587a14: 五祖問僧近離甚處。曰東京。師曰還見天子也無。
0587a15: 曰常年一度出金明池。師曰。有理可恕。無理難容。
0587a16: 出去。
0587a17: 真如元云。者僧親從東京來。他恁麼應對。見天子不
0587a18: 見天子。五祖末上與麼道。是賞伊是罰伊。
0587a19: 五祖因智門問。暑往寒來即不問。林下相逢事如
0587a20: 何。師曰五鳳樓前聽玉漏。曰怎奈主山高案山低。
0587a21: 師曰須彌頂上擊金鐘。
0587a22: 高高峰頂翻銀浪。深深海底起紅塵。金鐘玉漏相酬
0587a23: 醋。疑殺滔滔天下人。苟非作者。孰問關津。執鞭回首。
0587a24: 四海良。君不見。仲尼溫伯雪。傾蓋相逢也奇絕。圓
0587b01: 悟勤
0587b02: 五鳳樓前聽玉漏。須彌頂上擊金鐘。巨靈手無多
0587b03: 子。劈破華山千萬重童。即菴覺
0587b04: 兔馬有角。牛羊無角。絕毫絕釐。如山如嶽。犀然牛渚
0587b05: 兮分開海底波濤。劍合延平兮散作晴空雨雹。莫莫。
0587b06: 隔江招手有知音。何待曹溪一宿覺。笑隱訢
0587b07: 隨州智門光祚禪師香林遠嗣僧問蓮花未出水時如
0587b08: 何。師曰蓮花。曰出水後如何。師曰荷葉。
0587b09: 天童覺云。靈龜無卦兆。空不勞鑽。
0587b10: 蓮花荷葉報君知。出水還同未出時。江北江南問王
0587b11: 老。一狐疑了一狐疑。翠峰顯
0587b12: 籠檻外差差綠。風撼池中柄柄香。多謝浣紗人不
0587b13: 折。雨中留得鴛鴦。慈受深
0587b14: 蓮花荷葉共池中。花葉年年綠間紅。春水漣清徹
0587b15: 底。一聲啼鳥五更風。張無盡
0587b16: 荷葉團團擎翠。蓮花灼灼紅。馨香越格無人
0587b17: 薦。又逐薰風過野塘。雲靜
0587b18: 智門上堂。一法若有。毗盧墮在凡夫。萬法若無。普
0587b19: 賢失其境界。正恁麼時。文殊向甚處出頭。若也出
0587b20: 頭不得。金毛獅子腰折。幸好一盤飯。莫待糝椒薑。
0587b21: 千頃良田自主張。十年九度作滄桑。而今出手招人
0587b22: 買。盡底根源付當行。頻吉祥
0587b23: 智門僧問如何是般若體。師曰蚌含明月。曰如何
0587b24: 是般若用。師曰兔子懷胎。
0587c01: 翠峰顯云。非惟把定世界。亦乃安怗家。若也善能
0587c02: 參詳。便請丹霄獨步。　古南門云。如何是般若體。盲
0587c03: 人見暗。如何是般若用。機婦停梭。大眾。何必特地參
0587c04: 詳。幸在家中穩坐。還會麼。早知燈是火。飯熟幾多時。
0587c05: 一片凝絕謂情。人天從此見空生。蚌含明月深深
0587c06: 意。曾與禪家作戰爭。翠峰顯
0587c07: 蚌含明月秋波冷。兔子懷胎夜魄寒。皦皦清光成一
0587c08: 片。直須回首好生觀。佛鑒懃
0587c09: 玉兔懷胎。蚌含明月。乘時正在中秋節。一顆明珠轉
0587c10: 玉盤。徹底無瑕光皦潔。慈受深
0587c11: 月映冰壺忽撲碎。誰家兔子不懷胎。清光歷亂難收
0587c12: 貯。笤帚紛紛埽不開。雲林輅
0587c13: 智門因僧問如何是佛。師曰蹋破艸赤走。曰
0587c14: 如何是佛向上事。師曰拄杖頭上挑日月。
0587c15: 翠峰顯云。千兵易得一將難求。　笑巖寶云。一句明
0587c16: 三句。三句明一句。還他智門。祇如翠峰恁麼道。在者
0587c17: 僧在智門。試定當看。　堂蓮云。一步闊一步。一著
0587c18: 高一著。智門老禿奴。恁麼也大錯。作麼生是伊錯處。
0587c19: 君子出言如釘入木。
0587c20: 蹋破艸鞋赤走。衲僧到此無窠臼。拄杖頭邊挑日
0587c21: 月。九洲四海任遨遊。真如
0587c22: 智門真得祖家風。放出雲門廣長舌。大智如愚。大巧
0587c23: 若拙。用盡功夫參不徹。莫於平地上增堆。休向空
0587c24: 裏釘橛。天童覺
0588a01: 拄杖頭上挑日月。藏身北斗何殊絕。三千剎海夜沉
0588a02: 沉。新出紅爐一點雪。南堂靜二
0588a03: 蹋破艸赤走。胸中憤氣衝牛斗。須彌頂上擊金
0588a04: 鐘。百戰場中獅子吼。
0588a05: 天台蓮花祥菴主奉先深嗣拈拄杖曰。古人到者裏為
0588a06: 甚麼不肯住。眾無對。乃曰。為它途路不得力。復曰。
0588a07: 畢竟如何。以杖橫肩曰。楖栗橫擔不顧人。直入千
0588a08: 峰萬峰去。言畢而逝。
0588a09: 昭覺勤云。也好與三十棒。祇為他擔板。腦後見。莫
0588a10: 與往來。諸人還辨得菴主麼。跟也未點地在。　天
0588a11: 童覺云。負入不負出。本色住山人。思大吞盡諸佛。普
0588a12: 眼不見普賢。且道病在什麼處。驀拈拄杖卓一下云。
0588a13: 官不容鍼。私通車馬。　寶壽新云。蓮花拄杖子。攪亂
0588a14: 三千大千世界了也。還知麼。化為龍矣。還降得麼。
0588a15: 咦。
0588a16: 眼裏塵沙耳裏土。千峰萬峰不肯住。落花流水太茫
0588a17: 茫。剔起眉毛何處去。翠峰顯
0588a18: 石火光中汗漫遊。白拈臨濟叵同儔。掀翻華嶽連天
0588a19: 黑。那個知身在御樓。無菴全
0588a20: 直入千峰與萬峰。楊花飄徹杏花紅。渾身泥水都無
0588a21: 主。側立披雲過曉鐘。伴我侶
0588a22: 拈起雲簫顛倒吹。一回曲罷淚霑衣。誰知轉入漁陽
0588a23: 調。苦雨淒風聲更悲。貫之理
0588a24: 十里黃雲白日曛。北風吹雁雪紛紛。莫愁前路無知
0588b01: 己已。天下何人不識君。般舟遠
0588b02: 錦衣公子御街遊。夾路桃花看不休。幾度登高極
0588b03: 目。山河無復漢宮秋。法林音
0588b04: 鼎州德山慧遠禪師雲門偃下雙泉郁嗣僧問。九夏禁足今
0588b05: 已巳滿。自恣之儀事如何。師曰。猢猻趁蛺蜨。九步作
0588b06: 一歇。曰意旨如何。師示以頌曰。兩箇兒童舁木鼓。
0588b07: 左邊打了右邊舞。剎那變現百千般。分明示君君
0588b08: 記取。
0588b09: 瑞巖慍云。答也答了。頌也頌了。怎奈者僧未肯點首
0588b10: 在。瑞巖路見不平。須與德山相見。自恣在今朝。有花
0588b11: 當面貼。一句定。猢猻趁蛺蜨。蛺蜨飛。無處尋。空
0588b12: 中打坐。海底穿鍼。驀拈拄杖顧左右云。眾中莫有因
0588b13: 齋慶讚者麼。卓一下云。莫將閒學解。埋沒祖師心。
0588b14: 大鑒下十世
0588b15: 瑞州洞山曉聰禪師文殊真嗣常自負柴上山。僧問。山
0588b16: 上有柴。何故將去。師放柴於地曰會麼。曰不會。師
0588b17: 曰我要燒。
0588b18: 此行莫擬幾時回。北去應須到五臺。若遇文殊放光
0588b19: 處。殷勤為我記將來。虛堂愚
0588b20: 柴火煎熬擔在身。相逢狹路不堪論。淡落日青山
0588b21: 外。滿地難收刀斧痕。石林鞏
0588b22: 洞山上堂。晨雞報曉靈。粥後便天明。鐙籠猶瞌睡。
0588b23: 靈柱惺惺。復曰。惺惺直言惺惺。歷歷直言歷歷。
0588b24: 明朝後日。莫認奴作郎。珍重。
0588c01: 崇先奇云。大眾。好言語。若人信受奉行。保管一生受
0588c02: 記。從教三十年後。有人道亭和泥合水。
0588c03: 洞山示眾。天晴屋。乘時刈禾。輸納王租了。
0588c04: 鼓腹唱謳歌。
0588c05: 薦福燦云。打淨潔毬子誰人不會。開先則不然。天晴
0588c06: 屋。乘時刈禾。輸納王租了。秋冬事轉多。阿呵
0588c07: 呵。喚不回頭怎奈何。
0588c08: 洞山因僧問。泗州大聖為什麼在揚州出現。師曰
0588c09: 君子愛財取之有道。
0588c10: 泗州忽示現揚州。天下宗師話路稠。君子愛財取有
0588c11: 道。南海波斯鼻孔麤。慈明圓
0588c12: 玉堂有路通人到。金榜無名祇自慚。長恨貧儒書讀
0588c13: 盡。老來不得一青衫。柏庭永
0588c14: 萬物從來有性情。因時制事優營生。長安無限經綸
0588c15: 客。誰是臨場得志亨。繼南祖
0588c16: 洞山示眾。一大藏教祇是箇之字。
0588c17: 點分明無道理。老胡幾度提不起。不如分付王右
0588c18: 軍。無限風流歸手裏。白雲端
0588c19: 明州雪竇山重顯禪師智門祚嗣到大龍問。語者默者
0588c20: 不是。非語非默更非。總是總不是拈。大用現前
0588c21: 時人知有。未審大龍如何。龍曰子有如是見解那。
0588c22: 師曰者老漢瓦解冰消。曰放你三十棒。師禮拜歸
0588c23: 眾。龍喚曰。適來問話底僧出來。師便出。龍曰甚
0588c24: 處是老僧瓦解冰消。師曰轉見敗闕。龍作色曰。叵
0589a01: 耐叵耐。師不顧。後舉似福嚴雅。嚴曰大龍何不與
0589a02: 本分艸料。師曰和尚更須行。
0589a03: 理安問云。賓則始終賓。主則始終主。檢點將來。二俱
0589a04: 不了。山僧則不然。待問大龍何如。劈脊便棒。者老漢
0589a05: 今日瓦解冰消。連棒趁出。免得遞相鈍置。福嚴云何
0589a06: 不與本分艸料。雪竇道和尚更買艸行始得。
0589a07: 我要問福嚴。本分艸料甚處去也。拈拄杖云。龍蛇易
0589a08: 辨。衲子難瞞。
0589a09: 雪竇示眾。龍泉與刀斧同質。利鈍懸殊。駑駘與驥
0589a10: 馬同途。遲速有異。
0589a11: 說似琅玕猶是玉。謂言石又如金。自慚識性多庸
0589a12: 下。未有昭昭至鑑心。佛鑑懃
0589a13: 雪竇舉古德曰。眼裏著沙不得。耳裏著水不得。忽
0589a14: 有箇漢。信得及把得住。不受人瞞。佛祖言教是什
0589a15: 麼熱鳴聲。便請高挂囊。拗折拄杖。管取一員
0589a16: 無事道人。又曰。眼裏著得須彌山。耳裏著得大海
0589a17: 水。一般漢受人商量佛祖言教。如龍得水似虎靠
0589a18: 山。須挑起囊橫擔拄杖。亦是一員無事道人。
0589a19: 復曰。恁麼也不得。不恁麼也不得。然後沒交涉。三
0589a20: 員無事道人中。選一人為師。
0589a21: 天童覺云。坐斷乾坤。建立世界。和光混俗。各有所長。
0589a22: 且道選那一人為師。拈拄杖云。穿過了也。　南堂欲
0589a23: 云。高挂囊拗折拄杖。未是無事道人。挑起囊橫
0589a24: 擔拄杖。亦未是無事道人。恁麼也不得不恁麼也不
0589b01: 得然後沒交涉。亦未是無事道人。卓拄杖喝一喝云。
0589b02: 木馬火中嘶。黃昏候日出。
0589b03: 雪竇改船子漁父頌曰。夜靜水寒魚不食。滿船載
0589b04: 得月明歸。
0589b05: 閃爍金鱗躍浪時。華亭貪翫下鉤遲。誰知雪老垂綸
0589b06: 慣。不犯波濤取得伊。白雲端
0589b07: 雪竇為道日損偈曰。三分光陰二早過。靈臺一點
0589b08: 不揩磨。區區逐日貪生去。喚不回頭怎奈何。
0589b09: 無禪才云。雪竇老漢更參三十年未會禪在。然雖如
0589b10: 是。土曠人稀。試聽下個註。瞎摩醯三隻眼。南北
0589b11: 東西路不分。千林落葉無人掃。獨自松門展眠。
0589b12: 　鼓山霈云。雪竇下此瞑眩。可謂徹困婆心。山僧今日
0589b13: 不免從頭註破。三分光陰二早過。瓮裏何曾走鱉。
0589b14: 靈臺一點不揩磨麼。還瞞得渠麼。區區逐日貪生去。
0589b15: 頭底。喚不回頭爭奈何。真箇衲僧。大眾。若向雪竇
0589b16: 言下悟去。暫息化城。向山僧言下悟去。直登寶所。更
0589b17: 有一人蹋倒化城踢翻寶所。且道又得個什麼。破衲
0589b18: 蒙頭萬事休。此時山僧都不會。
0589b19: 雪竇示眾。譬若世界壞時大水競作。其間無量眾
0589b20: 生或沒未沒。互相悲號。仰望蒼蒼。皆曰相救。當是
0589b21: 之時。四禪天人一見高聲便喝。咄哉眾生。我預曾
0589b22: 報汝。令頻頻上來。汝不聽。如今有什麼救處。乃
0589b23: 拍手曰。歸堂。
0589b24: 劫外濤聲滿世界。群生無處可躋攀。寥寥天外清
0589c01: 境。誰解淩空上帝關。圭堂居士
0589c02: 長空浩渺浸山川。無量含靈墮此淵。拍手洞天歸得
0589c03: 去。無勞再上四禪天。磬山修
0589c04: 雪竇曰。大施門開無壅塞。忽有箇衲僧出來。雪竇
0589c05: 倒退七百里。何故。臨危不悚人。
0589c06: 有老宿云。大施門開無壅塞。忽有箇衲僧出來。兩手
0589c07: 分付。何故。心不負人。面無慚色。　又老宿云。大施門
0589c08: 開無壅塞。忽有箇衲僧出來。三十棒一棒也不較。何
0589c09: 故。許人一物。千金不移。　天童忞云。靈峰今日亦大
0589c10: 施門開無壅塞。忽有箇衲僧出來。且教他立在門外。
0589c11: 何故。伊欠少箇什麼。
0589c12: 雪竇住翠峰時。有數僧到。師曰新到那。曰是。師曰
0589c13: 參堂去。僧纔行。師復喚曰來來。僧回首。師曰。洞庭
0589c14: 難得師僧到。與你一茶喫。
0589c15: 入門句子已巳先酬。喚去呼來第二頭。到此不知茶味
0589c16: 者。紛紛空買洞庭舟。堂愚
0589c17: 雪竇因僧問。古人道有讀書人到來意旨如何。師
0589c18: 曰且在山門外立。曰請師相見。師曰任是顏回亦
0589c19: 不通。
0589c20: 平陽忞云。雪竇雖是真實相為。太煞不近人情。若是
0589c21: 天童有問讀書人到來時如何。道之以德。請師相見。
0589c22: 齊之以禮。畢竟意旨如何。相逢相見呵呵笑。更有春
0589c23: 風春又春。
0589c24: 雪竇因僧問如何是諸佛本源。師曰千峰寒色。曰
0590a01: 未審向上更有事也無。師曰雨滴巖花。
0590a02: 千峰寒色事如何。雪上加霜凍滑多。若遇鄒陽吹暖
0590a03: 律。巖花應不待春和。楊無為
0590a04: 千峰寒色冷堆青。雨滴巖花照眼明。若問箇中端的
0590a05: 旨。休將唳作鶯聲。本覺一
0590a06: 千峰寒色斑斕。雨滴巖花甚等閒。諸聖從教無入
0590a07: 路。三三兩兩倚闌杆。舟元
0590a08: 人自耽幽水石邊。三間茅屋足清眠。不知春色從何
0590a09: 起。開遍千山紅杜。笠山寧
0590a10: 雨霽雲開數十峰。丹巖峭壁夕陽中。行歸去空山
0590a11: 暮。水碓無人浩浩風。伊菴彥
0590a12: 月映秋林萬壑輝。淡雲微露溼花枝。蕩然不礙威音
0590a13: 旨。者段風光自不知。宗元一
0590a14: 雪竇示眾。客從遠方來。遺我徑寸璧。中有四箇字。
0590a15: 字字無人識。
0590a16: 佛鑑懃云。客從遠方來。遺我徑寸璧。中有四箇字。不
0590a17: 必重拈出。　高峰妙云。二大老。一人說易。一人說難。
0590a18: 未免見有偏枯。高峰則不然。客從遠方來。遺我徑寸
0590a19: 璧。中有四箇字。字字無平仄。　焦山傑云。前二老明
0590a20: 中有暗。暗中有明。高峰半明半暗。總未免偏枯。我則
0590a21: 不然。客從遠方來。遺我徑寸璧。中有四箇字。字字無
0590a22: 點畫。
0590a23: 雪竇因僧問。山花開似錦。水湛如藍。學人分上
0590a24: 為甚不會。師曰枯木裏瞠眼。曰恁麼則從苗辨地
0590b01: 因語識人。師曰三十棒且待別時。
0590b02: 一枝枯艸強遮羞。明鏡當軒燭盡幽。滿面慚惶移步
0590b03: 去。清光灼灼避無由。白雲端
0590b04: 雪竇示眾。天得一以清。地得一以寧。衲僧得一無
0590b05: 風浪興。爾若辨得。禍不入慎家之門。
0590b06: 天童悟云。者龍頭蛇尾漢。錯下註。天得一以清。地
0590b07: 得一以寧。衲僧得一無風浪興。以拄杖一時趁散。
0590b08: 　嬾智融云。雪竇老漢賣弄不少。天得一以清。地得一
0590b09: 以寧。衲僧得一斬新條令。特地乾坤。若人識得。恭候
0590b10: 萬福。遂卓拄杖云。拄杖子識得也。作麼生是恭候萬
0590b11: 福句。復卓拄杖云。天高群象正。海闊百川朝。
0590b12: 
0590b13: 宗鑑法林卷五十一
