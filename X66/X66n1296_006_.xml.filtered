0034b01: 宗門拈古集卷第六
0034b02: 古杭白巖嗣祖沙門　淨符　集
0034b03: △旁出祖師二
0034b04: 六祖旁出
0034b05: 南陽慧忠國師六一大鑒能嗣因西天大耳三藏到京。自謂
0034b06: 得他心通。肅宗帝命師試。三藏見拜起立於右。師
0034b07: 問汝得他心通那。藏曰不敢。師曰汝道老僧即今在
0034b08: 什麼處。藏曰。和尚是一國之師。何得去西川看競渡。
0034b09: 師良久又問汝道老僧即今在什麼處。藏曰和尚是
0034b10: 一國之師。何得向天津橋上看弄猢猻。良久師又問。
0034b11: 汝道老僧即今在什麼處。藏罔知。師叱曰。者野狐精。
0034b12: 他心通在什麼處。藏無對。
0034b13: 玄沙備徵云。汝道前兩度還見國師麼。雪竇云。敗
0034b14: 也敗也。
0034b15: 報慈遂徵云。前兩度見。後來為甚麼不見。且道利
0034b16: 害在甚麼處。
0034b17: 趙州諗因僧問。大耳三藏第三度不見國師。未審
0034b18: 國師在什麼處。州云在三藏鼻孔裏。後有僧問玄
0034b19: 沙。既在三藏鼻孔裏因甚不見。沙云只為太近。
0034b20: 翠巖芝云。只如三藏還見國師鼻孔麼。
0034b21: 白雲端云。國師在三藏鼻孔裏有甚難見。殊不知
0034b22: 在三藏眼睛裏。
0034b23: 天童覺云。三藏不見國師則且置。你道國師還自
0034b24: 知下落處麼。若謂自知則百鳥花諸天送供未
0034c01: 有休日。且道正當恁麼時落在什麼處。
0034c02: 高峰妙云。大小國師平生伎倆總被者胡僧勘破。
0034c03: 雖然。賴遇聖君證明。
0034c04: 報恩秀云。若在眼睛裏有甚難見。殊不知三藏通
0034c05: 身是國師。雖然。也只道得一半。若要全道。三藏未
0034c06: 離西天時早已巳與國師相見了也。
0034c07: 天童悟云。如今若問在三藏眼睛裏因甚不見。向
0034c08: 道非汝境界。
0034c09: 寶壽新云。要見國師則易。見三藏則難。何故。只知
0034c10: 三藏不解國師落處。殊不知國師被三藏勘破。且
0034c11: 道那裏是他勘破處。
0034c12: 城山洽云。且道第三度國師在甚麼處。者裏著得
0034c13: 一隻眼。方稱無事衲僧。
0034c14: 鳳山啟云。大小國師被三藏惑亂一上。
0034c15: 佛川宗云。人人道三藏不知國師落處。殊不知國
0034c16: 師鼻孔在三藏手裏。只是當時尚欠一籌。待道
0034c17: 即今在甚麼處。但拍掌呵呵大笑。管教他一國之
0034c18: 師分不下。
0034c19: 菩提珍云。大小國師被三藏逼得無地藏身則且
0034c20: 置。祇如第三度因甚不見。山僧道非但三藏摸索
0034c21: 不著。敢保國師自己已亦未知落處在。乃呵呵大笑。
0034c22: 國師喚侍者。者應諾。如是三召三應諾。師曰。將謂吾
0034c23: 孤負汝。誰知汝孤負吾。
0034c24: 趙州諗云。如人暗中書字。字雖不成文彩已巳彰。雪
0035a01: 竇便喝。愚菴盂云。者一喝有賓有主有照有用。徑
0035a02: 山杲云。者一喝在國師侍者分上。在趙州分上。隨
0035a03: 後一喝。愚菴盂云。相罵饒你接嘴。
0035a04: 投子同云。抑逼人作麼。雪竇云。躲根漢。
0035a05: 玄沙備云。是侍者會。雪竇云。停囚長智。
0035a06: 雲門偃云。作麼生是吾孤負汝處。若會得也是無
0035a07: 端。雪竇云。元來不會。雲門又云。作麼生是侍者孤
0035a08: 負國師處。粉骨碎身未報得。雪竇云。無端無端。
0035a09: 法眼益因僧問。國師喚侍者。意作麼生。眼云且去
0035a10: 別時來。雲居錫云。法眼恁麼道。為復明國師意不
0035a11: 明國師意。雪竇云。瞞我不得。
0035a12: 興化獎云。一盲引眾盲。雪竇云。端的瞎。有人問。雪
0035a13: 竇便打。也要諸方檢點。
0035a14: 報慈遂問僧云。甚處是侍者會處。僧云。若不會。爭
0035a15: 解與麼應。遂云汝少會在。又云。若於此見得。便識
0035a16: 玄沙。
0035a17: 翠巖芝云。國師與侍者總欠會在。如今作麼生會。
0035a18: 雪竇顯云。國師三喚。點即不到。侍者三應。到即不
0035a19: 點。又云。將謂吾孤負汝是汝孤負吾。謾雪竇一
0035a20: 點不得。
0035a21: 雲居錫徵云。且道侍者會不會。若會。國師又道汝
0035a22: 孤負吾。若不會。玄沙又道是侍者會。且作麼生
0035a23: 商量。
0035a24: 天童覺云。仁義道中。師資分上。再呼能再應。論實
0035b01: 不論。且道有孤負無孤負。皓玉無瑕。雕文喪德。
0035b02: 浮山□云。國師好肉剜瘡。雲門灸瘢上著艾。雪竇
0035b03: 大似隨邪逐惡。殊不知鼻孔總在侍者手裏。
0035b04: 保寧茂云。兩人端的瞎。彼此弄泥團。
0035b05: 端巖慍云。叢林中商量。國師即三喚。嘔出心肝。侍者
0035b06: 三應。全身擔荷。是則固是。只是國師道將謂吾孤
0035b07: 負汝誰知汝孤負吾。又作麼生。若曰兩無孤負。昧
0035b08: 雲門。若曰兩有孤負。屈了雪竇。總不與麼。浮山
0035b09: 又道鼻孔總在侍者手裏。瑞巖向者裏露箇消息。
0035b10: 也要諸方檢點。易分雪裏粉。難辨墨中煤。
0035b11: 南堂欲云。國師三喚侍者三應。可謂形直影端。及
0035b12: 乎道箇將謂吾孤負汝是汝孤負吾。便見分
0035b13: 不下。且道訛在什麼處。
0035b14: 笑巖寶呵呵大笑云。諸禪德。還知者笑落處麼。若
0035b15: 知。國師只得瓦解消。若不知。侍者依然四稜著
0035b16: 地。還委悉麼。一陽已巳度先春信。臘夜寒梅破雪開。
0035b17: 愚菴盂云。老僧居平亦喚侍者。侍者隨應。侍者擎
0035b18: 杯遞盞。老僧隨手應接。老僧與侍者兩不相負亦
0035b19: 不相瞞。夾路桃花風雨後。馬蹄何處避殘紅。
0035b20: 南問云。妙喜老人前不遘村後不迭店。要見國
0035b21: 師侍者。三生六十劫。
0035b22: 寶壽新云。國師三喚。如珠走盤。侍者三應。如盤走
0035b23: 珠。畢竟孤負在甚麼處。波斯吹鐵笛。音韻出青霄。
0035b24: 河渚謙云。國師如是喚。侍者如是應。可謂啐同
0035c01: 時針芥相契。且那裏是他辜負國師處。女已巳歸
0035c02: 霄漢去。獃郎猶向火邊蹲。
0035c03: □□獬云。三呼三應。醉裏傾盃。雲門雪竇蛇添
0035c04: 足。直下悟去也是無端。
0035c05: 國師因肅宗帝問如何是無諍三昧。師曰檀越踏毗
0035c06: 盧頂上行。帝曰此意如何。師曰莫認自己已清淨法身。
0035c07: 徑山杲云。諸人要見國師麼。只在你眼睛裏。開眼
0035c08: 也蹉過。合眼也蹉過。既在眼睛裏。為甚麼蹉過。
0035c09: 妙喜恁麼道。也蹉過不少。
0035c10: 國師同肅宗帝到宮前。乃指石獅子曰。陛下。者石獅
0035c11: 子奇特。下取一轉語。帝曰。朕下語不得。請師下語。師
0035c12: 曰山僧罪過。後耽源問。皇帝還會麼。師曰。皇帝會且
0035c13: 置。你作麼生會。
0035c14: 玄沙備云。大小國師被侍者勘破。
0035c15: 寶壽新云。不是真獅爭能善哮吼。雖然。且道國師
0035c16: 善哮吼。肅宗善哮吼。耽源善哮吼。請下一轉語看。
0035c17: 倘復道某下不得請師下。到者裏作麼生結煞。噫。
0035c18: 為君難為臣不易。
0035c19: 國師因南泉參乃問甚處來。泉曰江西來。師曰還將
0035c20: 得馬師真來麼。泉曰祇者是。師曰背後底。泉便休。
0035c21: 長慶稜云。大似不知。
0035c22: 保福展別云。幾不到和尚此間。
0035c23: 雲居錫云。此二尊宿盡扶背後。只如南泉休去。為
0035c24: 當扶面前扶背後。
0036a01: 天界盛云。南泉井底架高樓。國師漆桶裏斫額。此
0036a02: 外兩兩三三扶面前扶背後。正是揚州拾馬糞。
0036a03: 去蘇州賣合香。
0036a04: 國師因丹霞參。纔展具師曰不用不用。霞退後三步。
0036a05: 師曰如是如是。霞進前三步。師曰不是不是。霞繞禪
0036a06: 一出去。師曰。去聖時遙。人多懈怠。三十年後覓
0036a07: 個漢也難得。
0036a08: 保福展云。丹霞貪程不覺行困。
0036a09: 溈山云。丹霞可謂懷藏至寶。遇智者乃增輝。國
0036a10: 師鴻門大啟。陟者須是其人。如今還有為丹霞作
0036a11: 主者麼。出來與大溈相見。有麼。不是龍門客。切忌
0036a12: 遭點額。
0036a13: 泐潭準云。客路如天遠。侯門似海深。登彌天釋之
0036a14: 門者須是其人。接待高賓應有孟君之度量。苟
0036a15: 不如是。便見主賓道異雲泥不合。
0036a16: 大溈果云。丹霞一進一退。暗中贏得一著。國師倒
0036a17: 東擂西。未免旁觀者哂。
0036a18: 昭覺勤云。賓主相見欲展不展。退後進前禮過成
0036a19: 諂。猶幸南陽老而不耄。
0036a20: 東禪觀云。明鏡當臺胡來胡現漢來漢現。洪鐘在
0036a21: 架大扣大鳴小扣小鳴。一卷一舒一擒一縱。可謂
0036a22: 照用兩全行說俱到。且如國師道去聖時遙人多
0036a23: 懈怠三十年後覓個漢也難得。畢竟是褒是貶。
0036a24: 崇先奇云。國師當軒布鼓難為擊者。丹霞漁陽三
0036b01: 弄意氣天生。眾中總謂賓主穆穆。殊不和雖得一
0036b02: 場榮。刖一雙足。
0036b03: 雲溪挺云。二老有縱有奪識咎識休。不愧一回相
0036b04: 見。雖然如此。黃石公賴遇子房。若是漢高。不免遭
0036b05: 他慢罵。
0036b06: 國師因丹霞來訪值睡次。乃問侍者國師在否。者曰。
0036b07: 在即在。只是不見客。霞曰太深遠生。者曰。莫道上座。
0036b08: 佛眼也不見。霞曰龍生龍子鳳生鳳兒。師睡起。侍
0036b09: 者舉似前話。師乃打侍者二十棒趁出院。霞聞嘆曰。
0036b10: 不謬為南陽國師。
0036b11: 天童華云。侍者喫棒出院千載一時。然歸宗豈
0036b12: 免眼熱。丹霞固雖好手。怎奈落在國師網子裏。諸
0036b13: 人還辨得麼。苟或未然。猶握金鞭問歸客。夜深誰
0036b14: 共御街行。
0036b15: 徑山榮云。國師幸自高眠。侍者播揚家醜。不因多
0036b16: 口丹霞怎見國師哮吼。敢問大眾。國師既在為什
0036b17: 麼不見客。向者裏看得破。非唯知源落節。亦見
0036b18: 自己已有出身之路。雖然如是。莫將閒學解。埋沒祖
0036b19: 師心。
0036b20: 天奇瑞云。丹霞只知其一不知其二。侍者只知其
0036b21: 二不知其一。二人通該二十棒。可惜放過。且道國
0036b22: 師眼在甚麼處。復云。待汝喫了棒向汝說。
0036b23: 通玄奇云。侍者瞠眼寐語。累他國師寢食不安。丹
0036b24: 霞雖解就地埋人。殊不顧旁人看破。還有知他侍
0036c01: 者喫棒丹霞喫驚底麼。試道看。
0036c02: 棲霞成云。國師橫身世外飽食高眠。恃有侍者接
0036c03: 待也。及乎佳賓一到。未免恭而無禮。若非國師智
0036c04: 鑑高懸。幾被丹霞鏟光彩。然丹霞雖好手。未免
0036c05: 不會作客勞煩主人。
0036c06: 南山寶云。侍者眼孔雖高。丹霞賞鑑不善。若非國
0036c07: 師動絃別曲撥轉機宜。未免遭人檢點。雖然。也是
0036c08: 禍出私門。
0036c09: 鳳山啟云。門題鳳字句裏藏機。弘拓家風義方教
0036c10: 子。可謂無孔笛逢氈拍板。雖然。且道丹霞還曾相
0036c11: 見國師麼。
0036c12: 靈峰靈云。丹霞向碧洞狂歌。國師在玉壺大醉。若
0036c13: 非侍者放憨。怎見汗馬功高。
0036c14: 白巖符云。丹霞個漢處心不良。非南陽照妖有鏡。
0036c15: 則一國之師幾乎被侍者斷送。然侍者棒雖喫。要
0036c16: 且無恙。唯丹霞身骨節至今猶痛。
0036c17: 潛麓化云。利動君子。丹霞姑置勿論。賊過張弓。國
0036c18: 師徒誇好手。檢點將來。有甚氣息。到不如孟八郎
0036c19: 一枝冷箭兩處中的較些子。
0036c20: 國師因與紫璘供奉論義。師陞座。奉曰。請師立義。某
0036c21: 甲破。師曰立義已巳竟。奉曰是什麼義。師曰。果然不見。
0036c22: 非公境界。便下座。
0036c23: 廣胤標云。善戰者致人不致於人。若紫璘者只有
0036c24: 先鋒且無殿後。當時若是個人。待道立義已巳竟。但
0037a01: 向道情知者老漢向鬼窟裏作活計。管取因形措
0037a02: 勝。縱越人之兵雖多。亦奚益於勝哉。
0037a03: 國師問紫璘供奉甚處來。曰城南來。師曰城南草作
0037a04: 何色。曰作黃色。師乃問童子。城南草作何色。子曰作
0037a05: 黃色。師曰祇者童子亦可簾前賜紫對御談玄。
0037a06: 溈山云。國師恁麼問。供奉與童子恁麼答。且道
0037a07: 還有利害麼。若也辨得。許你親見國師。若辨不得。
0037a08: 城南草依前作黃色。
0037a09: 徑山杲云。你道國師拖泥帶水說老婆禪得麼。
0037a10: 海門涌云。國師雖慣壓良為賤。檢點將來。也是草
0037a11: 窠裏輥。
0037a12: 國師因供奉註思益經。師曰凡註經須會佛意始得。
0037a13: 曰若不會佛意怎解註經。師令侍者盛一水。水中
0037a14: 著七粒米。面安一隻箸。問奉曰是什麼義。奉無語。
0037a15: 師曰。老僧意尚不會。何況佛意。
0037a16: 溈山果云。供奉先鋒有作殿後無功。當時纔見問
0037a17: 是什麼義。便好云草本不勞拈出。踢倒便行。直饒
0037a18: 國師通身是口也無說處。
0037a19: 國師問供奉。大德所蘊何業。曰講青龍疏。師曰是疏
0037a21: 曰如是。師曰是什麼。奉無對。
0037a22: 明招謙代供奉云。昔日靈山。今朝親見。
0037a23: 溈山果云。溈山要問明招。昔日靈山今朝親見。畢
0037a24: 竟是個什麼。當時有人下得者一拶。縱使明招通
0037b01: 身是眼。也未免一狀領過。
0037b02: 雲溪挺代供奉云。和尚人天之師。字也不識。
0037b03: 國師問僧近離甚處。曰南方。師曰南方知識以何法
0037b04: 示人。曰。南方知識祇道。一朝風火散。如蛇退皮。如龍
0037b05: 換骨。本爾真性宛然無壞。師曰苦哉苦哉。南方知識
0037b06: 說法半生半滅。曰。南方知識即如此。未審和尚此間
0037b07: 說何法。師曰。我此間身心一如身外無餘。曰和尚何
0037b08: 得將泡幻之身同於法體。師曰你為什麼入於邪道。
0037b09: 曰什麼處是某甲入於邪道處。師曰。不見教中道。若
0037b10: 以色見我。以音聲求我。是人行邪道。不能見如來。
0037b11: 雲門偃舉至身心一如身外無餘處乃云。山河大
0037b12: 地何處有耶。
0037b13: 神鼎諲云。國師與麼道。龍頭蛇尾。前來身心一如
0037b14: 向什麼處去也。試檢點看。
0037b15: 淨慈昌云。者僧當時待國師舉六如偈了。便好云
0037b16: 苦哉苦哉。大小國師半生半滅。
0037b17: 東禪觀徵云。國師與者僧即色聲相見。離色聲相
0037b18: 見。若離色聲相見。何異南方知識半生半滅。若即
0037b19: 色聲相見。又道色見聲求是行邪道。眾中莫有為
0037b20: 國師作主者麼。我要問你。既是身心一如身外無
0037b21: 餘。泡幻之身為什麼不同法體。
0037b22: 國師因麻谷持錫到。遶禪三振錫一下卓然而
0037b23: 立。師曰。汝既如是。何用更見貧道。谷又振錫一下卓
0037b24: 然而立。師曰者野狐精出去。
0037c01: 雪竇顯代麻谷云。洎不到此。
0037c02: 白巖符云。寶符在握予奪從容。還他南陽老作。不
0037c03: 媿為一國之師。然終不免麻谷在背地裏冷笑。
0037c04: 國師因肅宗帝問。師在曹溪得何法。師曰陛下還見
0037c05: 空中一片雲麼。帝曰見。師曰釘釘著懸挂著。
0037c06: 五祖戒云。好事不如無。
0037c07: 磬山修云。且喜國師答話不涉離微不落理路。可
0037c08: 謂超今邁古獨步乾坤。倘肅宗帝若解轉身一拶。
0037c09: 不知者一片雲又如何收卷。祇如轉身一句作麼
0037c10: 生道。良久云。一堂風冷淡。千古意分明。
0037c11: 白巖符云。肅宗帝等閒置個問端。未當好心。若非
0037c12: 南陽老漢。未免彼此鈍置。然則國師與麼道。且道
0037c13: 是曹溪所得耶非曹溪所得耶。試定當看。
0037c14: 國師因虞軍容問。師住白巖山如何修行。師乃以手
0037c15: 摩童子頂曰。惺惺直言惺惺。歷歷直言歷歷。他後莫
0037c16: 受人瞞。
0037c17: 保福展云。國師被軍容一拶。直得手忙亂。
0037c18: 白巖符云。與麼修行直是個弄精魂漢。有甚麼限。
0037c19: 者裏則不。然忽有人問師住白巖山如何修行。向
0037c20: 道瓦鼎慣烹丹穴鳳。長竿時釣碧潭龍。
0037c21: 國師問座主講甚麼經。曰唯識論。師曰作麼生會唯
0037c22: 識。曰三界唯心萬法唯識。師指簾子曰者個是什麼
0037c23: 法。曰色法。師曰。座主簾前賜紫對御談經。何得五戒
0037c24: 不持。
0038a01: 寶壽方代座主別前語云。者邊是香臺。那邊是露
0038a02: 柱。別後語云。國師大似不曾讀論。
0038a03: 國師因馬祖遣西堂藏馳書至。師問汝師說什麼法。
0038a04: 藏從西過東立。師曰祇者個更別有。藏過西立。師
0038a05: 曰者個是馬師底。仁者底作麼生。藏曰早個呈似和
0038a06: 尚了也。
0038a07: 保福展云。大小西堂埋沒馬大師不少。
0038a08: 白巖符云。藏公對有據施設可觀。真不媿為馬
0038a09: 師專使。雖然。荊山渾璞不無小玼。當時待道者是
0038a10: 馬師底仁者底作麼生。便好作禮云。明朝更獻楚
0038a11: 王看。便出。豈不尤為淳萃。
0038a12: 國師因馬祖遣伏牛自在馳書至。師問馬師近日如
0038a13: 何示徒。牛曰即心即佛。師曰是什麼語話。良久又問
0038a14: 此外更有何言教。牛曰非心非佛。或曰不是心不是
0038a15: 佛不是物。師曰猶較些子。牛問。馬大師即恁麼。未
0038a16: 審和尚此間如何示徒。師曰。三點如流水。曲似刈禾
0038a17: 鐮。
0038a18: 雪竇顯向猶較些子處便喝。又向曲似刈禾鐮處
0038a19: 云。是甚麼語話。也好與一拶。見之不取。千載難逢。
0038a20: 溈山云。國師道猶較些子。當時但呵呵大笑。復
0038a21: 問和尚此間如何示徒。待云三點如流水曲似刈
0038a22: 禾鐮。又呵呵大笑。教他國師進且無門退亦無路。
0038a23: 何故。入虎穴撩虎尾。須是其人。
0038a24: 姜山方云。大小國師有頭無尾。待伊道不是心不
0038b01: 是佛不是物。何不亦向道是甚麼語話。豈不光前
0038b02: 絕後。
0038b03: 古南門云。馬祖國師鼻孔總被伏牛穿了也。忽
0038b04: 有個漢出來道是什麼語話。劈脊棒云。三段不同。
0038b05: 收歸上科。
0038b06: 國師問紫璘供奉。佛是什麼義。曰覺義。師曰佛曾迷
0038b07: 否。曰不曾迷。師曰用覺作麼。奉無語。
0038b08: 徑山杲云。若不入水。怎見長人。
0038b09: 資福侶云。國師也是從井救人。
0038b10: 國師因涅槃時至乃辭代宗帝。帝曰師滅度後弟子
0038b11: 將何所記。師曰告檀越與老僧造個無縫塔。帝曰請
0038b12: 師塔樣。師良久曰會麼。帝曰不會。師曰。貧道去後。有
0038b13: 侍者應真諳此事。乞詔問之。後代宗詔應真入內
0038b14: 問前語。真良久曰聖上會麼。帝曰不會。真乃述偈曰。
0038b15: 湘之南。潭之北。中有黃金充一國。無影樹下合同船。
0038b16: 琉璃殿上無知識。
0038b17: 雪竇顯云。代宗不會且置。源還會麼。祇消個請
0038b18: 師塔樣。盡西天此土諸位祖師遭者一拶。不免將
0038b19: 南作北。有旁不肯底出來。我要問你。那個是無縫
0038b20: 塔。
0038b21: 神鼎諲云。源恁麼頌。且道盡善不盡善。神鼎與
0038b22: 諸人下四轉語。湘之南潭之北。君臣有路。中有黃
0038b23: 金充一國。淨妙體圓。無影樹下合同船。千聖同轍。
0038b24: 琉璃殿上無知識。凡聖路絕。若與麼會去必不相
0038c01: 賺。神鼎與麼註解。只是孤負國師。
0038c02: 保寧勇云。所謂非父不生其子。雖然如是。瞞代宗
0038c03: 一人即得。怎奈天下衲僧眼何。且道那個是衲僧
0038c04: 眼。便下座。
0038c05: 五祖演云。國師良久。懸鼓待槌。當時代宗若是個
0038c06: 作家君王。待伊教詔源。便好道國師何必。
0038c07: 山誾云。國師塔樣大囫生。源塔樣大玲瓏
0038c08: 生。且道國師底是源底是。
0038c09: 古南門云。出身猶可易。脫體道應難。當時待代宗
0038c10: 道請師塔樣。但道想陛下造者塔不得。更有問那
0038c11: 個是無縫塔。驀口摑云合取口。
0038c12: 金粟元云。好個塔樣。從古至今未曾有一人識得。
0038c13: 源與麼頌。非惟欺瞞皇帝。亦乃辜負國師。
0038c14: 崇先奇云。大小雪竇抑己已揚人。殊不知無縫塔樣
0038c15: 至今巋然不動。可惜代宗錯過。若是作家君王。如
0038c16: 飛龍在天光被四表。又何止衲僧門下。後來源
0038c17: 述偈。也是父為子隱子為父隱。具眼者試邈摸看。
0038c18: 永嘉玄覺禪師六一大鑒能嗣證道歌云。心是根。法是塵。兩
0038c19: 種猶如鏡上痕。痕垢盡時光始現。心法雙忘性即真。
0038c20: 百丈雪云。我雲門者裏又且不然。心是根。法是塵。
0038c21: 兩種猶如車兩輪。兩輪未轉車無用。兩輪轉處示
0038c22: 車身。
0038c23: 永嘉云。江月照。松風吹。永夜清宵何所為。佛性戒珠
0038c24: 心地印。霧露雲霞體上衣。
0039a01: 徑山杲云。者個阿師好與三十棒。且道過在甚麼
0039a02: 處。不合將常住物入衣下。
0039a03: 薦福璨云。江月照。松風吹。永夜清宵何所為。顧
0039a04: 大眾云。薦福門下若有個樣衲僧。喚來洗。何故。
0039a05: 無為無事人。猶是金難。
0039a06: 報恩賢云。妙喜雖則捉賊獻贓棒不發。怎奈不
0039a07: 顧自家失利。大眾還知妙喜老人失利處麼。不許
0039a08: 他人富。甘得自家貧。
0039a09: 永嘉云。大丈夫。秉慧。般若鋒兮金剛。非但空摧
0039a10: 外道心。且曾落天魔膽。
0039a11: 一指海云。永嘉老頭兒元來膽小。山僧則不然。大
0039a12: 丈夫。秉慧。般若鋒兮金剛。非但空摧佛祖心。
0039a13: 早曾落空膽。
0039a14: 吉州源山應真禪師六二南陽忠嗣參方回省覲馬祖。
0039a15: 於祖前畫一圓相就上禮拜。祖曰子莫欲作佛否。源
0039a16: 曰某甲不解目。祖曰吾不如汝。
0039a17: 雪竇顯云。然猛虎不食其子。怎奈來言不豐。諸人
0039a18: 要識源麼。只是個藏身露影漢。
0039a19: 南堂欲云。源歸省獻個胡餅。馬祖犢自不勝
0039a20: 情。雪竇云然猛虎不食其子怎奈來言不豐。檢點
0039a21: 將來。恰踏著源影子。
0039a22: 海舟慈云。源識得馬祖。前箭雖避後箭難逃。若
0039a23: 是伶俐衲僧。收坐具便出。
0039a24: 古南門云。源作個圓相。佛固不欲作。怎奈早已巳
0039b01: 目。馬祖道吾不如汝。大似信其言而不觀其行。
0039b02: 雖然。馬駒踏殺天下人。莫道不食其子。
0039b03: □□通云。源者漢擬歸省時。早自目了也。更
0039b04: 有個馬簸箕把不住道吾不如汝。又豈止目而
0039b05: 已巳。
0039b06: 源問國師。百年後有人問極則事。作麼生。國師曰。
0039b07: 幸自可憐生。須要個護身符子作什麼。
0039b08: 五祖戒代云。和尚終是老婆心切。
0039b09: 大溈泰云。大小源被國師一坐。直至如今起不
0039b10: 得。若是大溈即不然。待道幸自可憐生要須個護
0039b11: 身符子作什麼。向道暗中為照燭。嶮處作津梁。
0039b12: 白巖符云。幸自可憐生要須個護身符子作什麼。
0039b13: 粉骨碎身難報此恩。大溈道暗中為照燭險處作
0039b14: 津梁。且道與麼說話還契他國師意也無。山僧代
0039b15: 耽源進一語。貴與國師相見。幸自可憐生要須個
0039b16: 護身符子作什麼。對道某甲今日悔出此問。
0039b17: 
0039b18: 宗門拈古集卷第六
