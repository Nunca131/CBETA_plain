0109a08: 
0109a09: 
0109a10: 宗門拈古集卷第十九
0109a11: 
0109a12: 古杭白巖嗣祖沙門　淨符　集
0109a13: △青三
0109a14: 澧州龍潭崇信禪師青三天皇悟嗣因德山來參。直上法堂
0109a15: 曰。久嚮龍潭。及至到來。潭又不見龍又不現。潭引身
0109a16: 曰。子親到龍潭。德山無語。遂棲止焉。
0109a17: 雪竇顯云。將錯就錯。
0109a18: 雲峰悅云。大小德山向虀甕裏醃殺。
0109a19: 黃龍心云。雪竇與麼道。為是德山將錯就錯。龍潭
0109a20: 將錯就錯。識休咎的衲僧必知去處。未過關者亦
0109a21: 宜辨取。還相委悉麼。縱饒栽種得。不是棟梁材。
0109a22: 天童悟云。既是潭又不見龍又不現。因甚道子親
0109a23: 到。大似方木逗圓竅。諸仁者。且道甚麼處見親到
0109a24: 處。試斷看。
0109b01: 古南門云。龍潭老漢就身打劫。可惜德山牙如
0109b02: 樹口似血盆。驅而納諸獲陷之中。而莫之知
0109b03: 避也。且道利害在什麼處。
0109b04: 棲霞成云。龍潭將蝦釣鯉。德山認奴作郎。兩個老
0109b05: 漢好與三十痛棒。或曰德山且置。龍潭過在甚處。
0109b06: 向道不當魔魅人家男女。
0109b07: 京兆翠微無學禪師青三丹霞然嗣龍牙問。自到和尚法席。
0109b08: 每每上參不蒙一法示誨。意在於何。翠曰嫌少個甚
0109b09: 麼。牙又問洞山。山曰爭怪得老僧。
0109b10: 法眼益別云。祖師來也。
0109b11: 雪竇顯云。兩個老漢被這僧穿。唯有法眼與他
0109b12: 同參。若是雪竇門下。喫棒了出。
0109b13: 雲居齊云。此三尊宿還有親也無。若有。那個親。
0109b14: 若無親。眼在什麼處。
0109b15: 翠微因清平參問。如何是西來的的大意。微曰待無
0109b16: 人即向你道。平良久曰。無人也。請和尚道。微下禪
0109b17: 引平入竹園。平又曰。無人也。請和尚道。微指竹曰。這
0109b18: 竿得恁麼長。那竿得恁麼短。平乃有省。
0109b19: 天童忞云。向翠微未屙已巳前薦去已巳是第二頭。若
0109b20: 竹園裏悟得底。直是第八首。畢竟作麼生。顧大
0109b21: 眾云。咦。洎合打破蔡州。
0109b22: 吉州孝義性空禪師青三丹霞然嗣僧參次。義乃展手示之。
0109b23: 僧近前退後。義曰。父母俱喪。略不慘顏。僧呵呵大
0109b24: 笑。義曰少間與闍黎舉哀。僧打筋斗而出。義曰蒼天
0109c01: 蒼天。
0109c02: 昭覺勤云。展開兩手。只見錐頭利。進前退後。不見
0109c03: 利頭錐。呵呵大笑。笑裏有刀。連哭蒼天。弓折箭盡。
0109c04: 且道畢竟如何。良久云。若不共同橋上過。爭信橋
0109c05: 流水不流。
0109c06: 僊天和尚青三大川嗣因僧參擬作禮。天曰野狐兒見什
0109c07: 麼了便禮拜。曰老禿奴見什麼了便恁麼問。天曰苦
0109c08: 哉苦哉。僊天今日忘前失後。曰要且得時終不補失。
0109c09: 天曰爭不如此。曰誰甘。天呵呵大笑曰遠之遠矣。僧
0109c10: 四顧便出。
0109c11: 高峰妙云。一問一答有賓有主。盡謂二俱作家。若
0109c12: 據山僧檢點。這僧猶自可。僊天笑殺人。
0109c13: 陽山頂云。盡道這兩個漢箭鋒相拄拳踢相應。若
0109c14: 據陽山檢點將來。直是天地懸隔。
0109c15: 白巖符云。大澤之龍。深林之虎。驀拶相逢。風號雲
0109c16: 卷則不無。其奈上古淳風為之瓦解。
0109c17: 僊天因新羅僧到參。纔展坐具天便捉住曰。未發本
0109c18: 國時。道取一句來。僧無語。天便推出曰。問伊一句。便
0109c19: 道兩句。
0109c20: 寶壽方云。這僧無語。不妨將成九仞之山。爭奈末
0109c21: 上欠進一簣之土。若是個頭尾相稱的漢。待道問
0109c22: 伊一句便道兩句。便好向道悔某甲遠來。管教
0109c23: 僊天這漢大開東閣有分。
0109c24: 廣胤標云。且道那裏是這僧道底兩句。試分析看。
0110a01: 若分析得出。僊天被汝看破。分析不出。辜負僊天
0110a02: 勞力。
0110a03: 漳州三平義忠禪師青三大顛□嗣問大顛。不用指東話西。
0110a04: 請師直指。顛曰幽州江口石人蹲。平曰猶是指東話
0110a05: 西。顛曰。若是鳳凰兒。不向那邊討。平作禮。顛曰若不
0110a06: 得後句。前話也難圓。
0110a07: 昭覺勤云。徹底老婆心。不向那邊討。父子要投機。
0110a08: 無端入荒草。
0110a09: 三平陞座次。有道士出眾。從東過西。又有一僧從西
0110a10: 過東。平曰。適來道士有見處。師僧未在。士出作禮
0110a11: 曰謝師接引。平便打。僧出作禮曰乞師指示。平亦打。
0110a12: 復召眾曰。此兩件公案作麼生斷。還有人斷得麼。如
0110a13: 是三問。眾皆無對。平曰。既無人斷。老僧為斷去也。乃
0110a14: 擲下拄杖歸方丈。
0110a15: 溈山云。若不是三平老漢。幾乎作道理斷。不
0110a16: 見石鞏道三十年一張弓兩隻箭。只射得半個聖
0110a17: 人。果然。
0110a18: 三平有偈曰。即此見聞非見聞。無餘聲色可呈君。個
0110a19: 中若了全無事。體用何妨分不分。
0110a20: 天童覺云。正相逢。沒交涉。六戶不掩。四衢絕蹤。遍
0110a21: 界是光明。通身無向背。正恁麼時作麼生。機絲不
0110a22: 掛梭頭事。文彩縱橫意自殊。
0110a23: 本生和尚青三大顛嗣示眾。拈拄杖曰。我若拈起。汝便向
0110a24: 未拈起時作道理。我若不拈起。汝便向拈起時作主
0110b01: 宰。且道老僧為人在什麼處。時有僧出曰。不敢妄生
0110b02: 節目。生曰也知闍黎不分外。曰。低低處平之有餘。高
0110b03: 高處觀之不足。生曰節目上更生節目。僧無語。生曰。
0110b04: 掩鼻偷香。空招罪犯。
0110b05: 雪竇顯云。者僧也善能切磋。怎奈弓折箭盡。總不
0110b06: 如本生是作家宗師。拈起也天回地轉。應須拱手
0110b07: 歸降。放下也草偃風行。必合全身遠害。還見本生
0110b08: 為人處麼。復拈拄杖云。太平本是將軍致。不許將
0110b09: 軍見太平。
0110b10: 古南門云。本生雪竇俱是作家宗師。竭力為人。怎
0110b11: 奈節目太多。不若者僧一時坐斷。何故。不見道毗
0110b12: 婆尸佛早留心。直至如今不得妙。拋下拄杖云。是
0110b13: 什麼。
0110b14: 雪竇正云。者僧雖有衲僧氣魄。怎奈少捋虎鬚的
0110b15: 作略。當時若與折拄杖。不獨見其牙爪。亦且免
0110b16: 雪竇在節目上更生節目。
0110b17: 潭州石室善道禪師青三長髭曠嗣每見僧來便豎起拄杖
0110b18: 曰。三世諸佛盡由者個。對者少得冥契。長沙聞乃曰。
0110b19: 我若見。即令放下拄杖。別通個消息。三聖將此語祇
0110b20: 對。被室認破為長沙語。杏山聞三聖失機。乃親到石
0110b21: 室。室見來乃潛入碓房碓米。杏曰行者接待不易。貧
0110b22: 道難消。室曰。穿心子盛將來。無底盤子合取去。說
0110b23: 甚麼難消。杏便休。
0110b24: 昭覺勤云。石室置個問端不妨孤峻。若非長沙怎
0110c01: 得投機。雖然只知恁麼。不知不恁麼。遂舉拄杖云。
0110c02: 過去諸佛不恁麼。現在諸佛不恁麼。未來諸佛不
0110c03: 恁麼。或若總道放下拄杖子。我也知你只是個學
0110c04: 語之流。生機處道將一句來。
0110c05: 天寧琦代杏山云。何得將常住物入衣下用。
0110c06: 報恩琇云。一個綿包特石。一個鐵褁泥團。放行則
0110c07: 在廟之圭璋。把住乃處堂之燕。拈拄杖云。恁麼
0110c08: 也不是。不恁麼也不是。放下不放下總不是。卓拄
0110c09: 杖云。倚天長逼人寒。
0110c10: 慧雲盛代杏山云。切忌脹破肚皮。
0110c11: △南四
0110c12: 睦州龍興道明陳尊宿南四黃檗運嗣因僧問。高揖釋迦不
0110c13: 拜彌勒時如何。州曰昨日有人問。趁出了也。曰和尚
0110c14: 恐某甲不實那。州曰拄杖子不在。笤帚柄聊與三十。
0110c15: 雪竇顯云。睦州只有受璧之心。且無割城之意。
0110c16: 南堂靜云。衲僧家高揖釋迦不拜彌勒不為分外。
0110c17: 也須是本分鉗錘方能辨其真偽。何故。出須是
0110c18: 英靈子。敵勝還他師子兒。選佛若無如是眼。直饒
0110c19: 千載亦奚為。
0110c20: 西禪需云。若要扶持大法。舉唱宗乘。者老漢較
0110c21: 些子。諸人要見睦州麼。為不平離寶匣。藥因救
0110c22: 病出金瓶。
0110c23: 南堂欲云。雪竇與麼批判。深屈古人。山僧道睦州
0110c24: 和盤托出。只是罕遇知音。
0111a01: 古南門云。雪竇祇見一邊。殊不知睦州老漢量才
0111a02: 補職。得人一牛。還人一馬。
0111a03: 龍華體云。雪竇只見錐頭利。不見鑿頭方。殊不知
0111a04: 睦州大似金翅劈海直取龍吞。雖然如是。怎奈被
0111a05: 者僧勘破。
0111a06: 睦州問僧甚處來。曰那邊劄。州曰老僧屈。曰和尚知
0111a07: 即得。州曰擔枷過狀漢。劈脊便打。
0111a08: 雲峰悅云。睦州何用繁辭。那邊劄。劈脊便打。
0111a09: 睦州示眾。我見百丈不識好惡。大眾纔集以拄杖一
0111a10: 時打下。復召大眾。眾回首。乃曰是什麼。有甚共語處。
0111a11: 黃檗和尚大眾纔集。以拄杖一時打下。復召大眾。眾
0111a12: 回首。乃曰月似彎弓少雨多風。猶較些子。
0111a13: 雪竇顯云。說甚猶較些子。直是未在。據雪竇眾集
0111a14: 一時打下便休。或有個無孔鐵錘。為眾竭力善能
0111a15: 擔荷。可以籠今古把斷乾坤。乃驀拈拄杖云。放
0111a16: 過一著。
0111a17: 瑯覺云。若入洪波裏。須是弄潮人。
0111a18: 靈隱嶽云。轉見訛。者幾個漢出來張羅布網。
0111a19: 向平地上撈蝦摝蜆。用盡自己已心。笑破他人口。
0111a20: 昭覺勤云。百丈將棒喚狗。未免相顧睚。黃檗香
0111a21: 餌綴。吞者喪身失命。睦州當眾舉覺。與賊過梯。
0111a22: 雪竇要人擔荷。無風起浪。崇寧今日總不恁麼。各
0111a23: 請歸堂。
0111a24: 古南門云。睦州借殺人。雪竇停囚長智。雖然為
0111b01: 眾竭力。要且鈍置百丈黃檗不少。會麼。楖橫擔
0111b02: 不顧人。直入千峰萬峰去。
0111b03: 睦州問僧近離甚處。僧便喝。州曰老僧被你一喝。僧
0111b04: 又喝。州曰三喝四喝後作麼生。僧無語。州便打曰。者
0111b05: 掠漢。
0111b06: 泐潭清云。者僧只解瞻前不能顧後。恁麼行鈍
0111b07: 置殺人。黃龍即不然。待道三喝四喝後如何。將坐
0111b08: 具一摵拂袖便行。非唯截斷睦州葛藤。且與天下
0111b09: 衲僧出氣。
0111b10: 靈隱嶽云。老睦州甚生氣。向者僧手裏呈。
0111b11: 睦州一日喚僧曰大德。僧回首。州曰擔板漢。
0111b12: 雪竇顯云。睦州只具一隻眼。何故。者僧喚既回頭。
0111b13: 因甚成擔板。
0111b14: 黃龍新云。雪竇亦只具一隻眼。者僧喚既回頭。因
0111b15: 甚不成擔板。
0111b16: 鼓山珪云。睦州和尚被者僧勘破。
0111b17: 天童悟云。睦州與麼道。且道是賞伊罰伊。若道罰
0111b18: 伊。者僧喚既回頭。甚麼處是擔板處。若道賞伊。睦
0111b19: 州因甚道擔板。諸人撿點看。莫只學矮子看戲。
0111b20: 南問舉雪竇黃龍二語畢云。路見不平。以楔出
0111b21: 楔則不無三大老。撿點將來。一總是擔板漢。何故。
0111b22: 字經三寫烏焉成馬。
0111b23: 睦州因秀才相訪。州問蘊何事業。曰會二十四家書。
0111b24: 州以杖空中點一點曰會麼。曰不會。州曰又道會二
0111c01: 十四家書。永字八法也不識。
0111c02: 黃龍南云。睦州一點直在威音王已巳前。及乎八法
0111c03: 論書。被個俗人勘破。若是黃龍即不然。孔門弟
0111c04: 子無人識。碧眼胡僧笑點頭。
0111c05: 溈山云。睦州雖然用得者一點妙。大似倚勢欺
0111c06: 人。大溈即不然。乃一圓相云會麼。字義炳然。文
0111c07: 不加點。
0111c08: 徑山印云。睦州大似如風吹水自然成文。惜乎逞
0111c09: 俊太過。翻覺烏焉成馬。山僧今日有秀才來。雖有
0111c10: 拂子拄杖束之高閣。何故。文不在茲。
0111c11: 天童忞云。睦州一點偶爾成文。秀才罔措字義炳
0111c12: 然。只為少年時順硃頑了。兼之舊本頗有錯簡。山
0111c13: 僧不免為諸人改正。二十四家書會盡。空中一點
0111c14: 便茫然。休茫然。從來小生八九子。大人乙己巳化三
0111c15: 千。
0111c16: □□薰云。睦州善註。黃龍善判。要且二俱不了。畢
0111c17: 竟作麼生。拈拄杖畫一畫云。我不似睦州打葛藤。
0111c18: 睦州上堂。裂開也在我。聚也在我。僧便問如何是
0111c19: 裂開。州曰三九二十七。菩提．涅槃．真如．解脫．即心即
0111c20: 佛。我且恁麼道。你又作麼生。曰某甲不與麼。州曰盞
0111c21: 子撲落地。碟子成七片。曰如何是聚。州乃斂歛手而
0111c22: 坐。
0111c23: 雲峰悅云。相罵饒你接嘴。相唾饒你潑水。
0111c24: 天童覺云。睦州用處直是長三短五七縱八橫。撒
0112a01: 在面前拋向腦後。不妨奇特。然則門庭施設自是
0112a02: 一家。入理深談不啻百步。
0112a03: 靈隱嶽云。也好笑。睦州被者僧拶得恰似落湯螃
0112a04: 。七手八一時露。
0112a05: 天井新云。者僧贏得一擔輸兩頭。睦州老漢眼
0112a06: 光爍破四天下。到者裏也只得斂歛手而坐。
0112a07: 寶壽新云。陳老師與麼說話。雖則有權有實有放
0112a08: 有收。子細看來遭人怪笑。何故。祇如庭前金菊殿
0112a09: 後芙蓉。是裂開耶是聚耶。
0112a10: 甌峰承云。者僧擬霄漢。遇漫天網子。睦州雖
0112a11: 然頭正尾正。未免傍觀者哂。
0112a12: 萬壽範云。將纘先王之舊蹟。擬收天下之逸民。睦
0112a13: 州可謂才醇傑異。其奈被者僧即將民事以試之。
0112a14: 便乃法令寬弛流而為屑之弊。雖欲救之無術
0112a15: 矣。
0112a16: 睦州問僧近離甚處。曰趙州。州曰趙州有何言句示
0112a17: 徒。僧舉喫茶去話。州乃呵呵大笑曰媿。問僧趙
0112a18: 州意作麼生。曰只是一期方便。州曰。苦哉苦哉。趙州
0112a19: 被你將一杓屎潑了也。便打。州問沙彌。你作麼生
0112a20: 會。彌便設拜。師亦打。其僧往沙彌處問。適來和尚打
0112a21: 你作甚麼。彌曰若不是我。和尚不打某甲。
0112a22: 雪竇顯云。者僧克由耐將一杓屎潑他二員古
0112a23: 佛。諸上座若能辨得。非唯與趙睦二州雪屈。亦乃
0112a24: 免雪竇與天下老宿無過。若道不得。到處潑人卒
0112b01: 未了在。
0112b02: 徑山杲云。雪竇只知一杓屎潑他趙睦二州。殊不
0112b03: 知者僧當時被趙州將一杓屎潑了。到睦州又
0112b04: 遭一杓。只是不知氣息。若知氣息。什麼處有二員
0112b05: 古佛。
0112b06: 天寧琦云。者僧不會喫茶意旨。不知潑屎氣息。帶
0112b07: 累好人墮屎窖中。合喫多少拄杖。雪竇妙喜一時
0112b08: 放過。也須替他入涅槃堂始得。
0112b09: 法海猊云。雪竇妙喜恁麼批判。雖則各資一路。殊
0112b10: 不知自身亦被者僧塗污。即今還有不受塗污者
0112b11: 麼。山僧傾湘江之水與古人去穢滌垢去也。卓拄
0112b12: 杖下座。
0112b13: 睦州晚參。汝等諸人還得個入頭處也未。若未得個
0112b14: 入頭處。須覓個入頭處。若得個入頭處。已巳後不得孤
0112b15: 負老僧。時有僧出禮拜曰某甲終不敢孤負和尚。州
0112b16: 曰早是孤負我了也。
0112b17: 雲峰悅云。古人與麼道。和身放倒了也。汝諸人還
0112b18: 相委悉麼。若相委悉。孤負睦州。若不相委悉。雲峰
0112b19: 亦遭連累。
0112b20: 法雲秀云。還會麼。睦州便是陳蒲鞋。若見。可謂大
0112b21: 施門開更無壅塞。其或未然。莫道不窒礙好。參。
0112b22: 白雲端云。睦州老兒可謂經事多矣。要坐便坐要
0112b23: 行便行。雖然如是。天無全功。
0112b24: 雲居莊云。大小睦州通身泥水。我則不與麼。遂厲
0112c01: 聲召眾云。退後退後。眾擬議。拈拄杖一齊趁出。
0112c02: 棲霞成云。與麼說話。所謂曾為浪子偏憐客。是則
0112c03: 是。棲霞即不然。若得個入頭。逢人切忌錯舉。
0112c04: 白巖符云。我要問尊宿。你當時底入頭處試為我
0112c05: 說看。待他動靜。便撫掌云者。老漢自孤負了也。
0112c06: 睦州見僧來乃曰。現成公案。放汝三十棒。曰某甲如
0112c07: 是。州曰寺門頭金剛為什麼豎拳。曰金剛尚乃如是。
0112c08: 州便打。
0112c09: 雲門偃云。睦州正恁麼時。天下人披枷帶。
0112c10: 雲峰悅於放汝三十棒處云。作賊人心。妙喜曰
0112c11: 又添一個。道了問僧云。你道我恁麼道還有過也
0112c12: 無。僧云作賊人心。妙喜曰三個也有。
0112c13: 徑山杲云。雖然無孔笛撞著氈拍板。直是五音調
0112c14: 暢六律和偕。仔細檢點將來。未免旁觀者哂。且道
0112c15: 誰是旁觀者。良久云。不得動著。動著打折你驢腰。
0112c16: 東禪嶽云。臨危不變真大丈夫。當時若不是者僧。
0112c17: 幾被打破蔡州。諸人還識睦州麼。貧無達士將金
0112c18: 贈。病有閑人說藥方。
0112c19: 天寧琦云。睦州與者僧二俱作家。二俱不作家。還
0112c20: 有人辨得出麼。
0112c21: 白巖符云。者僧硬作主宰。尊宿有放無收。俱難為
0112c22: 明眼。我若作睦州。待道金剛尚乃如是。便起身云
0112c23: 老僧今日不奈你何。竟歸方丈。
0112c24: 睦州因天使吳尚書至門首見便問。三門俱開。從那
0113a01: 門入。州召尚書。尚書應諾。州曰從者門入。
0113a02: 雪竇顯別云。客是主人相師。
0113a03: 睦州問武陵長老。了即毛端吞巨海。始知大地一微
0113a04: 塵。長老作麼生。曰和尚問誰。州曰問長老。曰何不領
0113a05: 話。州曰你不領話我不領話。
0113a06: 雪竇顯云。墮也墮也。復云。者葛藤好與劃斷。拈拄
0113a07: 杖云。什麼處去也。
0113a08: 天童覺云。睦州武陵總道不領話。其間有貪觀白
0113a09: 浪失手橈。乃豎起拂子云。看。
0113a10: 開先金云。雪竇道墮也墮也。還是武陵墮睦州墮。
0113a11: 試為我斷看。若斷不出。無將閒學解。埋沒祖師心。
0113a12: 古南門云。兩個老漢奪鼓攙旗。仔細看來直是好
0113a13: 笑。且道笑個甚麼。若人辨得。毛端吞巨海。大地一
0113a14: 微塵。
0113a15: 睦州因雲門偃參。纔見來便閉門。偃乃扣門。州曰
0113a16: 誰。曰文偃。州曰作甚麼。曰己已事未明乞師指示。州開
0113a17: 門一見便閉。如是扣門者三。至第三日。州開門偃
0113a18: 乃拶入。州便擒住曰道道。偃擬議。州便推出曰秦時
0113a19: 轢鑽。遂掩門。損偃一足。偃從此悟入。
0113a20: 萬壽範云。睦州忍心害理。雲門雪屈無地。天涯知
0113a21: 己已情原我。鴻鴈來時滿地秋。
0113a22: 睦州因僧問如何是展演之言。州曰量才補職。如何
0113a23: 是不展演之言。州曰伏惟尚饗。
0113a24: 徑山杲云。睦州古佛恁麼答話。美則美矣。也只得
0113b01: 八成。若是徑山則不然。或問如何是展演之言。向
0113b02: 道問一答百有何妨。如何是不展演之言。喝一喝
0113b03: 云。莫屎窖沸。
0113b04: 報恩琇云。妙喜老人土上加泥。直饒道得十成。猶
0113b05: 是五十步而笑百步也。報恩則不然。如何是展演
0113b06: 之言。不說一字。如何是不展演之言。其聲如雷。
0113b07: 神鼎澤云。二尊宿恁麼答話。大似喫李子只向赤
0113b08: 邊咬。若是菩提則不然。如何是展演之言。今日正
0113b09: 月初十。如何是不展演之言。孟八郎漢又與麼去
0113b10: 也。且道與古人是同是別。復喝一喝。
0113b11: 睦州因僧問。以字不成八字不是。未審是何章句。州
0113b12: 彈指一聲曰會麼。曰不會。州曰。上來講讚無限良因。
0113b13: 蝦跳上天。蚯蚓驀過東海。
0113b14: 徑山杲云。者僧只問經頭一字。睦州盡將善知眾
0113b15: 藝差別字輪。以龍龕手鑑唐韻玉篇從頭註解。撒
0113b16: 在者僧懷裏。者僧也不妨奇特。直下便肯承當。且
0113b17: 道什麼處是他承當處。聽取個註。以字不成八
0113b18: 字不是。彈指未終普天匝地。擘開四十二般若波
0113b19: 羅密門。參透華嚴會中善知眾藝。教內教外一時
0113b20: 收。世出世間皆周備。無邊罪咎如火消。無量勝
0113b21: 義如恒沙聚。更有個末後句。堅牢庫藏永收藏。總
0113b22: 屬山前熊伯莊。
0113b23: 天寧琦云。經頭一字是什麼字。睦州彈指一下。將
0113b24: 黃面老人四十九年說不盡底一時吐露了也。妙
0113c01: 喜矢上加尖道更有末後一句。諸人還委悉麼。良
0113c02: 久云。山斷疑休去。峰高又起來。
0113c03: 睦州因僧問一言道盡時如何。州曰老僧在你囊
0113c04: 裏。
0113c05: 雲門偃有僧問一言道盡時如何。門曰裂破。
0113c06: 雪竇顯云。我則不然。一言道盡時如何。乃彈指三
0113c07: 下。
0113c08: 徑山杲云。或有問山僧一言道盡時如何。向道者
0113c09: 漆桶。
0113c10: 天寧琦云。有人來問天寧一言道盡時如何。隔。
0113c11: 白巖符云。抵戶門。拋珠擊玉。在諸老各擅其長。
0113c12: 符上座者裏又且不然。一言道盡時如何。今歲六
0113c13: 橋春事好。環湖惟見是雕鞍。
0113c14: 國清英云。有問國清一言道盡時如何。但呵呵大
0113c15: 笑。
0113c16: 睦州因僧參。纔禮拜州便叱曰。你因甚麼偷常住果
0113c17: 子喫。僧曰。某甲纔到。和尚為甚麼道偷果子。州曰贓
0113c18: 物現在。
0113c19: 寶掌白云。誣人之罪以罪加之。睦州者漢好與二
0113c20: 十棒。
0113c21: 睦州因僧問祖意教意是同是別。州曰。青山自青山。
0113c22: 白雲自白雲。曰如何是青山。州曰還我一滴雨來。曰。
0113c23: 道不得。請師道。州曰。法華鋒前陣。涅槃句後收。
0113c24: 天童覺云。若向者裏識得睦州。釋迦出世。達磨西
0114a01: 來。總是不守本分底漢。還識得麼。臂長衫袖短。
0114a02: 瘦草鞋寬。
0114a03: 報恩秀云。睦州老漢尋常辯若懸河。及乎者僧問
0114a04: 著。便乃分不下。
0114a05: 睦州示眾。老僧在此住持。不曾見個無事人到來。汝
0114a06: 等何不近前。時有一僧方近前。州曰。維那不在。汝自
0114a07: 領去山門外與二十棒。僧曰某甲過在甚麼處。州曰
0114a08: 枷上更著杻。
0114a09: 通玄奇云。睦州恁麼。早是自己巳昏昏。焉能使人昭
0114a10: 昭。
0114a11: 獅峰機云。大小睦州自語相違。好與者僧一狀領
0114a12: 過。復顧左右云。險。
0114a13: 睦州上堂問眾曰。首座。答曰在。寺主。答曰在。維
0114a14: 那。答曰在。州曰。三段不同。今當第一。向下文長。付
0114a15: 在來日。便下座。
0114a16: 昭覺勤云。一等是借路經過。就中睦州奇特。若是
0114a17: 崇寧又且不然。首座。在。寺主。在。維那。在。因
0114a18: 行不妨掉臂。打草只要驚蛇。若能一撥便轉。免致
0114a19: 撒沙撒土。
0114a20: 睦州示眾。大事未明如喪考妣。大事既明亦如喪考
0114a21: 妣。
0114a22: 青峰楚因僧問。大事既明。為什麼亦如喪考妣。楚
0114a23: 云。不得春風花不開。及至花開又吹落。
0114a24: 天目禮云。大事未明如喪考妣則固是。大事既明
0114b01: 因甚亦如喪考妣。曾經巴峽猿啼處。不待三聲已巳
0114b02: 斷魂。
0114b03: 
0114b04: 宗門拈古集卷第十九
