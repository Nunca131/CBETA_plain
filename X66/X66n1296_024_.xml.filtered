0138a01: 宗門拈古集卷第二十四
0138a02: 古杭白巖嗣祖沙門　淨符　集
0138a03: △青四
0138a04: 舒州投子大同禪師青四翠微學嗣一日指菴前一片石向
0138a05: 雪峰曰。三世諸佛總在裏許。峰曰須知有不在裏許
0138a06: 者。子曰不快漆桶。又一日與峰遊龍眠。有兩路。峰問
0138a07: 那個是龍眠路。子以杖指之。峰曰東去西去。子曰不
0138a08: 快漆桶。峰又問一槌便就時如何。子曰不是性躁漢。
0138a09: 曰不假一槌時如何。子曰不快漆桶。又一日峰問此
0138a10: 間還有人參也無。子將钁頭拋向峰面前。峰曰與麼
0138a11: 則當處掘去也。子曰不快漆桶。
0138a12: 雪竇顯云。然則一期折挫雪峰。且投子是作家罏
0138a13: 。我當時若作雪峰。待道不是性躁漢。只向伊云
0138a14: 鉗槌在我手裏。諸上座合與投子著得箇什麼語。
0138a15: 若能道得。便乃性躁平生光揚宗眼。若也顢頇。頂
0138a16: 上一槌。莫言不道。
0138a17: 溈山云。雪峰雖是本分鉗槌。爭奈投子是作家
0138a18: 爐。眾中還有本分鉗槌者麼。如無。山僧為你諸
0138a19: 人下一槌。直是火星迸散。乃卓拄杖云。看看。諸人
0138a20: 護取眉毛好。
0138a21: 東禪觀云。與麼酬對。喚做作家爐。正是認狸為
0138a22: 虎自取疑怖。若據性空見處。投子心肝五臟被雪
0138a23: 峰盡情摟出。
0138a24: 古南門云。投子雪竇俱是作家爐。爭奈鉗槌在
0138b01: 手。善說不善用。未為性躁。若是古南。待雪峰纔問
0138b02: 一槌便就時如何。劈脊便棒云。打破者漆桶。諸上
0138b03: 座。漆桶既然打破。宗眼又作麼生光揚。
0138b04: 投子路次逢趙州。州問莫便是投子山主麼。子曰茶
0138b05: 鹽錢布施我。州乃先至菴。子後歸手油。州曰。久
0138b06: 嚮投子。及乎到來。祇見箇賣油翁。子曰。你只識賣油
0138b07: 翁。且不識投子。州曰如何是投子。子提起油瓶曰油
0138b08: 油。州問大死底人活時如何。子曰。不許夜行。投明
0138b09: 須到。州曰。我早候白。伊更候黑。
0138b10: 南堂靜云。趙州作家爐。要百煉精金。投子本
0138b11: 分鉗槌。不免途中受用。諸人要見二老落處麼。十
0138b12: 年辛苦無人問。一旦成名天下知。
0138b13: 博山來云。跨逐日之蹄。截奔之水。非趙州即投
0138b14: 子。非投子即趙州。如善知奕者各見數著之先。應
0138b15: 在臨機自然調妥。要知二老落處麼。向鐵圍城穿
0138b16: 下過。來十字街頭與汝相見。
0138b17: 投子因巨榮禪客參。子曰。老僧未有一言半句挂諸
0138b18: 方脣齒。何用要見老僧。榮曰到者裏不施三拜要且
0138b19: 不甘。子曰。出家兒得與麼。沒記。榮乃遶禪一
0138b20: 而去。子曰。有眼無耳朵。六月火邊坐。
0138b21: 雪竇顯云。也不得放過。纔遶便擒住云是誰不甘。
0138b22: 若跳得出。不妨是一員衲僧。
0138b23: 溈山云。者僧雖是慣戰沙場。怎奈投子善能折
0138b24: 挫。何故。真金若不經爐冶。怎得光華徹底鮮。
0138c01: 古南門云。者僧放過且不論。祇如有眼無耳朵六
0138c02: 月火邊坐。還放過得投子麼。
0138c03: 投子因僧問如何是十身調御。子下禪立。又問凡
0138c04: 聖相去多少。子亦下禪立。
0138c05: 雪竇顯云。此公案諸人無不委知。若與麼舉。天下
0138c06: 衲僧盡為念話杜家。雪竇還有長處也無。試為大
0138c07: 眾舉看。凡聖相去多少。投子下禪立。如何是十
0138c08: 身調御。投子下禪立。且道與前來舉底是同是
0138c09: 別。若道一般。許上座具一隻眼。若道別有奇特。也
0138c10: 許上座具一隻眼。復更開一線道。凡聖相去多少。
0138c11: 請上座下一轉語。如何是十身調御。請上座答一
0138c12: 轉語。非但參見投子。亦乃知雪竇長處。或若總道
0138c13: 下禪立。惜取眉毛好。
0138c14: 五祖演云。或有人恁麼問。山僧亦下禪立。為什
0138c15: 麼。依樣兒。待我計較得成向你道。
0138c16: 徑山杲云。投子下禪。今朝為舉揚。驢前馬後漢。
0138c17: 切忌亂承當。
0138c18: 高峰妙云。一轉語天懸地殊。一轉語言端語的。具
0138c19: 眼者試辨取。
0138c20: 古南門云。投子好箇十身調御。被雪竇咬得百雜
0138c21: 碎。設有問者。但道口上著。
0138c22: 龍華體云。投子抱璞示人貴圖識者。爭奈不遇賈
0138c23: 目。祇作瓦礫擿。雪竇固是明眼指瑜摘瑕爭奈
0138c24: 太傷風化。致令後人不見完璧。諸人要見完璧麼。
0139a01: 良久云。來朝更獻楚王看。
0139a02: 投子因僧問如何是一大事因緣。子曰尹司空請山
0139a03: 僧開堂。
0139a04: 昭覺勤云。投子古佛叢林中推其得逸之辨。得
0139a05: 樸實道用。看其等閑拈掇。不妨佛法世法打成一
0139a06: 片。然雖如是。惜其不甚寬廓。今日有問天寧如何
0139a07: 是一大事因緣。即向他道。手握金輪清四海。聖
0139a08: 彌億萬斯年。
0139a09: 龍翔訢云。投子老人可謂應機施設不犯鋒鋩。中
0139a10: 峰不免因齋慶讚。一髮由來引萬鈞。全肩荷負見
0139a11: 當人。通身手眼重拈掇。枯木花開大地春。
0139a12: 磬山修云。二老宿舉揚一大事因緣。本無優劣。作
0139a13: 麼生是投子實頭處。設有問磬山如何是一大事
0139a14: 因緣。但向他道。朝看雲片片。暮聽水潺潺。
0139a15: 天童忞云。佛果眼五天胸羅萬有。據其生平施
0139a16: 設。發一言舉一令。直欲上窮圓下透風輪。山僧
0139a17: 今日非敢抑他威光。細檢此語。未免碌碌因人成
0139a18: 事。若是道峰即不然。有問如何是一大事因緣。但
0139a19: 向他道。數聲黃鳥青山外。占斷風光作主人。
0139a20: 金粟元云。與麼答話雖則樸實十分。要且驚動
0139a21: 眾。新金粟則不然。如何是一大事因緣。但向他道。
0139a22: 橫吹玉笛鷗灘上。九九奇巒盡點頭。
0139a23: 神鼎舉昭覺勤天童忞二語畢云。三大老相席
0139a24: 打令。各展家風。可謂一步高一步。一浪一浪。天
0139b01: 童新長老則不然。有問如何是一大事因緣。但向
0139b02: 他道。雲開日現人人見。水到渠成處處通。
0139b03: 投子因僧問一大藏教還有奇特事也無。子曰有。曰
0139b04: 如何是奇特事。子曰演出一大藏教。
0139b05: 雲巖新別云。演入一大藏教。
0139b06: 昭覺勤云。差病不假驢藥。
0139b07: 徑山杲云。演出演入則不無二老。若是奇特事。三
0139b08: 生六十劫也未夢見在。
0139b09: 獅林則云。叢林商量都道大慧不肯二老。若作恁
0139b10: 麼見解。三生六十劫未夢見大慧在。
0139b11: 投子因僧問月未圓時如何。子曰吞三個四個。曰
0139b12: 圓後如何。子曰吐七個八個。
0139b13: 天童傑云。吞與吐。算來無處著。要見滑稽人。
0139b14: 便是黃番綽。
0139b15: 南山寶云。者則公案你若向吞吐處著倒。我知你
0139b16: 未識投子。若問紫雲月未圓時如何。界是光明。
0139b17: 圓後如何。通身無向背。且道與投子相去多少。
0139b18: 廣潤融云。大小投子為人不無直截。祇是賺他在
0139b19: 三三四四七七八八上作活計。若有問廣潤月未
0139b20: 圓時如何。向道大家在者裏。圓後如何。待山僧出
0139b21: 隊回來為你說破。
0139b22: 投子因僧問。不斷煩惱而入涅槃時如何。子作色曰
0139b23: 者個師僧好發業殺人。
0139b24: 國清機因其僧又問。不斷煩惱而入涅槃時如何。
0139c01: 清便打。
0139c02: 松隱然云。投子只解裁長不能補短。國清只解補
0139c03: 短不能裁長。或有問龍峰不斷煩惱而入涅槃時
0139c04: 如何。只對他道。有水皆含月。無山不帶雲。
0139c05: 洞山度云。投子古佛殺人不用刀活人不用。非
0139c06: 但善能裁長而且善於補短。雖然。在洞山者裏又
0139c07: 且不然。今日或有人恁麼問。但向道柴炭紙衾松
0139c08: 風水石。且道與古人是同是別。
0139c09: 投子因僧問。依俙似半月。若三星。乾坤收不得。
0139c10: 師於何處明。子曰道什麼。僧曰想師只有湛水之波
0139c11: 且無滔天之浪。子曰閒言語。
0139c12: 雪竇顯云。投子古佛不可道不知。若檢點將來。直
0139c13: 是天地懸隔。若是雪竇。纔問和聲便打。
0139c14: 天童傑云。田地穩密佛眼不能窺。坐籌帷幄決勝
0139c15: 千里。還他投子老人。者僧也解扣關擊節。上門上
0139c16: 戶。只是插手不得。雪竇道和聲便打。也是賊過
0139c17: 後張弓。
0139c18: 雲居莊云。有人與麼問山僧。山僧亦云道什麼。待
0139c19: 道只有湛水之波且無滔天之浪。跟下痛與一
0139c20: 頓。拈拄杖云。有麼有麼。靠拄杖云。縱饒栽種得。不
0139c21: 是棟梁材。
0139c22: 海舟慈云。者僧文辭燦爛。投子本分提持。若是濟
0139c23: 下兒孫。痛打一頓逐出。
0139c24: 投子因一婆子家中失牛。特詣方丈請卜。子召婆
0140a01: 婆。婆應諾。子曰牛在。
0140a02: 白巖符云。大小投子奇則奇矣。要且鬼家活計未
0140a03: 有殺活。當時婆子應諾。何不曰在即在。祇是少了
0140a04: 些頭角。婆子從者裏搆去也未可知。
0140a05: 鄂州清平安樂令遵禪師青四翠微學嗣因僧問如何是小
0140a06: 乘。平曰錢貫。如何是大乘。平曰井索。如何有是漏。平
0140a07: 曰笊籬。如何是無漏。平曰木杓。覿面相呈時如何。平
0140a08: 曰分付與典座。
0140a09: 天寧琦云。永祚不避諸方檢責。也要矢上加尖。打
0140a10: 破大唐國。覓一個會佛法底不可得。
0140a11: 澧州夾山善會禪師青四船子誠嗣因僧問如何是夾山境。
0140a12: 山曰猿抱子歸青嶂裏。鳥花落碧巖前。
0140a13: 法眼益云。老僧二十年只作境話會。
0140a14: 浮山遠云。直饒不作境話會。亦未許在。何故。犀因
0140a15: 翫月紋生角。象被雷轟花入牙。
0140a16: 瑯覺云。且道如今作甚麼會。良久云。上士遊山
0140a17: 水。中人坐竹林。
0140a18: 黃龍新云。者僧分明問境。法眼因甚不作境會。既
0140a19: 不作境會。作什麼會。長憶江南三月裏。鷓鴣啼處
0140a20: 百花香。
0140a21: 黃龍震云。直饒法眼盡力跳也出夾山圈繢不
0140a22: 得。法眼既出不得。且道是什麼人出得。乃豎起拂
0140a23: 子云。須是者老漢始得。
0140a24: 高峰妙云。大眾還會麼。直饒向者裏會得。見法眼
0140b01: 則易。見夾山則難。
0140b02: 白巖符云。不作境話會。且作麼生會。者裏也須有
0140b03: 個眼目始得。不然總是念言語漢。
0140b04: 真如元徵云。者僧問底。夾山答底。兩兩分明是境
0140b05: 話。法眼因甚恁麼道。
0140b06: 蟠龍長云。法眼與麼解會。要見夾山直待驢年。
0140b07: 夾山示眾。百草頭上薦取老僧。市裏識取天子。
0140b08: 雲門偃云。蝦蟆鑽你鼻孔。毒蛇穿你眼睛。且向葛
0140b09: 藤裏會取。
0140b10: 雲峰悅云。雲門與麼道。大似和泥脫墼。若無後語。
0140b11: 疑殺天下人。山僧今日因行不妨掉臂。乃豎拄杖
0140b12: 云。還見雲門麼。
0140b13: 保寧勇云。百草頭上分明顯露。為甚不薦。市裏
0140b14: 終日相逢。為甚不識。未開眼者且莫錯怪夾山。雖
0140b15: 然如是。干保寧什麼事。
0140b16: 雲居舜云。古人與麼。實為慈悲。大眾。且作麼生是
0140b17: 市門頭天子。會麼。愁人莫向愁人說。說向愁人
0140b18: 愁殺人。
0140b19: 徑山杲云。夾山垛生招箭。雲門認賊為子。雖然如
0140b20: 是。知恩者少。負恩者多。
0140b21: 天寧琦云。百草頭薦阿誰。市裏識什麼。
0140b22: 仰山欽云。與麼說話。正是妄認前塵分別影事。若
0140b23: 是端拱垂衣孤峰獨宿。未夢見在。汝等諸人要見
0140b24: 夾山。豎拂子云。一狀領過。
0140c01: 佛川義云。大小妙喜錯判不少。眾中還有辨別得
0140c02: 出者麼。如無。埜山翻案去也。雲門垛生招箭。夾山
0140c03: 認賊為子。我與麼道。也是空費口脣皮。何也。不見
0140c04: 道知恩者少負恩者多。
0140c05: 崇先奇云。夾山好事不如無。雲門禍不單行。雖然
0140c06: 如是。駕與青龍不解騎。又爭怪得山僧。
0140c07: 夾山上堂。我二十年住此山。未曾舉著宗門中事。僧
0140c08: 便問。承和尚有言二十年住此山未曾舉著宗門中
0140c09: 事是否。山曰是。僧便掀倒禪。山休去。明日普請掘
0140c10: 一坑。令侍者請昨日問話僧至。曰老僧二十年說無
0140c11: 義語。今請上座打殺老僧埋向坑裏便請便請。若不
0140c12: 打殺老僧。上座自著打殺埋向坑裏始得。其僧歸堂
0140c13: 束裝潛去。
0140c14: 昭覺勤云。夾山濁時頭尾皆濁。者僧清時始終俱
0140c15: 清。後人不會。盡云者僧怕被打殺潛然而去。殊不
0140c16: 知綿裏有針。者僧好即好。只是少一轉語。待道若
0140c17: 不打殺老僧上座自著打殺埋向坑中始得。只近
0140c18: 前兩手擘開云。
0140c19: 中峰本云。者僧始則攙旗奪鼓。終則詐敗佯輸。夾
0140c20: 山雖有添兵減之謀。爭奈跟下泥深三尺。
0140c21: 敬畏空云。夾山者漢賊過張弓。當時待者僧問。何
0140c22: 不曰我向來無此語。喚侍者立時擯出。亦不失乎
0140c23: 有前無後。乃無端掘坑。不曾埋者僧。自埋了
0140c24: 也。
0141a01: 天井新云。者僧若不潛去。好與夾山一坑埋。
0141a02: 慧雲盛云。夾山褲內火發。幾乎自身難保。者僧虎
0141a03: 頭癢。幸其作速躲得過。
0141a04: 白巖符云。夾山掘個坑子。盡大地人乞命有分。其
0141a05: 奈者僧別有條軟套索子。不惟自得全生。且能絆
0141a06: 倒夾山。如今還有為夾山扶起者麼。
0141a07: 夾山因虎頭上座參。山問甚處來。曰湖南來。山曰曾
0141a08: 到石霜麼。曰要路經過爭得不到。山曰聞石霜有毬
0141a09: 子話是否。曰和尚也須急著眼始得。山曰作麼生是
0141a10: 毬子。曰跳不出。山曰作麼生是毬杖。曰沒手足。山曰。
0141a11: 且去。老僧未與闍黎相見。
0141a12: 雪竇顯云。親見者僧從石霜來。夾山因甚道不相
0141a13: 識。
0141a14: 智海逸云。夾山恁麼道。是肯者僧不肯者僧。若辨
0141a15: 得出。許你具擇法眼。
0141a16: 徑山云。入虎穴者不畏死。登危竿者不怕險。者
0141a17: 僧要路經過夾山。因茲落草。檢點將來。未免如
0141a18: 弄鼠。塗毒若作夾山。待他道和尚也須急著眼。即
0141a19: 和聲打出。且向道淨地上不要放屙。還知麼。傷
0141a20: 恕龜。殺活由我。
0141a21: 開先金云。夾山何用繁詞。待道要路經過爭得不
0141a22: 到。便與劈脊打出。不惟見我門庭高峻。亦使者僧
0141a23: 脫皮換骨。
0141a24: 夾山因與虎頭上座相見了。次日又陞座曰。昨日新
0141b01: 到在麼。頭出應諾。山曰。目前無法。意在目前。不是目
0141b02: 前法。非耳目之所到。頭曰。今日雖問。要且不是。山曰。
0141b03: 片月難明。非關天地。頭曰莫沸。便作掀禪勢。山
0141b04: 曰且緩緩。虧著上座甚麼處。頭豎起拳曰目前還著
0141b05: 得者個麼。山曰作家作家。頭又作掀禪勢。山曰。大
0141b06: 眾。看者一員戰將。若是門庭布列。山僧不如他。若據
0141b07: 入理深談。也較山僧一級地。
0141b08: 天童覺云。夾山老子解開布袋頭。將差珍異寶撒
0141b09: 向諸人面前了也。正當恁麼時作麼生。路不拾遺。
0141b10: 君子稱美。
0141b11: 東禪嶽云。夾山只吹無孔笛。手提氈拍板。大家唱
0141b12: 云。去年梅。今年柳。顏色馨香依舊。且道是何曲調。
0141b13: 還會麼。曲終人不見。江上數峰青。
0141b14: 夾山因僧問撥塵見佛時如何。山曰。直須揮劍。若不
0141b15: 揮劍。漁父棲巢。僧後問石霜撥塵見佛時如何。霜曰。
0141b16: 渠無國土。甚處逢渠。僧回舉似山。山上堂舉了乃曰。
0141b17: 門庭施設不如老僧。入理深譚猶較石霜百步。
0141b18: 護國元云。參須實參。見須實見。毫端許言之本末
0141b19: 皆為自欺。今夜忽有問三峰撥塵見佛時如何。和
0141b20: 聲便打。為什麼。黃金自有黃金價。終不和沙賣與
0141b21: 人。
0141b22: 梅山相云。夾山木為舟。石霜藏頭露面。山僧則
0141b23: 不然。有問撥塵見佛時如何。便與劈脊一棒。非但
0141b24: 使者僧當下悟去。亦免費後人許多氣力。
0141c01: 石霜尊云。夾山為眾竭力。禍出私門。石霜覿露全
0141c02: 機。遭人邈摸。護國要且只有利人之心。且無出人
0141c03: 之眼。若問山僧撥塵見佛時如何。亦與和聲便打。
0141c04: 待伊擬議。便與擲下拄杖。
0141c05: 夾山會下有一僧到石霜。入門便道不審。霜曰不必
0141c06: 闍黎。僧曰與麼則珍重便去。又到巖頭。入門便道不
0141c07: 審。頭乃噓兩噓。僧曰與麼則珍重。纔回步。頭曰雖是
0141c08: 後生亦能管帶。其僧歸舉似夾山。山明日陞堂乃喚
0141c09: 曰。昨日從石霜巖頭來底阿師出來。如法舉前話。僧
0141c10: 舉了。山曰大眾還會麼。若無人道。老僧不惜眉毛道
0141c11: 去也。乃曰。石霜雖有殺人刀。且無活人。巖頭亦有
0141c12: 殺人刀。亦有活人。
0141c13: 白巖符云。石霜巖頭已巳有夾山發放了也。茲置弗
0141c14: 論。若夫者僧亦不妨許伊是個俊俏衲子。祇是不
0141c15: 合向夾山手裏納敗缺。當時若解慎初護末。待道
0141c16: 如法舉前話。便好掀倒禪。教夾山者漢要做鹽
0141c17: 鐵判官也未得在。
0141c18: 夾山因僧問如何是佛。山曰此位無賓主。曰尋常與
0141c19: 什麼人對談。山曰。文殊與吾水去。普賢猶未折花
0141c20: 來。
0141c21: 百丈泐云。在家不會迎賓客。出路方知無主人。花
0141c22: 階柳巷皆空過。嗟怨堂中老令公。且道尋常畢竟
0141c23: 與什麼人對談。良久云。命坐孤星。日犯歲君。
0141c24: 夾山問黃山月輪。子是甚處人。曰是閩中人。山曰還
0142a01: 識老僧麼。曰還識學人麼。山曰。不然。子且還老僧草
0142a02: 鞋錢。然後老僧還子廬陵米價。曰恁麼則不識和尚
0142a03: 也。未審廬陵米作麼價。山曰。真獅子兒。善能哮吼。
0142a04: 天奇瑞云。神之通也。虎穴魔宮無不自在。用之妙
0142a05: 也。海角天涯有何障蔽。縱之星布高穹。奪之風捲
0142a06: 殘雲。自古明鎗易躲。至今暗箭難防。鼷口鼠食人
0142a07: 不覺疼。若人會得八表橫行。
0142a08: 大珠□云。凡參學流。頂門具眼方堪共語。看他作
0142a09: 者相見。機鋒相拄。唱愈高和愈峻。八面玲瓏何等
0142a10: 自在。雖然。還知者僧暗傷毒箭處麼。
0142a11: 夾山因僧問。如何是相似句。山曰。荷葉團團團似鏡。
0142a12: 菱角尖尖尖似錐。復曰會麼。僧曰學人不會。山曰風
0142a13: 吹柳絮毛毬走。雨打花蛺蜨飛。
0142a14: 仰山欽云。大小夾山雖然不負來機。爭奈被者僧
0142a15: 勘破。仰山則不然。如何是相似句。荷葉團團團似
0142a16: 鏡。菱角尖尖尖似錐。學人不會。風吹柳絮毛毬走
0142a17: 雨打花蛺蜨飛。終是別些子。
0142a18: 天寧琦云。夾山老漢與麼答話。恰似夾竹桃花錦
0142a19: 上鋪花。只是未曾點著本分事在。若有問天寧如
0142a20: 何是相似句。向道無將支遁誤作右軍。
0142a21: 夾山見船子後再住京口。僧問如何是法身。山曰法
0142a22: 身無相。如何是法眼。山曰法眼無瑕。僧舉似道吾。吾
0142a23: 曰者漢此回方徹。
0142a24: 育王雪云。三十年前賣牛買馬。三十年後賣馬買
0142b01: 牛。若是出格流。決不向他語裏轉。還見麼。法身
0142b02: 無相。法眼無瑕。
0142b03: 青龍斯云。夾山答話前來也恁麼道。後頭也恁麼
0142b04: 道。為什麼道吾前頭失笑。後頭滿口肯他。且道
0142b05: 節目在什麼處。豎拂子云。尋常一樣前月。纔有
0142b06: 梅花遂喝一喝云。不得者一喝。幾乎道個便不同。
0142b07: 夾山在溈山充典座。溈一日問今日喫甚麼菜。山曰
0142b08: 兩年同一春。溈曰好好修事著。山曰龍宿鳳巢。
0142b09: 天童傑云。柄在手。縱奪臨時。敲磕將來。百味具
0142b10: 足。其中只欠一味。且道是油是醬。若人檢點得出。
0142b11: 華藏功不浪施。
0142b12: 天界盛云。夾山者漢纔遭一笑。三橈開得眼來。便
0142b13: 乃氣吞諸方。雖然。汝等時中還曾咬著二年同一
0142b14: 春麼。喝一喝云。趕起石老虎著。
0142b15: 夾山將示滅。垂語曰。石頭一枝看看即滅矣。洛浦曰
0142b16: 不然。山曰何也。浦曰他家自有青山在。山曰。苟如是。
0142b17: 即吾宗不墜矣。
0142b18: 愚菴盂云。石頭一枝有賴洛浦此語。墜吾宗者可
0142b19: 惜夾山後語。減價賣絲帛。兒孫盡布衣。
0142b20: 白巖符云。大小洛浦錯過夾山。當時若是個克肖
0142b21: 兒。待道石頭一枝看看即滅矣。便好震威一喝云
0142b22: 者漢臨死猶寐語。拂袖便出。管教夾嶺一枝至今
0142b23: 蕃茂。乃無端云云。豈不令夾山擔盡干係。愚菴云
0142b24: 墜吾宗者可惜夾山後語。失一隻眼。殊不知夾
0142c01: 山此語只好信他一半。
0142c02: 
0142c03: 宗門拈古集卷第二十四
