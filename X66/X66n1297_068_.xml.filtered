0688c07: 
0688c08: 宗鑑法林卷六十八
0688c09: 
0688c10: 集雲堂　編
0688c11: 大鑒下九世
0688c12: 鼎州梁山緣觀禪師同安志嗣僧問如何是空劫以前
0688c13: 事。師曰。擊動乾坤鼓。時人聽不聞。
0688c14: 空為鼓須彌槌。擊者雖多聽者稀。夜半髑髏驚破
0688c15: 夢。滿頭明月不思歸。丹霞淳
0688c16: 梁山示眾。南來者與伊三十棒。北來者與伊三十
0688c17: 棒。
0688c18: 瑯琊覺云。梁山好一片真金。將作頑鐵賣。瑯琊即
0688c19: 不然。南來者與你三十棒。北來者與你三十棒。從教
0688c20: 天下人貶剝。　平陽忞云。瑯琊雖不將金作鐵賣。其
0688c21: 奈自不說價。要人還錢。廣潤又不然。南來者與你三
0688c22: 十棒。北來者與你三十棒。棒頭有眼明如日。要識真
0688c23: 金火裏看。　白巖符云。瑯琊攙行奪市。錐祇恁麼利。
0688c24: 廣潤擬出一頭鑿。祇恁麼方。要見梁山。較三千里。
0689a01: 　再牛游云。一人能舒不能卷。一人能卷不能舒。雲巖
0689a02: 門下一任南來北來且恁麼過。驀然洗面。摸著鼻頭。
0689a03: 來與你三十。
0689a04: 梁山因僧問如何是祖師西來意。師曰莫亂道。
0689a05: 國令森嚴擬者危。毫釐纔動鐵輪隨。心萌口應三千
0689a06: 里。齒露言來苦怨誰。投子青
0689a07: 梁山園頭問家賊難防時如何。師曰識得不為冤。
0689a08: 曰識得後如何。師曰貶向無生國。曰莫是它安身
0689a09: 立命處麼。師曰死水不藏龍。曰如何是活水龍。師
0689a10: 曰興波不作浪。曰忽然傾湫倒嶽時如何。師下禪
0689a11: 把住曰。莫教溼老僧袈裟角。
0689a12: 黃龍清云。梁山老漢洞達機宜堪稱作者。怎奈借便
0689a13: 開門。展轉令人著賊。黃龍則不然。纔見伊問家賊難
0689a14: 防時如何。便與一刀兩段。教伊永絕窺窬之地。然雖
0689a15: 如是。忽有箇衲僧出來。指山僧云賊賊。又作麼生
0689a16: 支遣。　護國元云。者裏則不然。待伊道忽遇倒嶽傾
0689a17: 湫時如何。但云雲在嶺頭閒不徹。　天童華云。梁山
0689a18: 祇解戰賊不解殺賊。有問山僧家賊難防時如何。劈
0689a19: 脊便打。何故。不見道齊之以禮。　雲門信云。園頭久
0689a20: 默斯要。真有運籌帷幄決勝千里之機。苟非梁山大
0689a21: 難抵敵。雖然。末後中它一箭。且喜卸甲而歸。還有救
0689a22: 得者麼。若有問雲門忽然傾湫倒嶽時如何。但向道
0689a23: 照管尾巴。且看園頭作何折合。　鳳山啟云。正偏妙
0689a24: 玉金鍼。者僧如庖丁游刃用有餘。饒梁山似郢
0689b01: 匠揮斤纖毫無損。天童云祇解戰賊不解殺賊。殊不
0689b02: 知垂衣裳而天下治者堯舜也。
0689b03: 林間紅白春分付。夏有熏風秋有霜。斗轉銀河隨織
0689b04: 女。鵲橋午夜度牛郎。冤家捉敗元非賊。攙手相牽入
0689b05: 洞房。縱有靈符能救活。尾巴顛蹶亦須防。語風信
0689b06: 陽春無遍行空。桃李年年釀谷中。何事東園春更
0689b07: 早。一枝雪裏綻香風。山偉
0689b08: 軋軋鶯梭擲柳。織成古錦挂春園。獰龍彩鳳從君
0689b09: 看。獨有金鍼不與傳。圭峰崑
0689b10: 梁山上堂。垂絲千尺意在深潭。一句橫空白雲自
0689b11: 異。孤舟獨棹不犯清波。海上橫行罕逢明鑑。僧問。
0689b12: 師唱誰家曲。宗風嗣阿誰。師曰。龍生龍子。鳳生鳳
0689b13: 兒。
0689b14: 蘆花碎剪補羊裘。七里灘頭獨放舟。釣得一鱗堪引
0689b15: 興。水天碧看飛鷗。百愚斯
0689b16: 小輪輕線妙無雙。曾伴幽人酒一缸。洛客見時如有
0689b17: 問。輾衝雨過桐江。鐵帆舟
0689b18: 長竿直欲釣獰龍。海上橫遊興自濃。拶出鳳凰髓五
0689b19: 色。洞簾風卷碧溶溶。湘翁沄
0689b20: 西樓獨上理新。明月孤懸秋思長。試把吳江三尺
0689b21: 絹。繡成一幅錦鴛鴦。紫琈岠
0689b22: 梁山因太陽玄問如何是無相道場。師指觀音曰
0689b23: 者箇是吳道子底。玄擬進語。師急索曰。者箇是
0689b24: 有相底。那箇是無相底。玄有省便禮拜。師曰何不
0689c01: 道取一句。玄曰。道即不辭。恐上紙筆。師笑曰此語
0689c02: 上去在。
0689c03: 報親舟云。大似雲雷相送。沖霄跨漢祇在片時。咦。
0689c04: 　清化云。犀因翫月紋生角。象被雷轟花入牙。　棲
0689c05: 霞成云。梁山可謂有奔流度刃之機。活捉生擒之手。
0689c06: 太陽如香象渡河截流而去。忽然回顧。直得滿地落
0689c07: 花紅似錦。百川四瀆盡芬芳。　烏龍岑云。玉線金鍼
0689c08: 繡鴛鴦於錦上。須是梁山。東君布令見化工於一枝。
0689c09: 還它玄老。雖然傑出。當時未免費人脣舌。　眉山遠
0689c10: 云。太陽一雙眼睛生生被梁山換。祇如云道即不
0689c11: 辭恐上紙筆。是明有相語無相語。山笑云此語上
0689c12: 去在。是肯諾語褒貶語。饒你辨得徹頭。未免一得一
0689c13: 失。
0689c14: 路窮巖仞問山翁。別指巖西東嶺東。擬進霧垂嵐色
0689c15: 重。回頭忽見太陽紅。投子青
0689c16: 真空無相絕名模。空底精兮底麤。道即不辭難上
0689c17: 紙。西天胡子沒髭鬚。止泓鑑
0689c18: 有相無相。重加鹽醬。鏡愈磨而痕生。工多巧而璞喪。
0689c19: 擬尋思。莫輕放。到此還須喫痛棒。且道利害在什麼
0689c20: 處。咄。不用擔枷過狀。百愚斯
0689c21: 六月飛霜冷入神。滿懷冤屈不容伸。驀然迸出通天
0689c22: 眼。道子誰云得真。惟岑
0689c23: 曾經雪嶺過猿啼。風急溪深凍徹眉。已巳識骨毛消落
0689c24: 盡。不令破帽挂寒衣。伴我侶
0690a01: 梁山因僧問祖意教意是同是別。師曰。金烏東上
0690a02: 人皆貴。玉兔西沉佛祖迷。
0690a03: 靈山會上言雖普。少室峰前句未形。瑞艸蒙茸含月
0690a04: 秀。寒松蓊出雲青。丹霞淳
0690a05: 山高水闊斗星移。上苑春歸杜宇啼。冷冷枝頭情不
0690a06: 耐。乘風飛過碧天低。天愚寶
0690a07: 梁山因僧問如何是日用事。師曰。碧玉點破璃
0690a08: 色。滿目紅塵不見沙。
0690a09: 劫火洞然無相宅。金門不玉樓家。寶天雲淡銀河
0690a10: 冷。浩浩波瀾豈動沙。丹霞淳
0690a11: 隨分生涯足四。拈來信手不妨親。星移斗換乾坤
0690a12: 靜。撲落當陽不是塵。祖菴銳
0690a13: 九夏霜飄動地寒。三秋花紫微班。無中有路通神
0690a14: 府。浩浩寰中不露顏。懷清海
0690a15: 懷安軍雲頂山德敷禪師護國澂下護國遠嗣因成都帥衙
0690a16: 陞座。樂營將拜起顧下馬臺曰。吸盡西江即不問。
0690a17: 請師吞下馬臺。師展手唱曰。細抹將來。營將猛
0690a18: 省。
0690a19: 吞階前下馬臺。逢人有口亦難開。戲衫莫怪重拈
0690a20: 出。曾是村歌社舞來。笑翁堪
0690a21: 襄州廣德周禪師廣德延嗣因僧問。教中道阿逸多不
0690a22: 斷煩惱不修禪定。佛記此人成佛無疑。此理如何。
0690a23: 師曰鹽又盡炭又無。曰鹽盡炭無時如何。師曰愁
0690a24: 人莫向愁人說。說向愁人愁殺人。依景德傳鐙收正
0690b01: 徑山杲云。古人恁麼。喚作洗上船。　愚菴盂云。不
0690b02: 是問津來渡口。安能遊武陵春。
0690b03: 收放隨時雖有準。出門入戶總難論。長安路上君須
0690b04: 到。莫向深村艸裏蹲。虛堂愚
0690b05: 廣德因僧問波浪之中如何得妙。師曰。橈棹不施
0690b06: 兼底脫。往來終不借浮囊。
0690b07: 一句相酬難取則。輪王不化閻浮國。無邊剎海浪痕
0690b08: 平。獨駕泥牛月色。丹霞淳
0690b09: 廣德因僧問。魚向深潭難避網。龍居淺水難尋
0690b10: 時如何。師曰。遍體崑崙黑。通身一點霜。
0690b11: 白雲坐斷體無依。靈翻騰直上飛。鎖蘆花明月
0690b12: 裏。仙人無目暗中歸。頻吉祥
0690b13: 大鑒下十世
0690b14: 郢州太陽警玄禪師梁山觀嗣上堂。夜半烏雞抱鵠卵。
0690b15: 天明起來生老鸛。毛鷹鷺鷥身。共烏鴉為
0690b16: 侶伴。高入霄。低飛柳岸。向晚歸來仔細看。依俙
0690b17: 似雲中雁。
0690b18: 崇先奇云。混不得。類不齊。太陽老人拈示殆盡。祇是
0690b19: 罕遇知音。亭恁麼道。多少錯會者。又向炭庫裏作
0690b20: 活計。　白巖符云。若人委悉得。三病二光一時透脫。
0690b21: 不然。且為你點破。舜若多神被無手人將兔角杖打
0690b22: 得通身紅爛鮮血淋漓大地如雪。還委悉麼。直饒你
0690b23: 委悉得。要見太陽猶隔一由旬在。
0690b24: 太陽上堂。嵯峨萬仞。鳥道難通。劍刃輕冰。誰當履
0690c01: 踐宗乘。妙句語路。難陳不二法門。淨名杜口。所以
0690c02: 達磨西來。面壁九年。始遇知音。太陽今日也是無
0690c03: 端。珍重。
0690c04: 不挂脣皮一句奇。少林冷坐最慈悲。須知此道非傳
0690c05: 授。立雪神光已巳強為。丹霞淳
0690c06: 太陽問僧甚處來。曰洪山。師曰先師在麼。曰在。師
0690c07: 曰。在即不無。請渠出來我要相見。曰。師曰者箇
0690c08: 猶是侍者。僧無對。師曰喫茶去。
0690c09: 龍池微云。者僧將一條斷貫索到處要穿人鼻孔。者
0690c10: 回被明安老漢穿。直得做手不辦。雖然。明安
0690c11: 老漢在洞下不無所長。若是臨濟。棒折也未放在。
0690c12: 　崇先奇云。者僧果底從洪山來。祇是錯傳洪山語。以
0690c13: 致費太陽常住茶湯。
0690c14: 太陽因僧問如何是和尚家風。師曰。滿缾傾不出。
0690c15: 大地沒饑人。
0690c16: 報恩倫云。明安老漢不負問端。盡情吐露。可謂所得
0690c17: 甚簡。施設彌寬。丹霞道。罔象無心黃帝重。卞和有智
0690c18: 楚王嫌。雖謂知言。然亦祇是矢上加尖。空中著楔。要
0690c19: 識明安家風麼。熱則乘寒向火。了無閒事挂心頭。
0690c20: 荊山美玉何須辨。赤水玄珠不用拈。罔象無心黃帝
0690c21: 重。卞和有智楚王嫌。丹霞淳
0690c22: 春山一帶曉天橫。雲影糢糊未成。好煞對江浪
0690c23: 裏。南宮幾筆墨痕新。位中符
0690c24: 六月梅花臘月蓮。軟如鐵石硬如綿。等閒狼藉闌干
0691a01: 。惱殺丹青不全。紫琈岠
0691a02: 大鑒下十一世
0691a03: 舒州投子義青禪師太陽玄嗣僧問。和尚適來拈香祝
0691a04: 延聖壽。且道當今皇帝壽年多少。師曰。月籠丹桂
0691a05: 遠。星拱北辰高。
0691a06: 六國清平賀聖年。珠簾高卷月明前。金輪那肯當堂
0691a07: 坐。不用丹墀擊靜鞭。丹霞淳
0691a08: 玉燭遙開萬里天。禁城春色自相宣。雲高日迥祥麟
0691a09: 動。北極星河照暮原。伴我侶
0691a10: 露冷龍樓迥。星回天宇高。御顏誰得近。香染玉羅袍。
0691a11: 俍亭挺
0691a12: 一片凝絕謂緣。月門高拱帝堯天。時敲古磬清霜
0691a13: 下。拋出靈丹大似拳。德微昱
0691a14: 投子示眾。若論此事。如鸞鳳翀霄不留其。羊
0691a15: 挂角那覓其。金龍不守於寒潭。玉兔豈棲於蟾
0691a16: 影。其或主賓若立。須威音劫外搖頭。問答言陳仍
0691a17: 玄路。傍提為唱。若能如是。猶在半途。更乃凝眸。不
0691a18: 勞相見。
0691a19: 水澄月滿道人愁。妙用無依類莫收。劫外正偏兼帶
0691a20: 路。不萌枝上辨春秋。丹霞淳
0691a21: 斫盡青山樵古洞。白雲籠處水重重。夜深明月來相
0691a22: 照。千里寒光一鑒通。頻吉祥
0691a23: 投子因僧問。師唱誰家曲宗風。嗣阿誰。師曰。威音
0691a24: 前一箭。射透兩重山。曰如何是相傳底事。師曰。全
0691b01: 因淮地月。得照郢陽春。曰恁麼則入水見長人。師
0691b02: 曰。祇知荊玉異。那辨楚王心。僧禮拜。師以拂子擊
0691b03: 之。
0691b04: 報恩倫云。者僧恁麼問。投子恁麼答。宗中辨的。量外
0691b05: 轉機。可謂事存函合。理應箭鋒拄。還曉會得也無。
0691b06: 其或莽鹵顢頇。報恩為你饒舌。拈拂子云。笑把金鍼
0691b07: 穿斷。殷勤分付到兒孫。擲下拂子。　崇先奇云。開
0691b08: 疆闢土革故鼎新。投子老人自是一代英傑。且道者
0691b09: 一隻箭落在甚麼處。有人道得。天下橫行。
0691b10: 珊瑚枝上玉花開。風遞清香遍九垓。勿謂乾坤成委
0691b11: 曲。韶陽曾見睦州來。丹霞淳
0691b12: 異艸靈枝風度青。犀牛翫月兩無情。隔溪桃李流紅
0691b13: 切。江上帆來越清。伴我侶
0691b14: 郢上歌聲和者稀。楚王臺畔雪霏霏。滄浪一曲隨雲
0691b15: 舞。錯認湘娥是虙妃。俍亭挺
0691b16: 萬仞龍門驚雪噴。岷源遠出信難溷。從來高古江淮
0691b17: 異。不是尋常流派論。白巖符
0691b18: 投子上堂。洪波浩渺白浪滔天。鎮海明珠在誰收
0691b19: 掌。良久卓拄杖曰。百碎。
0691b20: 湘翁沄云。投子若無後語。幾乎失掌珠。雖然。未免
0691b21: 一場狼藉。復頌。
0691b22: 赤水珠翻透日輝。龍王奮怒擲金鎚。寒光擊碎波
0691b23: 闊。罔象重逢墜嶮機。
0691b24: 郢州興陽清剖禪師太陽玄嗣在太陽作園頭種瓜次。
0691c01: 陽問甜瓜何時得熟。師曰即今熟爛了也。曰揀甜
0691c02: 底摘來。師曰與甚麼人喫。曰不入園者。師曰未審
0691c03: 不入園者還喫也無。曰汝還識伊麼。師曰。雖然不
0691c04: 識。不得不與。陽笑而去。
0691c05: 崇先奇云。瓜熟子離離。不入園者坐享無功。太陽父
0691c06: 子恁麼揀辨。可謂甜瓜徹蒂甜。
0691c07: 入園不入園。等是奴婢子。由來此箇人。尊特不在此。
0691c08: 不在此。在何處。風行雲止超情慮。長安路上不相逢。
0691c09: 無生國裏難回互。咄。位中符
0691c10: 興陽因僧問。裟竭出海乾坤震。覿面相承事若何。
0691c11: 師曰。金翅鳥王當宇宙。箇中誰是出頭人。曰忽遇
0691c12: 出頭又作麼生。師曰。似鶻捉鳩君不信。御樓前驗
0691c13: 始知真。曰恁麼則叉手當退身三步也。師曰。須
0691c14: 彌座下烏龜子。莫待重教點額回。
0691c15: 報恩秀云。者僧如牢度。差與舍利弗給孤獨園時
0691c16: 勝。然龍固為鱗蟲之長。其如終不免為金翅之食。
0691c17: 　樵風妙云。三回敵勝沖霄漢。一語揮彰迥異倫。要
0691c18: 為者僧伸剖決。端然玉線引金鍼。山僧如是舉揚。也
0691c19: 要澄清宇宙蹋斷波流。
0691c20: 展拓乾坤玅有方。威聲獵獵震朝堂。萬拱手俱承
0691c21: 化。蠻觸之君敢不降。頻吉祥
0691c22: 南嶽福嚴審承禪師太陽玄嗣因李相公特上山問如
0691c23: 何是祖師西來意。師指庭前柏樹。公如是三問。師
0691c24: 如是三答。公欣然。乃有頌。出沒閒雲滿太。元來
0692a01: 真相一塵無。重重請問西來意。惟指庭前柏一株。
0692a02: 法林音云。據音上座見解。向第一度薦得略較些子。
0692a03: 更待第二第三。何止白雲萬里。若是陶淵明。攢眉便
0692a04: 歸去。
0692a05: 曾經三戰三俱北。一旦桓公親釋囚。霸業已巳成千載
0692a06: 譽。至今誰不羨嘉猷。懷松中
0692a07: 金鉤浸水魚龍駭。三蝦衝浪來。款乃一聲歸別
0692a08: 浦。清宵月下獨徘徊。崇玉
0692a09: 大鑒下十二世
0692a10: 東京天寧芙蓉道楷禪師投子青嗣參投子。問。祖師言
0692a11: 句如家常茶飯。離此之外別有為人處麼。子曰汝
0692a12: 道寰中天子還假堯舜禹湯也無。師擬進語。子以
0692a13: 拂子驀口摵曰。汝發意來早有三十棒也。師忽開
0692a14: 悟。禮拜便行。子曰且來闍黎。師不顧。子曰汝到不
0692a15: 疑之地耶。師掩耳而出。
0692a16: 棲霞成云。芙蓉當時直出。豈不使人疑著。被投子輕
0692a17: 輕拽回。不覺全身漏逗。到者裏若能興波作浪。管教
0692a18: 投子回互不來。　崇先奇云。俊哉大似破壁飛騰。三
0692a19: 十棒分付得著。雖然。撿點將來。猶少三十棒在。
0692a20: 如水吹風。如風吹水。文彩縱橫。何彼何此。妙挾互融
0692a21: 兮玉振金聲。全提正令兮高山仰止。翻笑西歸隻履
0692a22: 人。無端特地分皮髓。竺菴成
0692a23: 閨中少婦不知愁。春日凝上翠樓。忽見陌頭楊柳
0692a24: 色。悔教夫覓封侯。南菴依
0692b01: 箭急機先快意時。飛龍騎得出天池。英標不為人羈
0692b02: 繫。紫詔空教萬里馳。位中符
0692b03: 芙蓉一日侍投子遊菜園。子度拄杖與師。師接得
0692b04: 便隨行。子曰理合如是。師曰與和尚提挈杖也
0692b05: 不為分外。曰有同行在。師曰那一人不受教。子休
0692b06: 去。至晚問師。早來說話不盡。師曰請和尚舉。曰卯
0692b07: 生日戌生月。師即點燈來。子曰汝上來下去總不
0692b08: 徒然。師曰在和尚左右理合如此。曰奴兒婢子誰
0692b09: 家屋裏無。師曰和尚年尊缺它不得。曰得恁麼殷
0692b10: 勤。師曰報恩有分。
0692b11: 風穴喜云。明投暗合。玉轉珠回。賓主和同不無洞達。
0692b12: 然則。門庭酬唱足可觀光。若論向上一途。猶未可在。
0692b13: 何也。不見道那邊不坐空王殿。豈肯耘田向日輪。
0692b14: 芙蓉上堂。法身者理妙言玄。頓超始終之患。諸仁
0692b15: 者。莫是幻身外別有法身麼。莫即幻身便是法身
0692b16: 麼。若也恁麼會去。盡是依它作解。蒙昧兩岐。法眼
0692b17: 未得通明。不見僧問夾山。如何是法身。山曰法身
0692b18: 無相。如何是法眼。山曰法眼無瑕。忽有人問如何
0692b19: 是法身。羊便乾處臥。如何是法眼。驢揀溼處。更
0692b20: 有人問作麼生是法身。買帽相頭。作麼生是法眼。
0692b21: 阬坎堆阜。若點揀將來。夾山祇是學處不玄。如流
0692b22: 俗閨閣物不能捨得。致使情關固閉識鎖難開。今
0692b23: 日若不當陽顯示。後學何以知歸。勸汝諸人。不用
0692b24: 求真。惟須息見。諸見若盡。昏霧不生。自然智鑑洞
0692c01: 明。更無它物。還會麼。良久曰。石中有火君須信。休
0692c02: 向天邊問太陽。
0692c03: 道合平常絕異端。行人何必歷艱難。從今莫信孫臏
0692c04: 卜。龜無靈不用鑽。丹霞淳
0692c05: 安定國有將軍。理陰陽付相臣。端坐龍樓不事
0692c06: 者。從教四海樂昇平。紫琈岠
0692c07: 大匠不巧。大儒不學。絕毫絕釐。如山如嶽。赤水無心
0692c08: 而得珠。荊山有智還迷璞。德微昱
0692c09: 芙蓉因自覺問。胡家曲子。不墮五音。韻出青霄。請
0692c10: 師吹唱。師曰。木雞啼夜半。鐵鳳叫天明。曰。恁麼則
0692c11: 一句曲含千古韻。滿堂雲水盡知音。師曰無舌兒
0692c12: 童能繼和。曰作家宗師人天眼目。師曰禁取兩片
0692c13: 皮。
0692c14: 克歸宗云。師資酬唱遞相激揚。扶豎洞上宗風。開發
0692c15: 人天眼目則不無。且道如何是洞上宗旨。清風梳翠
0692c16: 柳。明月弄蒼梧。
0692c17: 焦桐夜奏徽軫別。月映冰軒調最高。無舌兒童能繼
0692c18: 和。倒騎鐵鳳出青霄。亭山充
0692c19: 鄭人作舞楚人。聲繞高梁雪曲和。四海欣聞傳聖
0692c20: 祚。九重深處興幽多。頂一珠
0692c21: 秋山紅樹蘸溪津。猶向秋風憶故人。及至相舊遊
0692c22: 處。夜傾霜浸月華新。蔗菴範
0692c23: 芙蓉在投子作典座。子曰廚務勾當不易。師曰不
0692c24: 敢。曰粥耶蒸飯耶。師曰。人工淘米著火。行者
0693a01: 粥蒸飯。曰汝作甚麼。師曰和尚慈悲放它閒去。
0693a02: 崇先奇云。深相體信。出入無難。芙蓉得之矣。三十年
0693a03: 後人多懈怠。那裏討者閒漢。　文峰玉云。持籌畫
0693a04: 自有群僚。端拱無為須還主上。芙蓉與麼酬對。可謂
0693a05: 善得其旨。然到文峰者裏。尚須別有個話會始得。為
0693a06: 甚麼。曹溪波浪如相似。無限平人被陸沉。
0693a07: 勁敵當前布陣奇。輕抽一箭出重圍。許多汗馬成何
0693a08: 用。國泰方知感帝威。元拂風
0693a09: 芙蓉因僧問如何是無縫塔。師曰。白雲籠嶽頂。終
0693a10: 不露崔嵬。
0693a11: 鳳山啟云。湘南潭北。金刀已巳剪不開。白鳥蘆花。玉戶
0693a12: 推歸不得。芙蓉恁麼道。雖則鍼線綿密。由來巴鼻全
0693a13: 無。要見無縫塔也大難在。何故。霜天月落夜將半。誰
0693a14: 共沉潭照影寒。
0693a15: 層層落落影團團。切忌當陽著眼看。直下有無俱不
0693a16: 立。白漫漫又黑漫漫。雪巖欽
0693a17: 霞蒸霧擁倚高空。無縫由來絕異同。堪笑人重添註
0693a18: 。崑崙鎖月明中。浹水洽
0693a19: 岱嶽祠高望翠微。乘雲玉輦見還稀。群臣拜擁山容
0693a20: 靜。萬歲聲中青鳥飛。俍亭挺
0693a21: 青青楊柳眼。灼灼桃花面。都來入望賒。直下許誰薦。
0693a22: 一聲雲外曉鶯啼。萬壑籠不可見。顧言愚
0693a23: 芙蓉因僧問。師唱誰家曲。宗風嗣阿誰。師曰。金鳳
0693a24: 夜棲無影樹。峰巒纔露海雲遮。
0693b01: 天目律云。還見芙蓉老漢答處通玄麼。不見道韶陽
0693b02: 曾見睦州來。
0693b03: 等閒應問豈安排。一句全提隱顯該。薄霧依依籠古
0693b04: 徑。孤峰終不露崔嵬。丹霞淳
0693b05: 逗漏春光半入微。陽和無足不沾衣。流鶯落葉村
0693b06: 暮。林靜叢多馬跡稀。伴我侶
0693b07: 沙漠風高孤雁落。汀洲春暖白眠。故山一去音書
0693b08: 斷。極目蒼林鎖暝。夢菴律
0693b09: 芙蓉因楊傑侍郎至問曰與師相別幾年矣。師曰
0693b10: 七年。曰學道來參禪來。師曰不打者鼓笛。曰恁麼
0693b11: 則空遊山水百無所能也。師曰別來未久善能高
0693b12: 鑒。公乃大笑。
0693b13: 東明際云。平坦處不妨孤危。孤危處不妨平坦。　博
0693b14: 山奉云。非楊公不能見芙蓉之造詣。非芙蓉不能當
0693b15: 楊公之探討。黃金見火愈見精光則固是。若在明眼
0693b16: 作家俱難為撿點。且道什麼處是難為撿點處。
0693b17: 芙蓉因僧問。夜半正明。天曉不露。如何是不露底
0693b18: 事。師曰。滿船空載月。漁父宿蘆花。
0693b19: 星流水國夜然燈。月映江天明似鏡。隱顯無私位不
0693b20: 該。依俙擬動成偏正。丹霞淳
0693b21: 夜上浮圖最上層。下方燈火若星明。扁舟移向蘆灣
0693b22: 宿。開眼白雲宇宙橫。惟岑
0693b23: 夜船載蘆花月。斗柄低垂轉未央。不動玉機成變
0693b24: 態。下方鐘韻笙簧。天愚寶
0693c01: 理事渾融妙德全。籠嶽頂月臨淵。明夾岸夕如
0693c02: 晝。赤膊蘆花枕雪眠。截駒雲
0693c03: 沉沉夜色水含。月映長江上下天。驚覺漁翁舒睡
0693c04: 眼。滿江風景不成眠。佛指滿
0693c05: 芙蓉上堂拈拄杖曰。者裏薦得。猶是諸佛建立邊
0693c06: 事。直饒東湧西沒卷舒自在。也未夢見七佛已巳前
0693c07: 底消息。須知有一人不受教詔。若識此人。參學事
0693c08: 畢。
0693c09: 玉線囊縫穴鼻鍼。繡幃花落恨春深。自從嫁與潘郎
0693c10: 後。婢膝奴顏爭得侵。湘翁沄
0693c11: 名可挂淩。功堪稱敵國。未若處東宮。生來自尊特。
0693c12: 佛鎧堅
0693c13: 芙蓉因僧問如何是和尚家風。師曰眾人皆見。曰
0693c14: 未審見箇甚麼。師曰東壁打西壁。
0693c15: 芙蓉帳裏御爐香。十二樓分禁苑。水殿夜闌風月
0693c16: 靜。昆明池畔舞鴛鴦。俍亭挺
0693c17: 九重深處彩雲環。習習春風尚帶寒。香閣夢回初夜
0693c18: 後。銀鉤斜挂玉闌干。山容波
0693c19: 洛水橋邊春日斜。碧流清淺見瓊沙。無端陌上東風
0693c20: 急。驚起鴛鴦出浪花。覺圓胤
0693c21: 芙蓉上堂良久曰。青山常運步。石女夜生兒。
0693c22: 石泐云。道則太煞道要。且祇得八成。欲稱洞上全
0693c23: 提猶欠在。百丈則不然。閒竹杖來仙島。倦倚籃輿
0693c24: 趁出山。欲識箇中玄妙意。不留圈圚到人間。
0694a01: 
0694a02: 宗鑑法林卷六十八
