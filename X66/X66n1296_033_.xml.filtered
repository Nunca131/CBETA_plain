0190b01: 宗門拈古集卷第三十三
0190b02: 古杭白巖嗣祖沙門　淨符　集
0190b03: △青六
0190b04: 洪州同安常察禪師青六九峰嗣僧新到。遶禪三振
0190b05: 錫一下曰。凡聖不到處。請師道。安鳴指三下。僧曰同
0190b06: 安今日嚇得忘前失後。安曰闍黎發足何處。僧珍重
0190b07: 便出。安曰。五湖衲子。一錫禪人。未到同安不妨疑著。
0190b08: 僧回首曰。近見不如遠聞。安曰。貪他一杯酒。失滿
0190b09: 船魚。
0190b10: 昭覺勤云。全軍隊伍馬步相參。兩陣交鋒不妨奇
0190b11: 特。怎奈二俱失利。具眼者試辨看。
0190b12: 何山珣云。奮大用。發大機。明來暗合。平坦嶮。彼
0190b13: 既殺活拄杖。我即綿裏秤錘。縱使諸方眼目。難斷
0190b14: 個是個非。畢竟如何。堪笑一枝無孔笛。主賓顛倒
0190b15: 兩頭吹。
0190b16: 洞山瑩云。者僧好如張翼德在霸陵橋上橫衝直
0190b17: 闖威武可觀。被同安緩緩地念了一道真言便把
0190b18: 不住。所以遭他點罰道。貪他一杯酒失滿船魚。
0190b19: 眾中還有為者僧出氣者麼。卓拄杖云。而不漏。
0190b20: 古塘□云。者兩個漢雖然賓主相合言氣相符。若
0190b21: 是聖凡不到處。要且俱未夢見在。
0190b22: 同安因僧問遠趨丈室乞師一言。安曰孫臏門下徒
0190b23: 話鑽龜。曰名不浪施。安曰喫茶去。僧便珍重。安曰雖
0190b24: 得一場榮。刖一雙足。
0190c01: 天童傑云。拳來拳應。踢來踢應。拳踢交參。孰負孰
0190c02: 勝。搖頭擺尾過牢關。刖足之言誰肯信。雖然。有一
0190c03: 處訛在。諸人試檢點看。
0190c04: 同安因聞鵲聲謂眾曰。喜鳴寒檜。心印是渠傳。僧
0190c05: 出曰何必。安曰眾中有人在。僧曰同安門下道絕人
0190c06: 荒安。曰胡人飲乳返怪良醫。僧曰休休。安曰。老入
0190c07: 枯池。不見魚蹤。
0190c08: 天童傑云。動絃別曲有唱有酬。其唱愈高其和愈
0190c09: 峻。其間鄭衛之聲雖則雜然。五音六律拍拍是令。
0190c10: 同安問僧近離甚處。曰江西。安曰江西法道何似此
0190c11: 間。曰。賴是問某甲。若問著別人則禍生。安曰老僧適
0190c12: 來造次。曰。某甲不是嬰兒。徒用止啼黃葉。安曰傷
0190c13: 恕龜殺活由我。
0190c14: 昭覺勤云。宗師家握佛祖鉗錘。理當即行不留朕
0190c15: 。者僧就上門上戶。更說甚麼傷恕龜。劈脊便
0190c16: 棒。何故。重賞之下必有勇夫。
0190c17: 同安因僧問。如何是天人師。安曰。頭上角未全。身上
0190c18: 毛不出。曰如何是頭上角未全。安曰不擎戴。如何是
0190c19: 身上毛不出。安曰寸絲不挂。
0190c20: 報恩倫云。同安轉劫外機。放風前箭。聖解凡情一
0190c21: 齊穿。何止劈筈奪窩紅心中的。設使者僧手親
0190c22: 眼辨如八臂那吒。亦難摸索。又於不擎戴下著語
0190c23: 云。已巳太崢嶸。寸絲不挂下著語云。猶有赤骨律在。
0190c24: 壽昌經云。關津易過。險阱難行。謀士有先見之能。
0191a01: 將元惟威勇之力。預知險處不踐。定獲勝地高登。
0191a02: 不須血戰以成功。善保軍民之塗炭。從教神機妙
0191a03: 算。終是乾弄一。要知同安意麼。突然掇出燎原
0191a04: 燧。驚散巢居鬼窟精。
0191a05: 吉州禾山澄源殷禪師青六九峰嗣僧問。習學謂之聞。絕
0191a06: 學謂之鄰。過此二者謂之真過。如何是真過。殷曰禾
0191a07: 山解打鼓。曰如何是真諦。殷曰禾山解打鼓。曰。即心
0191a08: 即佛則不問。如何是非心非佛。殷曰禾山解打鼓。曰
0191a09: 如何是向上事。殷曰禾山解打鼓。
0191a10: 東禪嶽云。禾山以無量義百千法門若揭日月而
0191a11: 行。浮雲豈能掩蔽。東禪不打者破鼓。臨機變豹見
0191a12: 兔放鷹。且要諸人各各相委。如何是真過。實語。如
0191a13: 何是真諦。如語。如何是非心非佛。不誑語。如何是
0191a14: 向上事。不異語。此四轉語如鐵蒺藜。吞得過是好
0191a15: 手。其或未然。言多去道轉遠。
0191a16: 豐山巖云。禾山老漢被破者僧一拶。直得註太過。
0191a17: 禾山因江南李主召入宮問和尚何處來。山曰禾山
0191a18: 來。主曰山在什麼處。山曰。人來朝鳳闕。山嶽不曾移。
0191a19: 山誾云。當時李主若道。與麼則和尚遣侍者來
0191a20: 耶。禾山又作麼生。請代禾山對一語看。咄。速道速
0191a21: 道。
0191a22: 薦福如云。禾山異境靈。者皆羨。今日被李主
0191a23: 勘破。
0191a24: 福州羅山道閑禪師青六巖頭嗣因保福問。僧問巖頭浩
0191b01: 浩塵中如何辨主。頭曰銅沙鑼裏滿盛油。意作麼生。
0191b02: 山召大師。福應諾。山曰獼猴入道。山問明招。忽
0191b03: 有人問你又作麼生。招曰箭穿紅日影。
0191b04: 徑山杲云。還會麼。獼猴入道。箭穿紅日影。兩個
0191b05: 老古錐。擔雪共填井。喝一喝。
0191b06: 天童傑云。巖頭拔貧助富要且不能。設有問山僧
0191b07: 浩浩塵中如何辨主。但對道日輪正卓午。喝一喝。
0191b08: 天寧琦云。我當時若作羅山。待問銅沙鑼裏滿盛
0191b09: 油意作麼生。也與一喝。召眾云。且道天寧一喝與
0191b10: 妙喜一喝是同是別。
0191b11: 天童忞云。巖頭理上偏枯。傑祖事上不足。不肖兒
0191b12: 孫隨例看孔著楔。有問浩浩塵中如何辨主。但云
0191b13: 白面郎敲金鐙過。紅妝人揭繡簾看。
0191b14: 資福侶云。錦上鋪花還他三個老漢。若是塵中主。
0191b15: 尚未敢相許。
0191b16: 台州瑞巖師彥禪師青六巖頭嗣到夾山。山問甚處來。巖
0191b17: 曰臥龍來。山曰來時龍起也未。巖近前顧視之。山曰
0191b18: 灸瘡瘢上更著艾燋。巖曰和尚又苦如此作麼。山休
0191b19: 去。
0191b20: 溈山云。瑞巖雖然威獰愬。怎奈夾山水清不
0191b21: 容。
0191b22: 徑山杲云。若不藍田射石虎。幾乎殺李將軍。
0191b23: 瑞巖慍云。二尊宿一挨一拶。如善舞太阿不傷其
0191b24: 手。然也有到處也有不到處。
0191c01: 瑞巖坐盤石上終日如愚。每自喚主人公。復自應諾。
0191c02: 乃曰。惺惺著。他後莫受人瞞。
0191c03: 玄沙備因僧舉似。乃云一等是弄精魂。瑞巖較些
0191c04: 子。復謂僧云。何不在彼中住。僧云已巳遷化也。沙云
0191c05: 如今還喚得應麼。僧無對。雪竇顯云。蒼天蒼天。保
0191c06: 寧勇代僧云。和尚為什麼對面不聞。
0191c07: 雲居元云。天下宗師總為者僧下語。大似東家人
0191c08: 死西家人助哀。直饒瑞巖自出頭來。也是棺材裏
0191c09: 瞠眼。
0191c10: 昭覺勤云。百丈寒潭徹底。月在波心千尺。巖松倚
0191c11: 天。風生幽谷。直得凜凜孤標澄澄丰采釆。及至月離
0191c12: 碧嶂影落雲衢。遂乃當面蹉過。當時若是個漢。待
0191c13: 伊道即今還喚得應麼。直下便喝。非唯把斷玄沙
0191c14: 要津。亦乃與瑞巖老子出氣。
0191c15: 徑山琇云。驚須是英靈漢。敵勝還他獅子兒。者
0191c16: 僧只解傳言送語。不能懸崖返躑。非但錯過瑞巖。
0191c17: 亦乃錯過玄沙。
0191c18: 瑞巖慍云。祖師弄者一解。可謂超今邁古。然只作
0191c19: 得個看家兒子。山僧向者裏著一隻眼。非獨紹續
0191c20: 箕裘。直要衝樓跨。會麼。電光莫及。石火難追。兔
0191c21: 徑非大象之所遊。雞粟豈鳳凰之啗。喝一喝。
0191c22: 古南門云。者僧若從瑞巖來。待問如今還喚得應
0191c23: 麼。但對道和尚莫瞞某甲。不唯為瑞巖作主。亦免
0191c24: 雪竇助哀。
0192a01: 資福侶云。如今還喚得應麼。當時只消彈指一下。
0192a02: 管取唱和分明。
0192a03: 福州香谿從範禪師青六巖頭嗣鼓山僧到參。谿曰汝豈
0192a04: 不是鼓山僧。僧曰是。谿曰額上珠為何不現。僧無對
0192a05: 遽辭。谿門送。復召上座。僧回首。谿曰滿肚是禪。曰和
0192a06: 尚是甚麼心行。谿大笑而已巳。
0192a07: 山誾云。者僧前面失節。後面本。香谿為什麼
0192a08: 到者裏放過。良久云。也須知笑裏有刀。
0192a09: 福州聖壽嚴禪師青六巖頭嗣補衲次僧參。聖提起示之
0192a10: 曰。山僧一衲衣。展似眾人見。雲水兩條分。莫教露針
0192a11: 線。速道速道。僧無對。聖曰如許多時作甚麼來。
0192a12: 山誾云。者僧當時何不道。破也破也。待聖壽動
0192a13: 靜。便與震聲一喝。
0192a14: 福州玄沙師備禪師青六雪峰存嗣上堂。眾集。遂將拄杖一
0192a15: 時趁下。回謂侍者曰。我今日作得一解。險入地獄
0192a16: 如箭射。侍者曰喜得和尚再復人身。
0192a17: 翠巖芝云。大小玄沙前不遘村後不迭店。且作麼
0192a18: 生道得出身句。
0192a19: 道吾真云。大小芝老只是偏枯。若是道吾即不然。
0192a20: 玄沙與侍者一人具一隻眼。
0192a21: 雲居舜云。此話眾中舉得爛如泥。且作麼生會。山
0192a22: 僧道。侍者不在言。玄沙也是荊棘林裏求栴檀。
0192a23: 東禪觀云。大小玄沙性命在侍者手裏。
0192a24: 玄沙垂語。諸方老宿盡道接物利生。忽遇三種病人
0192b01: 來且作麼生接。患盲者。拈椎豎拂他又不見。患聾者。
0192b02: 語言三昧他又不聞。患啞者。教伊說又說不得。且作
0192b03: 麼生接。若接不得。佛法無靈驗。時有僧出曰。三種病
0192b04: 人還許學人商量否。沙曰。許。汝作麼生商量。其僧便
0192b05: 出。沙曰不是不是。地藏琛出曰。某甲有眼耳口。和尚
0192b06: 作麼生接。沙曰媿。便歸方丈。
0192b07: 雲門偃因僧請益。門云汝禮拜著。僧拜起。門以拄
0192b08: 杖挃之。僧乃退後。門云汝不是患盲。復喚近前來。
0192b09: 僧纔近前。門云汝不是患聾。復云還會麼。僧云不
0192b10: 會。門云汝不是患。其僧於是有省。
0192b11: 雪竇顯舉了便喝云。者盲聾喑漢。若不是雲門。
0192b12: 驢年去。如今有底或拈椎豎拂。他又不管。教伊近
0192b13: 前。他又不來。問還會麼。他又不應。諸方還奈何得
0192b14: 麼。雪竇若不奈何。汝者一隊驢漢又堪作什麼。以
0192b15: 拄杖一時趁散。
0192b16: 翠巖芝云。早知燈是火。飯熟已巳多時。
0192b17: 雲居元云。地藏如龍無角似蛇有足。玄沙只有先
0192b18: 鋒且無殿後。兩人病在膏肓。針藥之所不到。山僧
0192b19: 為你諸人點破。拈拄杖云。棒頭有眼明如日。要識
0192b20: 真金火裏看。
0192b21: 本覺一云。雲門雪竇也是因風吹火。見兔放鷹。爭
0192b22: 如地藏逆水之波。當時聞玄沙恁麼道。便出眾云
0192b23: 某甲有眼耳口請師接。噫。只者一拶。非但玄沙。盡
0192b24: 西天此土諸佛諸祖也不免退身有分。驀拈拄杖
0192c01: 云。放過則不可。
0192c02: 徑山杲云。者僧雖然悟去。只悟得雲門禪。若是玄
0192c03: 沙。更買草鞋行。
0192c04: 天童覺云。雲門平展。者僧實酬。且道什麼處是者
0192c05: 僧悟處。不救之疾。難為針艾。
0192c06: 天寧琦云。玄沙雲門氣急殺人。彼自無瘡勿傷之
0192c07: 也。
0192c08: 笑巖寶云。雲門當時不合放過者僧。反使他患盲
0192c09: 聾瘖無有休日。何故。殺人須教死。作鬼也光鮮。
0192c10: 古南門云。種穀不生豆。者僧既是盲聾瘖底。因
0192c11: 甚向雲門言下省去。驢漢還會麼。擊拂子云。上
0192c12: 士一決一切了。中下多聞多不信。
0192c13: 梅山相云。者裏又且不然。諸禪德。若向拈椎豎拂
0192c14: 上相見。不如盲底。若向語言三昧上摸索。不如聾
0192c15: 底。若逞驢脣馬嘴而作伎倆。不如底。且道作麼
0192c16: 生即得。無影樹頭擒木馬。不濕波中捉活魚。
0192c17: 棲霞成云。三種病話如一部難經。不特庸醫茫然。
0192c18: 即雲門雖能發藥。要且不能按經。妙喜道此僧只
0192c19: 悟得雲門禪。果然。地藏云某甲有眼耳口和尚作
0192c20: 麼生接。可惜玄沙真病現前拱手而去。當時但
0192c21: 云禮拜著。待伊擬議。痛棒打出。豈不名擅諸方。作
0192c22: 個醫方捷徑。
0192c23: 西遯超云。玄沙老人無端壓良民為賤。指好肉作
0192c24: 瘡。合得何罪。還有為玄沙出罪者麼。但向云何幸
0193a01: 如之。
0193a02: 玄沙因僧問。如何是學人自己已。沙曰用自己已作麼。
0193a03: 雲門偃云。沒量大人。向語裏轉。
0193a04: 寶壽新云。且道是者僧在語裏轉。玄沙在語
0193a05: 裏轉。有理何用高聲。
0193a06: 玄沙到莆田縣百戲迎接。次日問小塘長老曰。昨日
0193a07: 許多喧向甚麼處去也。塘提起袈裟角。沙曰料掉
0193a08: 沒交涉。
0193a09: 法眼益別小塘云。昨日有多少喧。
0193a10: 清欽別云。今日更好笑。
0193a11: 溈山云。大溈則不然。或有人恁麼問。但鳴指一
0193a12: 下。如有個衲子出來道料掉沒交涉。肯他。何故。
0193a13: 大丈夫捋虎鬚也是本分。且道利害在甚麼處。
0193a14: 黃龍新云。奇怪。諸禪德。扶豎宗乘須是小塘長老
0193a15: 始得玄。沙為甚麼道料掉沒交涉。我即不然。昨日
0193a16: 許多喧向什麼處去也。天共白雲曉。水和明月
0193a17: 流。
0193a18: 昭覺勤舉溈山語畢云。二老宿雖是提振綱宗。要
0193a19: 且貪觀天上月。而今或有問山僧。昨日許多喧
0193a20: 向什麼處去。只向他道又是從頭起。他若道料掉
0193a21: 沒交涉。劈脊便棒。何故。曹溪波浪如相似。無限平
0193a22: 人被陸沉。
0193a23: 南華昺云。玄沙恁麼道。還有得失是非也無。若謂
0193a24: 有。當人未具眼在。若謂無。因甚麼道料掉沒交涉。
0193b01: 還會麼。是非已巳去了。是非裏薦取。
0193b02: 博山來云。人將語探。水將杖探。烈火裏辨真金。
0193b03: 市裏識天子。袈裟下認取老僧。玄沙小塘斯人也。
0193b04: 縱然覆將來。口苦心甜更有事在。
0193b05: 磬山修云。山僧即不然。或有問昨日許多喧向
0193b06: 什麼處去。只向道今日一出尤勝昨日。他若道料
0193b07: 掉沒交涉。我也知你是個瞎漢。
0193b08: 開先金云。苟非玄沙。洎被小塘熱瞞一上。黃龍道
0193b09: 天共白雲曉水和明月流。也好與他個料掉沒交
0193b10: 涉。何故。不見道是非只為多開口。煩惱皆因強出
0193b11: 頭。
0193b12: 玄沙與天龍入山見一虎。龍曰和尚虎。沙曰是汝虎。
0193b13: 歸院後。龍問。適來見虎云是汝。未審尊意如何。沙曰。
0193b14: 娑婆世界有四種極重事。若人透得。不妨出得陰界。
0193b15: 雪竇顯云。要與人天為師。面前端的是虎。
0193b16: 徑山杲代天龍進語云。也知和尚為人切。
0193b17: 天寧琦云。畢竟是個什麼。隨例道虎。蝦跳不出斗。
0193b18: 寶壽方云。玄沙天龍互相屈辱。各自喪身失命了
0193b19: 也。還有為二老出一隻手者麼。
0193b20: 南問云。天龍拋磚。玄沙引玉。翻手覆手一直一
0193b21: 曲。賺多少人性命不留妄生目。山僧今日據
0193b22: 令而行去也。卓拄杖喝一喝。
0193b23: 慧雲盛於尊意如何下代沙便作虎聲。於許汝出
0193b24: 得陰界下代龍云。明破即不堪。
0193c01: 玄沙見鼓山來。一圓相示之。山曰人人出者個不
0193c02: 得。沙曰情知你向驢胎馬腹裏作活計。山曰和尚又
0193c03: 作麼生。沙曰人人出者個不得。山曰和尚恁麼道
0193c04: 得。某甲恁麼道為什麼不得。沙曰我得你不得。
0193c05: 雪竇顯云。祇解貪觀白浪。殊不知失手中橈也。
0193c06: 雲峰悅云。道得道不得。總在玄沙圈繢裏。如今作
0193c07: 麼生出得他玄沙圈繢。
0193c08: 昭覺勤云。灼然者一條路。作者方知。直得窮天地
0193c09: 萬古而不移。消劫石空芥城而無盡。便是透關
0193c10: 底也須著眼始得。一等是恁麼時節。為什麼道我
0193c11: 得汝不得。切忌向驢胎馬腹裏作活計。
0193c12: 淨因成云。叢林中往往作鼓山未到玄沙境界會
0193c13: 。諸人要識玄沙鼓山麼。不見道盡出者個不得。
0193c14: 南華昺云。捩轉鼻孔。換眼睛。若無者個手段。如
0193c15: 何扶豎宗乘。雖然如是。直是好笑。笑須三十年。且
0193c16: 道笑個什麼。情知你在驢胎馬腹裏作活計。
0193c17: 東禪觀云。當時我若作鼓山。待道人人出者個不
0193c18: 得。即向道和尚元來別有長處。不圖成就前功。且
0193c19: 要與玄沙向驢胎馬腹裏相見。
0193c20: 天童覺云。玄沙大似倚勢欺人。用強凌弱。他撥
0193c21: 得轉弄得出。兩個一般。為甚麼道我得你不得。是
0193c22: 真難掩。是偽不昌。
0193c23: 報恩秀云。天宮淨土時人愛去。鼓山不愛。驢胎馬
0193c24: 腹時人怕墮。玄沙不怕。所以降聲負氣。惟俯視橫
0194a01: 行。具獅子王不欺之力。還信天童保證麼。塵中能
0194a02: 作主。化外自來賓。
0194a03: 古南門云。你也說者個。我也說者個。者個畢竟是
0194a04: 個什麼。若也辨得。驢胎馬腹裏作活計也不難。其
0194a05: 或失手橈。不惟貪觀白浪。管取業識茫茫。
0194a06: 佛川義云。叢林往往道。鼓山機見未圓。落在玄沙
0194a07: 圈繢裏。殊不知玄沙鼻孔被鼓山穿。至今動轉
0194a08: 不得。若有為玄沙作主者。我要問他。一等與麼道。
0194a09: 為甚我得汝不得。
0194a10: 本覺微云。玄沙心肝五臟被鼓山一拶拶出。至今
0194a11: 收拾不起。何故。不見道不入驚人浪。爭見弄潮人。
0194a12: 白巖符云。人人出者個不得。一等與麼道。為什麼
0194a13: 有得有不得。者裏著得一隻眼。許你親見玄沙。
0194a14: 玄沙令僧馳書上雪峰。峰開緘見三幅白紙。乃問僧
0194a15: 會麼。曰不會。峰曰不見道君子千里同風。僧回舉似
0194a16: 沙。沙曰山頭老漢蹉過也不知。曰和尚如何。沙曰孟
0194a17: 春猶寒也不解道。
0194a18: 五祖戒出語云。將謂鬍鬚赤。
0194a19: 明招謙云。玄沙三幅白紙。爭奈文彩已巳彰。雪峰千
0194a20: 里同風。何故不知蹉過。不見道養子莫教大。大了
0194a21: 好罵爺。
0194a22: 雲門澄云。玄沙孟春猶寒。雪峰千里同風。總是開
0194a23: 書後語。未開書已巳前作麼生道。
0194a24: 口口泰云。玄沙未封白紙已巳前。早已巳消瓦解。雪
0194b01: 峰道個千里同風。可謂雪上加霜。檢點將來。二者
0194b02: 俱錯。
0194b03: 玄沙問鏡清。教中道。不見一法為大過患。且道不見
0194b04: 什麼法。清指露柱曰莫是不見者個法麼。沙曰。浙中
0194b05: 清水白米從你喫。佛法未夢見在。
0194b06: 雪竇顯云。大小鏡清被玄沙熱瞞。我當時若見。但
0194b07: 向道靈山授記未到如此。
0194b08: 溈山云。若不是鏡清。幾乎忘前失後。何故。不逢
0194b09: 別者。終不開拳。
0194b10: 天童覺云。鏡清當時恁麼答。玄沙末後恁麼道。還
0194b11: 相契也無。然則鏡清久不作佛法夢。也須是玄沙
0194b12: 同參始得。
0194b13: 天童華云。鏡清放頑。佛也不奈伊何。若不是玄沙
0194b14: 識破。幾被露柱吞。
0194b15: 天童傑云。二尊宿驀劄相逢。大似小兒則劇相似。
0194b16: 佛法身心何在。乃舉應菴華語畢。喝一喝云。若教
0194b17: 頻下淚。東海也須乾。
0194b18: 愚菴盂云。玄沙幸遇鏡清。若是個反躑的漢。那裏
0194b19: 容得。我常見欺敵者亡。
0194b20: 寶壽新云。木人舉手。石女點頭。若論佛法二字。依
0194b21: 舊面南看北斗。良久云。會麼。江北用鋤。江南使牛。
0194b22: 白巖符云。伯牙與子期。不是閒相識。二老其謂歟。
0194b23: 雖然。當時鏡清大似口裏無舌。未審玄沙還信得
0194b24: 過麼。
0194c01: 玄沙示眾。若論此事。喻如一片田地。四至界分結契
0194c02: 賣與諸人了。也只有中心樹子猶屬老僧在。
0194c03: 佛川義徵云。諸禪德。既是四至界分結契賣了。因
0194c04: 甚中心樹子猶屬玄沙。
0194c05: 玄沙因雪峰曰。世界一尺。古鏡一尺。世界一
0194c06: 丈。古鏡一丈。玄沙指火爐曰。火爐多少。峰曰如
0194c07: 古鏡。沙曰者老漢跟未點地在。
0194c08: 鏡清怤問僧。為復古鏡致火爐與麼。為復火爐
0194c09: 致古鏡與麼。西院明云。與麼問人。也未可在。
0194c10: 雲門偃云。餿飯泥茶爐。
0194c11: 昭覺勤云。現成公案。古鏡本非火爐。打破羅籠。火
0194c12: 爐即是古鏡。若非父子相投。怎見赤心片片。祇如
0194c13: 玄沙道者老漢跟未點地。在諸人畢竟作麼生
0194c14: 會。
0194c15: 天寶樞拈拄杖卓一卓云。世界古鏡火爐百雜碎
0194c16: 了也。玄沙道者老漢跟未點地在。意作麼生。國
0194c17: 清才子貴。家富小兒驕。
0194c18: 天奇瑞云。且道世界誰世界。古鏡誰古鏡。不可逐
0194c19: 境打做兩橛。豎拄杖云。者是世界。者是古鏡。若然
0194c20: 直下承當。坐斷雪峰玄沙。大丈夫切忌鬼窟裏
0194c21: 淹歲月。
0194c22: 髻珠云。一言既出駟馬難追。復喝一喝。
0194c23: 白巖符云。象骨老人被玄沙一拶。直得立地尿出。
0194c24: 雖然。玄沙與麼道了。而雪峰者裏不措一辭。莫道
0195a01: 無利害好。
0195a02: 玄沙因聲明三藏善別音響。劉大王請驗之。沙乃將
0195a03: 銅火箸敲鐵火爐。問聲明曰是什麼聲。明曰銅鐵聲。
0195a04: 沙曰大王莫受外國人瞞。
0195a05: 雪竇顯別玄沙語云。大王宜加信敬。又別三藏語
0195a06: 云。莫瞞外國人好。
0195a07: 清欽代三藏進語云。是和尚瞞大王。
0195a08: 淨因成云。既不是銅鐵聲。玄沙喚作什麼聲。然則
0195a09: 三藏只知渡水。不覺溼衣。玄沙偏解誣人。爭奈國
0195a10: 有憲章。且道三藏瞞大王何似玄沙瞞大王。
0195a11: 天童覺云。理契則神。貧子獲衣中之寶。情封則物。
0195a12: 力士失額上之珠。三藏只解瞻前不能顧後。還知
0195a13: 麼。誣人之罪以罪加之。
0195a14: 高峰妙云。大小玄沙能所未忘。當時賴遇是劉大
0195a15: 王。若撞個本分衲僧。管取一場漏逗。
0195a16: 蓮柎云。玄沙欺胡謾漢。孤負國恩。三藏祇明得
0195a17: 聲。未許觀光上國。當時大王不受人瞞。玄沙三藏
0195a18: 總好與趁出國門。
0195a19: 玄沙因光侍者激曰。師叔若學得禪。某甲打鐵船下
0195a20: 海去。沙住後遣書問光曰。打鐵船也未。
0195a21: 法眼益代光侍者云。和尚終不與麼。
0195a22: 清欽代光侍者云。請和尚上船。
0195a23: 支提愛云。玄沙也是貧人思舊債。
0195a24: 慧林本代光侍者云。昨日過新羅。
0195b01: 雲居元云。禪也未曾參得。何用思量舊事。忽然被
0195b02: 他撐動鐵船。玄沙堪作甚麼。
0195b03: 雲居莊云。諸方批判者不為不多。然只能扶強不
0195b04: 能扶弱。山僧今日久勘不離元狀。敢謂玄沙被光
0195b05: 侍者領過。直爾分不下。畢竟如何。官無定條。從
0195b06: 民私約。
0195b07: 玄沙因僧問。承和尚有言。盡十方世界是一顆明珠。
0195b08: 學人如何得會。沙曰。盡十方世界是一顆明珠。用會
0195b09: 作麼。僧便休。來日沙問僧。盡十方世界是一顆明
0195b10: 珠。汝作麼生會。曰。盡十方世界是一顆明珠。用會作
0195b11: 麼。沙曰知汝在鬼窟裏作活計。
0195b12: 報慈遂徵云。一般恁麼道。為甚麼成鬼窟去。
0195b13: 雪竇顯別玄沙語云。諸方即得。我者裏不得。
0195b14: 大覺昇云。者福建子生平一條鐵脊。到者裏和身
0195b15: 折倒。若論此珠。不但此僧不識。敢保玄沙未識在。
0195b16: 何故。民可使由之。不可使知之。
0195b17: 玄沙示眾。世尊道吾有正法眼藏付囑摩訶迦葉。猶
0195b18: 如話月。曹溪豎拂子。還如指月。時鼓山出曰月。沙
0195b19: 曰者個阿師就我月。山不肯。歸眾曰。道我就他
0195b20: 月。
0195b21: 雪竇顯云。玄沙與鼓山如排百萬大陣。祇拋瓦礫
0195b22: 相擊。有衲僧辨別得。當知正法眼藏付囑有在。
0195b23: 護國元云。玄沙鼓山各說道理。要且未識月在。諸
0195b24: 人要識月麼。幸無偏照處。剛要未明人。
0195c01: 古南門云。玄沙誘人犯法。鼓山買帽相頭。若非雪
0195c02: 竇明辨端倪。往往作肯不肯會。即今莫有旁不肯
0195c03: 底衲僧麼。我要問你。喚甚麼作正法眼藏。
0195c04: 玄沙侍雪峰行次。峰指地曰。者一片田地好造個無
0195c05: 縫塔。沙曰高多少。峰乃上下顧視。沙曰人天福報即
0195c06: 不無。和尚靈山授記未夢見在。峰曰你作麼生。沙曰
0195c07: 七尺八尺。
0195c08: 瑯覺云。國清才子貴。家富小兒驕。
0195c09: 寶壽方云。雪峰放憨。玄沙逞俊。師勝資強千古一
0195c10: 遇。熱門庭即得。若是無縫塔。且緩緩。
0195c11: 玄沙因雪峰遷化。眾請作喪主。三朝集眾點茶次。沙
0195c12: 遂於靈前拈起一隻盞子問曰。大眾。先師在日從你
0195c13: 道。如今且作麼生道。若道得則先師無過。若道不得
0195c14: 過在先師。還有人道得麼。如是三問。眾俱無對。沙遂
0195c15: 撲碎盞子歸院。
0195c16: 中塔口因玄沙問你作麼生會。塔云先師有什麼
0195c17: 過。沙便面壁。塔便出去。沙復召塔。塔回首。沙曰你
0195c18: 作麼生會。塔便面壁。沙休去。
0195c19: 笑巖寶云。當時有個衲僧纔見伊恁麼舉。便掀翻
0195c20: 茶桌。免教祖禰不了殃及兒孫。
0195c21: 玄沙坐次。見面前地上一點白。指問侍者曰見麼。者
0195c22: 曰見。如是三問三對。沙曰。你也見。我也見。因甚麼道
0195c23: 不會。
0195c24: 高峰妙云。大眾見即見。會即會。無復疑矣。且道者
0196a01: 一點白決定是個甚麼。白巖符云。不識不識。
0196a02: 玄沙因韋監軍曰。曹山和尚甚奇怪。沙乃問撫州取
0196a03: 曹山幾里。韋顧旁僧曰。上座曾到曹山否。曰曾到。韋
0196a04: 曰撫州取曹山幾里。曰一百二十里。韋曰與麼則上
0196a05: 座不到曹山。韋起禮拜。沙曰監軍須作禮此僧。
0196a06: 此僧具媿。
0196a07: 雲居錫云。甚處是此僧具媿處。若檢點得出。許
0196a08: 你有行眼。
0196a09: 承天宗云。者僧可悲可痛。直饒玄沙具金剛眼睛。
0196a10: 蹉過韋監軍了也。
0196a11: 玄沙與地藏方丈坐話。值夜深。沙乃曰。侍者關格子
0196a12: 門了。汝作麼生出得。藏曰喚什麼作門。
0196a13: 雪竇顯別地藏當時珍重便行。
0196a14: 清欽別云。和尚莫欲歇去麼。
0196a15: 玄沙因韋監軍曰。占波國人語稍難辨。何況五天梵
0196a16: 語。還有人辨得麼。沙提起子曰。識得者個即辨得。
0196a17: 雲門偃云。玄沙何用繁辭。又云。適來道什麼。
0196a18: 玄沙因南際一長老到雪峰數日。次到玄沙。沙曰。此
0196a19: 事唯我能知。長老作麼生會。際曰須知有不求知者。
0196a20: 沙曰山頭老漢費辛苦作麼。
0196a21: 雪竇顯別際語云。雪峰門下幾個如斯。
0196a22: 玄沙對雪峰曰。某甲如今大用去也。和尚作麼生。峰
0196a23: 將三個木毬一齊拋出。沙作斫牌勢。峰曰汝親在靈
0196a24: 山方得如此。沙曰也是自家事。
0196b01: 山誾云。父作子述真個克家。檢較將來。未免挂
0196b02: 人脣齒。
0196b03: 慧雲盛云。看他父子則劇相似。舞拍承宮商合
0196b04: 調。若論大用。拈象骨巖。許伊有個話會分。
0196b05: 玄沙因鏡清問。學人乍入叢林。乞師指個入路。沙曰
0196b06: 還聞偃水聲麼。曰聞。沙曰從者裏入。清有省。
0196b07: 五祖演云。果是得入。一任四方八面。若也未然。
0196b08: 不得離者裏。
0196b09: 徑山杲云。若要真個得入。直須離者裏。
0196b10: 天童傑云。三大老總是岐路相角。漆桶相揩。有甚
0196b11: 快活處。山僧則不然。入之一字亦不喜聞。
0196b12: 天寧琦云。者裏是什麼所在。離與不離便問阿誰。
0196b13: 憶昔東溪日。花開葉落時。幾擬以黃金。鑄作鍾子
0196b14: 期。
0196b15: 積翠潤云。者裏則不然。也不管你離與不離。且道
0196b16: 者裏是什麼所在。眾無對。侍者云喫茶。潤打云。誰
0196b17: 教你多口。
0196b18: 古林如云。得個入路。許他鏡清。更進一程。須還妙
0196b19: 喜。然望他堂奧總未在。
0196b20: 
0196b21: 宗門拈古集卷第三十三
