0382c01: 宗鑑法林卷十六
0382c02: 集雲堂　編
0382c03: 大鑒下四世
0382c04: 福州長慶大安禪師百丈海嗣住溈山時號懶安。室中
0382c05: 每問僧。有句無句如藤倚樹。意旨如何。山仁聞。
0382c06: 特入嶺請益。值師泥壁次。便問有句無句如藤倚
0382c07: 樹。豈不是和尚語。師曰是。曰忽遇樹倒藤枯句歸
0382c08: 何處。師放下泥盤。呵呵大笑歸方丈。山隨後曰某
0382c09: 甲三千里賣布單。特為此事而來。和尚何得相
0382c10: 弄。師喚侍者取錢二百與者上座去。且囑曰。向後
0382c11: 有獨眼龍為汝點破在。山後到明招處。舉前話。招
0382c12: 曰。溈山可謂頭正尾正。祇是不遇知音。山亦不契。
0382c13: 猶問樹倒藤枯句歸何處。招曰使溈山笑轉新。
0382c14: 山大悟乃曰。溈山元來笑裏有刀。遙禮悔過。
0382c15: 瑯琊覺云。有句無句如藤倚樹。樹倒藤枯。好一堆爛
0382c16: 柴。　開福寧舉有句無句語了。良久云。會麼。深秋簾
0382c17: 幙千家雨。落日樓臺一笛風。　天目禮云。有句無句
0382c18: 如藤倚樹。坐斷千差毒蛇當路。樹倒藤枯句歸何處。
0382c19: 老僧直得五年分不下。　高峰妙云。有句無句。金
0382c20: 烏吞玉兔。如藤倚樹。癩馬繫枯樁。樹倒藤枯。一冬燒
0382c21: 不盡。句歸何處。石虎當途踞。呵呵大笑。龍頭蛇尾捺
0382c22: 倒爛泥裏。剛刀不斬無罪之人。且道溈山過在甚處。
0382c23: 乃呵呵大笑下座。　報恩秀云。當時若問萬松樹倒
0382c24: 藤枯句歸何處。但向道蒼天蒼天。為什麼。不見道春
0383a01: 行冬令。
0383a02: 樹倒藤枯。呵呵大笑。不許夜行。投明須到。遊子貪程
0383a03: 去不歸。及至歸來親已巳老。親已巳老。不須嗟。猶勝當日
0383a04: 未還家。佛慧泉
0383a05: 樹倒藤枯伸一問。呵呵大笑有來由。羊挂角無尋
0383a06: 處。直至如今笑未休。海印信
0383a07: 冷刃吹毛笑裏來。爍迦羅眼不容栽。一目金龍曾舉
0383a08: 爪。髑髏覺痛頂門開。大洪預
0383a09: 江邊閒把直鉤垂。也有金鱗上釣時。三跳若能乘變
0383a10: 化。免教漁父皺雙眉。枯木成
0383a11: 掀翻海嶽求知己已。雪刃橫身立太平。野老不知堯舜
0383a12: 力。鼕鼕打鼓祭江神。木菴永
0383a13: 若將此語定綱宗。孤負明招獨眼龍。笑裏忽分泥水
0383a14: 路。方知千里共同風。徑山杲
0383a15: 樹倒藤枯笑未休。箇中誰解辨宗由。堂堂差路溈山
0383a16: 老。空去空來一肚愁。楚方安
0383a17: 笑裏憑誰眼豁開。龜毛須向火中栽。跟有路雲泥
0383a18: 隔。千里區區謾往來。湛堂深
0383a19: 轉得眼來十萬里。千江寒波起。若能借便使風
0383a20: 帆。無明海裏尋知己已。中菴空
0383a21: 領得溈山笑裏刀。方知不枉到明招。元來樹倒藤枯
0383a22: 後。了得三年五載燒。石林鞏
0383a23: 白雲一片迷幽谷。要把空尋面目。逢人點破便知
0383a24: 非。翻身跳入野狐窟。永覺賢
0383b01: 關心一語累胸頭。廢月忘風是幾秋。不為絕情人不
0383b02: 忍。焉知談笑有戈矛。雪奇靜
0383b03: 芍藥花開滿院香。佳人閒繡羅衣裳。重重錦縫無人
0383b04: 識。別牽成雙鳳凰。晦石琦
0383b05: 長慶因僧問。一切施為是法身用。如何是法身。師
0383b06: 曰一切施為是法身用。曰離五蘊如何是本來
0383b07: 身。師曰地水火風受想行識。曰者箇是五蘊。師曰
0383b08: 者箇異五蘊。
0383b09: 一晴空猶是翳。千波競湧未為濤。兩途拈無情
0383b10: 謂。處處春風綻柳桃。雪關誾
0383b11: 洪州百丈涅槃禪師百丈海嗣一日謂眾曰。汝等與我
0383b12: 開田了。我為汝說大義。僧開田了。請和尚說大義。
0383b13: 師展兩手示之。據全書攷。柳為正
0383b14: 白雲端云。百丈說大義。祇止於此。當時再參馬祖底。
0383b15: 向甚處去也。若言更有在。未免與蛇足。且道作麼
0383b16: 生見得百丈老人立地處。乃云。客來無茶點。蒿湯當
0383b17: 禮儀。　溈山云。百丈說大義。可謂今古罕聞。光前
0383b18: 絕後。大溈即不然。但向道。開田勞力。請歸堂歇。教他
0383b19: 天下衲僧亡鋒結舌。何故。有九難翥翼。馬無千
0383b20: 里謾追風。　天童華云。白雲要見百丈再參馬祖底。
0383b21: 直是好笑。笑須三十年。又道作麼生得知百丈立地
0383b22: 處。也與笑三十年。客來無茶點。蒿湯當禮儀。也與笑
0383b23: 三十年。三笑而九十年。為復笑白雲批判未當。為復
0383b24: 別有道理。諸人檢點得出。山僧拄杖兩手分付。苟或
0383c01: 未然。幾度醉歸明月夜。笙歌引出堂前。
0383c02: 展開兩手當時說。大義流通滿世間。莫謂入荒田不
0383c03: 揀。而今到處草漫漫。牧菴忠
0383c04: 大義開田祖基。分明書契示傳持。兒孫不肯遺先
0383c05: 業。乞食年年路岐。菴需
0383c06: 普請開田力已巳齊。紛紛帶水又泥。展開兩手人休
0383c07: 問。昨夜三更月落西。此菴元
0383c08: 滯貨多年要脫身。巧綺語說諸人。及乎拈出當陽
0383c09: 賣。索價遼天誰敢親。高峰妙
0383c10: 誅蓁破磧碎文章。戴笠披蓑古道場。大義自來無蓋
0383c11: 覆。何勞展手更商量。石泐
0383c12: 趙州觀音院從諗禪師南泉願嗣初謁南泉。泉問汝是
0383c13: 有主沙彌無主沙彌。師曰有主沙彌。曰那箇是你
0383c14: 主。師近前身曰。仲冬嚴寒。伏惟和尚尊候萬福。
0383c15: 泉器之。許其入室。
0383c16: 解把一莖野草。喚作丈六金身。會得頭頭皆是道。眼
0383c17: 中瞳子面前人。顏如如
0383c18: 試問如何是主人。進前叉手敘寒溫。但知北極星
0383c19: 拱。不見黃河徹底渾。寶葉源
0383c20: 趙州一日問南泉如何是道。泉曰平常心是道。師
0383c21: 曰還可趨向也無。泉曰擬向即乖。師曰不擬爭知
0383c22: 是道。泉曰。道不屬知。不屬不知。知是妄覺。不知是
0383c23: 無記。若真達不疑之道。猶如太廓然蕩豁。豈可
0383c24: 強是非耶。師於言下悟理。
0384a01: 溈山果云。恁麼也不得。不恁麼也不得。恁麼不恁麼
0384a02: 時如何。豎拂子云。鯨吞海水盡。露出珊瑚枝。　靈隱
0384a03: 嶽云。青天白日。悟箇什麼。咄咄。驪珠擊碎蒼龍窟。
0384a04: 　徑山琇云。古人將心肝五臟一時吐露了也。摩霄俊
0384a05: 鶻便合乘時。止濼困魚徒勞激浪。　獨立邁云。者般
0384a06: 說話。正是市裏颺相似。直是著者方知。趙州
0384a07: 既是打著。當下如暗得燈。如貧得寶。粉骨碎身未足
0384a08: 酬。一句了然超百億。
0384a09: 若謂平常心是道。枝蔓向上更生枝。貼肉汗衫如脫
0384a10: 了。喚來眼上與安眉。鼓山珪
0384a11: 勸君不用苦勞神。喚作平常轉不親。冷淡全然沒滋
0384a12: 味。一回舉著一回新。徑山杲
0384a13: 白日遲遲兮花菲菲。白雲流水兮兩相依。長安路上
0384a14: 人跡稀。南泉也落第二機。慈受深
0384a15: 玄途不涉透離微。道合平常發上機。無影樹頭春色
0384a16: 曉。金啼在不萌枝。足菴鑒
0384a17: 悟得平常達本鄉。時人多怕落平常。青春祇有九十
0384a18: 日。爛醉都無一百場。雪菴瑾
0384a19: 趙州因僧問如何是毗盧頂相。師曰。老僧自小出
0384a20: 家。不曾眼花。
0384a21: 天童華云。大小趙州。語上偏枯。若有問天童如何是
0384a22: 毗盧頂相。但向道大底大小底小。　天童傑云。若向
0384a23: 趙州語下見。坐殺天下衲僧。若向應菴語下見。走殺
0384a24: 天下衲僧。山僧又且不然。忽有問。祇向道。
0384b01: 趙州因僧問如何是清淨伽藍。師曰丫角女子。曰
0384b02: 如何是伽藍中人。師曰丫角女子懷胎。
0384b03: 橫胸抱腹藏龍種。剖膽披肝觸鳳胎。勿謂此兒容易
0384b04: 得。須知出自痛腸來。汾陽昭
0384b05: 丫角女子出天真。清淨伽藍得人。世俗不知林下
0384b06: 意。無錢難得買紅裙。佛鑑懃
0384b07: 高空秋色有誰知。閣佳人展笑眉。自惜容顏人不
0384b08: 見。臨風頻把玉簫吹。笠山寧
0384b09: 丹青下筆絕躊躇。應手便成山水圖。懸向堂前人盡
0384b10: 看。知他何處是工夫。履巖斯
0384b11: 趙州因僧問。未有世界早有此性。世界壞時此性
0384b12: 不壞。如何是不壞之性。師曰四大五蘊。曰。此猶是
0384b13: 壞底。如何是不壞之性。師曰四大五蘊。
0384b14: 昭覺勤云。千尺寒潭徹底清。
0384b15: 趙州因僧問。方外忽有人問趙州說什麼法。如何
0384b16: 抵對。師曰鹽貴米賤。
0384b17: 鹽貴米賤。諸事成現。擬欲商量。腦後拔箭。菴需
0384b18: 趙州因僧問如何是出家。師曰。不履高名。不求苟
0384b19: 得。
0384b20: 允藏顯云。者僧問。極平常。趙州答。無奇特。雖然如是。
0384b21: 爛泥裡有刺剌。切忌蹈著。
0384b22: 三途迥絕出家兒。身不寒兮腹不饑。竹杖敲殘山頂
0384b23: 月。倒吹鐵笛詠新詩。無異來
0384b24: 趙州因僧辭。問甚處去。曰諸方學佛法去。師豎拂
0384c01: 曰。有佛處不得住。無佛處急走過。三千里外逢人。
0384c02: 不得錯舉。曰與麼則不去也。師曰。摘楊花。摘楊花。
0384c03: 徑山杲云。有佛處不得住。生鐵秤錘被蟲蛀。無佛處
0384c04: 急走過。撞著嵩山破墮。三千里外逢人不得錯舉。
0384c05: 兩箇石人相耳語。恁麼則不去也。此語已巳行天下。
0384c06: 摘楊花摘楊花。唵摩尼達哩吽吒。　天童覺云。沉
0384c07: 空滯跡。犯手傷鋒。俱未是衲僧去就。直須不入人行
0384c08: 市。不上他床榻。正不立玄。偏不附物。方能把住放行
0384c09: 有自由分。　靈隱嶽舉徑山語畢云。大慧老人盡力
0384c10: 祇道得到者裏。還知香山落處麼。鐵山崩倒壓銀山。
0384c11: 盤走珠兮珠走盤。密密鴛鴦閒繡出。金鍼終不與人
0384c12: 看。　天寧琦云。妙喜老祖唱之於前。天寧遠孫和之
0384c13: 於後。門前種萵苣。萵苣生火。火開蓮華。蓮華結
0384c14: 木瓜。木瓜忽然顛落地。撒出無限白芝。何也。祇要
0384c15: 入拍。　寶壽新云。斬新鐵蒺藜。直透兩重關。欲透兩
0384c16: 重關。嶺頭依舊月彎彎。　法林音舉徑山語畢云。徑
0384c17: 山老人辜負他趙州不少。法林不懼諸方檢責。也隨
0384c18: 摟搜。有佛處不得住。火星入褲。無佛處急走過。遭殃
0384c19: 帶禍。三千里外莫錯舉。十字街頭惡又聚。恁麼則不
0384c20: 去也。笑倒東村王大姐。摘楊花摘楊花。古墓毒蛇頭
0384c21: 帶角。南山猛虎尾髦。恁麼道祇是辜負他妙喜。喝
0384c22: 一喝云。徒將未歸意。說與欲行人。
0384c23: 截斷三關過者稀。臨鋒誰解振全威。楊花摘處何人
0384c24: 見。風送滿天似雪飛。佛慧泉
0385a01: 青山不異。白玉無瑕。茫茫流水。擾擾黃花。有佛處纖
0385a02: 毫不立。無佛處萬別千差。長安路上未歸客。尋溪猶
0385a03: 自摘楊花。天童覺
0385a04: 無奈雪霜苦。怕見楊花落。打破趙州關。清風滿寥廓。
0385a05: 愚菴及
0385a06: 不行鳥道不居。醉眼摩娑白晝眠。謾道逢人不錯
0385a07: 舉。摘楊花是季春天。博山來
0385a08: 長亭短亭。忉忉莫已巳。不禁分手。詩吟連理。寄菴鹵
0385a09: 趙州因僧問三身中那箇是本來身。師曰缺一不
0385a10: 可。
0385a11: 義山訥云。大小趙州被人一拶。直得分不下。今日
0385a12: 若有恁麼問。山僧便起身叉手而立。待它眼目定動。
0385a13: 劈脊便打。
0385a14: 趙州因僧問。曾聞和尚親見南泉是否。師曰鎮州
0385a15: 出大蘿蔔頭。
0385a16: 東塔熹云。或有問東塔。聞和尚親見龍池是否。但向
0385a17: 道。問話即得。禮拜了退。　青龍操云。趙州塞者僧口
0385a18: 則得。塞天下人口則難。
0385a19: 陶潛彭澤惟栽柳。潘岳河陽祇種花。何似晚來江上
0385a20: 望。數峰蒼翠屬漁家。海印信
0385a21: 趙州古佛尚多言。蘿蔔出生鎮府田。天下衲僧多
0385a22: 齧。齒間蹉過老南泉。文殊道
0385a23: 參見南泉王老師。鎮州蘿蔔更無私。拈來塞斷是非
0385a24: 口。雪曲陽春非楚詞。徑山杲
0385b01: 鎮州出大蘿蔔頭。師資道合有來由。觀音寺裏有彌
0385b02: 勒。東院西邊有趙州。鼓山珪
0385b03: 青出於藍。冰生於水。寸步不通。白雲萬里。或菴體
0385b04: 些兒活計口皮邊。點著風馳與電旋。謾說鎮州蘿蔔
0385b05: 大。何曾親見老南泉。石菴玿
0385b06: 福州枝青州棗。萬物無過出處好。爐裏揀底不是
0385b07: 精金。綈箱蓄者非是至寶。趙州本為定干戈。惹得烽
0385b08: 空嫋嫋。三宜盂
0385b09: 趙州因秀才問佛不違眾生願是否。師曰是。曰某
0385b10: 甲欲覓和尚手中拄杖得否。師曰君子不奪人所
0385b11: 好。曰某甲非君子。師曰我亦不是佛。
0385b12: 義山訥云。趙州古佛與奪自由。自非過量人。未免向
0385b13: 是非窠裏走。　海門涌云。趙州當時何不兩手授
0385b14: 之。待擬接。劈脊便打。不惟使他慶快平生。亦使後人
0385b15: 知我衲僧家別有作用。
0385b16: 當機轉處不躊躇。璃盤內走明珠。趙州老子村校
0385b17: 書。一條拄杖兩人舁。石菴玿
0385b18: 奪鼓搴旗許趙州。開疆展土尚虧謀。不因病久知鍼
0385b19: 穴。難定炙焦瘢上頭。松山補
0385b20: 趙州參百丈。丈問甚處來。師曰南泉來。曰南泉近
0385b21: 日有何言句示徒。師曰無事之人祇須悄然去。曰
0385b22: 悄然一句且置。茫然一句作麼生道。師進前三步。
0385b23: 丈便喝。師作縮身勢。丈曰大好悄然。師便出去。
0385b24: 瑯琊覺云。趙州老人向獅子窟中換得爪牙。　昭覺
0385c01: 勤云。作家相見。彼此難搆。茫然悄然。進前退後。不
0385c02: 成。塑不就。大路不行草裏走。　平陽忞云。賊是小人。
0385c03: 智過君子。雖然。有一正賊。有一草賊。
0385c04: 門裏有。門外有。不作君平犯牛斗。獅子吼。野干鳴。摘
0385c05: 出離婁眼裏睛。一手縮。一手伸。重陽決定九月九。掀
0385c06: 翻海嶽訪知音。赤骨律窮露雙肘。瞎堂遠
0385c07: 趙州因官人問和尚還入地獄否。師曰老僧末上
0385c08: 入地獄。曰大善知識為什麼入地獄。師曰。我若
0385c09: 不入。阿誰教化你。
0385c10: 福嚴容云。趙州老漢。手不同。不惟入水人。且能
0385c11: 面奪旗幟。雖然。未免露柱勘破。
0385c12: 突出無孔一鐵鎚。仙陀碧眼也攢眉。他家自有通霄
0385c13: 路。逐氣尋聲那得知。天谷照
0385c14: 趙州示眾。佛之一字。吾不喜聞。
0385c15: 幻覺菴云。諸人切忌恁麼會。既不恁麼會。又作麼生
0385c16: 會。乃頌。
0385c17: 佛之一字不喜聞。去年依舊今年春。今年春間降大
0385c18: 雪。陸墓烏盆變白盆。
0385c19: 碧天雲淡晚風寒。醉把瑤琴月下彈。將謂調高人不
0385c20: 識。誰知自被指頭瞞。侶巖荷
0385c21: 趙州晚參。今夜答話去也。有解問者出來。時有一
0385c22: 僧便出禮拜。師曰比來拋引玉。引得箇墼子。
0385c23: 覺鐵因法眼問。先師意作麼生。覺云。如國家拜將。
0385c24: 乃問甚人去得。或有人出云。某甲去得。須云汝去不
0386a01: 得。眼云我會也。　長慶稜問覺鐵。那僧纔出禮拜。
0386a02: 為甚麼便將為墼子。覺云適來那邊亦有人恁麼問。
0386a03: 慶云向伊道什麼。覺云亦向伊恁麼道。　寶壽沼云。
0386a04: 射虎不真。徒勞沒羽。　報慈遂云。甚麼處成墼子
0386a05: 去。藂林中道。纔出來便成墼子。祇如每日出入行住
0386a06: 坐臥。不可總成墼子。且道者僧出來具眼不具眼。
0386a07: 　翠峰顯云。靈利漢聞舉便知落處。然雖如是。放過覺
0386a08: 鐵。夫宗師語不發。出來必是作家。因甚拋引
0386a09: 玉。要識趙州麼。從前汗馬無人識。祇要重論代功。
0386a10: 　昭覺勤云。盡道趙州得逸之機。一期施設不妨
0386a11: 自在。者僧要擊節扣關。閃電光中卒。做手不辦。覺
0386a12: 鐵能近取譬不墜宗風。法眼有通方鑑才便知落
0386a13: 處。敢問諸人。既是宗師。為甚麼拋祇引得箇墼子。
0386a14: 探竿影草幾人知。正似將軍一面旗。斬將安營都在
0386a15: 我。倒騎鐵馬上須彌。慈受深
0386a16: 千年田。八百主。誰當機。辨來處。趙州要答話。拋引
0386a17: 墼子。覺老話端倪。如拜將相似。去得去不得。言下分
0386a18: 緇素。箇裡高於萬仞。不動纖毫擒佛祖。圓悟勤
0386a19: 趙州問南泉。道非物外。物外非道。如何是物外道。
0386a20: 泉便打。師捉住棒曰。已巳後莫錯打人去。泉曰。龍蛇
0386a21: 易辨。衲子難瞞。
0386a22: 翠峰顯云。趙州如龍無角。似蛇有足。當時不管。盡法
0386a23: 無民。直須喫棒了趁出。　古南門云。南泉真箇憐兒
0386a24: 不覺醜。若是其人。何待人趁。自須掩鼻便出。
0386b01: 軟纏藏鋒入陣來。盡將擒下眼牚開。死生一決英雄
0386b02: 士。文武雙行將相才。保寧勇
0386b03: 要別真金火裏識。棒頭有眼明如日。賞罰明兮禮樂
0386b04: 全。作家父子誠難得。梅谷悅
0386b05: 趙州因僧問如何是佛。師曰殿裏底。曰殿裏底豈
0386b06: 不是泥龕像。師曰是。曰如何是佛。師曰殿裏底。
0386b07: 酸甜滋味本天然。帶葉連枝顆顆圓。南贍部洲人未
0386b08: 識。庵摩羅果信傳。保寧勇
0386b09: 不立孤危機本峻。趙州老子玉無瑕。當頭指出殿裏
0386b10: 底。盡茫茫眼裏花。雪堂行
0386b11: 一尊殿裏佛。兩度放毫光。準擬酬高價。無疑亂度量。
0386b12: 蒙庵聰
0386b13: 九九昨朝八十一。夜夢不祥書門吉。東村王老祭清
0386b14: 明。錯費鐵錢三五百。漢關喻
0386b15: 趙州聞沙彌喝參。向侍者曰教伊去。侍者纔教去。
0386b16: 沙彌便珍重。師曰。沙彌得入門。侍者在門外。
0386b17: 雲居錫云。什麼處是沙彌得入門。侍者在門外。者裏
0386b18: 會得。便見趙州。法林音云。者裏會得。辜負趙州。　天
0386b19: 植維云。青天白日。霹靂驚。剖出五臟心肝。與人解
0386b20: 黏去縛。就中可惜。當門栽荊棘。致令多少人進退不
0386b21: 得。還有出得底麼。喝一喝。
0386b22: 得入門。在門外。說向人。人不會。更高聲。我耳背。鼓山珪
0386b23: 瑟瑟風松。蕭蕭雨檜。師子人。韓逐塊。徑山杲
0386b24: 斑鳩黃鳥共春風。花裏交怨落紅。背仙人吹玉
0386c01: 笛。雙雙驚起碧雲東。綠雨蕉
0386c02: 趙州因僧問狗子還有佛性也無。師曰無。曰。上至
0386c03: 諸佛。下至螻蟻。皆有佛性。狗子為甚麼無。師曰
0386c04: 為伊有業識在。又僧問狗子還有佛性也無。師曰
0386c05: 有。曰。既有。為甚麼入者皮袋裏來。師曰知而故犯。
0386c06: 翠巖芝云。說有說無。兩彩一賽。如今作麼生。　資福
0386c07: 觀因僧問狗子為什麼無佛性。福云逢人便殺。云
0386c08: 因甚麼又道有佛性。福云見主便搖尾。
0386c09: 言有業識在。誰云意不深。海枯終見底。人死不知心。
0386c10: 真淨文
0386c11: 有無雙放復雙收。趙老機關世莫儔。試上海門高處
0386c12: 望。千江萬派盡東流。普融平
0386c13: 佛性分明脫有無。酢酸何用挂葫蘆。薄霧輕留不
0386c14: 住。扁舟已巳過洞庭湖。瞎堂遠
0386c15: 無。直路縈紆。趙州東壁上。依舊挂葫蘆。有。張公喫
0386c16: 村酒。李公醉不醒。面南看北斗。石菴玿
0386c17: 狗子佛性無。斫額路上逢子湖。業識性在遭一口。大
0386c18: 地全無碧眼胡。狗子佛性有。春風吹動千株柳。知而
0386c19: 故犯可憐生。一一面南看北斗。無庵全
0386c20: 狗子佛性有。狗子佛性無。直鉤原求負命魚。逐氣尋
0386c21: 香雲水客。嘈嘈作分。平展演。大舖舒。莫怪儂
0386c22: 家不慎初。指點瑕玼還趙璧。秦王不識藺相如。天童覺
0386c23: 狗子有。賣扇老婆日遮手。狗子無。種瓜先得喫葫蘆。
0386c24: 天稟元來各不同。盧仝不飲劉伶酒。三宜盂
0387a01: 趙州因僧問狗子還有佛性也無。師曰無。
0387a02: 趙州露刃劍。寒霜光。更擬問如何。分身作兩段。
0387a03: 五祖演
0387a04: 力壯年高膽更雄。清風隨虎雲從龍。啀喍無限尋聲
0387a05: 跡。挂角羊不見蹤。寶峰祥
0387a06: 趙州狗子無佛性。萬疊青山藏古鏡。赤波斯入大
0387a07: 唐。八臂那吒行正令。稠巖贇
0387a08: 乙己巳大人丘。藂林為讎。利牙如劍戟。生殺有來由。
0387a09: 南巖勝
0387a10: 連馬連人劈一刀。空迸血湧波濤。千千萬萬人爭
0387a11: 看。誰解分開蓋膽毛。中菴空
0387a12: 狗子佛性無。老蚌吐明珠。西川鳴杜宇。江南鳴鷓鴣。
0387a13: 文殊道
0387a14: 趙州狗子無佛性。當空掘出秦時鏡。光明渾不見星
0387a15: 兒。上下四維皆徹映。誰菴演
0387a16: 大食波斯飲百杯。停停把柁萬人魁。逆風使過黃牛
0387a17: 峽。不問瞿塘澦堆。東山空
0387a18: 狗子無佛性。羅星入命。不是打殺人。被人打殺定。
0387a19: 南書記
0387a20: 二十四州鐵。鑄成一箇錯。颺在大街頭。無人蹋得著。
0387a21: 朗菴然
0387a22: 無之一字。殺人無數。多少英雄。橫屍當路。銕山仁
0387a23: 二八佳人刺剌繡遲。紫荊花下囀黃鸝。可憐無限傷春
0387a24: 意。盡在停鍼不語時。拗堂仁
0387b01: 趙州狗子佛性無。十分春色播江湖。幾多摘葉尋枝
0387b02: 者。空使雒陽花滿途。高峰妙
0387b03: 長江一望渺寒。極目中流四惘然。可惜夜深明月
0387b04: 下。更無人問渡頭船。憨山清
0387b05: 家家有幅遮羞布。放下便能當雨露。獨怪當年老趙
0387b06: 州。擲頭巾頂褲。石雨方
0387b07: 何處秋風起。蕭蕭送鴈。朝來入庭樹。孤客最先聞。
0387b08: 且拙訥
0387b09: 石梁橋背滑如苔。一派銀河直下催。今古遊蹋未
0387b10: 倦。幾人摘取瀑花回。鏡堂清
0387b11: 趙州上堂。金佛不度爐。木佛不度火。泥佛不度水。
0387b12: 真佛屋裏坐。
0387b13: 徑山杲云。趙州和尚吐心吐膽。恁麼告報了也。還有
0387b14: 知恩報恩者麼。　仰山欽云。揭示如來正體。發明向
0387b15: 上宗猷。趙州固是好手。祇是不合強生節目。山僧見
0387b16: 處又且不然。金佛度爐。木佛度火。泥佛度水。真佛。
0387b17: 切忌話墮。忽有箇漢出來道。你恁麼說正是強生節
0387b18: 目。拍膝一下云。將謂無人證明。
0387b19: 泥佛不度水。神光照天地。立雪如未休。何人不雕偽。
0387b20: 翠峰顯三
0387b21: 金佛不度爐。人來訪子湖。牌中數箇字。清風何處無。
0387b22: 木佛不度火。常思破墮。杖子忽擊著。方知孤負我。
0387b23: 木佛不度火。甘露臺前逢達磨。惆悵洛陽人未來。面
0387b24: 壁九年空冷坐。三聖昌三
0387c01: 金佛不度爐。坐歎勞生走道途。不向華山圖上看。豈
0387c02: 知潘閬倒騎驢。
0387c03: 泥佛不度水。一道靈光照天地。堪羨玄沙老古錐。不
0387c04: 要南山要鱉鼻。
0387c05: 三佛形容總不真。眼中瞳子目前人。若能信得家中
0387c06: 寶。啼鳥山花一樣春。冶父川
0387c07: 泥佛不度水。毗嵐風忽起。大地黑漫漫。衲僧爭敢視。
0387c08: 高峰妙三
0387c09: 金佛不度爐。鐵裹夜明珠。一槌俱粉碎。清光何處無。
0387c10: 木佛不度火。掣開金殿鎖。內外絕遮攔。時人猶。
0387c11: 趙州因尼問如何是密密意。師以手掐之。尼曰和
0387c12: 尚猶有者箇在。師曰是你有者箇在。
0387c13: 法林音云。當時待他道和尚猶有者箇在。何不便休
0387c14: 去。且教他疑三十年。
0387c15: 密密深深意最長。幾人冷地錯商量。師姑若會趙州
0387c16: 意。鐵打心肝也斷腸慈受深
0387c17: 兜羅綿硬聱頭。河北風流老趙州。處著鹽淡添
0387c18: 水。軒渠一笑更無休。正堂辨
0387c19: 猛虎深藏淺草窠。幾回明月入蘿。頂門縱有金剛
0387c20: 眼。未免當頭蹉過他。高峰妙
0387c21: 趙州因僧問如何是道。師曰牆外底。曰不問者箇
0387c22: 道。師曰甚麼道。曰大道。師曰大道透長安。
0387c23: 烏石云。道。石溪則不然。有人問如何是道。但云昨日
0387c24: 有人從四安來。今朝出廣德去。且道與趙州是同是
0388a01: 別。良久云。看下。　天奇瑞云。者僧祇解問路。不知
0388a02: 當面蹉過。趙州貪渡行人。那防失船錢。　大慈
0388a03: 云。今日有人問如何是道。但云富春到天目一百二
0388a04: 十里。且道與古人是同是別。乃噓一聲。
0388a05: 趙老家風不熱瞞。問他大道答長安。有誰平步歸家
0388a06: 去。多是區區自作難。水菴一
0388a07: 大道透長安。言端語亦端。臘盡雪消去。春來依舊寒。
0388a08: 松源岳
0388a09: 大道透長安。天晴莎艸乾。秋更快便。去去有何難。
0388a10: 可惜者僧步短。舉頭惟見黑漫漫。百痴元
0388a11: 
0388a12: 宗鑑法林卷十六
