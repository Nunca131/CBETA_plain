0341b12: 
0341b13: 宗鑑法林卷十
0341b14: 
0341b15: 集雲堂　編
0341b16: 大鑒下三世
0341b17: 百丈每上堂。有一老人常隨眾聽法。一日眾退。惟
0341b18: 老人不退。師問汝何人也。曰。吾非人也。於過去迦
0341b19: 葉佛時曾住此山。因學人問大修行人還落因果
0341b20: 也無。對曰不落因果。遂五百生墮野狐身。今請和
0341b21: 尚代一轉語。貴脫野狐身。師曰汝問。乃問大修行
0341b22: 人還落因果也無。師曰不昧因果。老人於言下大
0341b23: 悟。作禮曰。敢乞依亡僧事例。師令維那白椎告眾。
0341b24: 食後送亡僧。眾驚異。食後師領眾至山後巖下。以
0341c01: 杖挑出一死野狐。乃依法火葬。師至晚上堂。舉前
0341c02: 因緣。黃蘗便問。古人錯抵對一轉語。五百生墮野
0341c03: 狐身。轉轉不錯合作箇什麼。師曰近前來與汝道。
0341c04: 蘗近前與師一掌。師拍掌笑曰。將謂胡鬚赤。更有
0341c05: 赤鬚胡。
0341c06: 溈山問仰山云。黃蘗常用此機。為復天生得。從人得。
0341c07: 仰云。亦是稟受師承。亦是自性宗通。溈云如是如是。
0341c08: 　天聖泰云。三生六十劫。　法昌遇云。不落因果為
0341c09: 什麼墮野狐。不昧因果為什麼脫野狐。直饒道得落
0341c10: 處分明。也未出他野狐窟在。法昌當時若見。但與他
0341c11: 拈出雪峰古鏡。教伊動轉不得。然後放出子湖狗子
0341c12: 盡性命。免見兒孫今日成作隊。法昌與麼舉論。
0341c13: 大似持蠡酌海。明眼人前一場笑具。何故。曾經大海
0341c14: 難為水。慣聽無絃不易琴。　黃龍新問元首座。野狐
0341c15: 意旨作麼生。元云。甜瓜徹蒂甜。苦瓜連根苦。　大溈
0341c16: 智云。費盡自己已心。笑破他人口。　徑山杲云。不落與
0341c17: 不昧。半明還半晦。不昧與不落。兩頭空索索。五百生
0341c18: 前個野狐。而今冷地謾追呼。喝一喝云。座中既有江
0341c19: 南客。何必樽前唱鷓鴣。　高峰妙云。前不落。後不昧。
0341c20: 還有得失也無。若無。因甚有墮有脫。若有。試出來分
0341c21: 明道看。有麼有麼。總是一隊野狐精。莫怪山僧壓良
0341c22: 為賤。　獅林則喝一喝云。當時下得者一喝。前後五
0341c23: 百生一時粉碎。　法林音云。我當時若在。但以手斫
0341c24: 額云貓。管取者一隊野狐精逃竄無地。乃呵呵大笑。
0342a01: 明鏡當臺鑑者稀。禪人到此擬何之。直饒點破秋天
0342a02: 月。元來祇是野狐兒。瑯琊覺
0342a03: 百丈野狐。語至言麤。怛薩阿竭。吾有吾廬。翠巖真
0342a04: 語路分明在。憑君仔細看。和雨西風急。近火轉加寒。
0342a05: 道吾真
0342a06: 明明道不落。老人何曾錯。的的言不昧。百丈何曾會。
0342a07: 不會將不錯。渾然宣妙覺。不落與不昧。卓爾標正位。
0342a08: 全機因果有來由。脫體升沉無忌諱。非自非。是誰是。
0342a09: 言下迷宗生擬議。再問重教舉一回。潛觀徹底起風
0342a10: 雷。逆風喝轉雷聲絕。飲氣歸家藏醜拙。他日如何舉
0342a11: 似人。雄峰撐破秋天月。靈源清
0342a12: 師地獄。出百千般。駐筆從頭看。特地骨毛寒。
0342a13: 百丈政
0342a14: 五百生前墮野狐。元來用處太心麤。一字尚能招是
0342a15: 報。那堪心地更糢糊。佛昱
0342a16: 不落不昧。僧俗本無忌諱。丈夫氣宇如王。爭受囊藏
0342a17: 被蓋。一條楖任縱橫。野狐跳入金毛隊。大庾嶺圓
0342a18: 六合英雄無限。幾個能知痛癢。臨川羨人取魚。不如
0342a19: 歸家結網。寶峰祥
0342a20: 萬丈洪巖倚碧空。人間有路不能通。奈何一點雲無
0342a21: 礙。舒卷縱橫疾似風。兜率悅
0342a22: 韓信收齊密用機。食其烹處共攢眉。到頭自有榮身
0342a23: 。蓋代之功復是誰。道場如
0342a24: 大智明徹果因。一言超脫野狐身。雄峰極目霄
0342b01: 裏。列曜分煇拱北辰。雲溪恭
0342b02: 百丈野狐。因果何如。善財未了。再見文殊。溈山秀
0342b03: 化形來問大修行。當下金鎞刮眼睛。轉得野狐成百
0342b04: 丈。夜來依舊野干鳴。張無盡
0342b05: 醉眠醒臥不歸家。一身流落在天涯。佛祖位中留不
0342b06: 住。夜來依舊宿蘆花。龍門遠
0342b07: 百丈野狐。塞鴈銜蘆。李廣神箭。張顛艸書。鼓山珪
0342b08: 不落不昧。石頭土塊。陌路相逢。銀山粉碎。拍手呵呵
0342b09: 笑一場。明州有個憨布袋。徑山杲
0342b10: 一尺水。一丈波。五百生前不奈何。不落不昧商量也。
0342b11: 依前撞入葛藤窩。阿呵呵。會也麼。若是你灑灑落落。
0342b12: 不妨我哆哆和和。神歌社舞自成曲。拍手其間唱哩
0342b13: 囉。天童覺
0342b14: 不昧不落。錯錯錯錯。不落不昧。莫莫莫莫。坐致太平。
0342b15: 實難摸索。月林觀
0342b16: 諦觀五百生前事。不昧何如不落親。因果歷然殊可
0342b17: 怕。人人盡道野狐精。牧菴忠
0342b18: 颯颯春風動物華。園林開葉又開花。歸來謾與佳人
0342b19: 說。鸞鏡臺前雲斜。白楊順
0342b20: 世人住處我不住。世人行處我不行。全身跳入野狐
0342b21: 窟。贏得風流五百生。肯堂充
0342b22: 百丈堂前辨野狐。紫羅帳裏撒珍珠。誰家別館池塘
0342b23: 裏。一對鴛鴦水上浮。靈巖安
0342b24: 動口生荊棘。移身墮野狐。趙州來富。東壁挂葫蘆。
0342c01: 或菴體
0342c02: 百丈野狐。石女無夫。一回淚下。滄海乾枯。率菴琮
0342c03: 墮狐身與脫狐身。葉落花開幾度春。名利祇髓騎馬
0342c04: 客。是非不到釣魚人。樸翁銛
0342c05: 不落不昧。誣人之罪。不昧不落。無繩自縛。可憐柳絮
0342c06: 隨春風。有時自西還自東。三峰印
0342c07: 聽雨連宵倦。孤燈照硯寒。春歸花下響。處處鳥啼殘。
0342c08: 一足子
0342c09: 禹高聳峙岣嶁。怪狀奇形無限愁。更有蒼藤鎖石
0342c10: 嶝。礱今錯古倩誰收。法林音
0342c11: 百丈因溈山五峰雲巖侍立次。乃問溈山。并咽
0342c12: 脣吻作麼生道。山曰請和尚道。師曰。不辭與
0342c13: 汝道。恐已巳後喪我兒孫。又問五峰。峰曰和尚也須
0342c14: 并。師曰無人處斫額望汝。又問雲巖。巖曰某甲
0342c15: 有道處請和尚舉。師舉。巖曰和尚有也未。師曰喪
0342c16: 我兒孫。
0342c17: 高峰妙云。大小溈山推惡離己已。今日忽有人問西峰
0342c18: 并咽脣吻道將一句來。即向道。柴荒米貴。忍饑
0342c19: 無暇抵對。　大慈言云。當時百丈與麼問。大似揚聲
0342c20: 止響。好與二十笤帚。者三個漢忒煞不唧。且放過
0342c21: 一邊。傍有僧云和尚也欠唧在。慈云。我不如你。
0342c22: 請和尚道。虎頭生角出荒艸。十洲春盡花凋殘。珊
0342c23: 瑚枝上日杲杲。雪竇顯三
0342c24: 和尚也并。龍蛇陣上看謀略。令人長憶李將軍。萬
0343a01: 里天邊飛一鶚。
0343a02: 和尚有也未。金毛獅子不踞地。兩兩三三舊路行。大
0343a03: 雄山下空彈指。
0343a04: 請和尚道。千人萬人所不到。杲日朧海面紅。清
0343a05: 風凜凜霜天曉。佛鑑懃三
0343a06: 和尚也并。後人要蹋前人。其餘利鈍不同途。畢
0343a07: 竟到頭輸一著。
0343a08: 和尚有也未。且向自身明見地。未能展翼逆風飛。少
0343a09: 遂青雲千里志。
0343a10: 借略用略也以軍遣軍。就韜行韜也以將殺將。五霸
0343a11: 之仁也久假而不歸。三皇之道也至誠而皆諒。若是
0343a12: 英才。頓超榜。天奇瑞
0343a13: 逢毒施毒手。求仁未必仁。可憐家不造。個個逞頑嚚。
0343a14: 浩然華
0343a15: 擬欲瞞人自瞞。藏頭露尾幾多般。賺人最是中秋
0343a16: 月。風送蘆花玉一團。法林音
0343a17: 百丈因普請鋤地次。有一僧舉起鋤頭。忽聞鼓鳴。
0343a18: 乃拋下。大笑便歸。師曰。俊哉。此是觀音入理之門。
0343a19: 歸院乃喚其僧問。適來見什麼道理便與麼。僧曰。
0343a20: 適來肚饑。聞鼓聲歸來喫飯。師乃笑。或作溈山
0343a21: 鏡清怤云。當時溈山會裏無一人。　臥龍云。當時溈
0343a22: 山有一人。法林音云。有無且置。畢竟是那一人。　昭
0343a23: 覺勤云。者僧洪音大震。直得千五百人眼目定動。及
0343a24: 乎勘證將來。打個背翻筋斗。若不是百丈。爭見汗
0343b01: 馬功高。及乎道有一人祇得一半。道無一人祇得一
0343b02: 半。今日鐘魚鼓板齊震。有呵呵大笑者。但向道觀音
0343b03: 菩薩來也。林云。祇得一半。
0343b04: 風前一曲動離愁。那箇行人不舉頭。手把花枝半遮
0343b05: 面。不令人見轉風流。無準範
0343b06: 天生個鐵崑崙。機智偏能入海門。無限差珍收拾
0343b07: 了。來空手敘寒溫。簡翁敬
0343b08: 一聲地髑髏乾。大笑呵呵露一斑。謾道他家無活
0343b09: 計。風流賣盡足傍觀。本珠明
0343b10: 百丈因一女子哭上法堂。師曰作甚麼。曰父母俱
0343b11: 喪請和尚選日。師曰明日來一時埋。
0343b12: 朝宗忍云。女子全身甲冑直透重關。百丈運籌帷幄
0343b13: 決勝千里。要得家平怗。須是二老始得。
0343b14: 百丈山頭坐不遙。女子山下哭咷。一時埋向清
0343b15: 地。至孝方能今古超。汾陽昭
0343b16: 此理分明答教人。爺孃俱喪向師申。誰道分燈傳正
0343b17: 法。一時埋始為親。延壽慧
0343b18: 父母俱喪。一時埋。鷹疾草枯。鳥飛箭落。雄峰一路
0343b19: 滑如苔。千古聲光阿喇喇。石泐
0343b20: 百丈因黃蘗問。從上相承底事。如何指示於人。師
0343b21: 據座。蘗曰後代兒孫將何傳授。師曰將謂你是箇
0343b22: 人。便歸方丈。
0343b23: 雲峰悅云。百丈老人大似憐兒不覺醜。雖然如是。盡
0343b24: 法無民。　雲居愛云。到者裏能有幾人。　天童覺云。
0343c01: 言滿天下無口過。行滿天下無怨惡。還他百丈老漢。
0343c02: 黃蘗不是不知有。且要此話大行。還會百丈歸方丈
0343c03: 麼。林間楓葉落。化外水天秋。　寶壽新云。總饒有收
0343c04: 有放。未免夷嶽盈壑。由你一一捺。難逃續鳧截。
0343c05: 畢竟作麼生即得。也是掉棒打月。
0343c06: 國泰由來自偃兵。路逢劍客也須呈。雖然猛虎不食
0343c07: 子。正令他時作麼行。本覺一
0343c08: 尋常父子最相親。纔說家私便不仁。曾向電光中走
0343c09: 馬。不妨劍刃上橫身。堂獨照千峰月。枯木深含萬
0343c10: 國春。不觸化機前已巳錯。那堪回首覓秦津。幻寄庭
0343c11: 百丈因僧問抱璞投師請師一決。師曰昨夜南山
0343c12: 虎大蟲。曰。不謬真詮。為甚不方便。師曰掩耳
0343c13: 偷鈴漢。曰。不得中郎鑑。還同野舍薪。師便打。僧曰
0343c14: 蒼天蒼天。師曰得與麼多口。曰罕遇知音。拂袖便
0343c15: 出。師曰百丈今日輸一半。至晚。侍者曰和尚被
0343c16: 者僧不肯了。便休。師便打。者曰蒼天蒼天。師曰罕
0343c17: 遇知音。者禮拜。師曰一狀領過。
0343c18: 逢強即弱。遇柔即剛。你行我立。你頡我頏。扶過兮斷
0343c19: 橋流水。推落兮三千仞之呂梁。補苴造化。錯雜陰陽。
0343c20: 君不見。一喝曾聾三日耳。雷音直透大雄岡。木陳忞
0343c21: 全殺活。能縱奪。血烹紅鼎中。放出遼天鶚。聊把玉鞭
0343c22: 垂。收歸攪海鱷。地軸天關轉握中。或明或暗許誰度。
0343c23: 遠菴
0343c24: 百丈因溈山侍立次問誰。曰靈祐。師曰汝撥爐中
0344a01: 有火否。山撥曰無。師起。深撥得少火。舉示之曰
0344a02: 此不是火。山發悟。次日入山作務。師曰將得火來
0344a03: 麼。曰將得來。師曰在甚處。山乃拈一枝柴吹兩吹
0344a04: 度與師。師曰如蟲禦木。
0344a05: 徑山杲云。百丈若無後語。洎被典座瞞。　天寧琦云。
0344a06: 百丈因後語。被人破。帶累典座隨邪逐惡。天寧
0344a07: 幸是無事。汝諸人在者裏覓個甚麼。以拄杖一時趁
0344a08: 散。
0344a09: 拈起都來祇一星。豁然騰焰天明。連延野火猶難
0344a10: 救。直得三年草不生。保寧勇
0344a11: 力士曾遺額上珠。搜尋無處幾嗟吁。傍人為指珠元
0344a12: 在。始覺平生用意麤。大洪遂
0344a13: 用盡工夫夜欲闌。東挑西撥見還難。驀然荳寒
0344a14: 裏。便把柴頭作火看。別山智
0344a15: 重重何必逞風流。個事纔知便合休。縱使見非是
0344a16: 火。也須燒手更燒頭。寶葉源
0344a17: 根尋到底得星兒。冷焰騰煇是此時。拈一莖茅輕點
0344a18: 著。不知燒殺五須彌。雪巖欽
0344a19: 百丈謂眾曰。有一人長不喫飯不道饑。有一人終
0344a20: 日喫飯不道飽。眾無對。
0344a21: 夾山豫云。百丈大師說饑說飽。喫與不喫則且置。且
0344a22: 道你還識此人麼。潦倒慵無事客。閒眠高臥對青
0344a23: 山。
0344a24: 池州南泉普願禪師馬祖一嗣示眾。喚作如如早是變
0344b01: 了也。今時師僧須向異類中行。歸宗聞曰。雖行畜
0344b02: 生行。不得畜生報。師曰孟八郎又恁麼去也。
0344b03: 德山密云。南泉中毒也。　瑯琊覺云。山僧則不然。遇
0344b04: 水喫水。遇草喫草。焉知畜生行。　法華舉云。作麼是
0344b05: 異類中行。石牛常臥三春霧。木馬時嘶秋夜泉。　愚
0344b06: 菴盂云。似地擎山不知山之孤峻。如石含玉不知玉
0344b07: 之無瑕。大通智勝遷座而成正覺。善財童子別峰而
0344b08: 見德雲。僧云智不到處切忌道著。道著即頭角生。
0344b09: 為甚麼作者般語話。咄。孟八郎又與麼去也。　慧雲
0344b10: 盛云。南泉既行荒艸。歸宗又入深村。不知今時師僧
0344b11: 如何進退。設有恁麼去。也是瞎驢趁大隊。
0344b12: 張公移住在深村。被賊潛身入後門。鍋子一時偷去
0344b13: 了。更來敲翫兒孫。保寧勇
0344b14: 喚作如如已巳變名。廓然無聖豈容情。其間妙皆同
0344b15: 類。不有玄暉辨濁清。護國欽
0344b16: 涅槃寂滅本無名。喚作如如早變生。若問經中何極
0344b17: 則。石人夜聽木鳴。本覺一
0344b18: 寒披襟上胡睡。說甚三頭與六臂。孟八郎恁麼去。
0344b19: 張公喫酒李公醉。雪刃起
0344b20: 南泉示眾。文殊普賢昨夜三更起佛見法見。每人
0344b21: 與二十棒。趁出院也。趙州曰和尚棒教誰喫。師曰
0344b22: 王老師過在什麼處。州禮拜而出。
0344b23: 雲門偃云。深領和尚慈悲。某甲歸衣下得個安樂。
0344b24: 又代云。與眾除害。　報慈遂徵云。且道趙州禮拜。是
0344c01: 南泉。不南泉。　昭覺勤云。南泉動絃。趙州別曲。
0344c02: 苦痛蒼天。寒山拾得。若是崇寧則不然。燈籠露柱昨
0344c03: 夜起佛見法見。各與二十棒。令歸本位去也。或有個
0344c04: 漢出云和尚棒教誰喫。祇對他道落賓落主。　高峰
0344c05: 妙云。南泉雖則頂門具眼。賞罰分明。檢點將來也是
0344c06: 空裏釘橛。若無趙州後語。未審如何折合。今日忽
0344c07: 有人起佛見法見。但向他道善哉善哉。時節若至其
0344c08: 理自彰。
0344c09: 普賢昨夜文殊。趁出還同兩手祛。道趙州行正
0344c10: 令。從茲王老一時無。佛印元
0344c11: 霧起龍吟。風生虎嘯。兩口一舌。異音同調。文殊普賢
0344c12: 佛法見。南泉趙州日月面。據令而行指顧間。盡情貶
0344c13: 向鐵圍山。圓悟勤
0344c14: 鴛鴦繡出世無雙。好手元來更有強。呈罷各歸香閣
0344c15: 去。金鍼難把度蕭郎。佛燈珣
0344c16: 二俱不了。隨合多少。縱使夜行。投明未到。月堂昌
0344c17: 布鼓當軒為擊來。臥龍驚起出巖隈。千峰秀色憑誰
0344c18: 寫。一帶澄江古鏡開。無菴全
0344c19: 春風吹落碧桃花。一片流經十萬家。誰在樓沽酒
0344c20: 處。相邀來喫趙州茶。石鼓夷
0344c21: 南泉到莊所。莊主預備迎奉。師曰老僧居常出入
0344c22: 不與人知。何得排辦如此。莊曰昨夜土地報和尚
0344c23: 今日來。師曰。王老師修行無力。被鬼神破。侍者
0344c24: 便問。既是善知識。為甚被鬼神見。師曰土地前
0345a01: 更下一分飯。
0345a02: 報慈遂云。甚麼處是土地前更下一分飯。　因聖穎
0345a03: 云。南泉被者僧一問。未免向鬼窟裏作活計。　雲居
0345a04: 錫徵云。土地前一分飯。是賞伊。是罰伊。祇如土地
0345a05: 見。是南泉。不是南泉。　翠巖真云。眾中多有道蘇嚧
0345a06: 蘇嚧便是土地前一分飯。如斯理論。深屈古人。何故。
0345a07: 祇知枝詞蔓說。不知南泉道理。還會麼。執之失度必
0345a08: 入邪路。放之自然體無去住。　天童覺云。老僧當時
0345a09: 若見莊主與麼道。便與捉住云放汝不得。何故。來說
0345a10: 是非者便是是非人。　報恩秀云。天童雖解捉鬼賣。
0345a11: 未免莊頭鬼亂。山僧即不然。若見莊主與麼道。便與
0345a12: 彈指三下云。唵度嚕度嚕地尾娑訶。
0345a13: 石上栽花分外奇。枝頭春色暗芳菲。馨香界無人
0345a14: 臭。一任狂風取次吹。伊菴權
0345a15: 春色滿園關不住。一枝紅杏出牆來。莫訝王孫多意
0345a16: 氣。從來韻致付天才。肖風哲
0345a17: 南泉曰。江西馬祖說即心即佛。王老師不恁麼。不
0345a18: 是心不是佛不是物。恁麼道還有過麼。趙州禮拜
0345a19: 而出。僧隨問上座禮拜便出意作麼生。州曰汝
0345a20: 問取和尚。僧問師曰諗上座意作麼生。師曰它
0345a21: 領得老僧意旨。
0345a22: 黃龍心云。古人恁麼道。譬如管中窺豹。但見一斑。設
0345a23: 使入林不動艸。入水不動波。猶是騎馬向冰棱上行。
0345a24: 若是射鵰底手。何不向蛇頭揩癢。良久云。鴛鴦繡出
0345b01: 自金鍼。　徑山杲云。兩個老漢雖善靴裏動指。殊不
0345b02: 知旁觀者醜。　天寧琦云。南泉趙州總被者僧一狀
0345b03: 領過。
0345b04: 不是心兮不是物。那吒夜入蒼龍窟。鐵鞭擊碎明月
0345b05: 珠。從教大地如翻墨。雪竇宗
0345b06: 深深深。汲古今。淺淺淺。渾成現。水瑩玉壺。江澄素練。
0345b07: 跳出桃花三汲浪。戴角擎頭乘快便。點額魚馬。師口
0345b08: 下空躊躇。圓悟勤
0345b09: 剔起便行三萬里。祇今休去八千年。分明更為從頭
0345b10: 舉。一任諸方取次傳。鼓山珪
0345b11: 金剛南際老番王。反著襴衫入大唐。牛首栴檀多賣
0345b12: 了。惟垂鼻孔不囊藏。正堂辨
0345b13: 不是心不是佛不是物。通身一具金鎖骨。趙州參見
0345b14: 老南泉。解道鎮州出蘿蔔。吳元昭
0345b15: 不是心不是佛不是物。以拂子擊禪。為君擊碎精
0345b16: 靈窟。天上人間知不知。鼻孔依前空突兀。誰菴演
0345b17: 突出難辨辨得出。師子翻身師子窟。哮一聲天地
0345b18: 空。驚起須彌高突兀。月林觀
0345b19: 不是心佛不是物。六六依然三十六。因思長慶陸大
0345b20: 夫。解道合笑不合哭。尼無著持
0345b21: 華嶽三翠插天。上頭無路可躋攀。不知誰有神仙
0345b22: 手。折取峰頭十丈蓮。開善謙
0345b23: 剃頭頭生光。洗清爽。脫衣上眠。著通身癢。
0345b24: 雪菴瑾
0345c01: 夫子不識字。達磨不會禪。大唐天子國。依舊化三千。
0345c02: 松源岳
0345c03: 破業亡家後。渾身沒處安。倒拈無孔笛。吹過汨羅灣。
0345c04: 如菴用
0345c05: 不是心佛物。開口已巳話墮。更擬問如何。好與劈面唾。
0345c06: 殺六巖輝
0345c07: 百尺朱樓臨峽。新妝能唱美人車。皆言賤妾紅顏
0345c08: 好。要自狂夫不憶家。弘覺忞
0345c09: 天外銀河直下飛。謫仙題就已巳遲遲。如何擲筆懸巖
0345c10: 畔。亂撒冰珠總是詩。神仙瀛
0345c11: 秋風落鴈聲聲羽。暮雨青來點點山。惆悵不堪回首
0345c12: 再。白雲盡處是鄉關。日休寤
0345c13: 南泉問黃檗。黃金為世界。白銀為壁落。是什麼人
0345c14: 居處。曰是聖人居處。師曰更有一人居何國土。檗
0345c15: 叉手而立。師曰道不得何不問王老師。檗問更
0345c16: 有一人居何國土。師曰可惜許。
0345c17: 天寧琦云。直是好笑。當時若作黃檗。待道更有一人
0345c18: 居何國土。但云者野狐精。南泉通身是口也須飲氣
0345c19: 吞聲。　能仁鑑云。潛行密用如愚若魯。還他黃檗。若
0345c20: 是家有諍子。國有諍臣。猶欠一著。待云道不得何不
0345c21: 問王老師。但云可惜許。縱使南泉通身伎倆。到者裏
0345c22: 施展不開。　自聞心云。南泉慣向虛空釘橛。黃檗善
0345c23: 能陸地張帆。雖然二俱作家。檢點未是好手。當時若
0345c24: 問萬峰更有一人居何國土。但厲聲云道甚麼。擬動
0346a01: 眉輪。劈脊便棒。非惟捉敗者賊。亦免使露布葛藤。
0346a02: 南泉問黃檗。定慧等學。明見佛性是否。曰十二時
0346a03: 中不依倚一物始得。師曰莫便是長老見處否。曰
0346a04: 不敢。師曰。漿水錢且置。艸錢教誰還。
0346a05: 雲峰悅云。若不同睡。焉知被底穿。　徑山杲云。路
0346a06: 逢劍客須呈劍。不是詩人不獻詩。　天寧琦云。又是
0346a07: 得便宜。又是落便宜。　愚菴盂云。老僧則不然。南泉
0346a08: 還漿水錢。黃檗償艸錢。不見道。賊是小人。智過君
0346a09: 子。　法林音云。二老每人好與二十棒。且道過在甚
0346a10: 麼處。
0346a11: 兩陣交鋒戰不難。埋兵挑何人曉。祇解輪槍趁勢
0346a12: 來。喪身失命有多少。海印信
0346a13: 獵獵奔馳勢不休。艸深風勁更堪愁。翻身獅子無尋
0346a14: 處。空使行人說路頭。佛慧泉
0346a15: 昨夜銀蟾跨箕尾。驀然一陣天風起。卷盡千重萬重
0346a16: 雲。碧空寂寂凝如洗。佛鑑懃
0346a17: 李下不得整冠。瓜田豈可納履。行藏自要分明。免見
0346a18: 傍人說你。菴樞
0346a19: 機輪深陷虎。當陽坐斷眼通身。明投暗合無回
0346a20: 互。雨散雲日月新。三圓
0346a21: 南泉因僧問師歸丈室將何指南。師曰。昨夜三更
0346a22: 失牛。天明起來失火。
0346a23: 龍翔訢云。大小南泉和泥合水中。峰則不然。或有人
0346a24: 問。即向道拄杖子今日開封。　天界盛云。恁麼則住
0346b01: 持不易。雖然。須是王老師始得。　芙蓉覺云。南泉將
0346b02: 三百六十骨節。八萬四千毛竅。一時攃在者僧面前
0346b03: 了也。龍淵則不然。或有人問將何指南。向道饑渴
0346b04: 飲。閒坐困眠。
0346b05: 昨夜三更失牛。天明起來失火。腰未繫兮未
0346b06: 穿。面不洗兮頭不裹。保寧勇
0346b07: 奴顏婢膝走人間。羞見羊裘七里灘。文叔雖為天子
0346b08: 貴。子陵元作故人看。希叟曇
0346b09: 野老忘機事事閒。柴門雖設未曾關。偶然拾得無鬚
0346b10: 鎖。依舊拋他途路閒。覺浪盛
0346b11: 相逢月下是瑤臺。藉艸清樽連夜開。明日酒醒應滿
0346b12: 地。空教饑莓苔。蔗菴範
0346b13: 南泉曰我十八上便解作活計。趙州曰我十八上
0346b14: 便解破家散宅。
0346b15: 神鼎諲云。你道破家散宅底好。解作活計底好。初參
0346b16: 之士須取前語。久參先德直須破家。更有一言。萬里
0346b17: 州。　法林音云。神鼎老人錯下名言。喝一喝云。一
0346b18: 喝華山分兩路。萬年流水不知春。　普賢素云。十八
0346b19: 上便解作活計。囊無繫蟻之絲。廚乏聚蠅之糝。十八
0346b20: 上便解破家散宅。南頭買賤北頭賣貴。檢點將來。各
0346b21: 好與三十棒。者裏且放過一著。何故。曾為浪子偏憐
0346b22: 客。自愛貪杯惜醉人。
0346b23: 南泉因山下有一菴主。人謂近日南泉和尚出世
0346b24: 何不去禮拜。主曰非但南泉。直饒千佛出興亦不
0346c01: 能去。師聞乃令趙州去勘。州去便設拜。主不顧。州
0346c02: 從西過東。從東過西。主亦不顧。州曰艸賊大敗。遂
0346c03: 拽下簾子便歸。舉似師。師曰我從來疑著者漢。次
0346c04: 日師乃與沙彌茶一缾盞三隻到菴。擲向地上
0346c05: 乃曰。作日底昨日底。主曰昨日底是什麼。師於沙
0346c06: 彌背上拍一下曰。賺我來賺我來。
0346c07: 雪竇顯云。南泉趙州被者擔板漢勘破了。　溈山
0346c08: 云。菴主坐觀成敗。南泉趙州向淨地上喫交。　智海
0346c09: 禾云。是即是。菴主祇解把定封疆。不能同生同死。當
0346c10: 時趙州禮拜。但云者賊我識得你。待伊從東過西從
0346c11: 西過東。便拽拄杖趁出。看趙州別有什麼伎倆。　甌
0346c12: 峰承云。那裏是者擔板漢勘破南泉趙州處。若是明
0346c13: 眼衲僧。向者裏勘破雪竇也不難。
0346c14: 宮烏棲去玉樓深。微月生簷夜夜心。香輦不回花自
0346c15: 發。春來空帶辟寒金。入就雪
0346c16: 好個擔板漢。橫身一條鐵。智勇李將軍。兩度拗不折。
0346c17: 出師重決龍蛇陣。當鋒連下頂門楔。馬陵道下死龐
0346c18: 涓。千古英雄常淚血。達變權
0346c19: 俊翻霄趁不及。涵秋鑑出難逃匿。令人千古憶嫖
0346c20: 姚。一戰清風生八極。遠菴
0346c21: 肌骨天生潔且貞。自來心事若冰清。錦衣公子空相
0346c22: 憶。費盡重重擲玉聲。聞普信
0346c23: 南泉因東西兩堂爭貓兒。師見乃提起貓曰。道得
0346c24: 即救取貓兒。道不得即斬。眾無語。師便斬之。趙
0347a01: 州自外歸。師舉前話示之。州乃脫艸履安頭上而
0347a02: 出。師曰汝若在即救得貓兒也。
0347a03: 保福展云。雖然如是。也祇是破艸。　翠巖芝云。大
0347a04: 小趙州祇可自救。法林音云。大小趙州自救不了。
0347a05: 　雪峰存問德山。南泉斬貓意旨如何。山以拄杖便打
0347a06: 趁出。復召云會麼。峰云不會。山云我與麼老婆。猶自
0347a07: 不會。　大溈智云。南泉據令而行。趙州見機而作。雖
0347a08: 然如是。未免挂人脣吻。大溈要與南泉把臂共行。遂
0347a09: 拈拂子云。若道得即奪取去。眾無語。乃云。啼得血流
0347a10: 無用處。不如緘口過殘春。　中峰本云。南泉劍。為不
0347a11: 平離寶匣。趙州藥。因救病出金瓶。雖然慶快一時。爭
0347a12: 奈古佛家風掃土矣。　報恩秀云。正當恁麼時。盡十
0347a13: 方世界情與無情一齊向王老師手中乞命。當時有
0347a14: 個漢出來展開兩手。不然攔胸抱住云勞和尚神
0347a15: 用。縱南泉別行正令。敢保救得貓兒。　博山來云。生
0347a16: 擒活捉。王老師全提。起死回生。諗古佛手段。救得救
0347a17: 不得總不干他事。且道節文在什麼處。　愚菴盂云。
0347a18: 還識南泉麼。他是生鐵鑄就渾鋼打成。要向驪龍頷
0347a19: 下摘珠。阿修羅手中奪印。趙州雖善來機。也是得張
0347a20: 白狐裘。脫秦虎口。者兩堂是蘇秦張儀投秦入趙。豈
0347a21: 知天然王道寧可以口舌勝耶。　吳聖玉云。南泉據
0347a22: 虎頭。趙州收虎尾。死貓兒被二老弄活。爭奈兩堂
0347a23: 雲水一死不再活。如今要得活麼。擘眼云。貓。
0347a24: 提起兩堂應盡見。拈刀要取活狸奴。可憐皮下皆無
0347b01: 血。直得橫屍滿道途。白雲端
0347b02: 雪刃含光射斗牛。不惟天地鬼神愁。命根落在南泉
0347b03: 手。直下看看兩段休。保寧勇二
0347b04: 狸奴頭上角重生。王老門前獨夜行。天曉不知何處
0347b05: 去。楚山無限謾崢嶸。
0347b06: 伯牙之琴。鸞膠可續。調古風淳。霜月可掬。南泉南泉。
0347b07: 龍象繼躅。佛心才二
0347b08: 艸頭戴與誰論。四海無風浪自平。解道曲終人不
0347b09: 見。江頭贏得數峰青。
0347b10: 五色狸奴盡力爭。及乎按劍總生盲。分身兩處重相
0347b11: 為。直得悲風動地生。龍門遠二
0347b12: 安國安家不在兵。魯連一箭亦多情。三千劍客今何
0347b13: 在。獨許將軍建太平。
0347b14: 手握乾坤殺活機。縱橫施設在臨時。滿堂兔馬非龍
0347b15: 象。大用堂堂總不知。胡安國
0347b16: 南泉提起下刀誅。六臂修羅救得無。設使兩堂俱道
0347b17: 得。也應流血滿街衢。光孝
0347b18: 克己已堂前開飯店。股肱屋裏販揚州。頭戴艸呈醜
0347b19: 拙。湊成一對好風流。或菴體
0347b20: 盡力提持祇一刀。狸奴從此脫皮毛。血流滿地成狼
0347b21: 藉。暗為春風染小桃。無範
0347b22: 一刀成兩段。釋得二僧爭。艸頭戴出。貓兒無再生。
0347b23: 橫川珙
0347b24: 設使南泉不舉刀。艸何地賣風騷。相逢若問兩堂
0347c01: 客。鼻直眉橫總姓貓。紫柏可
0347c02: 乾魚怕死不吞鉤。有螺螄跳上舟。還把螺螄來作
0347c03: 餌。釣空跛鱉始方休。久默音
0347c04: 誓掃匈奴不顧身。三千貂錦喪邊塵。可憐無定河邊
0347c05: 骨。猶是春閨夢裏人。綠雨蕉
0347c06: 南泉因趙州問離四句絕百非請師道。師便下座
0347c07: 歸方丈。州曰。者老和尚尋常口吧吧地。今日被我
0347c08: 一問。直得無言可對。侍者曰莫道和尚無語好。州
0347c09: 打一掌曰。者一掌合是王老師喫。
0347c10: 白巖符云。老趙州大似個新出紅爐底彈子。犯著則
0347c11: 簉破面門。雖然。總不出王老師圈圚。且道那裏是王
0347c12: 老師圈圚。
0347c13: 離四句。絕百非。作者相諳識得伊。跳下禪便歸去。
0347c14: 從他子搏天飛。智門祚
0347c15: 
0347c16: 宗鑑法林卷十
