0640b01: 妙法蓮華經玄義釋籤卷第三十　　富十
0640b02: 隋天台智者大師說
0640b03: 門人灌頂記
0640b04: 唐天台沙門湛然釋
0640b05: ○次例有翻者先釋次結初文又五。
0640b06: 二類有翻明觀者心即是由三義由心一切
0640b07: 語言由覺觀心一切諸行由於思心一切義
0640b08: 理由於慧心經云諸佛解脫當於眾生心行
0640b09: 中求心是經緯以覺為經以觀為緯織成言
0640b10: 語又慧行心為經行行心為緯織成眾行心
0640b11: 豎緣理為經心橫緣理為緯織成義理云云又
0640b12: 觀境為經觀智為緯觀察迴轉織成一切文
0640b13: 章。
0640b14: 初如文次文云慧行觀理理體漸深故慧
0640b15: 行為經行行屬事事門不同惑相非一治
0641a01: 法亦多以多對治共顯深理故行行為緯。
0641a02: 又心即是契觀慧契境是契緣契樂欲心為
0641a03: 契教契便宜對治心為契行契第一義心契
0641a04: 理。
0641a05: 心為法本心為線者如前云云。
0641a06: 心為善語教者法之與語俱通善惡今以善
0641a07: 法善語定之心之與觀亦通善惡今以善心
0641a08: 善觀定之即是善語教善行善理故心具三
0641a09: 義。
0641a10: 心是可軌者若無觀則無規矩以觀正心王
0641a11: 心王正故心數亦正行理亦爾心王契理數
0641a12: 亦契理故名可軌也心常者心性常定猶如
0641a13: 虛空誰能破者又惡覺不能壞善覺邪行不
0641a14: 千正行邪理不壞正理故心名常。△次結。
0641a15: 隨諸事釋一一向心為觀觀慧彌成於事無
0641b01: 乖如火益薪事理無失即文字無文字不捨
0641b02: 文字而別作觀也三類和融有無明觀者可
0641b03: 解云云。
0641b04: 三類和通有無者若定無翻應同前五若
0641b05: 定有翻應同後五一切教中雖不見名心
0641b06: 為此二五各十五名當知不定有翻無翻
0641b07: 今但名心則於三十而不使二家有怨。
0641b08: ○次歷法中三先略舉大小兩乘明大有
0641b09: 多含次觀一心下具法三如此下正歷
0641b10: 有翻無翻等乃至十妙文略。
0641b11: 四類歷法為觀者若小乘明惡中無善善中
0641b12: 無惡事理亦然此則惡心非經則無多含之
0641b13: 義隘路不受二人並行若大乘觀心者觀惡
0641b14: 心非惡心亦即惡而善亦即非惡非善觀善
0641b15: 心非善心亦即善而惡亦非善非惡。
0642a01: 初文中言隘路不受二人並行者大經第
0642a02: 五百解脫中云無窄隘等如止觀第六記。
0642a03: 觀一心即三心以此三心歷一切心歷一切
0642a04: 法何心何法而不一三一切法趣此心一切
0642a05: 心趣此法。
0642a06: 如此觀心為一切語本行本理本有翻五義
0642a07: 無翻五義一一於心解釋無滯遍一切心無
0642a08: 不是經大意可領不俟多記也。
0642a09: 已巳前釋通別名竟。
0642a10: ○次第二釋體中二先明來意次開章
0642a11: 正釋初文又二先正明來意次體者下正
0642a12: 明說體意初文二初對上名以明來意次
0642a13: 對下宗用以明來意。
0642a14: 第二顯體者前釋名說文義浩漫今頓點
0642a15: 要理正顯經體直辨真性。
0642b01: 初言說者名含下三三是中之別體
0642b02: 又三中之別未涉諸義故頓點三軌之中
0642b03: 體屬真性。
0642b04: ○　次真性下對宗用。
0642b05: 真性非無二軌欲令易解是故直說後顯宗
0642b06: 用非無初軌偏舉當名耳。
0642b07: 可知。
0642b08: ○次明說體意中四初約部歎次非但下
0642b09: 約行解歎三文云下引兩文證不可說四
0642b10: 又云下正明被機名為因緣。
0642b11: 體者一部之指歸眾義之都會也。
0642b12: 所言眾義之都會者本二門皆歸實相
0642b13: 一代義旨咸契於體。
0642b14: 非但會之至難亦乃說之不易。
0642b15: 文云是法不可示言辭相寂滅大經云不生
0643a01: 不生不可說。
0643a02: 又云有因緣故亦可得說。
0643a03: 餘如文。
0643a04: ○正解中自為七門。
0643a05: 今略開七條一正顯經體二廣簡偽三一法
0643a06: 異名四入體之門五遍為眾經體六遍為諸
0643a07: 行體七遍一切法體。
0643a08: ○初正顯體又開四意。
0643a09: 正顯體更明四意一出舊解二論體意三正
0643a10: 明體四引文證。△一出舊解。
0643a11: 北地師用一乘為體此語奢漫未為簡要一
0643a12: 乘語通濫於權實若權一乘都非經意若實
0643a13: 一乘義該三軌顯體不明故不用又有解言
0643a14: 真諦為體此亦通濫小大皆明真諦小乘真
0643a15: 諦故不俟言大乘真諦亦復多種今以何等
0643b01: 真諦為體故不用又有解言一乘因果為體
0643b02: 今亦不用何者一乘語通已巳如前說又因果
0643b03: 二法猶未免事云何是體事無理印則同魔
0643b04: 經云何可用有人解乘體通因果果以萬德
0643b05: 為體因以萬善為體引十二門論云諸佛大
0643b06: 人所乘文殊觀音等所乘又引此經佛自住
0643b07: 大乘即果也諸子乘是寶乘是因乘也又引
0643b08: 普賢觀大乘因果皆是實相。
0643b09: 初如文次文中云此亦通濫者大小乘中
0643b10: 俱有真諦以濫小故是故不可但以真諦
0643b11: 為今經體借使大乘亦不免濫故云大乘
0643b12: 亦復多種以衍門中六種真諦今經唯在
0643b13: 一切法中以為真諦是今經體也。
0643b14: ○私破古人此體通因果及引經論。
0643b15: 私問因果之乘為變為不變若變誰是能通
0644a01: 誰是所通若不變因果則並皆無此理若別
0644a02: 有法通因果當知因果非果者經體也十二
0644a03: 門論云大人佛不行故名乘豈應以不行證
0644a04: 因果乘也法華佛自住大乘者此乃乘理以
0644a05: 御人非住果德也普賢觀明因果皆指實相
0644a06: 云何將實相證於因果耶今皆不用。
0644a07: 初中云為變為不變等者夫因為能通果
0644a08: 為所通若因變為果則無能所故變則不
0644a09: 可若不變者因至果邊因與果並故無斯
0644a10: 理故不變不可次從若別有法去縱難若
0644a11: 因自住因不變為果別立一法通因至果
0644a12: 者當知此因非果家之因果亦非是因家
0644a13: 之果因果自住則非佛果之經體也云何
0644a14: 乃言體通因果耶法華至果德也者初句
0644a15: 述古人上引文立體此乃下破古立體經
0644b01: 文上句雖云佛自住大乘下句既云如其
0644b02: 所得法以此度眾生故知乘本證得之理
0644b03: 以御眾生御謂控御制勒眾生此之制勒
0644b04: 非住果德實相之體是故不得偏用自住
0644b05: 之言以為果體普賢至今皆不用者此責
0644b06: 古人引彼因果以證經體彼文正可用證
0644b07: 經宗經文但云因之與果不離實相是故
0644b08: 可證因果為宗若證經體應云實相不離
0644b09: 因果此則宗家之體故知古人所引但成
0644b10: 證於體家之宗是故不取。
0644b11: 有人明因乘以般若為本五度為末果乘以
0644b12: 薩婆若為本餘為末又因乘狹果乘廣又般
0644b13: 若相應心是一體乘不相應心是異體乘又
0644b14: 無所得相應行是近乘低頭舉手有所得是
0644b15: 遠乘又六度有世出世雜是遠乘三十七品
0645a01: 但出世名近乘又四句度與品悉無得又度
0645a02: 與品俱有得又度雜品不雜又品雜度不雜
0645a03: 云云。
0645a04: 又有人云因之與果各立本末薩婆若是
0645a05: 果智餘者謂果上萬德今明乘體何須因
0645a06: 果之上各立本末本末為體與體永殊廣
0645a07: 狹與一體異體等亦復非體古人之意以
0645a08: 一體乘為今經體以異體乘為餘經體今
0645a09: 家意以實相為體彼人既云般若相應為
0645a10: 與何等般若相應故不可也又人云無所
0645a11: 得相應行等並是具度不應為體又人云
0645a12: 六度等者有理度事度名為世出世雜去
0645a13: 果既遠故名遠乘道品一向是出世法去
0645a14: 果近故名為近乘是故近遠俱是乘體亦
0645a15: 不可依乃至廣破又四句者初句云度之
0645b01: 與品俱與無所得心相應俱是出世俱有
0645b02: 得者有所得心相應俱是世間第三句如
0645b03: 向釋也第四句者意言道品有約位故則
0645b04: 有有漏及以無漏是故名為世出世雜大
0645b05: 乘六度一向無雜所以四句互有遠近及
0645b06: 俱遠近。
0645b07: ○私謂者章安判前諸師所解。
0645b08: 私謂般若為乘本者於今經是白牛非經體
0645b09: 也薩婆若為乘本者於今經是道場所成果
0645b10: 亦非乘體因乘狹者是縱義果乘廣者是橫
0645b11: 義悉非今經乘體般若相應心無所得近遠
0645b12: 等於今經悉是莊校儐從都非乘體那忽於
0645b13: 皮毛枝葉而興諍論耶喧怒如此誰能別之
0645b14: 有人引釋論以六度為乘體方便運出生死
0645b15: 慈悲運取眾生於今經般若是牛五度是莊
0646a01: 校方便是儐從慈悲是軒亦非乘體。
0646a02: 初白牛等者無漏般若稱之為白故知白
0646a03: 牛非乘體也。
0646a04: ○從中邊分別論去章安引五論以出乘
0646a05: 體皆非具度先釋次結初釋中初引中邊
0646a06: 分別論者即第一乘本以為乘體。
0646a07: 中邊分別論云乘有五一乘本謂真如佛性
0646a08: 二乘行謂福慧三乘攝謂慈悲四乘障謂煩
0646a09: 惱是煩惱障行解等是智障五乘果謂佛果
0646a10: 也。
0646a11: ○次唯識論展轉相由以釋乘義。
0646a12: 唯識論云乘是出載義由真如佛性出福慧
0646a13: 等行由此行出佛果由佛果載出眾生。
0646a14: 真如居初即是乘本本即體也。
0646a15: ○次攝論中有三不同。
0646b01: 攝大乘論乘有三一乘因謂真如佛性二乘
0646b02: 緣謂萬行三乘果謂佛果也。
0646b03: 第一乘因以本為因因謂真如即乘體也。
0646b04: ○次法華論。
0646b05: 法華論明乘體謂如來平等法身又云如來
0646b06: 大般涅槃此兩文似如隱顯耳發心低頭舉
0646b07: 手等名乘緣。
0646b08: 云隱顯者平等法身名之為隱隱在於纏
0646b09: 涅槃是顯已巳成滿故雖有隱顯莫非經體。
0646b10: ○次十二門論。
0646b11: 十二門論明乘本謂諸法實相乘主謂般若
0646b12: 乘助謂一切行資成乘至至薩婆若。
0646b13: 第一乘本即是體也言乘主者由白牛故
0646b14: 令至所在故名為主故不以主用為乘體。
0646b15: △次結。
0647a01: 此五論明乘體同而莊校小異於今經明乘
0647a02: 體正是實相不取莊校也若取莊校者則非
0647a03: 佛所乘乘也。
0647a04: ○次論體意中四先徵起次釋論下引論
0647a05: 明體意三何故下釋疑四此小大下結。
0647a06: 二論體意者何意須用此體。
0647a07: 釋論云諸小乘經若有無常無我涅槃三印
0647a08: 印之即是佛說修之得道無三法印即是魔
0647a09: 說大乘經但有一法印謂諸法實相名了義
0647a10: 經能得大道若無實相印是魔所說故身子
0647a11: 云世尊說實道波旬無此事。
0647a12: 次文言若有無常至三法印者大論第二
0647a13: 十云一切法無常一切法無我涅槃寂滅
0647a14: 問寂滅中何以但說一不說多答初印中
0647a15: 說五眾第二印中說一切皆無我第三印
0647b01: 是果故名寂滅若說無常破外五欲之我
0647b02: 所也若說無我破於內我我我所破故是
0647b03: 寂滅涅槃行者觀於無常便生厭離既厭
0647b04: 苦已巳存著能觀故有第二無我觀也推求
0647b05: 能觀至不可得是一切法無所依止但歸
0647b06: 寂滅以是義故說寂滅印也問摩訶衍中
0647b07: 諸法不生一相無相此中云何說一切法
0647b08: 無我無常名為法印二法云何而不相違
0647b09: 答觀無常即是觀空因緣猶如觀色念念
0647b10: 無常即知為空過去色壞故不可見故無
0647b11: 色相未來色不生無作無用不可見故故
0647b12: 無色相現在無住故不可見不可分別故
0647b13: 無色相無色相故是空無生滅無生滅及
0647b14: 以生滅其實是一說有廣略耳問摩訶衍
0647b15: 中說一實相聲聞法中亦應說於一實相
0648a01: 法答聲聞法中三種法印廣說四種略說
0648a02: 一種無常即是苦諦集諦無我即是道諦
0648a03: 寂滅涅槃即是滅諦是故衍中唯說諸法
0648a04: 不生不滅一相無相無相即是寂滅涅槃
0648a05: 論云衍中明法印者是法華前共部所說
0648a06: 小乘法印數復不同故須料簡若此經中
0648a07: 獨明實相為一法印故須料簡。△三釋疑。
0648a08: 何故小三大一小乘明生死與涅槃異生死
0648a09: 以無常為初印無我為後印二印印說生死
0648a10: 涅槃但用一寂滅印是故須三大乘生死即
0648a11: 涅槃涅槃即生死不二不異淨名曰一切眾
0648a12: 生常寂滅相即大涅槃又云本自不生今則
0648a13: 無滅本不生者則非無常無我相今則無滅
0648a14: 者則非小寂滅相唯是一實相實相故言常
0648a15: 寂滅相即大涅槃但用一印也。△四結。
0648b01: 此大小印印半滿經外道不能雜天魔不能
0648b02: 破如世文符得印可信當知諸經畢定須得
0648b03: 實相之印乃得名為了義大乘也。
0648b04: ○三正顯體中三先約法次譬三約諸三
0648b05: 法初文三初指體。
0648b06: 三正顯體者即一實相印也。
0648b07: ○次約三軌簡。
0648b08: 三軌之中取真性軌。
0648b09: ○三歷諸妙簡於中又二初廣約境。
0648b10: 十法界中取佛法界佛界十如是中取如是
0648b11: 體四種十二因緣中取不思議不生不滅十
0648b12: 二支中取苦道即是法身四種四諦中取無
0648b13: 作四諦於無作中唯取滅諦七種二諦中取
0648b14: 五種二諦五二諦中唯取真諦五三諦中取
0648b15: 五中道第一義諦諸一諦中取中道一實諦
0649a01: 諸無諦中取中道無諦也。
0649a02: ○次略指餘九妙。
0649a03: 若得此意就智妙中簡乃至十妙一一簡出
0649a04: 正體例可知也。
0649a05: 問前智行妙初皆悉簡言境是體是法身
0649a06: 智行是宗是用今何故於此諸境一一復
0649a07: 簡耶答通論開權顯實諸法皆體亦如後
0649a08: 簡今取權實相對的示體相是故簡之。
0649a09: ○次譬中二譬結譬中二重譬合初梁柱
0649a10: 等譬中三初正譬體次屋若下譬體功能
0649a11: 三釋論下引論初譬中二先譬次合。
0649a12: 若譬喻明義如梁柱綱紀一屋非梁非柱即
0649a13: 屋內之空。
0649a14: 初文言非梁至屋內之空者空譬於體屋
0649a15: 譬於宗空為所取屋為能取能取可多空
0649b01: 不可多所取是體體不可多能取是宗宗
0649b02: 是因果是故不一。
0649b03: 柱梁譬以因果非梁非柱譬以實相實相為
0649b04: 體非梁柱也。△次譬體能。
0649b05: 屋若無空無所容受因果無實相無所成立。
0649b06: △三引論。
0649b07: 釋論云若以無此空一切無所作。△次重譬合。
0649b08: 又譬如日月綱天公臣輔主日月可二太虛
0649b09: 空天不可二也臣將可多主不可多也。
0649b10: 次譬日月綱天等者重舉譬簡天以日月
0649b11: 為綱地以四海為紀日月周行歷於天
0649b12: 日月可二天不可二公臣輔主者公者舉
0649b13: 五等之初五等皆臣共輔於主五等可多
0649b14: 主不可多言五等者謂公侯伯子男公者
0649b15: 正也當為王者正行天道侯者候也當為
0650a01: 王者伺候非常伯者長也當為王者長理
0650a02: 百姓子者慈也當為王者子愛人民男者
0650a03: 任也當為王者任其職理合文甚略準前
0650a04: 可知。△次結。
0650a05: 為此義故須簡出正體。△三約諸法。
0650a06: 如三軌成乘不縱不橫不即不離顯示義便
0650a07: 須簡觀照等唯指真性當名正意分明三軌
0650a08: 既然餘法例爾云云。
0650a09: ○四引證文二初正引證。
0650a10: 四引證者序品云今佛放光明助顯實相義
0650a11: 又云諸法實相義已為汝等說方便品云唯
0650a12: 佛與佛乃能究盡諸法實相偈中云諸佛法
0650a13: 久後要當說真實又云我以相嚴身為說實
0650a14: 相印身子領解云世尊說實道波旬無此事
0650a15: 又云安住實智中我定當作佛法師品云開
0650b01: 方便門示真實相安樂行云觀諸法如實相
0650b02: 壽量云如來如實知見普賢觀云昔於靈山
0650b03: 廣說一實之道又云觀於一實境界。
0650b04: ○次故知下結意。
0650b05: 故知諸佛為大事因緣出現於世秪令眾生
0650b06: 開佛知見見此一實非因非果之理耳經文
0650b07: 在茲可為明證也。
0650b08: ○次廣簡偽中為二初敘來意。
0650b09: 二廣簡偽者夫正體玄絕一難知又邪小
0650b10: 之名亂於正大譬如魚目混雜明珠故須簡
0650b11: 偽。
0650b12: ○次廣簡文自為六列章。
0650b13: 即為六意一就凡簡二就外簡三就小簡四
0650b14: 就偏簡五就譬簡六就悟簡。
0650b15: ○解釋釋中初約凡中二初通列次解釋
0651a01: 初文二初列次結。
0651a02: 一就凡簡者釋論云世典亦稱實者乃是護
0651a03: 國治家稱實也外道亦稱實者邪智僻解謂
0651a04: 為實也小乘稱實者猒苦蘇息以偏真為實
0651a05: 也。
0651a06: 初文意者且約凡簡文中兼對外道小乘
0651a07: 簡者何耶答對況來耳外小尚乃不實況
0651a08: 復鈍使凡夫。
0651a09: 如是等但有實名而無其義。
0651a10: ○次釋中二先明世間邪惡次若周孔下
0651a11: 明世間清正初文二先釋次結釋中又三
0651a12: 初略判次或下行相三內則下明過患。
0651a13: 何者世間妖幻道術亦稱為實多是鬼神魅
0651a14: 法此法入心迷醉狂亂自衒善好謂勝真實
0651a15: 立異動眾示奇特相。
0651b01: 初如文。
0651b02: 或髑髏盛屎約多人前張口大咽或生魚臭
0651b03: 肉增狀餔食或形弊服誇規矩或直來
0651b04: 直去不問不答種種譎詭誘無智令信染
0651b05: 惑著著已巳求脫叵得。
0651b06: 次文約行簡中云或髑髏盛屎約多人前
0651b07: 等者此等皆是鈍使凡夫悉能如是若利
0651b08: 使外道各加所尊及宗計等乃至神通及
0651b09: 韋陀等今此凡夫如大論第十云狂有二
0651b10: 種一者人皆知狂二者惡邪自裸人不知
0651b11: 狂如南天竺有法師高座為王說於五戒
0651b12: 多有外道在座法王時難曰若言施酒
0651b13: 及自飲酒得狂愚者今時何故狂愚者少
0651b14: 正見者多諸外道言善哉善哉斯難甚深
0651b15: 是禿高座必不能答以王利故法師以手
0652a01: 指諸外道更說餘事外道語王是難甚深
0652a02: 果不能答所不知更說餘事王語外道
0652a03: 高座答訖將護汝故不以言說向者指汝
0652a04: 云是狂不少汝等以塗身裸形無以
0652a05: 人髑髏盛屎而食臥刺剌倒懸熏鼻冬
0652a06: 則入水夏則火皆是狂相又汝言賣肉
0652a07: 賣鹽便言失法於天祀中得牛布施即時
0652a08: 賣之即言得法牛即是肉是狂惑人法師
0652a09: 護汝而不說之且約行事與鈍使同晡食
0652a10: 者字書云申時食也又楚辭云餔其糟糠
0652a11: 謂進食也譎權詐也齊桓公正而不譎譎
0652a12: 詭變異也。△三明過患。
0652a13: 內則病害其身外則誅家滅族禍延親里現
0652a14: 受眾苦後受地獄長夜之苦生生障道無解
0652a15: 脫期。△次結。
0652b01: 此乃世間現見何實可論鈍使愛論攝。
0652b02: ○次世間正法中又三先雜明次引經三
0652b03: 結而言之不出人天。
0652b04: 若周孔經籍治法禮法兵法醫法天文地理
0652b05: 八卦五行世間墳典孝以治家忠以治國各
0652b06: 親其親各子其子敬上愛下仁義揖讓安于
0652b07: 百姓霸立社稷若失此法強者陵弱天下焦
0652b08: 遑民無聊生鳥不暇栖獸不暇伏若依此法
0652b09: 天下太平牛馬內向當知此法乃是愛民治
0652b10: 國而稱為實金光明云釋提桓因種種勝論
0652b11: 即其義也蓋十善意耳修十善上符天心諸
0652b12: 天歡喜求天然報此法為勝故言勝論耳又
0652b13: 大梵天王說出欲論即是修定出欲淤泥亦
0652b14: 是愛論攝耳世又方術服藥長生練形易色
0652b15: 飛仙隱形者稱此藥方祕要真實此亦愛論
0653a01: 鈍使攝耳。
0653a02: 言周孔經籍者周公制禮孔子刪詩經謂
0653a03: 五經七等九也籍謂墳籍即三墳也三墳
0653a04: 謂三皇之書典謂五典即五帝之書古人
0653a05: 書簡故籍篇等字皆從竹也治法謂治家
0653a06: 治國之法在忠在孝也禮法如三禮等兵
0653a07: 法如六韜等醫法如神農等天文者如孔
0653a08: 子有三備卜經上知天文中知人事下知
0653a09: 地理八卦者東震西南离北坎西北乾
0653a10: 西南坤東南巽東北艮一卦生七七八五
0653a11: 十六并八純卦合六十四卦各卦繫象彖
0653a12: 等詞非此可盡善占者以此能知一切五
0653a13: 行如止觀第六記親謂六親謂父母兄弟
0653a14: 妻子各有其親社謂后土稷謂后稷略如
0653a15: 止觀第六第十記非父母毋無以生非師長
0653b01: 無以成非君主無以榮人生在三事之如
0653b02: 一國安所以家安家安所以行孝是故先
0653b03: 須安其國也鳥不暇棲等者若儒宗獺
0653b04: 未祭不施網未祭不施畋獵獺二月
0653b05: 祭八月祭所以去奢去泰湯除三面之
0653b06: 羅古施四面之羅故祝者曰四方無極入
0653b07: 吾網中故云鳥不暇棲湯除三面之羅而
0653b08: 祝者曰犯命者入吾網中牛馬內向者若
0653b09: 依周孔之法牛馬自歸世間之法尚有斯
0653b10: 感況出世耶張陵為大蟒所吞嵇康為鍾
0653b11: 會所譖而記傳云得仙者謬矣故知此土
0653b12: 必無仙術豈有服靈芝吞玉液令飛升耶
0653b13: 故西土神通非禪不發故並結云愛論屬
0653b14: 鈍使論謂凡夫所述也。
0653b15: ○次約外簡為二初通敘不實次若此下
0654a01: 別出相狀。
0654a02: 二就外簡者即是外道典籍也若服藥求知
0654a03: 利明達推尋道理稱此藥方為勝為實者
0654a04: 藥力薄知不能鑒遠觸藥則失藥歇則失亦
0654a05: 非實也。
0654a06: 初如文。
0654a07: ○次為二初此方次西方初又二先明見
0654a08: 相。
0654a09: 若此間莊老無為無欲天真虛靜息諸誇企
0654a10: 棄聖絕智等。
0654a11: ○次直是下結。
0654a12: 直是虛無其抱尚不出單四見外何關聖法
0654a13: 縱令出單四見外尚墮複四見中見網中行
0654a14: 非解脫道。
0654a15: 斥中言不出單四句者計天真者仍屬有
0654b01: 句計自然者仍屬無句所言縱者與而言
0654b02: 之實不可出。
0654b03: ○次西方中亦二先明見相次。
0654b04: 若外國論力受梨昌募撰五百明難其一云
0654b05: 瞿曇為一究竟道為眾多究竟道佛言但一
0654b06: 究竟道論力云云何諸師各各說究竟道佛
0654b07: 指鹿頭汝識其不論力言識究竟道中其為
0654b08: 第一佛言若其得究竟道云何自捨其道為
0654b09: 我弟子耶論力即悟歎佛法中獨一究竟道
0654b10: 又如長爪云一切論可破一切語可轉觀諸
0654b11: 法實相于久不得一法入心釋論云長爪執
0654b12: 亦有亦無見又云亦計不可說見。
0654b13: 初文言外道論力受昌募者大論十八
0654b14: 云毗耶離梵志等大顧其寶令與佛論取
0654b15: 其顧已巳即以其夜撰五百明難與昌來
0655a01: 至佛所問佛言為一究竟道為眾多究竟
0655a02: 道佛言唯一究竟道無眾多也梵志言我
0655a03: 法各說有究竟道佛言雖有眾多皆非究
0655a04: 竟何者一切皆以邪著故非究竟佛言鹿
0655a05: 頭梵志得道不答言一切道中其為第一
0655a06: 時鹿頭比丘在佛後扇佛佛問諸梵志汝
0655a07: 識其不梵志云識慚愧低頭佛說偈云各
0655a08: 各謂究竟而若自愛著各自是非彼是皆
0655a09: 非究竟是人入論眾明辨義理時各各相
0655a10: 是非勝負懷憂喜勝者墮憍坑負者墜憂
0655a11: 獄是故有智者不墮此二法論力汝當知
0655a12: 我諸弟子法無虛亦無實汝欲何法求汝
0655a13: 欲壞我論終無有是處一切智難勝適足
0655a14: 自毀壞長爪緣如止觀第五記具在無見
0655a15: 亦有亦無見非有非無見及絕言見中所
0655b01: 攝以彼外道所見巧故所攝處多。
0655b02: ○次中三先次或時下歷諸句
0655b03: 三引證。
0655b04: 如斯流類百千萬種虛妄戲論為惑流轉見
0655b05: 網浩然邪智瀾漫觸境生著。
0655b06: 或時揲有無為有無有無無為無有非有
0655b07: 非無為有無非有非無為無百千番揲悉皆
0655b08: 見倒生死諸邊非真實也。
0655b09: 如是揲但是複四句耳言或時揲有
0655b10: 無為有等者如止觀中直列名而已巳此中
0655b11: 略解粗寄複句以示其相初句語略應云
0655b12: 有有有無為有此是有家之有無也雖有
0655b13: 有無之別同屬於有故著有中無等三
0655b14: 句例此可解若約具足四句則有中具四
0655b15: 皆屬於有著有中無等三句準此可見
0656a01: 百千番揲者假使一句復生無量隨其所
0656a02: 生攝屬能生此之能所不出於見故非真
0656a03: 實。△三引證。
0656a04: 大經云被無明枷繫生死柱遶二十五有不
0656a05: 能得脫即此義也。
0656a06: ○三約小簡中二初示小乘名同同有實
0656a07: 相中道。
0656a08: 三就小簡者聲聞法中亦云離有離無名聖
0656a09: 中道大集云拘如沙門最初獲得真實之
0656a10: 知見。
0656a11: ○次然小乘下釋其體異又三初釋初句。
0656a12: 然小乘不運大悲不濟眾生功德力薄不求
0656a13: 作佛不深窮實相則智慧劣弱雖云離有離
0656a14: 無名聖中道乃以斷常二見為二邊真諦為
0656a15: 中道。
0656b01: ○次真無漏下釋大集經意。
0656b02: 真無漏慧名為見證涅槃法名為知雖斷見
0656b03: 思除滅分而住草庵非究竟理。
0656b04: ○三對前下結非真體。
0656b05: 對前生死有邊即是涅槃無邊二俱可破可
0656b06: 壞非真實道故不名實相也。
0656b07: ○四對偏簡中二初明簡意。
0656b08: 四就偏簡者諸大乘經共二乘人帶方便說
0656b09: 者名字既同義須分別。
0656b10: ○次如摩訶下正簡者前對小簡即三藏
0656b11: 小乘今對偏簡即對通別二教及前四味
0656b12: 中諸偏教故今文中仍有二乘者即通教
0656b13: 二乘耳故云三人同斷等所以不云三藏
0656b14: 菩薩者義同凡故雖無邪倒未斷惑故於
0656b15: 中又二初約教次約五時初約教中又三
0657a01: 初空對不空簡次見不空下直就不空簡
0657a02: 三釋論云下約一相攝無量相簡此之三
0657a03: 文展轉生後何者由共位菩薩中有利根
0657a04: 者能見不空即指不空為今經體以此不
0657a05: 空復有教道帶方便說故云但中不但中
0657a06: 即次不次行相別故此不但中攝一切法
0657a07: 中無中相故云一相此之一相入無量相故
0657a08: 云相入故有第三文來意在此也初文二初
0657a09: 引大品示相次引大經證成初文者即通
0657a10: 教位從始至終待至法華方乃被會即其
0657a11: 人也初文又二初正釋。
0657a12: 如摩訶衍中云三乘之人同以無言說道斷
0657a13: 煩惱中論云諸法實相三人共得者二乘之
0657a14: 人雖共稟無言說道自求出苦無大悲心得
0657a15: 空則止鈍根菩薩亦爾利根菩薩大悲為物
0657b01: 深求實相。
0657b02: ○次共實相下還引大品。
0657b03: 共實相者智如螢火是故非實不共實相智
0657b04: 如日光是故為實。
0657b05: ○次引大經。
0657b06: 大經云第一義空名為智慧二乘但空空無
0657b07: 智慧菩薩得不但空即中道慧此慧寂而常
0657b08: 照二乘但得其寂不得寂照故非實相菩薩
0657b09: 得寂又得寂照即是實相。
0657b10: 言無智慧亦奪之辭非無自智慧也又
0657b11: 云至二乘得寂等者且據但空與寂義等
0657b12: 以其未得即寂而照故云但寂。△次直就不空簡。
0657b13: 見不空者復有多種一見不空次第斷結從
0657b14: 淺至深此乃相似之實非正實也二見不空
0657b15: 具一切法初阿字門則解一切義即中即假
0658a01: 即空不一不異無三無一二乘但一即別教
0658a02: 但二即圓具三即三即真實相也。
0658a03: 次文中云二乘但一即通教二乘也別教
0658a04: 菩薩二即者兼通別入空出假兩菩薩也
0658a05: 以附論偈且與即名其實未即唯獨圓教
0658a06: 方具三即今經體者但是中即假空尚簡
0658a07: 假空即中況但空偏假寧是經體。△三約一相
0658a08: 攝無量相簡。
0658a09: ○三引釋論菩薩入於一相等例此可解
0658a10: 所以前之三義皆對二乘簡者於共部中
0658a11: 皆有二乘此空不空及一相等復在共部
0658a12: 中明故須節節相對簡出於中又二初正
0658a13: 對教簡。
0658a14: 釋論云何等是實相謂菩薩入於一相知無
0658a15: 量相知無量相又入一相二乘但入一相不
0658b01: 能知無量相別教雖入一相又入無量相不
0658b02: 能更入一相利根菩薩即空故入一相即假
0658b03: 故知無量相即中故更入一相。
0658b04: ○次如此下結成圓意。
0658b05: 如此菩薩深求智度大海一心即三是真實
0658b06: 相體也。
0658b07: ○次約五時中二先正約五時次大經下
0658b08: 更獨明一實。
0658b09: 華嚴不共二乘但約菩薩三智次第得亦非
0658b10: 正實不次第得者是正實也若方等中四人
0658b11: 得三智三人為虛一人為實大品三慧說三
0658b12: 智屬三人前二不深求淺而非實後一人深
0658b13: 求一心三智是故是實此經汝實我子無復
0658b14: 四三之人十方諦求更無餘乘但一實相智
0658b15: 決了聲聞法但說無上道純是一實體也。
0659a01: 初文不云鹿苑者以鹿苑中無大可論前
0659a02: 以對二乘人竟今文欲相對簡之故云方
0659a03: 等三虛一實等或是略無若云鹿苑無實
0659a04: 唯虛亦應無爽。
0659a05: 妙法蓮華經玄義釋籤卷第三十
0659a06: 音釋
0659a07: 緯音位。髑髏髑徒谷切髏洛侯切髑髏頂骨也。咽於甸切吞也。餔
0659a08: 博孤切歠也。郎果切赤體也。誇誇苦瓜切大言也五告切慢也。
0659a09: 譎詭譎古穴切詭過委切譎詭權詐也。古犬切誘也。揲之
0659a10: 涉切猶摺也揲徒協切摺揲也。
