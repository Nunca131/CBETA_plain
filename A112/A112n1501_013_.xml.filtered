0001b01: 大中祥符法寶錄卷第十三　　　百
0001b02: …
0001b03: 翰林學士…等奉
0001b04: 編修
0001b05: 別明　聖代翻宣錄中之十二
0001b06: 藏乘區別年代指明二之十一
0001b07: 二年五月譯成經七卷
0001b08: 大方廣善巧方便經一部四卷
0001b09: 大乘經藏收佛在舍衛國祇
0001b10: 樹給孤獨園說第一卷明始
0002a01: 因智上菩薩請問如來善巧
0002a02: 方便佛乃應機廣明其理所
0002a03: 謂於彼傍生惡趣以善根力
0002a04: 迴向一切令諸眾生修行二
0002a05: 法一謂智心二迴向心於施
0002a06: 行中成就六度具足勝行善
0002a07: 巧方便如是菩薩設犯四重
0002a08: 受五欲樂不墮生死必超梵
0002a09: 天第二卷明彼持明人雖行
0002a10: 五欲終不起於放逸之行斯
0002a11: 由能具善巧方便故於諸境
0002a12: 而不生著第三卷明菩薩生
0002a13: 時現大笑相由得佛智心生
0002b01: 歡喜非放逸故皆為具足善
0002b02: 巧方便度眾生故第四卷明
0002b03: 菩薩見有懷兇惡者欲害眾
0002b04: 人菩薩害彼兇惡令眾安隱
0002b05: 又使彼人不起殺業當知皆
0002b06: 是善巧方便斯經也廣彰權
0002b07: 智深入度門化于生教諸
0002b08: 菩薩詞旨煥若理趣昭然乃
0002b09: 大乘之妙義也。
0002b10: 發菩提心破諸魔經一部二卷
0002b11: 大乘經藏祕密部收佛在王
0003a01: 舍城迦蘭陀竹林精舍說上
0003a02: 卷所明因迦葉氏婆羅門夢
0003a03: 中所見千葉蓮華於其華中
0003a04: 有月輪相絜白圓滿覺已巳歡
0003a05: 喜請問於佛佛即為說四種
0003a06: 吉祥殊勝之相最上大利其
0003a07: 四相者謂發菩提心修菩提
0003a08: 行得菩提住說菩提義下卷
0003a09: 所明廣說四種菩提行相若
0003a10: 菩薩心忽起疑惑皆由天魔
0003a11: 為諸鄣礙世尊即說破魔神
0003a12: 令諸魔冤不得其便力
0003b01: 難思真祕密之教矣。
0003b02: 聖佛母般若波羅蜜多經一部一卷
0003b03: 大乘經藏收佛在王舍城鷲
0003b04: 山中說此中所明如來入
0003b05: 於甚深三昧時舍利子問觀
0003b06: 自在菩薩菩薩云何修行般
0003b07: 若於其義趣云何了知觀自
0003b08: 在言五蘊四諦十二緣生一
0003b09: 切有相皆悉是空以此空性
0003b10: 即真法性從是出生一切法
0003b11: 故誠所謂佛母之妙道也。
0004a01: 上三部中天竺梵本所出。
0004a02: 右經三藏沙門施護譯沙
0004a03: 門惟淨證梵文沙門清沼
0004a04: 致宗筆受沙門仁徹啟沖
0004a05: 綴文沙門守貞繼隆希晝
0004a06: 道一紹溥修靜重珣文祕
0004a07: 證義翰林學士駕部郎中
0004a08: 知制誥梁周翰潤文殿頭
0004a09: 高品鄭守鈞監譯是月一
0004a10: 日監使引三藏等詣
0004a11: 崇政殿捧所譯經具表
0004a12: 上進其詞曰臣施護等言
0004b01: 臣等今譯就大方廣善巧
0004b02: 方便經一部四卷發菩提
0004b03: 心破諸魔經一部二卷聖
0004b04: 佛母般若波羅蜜多經一
0004b05: 部一卷始即暢靈知之妙
0004b06: 用次乃顯智照之神功終
0004b07: 也明實際之微旨三者備
0004b08: 矣一以貫之由如來之極
0004b09: 談唯菩薩之深契不即不
0004b10: 離三空澄湛於真源非斷
0004b11: 非常二諦融銷於妄滓慶
0005a01: 斯妙道臻乎
0005a02: 聖時恭惟
0005a03: 崇文廣武聖明仁孝皇帝
0005a04: 陛下仁洽飛潛
0005a05: 智周空有
0005a06: 殊功不宰揚十善於八紘
0005a07: 妙化無方耀千輪於沙界
0005a08: 究三乘之奧洞百氏之
0005a09: 幽微臣等竊荷
0005a10: 聖恩獲翻妙義仰河沙
0005a11: 之梵福永延劫石之
0005a12: 皇圖前件新譯經謹繕寫
0005b01: 上進以
0005b02: 聞是日
0005b03: 命坐賜茶
0005b04: 親加撫慰錫賜如例
0005b05: 詔以其經入藏頒行是年
0005b06: 五月施護上言臣有受學
0005b07: 弟子澄珠文一教習梵章
0005b08: 頗能通授望以充梵學之職
0005b09: 詔從之其月給頒賜如
0005b10: 證義僧例又以綴文證義
0005b11: 沙門仁徹為右街副僧錄
0006a01: 繼隆為右街講經首座。
0006a02: 是年十一月譯成經論七卷
0006a03: 大集法門經一部二卷
0006a04: 小乘經藏收佛在末利城末
0006a05: 利優婆塞舍說上卷所明是
0006a06: 時世尊將諸比丘既到其舍
0006a07: 如應說法說法既久暫將宴
0006a08: 息舍利子為眾說法時舍
0006a09: 利子為諸比丘廣宣其義利
0006a10: 益安樂天人世閒外道異徒
0006a11: 息諸諍論下卷所明舍利子
0006a12: 復說諸法次第名義而作是
0006b01: 言我等所行皆是如來真正
0006b02: 之說時佛乃從師子起告
0006b03: 舍利子如汝所說此即名為
0006b04: 大集法門能令有情獲大利樂。
0006b05: 淨意優婆塞所問經一部一卷
0006b06: 小乘經藏收佛在舍衛國祇
0006b07: 樹給孤獨園說始因淨意啟
0006b08: 問世尊果報因緣差別行相
0006b09: 佛即為說善惡報應賢愚好
0006b10: 醜貧富貴賤壽命延促皆由
0006b11: 眾生心所造作影響相隨等。
0007a01: 集諸法寶最上義論一部二卷
0007a02: 善寂菩薩造大乘論藏收上
0007a03: 卷所明一切有情無始以來
0007a04: 由我執故起諸無明不能了
0007a05: 知此無明性即是虛空如夢
0007a06: 幻等下卷所明四相所轉剎
0007a07: 那不定初中後位不可安立
0007a08: 若能如理善思惟者佛說此
0007a09: 人名為大智。
0007a10: 菩提心離相論一部一卷
0007a11: 龍樹菩薩造大乘論藏收此
0007a12: 中所明菩提心者離一切性
0007b01: 及蘊處界諸取捨法若能覺
0007b02: 了是即安住諸法性空又復
0007b03: 菩提心者大悲為體俱無二
0007b04: 相若不了知於輪迴中是大
0007b05: 愚癡此論淵邈詞旨炳然實
0007b06: 乃上乘之妙理也。
0007b07: 大乘破有論一部一卷
0007b08: 龍樹菩薩造大乘論藏收此
0007b09: 中所明一切法性從無性生
0007b10: 亦非無性體即是常非住世
0007b11: 閒非出世閒非因非果猶如
0008a01: 空華若能於此如實了知方
0008a02: 名智者入第一義諦。
0008a03: 上五部中天竺梵本
0008a04: 所出。
0008a05: 右經論三藏沙門施護譯
0008a06: 沙門惟淨證梵文沙門清
0008a07: 沼致宗筆受沙門仁徹啟
0008a08: 沖綴文沙門繼隆希晝道
0008a09: 一紹溥修靜瓊玉重珣文
0008a10: 祕證義給事中梁周翰潤
0008a11: 文殿頭高品鄭守鈞監譯
0008a12: 是月二十六日監使引三
0008b01: 藏等詣
0008b02: 崇政殿捧所譯經論具表
0008b03: 上進其詞曰臣施護等言
0008b04: 臣等今譯就大集法門等
0008b05: 二經集諸法寶最上義等
0008b06: 三論共五部七卷斯經也
0008b07: 如來所宣曲提小葉其論
0008b08: 也菩薩所造深契上機談
0008b09: 四諦之微因順決擇分演
0008b10: 五乘之至要顯破立宗開
0008b11: 誘善之權門建摧邪之勝
0009a01: 義聿符
0009a02: 嘉運克暢斯文伏惟
0009a03: 崇文廣武聖明仁孝皇帝
0009a04: 陛下德洽
0009a05: 三靈道同諸佛克廣
0009a06: 唐虞之化載崇釋梵之宗
0009a07: 故得貝葉飛文協
0009a08: 禎期而荐至寶乘開奧
0009a09: 德教而誕敷臣等素寡沈
0009a10: 研早荒昧玷漢明之優
0009a11: 詔但慊非才臨竺護之勝
0009a12: 場徒知不敏幸
0009b01: 祥開耀魄慶溢華胥敢憑
0009b02: 傳演之功上祝
0009b03: 延鴻之祚前件新譯經論
0009b04: 謹繕寫
0009b05: 上進以
0009b06: 聞是日
0009b07: 命坐賜茶
0009b08: 親加撫慰錫賜如例
0009b09: 詔以經論入藏頒行
0009b10: 賜證義僧重珣號法智大
0009b11: 師并職掌僧文雍號智悟
0010a01: 大師志永賜紫衣并度本
0010a02: 院童行九人為僧是年九
0010a03: 月二十五日
0010a04: 上幸譯筵
0010a05: 命施護等坐賜茶慰勞
0010a06: 詢問譯經儀範仍
0010a07: 頒束帛翌日施護等詣
0010a08: 便殿稱謝遂以譯經儀式
0010a09: 備錄上
0010a10: 進。
0010a11: 三年五月譯成經論五卷
0010a12: 給孤長者女得度因緣經一部三卷
0010b01: 小乘經藏收佛在舍衛國祇
0010b02: 樹給孤獨園說上卷所明給
0010b03: 孤獨女見謨尸羅飯諸外道
0010b04: 乃讚世尊及諸弟子神通智
0010b05: 慧殊勝功德時謨尸羅聞已巳
0010b06: 歡喜遂請世尊廣設供養佛
0010b07: 令弟子各現神通使獲饒益
0010b08: 中卷所明摩訶迦葉化大金
0010b09: 山目連尊者變眾華座而諸
0010b10: 弟子各依佛現大神通咸
0010b11: 赴其請下卷所明佛知時至
0011a01: 入定放光照福增城入長者
0011a02: 舍受供養已巳為說法要轉四
0011a03: 諦輪眾所聞解或得初果或
0011a04: 二三果及阿羅漢乃至說彼
0011a05: 給孤獨女宿世因緣所獲利益。
0011a06: 集大乘相論一部二卷
0011a07: 覺吉祥菩薩造大乘論藏收
0011a08: 上卷所明諸大乘法從菩提
0011a09: 心生大悲相應即當了知諸
0011a10: 法無我此所知相即蘊處界
0011a11: 及八聖道一切諸法皆菩提
0011a12: 相下卷所明四聖諦六神通
0011b01: 乃至廣及真如法界皆是四
0011b02: 智相應觀察當知諸法即菩
0011b03: 提心隨順大悲最上法門斯
0011b04: 之論也通該眾義廣攝詮
0011b05: 雙顯二空獨明真際皆極妙
0011b06: 之機要也。
0011b07: 上二部中天竺梵本
0011b08: 所出。
0011b09: 右經論三藏沙門施護譯
0011b10: 沙門惟淨證梵文沙門清
0011b11: 沼致宗筆受沙門仁徹
0012a01: 啟沖綴文沙門繼隆希晝
0012a02: 道一紹溥修靜重珣瓊玉
0012a03: 文祕證義右諫議大夫
0012a04: 知政事趙安仁潤文殿頭
0012a05: 高品鄭守鈞監譯是月二
0012a06: 日監使引三藏等詣
0012a07: 崇政殿捧所譯經論具表
0012a08: 上進其詞曰臣施護等言
0012a09: 臣等今譯就給孤長者女
0012a10: 得度因緣經一部三卷集
0012a11: 大乘相論一部二卷經之
0012a12: 大旨由善無毒以為因論
0012b01: 之所宗乃覺吉祥之建義
0012b02: 法王愍物俾十聖而現通
0012b03: 象德摛毫五門而析理
0012b04: 莫不深談四果頓挫八邪
0012b05: 慈旨通幽微言索隱獲利
0012b06: 者法眼既淨契根者慧炬
0012b07: 增明仰茲奧密之梵章來偶
0012b08: 清夷之嘉運恭惟
0012b09: 崇文廣武聖明仁孝皇帝
0012b10: 陛下因深四等
0012b11: 行滿三祇
0013a01: 化接梵天
0013a02: 惠澤均於幽顯
0013a03: 心融法界
0013a04: 仁風被於洪纖
0013a05: 冥契寶乘
0013a06: 高登覺岸臣等幸叨
0013a07: 聖獎獲演梵編式期廣大
0013a08: 之良因仰續
0013a09: 長之寶曆前件新譯經
0013a10: 論謹繕寫
0013a11: 上進以
0013a12: 聞是日
0013b01: 命坐賜茶
0013b02: 親加撫慰錫賜如例
0013b03: 詔以經論入藏頒行。
0013b04: 
0013b05: 大中祥符法寶錄卷第十三
