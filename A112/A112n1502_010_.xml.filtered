0241b02: ……
0241b03: …呂　夷簡　等奉
0241b04: 都大定編修
0241b05: 隨譯年代區別藏乘錄中之十三
0241b06: 聖賢集傳華竺類例二之三
0241b07: 西域梵本翻譯一
0242a01: 東土聖賢著撰二
0242a02: 東土聖賢著撰二之二
0242a03: 今上皇帝御製下
0242a04: 景祐天竺字源序一首文具本集
0242a05: 右景祐二年九月
0242a06: 降賜
0242a07: 天聖廣燈錄序一首。
0242a08: 右因鎮國軍節度使駙馬
0242b01: 都尉李遵勗上廣燈錄景
0242b02: 祐三年四月
0242b03: 神筆製序以冠首篇。
0242b04: 景祐新修法寶錄序一首文具本錄
0242b05: 右景祐三年十二月譯經使
0242b06: 兼潤文右僕射兼門下侍
0242b07: 郎平章事呂夷簡同潤文
0243a01: 吏部侍郎知政事宋綬
0243a02: 上表曰臣等昨奉
0243a03: 定傳法院新修法寶
0243a04: 錄將周部類者臣等聞
0243a05: 聖人立言所以會儒釋之
0243a06: 宗華竺之義
0243a07: 敷明格訓
0243a08: 闡佑教乘故有篹次新
0243b01: 編裁成別錄惟摽名以合
0243b02: 其奧指惟冠序以輯其宏
0243b03: 綱歷考前規率鯀
0243b04: 睿作敢沿眾悃竊覬
0243b05: 俞恩臣夷簡等誠懇誠願
0243b06: 頓首頓首恭惟
0243b07: 景祐體天法道欽文武聖
0244a01: 神孝德皇帝陛下道貫真機
0244a02: 學該智地紹
0244a03: 三后之丕命
0244a04: 撫萬邦之大同乃復
0244a05: 結念空門
0244a06: 留神覺苑推
0244a07: 囑累之旨演
0244a08: 淨範以啟勝緣導
0244b01: 悲忍之方暢
0244b02: 能仁而域品伊譯場之
0244b03: 攸設蓋
0244b04: 皇祖之謀逮及
0244b05: 重熙益嚴事繹三歸之
0244b06: 誓則
0244b07: 雲藻昭回綴滿偈之文則
0245a01: 貝函襞積矧
0245a02: 先朝法寶之述本梵筵謹日
0245a03: 之餘歷載于茲舊聞未補
0245a04: 間承
0245a05: 中詔俾續前篇既以備禹
0245a06: 穴探書之藏亦以新魯堂
0245a07: 後經之例臣等叨陪衡宰
0245a08: 兼繙傳微緝潤之工
0245b01: 莫盡研覃之敏伏見
0245b02: 真宗舊制皆
0245b03: 御筆製序賜名蓋密助於
0245b04: 聖因亦旁資於世典竊惟
0245b05: 右文之盛以
0245b06: 立言詮理為先
0245b07: 帝之華以
0246a01: 繼孝善成為美而弗講
0246a02: 後亦何觀伏望
0246a03: 陛下乘
0246a04: 清廂之宴間
0246a05: 錯跗而譔述揭為題引
0246a06: 示厥方來如此則上以昭
0246a07: 前人之光垂裕不朽下以彰
0246a08: 外護之益傳信無窮願
0246b01: 抑謙謙之誠少慰惓惓之
0246b02: 請臣夷簡等無任戴
0246b03: 天荷
0246b04: 聖激切屏營之至謹奉表陳
0246b05: 請以
0246b06: 聞三藏法護惟淨與筆受
0246b07: 綴文證義沙門十一人又
0247a01: 上表曰臣等昨奉
0247a02: 差同編修
0247a03: 聖朝法寶新錄伏
0247a04: 真宗朝編修新譯經錄蒙
0247a05: 御製序引及賜名題者釋
0247a06: 部荐修非
0247a07: 宸文無以垂長世藏乘既
0247a08: 載非正名無以示方來稽
0247b01: 累聖之豐規咸
0247b02: 立言而作則爰期
0247b03: 寶訓式貢叢誠臣法護等
0247b04: 誠惶誠願頓首頓首竊以
0247b05: 禹疇龍敘乾綱始著於同
0247b06: 文漢夢金人震旦爰開於
0247b07: 有覺極幾微而共貫
0248a01: 功業以相先惟道有階偶
0248a02: 時彌劭伏惟
0248a03: 景祐體天法道欽文武
0248a04: 聖神孝德皇帝陛下沖夷
0248a05: 宅聖
0248a06: 淵懿居明
0248a07: 登利用於九功
0248a08: 播由庚於萬物采邦祇若
0248b01: 函字穆清欽
0248b02: 三后之在天
0248b03: 昭一變而至道
0248b04: 成均之典咸秩空寂之教
0248b05: 興茂建大中克臻
0248b06: 至治矧復荐
0248b07: 睿思聿贊
0249a01: 妙乘
0249a02: 申命輔臣緝為
0249a03: 寶錄紀
0249a04: 三朝之懿鑠綜六譯之徽猷
0249a05: 臣等性愧珠明心同苑塞
0249a06: 備茲纂集慶及圓成其如
0249a07: 序目未形人神安仰伏望
0249a08: 陛下俯因
0249b01: 間宴濬發
0249b02: 淵謀
0249b03: 探妙用於無方揚
0249b04: 先芬於
0249b05: 善述
0249b06: 丹青像法
0249b07: 黼繡人文式
0250a01: 播美於千齡永
0250a02: 同風於三代
0250a03: 福津沙界將
0250a04: 仙劫以齊
0250a05: 辭冠琅編極
0250a06: 梵世而增耀臣法護等無
0250a07: 任瞻
0250a08: 天望
0250b01: 聖投誠瀝懇激切
0250b02: 命之至謹奉表陳
0250b03: 請以
0250b04: 聞賜呂夷簡等
0250b05: 批荅曰金僊闡化貝葉垂
0250b06: 文頃自
0250b07: 先朝頗崇
0251a01: 像法設攸司而翻譯濟
0251a02: 品之愚蒙歷歲滋深厥功
0251a03: 甫就卿等位隆輔弼職在
0251a04: 刊修遽貢封章願形序引
0251a05: 顧惟寡德莫究
0251a06: 真筌拒來請以既難增媿
0251a07: 懷而良切所請景祐新修
0251a08: 法寶錄序依奏允許夷簡
0251b01: 等奉表謝云臣等近上表
0251b02: 以傳法院新修法寶錄畢乞
0251b03: 御筆製序賜名伏蒙
0251b04: 聖慈特降
0251b05: 批荅允許者貝諜啟筵
0251b06: 寶編嗣述輒祈
0251b07: 序引兼寵
0252a01: 標題而
0252a02: 詔檢下臨
0252a03: 恩允隨降緇裳聳胎柰
0252a04: 苑增輝臣夷簡等誠感誠
0252a05: 抃頓首頓首伏惟
0252a06: 景祐體天法道欽文武
0252a07: 聖神孝德皇帝陛下祗紹
0252a08: 慶基
0252b01: 勤恁上德
0252b02: 侔清寧而敷化
0252b03: 放仙釋以凝懷惟竺園翻
0252b04: 導之場本震旦宣流之盛
0252b05: 率循
0252b06: 先範助闡
0252b07: 勝因寔繄累譯之功克彰
0253a01: 外護之益而撰錄之舊限
0253a02: 斷有初逮及
0253a03: 聖辰彌恢嚴事雖傳梵之
0253a04: 字並續刊聯而繫日之書
0253a05: 未遑補緝間承
0253a06: 中旨特廣後經矧在空孱
0253a07: 並叨領緹律屢變鈆豪
0253a08: 甫栖雖部類粗分而篇辭
0253b01: 猶苟非
0253b02: 神睿之作曷符
0253b03: 囑累之緣率籲言冒陳
0253b04: 丹悃豈謂
0253b05: 至仁善應
0253b06: 洪覆函容沛然
0253b07: 綈封形之
0254a01: 璽誨俾用紀年之稱特光
0254a02: 標目之傳方
0254a03: 敷繹於
0254a04: 宸章佇隆於
0254a05: 善利啟緘拜
0254a06: 賜已巳驚得寶之榮游
0254a07: 聖難名預起觀
0254a08: 瀾之媿惟期祕奉上荅
0254b01: 燭臨臣等無任戴
0254b02: 天荷
0254b03: 聖激切屏營之至謹奉表稱
0254b04: 謝以
0254b05: 聞又賜法護以下
0254b06: 書曰省所上表為編修
0254b07: 聖朝法寶新錄乞
0255a01: 御製序事具悉汝等夙植
0255a02: 善根早依
0255a03: 空教既被水田之服深明
0255a04: 貝葉之文翻譯是司編聯
0255a05: 甫就遽形列奏堅願冠篇
0255a06: 顧惟沖人莫窮
0255a07: 真覺勉從來請良切媿懷
0255a08: 所請景祐新修法寶錄序
0255b01: 依奏允許故茲示諭想
0255b02: 知悉是月二十七日遣中
0255b03: 使齎
0255b04: 御製序
0255b05: 宣示呂夷簡等仍以付院。
0255b06: 莊獻皇太后製
0255b07: 注發願文一部三卷
0256a01: 右天聖八年夏內出本付
0256a02: 院俾附大藏錄九年十一
0256a03: 月潤文樞密副使兵部侍
0256a04: 郎夏竦工部侍郎知政
0256a05: 事王曙請注
0256a06: 皇帝三寶讚因請此文同
0256a07: 時注釋十二月
0256a08: 詔允所請書成進
0256b01: 御鏤板摸印流行。
0256b02: 
0256b03: 景祐新修法寶錄卷第十四
