0039b02: …趙安仁
0039b03: …楊億等奉
0039b04: 編修
0039b05: 別明　聖代翻宣錄中之十四
0039b06: 藏乘區別年代指明二之十三
0039b07: 一年十一月譯成經論七卷
0039b08: 如幻三摩地無量印法門
0039b09: 部三卷
0039b10: 大乘經藏收佛在波羅柰國
0040a01: 仙人墮處鹿野園中說上卷
0040a02: 所明時有菩薩名勝華藏請
0040a03: 佛宣說不退轉法神通如幻
0040a04: 三摩地門教化眾生令速證
0040a05: 道佛即為說無依止法若內
0040a06: 若外悉無依止即能證得正
0040a07: 行相應復說極樂世界無量
0040a08: 光佛所觀自在大勢至二大
0040a09: 士等無量菩薩皆得如幻三
0040a10: 摩地門中卷所明彼二大士
0040a11: 與諸菩薩化眾樓閣無數天
0040a12: 女作妙音樂散諸香華諸樓
0040a13: 閣中各有化佛坐師子座時
0040b01: 觀自在及大勢至以眾樓閣
0040b02: 悉置在於一樓閣中而無鄣
0040b03: 礙是二菩薩來至此已巳陳彼
0040b04: 世尊問訊之言時勝華藏乃
0040b05: 問如來如何神通變化之相
0040b06: 佛即告言彼二大士已巳得如
0040b07: 幻三昧法門下卷所明有二
0040b08: 童子宣說伽陀讚佛世尊最
0040b09: 上功德各發無上大菩提心
0040b10: 佛復授彼二大士記次第作
0040b11: 佛廣度有情斯乃如來不可
0041a01: 思議如幻門中神通之妙道也。
0041a02: 廣釋菩提心論一部四卷
0041a03: 蓮華戒菩薩造大乘論藏收
0041a04: 第一卷明諸有菩薩若欲速
0041a05: 證一切智者應當平等生大
0041a06: 悲心從悲發生大菩提心一
0041a07: 切佛法皆由大悲而為根本
0041a08: 以方便智行四攝法起善巧
0041a09: 心修二利行第二卷明從悲
0041a10: 起智發菩提心於一切時常
0041a11: 行是行復說菩薩有六過失
0041a12: 當以八法而為對治所有最
0041b01: 上三摩地法即得成就第三
0041b02: 卷明次第應修諸禪定門離
0041b03: 諸愛欲所有喜樂內心清淨
0041b04: 住正相應有尋有伺是初禪
0041b05: 定如是次第說定行相第四
0041b06: 卷明菩薩於法而不取著亦
0041b07: 無斷見於身語意諸行業中
0041b08: 不捨眾生內心發起大悲增
0041b09: 上利樂眾生下文結云如上
0041b10: 所說菩提心義於諸教中略
0041b11: 集要文爾。
0042a01: 上二部中天竺梵本所出。
0042a02: 右經論三藏沙門施護譯
0042a03: 法護惟淨同譯沙門清沼
0042a04: 澄珠文一筆受沙門啟沖
0042a05: 希晝綴文沙門仁徹繼隆
0042a06: 道一紹溥修靜重珣瓊玉
0042a07: 文祕證義工部侍郎知
0042a08: 政事趙安仁潤文入內內
0042a09: 侍高品羅自監譯是月
0042a10: 二十四日監使引三藏等
0042a11: 詣　崇政殿捧所譯經論
0042a12: 具表　上進其詞曰臣施
0042b01: 護等言臣等今譯就如幻
0042b02: 三摩地無量印法門經一
0042b03: 部三卷廣釋菩提心論一
0042b04: 部四卷如來以無漏智印
0042b05: 開如幻法門應頓悟機指
0042b06: 不退轉地即經之旨也菩
0042b07: 薩住八正道縱七辯才從
0042b08: 大悲心演無上意斯論之
0042b09: 宗也盡甚深理皆最上乘
0042b10: 顯無量光之神通明蓮華
0042b11: 戒之述作式從翻演允屬
0043a01: 文明伏惟
0043a02: 崇文廣武儀天尊道寶應
0043a03: 章感聖明仁孝皇帝陛下
0043a04: 恭己巳臨人
0043a05: 虛懷應物體
0043a06: 彼蒼之普覆具
0043a07: 大覺之至仁旁究真源理
0043a08: 窮山海之慧深探妙道響
0043a09: 合雲雷之音臣等譽媿彌
0043a10: 天識忘謬處玉華之
0043a11: 館幸翻金簡之文爰偶
0043a12: 誕辰慶
0043b01: 流虹之大瑞敢憑妙義資
0043b02: 拂石之遐齡前件新譯經
0043b03: 論謹繕寫
0043b04: 上進以
0043b05: 聞是日
0043b06: 命坐賜茶
0043b07: 親加撫慰錫賜如例
0043b08: 詔以經論入藏頒行
0043b09: 賜職掌僧文元文涉紫衣
0043b10: 并度本院童行九人為僧
0043b11: 是年三藏沙門施護與譯
0044a01: 經僧眾等再上表曰臣施
0044a02: 護等言臣等先於咸平二
0044a03: 年七月中蒙
0044a04: 降賜
0044a05: 御製繼作聖教序一首尋
0044a06: 已巳摹印冠新譯諸經之前
0044a07: 項者伏
0044a08: 御書院以
0044a09: 御製序刊成石版臣等於
0044a10: 景德元年二月中上表陳
0044a11: 請乞以石版
0044a12: 降付本院貴就譯經堂
0044b01: 上於
0044b02: 太宗皇帝所製聖教序西
0044b03: 面相對安置未蒙
0044b04: 俞允者干祈雖切志願未諧
0044b05: 天聽彌高心寧處臣施
0044b06: 護等誠惶誠懼頓首頓首
0044b07: 伏惟
0044b08: 崇文廣武儀天尊道寶應
0044b09: 章感聖明仁孝皇帝陛下纂
0044b10: 聖緒以
0044b11: 臨御循典謨而
0045a01: 制作
0045a02: 摛辭奮藻誕垂天漢之章
0045a03: 隱鉤深宏闡聖門之奧
0045a04: 文該八藏理貫諸乘願迴
0045a05: 刻玉之蹤永
0045a06: 耀布金之剎則臣等生平
0045a07: 萬萬之幸謹再奉表陳
0045a08: 請以
0045a09: 聞
0045a10: 詔荅曰省傳法院奏據譯
0045a11: 經僧眾一十六人同上表
0045a12: 乞降賜御製繼作聖教序
0045b01: 石版入院譯經堂上
0045b02: 太宗皇帝所製聖教序西
0045b03: 面相對安置事恭惟
0045b04: 聖考夙奉真宗廣譯金言
0045b05: 以充寶藏爰因
0045b06: 機務之暇親裁序引之文
0045b07: 著金石以無窮蓋龍天之
0045b08: 所護朕述遵
0045b09: 先志崇尚教乘益翻西竺
0045b10: 之書式演靈山之旨偶茲
0045b11: 紀事聊用冠篇莫暢於
0046a01: 祕詮曷足傳於法苑遽披
0046a02: 封奏備瀝眾誠願建置於
0046a03: 淨方庶嗣揚於前烈況
0046a04: 神宗之摛藻垂永代而作
0046a05: 程豈伊寡聞敢聯
0046a06: 鉅美徒深嘉尚難議俞從
0046a07: 所請不允翌日施護等
0046a08: 率譯經僧眾同詣
0046a09: 崇政殿稱謝復上表曰臣
0046a10: 施護等言臣等近者疊上
0046a11: 表章乞頒
0046a12: 御製繼作聖教序石版伏
0046b01: 奉今月三日
0046b02: 手詔示諭未賜
0046b03: 允俞者
0046b04: 文明委照
0046b05: 睿德好謙眾望靡從心
0046b06: 無措伏惟
0046b07: 崇文廣武儀天尊道寶應
0046b08: 章感聖明仁孝皇帝陛下
0046b09: 道天下
0046b10: 化成域中遵
0046b11: 能仁付囑之言廣
0047a01: 稽古發揮之旨自教流諸
0047a02: 夏時越千齡雖歷代聖人
0047a03: 皆有述作而各揚一經之
0047a04: 旨曷窮三藏之源唯唐室
0047a05: 太宗高宗括經並為
0047a06: 序引著於傳集尚載簡編
0047a07: 徵於
0047a08: 聖朝豈能專美臣等顧惟
0047a09: 夙慶生偶
0047a10: 昌期無探賾之勤謬預
0047a11: 翻宣之列幸聞
0047a12: 聖藻已巳刻貞是以不避
0047b01: 僭踰再伸陳乞豈謂
0047b02: 陛下守道彌損
0047b03: 執德允恭降
0047b04: 渙汗之
0047b05: 綸言慰茲蒙陋形
0047b06: 勞謙之
0047b07: 詔旨未
0047b08: 允精誠雖
0047b09: 陛下敦不宰之心而臣等
0047b10: 有未滿之願庶迴
0047b11: 天造俯
0048a01: 徇物情所冀
0048a02: 二聖之文臨梵宮而有耀
0048a03: 三寶之教並辰象以長懸
0048a04: 臣等拳拳顒顒之誠不勝
0048a05: 懇極謹再捧表躬詣
0048a06: 闕庭陳
0048a07: 請以
0048a08: 聞是日
0048a09: 命坐賜茶續降
0048a10: 手詔所請不允十七日施
0048a11: 護等四上表曰臣施護等
0048a12: 言臣等前後三上表章乞頒
0048b01: 御製繼作聖教序石版就
0048b02: 本院譯經堂於
0048b03: 太宗皇帝聖教序西面相
0048b04: 對安置今月十二日准中
0048b05: 書劄子奉
0048b06: 聖旨未賜
0048b07: 允俞者愚誠雖竭
0048b08: 宸鑒未迴內省僭踰如臨
0048b09: 冰谷伏念臣等濫膺
0048b10: 詔命忝職譯場值
0048b11: 陛下端拱昌期
0049a01: 凝神至道然念教典歷代
0049a02: 翻宣自唐貞元以來至
0049a03: 聖朝興國之始僅二百載
0049a04: 其事久廢
0049a05: 太宗皇帝慨微言之殆絕
0049a06: 期正法以中興再建譯筵
0049a07: 重臻梵牒仍
0049a08: 垂序引丕闡真詮將以恢
0049a09: 至教而覺迷是用刻貞
0049a10: 而光淨剎
0049a11: 陛下嗣
0049a12: 祖宗之丕構震
0049b01: 雲雷之一音復頒
0049b02: 序文聯冠經首可謂法海
0049b03: 之珠璣照釋天之
0049b04: 日月重輝增
0049b05: 耀三乘已將一紀此蓋
0049b06: 陛下受
0049b07: 如來之付囑期
0049b08: 寶藏之興隆然則
0049b09: 至仁之心既
0049b10: 立言而可久
0049b11: 廣孝之道亦
0050a01: 繼志而為先是敢罔避再
0050a02: 三固陳懇悃所冀
0050a03: 天臨鷲嶺更同
0050a04: 五之山
0050a05: 岳固鴻基遠過仙衣之劫
0050a06: 謹四上表陳請以
0050a07: 聞二十四日
0050a08: 詔依所奏令
0050a09: 御書院給賜至九月八日
0050a10: 僧錄司備僧眾威儀兩街
0050a11: 僧官及三藏施護等同詣
0050a12: 御書院迎導以歸譯館十
0050b01: 一日施護等詣
0050b02: 崇政殿謝是日
0050b03: 命坐賜茶仍
0050b04: 詔本院使臣撿校安置同
0050b05: 日譯經潤文刑部侍郎
0050b06: 知政事趙安仁奉表謝云
0050b07: 臣安仁言伏傳法院西
0050b08: 天三藏施護及眾僧等四
0050b09: 上表乞降
0050b10: 御製繼作聖教序石版
0050b11: 特蒙
0051a01: 依允今月八日已巳迎入
0051a02: 院者
0051a03: 雲章有爛柰苑增輝慰釋
0051a04: 子之勤誠暢
0051a05: 神宗之鉅美臣安仁誠歡
0051a06: 誠抃頓首頓首竊以伏犧
0051a07: 畫卦所以窮性命之源
0051a08: 大覺譚經所以極真常之
0051a09: 理而自金人入夢貝葉摛
0051a10: 文惟華梵之異音非聖賢
0051a11: 而孰辯必資翻譯以示闡
0051a12: 揚當摩騰之來始傳標指
0051b01: 及不空之後莫嗣徽音
0051b02: 果遇
0051b03: 皇朝再隆勝事繼成
0051b04: 茂烈屬在
0051b05: 昌辰伏惟
0051b06: 崇文廣武儀天尊道寶應
0051b07: 章感聖明仁孝皇帝陛下承
0051b08: 上帝之顧懷受
0051b09: 諸佛之付囑紹隆
0051b10: 景業保祐生民
0051b11: 乃眷寶坊大延開士
0052a01: 發揮妙旨猶符契之同
0052a02: 流布
0052a03: 聖言等雲雨之普潤荐成
0052a04: 編帙上奉清間
0052a05: 陛下以
0052a06: 聖考在天
0052a07: 多才製序冀重宣於
0052a08: 奧義爰濬發於
0052a09: 睿辭上以明權實之端次
0052a10: 以敘
0052a11: 欽崇之旨
0052a12: 述作彰乎
0052b01: 善繼探索極於惟深抽繭
0052b02: 緒而布
0052b03: 絲言奮
0052b04: 潮音而警聾俗
0052b05: 超覺津而獨悟與寶偈以
0052b06: 同歸懿茲梵學之流屢上
0052b07: 公車之奏以為三乘之教
0052b08: 既廣布於塵區
0052b09: 二聖之詞對揭於金地
0052b10: 情彌確
0052b11: 嘉詔爰頒勉推
0053a01: 從欲之仁式敦
0053a02: 助化之義固將龍天護衛
0053a03: 永鎮於淨方豈但支竺宣
0053a04: 傳重光於
0053a05: 祕典而臣謬膺
0053a06: 委任獲預討論素無靈運
0053a07: 之才深愧房融之筆
0053a08: 遭逢慶幸倍萬常情謹奉
0053a09: 表稱
0053a10: 謝以聞
0053a11: 詔荅曰祇園妙道貝葉梵
0053a12: 文自
0053b01: 皇考之發揚擇彌天而演
0053b02: 譯寶書寖廣法蘊滋深爰奮
0053b03: 睿辭敘其真教刻之石版
0053b04: 耀彼金田顧惟眇沖猥當
0053b05: 纂嗣於清宴之際載稽
0053b06: 空有之宗因效重宣仰符
0053b07: 先志頗虞昧懵空表欽崇範
0053b08: 聖作以無功揭貞而有
0053b09: 媿卿善殖德本洞曉真乘
0053b10: 潤經旨以成文契佛心而
0053b11: 詣理共資勝果特煩謝章
0054a01: 恭順居多嘉尚良切所謝
0054a02: 知翌日復奉表謝云臣安
0054a03: 仁言臣昨賜傳法院
0054a04: 御製繼作聖教序石版獲
0054a05: 觀能事拜謝章伏蒙
0054a06: 聖慈特賜批荅者
0054a07: 紫泥祕撿忽降於
0054a08: 穆清蟠木凡姿豈勝於
0054a09: 榮耀捧受抃蹈不知所裁
0054a10: 臣安仁誠感誠慶頓首頓
0054a11: 首伏惟
0054a12: 崇文廣武儀天尊道寶應
0054b01: 章感聖明仁孝皇帝陛下
0054b02: 執契居尊嚮明致治憂深
0054b03: 思遠有陶唐之遺風沖用
0054b04: 曲成得伯陽之奧旨而又
0054b05: 研窮釋部啟迪真宗期覺
0054b06: 寤於生式彌綸於至化
0054b07: 矧夫塵經之出理雖絕於
0054b08: 等差雷梵之殊義必資於
0054b09: 詮譯洪惟
0054b10: 聖考實啟法筵諷金偈之
0054b11: 言歎未曾有洒寶跗之翰
0055a01: 煥乎成章爰勒翠樹之
0055a02: 紺宇
0055a03: 陛下天資善繼神授奇文
0055a04: 將誕布於教乘乃重為於
0055a05: 序引鏗金石之奏彌暢於
0055a06: 法音燦辰象之輝益明於
0055a07: 慧日勉徇苾芻之請遂頒
0055a08: 雲錦之書廣眾善之因載
0055a09: 光於外護述非常之幸止
0055a10: 達於微誠豈謂
0055a11: 宸眷俯迴德音荐降羲舒
0055a12: 之耀猥荷於
0055b01: 照臨犬馬之心唯堅於報
0055b02: 效謹奉表稱
0055b03: 謝以
0055b04: 聞其年十月
0055b05: 詔北天竺沙門法護京太
0055b06: 平興國寺沙門惟淨同譯
0055b07: 經文法護華言梵云達里
0055b08: 摩波羅本北天竺迦濕彌
0055b09: 羅國人婆羅門之族也姓
0055b10: 憍尸迦植性簡易風骨俊
0055b11: 爽幼懷志尚卓然不未
0056a01: 出家日習四圍陀典及諸
0056a02: 記論後詣中天竺摩伽陀
0056a03: 國堅固鎧宮寺依沙門蘇
0056a04: 多室利波羅華言善逝
0056a05: 吉祥護出家年滿受具依
0056a06: 沙門希有乘沙門妙意尊
0056a07: 沙門布施鎧為受學阿闍
0056a08: 梨習毗尼藏深閑持犯傳
0056a09: 聲明論洞究字源通八轉
0056a10: 之音融三乘之學後又詢
0056a11: 訪名師傳受大乘經論以
0056a12: 至筆札偈句尤所精鍊年
0056b01: 二十五與法門兄覺吉祥
0056b02: 智發志結侶來詣
0056b03: 京師冒險忘疲數年而至
0056b04: 以梵經為獻
0056b05: 上召見賜紫衣束帛館於
0056b06: 皇建院景德三年十一月
0056b07: 詔令證梵文四年十一月
0056b08: 賜號傳梵大師大中祥符
0056b09: 二年
0056b10: 上以法護藝業精明堪預
0056b11: 傳演
0057a01: 詔令同譯經文仍加俸給
0057a02: 由是譯經沙門自法賢而
0057a03: 降至法護為第五人焉沙
0057a04: 門惟淨姓李氏故吳王猶
0057a05: 子生於金陵七歲依京大
0057a06: 相國寺釋自崇出家太平
0057a07: 興中
0057a08: 太宗皇帝初啟譯場求
0057a09: 通梵學者欲令相續傳演乃
0057a10: 詔中使王文壽於京城選
0057a11: 晤童子五十人俾攻梵
0057a12: 學惟淨始年十一以誦法
0057b01: 華經首應是選是年七月
0057b02: 引對
0057b03: 上令誦所習經頗
0057b04: 嘉其精敏
0057b05: 詔依三藏沙門法賢為受
0057b06: 學阿闍梨遂傳聲明悉曇
0057b07: 章及梵經義理惟淨受教
0057b08: 有同宿習明年以習梵章
0057b09: 通利始落髮受具雍熙三
0057b10: 年親寫梵經以進
0057b11: 詔補梵學充職又受瑜伽
0058a01: 祕密教法僅二十載由是
0058a02: 梵字本母悉洞達之每一
0058a03: 梵章歷然如誦至於天
0058a04: 竺音義無不通究復對注
0058a05: 真言詮解祕印多所允
0058a06: 常以華竺之文對奧義
0058a07: 自得古師翻譯之旨傳維
0058a08: 摩般若心經通因明論洞
0058a09: 曉精要端拱二年十月
0058a10: 召見
0058a11: 太宗親加撫諭詔充筆受
0058a12: 賜紫衣別加頒賚仍給月
0058b01: 俸淳化三年十月
0058b02: 賜號光梵大師咸平四年
0058b03: 充證梵文景德三年證梵
0058b04: 義大中祥符二年
0058b05: 上以惟淨不遊天竺自曉
0058b06: 梵章求之古人斯為難矣
0058b07: 詔令同譯經文復加俸給
0058b08: 由法賢至惟淨為第六人
0058b09: 又梵學沙門澄珠文一
0058b10: 博通華梵明天竺字音
0058b11: 詔充筆受各加俸給。
0059a01: 三年五月譯成經五卷
0059a02: 聖觀自在菩薩不空王祕密心
0059a03: 陀羅尼經一部一卷
0059a04: 大乘經藏祕密部收佛在補
0059a05: 陀落迦山聖觀自在菩薩宮
0059a06: 中說此中所明觀自在菩薩
0059a07: 白世尊言有陀羅尼名不空
0059a08: 王是祕密心過去九十一劫
0059a09: 前我於普觀世界觀自在王
0059a10: 如來所親從聽受尒時證得
0059a11: 不空智等百千三摩地門有
0059a12: 受持者能祛眾病銷五逆業
0059b01: 誠為最上不空之密印也。
0059b02: 施一切無畏陀羅尼經一部一卷
0059b03: 大乘經藏祕密部收佛在摩
0059b04: 伽陀國菴沒羅林韋提呬山
0059b05: 帝釋巖中說此中所明因天
0059b06: 帝釋為阿修羅常相嬈亂心
0059b07: 懷怖畏請佛世尊說擁護法
0059b08: 佛乃為說是陀羅尼名施無
0059b09: 畏於一切處善作救護能令
0059b10: 魔怨皆悉散。
0059b11: 聖八千頌般若波羅蜜多一百八名
0060a01: 真實圓義陀羅尼經一部一卷
0060a02: 大乘經藏祕密部收析出別
0060a03: 譯此乃集八千頌般若波
0060a04: 羅蜜多一百八名及陀羅尼
0060a05: 祕密章句能令誦者滅一切
0060a06: 罪增無量福神之衛護佛所
0060a07: 稱揚。
0060a08: 大堅固婆羅門緣起經一部二卷
0060a09: 小乘經藏收佛在王舍城鷲
0060a10: 山中說上卷所明五髻乾
0060a11: 闥婆王子前白世尊我見帝
0060a12: 釋及大梵王善住天等有所
0060b01: 宣說唯願世尊令我能知世
0060b02: 尊告曰彼天尒時有天子生
0060b03: 具其五種可愛樂事又說如
0060b04: 來昔因緣為婆羅門名大
0060b05: 堅固為王輔相明大智等
0060b06: 下卷所明王之太子與六童
0060b07: 子而為朋友乃發願言我若
0060b08: 為王分國共治乃至最後彼
0060b09: 大堅固分七國已巳安居習禪
0060b10: 梵王放光等由如來說昔
0060b11: 因緣乾闥婆王子遠塵離垢
0061a01: 得法眼淨。
0061a02: 上四部中天竺梵本所出。
0061a03: 右經三藏沙門施護譯法
0061a04: 護惟淨同譯沙門清沼澄
0061a05: 珠文一筆受沙門啟沖希
0061a06: 畫綴文沙門仁徹道一紹
0061a07: 溥修靜重珣瓊玉文祕慧
0061a08: 測證義刑部侍郎知政
0061a09: 事趙安仁潤文入內內侍
0061a10: 高品羅自監譯是月一
0061a11: 日監使引三藏等詣
0061a12: 崇政殿捧所譯經具表
0061b01: 上進其詞曰臣施護等言
0061b02: 臣等今譯就聖觀自在菩
0061b03: 薩不空王祕密心陀羅尼
0061b04: 經一部一卷施一切無畏
0061b05: 陀羅尼經一部一卷聖八
0061b06: 千頌般若波羅蜜多一百
0061b07: 八名真實圓義陀羅尼經
0061b08: 一部一卷大堅固婆羅門
0061b09: 緣起經一部二卷上三經
0061b10: 文括持義含祕密神功
0061b11: 妙運魔怖潛銷下一經顯
0062a01: 曩世之因緣徵本生之事
0062a02: 善根既熟道果克成雙
0062a03: 開方便之門同趣真常之
0062a04: 路斯之妙教臻于
0062a05: 聖朝伏惟
0062a06: 崇文廣武儀天尊道寶應
0062a07: 章感聖明仁孝皇帝陛下
0062a08: 德
0062a09: 兩儀道同
0062a10: 諸佛乘金輪而御世率土
0062a11: 歸心崇海藏以化人度門
0062a12: 在念故得載履咸躋於
0062b01: 壽域邇遐溥暢於
0062b02: 真風臣等共預翻傳久叨
0062b03: 敦獎採木幸逢於今序貫
0062b04: 花奉於勝緣庶仗金言
0062b05: 永延
0062b06: 寶祚前件新譯經謹繕寫
0062b07: 上進以
0062b08: 聞是日
0062b09: 命坐賜茶
0062b10: 親加撫慰錫賜如例
0062b11: 詔以其經入藏頒行。
0062b12: 
0062b13: 大中祥符法寶錄卷第十五
