0205b02: 如是
0205b03: 菩薩於色受想行識中隨
0205b04: 其言說即生取著作用而行
0205b05: 如是行者是行有身見亦復
0205b06: 行於有愛若或離有尋求而
0205b07: 有所行是於色受想行識中
0205b08: 隨其言說不生取著是為善
0205b09: 了知相是菩薩速證阿耨多
0206a01: 羅三藐三菩提果又佛言須
0206a02: 菩提若菩薩起心欲住平等
0206a03: 界中於諸色法起信解時即
0206a04: 二中二而有所得是菩薩於
0206a05: 諸色中不正說法何以故以
0206a06: 所信解色與能信解色無有
0206a07: 異相若有異相者即一切眾
0206b01: 生平等法中有差別相是故
0206b02: 菩薩當如是見如是見者即
0206b03: 無異相可見此中所說是義
0206b04: 明顯菩薩若能如是善開覺
0206b05: 時諸有所說是為正說受想
0206b06: 行識亦復如是又復廣明十
0206b07: 波羅蜜如理相應乃至最後
0206b08: 又云須菩提菩薩於色法中
0207a01: 應當了知空無相無願三摩
0207a02: 地謂於色中觀無性空性空
0207a03: 亦然本性空亦然諸所緣事
0207a04: 皆當安住心一境性受想行識
0207a05: 亦復如是夫自性本明無開
0207a06: 無覺覺明垂照有智有明運
0207a07: 權化於十方湛真靈於一體
0207b01: 存亡無取捨兩空落落聖
0207b02: 天圓鑑清淨滔滔法海般若
0207b03: 無知知所不知得所不得無
0207b04: 得之得菩薩於焉證涅槃無
0207b05: 知之知如來所以成正覺有從
0207b06: 緣有緣性本空空自緣空即
0207b07: 空成有有空標稱徒勞文字
0207b08: 之筌理智融真無離文字
0208a01: 之解脫般若有五謂文字眷
0208a02: 屬相應觀照實相五也空即
0208a03: 是色寂而常照目實相也色
0208a04: 即是空照而常寂謂觀照矣
0208a05: 色空無礙性相一如乃眷屬相
0208a06: 應文字三也瓔珞經云一心三
0208a07: 觀其斯之謂歟統其妙故緣
0208b01: 起萬形覈其要乃搜源即冥
0208b02: 冥寂緣形孰分定位真所謂
0208b03: 寂然不動法身譬若太虛感
0208b04: 而遂通應物同乎水月開覺
0208b05: 自性其在茲焉。
0208b06: 上一部中天竺梵本所出。
0208b07: 右三藏沙門惟淨法護譯沙
0208b08: 門文一筆受沙門遇榮綴文
0209a01: 沙門法凝鑒深慧濤善慈
0209a02: 潛政清滿善初義崇證義
0209a03: 樞密副使尚書左丞夏竦
0209a04: 潤文入內內侍省內西頭供
0209a05: 奉官黃元吉陳文一監譯
0209a06: 是月八日監譯中使引三
0209a07: 藏等詣
0209b01: 端明殿捧所譯經具表
0209b02: 上進其詞曰臣惟淨等言
0209b03: 臣等自明道元年十二月
0209b04: 起譯佛說開覺自性般若
0209b05: 波羅蜜多經一部四卷至
0209b06: 今年四月譯成全部上之
0209b07: 二卷已巳進
0209b08: 御訖下之二卷今始圓成
0210a01: 像法流芳溥被三輪之蔭
0210a02: 華宮啟譯緬欽雙柰之祥繫
0210a03: 無緣之大慈暢
0210a04: 真如之祕典發揮
0210a05: 慧日莊嚴度門繼揚
0210a06: 般若之詮允屬
0210a07: 亨嘉之運臣惟淨等誠欣
0210b01: 誠抃頓首頓首竊以斯經
0210b02: 者趣由觀察宗極真常融
0210b03: 五蘊於性源廓三空於智
0210b04: 境翼宣大部之要該明最
0210b05: 上之乘被菩薩機開眾生
0210b06: 慧言周五百之頌理圓四
0210b07: 印之文夙奉翻傳聿終篇帙
0210b08: 旋資祕藏式廣未聞恭惟
0211a01: 睿聖文武體天法道仁明
0211a02: 孝德皇帝陛下肅秉
0211a03: 乾符端臨
0211a04: 法扆繼
0211a05: 大明而委照保
0211a06: 鴻慶以御圖
0211a07: 茂德隆於百王
0211b01: 緒業光於
0211b02: 列聖克勤克儉
0211b03: 允武允文誕敷
0211b04: 淳懿之皇猷旁
0211b05: 眷真空之妙道
0211b06: 崇象譯增足
0211b07: 琅編臣等莫究義天未躋
0211b08: 智地徒紹西明之職誤叨
0212a01: 南面之知今者幸遇
0212a02: 星渚騰輝封人獻祝荐樂
0212a03: 開祥之且虔傾頌
0212a04: 聖之心寅仗金文上資
0212a05: 睿筭前件新譯經謹繕寫
0212a06: 上進以
0212a07: 聞是日
0212b01: 上慰撫恩賜如例其經
0212b02: 詔付有司入藏頒行。
0212b03: 
0212b04: 景祐新修法寶錄卷第十
