0155b02: ……
0155b03: …呂　夷簡　等奉
0155b04: 都大定編修
0155b05: 隨譯年代區別藏乘錄中之三
0155b06: 歸攝藏乘略明經旨一之三
0155b07: 九年十一月起譯經一部六卷至
0156a01: 天禧元年五月譯成全部
0156a02: 佛說頂生王因緣經一部六卷
0156a03: 大乘經藏收無品目會分佛
0156a04: 在舍衛國祇樹給孤獨園說
0156a05: 此中所明世間貪欲樂少苦
0156a06: 多以貪心故不得解脫唯諸
0156a07: 智者於斯覺了欲為苦因生
0156a08: 死流轉智者了故應修福門
0156b01: 始以勝軍大王詣佛伸請修
0156b02: 菩提因佛乃謂言福門為勝
0156b03: 即以成劫之初頂生王事驗
0156b04: 果推因要略明顯而頂生王
0156b05: 者曩昔因中營布施福施輕
0156b06: 心重福廣行深種一植而穫
0156b07: 百千力一陳而功億萬響聲
0157a01: 斯應因果昭明獨於人中具
0157a02: 四神力七寶千子統四大洲
0157a03: 後適天中受天勝福分帝釋
0157a04: 之賢座奪修羅之勝功然而
0157a05: 念起成差貪心為苦由貪即
0157a06: 墮因苦生纏纏故使心不得
0157a07: 解脫夫大覺聖尊出興化利
0157a08: 廣談真教誡以貪心貪火若
0157b01: 銷心燈洞照燭智明於長夜
0157b02: 注法雨於朝沃潤大千
0157b03: 生蒙祐故知福因有作人天
0157b04: 之富樂昭彰貪念聿興苦樂
0157b05: 之果因顯著人天樂果其聚
0157b06: 散也如雲悲智深因其堅實
0157b07: 也如地佛之悲念俯被機
0158a01: 驗昔照今舉緣垂化大哉智
0158a02: 者誠諦警察者焉。
0158a03: 上一部中天竺梵本所出。
0158a04: 右三藏沙門施護譯法護
0158a05: 惟淨同譯沙門澄珠文一
0158a06: 筆受沙門啟沖綴文沙門
0158a07: 道一紹溥智臻簡長行
0158a08: 德雄自初智遠重杲證義
0158b01: 尚書右丞趙安仁潤文入內
0158b02: 內侍省內侍殿頭李知和
0158b03: 監譯是月四日監譯中使
0158b04: 引三藏等詣
0158b05: 崇政殿捧所譯經具表
0158b06: 上進其詞曰臣施護等言
0158b07: 臣等昨自大中祥符九年
0159a01: 十一月起譯佛說頂生王
0159a02: 因緣經一部六卷上之三
0159a03: 卷已巳進
0159a04: 御訖下之三卷今圓成者
0159a05: 四華雨瑞
0159a06: 迦文初坐於道場雙柰敷
0159a07: 榮唐奘繼翻於貝諜矧屬
0159a08: 膺乾之運爰周正語之文
0159b01: 增足
0159b02: 琅編光隆
0159b03: 慧命臣施護等誠懽誠抃
0159b04: 頓首頓首伏以
0159b05: 覺皇御辯七眾由是傾依
0159b06: 法鼓其鏜四生於焉蒙益
0159b07: 而頂生王經者始以勝軍
0160a01: 伸請咨菩提之妙因爾乃
0160a02: 善逝逗機說頂生之往行
0160a03: 福門為勝見分座以知因
0160a04: 貪毒忽生抑隨念而即墮
0160a05: 宿昔之施心雖重須之
0160a06: 苦業成差舉始括終將因
0160a07: 驗果督茲警誡緬被根緣會
0160a08: 開泰之亨辰屬翻宣之克
0160b01: 就伏惟
0160b02: 崇文廣武感天尊道應真
0160b03: 佑德上聖欽明仁孝皇帝
0160b04: 陛下道躋皇極
0160b05: 政洽大同
0160b06: 緒舜三綱
0160b07: 敦湯一德誕布
0161a01: 彌文之化茂宣
0161a02: 來遠之風六譯荐興三寶
0161a03: 增熾臣等柴愚素甚薤智
0161a04: 非長尤三絕之奇居懷
0161a05: 五失之懼職茲經累玷
0161a06: 朝恩今者暑燠方中晏陰
0161a07: 斯定伏願
0161a08: 皇威赫奕與火德以俱明
0161b01: 福筭長等曦輪而共永
0161b02: 庶因
0161b03: 妙典少導微衷臣等無任
0161b04: 虔祈禱頌激切抃蹈之至
0161b05: 前件新譯經謹繕寫
0161b06: 上進以
0161b07: 聞是日
0162a01: 上慰撫恩賜如例其經
0162a02: 詔付有司入藏頒行。
0162a03: 其年十一月譯成經五部五卷
0162a04: 佛說佛十力經一部一卷
0162a05: 小乘經藏收無品目會分佛
0162a06: 在舍衛國祇樹給孤獨園說
0162a07: 此中所明佛告苾芻如來正
0162a08: 覺具有十力了知勝處轉妙
0162b01: 梵輪謂處非處力業智力定
0162b02: 智力根智力信解智力界智
0162b03: 力道智力宿住隨念智力天
0162b04: 眼智力漏盡智力等。
0162b05: 彰如上十智力者大覺釋
0162b06: 師因果增上舉因照果類響
0162b07: 應聲妙智因修勝力果備震
0163a01: 揚師子之吼宣明解脫之輪
0163a02: 澍法雨於大千滋道牙於
0163a03: 品不可屈伏乃名力焉。
0163a04: 佛說勝義空經一部一卷
0163a05: 小乘經藏收無品目會分佛
0163a06: 在俱盧數國說此中所明佛
0163a07: 告苾芻有心解脫及慧解脫
0163a08: 由貪染汙心不清淨無明染
0163b01: 汙慧不清淨若能斷除即心
0163b02: 慧解脫永離貪愛了知真實
0163b03: 正智現前取證自果。
0163b04: 佛說隨勇尊者經一部一卷
0163b05: 小乘經藏收無品目會分佛
0163b06: 在王舍城迦蘭陀竺林精舍
0163b07: 說此中所明時有尊者名曰
0164a01: 隨勇在城之側尸陀林間蛇
0164a02: 聚孤之上大僧坊中忽為
0164a03: 毒蛇之所噬螫即時隨勇呼
0164a04: 諸尊者我為蛇螫膚體潰壞
0164a05: 今置我於僧坊外無令延
0164a06: 毒而復流散舍利子聞已巳即
0164a07: 詣其所謂言隨勇我向觀汝
0164a08: 面及諸根本無異相何故今
0164b01: 時乃發是聲隨勇荅言我不
0164b02: 取著諸法謂眼是我眼是我
0164b03: 所乃至識是我識是我所六
0164b04: 境六大五蘊亦然舍利子言
0164b05: 智修梵行及正道因穎脫捨
0164b06: 報如離火宅悉觀世界猶如
0164b07: 草木無義無成畢竟無著舍
0165a01: 利子即以隨勇置僧坊外往
0165a02: 詣佛所具陳上事佛言舍利
0165a03: 子彼善男子若於爾時得聞
0165a04: 我說勝妙伽陀及大明章句
0165a05: 彼定不為毒蛇所螫大明章
0165a06: 句者謂祕密言勝妙伽陀者
0165a07: 汝今應知貪瞋癡法三為大
0165a08: 毒世尊大覺毒所不侵佛真
0165b01: 實力能破諸毒正法淨眾真
0165b02: 實亦然佛能攝持諸毒息滅
0165b03: 良以隨勇聲聞但證生空之
0165b04: 理雖忘我相未明即我之空
0165b05: 所以獨處僧坊為蛇所螫彰
0165b06: 宿因之有在顯大行之未圓
0165b07: 然佛有密言伽陀妙旨三寶
0166a01: 真實能破毒怨其何去佛尚
0166a02: 遙莫聞密句毒侵身潰苦
0166a03: 於斯上智精修應圓大行者也。
0166a04: 佛說清淨心經一部一卷
0166a05: 小乘經藏收無品目會分佛
0166a06: 在舍衛國祇樹給孤獨園說
0166a07: 此中所明佛言苾芻若諸聲
0166a08: 聞修習正行欲得清淨心者
0166b01: 當斷五蓋修七覺支夫五蓋
0166b02: 染因障諸善行其除斷也得
0166b03: 清淨心七覺淨因能起正智
0166b04: 其修習也圓解脫果凡夫愚
0166b05: 惑但汩沒於愛河智者利根
0166b06: 期超登於真界釋師悲念淨
0166b07: 眾遵修念茲在茲離纏離縛
0167a01: 故知心如明鑑本翳垢以不
0167a02: 生智若浮漚乃起滅而自異
0167a03: 凡諸學者省覺斯焉。
0167a04: 佛說五大施經一部一卷
0167a05: 小乘律藏收無篇聚分類佛
0167a06: 在舍衛國祇樹給孤獨園說
0167a07: 此中所明謂不殺不盜不邪
0167a08: 染不妄語不飲酒以自不殺能
0167b01: 與佗樂餘法亦然故名大施
0167b02: 此五名戒防非為義或作或
0167b03: 止二犯二持此五止故名持
0167b04: 作故名犯餘善作故名持止
0167b05: 故名犯夫持犯之體以利樂
0167b06: 為功己已若禁心於佗為益不
0167b07: 殺則仁矣不竊則廉矣不惑
0168a01: 則正矣不妄則信矣不醉則
0168a02: 莊矣故知息其非而開其是
0168a03: 轉染因而成淨因即解脫之
0168a04: 初門毗尼之妙本者也。
0168a05: 上五部並中天竺梵本
0168a06: 所出。
0168a07: 右三藏沙門施護譯法護
0168a08: 惟淨同譯沙門澄珠文一
0168b01: 筆受沙門簡長綴文沙門
0168b02: 啟沖道一智臻行德雄
0168b03: 自初智遠重杲證義尚書
0168b04: 右丞趙安仁潤文入內內
0168b05: 侍省內侍高品衛承序監
0168b06: 譯是月十七日監譯中使
0168b07: 引三藏等詣
0169a01: 崇政殿捧所譯經具表
0169a02: 上進其詞曰臣施護等言
0169a03: 臣等今譯就佛說佛十力
0169a04: 經一部一卷勝義空經一
0169a05: 部一卷隨勇尊者經一部一
0169a06: 卷清淨心經一部一卷五
0169a07: 大施經一部一卷梵典傳
0169a08: 文式載妙明之旨華言
0169b01: 譯允當
0169b02: 熙洽之辰載省載循以榮
0169b03: 以抃臣施護等誠惶誠幸
0169b04: 頓首頓首伏以
0169b05: 如來囑累外護者繄於
0169b06: 聖君貝偈宣流善譯者暢乎
0169b07: 真教伏惟
0170a01: 崇文廣武感天尊道應真
0170a02: 佑德上聖欽明仁孝皇帝
0170a03: 陛下置圖化
0170a04: 垂居尊
0170a05: 被藻以嚮明
0170a06: 法金輪而紹位
0170a07: 證真本始之覺
0170a08: 洗心定慧之源
0170b01: 衍布空宗
0170b02: 丹青像法是五經者果因
0170b03: 咸暢響應靡渝持犯雙彰
0170b04: 止作成益眼等根識伊本
0170b05: 性之皆空蓋染障纏唯七
0170b06: 覺之能斷生空之理雖證
0170b07: 宿殃之累尚存勝妙伽陀
0171a01: 蔑親聞於
0171a02: 金口參傷虺毒遽潰於
0171a03: 幻軀義小乘事昭往行
0171a04: 叢茲眾蘊上祝
0171a05: 亨期臣等性昧生知識
0171a06: 博達據象筵而非器被
0171a07: 綸命以若驚歷究梵文慶扶
0171a08: 至治臣等無任虔祈禱頌
0171b01: 激切抃蹈之至前件新譯
0171b02: 經謹繕寫
0171b03: 上進以
0171b04: 聞是日
0171b05: 上慰撫恩賜如例其經
0171b06: 詔付有司入藏頒行。
0171b07: 
0171b08: 景祐新修法寶錄卷第四
