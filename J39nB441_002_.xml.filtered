0292b01: 萬峰汝翁童真和尚語錄卷二
0292b02: 侍者德林記
0292b03: 真讚
0292b04: 出山文殊大士并敘
0292b05: 攝大千於一毫端中收法界於微塵影裏鞭艸血
0292b06: 流頑石吼聲此蓋文殊普賢大人境界非諸凡小
0292b07: 而能信受惟證者知之耳予觀永豐隱上人所存
0292b08: 出山文殊師利之相神觀靖深儀容淡遠如性起
0292b09: 妙德未曾度再使予深生渴仰謹拜首稽首為之。
0292b10: 讚曰。
0292b11: 從一毛端上突出金剛圈倒騎雲中獸還我未生前
0292b12: 手中如意得自在剎剎塵塵午夜天
0292b13: 須菩提
0292b14: 千山與萬山都在腳板底一缽與一杖多嗔而少喜
0292b15: 倩我來題讚萼開於碓嘴咦從此播揚於諸方百眾
0292b16: 人前喚不起
0292b17: 初祖本維那請
0292b18: 西天既無此土安有別井離鄉枉自生受梁王殿上
0292b19: 納敗一場少室門中罕見知有一瓢一履在人前面
0292b20: 皮曾有幾多厚木禪千萬莫學伊學伊和你一下醜
0292b21: 咦日月逝兮且頻頻猴愁樓兮狗走
0292b22: 趙松雪十六羅漢圖仁敘
0292b23: 畫家之妙在元世松雪盡之矣松雪不獨艸萼木
0292b24: 石山水翎毛而猶刻意人物兼擅諸家諸家不能
0292b25: 較一籌者此十六大阿羅漢是其一也神情杳靄
0292b26: 悠然靖深去千百年生氣還發光相奪人不待維
0292b27: 摩大士入不二門而超然火點明燈者金沙李君
0292b28: 龍孫得之古郢歸以示予遂再拜稽首為之。
0292b29: 讚曰。
0292b30: 古藤摵碎楊萼夢疾栗空山水霞凍赤腳撐開去路
0292c01: 行野調無絃再三弄趙家畫譜古今騰韓幹道子孰
0292c02: 焉勝幹唯畫馬無他說道子傳神亦可矜豈如此卷
0292c03: 光芒久情怡意暢猶相守厥工靜悍毛髮寒冷焰驅
0292c04: 馳煙波走二八阿羅去就輕停停滄海夜空沉普陀
0292c05: 嵒下尋高士碧浪堆前問故津曾索龍眠繪煙下於
0292c06: 今趙氏猶堪把精微浩豁臨天人欲使空生遙讚野
0292c07: 金沙有叟李龍君軒昂大坐遠囂氛相逢尚不言祖
0292c08: 意何暇去補南天雲
0292c09: 藥王大士有敘
0292c10: 大士之載方冊也事多不同或謂肇自神農以其
0292c11: 射味百艸作療億兆後世遂以藥王預焉首楞嚴
0292c12: 謂藥上藥王同為昆季遍探大地旋味旋知證圓
0292c13: 通門味因為上成法王子而法華又謂出於妙莊
0292c14: 嚴王未詳孰是此特就其所知而言爾漢陰李子
0292c15: 持大士像俯祈讚詠發揚流布予懼朝三暮四恐
0292c16: 多為大士哂者遂再拜稽首為之。
0292c17: 讚曰。
0292c18: 本來無病亦無此想見聞覺知如拳與掌手本自然
0292c19: 拳掌各偏咄哉神農起病之源百艸纔嘗平者自顛
0292c20: 況復藥王而為先導證味圓通能用能照萬世儀型
0292c21: 當明而妙智藥療心世藥療身維心與身瓶盂一金
0292c22: 智之與世二義儼存我以正眼觀此法門如箭中的
0292c23: 如水合冰掌拳之義事合如此非即非離乃疆乃理
0292c24: 卓彼太虛風動塵起稽首藥王如是而已
0292c25: 聚雲老和尚
0292c26: 曠百世而上視億代以下無釋迦無彌勒雲興霞蔚
0292c27: 海湧波飛星移霧馳至我師翁我師翁起十四
0292c28: 隆之道鏗鏗其揚玉玉其彰如雷如霆浩浩汗汗小
0292c29: 子所以弗敢拜首伸辭鳴鐘伐鼓者為其道大而不
0292c30: 能覆藏也
0293a01: 慶忠老和尚
0293a02: 巴勒不死宣杲未亡二千年不揚之化日而月之七
0293a03: 百歲未整之綱大啟廟廊雷發濤立玉振金聲海宇
0293a04: 之人欲模形而無路豈後生小子能摸索其鬚龐老
0293a05: 師宿德跂之斗絕電光石火追之未嘗夫是之謂岷
0293a06: 江古佛安不為之燒香散萼時時日日日日時時勤
0293a07: 勤供養
0293a08: 東明甫和尚
0293a09: 碎臨濟金剛寶劍大振西川斷雙徑攪地之龍稱雄
0293a10: 法海德嶠之手雪峰之口一條竹篦活如蛇兩樹孤
0293a11: 眉絕如斗如斗絕似青萍凜凜高風淡淡微痕我今
0293a12: 讚禮稽首要問渠是何人良久云果然慶忠老人之
0293a13: 嫡子即是長龍至善之法兄
0293a14: 題靈然禪宿像
0293a15: 謂公是大闡提人卻郤又輪珠在掌謂公是善演法人
0293a16: 卻郤又離言說相且喜一段胸懷到處隨緣放曠袈裟
0293a17: 杖缽依身梵貝香萼是傍更有一著過人處要你自
0293a18: 裁自量
0293a19: 彭君甫居士小像
0293a20: 維摩再世龐老重來佛祖至道豈偶然哉雖居聲色
0293a21: 不墮塵埃大火聚中優缽華開示無言說其猶春雷
0293a22: 惟道人陳好肉作災湘水悠悠湘山崖崖不憚艱險
0293a23: 千里持來智子啟予拜首庭階彭君久親卻郤不是纔
0293a24: 俯祈讚詠福彼孫孩子方晏坐出緣生海安詳而起
0293a25: 指顧蒼苔命管城君想像音偕是耶非耶且掛高齋
0293a26: 乳成酥酪金置瓶釵要識彭君清風下載
0293a27: 題總持道人小像
0293a28: 柔順利貞坤道儀型冰清玉粒如木舍熏佐相夫子
0293a29: 女中之英持家治業率先以身幽閒鎮靜閭巷皆欽
0293a30: 易言舍章君子所尊宜爾子孫螽斯衍慶吾聞先聖
0293b01: 降跡人倫或為帝女或現王臣終不自言蠱惑生民
0293b02: 唯除命終陰有遺音彭氏道人皈予多春字曰總持
0293b03: 諱曰德聞龐家之婦氏之母為厭五濁樂斯淨土
0293b04: 幻海波清月臨當戶
0293b05: 徹鑑上座請題飛鳴宿食寒鴈圖
0293b06: 何處飛來雙羽輕霜天月下一聲聲分明夢在蘆萼
0293b07: 裏只為饑虛到鳳城
0293b08: 自讚
0293b09: 爇南天之木話東海之濱計算在驢年前後收效於
0293b10: 空外垂輪伐毛洗髓鏤臀斲筋以為龍驤雲聚虎嘯
0293b11: 風生大似鎮州出曹門如說如行無一法為天下式
0293b12: 而欲步夫古之後塵其人其人慚惶積得三兩村
0293b13: 淳奕禪人請題惟證大師小像
0293b14: 我未見其表求予為之讚望空而啟告非謗即成訕
0293b15: 想像古儀容依稀舊公案春至百華香雨過千峰淡
0293b16: 惟有過量人達此無邊岸證成無作心非秦亦非漢
0293b17: 奕禪持此歸展向虛堂畔
0293b18: 
0293b19: 
0293b20: 
0293b21: 
0293b22: 
0293b23: 
0293b24: 
0293b25: 
0293b26: 
0293b27: 
0293b28: 
0293b29: 
0293b30: 
0293c01: 偈頌
0293c02: 青州頌送靈峰禪人
0293c03: 青州衫子搆未得何處披來拜祖翁趙州老人好解
0293c04: 事到處逢渠撞木鐘我做沙彌領略時科頭負痛有
0293c05: 誰知頻年喫盡辛酸苦畫餅不能療朝饑是時乃謂
0293c06: 豈如此丈夫窮源須到底放下雲頭與麼參不扣他
0293c07: 人扣自己忽然摸得現前句有口難為對君訴潦倒
0293c08: 白雲屋數間買絲閒過青楓渡從頭細算茶鹽錢撿
0293c09: 點環溪幾樹煙一歸何處處何說夜行船載明月圓
0293c10: 趙州老趙州老別處討鎮海明珠不在南無端傾出
0293c11: 一栲栳
0293c12: 壽彭君甫居士
0293c13: 江水重添百尺波贈君圖畫又奚何我庵恰在晴川
0293c14: 岸兩地風光未較多秪有尋常一段事與君話說非
0293c15: 關戲勿耽靜妙與空沉天外出頭非所思龐老曾參
0293c16: 馬簸禪西江吸盡又涓涓而今露滴依然在浸殺渠
0293c17: 儂鼻孔酸蓋天蓋地如何說胸次突然自天則言前
0293c18: 薦取已天涯句後承之爭見得到此如何為君壽聊
0293c19: 通一線非虛謬黃鶴樓在江之南大別峰從漢水右
0293c20: 破屋吟
0293c21: 鑿穿鼻孔娘生路薦得渠儂第二句牢把肝腸反覆
0293c22: 看虛簷漏壁清光吐春雨夜來水國分舊履如舟信
0293c23: 不聞是日天明經磉下未全之器那堪文小窗故硯
0293c24: 偏知有動予書笈呵雙手細展楊岐屋裏情光芒何
0293c25: 患肘生柳袁州小院古名庭錯落珠珍冷袖馨來日
0293c26: 上堂嗟漫項令人空自想先靈破陋由來莫可把飛
0293c27: 光散玉無冬夏只為頂門一線天室內從他飛野馬
0293c28: 悼高峰億和尚
0293c29: 歸根聞道葉非遙強展雲箋雨淚拋薄幸法門何太
0293c30: 苦千筋擔子倩誰挑
0294a01: 奉命持衣到楚天為予缽袋尚悠然岷山萬里空長
0294a02: 在淚落晴江冷逝川
0294a03: 輓東明眉山和尚
0294a04: 力荷宗綱二十年慣拈白刃示參玄晚來更有堪傳
0294a05: 處赤腳捎空上錦川尚臨終偈有赤腳上西川之句
0294a06: 憶昔同參老慶忠每成荒句羨羡予工牛山竟夜松風
0294a07: 亂殿閣今惟冷畫中
0294a08: 偶憶當初譚笑裏先師強健送行時野田淡晚蒼煙
0294a09: 外留得空亭翠幾枝
0294a10: 胡波清霽曉江開幾度傾思想舊懷門戶潑天何日
0294a11: 啟援毫空把淚珠來
0294a12: 夜坐
0294a13: 屋角江聲送遠汀過窗斜月影初停夜來小鼠窺禪
0294a14: 室半匣寒光映膽瓶
0294a15: 補船
0294a16: 半載閒雲半載空老漁無意理衰篷凄涼煙雨湘江
0294a17: 岸絲網徐垂綠水中
0294a18: 幾年活計在江湖秋雨蘆林對遠浦聞道維揚風色
0294a19: 好卻郤乘煙棹下三吳
0294a20: 棹尾漁童小樣身未通水性向人詢疑他懷老離丹
0294a21: 翠想見青絲破晚春
0294a22: 荒艸無情是幾秋南湖初月漾江流歸帆倒影疏星
0294a23: 外誰道飛槎犯斗牛
0294a24: 答澴川諸子
0294a25: 前年偈語多寥落此日談心味覺深石塌無錢可堪
0294a26: 供暮雲催鳥出高林
0294a27: 鏡湖法華庵募修圍墻請言
0294a28: 桃李晴陰缺一圍遺來山市想非衣當年愧殺祗圍
0294a29: 事此日何妨回竹扉
0294a30: 師因學者往往多不薦竹篦子話久之乃演成
0294b01: 六頌
0294b02: 畢竟喚作甚麼肝膽一時盡露直饒伶俐衲僧到此
0294b03: 猶較百步
0294b04: 畢竟喚作甚麼初三初四初五拈來色色現成何用
0294b05: 禾山打鼓
0294b06: 畢竟喚作甚麼擬議知君不是蓋天蓋地一著不比
0294b07: 尋常小事
0294b08: 畢竟喚作甚麼非龍非神非鬼咨爾參玄上人何妨
0294b09: 直下薦取
0294b10: 畢竟喚作甚麼一齊為你說了現前不假思惟何用
0294b11: 南詢諸老
0294b12: 畢竟喚作甚麼當人切須仔細照顧頭上霹靂撒手
0294b13: 懸巖在此
0294b14: 師因學者請益世尊初生話不契師意者再進
0294b15: 師曰聽取一頌
0294b16: 平生尊貴忽然墮莫是羅入命宮南北東西無著
0294b17: 處是誰收在一塵中
0294b18: 送行腳
0294b19: 削竹為杖刳木為瓢蹈襲春衢以歌以調趙州驢腳
0294b20: 過橋斷橋風吹古道不消不消
0294b21: 古道無已窮之無底問水尋山彷彿千里千里持來
0294b22: 捨事就理哀今之人如是而已
0294b23: 蹈古驅今料水打碓多少癡兒隨行逐隊費艸鞋心
0294b24: 把春風碎退一取三裂機而對
0294b25: 世事如也都莫可把朝東暮西驟馳乎下不知明鏡
0294b26: 為君傾瀉咨爾禪流無從打瓦
0294b27: 古德十頌
0294b28: 初祖
0294b29: 冷壁挨將九箇春剛纔東到又西行宋雲蔥嶺相逢
0294b30: 日無限癡腸徹底傾
0294c01: 黃檗
0294c02: 大唐國裏何消說不道無禪是沒師沙場自古無人
0294c03: 到總為腥風遠嶠迷
0294c04: 睦州
0294c05: 蚯蚓驀過東海水大藏小藏拔不起活計生涯說現
0294c06: 成現成何必來問你
0294c07: 德山
0294c08: 一口吹殘燭影滅師長恩愈海樣深溈山老大無人
0294c09: 相為爾全拋一片心
0294c10: 嵒頭
0294c11: 堂上高呼末後句雪峰飯裏有生氣山頭老漢空缽
0294c12: 回莫把從前當小事
0294c13: 雪峰
0294c14: 山店上機緣熟打轉當年七尺身須知更有超宗
0294c15: 句庵內誰分庵外人
0294c16: 雲門
0294c17: 靈樹口邊已漏洩入門枉把關兒裂神光腦後再添
0294c18: 椎抖擻屎腸為你說
0294c19: 法昌
0294c20: 機裏呈機爭見得新磨大斧霜華色小搆精廬山之
0294c21: 傍杖子橫吞潭底月
0294c22: 浮山
0294c23: 好怪兒郎不識羞纔開鋪面擬來求罰錢擯打無餘
0294c24: 說總要渠儂得自由
0294c25: 雲峰
0294c26: 化米方歸尋化炭緣疏纔交堂裏換須知老漢有肝
0294c27: 髑者盆頭光爛爛
0294c28: 日用偈有敘
0294c29: 湧泉四十年打成一片趙州使得十二時晦堂
0294c30: 伏後方得事事如理信腳尖頭上也踢出箇佛
0295a01: 來三老人可謂病多諳藥性得效敢傳方也余
0295a02: 世緣深重道力衰微作日用十章非敢妄比隆
0295a03: 三老之長實所以痛自治焉。
0295a04: 於一切境郭遍塵沙了彼世間夢幻空華
0295a05: 精麤隨分母妄貪著念彼落迦安然自樂
0295a06: 萬事隨緣勿生貪著念髻中珠忍把錯落
0295a07: 順逆之境不可計憶正眼觀來空萼問蒂
0295a08: 本無活計安有倒想清淨界中勿使遮障
0295a09: 寂滅性海隨汝啗啄擬欲求之千錯萬錯
0295a10: 一念不起其病尤深大火聚中拾取一莖
0295a11: 稱性之印豈用思惟迅雷不及電火難追
0295a12: 拈一莖艸切勿顧佇那吒喪威作者罔措
0295a13: 神符密印那怕爛著示與非人不如燒卻郤
0295a14: 紫雲山藥師聖燈成擔公禪師請頌
0295a15: 海印停涵四面時玉光遙向盞中施無根樹裏勤栽
0295a16: 植照耀人天不可思
0295a17: 樹雲深鎖夜珠寒海湧金蟆萬姓歡不是如來親指
0295a18: 示幾年幽壤盡迷漫
0295a19: 重重玉蕊出龍脣漏出些兒越樣新莫是心萼時一
0295a20: 粲枝枝勇出少林春
0295a21: 大光明藏絕羅籠照徹音雷劫外空今日拈來堪一
0295a22: 笑通身遍體自玲瓏
0295a23: 贈鑑上座戒珠頌有敘
0295a24: 予昔隱居象山距三角不一俱盧舍鑑公與予朝
0295a25: 往夕返尚矣逮予主領萬峰與三角又隔一帶水
0295a26: 略為險遠而公與予神往契洽有不可解丙寅冬
0295a27: 偶因四來禪學請演毘尼法於山中公不畏寒霜
0295a28: 弼於荒墅予因觀近代時風深為長喟如鑑公者
0295a29: 豈多得哉因作戒珠言二章為異日法中左券云。
0295a30: 戒珠圓淨逼天涯錦縫重重秋故家回首遠山蒼綠
0295b01: 隱夕陽西射晚峰斜
0295b02: 眉宇豁開鴻陣外海山依舊畫圖新勞勞亭畔敲春
0295b03: 雪誰聆清商向紫宸
0295b04: 示松書狀并敘
0295b05: 甲子春予始領萬峰石松來參便問生死到來那
0295b06: 裏是安身立命處老僧向他道無間地獄裏松於
0295b07: 此稍知些屎臭氣是秋因事出山往芙蓉大溈福
0295b08: 森諸處咸有印授松始終不忘予無間獄話聿來
0295b09: 湘中依實供通不忘所自固知渠非近來趨火赴
0295b10: 炎者此子嘉其為人因書二偈昭示來者。
0295b11: 躍冶精金非瑣碎前箭猶輕後箭深毛錐子上翻身
0295b12: 轉箇是出頭天外人
0295b13: 叩予安身立命處波吒無間一悠哉不是等閒相誑
0295b14: 惑老僧曾向此間來
0295b15: 示寶明
0295b16: 寶明妙性不離塵勞瞻之仰之惟此最高
0295b17: 示行滿
0295b18: 水月空華無在不在如是修持六賊自敗
0295b19: 示靈應
0295b20: 塵勞之儔為如來種左右逢原隨機變動
0295b21: 示長源
0295b22: 其流既清其源必長方知海印只在尋常
0295b23: 示涵照
0295b24: 坐臥去來惟憑空慧達本還源不須理會
0295b25: 示初修
0295b26: 無上寶印照耀兩間惟在力修莫作等閒
0295b27: 示清和
0295b28: 雲廓天際海浪澄波無邊剎境不離愛河
0295b29: 示見昇
0295b30: 如月之恒如日之昇迥超群象爍彼太法
0295c01: 示慧力
0295c02: 一塵翳天一芥墜地慧力難思是真實義
0295c03: 示惺源
0295c04: 伸手摸著舉步踏著日用尋常惟汝自樂
0295c05: 僧請益德山托缽話師拈杖約退僧再進師曰我
0295c06: 恁麼泥水自合喫一頓了僧曰豈無方便師便打
0295c07: 僧曰某甲話也未問因甚便打師曰汝作如是會
0295c08: 耶隨後又打僧禮拜師曰聽取一頌
0295c09: 太阿冷處逼人寒潦倒嵒頭把事探若向三年尋活
0295c10: 計白雲依舊覆青山
0295c11: 臨濟示眾云山僧今日見處與佛祖不別若第一
0295c12: 句薦得堪與佛祖為師第二句薦得堪與人天為
0295c13: 師第三句薦得自救不了
0295c14: 第一句
0295c15: 不向劫空求寸地那容栖泊未生時夜來得箇楊州
0295c16: 夢騎鶴腰錢過隴西
0295c17: 第二句
0295c18: 纔涉言思已不堪擬裝珍御好羞慚林稍未見羚羊
0295c19: 術和煙摧折玉闌干
0295c20: 第三句
0295c21: 諸佛眾生水上波四海參尋會也麼只因病入膏肓盲
0295c22: 甚空令歲月易蹉跎
0295c23: 第一玄
0295c24: 爍然全無縫從教海岳昏打破秦時鏡內外絕疏親
0295c25: 第二玄
0295c26: 扷去眼中屑抽來腦後箭不動一絲頭請觀舊時面
0295c27: 第三玄
0295c28: 出頭天外去何處是爾家面前三畝地只合種桑麻
0295c29: 第一要
0295c30: 第一要迥絕威音兆四面沒遮攔無容通鳥道
0296a01: 第二要
0296a02: 第二要無人踏得到唯有謝三郎撥轉蘆灣棹
0296a03: 第三要
0296a04: 第三要華亭剛罷釣一橈落水中拈了膱脂帽
0296a05: 先照後用
0296a06: 先照後用電掣雷轟只知驟雨不見游龍
0296a07: 先用後照
0296a08: 先用後照孫臏減灶事在臨時無容作造
0296a09: 照用同時
0296a10: 照用司時作者須知思量擬議便落今時
0296a11: 照用不同
0296a12: 照用不同南北西東隨處作主遇緣即宗
0296a13: 又示眾云有時一喝如金剛王寶劍
0296a14: 金剛王劍無容擬議擬犯其鋒伏屍萬里
0296a15: 有時一喝如踞地獅子
0296a16: 踞地獅子其風凜冽不動纖塵諸聖腦裂
0296a17: 有時一喝如探竿影艸
0296a18: 探竿影艸不遲不早大用現前紅日杲杲
0296a19: 有時一喝不作一喝用
0296a20: 不作喝用何曾定動趁得老鼠打破油瓮
0296a21: 佛事
0296a22: 為東明和尚入龕
0296a23: 以杖指龕云本無位次底人卻郤有位次本無安排之
0296a24: 地合共安排雲從龍風從虎南北東西不覆藏此是
0296a25: 吾兄真落處且道落在甚處以手指龕。
0296a26: 封龕
0296a27: 者條金鎖玄路以被法兄把斷久矣還要如何折合
0296a28: 顧眾云一齊緊封密釘。
0296a29: 起龕
0296a30: 盡大地承他不起盡法界籠他不住去此二途合作
0296b01: 麼生道卻請老法兄證盟。
0296b02: 秉炬
0296b03: 兄為弟持衣而來弟為兄送行而去雖然來去不同
0296b04: 途要知各有出身一路且如何是出身一路飛星過
0296b05: 水和天碧日出屏南嶺外看。
0296b06: 收骨
0296b07: 捧骨云今辰乃二月十日午時了只者時節我法兄
0296b08: 本不曾生天蓋地擎我法兄本不曾滅光前顯後白
0296b09: 雲去而復還閒鳥飛而弗度此猶是現前句子尚未
0296b10: 見末後句子敢問諸人何名末後句子以骨送瓶云
0296b11: 高著眼。
0296b12: 為心一上座封棺
0296b13: 拈杖云淨法界身本無出沒大悲願力示有去來如
0296b14: 是則生而無生又拈杖云真如淨境界一泯未常存
0296b15: 能隨染淨緣遂成十法界如是則滅元非滅既無生
0296b16: 滅心公上座畢竟歸之何處我聞并信受都是假名
0296b17: 陳。
0296b18: 起棺
0296b19: 天不能覆地不能載心公上人得大自在見麼繡出
0296b20: 鴛鴦著眼看會得金針在誰手。
0296b21: 下火
0296b22: 豎火炬云井星入斗牛彤雲眠玉兔豁開三要關便
0296b23: 是生前句既是生前句也須煆過始得。
0296b24: 安骨
0296b25: 以手指瓶云外內虛敞止正吉祥是安樂法是解脫
0296b26: 場千聖齊立下風萬靈一一斂歛藏若能如是上座權
0296b27: 且踜著。
0296b28: 雲石禪人請為亡師佛智禪宿封龕
0296b29: 以手指龕云此大解脫法門惟我佛智禪宿證入久
0296b30: 矣現前諸人有眼者共見有耳者共聞既是聞見分
0296c01: 明但請一齊封釘始得。
0296c02: 起龕
0296c03: 驀拈杖云不動道場烜赫威光智公於此要行即行
0296c04: 要去即去何有障礙直饒山僧到來鼓兩片皮已己是
0296c05: 無端了喝一喝。
0296c06: 下火
0296c07: 豎火炬云紅日照山村白雲藏玉兔無二無二分無
0296c08: 別無斷故此箇時節乃智公禪師放身捨命之時同
0296c09: 里分中卻郤又如何餞送良久云欲得腦後神光現須
0296c10: 從滔裏捨莖毛。
0296c11: 為聖則禪人起龕
0296c12: 清淨界中本無遮障平白地上卻郤有淆訛則禪人惺
0296c13: 惺著玄關金鎖一時開脫卻郤籠頭卸卻角馱喝一喝。
0296c14: 下火
0296c15: 以火炬指云大光明藏迥絕羅籠本色場中了無遮
0296c16: 障吾兒撒手還鄉莫守寒巖景象絕幻妄之根苗脫
0296c17: 群生之伎倆好乘般若大舟航莫肖南浦三生上遂
0296c18: 下火。
0296c19: 為自隱禪人起龕
0296c20: 驀召靈室云自隱盡天地是罏炭鑊湯汝作麼生來
0296c21: 盡大地是刀山劍樹汝作麼生去師微哂曰幸有這
0296c22: 條路許汝出入便起。
0296c23: 下火
0296c24: 師以炬指云目前無闍黎逼塞虛空此間有老僧白
0296c25: 雲萬里今日良辰美景節屆屇應鐘乃我自隱上座放
0296c26: 捨四大之時老僧只得打開大涅槃門掀倒寂滅性
0296c27: 海使汝撒手還鄉榮家樂業還知麼惡水潑來成第
0296c28: 二鈍根錯過問前三遂攛下火炬。
0296c29: 為蘊空禪人起龕
0296c30: 師召云蘊空者段烜赫威光汝未遇山僧時亦何曾
0297a01: 減今日山僧送汝出山又何曾增既無增減渾是一
0297a02: 箇安樂法門汝可撒手還家受用自在那裏是撒手
0297a03: 處喝一喝。
0297a04: 下火
0297a05: 師以火炬指云大火聚裏不許藏身此是汝安身處
0297a06: 塗毒鼓邊未容側耳此是汝信受處汝於淨山建立
0297a07: 功隆迎請山僧開正法眼此是汝將來受用處惟有
0297a08: 末後一句未容無說還知麼以火炬畫圓相云無量
0297a09: 光中自在身等閒莫受他家惑遂下火。
0297a10: 
0297a11: 
0297a12: 
0297a13: 
0297a14: 　　　寶慶府邵陽縣弟子王之明率男
0297a15: 　　　王鼎合　鼎玉捐資流行
0297a16: 　　萬峰童真和尚語錄卷二惟冀當來
0297a17: 　　　世中一聞千悟得大總持
0297a18: 
0297a19: 
0297a20: 萬峰汶翁童真和尚語錄卷二
