0672c12: 
0672c13: 此卷斷缺【宮】大寶積經卷第一百一十九
0672c14: 
0672c15: 〔大〕－【明】大唐三藏＋（法師）【明】三藏三藏法師菩提流志奉　詔譯
0672c16: 勝鬘夫人會第四十八
0672c17: 如是我聞。一時佛在舍衛國祇樹給孤獨園。
0672c18: 時憍薩羅波斯匿王及末利夫人。初證法已。
0672c19: 共相謂言。我女勝鬘。慈晤聰愍多聞智慧。若
0672c20: 見如來。於甚深法速能解了無諸疑惑。我今
0672c21: 應當令善諭者發其誠信。作是議已。王及夫
0672c22: 人即便作書。稱揚如來真實功德。時遣一使
0672c23: 名真提羅。奉持王書詣無城。授勝鬘夫人。
0672c24: 時勝鬘夫人。發書尋繹。頂受忻慶生希有心。
0672c25: 向真提羅而說偈言。
0672c26: 我聞如來聲世間頗難遇
0672c27: 斯言若真實當賜汝衣服
0672c28: 若彼佛世尊為利世間現
0672c29: 必應見哀愍令我真相
0673a01: 言念須臾頃佛於虛空中
0673a02: 現不思議身普放大光明
0673a03: 勝鬘及眷屬皆悉來集會
0673a04: 合掌瞻仰禮稱讚大導師
0673a05: 如來妙色身世間無與等
0673a06: 無比不思議是故今敬禮
0673a07: 如來色無盡智慧亦復然
0673a08: 一切法常住是故我歸依
0673a09: 善調心過惡及與身四種
0673a10: 到不思議地故我今敬禮
0673a11: 知諸爾炎法智身無罣礙
0673a12: 於法無忘失故我今敬禮
0673a13: 稽首過稱量稽首無倫等
0673a14: 稽首法自在稽首超思惟
0673a15: 哀愍覆護我令法種增長
0673a16: 逮及最後身常在如來前
0673a17: 我所修福業此世及餘生
0673a18: 由斯善根力願佛恒攝受
0673a19: 時勝鬘夫人說此偈已。及諸眷屬一切大眾。
0673a20: 頂禮佛足。爾時世尊。即為勝鬘而說偈言。
0673a21: 我昔為菩提曾已開示汝
0673a22: 今復值遇我及來世亦然
0673a23: 說此偈已。即於會中。授勝鬘夫人阿耨多羅
0673a24: 三藐三菩提記。汝今稱歎如來殊勝功德。以
0673a25: 此善根。當於無量阿僧祇劫天人之中為自
0673a26: 在王。諸所受用皆悉具足。所生之處常得遇
0673a27: 我。現前稱歎如今無異。復當供養無量無數
0673a28: 諸佛世尊。過二萬阿僧祇劫。當得作佛號曰
0673a29: 普光如來應正等覺。彼佛國土無諸惡趣衰
0673b01: 老病苦。亦無不善惡業道名。其中眾生形色
0673b02: 端嚴。具明註曰五南藏作天五天妙境純受快樂。蔽於他化自在諸
0673b03: 天。彼諸眾生皆趣大乘。諸有如是學大乘者。
0673b04: 悉來生彼。時勝鬘夫人得授記已。無量天人
0673b05: 心懷踊躍。咸願往生彼佛世界。是時世尊。皆
0673b06: 與授記當生彼國。時勝鬘夫人聞佛記已。於
0673b07: 如來前合掌而立。發十弘誓。作如是言。世尊
0673b08: 我從今日乃至菩提。於諸受戒不起犯心。世
0673b09: 尊。我從今日乃至菩提。於諸師長不起慢心。
0673b10: 世尊。我從今日乃至菩提。於諸眾生不起恚
0673b11: 心。世尊。我從今日乃至菩提。於諸勝已及諸
0673b12: 勝事。不起心。世尊。我從今日乃至菩提。雖
0673b13: 有少食不起慳心。世尊。我從今日乃至菩提。
0673b14: 不自為己受畜財物。凡有所受為濟貧苦有
0673b15: 情之類。世尊。我從今日乃至菩提。不求恩
0673b16: 報行四攝事。無貪利心。無厭足心。無限礙
0673b17: 心。攝受眾生。世尊。我從今日乃至菩提。見諸
0673b18: 眾生無有依怙。幽繫疾惱種種危厄。終不捨
0673b19: 離必願安隱。以善饒益令免眾苦。世尊。我從
0673b20: 今日乃至菩提。若見一切諸惡律儀。毀犯如
0673b21: 來清淨禁戒。凡我所攝城邑聚落。應調伏者
0673b22: 而調伏之。應攝受者而攝受之。何以故。以
0673b23: 調伏攝受故。則正法久住。正法久住故。天人
0673b24: 充滿惡道減少。能令如來法輪常轉。世尊。我
0673b25: 從今日乃至菩提。攝受正法終不忘失。何以
0673b26: 故。忘失正法則忘大乘。忘大乘者＝失大乘【元】【明】大乘者失大乘則忘波羅
0673b27: 蜜。忘波羅蜜者則捨大乘。若諸菩薩。有於大
0673b28: 乘不決定者。攝受正法則不堅固。便不堪任
0673b29: 超凡夫境。則為大失。世尊。現在未來。攝受
0673c01: 正法諸菩薩等。具足無邊廣大利益。發斯弘
0673c02: 誓。聖主世尊雖復證知。而諸有情善根微薄。
0673c03: 或起疑網。以十弘誓難成就故。彼或長夜習
0673c04: 不善法。受諸苦惱。為欲利益如斯眾生。今
0673c05: 於佛前發誠實誓。世尊。我今發此十弘誓願。
0673c06: 若實不虛。於大眾上。當雨天花出天妙音。勝
0673c07: 鬘夫人。於如來前作斯言已。時虛空中即雨
0673c08: 天花出天妙音。歎言善哉勝鬘夫人。如汝所
0673c09: 說真實無異。爾時眾會既斯瑞。無諸疑惑
0673c10: 生大歡喜。同聲唱言。願與勝鬘夫人。所生之
0673c11: 處同其願行。時佛世尊。悉記大眾如其所願。
0673c12: 爾時勝鬘夫人。復於佛前發三弘願。以茲願
0673c13: 力。利益無邊諸有情類。第一願者。以我善
0673c14: 根。於一切生得正法智。第二願者。若我所生
0673c15: 得正智已。為諸眾生演說無倦。第三願者。我
0673c16: 為攝受護持正法。於所生身不惜軀命。爾時
0673c17: 世尊聞斯願已。告勝鬘言。如一切色悉入空
0673c18: 界。如是菩薩恒沙諸願悉入茲願。此三願者
0673c19: 真實廣大。爾時勝鬘夫人復白佛言。世尊。今
0673c20: 當承佛威神辯才之力。欲說大願。幸垂聽許。
0673c21: 佛言勝鬘。恣汝所說。勝鬘夫人言。菩薩所
0673c22: 有恒沙諸願。一切皆入一大願中。一大願者。
0673c23: 所謂攝受如來正法。如是攝受正法。真實廣
0673c24: 大。佛言。善哉勝鬘。汝久修習。智慧方便甚
0673c25: 深微妙。有能解了汝所說義。彼於長夜植諸
0673c26: 善本。如汝所說攝受正法。皆是過去未來現
0673c27: 在諸佛。已說今說當說。我得無上正等菩提。
0673c28: 亦復常以種種相說攝受正法。如是稱揚攝
0673c29: 受正法。所有功德無有邊際。如來智慧亦無
0674a01: 邊際。何以故。是攝受正法有大功德。有大利
0674a02: 益。時勝鬘夫人復白佛言。世尊。我當承佛威
0674a03: 神之力。更復演說攝受正法廣大之義。佛言
0674a04: 聽汝所說。勝鬘夫人言。攝受正法廣大義者。
0674a05: 為得無量一切佛法。乃至能攝八萬行蘊。譬
0674a06: 如劫初興諸色雲雨眾寶雨。如是攝受正法
0674a07: 善根之雲。能雨無量福報之雨。世尊。又如劫
0674a08: 初大水之中能生三千大千界藏及四百億種
0674a09: 種類洲。如是攝受正法。出生大乘無量界藏。
0674a10: 并諸菩薩神通之力。種種法門。一切世間及
0674a11: 出世間。安樂具足。一切天人所未曾有。又如
0674a12: 大地荷四重擔。何等為四。一者大海。二者諸
0674a13: 山。三者草木。四者眾生。如是攝受正法。諸
0674a14: 善男子及善女人。堪能荷負四種重任逾彼
0674a15: 大地。何等為四。謂離善友無聞非法。諸有情
0674a16: 類。以人天善根而成熟之。求聲聞者授聲聞
0674a17: 乘。求獨覺者授獨覺乘。求大乘者授以大乘。
0674a18: 是名攝受正法。諸善男子及善女人。堪能荷
0674a19: 負四種重任逾彼大地。世尊。如是攝受正法。
0674a20: 善男子善女人等。建立大地。堪能荷負四種
0674a21: 重任。普為眾生作不請友。大悲利益哀愍有
0674a22: 情為世法母。又如大地是四種寶所生之處。
0674a23: 何等為四。一者無價。二者上價。三者中價。四
0674a24: 者下價。如是攝受正法。善男子善女人。建立
0674a25: 大地有情遇已獲四大寶。一切寶中最為殊
0674a26: 勝。何等為四。謂諸有情遇斯善友。或有獲得
0674a27: 人天善根。有證聲聞及辟支佛或無上乘善
0674a28: 根功德。是名攝受正法善男子善女人。建立
0674a29: 大地有情遇已。便能獲得四種大寶。世尊。出
0674b01: 大寶者。名為真實攝受正法。世尊。言攝受正
0674b02: 法者。謂無異正法無異攝受正法。正法即是
0674b03: 攝受正法。世尊。無異波羅蜜。無異攝受正
0674b04: 法。攝受正法即是波羅蜜〔多〕－【三】〔多〕－【宋】【元】【明】多。何以故。攝受
0674b05: 正法善男子善女人。應以施成熟者以施成
0674b06: 熟。乃至捨身隨順彼意而成熟之。令彼有情
0674b07: 安住正法。是名施波羅蜜。應以戒成熟者。守
0674b08: 護六根淨身語意乃至威儀。隨順彼意而成
0674b09: 熟之。令彼有情安住正法是名戒波羅蜜。應
0674b10: 以忍成熟者。若彼有情罵詈毀辱誹謗擾亂。
0674b11: 以無恚心及利益心最上忍力。乃至顏色亦
0674b12: 不變異。隨順彼意而成熟之。令彼有情安住
0674b13: 正法。是名忍波羅蜜。應以精進而成熟者。於
0674b14: 彼有情不起懈怠下劣之心。起大樂欲最上
0674b15: 精進。於四威儀隨順彼意而成熟之。令彼有
0674b16: 情安住正法。是名精進波羅蜜。應以靜慮而
0674b17: 成熟者。於彼有情以無散亂成就＝熟【三】就＝熟【宋】【元】【明】就熟正念。曾
0674b18: 所作事終不忘失。隨順彼意而成熟之。令彼
0674b19: 有情安住正法。是名靜慮波羅蜜。應以智慧
0674b20: 而成熟者。彼諸有情為利益故。問諸法義明註曰以宋南藏作而以
0674b21: 無倦心。而為演說一切諸論一切明處乃至種
0674b22: 種工巧之處。令得究竟隨順彼意而成熟之。
0674b23: 令彼有情安住正法。是名智慧波羅蜜。是故
0674b24: 世尊。無異波羅蜜。無異攝受正法。攝受正法
0674b25: 即是波羅蜜。時勝鬘夫人復白佛言。世尊。我
0674b26: 今承佛威神辯才之力。復說大義。佛言云何
0674b27: 大義。世尊。攝受正法者。無異攝受正法。無異
0674b28: 攝受正法者。攝受正法善男子善女人。則是
0674b29: 攝受正法。何以故。若攝受正法善男子善女
0674c01: 人為正法故捨身命財。如是人等以捨身故。
0674c02: 證生死後際。遠離老病得不壞常。無有變易
0674c03: 究竟寂靜。不可思議如來法身。以捨命故。證
0674c04: 生死後際。永離於死得無邊常。成就不可思
0674c05: 議諸善功德。安住一切佛法神變。以捨財故。
0674c06: 證生死後際。超過有情。無盡無減果報圓滿。
0674c07: 具不思議功德莊嚴。為諸有情尊重供養。世
0674c08: 尊。捨身命財攝受正法善男子善女人等。為
0674c09: 諸如來之所授記。世尊。若善男子善女人正
0674c10: 法欲滅。有諸比丘比丘尼優婆塞優婆夷。互
0674c11: 相朋黨起諸諍訟。以不諂曲不欺誑心。愛樂
0674c12: 正法攝受正法。入善朋中。入善朋者。必為諸
0674c13: 佛之所授記。世尊。我見攝受正法有斯大力。
0674c14: 如來以此為眼為法根本。為引導法為通達
0674c15: 法。
0674c16: 爾時世尊。聞勝鬘夫人所說攝受正法有大
0674c17: 威力。歎言如是如是。善哉勝鬘。如汝所說攝
0674c18: 受正法大威德力。如大力士。微觸末摩生大
0674c19: 苦痛。更增重病。如是勝鬘。假令少分攝受正
0674c20: 法。令魔波旬痛切愁惱悲號歎息。亦復如是。
0674c21: 勝鬘。我常不見餘一善法令魔愁惱。猶如少
0674c22: 分攝受正法。勝鬘。譬如牛王形色端正。身量
0674c23: 殊特蔽於諸牛。如是勝鬘。修大乘者。設令少
0674c24: 分攝受正法。即能蔽於聲聞獨覺一切善法。
0674c25: 勝鬘。又如須彌山王高廣嚴麗蔽於眾山。如
0674c26: 是勝鬘。初趣大乘。以饒益心不顧身命。攝受
0674c27: 正法便能超過。顧其身命。久住大乘一切善
0674c28: 根。是故勝鬘。當以攝受正法開示教化一切
0674c29: 有情。如是勝鬘。攝受正法。獲大福利及大果
0675a01: 報。勝鬘。我於無數阿僧祇劫。稱讚如是攝受
0675a02: 正法所有功德。不得邊際。是故攝受正法。成
0675a03: 就如是無量功德。佛告勝鬘。汝今復應演我
0675a04: 所說攝受正法。一切諸佛共所愛樂。勝鬘白
0675a05: 言。善哉世尊。攝受正法者則名大乘。何以
0675a06: 故。大乘者出生一切聲聞獨覺。世出世間所
0675a07: 有善法。如阿耨達池出八大河。如是大乘。出
0675a08: 生一切聲聞獨覺。世出世間所有善法。世尊。
0675a09: 又如一切種子草木叢林。皆依大地而得生
0675a10: 長。如是一切聲聞獨覺。世出世間所有善法。
0675a11: 皆依大乘而得生長。是故世尊。住於大乘攝
0675a12: 受大乘。即住攝受聲聞獨覺。世出世間所有
0675a13: 善法。如佛世尊所說六處。謂正法住。正法滅。
0675a14: 別解脫。毘奈耶。正出家。受具足。為大乘故
0675a15: 說此六處。所以者何。正法住者為大乘說。大
0675a16: 乘住者即正法住。正法滅者為大乘說。大乘
0675a17: 滅者即正法滅。別解脫毘奈耶。此之二法。義
0675a18: 一名異。毘奈耶者即大乘學。所以者何。為佛
0675a19: 出家而受具足。是故大乘戒蘊是毘奈耶。是
0675a20: 正出家是受具足。世尊。阿羅漢者。無有出家
0675a21: 及受具足。何以故。阿羅漢。不為如來出家
0675a22: 受具足故。阿羅漢。有怖畏想歸依如來。何以
0675a23: 故。阿羅漢。於一切行住怖畏想。如人執劍欲
0675a24: 來害己。是故阿羅漢。不證出離究竟安樂。世
0675a25: 尊。依不求依。如諸眾生無有歸依彼彼恐怖。
0675a26: 為安隱故求於歸依。世尊。如是阿羅漢。有恐
0675a27: 怖故歸依如來。是故阿羅漢及辟支佛。生法
0675a28: 有餘。梵行未立。所作未辦。當有所斷未究竟
0675a29: 故。去涅槃遠。何以故。唯有如來應正等覺。證
0675b01: 得涅槃。成就無量不可思議一切功德。所應
0675b02: 斷者皆悉已斷。究竟清淨。為諸有情之所
0675b03: 瞻仰。超過二乘菩薩境界。阿羅漢等則不如
0675b04: 是。言得涅槃佛之方便。是故阿羅漢等去涅
0675b05: 槃遠。世尊。說阿羅漢及辟支佛。觀察解脫四
0675b06: 智究竟得蘇息者。皆是如來隨他意語不了
0675b07: 義說。何以故。有二種死。何等為二。一者分
0675b08: 段＝【宋】【元】＊段。二者變易。分段死者。謂相續有情。變易
0675b09: 死者。謂阿羅漢及辟支佛自在菩薩。隨意生
0675b10: 身乃至菩提。二種死中。以分段死說阿羅漢
0675b11: 及辟支佛。生於我生已盡之智。由能證得有
0675b12: 餘果故。生於梵行已立之智。一切愚夫所不
0675b13: 能作。七種學人未能成辦。相續煩惱究竟斷
0675b14: 故。生於所作已辦之智。世尊。說生不受後有
0675b15: 智者。謂阿羅漢及辟支佛。不能斷於一切煩
0675b16: 惱。不了一切受生之智。何以故。是阿羅漢及
0675b17: 辟支佛。有餘煩惱不斷盡故。不能了知一切
0675b18: 受生。煩惱有二。謂住地煩惱。及起煩惱。住
0675b19: 地有四。何等為四。謂見一處住地。欲愛住地。
0675b20: 色愛住地。有愛住地。世尊。此四住地。能生
0675b21: 一切遍起煩惱。起煩惱者。剎那剎那與心相
0675b22: 應。世尊。無明住地。無始時來心不相應。世尊。
0675b23: 四住地力。能作遍起煩惱所依。比無明地。算
0675b24: 數譬喻所不能及。世尊。如是無明住地。於有
0675b25: 愛住地。其力最大。譬如魔王色力威德及眾
0675b26: 眷屬。蔽於他化自在諸天。如是無明住地蔽
0675b27: 四住地。過恒沙數煩惱所依。亦令四種煩惱
0675b28: 久住。聲聞獨覺智不能斷。唯有如來智所能
0675b29: 斷。世尊。如是如是。無明住地其力最大。世
0675c01: 尊。如取為緣有漏業因而生三有。如是無明
0675c02: 住地為緣無漏業因能生阿羅漢及辟支佛。
0675c03: 大力菩薩隨意生身。此之三地隨意生身及
0675c04: 無漏業。皆以無明住地為所依處。彼雖有緣
0675c05: 亦能為緣。世尊。是故三種隨意生身及無漏
0675c06: 業。皆以無明住地為緣。同於有愛。世尊。有
0675c07: 愛住地。不與無明住地業同。無明住地異四
0675c08: 住地。異四住地唯佛能斷。何以故。阿羅漢辟
0675c09: 支佛。斷四住地。於漏盡力不得自在。不能
0675c10: 現證。何以故。世尊。言漏盡之增語。是故阿羅
0675c11: 漢辟支佛。及最後有諸菩薩等。為無明地所
0675c12: 覆蔽故。於彼彼法不知不見。以不知見於彼
0675c13: 彼法。應斷不斷。應盡不盡。於彼彼法不斷不
0675c14: 盡故。得有餘解脫。非一切解脫。得有餘清
0675c15: 淨。非一切清淨。得有餘功德。非一切功德。世
0675c16: 尊。以得有餘解脫非一切解脫。乃至有餘功
0675c17: 德非一切功德故。知有餘苦。斷有餘集。證有
0675c18: 餘滅。修有餘道。
0675c19: 爾時勝鬘夫人復白佛言。世尊。若復知有餘
0675c20: 苦。斷有餘集。證有餘滅。修有餘道。是名少分
0675c21: 滅度。證少分涅槃向涅槃界。若知一切苦。斷一
0675c22: 切集。證一切滅。修一切道。彼於無常敗壞世
0675c23: 間。得證常寂清涼涅槃。世尊彼於無護無依
0675c24: 世間。為護為依。何以故。於諸法中。見高下
0675c25: 者不證涅槃。智平等者。解脫等者。清淨等
0675c26: 者。乃證涅槃。是故涅槃名等一味。云何一味
0675c27: 謂解脫味。世尊。若無明地不斷不盡。不得涅
0675c28: 槃一味等味。何以故。無明住地不斷不盡故。
0675c29: 過恒沙等一切過法。應斷不斷。應盡不盡。過
0676a01: 恒沙等一切過法。不斷不盡故。過恒沙等諸
0676a02: 功德法。不了不證。是故無明住地。與於一切
0676a03: 所應斷法諸隨煩惱為生處故。從於彼生。障
0676a04: 心煩惱。障止煩惱。障觀煩惱。障靜慮煩惱。
0676a05: 如是乃至障三摩底。加行智果證力無畏。
0676a06: 所有過恒沙等一切煩惱。如來菩提。佛金剛
0676a07: 智之所能斷。諸起煩惱。一切皆依無明住地。
0676a08: 無明住地為因緣故。世尊。此起煩惱。剎那剎
0676a09: 那與心相應。世尊。無明住地從無始來心不
0676a10: 相應。世尊。若復過恒河沙如來菩提。佛金剛
0676a11: 智所應斷法。一切皆是無明住地。依持建立。
0676a12: 譬如一切種子叢林。皆依大地之所生長。若
0676a13: 地壞者彼亦隨壞。如是過恒沙等如來菩提。
0676a14: 佛金剛智所應斷法。一切皆依無明住地之
0676a15: 所生長。若彼無明住地斷者。過恒沙等如來
0676a16: 菩提。佛金剛智所應斷法。皆亦隨斷。如是過
0676a17: 恒沙等所應斷法。一切煩惱及起煩惱。皆已
0676a18: 斷故。便能證得過恒沙等不可思議諸佛之
0676a19: 法。於一切法。而能證得無礙神通。得諸智見
0676a20: 離一切過。得諸功德為大法王。於法自在。證
0676a21: 一切法自在之地。正師子吼。我生已盡。梵
0676a22: 行已立。所作已辦。不受後有。是故世尊。以師
0676a23: 子吼。依於了義一向記說。世尊。不受後有智
0676a24: 有二種。何謂為二。一者謂諸如來以調御力。
0676a25: 摧伏四魔超諸世間。一切有情之所瞻仰。證
0676a26: 不思議清淨法身。於所知地得法自在。最勝
0676a27: 無上更無所作。不見更有所證之地。具足十
0676a28: 力。登於最勝無畏之地。於一切法無礙觀察。
0676a29: 正師子吼。不受後有。二者謂阿羅漢及辟支
0676b01: 佛。得度無量生死怖畏。受解脫樂。作如是念。
0676b02: 我今已離生死怖畏。不受諸苦。世尊。阿羅
0676b03: 漢辟支佛。如是觀察謂不受後有。不證第一
0676b04: 蘇息涅槃。彼等於未證地不遇法故。能自解
0676b05: 了。我今證得有餘依地。決定當證阿耨多羅
0676b06: 三藐三菩提。何以故。聲聞獨覺皆入大乘。而
0676b07: 大乘者即是佛乘。是故三乘即是一乘證一
0676b08: 乘者得阿耨多羅三藐三菩提。阿耨多羅三
0676b09: 藐三菩提者即是涅槃。言涅槃者即是如來
0676b10: 清淨法身。證法身者即是一乘。無異如來。無
0676b11: 異法身。言如來者即是法身。證究竟法身者
0676b12: 即究竟一乘。究竟一乘者即離相續。何以故。
0676b13: 世尊。如來住時無有限量。等於後際。如來
0676b14: 能以無限大悲無限誓願。利益世間。作是說
0676b15: 者是名善說。若復說言如來是常是無盡法
0676b16: 一切世間究竟依者。亦名善說。是故能於無
0676b17: 護世間無依世間。與等後際。作無盡歸依常
0676b18: 住歸依究竟歸依者。謂如來應正等覺。法者
0676b19: 是一乘道。僧者是三乘眾。此二歸依非究竟
0676b20: 依。名少分依。何以故。說一乘道證究竟法
0676b21: 身。於後更無說一乘道。三乘眾者有恐怖故。
0676b22: 歸依如來求出修學。有所作故。向阿耨多羅
0676b23: 三藐三菩提故。二依非究竟依。是有限依。若
0676b24: 諸有情。如來調伏歸依如來。得法津潤。由信
0676b25: 樂心。歸依於法及比丘僧。是二歸依。由法津
0676b26: 潤信入歸依。如來者非法津潤信入歸依。言
0676b27: 如來者是真實依。此二歸依以真實義。即名
0676b28: 究竟歸依如來。何以故。如來不異此二歸依。
0676b29: 是故如來即三歸依何以故。說一乘道。如來
0676c01: 最勝具四無畏。正師子吼。若諸如來。隨彼所
0676c02: 欲而以方便。說於二乘即是大乘。以第一義
0676c03: 無有二乘。二乘者同入一乘。一乘者即勝義
0676c04: 乘。世尊。聲聞獨覺初證聖諦。非以一智斷諸
0676c05: 住地。亦非一智證四遍知諸功德等。亦非以
0676c06: 法能善了知此四法義。世尊。於明註曰出南藏作住出住世智。無
0676c07: 有四智漸至漸緣。世尊。出世間智無漸至法。
0676c08: 如金剛喻。世尊。聲聞獨覺。以於種種聖諦之
0676c09: 智。斷諸住地。無有出世第一義智。唯有如來
0676c10: 應正遍知。非諸聲聞獨覺境界。以不思議空
0676c11: 性之智。能破一切諸煩惱。世尊。破煩惱
0676c12: 究竟之智。是名出世第一義智。初聖諦智非
0676c13: 究竟智。是於趣向阿耨多羅三藐三菩提智。
0676c14: 世尊。真聖義者即非二乘。何以故。聲聞獨覺。
0676c15: 唯能成就少分功德。名之為聖。世尊。言聖諦
0676c16: 者。非諸聲聞獨覺之諦及彼功德。而此諦者
0676c17: 唯有如來應正等覺。初始了知。然後為彼無
0676c18: 明藏世間眾生。開示演說故名聖諦。世尊。
0676c19: 此聖諦者。甚深微妙難見難了。不可分別。非
0676c20: 思量境。一切世間所不能信。唯有如來應正
0676c21: 等覺之所能知。何以故。此說甚深如來之藏。
0676c22: 如來藏者。是佛境界。非諸聲聞獨覺所行。於
0676c23: 如來藏說聖諦義。此如來藏甚深微妙。所說
0676c24: 聖諦亦復深妙。難見難了不可分別。非思量
0676c25: 境。一切世間所不能信。唯有如來應正等覺
0676c26: 之所能知。若於無量煩惱所纏如來之藏。不
0676c27: 疑惑者。於出一切煩惱之藏。如來法身亦無
0676c28: 疑惑。世尊。若有於此如來之藏及佛法身。不
0676c29: 可思議佛祕密境。心得究竟。於彼所說二聖
0677a01: 諦義。能信能了能生勝解。何等名為二聖諦
0677a02: 義。所謂有作及以無作。作聖諦者。是不圓
0677a03: 滿四聖諦義。何以故。由他護故。而不能得
0677a04: 知一切苦斷一切集證一切滅修一切道。是
0677a05: 故不知有為無為及於涅槃。世尊。無作諦
0677a06: 者。是說圓滿四聖諦義。何以故。能自護
0677a07: 故。知一切苦。斷一切集。證一切滅。修一切
0677a08: 道。如是所說八聖諦義。如來但以四聖諦說。
0677a09: 於此無作四聖諦義。唯有如來應正等覺作
0677a10: 事究竟。非阿羅漢及辟支佛力所能及。何以
0677a11: 故。非諸勝劣下中上法能證涅槃。云何如來。
0677a12: 於無作諦得事究竟。謂諸如來應正等覺。遍
0677a13: 知諸苦。斷諸煩惱。及超＝起【三】超＝起【宋】【元】【明】超起煩惱所攝苦集。能
0677a14: 證一切意生身蘊所有苦滅。及修一切苦滅
0677a15: 之道。世尊。非壞法故。名為苦滅。何以故。言
0677a16: 苦滅者。無始無作。無起無盡。常住不動。本
0677a17: 性清淨。出煩惱。世尊。如來成就過於恒沙
0677a18: 具解脫智不思議法。說名法身。世尊。如是法
0677a19: 身不離煩惱。名如來藏。世尊。如來藏者。即是
0677a20: 如來空性之智。如來藏者。一切聲聞獨覺所
0677a21: 未曾見。亦未曾得。唯佛了知及能作證。世
0677a22: 尊。此如來藏空性之智。復有二種。何等為二。
0677a23: 謂空如來藏。所謂離於不解脫智一切煩惱。
0677a24: 世尊。不空如來藏。具過恒沙佛解脫智不思
0677a25: 議法。世尊。此二空智諸大聲聞。由信能入。世
0677a26: 尊。如是一切聲聞獨覺空性之智。於四倒境
0677a27: 攀緣而轉。是故一切聲聞獨覺。所未曾見亦
0677a28: 未曾證。一切苦滅唯佛現證。壞諸煩惱修苦
0677a29: 滅道。世尊。此四諦中。三諦無常。一諦是常。
0677b01: 何以故。如是三諦入有為相。有為相者。則是
0677b02: 無常。言無常者是破壞法。破壞法者非諦非
0677b03: 常非歸依處。是故三諦以第一義。非諦非常
0677b04: 非歸依處。世尊。一苦滅諦離有為相。離有為
0677b05: 相則性常住。性常住者非破壞法。非破壞者
0677b06: 是諦是常。是歸依處。世尊。是故苦滅聖諦以
0677b07: 勝義故。是諦是常是歸依處。世尊。此苦滅諦
0677b08: 是不思議。過諸有情心識境界。亦非一切聲
0677b09: 聞獨覺智所能及。譬如生盲不見眾色。七日
0677b10: 嬰兒不見日輪。苦滅諦者亦復如是。非諸凡
0677b11: 夫心識所緣。亦非一切聲聞獨覺智之境界。
0677b12: 凡夫識者。謂二邊見。一切聲聞獨覺智者。名
0677b13: 為淨智。言邊見者。於五取蘊執著為我。生
0677b14: 異分別。邊見有二。何者為二。所謂常見及以
0677b15: 斷見。世尊。若復有見生死無常涅槃是常。非
0677b16: 斷常見。是名正見。何以故。諸計度者見身
0677b17: 諸根。受者思者。現法滅壞。於有相續不能了
0677b18: 知。盲無慧目起於斷見。於心相續剎那滅壞。
0677b19: 愚闇不了意識境界。起於常見。世尊。然彼彼
0677b20: 義。過諸分別及下劣見。由諸愚夫妄生異想
0677b21: 顛倒執著。謂斷謂常。世尊。顛倒有情。於五取
0677b22: 蘊。無常常想。苦為樂想。無我我想。不淨淨
0677b23: 想。聲聞獨覺所有淨智。於如來境及佛法身。
0677b24: 所未曾見。或有眾生信如來故。於如來所。起
0677b25: 於常想樂想我想及於淨想。非顛倒見即是
0677b26: 正見。何以故。如來法身是常波羅蜜。樂波
0677b27: 羅蜜。我波羅蜜。淨波羅蜜。若諸有情作如是
0677b28: 見。是名正見。若正見者名真佛子。從佛口
0677b29: 生。從正法生。從法化生。得佛法分。世尊。言
0677c01: 淨智者。則是一切聲聞獨覺智波羅蜜。此之
0677c02: 淨智。於苦滅諦尚非境界。況苦滅諦。是四入
0677c03: 流智之所行。何以故。三乘初業。不愚法者。能
0677c04: 於彼義當證當了。世尊。為何義故說四入流。
0677c05: 世尊。此四入流是世間法。世尊。能一入流。於
0677c06: 諸入流為最為上。以第一義是為入流。是為
0677c07: 歸依。是苦滅諦。世尊。生死者依如來藏。以
0677c08: 如來藏故。說前際不可了知。世尊。有如來藏
0677c09: 故得有生死。是名善說。世尊。生死者。諸受根
0677c10: 滅無間相續。未受根起名為生死。世尊。生死
0677c11: 二法是如來藏。於世俗法名為生死。世尊。死
0677c12: 者諸受根滅。生者諸受根起。如來藏者則不
0677c13: 生不死。不昇不墜離有為相。世尊。如來藏者
0677c14: 常恒不壞。是故世尊。如來藏者。與不離解脫
0677c15: 智藏。是依是持。是為建立。亦與外離不解脫
0677c16: 智諸有為法。依持建立。世尊。若無如來藏
0677c17: 者。應無厭苦樂求涅槃。何以故。於此六識及
0677c18: 以所知如是七法。剎那不住不受眾苦。不堪
0677c19: 厭離願求涅槃。如來藏者。無有前際無生無
0677c20: 滅。法受諸苦。彼為厭苦願求涅槃。世尊。如來
0677c21: 藏者。非有我人眾生壽者。如來藏者。身見有
0677c22: 情。顛倒有情。空見有情。非所行境。世尊。如
0677c23: 來藏者是法界藏。是法身藏。出世間藏。性清
0677c24: 淨藏。此本性淨。如來藏者如我所解。縱為客
0677c25: 塵煩惱所染。猶是不可思議如來境界。何以
0677c26: 故。世尊。剎那剎那善不善心。客塵煩惱所不
0677c27: 能染。何以故。煩惱不觸心。心不觸煩惱。云何
0677c28: 不觸法而能得染心。世尊。由有煩惱有隨染
0677c29: 心。隨煩惱染難解難了。唯佛世尊為眼為智
0678a01: 為法根本為尊為導。為正法依。如實知見。
0678a02: 爾時世尊歎勝鬘夫人言。善哉善哉。如汝所
0678a03: 說。性清淨心隨煩惱染。難可了知。復次勝鬘。
0678a04: 有二種法難可了知。何等為二。謂性清淨心
0678a05: 難可了知。彼心為煩惱染。亦難了知。如此二
0678a06: 法。汝及成就大法菩薩。乃能聽受。諸餘聲聞
0678a07: 由信能解。勝鬘。若我弟子增上信者。隨順法
0678a08: 智。於此法中而得究竟。順法智者。觀根識
0678a09: 境。觀察業報。觀羅漢眠觀心自在愛樂禪樂。
0678a10: 觀聲聞獨覺聖神變通。由成就此五善巧觀。
0678a11: 現在未來聲聞弟子。因增上信隨順法智。善
0678a12: 能解了性清淨心。煩惱所染而得究竟。勝鬘。
0678a13: 是究竟者為大乘因。汝今當知信如來者。於
0678a14: 甚深法不生誹謗。爾時勝鬘夫人白佛言。世
0678a15: 尊。復有餘義能多利益。我當承佛威神之力。
0678a16: 演說斯事。佛言善哉。今恣汝說勝鬘夫人言。
0678a17: 有三種善男子善女人。於甚深法離自毀傷。
0678a18: 生多功德入大乘道。何等為三。若善男子善
0678a19: 女人等。能自成就甚深法智。或有成就隨順
0678a20: 法智。或有於此甚深法中不能解了。仰推如
0678a21: 來。唯佛所知非我境界。除此三種善男子善
0678a22: 女人已。諸餘有情於甚深法。隨己所取執著
0678a23: 妄說。違背正法習諸外道。腐敗種子。設在餘
0678a24: 方應往除滅。彼腐敗者。一切天人應共摧伏。
0678a25: 勝鬘夫人說是語已。與諸眷屬頂禮佛足。時
0678a26: 佛世尊讚言。善哉。勝鬘。於甚深法方便守護。
0678a27: 降伏怨敵善能通達。汝已親近百千俱胝＝祇【宋】胝祇諸
0678a28: 佛如來。能說此義。爾時世尊放勝光明普照
0678a29: 大眾。身昇虛空高七多羅量。以神通力足步
0678b01: 虛空。還舍衛城。時勝鬘夫人與諸眷屬。瞻仰
0678b02: 世尊目不暫捨。過眼境已歡喜踊躍。遞共稱
0678b03: 歎如來功德。一心念佛還無城。勸友稱王
0678b04: 建立大乘。城中女人七歲已上。化以大乘。友
0678b05: 稱大王亦以大乘。化諸男子七歲已上。舉國
0678b06: 人民無不學者。
0678b07: 爾時世尊入逝多林。告尊者阿難及念天帝。
0678b08: 時天帝釋與諸眷屬。應念而至住於佛前。爾
0678b09: 時世尊告帝釋言。憍尸迦。汝當受持此經演
0678b10: 說開示。為三十三天得安樂故。復告阿難。汝
0678b11: 亦受持。為諸四眾分別演說。時天帝釋白佛
0678b12: 言。世尊。當何名斯經。云何奉持。佛告天帝。
0678b13: 此經成就無邊功德。一切聲聞獨覺力不能
0678b14: 及。況餘有情。憍尸迦當知。此經甚深微妙大
0678b15: 功德聚。今當為汝略說其名。諦聽諦聽善思
0678b16: 念之。時天帝釋及尊者阿難白言。善哉世尊。
0678b17: 唯然受教。佛言。此經讚歎如來真實功德。應
0678b18: 如是持。說不思議十種弘誓。應如是持。以一
0678b19: 大願攝一切願。應如是持。說不思議攝受正
0678b20: 法。應如是持。說入一乘。應如是持。說無邊
0678b21: 諦。應如是持。說如來藏。應如是持。說佛法
0678b22: 身。應如是持。說空性義隱覆真實。應如是持。
0678b23: 說一諦義。應如是持。說常住不動寂靜一依。
0678b24: 應如是持。說顛倒真實。應如是持。說自性清
0678b25: 淨心煩惱隱覆。應如是持。說如來真子。應如
0678b26: 是持。說勝鬘夫人正師子吼。應如是持。復次
0678b27: 憍尸迦。此經所說斷一切疑。決定了義入一
0678b28: 乘道。憍尸迦。今以所說勝鬘夫人師子吼經。
0678b29: 付囑於汝。乃至法住。於十方界開示演說。天
0678c01: 帝釋言。善哉世尊。唯然受教。時天帝釋尊者
0678c02: 阿難。及諸大會天人阿修羅健＝揵【宋】【元】，犍【明】健＝揵【宋】【元】，＝犍【明】健揵犍闥婆等。聞佛
0678c03: 所說。皆大歡喜信受奉行。
0678c04: 大寶積經卷第一百一十九
