0733b01: 靈瑞尼祖揆符禪師妙湛錄卷第五
0733b02: 學人振渶等錄
0733b03: 頌古公案次第碧巖集同
0733b04: 舉梁武帝問達磨大師如何是聖諦第一義磨云
0733b05: 廓然無聖帝曰對朕者誰磨云不識帝不契達磨
0733b06: 遂渡江至魏帝後舉問志公志公云陛下還識此
0733b07: 人否帝曰不識志公云此是觀音大士傳佛心印
0733b08: 帝悔遂遣使去請志公云莫道陛下發使去取闔
0733b09: 國人去他亦不回。頌曰。
0733b10: 金剛寶劍劈天揮進退無門直下危覿面相呈還不
0733b11: 識等閒放過卻難追
0733b12: 舉趙州示眾云至道無難唯嫌揀擇纔有語言是
0733b13: 揀擇是明白老僧不在明白裏是汝還護惜也無
0733b14: 時有僧問既不在明白裏護惜個什麼州云我亦
0733b15: 不知僧云和尚既不知為什麼卻道不在明白裏
0733b16: 州云問事即得禮拜了退。頌曰。
0733b17: 三餐了飽膨脝無事花間布一枰倚老逢人還賣
0733b18: 老不爭黑白滿盤嬴
0733b19: 舉馬大師不安院主問和尚近日尊候如何大師
0733b20: 云日面佛月面佛。頌曰。
0733b21: 一拶通身病骨蘇不煩盧扁更懸壺幾多好肉重添
0733b22: 爝意欲圖全反喪吾
0733b23: 舉德山到溈山挾複子於法堂上從東過西從西
0733b24: 過東顧視云無無便出至門首卻云也不得草草
0733b25: 便具威儀再入相見溈山坐次德山提起坐具云
0733b26: 和尚溈山擬取拂子德山便喝拂袖而出背卻法
0733b27: 堂著草鞋便行溈山至晚問首座適來新到在什
0733b28: 麼處首座云當時背卻法堂著草鞋出去也溈山
0733b29: 云此子已巳後向孤峰頂上盤結草菴呵佛罵祖去
0733b30: 在。頌曰。
0733c01: 劍牙盆口煞威獰慣向刀塗血路行一自溈山遭授
0733c02: 記至今難洗惡聲名
0733c03: 舉雪峰示眾云盡大地撮來如粟米粒大拋向面
0733c04: 前漆桶不會打鼓普請看。頌曰。
0733c05: 渾無巴鼻囫圇禪盡令提綱舉不全拋下何勞重打
0733c06: 鼓須知漆桶有時穿
0733c07: 舉雲門垂語云十五日已巳前不問汝十五日已巳後
0733c08: 道將一句來自代云日日是好日。頌曰。
0733c09: 秋風索索紫藤枯病葉紛紛感歲徂到老天涯人不
0733c10: 識清光翻轉未生圖
0733c11: 舉僧問法眼慧超咨和尚如何是佛法眼云汝是
0733c12: 慧超。頌曰。
0733c13: 啐啄之機箭拄鋒起心早已巳涉羅籠若無竭海驅山
0733c14: 力到此休誇蓋世雄
0733c15: 舉翠巖夏末示眾云一夏以來為兄弟說話看翠
0733c16: 巖眉毛在麼保福云作賊人心虛長慶云生也雲門云關。頌曰。
0733c17: 唱如白雪和如蘭一字相酬聽者難八面清風惹衣
0733c18: 至今凜凜逼人寒
0733c19: 舉僧問趙州如何是趙州州云東門西門南門北
0733c20: 門。頌曰。
0733c21: 門門有路淨無塵趙老分明解轉身不得邏兵伸一
0733c22: 問誰知賊是普州人
0733c23: 舉睦州問僧近離甚處僧便喝州云老僧被汝一
0733c24: 喝僧又喝州云三喝四喝後作麼生僧無語州便
0733c25: 打云這掠虛頭漢。頌曰。
0733c26: 有鋒無殿欲何如一喝明明是掠虛莫道銜枚真伎
0733c27: 死也勝陣敗說兵書
0733c28: 舉黃檗示眾云汝等諸人盡是酒糟漢恁麼行
0733c29: 腳何處有今日還知大唐國裏無禪師麼時有僧
0733c30: 出云只如諸方匡徒領眾又作麼生檗云不道無
0734a01: 禪只是無師。頌曰。
0734a02: 天上人間一口吞通身伎倆出無門衲僧氣果如樊
0734a03: 將項羽從教亦喪魂
0734a04: 舉僧問洞山如何是佛山云麻三斤。頌曰。
0734a05: 無星秤子定銖錙滯句承言即受欺今古叢林難著
0734a06: 價至令好貨不爭奇
0734a07: 舉僧問巴陵如何是提婆宗巴陵云銀碗裏盛雪。
0734a08: 頌曰。
0734a09: 雪盛銀碗類難齊休問全提與半提自解將身藏北
0734a10: 斗何勞重更躡雲梯
0734a11: 舉僧問雲門如何是一代時教雲門云對一說。頌
0734a12: 曰。
0734a13: 對一說口無舌四十九年真秘訣文彩縱橫劫外機
0734a14: 碧眼胡僧覷不徹屈屈拶得雲門一腳折
0734a15: 舉僧問雲門不是目前機亦非目前事時如何雲
0734a16: 門云倒一說。頌曰。
0734a17: 倒一說活潑潑策起眉毛看縱奪陝陜府銕牛喫蒺藜
0734a18: 嘉州大象流出血徹徹是聖是凡齊吐舌
0734a19: 舉僧問鏡清學人啐請師啄清云還得活也無僧
0734a20: 云若不活遭人怪笑清云也是草裏漢。頌曰。
0734a21: 今古難明啐啄機叢林滾滾是和非老盧佛法不曾
0734a22: 會嬴得黃梅一領衣
0734a23: 舉僧問香林如何是祖師西來意林云坐久成勞。
0734a24: 頌曰。
0734a25: 坐久成勞歲月移髑髏著地幾人知清風遍界空惆
0734a26: 悵只把琅玕永夜吹
0734a27: 舉肅宗皇帝問忠國師百年後所須何物國師云
0734a28: 與老僧作個無縫塔帝曰請師塔樣國師良久云
0734a29: 會麼帝云不會國師云吾有付法弟子耽源卻諳
0734a30: 此事請詔問之國師遷化後帝詔耽源問此意如
0734b01: 何源云湘之南潭之北中有黃金克一國無影樹
0734b02: 下合同船琉璃殿上無知識。頌曰。
0734b03: 國師已巳有全身塔一切天人無見頂起模畫樣是耽
0734b04: 源帝釋殿前重著銘功德滅兮法財損千古有誰能
0734b05: 拔本俊衲僧當猛省風從花裏過來香水向石邊流
0734b06: 出冷
0734b07: 舉俱胝和尚凡有所問只豎一指。頌曰。
0734b08: 無文寶印錦重重一等高提讓此翁堪笑如獐諸小
0734b09: 果秪將雲霧作神通
0734b10: 舉龍牙問翠微如何是祖師西來意微云與我過
0734b11: 禪板來牙過禪板與翠微微接得便打牙云打即
0734b12: 任打要且無祖師西來意牙又問臨濟如何是祖
0734b13: 師西來意濟云與我過蒲團來牙取蒲團過與臨
0734b14: 濟濟接得便打牙云打即任打要且無祖師西來
0734b15: 意。頌曰。
0734b16: 拈來便用也尋常度與分明計更長兩個骨撾都勘
0734b17: 破須知別自有衷腸
0734b18: 舉僧問智門蓮花未出水時如何智門云蓮花僧
0734b19: 云出水後如何門云荷葉。頌曰。
0734b20: 天真妙韻壓諸方說著令人齒頰香一種目前難透
0734b21: 脫競將花葉細商量
0734b22: 舉雪峰示眾云南山有一條鱉鼻蛇汝等諸人切
0734b23: 須好看長慶云今日堂中大有人喪身失命僧舉
0734b24: 似玄沙玄沙云須是稜兄始得雖然如此我即不
0734b25: 恁麼僧云和尚作麼生沙云用南山作麼雲門以
0734b26: 拄杖攛向雪峰面前作怕勢。頌曰。
0734b27: 毒燄腥風裏一團直教聞見骨毛寒禁蛇有術誰親
0734b28: 得拄杖頭邊著眼看
0734b29: 舉南泉因東西兩堂爭貓兒泉遇之白眾曰道得
0734b30: 即救取貓兒道不得即斬卻也眾無對泉便斬之。
0734c01: 頌曰。
0734c02: 提來活底付何人死要教伊卸業身絕叫一聲刀似
0734c03: 雪腥風毒血污乾坤
0734c04: 舉趙州自外歸泉舉前話示之州脫草履安頭上
0734c05: 而出泉曰子若在即救得貓兒也。頌曰。
0734c06: 神仙秘訣付神仙父子雖親亦不傳頭帶草鞋顛倒
0734c07: 甚腳跟未有踏青天
0734c08: 舉保福長慶遊山次福以手指云只這裡便是妙
0734c09: 峰頂慶云是則是可惜許後舉似鏡清清云若不
0734c10: 是孫公便見髑髏遍埜。頌曰。
0734c11: 是即是可惜許無背面全規矩妙峰今古絕人行休
0734c12: 向蒼苔尋屐齒
0734c13: 舉劉銕磨到溈山山云老牸牛汝來也磨云來日
0734c14: 臺山大會齋和尚還去麼溈山放身臥磨便出去。
0734c15: 頌曰。
0734c16: 日醉花前白髮新全忘帝力自由身耕田鑿井吾家
0734c17: 事那識唐虞是主人
0734c18: 舉蓮花峰菴主拈拄杖示眾云古人到這裏為什
0734c19: 麼不肯住自代云為他途路不得力復云畢竟如
0734c20: 何又自代云楖栗橫擔不顧人直入千峰萬峰去。
0734c21: 頌曰。
0734c22: 行遍千差與萬差腳頭腳底驗龍蛇堪嗟赤手白拈
0734c23: 者解道途中不離家
0734c24: 舉僧問百丈如何是奇特事丈云獨坐大雄峰僧
0734c25: 禮拜丈便打。頌曰。
0734c26: 雄峰獨坐令高褆有口何人敢問伊一吸黃河絕涓
0734c27: 滴巨靈神亦豎降旗
0734c28: 舉僧問雲門樹凋葉落時如何雲門云體露金風。
0734c29: 頌曰。
0734c30: 人亡家破髑髏乾月下霜鴻叫影寒誰在高樓最先
0735a01: 聽併將愁緒入雲端
0735a02: 舉南泉參百丈涅槃和尚丈問從上諸聖還有不
0735a03: 為人說法底麼泉云有丈云作麼生是不為人說
0735a04: 底法泉曰不是心不是佛不是物丈云說了也泉
0735a05: 云某甲只恁麼和尚作麼生丈云我又不是大善
0735a06: 知識爭知有說不說泉云某甲不會丈云我太煞
0735a07: 為你說了也。頌曰。
0735a08: 君向瀟湘我向秦休言同路不同行暫邀茆店開樽
0735a09: 酒人在異鄉翻有情
0735a10: 舉僧問大隋劫火洞然大千俱壞未審這個壞不
0735a11: 壞隋云壞僧云恁麼則隨他去也隋云隨他去。頌
0735a12: 曰。
0735a13: 如火與火無迴避分明向道隨他去腳底千山走殺
0735a14: 人阿誰拔得虛空刺
0735a15: 舉僧問趙州承聞和尚親見南泉是否州云鎮州
0735a16: 出大蘿蔔頭。頌曰。
0735a17: 牽爺帶祖逼將來材也何緣養不材落得一身渾是
0735a18: 膽家無儋石亦開懷
0735a19: 舉麻谷持錫到章敬遶禪床三匝振錫一下卓然
0735a20: 而立敬云是是麻谷又到南泉遶禪床三匝振錫
0735a21: 一下卓然而立泉云不是不是麻谷當時云章敬
0735a22: 道是和尚為什麼道不是泉云章敬即是是汝不
0735a23: 是此是風力所轉終成敗壞。頌曰。
0735a24: 轉處不停輪迅機如掣電拈卻是與非古今常對面
0735a25: 見不見撒出明珠顆顆圓旁人眼裏添花片咄
0735a26: 舉定上座問臨濟如何是佛法大意濟下禪床擒
0735a27: 住與一掌便托開定佇立傍僧云定上座何不禮
0735a28: 拜定方禮拜忽然大悟。頌曰。
0735a29: 辣掌風生沒面情豈同黃檗老婆心家貧無奈重遭
0735a30: 劫立地教伊斷命根
0735b01: 舉陳操尚書看資福福見來便畫一圓相操云弟
0735b02: 子恁麼來早是不著便何況更畫一圓相福便掩
0735b03: 卻方丈門。頌曰。
0735b04: 金圈直下向人拋透得方知眼目高生小腳跟紅線
0735b05: 斷等閒平步上青霄
0735b06: 舉仰山問僧近離甚處僧云廬山山云曾遊五老
0735b07: 峰麼僧云不曾到山云闍黎不曾遊山雲門云此
0735b08: 語皆為慈悲之故有落草之談。頌曰。
0735b09: 出草之談有誰能搆轉腦回頭殊不唧溜逼塞虛空
0735b10: 無路行芒鞋踏踏隨人後忽翻騰解哮吼金毛師子
0735b11: 消一個
0735b12: 舉文殊問無著近離甚處無著云南方殊云南方
0735b13: 佛法如何住持著云末法比丘少奉戒律殊云多
0735b14: 少眾著云或三百或五百無著問文殊此間如何
0735b15: 住持殊云凡聖同居龍蛇混雜著云多少眾殊云
0735b16: 前三三後三三。頌曰。
0735b17: 相逢狹路轉身難開口無端落二三眨得眼來俱打
0735b18: 失天涯何處覓同參
0735b19: 舉長沙一日遊山歸至門首首座問和尚什麼處
0735b20: 去來沙云遊山來首座云到什麼處來沙云始隨
0735b21: 芳草去又逐落花回座云大似春意沙云也勝秋
0735b22: 露滴芙蕖。頌曰。
0735b23: 穩坐家堂未為寶出草何妨重入草春光踏爛石頭
0735b24: 香一片好山青不了
0735b25: 舉盤山垂語云三界無法何處求心。頌曰。
0735b26: 三界無法何處求心水不洗水金不博金夜來風雨
0735b27: 交相鬥花落門前一寸深
0735b28: 舉風穴在郢州衙內上堂云祖師心印狀似銕牛
0735b29: 之機去即印住住即印破只如不去不住印即是
0735b30: 不印即是時有盧陂長老出問某甲有銕牛之機
0735c01: 請師不搭印穴云慣釣鯨鯢澄巨浸卻嗟蛙步輾
0735c02: 泥沙陂佇思穴云長老何不進語陂擬議穴打一
0735c03: 拂子穴云還記得話頭麼試舉看陂擬開口穴又
0735c04: 打一拂子牧主云佛法與王法一般穴云見個什
0735c05: 麼道理牧主云當斷不斷返招其亂穴便下座。頌
0735c06: 曰。
0735c07: 銕牛機誰觸妙用無方轉轆轆去印住兮未許回
0735c08: 眸住印破兮那容置足赤手生擒火聚中何煩背地
0735c09: 抽金鏃佛祖從來不為人擬欲談時舌頭禿
0735c10: 舉僧問雲門如何是清淨法身門云花藥欄僧云
0735c11: 便恁麼去時如何門云金毛獅子。頌曰。
0735c12: 花藥欄邊春爛熳誰知下有毒蛇窠一朝踏著親遭
0735c13: 螫千聖從教骨髓枯
0735c14: 舉陸亙大夫與南泉語話次陸云肇法師道天地
0735c15: 與我同根萬物與我一體也甚奇怪南泉指庭前
0735c16: 花召大夫云時人見此一株花如夢相似。頌曰。
0735c17: 指出庭花叫一聲幾人夢裏強惺惺掀翻色相尋玄
0735c18: 路錯打南柯第十更
0735c19: 舉趙州問投子大死底人卻活時如何投子云不
0735c20: 許夜行投明須到。頌曰。
0735c21: 死去活來無氣息投明禁夜絕途程二員古佛光交
0735c22: 射瓦礫荊榛盡坦平
0735c23: 舉龐居士辭藥山山命十禪客相送至門首居士
0735c24: 指空中雪云好雪片片不落別處時有全禪客云
0735c25: 落在甚麼處士打一掌全云居士不得草草士云
0735c26: 汝恁麼稱禪客閻老子未放汝在全云居士作麼
0735c27: 生士又打一掌云眼見如盲口說如啞。頌曰。
0735c28: 洞然一色透還難千古叢林作笑端翻轉面皮遭毒
0735c29: 手主賓道喪腳頭寬
0735c30: 舉僧問洞山寒暑到來如何迴避山云何不向無
0736a01: 寒暑處去僧云如何是無寒暑處山云寒時寒殺
0736a02: 闍黎熱時熱殺闍黎。頌曰。
0736a03: 唱歌須郢人運斤推大匠拍拍是陽春全鋒無一向
0736a04: 霜威凜凜骨毛寒爍石流金底模樣不動纖塵致太
0736a05: 平月明簾外添惆悵
0736a06: 舉禾山垂語云習學謂之聞絕學謂之鄰過此二
0736a07: 者是為真過僧問如何是真過山云解打鼓又問
0736a08: 如何是真諦山云解打鼓又問即心即佛即不問
0736a09: 如何是非心非佛山云解打鼓又問向上人來時
0736a10: 如何接山云解打鼓。頌曰。
0736a11: 禾山伎倆秪些些毒鼓當軒信手撾千古家聲轟宇
0736a12: 宙從教佛祖眼迷麻
0736a13: 舉僧問趙州萬法歸一一歸何處州云我在青州
0736a14: 作領布衫重七斤。頌曰。
0736a15: 火浣冰綃類不同金刀玉尺漫裁縫禪流總向青州
0736a16: 問生怕宗師打脫空
0736a17: 舉鏡清問僧門外是什麼聲僧云雨滴聲清云眾
0736a18: 生顛倒迷己巳逐物僧云和尚作麼生清云洎不迷
0736a19: 己巳僧云洎不迷己巳意旨如何清云出身猶可易脫
0736a20: 體道應難。頌曰。
0736a21: 虛簷滴瀝雨聲寒迷己巳眾生被熱謾誰解碧渠花下
0736a22: 水等同滄海怒濤觀
0736a23: 舉僧問雲門如何是法身門云六不收。頌曰。
0736a24: 笑殺雲門六不收一時翻轉尾和頭風吹日炙無人
0736a25: 識模樣看看鬼見愁
0736a26: 舉王太傅入招慶煎茶時朗上座與明招把銚朗
0736a27: 翻卻茶銚太傅見問上座茶爐下是什麼朗云捧
0736a28: 爐神太傅云既是捧爐神為什麼翻卻茶銚朗云
0736a29: 仕官千日失在一朝太傅拂袖便去明招云朗上
0736a30: 座喫卻招慶飯了卻去江外打埜朗云和尚作
0736b01: 麼生招云非人得其便。頌曰。
0736b02: 打翻茶銚俗官嫌覆水難收等逝川涓滴興波能幾
0736b03: 幾空教雷火霹青天
0736b04: 舉三聖問雪峰透網金鱗以何為食峰云待汝出
0736b05: 網來向汝道聖云一千五百人善知識話頭也不
0736b06: 識峰云老僧住持事繁。頌曰。
0736b07: 擺尾搖頭戲碧川不煩雷雨送歸天曲鉤直釣齊拋
0736b08: 卻誰羨羡絲綸掌上懸
0736b09: 舉僧問雲門如何是塵塵三昧門云缽裡飯桶裏
0736b10: 水。頌曰。
0736b11: 缽裡是飯桶裏是水逐塊韓盧咬人師子自家有病
0736b12: 自家醫不用燒錢重引鬼
0736b13: 舉雪峰住菴時有兩僧來禮拜峰見來以手托庵
0736b14: 門放身出云是甚麼僧亦云是甚麼峰低頭歸菴
0736b15: 僧後到巖頭頭問甚麼處來僧云嶺南來頭云曾
0736b16: 到雪峰麼僧云曾到頭云有何言句僧舉前話頭
0736b17: 云他道甚麼僧云他無語低頭歸庵頭云噫我當
0736b18: 初悔不向他道末後句若向伊道天下人不奈雪
0736b19: 老何僧至夏末再舉前話請益頭云何不早問僧
0736b20: 云未敢容易頭云雪峰雖與我同條生不與我同
0736b21: 條死要識末後句只這是。頌曰。
0736b22: 末後句為君說兩口分明無一舌低頭歸去絕商量
0736b23: 叢林浩浩成途轍途轍成路縱橫羊腸雖險惡依舊
0736b24: 有人行
0736b25: 舉僧問趙州久響趙州石橋到來只見略彴州云
0736b26: 汝只見略彴且不見石橋僧云如何是石橋州云
0736b27: 度驢度馬。頌曰。
0736b28: 趙州石橋度驢馬橫身異類真瀟灑貪他腳跡蹉程
0736b29: 途更買草鞋繞天下
0736b30: 舉馬大師與百丈行次見埜鴨子飛過大師云是
0736c01: 什麼丈云埜鴨子大師云什麼處去也丈云飛過
0736c02: 去也大師遂扭百丈鼻頭丈作忍痛聲大師云又
0736c03: 道飛過去也。頌曰。
0736c04: 生機滿目隨他去縵天網子網不住鼻孔拽脫可憐
0736c05: 人斷送渾家在岐路
0736c06: 舉雲門問僧近離甚處僧云西禪門云西禪近日
0736c07: 有何言句僧展兩手門打一掌僧云某甲話在門
0736c08: 卻展兩手僧無語門便打。頌曰。
0736c09: 風前展手絕毫釐喫棒吞聲若個知駕與青龍騎未
0736c10: 得謾嫌平白把人欺
0736c11: 舉道吾與漸源至一家弔慰源拍棺云生邪死邪
0736c12: 吾云生也不道死也不道源云為什麼不道吾云
0736c13: 不道不道回至中路源云快與某甲道若不道打
0736c14: 和尚去也吾云打即任打道即不道源便打後道
0736c15: 吾遷化源至石霜舉似前話霜云生也不道死也
0736c16: 不道源云為什麼不道霜云不道不道源於言下
0736c17: 有省源一日將鍬子於法堂上從東過西從西過
0736c18: 東霜云作什麼源云覓先師靈骨霜云洪波浩渺
0736c19: 白浪滔天覓什麼先師靈骨源云正好著力太原
0736c20: 孚云先師靈骨猶在。頌曰。
0736c21: 打了不知真痛癢死來方悟活機關黃金鎖骨饒尋
0736c22: 得也是重添爝後瘢
0736c23: 舉良禪客問欽山一鏃破三關時如何山云放出
0736c24: 關中主看良云恁麼則知過必改山云更待何時
0736c25: 良云好箭放不著所在便出山云且來闍黎良回
0736c26: 首山把住云一鏃破三關即且止試與欽山發箭
0736c27: 看良擬議山打七棒云且聽這漢疑三十年。頌曰。
0736c28: 關中主誰辨取點肋點胸徒自許囓鏃機危善者稀
0736c29: 射虎將軍空沒羽報君知莫莽鹵大地荒來無寸土
0736c30: 舉僧問趙州至道無難唯嫌揀擇如何是不揀擇
0737a01: 州云天上天下唯我獨尊僧云此猶是揀擇州云
0737a02: 田厙奴什麼處是揀擇僧無語。頌曰。
0737a03: 虛空體非群相背面曾無兩樣若將方位論量大似
0737a04: 作模罔象如何若何三十拄杖
0737a05: 舉僧問趙州至道無難唯嫌揀擇是時人窠窟否
0737a06: 州云曾有人問我直得五年分疏不下。頌曰。
0737a07: 五年分疏不下作者全無柄把快須脫臼離窠莫更
0737a08: 鑽龜打瓦
0737a09: 舉僧問趙州至道無難唯嫌揀擇纔有語言是揀
0737a10: 擇和尚如何為人州云何不引盡這語僧云某甲
0737a11: 只念到這裏州云只這至道無難唯嫌揀擇。頌曰。
0737a12: 彌盧不高滄海非廣趙州為人古今標榜蕩盡歸來
0737a13: 切忌鹵莽
0737a14: 舉雲門以拄杖示眾云拄杖子化為龍吞卻乾坤
0737a15: 了也山河大地甚處得來。頌曰。
0737a16: 頭角崢嶸桃浪奔乾坤吞盡出無門如今落在山僧
0737a17: 手一棒須教血一痕
0737a18: 舉風穴垂語云若立一塵家國興盛不立一塵家
0737a19: 國喪亡。頌曰。
0737a20: 若立一塵家國盛不立一塵家國亡埜老豈知堯舜
0737a21: 力君王休更說垂裳
0737a22: 舉雲門示眾云乾坤之內宇宙之間中有一寶秘
0737a23: 在形山拈燈籠向佛殿裏將三門來燈籠上。頌曰。
0737a24: 掀翻宇宙及玄關放出神光一道閒堪笑春池忙拾
0737a25: 礫寶山入後竟空還
0737a26: 舉外道問佛不問有言不問無言世尊良久外道
0737a27: 讚歎云世尊大慈開我迷雲令我得入外道去後
0737a28: 阿難問佛外道有何所證而言得入佛云如世良
0737a29: 馬見鞭影而行。頌曰。
0737a30: 有無不問雙提脫便當展足行空闊更待圉人鞭影
0737b01: 搖可憐皮下原無血
0737b02: 舉巖頭問僧什麼處來僧云西京來頭云黃巢過
0737b03: 後還收得劍麼僧云收得巖頭引頸近前云僧
0737b04: 云師頭落也巖頭呵呵大笑僧後到雪峰峰問什
0737b05: 麼處來僧云巖頭來峰云有何言句僧舉前語雪
0737b06: 峰打三十棒趕出。頌曰。
0737b07: 三十烏藤正令行嫌他賞罰太分明黃巢過後誰收
0737b08: 劍持繞天涯報太平
0737b09: 舉梁武帝請傅大士講金剛經大士便於座上揮
0737b10: 案一下便下座武帝愕然誌公問陛下還會麼帝
0737b11: 云不會誌公云大士講經竟。頌曰。
0737b12: 揮案一聲同霹靂玄音妙旨俱狼藉美味不中飽人
0737b13: 餐笑煞誌公旁說食
0737b14: 舉仰山問三聖汝名什麼聖云惠寂仰山云惠寂
0737b15: 是我聖云我名惠然仰山呵呵大笑。頌曰。
0737b16: 你心頭似我心頭是馬何須喚作牛卻怪口鬆輕說
0737b17: 破笑聲響落幾千秋
0737b18: 舉南泉歸宗麻谷同去禮拜忠國師至中路南泉
0737b19: 於地上畫一圓相云道得即去歸宗於圓相中坐
0737b20: 麻谷作女人拜泉云恁麼則不去也歸宗云是什
0737b21: 麼心行。頌曰。
0737b22: 一伙美泥團漢子小原非弟大非兄堂堂官路平如
0737b23: 砥誰信生涯各自行
0737b24: 舉溈山五峰雲巖同侍立百丈百丈問溈山併卻
0737b25: 咽喉唇吻作麼生道溈山云卻請和尚道丈云我
0737b26: 不辭向汝道恐已巳後喪我兒孫。頌曰。
0737b27: 卻請和尚道不落尋常併玄妙滄溟浪息天無雲八
0737b28: 面清風紅日照
0737b29: 舉百丈復問五峰併卻咽喉唇吻作麼生道峰云
0737b30: 和尚也須併卻丈云無人處斫額望汝。頌曰。
0737c01: 和尚也併卻敵勝驚群展謀略直饒黑白未分前好
0737c02: 手何曾錯一著
0737c03: 舉百丈又問雲巖併卻咽喉唇吻作麼生道嚴云
0737c04: 和尚有也未丈云喪我兒孫。頌曰。
0737c05: 和尚有也未倉扁何曾知藥忌是草拈來便殺人到
0737c06: 底問誰明活意
0737c07: 舉僧問馬大師離四句絕百非請師直指西來意
0737c08: 馬師云我今日勞倦不能為汝說問取智藏去僧
0737c09: 問智藏藏云何不問和尚僧云和尚教來問藏云
0737c10: 我今日頭痛不能為汝說問取海兄去僧問海兄
0737c11: 海云我到這裏卻不會僧舉似馬大師馬師云藏
0737c12: 頭白海頭黑。頌曰。
0737c13: 離四句絕百非大家相聚喫莖虀是他父子雖同病
0737c14: 忌口誰知勝上醫
0737c15: 舉金牛和尚每至齋時自將飯桶於僧堂前作舞
0737c16: 呵呵大笑云菩薩子喫飯來。頌曰。
0737c17: 飯桶舁來香氣浮堂前笑煞老金牛杓柄短長休計
0737c18: 較秪要諸人飽便休
0737c19: 舉僧從定州和尚會裏來到烏臼烏臼問定州法
0737c20: 道何似這裏僧云不別臼云若不別更轉彼中去
0737c21: 便打僧云棒頭有眼不得草草打人臼云今日打
0737c22: 著一個也又打三下僧便出去臼云屈棒元來有
0737c23: 人喫在僧轉身云爭奈杓柄在和尚手裡臼云汝
0737c24: 若要山僧回與汝僧近前奪臼手中棒打臼三下
0737c25: 臼云屈棒屈棒僧云有人喫在臼云草草打著個
0737c26: 漢僧便禮拜臼云卻恁麼去也僧大笑而出臼云
0737c27: 消得恁麼消得恁麼。頌曰。
0737c28: 一拳還一拳一踢還一踢伯牙與子期不是閒相識
0737c29: 舉丹霞問僧甚處來僧云山下來霞云喫飯了也
0737c30: 未僧云喫飯了霞云將飯來與汝喫底人還具眼
0738a01: 麼僧無語。頌曰。
0738a02: 施者受者俱瞎漢盡其機來明一半世間隨例喫飯
0738a03: 人直須列下重加勘
0738a04: 舉僧問雲門如何是超佛越祖之談門云餬餅。頌
0738a05: 曰。
0738a06: 韶陽爐灶甚鮮新胡餅馨香貨物真一等現錢成買
0738a07: 賣攙行奪市更無人
0738a08: 舉古有十六開士於浴僧時隨例入浴忽悟水因
0738a09: 雪竇云諸禪德作麼生會他道玅觸宣明成佛子
0738a10: 住也須七穿八穴始得。頌曰。
0738a11: 妙觸宣明喜復喜通身知是自家底休圖入水見長
0738a12: 人一物也無當再洗
0738a13: 舉僧問投子一切聲是佛聲是否投子云是僧云
0738a14: 和尚莫沸碗鳴聲投子便打又問麤言及細語
0738a15: 皆歸第一義是否投子云是僧云喚和尚作一頭
0738a16: 驢得麼投子便打。頌曰。
0738a17: 投子機輪固奇絕這僧卻也善輸籌可憐驅奪曾無
0738a18: 術白日空來作小偷
0738a19: 舉僧問趙州初生孩子還具六識也無趙州云急
0738a20: 水上打毬子僧復問投子急水上打毬子意旨如
0738a21: 何投子云念念不停流。頌曰。
0738a22: 見人解笑不知名大地山河似掌平天上麒麟原有
0738a23: 種卻憑古佛辨英聲
0738a24: 舉僧問藥山平田淺草麈鹿成群如何射得麈中
0738a25: 麈山云看箭僧放身便倒山云侍者拖出這死漢
0738a26: 僧便走山云美泥團漢有什麼限。頌曰。
0738a27: 擎頭戴角來架箭張弓接得路便翻身機關何迅捷
0738a28: 別別淺草平田有餘烈
0738a29: 舉僧問大龍色身敗壞如何是堅固法身龍云山
0738a30: 花開似錦澗水湛如藍。頌曰。
0738b01: 山花似錦澗水如藍髑髏乾盡始許相諳刺剌破眼睛
0738b02: 無避處曼殊室利是同參
0738b03: 舉雲門示眾云古佛與露柱相交是第幾機自代
0738b04: 云南山起雲北山下雨。頌曰。
0738b05: 南山一片雲北山一陣雨古佛本無言露柱卻有語
0738b06: 雲門跛足師趁口多欺汝若問第幾機今口憑誰舉
0738b07: 舉維摩詰問文殊師利何等是菩薩入不二法門
0738b08: 文殊曰如我意者於一切法無言無說無示無識
0738b09: 離諸問荅是為入不二法門於是文殊師利問維
0738b10: 摩詰我等各自說已巳仁者當說何等是菩薩入不
0738b11: 二法門雪竇云維摩道什麼復云勘破了也。頌曰。
0738b12: 文殊走卻金毛維摩卷卻銕舌須知古路無蹤不用
0738b13: 循途守轍
0738b14: 舉僧到桐峰庵主處便問這裡忽逢大虫時又作
0738b15: 麼生庵主便作虎聲僧便作怕勢庵主呵呵大笑
0738b16: 僧云這老賊庵主云爭奈老僧何僧休去。頌曰。
0738b17: 草窠裡跳一個秪瞻前靡顧後雖然氣可食全牛伏
0738b18: 肉何曾肯轉頭可憐獵人輕放過長林風起至今愁
0738b19: 舉雲門垂語云人人盡有光明在看時不見暗昏
0738b20: 昏作麼生是諸人光明自代云廚庫三門又云好
0738b21: 事不如無。頌曰。
0738b22: 三門廚庫常相對見如不見何曾會別有神光照膽
0738b23: 寒也須一捏百雜碎
0738b24: 舉雲門示眾云藥病相治盡大地是藥那個是自
0738b25: 己巳。頌曰。
0738b26: 盡大地是藥那個是自己巳直饒化三千依舊可知禮
0738b27: 舉玄沙示眾云諸方老宿盡道接物利生忽遇三
0738b28: 種病人來作麼生接患盲者拈鎚豎拂他又不見
0738b29: 患聾者語言三昧他又不聞患啞者教伊說又說
0738b30: 不得且作麼生接若接此人不得佛法無靈驗僧
0738c01: 請益雲門雲門云汝禮拜著僧拜起雲門以拄杖
0738c02: 挃僧退後門云汝不是患盲復喚近前來僧近前
0738c03: 門云汝不是患聾門乃云還會麼僧云不會門云
0738c04: 汝不是患啞僧於此有省。頌曰。
0738c05: 玄沙死盡活人雲門活盡死漢可憐瘖啞盲聾到處
0738c06: 牽行搭伴掌中一粒大還丹萬兩黃金曾不換
0738c07: 舉雲巖問道吾大悲菩薩用許多手眼作什麼吾
0738c08: 云如人夜半背手摸枕子巖云我會也吾云汝作
0738c09: 麼生會巖云遍身是手眼吾云道即太煞道只道
0738c10: 得八成巖云師兄作麼生吾云通身是手眼。頌曰。
0738c11: 通身遍身俱是手眼咄哉文殊不用揀選
0738c12: 舉僧問智門如何是般若體門云蚌含明月僧云
0738c13: 如何般若用門云兔子懷胎。頌曰。
0738c14: 蚌含明月兔懷胎潑水那堪又撒灰淨地無端遭污
0738c15: 卻順憑風雨長莓苔
0738c16: 舉鹽官一日喚侍者與我將犀牛扇子來侍者云
0738c17: 扇子破也官云扇子既破還我犀牛兒來侍者無
0738c18: 對。頌曰。
0738c19: 侍者無牛明是詐鹽官扇破漫尋蹤清風滿掘難收
0738c20: 拾所用誰知各不同
0738c21: 舉世尊一日陞座文殊白椎云諦觀法王法法王
0738c22: 法如是世尊便下座。頌曰。
0738c23: 椎聲塞殺懸河口下座忙忙外邊走箇個尋伊腳板
0738c24: 蹤錯過靈山師子吼
0738c25: 舉僧問大光長慶道因齋慶讚意旨如何大光作
0738c26: 舞僧禮拜光云見個什麼便禮拜僧作舞光云這
0738c27: 埜狐精。頌曰。
0738c28: 學我者拙似我者死堪笑諸方出口入耳一模脫出
0738c29: 當風流爭及雲門六不收要得千差同入炤直須頂
0738c30: 上豁雙眸
0739a01: 舉楞嚴經云吾不見時何不見吾不見之處若見
0739a02: 不見自然非彼不見之相若不見吾不見之地自
0739a03: 然非物云何非汝。頌曰。
0739a04: 墨黑漆處行一步忽然絆倒全身墮信手摸得大錠
0739a05: 金不是福兮定是禍
0739a06: 又
0739a07: 漁郎自別武陵溪曲曲桃花舊路迷身在其中不知
0739a08: 止仙凡從此隔雲泥
0739a09: 舉長慶有時云寧說阿羅漢有三毒不說如來有
0739a10: 二種語不道如來無語只是無二種語保福云作
0739a11: 麼生是如來語慶云聾人爭得聞保福云情知你
0739a12: 向第二頭道慶云作麼生是如來語保福云喫茶
0739a13: 去。頌曰。
0739a14: 聾者不聞且喫茶去一人得口一人失耳山僧今日
0739a15: 有麤言何如道個可惜許
0739a16: 舉趙州上堂云金佛不度爐木佛不度火泥佛不
0739a17: 度水真佛內裡坐。頌曰。
0739a18: 水火無情殺活殊更教打併入紅爐這回不用提真
0739a19: 佛纔有絲毫涉異途
0739a20: 舉金剛經云若為人輕賤是人先世罪業應墮惡
0739a21: 道以今世人輕賤故先世罪業則為消滅。頌曰。
0739a22: 少小龍沙慣射鵰歸來那怕陣雲高縱然不得封侯
0739a23: 印誰敢當鋒犯寶刀
0739a24: 舉天平和尚行腳時參西院常云莫道會佛法覓
0739a25: 個舉話人也無一日西院遙見召云從漪平舉頭
0739a26: 西院云錯平行三兩步西院又云錯平近前西院
0739a27: 云適來這兩錯是西院錯是上座錯平云從漪錯
0739a28: 西院云錯平休去西院云且在這裡過夏待共上
0739a29: 座商量這兩錯平當時便行後住院謂眾云我當
0739a30: 初行腳時被業風吹到思明長老處連下兩錯更
0739b01: 留我過夏待共我商量我不道恁麼時錯我發足
0739b02: 向南方去時早知道錯了也。頌曰。
0739b03: 喚回兩錯儘淆訛行腳高流會也麼向後忽然思拔
0739b04: 本鑽天鷂子過新羅
0739b05: 舉肅宗帝問忠國師如何是十身調御國師云檀
0739b06: 越踏毗盧頂上行帝云寡人不會國師云莫認自
0739b07: 己巳清淨法身。頌曰。
0739b08: 莫認清淨身直踐毘盧頂咄哉老南陽寒濤翻古井
0739b09: 舉僧問巴陵如何是吹毛劍巴陵云珊瑚枝枝撐
0739b10: 著月。頌曰。
0739b11: 照雪光芒射斗寒珊瑚枝上月團圞秪消一句酬恩
0739b12: 了不用黃金白玉盤
0739b13: 
0739b14: 
0739b15: 
0739b16: 
0739b17: 
0739b18: 
0739b19: 
0739b20: 靈瑞尼祖揆符禪師妙湛錄卷第五終
