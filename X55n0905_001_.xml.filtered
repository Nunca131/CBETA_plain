0588b01: 
0588b02: No. 905-A
0588b03:  大乘止觀序
0588b04: 
0588b05: 錢唐胡子浸雲問於華藏單子曰。何謂道。單子曰性
0588b06: 是也。胡子疑焉曰修可廢歟。單子曰。在璞之玉匪剖
0588b07: 弗見。在之金匪鍊弗純。在纏之性匪修弗顯。必曰
0588b08: 性也而可以廢修也。彼芸芸者孰無性耶。於是以靈
0588b09: 峰老人所註南嶽大乘止觀授於胡子而告之曰。修
0588b10: 道之要盡於大乘止觀一書。而大乘止觀之要盡於
0588b11: 轉無塵智之一言。何也。心也者萬法之體也。華嚴云。
0588b12: 三界無別法。惟是一心作。首楞嚴云。諸法所生。惟心
0588b13: 所現。一切因果世界微塵。因心成體。彼凡夫不了惟
0588b14: 心之義而為六塵所縛。則六塵塵也。聲聞不了惟心
0588b15: 之義而為四諦所縛。則四諦亦塵也。緣覺不了惟心
0588b16: 之義而為十二因緣所縛。則十二因緣亦塵也。菩薩
0588b17: 不了惟心之義而為六度所縛。則六度亦塵也。不寧
0588b18: 惟是。昔有僧問先德曰撥塵見佛時如何。曰佛即是
0588b19: 塵。由是觀之。若心外見有纖毫之法。無論若凡若聖
0588b20: 皆塵也。而抑知夫即心是塵即塵是心也哉。緣論云。
0588b21: 更無心外法。能與心為緣。悉從自心生。還與心為相。
0588b22: 良以世出世間諸法惟是一心。苟於此諦了而不疑。
0588b23: 則取捨情忘馳求心歇而無塵之智轉矣。今之時慕
0588b24: 道者如牛毛。明道者如麟角。執性而廢修者恪守無
0588c01: 為。執修而廢性者罔知本妙。加以游談不根之徒。目
0588c02: 不睹三藏之靈文。耳不聞五宗之玄旨。儼為人師如
0588c03: 盲導瞽。余雖辭而闢之。其如一傳眾咻。法智燈危
0588c04: 若一。誠能流布是書。俾知夫寂照者性之體也。止
0588c05: 觀者性之用也。由寂故而起於止。而即以止合乎寂。
0588c06: 由照故而起於觀。而即以觀合乎照。是則全性起修
0588c07: 全修是性。圓悟圓修之道莫詳於此。然而以少方便
0588c08: 疾得菩提則曰轉無塵智而已巳矣。是故修道之要盡
0588c09: 於大乘止觀一書。而大乘止觀之要盡於轉無塵智
0588c10: 之一言也。胡子忻然與其仲弟用和．季弟濟之并吳
0588c11: 子寶林．邵子南昆季．姚子三摩謀而付諸梓。而乞
0588c12: 余言弁其首。爰述胡子相往復之語而為之序。
0588c13: 乾隆五十四年歲次己巳酉仲冬之吉富春華藏居士
0588c14: 單照謹撰
0588c15: 
0588c16: No. 905-B
0588c17: 
0588c18: 夫飲百川之泉者須窮其源。攀萬木之條者須知其
0588c19: 本。況佛法心燈普照一切。為人天之眼目。作凡聖之
0588c20: 依歸。豈可晦其所由來也。天台智者嗣法於南嶽慧
0588c21: 思禪師。習止觀。嘗讀法華藥王品至善男子是真精
0588c22: 進是名真法供養如來。見靈山一會儼然未散。其師
0588c23: 歎曰。非汝莫見。非我莫知。由是觀之。其師功行豈等
0588c24: 閒哉。所著甚富。其大乘止觀一書。會靈峰蕅益旭公
0589a01: 分以科註。合四卷。名大乘止觀釋要。歲久淹沒。而智
0589a02: 者大師名滿天下。其師著述竟罕人知。此皆飲水不
0589a03: 窮其源。攀木不知其本故耳。當知智者大師五分法
0589a04: 身由師所生。靈峰云。重子而輕父斯之謂歟。真寂寺
0589a05: 苾源洪法師遍覓是論。復購得故板。見其殘缺悉
0589a06: 校正無訛。擬重補刻。適有海甯沈維樹先生解囊樂
0589a07: 助成此勝因。圓見而隨喜。頓忘淺陋。敬為之序。
0589a08: 道光六年月在太簇人日苾尼悟德通圓書於孝
0589a09: 圓菴之摩訶衍室
0589a10: 
0589a11: No. 905-C
0589a12:  南嶽大乘止觀序
0589a13: 
0589a14: 兩浙路勸農使兼提點刑獄公事朝奉大
0589a15: 夫行尚書度支員外郎護軍借紫朱譔
0589a16: 林示滅而來。賢聖應世者非一。咸以六度萬行通
0589a17: 達大智。安住於法界。拔濟於迷。金文寶軸具載於
0589a18: 諸法之藏。若夫空一切法。證一切性。不於三界現其
0589a19: 身意。達正覺之真源。顯毗盧之實相。則見乎南嶽大
0589a20: 師之止觀也。大師靈山佛會之聖眾。三世化緣於衡
0589a21: 岫。密承佛旨。親聽法音。總馬鳴．龍樹之心要。具菩提
0589a22: 涅槃之了義。故著止觀上下二論。遣真妄於一念。明
0589a23: 體相之無。空拳舒手無物可見。則止觀之理自是
0589a24: 而顯。寂照其門由是而入。為出世之宗本。作佛種之
0589b01: 導師。不歷僧祗直超聖位。嗟夫斯教雖大顯示啟來
0589b02: 者。而人世未之普見。流于海外逮五百年。咸平中日
0589b03: 本國僧寂照以斯教航海而來。復歸聖朝。天禧四年
0589b04: 夏四月。靈隱山天竺教主遵式將示生生之佛種。咸
0589b05: 成上上之勝緣。乃俾刻其文。又復以序為請。重念如
0589b06: 意稱珠已巳還合浦。室生白坐見法身。顧鑽仰之未
0589b07: 至。抑稱讚之無取。但願一切信心見者能修。修者能
0589b08: 證。對諸境而不動。於諸法而無染。一受不退。一得永
0589b09: 得。盡未來際常與南嶽大師俱生。行如來事焉。
0589b10: 
0589b11: No. 905-D
0589b12:  南嶽禪師大乘止觀原序
0589b13: 
0589b14: 天竺寺沙門　遵式　述
0589b15: 止觀用也。本乎明靜。明靜德也。本乎一性。性體本覺
0589b16: 謂之明。覺體本寂謂之靜。明靜不二謂之體。體無所
0589b17: 分則明靜安寄。體無不備則明靜斯在。語體則非一
0589b18: 而常一。語德乃不二而常二。秪分而不分。秪一而不
0589b19: 一耳。體德無改彊名為萬法之性。體德無住彊名為
0589b20: 萬法之本。萬法者復何謂也。謂舉體明靜之所為也。
0589b21: 何其然乎。良由無始本覺之明彊照。照生而自惑謂
0589b22: 之昏。無始無住之本隨緣。緣起而自亂謂之動。昏動
0589b23: 既作。萬法生焉。捏目空花豈是他物。故云不變隨緣
0589b24: 名之為心。隨緣不變名之為性。心。昏動也。性。明靜也。
0589c01: 若知無始即明而為昏。故可了今即動而為靜。于是
0589c02: 聖人見其昏動可即也。明靜可復也。故因靜以訓止。
0589c03: 止其動也。因明以教觀。觀其昏也。使其究一念即動
0589c04: 而靜。即昏而明。昏動既息。萬法自亡。但存乎明靜之
0589c05: 體矣。是為圓頓。是為無作。是如來行。是照性成脩。脩
0589c06: 成而用廢。誰論止觀體顯而性泯。亦無明靜。豁然誰
0589c07: 寄。無所名焉。為示物旨歸。止成謂之解脫。觀成謂之
0589c08: 般若。體顯謂之法身。是三即一。是一即三。如伊三點。
0589c09: 如天三目。非縱橫也。非一異也。是為不思議三德。是
0589c10: 為大般涅槃也。嗚呼。此法自林韜光授大迦葉。迦
0589c11: 葉授之阿難。阿難而下燈燈相屬至第十一馬鳴。鳴
0589c12: 授龍樹。樹以此法寄言于中觀論。論度東夏。獨淮河
0589c13: 慧文禪師解之授南嶽大師。南嶽從而照心。即復于
0589c14: 性。獲六根清淨。位鄰乎聖。斯止觀之用驗矣。我大師
0589c15: 惜其無聞後代。從大悲心出此數萬言。目為大乘止
0589c17: 之解。次卷示止觀之行。解行備矣。猶目足焉。俾我安
0589c18: 安不遷而運到清涼池。噫斯文也。歲月遼遠。因韜晦
0589c20: 寂照。錫背扶桑。杯汎諸夏。既登鄮嶺。解篋出卷。天竺
0589c21: 沙門遵式首而得之。度支外郎朱公冠首序。出俸
0589c22: 錢模板廣而行之。大矣哉斯法也。始自西傳。猶月之
0589c23: 生。令復東返。猶日之昇。素影圓暉終環回于我土也。
0589c24: 因序大略以紀顯晦耳。
0590a01: 
0590a02: No. 905-E
0590a03:  大乘止觀釋要自序
0590a04: 
0590a05: 大乘者心性之異名也。止觀者寂照之異名也。世顧
0590a06: 離心性別覓大乘。離止觀別談寂照。何異騎牛牛。
0590a07: 丙丁童子求火乎。儒者之道有見而知之。有聞而知
0590a08: 之。佛道亦然。北齊大師悟中論四句偈義。直接龍樹
0590a09: 心印。一傳南嶽。再傳天台。天台述為摩訶止觀等書。
0590a10: 由是止觀法門盛聞於世。頓．漸．不定三法並圓。乃南
0590a11: 嶽所示。曲授心要。世皆罔聞。今試細讀。實為圓三止
0590a12: 觀總綱。文不繁而義已巳備。獨慈雲懺主五百年後序
0590a13: 而行之。迄今又將五百餘年。微言將絕。予愧不敏。未
0590a14: 能聞道。姑效盲人摸象述為釋要。以助其傳。李石蘭．
0590a15: 張孺含二居士集眾緣付梓大乘緣起為弁簡端。古
0590a16: 吳蕅益沙門智旭謹識。
0590a17: 序目皆照流通本所刻。分卷音釋依藏本故不同也。
0590a18: 
0590a19: 
0590a20: 
0590a21: 目錄
0590a22: 
0590a23: 一單子序二通尼序三朱序四原序五釋
0590a24: 要序
0590b01: 釋題初略標大綱
0590b02: 二廣作分別分五
0590b03: 一明止觀依止從第一卷起至第三卷
0590b04: 二明止觀境界從第三卷起至卷末止
0590b05: 三明止觀體狀從第四卷初起
0590b06: 四明止觀斷得第四卷五明止觀作用
0590b07: 三歷事指點
0590b08: 前序三篇共五頁。卷一三十九頁。卷二四十五頁。卷三四十一頁。卷四六十一頁。後序二篇共四頁。
0590b09: 文雖有四卷。修行大要在第四卷止觀體狀三十頁書。其餘前後三卷半文為學者開解疑而已巳。
0590b10: 
0590b11: 
0590b12: 
0590b13: 
0590b14: No. 905
0590b15: 大乘止觀法門釋要卷第一
0590b16: 
0590b17: 明　古吳沙門智旭　述
0590b18: 夫佛祖授受不過以心印心。此心之體即是大乘。
0590b19: 欲證大乘莫若止觀。止則不隨妄想而一相永淨。
0590b20: 觀則不滯空寂而妙用恒興。頓了諸法。觸處皆通。
0590b21: 可謂成菩提於彈指。功越僧祇。入法界於微塵。理
0590b22: 絕分量者也。自大師曲授之後。韜晦海東。逮夫
0590b23: 咸平復歸之時重暉斯土。不謂延至今時又將置
0590b24: 諸高閣。習台宗者尚多逐流而迷源。稟異傳者寧
0590c01: 知探本而攝末。自惟闇昧解行俱荒。竊仰靈文饑
0590c02: 渴方甚。是以忘固陋略辨旨歸。將釋法門大文
0590c03: 為二。初題目。二入文。△初中又二。初正釋題。二出
0590c04: 師號。今初。
0590c05: 大乘止觀法門
0590c06: 總題六字。具有能起所起．能依所依．能通所通．能
0590c07: 繇所繇．能簡所簡．能成所成．能詮所詮．能解所解
0590c08: 八雙十六雙義。初能起者。所謂大乘梵語名摩訶
0590c09: 衍。即是眾生自性清淨心。依此能起止觀法門。蓋
0590c10: 眾生心性本來寂炤。繇寂義故能起妙止。繇炤義
0590c11: 故能起妙觀也。二所起者。即止觀法門。三世諸
0590c12: 佛背塵合覺之要術。良以眾生心性本來寂炤。然
0590c13: 但有性德未有修德。不覺念起而有無明。念起便
0590c14: 成動相。違於本寂。無明便成昧相。違於本炤。遂舉
0590c15: 心性之全體而為阿梨耶識。名為業相。此則全真
0590c16: 成妄。妄分能所。能名轉相。所名現相。三細既呈。六
0590c17: 麤隨具。惑業苦三連環不息。苦極思本。返察苦源
0590c18: 知苦無性。繇於惑業。惑業無性。有而非有惟是一
0590c19: 心。諸妄永寂名之為止。知無性苦及與惑業。非有
0590c20: 而有差別萬殊。洞明緣起亦惟一心。大用繁興名
0590c21: 之為觀。此二皆依大乘自性清淨心而得起也。三
0590c22: 能依者。即是止觀。謂繇意識能知名義故。聞說諸
0590c23: 法自性寂靜本來無相。但以妄因緣非有似有。
0590c24: 然復有即非有惟是一心。亦無心相可取。如是意
0591a01: 識能解了故。攀緣永息說名為止。如理觀察說名
0591a02: 為觀。當知修止觀者則是意識之功能也。四所依
0591a03: 者。謂以大乘自性清淨心為依止故。依本寂義而
0591a04: 修於止。依本炤義而修於觀。當知修止觀者必以
0591a05: 心性為所依也。五能通者。謂止觀法門。此復有三。
0591a06: 以教為門能成聞慧。以行為門能成思慧。以理為
0591a07: 門能成修慧。是中約分別性以修止觀。一往是教
0591a08: 為門。約依他性以修止觀。一往是行為門。約真實
0591a09: 性以修止觀。一往是理為門也。六所通者。謂大乘
0591a10: 自性清淨心。此亦有三。所謂理乘隨乘得乘。一往
0591a11: 為語。隨乘是觀門所通。得乘是止門所通。理乘是
0591a12: 止觀不二門所通也。復次大乘亦可名能通。止觀
0591a13: 亦可名所通。以教為乘通至相似止觀。以行為乘
0591a14: 通至分真止觀。以理為乘通至究竟止觀也。七能
0591a15: 繇者。謂大乘止觀。此復三義。大三義者謂大多勝。
0591a16: 乘三義者謂理隨得。止三義者謂止息義．停止義．
0591a17: 不止止義。觀三義者謂觀穿義．觀達義．不觀觀義。
0591a18: 眾生現前一念自性清淨心。體絕對待故大。具足
0591a19: 諸法故多。無法可比故勝。性具三義名理乘。悟達
0591a20: 三義名隨乘。契合三義名得乘。體此三義一心
0591a21: 能。息滅見思塵沙無明幻惑名止息義。安住三諦
0591a22: 不思議境名停止義。實無能息所息能停所停之
0591a23: 殊名不止止義。了此一心三義能穿徹三惑蔽
0591a24: 障名觀穿義。具知一境三諦平等差別因緣名觀
0591b01: 達義。實無能穿所穿能達所達之殊名不觀觀義。
0591b02: 惟此大乘止觀能繇圓教圓行圓理之門也。八所
0591b03: 繇者。謂大乘法門三千性相俱名為法。即法能通
0591b04: 復名為門。諸法之性非有．非無．非亦有無．非非有
0591b05: 無。四句圓離。亡泯清淨。悉檀說之。得具四門四非
0591b06: 定四。一一圓融。通為止觀之所繇也。若欲粗點示
0591b07: 者。約染分分別性修止觀是繇空門。約染分依他
0591b08: 性修止觀是繇有門。約染分真實性修止觀是繇
0591b09: 亦有亦空門。約淨分三性修止觀是繇非有非空
0591b10: 門。亦可約分別性是有門。約依他性是雙亦門。約
0591b11: 真實性是空門。亦可一一性各論四門。以三性咸
0591b12: 離四句咸得四句說之故也。又修止是繇空門。修
0591b13: 雙是繇有門。止觀雙行是繇雙亦門及雙非門。為
0591b14: 令易解作此分別。得意為言。一門一切門。一切門
0591b15: 一門。方是所繇大乘門也。九能簡者。謂大乘二字
0591b16: 簡非諸餘止觀法門。十所簡者。謂止觀法門有於
0591b17: 多種。若體真止入空觀。但能自度不能度人。不名
0591b18: 大乘。若方便隨緣止出假觀。雖能度人不到究竟。
0591b19: 若二止為方便得入息二邊分別止。二觀為方便
0591b20: 得入中道第一義觀。一往說是大乘。然次第歷別
0591b21: 則前二不高後一不廣。亦不名大。在因能運至果
0591b22: 休息復不名乘。今依自性清淨心而為依止。即動
0591b23: 而靜即昏而明。定慧力莊嚴。以此度眾生。盡未來
0591b24: 際無二際想。方是大乘之止觀也。十一能成者。謂
0591c01: 繇妙止觀力。克證大乘自性清淨平等一實之心。
0591c02: 十二所成者。謂本源自性清淨心。大乘無上極果
0591c03: 為妙止觀之所證得。因該果海果徹因源也。十三
0591c04: 能詮者。總此六字皆是能詮。大能詮於體相用三
0591c05: 絕待之義。乘能詮於從因至果自度度他之義。止
0591c06: 能詮於會妄歸真之義。觀能詮於即體起用之義。
0591c08: 義。十四所詮者。謂即此字下所顯之義。能起吾人
0591c09: 聞思修慧。十五能解者。謂識心明利故因文得義。
0591c10: 不同牛羊眼視莫辨旨歸。十六所解者。謂名句文
0591c11: 身是聞慧所行之境。至慧力殊勝故則能廣歷
0591c12: 一切六塵諸境。悉於其中得見大乘止觀法門也。
0591c13: 若欲五重說者。即是以法為名。自性清淨心為體。
0591c14: 止觀為宗。除障得益為用。無上醍醐為相。△二出
0591c15: 師號。
0591c16: 南嶽思大禪師曲授心要
0591c17: 師諱慧思。姓李氏。元魏南豫州武津人也。兒童時
0591c18: 夢梵僧勉令入。道嘗於空塚及移託古城鑿穴棲
0591c19: 身。除乞食緣。晝夜讀法華經。頂禮精勤不事寢息。
0591c20: 久雨濕蒸舉身浮腫。忍心向經忽爾消磨。又夢普
0591c21: 賢乘白象王摩頂。所摩頂上隱起肉髻。年十五出
0591c22: 家受具。夢二十四僧為加羯磨圓滿戒法。因讀妙
0591c23: 勝定經見讚美禪定。乃親禪學。後謁北齊慧文
0591c24: 大師咨受口訣。授以觀心之法。坐禪達旦遂動八
0592a01: 觸。因見三生行道之。夏竟將受歲。放身倚壁豁
0592a02: 然大悟法華三昧。此後弘通大乘。初河南兗州。次
0592a03: 郢州。次光州開岳寺。次大蘇山。每講大般若經時。
0592a04: 為諸惡論師競以毒藥欲斷師命。師一心念般若。
0592a05: 毒即為消。繇此發願造金字大品般若經及法華
0592a06: 經。造畢製願文一卷。命弟子智顗代講。至一心具
0592a07: 萬行。忽有所疑。師曰。如汝疑者。大品次第意耳。
0592a08: 未是法華圓頓旨也。吾昔於夏中一念頓證諸法
0592a09: 現前。吾既身證不必有疑。顗問所證是十地耶。曰。
0592a10: 吾一生望入銅輪。以領徒太早損己巳益他。但居鐵
0592a11: 輪耳。後避地居南嶽。登祝融峰遇嶽神會棋。神詣
0592a12: 師曰師何來此。師曰求檀越一坐具地。神曰諾。師
0592a13: 飛錫以定其處今福嚴寺是。神曰。師已巳占福地。弟子當
0592a14: 何所居。師即轉一石鼓下。逢平地而止今嶽君塑像猶在石
0592a15: 鼓之上。嶽神乞戒。師即為說法要。師將順世。大集門
0592a16: 學連日說法苦切寒心。曰。若有十人不惜身命
0592a17: 常修法華．般舟．方等懺悔常坐苦行者。隨有所須
0592a18: 吾自供給。如無此人吾當遠去。竟無答者。即展眾
0592a19: 斂歛念將入寂。弟子靈辨不覺號哭。師訶之曰。惡魔
0592a20: 出去。眾聖相迎。方論受生處。何驚吾耶。即端坐唱
0592a21: 佛來迎。合掌而逝。顏色如生異香滿室。陳大建九
0592a22: 年六月二十二日也。壽六十三。夏四十九。師身相
0592a23: 挺特。耳有重輪。頂有肉髻。牛行象步。不倚不斜。平
0592a24: 昔禦寒惟一艾衲。繒纊之屬一切不受。所居之處
0592b01: 靈瑞重沓。供物嚴備瓶水自滿。有諸天童以為侍
0592b02: 衛。或現形大小。或寂爾藏身。異香勝不可勝記
0592b03: 已巳上出天台山方外志。今言思大禪師者。後人尊稱之辭。言
0592b04: 曲授心要者。以觀心之要不過止觀體狀。今為
0592b05: 決眾疑。故說前後諸文。又初文略說止觀義無不
0592b07: 末流散海外。有宋咸平三年日本國寂炤持此本
0592b08: 至。四明慈雲師得之為作序流通云。△入文為三。
0592b09: 初略標大綱。二廣作分別。三歷事指點。初中三。初
0592b10: 一番問答泛標正法。第二番問答標宗大乘。第三
0592b11: 番問答標示止觀。初中又二。初問。二答。今初。
0592b12: 有人問沙門曰。夫稟性斯質託修異焉。但匠有殊彫
0592b13: 故器成不一。吾聞大德洞於究竟之理。鑑於玄廓之
0592b14: 宗。故以修冀聞正法爾。
0592b15: 沙門以勤息為義。出家之都名不改名性即指
0592b16: 自性清淨心。一期果報五陰名質。有其質者必稟
0592b17: 其性。所謂性相近也。所緣名託。造進為修。隨於染
0592b18: 淨緣。成逆順二修。遂有十界差別之果。所謂習相
0592b19: 遠也。匠喻師友。彫喻訓誨。器喻學人。秉教修行所
0592b20: 之果不一者。三乘七方便等種種差別也。究竟
0592b21: 之理指本性言。玄廓之宗指妙修言。玄則不滯於
0592b22: 淺近。廓則不局於偏隅。不滯不局乃名正法。蓋已巳
0592b23: 密請大乘止觀法門矣。△二答。
0592b24: 沙門曰。余雖幼染緇風少餐道味。但下愚難改。行理
0592c01: 無沾。今辱子之問。莫知何說也。
0592c02: 此謙退以觀機也。染緇風餐道味。是明其習於正
0592c03: 教。下愚難改是謙言。未臻行理繇行理無沾。所以
0592c04: 不能懸鑑他心。莫知問者。欲何所說。然大師示居
0592c05: 鐵輪已巳屬行位。今言無沾實謙辭耳。△第二番問
0592c06: 答亦二。初問。二答。今初。
0592c07: 外人曰。唯然大德。願無憚勞。為說大乘行法。謹即奉
0592c08: 持不敢遺忘。
0592c09: 未達惟心心遊理外名為外人。發大乘心求大乘
0592c10: 法斯可與言大乘矣。△二答。
0592c11: 沙門曰。善哉佛子。能發是無上之心。樂聞大乘行
0592c12: 法。汝今即時已巳超二乘境界。況欲聞而行乎。然雖發
0592c13: 是勝心。要藉行成其德。但行法萬差。入道非一。今且
0592c14: 依經論為子略說大乘止觀二門。依此法故速能成
0592c15: 汝之所願也。
0592c16: 能發大心便名佛子。以其堪紹佛位故也。昔有羅
0592c17: 漢畜一沙彌。沙彌忽發大心。師即讓令前行。故知
0592c18: 一念發心實超二乘境界。然既發勝心。尤須勝行。
0592c19: 行雖萬別止觀為要。以止觀二門能攝能生一切
0592c20: 行故。△第三番問答亦二。初問。二答。今初。
0592c21: 外人曰。善哉願說。充滿我意。亦使餘人展轉利益。則
0592c22: 是傳燈不絕為報佛恩。
0592c23: 佛以度生為事。惟有傳法能報佛恩。此正大乘自
0592c24: 利利他之深心也。△二答。
0593a01: 沙門曰。諦聽善攝。為汝說之。所言止者。謂知一切諸
0593a02: 法從本已巳來。性自非有不生不滅。但以妄因緣故
0593a03: 非有而有。然彼有法有即非有。唯是一心體無分別。
0593a04: 作是觀者能令妄念不流。故名為止。所言觀者。雖知
0593a05: 本不生今不滅。而以心性緣起不無妄世用。猶如
0593a06: 幻夢非有而有。故名為觀。
0593a07: 先誡諦聽令生聞慧。又誡善攝令生思慧。以階修
0593a08: 慧也。梵語奢摩他。此翻為止。而有三別。一體真止。
0593a09: 二方便隨緣止。三息二邊分別止。就一一止各有
0593a10: 三義。體真止。止息見思。停止真諦。見思真諦如水
0593a11: 與冰同一濕性。性則不當止與不止也。方便隨緣
0593a12: 止。止息塵沙。停止俗諦。塵沙俗諦亦如冰水。性非
0593a13: 止與不止也。息二邊分別止。止息無明。停止中諦。
0593a14: 無明中諦亦如冰水。性非止與不止也。謂知一切
0593a15: 諸法等者。知之一字即所謂作是觀之觀字。繇
0593a16: 觀以入止也。一切諸法指十界十如權實性相。
0593a17: 所謂因緣所生法也。從本已巳來性自非有不生不
0593a18: 滅。所謂我說即是空也。十界俱空。不同但空而已巳。
0593a19: 但以妄因緣故非有而有。所謂亦名為假名也。
0593a20: 十界互具不同偏假而已巳。然彼有法有即非有。唯
0593a21: 是一心體無分別。所謂亦名中道義也。法法皆中。
0593a22: 不同但中而已巳。觀即空故。令界內外見思妄念不
0593a23: 流。觀即假故。令界內外塵沙妄念不流。觀即中故。
0593a24: 令界內外無明妄念不流。為令易解次第分別。得
0593b01: 意為語。三止圓在一心之中。故為大乘止門。梵語
0593b02: 毗舍那。此翻為觀。亦有三別。一從假入空觀。二
0593b03: 從空入假觀。三中道第一義觀。就一一觀亦各三
0593b04: 義。從假入空觀。穿見思觀達真諦。見思真諦性元
0593b05: 非二。不當觀與不觀。從空入假觀。穿塵沙觀達俗
0593b06: 諦。塵沙俗諦性元非二。不當觀與不觀。中道妙觀
0593b07: 觀。穿無明觀達中諦。無明中諦性元非二。不當觀
0593b08: 與不觀也。此示觀文與止稍別。前約因緣所生。即
0593b09: 空假中以明妙止。則三妙觀已巳在其中。但是就事
0593b10: 顯理攝末歸本。譬如大佛頂經所明。陰入處界皆
0593b11: 如來藏也。今言雖知本不生今不滅。即牒上文全
0593b12: 事即理言之。所謂隨緣即不變也。而以心性緣起
0593b13: 不無妄世用。猶如幻夢非有而有。即指彼一
0593b14: 切諸法隨拈一法無非緣起法界。所謂不變隨緣。
0593b15: 即性具相。俱體俱用。譬如大佛頂經所明。如來藏
0593b16: 中七大互融。方為大乘觀門也。夫以背塵合覺。所
0593b17: 有三止三觀總名為止。全體起用。所有即寂即炤
0593b18: 總名為觀。既非對之功。永異偏小之旨。得此意
0593b19: 已巳廣悔下文染淨三性若若橫。種種止觀從始
0593b20: 至終罔非圓極。方知智者大師遍立十境。備論十
0593b21: 乘。要不出於此矣。秪緣根有利鈍。致使說有詳略。
0593b22: 何容重子而反輕父哉。初略標綱要竟。△二廣作
0593b23: 分別二。初重問。二詳答。今初。
0593b24: 外人曰。余解昧識微。聞斯未能即悟。願以方便更為
0593c01: 開示。
0593c02: △二詳答三。初許說。二立科。三解釋。今初。
0593c03: 沙門曰。然。更當為汝廣作分別。亦令未聞尋之取悟
0593c04: 也。
0593c05: △二立科。
0593c06: 就廣分別止觀門中作五番建立。一明止觀依止。二
0593c07: 明止觀境界。三明止觀體狀。四明止觀斷得。五明止
0593c08: 觀作用。
0593c09: 一明止觀依止。有兩卷半文。即慈雲所謂初卷開
0593c10: 止觀之解者也。二明止觀境界至五明止觀作用。
0593c11: 有卷半文。即慈雲所謂次卷示止觀之行者也。次
0593c12: 第者。依止即迷悟之源。繇迷故有三性境界差別。
0593c13: 繇有所觀境故。得辨止觀體狀。繇修止觀。便有斷
0593c14: 得。繇得體故。便有作用也。△三解釋。即為五。初明
0593c15: 止觀依止至五明止觀作用。初中二。初分科。二各
0593c16: 釋。今初。
0593c17: 就第一依止中復作三門分別。一明何所依止。二明
0593c18: 何故依止。三明以何依止。
0593c19: △二各釋。即為三。初明何所依止至三明以何依
0593c20: 止。初中二。初標列。二釋成。今初。
0593c21: 初明何所依止者。謂依止一心以修止觀也。就中復
0593c22: 有三種差別。一出眾名。二釋名義。三辨體狀。
0593c23: 先標一心。次列三別也。一心即指吾人現前一念
0593c24: 介爾之心。其性元與諸佛及眾生等。所謂三無差
0594a01: 別。蓋既全真成妄。即復全妄是真。故名一心。非於
0594a02: 妄心之外別立一真心也。譬如指即波之水性即
0594a03: 漚之海性耳。△二釋成。即為三。初出眾名。二釋名
0594a04: 義。三辨體狀。今初。
0594a05: 初出眾名者。此心即是自性清淨心。又名真如。亦名
0594a06: 佛性。復名法身。又稱如來藏。亦號法界。復名法性。如
0594a07: 是等名無量無邊。故言眾名。
0594a08: 此略列七種名以為釋義之本也。△二釋名義三。
0594a09: 初標章。二廣釋。三結成。今初。
0594a10: 次辨釋名義。
0594a11: △二廣釋為七。初釋自性清淨心至七釋法性。今
0594a12: 初。
0594a13: 問曰。云何名為自性清淨心耶。答曰。此心無始以來
0594a14: 雖為無明染法所覆。而性淨無改。故名為淨。何以故。
0594a15: 無明染法本來與心相離故。云何為離。謂以無明體
0594a16: 是無法。有即非有。以非有故。無可與心相應。故言離
0594a17: 也。既無無明染法與之相應。故名性淨。中實本覺。故
0594a18: 名為心。故言自性清淨心也。
0594a19: 言此現前一念心之自性。自從無始以來雖被無
0594a20: 明染法所覆。而清淨如故。性不可改。譬如空雖
0594a21: 被狂華於中起滅。而空性無改。以彼狂華體非有
0594a22: 故。不得言其與空相應。是名離也。非如兩物異處
0594a23: 而名離也。言中實本覺者。性非有無。名之為中。不
0594a24: 同空之對有得名。理非謬。名之為實。不同空之
0594b01: 因色顯發。元無不覺。名為本覺。不同空之晦昧無
0594b02: 知。故但可以空為喻。不可認空為心。△二釋真如。
0594b03: 問曰。云何名為真如。答曰。一切諸法依此心有。以心
0594b04: 為體望於諸法。法悉妄。有即非有。對此偽法故
0594b06: 生滅之相。然彼法生時此心不生。諸法滅時此心
0594b07: 不滅。不生故不增。不滅故不減。以不生不滅不增不
0594b08: 減故名之為真。三世諸佛及以眾生。同以此一淨心
0594b09: 為體。凡聖諸法自有差別異相。而此真心無異無相。
0594b10: 故名之為如。又真如者。以一切法真實如是。唯是一
0594b11: 心。故名此一心以為真如。若心外有法者。即非真實。
0594b12: 亦不如是。即為偽異相也。是故起信論言。一切諸法
0594b13: 從本已巳來。離言說相。離名字相。離心緣相。畢竟平等。
0594b14: 無有變異。不可破壞。唯是一心。故名真如。以此義故。
0594b15: 自性清淨心復名真如也。
0594b16: 初兩番釋真。次一番釋如。次一番合釋真如也。真
0594b17: 者不妄。如者不異。初釋真者。一切諸法種種差別
0594b18: 悉是妄偽相。心則即差別而非差別。如金即器。
0594b19: 器有差別。金性無差。器相是偽。金體是真也。又釋
0594b20: 真者。諸法妄因緣生滅。心則即生滅而不生滅。
0594b21: 如金即器。器有成壞。金無成壞。成壞即是生滅增
0594b22: 減之妄。無成壞者名為真也。次一番釋如者。舉凡
0594b23: 聖之萬殊。同真心之一體。體非有二。故言無異。相
0594b24: 惟實相。故言無相。次合釋真如者。心外無法。法惟
0594c01: 是心。真實如是故名真如。引論證成在文易見。△
0594c02: 三釋佛性二。初略釋。二廣辨。今初。
0594c03: 問曰。云何復名此心以為佛性。答曰。佛名為覺。性名
0594c04: 為心。以此淨心之體非是不覺。故說為覺心也。
0594c05: △二廣辨三。初約不覺辨。二約覺辨。三釋餘疑。初
0594c06: 中二。初直明心非不覺。二雙顯。二佛性義。今初。
0594c07: 問曰。云何知此真心非是不覺。答曰。不覺即是無明
0594c08: 住地。若此淨心是無明者。眾生成佛無明滅時應無
0594c09: 真心。何以故。以心是無明故。既是無明自滅。淨心自
0594c10: 在。故知淨心非是不覺。又復不覺滅故方證淨心。將
0594c11: 知心非不覺也。
0594c12: 無明自滅淨心自在。乃約在纏真如以明非是不
0594c13: 覺。不覺滅故方證淨心。乃約出纏真如以明非是
0594c14: 不覺。此心雖有在纏出纏之異。而元非不覺則同
0594c15: 也。△二雙顯。二佛性義。
0594c16: 問曰。何不以自體是覺名之為覺。而以非不覺故說
0594c17: 為覺耶。答曰。心體平等非覺非不覺。但為明如如佛
0594c18: 故擬對說為覺也。是故經言。一切無涅槃。無有涅槃
0594c19: 佛。無有佛涅槃。遠離覺所覺。若有若無有。是二悉俱
0594c20: 離。此即偏就心體平等說也。若就心體法界用義以
0594c21: 明覺者。此心體具三種大智。所謂無師智。自然智。無
0594c22: 礙智。是覺心體本具此三智性。故以此心為覺性也。
0594c23: 是故須知同異之義。云何同。謂心體平等即是智覺。
0594c24: 智覺即是心體平等。故言同也。復云何異。謂本覺之
0595a01: 義是用。在凡名佛性。亦名三種智性。出障名智慧佛
0595a02: 也。心體平等之義是體。故凡聖無二唯名如如佛也。
0595a03: 是故言異。應如是知。
0595a04: 問意單取覺義。答則雙非二邊。然心體實非覺與
0595a05: 不覺。亦得說為覺者。以具如如佛及智慧佛二義
0595a06: 故也。約如如佛則非覺非不覺。然既稱佛亦可強
0595a07: 名為覺矣。約智慧佛既具三智之用。便可直稱為
0595a08: 覺也。無師智即一切智。了達十界一相不繇他悟
0595a09: 故。自然智即道種智。了達三千性相無量差別不
0595a10: 繇作意故。無礙智即一切種智。了達一相無相無
0595a11: 相無不相。一一相中具見一切諸法真實之相。究
0595a12: 盡邊底無障蔽故。又無師智者謂一切智等三智
0595a13: 一心中得不從他授故。自然智者謂一心法爾具
0595a14: 足三智故。無礙智者謂一切智三諦俱空。道種智
0595a15: 三諦皆假。一切種智三諦並中。無隔礙故。夫如如
0595a16: 佛與智慧佛。全體即用全用即體。安得非同。但智
0595a17: 慧佛凡夫但有其性未彰其用。而如如佛在凡不
0595a18: 減在聖不增。安得非異。又復應知智慧佛性。凡夫
0595a19: 用雖不彰而性元無減。如如佛性。凡夫體雖無減
0595a20: 而迷不自覺。則異仍非異。直是非同非異。說有同
0595a21: 異之義耳。△二約覺辨四。初辨智慧佛性。二辨報
0595a22: 應佛性。三辨出障佛性。四辨平等佛性。智慧佛即
0595a23: 自受用報身。報佛即他受用報身。應佛即勝劣二
0595a24: 應及隨類應身。出障即果頭法身。平等即在纏法
0595b01: 身。如此單複三身。諸佛咸以淨心為性。故皆得名
0595b02: 為覺也。初中三。初雙許二義。二約修廣釋。三舉喻
0595b03: 結成。今初。
0595b04: 問曰。智慧佛者。為能覺淨心故名為佛。為淨心自覺
0595b05: 故名為佛。答曰。具有二義。一者覺於淨心。二者淨心
0595b06: 自覺。雖言二義體無別也。
0595b07: △二約修廣釋二。初約迷真起妄成不覺義。次約
0595b08: 返妄歸真具二覺義。初中四。初明二熏。二出名相。
0595b09: 三明互依。四結流轉。今初。
0595b10: 此義云何。謂一切諸佛本在凡時。心依熏變不覺自
0595b11: 動顯現狀。狀者即是凡夫五陰及以六塵。亦名
0595b12: 似識．似色．似塵也。似識者即六七識也。由此似識念
0595b13: 念起時即不了知似色等法。但是心作相無實。以
0595b14: 不了故妄執相以為實事。妄執之時即還熏淨心
0595b15: 也。
0595b16: 初言心依熏變等者。謂一真如心雖復體嘗不變。
0595b17: 然法爾有隨緣之能。繇其從未悟故。不免依熏而
0595b18: 變。繇其但有性德未有修德。不覺念起妄為明覺。
0595b19: 此明覺者即是無明。無明一動三細六粗遂具。名
0595b20: 為顯現狀。所謂五陰六塵是也。受想行識名似
0595b21: 識。色陰名似色。六塵名似塵。皆言似者。一心所現
0595b22: 妄影狀無實體故。塵即是色不言可知。識即前
0595b23: 六識及第七識。此七皆無別體。依心而起如水起
0595b24: 波故也。此明根本無明熏變力也。次言由此似識
0595c01: 念念等者。妄執秖是見思。亦名枝末無明。繇此無
0595c02: 明增上熏力。令本淨心錮蔽五濁變作住地無明。
0595c03: 此明枝末無明熏變力也。△二出名相。
0595c04: 然似識不了之義。即是果時無明。亦名迷境無明。是
0595c05: 故經言。於緣中癡故。似識妄執之義即是妄想。所執
0595c06: 之境即成妄境界也。以果時無明熏心故令心不覺。
0595c07: 即是子時無明。亦名住地無明也。妄想熏心故令心
0595c08: 變動。即是業識。妄境熏心故令心成似塵種子。似識
0595c09: 熏心故令心成似識種子。此似塵．似識二種種子。總
0595c10: 名為狀種子也。
0595c11: 先明似識不了之義。名為果時迷境。無明即界內
0595c12: 十二因緣中無明支也。亦名為癡。以不了境故。
0595c13: 於三漏中即無明漏。其餘見惑及三界思惑名為
0595c14: 欲漏．有漏。次明似識妄執之義即是妄想。所謂三
0595c15: 界見思惑也。次明所執之境成妄境界。心若不執。
0595c16: 境界本也。次明迷境無明還熏淨心。令彼淨心
0595c17: 成不覺義。此以枝末無明轉熏根本無明成現行
0595c18: 也。次明見思妄想還熏淨心。令彼淨心舉體變動。
0595c19: 名為業識。此以六七識現行轉熏阿梨耶識成現
0595c20: 行也。又以妄境熏心即成似塵種子。謂阿梨耶中
0595c21: 具有十一色法之種子故。以似識熏心即成似識
0595c22: 種子。謂阿梨耶中具有前七識及諸心所之種子
0595c23: 故。雖有二種種子。同一狀別無實體。不過全攬
0595c24: 一心以為體耳。△三明互依。
0596a01: 然此果時無明等。雖云各別。熏起一法要俱時和合。
0596a02: 故能熏也。何以故。以不相離相藉有故。若無似識即
0596a03: 無果時無明。若無無明即無妄想。若無妄想即不成
0596a04: 妄境。是故四種俱時和合方能現於狀之果。何以
0596a05: 故。以不相離故。又復狀種子依彼子時無明住故。
0596a06: 又復狀種子不能獨現果故。若無子時無明即無
0596a07: 業識。若無業識即狀種子不能顯現成果。亦即自
0596a08: 體不立。是故和合方現狀果也。是故狀果中還
0596a09: 具似識似塵妄無明妄執。
0596a10: 此明枝末根本二種無明及前七第八。若現若種
0596a11: 皆必互依而互熏也。前云果時無明熏心以為子
0596a12: 時無明。妄想熏心以為業識。似乎各別熏起。實必
0596a13: 俱時和合方成熏義。以似識等四相藉而有。不相
0596a14: 離故。當知現行熏起非各別矣。又色心狀種子
0596a15: 必依根本無明而住。必依業識而成現行之果。既
0596a16: 成果已巳還具六七之似識。可以熏心再成似識種
0596a17: 子。還具十一色法之似塵。可以熏心冥成似塵種
0596a18: 子。還具妄果時無明。可以轉熏子時無明。還具
0596a19: 妄執之妄想可以轉熏業識。當知現種更互相熏。
0596a20: 亦必俱時和合。非各別矣。△四結流轉。
0596a21: 由此義故略而說之。云不覺故動。顯現狀也。如是
0596a22: 果子相生無始流轉名為眾生。
0596a23: 本來無非不覺。無非妄動。無非狀。果既生子子
0596a24: 復生果。無始流轉。豈於心外有少許實法哉。約迷
0596b01: 真起妄成不覺義竟。△次約返妄歸真具二覺義
0596b02: 二。初明能覺淨心義。二明淨心自覺義。初中五。初
0596b03: 名字覺。二觀行覺。三相似覺。四分真覺。五究竟覺。
0596b04: 今初。
0596b05: 後遇善友為說諸法皆一心作。似有無實。聞此法已巳。
0596b06: △二觀行覺。
0596b07: 隨順修行。漸知諸法皆從心作。唯無實。
0596b08: △三相似覺又二。初正明覺於通惑。二兼明漸除
0596b09: 別惑。今初。
0596b10: 若此解成時。是果時無明滅也。無明滅故不執狀
0596b11: 為實。即是妄想及妄境滅也。爾時意識轉名無塵智。
0596b12: 以知無實塵故。
0596b13: 果時無明滅。即圓初信。妄想妄境滅。通至十信。蓋
0596b14: 界內妄想妄境有正有習故也。無塵智即妙觀察
0596b15: 智。△二兼明漸除別惑又二。初出別惑之相。二明
0596b16: 漸除之繇。今初。
0596b17: 雖然知境故說果時無明滅。猶見相之有。有即
0596b18: 非有。本性不生今即不滅。唯是一心。以不知此理故
0596b19: 亦名子時無明。亦名迷理無明。但細於前迷事無明
0596b20: 也。以彼麤滅故說果時無明滅也。又不執狀為實
0596b21: 故說妄想滅。猶見有相謂有異心。此執亦是妄想。
0596b22: 亦名相。但細於前。以彼麤滅故言妄想滅也。又此
0596b23: 境以有細無明妄想所執故。似與心異。相相不一。
0596b24: 即是妄境。但細於前。以其細故名為境。又彼粗相
0596c01: 實執滅故。說妄境滅也。
0596c02: 猶見相之有。即界內見惑習氣及界外見惑。故
0596c03: 亦名子時無明。亦名迷理無明也。猶見相謂有
0596c04: 異心。不知心無異相。及執境似與心異。不知心
0596c05: 外無境。此皆界內思惑習氣及界外思惑。故亦是
0596c06: 妄想妄境也。△二明漸除之繇又三。初因末驗本。
0596c07: 二正明滅繇。三例後結前。今初。
0596c08: 以此論之。非直果時迷事無明滅息。無明住地亦少
0596c09: 分除也。若不分分漸除者。果時無明不得分分漸滅。
0596c10: 但相微難彰。是故不說住地分滅也。今且約迷事無
0596c11: 明滅後以說住地漸滅因由。即知一念發修已巳來亦
0596c12: 能漸滅也。
0596c13: 此明十信位中界外見思雖未永斷亦既圓伏。故
0596c14: 云無明住地亦少分除。倘無明不分分除。則見思
0596c15: 何繇得滅。譬如樹根不搖則枝葉必不零落。但相
0596c16: 微難彰故不說耳。實則一念發修圓觀之始。便已巳
0596c17: 圓伏無明。何況十信位耶。△二正明滅繇。
0596c18: 此義云何。謂以二義因緣故。住地無明業識等漸已巳
0596c19: 微薄。二義者何。一者知境智熏心故。令舊無明住
0596c20: 地習氣及業識等漸除也。何以故。智是明法。性能治
0596c21: 無明故。二者細無明執及境熏心故。雖更起無
0596c22: 明住地等。即復輕弱。不同前迷境等所熏起者。何以
0596c23: 故。以能熏微細故。所起不覺亦即薄也。以此義故。住
0596c24: 地無明業識等漸已巳損滅也。
0597a01: 知境智即無塵智也。智治無明。令無明薄。是漸
0597a02: 滅之緣。細無明熏所起輕弱。是漸滅之因。餘可知。
0597a03: △三例後結前。
0597a04: 如迷事無明滅後既有此義。應知一念創始發修之
0597a05: 時。無明住地即分滅也。以其分分滅故。所起智慧分
0597a06: 分增明故。得果時迷事無別滅也。
0597a07: 一念創始發修之時。謂從名字初入觀行也。觀行
0597a08: 位中亦即能知境即有知境智對治無明。又
0597a09: 既知境則不執狀為實。爾時麤想麤境被制
0597a10: 伏故。不復熏心。但有細無明執及境熏心而
0597a11: 已巳。無明住地安得不分滅哉。又無明住地若不分
0597a12: 滅。何繇果時無明任運先滅而登圓信也。△四分
0597a13: 真覺。
0597a14: 自迷事無明滅後。業識及住地無明漸薄故。所起
0597a15: 狀果報亦轉輕妙。不同前也。以是義故。似識轉轉明
0597a16: 利。似色等法復不令意識生迷。以內識生外色塵等
0597a17: 俱細利故。無塵之智倍明。無明妄想極薄。還復熏心
0597a18: 復令住地無明業識習氣漸欲向盡。所現無塵之智
0597a19: 為倍明了。如是念念轉轉熏習故。無明住地盡所
0597a20: 起。無塵之智即能知彼狀果報體性非有。本自不
0597a21: 生今即無滅。唯是一心體無分別。以唯心外無法故。
0597a22: 此智即是金剛無礙智也。
0597a23: 迷事無明滅。正指十信位中三界見思正習俱盡
0597a24: 也。從此業識及住地無明漸薄。即圓十住至十
0597b01: 地分分斷惑之相。所起狀果報亦轉輕妙。即實
0597b02: 報國土所有變易生死之相。不同前三界中分段
0597b03: 故也。漸欲向盡。即第十地相。垂盡即等覺相。金剛
0597b04: 無礙智即金剛後心妙覺之無間道也。△五究竟
0597b05: 覺。
0597b06: 此智成已巳即復熏心。心為明智熏故。即一念無明習
0597b07: 氣於此即滅。無明盡故業識染法種子習氣即亦隨
0597b08: 壞。是故經言其地壞者彼亦隨壞。即其義也。
0597b09: 其地指無明習氣。彼指業識染法種子。習氣金剛
0597b10: 道後異熟空。此之謂也。已巳上皆明能覺淨心之義。
0597b11: △次明淨心自覺義。
0597b12: 種子習氣壞故狀永泯。狀泯故心體寂炤名為
0597b14: 能證所證之別名為無分別智。何以故。以此智外無
0597b15: 別有真如可分別故。此即是心顯成智。智是心用心
0597b16: 是智體。體用一法自性無二。故名自性體證也。
0597b17: 無分別智即大圓鏡智也。餘皆可知。已巳上約修廣
0597b18: 釋竟。△三舉喻結成。
0597b19: 如似水靜。內炤炤潤義殊而常湛一。何以故。炤潤潤
0597b20: 炤故心亦如是。寂炤義分而體融無二。何以故。炤寂
0597b21: 寂炤故。炤寂順體寂炤順用。炤自體名為覺於淨心。
0597b22: 體自炤即名為淨心自覺。故言二義一體。此即以無
0597b23: 分別智為覺也。淨心從本已巳來具此智性不增不減。
0597b24: 故以淨心為佛性也。此就智慧佛以明淨心為佛性。
0597c01: 如似水靜下先舉喻心。亦如是下次法合。淨心從
0597c02: 本下結成淨心名為佛性。從問曰智慧佛者至此
0597c03: 是第二約覺辨中初辨智慧佛性竟。△二辨報應
0597c04: 佛性。
0597c05: 又此淨心自體。具足福德之性及巧用之性。復為淨
0597c06: 業所熏。出生報應二佛。故以此心為佛性也。
0597c07: 福德性出生報佛。通於自他受用。巧用性出生應
0597c08: 佛。具足勝劣形儀。皆繇淨業所熏。此報應佛性不
0597c09: 外於淨心也。△三辨出障佛性。
0597c10: 又復不覺滅故以心為覺。動義息故說心不動。相
0597c11: 泯故言心無相。然此心體非覺非不覺。非動非不動。
0597c12: 非相非無相。雖然以不覺滅故說心為覺。亦無所妨
0597c13: 也。此就對治出障心體以論於覺。不據智用為覺。
0597c14: 雖復非覺非不覺等。而以不覺滅故不妨說覺。此
0597c15: 果頭法身佛性不外於淨心也。△四辨平等佛性。
0597c16: 又復淨心本無不覺說心為本覺。本無動變說心為
0597c17: 本寂。本無相說心本平等。然其心體非覺非不覺。
0597c18: 非動非不動。非相非無相。雖然以本無不覺故說為
0597c19: 本覺。亦無所失也。此就凡聖不二以明心體為如如
0597c20: 佛。不論心體本具性覺之用也。
0597c21: 雖復非覺非不覺等。而以本無不覺故亦不妨說
0597c22: 為本覺。此在纏法身佛性凡聖不二亦惟一淨心
0597c23: 也。已巳上廣辨佛性中二約覺辨竟。△三釋餘疑四。
0597c24: 初釋執性癈修疑。二釋本有不覺疑。三釋自然因
0598a01: 緣疑。四釋無明心性疑。今初。
0598a02: 問曰。若就本無不覺名為佛者。凡夫即是佛。何用修
0598a03: 道為。答曰。若就心體平等。無即修與不修。成與不成。
0598a04: 亦無覺與不覺。但為明如如佛故。擬對說為覺也。又
0598a05: 復若據心體平等。亦無眾生諸佛與此心體有異。故
0598a06: 經偈云。心佛及眾生。是三無差別。然復心性緣起法
0598a07: 界法門法爾不壞故常平等常差別。常平等故。心佛
0598a08: 及眾生是三無差別。常差別故。流轉五道說名眾生。
0598a09: 反流盡源說名為佛。以有此平等義故。無佛無眾生。
0598a10: 為此緣起差別義故。眾生須修道。
0598a11: 此躡上平等法身義而起疑也。答中先明擬對說
0598a12: 覺。則如如佛但是修之所顯。非是修之所成。次明
0598a13: 平等不礙差別。繇有平等差別二義。方成心性緣
0598a14: 起法界法門。平等則六而常即。差別則即而常六。
0598a15: 知平等故不生退屈。知差別故不生上慢也。△二
0598a16: 釋本有不覺疑。
0598a17: 問曰。云何得知心體本無不覺。答曰。若心體本有不
0598a18: 覺者。聖人證淨心時應更不覺。凡夫未證得應為覺。
0598a19: 既見證者無有不覺。未證者不名為覺。故定知心體
0598a20: 本無不覺。問曰。聖人滅不覺故得自證淨心。若無不
0598a21: 覺云何言滅。又若無不覺即無眾生。答曰。前已巳具釋
0598a22: 心體平等無凡無聖。故說本無不覺。不無心性緣起。
0598a23: 故有滅有證有凡有聖。又復緣起之有。有即非有。故
0598a24: 言本無不覺。今亦無不覺。然非不有。故言有滅有證
0598b01: 有凡有聖。但證以順用入體即無不覺。故得驗知心
0598b02: 體本無不覺。但凡是違用一體謂異。是故不得證知
0598b03: 平等之體也。
0598b04: 前問云何知此真心非是不覺。將謂真心全體不
0598b05: 覺。故以無明滅時應無真心答之。此問云何得知
0598b06: 心體本無不覺。將謂真心具有不覺。覺與不覺二
0598b07: 體並存。故以聖應不覺凡夫應覺答之。次復躡起
0598b08: 一問。意謂聖已巳滅不覺故應無更起不覺之理。然
0598b09: 因中若無不覺。何須言滅。又既無不覺。何名眾生。
0598b10: 答中共有三番釋疑。初一番約心體說平等。約緣
0598b11: 起說差別。次一番單約緣起中即具平等差別二
0598b12: 義。第三番明平等中差別之繇。繇於違順二用而
0598b13: 體實平等也。△三釋自然因緣疑。
0598b14: 問曰。心顯成智者。為無明盡故自然是智。為更別有
0598b15: 因緣。答曰。此心在染之時本具福智二種之性。不少
0598b16: 一法。與佛無異。但為無明染法所覆故。不得顯用。後
0598b17: 得福智二種淨業所熏故。染法都盡。然此淨業除染
0598b18: 之時。即能顯彼二性。令成事用。所謂相好依報一切
0598b19: 智等。智體自是真心性照之能。智用由熏成也。
0598b20: 問中具有雙計。自然是智即計自然。別有因緣即
0598b21: 計因緣。答中二番雙破。初云本具福智二性。即非
0598b22: 因緣。染覆不顯即非自然。次云二種淨業所熏。即
0598b23: 非自然。顯彼二性令成事用。即非因緣也。體是性
0598b24: 炤之能。用由熏成。可謂全性起修。全修在性。超諸
0598c01: 戲論者矣。△四釋無明心性疑。
0598c02: 問曰。心顯成智。即以心為佛性。心起不覺。亦應以心
0598c03: 為無明性。答曰。若就法性之義論之。亦得為無明性
0598c04: 也。是故經言。明與無明其性無二。無二之性即是實
0598c05: 性也。
0598c06: 智如水。無明如冰。水以濕為性。冰亦以濕為性。若
0598c07: 知濕性無二。則水與徒有名字。惟濕為實性耳。
0598c08: 然就取用義強。但云水濕可耳。何必言濕哉。又
0598c09: 既知性元濕。則決不離冰水。亦決不執為
0598c10: 水矣。已巳上釋佛性竟。△四釋法身。
0598c11: 問曰。云何名此心以為法身。答曰。法以功能為義。身
0598c12: 以依止為義。以此心體有隨染之用。故為一切染法
0598c13: 之所熏習。即以此心隨染。故能攝持熏習之氣。復能
0598c14: 依熏顯現染法。即此心性能持能現二種功能。及所
0598c15: 持所現二種染法皆依此一心而立。與心不一不異。
0598c16: 故名此心以為法身。此能持之功能。與所持之氣和
0598c17: 合。故名為子時阿梨耶識也。依熏現法之能。與所現
0598c18: 之相和合。故名為果報阿梨耶識。此二識體一用異
0598c19: 也。然此阿梨耶中即有二分。一者染分。即是業與果
0598c20: 報之相。二者淨分。即是心性及能熏淨法名為淨分。
0598c21: 以其染性即是淨性更無別法故。由此心性為彼業
0598c22: 果染事所依故。說言生死依如來藏。即是法身藏也。
0598c23: 又此心體雖為無量染法所覆。即復具足過恒河沙
0598c24: 數無漏性功德法。為無量淨業所熏故。此等淨性即
0599a01: 能攝持熏習之氣。復能依熏顯現諸佛功德之用。即
0599a02: 此恒沙性淨功德。及能持能現二種功能。并所持所
0599a03: 現二種淨用。皆依此一心而立。與心不一不異。故名
0599a04: 此心為法身也。
0599a05: 答中先明隨染法身。後明隨淨法身中乃具明染
0599a06: 淨二分性元非二。以結前起後也。染法淨法俱名
0599a07: 為法。以俱有功能故俱名為身。以俱為依止故。以
0599a08: 此心性能持能現二種功能。及所持所現染淨二
0599a09: 法。與心不一不異故。能持即業識種子。能現即業
0599a10: 識現行。所持即染法種子。所現即染法現行。種不
0599a11: 是現。現不是種。能不是所。所不是能。故言不一。離
0599a12: 心無種。離心無現。離心無能。離心無所。故言不異。
0599a13: 既法法皆心。故心是法身也。能持持於所持之氣
0599a14: 即是種子。故名子時阿梨耶識。氣者氣類也。能現
0599a15: 現於所現之相即是現行。故名果報阿梨耶識。相
0599a16: 者相狀也。現行亦熏種子。種子亦熏現行。約熏現
0599a17: 義名為種子。約熏種義名為現行。故曰體一用異。
0599a18: 已巳上但約隨染明法身也。然阿梨耶中不惟具足
0599a19: 染分。亦復具足淨分。以染淨二性更無別法。染性
0599a20: 即淨性故。但迷時則為業果染事所依。妄成二死。
0599a21: 悟時顯發無漏性功德法。具足淨用耳。淨法種現
0599a22: 互熏。例前可知。△五釋如來藏。
0599a23: 問曰。云何復名此心為如來藏。答曰。有三義。一者能
0599a24: 藏名藏。二者所藏名藏。三者能生名藏。所言能藏者
0599b01: 復有二種。一者如來果德法身。二者眾生性德。淨心
0599b02: 並能包含染淨二性及染淨二事無所妨礙。故言能
0599b03: 藏名藏。藏體平等名之為如。平等緣起目之為來。此
0599b04: 即是能藏名如來藏也。第二所藏名藏者。即此真心
0599b05: 而為無明藏所覆藏故。名為所藏也。藏體無異無
0599b06: 相名之為如。體備染淨二用目之為來。故言所藏名
0599b07: 藏也。第三能生名藏者。如女胎藏能生於子。此心亦
0599b08: 爾。體具染淨二性之用故。依染淨二種熏力能生世
0599b09: 間出世間法也。是故經云。如來藏者是善不善因。又
0599b10: 復經言。心性是一。云何能生種種果報。又復經言。諸
0599b11: 佛正知海從心想而生也。故染淨平等名之為如。
0599b12: 能生染淨目之為來。故言能生名如來藏也。
0599b13: 能藏所藏能生並是藏義。能藏雙約在纏出纏言
0599b14: 之。所藏單約在纏言之。能生直約現前一念言之。
0599b15: 文並易知。△六釋法界。
0599b16: 問曰。云何復名淨心以為法界。答曰。法者法爾故。界
0599b17: 者性別故。以此心體法爾具足一切諸法。故言法界。
0599b18: △七釋法性。
0599b19: 問曰。云何名此淨心以為法性。答曰。法者一切法。性
0599b20: 者體別義。以此淨心有差別之性故。能與諸法作體
0599b21: 也。又性者體實不改義。以一切法皆以此心為體。諸
0599b22: 法之相自有生滅。故名妄。此心真實不改不滅。故
0599b23: 名法性也。
0599b24: 初一釋約不變隨緣差別性。次一釋約隨緣不變
0599c01: 真實性也。△三結成。
0599c02: 其餘實際實相等無量名字不可具釋。上來釋名義
0599c03: 竟。
0599c04: 實者真實。際者邊際。心外無法。法唯是心。無邊際
0599c05: 故名為實際。無妄想故名為實相。等者等餘法住
0599c06: 法位及中實理心一實境界等諸名字也。
0599c07: 
0599c08: 大乘止觀法門釋要卷第一
