0398c17: 
0398c18: 
0398c19: 
0398c20: 大方廣圓覺修多羅了義經心鏡卷第三
0398c21: 前住台州赤城山崇善教寺釋智聰述
0398c22: ○彌勒菩薩章
0398c23: 至論諸法。本元清淨。絕名離相。尚非是一。何況有
0398c24: 諸。眾生未了。常在輪迴。聖人哀之。無名相中。假名
0399a01: 相說。於不二中。而辨其二。是故慈氏。究論迴根。慇
0399a02: 懃啟問。
0399a03: 於是彌勒菩薩在大眾中至輪迴境界起循環見。
0399a04: 彌勒補處大士。今居兜率內院。常說妙法。今預斯
0399a05: 會。請究生死根本。輪迴始末。如鍾在架。非扣之則
0399a06: 不鳴下正請。
0399a07: 世尊若諸菩薩及末世眾生至教化方便度諸眾生。
0399a08: 大寂滅海者。行法云。般涅槃海。涅言不生。柈言不
0399a09: 滅。即不生不滅也。今言寂者。即彼之不生。今言滅
0399a10: 者。即彼之不滅也。海即無涯。佛以圓覺為性海。若
0399a11: 入圓覺。而不能了生死者。則佛海中死屍花林中
0399a12: 腐鼠也。豈不自警哉。輪迴根本者。法界次第云。生
0399a13: 死根本。即名色為始。以初受一期妄報。歌羅邏時。
0399a14: 但有名色二法。當知名色。即是一切世間出世間
0399a15: 之根本。能生一切法。普攝一切法。智度論云。一切
0399a16: 世間中。但有名與色。智者云。一名者。心也。但名字。
0399a17: 故曰。名是心。及相應數法。雖有能緣之用。而無質
0399a18: 礙可尋。既異於色。而有心意識。及諸數法。種種之
0399a19: 別也。二色者。有形質礙之法。謂之色。是十八界。及
0399a20: 一入少分。皆是質礙之法。並無智覺之用。既異心
0399a21: 意識法。故指為色。有幾種性者。曰心。曰意。曰識。曰
0399a22: 受想行識。曰六根。曰六塵。曰六識。十八界也。曰身
0399a23: 三。曰口四。曰意三。曰見思。曰塵沙。曰無明。皆是輪
0399a24: 迴種性。其實。八萬四千塵勞。恒河沙數煩惱。皆屬
0399b01: 幾種內。不可用心思。不可以數極。既總是輪迴根
0399b02: 本。只合為一問也。修佛菩提者。佛名曰覺。覺有情
0399b03: 也。菩提翻道。即大道心。成就眾生也。眾生旅泊三
0399b04: 界。無由出於火宅。只為迷菩提之路。情著不覺。大
0399b05: 聖啟大道心。出三界獄。令諸眾生。遊寂滅海。到菩
0399b06: 提岸。依何法門。修行幾等。如迷方人。無指路者。終
0399b07: 無出期。智者云。如來未興於世。爾時雖有十善法
0399b08: 之化。是為舊善。未有三寶之可歸。大聖初成正覺。
0399b09: 先為提謂長者。開授三歸。以為入道之根本。進行
0399b10: 之初首也。三歸。正破三邪濟三塗。接三乘。出三有。
0399b11: 況百千三昧。無量行門。非止一路。故云差別。迴入
0399b12: 塵勞。設化度生者。圭云。眾生無邊誓願度。即從
0399b13: 空入假。或大悲濟物。或病既多。方藥非一。若無方
0399b14: 便。如少湯添。恐落愛見。大悲故須問也次結益語。
0399b15: 惟願不捨救世大悲至圓悟如來無上知見。
0399b16: 慈室云。慧目。即如如智也。心鏡。即如如境也。智如
0399b17: 於境。境如於智。即文殊章。圓照覺相也。此非圓覺
0399b18: 寂照之功。無上知見。永失。亦是贊請之辭。
0399b19: 作是語已巳五體投地如是三請終而復始。
0399b20: 聖智物。為物作則。故慇懃三請次讚許戒聽。
0399b21: 爾時世尊告彌勒菩薩言至汝今諦聽當為汝說。
0399b22: 無生忍。非易可階忍有多種。有生忍有法忍。唯無
0399b23: 生忍。圓位初住菩薩證之。一品無明既破。一分三
0399b24: 德分顯。證無生忍。凡遇難緣。如割水吹光。分身百
0399c01: 界。救苦眾生何啻挾泰山。以超北海。
0399c02: 時彌勒菩薩奉教歡喜及諸大眾默然而聽。
0399c03: 如犢思乳。如蜂依蜜。爭得不聽次答輪根本。
0399c04: 善男子一切眾生從無始際至恩愛貪欲故有輪迴。
0399c05: 佛頂云。流愛為種。納想為胎。交媾發生。吸引同業。
0399c06: 以是因緣。故有生死。又云。汝愛我心。我憐汝色。故
0399c07: 有生死。五欲貪嗔。皆曰種種。若極其漏源。平等性
0399c08: 中。無生佛名。亦無輪迴。及不輪迴。生死交謝。寒暑
0399c09: 迭遷。因於妄動。至有物遷變。今且略陳元始。四明
0399c10: 云。良由眾生。性具染惡。不可變異。其性圓明名之
0399c11: 為佛。性染性惡。全體起作。修染修惡更無別體。全
0399c12: 修是性。故得迷逆之事。無非理佛。即以此理。起惑
0399c13: 造業。輪迴生死。而全不知。事全是理。長劫用理。長
0399c14: 劫不知。不由不知。便非理佛。以全是故。名理即佛。
0399c15: 今欲窮源。從真起妄。初既是真。如何以變之為妄。
0399c16: 此理難明。須知無明法性。同體平等。性內具有善
0399c17: 惡。但性善。其性則柔。性惡。其性則剛。能剛柔。在平
0399c18: 等性內。如天地。天性剛而其柔。如霜雪霧露等。地
0399c19: 性本柔。亦能剛。如金銀銅鐵等。皆從地生。在平等
0399c20: 性中。未分生佛。如水如。未分水。只為妄動。惡
0399c21: 性力強。真如內熏。其性惡。隨善緣起。起作淨用。若
0399c22: 極淨則為佛也。成佛了。惡與妄。無明業性。在性
0399c23: 善中。不斷纖毫。先君子為小人所化。暫為小人。今
0399c24: 遇善人所化。仍為君子。即本來人也。肇云。梵志出
0400a01: 家。白首而歸。鄰人見之。曰。昔人尚在乎。梵志云。吾
0400a02: 猶昔人。非昔人也。惡煩惱性。轉為性善。亦名性善。
0400a03: 亦云理毒害。煩惱本不動纖毫。為之本來面目。四
0400a04: 明指要云。除無明。有差別。此性中之惡。與凡夫見
0400a05: 行之惡。如何分別。如水與。眾生情執。執不知
0400a06: 是水。即。故云情生智隔。想變體殊。終日用水。只
0400a07: 作想故。有天堂地獄之異。淨穢國之殊。今且。
0400a08: 要。窮今身從何處來。極輪迴本。棱嚴云。皆由不知。
0400a09: 二種根本。錯亂修習。猶如沙。欲成嘉饌。縱經塵
0400a10: 劫。祇名熱沙。一者無始生死根本。則汝今者。與諸
0400a11: 眾生用攀緣心。為自性者。即有為生滅心。此心攬
0400a12: 妄塵為體。緣會而生。緣散而滅。二者。無始菩提涅
0400a13: 槃。元清淨體。則汝今者。識精元明。能生諸緣。緣所
0400a14: 遺者。由諸眾生。遺此本明。雖終日行而不覺。枉入
0400a15: 諸趣。識精者。即今妄浮心也。元明者。即如來
0400a16: 藏性也。地藏性。不合隨染緣。則成九法界。隨淨緣
0400a17: 成佛界。故曰能生諸緣。雖染淨俱緣。而得失兩異。
0400a18: 淨緣得真性。染緣失真性今別指染緣。故曰緣所
0400a19: 遺者。云枉入諸趣。涅槃經。亦有二種根本。一者無
0400a20: 始無明。二者現在愛欲。意同此經次約受生以辨輪迴。
0400a21: 若諸世界一切種性至當知輪迴愛為根本。
0400a22: 受生別者。且言六道輪迴最初一念。於大覺性熏
0400a23: 起迷妄。無明宿業。順六道性。處處受生。因風火二
0400a24: 大。馳我神識。酬其宿債。作福相似。來生我家。皆由
0400b01: 起自貪欲貪屬愛。愛欲為因。愛命為果遂攬父母
0400b02: 遺棄。成五蘊色身。故有胎卵濕化。四生之始。中
0400b04: 化。天道地獄。純是化生。脩羅具四生。人亦具四生。
0400b05: 鬼道。胎化生。畜生具四生。人有卵生者。昔西土。毗
0400b06: 舍佉母。生三十二卵。為三十二子。濕生人者。如奈
0400b07: 女。於奈樹上。生一池水水中生一女。既無父母。以
0400b08: 奈為姓。故曰奈女。值佛證果。亦云菴提遮女後瓶
0400b09: 沙王得之。生一男。曰耆婆天醫也。淫是耽染愛著。
0400b10: 但是情染。總名為淫。縱是化生。亦初依業有。如斯
0400b11: 之類。皆由心染氣傳。受性稟命既性命由淫。淫復
0400b12: 由愛。故云愛為根本也下明欲助成因。
0400b13: 由有諸欲助發愛性是故能令生死相續。
0400b14: 眾生欲心。在內。若未見境。欲心未起。以由境故。牽
0400b15: 起欲心。佛頂云。爾愛我心。我憐汝色。以是因緣。生
0400b16: 死不斷。如膏助火。寧不轉熾。欲助愛心。造業愛報。
0400b17: 肇云。眾生所以久流轉者。皆由著欲故也。若欲止
0400b18: 於心。則無生死。潛神玄默。與空合。其德。是名涅
0400b19: 槃。遺教云。多欲之人。多求利故。苦惱亦多。是以鑊
0400b20: 湯。雖沸。不無欲之人。如佛弟難陀。著其妻故。佛
0400b21: 引之遊天宮。見一宮天女。勝玅。而獨無夫。難陀遂
0400b22: 問天女。天女答曰。佛弟難陀。持戒生此。為我丈夫。
0400b23: 難陀為欲持戒。要生天。佛又引之。遊大地獄。忽一
0400b24: 獄空。陀亦問佛。佛云爾自問獄卒。卒曰。佛弟難陀
0400c01: 為欲持戒。報盡來生此獄。以斯念之。五欲無常。如
0400c02: 花上露。見陽則晞。若知而不戒。則遺教所謂。老象
0400c03: 溺深泥者是也下明展轉相依。
0400c04: 欲因愛生命因欲有至愛欲為因愛命為果。
0400c05: 光明云。是身偽。猶如空聚。良由眾生。最初攬陰
0400c06: 成身。陰者。五陰和合。假名為身。如攬五指。故有拳
0400c07: 名。凡夫不了。執此假名。而為我等。廣有十六我人
0400c08: 知見。今諸經。略云五陰。我者。聚陰等法。於中若即。
0400c09: 若離。計我。我所之實。人者。亦於五陰。妄計我是行
0400c10: 人眾生相者。於五陰中。此五共生。故曰眾生。壽者。
0400c11: 亦於五陰。妄計我受一期報壽。命者。亦於陰法中。
0400c12: 妄計我命根。連持不斷。以執此故。計有我身。故名
0400c13: 身見。今於十六中。具出四見。皆是妄想。並無實事
0400c14: 男托胎時。見母為所取境。見父為所競境。於母起
0400c15: 貪。於父起嗔。父流為是己已有。乘茲妄念。故得托胎。
0400c16: 女人反此。委在涅槃經。男女之名。由是妄想。而為
0400c17: 始也。此身幻質。名為假名。既由妄想。反從精血。以
0400c18: 驗此身。名為偽。如上二空境中。是生空境也。欲
0400c19: 謂貪婬。命謂身命。若無愛欲諸緣不生。身亦不有。
0400c20: 當知欲因愛有。身因欲生。既有此身。還生於愛。由
0400c21: 愛身故。還為欲因。復感來報。生死。如是展轉相續
0400c22: 無窮也次明惡業苦報。
0400c23: 由於欲境起諸違順至是故復生地獄餓鬼。
0400c24: 欲境者。則色聲香味觸。五欲境也。眾生見此五境。
0401a01: 起違順相。且如色境。順則成喜。逆則成嗔。或不相
0401a02: 從。謂之境背。背愛心。便生憎嫉。即嗔心生。便有打
0401a03: 罵殺害。種種惡業。因色而起。餘四知境。亦復如是。
0401a04: 順逆者。色若順心。而乃耽著淫盜飲啖。侵凌綺語
0401a05: 亦造眾多惡業。以此逆順二業。招惡強報。先墮地
0401a06: 獄。次作畜生。後作餓鬼。受三惡報。次生人間。貧窮
0401a07: 下賤。復與宿昔究冤僭僣。始相酬對廣如楞嚴經文此經文
0401a08: 雖無畜生報。意亦含攝之矣。當知色欲。能生於火。
0401a09: 燒諸世間。如西竺。述伽婆。市魚為業。一見貴公主
0401a10: 出。忽生愛樂。因而久病其母問其故。說如上事。母
0401a11: 由是。常供貴人之魚。公主問其供魚之意。欲何所
0401a12: 求。母乃言子愛欲事。公主設計。相期於自在天廟。
0401a13: 日而至。漁者先到。其神以睡魔著之。令彼熟寐
0401a14: 貴人左右求之。無有。忽看紙錢堆中。見彼睡著。不
0401a15: 醒。用物遺之而去。覺未聞異香。見物知貴人來。忽
0401a16: 然思念。身上欲火發生。先燃其紙錢。次燒及天廟。
0401a17: 故云欲火燒天廟。將繩繫子咽出龍樹大論下明善業樂報。
0401a18: 知欲可厭愛業道捨惡樂善復現天人。
0401a19: 欲者。五欲。唯色最初。人畏之焉。若論欲性。本菩提
0401a20: 性。如帶刀入陣。不獨衛身。亦獲名利。菩薩用色。觀
0401a21: 色法界。離五欲境。別無佛性。今且論厭欲。樂善。如
0401a22: 大論云。有須陀洹。在人間住。亦有妻。正斷欲界九
0401a23: 品思。斷思盡。即超欲。而於欲境。倍勝常情。妻不喜。
0401a24: 每憂之。忽有一聖人至。言及此事。彼云。吾教汝。但
0401b01: 云須陀洹果。法應如是。妻如其言。語於其夫。夫。欲
0401b02: 心頓斷。如湯消冰。飛煙滅。鄰人不知其故和之。
0401b03: 夫取一瓶出。五彩粧成。甚是可愛。云若與吾。翫
0401b04: 此瓶。妻貪此瓶。常不釋手。夫忽討此瓶。妻度與
0401b05: 夫。夫閃。此瓶墮地。破碎臭穢流出。夫云。與吾拾此
0401b06: 瓶來。妻云瓶打破。夫云。以吾觀汝。猶如瓶。
0401b07: 復說偈曰。猛者入定觀。身心所興塵。見已巳生穢惡。
0401b08: 猶如彩瓶。豈非知欲可厭也。又如佛在世時。一
0401b09: 婦人。生三四子。悉皆死亡。其母以憶子。心狂。披髮。
0401b10: 裸形。而走。忽一日。直至祇園寺。徑造佛前佛。威神
0401b11: 故。忽然猛省。無禮蹲地。佛令阿難。取袈裟與之披。
0401b12: 後歸去。同夫來見佛。皆證阿羅漢若是厭惡樂善。
0401b13: 極則止生人天。若於欲。深省者。可登聖階。人天五
0401b14: 戒。三歸。五戒為首。種種福利。皆天人果報也。上來
0401b15: 通言人天之善。向下四禪天。初禪梵王。二禪少光
0401b16: 等。三禪少淨。四禪無雲福生。廣果等。此四禪天。皆
0401b17: 因修禪定得生下明不動業報。
0401b18: 又知諸愛可厭惡放愛至皆輪迴故不成聖道。
0401b19: 入道之門。先須伏愛欲。前云。捨惡樂善者。在人間。
0401b20: 修三歸五戒。孝養父母。行世仁慈修橋布路。寫經
0401b21: 造佛。掃塔塗地。種種善利得生天上。初是四天王
0401b22: 天。二忉利天。極至六欲天。或生人間。富貴。故云復
0401b23: 見天人。今云。又知諸愛可厭放。愛樂音落捨。禪是
0401b24: 者。前欲界。欲樂麤強。此人厭。生梵天。若如
0401c01: 修四無量心為王。愛者。二禪天。此天有四支禪。內
0401c02: 淨支喜支。樂支一心支既存喜樂。故曰愛禪。樂者
0401c03: 三禪天此禪。第一快樂。勝前二禪。亦有五支禪。怡
0401c04: 悅之心。名之為樂。捨者。四禪天。此天有四支禪。斷
0401c05: 苦樂故。滅憂喜故。不苦不樂。行捨念淨。行者。欲離
0401c06: 前三禪時。種種呵責。於樂。樂既謝滅。則不動之定。
0401c07: 與捨俱發。離樂不悔。此心名捨如上愛樂捨此
0401c08: 四。反生禪味。著於定心。藥反為病。還滋愛本。此上
0401c09: 色無色界。非可易登。因離欲故。修增上善。得生此
0401c10: 天。雖然仍是輪迴。不成聖道。若望修圓覺者。霄壤
0401c11: 之殊。故云不成聖道次正歡斷。
0401c12: 是故眾生欲脫生死免諸輪迴先斷貪欲及除愛渴。
0401c13: 貪欲。愛渴。此二輪迴根本。不得不除。貪是三毒之
0401c14: 首。愛因此起。乃著物之端。因愛故攬五陰為體。如
0401c15: 鱗集仰流。此貪愛。六凡皆有。但輕重之殊。殺戮重
0401c16: 者。即地獄。輕者。鬼畜報。愛亦有輕重。勝則生天。劣
0401c17: 則人界。貪愛。體是無始無明。修圓覺者。能觀貪愛。
0401c18: 皆是佛性中道。終日貪愛。不礙菩提。文殊自云。我
0401c19: 是貪欲師利。此如抱虎弄蛇。不達性則。為物所傷。
0401c20: 善達性者不獨入佛。亦能入魔下明菩薩用愛非同凡夫。
0401c21: 善男子菩薩變化示現世間至假諸貪欲而入生死。
0401c22: 如傅大士布袋和上。和須蜜多女。如觀音為馬郎
0401c23: 婦。頭。稠樹。皆以欲法化人。雲門南泉德山等。皆
0401c24: 用魔法入佛。菩薩慈悲。利物。若純用善。其間。惡逆
0402a01: 重者。善化不受。示惡入惡。於惡達惡為性惡法門。
0402a02: 以攝惡者。此明觀行即佛此位已巳修圓觀。觀三諦
0402a03: 境。境觀融融雖具煩惱性。能知如來秘密藏。理慧
0402a04: 相應。心觀明朗。天台智者。正居此位。法華五品位
0402a05: 也。今云勞慮永斷者。即永伏煩惱性不起。此人解
0402a06: 心通。故云得法界淨即彼淨解。此之淨解。如蟲
0402a07: 蝕木。偶為成字。不知是字非字。故云。為自障礙。但
0402a08: 用圓覺之觀。圓於自心。未圓十界。心未遍圓故云
0402a09: 而不自在。既未斷見愛。無明。貶之為凡夫。到此覺
0402a10: 性。永無退失。故云隨順覺性四相似即佛。
0402a11: 善男子一切菩薩見解為礙至未入地者隨順覺性。
0402a12: 四相似。即佛。天台云。似者。二物相類。如似金。若
0402a13: 瓜比瓠。猶見火先煖。涉海初平。水性至冷。飲者可
0402a14: 知。渴不掘井。聽說何為。如法華六根清淨。即是其
0402a15: 相。此位未入分真。位。如真金。今居十信後心。相似
0402a16: 位。如比金。今且是。更入一步。變為金。本覺
0402a17: 清皆是菩提。蓋麤惡重者。從惡入易。從善入者。不
0402a18: 傷物。如把線放。縱未成佛。不失人天也下除愛獲顯益。
0402a19: 若諸末世一切眾生至於清淨心便得開悟。
0402a20: 欲愛。大小乘俱斷未盡。聲聞尚有習氣。如迦葉聞
0402a21: 琴起舞。云。吾於三界五欲。吾已巳斷竟。此是界外。勝
0402a22: 玅五欲。吾聞之不能自安。界外五欲。亦云法愛。亦
0402a23: 云法塵。今且就末世眾生。修圓覺人。先降心治性
0402a24: 愛心習漏。如冰清玉潔。不牽輪迴。心純是法。與法
0402b01: 相應。更念茲在茲。求圓覺。速得開悟。圓覺即止觀。
0402b02: 散即止。昏即朗。憎愛自然消落。如印印泥。即壞文
0402b03: 成次明五性差別因依。
0402b04: 善男子一切眾生由本貪欲至依二種障而現淺深。
0402b05: 本貪欲者。即根本無明。具十法界。善惡之性。發揮
0402b06: 無明。枝末無明也。此無明。隨染淨緣。成凡成聖。凡
0402b07: 夫雖迷。而其迷中。假實依正。未始離性。須知染緣。
0402b08: 熏於性染。方成染法。淨緣熏淨。方成淨用。性染性
0402b09: 淨。其體本融。全體而起。隨染緣。則染淨俱染。隨淨
0402b10: 緣則染淨。俱淨。不二門云。三千在理。同名無明。三
0402b11: 千果成。咸稱常樂。今此無明。具染淨緣。發揮顯出。
0402b12: 五性差別。不等五性者。永嘉云。一闡提性。枝末無
0402b13: 明。二決定性。三不定性。四菩薩。根本無明也。五佛
0402b14: 性。別教果佛也。二障全在信不具者。名闡提性。二
0402b15: 破事障見思之惑。名決定性。取滅度想者也。三破
0402b16: 見思已巳。不取滅度想者。如方等會。有密求小者。
0402b17: 名不定性。四菩薩性者。破理障者。破障理無明也。
0402b18: 佛性者。就當教。究竟破也。此非是被機。立五性教。
0402b19: 亦非為聲聞緣覺。立此教名。但佛點出。迷圓覺之
0402b20: 人。成五差別亦是惑有厚薄。證有淺深。答彌勒。生
0402b21: 死根本之問也下釋二障。
0402b22: 云何二障一者理障礙正知見二者事障續諸生死。
0402b23: 一名理障者。即根本無明也。能覆出世間。真明之
0402b24: 惠。而能增長生死。礙正知見。屬菩薩斷。二名事障
0402c01: 者。起信論。謂之六麤。亦從見愛而起。初受一期妄
0402c02: 報。歌羅邏時。四大五蘊。根塵等。此惑謂之。見思。屬
0402c03: 聲聞緣覺所斷。若不斷者。生死相續。輪迴不息次徵
0402c04: 起五性。
0402c05: 云何五性善男子若此二障未得斷滅名未成佛。
0402c06: 此文。諸說不同。圭峰云。本以發心。修證。約斷二障。
0402c07: 故成五性。此都不斷。故非五數。慈室云。此總勸。非
0402c08: 指根性。於通途敦勗。又一說云。未曾斷惑。不當五
0402c09: 數。與圭峰同意。又與稜伽。五性中。無性同。圭亦
0402c10: 云。若據棱伽文。即當第五無性也。諸說不同。在人
0402c11: 取捨。今觀此文。諸經中有闡提性。未破見思無明。
0402c12: 即今云。未破二障此種性。本是佛法中外人。亦有
0402c13: 佛性。又有經文。貶之為無佛性人。若不是一種性。
0402c14: 如何云。善男子。此二障未斷滅等。驗此是闡提性
0402c15: 也。涅槃云。佛告純陀。若有比丘。比丘尼。優婆塞。優
0402c16: 婆夷。發麤惡言。誹謗正法。無慚愧。不改悔。名為趣
0402c17: 向一闡提道。又梵行品云。一闡提者。不信因果。無
0402c18: 有慚愧。不信業報。不親善友。不隨諸佛教戒。名一
0402c19: 闡提也下明二乘種性。
0402c20: 若諸眾生永捨貪欲至未能顯住如來境界。
0402c21: 聲聞修四諦。緣覺修十二因緣。息諸攀緣。斷見思
0402c22: 惑。為聲聞。更侵息氣。名為緣覺。緣覺亦多種不同。
0402c23: 有部行。部黨而行。如今時社會。有稟十二因緣。先
0402c24: 觀無明至于老死。盡此是依教修行人。又一種獨
0403a01: 覺。春觀百花競秀。夏觀萬卉咸衰。外境榮枯。類
0403a02: 內心起滅。謂之獨覺也。圭云。雖至長者之家。猶
0403a03: 在后園除糞。止宿草庵。法華云。雇汝除糞。正二乘
0403a04: 也下明菩薩性。
0403a05: 善男子若諸末世一切眾生至滿足菩提及大涅槃。
0403a06: 此菩薩。修圓覺者。獨圓之教。不兼於別。發大心。修
0403a07: 大行。先當發願。即四弘誓也。自未得度。先度於人。
0403a08: 要心勤斷二障。無明業識已巳伏。若石壓草。入品非
0403a09: 遙。具煩惱性。能知如來。秘密之藏。居此位。已巳伏無
0403a10: 明。即能悟入。菩薩境界。若二障斷。名銅輪位。即十
0403a11: 信菩薩。既斷見思。謂之事障也。若斷理障。即登圓
0403a12: 初住菩薩。破一品無明。證一分三德。分身百世界
0403a13: 作佛。龍女成佛。即此位也。故云。二障永斷。永斷之
0403a14: 言。該四十二位。住行向地。等覺。并後心。方無明永
0403a15: 盡。破阿梨耶。無明業識。最後一品。如貼體汗。衫著
0403a16: 時最先。脫時最後。亦云金剛水際入妙覺位。如十
0403a17: 五夜月。更無斜光。古云。昨夜一輪滿。清光何處無。
0403a18: 故云即入如來。微妙圓覺。滿足菩提。及大涅槃也。
0403a19: 下明不定性。
0403a20: 善男子一切眾生皆證圓覺至根無大小皆成佛果。
0403a21: 圭峰云。皆證圓覺者。譯師訛也。應云。證諸眾生。皆
0403a22: 有圓覺。可謂聰明人前。有三尺暗。豈不聞上文云。
0403a23: 始知眾生。本來成佛。成豈非證耶。法華云。一百八
0403a24: 十劫。空過無有佛。既無佛出世。證明。眾生應無圓
0403b01: 覺耶。見今眾生。有不遇佛。後五百歲眾生。應無圓
0403b02: 覺也。又須知圓覺之性。常自現前。只未遇緣。如兩
0403b03: 木相因。方能生火。修圓覺者。逢善知識。依彼因地
0403b04: 法行。修妙奢摩他。深觀也。觀力有淺深。修證有漸
0403b05: 次。此漸。根性利鈍。遲速之漸也。若遇真正導師。訓
0403b06: 以正修行路。以如如智。照如如境。境智融融。如入
0403b07: 鑪。念念化成。無上知覺。若入此煆。銅鐵鉐。化
0403b08: 為真金。故云根無大小。皆成佛下明外道種性。
0403b09: 若諸眾生雖求善友至邪師過謬非眾生咎。
0403b10: 人之覺道。最初。須擇師。選友若不別邪正。雖勞苦
0403b11: 行。非涅槃因。迦葉尊者。尚云。未聞涅槃。皆名邪見。
0403b12: 何況去聖遙遠。邪師充滿世間。龍樹初覺隱身術。
0403b13: 幾乎喪命。後遇十三祖。捨邪歸正。佛世有二人。一
0403b14: 人犯婬。一人犯殺。求優波離懺罪。反為結罪。後求
0403b15: 淨名懺悔。居士云。汝將罪來。我與懺悔。二人罪
0403b16: 相。不可得。淨名云。我與汝懺罪竟。永嘉云。有二比
0403b17: 丘犯婬殺。波離螢光增罪結。維摩大士頓除疑。猶
0403b18: 如赫日消霜雪。又西土。天親菩薩。先覺小乘。廣造
0403b19: 眾論。毀大乘教。後遇無著。始知大乘。欲毀舌懺悔。
0403b20: 無著云。汝以舌毀。今復以舌讚。何須截舌。今之邪
0403b21: 正且指兩教二乘。三教菩薩。都屬邪。至法華開顯
0403b22: 涅槃談常。方名曰正。若是九十五種外道。都是邪
0403b23: 法。師徒弟子。總是邪見。即非論修圓覺者。若是正
0403b24: 修行人。須求真善知識具擇法眼。具擇法眼者。佛
0403c01: 世五品。滅後四依。昔一蛇。頭尾爭大小。頭云。我是
0403c02: 大。我有眼。能見。有耳可聞。有舌可。尾云。我是大。
0403c03: 我有尾。若我不隨你。你終去求食不得。其尾一日。
0403c04: 待頭將欲求食。以尾著樹根。其頭果然去不得
0403c05: 終日受飢。事無柰何。許尾做大。尾在前行。忽遇溪
0403c06: 坑。不知險阻。墮坑喪命。無有慧眼。不擇良友。正知
0403c07: 見者。亦復然也。古云。親慕善友。如霧露中行。雖不
0403c08: 濕衣。時時有潤下結五性。
0403c09: 是名眾生五性差別。
0403c10: 差別者。荊溪云。遇熏自異。非由性殊。五種人。與圓
0403c11: 覺不異。於不異中遇熏自異。仲尼有云。與善人居。
0403c12: 如入芝蘭之室。與不善人居。如入鮑魚之肆。如今
0403c13: 之世。魔強法弱正廢邪興。一木安能。技泰山之頹
0403c14: 乎下明菩薩出假化物。
0403c15: 善男子菩薩唯以大悲方便至皆依無始清淨願力。
0403c16: 菩薩。從涅槃空。出建立假。破塵沙惑。有五事。可出
0403c17: 假。一者大悲。二者方便。三者精進。四者忍辱。五者
0403c18: 智慧。今此經。具二。大悲。方便也。大悲者。慈能拔苦。
0403c19: 悲能與樂。如觀音。七難二求。皆苦與樂。三十二
0403c20: 應。皆為眾生。作則。釋迦因地化為魚山。肉米。唐世
0403c21: 民荒。人取螺蚌為食次年歲豐。人亦取食。忽得蚌
0403c22: 長二三尺。打破擘開。皆不能。集眾送至水處放之。
0403c23: 臨水忽自開。內一身佛像。唐文宗皇帝。好喫蛤蜊
0403c24: 唇。御盈盤而進。忽一。擘不開者。帝乃異之。燔香
0404a01: 禱祝。忽自開一身菩薩。形相可敬。如棱嚴云。佛滅
0404a02: 度後諸菩薩。及阿羅漢。應身生彼。末法之中作
0404a03: 種種形。度諸輪轉。或作沙門。白衣居士。人王宰官。
0404a04: 章男童女。如是乃至。婬女寡婦。偷屠販。與其同
0404a05: 事。稱讚佛乘。令其身心。入三摩地。法華云。我本立
0404a06: 誓願。欲令一切眾。如我等無異。凡此。皆依宿昔願
0404a07: 力。現同事攝。以設化也次勸修發願。
0404a08: 若諸末世一切眾生至證大圓覺妙莊嚴域。
0404a09: 後五百歲。魔強法弱。非同佛世。人純道真故今之
0404a10: 時世。紅紫亂朱。附佛法外道。熾盛世間。無力量者。
0404a11: 隨染其化。以盲引盲。所以吾佛。付囑起增上心須
0404a12: 青白眼。甄別邪正。棱嚴中。阿難讚佛偈云。願今得
0404a13: 果成寶王。還度如是恒沙眾。又云。舜若多性可銷
0404a14: 亡。爍迦羅心無動轉。若遇修圓覺人。用寂照。止其
0404a15: 昏散。昏散既去。心鏡自明。惡人邪法。自不入心。用
0404a16: 正觀。觀察心。緣大極。目注玄。一念法界。含裹十
0404a17: 方。佛之與魔。相去幾何。邪之與正。有何欠剩。其間
0404a18: 云。莫值外道及二乘者。此被願力不深人。迷真重
0404a19: 者。無擇法眼人也。增上心者修圓觀也。不思議境。
0404a20: 境觀融融。二障銷落。行住坐臥。無非解脫。觸目對
0404a21: 境。無非圓覺。如登清淨殿。入莊嚴域矣。
0404a22: 爾時世尊欲重宣此義而說偈言。
0404a23: 彌勒汝當知一切諸眾生至便歸大圓覺。
0404a24: ○清淨慧菩薩章
0404b01: 長安肇法師。稱摩訶衍論云。諸法不動去來處。是
0404b02: 以言常而不住。稱其去而不遷也。不遷故。雖往而
0404b03: 常靜。不住故。雖靜而常往。故往而弗遷。雖往而常
0404b04: 靜。故靜而弗留矣。然莊生之所以藏山。仲尼之所
0404b05: 以臨川。斯皆感往者難留。豈曰排今而可往。清淨
0404b06: 慧聞覺性圓滿。本來不動。云何修證者。所得差別。
0404b07: 而有位次淺深之殊。肇云不動者。即諸法實相也。
0404b08: 而動者。法華三草二木也。肇云雖動。而不動。言照
0404b09: 而寂也。又言雖靜而常往者。即寂而常照也。此章
0404b10: 大意。論靜中動。故有位次階降。
0404b11: 於是清淨慧菩薩在大眾中至身心泰然得大饒益。
0404b12: 其間。本所不見。眼也。本所不聞。耳也。菩薩慧眼。不
0404b13: 及佛眼。故云本所不見等。請法儀式。具釋前章次正
0404b14: 問。
0404b15: 願為諸來一切法眾至如是三請終而復始。
0404b16: 清淨慧。本意問圓覺性。性自圓滿。不流不動。不生
0404b17: 不滅。可謂滿而不溢。及令末世修圓覺者。亦依如
0404b18: 來妙奢摩他妙觀修之。本合一超直入如來地。與
0404b19: 佛相似。何故證得之時。有佛菩薩聲聞緣覺之殊
0404b20: 六凡在迷者。亦具圓覺性。有天人阿修羅鬼畜地
0404b21: 獄之異。欲佛開顯。迷悟生佛。三乘五性。所證所得。
0404b22: 階位高下淺深。使諸末世。至不疑之地次戒聽。
0404b23: 爾時世尊告清淨慧至及諸大眾默然而聽次正說。
0404b24: 善男子圓覺自性非性性有至幻化滅故無取證者。
0404c01: 圓覺之性。人所難知。有二種性。一者真性。清淨真
0404c02: 如是也。此乃離無明外。三教果佛所證。如雲外月。
0404c03: 如水上油。二者。即染之性。此性染時。十界俱染。淨
0404c04: 時。十界俱淨。此性與無明同體。無明即法性。法性
0404c05: 即無明。雖分二名。體即是一。亦謂之理毒害。亦謂
0404c06: 之性惡法門。此性顯時。從凡夫地上。修圓覺妙觀。
0404c07: 觀五陰境空。達本性空寂。到境觀雙絕處。病去藥
0404c08: 亡。能所雙絕。於雙絕之處。融妙三千。一時顯現。豁
0404c09: 然同皆真淨。法法皆實。故曰真。非染礙。故曰淨。如
0404c10: 是則。一切眾生。皆毗盧體。一切國土。悉常寂光。又
0404c11: 須知此圓覺之性。非獨佛有。九法界眾生共之。蓋
0404c12: 性無定一之性。乃三千之性也。以佛具三千。方攝
0404c13: 心生。眾生具三千故。方融心佛。我心具三千故。豈
0404c14: 隔生佛。若心無佛性。豈能攝佛。佛無生性。何能攝
0404c15: 生。故知性體無殊。一切咸。華嚴云。心佛及眾生。
0404c16: 是三無差別。今之覺性。乃即染之性。即染之性。乃
0404c17: 曰非性。亦可云。凡所有性。皆是非性。若見諸性非
0404c18: 性。非性乃真圓覺性。此性。既以九界為性。驗知不
0404c19: 是定一之性。故曰非性。性有者。乃真性隨緣。變為
0404c20: 一切諸性。故曰循諸性起。此圓覺。若寂然不動。則
0404c21: 無取無證。於實相中。無菩薩眾生差別。亦由菩薩
0404c22: 眾生。未證實相。未破無明。但幻生幻滅。非實性相。
0404c23: 即非圓覺境界。故曰無取證者。若真圓覺性。即染
0404c24: 是圓覺之性。則能隨染淨緣。染則十界俱染。則無
0405a01: 佛無眾生。若淨則十界俱淨。即獨尊於佛。此佛性。
0405a02: 隨淨緣。則四聖起。若隨染緣。則六凡起。雖隨染淨。
0405a03: 性不曾變。故曰寂而常照。感而遂通。諸家不知性
0405a04: 具染惡。故惡時便作惡會。淨時便作淨會。先輩多
0405a05: 把真如。分為兩派。錯會佛性也下引喻。
0405a06: 譬如眼根不自見眼性自平等無平等者。
0405a07: 圭峰云。眼能見一切物。唯不能見自眼根。又如眼
0405a08: 光。照矚物時。境自萬差。見只是一。故云平等。慈室
0405a09: 亦云。眼只是一。誰為能觀。誰為能見。南嶽止觀云。
0405a10: 眼不自見。水不自濕。刀不自傷。今言本來自平等。
0405a11: 鵠白。烏黑。天然之理。長。鳧短。亦天然理。性自平
0405a12: 等。天然也。非造作。而有白黑長短也。今言無平等
0405a13: 者。無人能平之。然後等也。鵠白非染就。烏黑豈作
0405a14: 成。皆無自而然。豈可截之長。續鳧之短。假使得
0405a15: 成。亦屬造作。且人將物帛。染為五色。乃造作也。今
0405a16: 為圓覺之性。性自天然。非人為之偽也。故云無平
0405a17: 等者次明功用有殊。
0405a18: 眾生迷倒未能除滅至實無寂滅及寂滅者。
0405a19: 未能除滅一切幻化者。此言聲聞緣覺。兩教二乘。
0405a20: 三教菩薩。不獨五性差別。亦聲聞緣覺等。此等皆
0405a21: 於滅未滅人也。今依天台宗。明小衍。小者。明四大。
0405a22: 實從無明生。實從無明滅衍教。明四大。有三教不
0405a23: 同。通教四大。體本自空。故本不生滅。由無明故。見
0405a24: 有生滅。如幻化生。如幻化滅。別教四大。體是佛性。
0405b01: 由無明故。四大生滅。性無生滅。相有生滅。圓教四
0405b02: 大。體亦佛性。而性本具九界四大。故九四大。若生
0405b03: 若滅。皆是法界。是故性相。俱不生滅。乃不思議。論
0405b04: 生滅也。與法華經。世間相常住。其義宛然。此四明法師之
0405b05: 文於滅未滅。正二乘聲聞。雖斷見思。觀四大五蘊
0405b06: 空。證不生滅。止是三界裏。分段之身。不生滅。故云
0405b07: 於滅。三界外。無明塵沙。有變易生滅。故云未滅。中
0405b08: 間三教果頭佛。三教菩薩。都是妄功用。但止化城。
0405b09: 未到寶所。今有一種。不師聖教人。自立己已見。硬把
0405b10: 身心制縛。縱得一知半見。皆邪法。如持雞犬戒。教
0405b11: 人坐禪。不識法度。從朝至暮。坐得焦枯。轉加瞪瞢。
0405b12: 梁氏云。如破塊落空谷。如飛蛾赴明燭。斯言不謬。
0405b13: 今大覺。預鑒末俗云。眾生迷倒。未能除滅。一切幻
0405b14: 化。除圓佛修證。極自覺聖智。如圓鏡。豁靈通。真
0405b15: 證不生不滅地。此之生滅。既歸性中。即無生滅。與
0405b16: 不生滅。如世間人。了自己已屋宅。失鑰匙。經多
0405b17: 歲月。遠游他國。在彼亦別造舍宅居止。終非究竟。
0405b18: 後還歸本鄉。拾得元來鑰。開本己已舍宅。先所用
0405b19: 物。不動纖毫。更非他求。復本家業。大聖終極。復本
0405b20: 性。元物不動。無明即是無明。四諦十二緣。本來不
0405b21: 動。謂之本來面目也。人自不了。自取生滅。縱證小
0405b22: 聖。仍非家業。故得妄功用中。自生自滅。吾佛斥非。
0405b23: 皆非正路。寂滅隨順者。則始本一合。修性同源。無
0405b24: 修無性。行法云。觀心無心。法不住法。滅諦寂靜。如
0405c01: 上經意。述圓覺者。有五性差別。并聲聞緣覺。諸小
0405c02: 菩薩。於妄功用中。隨力所證不同。故有淺有深。不
0405c03: 明其麤。豈辨其細。以後明圓教。純圓獨妙。但圓頓。
0405c04: 本無位次借別教位次。以明淺深。今依台宗。立六
0405c05: 即位次。隔量。不爾。恐凡夫以濫極聖。此節經文。唯
0405c06: 四明慈室真解。以明斯義。但其間。明義未圓。今依
0405c07: 經依祖。分為六段。一理即佛。二名字即佛。三觀行
0405c08: 即佛。四相似即佛。五分真即佛。從初住菩薩。至等
0405c09: 覺菩薩。名分真即佛。六究竟即佛。妙覺佛。即者。是
0405c10: 也。亦云六是。曰理即是也。眾生即是佛。故云六是
0405c11: 一理即佛。
0405c12: 善男子一切眾生從無始來至故起憎愛耽著五欲。
0405c13: 天台云。若佛不出世。眾生不知自有佛性。若佛不
0405c14: 說。無能知者。一理即佛者。言圓覺遍一切處。諸法
0405c15: 無不明了。雖五無間。皆解脫相。雖昏盲倒惑。其理
0405c16: 存焉。斯理灼然。世間常住。有佛不能益。無佛不能
0405c17: 損。得之不高。失之不下。故言眾生。理即佛也。四明
0405c18: 云。然若不知性染性惡。所有染惡。定須斷破。如何
0405c19: 可論。全體即是邪。全體是故。免於退屈。六分別故。
0405c20: 免於上慢。六不離即。即不妨六。六即義成。圓位可
0405c21: 辦。良由眾生。性具染惡。不可變異。其性圓明。名之
0405c22: 為佛。性染性惡。全體起作。修染修惡。更無別體。全
0405c23: 修是性。故得迷事。無非理佛。即以此理。起惑造業。
0405c24: 輪生死。而全不知。事全是理。長劫用理。長劫不
0406a01: 知。與今經同。從無始來。由妄想我。及愛我者。念念
0406a02: 生滅。故起憎愛。耽著五欲。妄受生死。不知自己已有
0406a03: 佛。失本妙明。此謂之理即佛也二名字即佛。
0406a04: 若遇善友教令開悟至即知此生性自勞慮。
0406a05: 此名字即佛。無明長夜。生死巨關。無佛長。故佛
0406a06: 出世。開甘露門。照世光明。令知三寶十號。是常住
0406a07: 味。此光此味。乃從眾生心性流出。還使眾生解此
0406a08: 光味。即本性佛。須達聞名。身毛皆。昏夜大朗。巨
0406a09: 關自闢。名字即佛也。與今文同。若遇善友。即善知
0406a10: 識。教授之師。從此起修。開悟領解也。亦由力熏。知
0406a11: 本具圓覺性。發明起滅。但未曾修。未曾證。猶如世
0406a12: 人。知石有玉質。木具火性。不假雕琢。擊發之也。知
0406a13: 而不為。法體仍迷。縱然求師。真明未發。徒自勞慮。
0406a14: 又如世人。臨河羨魚。百千計較。若闕筌網。終無獲
0406a15: 理。此名名字即佛三觀行即佛。
0406a16: 若復有人勞慮永斷以伏為斷至此名凡夫隨順覺性。
0406a17: 此明觀行即佛。此位已巳修圓觀。觀三諦境。境觀融
0406a18: 融。雖具煩惱性。能知如來秘密藏。理慧相應。心觀
0406a19: 明朗。天台智者。正居此位。法華五品位也。今云勞
0406a20: 慮永斷者。即永伏煩惱性不起。此人解心通。故
0406a21: 云得法界淨。即彼淨解。此之淨解。如蟲蝕木。偶為
0406a22: 成字。不知是字非字。故云為自障礙。但用圓覺之
0406a23: 觀。圓於自心。未圓十界。心未遍圓。故云而不自在。
0406a24: 既未斷見愛無明。貶之為凡夫。到此覺性。永無退
0406b01: 失。故云隨順覺性四相似即佛。
0406b02: 善男子一切菩薩見解為礙至未入地者隨順覺性。
0406b03: 四相似即佛。天台云。似者。二物相類。如似金。若
0406b04: 瓜比瓠。猶見火先煖。涉海初平。水性至冷。飲者可
0406b05: 知。渴不掘井。聽說何為。如法華六根清淨。即是其
0406b06: 相。此位未入分真位。如真金。今居十信後心相似
0406b07: 位。如比金。今且是。更入一步。變為金。本覺
0406b08: 清涼。其猶冷水。似覺飲之。知消煩熱。見解為礙者。
0406b09: 此菩薩。已巳斷見愛。初信斷見。二信至七信斷思。八
0406b10: 九十信斷塵沙。雖用圓解。斷見思。仍住解慧。故云
0406b11: 見解為礙。此解為智。智反為障。亦云為礙解。礙解
0406b12: 斷。猶住見覺。解礙未斷。復用覺觀。觀力既強。解礙
0406b13: 自破。雖藥治病。病去本藥隨亡。猶執其藥。藥反為
0406b14: 病。雖以空覺。覺其解礙。此覺復為礙故。到此將登
0406b15: 圓住。踞涅槃山頂。住湛覺觀之中。未肯前進。十
0406b16: 六觀經。佛現六十萬億之身。似位見此殊相。速進
0406b17: 無生。謂之增長念佛三昧。住觀覺中。謂之而不自
0406b18: 在。故結云。此名菩薩未入地者隨順覺性。未入地
0406b19: 地。借別十地名。為圓十住。此是別初地。圓初住佛。
0406b20: 未究竟。故云隨順也五分真即佛。
0406b21: 善男子有照有覺俱名障礙至照與照者同時寂滅。
0406b22: 五分真即佛。四明依起信。并華嚴。明初住位。此菩
0406b23: 薩。破一品無明。證一分三德。分身百世界作佛。大
0406b24: 千火起。一唾能滅。大千一空。一吹便成。頓修頓證。
0406c01: 初發心。發本覺心也。常用寂照。寂而常照。故云寂
0406c02: 照雙融。破一品惑。證初住。破十品。證十住。今論初
0406c03: 住功用。入此住。心法雙亡。境智俱泯。寂照同源。無
0406c04: 能無所。有照者。觀也。有覺者。境也。上文云。清淨覺
0406c05: 相。覺相即境也。若立境觀。俱為障礙。此人常覺不
0406c06: 住。覺常照也。亦不住照。照覺俱不住。境智雙亡。如
0406c07: 日依空不住空。常境無相。常智無緣。謂之同時寂
0406c08: 滅。雖百界度生。無生可度。金剛云。實無眾生可度。
0406c09: 真是菩薩次引喻。
0406c10: 譬如有人自斷其首至礙已巳斷滅無滅礙者。
0406c11: 此譬境智寂照。不二而二。二而不二。境屬所斷。智
0406c12: 屬能斷。境智一合。無復分張。誰為能斷。誰為所斷。
0406c13: 以如如智。照如如境。境智既融。色心依正。同一覺
0406c14: 體。八相成道。百界度生。雖是藥病。仍以藥治。故云。
0406c15: 則以礙心。自滅諸礙。境智亡了。唯有真智獨存。故
0406c16: 云無滅礙者以喻釋亡言教。
0406c17: 修多羅教如標月指至已巳入地者隨順覺性。
0406c18: 修多羅。此翻契經。詮理辨性。莫不由茲。法華云。一
0406c19: 百八十劫空過無有佛。如何有經可發明。世雄垂
0406c20: 慈設教。模範眾生。然後成佛。且如孔子。不立五經
0406c21: 治世。今時如何取士。教如筌蹄。可取魚兔也。但不
0406c22: 可執教。教仍是病。故云標月指。未識月時。假指指
0406c23: 之。因指見月。見了須亡指。若執指為月。尚猶不可。
0406c24: 何況月非指乎。一大藏教。皆是假施設。金剛云。如
0407a01: 我說法。猶如筏喻。法尚應捨。何況非法。古云。一兔
0407a02: 橫身當古路。蒼鷹纔見便來擒。近來獵犬無靈性。
0407a03: 向枯樁舊處尋。如來種種言說。亦復如是。已巳入
0407a04: 地者。隨順覺性。初住聖人。入流亡所。所入既寂。動
0407a05: 靜二相。了然不生。何止於隨順覺性六究竟即佛。
0407a06: 善男子一切障礙即究竟覺。
0407a07: 即究竟覺。即者。是也。要見究竟佛。但於一切障礙
0407a08: 處見之。障礙即無明業識煩惱重障是。要見。用佛
0407a09: 眼見。用佛智知。佛頂云。如我按指。海印發光。汝暫
0407a10: 舉心。塵勞先起。此明究竟佛。亦云妙覺。天台云。道
0407a11: 窮妙覺。住極於茶。音乍唯佛與佛。乃能究盡諸法實
0407a12: 相。四明云。始覺道窮。本覺理極。本始既泯。無以名
0407a13: 焉。強稱妙覺。後明既乃極證。證一切諸法。盡十法
0407a14: 界。依正色心。因果善惡。淨穢生佛。地獄天堂。魔界
0407a15: 佛界。盡入圓覺性海。亦謂之融通諸法。亦謂之入
0407a16: 惡入魔。一如無二如也下標十對。次一得失對。
0407a17: 得念失念無非解脫。
0407a18: 大抵世間事。凡在乎有念。則為病。若無念者。當時
0407a19: 無念而得。今亦無念中失。既無念而得。得之何喜。
0407a20: 既無念而失。失之何憂。既乃無念。何喜何憂。既無
0407a21: 其念。得失何有哉。解脫者。即絕思慮之心。既絕思
0407a22: 慮。得失豈非解脫乎次二成破對。
0407a23: 成法破法皆名涅槃。
0407a24: 成法生也。破法滅也。涅言不生。槃言不滅。一切諸
0407b01: 法。皆因緣而生。亦因緣而滅。非有緣則不生。非有
0407b02: 因則不滅。緣生而生。緣滅而滅。須到寂滅為樂處。
0407b03: 則不生不滅矣次三愚智對。
0407b04: 智慧愚癡通為般若。
0407b05: 通為者。愚癡濁水也。般若清水也。清濁雖異。濕性
0407b06: 元同。般若之濕性。通愚癡之濕性。老子亦云。大辯
0407b07: 若訥。大巧若拙次四邪正對。
0407b08: 菩薩外道所成就法同是菩提。
0407b09: 菩薩翻道。外道。亦云。此二道字。但邪正之異。菩薩
0407b10: 之道正。正即是邪。外道之道。雖是邪。邪即是正。佛
0407b11: 之與魔。相去幾何。邪之與正。有何欠剩。同是者。邪
0407b12: 正歸一也次五真妄對。
0407b13: 無明真如無異境界。
0407b14: 演若達多。晨朝以鏡照面。放下鏡。不見其面。問一
0407b15: 切人頭。爾見我頭。在處問人。人謂此人狂矣。佛
0407b16: 云。此狂纔歇。歇即菩提。無明者。狂性也。真如者。菩
0407b17: 提也。無明若歇。歇即真如。境界。即指目前境界。無
0407b18: 非真如。無非無明。無異境界也次六染淨對。
0407b19: 諸戒定慧及婬怒癡俱是梵行。
0407b20: 戒定慧淨也。婬怒癡穢也。文殊云。我是貪欲師利。
0407b21: 以理用事。無非梵行。以情用事。善惡不可同日而
0407b22: 語次七依正對。
0407b23: 眾生國土同一法性。
0407b24: 依正也。眾生正報。人之身也。國土。人之所依。山河
0407c01: 屋宅等也。究竟到家。依即是正。正即是依。依正不
0407c02: 相妨。色心無礙。華嚴破一微塵。出大千經卷。又
0407c03: 云於一毫端。現寶王剎。坐微塵裏轉大法輪。斯之
0407c04: 謂也次八苦樂對。
0407c05: 地獄天宮皆為淨土。
0407c06: 天宮地獄。以事相論之。霄壤之殊。究理言之。不出
0407c07: 人一念造。古云。天堂地獄門相對。只在人心一念
0407c08: 中。淨土亦只人一念心也。心淨則佛土淨。荊溪云。
0407c09: 阿鼻依正。全處極聖之自心。毗盧身土。不逾下凡
0407c10: 之一念次九有性無性對。
0407c11: 有性無性齊成佛道。
0407c12: 有性者。有情。應蠢動之物。皆有情性。無性者。無情。
0407c13: 如草木瓦礫之類。皆無情也。成佛了。有情無情。總
0407c14: 名為佛次十縛解對。
0407c15: 一切煩惱畢竟解脫。
0407c16: 煩惱即是菩提。在因地時。煩惱。成佛後。變為菩提。
0407c17: 眾生將煩惱作煩惱用。佛將煩惱作菩提用。有時
0407c18: 亦將煩惱。只作煩惱用。若能轉物。則同如來也下明
0407c19: 心鏡照上十雙六即。皆順覺性海慧。
0407c20: 法界海慧照了諸相猶如空。
0407c21: 佛慧如海無涯。能映照一切森羅萬象。雖照了諸
0407c22: 相。皆色相。如水底樹影。故云猶如空次結位。
0407c23: 此名如來隨順覺性。
0407c24: 如上明六即佛。至究竟即。妙覺極聖。無過之者。但
0408a01: 圓覺寂照之性。隨六即轉。在凡在聖。並皆具之。覺
0408a02: 性。無淺深。隨證有淺深耳。今至極證。亦云隨順者。
0408a03: 此且約六而言之。若論即字。則是也。一切諸法。無
0408a04: 非是者。有甚隨與不隨次指示安心。
0408a05: 善男子但諸菩薩至是則名為隨順覺性。
0408a06: 但諸。且言十二大士。及末世眾生。佛滅後後五百
0408a07: 歲。亦有修圓覺者。常以寂照。照此妄念。純是覺性
0408a08: 任運不起。又此妄心。本是圓覺。不須息滅。若息滅
0408a09: 者。即無圓覺。去冰求水。無益於求。雖住此妄想。此
0408a10: 妄既是圓覺。不屬思惟。不屬造作。不假修證。本性
0408a11: 具故。若向思惟處見。則是了知。今云不加了知。不
0408a12: 在修之乃爾。要須知妄想多。則覺性大也。水長船
0408a13: 高故也。上雖真妄同體。又須於無了知中。不辨真
0408a14: 實。若辨真實。則存了知。到此不存真如。方見本來
0408a15: 無也。彼諸眾生。末世之人。佛在世時。為真正導師。
0408a16: 則無疑誨。去聖逾遠。邪法熾盛。龍混雜。恐聞此
0408a17: 圓覺即成佛道之語。或生驚畏。所以叮嚀。若是正
0408a18: 信受持。必不生驚畏。何以故。知本性具。本不改變。
0408a19: 踏著故鄉田地穩。更無南北與東西。覺空。覺
0408a20: 法界。自覺覺他。覺行圓滿。故云隨順覺性下驗果知
0408a21: 因。
0408a22: 善男子汝等當知如是眾生至為成就一切種智。
0408a23: 智人多有。不知今生富貴。前世種得。一飲一。根
0408a24: 椽片瓦。莫非修因。況乎聞大乘圓覺。又聞而修。修
0408b01: 而證者也。此非供養諸佛今復親近耶。阿難與佛。
0408b02: 同於空王佛時。發心修行。阿難樂多聞。故未成聖
0408b03: 證。釋迦精進。今先成佛。如莊嚴王邪見。五逆調達。
0408b04: 皆有緣種。遇靈山得受記。
0408b05: 爾時世尊欲重宣此義而說偈言。
0408b06: 清淨慧當知圓滿菩提性至皆名隨順智。
0408b07: 
0408b08: 大方廣圓覺修多羅了義經心鏡卷第三
