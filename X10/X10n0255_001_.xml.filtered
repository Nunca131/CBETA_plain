0433a01: 
0433a02: No. 255
0433a03: 大方廣圓覺修多羅了義經註序
0433a04: 
0433a05: 龍沙章江禪院傳法沙門如山　註序
0433a06: 金紫光祿大夫守中書侍郎尚書門下平章事充集
0433a07: 賢殿大學　裴休　撰
0433a08: 裴公河東濟懸人登進士甲科應賢良方正官至
0433a09: 平章政事先世名許玄度建越州塔未終而化後
0433a10: 託梁武之孫姓蕭名因訪曇彥禪師為入定觀
0433a11: 明其宿因師云許玄度來何暮昔日浮屠今如故
0433a12: 後眾請師修龍江大殿師云非吾所為三百年後
0433a13: 自有非衣功德主遂銘之至唐三生為裴休果如
0433a14: 其言。
0433a15: 夫血氣之屬必有知凡有知者必同體所謂真淨明
0433a16: 妙徹靈通卓然而獨存者也。
0433a17: 血氣滋運一切同體故曰屬血氣既同必同有知
0433a18: 所謂真淨明等皆具足於同體中有聖不增有凡
0433a19: 不減故曰獨存。
0433a20: 是眾生之本源故曰心地是諸佛之所得故曰菩提。
0433a21: 二是字皆指上文真淨明等總是諸佛眾生心地
0433a22: 菩提本源同得故經註云諸佛光嚴住持即眾生
0433a23: 淨覺妙明心地是也。
0433a24: 交徹融攝故曰法界。
0433b01: 會上十法界身心聖凡交徹理事融攝同歸寂滅
0433b02: 平等本際。
0433b03: 寂靜常樂故曰涅槃不濁不漏故曰清淨不妄不變
0433b04: 故曰真如離過絕非故曰佛性護善遮惡故曰總持。
0433b05: 護善有不失之功內持萬德遮惡有不入之義外
0433b06: 遣百非梵語陀羅尼此云總持。
0433b07: 隱覆含攝故曰如來藏。
0433b08: 真如隱覆在藏識之中亦能含攝恒沙性功德。
0433b09: 超越玄悶故曰密嚴國。
0433b10: 超越重玄之悶證秘密妙莊嚴域此上十義歸
0433b11: 別教之極談。
0433b12: 統眾德而大備爍群昏而獨照故曰圓覺其實皆一
0433b13: 心也。
0433b14: 總結上文義皆歸圓覺之妙心。
0433b15: 背之則凡順之則聖迷之則生死始悟之則輪迴息
0433b16: 親而求之則止觀定慧推而廣之則六度萬行。
0433b17: 親近隨順止觀定慧是本覺之內薰推究止觀定
0433b18: 慧而開廣之則成六度萬行是圓覺之妙用。
0433b19: 引而為智然後為正智依而為因然後為正因其實
0433b20: 皆一法也。
0433b21: 引依六度萬行為正因上來皆以任持自捨成究
0433b22: 竟覺從因至果皆遵稟一法之規範也。
0433b23: 終日圓覺而未圓覺者凡夫也。
0433b24: 下凡真隨妄轉唯背無順持珠作丐所謂眾生日
0433c01: 用而不知也。
0433c02: 欲證圓覺而未極圓覺者菩薩也具足圓覺而住持
0433c03: 圓覺者如來也。
0433c04: 欲證者謂菩薩歷地位階梯等覺已巳前細念未斷
0433c05: 故曰未極具足而住持者唯佛與佛能究盡安
0433c06: 住任持也。
0433c07: 離圓覺無六道捨圓覺無三乘。
0433c08: 反顯六道性中皆具足圓覺終日圓覺而未圓
0433c09: 覺之義六道受生更無別法謂迷此本覺妙心派
0433c10: 成三界業果故云離圓覺別無六道可得三乘聖
0433c11: 位亦非別法但悟此覺心斷惑證真成無上道。
0433c12: 非圓覺無如來泯圓覺無真法其實皆一道也。
0433c13: 裴公該而之不出一道。
0433c14: 三世諸佛之所證證此也如來為一大事出現
0433c15: 為此也三藏十二部一切修多羅蓋詮此也。
0433c16: 三世諸佛同證圓覺非別有法如來為一大事因
0433c17: 緣故出現於世亦無別事即此圓覺為一大事也
0433c18: 三乘十二分教一切契經皆詮圓覺更無別法。
0433c19: 然如來垂教指法有顯密。
0433c20: 顯說修多羅密示陀羅尼。
0433c21: 立義有廣略。
0433c22: 就辨音章二十五輪為廣就威德章三觀行相為
0433c23: 略粗可明矣。
0433c24: 乘時有先後。
0434a01: 華嚴頓開智眼不歷諸漸乘時先也涅槃直指人
0434a02: 心不務速說乘時後也。
0434a03: 當機有深淺。
0434a04: 對文殊破無明言簡而當機深者也對金剛藏破
0434a05: 無明辭繁而備機淺者也圓覺一法而該備八義。
0434a06: 非上根圓智其孰能大通之故如來於光明藏與十
0434a07: 二大士密說而顯演潛通廣被以印定其法為一切
0434a08: 經之宗也。
0434a09: 密說則非器不傳潛通後進顯演則觀機授法廣
0434a10: 被當來以圓覺一印印定為諸經之宗。
0434a11: 圭禪師。
0434a12: 終南一其形如圭師遯其下故以稱焉。
0434a13: 得法於荷澤嫡孫南印上足道圓和尚。
0434a14: 西京河南府有荷澤寺因祈雨得驗故名荷澤神
0434a15: 會禪師居之乃六祖高弟先六祖曰吾有一物無
0434a16: 名無字神會出云是諸佛之本源神會之佛性祖
0434a17: 云喚作一物即不中汝喚作佛性若此子有片瓦
0434a18: 遮頭只是成這箇知解宗徒會乃自立為七祖此
0434a19: 下滋州法如禪師如出為荊南惟忠禪師傳法法
0434a20: 如之印蓋出南能宗下故曰南印道圓和尚乃南
0434a21: 印之門人圭於道圓得法此明起教之因。
0434a22: 一日從眾僧齋于州民任灌家居下位以次受經。
0434a23: 染削之後隨眾赴供以小居下位。
0434a24: 遇圓覺了義卷未終軸感悟流涕歸以所悟告其師
0434b01: 師撫之曰汝當大弘圓頓之教此經諸佛授汝耳禪
0434b02: 師既佩南宗密印受圓覺懸記於是閱大藏經律通
0434b03: 唯識起信等論。
0434b04: 經律論為三藏唯識乃戒賢法師所傳起信是馬
0434b05: 鳴菩薩所造。
0434b06: 然後頓轡於華嚴法界宴坐圓覺妙場究一兩之所
0434b07: 霑窮五教之殊致。
0434b08: 後閱華嚴如來良馬頓其轡更不他適詳其本
0434b09: 末與圓覺無差遂游心於法界宴坐於妙場究如
0434b10: 來一味之法雨五教者小乘教始教終教頓教圓
0434b11: 教差別不同故云殊致。
0434b12: 乃為之疏解凡大疏三卷大鈔十三卷略疏兩卷小
0434b13: 鈔六卷道場修證儀一十八卷並行於世。
0434b14: 在智炬寺并退居草堂造此疏鈔等。
0434b15: 其敘教也圓其見法也徹其釋義也端如折薪其入
0434b16: 觀也明若秉燭。
0434b17: 剖釋其義如折薪折宗從斧徑直分破故曰端毛
0434b18: 詩云南山折薪匪斧不克今以疏喻於斧經喻於
0434b19: 薪入三觀之妙門如秉炬火。
0434b20: 其辭也極於理而已巳不騁其文也扶於教而已巳不
0434b21: 苟飾。
0434b22: 辭研性理不是誕馳騁文扶聖教不是苟間花
0434b23: 飾。
0434b24: 不以其所長病人故無排斥之說不以其未至羞人
0434c01: 故無胸臆之論。
0434c02: 不以己巳長而疾惡他人所短故無毀斥之說若以
0434c03: 己巳短而蓋覆彼人所能是為臆度之論圭皆離
0434c04: 此過。
0434c05: 蕩蕩然實十二部經注見經中之眼目三十五祖之骨髓。
0434c06: 竺乾四七唐土二三兼之荷澤。
0434c07: 生靈之大本三世之達道後世雖有作者不能過矣
0434c08: 其四依之一乎或淨土之親間乎何盡其義味如此
0434c09: 也。
0434c10: 涅槃四依品云依法不依人依義不依語依智不
0434c11: 依識依了義不依不了義又唐稱生肇融叡四法
0434c12: 師為四依故裴休亦稱美圭為四依之一或有
0434c13: 淨土與十二大士親聞如來所說乎。
0434c14: 或曰設難道無形視者莫能道無方行者莫能至況
0434c15: 文字乎在性之而已巳。
0434c16: 悟性之者不立文字直指人心。
0434c17: 豈區區數萬言而可詮之哉對曰噫是不足以語道
0434c18: 也前不云乎統眾德而大備爍群昏而獨照者圓覺
0434c19: 也蓋圓覺能出一切法一切法未離圓覺今夫經
0434c20: 律論三藏之文傳于中國者五千餘卷其所詮者何
0434c21: 也戒定慧而已巳修戒定慧而求者何也圓覺而已巳圓
0434c22: 覺一法也張萬行而求之者行眾生之根器異也。
0434c23: 上根之士不待言詮中下根劣故廣張義相引令
0434c24: 悟入。
0435a01: 然則大藏皆圓覺之經此疏乃大藏之疏也。
0435a02: 大藏既是一大圓覺今疏圓覺者即是一大藏也。
0435a03: 羅五千軸之文而以數卷之疏通之豈不至簡哉何
0435a04: 言其繁也及其斷言語之道息思想之心忘能所滅
0435a05: 影像然後為得也固不在詮表耳。
0435a06: 此結答前難者說謂今以數卷之疏該通一藏可
0435a07: 謂省力若能絕言思忘能所了無相狀是即圓覺
0435a08: 清淨境界何用詮表耳。
0435a09: 嗚呼生靈之所以往來者六道也鬼神沈幽愁之苦
0435a10: 鳥獸懷獝狘之悲修羅方瞋諸天正樂可以心慮
0435a11: 趣菩提唯人道為能耳人而不為吾未如之何也已巳
0435a12: 矣。
0435a13: 鬼神者此說地獄餓鬼二道常沒於幽暗哀愁之
0435a14: 苦獝者鳥驚飛狘者獸走畜生道中唯知畏
0435a15: 死貪生何由出離修羅以瞋業好戰何暇進修諸
0435a16: 天樂不了妙覺明心福盡還墮上五不可惟人
0435a17: 界中可修苦心勞慮攝歸正念趣向菩提師教聞
0435a18: 薰前言住行悟入圓覺雖六道皆為苦趣然作佛
0435a19: 作祖亦從人道但盡凡心別無聖解人而不為無
0435a20: 奈之何也已巳矣。
0435a21: 休常遊禪師之閫域受禪師之顯訣無以自直
0435a22: 讚其法而普告大眾耳其他備乎本序云。
0435a23: 公既入禪師之閫奧受顯了妙訣無以自親傳
0435a24: 之報直讚美圓覺之法其佗備盡經中綸貫之旨
0435b01: 請觀圭本序。
