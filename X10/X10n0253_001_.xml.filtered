0238a01: 
0238a02: 
0238a03: No. 253-A
0238a05: 路頭。十分徑捷。蓋不入大光明藏。不得清淨覺地。未
0238a06: 到清淨覺地。不為大圓滿。此圓則明。明則覺之本旨
0238a07: 也。矧大疏。略疏。大鈔。少鈔。總而計之。奚翅數萬言。橫
0238a08: 說說。總在圓覺圈裏。要人各自識破或者。字字鑽
0238a10: 覺。而未圓覺久。況依幻而說覺者乎。琪夙耽是經。
0238a11: 遍閱諸疏。偶因糟粕。忽悟醇醲。敬以　　孝宗皇帝
0238a12: 御註。及眾大知識講義頌偈章。分類附用鋟諸梓。願
0238a13: 與　諸高德共之。如大海水隨意斟酌無不清涼。如
0238a14: 恒河沙隨意取捨無不具足。讀卷未終。便即感悟。固
0238a15: 自有頓機者。若曰捨筌而得魚。則是猶幻翳妄見空
0238a16: 華。必欲刻舟而求。則有照有覺俱名障。今日對
0238a17: 面說破。輪轉生死。故曰無明。若無輪轉。方始是覺。休
0238a18: 將螢火燒須彌。要得針芒湊芥子。
0238a19: 
0238a20: 淳祐六丙午月辛丑旦日丙戌覺如周琪序
0238a21: 
0238a22: 
0238a23: 
0238a24: 
0238b01: 
0238b02: 
0238b03: 
0238b04: No. 253-B
0238b06: 
0238b07: 文殊章。頓悟本有圓覺妙心。本無無明生死。方名信
0238b08: 解。成發起因。普賢章。以悟脩之理難明。故須徵釋。令
0238b09: 解用心。普眼章。開示身心無性。二空理顯。根塵諸法
0238b10: 普淨普。見境同佛。金剛藏章。令深悟輪迴。分別邪
0238b11: 正。故乃徵釋。彌勒章。窮展轉根元。推差別種性。令斷
0238b12: 貪愛。清淨慧章。已巳知圓覺染淨無殊。辨隨順脩證。威
0238b13: 德自在章。眾生根性不同。煩惱厚薄不等。立三觀門。
0238b14: 隨根趣入。辨音章。就前三觀。示觀網交羅。隨宜各契。
0238b15: 淨諸業障章。約計深淺。分我四相。若除我執。便是圓
0238b16: 覺。普覺章。由前除障。脩習用意。依善知識。免溺四病。
0238b17: 及諸細惑。圓覺章。道場克期。加功用行。以求證入。上
0238b18: 中下根。普歸圓覺。賢善首章。正宗之法。法義已巳周。欲
0238b19: 使廣益他方。遠霑來世。流傳通泰。展轉無窮。一部諸
0238b20: 章。大旨如是。閱者預明可知始末。
0238b21: 
0238b22: 
0238b23: 
0238b24: 
0238c01: 
0238c02: 
0238c03: 
0238c04: No. 253
0238c05: 大方廣圓覺脩多羅了義經夾頌集
0238c06: 解講義
0238c07: 
0238c08: 
0238c09: 御註。大方廣者。無量無邊之廣也。蓋圓覺性體周
0238c10: 遍法界。如大方之廣故也。圓者。圓照具足。覺者。
0238c11: 明靈照。脩多羅者。按諸註疏。乃總括諸經之辭。了
0238c12: 義經者。讚此一經。是究竟了達之義。
0238c13: 西蜀復菴暉禪師類解講義曰。經題十有一字。以
0238c14: 八義釋之。一約體用。二法義。三能所。四名義。五立
0238c15: 名。六取捨。七問難。八總。第一體用者。於中又有
0238c16: 從體起用。及攝用歸體。謂大字一字屬體。方廣二
0238c17: 字屬用。此從體起用也。其次圓覺二字屬體。上大
0238c18: 方廣三字屬用。此攝用歸體也。第二法義者。欲釋
0238c19: 諸經論。必須明釋法義。依法解義。義即分明。以義
0238c20: 照法。法即顯著。今經題中。圓覺二字屬其法。大方
0238c21: 廣三字屬其義。謂當體明廣大常住本覺法上。
0238c22: 有此之大義方義廣義。其次經之一字屬其教法。
0238c23: 上脩多羅了義五字。是嘆教法勝能之義也。第三
0238c24: 能所者。謂脩多羅了義經六字。屬能詮之文。大方
0239a01: 廣圓覺五字。屬所詮之義。又有總別。脩多囉三字
0239a02: 屬總。謂指一代時教。了義經三字屬別。謂別歎此
0239a03: 圓覺經。謂此經乃是一代時教中。諸部宣說勝諦
0239a04: 決了究竟之義。非是宣說世俗因果不了之義。所
0239a05: 以云。脩多羅總指諸部。了義者別嘆斯文也。第四
0239a06: 名義者。又分為二。初唐。後梵。謂大方廣圓覺了義
0239a07: 經八字。即此方唐言也。脩多羅三字。即西域梵語
0239a08: 也。大以當體得名。常為義。當體覺性無邊。強名
0239a09: 為大。常則通三際。則橫十方。方以就法為
0239a10: 名。軌持為義軌則軌生物解。使眾生悟入佛之知
0239a11: 見。持則任持自性。於生死海中而此性不曾生滅。
0239a12: 廣則從用得名。包博為義。包則無外。博則普。圓
0239a13: 以不偏得名。滿足周備為義。覺以不昏得名。明
0239a14: 靈照為義。此皆就唐言釋名義也。其次脩多羅。此
0239a15: 翻契經。契與契合合機合理也。經者有貫串義。有
0239a16: 攝持義。謂貫穿諸佛所說之法。攝持一切眾生之
0239a17: 類。故稱大方廣圓覺脩多羅了義經也。第五立名
0239a18: 者。且諸經得名。或佛自立。或結集人立。或兼斯二
0239a19: 者立。今經題目。據下賢首章中有其五名。一名大
0239a20: 方廣圓覺陀羅尼。二名脩多羅了義。三名秘密王
0239a21: 三昧。四名如來決定境界。五名如來藏自性差別。
0239a22: 以此推之。是知此經之名乃佛自立也。第六取捨
0239a23: 者。經中雖有五名。首題唯取其二者。良以宗本體
0239a24: 用。是法義之宏綱。詮指功能。乃言像之皎鏡。事周
0239b01: 義盡。須建五名。以要標題。且存兩號。遂存前二略
0239b02: 去後三。此譯人巧意也。第七問難者。又分為二。初
0239b03: 難本題。後難別題。難本題云。脩多羅與經。但唐梵
0239b04: 之文有異。今雙置題目。豈非重疊耶。答上則總指
0239b05: 諸部。此則唯目當經。對總歎別。故非重也。次難別
0239b06: 題中。又分為二。初難法義。後難三大。難法義云。且
0239b07: 大方廣佛華嚴經。彼經題目。以大方廣三字為法。
0239b08: 佛華嚴三字為人。今經何故以大方廣三字為
0239b09: 義耶。答彼經對人故稱法。此經對法故稱義也。難
0239b10: 三大云。華嚴經說三大。起信論說三大。與今經說
0239b11: 三大。是同是別耶。答配屬三大。約法則同。釋義隨
0239b12: 宗則別。起信論就凡上建立三大為宗。華嚴經就
0239b13: 玄上及事上建立三大為宗。凡一字皆具十義今經就本
0239b14: 覺體上建立三大為宗。故不同也。所以起信約凡
0239b15: 以為心。圓覺約佛以標名。華嚴不逐機宜。直顯一
0239b16: 真法界也。又起信大分約因位說。圓覺與華嚴大
0239b17: 分約果位說。第八總者。意謂。此二十八紙能詮
0239b18: 之文。乃是吾佛大聖人。於一代時教諸部中。特為
0239b19: 頓機之者。宣說決了究竟真實常住之義。欲使後
0239b20: 代順佛法脩行之人。誦此能詮之文。解此所詮之
0239b21: 理。如說脩行。於一切處。決疣潰癰。挑痾去毒。遣障
0239b22: 除疑。證自己巳廣大靈明真實常住圓覺之體。於此
0239b23: 體上。發起如是大義。如是方義。如是廣義。從此超
0239b24: 凡入聖。一得永常。盡未來際。自利利他。受用無盡
0239c01: 也。
0239c02: 四明聰講師心鏡曰。大方廣圓覺者。此經窮理
0239c03: 盡性之書。潔淨精微之教。部雖屬於方等教。味唯
0239c04: 歸一圓。瞿曇示因地之良規。妙德啟脩行之正路。
0239c05: 故之以大方廣。實之以脩多羅。今言圓即大也
0239c06: 曰規。覺即方也曰矩。蓋聖人用此模範。眾生能成
0239c07: 十方諸佛軌則。名善法行也。又圓是圓融。覺是覺
0239c08: 性。真覺之性。圓融之道。如大海水澄湛圓融。楞嚴
0239c09: 云。覺海性澄圓。圓澄覺元妙。又圓則寂也。覺則照
0239c10: 也。照而常寂故曰圓。寂而常照故曰覺。覺取照義。
0239c11: 圓取寂義。照而寂。寂而照。寂照同源。故曰圓澄覺
0239c12: 元妙。此非獨取廣大無邊之義為圓覺。須知眾生
0239c13: 旅泊三界。生死結根。無明業識。非圓覺寂照之功
0239c14: 幻翳空華孰能銷殞。故圓覺之義。義盡於斯。脩多
0239c15: 羅者。此翻契經。契理契機。故曰契經。了義者。法華
0239c16: 以前。圓覺之外。皆不了義。蓋權實未融故也。今既
0239c17: 聞開顯。同法華之圓。並為了義。所以事理圓融。因
0239c18: 果頓足。佛法之妙。豈復有過於此。經者徑也。經由
0239c19: 聖人心口。故得萬古同遵百世不易。準佛地論解。
0239c20: 則能貫能攝。此方儒書。則訓法訓常。餘如常釋。不
0239c21: 復繁引。
0239c22: 罽賓國三藏法師佛陀多羅奉詔譯
0239c23: 西蜀復庵暉禪師曰。譯師也。梵語佛陀多羅。此云
0239c24: 覺救。罽賓者。即北印度也。由西域有五印度。此覺
0240a01: 救三藏。乃是北印度罽賓人也。初於東都白馬寺
0240a02: 譯此經。不載年月。譯之一字。乃是度語之稱。又譯
0240a03: 者易也。大抵變易以成華言。鄭氏註曰。王制五方
0240a04: 之民。言語不通。嗜欲不同。達其志。通其欲。因是命
0240a05: 通言語之官曰象胥。蓋象胥有才智者也。又說東
0240a06: 方官曰寄。南方官曰象胥。西方官曰狄鞮。北方官
0240a07: 曰譯。今據經多從西來。今用北方之官名者。但漢
0240a08: 時多與北狄交通。然北方譯官。兼善西方之語。佛
0240a09: 法初自西來。乃用北方之官翻之。自此佛經咸稱
0240a10: 譯也。唐圭定慧禪師宗密。述疏鈔科節疏主也。
0240a11: 圭即終南之別山。定慧禪師。即唐宣宗追諡謚之
0240a12: 號。此經前後造疏解者。有京報國寺惟法師。先
0240a13: 天寺悟實禪師。薦福寺堅志禪師。北京道詮法師。
0240a14: 今圭峰定慧禪師。皆曾備討。各有所長。邈經文
0240a15: 簡而可。實述理性顯而有宗。詮多專於他詞。志
0240a16: 可利於群俗。然圓頓經宗未見開拓。性相諸論迢
0240a17: 然不干。故圭之疏俱不依也。大凡佛說一代時
0240a18: 教。皆有三分。一序分。二正宗。三流通分。今經從如
0240a19: 是我聞至平等法會。名序分。自文殊至圓覺。共一
0240a20: 十一章經文。並是正宗分。最後賢善首章經文。屬
0240a21: 流通分。今先序分科者。科含半義。乃是包括酌量
0240a22: 一部經文大意。故曰科也。
0240a23: 四明聰講師心鏡曰。沙門或云桑門。肇云。出家都
0240a24: 名。阿含經云。捨離恩愛。出家脩道。攝御諸根。不染
0240b01: 外欲。故號沙門。郊祀志云。沙門漢言息心。削髮出
0240b02: 家。絕情洗欲。而歸於無為也。瑞應云。息心達本源
0240b03: 故號為沙門。梵語佛陀多羅者。唐言覺救。北印度
0240b04: 罽賓人也。於東都白馬寺。譯圓覺一部。不載歲月。
0240b05: 譯者易也。以彼方言。易成華語也。
0240b06: 如是我聞。
0240b07: 御註曰。阿難謂。如是經教。親從佛聞以後依此。於正經之下註
0240b08: 寫者。並是御註。
0240b09: 一時。
0240b10: 佛說此經之時。
0240b11: 婆伽婆。
0240b12: 藏經曰。佛之異稱。
0240b13: 西蜀復庵暉禪師曰。經首必具六種成就。若六緣
0240b14: 不具。教法不興。謂一信成就。二聞成就。三時成就。
0240b15: 四主成就。五處成就。六眾成就。今此一段文。具前
0240b16: 四也。如是者。乃信成就。佛法大海信為能入。若信
0240b17: 則言是事如是。若不信言是事不如是。又信則所
0240b18: 言之理順。順則師資之道成。是知。信之一字。乃信
0240b19: 順之辭。如人有手取物則得。華嚴經曰。信是道源
0240b20: 功德母。長養一切諸善根。斷除疑網出愛河。開示
0240b21: 人天涅槃路。我聞者。乃聞成就。我有四種。一凡夫
0240b22: 實我。二外道神我。三菩薩假我。四佛之真我。今當
0240b23: 假我也。聞從耳根發識。既是耳聞。今何稱我。廢耳
0240b24: 之別。從我之總。故曰我也。又唯識家解如是二字。
0240c01: 作指定之辭。謂指定下來所說之教法。阿難二十
0240c02: 年中。為佛侍者。親從佛聞。所以云如是玄義我親
0240c03: 得聞。親光菩薩。將此六種成就。謂之經前五事。信
0240c04: 散在聞時主處眾中也。一時者。乃時成就。謂此時
0240c05: 不定俱是師資會合聽說之時也。婆伽婆者。乃主
0240c06: 成就。此具六種義。一自在。二熾盛。三端嚴。四名稱
0240c07: 五吉祥。六尊貴。如是六種義差別。應當總名婆伽
0240c08: 婆。大抵教家有五不翻。一祕密不翻。即神等。二
0240c09: 多含不翻。即羅漢須菩提等。三此方無故不翻。如
0240c10: 閻浮提樹苾等。四順古不翻。如阿耨多羅等。五
0240c11: 生善故不翻。如佛般若菩薩等。若云覺。此方人輕
0240c12: 薄不生善故。今婆伽婆。於五不翻中。當多含故不
0240c13: 翻也。然婆伽婆即是佛。若出其體。乃是圓覺也。
0240c14: 四明聰講師曰。如是者理無不如之謂是。事無不
0240c15: 是之謂如。亦是信順之詞。文如理是也。我聞者。阿
0240c16: 難稱我者。非人我之我。謂萬法皆備於我之我。本
0240c17: 是耳聞。蓋我是耳之主宰故也。一時者。一者多之
0240c18: 所宗謂之一。又一之所起謂之時。天上人間長短
0240c19: 不同。天竺國不分春夏秋冬。只云三際。正月十六
0240c20: 日。至五月十五日。為熱際。五月十六日。至九月十
0240c21: 五日。名雨際。九月十六日。至正月十五日。名寒際。
0240c22: 今言一時者。已巳包四季故也。婆伽婆者。說經教主。
0240c23: 即佛也。亦曰婆伽婆。亦曰薄伽梵。佛頂云。十方薄
0240c24: 伽梵。一路涅槃門。具足六義。自在。熾盛。端嚴。名稱。
0241a01: 吉祥。尊貴。如是六德義圓滿。應當總號薄伽梵。諸
0241a02: 經多稱為佛。蓋譯師取與不同。非有他也。今定說
0241a03: 經。定是何身所說。佛有法身報身應身。法身有二
0241a04: 種。理體法身。用中法身。報身亦有二種。有自報他
0241a05: 報。應身亦有二種。有勝應。有劣應。今定用中法身
0241a06: 亦曰他報。亦曰勝應。三身一體也。亦云即生身為
0241a07: 尊特身佛。蓋釋迦。來此南閻浮提八十返。親近父
0241a08: 母生身。五十年說法。三百會談經。只此丈六四八
0241a09: 之相。華嚴云。父名淨飯。母名摩耶。吾名悉達。但大
0241a10: 小乘機見不同。大乘住地菩薩。用業識見之。即此
0241a11: 丈六即尊特身。即用中法身。龍女所讚微妙淨法
0241a12: 身。具相三十二也。二乘凡夫。只用六識見。是父母
0241a13: 生身。三十二相。說小乘法。同一座席。二見不同。但
0241a14: 此尊特身有二種。一者示現尊特。如光明法華。圓
0241a15: 光一尋能照無量。凡窮一相皆不可得。如應持不
0241a16: 窮其頂。目連莫究其聲。外道欲量佛身。南山斫丈
0241a17: 六竹量之。佛頭在丈六竹上。古云。斫盡南山竹。仍
0241a18: 舊長丈六。二者現起尊特。如十蓮華藏海微塵相
0241a19: 好。又十六觀經。真法身高六十萬億。眼如四大海
0241a20: 水。眉間白毫如五須彌山。皆是現起尊特也。不思
0241a21: 議德。豈容凡夫以有思惟心之所測度也。
0241a22: 入於神通大光明藏。
0241a23: 佛入大定中。神通光明無窮無盡。故名曰藏。
0241a24: 三昧正受。
0241b01: 三昧者。正受中自得之妙。正受者。不受諸受。名曰
0241b02: 正受。
0241b03: 西蜀復庵暉禪師曰。乃處成就。謂佛入法性源。現
0241b04: 無邊無礙剎土。亦不定分自他受用。故曰依真。所
0241b05: 以大疏云。經宗既詮實境。教主須明真身。居受用
0241b06: 土。為諸大士說圓覺經。然此經說處。及說教之主。
0241b07: 與別經不同。金剛經處。即是舍衛國給孤獨園。說
0241b08: 主乃是丈六化身。今此經則不然。說處即定中。乃
0241b09: 是依真實之境。說主即法身與報身不分。乃是真
0241b10: 身說也。神則妙用難測。通則自在無壅。大光明藏
0241b11: 有三義故。一揀濫。二破名。三顯理。何謂之揀濫。謂
0241b12: 一代時教中。佛所說有如來藏。有自性清淨藏。有
0241b13: 法身藏。有法界藏。恐濫彼故。今謂此是大光明實
0241b14: 性神通之藏。何謂之破名。佛恐後人不知法體本
0241b15: 來平等。於平等中強生分別。以謂十方諸佛如來
0241b16: 大光明藏。大包天地。光明烜赫。無所不照。無所不
0241b17: 包。無所不攝。無所不容。有如此之名相。若作如此
0241b18: 見解。遂作兩箇故。破有執心。即相無相故。無大字
0241b19: 名相。無光字名相。無明字名相。無藏字名相也。何
0241b20: 謂顯理。此一義妄盡覺明大開眼。於一切處。圓陀
0241b21: 陀。淨。赤洒洒。頭頭是。物物全。盡十方世界。無
0241b22: 不融通。如大日輪昇空。天下洞明。此所謂顯理。雖
0241b23: 然如是。更須親行一步始得話圓。所以論云。心性
0241b24: 不起。即是大智慧照也。三昧者梵語。此云正受。
0241c01: 即唐梵雙舉。此即入定。正受者。不受諸受故曰正
0241c02: 受。正以揀邪義。受以領納義。若眼領納色。耳領納
0241c03: 聲。鼻香。舌味。身觸。意法。以至一切時領納。愛喜樂
0241c04: 捨等者。此名邪受。唯是入定之時。於所緣境。審正
0241c05: 思。察眼不領納色。乃至身意法。以至一切時。愛喜
0241c06: 樂捨等法。然後不妨眼熾然見色。耳熾然聞聲。乃
0241c07: 至鼻舌身意熾然等。所以賢首云。雖空空絕。不
0241c08: 妨義天之星像燦然。湛湛亡言。豈礙教海之波瀾
0241c09: 浩瀚。只如上至十方諸佛。下及六道眾生。皆有此
0241c10: 大光明藏三昧正受。且如何得入。但向十二時中。
0241c11: 息諸妄想攀緣顛倒分別之心。智與理冥。境與神
0241c12: 會。便入得此大光明藏三昧正受。脫或不然。只知
0241c13: 門外走。寧識在其中。
0241c14: 一切如來。
0241c15: 金剛經曰。如來者。無所從來。亦無所去。故名如來。
0241c16: 光嚴住持。
0241c17: 光嚴者。光明莊嚴也。住者常住不住。持者受持無
0241c18: 失。
0241c19: 西蜀復庵暉禪師曰。一切者普該之言。如來者。其
0241c20: 義有四。一約法身者。謂無所從來。亦無所去也。二
0241c21: 約報身者。謂過去脩因。來成佛果也。三約化身者。
0241c22: 謂乘如實道。來成正覺也。四約理智。如謂本覺。來
0241c23: 謂始覺。因本覺而有不覺。因不覺而有始覺。本始
0241c24: 不二。故曰如來。又十方諸佛。悟此真如之理。故曰
0242a01: 如來。六道四生。迷此真如之理。故曰如去。不得稱
0242a02: 來。今如來者。即指化身也。光嚴者。重重交光。照耀
0242a03: 炳著。妙相之上。安住任持。永絕攀緣。不曾遺失。所
0242a04: 以序云具足圓覺住持。圓覺者如來也。
0242a05: 是諸眾生清淨覺地。
0242a06: 佛與眾生本同一性。故諸佛光嚴住持處。即眾生
0242a07: 淨覺心地。
0242a08: 西蜀復庵暉禪師曰。上文明聖同。此文明凡同。是
0242a09: 字乃指定之辭。諸則不一之義。眾生者。以色受想
0242a10: 行識五蘊眾緣和合而生。故曰眾生。又云有多生
0242a11: 死。故曰眾生。清淨者。離煩惱障。離所知障。垢不能
0242a12: 染。妄不能變。故曰清淨。覺是法。地是喻。此謂之法
0242a13: 喻雙舉。謂一切眾生。迷真失湛。徇相執名。妄見眾
0242a14: 生。然妄體元空。全是本覺。此之本覺體上。能出生
0242a15: 一切河沙功德。喻如大地能生一切物等。問。眾生
0242a16: 分上。何不稱住持耶。答。諸佛證此境故。得稱住持。
0242a17: 眾生不證此境。但具佛性。故不得稱住持二字。但
0242a18: 指其分上有此清淨本覺之地。所以序云。終日圓
0242a19: 覺而未嘗圓覺者凡夫也。首楞云。雖終日行。而不
0242a20: 自覺。枉入諸趣。在禪家。謂之終日焚香。不知身是
0242a21: 道場。在周易。謂之百姓日用而不知。在孟子。謂之
0242a22: 終身由之而不知其道者眾也。在老子。謂之不善
0242a23: 身之所保。亦同意也。又法燈和尚云。無根兮得活。
0242a24: 離地兮不倒。日用尚不知。更向何處討。
0242b01: 身心寂滅。平等本際。
0242b02: 既證寂滅。聖凡體同。方見本來真際。了無差等。
0242b03: 圓滿十方。
0242b04: 覺性圓滿。法界故。
0242b05: 不二隨順。
0242b06: 雖順諸緣。覺性常一。
0242b07: 西蜀復庵暉禪師曰。身心寂滅平等本際圓滿十
0242b08: 方者。身即所執之妄身。心即所執之妄心。寂滅是
0242b09: 畢竟空義。圓則不。滿則具足。謂上文舉一切如
0242b10: 來光嚴住持。又舉是諸眾生清淨覺地。乃是立宗。
0242b11: 蓋此經以心境空寂。凡聖平等為宗。忘情等佛觀
0242b12: 行速成為趣。恐行人不知覺性本來平等。生分別
0242b13: 之心。以謂凡是凡。聖是聖。若如此解。何時了悟。故
0242b14: 云有心分別。一切皆邪。無意攀緣。萬途自正。又云
0242b15: 心異則千差競起。心乎。則法界坦然。此之執心。能
0242b16: 作諸佛。能為眾生。能作天宮。能為地獄。是知著其
0242b17: 相。則凡聖有霄壤之隔。故不平等。若以性觀之。則
0242b18: 凡聖染淨之相。而諸法當體悉皆空寂。便見圓覺
0242b19: 本際之性。本來平等。本來無欠少。非唯無四聖之
0242b20: 高。亦無六凡之下。人人具足箇箇圓成。心佛及眾
0242b21: 生。是三無差別。所以道。如缾已巳滿更不再添。佛佛
0242b22: 道齊。法法平等。此之覺性在東全東。南西北方亦
0242b23: 復如是。包於天地。充塞六。滿法界。六通四闢。
0242b24: 大小精麤。無乎不在。此謂竺土大仙心東西密相
0242c01: 付。莊子齊物篇亦云。其形若槁木。其心若死。忘
0242c02: 物忌智。則萬物一府。死生同狀。又云。自其異者視
0242c03: 之。肝膽楚越也。自其同者視之。萬物皆一也。不二
0242c04: 隨順者。隨則不乖。順則相應。且說有二。二是兩箇。
0242c05: 不二是一箇。二即是凡夫順生死。二乘趣涅槃。凡
0242c06: 夫迷圓覺之體。失圓覺之用。起惑造業。輪轉大苦
0242c07: 海中。方死方生。方生方死。頭出頭沒。無有解脫。此
0242c08: 時被妄法之所染著。不能趣於涅槃。無量劫中。只
0242c09: 在生死此岸。所以望於二乘涅槃。彼岸為二。其二
0242c10: 乘之人。見三界無安。猶如火宅。希求出離。如救頭
0242c11: 然。如獐獨跳。不顧後群。雖然得出生死。脫離三界。
0242c12: 又一向身滅智。沈空滯寂。隨解脫坑。臥涅槃城。
0242c13: 有其三義。一者心狹劣。二者怖三界。三者缺大悲。
0242c14: 只解如是去。不解如是來。又被空之所留。滯在空
0242c15: 裏。望凡夫生死。此雖為二。是二人大過不及。皆不
0242c16: 處乎中道。唯吾佛大聖人。證無住處大涅槃。以大
0242c17: 悲故。常在生死。而不住涅槃。以大智故。而不住生
0242c18: 死。常在涅槃。在此岸不妨常在彼岸。在彼岸不妨
0242c19: 常在此岸。此是佛之用處。謂之不二隨順。若學者
0242c20: 說時。即於十二時中。妄想攀緣。念念無明。生死根
0242c21: 本。不是執凡。便是執聖。不是執真。便是執妄。不是
0242c22: 執有。便是執無。與他凡夫二乘一般。唯是一切處
0242c23: 一切時。不著凡聖真妄有無。然後在真全真。在妄
0242c24: 全妄。打成一片。方合得他隨順不二。
0243a01: 於不二境。現諸淨土。
0243a02: 佛一性中。名不二境。以無著無染之法。接化眾生。
0243a03: 西蜀復庵暉禪師曰。於者依也。教家謂之境聲。就
0243a04: 境上得此於字之聲。不二境者。即上文說中道隨
0243a05: 順不二之境。諸者隨類普應曰諸。淨土者。乃對穢
0243a06: 土之稱。然此土有四。一法性土。法身所居。二受用
0243a07: 土。於中又分為二。一自受用土。唯佛自見。二他受
0243a08: 用土。唯地上菩薩見。地前小乘不見。三變化土。丈
0243a09: 六化身所居。今經統唯二種。謂淨土及穢土。佛說
0243a10: 此經之時。地前大眾。見佛化身居於娑婆世界瓦
0243a11: 礫荊棘坑坎堆阜穢土之中。說圓覺經。地上大眾。
0243a12: 見佛他受用報身。居於瓊林玉樹寶殿金臺淨土
0243a13: 之中。為其說圓覺經。所聞之法則一。所見之人各
0243a14: 別。豈非吾佛於中道不二境中。隨順普應乎。注云
0243a15: 地前大眾。得佛加被。方見報身。不蒙加被即不見。
0243a16: 又前所說凡聖一體者。此是從自受用土。入法性
0243a17: 土。今此應諸菩薩現諸淨土者。此即從法性土。現
0243a18: 他受用土。故次文云與大菩薩等是也。
0243a19: 四明聰講師曰。入於神通大光明藏。至現諸淨土
0243a20: 者。神者名天心。通者名慧性。大者即法身德。光者
0243a21: 即般若德。明者即解脫德。此之三德。會無量三諦
0243a22: 法。歸祕密藏。包一切善法曰藏。三昧翻調直定。正
0243a23: 受者即正心行處也。三昧梵語。正受華言。今華梵
0243a24: 雙舉。其實一切聖賢。皆用三昧正受。為出入之門。
0243b01: 以無分別智。緣無相理。故曰正心行處。光嚴者。即
0243b02: 了因智慧也。住持者。即緣因福德也。一切如來。皆
0243b03: 用緣了二因。莊嚴本有正因。而成佛也。是諸眾生
0243b04: 者。諸之一字。不一之辭。該一法界。皆云眾生。佛亦
0243b05: 謂之無上眾生。性淨之理。故曰覺地。在佛曰果。在
0243b06: 眾生曰因。今將佛果對眾生因地。並具圓覺妙明
0243b07: 之性。無身心相。故曰寂滅。亦無差別相。故曰平等。
0243b08: 經中凡言十方。即是十法界也。今言十界界界融
0243b09: 通。入妙圓覺。故曰圓滿。只一本覺真如佛性。隨染
0243b10: 淨緣。故曰不二隨順。於不二境。正明現土。即穢為
0243b11: 淨。即娑婆穢為寂光淨。行法云。釋迦牟尼名毗盧
0243b12: 遮那。一切處。其佛住處名常寂光。常波羅蜜所
0243b13: 攝成處。我波羅蜜所安立處。樂波羅蜜滅受想處。
0243b14: 淨波羅蜜不住身心相處。不見有無諸法相處。又
0243b15: 十六觀經。佛與韋提希夫人現諸淨土。或有國土
0243b16: 純是蓮華。或有國土如玻鏡。或有國土如自在
0243b17: 天宮。豈非即此靈山。便是報國無上報事。不須壞
0243b18: 此靈山突出寂照。恐人狐疑。不免諄複曉之以後開列
0243b19: 諸菩薩名位。註解詳說之。
0243b20: 與大菩薩摩訶薩十萬人俱。其名曰。
0243b21: 梵語菩提薩埵。秦人好略。略去提埵二字。只云菩
0243b22: 薩。翻大道心成就眾生。亦可云。菩提翻道。又翻覺。
0243b23: 此十萬眾。皆真亞聖地住聖賢。或權或實。或顯
0243b24: 或晦。同入寂光。啟揚圓覺。此經不入二乘之手。不
0243c01: 列聲聞緣覺眾也。最後流通。列凡夫眾。須彌山
0243c02: 王。并吉槃荼。火首金剛等。以知同在靈山。但凡聖
0243c03: 所見有異也。
0243c04: 文殊師利菩薩。
0243c05: 文殊久成正覺。即龍種上尊王佛。降尊就卑佐輔
0243c06: 牟尼。又翻妙德。又曰妙首。昔因女人而發道心。又
0243c07: 昔為妙光菩薩。化八王子次第而成。最後第八王
0243c08: 子然燈佛。彼時釋迦為儒童。買五莖蓮華。供養
0243c09: 然燈。并布髮掩泥。然燈與之授記曰。汝將來於五
0243c10: 濁世為佛。號釋迦牟尼。以然燈往望妙光。九代祖
0243c11: 師。瞿曇乃玄孫也。
0243c12: 普賢菩薩。
0243c13: 曲濟無遺曰普。鄰極亞聖曰賢。乃東方寶威德上
0243c14: 王佛國菩薩也。聞靈山說法華經。法會將終方至。
0243c15: 駕白象王入我娑婆。即法華經勸發品也。
0243c16: 普眼菩薩。
0243c17: 觀為義。普觀法界眾生。皆具入圓覺性。
0243c18: 金剛藏菩薩。
0243c19: 金取銛利為義。剛則剛健。喻般若之慧。能斷眾惑。
0243c20: 包覆因果善惡曰藏。
0243c21: 彌勒菩薩。
0243c22: 翻慈氏姓也。阿逸多字也。昔為國王。駕白象遊城
0243c23: 外。其象見野象。而欲性狂發。王幾失命。乃懲治調
0243c24: 象之人。象人答曰。其象本自可調。為見野象欲心
0244a01: 發生。不然請王令調之象。至王前燒紅鐵彈丸曰。
0244a02: 汝於王得罪。令吞鐵丸。令象開口吞之。丸從後出
0244a03: 跪而伏調。王見是事發慈悲心。故以姓號慈氏也。
0244a04: 王曰汝既能調。如何令之有失。曰臣能調象身。不
0244a05: 能調象心。其象心非臣之所能調。王曰世間孰有
0244a06: 善調心者乎。曰唯有佛善能調心。王往問佛。佛曰
0244a07: 世間調心。各有方法。調象調牛馬若干諸類。欲調
0244a08: 之無遏所欲。隨其所好而漸調之。如禽畜烏鳶螻
0244a09: 蟻之屬。皆可調之。淨名云。先以欲牽。後令入佛
0244a10: 智。其難調者。唯世人心爾。古云。高可射。深可釣。唯
0244a11: 有人心咫尺間。只尺人心難可料。所以須菩提。首
0244a12: 問淨心。此經示二十五定輪。三種妙觀。正是調心
0244a13: 之術。人心散即用止止之。止則息攀緣之心也。昏
0244a14: 即用觀觀之。其昏即朗。止觀明靜之法。明靜即
0244a15: 寂照。散即止寂也。昏即觀照也。以此為藥。無明之
0244a16: 病不遠而復也。
0244a17: 清淨慧菩薩。
0244a18: 澄心如月。己巳若潭。月潭清。神清慧朗。斯之謂
0244a19: 歟。
0244a20: 威德自在菩薩。
0244a21: 圭云。三藏成就。功用猛利。邪魔不能擾。妄惑不
0244a22: 能侵故也。今云人之動靜。莫過四威儀。行住坐臥。
0244a23: 道在乎動靜之間。此之聖流。行如象王。威如師子。
0244a24: 進退以禮。折旋俯仰。威儀詳序。以模範後賢故。斯
0244b01: 名不朽也。
0244b02: 辨音菩薩。
0244b03: 此菩薩善能辨別隨類圓音。故曰辨音。
0244b04: 淨諸業障菩薩。
0244b05: 一切業障。盡依四相而生。此菩薩身口意三業。如
0244b06: 珠玉無瑕疵。泯絕諸惡。奉行眾善。
0244b07: 普覺菩薩。
0244b08: 自覺亦能覺他。念起即覺。是也覺。非也覺。覺是覺
0244b09: 非。所以針艾隨身。膏肓之鬼自懼。
0244b10: 圓覺菩薩。
0244b11: 理無不圓。事無不覺。故曰圓覺。
0244b12: 賢善首菩薩等。
0244b13: 近聖曰賢。順理曰善。故曰賢善首。一會法眾十方
0244b14: 人俱。故曰等。
0244b15: 而為上首。與諸眷屬。皆入三昧。同住如來平等法會。
0244b16: 西蜀復庵暉禪師曰。上文皆處成就。此即眾成就。
0244b17: 與者并也。大者揀小義。即指登地大菩薩。菩薩是
0244b18: 不全。梵語全云菩提此云覺。薩埵此云有情。謂此
0244b19: 人既能自覺。亦復覺他。有情眾生但行二利之人。
0244b20: 總可謂菩薩。摩訶即大也。謂此有情信大法。解大
0244b21: 義。發大心。趣大果。脩大行。證大道之人。皆是指諸
0244b22: 上菩薩也。皆入三昧者。謂佛既入大光明藏三昧
0244b23: 正受。而十二菩薩。與諸眷屬。亦皆入定。同止住釋
0244b24: 迦如來凡聖平等因果不二法性之會。今將正宗
0244c01: 分中十一章問答。束之為二。謂初一問答。令信解
0244c02: 真正。成本起因後十問答。令依解脩行。隨根證入
0244c03: 也。今先綸貫一經塗轍。初一問答令信解真正成
0244c04: 本起因者。蓋文殊表解。普賢表行。夫欲運心脩行。
0244c05: 先須信解真正。解若不正。所脩一切皆邪。縱使精
0244c06: 勤。徒為勞苦也。又若是愚教始教終教。多先且脩
0244c07: 行。後方頓悟。若華嚴與此經儀式則不然。先且頓
0244c08: 同佛解。然後脩行。蓋先要了悟自心。所以華嚴云。
0244c09: 若不了自心。云何知正道。由彼顛倒慧。增長一切
0244c10: 惡。是知有信須得解。有解須得信。何以知之。華嚴
0244c11: 三聖觀云。有信無解增長無明。有解無信增長邪
0244c12: 見。信解圓通方為行本。如今有一般人。雖有信心。
0244c13: 無正解。乃是中無主。既然是中無主。一被邪魔外
0244c14: 道頑朋敗友相誘將去。到底只染得外道知見。增
0244c15: 得一切無明種子。又一般人有邪解悟。事事會得。
0244c16: 無信心。一向撥無因果。增長邪見。是知信解二
0244c17: 字。如車兩輪。如鳥兩翼。此不可闕。今此第一文殊
0244c18: 章。通為上中下三根之人開解。第二普賢章。通為
0244c19: 上中下三根之人開行。第三普眼章。依文殊之解
0244c20: 普賢之行。教示上根之人。運心入二空觀。兼倣脩
0244c21: 法界觀。行人入觀方有疑念故。有第四金剛藏一
0244c22: 章起疑。既是有疑。必推究輪迴根本。故有第五彌
0244c23: 勒一章。既知輪迴根本。必須斷之。既斷輪迴根本。
0244c24: 方證入圓覺。纔證入便自然有階差地位安排。故
0245a01: 有第六清淨慧一章。安排地位從凡入聖。如是六
0245a02: 章經文中。二空觀只了得上根之人。其次更有一
0245a03: 類中根之人。雖聞佛說開悟已巳竟。只是根劣。於二
0245a04: 空觀不能證入。於是故有威德菩薩。為中根之人。
0245a05: 請問三觀。雖蒙佛開示三觀行相。未知有幾種脩
0245a06: 習。故有辨音菩薩請問。蒙佛開示二十五輪。被二
0245a07: 十五種機。行人既入三觀諸輪。方犯著四相。故有
0245a08: 淨諸業障菩薩請問。斷除四相。既除四相。四病未
0245a09: 亡。故有普覺菩薩請問。令依師離作止任滅四病。
0245a10: 四相既除。四病已巳去。如是一類中根之人。一時悟
0245a11: 道。更有一類下根之人。根劣障重。又於三觀諸輪。
0245a12: 不能證入。於是故有圓覺菩薩請問。蒙佛開示道
0245a13: 場加行三期脩練。被及下根。所謂一法巧被三根
0245a14: 也。問華嚴經科云。舉果勸樂生信分。此經科云。初
0245a15: 一問答令信解真正成本起因。何故彼經就果上
0245a16: 發信。此經就解上發信耶。答。彼經以事事無礙為
0245a17: 宗。故就事上發信。此經以理為宗。故就體上發信。
0245a18: 不同也。
0245a19: 聰講師曰。十二開士。皆唱導之師。故曰上首。與諸
0245a20: 眷屬者。則十萬人俱是也。後嘆德云。皆入三昧。即
0245a21: 大光明藏也。謂法界圓融。真如清淨。因人果人。同
0245a22: 住一處。故曰同住平等法會。
0245a23: 於是文殊師利菩薩。在大眾中。即從座起。頂禮佛足。
0245a24: 右繞三匝。長跪叉手。而白佛言。大悲世尊。願為此會
0245b01: 諸來法眾。說於如來本起清淨因地法行。
0245b02: 本起者。佛從凡夫時。最初所起之心。因地者。佛之
0245b03: 初地。法行者。佛之妙行。
0245b04: 西蜀復庵暉禪師曰。此乃伸請也。於是者。蓋指平
0245b05: 等法會之處。運前起後之辭。梵語文殊。此云妙吉
0245b06: 祥。從座而起者。乃是從法座。而起悲濟之用。悲愍
0245b07: 眾生起教之故。頂禮佛足者。以至貴至尊之頂。禮
0245b08: 世尊至卑之足。此敬之至。右繞者。表順佛法之理
0245b09: 不背。三匝者。表歸依三寶斷三毒等。長跪者。表安
0245b10: 危不易。叉手者。表人境交參。又從座而起至三匝。
0245b11: 此表洗身業。長跪叉手。表洗意業。而白佛言已巳下。
0245b12: 並表口業也。此一段文。皆是結集人綴緝也。大悲
0245b13: 世尊。方是文殊讚佛也。大以揀小為義。慈能與樂。
0245b14: 悲能救苦。問。何故不云大智大悲耶。答。蓋文殊請
0245b15: 問意。為末代眾生。行利他之行。不是自利。故贊云
0245b16: 大悲。且如小乘之人。有智無悲。大乘之人。悲智雙
0245b17: 運。唯佛全行利他之行。得稱大悲。譬如有人落水。
0245b18: 若小乘之人。見之便不肯救。由小乘人已巳知無量
0245b19: 劫來。輪轉生死海中。受大苦惱。自一脫離三界之
0245b20: 後。更不敢再入。所以不救。若菩薩人見之。便先自
0245b21: 著。然後救之。乃自利利他也。若佛見之。即便入
0245b22: 水。令速出離到安隱處。故謂之大慧也。世尊者。具
0245b23: 上九號為世所尊。故曰世尊。願為此會諸來法眾
0245b24: 者。願以希求樂欲為義。法眾即十萬大眾也。文殊
0245c01: 白佛者。告佛慈悲方便宣說。當初未成佛時。創初
0245c02: 根本本起清淨因地法行也。大凡圓頓之教。脩行
0245c03: 儀式。必先發三重因地。何謂三重因地。一了悟覺
0245c04: 性。二發菩提心。三脩菩薩行。謂先頓悟自己巳分上
0245c05: 本有靈明廣大真實圓覺之性。頓信本無無明。頓
0245c06: 信本無生死。此謂之大悟覺性。然後方發菩提心。
0245c07: 梵語菩提此云覺。既了悟覺性。於行住坐臥。折
0245c08: 旋俯仰。起居問訊。動容語。一切處。一切時。常起
0245c09: 覺悟之心。此之悟心。要得念念與最初所悟本覺
0245c10: 相應。所以本生和尚云。只這動轉施為。還合得本來
0245c11: 主人公也無。若也合得。十二時中無棄底道理。
0245c12: 若合不得。喫茶說話往往作茶話會。若得契合。此
0245c13: 謂之發菩提心。此心便是大智之心。其次方脩菩
0245c14: 薩行者。謂於一切處。念念慈。念念悲。利樂有情。饒
0245c15: 益群品。教化成熟。不捨攝受一切眾生。脩菩薩行。
0245c16: 如華嚴經中善財童子。先是文殊了悟覺性。遂乃
0245c17: 南游一百十城。參見五十三人善知識。凡見一善
0245c18: 知識。皆先自云。我已巳先發菩提心。而未知菩薩脩
0245c19: 何等法。行何等行。云何發心。又如起信論云。了二
0245c20: 覺。發三心。脩五行。亦同今來經文。謂問我佛世尊。
0245c21: 於無量劫中未曾成等正覺之時。創初根本因地。
0245c22: 如何發起一念脩習心地法門。如何行清淨離相
0245c23: 稱性法行。何故文殊始初發問。便問此事。為最
0245c24: 初發心脩行一著。最為要緊切。宜子細尋得真正
0246a01: 路。然後方行。所謂見道方脩道。不見復何脩。若還
0246a02: 不辨邪正。忽被朋友引去。薰得邪見無明種子。纔
0246a03: 到眼光落地之時。淪入地獄。百劫千生無由解脫。
0246a04: 如人種瓜。須是預先子細尋取好種。若錯用苦種
0246a05: 之時。縱是得瓜。還成苦味。何以知之。圭云。夫欲
0246a06: 求果者。必先觀於因。因若不真。果還是妄。又楞嚴
0246a07: 云。因地不直。果招迂曲。所以華嚴云。不能了自心。
0246a08: 云何知正道。由彼顛倒慧。增長一切惡。宗門中謂
0246a09: 之打底。不遇作家。到老番成骨董。縱饒精進勤苦。
0246a10: 一時錯了。所謂不省這箇意。脩行徒苦辛。以此推
0246a11: 之。是知文殊大智。首先問佛最初發心脩行一著。
0246a12: 開示利益後代眾生。豈小補哉。
0246a13: 及說菩薩於大乘中發清淨心遠離諸病。
0246a14: 諸病者。諸幻也。
0246a15: 能使未來末世眾生求大乘者不墮邪見。
0246a16: 西蜀復庵暉禪師曰。謂非唯說世尊最初根本因
0246a17: 脩心地稱性法行。更告佛說一切菩薩。於大乘覺
0246a18: 悟心中。發清淨菩提之心。大以揀小。乘以運載。能
0246a19: 運載一切眾生。離生死此岸。度煩惱中流。到涅槃
0246a20: 彼岸。妄不能變。垢不能染。離煩惱障。離所知障。故
0246a21: 曰清淨。遠離諸病者。謂著有著無。見妄見真。分能
0246a22: 分所。并四相四病。但是離心之外皆是病也。上初
0246a23: 一段文。正是教示行人。了悟覺性。此發心離病一
0246a24: 段文。當第二發菩提心。第三脩菩薩行。即下普眼
0246b01: 章也。意令能使末世求於大乘之人。依此開悟。依
0246b02: 此脩行。於本始覺中。不墮落邪見。如何謂之邪見。
0246b03: 但本心之外。見妄見真。皆是邪見。由唯此一事實。
0246b04: 餘二即非真。倘乖清淨之心。必墮偏邪之見也。
0246b05: 四明聰講師曰。於是文殊師利菩薩。至求大乘者
0246b06: 不墮邪見者一問。如來本起清淨因地法行。此問觀法
0246b07: 故云法行增深觀如來本起因地有二種。一本門因地。如
0246b08: 法華本門壽量。如五百千萬億三千大千世界抹
0246b09: 為微塵。一塵為一劫。我成佛來。復過於此。此非凡
0246b10: 力所及也。二門因地。遠推自大通前覆講。及遇
0246b11: 阿私仙捨身為座。採薪汲水為求妙法。及中間
0246b12: 遇然燈。買五莖蓮華供養。布掩泥蒙記。為釋迦
0246b13: 牟尼。捨身求偈。剜燈問法。飼虎代鴿。如是足跡可
0246b14: 尋。今云本起因地。是乃跡中因地。此等皆以慈脩
0246b15: 身。非穢濁之行。故曰清淨法行者。是深觀也。法句
0246b16: 經云。吾博學無厭。奉法不懈。精進持戒。心不放逸。
0246b17: 緣是得道自致泥洹。此非深觀忍力脩心。安能解
0246b18: 黏去縛而成佛道。故得妙德發揚。意在規凡入聖
0246b19: 也。二問菩薩於大乘中發清淨心。遠離諸病。菩薩
0246b20: 發心如善財南求見五十三善知識。皆云我已巳先
0246b21: 發阿耨多羅三藐三菩提心。又如常啼東請求般
0246b22: 若波羅蜜。賣身割肉供養曇無竭。聞法證無生忍。
0246b23: 菩陀波崙打骨取髓以求般若。此等皆是菩薩為
0246b24: 法亡軀。遠離諸病。行法經中阿難亦發三問。一問。
0246c01: 如來滅後。云何眾生起菩薩心。脩行何等經典。正
0246c02: 念思惟一實境界。二問。云何不失無上菩提之心。
0246c03: 三問。云何復當不斷煩惱。不離五欲。得淨諸根。滅
0246c04: 除諸罪。父母所生清淨常眼。不斷五欲。而能得見
0246c05: 諸障外事。此三問略爾。廣如彼文。同是發清淨心
0246c06: 遠離諸病三問。能使未來末世眾生求大乘者不
0246c07: 墮邪見。法華云。此經佛在世時猶多怨嫉。況佛滅
0246c08: 後。去聖逾遠。聖賢隱伏。附佛法外道增熾。多學邪
0246c09: 空。訶佛毀教。不存土木毀滅緣生。引不吉人恣行
0246c10: 非法。謂婬怒癡盡是菩提。豈知一慢尊容長淪暗
0246c11: 道。一輕聖典永墜邪林。自墜見坑。復引盲者。當此
0246c12: 之際。孰能開正。故文殊不憤。特啟激揚。為末世眾
0246c13: 生。箴此見病。故設此問也。
0246c14: 作是語已巳。五體投地。如是三請。終而復始。
0246c15: 五體者。頭與四肢也。三請者。禮之至也。
0246c16: 爾時世尊。告文殊師利菩薩言。善哉善哉。善男子。汝
0246c17: 等乃能為諸菩薩。咨詢如來因地法行。及為末世一
0246c18: 切眾生求大乘者。得正住持不墮邪見。汝今諦聽。當
0246c19: 為汝說。時文殊師利菩薩。奉教歡喜。及諸大乘。默然
0246c20: 而聽。
0246c21: 西蜀復庵暉禪師曰。此乃展誠許聽也。默然者。謂
0246c22: 潔己巳心視反聽。如渴思水。如病思藥也。此等
0246c23: 科段。下文例然。更不重釋。
0246c24: 善男子。無上法王。
0247a01: 佛之尊稱也。佛悟最上乘法。為萬法之主。更無在
0247a02: 其上者故也。
0247a03: 有大陀羅尼門。名為圓覺。
0247a04: 陀羅尼門者。藏經曰總持門也。今圓覺為大陀羅
0247a05: 尼門者。總攝八萬四千陀羅尼門故也。
0247a06: 西蜀復庵暉禪師曰。此顯真宗本體也。善則順理。
0247a07: 男子則剛斷為義。此即指對告文殊菩薩。為善順
0247a08: 剛斷之男子也。無上法王者。法以軌則為義。無明
0247a09: 煩惱。一切不淨垢濁。當用無上真空軌則之法洗
0247a10: 去。王者自在為義。無上者。謂世間之法莫能先之。
0247a11: 故曰無上。且例如鐵輪王之法。但於一天下而得
0247a12: 自在。銅輪王之法。但於二天下而得自在。銀輪王
0247a13: 之法。但於三天下而得自在。金輪王之法。但於四
0247a14: 天下而得自在。以至梵王帝釋之法。但三界內而
0247a15: 得自在。出三界之外。便不得自在。唯佛之法王。不
0247a16: 但三界內。三界外以至剎剎塵塵無數世界而得
0247a17: 自在。故曰無上法王。此即指佛也。大之一字。乃絕
0247a18: 對待之大。非揀小之大。梵語陀羅尼。此云總持門。
0247a19: 以出入無擁為義。圓覺者。謂眾生十二時中。雖具
0247a20: 有此圓字。只是不覺。何以知之。序云。終日圓覺而
0247a21: 未圓覺者凡夫也。菩薩念念證此覺字又不圓。
0247a22: 何以知之。序云。欲證圓覺而未極圓覺者菩薩也。
0247a23: 唯是菩佛聖人。有圓有覺。以有圓故。則德無不周。
0247a24: 以有覺故。則靈源不昧。何以知之。序云。具足圓覺
0247b01: 而住持圓覺者如來也。然此圓覺。上至四聖。下及
0247b02: 六凡。無有一眾生不具。但以凡夫塵經未出。寶藏
0247b03: 猶埋。既不自知。枉受貧苦。惟十方諸佛證此。全得
0247b04: 其用。故今但標無上法王有大圓覺也。
0247b05: 四明聰講師曰。善男子無上法王有大陀羅尼門
0247b06: 名為圓覺。世之為王。君臣朝會。統攝萬。光宅天
0247b07: 下。法王啟運。寂默以證真。捨金輪而馭大千。耀玉
0247b08: 毫而制法界。涅槃云。法無上者涅槃是。眾生無上
0247b09: 者佛是。陀羅尼者。天台云。三昧與陀羅尼。乃相成
0247b10: 之法。相成乃互具也。法華云。普現色身三昧。與陀
0247b11: 羅尼。猶是解一切眾生語言陀羅尼。三昧者又名
0247b12: 三摩提。翻正心行處。亦云調直定。蓋無始以來常
0247b13: 曲不端。得此三昧。故云正心行處。陀羅尼翻能持。
0247b14: 集聚種種善法持令不散不失。又云遮持。能遮一
0247b15: 切惡不善根令不起故。又翻總持。若名若義。行地
0247b16: 功德皆悉任持。故號總持。但三昧專論持善。陀羅
0247b17: 尼兼遮惡義。或相應或不相應。分二名義。行法云。
0247b18: 心純是法與法相應。又此陀羅尼三昧。唯佛菩薩
0247b19: 所行之法行。持此法門。得成佛道。所以不共二乘
0247b20: 也。門者未必專取出入為義。自凡脩因得入聖果
0247b21: 以立門義。有云。方便門解脫門普門婆羅門等。豈
0247b22: 專一義。今取遮惡持善。如世兵甲之器。外遮鎗刀。
0247b23: 內固名利。衣甲即今之圓覺也。遮其外惡持其內
0247b24: 善。但此覺性。俱攝百界千如善惡性相故。得遮六
0247c01: 凡之惡。持四聖之善。究論善惡。乃全性之善惡。諸
0247c02: 佛所以不斷。佛若斷此之惡。普現色身從何而立。
0247c03: 當知圓融覺性。運一切善。遮一切惡。心佛眾生三
0247c04: 無差別也。名為圓覺者。既陀羅尼名為圓覺。圓覺
0247c05: 亦可為陀羅尼。但詮名有異。其體本同。如火名熱亦
0247c06: 名為燒。陀羅尼遮惡義。圓者如珠走盤。圓無際故。
0247c07: 覺者乃相義。如十鏡環繞。中燃一燈。燈體交參。東
0247c08: 西莫辨。須知圓覺以百界千如為體。緣生性具各
0247c09: 各自圓。但迷之為無明。悟之為法性。故云三千在
0247c10: 理同名無明。三千果成咸稱常樂。三千無改。無明
0247c11: 即明。三千並常。俱體俱用。又須知照用同時。眾生
0247c12: 無始無明業識。非圓照覺相。以何遣迷。以何破障。
0247c13: 故裴相國云。統眾德而大備。爍群昏而獨照。故曰
0247c14: 圓覺。
0247c15: 流出一切清淨真如。
0247c16: 真空妙性如如不動者是也。裴休亦曰。不妄不變。
0247c17: 故曰真如。
0247c18: 菩提。
0247c19: 此翻覺也。六祖曰。前念著境即煩惱。後念離境即
0247c20: 菩提。非覺而何。
0247c21: 涅槃。
0247c22: 此翻寂滅。
0247c23: 及波羅蜜。
0247c24: 此云到彼岸。亦云事究竟。
0248a01: 教授菩薩。
0248a02: 佛指教傳授諸菩薩故。
0248a03: 西蜀復庵暉禪師曰。此顯圓覺之德用也。流出者。
0248a04: 覺性本無出入去來動靜。非有別法從圓覺中流
0248a05: 出於外。但是依此圓覺之性。顯發示現諸門功德。
0248a06: 無有窮盡。應用無有疲厭。名為流出。一切者普該
0248a07: 之言。此正是總標。清淨者必竟空義。謂離煩惱障。
0248a08: 離所知障。妄不能變。垢不能染。非諸有漏之法。故
0248a09: 曰清淨。所以大般若經。始自色心終至無上菩提。
0248a10: 八十餘科。皆談清淨。此謂小乘怖空。故曰清淨。此
0248a11: 二字又總下文真如涅槃波羅蜜。真如者。真謂真
0248a12: 實。顯非妄。如謂如常。表無變易。謂一真之理也。
0248a13: 此之真字。非是對偽之真。如者似也。若將此真字。
0248a14: 頓在佛界。盡十方世界都似佛。若將此真字。頓在
0248a15: 菩薩界。盡十方世界都似菩薩。若將此真字。頓在
0248a16: 聲聞緣覺界。盡十方世界都似聲聞緣覺。若將此
0248a17: 真字。頓在天人地獄餓鬼畜生脩羅界者。則此真
0248a18: 字便以天人地獄餓鬼畜生脩羅等。何也。為此真
0248a19: 理之上具二義故。一者隨緣義。二者不變。梵語菩
0248a20: 提此云覺。乃是本覺及始覺。此之覺上本無無明。
0248a21: 本無生死。梵語涅槃此云圓寂。謂覺性既圓。無法
0248a22: 不寂。又曰涅者不生。槃者不滅。不生不滅。故曰
0248a23: 涅槃。菩提即果上之智。涅槃即果上之理。理即體。
0248a24: 智即用。梵語波羅此云彼岸。蜜多此云到。若要回
0248b01: 文順此方俗。應云到彼岸。此波羅蜜有十種。何謂
0248b02: 之十。一布施。二持戒。三忍辱。四精進。五禪定。六智
0248b03: 慧。七方便。八願。九力。十智。問。此十度其義如何。謂
0248b04: 己巳施人曰施。防非止惡曰戒。堪受諸法逆順忘
0248b05: 懷曰忍。鍊心於法為精。精心務達為進。心寂靜
0248b06: 為禪。推求揀擇為慧。方法便宜為方便。希求樂欲
0248b07: 為願。不可屈伏為力。如實決斷為智。然吾佛聖人。
0248b08: 始以六度對治六蔽。為慳貪故說布施。為毀禁故
0248b09: 說持戒。為嗔恚故說忍辱。為懈怠故說精進。為散
0248b10: 亂故說禪定。為愚癡故說智慧。若據華嚴經中。開
0248b11: 此六度為十度。對治十地十種障。亦只就六度中。
0248b12: 智慧一度中。開出方便度願度力度智度。良由第
0248b13: 六智度。具根本智與後得智故。開出後得智也。謂
0248b14: 吾佛聖人有大圓覺。於中流出一切清淨真如。清
0248b15: 淨菩提。清淨涅槃。清淨波羅蜜。真如菩提涅槃皆
0248b16: 屬果。十度波羅蜜屬因。因果不同。故云及字非唯
0248b17: 流出因。亦及流出果。教示付授。欲使後代順佛法
0248b18: 脩行菩薩。斷障遣疑。從因至果。反妄歸真。然菩薩
0248b19: 是所教之人。上因果皆是能教之法也。考諸經
0248b20: 所談。門之一字有四。謂教理行果。何以知之。如法
0248b21: 華經云。以佛教門出三界苦。此是教門。楞嚴經云。
0248b22: 十方薄伽梵。一路涅槃門。此是理門。又云。我今猶
0248b23: 如旅泊之人。忽蒙天王賜。與華屋雖獲大宅。要因
0248b24: 門入。此屬行門。又華嚴行願經云。若欲成就此功
0248c01: 德門者。應脩十種廣大行願。一者禮敬諸佛。二者
0248c02: 稱贊如來。此屬果門。謂吾佛聖人有一法門。總持
0248c03: 教理行果四法。教示付授與一切菩薩。所以佛性
0248c04: 和尚云。包凡育聖。攝巨含識織。為一總持。號大自在。
0248c05: 四明聰講師云。圓覺妙心。具足十界百界千如三
0248c06: 千世間生佛依正色心染淨諸法。故曰一切。以由
0248c07: 圓覺無自性故。遇染則情生十界俱染。在理則性
0248c08: 淨十界俱淨。亦非研究而然乃本來淨也。今從淨
0248c09: 緣脩起不改不變。故曰清淨真如。菩提翻道。涅言
0248c10: 不生。槃言不滅。大道無形。不生不滅。波羅蜜翻到
0248c11: 彼岸。已巳攝六度。一一度皆到彼岸。真如法身德也。
0248c12: 菩提般若德也。涅槃解脫德也。此之三德皆從圓
0248c13: 覺生。故云流出。菩薩以此為軌則。故曰教授。眾生
0248c14: 性具此三德故。一念能感佛證。此故無謀而應神
0248c15: 通用。此故化化而窮父子。得此故天性相關。知之
0248c16: 者可以脫生死度含靈。此圓覺之大略耳。
0248c17: 一切如來本起因地。皆依圓照清淨覺相。
0248c18: 皆依者皆因也。圓照者圓明寂照。清淨者一切無
0248c19: 染。覺相者無相之相。傅大士曰。有身非覺體無相
0248c20: 乃真形者是也。
0248c21: 永斷無明。方成佛道。
0248c22: 西蜀復庵暉禪師曰。此一經安布有類。華嚴先本
0248c23: 後末。只如華嚴經。首先便云。爾時世尊。於菩提場
0248c24: 處師子座。一切法上。成等正覺。智入三世。悉皆平
0249a01: 等。其身充滿一切世間。其音普順十方國土。普見
0249a02: 一切眾生。悉皆成佛。此之謂一口吞盡十方世界。
0249a03: 更無凡聖。其間眾生。根劣障重。承當不得。遂放開
0249a04: 一線曲。為今時故。說十信十行十回向十地等覺
0249a05: 妙覺。此正是漸該枝末。今經亦爾。於此段經文。亦
0249a06: 一口吞盡十方世界。恐無人承。當下遂便與開解
0249a07: 開行。為上根人說二空觀。為中根人說三觀諸輪。
0249a08: 為下根人說道場加行。此是漸該枝末。皆依圓照
0249a09: 者。此簡二乘及菩薩局之照。若了得圓照。便是
0249a10: 佛。佛是圓照者。於十二時中。條絲不掛廓爾無依。
0249a11: 念念常光現前。念念常在裏許。依倚圓照未無間
0249a12: 斷。所謂以無緣境上起無緣智。以無緣智上起無
0249a13: 緣境。如鏡照像像非外緣。如珠發光。光還自然。照
0249a14: 見內心外境山河大地。色空明暗所照之處。莫不
0249a15: 盡是十方諸佛。廣大無漏。無染清淨。妙覺之相。十
0249a16: 方諸佛三世諸佛。等創始因地脩行。莫不皆依倚
0249a17: 此圓照永斷無明而成正覺。所以肇論云。內有獨
0249a18: 鑒之明。外有萬法之實。圓照是能照之用。覺相是
0249a19: 所照之體。問圓體上本無能所。今何言覺相
0249a20: 是所。圓照是能耶。答。但以初悟之時似有能所。到
0249a21: 悟之後即無能所此正。如華嚴會上第六十一卷
0249a22: 經中。善財童子。初於福城東際大塔廟前見文殊。
0249a23: 文殊遂指善財。南游歷一百一十城。見五十三善
0249a24: 知識。後於莊嚴藏樓閣中。參見彌勒。受彌勒之
0249b01: 教。再欲求見文殊。不能得見其身。是時文殊遂
0249b02: 伸右手。過一百一十城摩善財頂。此意與今經說
0249b03: 初分能所。悟後無能所一同。且初見文殊者表信
0249b04: 智。再見文殊者表證智。證智絕能所故。所以不見
0249b05: 文殊。能所既絕。盡十方世界只是自己巳一顆明珠。
0249b06: 是大解脫法門。到此豈有無明不斷。豈有煩惱不
0249b07: 除。豈有佛道不成就。如是則只用此一段經文已巳。
0249b08: 答。文殊前問。了悟覺性。發菩提心。脩菩薩行。三重
0249b09: 因地皆畢。
0249b10: 四明聰講師曰。一切如來本起因地。皆依圓照清
0249b11: 淨覺相者。三世十方故云一切。成如實道。來成正
0249b12: 覺。故曰如來。圓照者。照之一字即三觀也。空觀破
0249b13: 一切法。假觀立一切法。中觀妙一切法。此三觀名
0249b14: 三而體一也。故云圓照。圓融圓妙。三只是一。一即
0249b15: 是三。此三立則俱立。破則俱破。亦云始覺。楞嚴云。
0249b16: 妙奢摩他空一切法也。覺相者。即真諦俗諦中
0249b17: 諦三諦也。此三諦亦一體異名。全本覺而起。謂之
0249b18: 不思議境也。此之境智。境如砧。智如槌。砧槌鑪
0249b19: 發躍中間無明業識。謂之淳朴。安能不變。無明即
0249b20: 明。煩惱為菩提。苦道即法身。不得此妙境智。無明
0249b21: 不斷。佛道如何得成。今人擔簦負笈隻笠腰包行。
0249b22: 盡無限之山水。坐消數歲之春風。達磨到梁。常以
0249b23: 四卷楞伽為標準。故得十方諸佛三世如來。莫不
0249b24: 皆依圓照清淨覺相。是知經教不可偏廢也。今恐
0249c01: 多有不曉。境觀錯用身心。一生空過。再出境智為
0249c02: 入道之要莫嫌多事。然此境智。人皆知之。所解終
0249c03: 成。二物相合。蓋以不曉境智之體故也。欲知境體。
0249c04: 須簡頑境及偏小妄心假立真如。此境安能與智
0249c05: 不二。今依馬鳴立境體者。所謂本覺。其智體者所
0249c06: 謂始覺故。起信論云。所言覺義者。謂心體離念。離
0249c07: 念相者。等空界。無所不遍。法界一相。即是如來
0249c08: 常住法身。依此法身說名本覺。此覺是性全性起
0249c09: 脩名為始覺。論云。始覺者即同本覺。既云離念。豈
0249c10: 有思議。既等空無所不遍。豈有一時一塵一心。
0249c11: 而非本覺及始覺耶。是故得云三世十方生佛依
0249c12: 正為所觀境。三世十方生佛依正為能觀智。境智
0249c13: 名別其體不殊。是故能所二非二也。此不思議境
0249c14: 智一切如來。皆依圓照清淨覺相。成於佛道。到此
0249c15: 不可不苦口也。永斷無明方成佛道者。無明因何
0249c16: 得斷。因圓照覺相也。圓照即三觀。覺相即三諦。三
0249c17: 諦真俗中道第一義也。三觀空假中也。向下二十
0249c18: 五定輪。亦只三觀也。如世藥方治一切眾生種種
0249c19: 諸病。眾生生死結根無明妄識非此為藥治之無
0249c20: 明安得永斷。故諸如來以如如智。照如如境。境智
0249c21: 融融。妄識無避處。只得轉為法性。但妄識只是
0249c22: 我見前一念妄浮心也。此妄雖本是佛天然
0249c23: 之性。爭奈逐迷如演若達多。晨朝以鏡照面。頭在
0249c24: 身上。放下鏡了不見自頭。只一向問人討頭。佛云。
0250a01: 此人妄顛倒心狂。其狂若歇。歇即菩提。今此妄
0250a02: 心若歇則無達多之狂。要破此迷始由觀力。專假
0250a03: 因緣性欲為因。師教為緣。因緣成觀。達本三障。無
0250a04: 明業識即轉為明。名菩提燈。若非感應因緣之力。
0250a05: 豈得無明永斷。故知成佛全假因緣也。
0250a06: 云何無明。
0250a07: 眾生妄想。迷失明悟真覺之性。故曰無明。
0250a08: 西蜀復庵暉禪師曰。此乃欲推窮妄宰故。此一句
0250a09: 徵問。謂之連前起後之辭。佛恐後代脩行之人。聞
0250a10: 說永斷無明。便謂實有無明可斷。然此無明以癡
0250a11: 為體。雖有本覺光明。而無始覺照了故曰無明。除
0250a12: 無字。只此一明字。便是靈靈不昧。了了常知之
0250a13: 明。纔一念不覺。面前不明。只是黑地裏走。便是無
0250a14: 明。大涅槃經云。若與煩惱諸結俱者。名為無明。若
0250a15: 與一切善法俱者名之為明。華嚴經云。第一義諦
0250a16: 不了故名無明。此之無明畢竟自何處起。當如起
0250a17: 信論說。三細六麤。從細至麤而起。三細者。一業相。
0250a18: 二轉相。三現相。六麤者。一智相。二相續相。三計名
0250a19: 字相。四執取相。五起業相。六業繫苦相。謂纔於本
0250a20: 覺上一念動心不覺謂之業相。纔有所見謂之轉
0250a21: 相。境界現謂之現相。此三細也。起分別心謂之智
0250a22: 相。念念相續不斷謂之相續相。此上五相皆為法
0250a23: 執也。於分別中。此是名。此是利。此是善。此是惡。此
0250a24: 是親。此是。此是青黃赤白等。謂之計名字相。好
0250b01: 之則喜。惡之則嗔。隨所好處而生執著之心。謂之
0250b02: 執取相。此上二相即我執也。既執物為我相。就五
0250b03: 蘊之上。或嗔喜。或打罵。或更相殺害。互為冤讎。造
0250b04: 種種惡。謂之起業相。既造惡業業果成就。似鏡照
0250b05: 像。如影隨形。便被業縛。隨業受報。於六道四生大
0250b06: 苦海中。無由解脫。謂之業繫苦相也。今經從云何
0250b07: 無明已巳下經文。直至輪轉生死三細六麤一時具
0250b08: 足。良由一念不覺便是無明。此謂之獨頭無明。橫
0250b09: 從空起。如天或雲。如鏡忽塵。更不假觸境遇緣也。
0250b10: 善男子。一切眾生。從無始來種種顛倒。猶如迷人四
0250b11: 方易處。
0250b12: 眾生自無始劫來。以妄為真正。如迷路之人。東西
0250b13: 南北不知定處。
0250b14: 西蜀復庵暉禪師曰。此即按定其非也。眾生者。乃
0250b15: 色受想行識五蘊。眾緣和合而生。蘊者以積聚為
0250b16: 義。或稱陰者。以蓋覆為義。且色以質礙為義。受以
0250b17: 領納為義。想以像為義。行以遷流造作為義。識
0250b18: 以了別為義。此眾生除去了悟覺性之人。其餘一
0250b19: 時在裏許。無始者。以西天外道六師。執一切法
0250b20: 皆從冥諦出。以為有始。楞嚴中。吾佛聖人。為對治
0250b21: 彼故說無始。顛倒者此從喻得名。顛即是首向上
0250b22: 曰正。向下曰倒。此以喻說。若以法說者。心識狂亂
0250b23: 曰顛。背覺合塵曰倒。倒有所執。顛但荒狂。莊子謂
0250b24: 之倒置之民。種種者非是一也。若通說則不過是
0250c01: 執我執法。故曰種種。若就今經。則迷身迷心有四
0250c02: 對。何謂四對。且四大非我執為我。法身真我而不
0250c03: 信。此是第一對。其次四大如幻。本無而見有。法身
0250c04: 真實。本有而見無。此是第二對。其次緣念生滅為
0250c05: 真心。真心了然而不自識。此是第三對。其次緣念
0250c06: 如殊中黑色。全空而執有。真心如珠中明相。實有
0250c07: 而見無。此是第四對。第一第三對乃屬我執。第二
0250c08: 第四對乃屬法執。既四對不同。故曰種種。又人之
0250c09: 倒執其相非一。楞嚴中。謂執悟中迷號性顛倒。皆
0250c10: 同其義。猶如迷人四方易處者。上文先舉法。次是
0250c11: 舉喻。四方者。即東西南北。易者。轉也改也。處者所
0250c12: 也。上文徵起。云何眾生無明。此便按定其非云。一
0250c13: 切四生九類眾生只緣。自從無始曠大劫來。與天
0250c14: 地同生。與日月並明。與諸佛同體。與萬象同源。所
0250c15: 以諸佛已巳成正覺。而眾生輪轉者。良由於十二時
0250c16: 中。心識狂亂。徇小懷私。背義合塵。離根失本。種種
0250c17: 取捨。種種攀緣。種種顛倒。於一切時一切處。無過
0250c18: 是執我執法。如人入川原之中。忽然迷失道路。將
0250c19: 東作西。以南為北。是時東西不辨。南北不分。殊不
0250c20: 知正迷之時。方所只在舊處。不曾移動也。
0250c21: 四明聰講師曰。云何無明。善男子。一切眾生。從無
0250c22: 始來。種種顛倒。一切眾生括十法界。從無始來迷
0250c23: 真逐妄。為風火識動。此一念無明業識入父母胎。
0250c24: 攬父母遺棄為此色身。於此顛倒行事。如教中文
0251a01: 殊問淨名曰。善不善以何為本。以身為本。又問。身
0251a02: 孰為本。曰欲貪為本。曰欲貪孰為本。曰妄分別
0251a03: 為本。曰妄分別孰為本。曰顛倒想為本。曰顛倒
0251a04: 想孰為本。曰無明為本。曰無明孰為本。曰無住為
0251a05: 本。文殊師利。從無住本立一切法。無住即無明。無
0251a06: 明即法性。如冰與水。水即是冰。水無二也。四大
0251a07: 三毒為身心之病。而常情不覺。今佛反從無住本
0251a08: 逆推。從無住生顛倒。從顛倒生妄分別。從妄
0251a09: 生欲貪。從欲貪生身。身造善惡。皆生死本。究其元
0251a10: 由。即無明為本。永斷無明。無明破即轉為法性。法
0251a11: 性即佛道也。猶如迷人四方易處者。喻上。無始以
0251a12: 來。種種顛倒。東西南北本來定位。遊人自迷不識
0251a13: 定方。遂認南為北。指東作西。非方位之相。易迷
0251a14: 者之惑。過在迷人不在方位。此一節經意。皆因妄
0251a15: 動其風火識馳我入胎。攬其遺棄之時。此時不識
0251a16: 本來面目。故生下文妄認。
0251a17: 妄認四大。為自身相。
0251a18: 地水火風假合。而成幻體。眾生顛倒。認為自身實
0251a19: 相。
0251a20: 六塵緣影。為自心相。
0251a21: 色聲香味觸法。六種塵緣之影。眾生顛倒認為自
0251a22: 心實相。
0251a23: 西蜀復庵暉禪師曰。此即正釋其相也。妄認者
0251a24: 妄執認。四大者地水火風。六塵者色聲香味觸法。
0251b01: 緣影即是六識。此是於六塵境上。起能攀緣之妄
0251b02: 心。非是直心。但是攬塵成體。如身中之影。如鏡中
0251b03: 之像。如水上之泡。脫體是空。前文云。種種顛倒。猶
0251b04: 如迷人四方易處。此是按定四生六道一切眾生
0251b05: 定不是了。譬如世人捉得一人。已巳定是賊。次當出
0251b06: 其罪犯。今此經亦然。上文既按定其罪。尚未明過
0251b07: 咎行相。今云不合妄執地水火風百骸九竅不實
0251b08: 之法。作自己巳清淨無漏法身。又不合妄執色聲香
0251b09: 味觸法。幻不實顛倒之境。并中間所起分別攀
0251b10: 緣。不實妄心。作自己巳廣大清淨無漏真心。只此便
0251b11: 是四生六道一切眾生。所迷行相殊不知。漏子
0251b12: 因過去。於本覺上一念不覺。迷真逐妄。撞入父母
0251b13: 胞胎。是時便就天地中。假借地水火風和合在此。
0251b14: 譬如世人欠債相似莫教。一旦被主人索債之時。
0251b15: 一化而為臭腐。再化而為塵垢。雖一指一爪一毛
0251b16: 一。欲存不得。是時方知。平生念念保惜四大。皆
0251b17: 是錯用其心。喚作見不識金。入方知錯。雖悔
0251b18: 之何益於事。所以吾佛聖人。慈悲之故。於此章經
0251b19: 首。痛警末代一切眾生。然佛金口宣說。真語。實語。
0251b20: 如語。不誑語。不異語。可不信乎。所以裴相云。嗚呼
0251b21: 後之學者。當取信於佛。無取信於人。當取信於本
0251b22: 法。無取信於末習也。
0251b23: 四明聰講師曰。妄認四大為自身相。六塵緣影為
0251b24: 自心相。此文正明生法二空境。妄認四大。四大性
0251c01: 各自起滅不同。業因緣故。名曰緣生。認之為身。風
0251c02: 火摶搏識入胎。攬赤白二滴水大也。生毛爪齒皮
0251c03: 肉地大也。認此為身生我所相名色陰也。領納遺
0251c04: 棄即受陰也。內生苦樂名想陰也。隨業造作名行
0251c05: 陰也。識住其中名識陰也。此五陰亦名五蘊。至此
0251c06: 且論在胎受身。謂之生空境。色受想行識眾共而
0251c07: 生。故曰生空。亦曰人空。相者即境也。既認為身相。
0251c08: 豈非生空境也。以上未涉根塵識也。至六塵緣影。
0251c09: 方具根塵識三。根即六根。塵即六塵。識即六識也。
0251c10: 此根塵識方涉外塵。逆起五欲境界主。此為法空
0251c11: 境。六根六塵六識。三六十八。為十八界。謂之諸法
0251c12: 空相。既云為自心相。相即境也。此是法空境相。若
0251c13: 能覺此四大。五陰皆空。根塵識三皆無我相。可謂
0251c14: 四病出體。小乘悟此成阿羅漢。大乘菩薩造境即
0251c15: 中破無明證三德。成初住佛。法華三周授記作佛。
0251c16: 即初住佛也。
0251c17: 譬彼病目見空中華及第二月。
0251c18: 妄認身相心相。譬如翳者妄見空華。目者妄見
0251c19: 兩月。
0251c20: 四明聰講師曰。譬彼病目見空中華者。無明為病
0251c21: 目。全空作華故曰空華。若觀上四大五陰本性空
0251c22: 寂。一一皆是圓覺實性。則無是身相。故曰生空觀。
0251c23: 四大五陰不滅不破。則水受輪迴。楞嚴云。見聞如
0251c24: 幻翳。三界如空華。觀成則身滅。三界可出也。及第
0252a01: 二月者。此法空觀。只謂妄認六塵緣影。為實身心
0252a02: 體。眼緣。色影。耳緣。聲影。嗅香。味。覺觸。乃至心緣。
0252a03: 法塵。此緣塵心皆是妄。如捏目人見第二月。錯
0252a04: 認月外之月。真月之影為月非真月也。阿難認
0252a05: 聽法之心為心。佛咄叱為非心。此乃法塵分別影
0252a06: 事是以楞嚴七處徵心八還辨見。今認六塵緣影。
0252a07: 為自心相。如認第二月影為真月。二影無差。皆是
0252a08: 妄。若能了緣塵。二月本如來藏。見圓覺性。是則
0252a09: 名為法空觀也。如前四大五陰六根六塵。其體皆
0252a10: 是無明。業識妄病源。並是眼病。雖分二空。如藥
0252a11: 治病但求妄病消。今總歸一科。共釋病源。不出
0252a12: 無明病眼。空花二月也。
0252a13: 善男子。空實無花。病者妄執。
0252a14: 諸幻本空。眾生妄認為有。如空華本無。翳者妄執
0252a15: 為有也。
0252a16: 西蜀復庵暉禪師曰。此乃就喻釋也。空喻真身。
0252a17: 空華喻四大妄身。第一月喻真心。第二月喻緣影。
0252a18: 妄心此喻如世間之人心。疑生暗鬼。眼病見空華。
0252a19: 不知空本無華。但是眼中病翳。而妄見有華。古人
0252a20: 云。一翳在眼。千華亂空。天唯一月本無第二。但因
0252a21: 目而見有之。喻如一切眾生於廣大清淨真身
0252a22: 中本無四大妄身。又真心中本無妄心。但是因起
0252a23: 分別執心而妄見有。所以道真性本有。眾生迷而
0252a24: 為無。妄法本空。眾生執而為實。若全其經者。更加
0252b01: 一句。云天唯一月。者妄見也。
0252b02: 由妄執故非唯惑。此空自性。亦復迷彼實華生處。
0252b03: 眾生因妄執之故不唯迷惑。自己巳空之性亦且
0252b04: 不知。他之翳目實是空華生處也。
0252b05: 西蜀復庵暉禪師曰。此乃展轉倒見也。由者因也。
0252b06: 故字出所以。謂妄執見空中有華。所以之故。眼
0252b07: 無二。用只見空中有華。失了廣大空之性。非
0252b08: 唯惑此空自性。亦復迷彼實華生處者。非者不
0252b09: 也。唯者獨也。不獨是迷惑。空廣大之性又迷
0252b10: 彼實華生處。要知。實華生處者。只在眼翳上而生。
0252b11: 此喻說。若法說之時。因妄執四大幻身。所以之故。
0252b12: 便失了廣大靈明真空之性。不獨是失了自己巳真
0252b13: 空之性。又且不知四大幻身來處。要知。四大幻身
0252b14: 來處者。只在一念不覺。無明妄心之上也。然此一
0252b15: 段經文之意。法喻未全。今分開此段經文為二。本
0252b16: 喻。後補喻。本喻中又二。一空華喻顯。二四大法合。
0252b17: 一空華喻顯者。良由妄執空華。所以之故。不獨是
0252b18: 失了廣大空之性。又且不知實華生處。未審實
0252b19: 華自何而生。只在眼翳上生。何以知之。豈不見道
0252b20: 眼病見空華。二四大法合者。良由妄執四大幻身。
0252b21: 所以之故。不獨是失了自己巳無漏無為清淨法身。
0252b22: 又且不知四大幻身來處。未審四大為身自何而
0252b23: 來。只在一念不覺。後補喻中又二。一第二月喻顯。
0252b24: 二緣影法合。一第二月喻顯者。良由妄執第二月
0252c01: 所以之故。不獨是失第一月。又且不知第二月生
0252c02: 處。未審第二月自何而生。只在目上生。何以知
0252c03: 之。豈不見道天唯一月者妄見。二緣影法合者。
0252c04: 良由妄執六塵緣影。所以之故。不獨是失了自己巳
0252c05: 常住真心。又且不知六塵緣影來處。未審六塵緣
0252c06: 影自何而來。只在一念不覺執心上起。如此方見
0252c07: 經文法喻俱全也。
0252c08: 四明講師曰。善男子。空實無華。病者妄執。至實
0252c09: 華生處。如人不識真金。認為金。又不識瓜。認瓠
0252c10: 為瓜。金不辨。瓜瓠不分。不識真空。認華為空。以
0252c11: 由迷真起妄。執妄為真。此猶眾生不知自己巳是佛。
0252c12: 迷為眾生。造種種業。輪迴生死。若達無明業性本
0252c13: 空。則無是生死輪迴。病者是無明。只知無明業識。
0252c14: 不知是自己巳真空。故以翳目見是空華。若知華從
0252c15: 翳生。則知空不生華翳。不知翳目生華故。以惑此
0252c16: 空自性。若知華從翳有。則不迷實華生處。只緣
0252c17: 是一著不到處滿盤空用心。
0252c18: 由此妄有。輪轉生死。故名無明。
0252c19: 因此種種顛倒。遂妄有輪轉生死也。本無輪轉生
0252c20: 死。故曰妄有。
0252c21: 西蜀復庵暉禪師曰。此乃出其過患以結之也。輪
0252c22: 以摧碾為義。良由因此妄執之故。所以落在三界。
0252c23: 輪迴生死海中。頭出頭沒。變形易質。改頭換面。為
0252c24: 人。為鬼。為畜。為獸。其間或眉橫。或鼻直。或傳翼。或
0253a01: 戴角。或分牙。或布爪。或仰飛。或伏走。人間八苦。天
0253a02: 上五衰。如汲井輪。互為高下。種種摧碾。百雜千碎。
0253a03: 至今主人公。不知下落處。古云。或受焰口針喉之
0253a04: 體。經劫而飢火焚燒。或作披毛戴角之身。觸目而
0253a05: 綱羅縈絆。或墮無間獄。抱極苦。而常處火輪。或生
0253a06: 脩羅中。起爭而常雨刀。或暫居人界。剎那而
0253a07: 八苦交煎。或偶處天宮。忽而五衰陷墜。長沈三
0253a08: 障。不出四魔。故名無明。乃結歸妄原也。
0253a09: 四明聰講師曰。四大五陰本如來藏。只緣自己巳主
0253a10: 宰。不守自性。妄生愛欲。攬四緣生為己巳色身。因是
0253a11: 輪迴生死不息。今推妄因業起。極其所起。業性體
0253a12: 是無明。無明無體。體是法性。如永如水。二無二也。
0253a13: 若不達性生死不了。如飛蛾赴明燭。不能自止。故
0253a14: 曰無明。
0253a15: 善男子。此無明者。非實有體。
0253a16: 無明因妄而起。非實有體相也。
0253a17: 西蜀復庵暉禪師曰。此乃顯性本空先標定也。此
0253a18: 因前云永斷無明方成佛道。恐謂真箇有無明可
0253a19: 斷。不知無明本空。以此遂告云。只這無明脫體是
0253a20: 妄。無明既無實體。皆是本來圓覺妙心。故楞嚴
0253a21: 云。汝身汝心外及山河空大地。咸是精真妙明
0253a22: 中所現物。
0253a23: 四明聰講師曰。無明無體。以法性為體。無明轉為
0253a24: 明。如清濁水濁為本有。又推法性亦無自體。以無
0253b01: 明為體。以水為體。水以為體。各各自性。遇緣
0253b02: 成就也。又須知。悟了即無明為法性。迷時即法性
0253b03: 為無明。其名雖轉其體不轉也。總是眾生一念妄
0253b04: 心若也離念則鐵床非苦。變易非遷故。吾佛圓明
0253b05: 之體。即是眾生凡夫本具性德。故云毗盧身土。不
0253b06: 逾下凡之一念。阿鼻依正。同處極聖之自心。
0253b07: 如夢中人夢時非無。及至於醒了無所得。
0253b08: 此諭眾生迷時。深以無明為實。若覺悟之後。方知
0253b09: 無明是幻。
0253b10: 如眾空華滅於空。不可說言有定滅處。何以故。無
0253b11: 生處故。
0253b12: 無明之滅。如空華之滅。不可指說。滅處者無明
0253b13: 本無生處故也。
0253b14: 西蜀復庵暉禪師曰。此喻釋也。由前說種種過患
0253b15: 皆歸無明。今又云無體道理難見。言語路絕故。此
0253b16: 約喻以釋。教家以四夢判夢。一曰無明熏習。二曰
0253b17: 舊識巡游。三曰四大偏增。四曰善惡先兆。又如列
0253b18: 子曰。神遇為夢。形接為事。只如夜間陰氣盛。則夢
0253b19: 涉水。陽氣盛則夢涉火。陰陽氣俱壯則夢生殺。
0253b20: 疾夢飛空。實疾夢溺水。飽則夢與。飢則夢取。種種
0253b21: 恐懼怕怖。如此之時。恰似真有說無不得。及至覺
0253b22: 時一切皆無。故龍牙云。在夢那知夢是。覺來方
0253b23: 覺夢中無。迷時恰似夢中事。悟後還同睡起夫。又
0253b24: 永嘉云。夢裏明明有六趣。覺後空空無大千。然一
0253c01: 切眾生。但是迷時見有四大幻身六塵緣影。悟後
0253c02: 即無四大幻身六塵身緣影。雖然如是正當。迷時
0253c03: 向他說無亦不得也。問。前說無明既無實體。如夢
0253c04: 中事。醒時了不可得。未審從何滅去。答曰。如眾空
0253c05: 華滅。於空時不可說言有定滅處。又問。若無滅處
0253c06: 即當還在以何因。由所以之故。言一時空無。答
0253c07: 曰。此華當初本無生處故也。
0253c08: 四明聰講師曰。如夢中人夢時非無。及至於醒了
0253c09: 無所得者。須明無知有二義。一體空義。二成事義。
0253c10: 云夢時非無乃成事義也。因無明心發善惡之事
0253c11: 成。及至於醒了無所得。此體空義也。醒時尚記夢
0253c12: 中所作之事。則事事無實可見。體空者雖曰無明
0253c13: 無體。人人未免全夢作醒。同醒作夢。故云人人盡
0253c14: 道。此身如夢何曾夢裏知身。如眾空華滅於空。
0253c15: 不可說言有定滅處。何以故。無生處故者。此言真
0253c16: 妄同源。如眾空華妄也。滅於空真也。空本不曾
0253c17: 生華。今何用論滅。言有滅者。已巳知是妄。既知是妄
0253c18: 滅無生處。妄動而生妄滅即滅。本圓覺性誰生誰
0253c19: 滅。眾生未滅。妄見生滅。諸佛已巳滅寂滅為樂。
0253c20: 一切眾生。於無生中。妄見生滅。是故說名輪轉生死。
0253c21: 眾生妄見幻身有生滅相故。佛說名輪轉生死。說
0253c22: 名者非實有也。
0253c23: 西蜀復庵暉禪師曰。此斷疑也。前就橫見故說是
0253c24: 有。此就實論故說本無。不合於無生死真性之上
0254a01: 妄計。橫見有生有死。是故指前文說名生死。所以
0254a02: 壽禪師云。向不遷境上受輪迴。於無縛法中自
0254a03: 生繫縛。上文皆是頓信本無生死。頓信本無無明且
0254a04: 文殊一章經文之意。大分不出於此四段。其四段
0254a05: 者。一標示真宗。二推究妄宰。三釋成因地。四結牒
0254a06: 問詞。且標示真宗者。以頓宗之法。先且就圓覺體
0254a07: 上。上至四聖下至六凡。具有此之覺性。此之覺性。
0254a08: 上無菩提可求。下無眾生可度。中無萬行可脩。心
0254a09: 佛與眾生。是三無差別。然後方說迷真逐妄。遂推
0254a10: 究妄宰之源。返妄歸真。悟此圓覺之性。其次釋成
0254a11: 因地者。方答文殊請問。世尊昔日創初起一念。如
0254a12: 何脩清淨心地法門之文。答意既同故。內結所
0254a13: 問之詞也。
0254a14: 四明聰講師曰。一切眾生本來是佛。佛自生迷。迷
0254a15: 生為佛。佛若不迷生即是佛。生若是佛即無輪迴。
0254a16: 真隨妄佛即是生。是故說名輪轉生死。
0254a17: 善男子。如來因地脩圓覺者。知是空華。即無輪轉。
0254a18: 初脩圓覺者。知生滅相如彼空華。生滅頓空即無
0254a19: 輪轉。
0254a20: 亦無身心受彼生死。
0254a21: 既無輪轉身。心亦空。身心既空。生死安寄。
0254a22: 非作故無。本性無故。
0254a23: 非作為然後無。性本清淨無故。
0254a24: 西蜀復庵暉禪師曰。顯示此即依真悟妄頓出生
0254b01: 死也。脩圓覺者。牒前所標即依真也。知是空華者。
0254b02: 此悟妄也。即無輪轉者。此無生死之法也。亦無身
0254b03: 心受彼生死者。此無生死之人也。此上皆頓出生
0254b04: 死。前文殊請問如來本起因地法門如何脩證。此
0254b05: 下方牒答云。十方諸佛。創初根本發起一念因。脩
0254b06: 心地圓覺者。莫不皆如上文宣說。依真悟妄頓出
0254b07: 生死。謂悟知五蘊十二處十八界一切諸法。皆如
0254b08: 空華陽焰夢幻泡影。非真實有。便免得生死輪轉
0254b09: 何也。丸丹一粒點鐵成金。至理一。言轉凡成聖。到
0254b10: 此境界。非唯無生死之法。抑亦無生死之人。所以
0254b11: 疏云。外遺世界。內脫身心。不計身故。身同空。不
0254b12: 計心故。心同法界也。非作故無本性無故者。世尊
0254b13: 到此所謂一等為人須為徹。又恐一切眾生疑情
0254b14: 以謂十方如來於無量劫中。入觀脩六度萬行。方
0254b15: 得無生死。且凡夫不曾入觀脩行。如何便說得無
0254b16: 生死。故告之曰。不是諸佛入觀造作。而後方得無
0254b17: 生死。自是本性之上。從本已巳來。無欠無餘。無脩無
0254b18: 證。無生無死。所以道莫將閑學解埋沒祖師心。懶
0254b19: 瓚云。妙性及靈臺。何曾受薰鍊。圭昔在遂州任
0254b20: 灌家。讀到此處。忽然大悟。何以知之。大鈔云。讀到
0254b21: 一二紙。忽然大悟。其一二紙正當此也。
0254b22: 四明聰講師曰。善男子。如來因地至本性無故者。
0254b23: 如來因地為凡夫。入山採樵。遇弗沙佛。脩火光三
0254b24: 昧。於岩穴間。以一偈七晝七夜讚佛云。天上天下
0254c01: 無如佛。十方世界亦無比。一切世間我盡見。世間
0254c02: 無有如佛者。因此精進功超彌勒九劫。今知之一
0254c03: 字。即上文圓照覺相也。圓照即觀也。覺相即境也。
0254c04: 以斯觀照斯境。此無明業識不得不轉為明。即此
0254c05: 空華全無明作。觀此無明即空華相。全性為華。全
0254c06: 華為性。亦無無明。亦無無明盡。乃至無老死。亦無
0254c07: 老死盡。無苦集滅道。無智。亦無得。證此境界。即無
0254c08: 輪轉也。觀四大五陰皆空。故曰亦無身也。觀六塵
0254c09: 緣影亦空即無心也。既無身心。誰受生死。既無生
0254c10: 死。此生死無作故無。為不作故無。須知凡夫性德
0254c11: 真常本無生死五陰。既空不容主宰所住。既不住
0254c12: 生死。亦不住涅槃。亦不住聖。亦不居凡。當知。此說
0254c13: 以性奪脩。成無作行。生死涅槃猶如作夢故。云非
0254c14: 作故。無本性無故也。
0254c15: 彼知覺者。猶如空。
0254c16: 覺上起知。所覺亦妄。如彼空了非佛性。
0254c17: 知空者。即空華相。
0254c18: 心執頑空。還歸色相。
0254c19: 亦不可說無知覺性。
0254c20: 不起斷滅之相。
0254c21: 有無俱遣。是則名為淨覺隨順。
0254c22: 有知無知。一無所著故。曰有無俱遣。淨覺隨順者
0254c23: 覺性清淨不立我相故。能隨順一切無所迷執。如
0254c24: 孔之絕四是也。
0255a01: 西蜀復庵暉禪師曰。此因上文知是空華一句。又
0255a02: 恐脩行之人錯會。坐在有知有覺之中。遂於此處
0255a03: 展轉拂去其能執蹤。文有四重。一拂覺妄之智。
0255a04: 二又泯其能拂之心。三遮斷滅之見。四總結離過。
0255a05: 依此四重拂。離過用心。方是真正創初根本因
0255a06: 地。如文云。彼知覺者。猶如空。此第一重也。知
0255a07: 空者。即空華相。此第二重也。亦不可說無知覺性。
0255a08: 此第三重也。有無俱遣。此第四重也。意謂彼知是
0255a09: 空華之人。雖然悟知得地水火風四大幻之法。
0255a10: 皆當體即空。如大空中。都無有物。雖然覺知妄
0255a11: 法皆無只這能知。如空之心。亦不是真實。便與
0255a12: 前不覺空華一般。由前不覺之心。是於覺性上。添
0255a13: 得一箇濃色空華。此覺知之智。又是於覺性上。添
0255a14: 得一箇淡色空華。濃淡雖異。而空華即同。謂之泰
0255a15: 山雖去微塵猶存。又謂之前念是凡。後念是聖。前
0255a16: 念是病。後念是藥。病已巳雖除藥豈存之。樂天云。未
0255a17: 悟病時須去病。已巳知空後莫依空。如僧問趙州云。
0255a18: 沈沈絕照時如何。州云。墮坑落了也。晦堂云。妄
0255a19: 病若忘真藥盡。洞然明白舊時人。古云。藥是病。病
0255a20: 是藥。到頭兩事俱拈到此。又不可說是我分上
0255a21: 一時無靈靈真知覺性。若作此解。何異外道斷見。
0255a22: 然則於十二時中。畢竟如何用心。但將前不覺妄
0255a23: 執四大之心。并次知覺執無之心。一時拂去。情盡
0255a24: 見除。面前依然露堂堂。活鱍鱍回避。不及底道理。
0255b01: 便是本來面目圓覺之性。可以隨順勿背逆。可以
0255b02: 保護勿遺失。可以承當勿蹉過。如是則興運心行
0255b03: 扣寂課。合掌低頭聚沙畫地。莫不皆以成佛道。
0255b04: 如斯脩習豈非正因。所以脩山主云。是柱不見柱。
0255b05: 非柱不見柱。是非已巳去了。是非裏薦取。
0255b06: 四明聰總講師曰。彼知覺者。知者智也。覺者照也。此
0255b07: 之智照亦云始覺。全本覺起。即是凡夫見前一念
0255b08: 無明業識。脩三昧者。以此為境。以此為觀。為生為
0255b09: 住為滅。又此妄覺別無有體。以無明為體。此無明
0255b10: 亦本無體。故云猶如空。又須知知空者。即始
0255b11: 覺也。此始覺復覺空即空華相。此謂之智照於
0255b12: 境。境復照智。智照於境。曰空華相。境照於智。曰猶
0255b13: 如空。所以凡脩行者。不可癈此境智。若不用此
0255b14: 境智。則無始以來無明業識。如何消殞。故云亦不
0255b15: 可說無知覺性也。以此知覺性雖從不覺而起。以
0255b16: 全本覺起於脩覺有。破惑之功是不可癈也。業惑
0255b17: 若盡如湯消水。能所俱亡。有無雙遣。唯真如智獨
0255b18: 存。良由脩圓覺者。觀性德苦藥。而興與拔以即理。
0255b19: 毒害為所消伏。脩性德三因名性德行。報應二身
0255b20: 即名法身。以性而泯於脩。苦則無拔相。毒則
0255b21: 消無消形。行乃則脩無脩。佛乃即證無證。故得有
0255b22: 無俱遣。方名淨覺隨順也。
0255b23: 何以故。空性故。常不動故。
0255b24: 由性如空。常不動念之故。
0255c01: 如來藏中無起滅故。無知見故。
0255c02: 如來藏中。即淨覺性中也。淨覺性中。本無生滅相。
0255c03: 本不立知見故也。
0255c04: 如法界性。
0255c05: 圓覺性體。如法界之廣。故曰如法界性也。
0255c06: 究竟圓滿。十方故。
0255c07: 眾德具足。無有邊際。
0255c08: 西蜀復庵暉禪師曰。此徵起拂之所以。釋歸圓
0255c09: 實也。謂以何義故。前妄認四大。此念是幻則可言
0255c10: 拂。今彼知覺者。此念是智與覺性相應。何故亦拂
0255c11: 云耶。遂出所以云。空性故。常不動故。空說不
0255c12: 動約寂說。大凡佛書。故字在句末者。乃是出所以。
0255c13: 今有二故字是也。譬如空之中。山河大地。草木
0255c14: 叢林。種種之物。有盛有衰。有興有癈。有生有死。而
0255c15: 此空之性寂然不動。本無生滅。本無去來。心於
0255c16: 一心本無變易。本無動靜。非已巳去。非未來。非現在。
0255c17: 所以道諸法從本來寂滅無所動。楞嚴云。佛告阿
0255c18: 難。汝觀世間可作之法。皆從變滅。然終不聞爛壞
0255c19: 空。此上空性故。常不動故二句。乃諸法不動
0255c20: 之義。下文並是顯上亦復如是。如來藏者。在纏謂
0255c21: 之如來藏。出纏號大法身。及在有情數中曰如來
0255c22: 藏。在無情數中曰法界性。其理則一。藏有隱覆義。
0255c23: 含攝義。謂一切眾生。皆有此如來之性。被貪嗔癡
0255c24: 無明煩惱之所隱覆。不能發現。雖然如是而此藏
0256a01: 中常含攝一切河沙功德。又如來藏是總。下無起
0256a02: 滅故。無知見故。是別。此是空如來藏。如法界性。究
0256a03: 竟圓滿。十方故。此亦是別。此是不空如來藏。然
0256a04: 脫離一切煩惱。謂之空如來藏。具過河沙不思議
0256a05: 佛法。謂之不空如來藏。且空如來藏。即是離過。不
0256a06: 空如來藏。即是具德。又如來藏即是因中之果。何
0256a07: 謂因中之果。謂因地中便能含攝果地中一切功
0256a08: 德。以如來是果藏。是眾生煩惱所覆曰藏。為此藏
0256a09: 中有如來。故名如來藏。此六釋之中當有財釋。何
0256a10: 謂之有財釋。恐相濫。大凡作釋有濫方作釋。無則
0256a11: 不必作。此有財釋者。恐謂藏便是如來。而藏不是
0256a12: 如來。為藏中有如來。故曰如來藏。如櫃不是金緣。
0256a13: 櫃中有金故曰金櫃。無起滅者。此釋前妄認四大
0256a14: 為自身相等文。此是起能執迷心見。有生有死。無
0256a15: 知見者。此釋前彼知覺者猶如處空等文。此是起
0256a16: 能覺悟之智達無生死。謂見生死起時即云執情。
0256a17: 達生死滅時。即云知覺。今如來藏中。迷時生死不
0256a18: 曾起。此乃無迷悟時生死不曾滅。此乃無悟無迷
0256a19: 故。無起滅無悟故無知見。所謂實際理地不受一
0256a20: 塵。更無一法可當情。如法界性者此下乃不空如
0256a21: 來藏。法界性與如來藏。其體則同。其義則別。別有
0256a22: 二意。在有情數中名如來藏。在無情數中名法界
0256a23: 性。究則初也。竟則終也。從初至終。堅窮三際始終
0256a24: 常然。圓則周空。滿則眾德具足。意謂此不空
0256b01: 如來藏。窮三際。橫十方。從本已巳來自性滿足
0256b02: 一切功德。所謂自體有智慧光明義。照法界義。
0256b03: 真實識知義。自性清淨義。常樂我淨義。清不變義。
0256b04: 具足如是過於恒河不離不斷不思議佛法。無有
0256b05: 欠少。更不須減舊添新。滅惑生智。所以古德云。汝
0256b06: 等諸人但先覓取一箇悟門。若悟之後。所有世間
0256b07: 工巧伎藝。書數筭計。文章道德。種種奇特之事。一
0256b08: 時具足。但令心得應真。神通相好不求自至。更不
0256b09: 須苦志勞形役心去學。便與黃面老子。若符合節。
0256b10: 以是離過具德。合於本覺。將此為本脩行。始得名
0256b11: 為正因。
0256b12: 四明聰講師曰。此節經意。謂前有無俱遣。淨覺隨
0256b13: 順明觀成相不動。即今剎那之念。而能盡未來際
0256b14: 作三千化事。此之剎那即法界故有何窮盡。故云
0256b15: 空性故。微塵本含法界。芥子常納須彌。因果互
0256b16: 融。色心不二故曰不動。藏者。即或藏定藏。因果藏。
0256b17: 佛性常住藏。祕密藏。總取包含為義。此言如來藏
0256b18: 性也。藏性即第一義諦。不生不滅。無去無來。通三
0256b19: 際十方。豈容有起有滅。有起滅者非如來藏。即
0256b20: 四大五陰根塵識。此則有起滅也。若如來藏無生
0256b21: 死。無涅槃。無凡無聖。非如非異。非染非淨。故諸佛
0256b22: 之所師。眾生之體性。經云法華經藏深固幽遠。無
0256b23: 知見者無身心相。如法界性者。法界即十界法六
0256b24: 凡四聖也。大圓覺性廓十法界。界界互融出生無
0256c01: 盡。自行則淨穢亡泯無不空中。化他則帝網交羅
0256c02: 三千皆假。故曰究竟圓滿。十方即數上十界也。
0256c03: 是則名為因地法行。菩薩因此於大乘中發清淨心。
0256c04: 末世眾生。依此脩行。不墮邪見。
0256c05: 西蜀復庵暉禪師曰。此結牒問詞。蓋初文殊諸問
0256c06: 了悟覺性。及發菩提心。并為末代眾生。世尊到此
0256c07: 結答云。如我上來所說。此無明者非實有體。知是
0256c08: 空華。即無輪轉。乃至有無俱遣。如來藏無迷無悟。
0256c09: 只此便是發心。只此便是末代眾生脩行之要路。
0256c10: 除此之外餘。皆落邪見。
0256c11: 四明聰講師曰。已巳上文殊發此三問。世尊一一答
0256c12: 三問。以物來斯現鏡像分明。其間被未曉者。老婆
0256c13: 心切。重說偈言。
0256c14: 爾時世尊。次重宣此義。而說偈言。
0256c15: 文殊汝當知一切諸如來從於本因地
0256c16: 皆以智慧覺了達於無明知彼如空華
0256c17: 即能免流轉又如夢中人醒時不可得
0256c18: 覺者如空平等不動轉覺十方界
0256c19: 即得成佛道眾幻滅無處成道亦無得
0256c20: 本性圓滿故菩薩於此中能發菩提心
0256c21: 末世諸眾生脩此免邪見
0256c22: 西蜀復庵暉禪師曰。大凡偈有四種。一曰數。即西
0256c23: 域以三十二字為一偈。如云華嚴十萬偈等。二曰
0256c24: 諷頌。即孤起不與長行相應者。三曰應頌。與長行
0257a01: 相應故。四曰集施。以少言攝多義故。今即第三。梵
0257a02: 云秪夜。此云應頌。頌長行故。或為鈍根重說。或為
0257a03: 後來之徒。或為增明前說。今先以長行及偈諷相
0257a04: 望。有五對。謂長有偈無。長廣偈略。長離偈合。長先
0257a05: 偈後。長隱偈顯。亦可反是言之。只如此偈中云能
0257a06: 發菩提心一句。皆是長隱偈顯。長行只云發清淨
0257a07: 心是也。其他以偈詞照長行。則文義可見。後諸偈
0257a08: 中皆例此矣。
0257a09: 四明聰講師曰。如來說一代時教。大小乘有九部
0257a10: 十二部。此經具有之。即此長行。為之散華一部。重
0257a11: 說偈。為之貫華亦一部。佛世時人以華來供佛前。
0257a12: 風飄去。後以線貫之。故曰貫華也。
0257a13: 唐圭定慧禪師宗密頌文殊菩薩章曰。
0257a14: 妙德初徵本起因曾知離病可脩真
0257a15: 陀羅尼門周法界大圓覺海絕涯津
0257a16: 無明夢裏迷緣影翳眼花中妄執身
0257a17: 忽然夢醒翳花滅何曾動著本來人
0257a18: 文殊菩薩章終一
