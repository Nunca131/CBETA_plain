0335b07: 
0335b08: 
0335b09: 
0335b10: 大方廣圓覺脩多羅了義經夾頌集解講義
0335b11: 
0335b12: 淨諸業障菩薩章
0335b13: 四明聰講師曰。觀夫聖賢垂訓以身者。是稟父母
0335b14: 之遺體。誠不可毀傷。但凡夫無知。執之為實。生我
0335b15: 所相。地持經云。世間受生皆由著我。若離我著。則
0335b16: 無世間受生身處。大論云。一切世間中。莫過名與
0335b17: 色。若欲如實觀。但當觀名色。名是心。色是質。是故
0335b18: 淨業障。雖已巳自度。亦欲度人。於無迷悶處。起生迷
0335b19: 悶。問於如來。釋迦老子。又於鬼門貼掛好肉剜瘡。
0335b20: 窮四見源。故有此章來意也。
0335b21: 於是淨諸業障菩薩。在大眾中。即從座起。頂禮佛足。
0335b22: 右遶三匝。長跪叉手。而白佛言。
0335b23: 西蜀復庵暉禪師曰。謂行人入前三觀諸輪。纔有
0335b24: 證。便執著四相。四相者。一我相。二人相。三眾生相。
0335c01: 四壽命相。謂證心不忘曰我相。悟心不忘曰人相。
0335c02: 了證了悟了心不忘曰眾生相。前三相俱盡。唯是
0335c03: 一味覺昭現前。覺心不忘曰壽命相。然一切業障。
0335c04: 皆由四相而生。今此問答。除去諸業。自然清淨。故
0335c05: 當此請問也。
0335c06: 大悲世尊。為我等輩。廣說如是不思議事。
0335c07: 謂前所說二十五輪。皆是不可思惟。不可擬議事。
0335c08: 一切如來因地行相。
0335c09: 二十五輪。即諸佛初地觀行之相。
0335c10: 令諸大眾。得未曾有。
0335c11: 大眾聞所未聞。故云得未曾有。
0335c12: 見調御歷恒沙劫勤苦境界一切功用。猶如一念。
0335c13: 我等菩薩。深自慶慰。
0335c14: 大眾自見曠劫脩行功用。如在一念間。
0335c15: 西蜀復菴暉禪師。前總明觀行。一向稱理而脩。猶
0335c16: 可領解。今於一味之中。廣張諸輪屈曲差別。雖然
0335c17: 差別不乖一味之法。尤為難見。故曰不可心思言
0335c18: 議也。因地行相者。此指文殊章問本起清淨因地
0335c19: 法行也。夫果德稱真。約理可照。因地治染。體解是
0335c20: 難。今蒙佛開示觀門有所悟入。其昔所修因地勤
0335c21: 苦境界。一念之中。備知炳然齊現。如琉璃瓶盛多
0335c22: 芥子。故深慶慰。然楞嚴經說。眾生洞視不過方寸。
0335c23: 阿那律見閻浮提如掌中果。菩薩見百千世界。十
0335c24: 方如來窮盡微塵清淨國土。今既入觀。以觀智之
0336a01: 力。所以徹見如來因地恒沙劫中脩行之事也。問。
0336a02: 此之調御。未審十號之中當第幾號耶。答云。當第
0336a03: 七號也。然十號者。一如來者。髣同先號。二應供。
0336a04: 堪為福田號。三正遍知者。達偽通真號。四明行足
0336a05: 者。果從因得號。五善逝者。妙往菩提號。六世間解
0336a06: 者。窮盡法界號。七無上士調御丈夫者。降生成道
0336a07: 號。八天人師者。應機說法號。九佛者。三覺圓明號。
0336a08: 十世尊者。出世獨尊號。以此證之。是知調御二字。
0336a09: 當十號中第七號也。謂能調伏一切眾生心猿意
0336a10: 馬也。
0336a11: 四明聰講師曰。不思議事。只是如來因地行相。歷
0336a12: 恒沙劫勤苦求索。古云。無自然釋迦也。
0336a13: 世尊。若此覺心本性清淨。因何染污。使諸眾生迷悶
0336a14: 不入。
0336a15: 西蜀復菴暉禪師曰。此中問意。不說本來都迷。意
0336a16: 明已巳知覺性圓明。諸法清淨。何得凡心宛在。所作
0336a17: 所為。情猶憎愛。未審有何之法染污。令我用心異
0336a18: 於諸佛。迷則不悟。悶則不證入本覺也。
0336a19: 四明聰講師曰。此問圭峰慈室兩家都言。不是全
0336a20: 不知都迷。意明已巳知覺性圓明。但疑凡心宛在。不
0336a21: 合覺源。令謂正為凡夫迷於圓覺。未有脩入之路。
0336a22: 何關聖人已巳知。若已巳知何復問佛。果佛已巳證。因人
0336a23: 自迷。經有云使諸眾生迷悶不入。使諸眾生。豈是
0336a24: 聖者乎。
0336b01: 惟願如來。廣為我等。開悟法性。
0336b02: 迷惑之時。總攝本性。開悟之後。方名法性。
0336b03: 令此大眾。及末世眾生。作將來眼。
0336b04: 現未眾生。聞佛開示。盡未來際。永無迷惑。
0336b05: 說是語已巳。五體投地。如是三請。終而復始。
0336b06: 惟是遮盡一切法為義。願以希求樂欲為義。法性
0336b07: 者。乃諸法之性。若直談本體。則名覺性。若推窮差
0336b08: 別之法。皆同自體。同於一性。即名法性。今此章。推
0336b09: 破四相。豁融諸法。皆同覺性。故云開悟法性。從前
0336b10: 經文但云覺性。此段云法性。意在茲矣。
0336b11: 四明聰講師曰。圭峰云。若直談本體。則名覺性。若
0336b12: 推窮差別之法。皆無自體。同於一性。即名法性。今
0336b13: 謂覺性法性。一體無二。但說果人所脩所顯名覺
0336b14: 性。因人所迷中脩所顯者名法性。法性通一切法
0336b15: 也。
0336b16: 爾時世尊。告淨諸業障菩薩言。善哉善哉。善男子。汝
0336b17: 等乃能為諸大眾。及末世眾生。咨問如來如是方便。
0336b18: 汝今諦聽。當為汝說。時淨諸業障菩薩。奉教歡喜。及
0336b19: 諸大眾。默然而聽。善男子。一切眾生。從無始來。妄想
0336b20: 執有我人眾生及與壽命。
0336b21: 眾生從無始劫來。妄想執著。以為有我相人相眾
0336b22: 生相壽命相也。
0336b23: 認四顛倒。為實我體。
0336b24: 妄認四相。為實我體。不知此四顛倒本來自無。
0336c01: 西蜀復庵暉禪師曰。此中說四相有二義。一總敘
0336c02: 過由。二別釋其相。今且先總敘其執四相之過由。
0336c03: 謂四生六道。二乘菩薩。一切眾生。自從無始曠大
0336c04: 劫來。用妄想顛倒攀緣分別之心。執認有我相人
0336c05: 相眾生相壽命相不過是。真我本有。迷之為無。妄
0336c06: 我本空。執之為實。橫計此四是真實我之身體。所
0336c07: 以楞嚴經云。一切眾生。無始已巳來。迷己巳為物。失於
0336c08: 本心。為物所轉。輪轉苦海。喪本受輪。皆由此也。然
0336c09: 此四相有二說。一凡夫迷識境四相。二菩薩迷智
0336c10: 境四相。且識境四相者。謂執取自體為我相。此妄
0336c11: 認四大。云是我也。計我轉趣於餘趣。是為人相。此
0336c12: 謂我若作善得生人天。若作惡得生三塗也。計我
0336c13: 盛衰苦樂種種變異。為眾生相。此謂我一身生在
0336c14: 世上百歲之中。或少壯。或衰敗。苦樂得失。種種相
0336c15: 續之事也。計我一報命根不斷而住。為壽者相。謂
0336c16: 我捨此一報之身。死後便生張三李四之家。常住
0336c17: 不斷滅也。此乃金剛經中說四相也。今此亦可總
0336c18: 在內。下文別釋四相。方是菩薩迷智境四相。至
0336c19: 文可見。
0336c20: 四明聰講師曰。爾時世尊至默然而聽者。一大藏
0336c21: 教。百千三昧。無量行門。皆是佛之方便。開甘露門。
0336c22: 若究本源。生佛平等。一切諸法皆是佛法。佛法即
0336c23: 實相。實相即諸法。只為眾生在迷。聖人布路。作筏
0336c24: 度人。謂之方便也。善男子一切眾生至為實我體
0337a01: 者。天台云。神我本不可得。而未見道者。迷於心色
0337a02: 四大五陰根塵識等法中。妄計有我我所。計我之
0337a03: 心。歷緣甚多。今略辨四見。出法界次第今云一切眾生。
0337a04: 從無始來。但世間所作之法。皆有創始。如起屋起
0337a05: 宅皆有始也。唯此一念識心。無始初時。只云輪轉
0337a06: 生死。如今身現在。要知父母未生已巳前。我在何處。
0337a07: 將何為始。故云從無始來。今且從風火。搏我識神。
0337a08: 入於母胎。攬二滴為身。即此謂之妄想。此滴本非
0337a09: 我有。父母遺棄。妄認之為己巳有。為妄計色受想行
0337a10: 識。此五和合。如草頭露蹔聚少時。又如五指成一
0337a11: 拳相。五陰為身。亦復如是。況凡夫不了。執此假名
0337a12: 而為我等。經云。我者於五陰四大根塵識中。若即
0337a13: 若離。計我我所之實。是名我見。人者亦於五陰等
0337a14: 法。妄計我是行人。妄計自身相貌。為人見。荊溪云。
0337a15: 我以計內。人以計外。眾生者。亦於五陰色等諸法。
0337a16: 共成此身。計有我生。是謂之眾生見。壽者。亦於陰
0337a17: 入界中。計一期有壽若長若短。如人願年百二十
0337a18: 歲。此皆壽者見。荊溪云。眾生以續前為義。壽者以
0337a19: 趣後為能。凡夫既執我。認四顛倒為實我體。佛欲
0337a20: 破眾生妄執。與二乘人。說無我法。二乘離我。成阿
0337a21: 羅漢。
0337a22: 由此便生憎愛二境。
0337a23: 由執四相為我體故。所以順我則愛。違我則憎。
0337a24: 於妄體。重執妄。
0337b01: 四大幻體已巳是妄。更執四相。妄上增妄也。
0337b02: 二妄相依。生妄業道。
0337b03: 二妄者。即四大并四相也。二者因作業受報。故曰
0337b04: 生妄業道。
0337b05: 有妄業故。妄見流轉。
0337b06: 既有妄業。即受輪迴。本無輪迴。故曰妄見。
0337b07: 厭流轉者。妄見涅槃。
0337b08: 厭彼輪迴。欲證涅槃。本無涅槃。故無妄見。
0337b09: 西蜀復菴暉禪師曰。謂因執四相為實我體。所以
0337b10: 於自憎愛。妄生執箸。順我者即愛之。違我者即憎
0337b11: 之。所以道同我者為是。異我者為非。如是憎愛是
0337b12: 非不同者。皆因不合執我也。既有憎愛之心。未免
0337b13: 於妄身上。又生一重妄想。何故如是。為這箇四
0337b14: 大五蘊。百骸九竅。乃是於過去本覺之上。一念不
0337b15: 覺。背湛迷真之。復錯撞入父母胞胎。被色受想行
0337b16: 識眾緣假合。在此喚作托異物以成體。借他家而
0337b17: 權住。只此一身已巳是妄了。那堪今生又於此身
0337b18: 之上。執著我人四相。即是兩重妄。所以楞嚴云。
0337b19: 汝等皆是迷中倍人。既不知是兩重妄。未免就
0337b20: 此二妄之中。不過是憎是愛。於憎愛上。或毀或謗。
0337b21: 更相殺害。互為冤。於愛上被形體壞男根。為地
0337b22: 獄種。作無間業。生起造作種種無邊之業。牽入苦
0337b23: 樂之趣。譬如道路能引入至地頭故曰道。既妄業
0337b24: 成就。即受生死流轉。此謂之一念受染地獄門開。
0337c01: 瞥起瞋心刀鋒聳立。化書云。至婬者化為婦人。至
0337c02: 暴者化為猛虎。楞嚴云。多婬之人化為火聚。此上
0337c03: 皆是四生六道。因執我故。輪轉生死苦海之中。不
0337c04: 能解脫也。其次二乘之人。厭三界無安。猶如火宅。
0337c05: 希求出離。如救頭燃。息緣斷惑。如獐獨跳不顧後
0337c06: 。纔出三界後。一向趣寂定。身滅智。妄見涅
0337c07: 槃寂靜之理可證。殊不知此正是化城。本至寶所。
0337c08: 大鈔云。趣寂纏定。化城非寶。寶藏云。譬如困魚止
0337c09: 濼。病鳥栖蘆。其二者不識於大海。不識於叢林。二
0337c10: 乘之人。趣于小道亦然。以小安而自安。不以大安
0337c11: 而安矣。禪家到此謂之。縱饒脫得髑髏前。未免墮
0337c12: 在黑山下。一向黑霧定。這箇喚作焦芽敗種
0337c13: 子。永不發生。此一段文。總有十句。初四句由迷起
0337c14: 惑。次二句造業。次二句受報。後二句雖出三途。
0337c15: 墮二乘之境。然此十句經文。總當二乘宗中生滅
0337c16: 四諦法門。謂初由此便生愛憎二境至二妄相依
0337c17: 生妄業道者。此當集諦。有妄業故妄見流轉者。此
0337c18: 當苦諦。厭流轉者。此當道諦。妄見涅槃者。此當滅
0337c19: 諦。初二諦乃世間之因果。後二諦乃是出世間之
0337c20: 因果也。
0337c21: 由此不能入清淨覺。非覺遠拒諸能入者。
0337c22: 因彼妄見所障。不能悟入淨覺。非是淨覺障拒入
0337c23: 者。
0337c24: 有諸能入。非覺入故。
0338a01: 眾生能悟入於覺爾。非覺來入眾生性中也。孔子
0338a02: 謂人能弘道。非道弘人者是也。
0338a03: 西蜀復庵暉禪師曰。由此不能入清淨覺者。此正
0338a04: 是結答。前問。云若此覺心本性清淨。因何染污使
0338a05: 諸眾生迷悶不入。今答云。只應不合執認四相展
0338a06: 轉生過。縱離六道復墮二乘皆是執我。故不能證
0338a07: 入圓覺也。非覺違拒諸能入者。諸能入即信解行
0338a08: 證。前問云因何使諸眾生迷悶不入。今答云。不是
0338a09: 本覺違背拒敵使令不得證入。自是一切眾生。因
0338a10: 執我之故。所以不入。譬如夜間夢見別有一身。或
0338a11: 往或來。或於種種之事。然此夢身既然未忘。畢竟
0338a12: 不能合於本身。亦非是本身違背拒敵使之不合。
0338a13: 但是夢未醒也。所以僧問龍牙云。佛祖還解瞞人
0338a14: 否。牙云。你道江湖還有礙人心否。又云。江湖雖無
0338a15: 礙人之心。為時人過不得。佛祖雖無瞞人之意。為
0338a16: 時人透不得。所以道自是不歸。歸便得五湖浪
0338a17: 有誰爭。此則形無妨而人自妨之。物無滯而人自
0338a18: 滯之。悲夫。有諸能入非覺入故者。意謂若悟入圓
0338a19: 覺之時。自是因信解行證之故。所以得證入。而圓
0338a20: 覺本無出入與不出入。初不干本覺之事。只如參
0338a21: 禪之人。或十年二十年處眾。不悟明心地者。此不
0338a22: 干主人公事。自是你不肯做工夫。一旦忽然悟道
0338a23: 之時。此亦不干主人公事。自是你因夜以繼日。坐
0338a24: 以待旦。發進脩加功練行做工夫而悟。若是與
0338b01: 麼人。何愁與麼事。不是與麼人。莫怨與麼事。此之
0338b02: 謂也。
0338b03: 是故動念及與息念。皆歸迷悶。
0338b04: 諸念動時。固不能覺。縱使止念。亦無入處。
0338b05: 西蜀復庵暉禪師曰。動念即前苦集二諦。息念即
0338b06: 前滅道二諦。謂以是上來所說道理因由所以之
0338b07: 故。動念是凡夫苦集二諦之法。息念又是二乘滅
0338b08: 道二諦之法。縱捨凡夫境界。又墮二乘境界。所以
0338b09: 皆歸迷悶。不悟圓覺。不入圓覺也。
0338b10: 四明聰講師曰。因上妄執計有我身。是名身見。身
0338b11: 見既起。見愛即起。違我者憎。順我者愛。如是愛憎。
0338b12: 皆由執我。故曰由此二境即憎與愛。憎屬見。即見
0338b13: 惑五利使。邪心觀理情迷顛倒。愛者貪染之心。名
0338b14: 之為愛。若於男女色身情迷隨心逐物染者纏綿。
0338b15: 通名為愛。愛屬煩惱。即屬思惑。五鈍使也。因妄
0338b16: 故。錯認遺棄四大五陰根塵為身。已巳是妄。於上
0338b17: 復生憎之與愛。謂重執妄。二妄相依。如與水。
0338b18: 生妄業道。輪轉三界。入於火宅。業道即六道也。因
0338b19: 茲妄業有輕有重。善惡二業亦分輕重。善業重生
0338b20: 人天中。輕則阿脩羅。惡業重則入地獄。次則畜生
0338b21: 餓鬼。故曰妄見流轉。或於人道中厭流轉者。修四
0338b22: 諦十二因緣法。證聲聞緣覺小乘涅槃有為之法
0338b23: 此人少悟空法。達四大五陰本性空寂。不立我人
0338b24: 知見。得小乘道滅二諦。猶止宿草庵入於化城。非
0338c01: 究竟滅。謂之妄見涅槃。由此不能入清淨覺者。以
0338c02: 大斥小。小乘之智有如螢火。豈可比大乘之智杲
0338c03: 日麗天。覺是圓覺。不入圓覺者。又覺照也。即清淨
0338c04: 覺相。非是覺相違拒。不是圓覺不容汝入。只為汝
0338c05: 能入者。是小乘之智。自隔自礙。非覺礙汝。故云有
0338c06: 諸能入非覺入故。大圓覺智破一切暗。滅螢光之
0338c07: 小智。揭金粟之高明。動念即凡夫也。息念二乘涅
0338c08: 槃也。凡夫二乘皆歸迷悶。至此薰蕕同器。不得不
0338c09: 辨也。
0338c10: 何以故。由有無始本起無明。為己巳主宰。
0338c11: 動靜皆迷悶者。由無始劫來無明妄想。為我之主
0338c12: 故也。
0338c13: 西蜀復庵暉禪師曰。此徵云。重念皆是背覺。息念
0338c14: 即合契真。今以何義故俱稱迷悶。即答云。良由動
0338c15: 念是我動。息念是我息。我相既在。動息俱迷。所以
0338c16: 不能證入。此皆是無始世來。於最初根本所起獨
0338c17: 頭無明。此之無明不待對境。自然於無事平常中
0338c18: 而起。如天忽雲。如鏡忽塵。以此無明作自己巳主宰。
0338c19: 著我相。主是無明之體。宰是無明之用。有運判
0338c20: 宰之義也。
0338c21: 一切眾生。生無慧目。
0338c22: 有生以來。不見自性。故曰生無慧目。
0338c23: 身心等性。皆是無明。
0338c24: 既無慧目。則四大五蘊一切幻性。皆是無明執著
0339a01: 之心。
0339a02: 譬如有人不自斷命。
0339a03: 眾生妄執無明。不肯除滅。譬如世人不肯自殺。
0339a04: 西蜀復庵暉禪師曰。此一段文。轉釋前文。良由
0339a05: 四生六道一切眾生。有無始本起獨頭無明為己巳
0339a06: 主宰之故。不能悟入圓覺。類如世上有一般人。若
0339a07: 十歲二十歲之後。盲其眼。雖眼不見物。說之則
0339a08: 能了知。若在胎中便自無目。生出來便盲之時。則
0339a09: 對色之時。種種為說。終無所益。如涅槃云。如盲不
0339a10: 識乳色。便問他言乳色何似。答曰色如白貝。盲人
0339a11: 復問。是乳色者如貝耶。答曰不也。復問貝色復
0339a12: 何似耶。答猶如稻米末。又問乳色柔軟如稻米末
0339a13: 耶。稻米末者復何所似。答曰猶如雨雪。復言彼稻
0339a14: 米末。冷如雨雪。雨雪復何所似。答曰猶如鵠。是生
0339a15: 盲人間。說如是四種譬喻。終不能得識乳真色。所
0339a16: 以寒山詩云。因緣都未詳。盲人問乳色。如是則盲
0339a17: 人問乳。跛者訪路。與此同意。身心等性皆是無明
0339a18: 者。前文殊章。得本起因地。則所修之法皆是佛因。
0339a19: 今用本起無明。則所修一切法皆是魔業。又前以
0339a20: 覺圓明故根塵普淨。所以經云一切是覺。今以無
0339a21: 明為本。故云皆是無明。前如以金為千器。千器皆
0339a22: 金。此如以土為器千器皆瓦也。譬如有人不自斷命者。
0339a23: 此之認我之相。不覺不知。不能自斷。有似世間卑
0339a24: 賤之人。假饒卑陋六根不具。衣不形。食不充口。
0339b01: 曾肯自斷著性命否。終是不肯。此一喻。又可喻於
0339b02: 後段愛我之言。及養無明之語。後段血連環。故
0339b03: 此喻通前後文也。
0339b04: 四明聰講師曰。何以故由有無始至皆是無明者。
0339b05: 起信云。無明為因生三細。境界為緣生六麤。今言
0339b06: 無始者。即是根本不覺熏習真如生三種相。業相
0339b07: 轉相現相。故云本起無明。既是根本無明。內惑為
0339b08: 因也。四大地水火風。此四圍空。汝之無明妄識。於
0339b09: 中假作主宰。若論不能降伏者。亦被他人所惱。不
0339b10: 能忍辱者。二義不成。亦不成主宰。今論四大和合
0339b11: 心。在五根之初。名之為主。遺教云。此五根者心為
0339b12: 其主。成此色身。於中立我。且云為己巳主宰。若心無
0339b13: 慧眼。不能分別色心四大五蘊根塵識等。皆是幻
0339b14: 化空華。則身心等性皆是無明生滅之法。不離
0339b15: 妄。譬如有人不自斷命者。此喻愛欲也。前文愛欲
0339b16: 為因。愛命為果。亦是無明為因。無明為果。大論云。
0339b17: 老死有果。所謂無明。無明有因。乃指老死。是故生
0339b18: 滅皆從無明。今明上說無明。為己巳主宰。生滅我愛
0339b19: 愛己巳色身。誰肯斷命。既云愛欲為因。愛命為果。因
0339b20: 果皆愛性不捨。任運不自斷命。若肯斷命。應是捨
0339b21: 愛。既不捨愛。三界不出。
0339b22: 是故當知。有愛我者。我與隨順。
0339b23: 彼有愛我者。我亦隨順彼境而生愛心。
0339b24: 非隨順者。便生憎怨。
0339c01: 非隨順彼境而生愛心則往往。怒其違己巳。起憎怨
0339c02: 心。
0339c03: 為憎愛心。養無明故。相續求道。皆不成就。
0339c04: 種種憎愛。增長我見。念念不斷。成道愈難。
0339c05: 西蜀復庵暉禪師曰。此一道總結前經文。從無始
0339c06: 來至此。皆是障道之所以。有愛我者我與隨順者。
0339c07: 此對順境生愛心。以明有我。非隨順者便生憎怨
0339c08: 者。此對違境以起憎心。以明有我也。用上來憎愛
0339c09: 二心。長養無明種子。及現行種子。所謂種子熏現
0339c10: 行。現行熏種子。不過是見不超色。聽不出聲。境起
0339c11: 心隨。攀緣不息。以至念念憎愛。念念取捨。念念相
0339c12: 續。以此之心。求悟圓覺。成就佛道者。無有是處。縱
0339c13: 令勤苦經劫種種行門。但轉助得無明。所謂鑽
0339c14: 火。握地尋天。緣木求魚。蒸沙作飯。用功夫。修
0339c15: 不能成。此上經文皆是總敘過由。下文方別釋四
0339c16: 相也。
0339c17: 四明聰講師曰。愛者即是見愛煩惱。只為眾生迷
0339c18: 煩惱故。煩以喧煩為義。惱以逼亂為義惱亂身心。致使真明不發。
0339c19: 今言愛者。即貪染之心。染著纏縛通名為愛。此愛
0339c20: 順我者則愛之。逆我者則憎之。此之憎愛皆我在
0339c21: 妄浮心內。此妄心體。是根本不覺現行無明
0339c22: 業識。未起善惡時。本自無事。但於名色陰界入等
0339c23: 法中。起憎愛心。妄計我能養育於他。故亦計我從
0339c24: 生已巳來為父母養育。故名為養育。今以憎愛。養育
0340a01: 無明於內心中。忽遇逆順境界。便生憎愛。此是十
0340a02: 六我人知見中。第六養育見。出法界次第若以憎愛存
0340a03: 心。憎則怨。愛則喜。怨恨見愛。總是情想。以此求道。
0340a04: 去道轉遠。故云皆不成就。
0340a05: 善男子。云何我相。謂諸眾生心所證者。
0340a06: 眾生之心。無所取證。則不著我相。纔有所取證。即
0340a07: 執此心。以為自己巳。故曰我相也。
0340a08: 西蜀復菴暉禪師曰。此下文乃別釋菩薩迷智境
0340a09: 四相。今且徵云。如何是菩薩犯著我相耶。答云。謂
0340a10: 之一字乃評量之詞。評量菩薩大心眾生。纔入初
0340a11: 地。用第七識心。證第八識。然第七末那識是能證。
0340a12: 第八阿賴識為所證。假令修道捨妄證真。只此能
0340a13: 證之心不忘。便謂之我相。然第七識屬見分。第八
0340a14: 識屬相分也。梵語末那。此云染污根。四惑者。我
0340a15: 癡。我慢。我愛。我見也。
0340a16: 四明聰講師曰。圭峰意謂。所證者此指羅漢。證者
0340a17: 尚有我相。今謂未然。我是十六見中第一名我見。
0340a18: 只為名色陰界不了。妄計有我我所之實。吾佛恐
0340a19: 人不識此見。此見潛在內心。難識其相。故云心所
0340a20: 證者。雖云心所證。所證何相貌。下有喻曉之。
0340a21: 善男子。譬如有人百骸調適。忽忘我身。
0340a22: 此喻眾生無所取證時。不知有我相也。
0340a23: 四肢絃緩。攝養乖方。微加針艾。則知有我。
0340a24: 此喻眾生纔有所取證。方知有我相也。
0340b01: 是故證取。方現我體。
0340b02: 證是我證。取是我取。故證取時。我體發現。
0340b03: 西蜀復庵暉禪師曰。絃即緊急。緩即是慢。此皆係
0340b04: 肢體不調。手足失度之狀方法也。針艾譬逆順境
0340b05: 界。經云諸有智者以譬喻得解。如世上之人。百骸
0340b06: 不調。手足失度。並不知緊慢。何故如是。謂只緣調
0340b07: 攝保養乖角。失其方法。好寒熱。宜熱寒。所謂
0340b08: 煖者假衣於春晹。凍者反冷乎冬風。緣此失度其
0340b09: 保養之故。便不覺有其四大。一朝醫師至。或以針
0340b10: 針之。或以艾灸之。此時方喚燒我痛也。今學道
0340b11: 之人亦然。或燕居靜室。或隱處深山。雖物遺人。頹
0340b12: 然於吉凶之外。心絕經營。境無違順。習閑成性。蹔
0340b13: 得忘情。不覺自他。便謂我得道。已巳無我相了也。這
0340b14: 般人。假使世間高名厚利。榮華富貴。酒色財氣。皆
0340b15: 動此人不得。但以讚嘆其所得之法所悟之法。即
0340b16: 便歡喜。若毀謗其所得之法。即便嗔恨。只此喜心
0340b17: 怒心。便是我相也。以自謂捨妄證真。一時無我了。
0340b18: 纔被人以逆順之境來取之。我相依前在也。
0340b19: 四明聰講師曰。如人平常無病。痛痒俱無。忽少不
0340b20: 安。加之針艾。針艾臨體。方云有疼有痛。既知疼痛。
0340b21: 始覺有我。故云心所證者。且就眾生顯我不是羅
0340b22: 漢。經云謂諸眾生。若是眾生。用加針艾。故云證取
0340b23: 方現也。
0340b24: 善男子。其心乃至證於如來畢竟了知清淨涅槃。皆
0340c01: 是我相。
0340c02: 我心未斷。雖能入佛涅槃。亦皆是我相爾。
0340c03: 西蜀復庵暉禪師曰。上文並是麤相。此結指細相
0340c04: 也。其心乃至證於者。此屬能也。如來畢竟了知者。
0340c05: 此屬所也。所中又如來畢竟了知是能。清淨涅槃
0340c06: 是所。意謂非但了知二乘涅槃為我相。設若了知
0340c07: 如來涅槃。亦是我相也。然如來涅槃。但是無圓
0340c08: 照。無為覺體。非別可證。今既證得涅槃。不忘能所。
0340c09: 即皆是我相。所以古德云。縱饒窮到底。猶是涉風
0340c10: 波。
0340c11: 四明聰講師曰。此例我相。不獨凡夫眾生有之。至
0340c12: 佛亦有之。故云其心證於如來者。此是分真佛。不
0340c13: 是究竟妙覺佛也。佛亦稱我者。無法之我。此具我
0340c14: 者。非凡夫情我之我。未證無生忍地。刀割火塗皆
0340c15: 是痛苦。聖人遇難。如割水吹光。何難之有。為凡夫
0340c16: 未破無明。其病全在。若知佛地了知我證涅槃。所
0340c17: 了知心。亦是我也。直至妙覺。四十二品無明破盡。
0340c18: 百非洞顯。萬惑咸亡。如十五夜月。到此田地。無爾
0340c19: 無我。無此無彼。無凡無聖。無善無惡。天堂地獄。淨
0340c20: 穢國。打成一片。故云佛身充滿於法界。普現一
0340c21: 切生中。
0340c22: 善男子。云何人相。謂諸眾生心悟證者。
0340c23: 人相者。悟我是空能不執著也。心悟證者。悟所證
0340c24: 之我相為非故也。
0341a01: 善男子。悟有我者。不復認我。所悟非我。悟亦如是。
0341a02: 雖悟我相為非。不復執著我相。然所悟者既是非
0341a03: 我。則其能悟者亦非我矣。非我之相即人相也。
0341a04: 悟已巳超過一切證者。悉為人相。
0341a05: 使此悟心勝彼一切證我相者。亦皆是人相爾。
0341a06: 西蜀復菴暉禪師曰。心悟證者。此覺悟前證心不
0341a07: 是也。者之一字正名人相。意謂此之入地眾生。到
0341a08: 此又。悟知前來證心是我相。既知證心是我相。更
0341a09: 不肯再作證底道理解會。故謂之不復認我。今來
0341a10: 所悟之心。更無我相了。殊不知只這底心悟所依
0341a11: 前。只是人相之我。與前我相一般。前證心是粗底
0341a12: 識。此悟心是細底識。假饒謂之此悟心。超出過越
0341a13: 前來一切證心。未免皆屬人相。何也。尚有能絕能
0341a14: 除之心存焉。
0341a15: 四明聰講師曰。智者法界次第云。人相者。於名色
0341a16: 陰界入等法中。妄計我是行人。異於非行之人。故
0341a17: 名為人。亦計我生人道。異於餘道。故名為人。慈室
0341a18: 云。復知後三相皆依我相。從根本而立。荊溪云。人
0341a19: 以計外為人相。大論云。但於五眾取相故。計有人
0341a20: 相。而生我心。以我心故生我所。我所心生故。有利
0341a21: 益我者生貪欲。違逆我者生嗔恚。此結使不從智
0341a22: 生。從誑惑生。是名為癡。三毒為一切煩惱之根本。
0341a23: 今言眾生心悟證者。恐人誤作悟道之悟。證道之
0341a24: 證。故言非也。意云。以我若比異類。我是人者。計是
0341b01: 人相尊貴利益違逆等相。我人道勝。其實專自
0341b02: 己巳身立人相也。悟是悟彼人。證是證我相貌富貴。
0341b03: 故云悟已巳超過一切證者。意云。我已巳過一切人。皆
0341b04: 不如我。我能他不能。我會他不會。如是皆是超過。
0341b05: 即不是證聖人境界名為超過。故云悉為人相。
0341b06: 善男子。其心乃至圓悟菩薩俱是我者。心存少悟。備
0341b07: 殫證理。皆名人相。
0341b08: 雖能圓悟自性涅槃。備極一切取證之理。然尚有
0341b09: 一毫悟心。亦是人相爾。
0341b10: 西蜀復庵暉禪師曰。不取能所。故曰圓悟。無非不
0341b11: 盡。故曰備殫。意謂此之眾生。用第七識心。不取能
0341b12: 所之相。而前能所之相俱是有我。直饒圓悟涅槃
0341b13: 備盡。得前證心之理。不取能所者。此尚有少能悟
0341b14: 之心不忘。故曰人相。何也。為少悟之智。不是差別
0341b15: 之心。故曰少也。
0341b16: 四明聰講師曰。其心者。此指一切眾生之心。龍女
0341b17: 是畜生心。調達是地獄心。妙莊嚴王是邪見心。十
0341b18: 法界皆云其心。除究竟佛非心。既存有心。有心生
0341b19: 天。有心為人有心為佛乃至有心證涅槃。故云俱是我者心
0341b20: 存少悟。悟我為人。非悟成佛。殫者盡也。盡其理言
0341b21: 之。錯認己巳身。強立主宰故名人相。
0341b22: 善男子。云何眾生相。謂諸眾生。心自證悟。所不及者。
0341b23: 眾生別發一心。自謂前所證之我相。所悟之人相。
0341b24: 未能及此。不知此心乃眾生相也。
0341c01: 西蜀復庵暉禪師曰。此又徵云。如何是眾生相。謂
0341c02: 覺前能悟。悟是所覺。悟既成所。覺又名能。展轉無
0341c03: 窮。皆成能所。能所及處。皆是相待。了此無定。故離
0341c04: 前非。計所不及。謂免諸過。不覺此計又是眾生。眾
0341c05: 生者。不定執一之謂也。謂前證心不及此心。前悟
0341c06: 心亦不及此心。者之一字。便是了心不忘。
0341c07: 善男子。譬如有人。作如是言。我是眾生。則知彼人說
0341c08: 眾生者。非我非彼。
0341c09: 此假借人言。以諭己巳為眾生相。則非我相人相也。
0341c10: 云何非我。我是眾生。則非是我。云何非彼。我是眾生。
0341c11: 非彼我故。
0341c12: 曰非我者。蓋乃是眾生。則非是我也。曰非彼者。蓋
0341c13: 己巳是眾生。則非是人也。非彼我者。非彼人之我也。
0341c14: 西蜀復菴暉禪師曰。此舉喻釋通。此一段文。但借
0341c15: 世人語詞。以為義勢。以顯眾生相。不妨義理至淺
0341c16: 近。而文且幽隱。今為子細分柝于茲。世尊召淨業
0341c17: 云。善男子。要知眾生相者。譬如世上有一人。口中
0341c18: 自作如是之說。問說道如何說道。云我此一身。不
0341c19: 是張三。亦非李四。若我是張三。則便有彼之李四
0341c20: 為對待。若我是李四。則便有彼之張三為對待。今
0341c21: 我自是色受想行識。眾緣和合而生也。則知彼人
0341c22: 說眾生者。此卻是佛說也。謂彼人既道我這一身
0341c23: 自是眾緣而和合生之時。而世尊便知彼說眾生
0341c24: 之人。已巳無自我了。非唯無自我。亦無彼我也。既不
0342a01: 執是我。即無彼我對待之法。上文徵釋已巳。自可見
0342a02: 了。世尊又恐後代眾生不會。再來將非我非彼一
0342a03: 句。分開為兩段徵釋。使其易曉。今先徵起非我二
0342a04: 字云。上文說非我。如何是非我。答云。彼人適來自
0342a05: 道。我這一身。自是眾緣和合而生。既道我是眾生。
0342a06: 即使無自我了。又徵起非彼二字云。上文說非彼。
0342a07: 如何是非彼。答云。彼人適來自道。我這一身。自是
0342a08: 眾緣和合而生。既道我是眾生。即便無彼我了。雖
0342a09: 然於自我彼我都無了。尚不合有執眾生之心也。
0342a10: 無自我者。即無初證心無我相也。無彼我者。即無
0342a11: 第二悟心無人相也。尚有眾生者。即此能了之心
0342a12: 不忘也。大凡佛書。有文易意難者。文難意易者。有
0342a13: 文意俱難者。文意俱易者。此乃文難意易也。
0342a14: 善男子。但諸眾生。了證了悟。皆為我人。
0342a15: 了知前所證者為我相。前所悟者為人相也。
0342a16: 而我人相。所不及者。
0342a17: 了知己巳之所見。勝彼我人二相。
0342a18: 存有所了。名眾生相。
0342a19: 了心未忘。故名此相。
0342a20: 西蜀復庵暉禪師曰。此合喻對辨也。意謂但是地
0342a21: 上眾生。雖然了達得第一證心是我相。又了達得
0342a22: 第二悟心是人相。而了心不忘。便是眾生相也。疏
0342a23: 云。了證者空。則我不及。了悟者空。則人不及。不及
0342a24: 之處存有一箇所了之心。豈非眾生相乎。此謂之
0342b01: 靈龜曳尾。拂生也。
0342b02: 四明聰講師曰。善男子云何眾生至名眾生相。天
0342b03: 台云。於名色陰入界等法和合中。妄計有我生。故
0342b04: 名眾生相。今謂初受胎時。攬父母遺棄。為有五事。
0342b05: 一色。二受。三想。四行。五識。此五者。皆攬四大。共成
0342b06: 其體。彼時便有四大和合。五陰和合。假名色身。立
0342b07: 我所相。眾緣者。眾共而生故。眾生者。五陰和合而
0342b08: 生。如五指頭束成一拳。此五成拳。故有拳名。五陰
0342b09: 成身。假名眾生。亦云眾生見。亦云人見。於母胎中。
0342b10: 便有此名。皆是妄計。非實有體。心自證悟所不及
0342b11: 者。此因我人知見。自高自大。我是眾生。彼非眾生。
0342b12: 此是我自起高心。慢彼非我故。此有兩不及。一者
0342b13: 他不及我。二者我不及他。下者一字。兼於自它故。
0342b14: 下立譬云。我是眾生。則知彼人說眾生者非我非
0342b15: 彼。下再自釋云。云何非我我是眾生。則非是我。此
0342b16: 是我既非他是眾生。他亦非我為眾生。則非我者。
0342b17: 他非於我也。云何非彼。我是眾生者。我既非他。他
0342b18: 亦非我。我是眾生。總結云非彼我故。並非彼非我。
0342b19: 是我而非彼。如彼亦非我。但眾生妄情執有。分彼
0342b20: 分此。有悟有證。如此皆是我人。而此我人所不及
0342b21: 者。存有所了。立悟立證。皆是我人妄想。不離此五
0342b22: 陰聚而為身。名眾生相。
0342b23: 善男子。云何壽命相。謂諸眾生。心照清淨。覺所了者。
0342b24: 覺所了者。覺前執眾生相時。了心未泯也。此覺心
0342c01: 綿綿相續。欲不斷滅。故曰壽命相。
0342c02: 一切業智所不自見。猶如命根。
0342c03: 一切覺心。皆是清淨業智。然此智幽微。不能自見。
0342c04: 所以念念不斷。如命根之不可斷也。
0342c05: 西蜀復庵暉禪師曰。纔有證心。證心不忘。便謂之
0342c06: 我相。纔有悟心。悟心不忘。便謂之人相。了得證心。
0342c07: 了得悟心。了心不忘。謂之眾生相。若前三相俱盡。
0342c08: 唯是一味照覺現前。覺心不忘。謂之壽命相。今且
0342c09: 先徵起云。如何是壽命相。答。謂等覺位大心眾生。
0342c10: 修行到此。用即心之照。此之即心之照。全是自己巳
0342c11: 光明裏許。離煩惱障。離所知障。無一絲毫污染。遂
0342c12: 覺前來我相人相眾生相。一切皆盡。照徹真源。一
0342c13: 切處一切時。全是此之一覺。更無兩箇。便擬將此
0342c14: 作用之智。修習一切無漏之業。業即業用。或自利
0342c15: 或利他。種種等行。此之智照正是微細染識。謂之
0342c16: 細中之細。一似人之作根。常常相續。不能自斷。又
0342c17: 不能自見之。如楞嚴云。阿難此湛非真。如急流水。
0342c18: 望如恬靜。流急不見。非是無流禪宗謂之命根不
0342c19: 斷。不到牢關。亦謂之智照現前。猶是真常流注。又
0342c20: 云。萬里不掛片雲。空正好喫棒。何故如是。只為
0342c21: 到此境界不合。猶有依倚在。猶涉簾纖在。喚作著
0342c22: 體華鬘嚴身纓絡。又喚作百尺竿頭未能放步。萬
0342c23: 仞洪崖未能撒手。尚有佛法存於胸中。所以僧問
0342c24: 古德云。牛頭未見四祖時。為什麼百鳥花。答云。
0343a01: 聞時富貴。又云。見後為什麼不花。答云。見後貧
0343a02: 窮。今此壽命相。正是牛頭未見四祖時底時節。又
0343a03: 僧問趙州云。朗月當空時如何。州云。猶是階下漢。
0343a04: 僧云。請師一接。州云。待月落了來相見。只如古人
0343a05: 有降龍伏虎諸天送供百鳥花者。皆在此相中
0343a06: 也。
0343a07: 善男子。若心照見一切覺者。皆為塵垢。
0343a08: 心光發明。見種種覺。在淨性中。悉為塵垢。
0343a09: 覺所覺者。不離塵故。
0343a10: 照心覺心。皆是塵念故也。
0343a11: 西蜀復菴暉禪師曰。若以此法門智照。照見前之
0343a12: 三相。一切覺者。皆是塵勞垢污者。只此能覺所覺
0343a13: 之智。依前不離塵勞妄想。何也。為更有能覺之智
0343a14: 未忘。所以與前病痛一般。孟子所謂以五十步
0343a15: 百步。雖五十步。未免是走爾。
0343a16: 如湯銷。無別有知銷者。存我覺我。亦復如是。
0343a17: 存我。則如水之為。覺我則如湯之銷。湯雖
0343a18: 異。同歸一水。別無能知銷者。所以存我覺我。同
0343a19: 歸一性。別無能知我覺者。
0343a20: 西蜀復庵暉禪師曰。如湯銷無。別有知銷
0343a21: 者。此舉喻。譬如世上之人。用百沸湯潑相似。湯
0343a22: 至而即泮同成一水。雖然銷去了。尚有能知
0343a23: 之人。只如言盡。便是不盡。水喻真性。冰喻四相。
0343a24: 湯喻智慧。所以東坡云。首斷更無能斷者。銷那
0343b01: 復更知。存我覺我亦復如是者。今存能覺之我。
0343b02: 覺前三相所覺之相。雖然遣除前三相之我。無那
0343b03: 有我。不合更存。此能覺我盡者。便是壽命相。喻中
0343b04: 知不合更存知冰銷者也。若依教家。約地位說
0343b05: 此四相者。第一我相。即初地菩薩所犯。第二第三
0343b06: 人相與眾生相。即二地至十地菩薩所犯。最後壽
0343b07: 命相。即等覺位菩薩所犯。此壽命相。謂之貼肉汙
0343b08: 衫。最後方脫得此一相。便入妙覺位即佛矣。
0343b09: 四明聰講師曰。壽命者。金剛經只云壽者不言命。
0343b10: 今言壽命者。壽者是於色心五陰中。妄計有長有
0343b11: 短。曰壽命者。亦於色心陰法界。計我命根成就。連
0343b12: 持不斷曰命。其命壽只一也。大論分為二計。我命
0343b13: 根連持不斷。以執此故。計有我身。名為身見。心照
0343b14: 清淨者。心便是命。命只是出入息氣。氣只是風大。
0343b15: 此息風若不清淨。則結滯。皆由此心知一切法。知
0343b16: 者智也。智即照也。照一切法。曰覺所了者。一切業
0343b17: 智者。此業即智。此智即業。以此無明業力。知於諸
0343b18: 佛法。此智非一切種智之智。此是業上生此智慧
0343b19: 時。人號靈臺。此智所不見猶如命根。世間知命者
0343b20: 少。此之謂也。若心知命有長有短。知是幻化。空品
0343b21: 云。心如幻化。故云若心照見。一切覺者。照即知也。
0343b22: 即知見了一切法皆是妄。故云覺者。下一者字
0343b23: 兼能覺智。能覺皆是塵垢。垢是四大五陰根塵識。
0343b24: 皆為過患。能覺所覺能知所知並皆塵垢。能覺如
0343c01: 湯。所覺如。故云如湯消。知消者是誰。能知
0343c02: 所知並皆無體。故云者字。若存我能知之知。覺我
0343c03: 所覺境也。亦如湯。能銷所銷並皆無相。故云亦
0343c04: 復如是也。
0343c05: 善男子。末世眾生。不了四相。雖經多劫勤苦脩道。但
0343c06: 名有為。終不能成一切聖果。
0343c07: 不能了達我人眾生壽命之相。雖經累劫勤脩。亦
0343c08: 不能證無為聖果。
0343c09: 是故名為正法末世。
0343c10: 圓覺疏曰。正法之時。修則皆證。末世之時。人多取
0343c11: 相。今既取相。雖是正法。亦同末世也。
0343c12: 西蜀復庵暉禪師曰。此下皆是明存我失道。謂既
0343c13: 將此四相之心脩行。則行行皆帶能所。此皆是有
0343c14: 為生滅之法。故不成聖果。正同華嚴云。多劫六度。
0343c15: 不名菩薩。非唯不成聖果。亦謂正宗佛法中末世。
0343c16: 何以故。夫正法一千年。像法一千年。末法一萬年。
0343c17: 且正法之時。人不取相。修則皆證。末世之時。人多
0343c18: 取相。今既取著其證相之時。雖是正法。亦同末世。
0343c19: 若遇此頓教。了達病源。則雖末世。還同正法。莊子
0343c20: 曰。世喪道矣。道喪世矣。
0343c21: 四明聰講師曰。神我本是藏性。性不自守。隨薰和
0343c22: 合。於名色中。妄計有我。不了四相。縱經塵劫修行。
0343c23: 終不成聖。為未除我。火性未斷故。除我是入道要
0343c24: 門。大小乘若不除我。終非聖人。佛在世時。亦有如
0344a01: 是。故云正法末世。今後五百歲中。法是正法。奈弘
0344a02: 持者多以邪法誤人。呵佛罵祖。皆正法末世。其法
0344a03: 雖正。弘者曰邪。謂之末世也。
0344a04: 何以故。
0344a05: 此一句徵起云。前來修行之者。劫數既多。行又勤
0344a06: 苦。以何義故。不證聖果耶。
0344a07: 認一切我。為涅槃故。有證有悟。名成就故。
0344a08: 何故名為正法末世。蓋由執著諸相為寂滅之道。
0344a09: 有所證悟。及有成就之名故也。
0344a10: 西蜀復庵暉禪師曰。此明認我為真。答云。謂只因
0344a11: 不合。認我以為涅槃。有證有悟。有了有覺故。所以
0344a12: 雖多劫勤苦。終無所益。譬如認夢身。以為自己巳。勤
0344a13: 於家業。種種疲勞。終無一事益於資產。
0344a14: 四明聰講師曰。今世間有一種學無生之術。欲不
0344a15: 生滅。起此之心。已巳落生滅。反求之者。去道逾遠。我
0344a16: 是羅漢。我是無心。我已巳到家。以盲引盲。盲盲無窮。
0344a17: 涅槃者。何法謂之涅槃。爾不識真理。二乘三界。小
0344a18: 乘涅槃出分段生死。有餘涅槃。大乘破無明。登圓
0344a19: 初住。證一分三德。大乘涅槃。佛是究竟涅槃。豈有
0344a20: 純是凡夫三毒不斷纖毫婬怒癡性。全在何等涅
0344a21: 槃可證。若將得神通。亦是涅槃。魔魅亦有業報五
0344a22: 通。豈得為證涅槃。又大教斥小乘聲聞緣覺。亦謂
0344a23: 之邪人。迦葉自云。未聞大涅槃前。尚皆邪見。何況
0344a24: 錯認我人知見者。此如認魚目如珠。以為到家名
0344b01: 悟名證。亦云我已巳成就。古有云。是揀擇是明白。若
0344b02: 不擇良朋勝友。別其見之邪正。不獨自誤。亦乃誤
0344b03: 他。其過可勝言哉。
0344b04: 譬如有人。認賊為子。其家財寶。終不成就。
0344b05: 蓋諭取相修行終不成佛。
0344b06: 西蜀復菴暉禪師曰。此舉喻以顯前文。疏云賊若
0344b07: 在外。猶可隄防。養之為兒。如何撿獲。又知賊是賊。
0344b08: 賊無能為。認之為兒。寧免破敗。以喻六根取境猶
0344b09: 可制禦。藏識妄我。難以辨明。所以楞嚴云。阿難。汝
0344b10: 今現前眼耳鼻舌。及與身心六為賊媒。自劫家寶。
0344b11: 由此無始眾生世界生纏縛故。於器世間。不能超
0344b12: 越。壽禪師云。認妄賊而為真子。劫盡家珍。魚目
0344b13: 以作驪珠。空迷智眼。又永嘉云。損法財滅功德。莫
0344b14: 不由斯心意識。學人不了用修行。深成認賊將為
0344b15: 子。莊子云。賊莫大於德有心。而心有眼故聖人去
0344b16: 之。
0344b17: 四明聰講師曰。賊者即六塵之六賊也。於色聲香
0344b18: 味觸法之中。自相劫奪家寶。豈復就聚哉。此正言
0344b19: 賊者。是無明業識。此賊無始以來。害我甚多。只不
0344b20: 自省此無明業識。亦謂之父子天性。本覺佛性。流
0344b21: 浪之後。父子相失。今日修圓覺。會天性。定父子。無
0344b22: 明法性一體。父即子。子即父。賊即將。將即賊。若也
0344b23: 錯認。未免為他所害。
0344b24: 何以故。
0344c01: 西蜀復菴暉禪師曰。前徵何以多劫不證。答云。由
0344c02: 認我取證故。此又徵云。涅槃是萬法之真性。即我
0344c03: 體性亦是涅槃。縱使認我取證。以何因由所以之
0344c04: 故。便妨於道耶。
0344c05: 有我愛者。亦愛涅槃。伏我愛根。為涅槃相。
0344c06: 愛我即愛涅槃。究竟未離於愛。但能降伏我之愛
0344c07: 心。使之不起。爾不起之相。似涅槃相。其實非真涅
0344c08: 槃也。
0344c09: 有憎我者。亦憎生死。
0344c10: 既憎我相。必憎生死。憎心未忘。終不解脫。
0344c11: 不知愛者真生死故。
0344c12: 本愛涅槃。擬除生死。不知愛心真生死根本也。
0344c13: 別憎生死。名不解脫。
0344c14: 既起愛涅槃之心。已巳為生死所縛。別更起憎惡生
0344c15: 死之念。是名真不解脫。
0344c16: 西蜀復菴暉禪師曰。疏云。夫生死輪迴。本由憎愛。
0344c17: 欲求解脫。須盡二源。今憎生死。亦是本憎。棄苦欣
0344c18: 樂雖殊。憎愛元是本習。帶之修道。佛果豈成。伏我
0344c19: 愛根為涅槃相者。由調伏之故。愛根不起之處。相
0344c20: 似涅槃之相。以似為真。本愛涅槃。擬除生死。愛心
0344c21: 既在。即生死根。愛根憎苗。豈名解脫。謂只此愛涅
0344c22: 槃心。便是生死之心。又卻郤安用別生一箇憎生死
0344c23: 之心。只此一心在兩處用。既用此心憎生死。又用
0344c24: 此心愛涅槃也。
0345a01: 云何當知法不解脫。
0345a02: 此等憎愛心。在圓覺法中。非解脫之見故也。
0345a03: 西蜀復庵暉禪師曰。法之一字即涅槃因。前云愛
0345a04: 涅槃者名不解脫。故此又徵起云。若愛生死。即是
0345a05: 繫縛。今悟涅槃。是寂滅一心之法。以何相狀。得知
0345a06: 云不解脫耶。
0345a07: 四明聰講師曰。佛法不可以有心求。不可以無心
0345a08: 得。須以有心作無心用。今文云有我愛者。愛心不
0345a09: 斷求涅槃者。愛心是無明。無明不破。若以愛心求
0345a10: 無為。去道遠矣。伏我愛根者。如木只去枝柯還復
0345a11: 再生。若斷木根。則求無生理。斷根證真涅槃。蹔伏
0345a12: 愛根。如石厭草遇緣再生。即非究竟。外道凡夫以
0345a13: 伏為斷。認為涅槃相。雖用藥治病。執藥為病。病根
0345a14: 愈深。故云真生死。故名不解脫。不是法不妙。不解
0345a15: 脫生死。自是汝用不得法故。經云。盲者不見。非日
0345a16: 月咎。此法如人入陣中用武器。善用者游刃不傷。
0345a17: 不善用者。揮戈刺吻非止傷手。命亦難存。
0345a18: 善男子。彼末世眾生。習菩提者。以己巳微證。為自清淨。
0345a19: 由未能盡我相根本。
0345a20: 在己巳小有所證。便為自心清淨。蓋由未能忘我也。
0345a21: 西蜀復庵暉禪師曰。以己巳微證為自清淨者。佛法
0345a22: 大海。無量無窮。其能入之者。漸入漸深。今彼眾生。
0345a23: 方且外知根塵假合。內覺性體寂然。殊未有大徹
0345a24: 大悟之門。而我相根本必不能盡除。何以知之。下
0345b01: 文用境驗之即知也。
0345b02: 若復有人。讚歎彼法。即生歡喜。便欲濟度。若復誹謗
0345b03: 彼所得者。便生瞋慎恨。則知我相堅固執持。
0345b04: 聞毀譽。而生瞋喜者。蓋由堅執我相。
0345b05: 潛伏藏識。游戲諸根。曾不間斷。
0345b06: 執我之心。潛伏於藏識。而游戲於六根。念念不斷
0345b07: 故也。宗鏡曰。識即是心。不守自性。隨染淨緣。不合
0345b08: 而合。能含藏一切真俗境界。故名藏識。
0345b09: 西蜀復庵暉禪師曰。只如莊子云宋榮之為道也。
0345b10: 舉世而譽之。而不加勸。舉世而非之。而不加阻。今
0345b11: 彼眾生。未能臻乎此境。遇贊則喜。遇毀則嗔。以此
0345b12: 驗知。我相猶在。何也。然世境違順。麤重易明。唯就
0345b13: 法門最難覺察。但言為法嗔彼愛此。不知此心元
0345b14: 是我相。此之我相蹔時潛伏。藏在第八阿賴耶識
0345b15: 中。若觸著逆順境界。依然於六根門頭熾然發現。
0345b16: 常常永不曾有間斷休歇。古德云。聊將柱杖輕輕
0345b17: 撥。燒卻郤三千與大千。然藏識者。屬第八識種子。諸
0345b18: 根者。即屬眼識耳識鼻識舌識第六意識。第七末
0345b19: 那識現行。種子熏現行。現行熏種子。常無間斷。若
0345b20: 約此中贊毀者。乃屬八風。稱利衰毀譽譏苦樂也。
0345b21: 四明聰講師曰。末世中即後五百歲。諍堅固。學
0345b22: 菩提者道也。今時學道者。我見不除。縱少知見。便
0345b23: 謂了證。如此之人。只緣不識真菩提路。妄入異路
0345b24: 邪鄉。以為真道。未證謂證。未得謂得。故云以己巳微
0345c01: 證為自清淨。佛在世時。九十六種外道。皆是邪見
0345c02: 數。中亦有通力者。尚屬邪見。何況今時。唯以口業
0345c03: 誑惑眾生。世無青白眼。隨順入邪鄉。以盲引盲。同
0345c04: 入火坑。佛憫此輩。以苦切之辭。拔濟邪見。使歸正
0345c05: 見。故讚歎彼法。即生歡喜。便欲以邪化濟度。其人
0345c06: 受者。自謂已巳得彼之真道。可出生死。豈知生死重
0345c07: 積。實乃迷中倍迷之人。弟子與師俱從淪墜。若明
0345c08: 眼人。善別淑慝。出其惡指其妄。此人便生瞋恨。盡
0345c09: 世之中便為怨結。如是之人。只為我相不除。堅執
0345c10: 我故。體是無明。第八識亦名梨耶識。此我識至究
0345c11: 竟佛方盡。等覺菩薩尚未盡我。此識微細。故云執
0345c12: 持潛伏內心八識田中。既伏在內。遊戲諸根。即六
0345c13: 根在眼曰見。在耳曰聞。六根門頭貪色聲等塵。順
0345c14: 則喜。逆則怒。總我執不斷。所以我見居首者。謂若
0345c15: 是也。
0345c16: 善男子。彼修道者。不除我相。是故不能入清淨覺。
0345c17: 不能斷除我相。安能悟入淨覺。
0345c18: 西蜀復庵暉禪師曰。此結前所說。至是存我失道。
0345c19: 所以不能得悟入清淨圓覺也。
0345c20: 四明聰講師曰。覺是圓覺。此性淨之理。如白圭不
0345c21: 容少瑕。或少瑕玼則不清淨。瑕即我執也。若留我
0345c22: 執。性不清淨。如孤不入也。
0345c23: 善男子。若知我空。無毀我者。
0345c24: 若知我體本空。則知彼之毀我者亦無立處。
0346a01: 有我說法。我未斷故。
0346a02: 纔作我見。演說諸法。皆是我相。未斷滅故。
0346a03: 眾生壽命。亦復如是。
0346a04: 我相未除。有此過患。若執人相眾生相壽命相。其
0346a05: 患一同。
0346a06: 西蜀復庵暉禪師曰。此下乃是說病為法。此恐聞
0346a07: 前佛說。贊之則喜。毀之則嗔。嗔喜未忘。便是我相。
0346a08: 今此便擬忍受不嗔。用為無我。以謂我今一身。自
0346a09: 是眾緣和合而成。畢竟無我。我已巳空了。汝毀何人。
0346a10: 念汝無知之故。今為汝種種說我空之法。只此見
0346a11: 有無毀之人。便是未得我空。只此為彼說法。便是
0346a12: 未斷我相。然我人眾生壽者。亦復如是。疏云。毀者
0346a13: 是彼。說者是我。經文於毀者言無。此是反明過也。
0346a14: 於說者言有。此是順明過也。
0346a15: 四明聰講師曰。若知我空。此空是本來空。非作為
0346a16: 空。亦謂性德之空。此空空一切相。具一切相。非空
0346a17: 之空。非有之有。此空有本來性中自具。見喜不喜。
0346a18: 見瞋不瞋。乃本有何瞋喜哉。今我說者。不到此田
0346a19: 地。因說故。人雖毀我。吾不生瞋。雖不瞋他。內念不
0346a20: 息。蹔時捺伏。唯不形於顏色。念中仍存。故云若知
0346a21: 我空無毀我者。永嘉有云。身與空相應。則刀割香
0346a22: 塗。何苦何樂。心與空相應。則譏毀讚譽。何憂何喜。
0346a23: 然立我能說。是以不瞋。若起此念。能所未亡。有彼
0346a24: 有我。皆為我相未斷之故也。如佛世中有二人竊
0346b01: 人蓮華。謀計云。他人忽覺。喚云誰盜我花。應當傚
0346b02: 鴛鴦鳴。令他不疑。一人果入池中盜花。主人云。誰
0346b03: 盜我花。不傚其鳴。卻郤乃應云。我是鴛鴦。為主所獲。
0346b04: 元本我之一字畢竟未除。誰人不為此我病之所
0346b05: 害。是以眾生壽命之見不斷。故云亦復如是。
0346b06: 善男子。末世眾生。說病為法。是故名為可憐愍者。
0346b07: 我相人相眾生相壽命相。乃是四病。眾生愚癡。說
0346b08: 此四病以為正法。是誠可愍也。
0346b09: 雖勤精進。增益諸病。是故不能入清淨覺。
0346b10: 執相修行。愈勤愈病。何由悟入淨覺。
0346b11: 西蜀復菴暉禪師曰。善男子至增益諸病者。此結
0346b12: 成。存我失道。所以不能悟入圓覺。病者即四相也。
0346b13: 四相若存。總名為病。今彼眾生皆是以四相之病。
0346b14: 作十方諸佛一心圓覺之法門。所謂認作鳳。拾
0346b15: 礫為玉。誠可哀怜。然雖勤苦精進。轉增其病。譬如
0346b16: 將薪投火。以水助。是故不能入清淨覺者。此結
0346b17: 障道。謂彼修道之人不合。以上來所說之病為法
0346b18: 故。遂不能證入清淨圓覺也。
0346b19: 四明聰講師曰。如人有病必服諸藥。藥到病除。藥
0346b20: 亦應捨。或有人以藥能治病故。執而不捨。藥反成
0346b21: 病。豈知疾病易醫。藥病難愈。精進修行能說之人。
0346b22: 悉名為病根本。只為不識真性本空。致以說藥為
0346b23: 病。雖勤求道精進。不達我人性空。還生妄。學佛
0346b24: 本為治病。久之反藥為病。徒勞苦行。如佛世有一
0346c01: 女子。厭身燒身。臨將入火時。忽遇知識。汝燒身厭
0346c02: 身。仍不脫苦。其苦復苦。不達性空。縱燒千身。亦不
0346c03: 離苦。譬如壞驢之車。驢厭車壞了舊車。舊車雖壞。
0346c04: 新車復來。不達無我無人無眾生無壽者。如鳥投
0346c05: 網。無可出處。心雖念念欲出。奈何無可出路。要求
0346c06: 出路。古云。游心法界諸心寂。如日依空不住空。
0346c07: 善男子。末世眾生。不了四相。以如來解及所行處。為
0346c08: 自修行。終不成就。
0346c09: 不能了達我相人相眾生相壽命相。雖以佛之見
0346c10: 解。及佛所行之道。為自己巳脩行之法。終亦不能成
0346c11: 佛也。
0346c12: 西蜀復庵暉禪師曰。此下文說將凡夫以濫聖人。
0346c13: 先抑聖同己巳。疏云。佛說了義稱理法門。皆言心境
0346c14: 本空。惑業本淨。凡聖不異。因果皆圓。就佛見之。理
0346c15: 實如此。且眾生。迷倒已巳久。種習根深。縱令信解法
0346c16: 門。現用元來隨念。但以分別心識。解他無礙言教。
0346c17: 謂佛意亦祇如此。便乃歎天問地。撥無因果。不信
0346c18: 有修有證。若作如此見解者。永嘉所謂。豁達空撥
0346c19: 因果。莽莽蕩蕩招殃禍。又譬如貧人數他財寶。自
0346c20: 無半錢分。不能成就圓覺。
0346c21: 或有眾生。未得謂得。未證謂證。
0346c22: 未有所得。自謂已巳得。未有所證。自謂已巳證。如此妄
0346c23: 語之人。蓋由未斷我見。
0346c24: 西蜀復庵暉禪師曰。上文抑聖同自己巳。此乃是騁
0347a01: 自己巳齊聖人。或者不定之辭。謂有一般騁己巳齊聖
0347a02: 之人。未曾得聖人所證之理。己巳謂得了。未曾證聖
0347a03: 人所證之智。己巳謂證了。若未證而言證者。根本戒
0347a04: 中犯大妄語罪。所以佛於楞嚴會上告阿難言。我
0347a05: 教比丘直心道場。於四威儀一切行中。尚無假。
0347a06: 云何自稱得上人法。譬如貧人妄號帝王。自取誅
0347a07: 滅。況復法王。如何妄竊。因地不直。果招迂曲。莊子
0347a08: 云。是今日適越而昔至也。
0347a09: 見勝進者。心生嫉。由彼眾生。未斷我愛。是故不能
0347a10: 入清淨覺。
0347a11: 見勝己巳而進道者。便生忌心。蓋由愛我之心。念念
0347a12: 不斷故也。如此之人。安能悟入淨覺。
0347a13: 西蜀復庵暉禪師曰。見勝進者心生嫉者。疏云。
0347a14: 夫聖人用心。他己巳無二。見他勝進。或教法流行。以
0347a15: 念念歡喜。必能隨順。自驗內心如此。或即證悟不
0347a16: 。何以故。十方諸佛日夜常放毫光。伺侯一切眾
0347a17: 生。斷惡修善。若有一人發菩提心學佛法者。十方
0347a18: 諸佛則生無量歡喜。若自覺己巳衰他盛。則生嫉。
0347a19: 己巳盛他衰則生歡喜者。縱令深解妙境。但是心之
0347a20: 所緣。勿錯認之謂得證者也。由彼眾生未斷我愛
0347a21: 是故不能入清淨覺者。此結成障道。謂皆因前抑
0347a22: 聖同己巳。及騁己巳齊聖。兩類眾生。皆是未曾斷去我
0347a23: 愛。由我愛故。所以不能悟入清淨圓覺。此淨業菩
0347a24: 薩前問。若此覺心本性清淨。因何染污。使諸眾生
0347b01: 迷悶不入。今答云。有三過咎。一不合認我為真。不
0347b02: 能入清淨覺。二不合說病為法。不能入清淨覺。三
0347b03: 不合將凡監聖。不能入清淨覺。觀此之意。是誰之
0347b04: 過歟。
0347b05: 四明聰講師曰。善男子末世眾生不了四相至入
0347b06: 清淨覺者。此四見本是真如佛性起妄計故。為此
0347b07: 色身已巳為實有。又計我能解如來藏性。即是我心。
0347b08: 及四三昧是入道門。我是所行人。妄計我所解者是
0347b09: 上人法。我所行者是如來行。如此解行。並是妄計。
0347b10: 無非我人。於圓覺性終不成就。為有我見作主宰
0347b11: 故。又有一種增上慢人。未得為得。未證為證。詐稱
0347b12: 善知識。規圖利養。如經云。昔有貧窮人。逃於它國。
0347b13: 詐號王子。彼國不識。以公主妻之。此人遇飲食間。
0347b14: 常起嗔責。後有本國人。偶然見其公主。說如上事。
0347b15: 此客曰教汝一偈。佗若起嗔時。便念此偈。其嗔自
0347b16: 伏。偈曰。欠債逃它國。詐稱為貴人。麤食是常食。何
0347b17: 勞復作嗔。此人嗔心果伏。今增慢人。詐云了證。邀
0347b18: 求名利。嫉賢能。造地獄因。自不知覺。故云由未
0347b19: 斷我愛不能入清淨覺。豈非詐也。
0347b20: 善男子。末世眾生。希望成道。無令求悟。惟益多聞。增
0347b21: 長我見。
0347b22: 望成佛果者。不使求悟自性。惟令廣學多聞。則彼
0347b23: 之我見。轉加轉長矣。
0347b24: 西蜀復庵暉禪師曰。此明趣果迷因也。希望成道
0347c01: 者。此即趣果。唯益多聞者。此即迷因。大凡頓教宗
0347c02: 旨。先須了悟覺性。然後方可多聞。廣其智慧。不妨
0347c03: 如龍得水。似虎靠山。序云。醫方萬品。宜選對治。海
0347c04: 寶千般。先求如意。然末世之人。多迷此意。唯宗名
0347c05: 句。一向徇文尋枝摘葉。不務了心。心既不了。假饒
0347c06: 記得河沙會盡塵墨。於己巳何益。楞嚴云。欲漏不先
0347c07: 除。畜聞成過則所見所聞盡是增長一切諸惡。
0347c08: 論云。多聞無智慧。是不知實相。譬如暗中有寶而
0347c09: 無目。諸教說。聲聞人唯觀於果。不觀於因。如狗逐
0347c10: 塊不逐於人。又如列子說。大道以多岐亡羊。學者
0347c11: 以多方喪生。莊子亦云。夫道不欲多。多則雜。雜則
0347c12: 擾。擾則憂。憂則不救。此皆責不先了心然後多聞。
0347c13: 列子說符篇云。楊子之人亡羊。既率其黨。又請
0347c14: 楊子之豎追之。楊子曰。嘻亡一羊何追者之眾。
0347c15: 人曰多岐路。既返。問獲羊乎。曰亡之矣。曰奚亡之。
0347c16: 曰岐路之中又有岐焉。吾不知其所之。所以返也。
0347c17: 楊子戚然變容。不言者移時。不笑者竟日。門人
0347c18: 之。請曰。羊賤畜。又非夫子之有。而損言笑者何也。
0347c19: 楊子不答。門人不獲所命。弟子孟孫陽。出以告心
0347c20: 都子。心都子佗日與孟孫偕入。而問曰。昔有昆弟
0347c21: 三人。游齊魯之間。同師而學。進仁義之道而歸。其
0347c22: 父曰。仁義之道若何。伯曰。仁義使我愛身而後名。
0347c23: 仲曰仁義使我殺身以成名。叔曰仁義使我身名
0347c24: 並合。彼三術相反。而同於儒。孰是孰非耶。楊子曰。
0348a01: 人有河而居者。習於水。勇於泅。操舟鬻渡。利供
0348a02: 百口。褁就學者成徒。而溺死者幾半。不學泅。不
0348a03: 學溺。而利害如此。若以為孰非。心都子默然而出。
0348a04: 孟孫陽讓之曰。何吾子問之迂。夫子答之僻。吾惑
0348a05: 愈甚。心都子曰。大道以多歧亡羊。學者以多方喪
0348a06: 志。學非本不同。非本不一而末異。若是唯歸同反
0348a07: 一。為亡得喪。子長先生門。習先生之道。而不達先
0348a08: 生之說也。哀哉。芙蓉頌曰。休將聞見學玄宗。學得
0348a09: 徒勞枉用工。爭似無為閑放曠。廓然豁爾自圜通。
0348a10: 但當精勤。降伏煩惱。
0348a11: 望成佛果者。不必廣學多聞。但須精勤。禁制妄念。
0348a12: 起大勇猛。未得令得。未斷令斷。
0348a13: 當發廣大勇決之心。佛果未得。當令必得。妄念未
0348a14: 斷。當令必斷。
0348a15: 貪瞋愛慢。諂曲嫉。對境不生。彼我恩愛。一切寂滅。
0348a16: 佛說是人漸次成就。
0348a17: 若無此等妄心。必可漸成佛果。
0348a18: 求善知識。不墮邪見。
0348a19: 更須親近善人。方得絕諸邪見。
0348a20: 西蜀復庵暉禪師曰。此勸斷惑方成正因。意謂世
0348a21: 尊勸戒一切眾生。欲成就十方諸佛廣大圓覺者。
0348a22: 但當如我所說降伏煩惱。起大勇猛增勝之心。若
0348a23: 未得圓覺真實境中。大智慧光明義。照法界義。
0348a24: 真實識知義。清淨不變義。常樂我淨義。一切妙用
0348b01: 者。當使令克獲成就得之。若未斷去凡夫顛倒境
0348b02: 中。貪嗔愛慢。諂曲嫉。一切障礙妄之法者。當
0348b03: 使令斷除。一切恩愛。悉皆空寂。則無上佛果自然
0348b04: 成就。更須求善知識以為證明導師。不墮落邪見。
0348b05: 何也。疏云。商人入海。須假導師。學者修行。必資善
0348b06: 友。所以禪宗云。威音王已巳前。無師自悟。威音已巳後。
0348b07: 無師自悟者。盡是天魔外道。貪瞋愛慢者。此即根
0348b08: 本煩惱中生也。愛無別性。貪數所攝。諂曲嫉。即
0348b09: 小隨煩惱也。
0348b10: 若於所求。別生憎愛。則不能入清淨覺海。
0348b11: 若於所求善知識處。不能信受其法。別生憎愛。則
0348b12: 不能成就圓覺廣大之果。
0348b13: 西蜀復庵暉禪師曰。上文乃順釋。此文乃反釋。反
0348b14: 明不生憎愛。則得證入圓覺。憎愛者。於自生愛。於
0348b15: 他生憎。所以道。但莫憎愛。洞然明白。
0348b16: 四明聰講師曰。善男子末世眾生至清淨圓覺者。
0348b17: 求道者用心希望。亦是我慢不滅若用心求悟。亦
0348b18: 是我人。縱得一知半見。復入我鄉。真道不在多聞。
0348b19: 不在強記。佛頂云。阿難汝雖憶持諸佛如來十二
0348b20: 部經。清淨妙理。如恒河沙。不如一念修無漏業。又
0348b21: 云。阿難縱強記。不免落邪思。欲漏不先除。畜聞成
0348b22: 過誤。故經云。惟益多聞。增長我見。若要修真道者。
0348b23: 須用圓覺寂照。散時止之。昏時朗之。勇猛精進。強
0348b24: 軟降伏滅除煩惱。發四弘誓願。誓度生。誓斷惑。誓
0348c01: 學法門。誓成佛道。觀心愈進。則嗔愛諂曲對境不
0348c02: 生。復將所見之境。一一皆是圓覺。以覺照之。所對
0348c03: 之境如湯消。忽有障重境界不退。求善知識決
0348c04: 擇明白。庶不迷邪見。所求之師別起愛憎。則不能
0348c05: 入清淨覺海。
0348c06: 爾時世尊。欲重宣此義。而說偈言。
0348c07: 淨業汝當知一切諸眾生皆由執我愛
0348c08: 無始妄流轉未除四種相不得成菩提
0348c09: 愛憎生於心曲存諸念是故多迷悶
0348c10: 不能入覺城若能歸悟剎先去貪瞋癡
0348c11: 法愛不存心漸次可成就我身本不有
0348c12: 憎愛何由生此人求善友終不墮邪見
0348c13: 所求別生心究竟非成就
0348c14: 西蜀復庵暉禪師曰。覺城者以城喻覺。即法喻雙
0348c15: 舉也。城有三義。一防外敵。二養人眾。三開門引攝。
0348c16: 謂一了心性眾惑不入。如防外敵。二見恒沙功德
0348c17: 萬行圓增。如養人眾。三道無不通自他引攝。如開
0348c18: 門引攝也。若能歸悟剎者。剎即梵語。剎那。此云世
0348c19: 界。此如率土之土。無非王土。行人既悟法法屬悟。
0348c20: 如云邪人說正法。正法亦成邪。正人見邪法邪法
0348c21: 亦成正。法愛者即涅槃也。我身本不有者。我身即
0348c22: 憎愛之本。欲除憎愛。莫執妄身。所依既空能依何
0348c23: 立其由。皮既不存。毛將安附。
0348c24: 唐圭峰定慧禪師宗密頌淨諸業障菩薩章曰。
0349a01: 淨業斷除人我執俱緣四相妄迷習
0349a02: 無明主宰為我根心存證者乃人立
0349a03: 壽命業智潛續存眾生我人所不及
0349a04: 由茲憎愛煩惱生覺城味此何能入
0349a05: 
0349a06: 淨諸業障菩薩章終九
