0702b01: 
0702b02: No. 1028
0702b03: 華嚴鏡燈章
0702b04: 
0702b05: 清浙水慈雲沙門續法集門人如朗較
0702b06: 昔藏和尚。為不了事事無礙法界旨者。設巧方便。於
0702b07: 一暗室。中供五佛。像前各然一燈照之。取十圓鏡。安
0702b08: 置十方。面面相對。影影交涉。學者因此。悟入剎海涉
0702b09: 入重重無盡之旨。今亦就此一喻。以演賢宗百門。
0702b10: 初辨時。東方第一佛前。平旦然燈破暗。先照時華嚴
0702b11: 會也。一近東第二佛。傍午然燈破暗。初轉阿含會。當
0702b12: 中第三佛。餉午然燈破暗。中轉深密會。近西第四佛。
0702b13: 過午然燈破暗。後轉妙智會。皆名轉照時也。二西方
0702b14: 第五佛前。將晚然燈破暗。還照時法華會也三。
0702b15: 一剎那中。頓然五燈。即破一室千年之暗。現起十方
0702b16: 鏡中佛像。名為唯約一念。四不唯剎那如此。在於一
0702b17: 日皆然。名為盡該一化。五現今既爾。過未亦然。名遍
0702b18: 三際。六今午現影。與昨午明午一同。名為攝同類劫。
0702b19: 七昨晚今早現影。與明早作午同。名為收異類劫。八
0702b20: 日日三照。不異一念。則今一念。即攝多日。名為以念
0702b21: 攝劫。九日中有念。念既攝日。念中有日。日復多念。念
0702b22: 念既不盡。日日亦無窮。名為劫念重收。十一室日念
0702b23: 既爾。多室日念亦然。名為異類界劫。十一此一日念。彼
0702b24: 多日念。相攝相入。名為彼此攝入。十二本非時念。依鏡
0702c01: 燈故。成時成念。鏡燈常遍。時念常遍。名為以本收末。
0702c02: 十三以上喻通別三時也。
0702c03: 次敘儀。東一鏡燈為本。餘方鏡燈為末。本影末影。始
0702c04: 終俱齊。名本末門。十四分東鏡燈。然至西燈。名起末門。
0702c05: 十五攝西光影。還於東處。名歸本門。十六本燈末燈。相成
0702c06: 無礙。名無礙門。十七或見一燈。或見多燈。各隨機便。名
0702c07: 不定門。十八或見此燈。不見彼燈。或同見彼。或不相見。
0702c08: 名顯密門。十九本末一多鏡燈光影。一時頓現。名頓演
0702c09: 門。二十一多光影本來寂。名寂寞門。二十一盡前後際
0702c10: 鏡燈亦爾。名該通門。二十二時時交涉。處處遍周。名無
0702c11: 盡門二十三。
0702c12: 三約教。鏡燈佛像。從因緣生。小教也。二十四建立法相。
0702c13: 唯識所作。名立相。法相因緣。徹底唯空。名破相。皆始
0702c14: 教也。二十五雖是徹底唯空。不礙藏心緣起。終教也。二十
0702c15: 六雖復幻有宛然。不礙真性寂滅。頓教也。二十七燈光
0702c16: 鏡像。同時圓遍。重重攝入。盡成事事無礙法界。圓教
0702c17: 也二十八。
0702c18: 四顯宗。隨光影相。起有無執。名法執宗。二十九鏡影燈
0702c19: 光佛像。一一宛然具足。名法相宗。三十佛佛互現金像。
0702c20: 各各皆無自性。名無相宗。三十一即此燈光。空而常有。
0702c21: 名緣起宗。三十二即彼鏡影。有而常空。名寂滅宗。三十三
0702c22: 五盞燈光。參而不雜。五尊佛像。即而不離。鏡現佛燈。
0702c23: 遍容無盡。名圓融宗三十四。
0702c24: 五明觀。先所依體事。佛鏡燈光。照徹地下穴暗。如地
0703a01: 獄瞋法界也。三十五地中泥暗。如餓鬼貪法界也。三十六
0703a02: 地面磚暗。如畜生癡法界也。三十七地上瓶盆。如脩羅
0703a03: 慢法界也。三十八室中几筵。如人戒善法界也。三十九室
0703a04: 中門屏。如天禪定法界也。四十室中柱暗。如聲聞諦法
0703a05: 界也。四十一屋上樑暗。如支佛緣法界也。四十二屋上椽
0703a06: 板。如菩薩度法界也。四十三屋頂瓦。如諸佛覺法界
0703a07: 也四十四。
0703a08: 鏡燈光影。是教。有無即離。是義。教義對也。四十五相本
0703a09: 幻妄。名事。性本真實。名理。理事對也。四十六歷緣所對。
0703a10: 名境。發起能觀。名智。境智對也。四十七念念生滅。名行。
0703a11: 前非中後。名位。行位對也。四十八初加然照為因。後發
0703a12: 光影為果。因果對也。四十九安處為依。鏡佛為正。依正
0703a13: 對也。五十火銅金為體。然照容為用。體用對也。五十一能
0703a14: 現鏡燈。為人。所現光影。為法。人法對也。五十二明顯美
0703a15: 好。為順。暗隱醜惡。為逆。逆順對也。五十三物境來對。為
0703a16: 感。隨順現影。為應。感應對也五十四。
0703a17: 次能依觀法。光影本。是名真空絕相觀。
0703a18: 影像性非斷空。名為色非斷空門。五十五影像相非真
0703a19: 空。名為色非真空門。五十六影相斷空。皆非真空。名為
0703a20: 色空非空門。五十七影相斷空。皆即真空。名為色即是
0703a21: 空門五十八此上四門。皆會影像相分。歸於真空理性。
0703a22: 總名會色歸空。初句也。斷空非影像性。名為空非幻
0703a23: 色門。五十九真空非影像相。名為空非實色門。六十真空
0703a24: 非是斷空影相。名為空非空色門。六十一真空即是斷
0703b01: 空影相。名為空即是色門。六十二此上四門。皆明真空
0703b02: 理性。即是光影相分。總名明空即色。次句也。光影像
0703b03: 相。舉體不異真空無性。真空無性。舉體不異光影像
0703b04: 相。名為空色無礙門。三句也。六十三此真空性。色空即
0703b05: 離。迥絕無。名為泯絕無寄門。四句也六十四。
0703b06: 彼光影像用相。與火銅金體性。鎔融無礙。是名理事
0703b07: 無礙觀。
0703b08: 金該佛。鏡全影。燈徹光。名為理遍於事門。六十五佛該
0703b09: 金。影全鏡。光徹燈。名為事遍於理門。六十六依金鏡燈。
0703b10: 成佛影光。名為依理成事門。六十七由佛影光。顯金鏡
0703b11: 燈。名為事能顯理門。六十八見金鏡時。無像可得。名為
0703b12: 以理奪事門。六十九見光影時。亦無燈鏡。名為事能隱
0703b13: 理門。七十其實金鏡即像。名為真理即事門。七十一而像
0703b14: 光即金燈。名為事法即理門。七十二金鏡燈體。非光影
0703b15: 相。名為真理非事門。七十三先影像相。非燈鏡體。名為
0703b16: 事法非理門七十四。
0703b17: 火銅金既容遍。光影像亦容遍。是名周遍含容觀。
0703b18: 火銅金。如光影像大小一多顯現差別。名為理如事
0703b19: 法門。七十五光影像。如火銅金普遍廣大徹於三世。名
0703b20: 為事如真理門。七十六一燈光。一鏡影。廣容無量燈光
0703b21: 無量鏡影。名為事含理事門。七十七鏡影燈光。不離一
0703b22: 處。全遍十方。名為通局無礙門。七十八鏡燈佛像。不壞
0703b23: 一狹小相。能容廣大光影。名為廣狹無礙門。七十九一
0703b24: 光一影。遍餘多光影時。還能容餘多光多影。名為遍
0703c01: 容無礙門。八十餘多光影。攝此一光影時。即還入此一
0703c02: 光一影。名為攝入無礙門。八十一一光一影。與多光多
0703c03: 影。不唯能入多一光影。亦且能攝多一光影。名為交
0703c04: 涉無礙門。八十二多光多影。與一光一影。不唯所攝一
0703c05: 多光影。亦且所入一多光影。名為相在無礙門。八十三
0703c06: 一光影與多光影相即。能攝入與所攝入雙融。名為
0703c07: 普融無礙門八十四。
0703c08: 一多光影。同時頓具。名為同時具足相應門。八十五遍
0703c09: 容無邊光影。而不壞本一位。名為廣狹自在無礙門。
0703c10: 八十六一光影中。攝多光影。多光影中。攝一光影。名為
0703c11: 一多相容不同門。八十七此光影容彼光影。彼便即此。
0703c12: 此光影遍彼光影。此便即彼。名為諸法相即自在門。
0703c13: 八十八見東鏡燈光影。東顯西隱。見西鏡燈光影。西顯
0703c14: 東隱。餘方例知。名為祕密隱顯俱成門。八十九一鏡影
0703c15: 中。容多光影佛像。名為微細相容安立門。九十東鏡攝
0703c16: 餘八鏡光影。帶入西鏡。西鏡現於諸鏡光影。東西鏡
0703c17: 爾。餘鏡例然。鏡影既爾。燈光佛像重現亦然。名為因
0703c18: 陀羅網境界門。九十一見一鏡影。即是見於無盡鏡影
0703c19: 見一佛光。即是見於無盡佛光。名為托事顯法生解
0703c20: 門。九十二一念現爾。日月現然。歲現若爾。劫現亦然。年
0703c21: 月劫現。還同今念。名為十世隔法異成門。九十三一鏡
0703c22: 一燈一佛為主。餘多鏡燈佛像為伴。名為主伴圓明
0703c23: 具德門九十四。
0703c24: 鏡影燈光佛像是總相。九十五一多彼此攝入是別相。
0704a01: 九十六同一緣起是同相。九十七彼此不濫是異相。九十八
0704a02: 一多合會始成鏡影是成相。九十九鏡燈佛像各歸本
0704a03: 位是壞相一百。
0704a04: 此等百門法喻。若能諦審觀察。則餘十十無盡法門。
0704a05: 無不豁然而貫通矣。
