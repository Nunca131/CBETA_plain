0279b02: ……
0279b03: …呂　夷簡　等奉
0279b04: 都大定編修
0279b05: 隨譯年代區別藏乘錄中之十六
0279b06: 歸攝藏乘略明經旨一
0279b07: 聖賢集傳華竺類例二
0280a01: 嗣續興崇譯場詔令三
0280a02: 嗣續興崇譯場詔令三之二
0280a03: 起乾興元年四月至天聖七年
0280a04: 皇上以乾興元年春二月紹登
0280a05: 寶位凡譯場規範悉用
0280a06: 先朝故事。
0280a07: 其年
0280a08: 夏四月賜證義沙門紹才門
0280b01: 弟子道昌慧通紫衣度童
0280b02: 行十三人為僧秋七月
0280b03: 詔以翰林學士承旨兼侍讀
0280b04: 學士尚書左丞知制誥李維
0280b05: 充潤文八月天竺沙門能寂
0280b06: 貢梵經三夾佛骨舍利畫像
0280b07: 賜紫衣束帛。
0281a01: 天聖元年
0281a02: 春正月梵學沙門文涉東京
0281a03: 沙門懷問行志坦崇杲宗
0281a04: 朴自天竺還貢梵經二十五
0281a05: 夾佛骨舍利念珠菩提樹葉
0281a06: 文涉至中天竺摩伽陀國堅
0281a07: 固鎧宮寺偶三藏阿闍梨梅
0281a08: 怛利羼帝得梵本海意菩薩
0281b01: 所問淨印法門經一部凡九
0281b02: 十五葉乃藏中未有者
0281b03: 詔令翻譯賜文涉號明梵大
0281b04: 師懷問號顯教大師行美等
0281b05: 紫衣各加束帛三月以沙門
0281b06: 惠真遇榮法凝紹源並充證
0281b07: 義夏四月賜證義沙門令操
0282a01: 號寶印大師善慈號演教大
0282a02: 師門弟子志淳紫衣度童行
0282a03: 七人為僧六月三藏沙門惟淨
0282a04: 以目疾表求止名山翌日中
0282a05: 使傳
0282a06: 旨不允所請賜緡錢十萬以
0282a07: 慰勉之冬十月以沙門鑒玉
0282a08: 充證義是歲
0282b01: 詔以入內高品王熙素監院。
0282b02: 二年
0282b03: 春三月天竺沙門信護智賢
0282b04: 愛賢貢梵經三十夾金剛座
0282b05: 印佛舍利畫塔像並賜紫衣
0282b06: 束帛夏四月賜證義沙門惠
0282b07: 真職掌沙門道月志紫衣
0283a01: 度童行十三人為僧秋九月
0283a02: 沙門義清自天竺還貢梵經
0283a03: 十夾佛舍利菩提念珠賜紫
0283a04: 衣束帛冬十二月度童行三
0283a05: 人為僧。
0283a06: 三年
0283a07: 夏四月賜證義沙門紹才號
0283a08: 慧日大師職掌沙門道廣慧
0283b01: 明紫衣度童行十三人為僧
0283b02: 五月
0283b03: 詔以入內高品陳文一監院秋
0283b04: 七月天竺沙門佛吉祥鎧眾
0283b05: 寂悲鎧抵
0283b06: 闕下並賜白金束帛冬十月
0283b07: 詔以司徒兼門下侍郎平章
0284a01: 事王欽若充譯經使兼潤文
0284a02: 十一月
0284a03: 詔以證義沙門紹才為右街
0284a04: 鑒義十二月賜證義沙門遇
0284a05: 榮法凝紹源紫衣。
0284a06: 四年
0284a07: 春二月
0284a08: 詔以翰林學士左司郎中知
0284b01: 制誥夏竦充潤文三月沙門
0284b02: 惠則可蘊自天竺還貢梵經
0284b03: 十三夾佛舍利無憂樹葉並
0284b04: 賜紫衣束帛賜梵學沙門
0284b05: 道隆號智照大師證義沙門
0284b06: 鑒玉職掌沙門慧宣紫衣度
0284b07: 童行十三人為僧夏四月沙門志
0285a01: 瑜志津法順自天竺還貢梵
0285a02: 經十夾佛頂骨並賜紫衣束帛
0285a03: 內出天台智者科教經論一
0285a04: 百五十卷令三藏惟淨集左
0285a05: 右街僧職京城義學文學沙
0285a06: 門二十人同加詳定編錄入藏
0285a07: 詔杭州搜訪印版並令附驛
0285a08: 以進有闕者付印經院刊鏤
0285b01: 五月復出唐慈恩寺翻經法
0285b02: 師窺基所著經論章四十
0285b03: 三卷令編聯入藏惟淨等請
0285b04: 以智者慈恩二書附於開元
0285b05: 錄東土集傳之次。
0285b06: 五年
0285b07: 春二月
0286a01: 詔新除樞密副使右諫議大
0286a02: 夫夏竦依舊兼潤文天竺沙
0286a03: 門法吉祥忍吉祥貢梵經二
0286a04: 夾並賜紫衣束帛夏四月賜
0286a05: 職掌沙門慧妙慧門弟子
0286a06: 道深紫衣度童行十三人為
0286a07: 僧三藏沙門法護惟淨上言
0286a08: 傳譯之興自漢永平丁卯迄
0286b01: 唐正元己已巳歷十九代凡七百
0286b02: 二十四年所出三藏教文七千
0286b03: 四百餘卷自是輟翻譯者一
0286b04: 百九十三祀
0286b05: 聖宋啟運像教中興
0286b06: 太祖皇帝遺僧西游以訪梵典
0286b07: 太宗皇帝興譯館廣演祕文
0287a01: 真宗
0287a02: 皇上繼闡真乘增新華藏迄
0287a03: 於天聖凡四十六載所出教
0287a04: 文五百一十六卷近者五天
0287a05: 竺所貢經葉多是已巳備之文
0287a06: 鮮得新經翻譯法護願迴天
0287a07: 竺惟淨乞止龍門山寺仍錄
0287a08: 前代譯經三藏十五人罷譯
0287b01: 故事以
0287b02: 聞表入留中不報潤文樞密
0287b03: 副使夏竦亦奏其事未之
0287b04: 許也五月法護惟淨復奉表
0287b05: 陳請曰臣等近上表章以別
0287b06: 無新經梵本傳譯乞依前代
0287b07: 罷翻譯例臣法護願迥西天
0288a01: 寧覲親老臣惟淨欲止龍門
0288a02: 山寺焚修報
0288a03: 國未奉
0288a04: 朝旨者單函
0288a05: 上達
0288a06: 俞詔未頒期
0288a07: 天造之曲成冀愚衷之得請
0288a08: 荐陳封奏仰瀆
0288b01: 凝凜增懷兢惶失次臣
0288b02: 法護等誠惶誠懼頓首頓首
0288b03: 伏念臣等才非半古學謝多
0288b04: 聞雖傳演以逢
0288b05: 時實討論而寡優游
0288b06: 輦轂歷歲華自
0288b07: 太宗汔于
0289a01: 真廟興隆斯久崇尚愈敦揭
0289a02: 慧日於釋天九居浹
0289a03: 祉植曇花於覺苑七趣蒙
0289a04: 休寵獎彌隆
0289a05: 恩榮頗極
0289a06: 皇帝陛下嗣臨
0289a07: 大寶祗守
0289a08: 先謨繼揚
0289b01: 真淨之風丕闡
0289b02: 妙明之化竊緣梵誥頓闕新
0289b03: 經端守象筵虛沾月稟然念
0289b04: 臣法護慈親垂老寧忘晨省
0289b05: 之心鄉國敻欲遂生還之
0289b06: 志臣惟淨久嬰目疾近復神
0289b07: 疲既當耆艾之年庶適林泉
0290a01: 之性伏望
0290a02: 陛下不奪眾生之願迥垂
0290a03: 調御之慈
0290a04: 委照物情
0290a05: 俯從人欲臣等同小人之懷
0290a06: 土罔避靦顏效先哲之乞骸
0290a07: 聳聽
0290a08: 俞命臣等無任瞻
0290b01: 天望
0290b02: 聖祈瀝懇激切屏營之至
0290b03: 謹再奉表陳
0290b04: 乞以聞
0290b05: 荅曰省所上表乞罷翻譯
0290b06: 法護願迴西天寧覲親老惟
0290b07: 淨欲往龍門山寺焚修事具
0291a01: 悉像教之布有助於化源譯
0291a02: 館之興式宣於梵典師等夙
0291a03: 推明悟久預翻傳資妙演於
0291a04: 貝文實廣埤於華藏荐披
0291a05: 奏削願輟經筵誠嘉沖退之
0291a06: 懷且殊信尚之意方隆法寶
0291a07: 勉導真乘無徇謙虛副茲延
0291a08: 眷所請不允故茲示諭想
0291b01: 知悉法護惟淨具表謝曰
0291b02: 臣等兩上表章乞罷翻譯臣
0291b03: 法護願迴天竺臣惟淨欲住
0291b04: 龍門伏奉
0291b05: 書示諭不允者一丘養志
0291b06: 將辭報法之緣
0291b07: 尺詔垂文誕錫
0292a01: 自天之命未迴
0292a02: 俞旨曲軫
0292a03: 睿慈但切兢憂不遑啟處
0292a04: 臣法護等誠惶誠懼頓首頓
0292a05: 首竊念臣等素無道業誤受
0292a06: 聖知秩預卿曹
0292a07: 恩頒稍食香積之供斯厚
0292a08: 穆清之眷尤殊夙夜省循何
0292b01: 勝於
0292b02: 寵遇焚修補報卜於退藏
0292b03: 豈謂曲霈
0292b04: 堯仁載延梵館此蓋
0292b05: 聖文睿武仁明孝德皇帝陛
0292b06: 下道侔
0292b07: 覺帝
0293a01: 心奉釋宗顧此譯筵由
0293a02: 三聖之經啟欽斯妙籍皆
0293a03: 諸佛之極談冀
0293a04: 福生俾隆象化而臣等覃
0293a05: 研無效宣演非才名慚白足
0293a06: 之流德謝連眉之彥猥塵
0293a07: 睿獎曷報
0293a08: 天慈惟增香火之勤少罄
0293b01: 塵之效臣等無任感
0293b02: 天荷
0293b03: 聖激切屏營之至謹奉表稱
0293b04: 謝以
0293b05: 聞仍令潤文夏竦傳
0293b06: 旨且譯論文九月
0293b07: 詔以證義沙門法凝為左街
0294a01: 鑒義冬十二月度童行三人為僧。
0294a02: 六年
0294a03: 春三月以沙門潛政清才並充
0294a04: 譯經證義是時譯席有闕本
0294a05: 院請依試僧職例選試遂令
0294a06: 兩街保舉深達經論素有名
0294a07: 行眾所推服者凡五人
0294a08: 詔翰林學士章得象精加考
0294b01: 試乃得潛政等沙門智昇紹
0294b02: 頻自天竺還貢梵經十一夾
0294b03: 佛舍利菩提念珠並賜紫衣
0294b04: 束帛夏四月賜職掌沙門文
0294b05: 超號圓教大師門弟子道詳
0294b06: 慧本紫衣度童行十三人為
0294b07: 僧六月天竺沙門調伏軍覺
0295a01: 賢天賢貢梵經十夾佛舍利
0295a02: 並賜紫衣束帛冬十二月度
0295a03: 童行三人為僧。
0295a04: 七年
0295a05: 夏四月沙門廣原自天竺還
0295a06: 貢梵經十三夾菩提念珠無
0295a07: 憂樹葉賜紫衣束帛賜梵學
0295a08: 沙門慧燈號明智大師度童
0295b01: 行十三人為僧冬十二月復
0295b02: 度童行三人為僧。
0295b03: 
0295b04: 景祐新修法寶錄卷第十七
0295b05: 范寨村范家門下李氏彫經一卷為法界父母
