0559a02: 大乘本生心地觀經
0559a03: 爾時世尊告彌勒菩薩摩訶薩言汝等大士
0559a04: 諸善男子為欲聽聞出世之法為欲思惟如
0559a05: 如之理為欲修習如如之智來詣佛所供養
0559a06: 恭敬我今演說心地妙法引導眾生令入佛
0559a07: 智如來世尊出興於世甚難值遇如優曇華
0559a08: 所以者何一切眾生遠離大乘菩薩行願趣
0559a09: 向聲聞緣覺菩提厭離生死永入涅槃不樂
0559a10: 大乘常樂妙果然諸如來轉於法輪遠離四
0559a11: 失說相應法一無非處二無非時三無非器
0559a12: 四無非法應病與藥令得復除即是如來不
0559a13: 共之德聲聞緣覺未得自在諸菩薩眾不共
0559a14: 之境以是因緣難見難聞菩提正道心地法
0559a15: 門若有善男子善女人聞是妙法一經於耳
0559b01: 須之頃攝念觀心熏成無上大菩提種不
0559b02: 久當坐菩提樹王金剛寶座得成阿耨多羅
0559b03: 三藐三菩提爾時佛告五百長者汝等諦聽
0559b04: 我今為汝分別演說世出世間有恩之處善
0559b05: 男子世間之恩有其四種一父母恩二眾生
0559b06: 恩三國王恩四三寶恩如是四恩一切眾生
0559b07: 平等荷負善男子父母恩者父有慈恩母有
0559b08: 悲恩母悲恩者若我住世於一劫中說不能
0559b09: 盡我今為汝宣說少分假使有人為福德故
0559b10: 恭敬供養一百淨行大婆羅門一百五通諸
0559b11: 大神仙滿百千劫不如一念住孝順心色養
0559b12: 悲母隨所供侍比前功德百千萬分不可校
0559b13: 量世間悲母念子無比恩及未形始自受胎
0559b14: 經於十月行住坐臥受諸苦惱憂念之心恒
0559b15: 無休息若產難時如百千刃競來屠割或致
0560a01: 無常若無苦惱諸親眷屬喜樂無盡猶如貧
0560a02: 女得如意珠其子發聲如聞音樂以母胸臆
0560a03: 而為寢處左右膝上常為遊履於胸臆中出
0560a04: 甘露泉長養之恩彌於普天憐愍之德廣大
0560a05: 無比世間所高莫過山岳悲母之恩逾於須
0560a06: 彌世間之重大地為先悲母之恩亦過於彼
0560a07: 若有男女背恩不順即墮地獄餓鬼畜生一
0560a08: 切如來金剛天等及五通仙不能救護若善
0560a09: 男子善女人依悲母教承順無違諸天護念
0560a10: 福樂無盡如是男女即名尊貴天人種類或
0560a11: 是菩薩為度眾生現為男女饒益父母若善
0560a12: 男子善女人為報母恩經於一劫每日二時
0560a13: 割自身肉以養父母而未能報一日之恩所
0560a14: 以者何一切男女處於胎中口吮乳根飲噉
0560a15: 母血及出胎已幼稚之前所飲母乳百八十
0560b01: 斛母得上味皆與其子愚癡鄙陋情愛無二
0560b02: 以是因緣父母有十高厚恩德一名大地於
0560b03: 母胎中為所依故二名能生經歷眾苦而能
0560b04: 生故三名能正恒以母手理五根故四名養
0560b05: 育隨四時宜能長養故五名智者能以方便
0560b06: 生智慧故六名莊嚴以妙瓔珞而嚴飾故七
0560b07: 名安隱以母懷抱為止息故八名教授善巧
0560b08: 方便導引子故九名教誡以善言辭離眾惡
0560b09: 故十名與業能以家業付囑子故善男子於
0560b10: 諸世間何者最富何者最貧父母在堂名之
0560b11: 為富父母不在名之為貧父母在時名為日
0560b12: 中父母去時名為日沒父母在時名為月明
0560b13: 父母去時名為闇夜是故汝等勤加修習孝
0560b14: 養父母若人供佛福等無異應當如是報父
0560b15: 母恩善男子眾生恩者即無始來一切眾生
0561a01: 輪轉五道經百千劫於多生中互為父母以
0561a02: 互為父母故一切男子即是慈父一切女人
0561a03: 即是悲母昔生生中有大恩故猶如現在父
0561a04: 母之恩等無差別如是昔恩猶未能報或因
0561a05: 妄業生諸違順以執著故反為其怨何以故
0561a06: 無明覆障宿住智明不了前生曾為父母所
0561a07: 可報恩互為饒益無饒益者名為不孝以是
0561a08: 因緣諸眾生類於一切時亦有大恩實為應
0561a09: 報國王恩者福德最勝雖生人間得自在故
0561a10: 三十三天諸天子等恒與其力常護持故山
0561a11: 河大地屬於國王一人福德勝過一切眾生
0561a12: 福故是大聖王以正法化能使眾生悉皆安
0561a13: 樂亦如梵王能生萬物聖王能生治國之法
0561a14: 利眾生故如日天子能照世間聖王亦能觀
0561a15: 察天下人安樂故譬如長者唯有一子愛念
0561b01: 無比憐愍饒益常與安樂晝夜不捨國大聖
0561b02: 王亦復如是等示生如同一子擁護之心
0561b03: 晝夜無捨如是人王令修十善名福德王若
0561b04: 不令修名非福主所以者何若王國內一人
0561b05: 修善其所作福皆為七分造善之人得其五
0561b06: 分於彼國王常獲二分善因王修同福利故
0561b07: 造十惡業亦復如是同其事故若有人王成
0561b08: 就正見如法化世名為天主以天善法化世
0561b09: 間故諸天善神及護世王常來加護雖處人
0561b10: 間修行天業賞罰之心無偏黨故一切聖王
0561b11: 法皆如是王見人民造諸不善不能制止諸
0561b12: 天神等悉皆遠離若見修善歡喜讚歎盡皆
0561b13: 唱言我之聖王龍天喜悅澍甘露雨五穀成
0561b14: 熟人民豐樂如意寶珠必現王國於王國
0561b15: 咸來歸服人與非人無不稱歎若有惡人於
0562a01: 王國內而生逆心於須臾頃如是之人福自
0562a02: 衰滅命終當墮地獄之中經歷畜生備受諸
0562a03: 苦所以者何由於不知聖王恩故起諸惡逆
0562a04: 得如是報若有人民能行善心敬輔仁王尊
0562a05: 重如佛是人現世安隱豐樂有所願求無不
0562a06: 稱心所以者何一切國王於過去時曾受如
0562a07: 來清淨禁戒常為人王安隱快樂以是因緣
0562a08: 違順果報皆如響應聖王恩德廣大如是善
0562a09: 男子三寶恩者名不思議利樂眾生無有休
0562a10: 息是諸佛身真善無漏無數大劫修因所證
0562a11: 三有業果永盡無餘功德寶山巍巍無比一
0562a12: 切有情所不能知福德甚深猶如大海智慧
0562a13: 無礙等於虛空神通變化充滿世間光明
0562a14: 照十方三世一切眾生煩惱業障都不覺知
0562a15: 沉淪苦海生死無窮三寶出世作大船師能
0562b01: 截愛流超昇彼岸諸有智者悉皆瞻仰佛法
0562b02: 僧寶具足無量神通變化利樂有情暫無休
0562b03: 息以是義故諸佛法僧說名為寶善男子我
0562b04: 為汝等說四種世出世間有恩之處汝等
0562b05: 當知修菩薩行應報如是四種之恩爾時五
0562b06: 百長者白佛言世尊如是四恩甚為難報當
0562b07: 修何行而報是恩佛告諸長者言善男子為
0562b08: 求菩提有其三種十波羅密如布施中一者
0562b09: 布施波羅密多二者親近波羅密多三者真
0562b10: 實波羅密多若有善男子善女人發阿耨多
0562b11: 羅三藐三菩提心能以七寶滿於三千大千
0562b12: 世界布施無量貧窮眾生如是布施但名布
0562b13: 施波羅密多不名真實波羅密多若有善男
0562b14: 子善女人發大悲心為求無上正等菩提以
0562b15: 自妻子施與他人心無惜身肉手足頭目
0563a01: 髓腦乃至身命施來求者如是布施但名親
0563a02: 近波羅密多未名真實波羅密多若善男子
0563a03: 善女人發起無上大菩提心住無所得勸諸
0563a04: 眾生同發此心以真實法一四句偈施一眾
0563a05: 生使向無上正等菩提是名真實波羅密多
0563a06: 前二布施未名報恩若善男子善女人能修
0563a07: 如是第三真實波羅密多乃名真實能報四
0563a08: 恩所以者何前二布施有所得心第三施者
0563a09: 無所得心以真法施一切有情令發無上大
0563a10: 菩提心是人當得證菩提時廣度眾生無有
0563a11: 窮盡紹三寶種使不斷絕以是因緣名為報
0563a12: 恩。
0563a13: 爾時文殊師利菩薩摩訶薩即從座起整衣
0563a14: 服偏袒右肩右膝著地曲躬合掌白佛言世
0563a15: 尊如佛所說我為汝等敷演心地微妙法門
0563b01: 而此道場無量無邊人天大眾皆生渴仰我
0563b02: 今為是啟問如來云何為心云何為地惟願
0563b03: 世尊無緣大慈無礙大悲為諸眾生分別演
0563b04: 說未離苦者令得離苦未安樂者令得安樂
0563b05: 未發心者令得發心未證果者令得證果同
0563b06: 於一道而得涅槃爾時薄伽梵以無量劫中
0563b07: 修諸福智所獲清淨定勝法大妙智印印
0563b08: 文殊師利言善哉善哉汝今真是三世佛母
0563b09: 一切如來在修行地皆曾引導初發信心以
0563b10: 是因緣十方國土成正覺者皆以文殊而為
0563b11: 其母然今汝身以本願力現菩薩相請問如
0563b12: 來不思議法諦聽諦聽善思念之吾當普為
0563b13: 分別解說唯然世尊我等樂聞爾時薄伽梵
0563b14: 妙善成就一切如來最勝住持平等性智種
0563b15: 種希有微妙功德已能善獲一切諸佛定
0564a01: 勝法大乘智印已善圓證一切如來金剛祕
0564a02: 密殊勝妙智已己能安住無礙大悲自然救攝
0564a03: 十方有情已善圓滿妙觀察智不觀而觀不
0564a04: 說而說是薄伽梵告諸佛母無垢大聖文殊
0564a05: 師利菩薩摩訶薩言大善男子此法名為十
0564a06: 方如來最勝祕密心地法門此法名為一切
0564a07: 凡夫入如來地頓悟法門此法名為一切菩
0564a08: 薩趣大菩提真實正路此法名為三世諸佛
0564a09: 自受法樂微妙寶宮此法名為一切饒益有
0564a10: 情無盡寶藏此法能引諸菩薩眾到色究竟
0564a11: 自在智處此法能引詣菩提樹後身菩薩真
0564a12: 實導師此法能雨世出世財如摩尼寶滿眾
0564a13: 生願此法能生十方三世一切諸佛功德本
0564a14: 源此法能銷一切眾生諸惡業果此法能與
0564a15: 一切眾生所求願印此法能度一切眾生生
0564b01: 死險難此法能息一切眾生苦海波浪此法
0564b02: 能救苦惱眾生而免急難此法能竭一切眾
0564b03: 生老病死海此法善能出生諸佛因緣種子
0564b04: 此法能與生死長夜為大智炬此法能破四
0564b05: 魔兵眾而作甲冑此法即是正勇猛軍戰勝
0564b06: 旌旗此法即是一切諸佛無上法輪此法即
0564b07: 是最勝法幢此法即是擊大法鼓此法即是
0564b08: 吹大法螺此法即是大師子王此法即是大
0564b09: 師子吼此法猶如國大聖王善能正治若順
0564b10: 王化獲大安樂若違王化尋被誅滅善男子
0564b11: 二界之中以心為主能觀心者究竟解脫不
0564b12: 能觀者永處纏縛譬如萬物皆從地生如是
0564b13: 心法生世出世善惡五趣有學無學獨覺菩
0564b14: 薩及於如來以是因緣三界唯心心名為地
0564b15: 一切凡夫親近善友聞心地法如理觀察如
0565a01: 說修行自作教他讚勵慶慰如是之人能斷
0565a02: 二障速圓眾行疾得阿耨多羅三藐三菩提
0565a03: 爾時大聖文殊師利菩薩白佛言世尊如佛
0565a04: 所說唯將心法為三界主心法本元不染塵
0565a05: 穢云何心法染貪瞋癡於三世法誰說為心
0565a06: 過去心已滅未來心未至現在心不住諸法
0565a07: 之內性不可得諸法之外相不可得諸法中
0565a08: 間都不可得心法本來無有形相心法本來
0565a09: 無有住處一切如來尚不見心何餘人得
0565a10: 見心法一切諸法從妄想生以何因緣今者
0565a11: 世尊為大眾說三界唯心願佛哀愍如實解
0565a12: 說爾時佛告文殊師利菩薩言如是如是如
0565a13: 汝所問心心所法本性空寂我說眾喻以明
0565a14: 其義善男子心如幻法由計生種種心想
0565a15: 受苦樂故心如水流念念生滅於前後世不
0565b01: 暫住故心如大風一剎那間歷方所故心如
0565b02: 燈焰眾緣和合而得生故心如電光須臾之
0565b03: 頃不久住故心如虛空客塵煩惱所覆障故
0565b04: 心如猿猴遊五欲樹不暫住故心如畫師能
0565b05: 畫世間種種色故心如僮僕為諸煩惱所策
0565b06: 役故心如獨行無第二故心如國王起種種
0565b07: 事得自在故心如怨家能令自身受大苦故
0565b08: 心如埃塵坌污自身生雜穢故心如幻夢於
0565b09: 我法相執為我故心如夜能噉種種功德
0565b10: 法故心如青蠅好穢惡故心如殺者能害身
0565b11: 故心如盜賊竊功德故心如大鼓起戰故
0565b12: 心如飛蛾愛燈色故心如野鹿逐假聲故心
0565b13: 如眾蜂集蜜味故善男子如是所說心心所
0565b14: 法無內無外亦無中間於諸法中求不可得
0565b15: 去來現在亦不可得超越三世非有非無常
0566a01: 懷染著從妄緣現緣無自性心性空故如是
0566a02: 空性不生不滅無來無去不一不異非斷非
0566a03: 常本無生處亦無滅處亦非遠離非不遠離
0566a04: 如是心等不異無為無為之體不異心等心
0566a05: 法之體本不可說非心法者亦不可說何以
0566a06: 故若無為是心即名斷見若離心法即名常
0566a07: 見永離二相不著二邊如是悟者名見真諦
0566a08: 悟真諦者名為賢聖一切賢聖性本空寂無
0566a09: 為法中戒無持犯亦無大小無有心王及心
0566a10: 所法無苦無樂如是法界自性無垢無上中
0566a11: 下差別之相何以故是無為法性平等故如
0566a12: 眾河水流入海中盡同一味無別相故此無
0566a13: 垢性非實非虛此無垢性是第一義無盡滅
0566a14: 相體本不生此無垢性常住不變最勝涅槃
0566a15: 我所淨故此無垢性遠離一切平等不平等
0566b01: 體無異故若有善男子善女人欲求阿耨多
0566b02: 羅三藐三菩提者應當一心修習如是心地
0566b03: 觀法。
0566b04: 爾時如來於諸眾生起大悲心猶如父母愛
0566b05: 念一子為滅世間大力邪見利益安樂一切
0566b06: 有情宣說觀心陀羅尼曰。唵　室佗　波
0566b07: 羅底　吠憚　迦盧弭
0566b08: 爾時如來說真言已告文殊師利菩薩摩訶
0566b09: 薩如是神咒具大威力若有善男子善女人
0566b10: 持此咒時舉清淨手左右十指更互相以
0566b11: 左壓右更相豎握如縛著形名金剛縛印成
0566b12: 此印已習前真言所獲功德無有限量乃至
0566b13: 菩提不復退轉。
0566b14: 爾時薄伽梵為諸眾生宣說觀心妙門已告
0566b15: 文殊師利菩薩摩訶薩言大善男子我為眾
0567a01: 生已說心地亦復當說發菩提心令諸有情
0567a02: 發阿耨多羅三藐三菩提心速圓妙果爾時
0567a03: 文殊師利菩薩白佛言世尊如佛所說過去
0567a04: 已滅未來未至現在不住三世所有一切心
0567a05: 法本性皆空彼菩提心說何名發善哉世尊
0567a06: 願為解說佛告文殊師利諸心法中起眾邪
0567a07: 見為欲除斷六十二見種種見故心心所法
0567a08: 我說為空如是諸見無依止故善男子以何
0567a09: 因緣立空義耶為滅煩惱從妄心生而說是
0567a10: 空若執空理為究竟有空性亦空執空作病
0567a11: 亦應除遣何以故若執空義為究竟者諸法
0567a12: 皆無因無果路伽耶陀有何差別如阿伽陀
0567a13: 藥能療諸病若有病者服之必差其病既愈
0567a14: 藥隨病除無病服藥藥還成病本設空藥為
0567a15: 除有病執有成病執空亦然誰有智者服藥
0567b01: 取病善男子若起有見勝起空見空治有病
0567b02: 無藥治空以是因緣服於空藥除邪見已自
0567b03: 覺悟心能發菩提此覺悟心即菩提心無有
0567b04: 二相善男子自覺悟心有四種義云何為四
0567b05: 謂諸凡夫有二種心諸佛菩薩有二種心凡
0567b06: 夫二心其相云何一者眼識乃至意識因緣
0567b07: 自境名自悟心二者離於五根心心所法和
0567b08: 合緣境名自悟心如是二心能發菩提善男
0567b09: 子賢聖二心其相云何一者觀真實理智二
0567b10: 者觀一切境智如是四種名自悟心爾時文
0567b11: 殊師利菩薩白佛言世尊心無形相亦無住
0567b12: 處凡夫行者最初發心依何等處觀何等相
0567b13: 佛言善男子凡夫所觀菩提心相猶如清淨
0567b14: 圓滿月輪於胸臆上明朗而住若欲速得不
0567b15: 退轉者在阿蘭若及空寂室端身正念結前
0568a01: 如來金剛縛印冥目觀察臆中明月作是思
0568a02: 惟是滿月輪五十由旬無垢明淨內外澄徹
0568a03: 最極清月即是心心即是月塵翳無染妄
0568a04: 想不生能令眾生身心清淨大菩提心堅因
0568a05: 不退。
0568a06: 無量義經
0568a07: 一時佛住王舍城耆闍崛山中與大比丘眾
0568a08: 萬二千人俱文殊師利法王子大莊嚴菩薩
0568a09: 等八萬人俱是諸菩薩皆是法身大士戒定
0568a10: 慧解脫解脫知見之所成就其心禪寂常在
0568a11: 三昧恬安憺怕無為無欲守志不動億百千
0568a12: 劫無量法門悉現在前得大智慧通達諸法
0568a13: 曉了分別性相真實又善能知諸根性欲以
0568a14: 陀羅尼無礙辯才諸佛法輪隨順能轉開涅
0568a15: 槃門扇解脫風除世惱熱致法清布善種
0568b01: 子功德田普令一切發菩提萌成阿耨多
0568b02: 羅三藐三菩提無量大悲救苦眾生是諸眾
0568b03: 生真善知識是諸眾生大良福田是諸眾生
0568b04: 不請之師是諸眾生安隱樂處於如來地堅
0568b05: 固不動安住願力廣淨佛國是諸菩薩摩訶
0568b06: 薩皆有如斯不思議德爾時大莊嚴菩薩摩
0568b07: 訶薩與八萬菩薩摩訶薩俱白佛言世尊菩
0568b08: 薩摩訶薩欲得疾成阿耨多羅三藐三菩提
0568b09: 應當修行何等法門佛言善男子有一法門
0568b10: 能令菩薩疾得阿耨多羅三藐三菩提善男
0568b11: 子是一法門名為無量義菩薩欲得修學無
0568b12: 量義者應當觀察一切諸法自本來今性相
0568b13: 空寂無大無小無生無滅非住非動不進不
0568b14: 退猶如虛空無有二法而諸眾生虛妄橫計
0568b15: 是此是彼是得是失起不善念造眾惡業輪
0569a01: 迴六趣備受苦毒無量億劫不能自出菩薩
0569a02: 摩訶薩如是諦觀生憐愍心發大慈悲將欲
0569a03: 救拔又復深入一切諸法法相如是生如是
0569a04: 法法相如是住如是法法相如是異如是法
0569a05: 法相如是滅如是法法相如是能生惡法法
0569a06: 相如是能生善法住異滅者亦復如是菩薩
0569a07: 如是觀察四相始末悉知已次復諦觀一
0569a08: 切諸法念念不住新新生滅復觀即時生住
0569a09: 異滅如是觀已而入眾生諸根性欲性欲無
0569a10: 量故說法無量說法無量故義亦無量無量
0569a11: 義者從一法生其一法者即無相也如是無
0569a12: 相無相不相不相無相名為實相菩薩摩訶
0569a13: 薩安住如是真實相已巳所發慈悲明諦不虛
0569a14: 於眾生所真能拔苦復為說法令受快樂善
0569a15: 男子菩薩摩訶薩如是修一法門無量義者
0569b01: 必得疾成阿耨多羅三藐三菩提善男子自
0569b02: 我道場菩提樹下端坐六年得成阿耨多羅
0569b03: 三藐三菩提以佛眼觀一切諸法不可宣說
0569b04: 所以者何諸眾生等性欲不同性欲不同種
0569b05: 種說法以方便力四十餘年未顯真實是故
0569b06: 眾生得道差別不得疾成無上菩提善男子
0569b07: 法譬如水能洗垢穢若井若池若江若河溪
0569b08: 渠大海皆悉能洗諸有垢穢其法水者亦復
0569b09: 如是能洗眾生諸煩惱垢善男子水性是一
0569b10: 江河井池溪渠大海各各別異其法性者亦
0569b11: 復如是洗除塵勞等無差別三法四果二道
0569b12: 不一善男子水雖俱洗而并非池池非江河
0569b13: 溪渠非海如來世雄於法自在所說諸法亦
0569b14: 復如是初中後說皆能洗除眾生煩惱而初
0569b15: 非中而中非後初中後說文詞雖一而義各
0570a01: 異義異故眾生解異解異故得法得果得道
0570a02: 亦異是故善男子自我得道初起說法至於
0570a03: 今日演說大乘無量義經未曾不說苦空無
0570a04: 常無我非真非假非大非小本來不生今亦
0570a05: 不滅一相無相法相法性不來不去而眾生
0570a06: 四相所遷善男子以是義故諸佛無有二言
0570a07: 能以一音普應眾聲能以一身示百千萬億
0570a08: 那由他無量無數恒河沙身一一身中又示
0570a09: 若干百千萬億那由他阿僧祇恒河沙種種
0570a10: 類形善男子是則諸佛不可思議甚深境界
0570a11: 非二乘所知亦非十住菩薩所及唯佛與佛
0570a12: 乃能究了善男子是故我說微妙甚深無上
0570a13: 大乘無量義經文理真正尊無過上三世諸
0570a14: 佛所共守護無有眾魔外道得入不為一切
0570a15: 邪見生死之所壞敗菩薩摩訶薩若欲疾成
0570b01: 無上菩提應當修學如是甚深無上大乘無
0570b02: 量義經佛說是已於是眾中三萬二千菩薩
0570b03: 摩訶薩得無量義三昧無量眾生發阿耨多
0570b04: 羅三藐三菩提心爾時世尊告大莊嚴菩薩
0570b05: 言善男子是經有十不思議功德力第一是
0570b06: 經能令菩薩未發心者發菩提心無慈仁者
0570b07: 起慈仁心好殺戮者起大悲心生嫉者起
0570b08: 隨喜心有愛著者起能捨心諸慳貪者起布
0570b09: 施心多憍慢者起持戒心瞋恚盛者起忍辱
0570b10: 心生懈怠者起精進心諸散亂者起禪定心
0570b11: 於愚癡者起智慧心未能度彼者起度彼心
0570b12: 行十惡者起十善心樂有為者志無為心有
0570b13: 退心者作不退心為有漏者起無漏心多煩
0570b14: 惱者起除滅心第二若有眾生得是經者若
0570b15: 一轉若一偈乃至一句則能通達百千億義
0571a01: 無量數劫不能演說所受持法所以者何以
0571a02: 是法義無量故譬如從一種子生百千萬百
0571a03: 千萬中一一復生百千萬數如是展轉乃至
0571a04: 無量是故此經名無量義第三若有眾生得
0571a05: 聞是經雖有煩惱如無煩惱出生入死無怖
0571a06: 畏想於諸眾生生憐愍想於一切法得勇健
0571a07: 想能荷無上菩提重任擔負眾生出生死道
0571a08: 未能自度已能度他猶如船師能度眾生眾
0571a09: 生如說行者得度生死第四若有眾生得聞
0571a10: 是經得勇健想雖未自度而能度他諸佛如
0571a11: 來常向是人而演說法是人聞已悉能受持
0571a12: 隨順不逆轉復為人隨宜廣說善男子是人
0571a13: 譬如國王夫人新生王子若一日若一月若
0571a14: 至七歲雖復不能領理國事已為臣民之所
0571a15: 宗敬是持經者亦復如是常為諸佛之所護
0571b01: 念慈愛覆第五若善男子善女人受持讀
0571b02: 誦書寫如是甚深無上大乘無量義經是人
0571b03: 雖復具縛煩惱未能遠離諸凡夫事而能示
0571b04: 現大菩提道延於一日以為百劫百劫亦能
0571b05: 促為一日令彼眾生歡喜信伏譬如龍子始
0571b06: 生七日即能興雲亦能降雨第六若善男子
0571b07: 善女人若佛在世若滅度後受持讀誦是經
0571b08: 典者雖具煩惱而為眾生說法令遠離煩惱
0571b09: 生死斷一切苦眾生聞已修行得法得果得
0571b10: 道與佛如來等無差別譬如王子雖復稚小
0571b11: 若王巡遊及以疾病委是王子領理國事王
0571b12: 子是時依大王命如法教令僚百官宣流
0571b13: 正化國土人民各隨其安如大王治等無有
0571b14: 異持經善男子善女人亦復如是雖未得住
0571b15: 初不動地依佛如是所用說教而敷演之眾
0572a01: 生聞已斷除煩惱得法得果乃至得道第七
0572a02: 若善男子善女人如法修行發菩提心起諸
0572a03: 善根興大悲意欲度一切苦惱眾生未得修
0572a04: 行六波羅密六波羅密自然在前即於是身
0572a05: 得無生法忍生死煩惱一時斷壞昇於菩薩
0572a06: 第七之地譬如健人為王除怨怨既滅已王
0572a07: 大歡喜賜與半國之封持經善男子善女人
0572a08: 亦復如是六度法寶不求自至生死怨敵自
0572a09: 然散壞證無生忍半佛國寶封賞安樂第八
0572a10: 若善男子善女人能得是經典者受持讀誦
0572a11: 書寫頂戴如法奉行堅固戒忍兼行檀度深
0572a12: 發慈悲廣為人說若人先來都不信有罪福
0572a13: 者以是經示之設種種方便彊化令信以經
0572a14: 威力故令其人心然得迴信心既發勇猛
0572a15: 精進即證無生法忍得至上地與諸菩薩以
0572b01: 為眷屬速能成就眾生淨佛國土不久得成
0572b02: 無上菩提第九若善男子善女人為人分別
0572b03: 解說是經義者即得宿業餘罪重障一時滅
0572b04: 盡便得清淨逮得大辯次第莊嚴諸波羅密
0572b05: 獲諸三昧入大總持門得勤精進力速得越
0572b06: 上地善能分身散體十方國土拔濟一切
0572b07: 二十五有極苦眾生悉令解脫第十若善男
0572b08: 子善女人如說修行復能廣勸在家出家人
0572b09: 受持讀誦如法修行以慈心勸化力故是善
0572b10: 男子善女人即於是身便逮無量諸陀羅尼
0572b11: 門於凡夫地自然能發弘誓大願深能拔救
0572b12: 一切眾生成就大悲饒益一切而演法澤洪
0572b13: 潤枯涸以此法藥施諸眾生漸見超登位法
0572b14: 雲地恩澤普潤慈被無外是故此人不久得
0572b15: 成阿耨多羅三藐三菩提善男子是名是經
0573a01: 十種功德不思議力能令一切眾生於凡夫
0573a02: 地生起諸菩薩無量道芽令功德樹盛扶
0573a03: 增長是故號不可思議功德無量義經大
0573a04: 莊嚴菩薩及八萬菩薩摩訶薩同聲白佛言
0573a05: 世尊慈愍快為我等說如是法令我大獲法
0573a06: 利世尊慈恩實難可報爾時佛告大莊嚴菩
0573a07: 薩及八萬菩薩摩訶薩言汝等當於此經廣
0573a08: 化一切勤心流布於當來世必令廣行閻浮
0573a09: 提令一切眾生得見聞讀誦書寫供養以是
0573a10: 之故亦疾令汝等速得阿耨多羅三藐三菩
0573a11: 提爾時大會皆大歡喜頂禮世尊信受奉行。
0573a12: 
0573a13: 
0573a14: 
0573a15: 御錄經海一滴卷之十
0573b01: 音釋
0573b02: 吮徂切欶也。髓腦上息委切骨中脂下奴老切頂髓。冑音宙。坌
0573b03: 焚上聲塵塕也。
