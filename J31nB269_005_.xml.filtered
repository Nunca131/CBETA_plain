0702b01: 金剛般若經疏論纂要刊定記會編卷第五
0702b02: 秦三藏法師鳩摩羅什譯經
0702b03: 唐　圭山大師宗密　述疏
0702b04: 宋　長水沙門子璿　錄記
0702b05: 清荊溪後學沙門行策會編
0702b06: ●二重以八義相攝。
0702b07: 又十八住略為八種亦得滿足。
0702b08: 此復以八住處攝前十八住處也。
0702b09: 一攝住處二波羅蜜淨住處一二次配三欲住處
0702b10: 攝三及四。
0702b11: 攝是籠羅包納之義即以普度眾生現無違反
0702b12: 故配同第一發心住淨與相應蓋一義耳故配
0702b13: 同第二住三攝三四者雖三色四法皆是欲得
0702b14: 故配同三四二住也。
0702b15: 四離障礙住處即前十二障也從五至十六五淨
0702b16: 心住處六究竟住處上二次配十七十八。
0702b17: 四中如文可知五正當淨心地六正當究竟位
0702b18: 故同此二住也六中雖通修道就多故說。
0702b19: 七廣大住處八甚深住處上二各攝十八住處一
0702b20: 一住中皆深皆廣。
0702b21: 一一下明各攝義如第一住中普度四生廣也
0702b22: 令入無餘涅槃深也實無眾生得滅度者廣也
0702b23: 菩薩無我人等相者深也初住既爾餘則例知
0702b24: 若五百生忍廣也並無我人深也若細言之前
0702b25: 以六住攝十八住此以二住攝十八住皆得滿
0702b26: 足也。●三更約地位配釋。
0702b27: 十八住文配地位者。
0702b28: 然諸教中所說地位或有或無如楞伽經云十
0702b29: 地即為初二地即為八乃至無所有何地此明
0702b30: 無也仁王纓絡等經即具說地位是明有也然
0702c01: 此有無皆隨機說也若華嚴行布萬差圓融一
0702c02: 際有無無閡斯則稱性之說也然依華嚴有無
0702c03: 無閡方為了義以約法即無約人即有人法既
0702c04: 不相離有無故合均齊然其行人念念須冥佛
0702c05: 境反窮果海自然階降不同若預等級用心畢
0702c06: 竟障於證入故華嚴疏云修則頓修位分因果
0702c07: 況此經宗無相豈合列位淺深但約情惑漸薄
0702c08: 而地位轉高義相稍同故略配攝也。
0702c09: 第一十住。
0702c10: 十住者一發心住二持地三修行四生貴五方
0702c11: 便具足六正心七不退八童真九法王子十灌
0702c12: 頂今以第一住配十住者與彼初住名同故配
0702c13: 之也問比但云一如何配十答以初攝後故問
0702c14: 何故不言十信位耶答亦攝入十住位中也以
0702c15: 前之十住通名信行地故亦同華嚴合前開後
0702c16: 也故發心一住前攝十信後攝餘九耳。
0702c17: 第二十行中前六三第七行四後三行。
0702c18: 十行者一歡喜行二饒益三無瞋恨四無盡五
0702c19: 離癡亂六善現七無著八尊重九善法十真實
0702c20: 前六者十中前六行也以配此中第二住處以
0702c21: 此住處說六度故即布施配歡喜行持戒配饒
0702c22: 益行忍辱配無瞋恨行精進配無盡行禪定配
0702c23: 離癡亂行智慧配善現行心離分別善巧示現
0702c24: 故三第七行者不以相見如來即無著也四後
0702c25: 三行者配第四住中三種法身謂言說法身配
0702c26: 尊重行於佛言教生尊重故智相法身配善法
0702c27: 行以真如無為是真善法故福相法身配真實
0702c28: 行以持經之福無漏真實故。
0702c29: 五至十四如次配十迴向。
0702c30: 十迴向者一救護一切眾生離眾生相迴向二
0703a01: 不壞三等一切佛四至一切處五無盡功德藏
0703a02: 六隨順堅固善根七等心隨順一切眾生八真
0703a03: 如相九無縛無著解脫十法界無量五配第一
0703a04: 離慢即是離眾生相也六配第二遇佛多聞信
0703a05: 解行等不壞七配第三諸佛離相既不住色即
0703a06: 等佛也八配第四既見大身非身是真如際方
0703a07: 至一切處九配第五不隨外論受持此經即得
0703a08: 無盡功德十配第六觀破五蘊與定相應善根
0703a09: 堅固十一配第七既不取相即於眾生等隨順
0703a10: 之十二配第八經云離一切相即名諸佛即真
0703a11: 如相也十三配第九割截不瞋即無縛無著也
0703a12: 十四配第十經云無有邊不可思議功德即是
0703a13: 法界功德也。
0703a14: 十五煖頂十六忍世第一。
0703a15: 此配四加行位也然此四位由三賢菩薩已經
0703a16: 一無數劫修習福智資糧為入見道故復加行
0703a17: 煖頂二位以四尋伺觀觀所取名等四法假有
0703a18: 實無即所取空忍世第一以四如實智通觀能
0703a19: 所名等皆空然忍有三品謂下中上下品印所
0703a20: 取空中品順能取空上品印能取空世第一二
0703a21: 空俱印然皆滯相未能證實故唯識云現前立
0703a22: 少物謂是唯識性以有所得故非實住唯識若
0703a23: 配經文即十五住經云實無有法發阿耨菩提
0703a24: 心者以菩提能發所取既言實無即所取空當
0703a25: 煖頂二位十六住中經云佛於然燈佛所不得
0703a26: 菩提是印所取空當下品忍次云如來者即諸
0703a27: 法如義即順能取空然猶未說後時不得即知
0703a28: 未能印持故當中品忍次云實無有法佛得阿
0703a29: 耨菩提此明後時畢竟不得即印能取空當上
0703a30: 品忍次云如來所得法此法無實無虛乃至即
0703b01: 非一切法即雙印二空當世第一位也。
0703b02: 十七初地十八從二地乃至佛地。
0703b03: 十七初地者如前疏云攝種性智證遍行真如
0703b04: 等故當初地十八等者於中合有二謂此住中
0703b05: 初國土淨具足當修道位故前疏云此教二地
0703b06: 已上諸大菩薩從無上見智淨具足已下皆究
0703b07: 竟位故前疏云此下皆唯佛果也是則十八住
0703b08: 中前十四資糧十五十六加行十七見道十八
0703b09: 中初一具足修道餘即無學道也懸判竟。
0703b10: ●二依天親科釋二初牒章分文。
0703b11: ○第二依天親問答斷疑以科釋總分四段。
0703b12: ●二依章正釋四如疏列。
0703b13: ○初善現申請二初整儀讚佛。
0703b14: 時長老須菩提在大眾中即從座起偏袒右肩右膝
0703b15: 著地合掌恭敬而白佛言希有世尊如來善護念諸
0703b16: 菩薩善付囑諸菩薩。
0703b17: 從初至恭敬即是整儀餘皆讚佛也時者即如
0703b18: 來食已敷座而坐之時。●疏二初釋請人。
0703b19: 長老者德長年老唐譯云具壽壽即是命魏譯云
0703b20: 慧命以慧為命須菩提有三義譯謂善吉善現空
0703b21: 生生時室空解空之善瑞現矣相師占云唯善唯
0703b22: 吉。
0703b23: 德長年老者謂德高曰長年多曰老也唐譯下
0703b24: 證年老魏譯下證德長智慧超倫即是德長義
0703b25: 也然以慧為命者約喻顯法也謂人身以命為
0703b26: 本佛法以慧為本命盡則六根俱廢慧喪則萬
0703b27: 行不成云云此約別義釋長老也若通意者但
0703b28: 有德業便名長老如云先生未必年老矣須菩
0703b29: 提者亦云蘇補底但梵音楚夏耳善吉下從末
0703b30: 倒標生時下據本順釋西域記云是東方青龍
0703c01: 陀佛影響釋迦之會示跡聲聞發揚空理十方
0703c02: 諸佛法皆爾也。●二釋請儀二初正釋經文。
0703c03: 從座起下皆整理威儀修敬之相希有者世所無
0703c04: 故如來者從如而來論云善護念者依根熟菩薩
0703c05: 說謂與智慧力令成就佛法與教化力令攝受眾
0703c06: 生善付囑者依根未熟菩薩說懼其退失付授智
0703c07: 者付者將小付大囑者囑大化小。
0703c08: 皆整儀者疏雖通明經須別釋從座起者師資
0703c09: 之道尊卑頗殊欲有諮詢不可坐問此同曾子
0703c10: 避席對夫子也孝經中夫子問曾子曰先王有
0703c11: 至德要道以順天下民用和穆上下無怨汝知
0703c12: 之乎曾子避席曰參不敏何足以知之雖彼答
0703c13: 此問而致敬是同也偏袒右肩是彼方儀則此
0703c14: 土非儀也欲問如來故須偏袒右膝下右則為
0703c15: 順膝能迴屈表順理心也著地即示卑之相也
0703c16: 膝表智地表理合掌即表冥心掌合不執外物
0703c17: 心冥覺不異緣欲問實相法門故須用心如此
0703c18: 恭敬者總結也起座袒肩跪膝合掌莫非恭敬
0703c19: 故爾亦可配於三業謂座起袒肩合掌等身業
0703c20: 也恭敬即意業也白佛言下即口業也希有等
0703c21: 者希有之義疏且總明具有四種一時希有曠
0703c22: 劫難逢然今賢劫之中正當住劫就住劫中有
0703c23: 二十增減今即第九減劫中人壽二萬歲時迦
0703c24: 葉如來出世百年減一年至人壽百歲時釋迦
0703c25: 如來出世減後此劫已盡至第十劫展轉卻增
0703c26: 至八萬四千歲又百年減一年至人壽八萬歲
0703c27: 時彌勒佛出世望過去未來二佛相去一千一
0703c28: 百萬餘年中間更無故云希有也故法華云諸
0703c29: 佛興出世懸遠值遇難二處希有三千界中唯
0703c30: 有一佛百億四天下百億須彌山百億日月百
0704a01: 億六欲百億梵世其中唯有一佛此方而現也
0704a02: 三德希有福慧超絕勝無上故故法華云我所
0704a03: 得智慧微妙最第一又云如其所得法定慧力
0704a04: 莊嚴以此度眾生自證無上道然佛功德不可
0704a05: 稱說盡其邊際故華嚴云剎塵心念可數知大
0704a06: 海中水可飲盡虛空可量風可繫無能說盡佛
0704a07: 功德四事希有用大慈悲極巧方便現多種身
0704a08: 相演無量法門隨眾生根皆利益故今所歎者
0704a09: 意則雖通義當歎事以下標云善護念等如來
0704a10: 者真化不同真佛名如來者迷時背覺合塵名
0704a11: 如去悟了背塵合覺名如來如即真如來去即
0704a12: 隨緣也化佛名如來者從真如起來成正覺而
0704a13: 化眾生今當後者故云從如而來根熟者三賢
0704a14: 已上菩薩信根成熟永無退轉也智慧力即無
0704a15: 分別智成就佛法即隨其分位令證真如乃於
0704a16: 一法令達百千萬法明門等斯則自利行也教
0704a17: 化力即後得智攝受眾生即隨其分位令於百
0704a18: 千萬億等世界中教化眾生斯則利他行也根
0704a19: 未熟者十信菩薩也以此位人六度亂修心如
0704a20: 輕毛故云懼其退失以信根未成遇緣恐退故
0704a21: 須付囑智者令其教化使不退也將小等者將
0704a22: 小菩薩付大菩薩囑大菩薩化小菩薩也此如
0704a23: 父母遺囑子孫云云。●二別解菩薩。
0704a24: 菩提薩埵此云覺有情三釋一約境所求所度二
0704a25: 約心有覺悟之智餘情慮之識三約能所所求能
0704a26: 求三皆如次配覺及有情。
0704a27: 菩薩梵音言猶不足具云菩提薩埵此云覺有
0704a28: 情以時人不貴唐言故存梵音秦地好略又削
0704a29: 提埵二字但云菩薩約境所求是覺所度是有
0704a30: 情然約人有四句謂二乘有求無度諸佛有度
0704b01: 無求菩薩亦求亦度凡夫無求無度約心者亦
0704b02: 四句諸佛有覺無情凡夫有情無覺菩薩有情
0704b03: 有覺二乘入無餘依界無情無覺約能所者所
0704b04: 求是覺能求是有情三皆下皆上句是覺下句
0704b05: 是有情然此三義之中初約悲智次約真妄後
0704b06: 約人法菩薩之義不踰此三未必寶冠天衣方
0704b07: 是菩薩。
0704b08: ○二正發問端。
0704b09: 世尊善男子善女人發阿耨多羅三藐三菩提心云
0704b10: 何應住云何降伏其心。
0704b11: 曲分二初釋當機華嚴云忘失菩提心修諸善業
0704b12: 魔所攝持阿耨多羅三藐三菩提此云無上正遍
0704b13: 正覺謂正智遍智覺知真俗不偏不邪。
0704b14: 當機者以發心者方是當機華嚴下引證此有
0704b15: 兩意初云有人先曾發心後時忘失尚非其器
0704b16: 況全不發心者何以故魔所攝持故後意即云
0704b17: 眾生發心後時忘失者蓋為不解住修降伏耳
0704b18: 故今所問免使遺忘前揀其機後防其退有茲
0704b19: 兩意故用彼經所以善財童子每遇善友皆啟
0704b20: 云我已先發阿耨多羅三藐三菩提心而未知
0704b21: 云何學菩薩行修菩薩道意明發心方是修行
0704b22: 之器阿耨下先翻名謂正智下釋義上正字且
0704b23: 對遍字以分二智下正字即明二智所覺不偏
0704b24: 不邪即以正智覺真遍智覺俗皆不偏邪故云
0704b25: 正覺以二乘偏覺凡夫邪覺今揀此二故不偏
0704b26: 邪謂如理而知如事而知故也然此二智亦名
0704b27: 如理如量根本後得真俗權實等又準智度論
0704b28: 說從因至果有五種菩提一發心菩提即十信
0704b29: 是二伏心菩提即三賢是三明心菩提即初地
0704b30: 至七地是四出到菩提八九十地是五無上菩
0704c01: 提即如來地是今約能發心即當第一約所發
0704c02: 即第五能所合論貫通初後也。
0704c03: 二釋正問。●文三初釋魏本。
0704c04: 魏譯云應云何住云何修行云何降伏其心意云
0704c05: 若人發菩提心已住何境界修何行業妄心若起
0704c06: 云何降伏故佛令安住四心修六度行於中降心
0704c07: 不令著相。
0704c08: 先引彼文意云下釋意住何境界者未發心時
0704c09: 住六塵境既發心已誠宜改轍故云住何境界
0704c10: 修何下未發心時十惡為務既發心已不可依
0704c11: 前故云修何行業妄心下未發心時妄心起即
0704c12: 逐妄既發心已不可隨之是故問云云何降伏
0704c13: 故佛下懸示答意意云昔住六塵之境今住四
0704c14: 心昔行十惡今行六度昔時著相今令不著如
0704c15: 是用心真實修行發菩提心豈忘失耶。
0704c16: ●二會當經。
0704c17: 秦譯略修行者意云住道降心即是修行謂四心
0704c18: 六度皆名住修降伏。
0704c19: 初難起意云下釋初二句標意云雖無修行之
0704c20: 文含有修行之義如起信中說六八二識不言
0704c21: 第七雖即不說義亦具足云云謂四心下指經
0704c22: 釋成意云四心中亦有住修降義六度中亦有
0704c23: 住修降義何以故住謂發心必須修進降謂制
0704c24: 伏依住修所明由是於此不相捨離秦什所略
0704c25: 意在於茲文雖不明義已具矣。●三引論證。
0704c26: 故無著云住謂欲願修行謂相應等持降伏謂彼
0704c27: 心若散制令還住又十八住中一一皆以住修降
0704c28: 伏釋之故知義雖有三而行是一。
0704c29: 住謂欲願者欲願意起即是發心也修行等者
0704c30: 平等持心名為等持等持即相應相應即是修
0705a01: 行義也降伏等者彼心即上相應心也制令還
0705a02: 住即卻使相應也此即依住修說降伏義經論
0705a03: 相契聖旨頗同故如上說理實然矣又十八等
0705a04: 者此是無著論明豎答三問之意也若準天親
0705a05: 解經則明橫答三問從須菩提但應如所教住
0705a06: 已下即為別斷疑情今明無著故有此說意云
0705a07: 不唯四心六度之中有住修降伏之義其如十
0705a08: 八住內皆有此三如初住中度四生入涅槃是
0705a09: 住義無生可度是修義無我等相是降伏義初
0705a10: 住既爾餘則皆然故知下結義三行一者三義
0705a11: 具足方成一行謂空發心降伏不修行亦非行
0705a12: 但發心修行不降伏亦非行空降伏修行不發
0705a13: 心亦非行如鼎三足如天三光闕一不可譯經
0705a14: 之妙其在茲焉。
0705a15: ○二如來讚許。
0705a16: 佛言善哉善哉須菩提如汝所說如來善護念諸菩
0705a17: 薩善付囑諸菩薩汝今諦聽當為汝說善男子善女
0705a18: 人發阿耨多羅三藐三菩提心應如是住如是降伏
0705a19: 其心。
0705a20: 曲分三一印讚所讚重言善哉讚美之極護付能
0705a21: 令佛種不斷是事必然故印讚言如汝所說。
0705a22: 印讚所讚者印讚須菩提之所讚也即經云善
0705a23: 哉善哉是讚也如汝所說是印也如來善護念
0705a24: 等是所讚也重言等者善吉所讚雅契佛心若
0705a25: 不重言安表善極如顏回死夫子歎之云天喪
0705a26: 予天喪予註云再言者痛傷之甚也吉凶雖別
0705a27: 慇懃頗同護付等者空生發言言當其事故佛
0705a28: 印讚云云。
0705a29: 二敕聽許說無以生滅心行聽實相法智論偈云
0705a30: 聽者端視如渴飲一心入於語義中踊躍聞法心
0705b01: 悲喜如是之人可為說。
0705b02: 敕聽許說者經云汝今諦聽敕聽也當為汝說
0705b03: 許說也諦謂審實之義意令審諦真實用心聽
0705b04: 也無以生滅等者此乃反用淨名經文彼云無
0705b05: 以生滅心行說實相法此意云既不得以生滅
0705b06: 心說豈得以生滅心聽既是不生不滅實相之
0705b07: 法云何以生滅心行說之聽之無以妙饌置於
0705b08: 穢器智論下釋相端視謂不左顧右盼也目若
0705b09: 別顧心則異緣本欲制心且令端視此是用心
0705b10: 之方便也渴飲者喻也如渴飲水但恐水竭無
0705b11: 暇別觀聽法之者亦復如是思冀妙門無心睥
0705b12: 睨一心入語義者意中現義方發於言言中有
0705b13: 義義中有意令聽者以耳識聽其言以意識採
0705b14: 其義尋義而取意得意而捨義苟能得意在懷
0705b15: 何慮失於言義心心若此如瓶注瓶一覽無遺
0705b16: 可為至妙故云一心入於語義中也踊躍即歡
0705b17: 賀之貌即欲聞法之時也悲喜即聞了之時悲
0705b18: 謂傷昔日不遇如下經云涕淚悲泣喜謂慶今
0705b19: 日之得聞如鶖子踊躍歡喜傷昔慶今故云悲
0705b20: 喜如是下結揀其機也意云若不如是用心則
0705b21: 不可為說又真諦記說諦聽離三過失得三功
0705b22: 德謂離散亂輕慢顛倒如次生聞思修三慧也。
0705b23: 三標勸將陳我當為汝如是如是委細而說。
0705b24: 標勸將陳者標謂標指勸謂勸勉將猶欲也陳
0705b25: 說也即經云善男子等標也應如是等勸也標
0705b26: 勸之意意在欲說故云將陳即懸指向下正答
0705b27: 之文是故此云我當為汝等也。
0705b28: ○三善現佇聞。
0705b29: 唯然世尊願樂欲聞。
0705b30: 唯者順從之辭禮對曰唯野對曰阿十地經云如
0705c01: 渴思冷水如饑思美食如病思良藥如眾蜂依蜜
0705c02: 我等亦如是願聞甘露法。
0705c03: 唯阿等者如今人稱喏皆順從之辭也老子云
0705c04: 唯之與阿相去幾何注文如疏今則禮對也十
0705c05: 地等者釋願聞之相即華嚴十地品中諸菩薩
0705c06: 眾請金剛藏說十地法門之偈今借用之然前
0705c07: 四句於中約喻配其三慧初句聞慧聞法不思
0705c08: 如飲水不味次句思慧若要尋求食味應須啖
0705c09: 嚼第三修慧修行惑遣如服藥病除後句即三
0705c10: 慧之果蜂採百華以成蜜人集萬行以證真蜂
0705c11: 成蜜已依蜜而活人證真已依真而住我等下
0705c12: 合喻最後一句通喻所聞。
0705c13: ○四如來正說二初正答所問二初舉總標別以牒
0705c14: 問。
0705c15: 佛告須菩提諸菩薩摩訶薩應如是降伏其心。
0705c16: 諸菩薩摩訶薩者問前舉當機云善男子善女
0705c17: 人洎今答處何言菩薩摩訶薩耶答大心未發
0705c18: 即是凡夫既已發心即名菩薩善現標舉約未
0705c19: 發心時故云善男子善女人世尊酬答約已發
0705c20: 心後乃言諸菩薩摩訶薩。
0705c21: ●疏四初正釋經文。
0705c22: 此以降伏為總住修為別也謂住修之中皆有降
0705c23: 伏經意在此故唯標降伏。
0705c24: 以前空生問有三種佛今牒舉但言降伏故此
0705c25: 釋也前二句標謂住下釋謂度生無我是住中
0705c26: 降伏也施不住相是修中降伏也由斯義故降
0705c27: 伏為總也經意在此者在舉降伏而標住修欲
0705c28: 顯文簡義豐彰乎玄妙始雖住修究竟降伏得
0705c29: 意茲深故但云一也。●二斥他謬判。
0705c30: 有科此所標云舉後攝初者乃令經文極不穩暢
0706a01: 理例顛倒自古言教秖有以初攝後未聞以後攝
0706a02: 初。
0706a03: 此即大雲疏也青龍即云舉終括始其義亦同
0706a04: 乃令下正斥失文不穩暢者本宜初包後義如
0706a05: 色例於聲等何忽舉後攝初致使文不穩暢不
0706a06: 穩暢蓋由於科非經文本意也。
0706a07: ●三詳定經旨。
0706a08: 況詳經文無別答降伏之處則知降伏在住修中
0706a09: 皆令離相是答降伏問也。
0706a10: 降伏在住修中者住中降伏即實無度者修中
0706a11: 降伏即無住布施無度無住便是離相離相既
0706a12: 通住修故知降伏是總。●四牒難釋通。
0706a13: 不別答者此經宗於離相離相正是降心本意欲
0706a14: 明降心須約住修而顯住修降心本不相離故無
0706a15: 著十八住皆有住修降心。
0706a16: 初句牒難難云空生既問有次第住修降伏宛
0706a17: 分何故經中不與別答而寄住修中明耶此經
0706a18: 下正釋通離相是降心者如前所引無度無住
0706a19: 等須約住修顯者若有發心修行斯可說得降
0706a20: 心若無住修說何降制斯則只於住修以降分
0706a21: 別妄念故云本不相離無著下引證可知。
0706a22: ○二約別顯總以答問二初答安住降心問四。
0706a23: 安住者即安住四心彌勒偈云廣大第一常其
0706a24: 心不顛倒利益深心住此乘功德滿依此科判
0706a25: 故列四心也。
0706a26: ○初廣大心。
0706a27: 所有一切眾生之類若卵生若胎生若溼生若化生
0706a28: 若有色若無色若有想若無想若非有想非無想。
0706a29: 文二初句標三界普度故。
0706a30: 三界普度者釋廣大義一切眾生不越三界三
0706b01: 界普度方名廣大若一眾生不與度者非廣大
0706b02: 也故經標云所有一切眾生即統該也梵語僕
0706b03: 呼繕那此云眾生智度論云五蘊和合中生故
0706b04: 云眾生瑜伽論云思業為因卵胎溼化為緣五
0706b05: 蘊初起名之為生類即流類即胎卵等四也。
0706b06: 若卵下二列三一受生差別。
0706b07: 稟命之始名曰受生即初起之時也卵等四異
0706b08: 故云差別謂卵中生胎藏中生依溼而生化
0706b09: 忽然生故不同也。●文二初釋文。
0706b10: 天獄化生鬼通胎化人畜各四諸餘微細水陸地
0706b11: 空不可具分品類。
0706b12: 然三界眾生不出五道以四攝五亦得具足故
0706b13: 云天獄等化生斯則從狹之寬明也天獄化生
0706b14: 者天上地獄唯是化生最狹也鬼通胎化者次
0706b15: 寬也謂地行羅剎及鬼子母皆是胎生故有鬼
0706b16: 母白目連曰我晝夜分各生五百子隨生自食
0706b17: 雖盡不飽故知有胎生鬼也餘皆化生也人畜
0706b18: 各四者即最寬也人四者毗舍佉母卵生三十
0706b19: 二子胎生常人溼即柰女從菴羅樹溼氣而生
0706b20: 化生即劫初之人故俱舍云二禪福將盡下生
0706b21: 贍部洲畜具四者正法念經云化生金翅鳥能
0706b22: 食四生龍乃至溼生也然禽獸雖殊皆畜生道
0706b23: 攝餘獸皆胎餘鳥皆卵也諸餘微細等者如華
0706b24: 嚴云盡法界虛空界十方剎海所有眾生種種
0706b25: 差別所謂卵生胎生溼生化生或有依於地水
0706b26: 火風而生住者或有依空及諸卉木而生住者
0706b27: 種種生類種種色身乃至云一切天龍八部人
0706b28: 非人等無足二足四足多足有色無色有想無
0706b29: 想非有想非無想等以今經中無別說處不可
0706b30: 搆虛而言故此結云不可具分品類也。
0706c01: ●二通難。
0706c02: 卵劣在初者二釋一約境具緣多者為首二約心
0706c03: 從本至末為次。
0706c04: 應難云卵生最劣云何在初化生最勝云何居
0706c05: 末二釋下通約境等者謂卵生必具胎溼化以
0706c06: 未生處胎胎中必溼無而忽有為化胎生必兼
0706c07: 溼化溼必兼化化不必兼餘但從於無而忽有
0706c08: 故此則前前必具後後後後不具前前故為此
0706c09: 次也約心等者謂眾生本因起業業識即根本
0706c10: 無明與本性和合能所未分混沌如卵卵即卵
0706c11: 故藥師經云破無明竭煩惱河無明發業
0706c12: 蘊在藏識為胎受生為溼生時從無而忽有為
0706c13: 化由是義故故為此次也。
0706c14: 二依止差別有色四禪無色四空。
0706c15: 依止差別者依止即是眾生身身其依止依止
0706c16: 義異故云差別故次云有色無色等有色即以
0706c17: 色為身無色即以四蘊為身又色界有四禪云
0706c18: 云無色有四空云云如是品類不同故云依止
0706c19: 差別問如有經云佛涅槃時無色界天淚下如
0706c20: 雨既有淚下云何無色答所言無色者無業果
0706c21: 色不無定果色故不違也。
0706c22: 三境界差別功德施云有想則空識二處無想則
0706c23: 無所有處非等則有頂。
0706c24: 境界差別者雖言境界意明空等四處空識二
0706c25: 處者無色界第一第二天也無所有處者第三
0706c26: 天也非有想非無想者第四天也無麤想有細
0706c27: 想故是三有之頂故云有頂問下二界皆有色
0706c28: 何故唯言四禪以為色界又色界亦有一天名
0706c29: 為無想云何唯指無所有處為無想耶答三界
0706c30: 統論不出五事謂欲色想無想非有想非無想
0707a01: 然非有無想即局於有頂一天色界一天雖名
0707a02: 無想已從多分通名色界故但指無所有處為
0707a03: 無想其餘三事從空識二處已下乃至欲界相
0707a04: 望有無寬狹不同謂欲界具三色界無欲無色
0707a05: 界唯想無色無欲故立有想之名色界雖有想
0707a06: 恐濫上名故立有色之目欲界雖兼色想上已
0707a07: 沾於二名揀異彼故但名欲界下下必具於上
0707a08: 上上上不兼於下下故立名之本其在茲焉如
0707a09: 有三人一人解經律論一人解經律一人唯解
0707a10: 律揀別立號云云可知又欲界三欲五妙欲境
0707a11: 勝故色界細妙色勝故無色想心勝故由是欲
0707a12: 唯欲界色通二界想遍三界無想通上二界非
0707a13: 有想非無想局上一界斯則不同功德施所釋
0707a14: 也。
0707a15: ○二第一心。
0707a16: 我皆令入無餘涅槃而滅度之。
0707a17: 我者即發菩提心菩薩所稱今佛說彼也涅槃
0707a18: 者秦譯滅度今經上梵下唐故云而滅度之若
0707a19: 具足梵音應云摩訶波利昵喃此云大圓寂
0707a20: 今經論中多言涅槃也。
0707a21: 即無住處涅槃不共二乘故云第一無著云何故
0707a22: 願此不可得義生所攝故又云卵溼無想有頂則
0707a23: 不能云何普入有三因緣一難處生者待時故二
0707a24: 非難處生未成熟者成熟之故三已成熟者解脫
0707a25: 之故。
0707a26: 無住處涅槃者然準唯識論說有四種涅槃一
0707a27: 自性清淨涅槃凡聖同有二有餘依即出煩惱
0707a28: 障有苦依身故三無餘依身出生死苦無依故
0707a29: 然小乘以灰身滅智為無餘無餘有三一煩惱
0707a30: 餘二業餘三果報餘大乘則以究竟寶所為無
0707b01: 餘故智論說四住地煩惱盡名有餘依五住地
0707b02: 煩惱盡名無餘依四無住處悲智相兼不住生
0707b03: 死涅槃故今即大乘之無餘四種之中無住處
0707b04: 涅槃也謂不住菩薩變易生死不住二乘灰斷
0707b05: 涅槃即真無住處名為無餘若小乘無餘如有
0707b06: 情滅減不別今不同彼故云不共二乘不共者
0707b07: 即非彼四之第三則言同而意異也如法華經
0707b08: 云若得作佛時具三十二相爾時乃可謂永盡
0707b09: 滅無餘此則二障都盡二死永離也第一者結
0707b10: 歸偈旨仍釋科名意謂若非無住處之無餘焉
0707b11: 得彌勒指為第一心耶無著下初二句難意云
0707b12: 一切眾生五性差別云何皆入無餘涅槃三分
0707b13: 半眾生不得成佛故云不可得義生所攝者答
0707b14: 也此是無著立量成立皆可度也應立量云三
0707b15: 分半眾生是有法定皆成佛故為宗因云生所
0707b16: 攝故同喻一分半眾生意云涅槃經說凡是有
0707b17: 心定當作佛圓覺經云有性無性齊成佛道此
0707b18: 則是可得義安云不得又云卵溼等者舉難處
0707b19: 難也卵溼則畜生難無想有頂即長壽天難雖
0707b20: 舉二處意兼八難八難謂三塗北洲長壽天佛
0707b21: 前佛後世智辯聰無根等難意云難處即不可
0707b22: 度云何皆入有三因緣等者答也難處待時者
0707b23: 此亦令成其種也意云難處眾生不可常定至
0707b24: 非難處而度脫之若得成種遲速之間必須成
0707b25: 熟發廣大心故合無遺非難處者雖即未度且
0707b26: 令成熟已熟可知此稍同前護付之義也。
0707b27: ○三常心。
0707b28: 如是滅度無量無數無邊眾生實無眾生得滅度者。
0707b29: 一性空故二同體故論云自身滅度無異眾生三
0707b30: 本寂故四無念故五法界故。
0707c01: 一性空者眾生緣生緣生無性故即空也同體
0707c02: 者同一真如性故故起信論云謂如實知一切
0707c03: 眾生及與己身真如平等無別異故論云下引
0707c04: 證此語猶反應云眾生滅度無異自身寧於自
0707c05: 身起於他想本寂者相本自盡不待滅故淨名
0707c06: 云一切眾生即寂滅相不復更滅問此與性空
0707c07: 何別答前但即空此則本來成佛成佛即入涅
0707c08: 槃故云本寂前淺後深可知無念者有念即有
0707c09: 眾生如無則空華不現法界者一真法界平
0707c10: 等無差云何於中見自他相故偈云平等真法
0707c11: 界佛不度眾生此上五義大雲之文然於中一
0707c12: 三約所二約能所四唯約能五該本末也大抵
0707c13: 意云若見眾生有可度者即生疲勞不能常度
0707c14: 反此即常也又度與不度其心不二名之為常
0707c15: 也故金剛三昧經云若化眾生不生於化不生
0707c16: 無化其化大焉。
0707c17: ○四不倒心。
0707c18: 何以故須菩提若菩薩有我相人相眾生相壽者相
0707c19: 即非菩薩。
0707c20: 何以故者徵意云設所見有眾生可度此何過
0707c21: 耶次通云若菩薩有我等相即非菩薩此是反
0707c22: 明意云是真菩薩必無我為能度豈更見有眾
0707c23: 生得滅度耶。
0707c24: 論云遠離依止身見眾生等相故無著云已斷我
0707c25: 見得自行平等相故信解自他平等顯示降伏心
0707c26: 中攝散時眾生想亦不轉如彼爾炎。
0707c27: 遠離依止等者依止即身見異名亦名相續梵
0707c28: 云薩迦耶此云身見等者等於我人壽者也此
0707c29: 名身見者以依於身起此見故故云依止身見
0707c30: 眾生等相又身見為本諸餘見等依此而生故
0708a01: 今皆遠離故云等相也已斷等者內無我即無
0708a02: 自相無自相即平等平等即空義也信解等者
0708a03: 以己方人也由內無自相故得外無他相中有
0708a04: 故字是所以也既無自他之相即自他平等志
0708a05: 公云以我身空諸法空千品萬類悉皆同顯示
0708a06: 降伏等者準無著論廣大第一當住常心當修
0708a07: 不倒當降安住一段之中便具三義今此段文
0708a08: 正當降義故云顯示降伏等也不轉者轉即生
0708a09: 起義意云我見等不生起也我不生起正是降
0708a10: 心義也爾炎者梵語此云智母即根本智能生
0708a11: 後得故名智母以根本智雖內證真理而無能
0708a12: 證之心今後得智雖外度眾生而無能度之念
0708a13: 故云如爾炎也如是用意名不顛倒心反之即
0708a14: 顛倒耳。
0708a15: ○二答修行降心問五初總標。
0708a16: 復次須菩提菩薩於法應無所住行於布施。
0708a17: 於法者統標諸法應無下正明修行問菩薩萬行
0708a18: 何唯說一答萬行不出六度六度總名布施故偈
0708a19: 云檀義攝於六資生無畏法此中一二三是名修
0708a20: 行住無著云若無精進疲倦故不能說法若無禪
0708a21: 定即貪信敬利養染心說法若無智慧便顛倒說
0708a22: 法。
0708a23: 統標諸法者謂色聲等六通名法故故魏經云
0708a24: 不住於事菩薩萬行者謂自利利他事行理行
0708a25: 如是等行無量無邊今言萬者且舉大數總名
0708a26: 布施者謂第一即資生施第二第三即無畏施
0708a27: 四五六度皆名法施偈云下引偈釋於中初二
0708a28: 句標第三句配第四句結也一二三者謂一攝
0708a29: 一二攝二三攝三也是則三施為能攝六度為
0708a30: 所攝無著下攝所以也前二義顯法施義隱故
0708b01: 疏明矣然要略明資生者資即外財也無畏者
0708b02: 由持戒忍辱故無心害物設有冤家亦不讎報
0708b03: 也若無精進等者起信云於諸善事心不懈退
0708b04: 立志堅強遠離怯弱等若無禪定等者下經云
0708b05: 云何為人演說不取於相如如不動不動即無
0708b06: 染義也擬心即差尚名為染況貪信敬名利等
0708b07: 豈得非愆若無智慧等者說火溼水熱地動風
0708b08: 堅名為顛倒若說事如事說理如理則非顛倒
0708b09: 由是開一施為三施開三施為六度開六度為
0708b10: 萬行萬行不出六度六度不出三施三施不出
0708b11: 一種檀那是故此中唯言布施。
0708b12: ○二別釋。
0708b13: 所謂不住色布施不住聲香味觸法布施。
0708b14: 本論但指三事謂自身報恩果報偈云自身及報
0708b15: 恩果報斯不著護存己不施防求於異事。
0708b16: 但指三事者六境雖差統唯三事謂自下列偈
0708b17: 云下釋初二句標斯不著者斯此也不令著此
0708b18: 三事也次二句釋存己不施者釋上自身也為
0708b19: 著自身不行施故求異事者釋上報恩果報也
0708b20: 此非菩薩所行正行故云異事報恩酬過去之
0708b21: 恩果報望未來之報自身不施義當現在護亦
0708b22: 防也意令於此三世事中防護悉皆不著即是
0708b23: 不住色等布施也。
0708b24: ○三總結。
0708b25: 須菩提菩薩應如是布施不住於相。
0708b26: 前但指三事今則心境空有微細盡祛故偈云遠
0708b27: 離取相心論云不見施物受者施者無著云不住
0708b28: 相想有人將此結文為答降伏問非也前標次釋
0708b29: 次結皆云無住都是修行中降伏之義何忽偏判
0708b30: 配結之文為答別問。
0708c01: 前但指三事者意云前之三事收過未盡不妨
0708c02: 有不著自身不著果報不為報恩而行施者亦
0708c03: 非無住今則下顯今經意心即能緣境即所緣
0708c04: 有即雙該心境及心境所餘收不盡者皆有字
0708c05: 攝空者即離心境等相也問住境理有所乖離
0708c06: 心此復何失答空有二法相待立名有之與空
0708c07: 二俱是相隨墮一相非是常心是故此令一切
0708c08: 皆遣微細盡祛者不論心境空有起心動念則
0708c09: 乖法體是故一切盡令祛遣直須施時其心平
0708c10: 等不起分別方成無住也問若然者生心動念
0708c11: 則非無住且眾生心行任運非常若待相應畢
0708c12: 竟無分若一向不施又不成佛因若行布施即
0708c13: 墮住相進退不可其事云何答欲求菩提必須
0708c14: 行施初行施時難頓相應要須用心方便隨順
0708c15: 任運起念作意遠之用心多時自然任運得與
0708c16: 理合從微至著漸次相應爾如起信說真如離
0708c17: 言說名字心緣不及遂致問云若如是義者諸
0708c18: 眾生等云何隨順而能得入故答云若知一切
0708c19: 法雖念亦無能念可念是名隨順若離於念名
0708c20: 為得入云云偈云下引證上義故知心境空有
0708c21: 等莫非相也論云下約離二執三輪釋上離相
0708c22: 施物是法施者受者是人今皆不見則離二執
0708c23: 名為二空二空皆離即三輪體空輪者喻也如
0708c24: 車輪內虛方能運轉故老子云當其無有車之
0708c25: 用三事體空能招佛果三事體實即墮世間斯
0708c26: 則以無相輪摧三有相超出世間也無著下但
0708c27: 證成上義相即境也想即心也有人下指斥謬
0708c28: 判如文。
0708c29: ○四顯益。
0708c30: 何以故若菩薩不住相布施其福德不可思量須菩
0709a01: 提於意云何東方虛空可思量不不也世尊須菩提
0709a02: 南西北方四維上下虛空可思量不不也世尊須菩
0709a03: 提菩薩無住相布施福德亦復如是不可思量。
0709a04: 此亦別斷一疑應云無住則無福德疑也大雲
0709a05: 二十七疑從此便為第一云無住有福疑今則
0709a06: 不取為大段疑數何者緣是答問之中曲分疑
0709a07: 也故論云得降伏心故是以次說布施利益不
0709a08: 住相者施成就義次後方始文勢云自此已下
0709a09: 一切修多羅示現斷生疑心也。
0709a10: ●疏二初科釋文意。
0709a11: 初句徵者論云若離施等相想云何成就施福若
0709a12: 菩薩下釋於中三初法說為疑無福不可思以斷
0709a13: 之東方下喻說可知菩薩無住相下法合。
0709a14: 若離等者釋徵意也以魏經云不住相想遂疑
0709a15: 云若存施想即有施因以有施因方有施果既
0709a16: 無施想則無施因因尚不成果何得立如放債
0709a17: 須記若忘誰還此疑同無記心中行施也法中
0709a18: 亦爾不可思量者以是無相施福故不可思量
0709a19: 喻中東方是眾方之首是故先明南西北方如
0709a20: 次例說法喻皆同不可思量意云非謂無空此
0709a21: 空相對義在合中。●二別辨喻旨。
0709a22: 虛空者無著云猶如虛空有三因緣一遍一切處
0709a23: 謂住不住相中福生故二寬廣高大殊勝故三無
0709a24: 盡究竟不窮故。
0709a25: 遍一切處者謂色非色中皆有空故謂住下法
0709a26: 合也住不住中皆有福故謂近感十王住中福
0709a27: 遠招菩提不住福又近得色身住中福遠得法
0709a28: 身不住福空雖無相非謂無空福雖不住非謂
0709a29: 無福二者寬廣即橫遍十方高即豎窮三際大
0709a30: 即通該橫豎如上之義法喻皆大殊勝者喻則
0709b01: 三災不壞法則四相不遷三者無盡究竟不窮
0709b02: 蓋一義耳然世界有盡虛空無窮有漏有窮無
0709b03: 漏無盡三種常義厥在茲焉大抵意云無住之
0709b04: 福遍滿一切無住之福高大殊勝無住之福究
0709b05: 竟不窮猶如虛空思量不及以稱法界故得如
0709b06: 斯義利昭然復何所惑。
0709b07: ○五結勸。
0709b08: 須菩提菩薩但應如所教住。
0709b09: 但應如所教住者問前令不住此又令住住與
0709b10: 不住何是何非答前令不住用心此令住於不
0709b11: 住不住而住即住真空如鳥不住空卻能住空
0709b12: 若住於空即不住空也故魏經云但應如是行
0709b13: 於布施準此答三問已便合經終入流通分緣
0709b14: 空生於如來答處生起疑情所以為斷斷已又
0709b15: 起展轉滋多執盡疑除終二十七段由是更有
0709b16: 次下經文也。
0709b17: 金剛般若經疏論纂要刊定記會編第五卷終
0709b18: 校訛
0709b19: 第五紙十七行唯北藏作佳隹楞嚴寺流通本同誤第十四紙十二行也北藏作九
0709b20: 第十五紙一行冀北藏作翼第十七紙四行問北藏作聞第十九
0709b21: 紙十三行第三字獄北藏作嶽第二十一紙五行其北藏作具第二十
0709b22: 三紙十行果流通本作界第二十四紙十行洲北藏作州第二十六
0709b23: 紙八行見字下北藏脫等者二字十四行字北藏作自第二十七紙二行北藏無眾
0709b24: 字第二十八紙十一行檀北藏作壇已上流通本皆同誤
