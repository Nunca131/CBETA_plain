0445a19: 宗鑑法林卷二十七
0445a20: 
0445a21: 集雲堂　編
0445a22: 大鑒下七世
0445a23: 汝州南院慧顒禪師興化獎嗣上堂。諸方祇具啐同
0445a24: 時眼。不具啐同時用。僧便問如何是啐同時
0445b01: 用。師曰。作家不啐。啐同時失。曰此猶未是某
0445b02: 甲問處。師曰汝問處又作麼生。曰失。師便打。其僧
0445b03: 不肯。
0445b04: 翠巖真云。運籌帷幄決勝千里。南院雖則全機受敵。
0445b05: 其奈土曠人稀。　溈山云。南院高提祖印。縱奪臨
0445b06: 時。者僧善能當鋒抗敵。怎奈力竭計窮。如今還有本
0445b07: 色衲僧麼。出來與大溈相見。不圖鼓舞揚聲。貴要宗
0445b08: 風不墜。如無。大溈今日大似索戰無功。　雲居悟云。
0445b09: 作麼生是啐同時眼。眼若得明。其用自備。又道作
0445b10: 家不啐。啐同時失。何故不啐。所以道子若哮
0445b11: 吼。其母即喪。還明得麼　法林音云。南院一期施設
0445b12: 不妨奇特。其奈打者僧不著。者僧為眾竭力。奮不顧
0445b13: 身。未免墮坑落塹。若待伊云。祇具啐同時眼不具
0445b14: 啐同時用。便云閉囚口。直饒南院縱奪全機。也
0445b15: 較三千里。
0445b16: 子若哮吼。其母即喪。全歸其子。十方通暢。大用現前
0445b17: 理自然。何必起心作模樣。若更不會。雲居拄杖。雲居悟
0445b18: 不將佛法當人情。驗盡諸方鬼眼睛。縱使作家不啐
0445b19: 。依然錯認定盤星。笑翁堪
0445b20: 呼蛇容易遣蛇難。一遣誰知又解翻。已巳識此蛇能變
0445b21: 化。故杖送下高灘。無明經
0445b22: 其僧後於雲門會下。聞二僧舉此話。一僧曰當時
0445b23: 南院棒折那。其僧忽契悟。遂奔回省覲。師已巳遷化。
0445b24: 乃謁風穴。穴問。莫是當時問先師啐同時話底
0445c01: 僧麼。曰是。穴曰汝當時作麼生會。曰某甲如在鐙
0445c02: 影裏行相似。穴曰汝會也。
0445c03: 瑯琊覺云。者僧祇解豎降旂。不解奪劍戟。　翠巖真
0445c04: 出風穴語云。當時待者僧擬抵對。以坐具劈口摵。
0445c05: 　淨因成云。全軍制勝。草偃風行。南院如獅子搏兔。亦
0445c06: 全其力。　溈山云。大小風穴將惡水潑人。大溈
0445c07: 即不然。某甲當時如在燈影裏行相似。便好向道先
0445c08: 師肉猶煖在。你作者般見解。以拄杖打下法堂。免見
0445c09: 孤負他南院。　東禪觀云。扶南院門風。還他風穴。諸
0445c10: 方往往道伊肯者僧。殊不知者僧被伊推在萬丈坑
0445c11: 裏。　理安問云。全機敵勝。草偃風行。提持向上綱宗。
0445c12: 須是南院老漢。者僧後來悟去。祇知納款投降。不解
0445c13: 搴旂斬將。風穴當時待伊道是。便好連棒打出。者僧
0445c14: 或可別立生涯。免得後人向燈影裏摸索。驀拈杖云。
0445c15: 今日有人為者僧作主。出來與拄杖子相見。如無。今
0445c16: 日失利。
0445c17: 同時啐不同時。石火電光猶較遲。燈影裏行今已巳
0445c18: 會。蹉跎非是落便宜。仰山欽
0445c19: 亡身辭鳳闕。報國取龍庭。詎學書生輩。窗閒老一經。
0445c20: 覺圓胤
0445c21: 南院上堂。赤肉團上壁立千仞。僧問。赤肉團上壁
0445c22: 立千仞。豈不是和尚道。師曰是。僧便掀倒禪。師
0445c23: 曰者瞎驢亂作。僧擬議。師便打。
0445c24: 徑山杲云。吾今為汝保任此事終不也。　天童華
0446a01: 云。也是勾賊破家。若非者僧敢捋虎鬚。爭見南院汗
0446a02: 馬功高。雖然如是。更資一路。赤肉團上壁立千仞。若
0446a03: 有僧出。劈脊便打。何故。殺人刀活人劍。　靈隱嶽云。
0446a04: 者僧一味小心大膽。南院也是養子之緣。　天寧琦
0446a05: 云。者僧敢向毒蛇頭上揩癢。蒼龍頷下披鱗。誰不賞
0446a06: 他大膽。祇是末上少了一著。自出洞來無敵手。得饒
0446a07: 人處且饒人。　雲居莊云。重賞之下必有勇夫。　磬
0446a08: 山修云。者僧將成九仞之山。欠進一簣之土。　主峰
0446a09: 云。者僧如登百尺之樓。祇差一級。寶應雖則竭力
0446a10: 提持。未免竿頭弄嶮。
0446a11: 掌中擎日月。舌上覆金錢。壁立爭千仞。毫光徹梵天。
0446a12: 鼓山珪
0446a13: 赤肉團邊用得親。主賓有理各難伸。兩個駝子相逢
0446a14: 著。如今世上無直人。徑山杲
0446a15: 電光影裏。緇素區分。纖毫不犯。總教滅門。木菴永
0446a16: 日月無光殺氣浮。揭天鼉鼓戰貔貅。捷呼獲下真番
0446a17: 將。那個兒郎不舉頭。虛堂愚
0446a18: 一抽金鏃暗稱奇。轉換更逢霹機。楚項用奇走赤
0446a19: 帝。漢軍乘勢襲全齊。出其不意攻無備。失在東陽得
0446a20: 在西。兩兩普州人伎倆。從教對面影相欺。天岸昇
0446a21: 平沙落日大荒西。隴上石頭高復低。欺敵陸郎忘失
0446a22: 顧。落他陣裏路頭迷。溪森
0446a23: 南院因僧問。祖意教意是同是別。師曰王尚書李
0446a24: 僕射。曰意旨如何。師曰牛頭南馬頭北。
0446b01: 徑山杲云。前頭答得著。後頭答不著。　明因懷云。妙
0446b02: 喜恁麼道。愜南院意不愜南院意。
0446b03: 南院因僧問。日月交謝寒暑迭遷。如何是不涉寒
0446b04: 暑者。師曰紫羅抹額繡腰裙。曰。向上之機今已巳曉。
0446b05: 中下之流如何解會。師曰炭庫裏藏身。
0446b06: 虎丘隆云。問既有宗。答亦驚。雖然如是。南院祇解
0446b07: 觀根逗機應病與藥。虎丘更資一路。如何是不涉寒
0446b08: 暑者。前村深雪裏。昨夜一枝開。向上之機今已巳曉。中
0446b09: 下之流如何解會。買帽相頭。　空有生云。南院雖則
0446b10: 向上全提不涉玄微。也是巧俏成迂多添脂粉。今日
0446b11: 有問。日月交謝寒暑迭遷。如何是不涉寒暑者。三家
0446b12: 村裏泥判官。向上之機今已巳曉。中下之流如何解會。
0446b13: 大事為你不得。小事各自支當。
0446b14: 紫羅抹額繡腰裙。傾國風流宛勝秦。玉笛插藏人不
0446b15: 見。夜深吹起鳳樓春。雪堂行
0446b16: 南院因一僧參。纔入方丈便以手指曰敗也。師拈
0446b17: 拄杖度與僧。僧擬接。師便打。
0446b18: 雲峰悅云。者僧頭上有光。不知下似漆。直饒你十
0446b19: 字縱橫。正好朝打三千暮打八百。
0446b20: 南院因僧問古殿重興時如何。師曰明堂瓦插簷。
0446b21: 曰與麼則莊嚴畢備也。師曰斬艸蛇頭落。
0446b22: 昭慶庭云。貧思寶所。曲指化城。設忽遨遊。亡家失業。
0446b23: 畢竟如何。須知泣玉人。特地成狼藉。
0446b24: 縱奪之機安可測。隨言生解實堪悲。曉來一陣春風
0446c01: 起。吹落庭花三四枝。海印信
0446c02: 重興古殿辨來風。瓦插重簷氣象雄。怪得人前多意
0446c03: 氣。他家無法在胸中。西禪寂
0446c04: 南院因僧問。從上諸聖向什麼處去。師曰不上天
0446c05: 堂則入地獄。曰和尚又作麼生。師曰還知寶應老
0446c06: 落處麼。僧擬議。師以拂子驀口打曰你還知喫拂
0446c07: 子底麼。曰不會。師曰令合是你行。又打一拂子。
0446c08: 翠峰顯云。令既自行。且拂子不知來處。雪竇道個瞎。
0446c09: 且要雪上加霜。　黃龍心云。白珪之玷猶尚可磨。病
0446c10: 在膏肓最難救療。者僧令既在手。為甚麼不能行。過
0446c11: 在甚處。　徑山杲云。權衡臨濟三玄三要。須還他南
0446c12: 院始得。翠峰為什麼道拂子不知來處。妙喜道個瞎。
0446c13: 且要兩得相見。　東禪觀云。令合是者僧行。為什麼
0446c14: 自行。懵懂底便道拂子在南院手裏。若與麼。非惟
0446c15: 自抑威光。亦乃不識南院。性空道。南院令雖自行。要
0446c16: 且打者僧不著。　天寧琦云。翠峰雖是明眼宗師。要
0446c17: 且不知寶應老落處。既未知落處。因什麼道拂子
0446c18: 不知來處。祇具一隻眼。妙喜道個瞎。也是東家人死
0446c19: 西家人助哀。
0446c20: 南院問僧名什麼。曰普參。師曰忽遇屎橛時如何。
0446c21: 曰不審。師便打。
0446c22: 兩個屎橛。合作一團。熏天炙地誰能嗅。千古藂林作
0446c23: 話端。西山亮
0446c24: 守廓侍者興化獎嗣問德山。從上諸聖向什麼處去。山
0447a01: 曰作麼作麼。師曰。敕點飛龍馬。跛出頭來。山休
0447a02: 去。明日浴出。師過茶與山。山撫師背一下曰。昨日
0447a03: 公案作麼生。師曰者老漢今日方始瞥地。山又休
0447a04: 去。
0447a05: 翠峰顯云。然精金百煉須要本分鉗錘。德山既以己已
0447a06: 方人。者僧還同受屈。以拄杖畫一畫云。適來公案且
0447a07: 置。從上諸聖什麼處去。大眾擬議。一時趁出。　黃龍
0447a08: 南云。德山持聾作啞。雖然暗得便宜。廓公掩耳偷鈴。
0447a09: 爭奈旁觀者哂。　溈山云。若不登龍門。焉知滄海
0447a10: 寬。直饒浪激千尋。爭奈龍王不顧。　雲居元云。大凡
0447a11: 一賓一主。須是知音。同死同生。方堪受敵。廓侍者獨
0447a12: 立於巖石上。翻身倒捋虎鬚。周金剛安坐於大海波
0447a13: 心。背手逆擒麟角。在檀特山前列陣。向占波國裏爭
0447a14: 鋒。分明有輸有贏。且道誰得誰失。　靈隱嶽云。前面
0447a15: 是懸巖萬仞。後面是觸刃當鋒。如何入得德山門。
0447a16: 　報恩秀云。豈止偷鈴。如九重淵底驪龍頷下抉珠。正
0447a17: 值龍睡。若覺時必為粉。又云。下媒求鴿。著本圖利。
0447a18: 果然出他彀中不得。忽有人問萬松。從上諸聖甚處
0447a19: 去也。攔腮掌云在者裏。直教飛龍跛縮項攢蹄。侍
0447a20: 者德山亡鋒結舌。還識德山老漢麼。少年曾決龍蛇
0447a21: 陣。潦倒還聽子歌。　博山來云。德山一條棒。尋常
0447a22: 血滴滴地。到者裏因甚不用。還會麼。暗裏抽橫骨。明
0447a23: 中坐舌頭。　古南門云。猛虎口裏橫身。毒蛇頭上揩
0447a24: 癢。一出一入。一挨一拶。不妨好手。翠峰恁麼舉。從上
0447b01: 諸聖且置。者一隊漢向什麼處去。可憐無限弄潮人。
0447b02: 畢竟還落潮中死。　普濟龍云。盡道德山陷虎機深。
0447b03: 殊不知心肝五臟早被個孟八郎漢盡情摟出。還有
0447b04: 向機前著得隻眼者麼。
0447b05: 正士忠臣氣最英。一言佐國死猶輕。不同諂曲偷安
0447b06: 者。冒寵貪榮過一生。佛印元
0447b07: 雲鵬展翅天無光。井底蝦剛咄咄。太陽忽轉跳出
0447b08: 來。千峰萬峰空突兀。白雲端
0447b09: 覿面來時作者知。可中石火電光遲。輸機謀主有深
0447b10: 意。欺敵兵家無遠思。發必中。更瞞誰。腦後見兮人
0447b11: 難觸犯。眉底有眼兮渠得便宜。天童覺
0447b12: 頑皮老虎臥林丘。一任旁人放滴油。滿肚祇因曾飽
0447b13: 肉。縱加呼喚懶頭。無準範
0447b14: 慣戰深藏陷虎機。窮追焉敢犯重圍。縱然保得全身
0447b15: 法。折盡旂槍已喪威。憨山清
0447b16: 月明照見路行人。突兀高低一道平。風卷亂雲歸嶽
0447b17: 盡。祗因留得華山青。理安問
0447b18: 敕點飛龍展大功。五花蹴蹋氣吞戎。王圖已巳樹千年
0447b19: 業。跋扈揚揚徒肆雄。夫山儲
0447b20: 守廓到鹿門。一日見楚闍黎與僧道話次。鹿門下
0447b21: 來問楚闍黎。你終日披披搭搭作甚麼。楚曰和尚
0447b22: 見某甲披披搭搭那。門便喝。楚亦喝。兩家總休去。
0447b23: 師曰。諸上座。你看者兩箇瞎漢。隨後便喝。門歸方
0447b24: 丈。令侍者請師上來曰。老僧適來與楚闍黎賓
0447c01: 主相見。什麼處敗闕。師曰轉見病深。門曰老僧自
0447c02: 見興化來便會也。師曰。和尚到興化時。某甲為侍
0447c03: 者。記得與麼時語。門曰請舉看。師遂舉興化問和
0447c04: 尚甚處來。和尚曰五臺來。化曰還見文殊麼。和尚
0447c05: 便喝。化曰。我問你還見文殊麼。又惡發作麼。和尚
0447c06: 又喝。化不語。和尚作禮。化至明日教某甲喚和尚。
0447c07: 和尚早去也。化上堂曰。你看者箇師僧。擔條斷貫
0447c08: 索向南方去。已巳後也道見興化來。師曰。今日公案
0447c09: 恰似與麼時底。門曰當時興化為甚無語。師曰見
0447c10: 和尚不會賓主句所以不語。及欲喚和尚持論。和
0447c11: 尚已巳去也。鹿門明日特為煎茶晚參。告眾曰。夫參
0447c12: 學龍象直須仔細入室決擇。不得容易逴得箇語。
0447c13: 便以為極則。道我伶俐祇。如山僧當初見興化時。
0447c14: 認得箇動轉底。見人一喝兩喝便休。以為佛法也。
0447c15: 今日被明眼人破。成一場笑具。圖箇甚麼。祇
0447c16: 為我慢無明。不能回轉親近上流。賴得明眼道人
0447c17: 不惜身命對眾證據。此恩難報。何故。興化曰。饒你
0447c18: 喝得興化老人上三十三天。撲下來一點氣也
0447c19: 無。款款地甦息起來。向你道未在。何故如此。興化
0447c20: 未曾向紫羅帳裏攃珍珠與你在。胡喝亂喝作麼。
0447c21: 真謂藥石之言。道流難信。如今直須明辨取。豈不
0447c22: 慶快平生。參學事畢。
0447c23: 一潮纔去一潮來。兜底誰知更有雷。二百青錢穿不
0447c24: 得。逢人空說寶山回。豁堂嵒
0448a01: 自悔臨鋒失變通。招人隔岸罵東風。囊中幸有神仙
0448a02: 授。得地擒王不在攻。位中符
0448a03: 守廓行到華嚴和尚會下。一日嚴上堂曰。大眾。
0448a04: 今日若是臨濟德山高亭大愚鳥窠船子兒孫。不
0448a05: 用如何若何。便請單刀直入。華嚴為汝證據。師出。
0448a06: 禮拜起便喝。嚴亦喝。師又喝。嚴亦喝。師禮拜起曰。
0448a07: 大眾。看者老漢一場敗闕。又喝一喝。拍手歸眾。嚴
0448a08: 下座歸方丈。時風穴作維那。上去問訊。嚴曰。維那
0448a09: 汝來也。耐守廓適來把老僧扭掜一上。待集眾
0448a10: 打一頓趁出。穴曰。趁它遲了也。自是和尚言過。它
0448a11: 是濟下兒孫。本分恁麼。嚴方息怒。穴下來舉似師。
0448a12: 師曰。你著甚來由勸者漢。我未問前早要棒喫。得
0448a13: 我話行。如今不打。搭我者話也。穴曰。雖然如是。
0448a14: 已巳天下也。
0448a15: 天童悟別華嚴方息怒云。老僧若作華嚴。連棒打出。
0448a16: 則風穴不敢傳言送語矣。　理安問云。二虎之下獸
0448a17: 不容蹄。兩刃之閒人不容足。華嚴一期施設可謂王
0448a18: 令森嚴。不知守廓是透脫牢籠底漢。橫衝直撞收展
0448a19: 自如。遂致者老漢卸甲倒戈龍頭蛇尾。千載之下寧
0448a20: 免遭人檢點。敢問諸人。那裏是華嚴敗闕處。拈拄杖
0448a21: 云。匡扶須藉英靈手。顯發還他過量人。　廣教玉云。
0448a22: 盡道華嚴能開關延敵亦能制敵。守廓能輕騎掠陣
0448a23: 亦能破陣。殊不知二老機用雖同。向上一著俱未夢
0448a24: 見。廣教有三十棒要與風穴。相見不合掉身其閒。將
0448b01: 兩家羅紋結角處摟盡無餘。卓拄杖云。古佛過去久
0448b02: 矣。　紫琈岠云。盡道華嚴龍頭蛇尾。不能令廓公屈
0448b03: 服。被他貶剝一上。何異矮子過深溪。殊不知華嚴是
0448b04: 個虎癡之將。不施寸鐵直取人頭。縱饒守廓七事隨
0448b05: 身。未免遭他陷害。風穴祇麼入趙投秦窮兵搆怨。衲
0448b06: 僧門下總是喫棒底漢。
0448b07: 龍門競蹋氣全豪。偷得耕牛藝轉高。帷幄有人饒毒
0448b08: 手。祇將蒿箭落雙鵰。天章玉
0448b09: 坑降義已巳無名。神器空勞以力爭。垂死尚言非戰
0448b10: 罪。豈知學敵誤平生。豁堂嵒
0448b11: 門前白額正威獰。室內蒼鷹敢越。爭似老熊同出
0448b12: 入。垂垂牙爪不傷人。俍亭挺
0448b13: 鎮州寶壽第二世禪師寶壽沼嗣開堂日方陞座。三聖
0448b14: 便推出一僧。師便打。聖曰你恁麼為人。非但瞎
0448b15: 者僧眼。瞎鎮州一城人眼去在。師擲下拄杖便
0448b16: 下座歸方丈。
0448b17: 翠峰顯云。寶壽三聖雖發明臨濟正法眼藏。要且祇
0448b18: 解無佛處稱尊。當時者僧若是個漢。纔被推出便掀
0448b19: 倒禪。直饒寶壽全機。也較三千里。　法眼益云。什
0448b20: 麼處是瞎人眼處。　五祖戒別寶壽云。千鈞之弩
0448b21: 不為鼷鼠而發機。　瑯琊覺云。不是三聖。爭到今日。
0448b22: 雖然如是。錯會者多。　雲峰悅云。臨濟一宗掃地而
0448b23: 盡。因什麼到者裏。驀拈拄杖云。什麼處去也。　溈
0448b24: 山秀云。寶壽為將。因何三聖在中軍。可惜鎮州一
0448c01: 城人眼。至今未辨東西。然清議之排必有竊吹之處。
0448c02: 當時連三聖趁出。必然救得鎮州一城人眼。　溈山
0448c03: 云。寶壽大似寰中天子敕正行。三聖塞外將軍令
0448c04: 正舉。還有不惜性命者麼。出來與老僧相見。要斷不
0448c05: 平之事。良久云。橫按鏌全正令。太平寰宇斬癡頑。
0448c06: 　雲居元云。盡道此語奇特。大似韓逐塊。殊不知
0448c07: 寶壽正賊不識誤罪平人。者僧有理不伸至今受屈。
0448c08: 承天欲斷不平之事。拈拄杖云。要為天下宗師。此棒
0448c09: 別有分付。　黃龍新云。寶壽見機而作。其奈三聖不
0448c10: 甘。直饒甘去。未免瞎鎮州一城人眼。　泐潭準云。
0448c11: 三聖成禠。寶壽出世。好則甚好。要且祇得一橛。　昭
0448c12: 覺勤云。寶壽大似毒龍攪海。雨似盆傾。三聖雖然雷
0448c13: 震青霄。未助得威光一半在。可中有個直下承當底。
0448c14: 非惟瞎鎮州一城人眼。瞎天下人眼去在。　天童
0448c15: 華云。盡道寶壽三聖是作家。爐本分鉗錘。殊不知
0448c16: 二大老被者僧一拶。直至如今扶不起。莫有為二老
0448c17: 雪屈底麼。驀拈拄杖擲下云。龍蛇易辨。衲子難瞞。
0448c18: 　天童傑云。二尊宿美則美矣。若要扶臨濟正宗。每人
0448c19: 合喫一頓棒在。且道那裏是欠處。　東禪觀云。盡道
0448c20: 三聖有奔流度刃之作。向平地上湧波瀾。寶壽用疾
0448c21: 過風之機。向空裏轟霹。二大老各出隻手。扶
0448c22: 豎臨濟正法眼藏。與麼說話。要作臨濟兒孫且緩緩。
0448c23: 性空道蚊子如何擎大柱。藕絲焉可繫須彌。若是臨
0448c24: 濟正法眼藏。端的向二人邊滅。　靈隱嶽云。大凡
0449a01: 扶豎宗乘。須是頂門眼正。肘後符靈。二尊宿等閒一
0449a02: 挨一拶。直下發明臨濟心髓。祇是不知性命總在者
0449a03: 僧手裏。　龍翔訢云。斬釘截鐵。發揮格外真機。聚
0449a04: 放開。顯示當陽正眼。直得龍吟霧起。虎嘯風生。一道
0449a05: 神光貫通今古。如斯舉唱猶涉途程。且到家穩坐一
0449a06: 句又作麼生道。三事衲衣青嶂外。一爐沉水白雲中。
0449a07: 　理安問云。二老是臨濟嫡骨兒孫。故能向人天眾
0449a08: 前發明臨濟心髓。惜乎當時無人承當。致使二大老
0449a09: 不能轉身吐氣。　東塔熹云。我要翻翠峰案。縱使者
0449a10: 僧推出便掀倒禪。也祗是棺材裏瞠眼。有甚用處。
0449a11: 者僧若果是個漢。纔推出。珍重便出。不惟闔會觀光。
0449a12: 亦使二老疑殺。
0449a13: 金鎚擲下如星疾。好手接來不費力。當時擲向洪波
0449a14: 中。千古萬古無消息。白雲端
0449a15: 當鋒更不借全機。勍敵須還作者知。鐵馬放閒少塞
0449a16: 靜。瞎驢千古少人騎。上方益
0449a17: 豐城收寶劍。宇宙識人稀。不入張華手。焉能別是非。
0449a18: 佛心才
0449a19: 驀刃開時飛鐵騎。電光閃處擲金鎚。一城瞎渾閒
0449a20: 事。直至如今成是非。佛性泰
0449a21: 寶壽開堂推出僧。棒頭有眼要分明。滿城人瞎誰能
0449a22: 曉。今古清風匝地生。山如
0449a23: 提起須彌第一錘。電光石火太遲遲。象王行處狐蹤
0449a24: 絕。獅子咆哮百獸危。徑山杲
0449b01: 轔轔車甲馬蕭蕭。路上行人弓在腰。四顧寥寥雲影
0449b02: 斷。一輪紅日正昭昭。溪森
0449b03: 絲綸降。號令行。寰中天子。塞外將軍。平地雷。驚出蟄。
0449b04: 半空閃爍騰雲。當軒一擊兮青山聳翠。別轉釣綸兮
0449b05: 匝地風生。寒松操
0449b06: 寶壽在先寶壽為供養主。壽問。父母未生前。還我
0449b07: 本來面目來。師立至夜深下語不契。翌日辭去。壽
0449b08: 曰汝何往。師曰南方學佛法去。壽曰汝且在此作
0449b09: 街坊。若是佛法。紅塵浩浩談說。一日在市中見二
0449b10: 人相打。一人向前打一拳曰。你得恁麼無面目。師
0449b11: 之忽然大悟。歸告。壽深可之。
0449b12: 昭覺勤云。築著磕著。當頭彰本地風光。應聲應色。直
0449b13: 下無絲毫滲漏。還會他道得恁麼無面目麼。龍袖拂
0449b14: 開全體現。　磬山修云。得恁麼無面目。噫。錦繡藂中
0449b15: 撞著。白雲堆裏活埋。洞見本地風光。面目依然長在。
0449b16: 噫。
0449b17: 南北東西是處遊。更深歸去月如鉤。春風一陣花狼
0449b18: 藉。不覺思量暗點頭。枯木成
0449b19: 一拳打就無面目。碧眼胡僧不足。秋來黃葉落紛
0449b20: 紛。六六反成三十六。南華昺
0449b21: 春色依依柳色萋。桃花猶夾杏花枝。欲識本來無面
0449b22: 目。塵中方見丈夫兒。佛鑑懃
0449b23: 一拳拳倒黃樓。一趯趯翻鸚鵡洲。幸有旁人為著
0449b24: 力。自家端坐看揚州。佛性泰
0449c01: 汝州西院思明禪師寶壽沼嗣僧問如何是伽藍。師曰
0449c02: 荊棘叢林。曰如何是伽藍中人。師曰兒貉子。
0449c03: 毫髮不留。縱橫自由。閫外乾坤廓落。大方無外優游。
0449c04: 明明祖師意。明明百草頭。褫破狐疑網。截斷愛河流。
0449c05: 縱有回天力。爭如直下休。四衢道中淨。放出溈
0449c06: 山水牯牛。圓悟勤
0449c07: 西院因僧問。學人有一問在和尚處時如何。師曰
0449c08: 設有也斬為三段。僧作禮。師休去。會下有一僧曰。
0449c09: 堂頭和尚道即太煞道。未了在。問話僧乃曳其僧
0449c10: 上方丈曰。者僧不肯和尚語。師曰是上座不肯老
0449c11: 僧那。僧曰不曾覺事亦不曾說。師乃一時喝下。僧
0449c12: 到法堂又曰。說甚太煞道。直下未了在。問話僧又
0449c13: 曳其僧白方丈。師曰上座果不老僧那。僧曰。莫
0449c14: 信者僧。今日三度見伊風發。師乃一總趁下。
0449c15: 雲巖學云。西院棒頭有眼。者僧見機而作。檢點將來。
0449c16: 總被者擔板漢使得七上八下。
0449c17: 西院在許州聞汝州南院顒出世。元與同參。遂特
0449c18: 去相訪。纔人事了。曰。啟和尚。某甲無可人事。自從
0449c19: 許州來。收得江西刀一柄獻上和尚。顒曰。汝從
0449c20: 許州來。為什麼收得江西刀。師於顒手上搯
0449c21: 一搯。顒曰侍者收取。師以袖拂一拂便行。顒曰阿
0449c22: 喇喇阿喇喇。
0449c23: 溈山云。西院雖收得江西刀。無處施呈。直遇同
0449c24: 參方始拈出。如今還有收得者麼。試呈似山僧看。如
0450a01: 無。尋常用個什麼。
0450a02: 南院門前信莫窺。登臨無不喪全威。許州收得江西
0450a03: 信。鍼芥相投祇自知。海印信
0450a04: 波斯出海方投市。景入南天遇大商。珍重不須重勘
0450a05: 驗。金盤聊撥有餘光。二隱謐
0450a06: 覿面無人境自空。春風無處不融融。直教一見還如
0450a07: 舊。敢保生同死不同。幻寄庭
0450a08: 鎮州大悲和尚三聖然嗣因僧問。除上去下請師便道。
0450a09: 師曰我開口即錯。曰與麼則真是學人師也。師曰
0450a10: 今日向弟子手中死。
0450a11: 承天怡云。者僧若有殿後之。爭容他大悲一番漏
0450a12: 逗。
0450a13: 廬州澄心旻德禪師先大覺嗣問興化。學人有一問在
0450a14: 和尚處時如何。化於繩右邊拍一拍。師便喝。化
0450a15: 又左邊拍一拍。師又喝。便歸眾。化曰。旻德較興
0450a16: 化二十棒。雖然如是。旻德會。若是小可衲僧。一棒
0450a17: 也較不得。
0450a18: 鐵機信云。興化氣宇如王。被旻德一拶。只得冰消瓦
0450a19: 解。
0450a20: 池州魯祖山教禪師灌溪閒嗣因僧問如何是雙林樹。
0450a21: 師曰有相身中無相身。曰如何是無相身。師曰金
0450a22: 香爐下鐵崑崙。
0450a23: 仰山欽云。山僧則不然。如何是雙林樹。秋來葉落。春
0450a24: 到花開。如何是春到花開。那邊一片雲。今日定下雨。
0450b01: 有相身中無相身。金香爐下鐵崑崙。雙林別後無消
0450b02: 息。滿路風塵來往人。方菴顯
0450b03: 際上座臨濟玄下克符嗣到洛京。因朱行軍設齋入堂內
0450b04: 顧視上下曰直下是。遂行香口不住道。至師前。師
0450b05: 曰直下是箇什麼。軍便喝。師曰。行軍幸是會佛法
0450b06: 人。惡發作麼。軍曰喚作惡發即不得。師便喝。軍曰
0450b07: 鉤在不疑之地。師又喝。行軍齋了請師說話。閒僧
0450b08: 錄曰。啟行軍適來爭容得者僧喝。太甚無禮。軍曰。
0450b09: 若是你諸人喝。下官有劍在。錄曰。某等一隊紫布
0450b10: 袋不會。須是它暉長老始得。軍曰若是南禪長老
0450b11: 也未夢見在。
0450b12: 天童華云。行軍拈出倚天長劍。者僧披襟敢衝白刃。
0450b13: 雖然兩不相傷。爭奈二俱弄險。　教忠光云。朱行軍
0450b14: 旁若無人。者僧攙行奪市。雖然鉤在不疑之地。爭奈
0450b15: 二俱失利。且道甚處是失利。喝一喝。　別峰遇云。盡
0450b16: 道行軍作家。爭奈俗氣不除。者劍自行還須自領。何
0450b17: 不待云。須是暉長老始得。更云鉤在不疑之地。且教
0450b18: 際上座喫齋還須吐。　弘仁毅云。大小行軍貪程
0450b19: 太速。被一箇紫布袋換眼睛。當時若待道下官有
0450b20: 劍在。便喝云直下是。管教行軍有口祇堪挂壁。
0450b21: 
0450b22: 宗鑑法林卷二十七
