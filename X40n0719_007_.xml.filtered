0397b10: 
0397b11: 
0397b12: 重治毗尼事義集要卷第七
0397b13: 
0397b14: 古吳蕅益沙門　智旭　釋
0397b15: ○十三嫌罵戒。此是性罪。大乘同制。
0397b16: 若比丘。嫌罵。波逸提。
0397b17: 緣　沓婆摩羅子。知僧臥具及差僧食。慈地比丘
0397b18: 於眼見耳不聞處。言其有愛恚怖癡。故制。後更於
0397b19: 耳聞眼不見處。言其有愛恚怖癡。乃更結戒。
0397b20: 相　若面見譏嫌。若背面罵。了了。波逸提。不了了。
0397b21: 突吉羅。比丘尼波逸提。餘三眾突吉羅。不犯者。其
0397b22: 人實有是事。恐後有悔。語令如法發露。及戲笑說。
0397b23: 獨說。夢說。錯說。善見律云。譏嫌被僧差人。波逸
0397b24: 提。嫌餘人。突吉羅。
0397c01: ○十四敷僧臥具不舉戒。此是遮罪。大乘同制。
0397c02: 若比丘。取僧繩木若臥具坐褥。露地敷。若教人
0397c03: 敷。去時不自舉。不教人舉。波逸提。
0397c04: 緣　舍衛城有長者飯僧。十七群比丘。取僧坐具
0397c05: 在露地敷而經行。望食時到。時到已巳。不收攝便赴
0397c06: 食。僧坐具為風塵土坌。蟲鳥啄壞。汙穢不淨故制。
0397c07: 釋　繩木。各有五種。旋。直。曲。入陛。無
0397c08: 。
0397c09: 相　初出門。波逸提。一足在門外。一足在門內。欲
0397c10: 去而不去。還悔。一切突吉羅。若二人共一。下座
0397c11: 應收而去。下座謂上座當收。而上座不收。下座犯
0397c12: 波逸提。復以非威儀。犯突吉羅。上座謂下座當收。
0397c13: 而下座不收。上座犯波逸提。若二人不前後。俱不
0397c14: 收。二俱波逸提。若餘空繩木踞几浴。或
0397c15: 臥具表裏。或地敷。繩索。毳紵。放在露地。不收便去。
0397c16: 突吉羅。敷僧臥具在露地。不收而入房坐思惟。突
0397c17: 吉羅。比丘尼波逸提。餘三眾突吉羅。善見律云。
0397c18: 他人私物不舉。突吉羅。薩婆多論云。好持戒大
0397c19: 沙彌。亦得付囑之。摩得勒伽云。自臥具不舉。不
0397c20: 使人舉。突吉羅。十誦律云。諸比丘食竟。有諸白
0397c21: 衣即坐僧臥具上。應待白衣食竟。若有病者不
0397c22: 能久待。應去。隨見者應舉。若失戶戶鑰。無舉處。
0397c23: 若八難中一一難起。不舉無犯。律攝云。有五種
0397c24: 人。不堪囑授。謂無慚愧。有隙。年衰老。身帶病。未
0398a01: 圓人。憶而不舉。得本罪。若忘念者。但得惡作。凡是
0398a02: 僧伽所有衣服。不將餘物儭替。不合受用。其所替
0398a03: 物。亦非破。若僧敷具有破穿處。應須縫補。若斷
0398a04: 壞者。應為連接。若不堪修補者。用充燈炷。或為拂
0398a05: 帚。或斬和泥。用塗牆壁。填孔隙。令施福增。凡聽法
0398a06: 時。不應與苾芻尼及俗人求寂授學人相近而坐。
0398a07: 有難緣者非犯。無夏者。不應共三夏者同座。一夏
0398a08: 者。不得與四夏者同座。二夏以去。得共大三夏者
0398a09: 同座。若白衣舍。處所迮時。雖鄔波耶。同座非犯。
0398a10: 不應一二人同臥。有慚愧者無犯。若在行途。得
0398a11: 大帔。中間衣隔。同臥非犯。若有施主以衣布地。延
0398a12: 請法眾願為蹈者。或寶莊飾師子座上。以俗人衣
0398a13: 敷設。應生愍念。作無常想。蹈坐非犯。若施主借僧
0398a14: 褥席。應與。事了。應令送歸。有汙。應洗。若火燒寺。先
0398a15: 出自己巳衣。次出常住貲財。令無力人一處看守。
0398a16: 其火若盛。不應輒入。大水來漂。亦應准此。
0398a17: ○十五僧房不舉臥具戒。此是遮罪。大乘同制。
0398a18: 若比丘。於僧房中敷僧臥具。若自敷。若教人敷。若坐
0398a19: 若臥。去時不自舉。不教人舉。波逸提。
0398a20: 緣　佛在祇桓。有客比丘語舊住。我在邊僧房中
0398a21: 敷臥具宿。後不語舊住便去。僧臥具爛壞蟲嚙。舊
0398a22: 住久不見客比丘。到房看之。見已巳譏嫌。白佛結戒。
0398a23: 相　出界外。波逸提。一在界外等。突吉羅。比丘
0398a24: 尼波逸提。餘三眾突吉羅。不犯者。時還不久。及諸
0398b01: 難緣等。
0398b02: ○十六強奪止宿戒。此是性罪。大乘同學。
0398b03: 若比丘。知先比丘住處。後來強於中間敷臥具止宿。
0398b04: 念言。彼若嫌迮者。自當避我去。作如是因緣。非餘。非
0398b05: 威儀。波逸提。
0398b06: 緣　六與十七道路行。至無比丘住處。十七
0398b07: 語六言。汝是我等上座。應先求住處。六報
0398b08: 言。汝等自去。我不求住處。十七即往求住處。自
0398b09: 敷臥具止宿。六乃往語言。汝等起。當以大小次
0398b10: 第止。十七不允。即強敷臥具。十七高聲言。諸
0398b11: 尊莫爾。少欲比丘聞而譏嫌。白佛結戒。於是比丘。
0398b12: 不知先住處非先住處。後乃知是先住處。或有波
0398b13: 逸提懺者。或有畏慎者。佛言。不知無犯。
0398b14: 釋　中間者。若頭邊。若邊。若兩邊。
0398b15: 相　比丘尼波逸提。餘三眾突吉羅。不犯者。寬廣
0398b16: 不相妨礙。若有親舊教。若病倒繫縛等。僧祇律
0398b17: 云。若住處少。一比丘當一柱間敷褥。尼師壇覆
0398b18: 上已巳。向二師或禮拜問訊。或受誦去。後比丘來。
0398b19: 先尼師壇。自敷尼師壇而坐。作細聲唄。先住比丘
0398b20: 來見已巳。作是念。誰能斷他法。即持尼師壇去。是後
0398b21: 比丘波逸提罪。坐禪。病。亦如是。若復來眠他是
0398b22: 上座者。應語言。長老不知世尊制戒那。若眠比丘
0398b23: 是下座者。應訶責汝不善。不知戒相。云何後來眠
0398b24: 他上。若比丘。在他處經行者。見先比丘來。應避
0398c01: 去。若夜眠時。雖振動寱語。不作擾亂意。無罪。十
0398c02: 誦律云。能敷者。波逸提。不能敷者。突吉羅。若為惱
0398c03: 他故。閉戶。開戶。閉向。開向。然火。滅火。然燈。滅燈。梵
0398c04: 唄。讀經。說法。問難。隨他不喜事作。一一波逸提。
0398c05: ○十七牽他出房戒。大乘同制。
0398c06: 若比丘。瞋他比丘。不喜僧房舍中。若自牽出。教他牽
0398c07: 出。波逸提。
0398c08: 緣　亦起自六牽十七出。故制。
0398c09: 相　隨所牽多少。隨出戶多少。一一波逸提。若持
0398c10: 他物著戶外。及閉他著戶外。盡突吉羅。比丘尼波
0398c11: 逸提。餘三眾突吉羅。不犯者。無恚心。隨次第出。若
0398c12: 遣共宿至三夜未受戒人出。若破戒破見。乃至應
0398c13: 擯等。五分律云。若將其所不喜人來共房住。欲
0398c14: 令自出。若出若不出。皆突吉羅。牽餘四眾出。突吉
0398c15: 羅。尼牽比丘比丘尼出。波逸提。牽餘三眾出。突吉
0398c16: 羅。若牽無慚愧人。若欲降伏弟子而牽出者。不犯。
0398c17: 律攝云。舍欲崩倒。牽出病人。不犯。若有苾芻是
0398c18: 諍者。戒見軌式。多有虧違。如此之人。瞋而曳出。
0398c19: 若無善心。亦得惡作。若於非僧房處曳出清淨苾
0398c20: 芻得惡作罪。若破戒人。大眾應共驅出。若倚門。若
0398c21: 抱柱。咸應斫去。并推出之。事殄息後。所斫截處。僧
0398c22: 應修補。或門徒等。冀其懲惡。牽出房時。無犯然不
0398c23: 應令出其住處。若無破戒罪。但難共語者。應為曳
0398c24: 韁法而折伏之。仍遣智人就彼開諫。令其息惡而
0399a01: 來懺謝曳韁法。解現第六十四戒。若於住處。龍蛇忽至。應彈指
0399a02: 語曰。賢首。汝應遠去。勿惱苾芻。若告已巳不去者。應
0399a03: 持軟物而去之。勿以毛繩等繫。勿令傷損。於草
0399a04: 叢處。安詳解放。待入穴已巳。然後捨去。若棄蚤蝨等。
0399a05: 應於故布帛上。觀時冷熱而安置之。此若無者。應
0399a06: 安壁隙柱孔。任其自活。僧祇律云。若駱駝牛馬
0399a07: 在塔寺中。畏汙壞塔寺。驅出者無罪。
0399a08: ○十八重閣坐脫戒。大乘同學。
0399a09: 若比丘。若房。若重閣上。脫繩木。若坐若臥。波
0399a10: 逸提。
0399a11: 緣　有比丘住重閣上。坐脫。坐不安詳。
0399a12: 下脫。打在下比丘。身傷血出。故制。
0399a13: 釋　重閣者。立頭不至上者是。
0399a14: 相　除脫已巳。若在獨坐。或一板。或浴。
0399a15: 一切突吉羅。比丘尼逸波提。餘三眾突吉羅。不犯
0399a16: 者。坐旋直曲無。及閣有板覆等。僧
0399a17: 祇律云。閣下無人坐。無犯。薩婆多論云。凡坐臥
0399a18: 法一切安詳。不審詳者。必有所傷。兼壞威儀。
0399a19: ○十九蟲水澆泥草戒。此是性罪。大乘同制。
0399a20: 若比丘。知水有蟲。若自澆泥若草。若教人澆者。波逸
0399a21: 提。
0399a22: 緣　闡陀起大屋。以蟲水和泥。教人和。諸長者見
0399a23: 而嫌責。故制。
0399a24: 相　比丘尼波逸提。餘三眾突吉羅。不犯者。不知
0399b01: 有蟲。若蟲大。以手觸水令去。若漉水灑地。五分
0399b02: 律云。有蟲水者。囊漉所得。肉眼所見。若有蟲。有蟲
0399b03: 想。疑。皆波逸提。無蟲。有蟲想。疑。皆突吉羅。用有內
0399b04: 外。內用者。飲食之屬。外用者。澆灌浣濯洗浴之屬。
0399b05: 十誦律云。隨蟲死。一一波逸提。僧祗律云。若
0399b06: 比丘營作房舍。須水。若池。若河。若井。漉取滿器看。
0399b07: 無蟲然後用。若故有蟲。當重囊漉諦觀之。若故有
0399b08: 蟲至三重。若故有蟲。當更作井。如前諦觀。若故有
0399b09: 蟲當捨所營事至餘處去。蟲生無常。或先無今有。
0399b10: 或今有後無。是故比丘日日諦觀。無蟲便用。薩
0399b11: 婆多論云。若三重作漉囊。故有蟲者。此處不應住。
0399b12: ○二十覆房過三節戒。此是遮罪。大乘同學。
0399b13: 若比丘。作大房舍戶扉牖。及餘莊飾具。指授覆苫
0399b14: 齊二三節。若過波逸提。
0399b15: 緣　闡陀起大房。覆有餘草。復更重覆。三猶不止。
0399b16: 屋便摧破。諸居士見而嫌責。故制。
0399b17: 相　比丘尼波逸提。餘三眾突吉羅。五分律云。
0399b18: 若至第四重。若草。若瓦。若板覆。一一波逸提。方便
0399b19: 及燒斫時。皆突吉羅。根本律云。若是熟磚及以
0399b20: 石木。或可施主欲得疾成。雖過重數。並皆無犯。
0399b21: ○二十一自往教尼戒。此是遮罪。大乘比丘同學。
0399b22: 必若觀機。知有大益。不犯。然在末法。尤宜慎重。
0399b23: 若比丘。僧不差。教戒比丘尼者。波逸提。
0399b24: 緣　佛在祇洹。大愛道請佛聽諸比丘與尼教戒
0399c01: 說法。佛阿難隨次差上座往。時般陀尊者當往。
0399c02: 而所誦惟一偈。三說已巳。三入第四禪。諸羅漢尼皆
0399c03: 大歡喜。六尼調戲譏嫌。於是尊者現通而去。時
0399c04: 六比丘自往教戒。不說正法。惟說一切世論。乃
0399c05: 至笑跛行等。六尼大歡喜。大愛道白佛。佛制
0399c06: 僧中差教授尼人。白二羯磨。於是六。即出界外
0399c07: 更互相差。大愛道重白佛。佛制成就十法。然後得
0399c08: 教授尼。戒律具足一。多聞誦二部戒利二。決斷無
0399c09: 疑三。善能說法四。族姓出家五。顏貌端正六。尼眾
0399c10: 見便歡喜七。堪任與尼眾說法勸令歡喜八。不為
0399c11: 佛出家而被法服犯重法九。滿二十歲若過十。如
0399c12: 此等可與尼教戒。遂結此戒。根本律云。具七法
0399c13: 者眾應差教授尼。一持戒。二多聞。三住耆宿位。四
0399c14: 善都城語。五不曾以身汙尼。六於八他勝法善能
0399c15: 分別。七於八尊重法能善解釋。
0399c16: 釋　教授者。八不可違法。百臘比丘尼。見初受戒
0399c17: 比丘。當迎逆問訊禮拜請坐一。不得罵詈訶謗比
0399c18: 丘二。不得舉比丘罪。及遮他覓罪。遮說戒。遮自恣
0399c19: 三。從眾僧求授大戒四。若犯僧殘。應在二部僧中
0399c20: 半月行摩那埵五。於半月。當從僧中求教授人六。
0399c21: 不應在無比丘處夏安居七。安居竟。應比丘僧中
0399c22: 求三事自恣。見聞疑八。如此八事。應尊重恭敬讚
0399c23: 歎盡形壽不應違。
0399c24: 相　非教授日。往說八不可違法。突吉羅。若僧差
0400a01: 往。應時到。尼亦時迎。時不到。突吉羅。僧
0400a02: 祇律云。教誡尼。不得從日沒至明相未出。不得深
0400a03: 猥處。不得露現處。當在不深不露處。若講堂。若樹
0400a04: 下。不得十四日十五日月一日二日三日。應從四
0400a05: 日至十三日往教誡。不得教誡不和合尼眾。到已巳。
0400a06: 應問尼僧和合不。若言和合。應遣使呼來。若不得
0400a07: 來者。應與教誡欲。不得偏教誡。不得長語教誡。
0400a08: 五分律云。若不差教誡尼。語語波逸提。教誡餘二
0400a09: 女眾。突吉羅。善見律云。若不說八敬。先說餘法。
0400a10: 突吉羅。十誦律云。比丘應誦尼戒。莫令忘失。何
0400a11: 以故。諸女人喜忘。智慧散亂。我泥洹後。諸尼當從
0400a12: 大僧問戒法。
0400a13: 附　五分律云。若比丘。僧不差。為教授故。入比丘
0400a14: 尼住處。除因緣。波逸提。因緣者。比丘尼病。是名因
0400a15: 緣。若僧不差。為教授故。入尼住處。隨入多少。步步
0400a16: 波逸提。若一入門。突吉羅僧祇律亦有此戒。故并附此。
0400a17: ○二十二教尼至暮戒。大乘同學。
0400a18: 若比丘。為僧差教授比丘尼。乃至日暮者。波逸提。
0400a19: 緣　難陀好音聲薩婆多論云。非佛弟難陀也。為尼說法。聽者
0400a20: 樂聞。遂至日暮。尼出祇洹入城。城門已巳閉。即依城
0400a21: 中宿。晨旦在前入城。諸長者謗為與比丘宿。故
0400a22: 制。
0400a23: 相　除教授。若受經誦經等事至日暮。突吉羅。為
0400a24: 餘婦女受經等至日暮。突吉羅。不犯者。船濟處說
0400b01: 法。尼聽。共賈客行夜說法。尼聽。若至尼寺中說法。
0400b02: 若說戒日來請教誡人。值說法便聽。律攝云。雖
0400b03: 在時中。若諸尼立而不坐。或營務紛擾未息。或時
0400b04: 有拘礙。而為說者。亦名非時。日暮日暮想等六句。
0400b05: 二重。二輕。二無犯。若通夜說法。或寺門相近。或城
0400b06: 門不閉。或同在城中。或尼眾在白衣舍。此皆無犯。
0400b07: 其教授尼人。一被差已巳。盡壽教授。不須差。
0400b08: ○二十三譏論教尼戒。大乘同學。
0400b09: 若比丘。語諸比丘作如是語。比丘為飲食故。教授比
0400b10: 丘尼者。波逸提。
0400b11: 緣　尼聞教授師來。半由旬迎。安處房舍。辦飲食
0400b12: 洗浴處。六群不為僧差。心生嫉。作如是言。故制。
0400b13: 相　說而了了。波逸提。不了了。突吉羅。餘四眾突
0400b14: 吉羅。不犯者。其事實爾。乃至夢說錯說等。五分
0400b15: 律云。若言為供養故。教誡比丘及餘三眾。突吉羅。
0400b16: 若言比丘行十二頭陀行。坐禪。誦經。作諸功德。皆
0400b17: 為供養利故。語語突吉羅。
0400b18: ○二十四與非親里尼衣戒。大乘不同學。然在未
0400b19: 法。應須審慎。
0400b20: 若比丘。與非親里比丘尼衣。除貿易。波逸提。
0400b21: 緣　舍衛城有一乞食比丘。威儀具足。時有尼見。
0400b22: 便生善心。數請彼比丘。比丘不受。異時眾僧分衣
0400b23: 物。此比丘持衣分出祇桓門。見此尼來。即以與之。
0400b24: 意彼不受。尼輒便受。比丘數數同人嫌責。故制。
0400c01: 相　餘四眾突吉羅。五分律云。若與破戒邪見
0400c02: 親里尼衣。突吉羅。根本律云。若親。親想。非親。親
0400c03: 想。與衣無犯。若見遭難無衣服者與之。或因受戒
0400c04: 而施。無犯。薩婆多論云。與餘二女眾衣。同犯。
0400c05: ○二十五與非親里尼作衣戒。大乘同學。
0400c06: 若比丘。與非親里比丘尼作衣者。波逸提。
0400c07: 緣　迦留陀夷為一尼作衣。乃作男女行欲像。襞
0400c08: 衣與之。語令不得披看。亦莫示人若白時到。當著
0400c09: 此衣在尼僧後行。尼如其教。諸居士見而譏笑。大
0400c10: 愛道問知其故。諸尼白諸比丘。轉白世尊結戒。
0400c11: 相　餘四眾突吉羅。五分律云。取衣時。突吉羅。
0400c12: 割截時。染時。皆波逸提。縫時。針針波逸提。
0400c13: ○二十六與尼屏坐戒。大乘同學。
0400c14: 若比丘。與比丘尼在屏處坐者。波逸提。
0400c15: 緣　迦留陀夷。至偷蘭難陀所。在門外共一處坐。
0400c16: 居士譏嫌。故制。
0400c17: 釋　屏處如不定法中說。
0400c18: 相　盲不聾。聾不盲。突吉羅。餘四眾突吉羅。不犯
0400c19: 者。有伴。若行過卒倒地等。五分律云。與餘二女
0400c20: 眾屏處坐。亦波逸提。律攝云。設餘威儀。亦皆同
0400c21: 犯。
0400c22: ○二十七與尼同行戒。此是遮罪。大乘同學。
0400c23: 若比丘。與比丘尼期同一道行。從一村乃至一村。除
0400c24: 異時。波逸提。異時者。與估客行。若疑畏怖時。是謂異
0401a01: 時。
0401a02: 緣　六與六尼人間遊行。居士嫌之。故制。於
0401a03: 是道路卒相遇者。畏慎不敢共行。佛言。不期無犯。
0401a04: 又眾比丘及比丘尼。從舍衛國至毗舍離。以不得
0401a05: 同行。諸尼在後。為賊所劫。故更開異時。
0401a06: 釋　十誦律云。疑有二種。一疑失衣。二疑失糧
0401a07: 食。若有疑者。尼之衣食。比丘應取持去。至安隱處
0401a08: 應還。語言。姊妹。汝等隨意。不得共行。
0401a09: 相　若與尼期行。乃至村間分齊處。隨眾多少。界
0401a10: 多少。一一波逸提。空處行十里。波逸提。若減一村。
0401a11: 減十里。若力便欲行。盡突吉羅。餘四眾突吉羅。不
0401a12: 犯者。力勢所持等。僧祇律云。若共隨車伴行。止
0401a13: 息發去時。喚尼來。勿使不及伴。波逸提。若言去去。
0401a14: 勿使失伴。無罪。乃至問路問檀越家。亦爾。律攝
0401a15: 云。地行為契。後遂乘空。現身共期。隱形而去。皆得
0401a16: 惡作。乘船亦爾。薩婆多論云。不期而偶共同道。
0401a17: 當使相去不聞聲處。若相聞已巳內。突吉羅。與餘二
0401a18: 女眾期行。同犯。十誦律云。若有王夫人共行。不
0401a19: 犯。
0401a20: 附　律攝云。苾芻有隙者。不應共行。若有因緣
0401a21: 須共行時。應懺摩已巳同去。凡涉路時。應為法語。勿
0401a22: 出惡言。或為聖默然。勿令心散亂。若至天神祠廟。
0401a23: 誦佛伽陀。彈指而進。苾芻不應供養天神。若路次
0401a24: 暫止息處。或泉池取水之處。皆誦伽陀。其止宿處
0401b01: 應誦三啟。汲水繩索。亦應持行。若有機緣與尼同
0401b02: 行。尼食苾芻應持。食時更相授與有病苾芻應共
0401b03: 卑去。若人少者。尼亦助卑。若至村落。為覓醫藥。若
0401b04: 乞食時。令人看物。持食來與。若尼有病。准此應知。
0401b05: ○二十八與尼同船戒。大乘同學。
0401b06: 若丘丘。與比丘尼共期同乘一船上水下水。除直渡
0401b07: 者。波逸提。
0401b08: 緣　緣起同前。直渡者。有眾比丘及尼欲度恒水。
0401b09: 諸尼在後。暴雨水漲。船未還。日已巳暮。為賊所劫。故
0401b10: 開。
0401b11: 相　期同船上水下水入船裏。波逸提。一上船。
0401b12: 方便欲入等。突吉羅。餘四眾突吉羅。不犯者。不共
0401b13: 期。及被繫等。十誦律云。若欲直渡。為水漂去。不
0401b14: 犯。
0401b15: ○二十九尼讚得食戒。大乘同制。是邪命故。
0401b16: 若比丘。知比丘尼讚歎教化因緣得食食。除檀越先
0401b17: 有意者。波逸提。
0401b18: 緣　舍衛城有一居士。請舍利弗目犍連飯食。偷
0401b19: 蘭難陀謗為下賤人。讚提婆達等為龍中之龍。頃
0401b20: 二人至。即言龍中之龍已巳至。居士嫌責偷蘭難陀
0401b21: 二人食已巳。還白佛。佛乃訶責提婆達等結戒。是後
0401b22: 比丘不知有勸化。無勸化。佛言。不知無犯。又羅閱
0401b23: 城有大長者。欲待梨師達至。供養眾僧。後梨師達
0401b24: 至城。有尼往語長者。因即設齋。梨師達恐犯戒。不
0401c01: 受食。故更除檀越先有意者。
0401c02: 釋　教化者。十二頭陀行。乃至多聞。法師。持律。坐
0401c03: 禪也。食者。從旦至中得食。
0401c04: 相　知尼讚歎得食食。咽咽波逸提。得餘襯體衣
0401c05: 燈油等。突吉羅。餘四眾突吉羅。五分律云。以餘
0401c06: 四眾讚歎因緣得食食。突吉羅。薩婆多論云。若
0401c07: 不曲讚功德。但說布施沙門福德甚大。食者無罪。
0401c08: ○三十婦女同行戒。大乘同學。
0401c09: 若比丘。與婦女共期同一道行。乃至村間。波逸提。
0401c10: 緣　有毗舍離女。嫁舍衛國人。與姑共諍。還詣本
0401c11: 國。時阿那律從舍衛至毗舍離。彼婦女欲隨行。尊
0401c12: 者許之。夫主追至打尊者幾死。尊者下道。靜處加
0401c13: 趺。入火光三昧。夫主待其定起。禮拜懺悔。尊者為
0401c14: 說法而去。還告眾僧。白佛結戒。不期無犯。因緣如
0401c15: 前。
0401c16: 相　犯輕重如前。餘四眾突吉羅。根本律云。若
0401c17: 他遣女人引道。或迷於道路。女人為指授。無犯。
0401c18: ○三十一過受一食施戒。大乘同學。
0401c19: 若比丘。施一食處。無病比丘應一食。若過受者。波逸
0401c20: 提。
0401c21: 緣　有無住處村。居士為比丘作住處。常供給飲
0401c22: 食。止聽一食。六得美好飲食。復住第二宿。乃至
0401c23: 於此數數食。居士譏嫌。故制。後舍利弗於彼處得
0401c24: 病。恐犯此戒。扶病而去。病遂增劇。故更增無病之
0402a01: 言。
0402a02: 釋　十誦律云。病者。下至竹葉所傷。
0402a03: 相　丘丘尼波逸提。餘三眾突吉羅。不犯者。有心
0402a04: 請留。及諸阻難等。十誦律云。過一宿不食。突吉
0402a05: 羅。餘處宿是中食。波逸提。
0402a06: ○三十二展轉食戒。此是遮罪。大乘比丘同學。
0402a07: 若比丘。展轉食。除餘時。波逸提。餘時者。病時。施衣時。
0402a08: 是謂餘時根本律云。餘時者。病時。作時。道行時。施衣時。此是時。
0402a09: 緣　有沙婆羅門。以五百乘車。載滿飲食。經冬
0402a10: 涉夏隨逐世尊。伺候空缺設供。而不得便。阿難為
0402a11: 其白佛。佛聽作餅粥供僧。時諸居士。聞佛聽僧食
0402a12: 粥及餅。皆大歡喜。有一少信大臣。見佛及僧大得
0402a13: 供養。生福田想。辦肥美飲食請僧。僧先食濃粥。不
0402a14: 復能多食。大臣嫌之。羅閱城少信樂師。其事亦爾。
0402a15: 佛乃結戒。於是諸病比丘。所請食處。無隨病食及
0402a16: 藥。若有隨病食及藥。畏慎不敢食。佛聽病比丘展
0402a17: 轉食。又一居士既請佛僧。復有居士亦請佛僧施
0402a18: 食及衣。比丘畏慎白佛。佛聽施衣時展轉食。
0402a19: 釋　濃粥者。以草畫之不合不得食。展轉食者。請
0402a20: 也。請有二種。若僧次請。別請也。施衣時如捨墮中
0402a21: 說。
0402a22: 相　若今日得多請食。應自受一請。餘者當施於
0402a23: 人如是施與言。長老。我應往彼。今布施汝。若不捨
0402a24: 前請。受後請食。咽咽波逸提。若不捨後請。受前請
0402b01: 食。咽咽突吉羅。不犯者。若請與非食。或食不足。或
0402b02: 無請食者。或食已巳更得食。或一處有前食後食。
0402b03: 十誦律云。病比丘若一請處不能飽。應受二請。若
0402b04: 第二處不能飽。應受三請。若第三處不能飽。應受
0402b05: 已巳漸漸食乃至日中。不應受第四請。聽節日數
0402b06: 數食。毗尼序云。阿難先受他請。時忘不憶。復同
0402b07: 佛受波斯匿王請。以食著口。乃憶知有二請。不與
0402b08: 他一請。不敢吐食。為恭敬佛故。又不敢咽食。為持
0402b09: 戒故。佛知阿難心悔。告令心念與他便食。優波離
0402b10: 問佛。餘人亦得爾不。佛言。除五人。一坐禪人專心在道
0402b11: 故。二獨處無人可對說故。三遠行造次就路。容有忘念故。又或同根本部。許數數
0402b12: 食故。四長病。五饑餓時依親里住。餘悉不聽。摩得
0402b13: 勒伽云。語比丘言。就此食。當為汝覓衣食。食不犯。
0402b14: 語比丘。此間食。餘處隨意食。食不犯。律攝云。若
0402b15: 於一舍。或在寺中。或阿蘭若。為求肥悅。或樂美食。
0402b16: 而數食者。得惡作罪。若輕賤心。矯詐不食。亦得惡
0402b17: 作。
0402b18: ○三十三別眾食戒。此是遮罪。大乘比丘同學。
0402b19: 若比丘。別眾食。除餘時。波逸提。餘時者。病時。作衣時。
0402b20: 施衣時。道行時。乘船時。大眾集時。沙門施食時。此是
0402b21: 時。
0402b22: 緣　提婆達利養斷絕。與五比丘俱。家家乞食。故
0402b23: 制。
0402b24: 釋　別眾食者。若四人。若過四人。食者。飯乾餅
0402c01: 魚肉。病者。下至跛躄。作衣施衣時如上。道行者。
0402c02: 下至半由旬。乘船亦爾。沙門施食者。在此沙門釋
0402c03: 子外諸出家者。及從外道出家者是。十誦律云。
0402c04: 大眾集者。極少八人。四舊比丘。四客比丘。五分
0402c05: 律云。若於界內別請四人以上。名別眾食。若次請。
0402c06: 不犯。根本律云。別眾食者。謂別別而食。律攝
0402c07: 云。別眾者。謂不同處食。若四苾芻同一界內。下至
0402c08: 一人不共同食。並名別眾。此言食者。謂是正食。餘
0402c09: 食無犯。
0402c10: 辯　按此別眾。凡有二義。一者別為眾。如四分等
0402c11: 所明。二者別於眾。如律攝中所釋。然則乞食不得
0402c12: 四人同行。受請必須僧次差往。僧中淨食。要打楗
0402c13: 椎。請食私房。無緣不聽。聖制昭然。不可越矣。
0402c14: 相　無因緣別眾食。咽咽波逸提。有因緣不說者。
0402c15: 突吉羅。比丘尼波逸提。十誦律云。以二利故。遮
0402c16: 別眾食。一者隨護檀越。以憐愍故。二者破諸惡欲
0402c17: 比丘力勢故。若三比丘別共一處食。第四人取食
0402c18: 分。不犯。若道行乘船。昨日來。今日食。明日行。今日
0402c19: 食。皆波逸提。僧祇律云。若三人食。一人不食。若
0402c20: 三圓具。一未圓具。皆無犯。若以食送彼。乃至鹽一
0402c21: 匕與彼眾處。食皆無犯。或施主言。但來入者。我皆
0402c22: 與食。或施主別造房施。住我房者我皆與食。斯亦
0402c23: 無過。戒因緣經云。若比丘。眾中不唱。私去會者
0402c24: 犯墮。起自毗舍佉母別請五百僧。故制。凡欲別請
0403a01: 大德人等。必須兼請僧伽。乃至眾中若有一人隨
0403a02: 次受請。便不名別眾也。
0403a03: 附　根本律云。有五因緣。早請食來在房中食。一
0403a04: 是客新來。二將欲行去。三身嬰病苦。四是看病人。
0403a05: 五身充知事。目得迦云。若檢校人。應於齋食先
0403a06: 取自分食之。無過。
0403a07: ○三十四過三受請戒。此是遮罪。大乘同學。
0403a08: 若比丘。至白衣家。請比丘與餅飯。若比丘欲須者。
0403a09: 當二三受。還至僧伽藍中。應分與餘比丘食。若比
0403a10: 丘。無病。過兩三受。持還至僧伽藍中。不分與餘比
0403a11: 丘食者。波逸提。
0403a12: 緣　舍衛國大村女。嫁禪國。逸父母家。施比丘
0403a13: 食。其夫呼還。因諸比丘盡取其食。方更辦具。其夫
0403a14: 已巳更取婦。又波羅柰城外。眾商賈車伴共宿。有比
0403a15: 丘於一信樂商賈處得食。展轉告餘比丘。乞令食
0403a16: 盡。彼方更市糧食。諸伴先去。道路為賊所劫。故制。
0403a17: 相　比丘尼波逸提。餘三眾突吉羅。不犯者。有病
0403a18: 故受。乃至彼自送來。十誦律云。過取。波逸提。出
0403a19: 外見比丘不與者。突吉羅。根本律云。若取他食
0403a20: 時過四升半米飯分量已巳上。皆得墮罪。若施主任
0403a21: 取多少者。無犯。律攝云。有五處不應乞食。謂唱
0403a22: 令家。婬女家。酟酒家。王宮內。旃陀羅家。若知女人
0403a23: 性多婬染。亦不從乞。恐生患故。若於非人及外道
0403a24: 家過三取。咸得惡作。若即此座過三而食。或除
0403b01: 餅。但將餘物。或施主歡喜隨意將去。並皆無犯。
0403b02: 有三種損信施。一施主信心施持戒者。受已巳與
0403b03: 犯戒人。二信心施正見者。受已巳與邪見人。三過量
0403b04: 而受。不自噉食。乃至長受一掬之食。除其施主先
0403b05: 有隨意。如斯三事。並名損信施。當招惡報。
0403b06: ○三十五不作餘食法戒。是遮罪。大乘比丘同學。
0403b07: 若比丘。足食竟。或時受請。不作餘食法而食者。波逸
0403b08: 提。
0403b09: 緣　世尊讚歎一食法。比丘奉行。體色枯悴。佛聽
0403b10: 一坐食乃至飽足。又聽食飯等五種食令飽足。
0403b11: 又聽病比丘數數食。因棄餘食。眾鳥爭鳴。又聽瞻
0403b12: 病人食殘食。及聽取所受食作餘食法。又聽諸比
0403b13: 丘從彼處持食還。作餘食法而食之。當作如是餘
0403b14: 食法言大德。我足食已巳。知是看是。此作餘食法。彼
0403b15: 應取少許食已巳。語言。我止。汝取食之。是名餘食法。
0403b16: 時舍衛國有一貪餮比丘。不知足食不足食。不知
0403b17: 餘食不餘食。得便食之。故制。
0403b18: 釋　有五種足食。知是飯謂五正食也。餘不名足食。知持來從人
0403b19: 受也。知遮言不須也。知威儀行住坐臥四威儀皆得受食也。知捨威儀行者
0403b20: 止。住者移步。坐者離座。臥者轉側身起。是名捨威儀。十誦律云。以二利故。聽
0403b21: 受殘食法即作餘食法也。一者看病比丘因緣故。二者比
0403b22: 丘有因緣食不足故。
0403b23: 相　足食已巳。捨威儀。不作餘食法而食。咽咽波逸
0403b24: 提。若已巳足食為他作餘食法。若知他足食已巳。向之
0403c01: 作餘食法。若自手捉食作餘食法。若置地作。若使
0403c02: 淨人作。若向淨人作。若以不好食覆好食上作。若
0403c03: 受他餘食法。盡持去。皆不成。餘食法。盡突吉羅。
0403c04: 僧祇律云。若作殘食時。即於上碗中作殘者。正
0403c05: 得碗中名作殘食。中食不名作。若碗中食汁流
0403c06: 入中。得俱名殘食。若並兩求作殘。前人止食
0403c07: 一中食者。正一名作殘食。若或餅或菜通覆
0403c08: 橫二上者。二俱得名作殘食。餘種種器亦爾。若
0403c09: 比丘足食已巳。有大檀越。持種種飲食至。應問。有直
0403c10: 月維那知事人未足食者。從彼作殘食。若彼已巳足
0403c11: 食。當從上座未足者作。若上座羞。不能人中作者。
0403c12: 當合坐舉至屏處作。若上座已巳足食。有客比丘來。
0403c13: 應問彼若未足。即向彼作。若客已巳足食。僧應作方
0403c14: 便。勿破檀越善心。或眾中有大沙彌。將至戒場。與
0403c15: 受具。教作殘食法已巳。然後當食五分律與此同。律攝云。
0403c16: 有五蒲膳尼即可噉食。一飯。二麥豆飯。三。四肉。
0403c17: 五餅。又五珂但尼。即可嚼食。謂根莖葉華果。若先
0403c18: 食五嚼食及乳酪菜等。後食五噉食。無犯。若先食
0403c19: 五噉食。更食五嚼食及乳酪菜等。名犯。應知有五
0403c20: 未足之言。謂授食時未即須者。應報言且待。且去。
0403c21: 且有。且待我食。且待我盡。若兼且言。名曰未足。若
0403c22: 無且聲。便是遮足。若未為足意。設作足言亦不成
0403c23: 足。得惡作罪。由言不稱法故。若得餘食。作法食者。
0403c24: 自身樂住。施主得福。欲作法時。洗手受食。持就一
0404a01: 未足苾芻。或雖已巳足。未離座者。對彼作法。彼若自
0404a02: 未遮足。應取兩三口食。若自足已巳。便不合食。應以
0404a03: 手按而告之言。斯是汝物。隨意食之。有五不成作
0404a04: 餘食法。一身在界內。對界外人。二不相及處。三在
0404a05: 傍邊。四在背後。五前人離座。翻此便成。若一人作
0404a06: 法。設餘人食。並皆無犯。若遮足已巳。作遮足想疑。不
0404a07: 作餘食法而吞咽者。便得墮罪。雖未遮足。為遮足
0404a08: 想疑。俱得惡作。後二無犯。若北方果。及天神蕅。斯
0404a09: 等難得之物。或復饑年。飲食難得。不作餘食法食
0404a10: 之。無犯。
0404a11: 證　毗尼母經云。比丘受人施。不如法。為施所墮。
0404a12: 墮有二種。一者食他人施。不如法修道。放心縱逸。
0404a13: 無善可記。二者與施轉施。施不如法。因此二處。當
0404a14: 墮三塗。應施者。若父母貧苦。應先受三歸五戒十
0404a15: 善。然後施與。若不貧。雖受歸戒。不中施與。復有施
0404a16: 處。治塔人。奉僧人。治僧房人。計其功勞。當酬作價。
0404a17: 若過分與。為施所墮。施病者食。當作慈心。隨所宜
0404a18: 與之。若錯誤與食。為施所墮。嬰兒。牢獄繫人。懷
0404a19: 者。當以慈心施之。勿望出入得報。詣僧坊乞者。若
0404a20: 自有糧。不須施之。若無糧食。施之無咎。若比丘。不
0404a21: 坐禪。不誦經。不營佛法僧事。受人施。為施所墮。若
0404a22: 前人無此三業。知而轉施。與者受者。皆為施所墮。
0404a23: 寧吞鐵丸而死。不以無戒食人信施。若足食已巳。更
0404a24: 強食者。不加色力。但增其患。是故不應無度食也。
0404b01: 大般涅槃經云。若一切法無常苦無我。云何為
0404b02: 食起身口意三種惡業。若為貪食。起三惡業。所得
0404b03: 財物。眾皆共言。後受苦果。無共分者。復觀一切眾
0404b04: 生為飲食故。身心受苦。我當云何於是食中而生
0404b05: 貪著。復次因於飲食身為增長。我今出家受戒修
0404b06: 道為欲捨身。今貪此食。云何當得捨此身耶。如是
0404b07: 觀已巳。雖復受食。猶如曠野食其子肉。其心厭惡。都
0404b08: 不甘樂。深觀揣食。有如是過。次觀觸食。如被剝牛。
0404b09: 為無量蟲之所啑食。次觀思食。如大火聚。識食。猶
0404b10: 如三百矛。若有比丘乞食。預作是念。願得好者。
0404b11: 願必多得。亦願速得。不名於食得厭離想。所修善
0404b12: 法。日夜衰耗。不善之法。慚當增長。若欲乞食。先當
0404b13: 願言。令諸乞者悉得飽滿。其施食者得無量福。我
0404b14: 若得食。為療毒身。修習善法。利益眾生。作是願時。
0404b15: 所修善法。日夜增長。不善之法。慚當消滅。
0404b16: ○三十六使他犯餘食法戒。大乘比丘同學。
0404b17: 若比丘。知他比丘足食已巳。若受請不作餘食法。殷勤
0404b18: 請與食。長老取是食。以是因緣非餘。欲使他犯。波逸
0404b19: 提。
0404b20: 緣　貪餮。比丘為他所訶。心懷恚恨。故令他犯。故
0404b21: 制。
0404b22: 相　若彼受食。咽咽二俱波逸提。若彼不食。與者
0404b23: 突吉羅。想疑等同上。不犯者。不知已巳足食。不令他
0404b24: 犯。
0404c01: ○三十七非時食戒。大乘同學。
0404c02: 若比丘。非時受食食者。波逸提。
0404c03: 緣　迦留陀夷日暮乞食。一婦持食出門。值天
0404c04: 雷電。暫見其面。怖稱是鬼。即便墮身。恚言。沙門釋
0404c05: 子。寧自破腹。不應夜乞食。故制。根本律云。十七
0404c06: 眾入城乞食。聞女人作可愧恥語。即忍饑不復巡
0404c07: 家。有諸俗侶在園遊讌。日時已巳過。持與飽食。鄔波
0404c08: 難陀問之。答曰。午前不得。中後不。豈我忍饑而
0404c09: 取命過。佛聞訶責而制學處。
0404c10: 釋　時者。明相出至日中。非時者。日中至明相未
0404c11: 出。
0404c12: 相　比丘尼波逸提。餘三眾突吉羅。不犯者。噉黑
0404c13: 石蜜。病服吐下藥。麥不令皮破。漉汁飲之。若喉
0404c14: 中出還咽。根本律云。非時。非時想。疑。皆墮罪。
0404c15: 時非時想。疑。皆惡作罪。時。時想。非時。時想。不犯。
0404c16: 證　舍利弗問經云。舍利弗復白佛言。世尊。有諸
0404c17: 檀越。造僧伽藍。厚置資給。供來世僧。有似出家人。
0404c18: 非時就典食者索食。與者食者。得何等罪。其本檀
0404c19: 越。得何等福。佛言。非時食者。是破戒人。是犯盜人。
0404c20: 非時與者。亦破戒人。亦犯盜人。盜檀越物。非施主
0404c21: 意。施主無福。以失物故。但有發心置立之善。舍利
0404c22: 弗言。時受時食。食不盡者。非時復食。或有時受。至
0404c23: 非時食復得福不。佛言。時食淨者。是即福田。是即
0404c24: 出家。是即僧伽。是即天人良友。是即天人導師。其
0405a01: 不淨者。猶為破戒劫盜餓鬼。為罪窟宅。非時索者。
0405a02: 以時非時。非時與。是典食者是名退道惡魔。名
0405a03: 三惡道破器癩病人。壞善果故。諸婆羅門。不非時
0405a04: 食。外道梵志。亦不邪食。況我弟子知法行法。而當
0405a05: 爾耶。凡如此者。非我弟子。非法之人。盜與盜受一
0405a06: 團一撮片鹽片酢。死墮燋腸地獄。吞熱鐵丸。從地
0405a07: 獄出。生狗中。食諸不淨。又生惡鳥。人怪其聲。後
0405a08: 生餓鬼。還伽藍中。處都圊內。噉食糞穢。並百千萬
0405a09: 歲。更生人中。貧窮下賤。所可言說。人不信用。不如
0405a10: 盜一人物。其罪尚輕。割奪多人福田故。斷出世道
0405a11: 故。
0405a12: 附　根本尼陀那云。有病苾芻。醫令以水和。非
0405a13: 時可食。佛言。有無齒牛食麥。後時便出。其粒仍全。
0405a14: 用此為。非時應服。服猶不瘥。用生麥。多將水
0405a15: 攪。以物濾之。然後應服。服猶不瘥。佛言。醫人處方
0405a16: 令服飲。若稠若團。隨意應服。凡所有事。我為病
0405a17: 人非時開者。於病瘥後。咸不應作。百一羯磨云。
0405a18: 有五種果。若時非時。若病無病。並隨意食。一訶梨
0405a19: 勒。此云天主持來。二毗醯勒。三菴摩勒。即嶺南餘
0405a20: 甘子。形似榔。食之除風。四末粟者。即胡椒。五畢
0405a21: 茇利。即蒟醬。刪補羯磨云。有渴病因緣。許受非
0405a22: 時漿。謂果漿蜜漿等。澄如水色。以水渧淨。受之。有
0405a23: 風熱病因緣。許受五種七日藥。有諸病因緣。聽受
0405a24: 盡形壽藥。謂一切鹹苦酸辛不任食者。如薑椒之
0405b01: 類乃至白散丸湯膏之類。若非時漿不得留至
0405b02: 明日。若七日藥。不得畜至八日。南海寄歸云。牙
0405b03: 中食在。舌上膩存。未將淨水重漱已巳來。涎唾必須
0405b04: 外棄。若日時過。更犯非時。觀水觀時。是曰律師。
0405b05: 
0405b06: 重治毗尼事義集要卷第七
0405b07: 
0405b08: 音義
0405b09: 迮音摘。迫也。
0405b10: 苫詩廉切。草覆屋也。
0405b11: 般陀亦云娑伽陀。此翻繼道。亦翻小路邊生。
0405b12: 八他勝法尼有八棄罪。於婬盜殺妄外。更加觸
0405b13: 八覆隨四戒。具如尼戒中廣明。
0405b14: 泥洹即涅槃。此翻滅度。
0405b15: 卑音忌。亦音其。舉也。俗作舁。讀如异。並訛。
0405b16: 優波離或云鄔波離。此翻上首。以其持律。為眾
0405b17: 綱紀。或翻近執。佛為太子時。彼為親近執事之臣。
0405b18: 餮音帖。貪食也。
0405b19: 維那梵云羯磨陀那。此翻事知。亦翻悅眾。維那
0405b20: 二字。華梵雙舉。維是綱維。華言也。那是梵語。略去
0405b21: 羯磨陀三字也。
0405b22: 北方果北俱盧州自然粳等。
0405b23: 天神蕅阿耨達池中之蕅也。
0405b24: 揣食即摶食。亦名段食有形段故。
0405c01: 觸食前六識相應之觸心所。對前境生喜樂。如
0405c02: 觀劇戲。終日不食而自飽等。又涼援諸觸能滋養
0405c03: 身。
0405c04: 思食第六識相應之思心所。於可意境而生希
0405c05: 望。意思資潤。諸根增長。又思想飲食。令人不死。如
0405c06: 小兒視梁上懸袋。及望梅止渴等。
0405c07: 識食第八識執持之相。由前三食勢分所資。令
0405c08: 此識增勝。能持諸根大種故。又第七識執第八識
0405c09: 為自內我。此是三界生因。名之為食。若入滅受想
0405c10: 定。令第七識染分心心所滅不復執第八識為我。
0405c11: 便於三界不得久住。故知識是食也。若約六道分
0405c12: 別者。人畜具四食。段食顯勝。鬼神欲天除段食。則
0405c13: 具三食。觸食顯勝。禪天除段觸二食。則具二食。思
0405c14: 食顯勝。無想四空并無間獄。除段觸思三食。唯依
0405c15: 識食而住。
0405c16: 啑作答切。齧也。
0405c17: 作管切。音纘。鋋也。鋋音禪。小矛也。
0405c18: 矛音謀。兵器如鋋而有三廉。
0405c19: 十七眾即十七童子。最大者年十七。最小者
0405c20: 年十二。共求出家。因呼為十七比丘。
0405c21: 鄔波難陀即難陀也。
0405c22: 以淺切。音衍。
0405c23: 圊音清。溷也。廁也。至穢之處。宜常修治使清潔
0405c24: 也。
0406a01: 蒟音舉。果也。似王瓜蔓。生子長大。苗為留藤。實
0406a02: 似桑椹。皮黑肉白。食之辛香。今嶺南人取其葉合
0406a03: 檳擯榔食之。
