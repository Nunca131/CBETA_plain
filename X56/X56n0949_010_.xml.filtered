0880a19: 
0880a20: 
0880a21: 閑居編第十
0880a22: 
0880a23: 宋孤山沙門　智圓　著
0880a24: 法華玄記十不二門正義序
0880b01: 此十不二門出釋籤第六荊溪大師攬玄文教義
0880b02: 入止觀行心俾夫名字行人識法相之有歸達造修
0880b03: 而無滯也原夫一家宗趣道傳三觀南天竺國龍樹菩薩造智度論
0880b04: 大明三觀之義以廣一性之宗北齊慧文依論立觀口授南岳思傳智者悟自法華智者始於
0880b05: 法華開悟故開張龍猛之宗解釋鷲峰之典於是鼎分部
0880b06: 袟翼張教行更相映顯以成大猷所謂玄義釋題止
0880b07: 談化意文句解經但事消文至於止觀方談行法故
0880b08: 教在玄文行在止觀意令解行相濟成我自心是故
0880b09: 三部相須闕一不可然末代得言者眾悟理尤稀故
0880b10: 於行門勤勤點示所以玄義明門十妙既訖乃約
0880b11: 悟理方名開顯然則悟理之要必在十乘故荊溪大
0880b12: 師恐後昆昧旨乃於釋籤更立十門結束十妙咸歸
0880b13: 止觀一念三千不思議境方顯教不設悟理有從
0880b14: 故云故撮十妙為觀法大體又曰彼此昭著法華行
0880b15: 成又云故重述十門令觀行可識故知攝歸心境點
0880b16: 示觀門俾造次顛沛不忘行法荊溪述作旨在茲焉
0880b17: 一家所談剎那妄心即三諦理具足三千依正之法
0880b18: 唯在止觀陰境之初至於諸文曾未點示良以止觀
0880b19: 是己巳心所行終窮之說故並以三千而為指南是知
0880b20: 三界無法唯是心作心如師造諸五陰故色從心
0880b21: 造全體是心此能造心具足諸法若不本具云何能
0880b22: 造故觀所造唯見理具不見諸法唯一心性待對既
0880b23: 絕心性亦忘尚無於同何況有異我心既爾生佛咸
0880b24: 然一一常同彼彼自異若論修觀必在自心如此之
0880c01: 境名諸法本如此之觀是諸行源不同指真如亦
0880c02: 異一切唯識準望諸說豈出斯理可使由之不可使
0880c03: 知之也今此十門正示因果自他同歸此理或以即
0880c04: 假收或以空中攝或單就內境或兼約內外附事融
0880c05: 義去就有別須知理體只一無差預曉斯旨至文易
0880c06: 見是故十門指歸在此此文辭理高遠由來尚矣義
0880c07: 家抄錄往往別行標立題目二三其說吾將適從今
0880c08: 依行滿法師涅槃記指為法華玄記十不二門況滿
0880c09: 是荊溪門人必也親聞呼召故依彼記以立總題雖
0880c10: 違眾吾從古也別行之本與古釋籤其辭不同凡二
0880c11: 十餘處難將文定宜以義求今所申釋不以今古局
0880c12: 其文不以情執限其義在文在義擇善從之俾荊溪
0880c13: 微旨無隱乎爾。
0880c14: 翻經通紀序
0880c15: 曰浮圖之教流于華夏者其權與於東漢乎其於訓
0880c16: 民也大抵與姬公孔子之說共為表裏耳何耶導之
0880c17: 以慈悲所以廣其好生惡殺也敦之以喜捨所以申
0880c18: 乎博施濟眾也指神明不滅所以知乎能事鬼神之
0880c19: 非妄也談三世報應所以證福善禍淫之無差也使
0880c20: 夫黎元遷善而遠罪撥情而反性覈其理也則明踰
0880c21: 指掌從其化也則速若置郵噫雖域外之真詮實有
0880c22: 毗於治本矣美矣哉孝明之夢感也得以丕顯之後
0880c23: 世君民者得以丕承之是故葉書繼至而主上寅奉
0880c24: 翻傳流衍者無代無之洎乎李唐憲宗以降其務寢
0881a01: 者凡一百七十齡故五代之間絕聞傳譯逮乎我大
0881a02: 宋太宗神功聖德文武皇帝欽承佛記扶起墜風由
0881a03: 是象胥之學重光能仁之道益振闡揚之利不可
0881a04: 得而思議焉有以見漢明丕顯之功不獨美於前世
0881a05: 者也某養疾林野講談多暇遂於嘉祥南山通慧三
0881a06: 代僧傳靖邁智昇兩家圖紀洎諸傳錄而皆刪取翻
0881a07: 傳事跡編次成文其間年世差舛頗為刊正分為兩
0881a08: 卷號曰翻經通紀始炎漢終我朝正統僭偽合二十
0881a09: 一國其傳譯者凡一百五十一人所譯之經則存諸
0881a10: 目錄此但舉其大數而已巳俾學佛者覽之既知大覺
0881a11: 之宗有自來矣抑又見太宗之於我教也有繼絕存
0881a12: 亡之道與大宋天禧三年龍集己巳未十月既望越四
0881a13: 日於錢唐郡孤山瑪瑙坡負暄亭序。
0881a14: 佛氏征別集序
0881a15: 唐祚既滅五代之間亂亡相繼錢氏霸吳越奉王室
0881a16: 者凡百年羅昭諫陸魯望孫希韓輩既沒文道大壞
0881a17: 作雕篆四六者鯨吞古風為下俚謳者掃滅雅頌
0881a18: 大夫士皆世及故子弟恥服儒服恥道儒言而必以
0881a19: 儒為戲當是時也孰肯作苦辭句張皇正道速謗
0881a20: 於己巳背利於時為世之棄物耶佛氏征永嘉人也
0881a21: 學古文於樂安孫郃而不變所守扶其墜風作玉璽
0881a22: 刺剌傳禪述儉德指迷化成之篇頗有新意而生不偶
0881a23: 升平迫於僧吏故於所述往往有應事隨時不能正
0881a24: 名者此亦珪璋之微玷耳今擇其善者若干首勒成
0881b01: 三卷別為一集可以垂範將來知賢者之用心云初
0881b02: 征董吳越之僧也進賢好施治行心不忘佛理噫進
0881b03: 賢義也好施仁也治行貞也心不忘佛理達也四者
0881b04: 備矣君子謂列傳于高僧播美乎百世可也而不見
0881b05: 大宋之十科者雖曰傳者不蔽賢吾不信也。
0881b06: 闡義鈔序
0881b07: 此請觀音經疏疏自智者演說章安記錄古來人師
0881b08: 無聞贊述既傳授道息後學往往有不知其名者知
0881b09: 其名而未披其卷者於乎斯文之未喪也一爾
0881b10: 吾不肖而實痛焉吾如默默則何以傳後遂因疾間
0881b11: 輒約文敷義筆之為鈔凡二卷庶申明於大旨開發
0881b12: 於童蒙也既成乃作序以言其由復作闡義之名以
0881b13: 名之皇宋三葉登封之明年歲次己巳酉孟夏哉生明
0881b14: 於南塔上方病中序。
0881b15: 
0881b16: 閑居編第十
