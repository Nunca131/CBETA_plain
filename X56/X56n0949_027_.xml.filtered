0905a14: 
0905a15: 
0905a16: 閑居編第二十七
0905a17: 
0905a18: 宋孤山沙門　智圓　著
0905a19: 感義犬并序
0905a20: 錢唐縣西北水行十八里有村曰義犬者昔人養犬
0905a21: 甚馴行邁于是醉臥草間野火四至將焚焉犬能亟
0905a22: 至河岸以身濡水濕其草主遂免禍睡覺犬力殫斃
0905a23: 矣感其義因葬之鄉人命其地曰狗葬後刺剌史以義
0905a24: 犬之名易狗葬之名予舟行過其地遂為文以感之。
0905b01: 浩浩動物唯人為貴立人之道曰仁與義
0905b02: 二者不行與畜同類畜能行是與人曷異
0905b03: 懿矣斯犬立功斯地救主免焚濡草以智
0905b04: 其身雖斃其名不墜於戲
0905b05: 人有畜心以形見親畜有人心以形見棄
0905b06: 是非心焉形何辨旃犬形之人為善于是
0905b07: 人形之犬孕惡不止傷哉凶人胡不遄死
0905b08: 刺史贈名為教有旨
0905b09: 評謝屐
0905b10: 錢唐郡西有湖曰西湖湖中有山曰孤山山西有坡
0905b11: 曰瑪瑙病夫居之二年創亭於坡之上亭自講堂之
0905b12: 北由竹徑盤紆斗上平視崇山下瞰巨浸春容秋態
0905b13: 布列目前其或晝雨收暮雲卷林巒爭翠花木競秀
0905b14: 既若濃黛潑粉障又如華袞映璃故病夫講暇憑
0905b15: 欄流睇瓦然終日不知它營噫境惑於我邪我惑於
0905b16: 境乎每至雨歇山水下流幽徑沮洳山石磥砢而且
0905b17: 阻往來因思謝客兒肆意泉石尋山登嶺著木屐
0905b18: 上則去其前齒下則去其後齒病夫依其製納以登
0905b19: 降若由塗在危能安履險而夷吾考其由由損有
0905b20: 餘而補不足也夫屐之上山也則前昂而後低去前
0905b21: 齒者損有餘也留後齒者補不足也故上山所以安
0905b22: 且平也屐之下山也則後舉而前屈去後齒者損有
0905b23: 餘也留前齒者補不足也故下山所以安且平也是
0905b24: 故在危能安履險而夷無他也損有餘補不足也噫
0905c01: 持此道以履於家履於國履於天下則何患於傾危
0905c02: 哉所以傾危者由減不足以奉有餘耳此猶不率謝
0905c03: 公之製而納常人之屐乘陵陟岡者必有蹉趺顛墜
0905c04: 之患矣吾詳靈運之用意託此以矯世垂誡也豈獨
0905c05: 在於屜屐哉康樂公沒六百載于茲矣胡以問邪嗚
0905c06: 呼。
0905c07: 敘繼齊師字
0905c08: 恭名稱字仰聞之儒禮也覽天竺古皇之教乃見子
0905c09: 兼父母之名知其不以避名為禮矣又彼聖賢輩或
0905c10: 云字而不言名或云名而不言字者蓋名之與字同
0905c11: 出而異稱爾非定體彰德之別也矧夫圓頂既殊於
0905c12: 章甫方袍且異於縫掖必立字以倣儒耶然雖推本
0905c13: 無聞而隨方有義故中國古之桑門清簡貞固角立
0905c14: 傑出者皆名字雙立焉吾友繼齊師永嘉人也貌莊
0905c15: 而氣清志高而辭正曩者學止觀法門於奉先而與
0905c16: 予同門習淨名大義於石壁而與予同道是以熟其
0905c17: 行知其德故得詳其名稽其實而字之書曰底至齊
0905c18: 信用昭明于天下孔子傳曰致行至中信之道用顯
0905c19: 明于天下雅曰殷齊中也考彼二文齊訓中也明矣
0905c20: 是知吾友以繼續大中之道以立名豈徒然也夫大
0905c21: 中之道非聖人莫能至之非君子莫能庶幾行之書
0905c22: 曰建用皇極語曰中庸之德其至矣乎抑又古先覺
0905c23: 王升中天降中國中日生證中理談中教噫釋之尚
0905c24: 中既如此儒之尚中又如彼中之為義大矣哉吾友
0906a01: 志慕真宗旁通儒術希中為字不亦宜乎俾解希乎
0906a02: 中無空有之滯行希乎中無偏邪之失事希乎中無
0906a03: 狂狷之咎言希乎中無訐之弊四者備矣修之於
0906a04: 身則真淨之境不遠而復化之於人則聖人之教不
0906a05: 令而行夫如是則稱其字而思過半矣彰德之義於
0906a06: 斯見矣。
0906a07: 擇日說
0906a08: 陰陽家流謂日之吉凶由善惡之神主焉蓋佐天而
0906a09: 為治者也故犯凶日必罹之禍擇吉日必貽之福而
0906a10: 民惑久矣凡改作用事咸擇其吉日冀去禍而就福
0906a11: 焉吾不信也夫吉凶禍福繫乎人不繫乎日書曰惟
0906a12: 上帝無常為善降之百祥為不善降之百殃果有神
0906a13: 佐天為治者也必能罰罪而賞功也苟凶日為善豈
0906a14: 速其禍邪吉日為惡豈蒙其福邪為善而速禍是罰
0906a15: 不當罪也為惡而蒙福是賞不當功也既而賞無功
0906a16: 罰無辜則神乃弄天之權妄作威福者以上帝之聰
0906a17: 明必削地奪爵久矣豈至如是而猶司賞罰之柄乎
0906a18: 薄俗棄忠孝而不履背禮義而不修而競擇吉
0906a19: 日欲苟免其禍而求其福者何異惡醉而強酒乎
0906a20: 王制曰假於鬼神時日卜筮以疑眾者殺說者云今
0906a21: 時持喪葬築蓋嫁取卜數文書使民倍音背禮違制以
0906a22: 其為害大也嗚呼吾聞積善之家必有餘慶不聞用
0906a23: 吉日而致福也積不善之家必有餘殃不聞用凶日
0906a24: 而致禍也故曰吉凶禍福繫於人不繫於日也故吾
0906b01: 用事必擇道而行之擇禮而從之擇友而交之擇里
0906b02: 而處之擇師而事之孳孳然砥名礪節俾無失於天
0906b03: 爵也而擇日不與焉。
0906b04: 敘傳神
0906b05: 釋氏子之廓才識者必內貫三學外瞻五明戒定
0906b06: 慧之謂三學也聲醫工因之謂五明也明者曉解
0906b07: 精識之謂乎寫貌傳神其工巧明之至者矣夫寫貌
0906b08: 貴乎似既似矣必在得其精爽於筆墨間則神可傳
0906b09: 矣與其本體之無異故世謂之寫真焉豈比夫潑墨
0906b10: 以圖山水縱怪以狀鬼神率情任意無所規準耶諒
0906b11: 工巧之狂誕爾故曰寫貌傳神其工巧明之至也惟
0906b12: 久上人錢唐人也正業外以傳神擅名吳越間高僧
0906b13: 巨儒悉上人筆其狀也雖止水照影明鑒寫像未之
0906b14: 若也噫藝之精至有如此者因悟夫學吾仲尼之道
0906b15: 者豈不然與仲尼得唐虞禹湯文武姬公之道炳炳
0906b16: 然猶人之有形貌也仲尼既沒千百年間能嗣仲尼
0906b17: 之道者唯孟軻荀卿楊子雲王仲淹韓退之柳子厚
0906b18: 而已巳可謂寫其貌傳其神者矣其申商莊列朱翟之
0906b19: 學者乃潑墨圖山水縱怪狀鬼神率情任意之說豈
0906b20: 規準於周孔乎於戲肖其容得其神者傳寫之上也
0906b21: 肖其容不得其神者次也不肖其容而姑為人狀者
0906b22: 又其次也寫人貌而反作獸形者何足道哉李斯學
0906b23: 周孔道由荀卿門洎乎相祖龍也火六經而坑儒士
0906b24: 峻刑法以殘黔首使天下搔然卒滅秦嗣何異乎寫
0906c01: 人狀為獸形耶因美上人之藝精筆妙故敘之亦足
0906c02: 為學道者之誡云。
0906c03: 
0906c04: 閑居編第二十七
