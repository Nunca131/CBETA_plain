0900c05: 
0900c06: 
0900c07: 閑居編第二十四
0900c08: 
0900c09: 宋孤山沙門　智圓　著
0900c10: 荅李秀才書
0900c11: 隴西秀才昨惠書屬愚故疾屢作而弗果荅邇者又
0900c12: 以手簡為貺遂并而閱之而皆辭理端勁志氣激揚
0900c13: 將欲刮去浮華驅還淳正言何大而旨何深邪不以
0900c14: 愚為無似者謂知古人道有古人文此亦秀才謬聽
0900c15: 之過也然愚於林下養疾講佛經外亦頗有志於斯
0900c16: 文秀才知我者驟扣於愚愚如不言是失人也今陳
0900c17: 顛亂一說惟秀才聽之夫論文者多矣而皆駮其妖
0900c18: 蠱尚其淳粹俾根抵仁義指歸道德不爾而但在文
0900c19: 之辭似未盡文之道也愚竊謂文之道者三太上立
0900c20: 德其次立功其次立言德文之本也功文之用也言
0900c21: 文之辭也德者何所以畜仁而守義敦禮而播樂使
0900c22: 物化之也功者何仁義禮樂之有失則假威刑以防
0900c23: 之所以除其菑而捍其患也言者何述其二者以訓
0900c24: 世使履其言則德與功其可至矣然則本以正守用
0901a01: 以權既辭而闢之皆文也故曰仲尼祖述堯舜憲章
0901a02: 文武焉堯舜非德邪文武非功邪故愚以仁義之
0901a03: 謂文故能兼於三也以三者豈越仁義哉或曰經天
0901a04: 緯地曰文聖人之說也子以仁義不亂其非聖邪曰
0901a05: 夫仁義者在天曰陰陽在地曰柔剛非夫仁義則胡
0901a06: 以經乎天非夫仁義則胡以緯乎地是故率天地之
0901a07: 性而生者心必則乎德義之經口必道乎訓格之言
0901a08: 言之所施期乎救弊且句句警言言箴戒尚慮無
0901a09: 益於世而代人競以淫辭媚語聲律拘忌夸飾器用
0901a10: 取悅常情何益於教化哉何益於教化哉然則用心
0901a11: 存公性其情者然後可立於言苟心之不公情之不
0901a12: 性雖艱其句險其辭必有反經非聖之說者故率情
0901a13: 之所為未見有益於教也或曰情動於中而形於言
0901a14: 何率情之非乎曰有是哉節情以中則可噫立言者
0901a15: 莫不由喜怒哀樂內動乎夫喜而不節則其言怒
0901a16: 而不節則其言訐哀而不節則其言懦樂而不節則
0901a17: 其言淫樂不至于淫哀不至于懦怒不至于訐喜不
0901a18: 至于惡則貶而懲之善則而勸之本之以道德
0901a19: 守之以淳粹則播于百世流乎四方踵孟肩楊諒無
0901a20: 德矣故曰喜怒哀樂之未發謂之中發而皆中節
0901a21: 謂之和中也者天下之大本也和也者天下之達道
0901a22: 也故愚以庶乎中和為立言之大要也則德乎功乎
0901a23: 可踐言而至也秀才以為如何哉惟秀才圖之。
0901a24: 與門人書
0901b01: 近得汝書云以吾所撰界相牓序勒石以圖不朽亦
0901b02: 宜矣吾雖不敏而實錄其事庶可貽後也客有至自
0901b03: 華亭者謂吾云見石上刻界相字改為戒字吁可怪
0901b04: 也為寫者無識誤作耶為汝輩不知所以妄改耶果
0901b05: 寫者之誤亦汝過也此序汝之請也汝實尸之其猶
0901b06: 虎兕出柙龜玉毀櫝誰之過歟夫經史子集假借之
0901b07: 字則有之矣禮記逍遙作消搖早暮作蚤莫左傳埋
0901b08: 馬屎史記三遺屎皆用弧矢字莊子筌作蹄史記
0901b09: 羅作爵文選吳越作此皆假借或古字然也若
0901b10: 疆界字不聞假借戒慎字也況結界戒律之名出乎
0901b11: 佛教佛教始乎東漢律藏譯在後秦後賢製字頗足
0901b12: 佛教憑之故假借者或寡矣故結界戒律之名本諸
0901b13: 律藏二字元分何輒改之耶以此勒石非圖不朽之
0901b14: 謂也適足播醜於後世取笑於四方耳然有識者讀
0901b15: 之不察其所以必罪吾心之荒吾學之寡也其或察
0901b16: 其所以者必罪寫者之誤作後生之改也噫苟百世
0901b17: 之下四海之人皆有識也果能罪吾心荒也學寡也
0901b18: 吾所以懼者竊恐吾沒後童蒙輩以吾為古人也且
0901b19: 曰此能序事也必有學矣既勒于石也必可則矣既
0901b20: 謂有學矣可則矣乃謂結界之字宜作戒律字書之
0901b21: 也苟見是者謗以為非執此之非崇以為是人或告
0901b22: 之以正必扞格而不受乃曰彼古人也勒于石矣豈
0901b23: 非哉由是一以教十十以教百百以教千至于無窮
0901b24: 漫衍天下速若置郵何其然耶正說難行邪說易行
0901c01: 必然之理也若然者是吾亂名改作聾瞽於後學也
0901c02: 豈不大懼乎以吾尚知大懼汝誤吾之文誑後之人
0901c03: 安得不益懼於吾乎汝宜速磨滅改正之無貽我羞。
0901c04: 
0901c05: 閑居編第二十四
