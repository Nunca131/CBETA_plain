0691a01: 
0691a02: 
0691a03: 
0691a04: 
0691a05: 
0691a06: No. 942-5
0691a08: 
0691a09: 一　盧舍那佛所說戒人法權實
0691a10: 二　二種五種唯識八識九識色心
0691a11: 三　即身成佛者為在初住為復在相似
0691a12: 四　解廣高長者即身入佛位入法華三昧否
0691a13: 五　斷惑不斷惑成佛又草木成佛誠文
0691a14: 六　權實誠文又法相三論華嚴三宗諍論是非
0691a15: 日本國內供奉光定法師　疑問
0691a16: 疑云盧舍那佛是他受用法身國清百錄　智者
0691a17: 大師普禮盧舍那臺上之佛是則別教佛也佛若
0691a18: 是權所說之戒亦應權也今盧舍那佛所說戒既
0691a19: 自性清淨戒即是本原真實何故所說戒體是實
0691a20: 而說戒之佛是權若言自性清淨戒是毗盧遮那
0691a21: 佛所說者毗盧遮那是自受用法身對誰說於自
0691a22: 性戒乎案普賢觀經意戒之和上是大日如來經
0691a23: 云釋迦牟年尼名毗盧遮那遍一切處等故此和上
0691a24: 所說戒可名自證戒也佛既是實戒亦應實未審
0691b01: 大日如來赴機說者為他受用佛戒為當自受用
0691b02: 佛戒又此赴機所說戒為自證戒為非自證戒請
0691b03: 示權實同異。
0691b04: 述曰別圓二教並具三身且別教有教道證道二說
0691b05: 若據教道人法俱權以教道詮離邊兼果頭無佛故
0691b06: 所以教道自他受用並是權意若入證道證理同故
0691b07: 自他受用並是真實以其果頭有實證故所以臺上
0691b08: 之佛不論自受用據教道則二佛皆權據證道則二
0691b09: 身俱實也戒之權實唯佛所說然夫戒體非權非實
0691b10: 但由教道證道權實有殊遂使內證自性之戒致有
0691b11: 權實之異如水本來非方非圓唯隨器然為方圓之
0691b12: 相又自受用他受用者只是一體上二名也自內證
0691b13: 理受用法樂名自受用將自所受微妙法樂向他菩
0691b14: 薩宣說全彼受用此妙法樂名他受用故隨其作用
0691b15: 兩向得名然其佛體元來是一矣戒體本無自他之
0691b16: 異隨佛方有自他之名將自證法向他說之因知自
0691b17: 受用佛戒他受用佛戒其體同也若圓教三身俱實
0691b18: 戒體必是自性無作亦以自證赴機說之說默自他
0691b19: 受並是同體此義易知云云。
0691b20: 疑云有人建立二種唯識一者性唯識二者相唯
0691b21: 識性唯識者以真如等無為諸法為體相唯識者
0691b22: 以有為諸法為體五種唯識者一識之性故唯識
0691b23: 謂真如等無為法也二識之自性故唯識謂八識
0691b24: 也三識所依故唯識謂五根等也四識所緣故唯
0691c01: 識謂六塵也五識之分位故唯識謂不相應行也
0691c02: 今疑約八識建立色心為復約九識建立色心又
0691c03: 八識色心與九識色心同異如何又八識色心為
0691c04: 是生滅法為復不生不滅云云。
0691c05: 述云八識九識者數之盈縮非碩異也第九是識之
0691c06: 本性八觀是識之相用迷性乃八識俱縛造業昇沉
0691c07: 故有六道之殊悟性即八識俱解脫悟有淺深故四
0691c08: 聖差別性之與相如水及波性相俱舉故立九識若
0691c09: 沒性存相只立八識所以八識九識皆無妨也如言
0691c10: 第八海中七識浪起者相中論用也如來逗機奢促
0691c11: 隨時苟執一邊仍同眾盲之觸象矣又八識色心者
0691c12: 即生滅悟者乃知不生不滅本來不生不滅今誰滅
0691c13: 乎色心同異者若直論法性論之色心皆是法性以
0691c14: 法性無異故色之與心並無差別法華經云十方佛
0691c15: 土中唯有一乘法等華嚴經云三界唯一心心外無
0691c16: 別法心佛及眾生是三無差別迷此理則固執色心
0691c17: 異也若了差而無差無差而差則任說同說異於理
0691c18: 無失矣。
0691c19: 疑云即身成佛者為在初住位為復在相似已巳來
0691c20: 若言在初住者從分段入變易必有隔生義如何
0691c21: 得云即身成佛若言即身成佛只在相似已巳來者
0691c22: 依何經論而立斯義又南岳思大師及智者大師
0691c23: 親說即身成佛之義請示其文。
0691c24: 述曰即身成佛為在相似為復在初住有何憑據者
0692a01: 若直就心悟論之不同觀行名字迴心即佛若論遍
0692a02: 應法界分影自在之時相似初住即身成佛皆得何
0692a03: 者常途所云由相似後心斷初住之障方入初住若
0692a04: 相似位中不斷無明何由可入初住之位相似位人
0692a05: 決斷無明八相成佛方名初住所以斷障見理之功
0692a06: 正在相似當其惑障已巳除與理冥會之時方得初住
0692a07: 之名若以斷障入住之能即身成佛正在相似位中
0692a08: 然證理已巳後能起真應方名初住由將相似之身入
0692a09: 初住故住亦即身成佛況復不捨初住之身極登妙
0692a10: 覺哉然從分段入變易故有隔生入者有即生入者
0692a11: 若入變易後定無隔生之義法華經云父母所生身
0692a12: 得清淨六根無量義經云即於是身得無生法忍驗
0692a13: 知即身成佛有憑可信南岳云一生欲入銅輪之位
0692a14: 領眾太早只淨六根止觀明中道觀云一生可修一
0692a15: 生可證玄義云圓教肉身菩薩一生有超登十地之
0692a16: 義斯乃二聖口說即身成佛之文然只淨六根者是
0692a17: 大師監失光藏德謙讓之言為遮凡夫疑故也法
0692a18: 藏法師云南岳天台德行難測為是等覺為是妙覺
0692a19: 此方名德多云南岳大師應是地上之聖不爾何能
0692a20: 於此唐國捨方便生日本為國王大作佛事此乃自
0692a21: 在所欲生應法界之用也天台和尚能融萬法為一
0692a23: 步能感物心在生滅後奇異甚多若非大聖何得如
0692a24: 此因知藏公之言有實可信。
0692b01: 疑云一法界具九法界名為體廣九法界即佛法
0692b02: 界名為位高十法界即空即假即中名為用長解
0692b03: 此義者凡夫即身入佛位否又於一念中一法攝
0692b04: 九名為體廣一念中九無非佛法名為位高一念
0692b05: 十法無非三諦名為用長得解此義時便於即身
0692b06: 入法華三昧為復於異世得入耶又以父母所生
0692b07: 身得解此義修行之時即此一生入於何位頗有
0692b08: 知而不修行者自然得入聖位否若言有者六即
0692b09: 位中入於何位。
0692b10: 述曰所言解十法界高廣義即於此身入佛位否等
0692b11: 者若論性德不簡凡聖無始已巳來未曾不具據此論
0692b12: 之即此凡夫無始之時早入佛位豈至今世論其入
0692b13: 與不入耶若論修得只是顯得本有之體也理無漸
0692b14: 頓之異顯之遲早由人勤怠即生隔生思之可知雖
0692b15: 即本來具足然唯知而不脩者叵有得聖之期如臨
0692b16: 路不行終是無達期所以知性具足之理須勤修行
0692b17: 矣入法華三昧准之可知。
0692b18: 疑云斷煩惱成佛為復不斷煩惱成佛若言斷煩
0692b19: 惱成佛者便同三乘教若言留煩惱成佛者既有
0692b20: 煩惱障何得成佛又此惑者為離身外有為當不
0692b21: 離身有又體遍一切處名為體廣已巳成佛久遠名
0692b22: 為位高從本垂跡三世利物名為用長得此意脩
0692b23: 行者於凡夫即身得入分真究竟位否若言不入
0692b24: 分真究竟位者即身成佛則有言無實又即身成
0692c01: 佛及草木成佛若有經論誠文請示其文夫立義
0692c02: 者有誠文則可信無文則不可信也。
0692c03: 述曰且言斷煩惱者成佛為復不斷煩惱成佛等者
0692c04: 煩惱當體即空假中若斷煩惱即斷三諦菩提即煩
0692c05: 惱如金即師子煩惱是菩提如師子即金也處煩惱
0692c06: 大海起法界廣用方名不斷煩惱起諸解脫然實相
0692c07: 非斷非不斷如來隨機張網多目雖說斷說不斷然
0692c08: 在佛心斷而不斷不斷而斷非斷非不斷若曉斯意
0692c09: 斷與不斷無妨夫圓教菩薩心行如海以萬法為化
0692c10: 門若嫌同三乘殊乖普門示現矣煩惱不在身內不
0692c11: 在身外不在中間然亦不離內外及中間如是而有
0692c12: 又言得體廣位高用長之意修行於凡夫即身入分
0692c13: 真究竟否者此義已巳如上十界高廣中意然久遠成
0692c14: 佛不出今之一念三世利物何曾異時自心具足百
0692c15: 界三千有佛無佛性相常然住但以無明所覆累劫
0692c16: 不見若返迷還源之時迴心即佛三身四德具足無
0692c17: 減以此觀之分真究竟在凡一念若論脩得隨惑厚
0692c18: 薄見理明昧仍有地位之階降若根利障薄者一生
0692c19: 可獲鈍根障重者二生乃至多生得到聖位不令定
0692c20: 判矣且如相似後心入銅輪者入變易後無隔生義
0692c21: 豈非即身入究竟乎立義有據即可信無憑則不可
0692c22: 信者荊溪曰愚者守文智者尋義草木成佛有誠
0692c23: 文否者毗陵所制金剛錍論盛談斯義請往尋之。
0692c24: 疑云一乘為實三乘為權者其義如何請示權實
0693a01: 誠文此間法相宗唯立三乘云於三乘中菩薩為
0693a02: 實二乘為權三論宗又立三乘云菩薩為實二乘
0693a03: 為權華嚴宗立四乘云一乘之外別有三乘一乘
0693a04: 相對而為四乘乃云一乘是實三乘是權此等三
0693a05: 宗互相諍論請判是非云云。
0693a06: 述曰所以三乘是權一乘是實者一乘是隨自意語
0693a07: 故說為實三乘是隨他意語故說為權開三顯一破
0693a08: 三顯一故與諸宗永異法華經云佛以方便力示以
0693a09: 三乘教明知三乘皆是方便權示又云十方佛土中
0693a10: 唯有一乘法無二亦無三今為汝等說最實事世尊
0693a11: 法久後要當說真實等固知一乘為實灼然有據然
0693a12: 諸家執諍不可制止此方所論彼國亦諍隨宗生計
0693a13: 何得無諍若夫高廣包含深契佛意者唯是天台宗
0693a14: 矣。
0693a15: 唐會昌五年三月二十八日
0693a16: 上都右衛體泉寺義學沙門　宗　上
