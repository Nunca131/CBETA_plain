0943b18: 
0943b19: 
0943b20: 閑居編第五十
0943b21: 
0943b22: 宋孤山沙門　智圓　著
0943b23: 懷南遊道友
0943b24: 曾聞飛錫入南閩態雲蹤不可親
0943c01: 靜夜獨吟空對月昔年聚話更無人
0943c02: 波濤路阻書難到泉石房閑夢自頻
0943c03: 未省相逢在何日西風蕭索淛河濱
0943c04: 栽花
0943c05: 移花來種草堂前紅紫紛紜間淡煙
0943c06: 莫歎朝開還暮落人生榮辱事皆然
0943c07: 病起二首
0943c08: 衡門牢落雨苔斑病起深秋氣象閑
0943c09: 照水未能嗟白髮倚欄重得見青山
0943c10: 風高砌木蟬猶噪社近茆堂鷰已巳還
0943c11: 孤坐孤吟又終日有誰來此問衰顏
0943c12: 又
0943c13: 湖天淡蕩鴈參差行樂搘筇繞所居
0943c14: 古壁苔荒鳴蟋蟀水軒風冷謝芙蕖
0943c15: 看雲默誦空王偈拂榻閑開孔聖書
0943c16: 戶無人慰寥索草堂深夜照蟾蜍
0943c17: 寄題虎丘山
0943c18: 崛起孤號虎丘奇蹤寧與眾山儔
0943c19: 月涵秦始池冷蘚駮生公講石幽
0943c20: 招隱未能居絕頂臥雲空欲前脩
0943c21: 披圖盡日身難到杳杳煙波茂苑秋
0943c22: 漁父
0943c23: 髮閑梳小掉輕蘆花深處最怡情
0943c24: 自憐身外唯煙月肯信人間有利名
0944a01: 閑脫緣蓑春雨霽醉眠深浦夕陽明
0944a02: 陶陶終歲無人識應笑三閭話獨清
0944a03: 水
0944a04: 本性澄明萬古同滔滔潤物信無窮
0944a05: 百川奔注歸滄海五服安居賴禹功
0944a06: 動帶晚風衝島嶼靜涵秋色混空
0944a07: 浮舟葬骨成何事范蠡知機伍相忠
0944a08: 白蓮
0944a09: 栽種空池歲已巳暑天開處異花
0944a10: 澄波照影疑秋鷺靜夜擎香混月華
0944a11: 雪態自堪憐翡翠玉苞終恥近蒹葭
0944a12: 閑來倚檻看無猒為似禪心本絕瑕
0944a13: 暮秋
0944a14: 嗈嗈賓鴈又隨陽兔走烏飛兩共忙
0944a15: 露冷小池荷減綠風高幽砌菊添黃
0944a16: 圓明自喜心如月皓白誰愁似霜
0944a17: 閑臥不堪思往事星河耿耿夜偏長
0944a18: 養疾
0944a19: 深院無人疾漸輕西風黃葉滿閑庭
0944a20: 行披老子五千字坐讀楞嚴十軸經
0944a21: 籬下清香寒有菊間微影夜無螢
0944a22: 誰知夜裏珠長在堪歎悠悠醉未醒
0944a23: 君不來
0944a24: 前年送君空江上張帆正值西風起
0944b01: 今日西風君未歸茫茫只見空江水
0944b02: 扇
0944b03: 霜縑裁製賴金刀冷淡還宜海濤
0944b04: 盛夏有功風自遠涼秋無用架偏高
0944b05: 譚筵幾謝驅煩熱征路長解陶
0944b06: 未得袁宏手中握揚仁何處可施勞
0944b07: 新栽小松
0944b08: 新種孤松一尺餘淡煙竹便相宜
0944b09: 閑來且翫凌霜貌身後誰觀合抱時
0944b10: 冷碧豈容塵染汙貞心寧共草凋衰
0944b11: 夜深庭際清風起細韻難教俗耳知
0944b12: 閑詠
0944b13: 造化無餘豈有私如何庶物自參差
0944b14: 群烏不涅身長黑雙鷺無愁頂亦絲
0944b15: 巖桂翠濃深雪夜井桐黃落暮秋時
0944b16: 空世界都如幻楞嚴曰迷妄有空依空立世界又曰自心取自心非幻
0944b17: 成幻法莫把閑心逐境思楞嚴曰不
0944b18: 取無非幻非幻尚不生幻法云何立
0944b19: 新栽竹
0944b20: 傍砌篁手自栽數竿蒼翠勝花開
0944b21: 今宵下更深睡應送寒聲枕上來
0944b22: 讀元結文
0944b23: 復古還淳元結文可憐楊浚獨知君
0944b24: 當時自號為聲叟五交切次山道號也
0944c01: 立事垂言信不
0944c02: 戲題夜合樹
0944c03: 明開暗合似知時用舍行藏誡在茲
0944c04: 綠葉紅葩古墻畔風光羞殺石楠枝
0944c05: 病中感體元上人見訪
0944c06: 犬吠衡門宿霧消草堂風冷竹蕭蕭
0944c07: 若非故友憐衰病誰肯凌晨訪寂寥
0944c08: 寄瑞應經疏及注陰符經與體元上人
0944c09: 瑞應陰符盡索看封題欲寄意盤桓
0944c10: 自才識非通敏不得同歸得異端
0944c11: 病起自嘲
0944c12: 林下羸羸一病軀四旬欹枕減肌膚
0944c13: 閑來試照秋泉看金鍍形容雪染鬚
0944c14: 戲題四絕句并序
0944c15: 潛夫之居瀕湖倚山有野野鹿焉以為耳目之翫
0944c16: 有家雞家犬焉以為警禦之備潛夫每自色目其
0944c17: 為在陰其鹿為食苹其犬為吠月其雞為司晨有時
0944c18: 天雨晴秋氣清在陰唳于大澤食苹鳴于幽谷吠月
0944c19: 吠于閑軒司晨啼于喬木音響更作似於潛夫前各
0944c20: 大誇其能也傳稱介葛盧別牛鳴世謂公冶長辯鳥
0944c21: 語信矣夫先民有通於禽獸語者吾無先民之能以
0944c22: 意度之似有所得遂為四絕句以見其意適足以自
0944c23: 取歡笑乎昔者樂天為八絕蓋陳乎雞烏鳶鵝贈
0944c24: 答之意故吾得以嚬焉噫亦有所儆非直以文為
0945a01: 戲云耳得前詩所謂彼我更相笑是非無實錄者斯
0945a02: 四絕也近之矣。
0945a03: 自矜
0945a04: 紫府青田任性游一聲清唳萬山秋
0945a05: 仙材況有千年壽鹿犬凡雞豈合儔
0945a06: 鹿讓
0945a07: 身有素斑文既備頂雙角武仍全
0945a08: 我兼文武為時瑞汝但白身空有年
0945a09: 犬爭功
0945a10: 雪毳文毛有表防姦禦且無功
0945a11: 中宵誰解頻頻吠庭皎秋蟾樹褭風
0945a12: 雞怨言
0945a13: 三箇因何各自強誇己巳德掩他長
0945a14: 冥冥風雨茆堂閉至竟誰先報曉光
