0894a06: 
0894a07: 
0894a08: 閑居編第十九
0894a09: 
0894a10: 宋孤山沙門　智圓　著
0894a11: 中庸子傳上
0894a12: 中庸子智圓名也旡外字也既學西聖之教故姓則
0894a13: 隨乎師也砥礪言行以庶乎中庸慮造次顛沛忽
0894a14: 忘之因以中庸自號故人亦從而稱之或曰中庸之
0894a15: 義其出於儒家者流子浮圖子也安剽竊而稱之耶
0894a16: 對曰夫儒釋者言異而理貫也莫不化民俾遷善遠
0894a17: 惡也儒者飾身之教故謂之外典也釋者修心之教
0894a18: 故謂之內典也惟身與心則內外別矣生民豈
0894a19: 越於身心哉非吾二教何以化之乎嘻儒乎釋乎其
0894a20: 共為表裏乎故夷狄之周孔之道不行者亦不聞
0894a21: 行釋氏之道也世有限於域內者見世籍之不書以
0894a22: 人情之不測故厚誣於吾教謂棄之可也世有滯於
0894a23: 釋氏者自張大於已巳學往往以儒為戲豈知夫非仲
0894a24: 尼之教則國無以治家無以寧身無以安國不治家
0894b01: 不寧身不安釋氏之道何由而行哉故吾修身以儒
0894b02: 治心以釋拳拳服膺罔敢懈慢猶恐不至於道也況
0894b03: 棄之乎嗚呼好儒以惡釋貴釋以賤儒豈能庶中庸
0894b04: 乎或者避席曰儒之明中庸也吾聞之於中庸篇矣
0894b05: 釋之明中庸未之聞也子姑為我說之中庸子曰居
0894b06: 吾語汝釋之言中庸者龍樹所謂中道義也曰其義
0894b07: 何邪曰夫諸法云云一心所變心無狀也法豈有哉
0894b08: 亡之彌存性本具也存之彌亡體非有也非亡非存
0894b09: 中義著也此三者派之而不可分混之而不可同充
0894b10: 十方而非廣三世而非深渾渾爾灝灝爾眾生者
0894b11: 迷斯者也諸佛者悟斯者也噫能仁千萬言說豈逾
0894b12: 此旨乎去聖遠微言絕學之者攀枝捨其根挹流忘
0894b13: 其源於是乎或蕩於空或膠於有蕩於空者謂泯然
0894b14: 其無得寂然其無眹誰為凡乎誰為聖乎及其失也
0894b15: 迷因果混善惡棄戒律背禮義膠於有者硜然執有
0894b16: 脩彰然著有法凡豈即聖乎自豈即他乎及其失也
0894b17: 固物我而不可移泥怨親而不可解拘縛於近教殺
0894b18: 喪於遠理曰蕩空膠有孰良曰蕩空也過膠有也不
0894b19: 及然則空愈與曰過猶不及也唯中道為良敢問中
0894b20: 道曰適言其有也泯乎無得誰云有乎適言其無也
0894b21: 煥乎有象誰云無乎由是有不離無其得也怨親等
0894b22: 焉物我齊焉近教通焉遠理至焉無不離有其得也
0894b23: 因果明焉善惡分焉戒律用焉禮義脩焉大矣哉中
0894b24: 道也妙萬法之名乎稱本性之謂乎苟達之矣空有
0894c01: 其無著於中豈有著乎嗚呼世之大病者豈越乎執
0894c02: 儒釋以相誣限有無以相非故吾以中庸自號以自
0894c03: 正俾無咎也或者曰唯唯庶斯達矣再拜而出。
0894c04: 中庸子傳中
0894c05: 初中庸子之生也始言則知孝悌父母頗異之而不
0894c06: 於庸戲以草木濡水石以習文字採花布
0894c07: 以為徒自為講訓之狀唯言孝父母睦兄弟而已巳酷
0894c08: 有邁俗志父母不能違因捨為佛徒年八歲遂登具
0894c09: 於錢唐龍興寺今大中祥符寺也十五微知騷雅好
0894c10: 為唐律詩二十一將從師受周孔書宗其道學為文
0894c11: 以訓世會寢疾因自訟曰汝浮圖子髮既祝矣形且
0894c12: 毀矣而不習釋氏志慕儒學忘本背義又豈稱周孔
0894c13: 之旨乎汝姑習釋後學儒為副汝其圖之時源清法
0894c14: 師傳智者三觀之法于奉先予負笈而造焉在青矜
0894c15: 之列者凡三年會師亡既而離群索居衣或殫或
0894c16: 罄因之以疾病而孳孳然研考經論探索義觀得之
0894c17: 於心而不尚夸耀人或謂之愚且訥予聞之曰學道
0894c18: 貴達本息心也若炫其能矜其解欲他之買者吾不
0894c19: 如行商坐賈也歎天台宗教自荊溪師沒其微言
0894c20: 奧旨墜地而不振者多矣雖行而說者違道背義亦
0894c21: 眾矣於是留意於筆削且有扶持之志凡形百餘萬
0894c22: 言以廣其道或謂曰荊溪既沒解不在子乎唯名之
0894c23: 與行比荊溪猶塗漢之相遠耶予應曰解即未也名
0894c24: 之與行然哉然哉予著述人或非之門人以告予予
0895a01: 曰文中子有言智者非之吾當飾辭往謝愚者非之
0895a02: 吾將奈何且吾將扶聖道以潛潤於人也苟吾言之
0895a03: 是後世必有如吾者好之如其非也滅不旋踵矣
0895a04: 噫吾之道豈止與狺狺者爭勝哉無賴輩或背毀予
0895a05: 既而革面而來予待之盡禮人問其故答曰賓象天
0895a06: 主象地待不以禮是違天也違天不祥且彼謗我也
0895a07: 果實乎果乎果實也吾將改之彼訓我也是吾
0895a08: 師也何怒之有果也吾可笑以為樂又何怨之況
0895a09: 毀讚之言如谷響邪。
0895a10: 中庸子傳下
0895a11: 中庸子生十三年夢隨佛入于海夏滿行矣從至曠
0895a12: 野有物似世鬼神者佛垂訓久之年三十尋涅槃
0895a13: 經果有降曠野鬼神之事及撰涅槃記夢二沙門曰
0895a14: 龍樹觀音與之語且久予因著記夢一篇或謂予曰
0895a15: 夢者游魂偶然豈實乎安用記之其為人妖也子曰
0895a16: 嘻萬法一空皆如夢也百年大夢也一夕小夢也苟
0895a17: 大夢之可記小夢于何不可記乎苟知小夢之也
0895a18: 胡不達大夢之邪吾之記夢其有意焉罪我者其
0895a19: 記夢乎知我者其記夢乎予之訓後學也雖屢見違
0895a20: 後又訓之其或去者無一言以留之曰來而不距往
0895a21: 而不追古之道也或觸事擊發不能容忍俄而悔之
0895a22: 不好相形不好問命不好擇日於是撰福善禍淫論
0895a23: 擇日說以矯時俗未登有位者之門曰澹臺滅明
0895a24: 非公事未至於偃之室矧吾方外之人乎求知於
0895b01: 有位者士人之事耳吾削染矣敢亂四民之業哉吾
0895b02: 非也予多抱疾自稱病夫著病夫傳雖羸耗
0895b03: 瘠而不倦講道以誨人三藏典誥洎周孔荀孟楊雄
0895b04: 王通之書往往行披坐擁撰自箴七箴勒石於座石
0895b05: 以自誡居于孤山之陽草屋竹床怡然自得且曰與
0895b06: 其奢也寧儉吾從事於斯矣矛謂門人曰吾沒後
0895b07: 無厚葬以罪我無擇地建塔以誣我無謁有位求銘
0895b08: 記以美我汝宜以陶器二合而瘞之立石標前志
0895b09: 其年月名字而已巳予聞人之有善未及稱之若病之
0895b10: 未瘳見人之不善未及諫之亦若病之未瘳客有談
0895b11: 不合理者則默而不答陽秋四十有一論曰中庸之
0895b12: 德人鮮久矣而能以中庸自號履而行之者難矣哉
0895b13: 世或之詐吾取詐焉。
0895b14: 
0895b15: 閑居編第十九
