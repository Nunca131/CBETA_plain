0921b19: 
0921b20: 
0921b21: 閑居編第三十九
0921b22: 
0921b23: 宋孤山沙門　智圓　著
0921b24: 吳山廟詩
0921c01: 君子尚權變權變貴合道子胥薦專諸
0921c02: 子光專非好父讎共戴天乞師恨不早
0921c03: 子光既得志入郢事征討報父既鞭尸
0921c04: 諫王仍殺身孝子節方全忠臣道且新
0921c05: 馳名天地間豈是悠悠人青史書盛烈
0921c06: 血食旌遺塵廟堂耀晨曦廟木荂陽春
0921c07: 往來無知俗焚香勤禱祝忠孝不敢行
0921c08: 神兮寧降福
0921c09: 讀韓文詩
0921c10: 女媧鍊五石能補青天缺共工觸不周
0921c11: 能令地維絕楊孟既云沒儒風幾殘滅
0921c12: 妖辭惑常聽淫文正說南朝尚徐庾
0921c13: 唐興重盧駱雕篆呈巧仁義咸遺落
0921c14: 王霸道不明煙花心所託文不可終否
0921c15: 天生韓吏部叱偽俾歸真鞭今使復古
0921c16: 異端維既絕儒宗缺皆補高文七百篇
0921c17: 炳若日月懸力扶姬孔道手持文章權
0921c18: 來者知尊儒孰不由茲焉我生好古風
0921c19: 服讀長灑蒙何必唐一經文道方可崇
0921c20: 山居招友人詩
0921c21: 結宇平湖放意且閑逸陵時採藥
0921c22: 服餌蠲故疾藜藿可供茆茨可容膝
0921c23: 浮生貴適性何須羨奢佚清景況在目
0921c24: 萬事安能恤水天爭冷落林巒共盤
0922a01: 有時泛舟歸閑門曬殘日徑荒人跡絕
0922a02: 庭靜精怪出春漾紫蓴冬盤列黃橘
0922a03: 坎井亦已巳樂尺蠖誰云屈外境莫我惑
0922a04: 貞心長抱一涅槃終極典堂每談述
0922a05: 不顧知者希庶欲已巳無失齊物鄙莊周
0922a06: 見性師妙吉脩然混生佛湛爾無實
0922a07: 知音來不來時時埽幽室
0922a08: 貽葉秀才詩
0922a09: 松柏異眾木歲寒陵嚴霜蘭茞異眾草
0922a10: 林深發幽香須知君子道不為窮困傷
0922a11: 須知君子言唯為仁義彰夫君真儒者
0922a12: 言行何優長文宗軻兼雄志嫉墨與楊
0922a13: 攘袂叱浮偽百感生剛腸冠事禮容
0922a14: 小畏矜莊去年遊霅溪相逢秋氣涼
0922a15: 傾蓋既如舊寄宿林間房開懷黜二霸
0922a16: 議道歸三王月席屢更僕風軒時飄霜
0922a17: 相遇分既洽相別情彌傷今年住孤山
0922a18: 夫君又來杭泛舟頻相尋道舊皆夕陽
0922a19: 君惟儒家流才術況汪洋終期正禮樂
0922a20: 勿事和塵光青雲即奮飛庶見儒風揚
0922a21: 贈簡上人詩
0922a22: 常人隱林泉反為名利縈志士處闤闠
0922a23: 杳有江湖情有客務高潔禪房閉重城
0922a24: 閑門無俗跡壞壁饒蟲聲臥落春砌花
0922b01: 吟盡霜蟾明道希君子知貧任時人輕
0922b02: 秉操期不渝長保孤松貞
0922b03: 述韓柳詩
0922b04: 退之排釋氏子厚多能仁韓柳既道同
0922b05: 好惡安得倫一斥一以贊俱令儒道伸
0922b06: 柳州曹溪言釋還儒淳吏部讀墨子
0922b07: 謂墨與儒吾知墨兼愛此釋何親
0922b08: 許墨則許釋明若仰穹旻去就亦已巳異
0922b09: 其旨由來均後生學韓文於釋長狺狺
0922b10: 未知韓子道先學韓子嗔忘本以競末
0922b11: 今古空勞神
0922b12: 孤山詩二首
0922b13: 峭拔湖心起湖心四望通盤根入巨浸
0922b14: 疊翠點寒空勢侔蓬島層危敵閬風
0922b15: 僧樓籠淡霧鴈塔礙飛鴻曉井金沙粲
0922b16: 金沙井在廣化寺晴坡瑪瑙紅山之西坡名瑪瑙
0922b17: 噴雲春雨外照影夕波中野蔓垂枯柏
0922b18: 廣化寺枯柏陳天嘉年植鐘梵宮環山梵剎五焉
0922b19: 閑泉澄極頂幽徑入深叢閑泉幽徑在瑪瑙院
0922b20: 古跡談皆異秋屏寫未同樂遊非俗客
0922b21: 靜望屬漁翁買去知無價棲來思豈窮
0922b22: 翻嗟市朝裏塵土日濛濛
0922b23: 其二
0922b24: 勢與絕崔嵬幾倦登波澄涵倒影
0922c01: 雲盡露危稜景象全勝林泉半屬僧
0922c02: 何人憑郡關西望翠層層
0922c03: 暮秋書齋述懷寄守能師
0922c04: 杜門無俗交塵事任浩浩空齋學佛外
0922c05: 六經恣論討仁義志不移貧病誰相惱
0922c06: 天命唯我樂百神非吾禱為文宗孔孟
0922c07: 開談黜莊老諛音聲惡寂寥滋味好
0922c08: 褰帷愁緒絕憑欄寒氣早鴈影沈遠空
0922c09: 蟲鳴咽衰草伊余何為者力擬行正道
0922c10: 願揚君子風澆浮一除埽
0922c11: 贈詩僧保暹師
0922c12: 天文懸日月地文麗山川人文粲六經
0922c13: 四術詩其先仲尼既云刪炳然列風雅
0922c14: 厥旨幽且微受之唯子夏邈矣千百年
0922c15: 時有知詩者卓爾保暹師生于宋天下
0922c16: 內明卜商道外減騷人價韻鑿彼淳粹源
0922c17: 清辭競流瀉放意尚幽遠立言忌妖蟲音野
0922c18: 旨哉天目集四海爭傳寫上以裨王化
0922c19: 下以正人倫敺邪俾歸正驅澆使還淳
0922c20: 天未喪斯文清風千古振拹韻
0922c21: 贈趙璞
0922c22: 世態任悠悠正人無求古柏凌寒霜
0922c23: 皓月當高秋心將周孔師日遠楊墨游
0922c24: 涇濁與渭清由來自分流
0923a01: 
0923a02: 閑居編第三十九
