0920b03: 
0920b04: 閑居編第三十八
0920b05: 
0920b06: 宋孤山沙門　智圓　著
0920b07: 送惟鳳師歸四明
0920b08: 未識鳳師面早熟鳳師名毓靈本岷
0920b09: 弱冠遊神京出處忌非類交結皆名卿
0920b10: 高談駭眾聽雅唱歸英曩歲來淛陽
0920b11: 相逢水心享樂天水心亭今水心寺是也論懷道且同
0920b12: 對坐眼彌青尋幽泛輕舟待月步閑庭
0920b13: 翌日分南北各如萍我尋住孤山
0920b14: 師亦往東明人間一為別天上七周星
0920b15: 江湖既相望煦沫安足評今年春之暮
0920b16: 草堂花飄零睡起乍憑欄竹外聞人聲
0920b17: 忽報鳳師至屣履出相迎借問胡為來
0920b18: 告我以其誠度支司外計轉輸方度支也
0920b19: 夕拜臨茲城太守王給事也二賢俱我舊
0920b20: 故得尋其盟夏來西湖西為樂幽貞
0920b21: 朝登隱君堂林公逋也暮叩中庸扃予之自號也
0920b22: 引望雲山遙銷暑竹風清論詩貴無邪
0920b23: 體道極無形忽時節移秋風拂簷楹
0920b24: 趨裝俄告別鄞江指歸程適來既無事
0920c01: 適去豈關情孤帆侵曉飛歸櫓連宵鳴
0920c02: 風波視世態水月悟浮榮仍知性
0920c03: 不為塵網縈
0920c04: 試筆
0920c05: 城市居無分山林住有緣語甘似薺
0920c06: 道貴直如絃兀兀吟終日羸羸病過年
0920c07: 靜招湖畔閑泛雪中船散悶雖無酒
0920c08: 怡情喜有禪鬢根霜任點心跡火休然
0920c09: 冷淡將誰合消搖且自憐閑來下坐
0920c10: 試筆偶成篇
0920c11: 讀史
0920c12: 我愛包胥哭一哭救楚國事君盡其忠
0920c13: 垂名千世則我愛魯連笑一笑秦軍
0920c14: 折衝間流芳至今聞我愛伯夷仁
0920c15: 揖讓持其身餓死首陽下恥事干戈君
0920c16: 後世闚竊輩故非姬發倫內藏篡弒謀
0920c17: 外躡武王塵伯夷若不去名教胡以伸
0920c18: 後人非三賢細碎何足云哭歎祿位卑
0920c19: 笑喜膏梁珍山林亦寒餓行怪非求仁
0920c20: 留心寡兼濟所謀惟一身撫書想三賢
0920c21: 清風千古振
0920c22: 雪西施
0920c23: 苑蠡無西施胡以破吳國吳王輕社稷
0920c24: 為惑傾城色夫差強變弱勾踐雌成雄
0921a01: 豈惟陶朱實賴西施容西施語復賢
0921a02: 褒貶何昏蒙但說傾吳罪都忘霸越功
0921a03: 思君子歌
0921a04: 小人足媚君子無猜忌
0921a05: 開口揄揚皆聖賢滿腹包藏盡仁義
0921a06: 脩辭復古振淳風折檻觸鱗彰直氣
0921a07: 善世既不伐遯世亦無悶
0921a08: 自同流俗混光塵不與常人分寸
0921a09: 展矣斯人欲見之一夕輾轉九迴思
0921a10: 終日躊躇無所遇颯颯西風木葉衰
0921a11: 海上五山歌
0921a12: 五山聳海心海波上下隨升沉
0921a13: 仙同往訴天帝巨鼇十五受天制
0921a14: 一一巨鼇戴一山一交三萬六千歲
0921a15: 無何龍伯釣六鼇兩山從此溺波濤
0921a16: 群仙播遷作遊客上帝憑恕誅龍伯
0921a17: 因知快樂非長久三界元空何所有
0921a18: 莫於蝸角雄豪海上仙山尚摧朽
0921a19: 陋巷歌贈友生
0921a20: 噫顏子兮居陋巷身雖羸兮道彌壯
0921a21: 商受兮有皇都位雖尊兮名獨夫
0921a22: 朝恣瑤臺之樂兮暮遭黃鉞之誅
0921a23: 是知不義之富貴如浮雲兮惟道德為性命之要樞。
0921a24: 海有士兮慕顏子心重朝聞兮輕夕死
0921b01: 紛紛糠粧兮視雄豪凜凜冰霜兮潔行止
0921b02: 蓽門寂寞何瑣瑣執卷忍飢終日坐
0921b03: 楊雄免遭甄豐戮朱建終罹辟陽禍
0921b04: 射群高墉會有時於君無可無不可
0921b05: 慎交歌
0921b06: 莫言青松青有時亦摧折莫言圓月明
0921b07: 有時亦虧缺莫逆論心素刎頸定交結
0921b08: 年髮未及衰交情已巳消歇俄因分寸
0921b09: 忽爾成楚越愛之欲其生惡之欲其死
0921b10: 識欲松枯及月虧請看陳餘與張耳
0921b11: 古琴詩
0921b12: 良工採蟬桐為綠綺琴一奏還淳風
0921b13: 再奏和人心君子不暫去所貴禁奢淫
0921b14: 後世惑鄭聲此道遂陸沈朱絲鼠潛齧
0921b15: 金徽塵暗侵冷落橫閑棄置歲已巳深
0921b16: 安得師襄彈重聞大古音
0921b17: 
0921b18: 閑居編第三十八
