0931c11: 
0931c12: 
0931c13: 閑居編第四十五
0931c14: 
0931c15: 宋孤山沙門　智圓　著
0931c16: 陳宮
0931c17: 龍盤虎踞景堪尋王氣消亡信禍淫
0931c18: 結綺臨春何處是數聲啼鳥暮煙深
0931c19: 春日別同志
0931c20: 路岐南北與東西立遲遲惜解
0931c21: 忍向離亭折楊柳花零落杜啼
0931c22: 夏日湖上寄太白長老
0931c23: 風撼芙蕖入座香水軒閑坐趣何長
0931c24: 相懷不是人間景隔岸歸禽噪晚涼
0932a01: 西湖
0932a02: 清帶月華涵竹戶冷澄秋色照禪衣
0932a03: 滔滔潤物知多少極目寒波瀁落暉
0932a04: 送禪者
0932a05: 祖意曾明萬事閑誰云方外與人間
0932a06: 卷衣江上秋來別處處禪心朵朵山
0932a07: 古意
0932a08: 登山伐樵柯忽折臨井汲泉綆仍絕
0932a09: 音信不來無處說朔風飄飄滿天雪
0932a10: 雲
0932a11: 冷照碧潭閑不極靜當青漢影彌分
0932a12: 卷舒終合為霖雨不向陽臺惑楚君
0932a13: 苔錢三首
0932a14: 夷甫不言非爾類魯為論偶同名
0932a15: 秋來自滿閑地不用良工鼓鑄成
0932a16: 其一
0932a17: 求多未必增貪委積唯堪貰寂寥
0932a18: 顏子黔婁舊居畔亂鋪平地伴逍遙
0932a19: 其二
0932a20: 鑪冶只應憑陋巷富饒應不是豪家
0932a21: 來雨歇茆堂外散在閑庭買落花
0932a22: 其三
0932a23: 自遣三首
0932a24: 古屋苔荒疾乍瘳前村林木覺先秋
0932b01: 野塘日暮搘筇立雲自無依水自流
0932b02: 其一
0932b03: 講退時時學苦吟人間聲利已巳無心
0932b04: 水邊占得清閑景雨霽遙峰夜月深
0932b05: 其二
0932b06: 不惑年猶欠四年道情高趣恥前賢
0932b07: 清風明月知多少謾學廬山種白蓮
0932b08: 其三
0932b09: 送僧
0932b10: 萬緣難繫自由身道性何妨學世人
0932b11: 擬向東門贈離別長堤楊柳未成春
0932b12: 庭竹
0932b13: 移去花種此君滿庭寒翠更無塵
0932b14: 暑天閑遶煩襟盡猶有清風借四鄰
0932b15: 雞
0932b16: 簷前棲息傍蒿叢風雨司晨爾有功
0932b17: 鸚鵡無能憑舌侯門翻得養金籠
0932b18: 送僧之金陵
0932b19: 金錫孤問去程萋萋原草暮煙平
0932b20: 六朝舊跡秦淮畔應感興亡聽水聲
0932b21: 出道場山途中作
0932b22: 獨下層巒景物秋依依雲木似相留
0932b23: 孤舟曉汎平波去更為青山一轉頭
0932b24: 將之霅溪寄別擇梧師
0932c01: 白雲深處草堂閑曾伴支公薄暮還
0932c02: 獨上孤舟欲西去倚檣迴望只青山
0932c03: 寄淨慈寺悟真師
0932c04: 憶得涼宵宿上方靜吟閑話趣何長
0932c05: 別來音信無由寄目斷遙天鴈一行
0932c06: 次韻詶梵天闍梨
0932c07: 數峰殘雪對閑門世態悠悠莫可論
0932c08: 靜室禪餘忽相憶劃孤坐到黃昏
0932c09: 溪居即事寄梵天闍梨
0932c10: 松竹森森獨掩扉塵中誰復愛忘機
0932c11: 蒼苔滿砌無人到猶感幽禽夜夜歸
0932c12: 武康溪居即事寄寶印大師四首
0932c13: 偶來溪上縱閑吟泉石深藏便有心
0932c14: 莫擬他年訪幽跡白雲青嶂更難尋
0932c15: 其一
0932c16: 月下猿聲水畔山臥聽吟望只宜閑
0932c17: 柴門不掩無來客時有精靈暫往還
0932c18: 其二
0932c19: 世路驅驅又白頭爭如閑臥絕他求
0932c20: 門前荒隴依依在折松枯盡列侯
0932c21: 其三
0932c22: 禪外相懷雪乍晴音書早到柴扃
0932c23: 殘陽獨倚危樓望極目山光數點青
0932c24: 其四
0933a01: 瑪瑙院居戲題三首
0933a02: 水邊閑臥萬緣休言欲無瑕行欲修
0933a03: 草屋衡門任窮困屠龍終自勝屠牛
0933a04: 其一
0933a05: 湖光淡淡涵幽戶苔色依依滿破廊
0933a06: 寂寞便同夫子廟更無流俗入焚香
0933a07: 其二
0933a08: 白傳湖西瑪瑙坡軒蕭灑瀁煙波
0933a09: 講餘終日焚香坐毀譽榮枯柰我何
0933a10: 其三
0933a11: 予近卜居孤山之下友人元敏以四絕見嘲
0933a12: 遂依韻和詶
0933a13: 窮居已巳躡黔婁跡孤島徒稱瑪瑙坡
0933a14: 糗飯蔾且閑樂更無車馬暫經過
0933a15: 其一
0933a16: 所棲幽致異人寰野艇秋歸碧浪間
0933a17: 殘日淡煙凝望處參差樓閣認孤山
0933a18: 其二
0933a19: 煙波雲木映閑扉養病深棲是所宜
0933a20: 便欲上生尋內院因泉石住多時
0933a21: 其三
0933a22: 堂入夏講殘經不擊鐘聲擊鼓聲
0933a23: 林下唯君問幽趣紀陽儀式近方成
0933a24: 後漢董春字紀陽每升講堂鳴鼓三通余近焉
0933b01: 其四
0933b02: 庭
0933b03: 支遁放君真有意衛公憐汝太無端
0933b04: 司晨守禦那堪用殷頂霜毛只好看
0933b05: 寄天台守能上人
0933b06: 台嶺林泉勝十洲忘機長往更無愁
0933b07: 考盤高趣何人識招隱新題幾處留
0933b08: 深夜定迴華頂月經年書斷海門秋
0933b09: 誰知抱疾西湖上南望雲山想勝游
0933b10: 寄所知
0933b11: 寵辱不關念揚名日更新但憐吾道在
0933b12: 寧顧謫官頻故國拋天外全家寄水
0933b13: 堂空巢少鷰門冷謁無人直氣終干斗
0933b14: 剛腸肯泣麟逍遙輕嗣立乾沒笑安仁
0933b15: 愛主長思闕尋幽且養神伴閑初種竹
0933b16: 出使舊埋輪舌終期斷民冤必為伸
0933b17: 他年修史傳誰可繼清塵
0933b18: 題石壁山紹上人觀風亭
0933b19: 界江千萬山石壁惟清幽中有忘機人
0933b20: 超然樂巖丘創亭號觀風嘉景自成收
0933b21: 群呈碧長溪瀉寒流視聽足怡情
0933b22: 萬事安能求言徂暑天登時疑清秋
0933b23: 雲容既冷淡松韻還颼飀擾擾九衢塵
0933b24: 誰知高靜游
0933c01: 
0933c02: 閑居編第四十五
