0919b01: 
0919b02: 
0919b03: 閑居編第三十七
0919b04: 
0919b05: 宋孤山沙門　智圓　著
0919b06: 擬洛下分題并序
0919b07: 有客示吾西臺御史集仙公李建中靜居分題者集
0919b08: 仙得松石琴薦河南法椽鮑當得茯苓人青城僧惟
0919b09: 鳳得遞詩筒鉅鹿魏野得文石酒盃率皆彩筆奇絕
0919b10: 理旨峭拔而使並驅於賦詠之塗爭雄於文翰之域
0919b11: 者未見其後先勝負矣吾嗟翫之不足會抱疾講暇
0919b12: 遂擬其題庶有思齊之心肯顧嚬之誚也。
0919b13: 松石琴薦
0919b14: 松石為琴薦麟皺狀頗奇補天雖變質
0919b15: 映尚含滋靜砌和煙立堂帶蘚移
0919b16: 最宜彈別況有舊棲枝
0919b17: 茯苓人
0919b18: 本自松根得名因象物彰為醫君可信
0919b19: 除疾我偏良濟眾應藏用捐軀必自強
0919b20: 無勞問蹤跡名字在仙方
0919b21: 遞詩筒
0919b22: 元白舊裁製規模傳至今凌霜重高節
0919b23: 容物貴心豈倦關河遠寧辯雨雪深
0919b24: 雅言如見託終為報知音
0919c01: 文石酒盃
0919c02: 良匠鑿頑璞為盃異彩存雲蒸猶有潤
0919c03: 蘚駮已巳無痕靜愛如冰潔閑憐似玉溫
0919c04: 野民便古質長把近窪
0919c05: 友人元敏示以三題乃賡而和之
0919c06: 挑燈杖
0919c07: 裁製削青筠纖纖狀可珍助燈雖有力
0919c08: 舉用實由人破暗如無怠資明敢顧身
0919c09: 間儻勤學終夕願相親
0919c10: 刮字刀
0919c11: 質本精剛化鋒豈易未曾傷正典
0919c12: 長為訛文類與鈆刀異名將彩筆分
0919c13: 刪書及定禮曾忝立奇勳
0919c14: 試金石
0919c15: 真偽立可辨貞姿號試金雖無褒貶口
0919c16: 似有是非心採取山溪遠緘藏篋笥深
0919c17: 人如未訣終日自相尋
0919c18: 燭蛾誡
0919c19: 有蟲名燭蛾翱翔近燈火舉手再三遮
0919c20: 彼意終不可驅去復飛來防護更勞我
0919c21: 汝無縱所見自取燋肌禍
0919c22: 挽歌詞三首二月二十八日作至二十九日終
0919c23: 其一
0919c24: 平生宗釋復宗儒竭慮研精四體枯
0920a01: 莫待歸全寂無語始知諸法本來無
0920a02: 其二
0920a03: 蕭蕭墓後千竿竹墳前一樹松
0920a04: 此處不須兄弟哭自然相對起悲風
0920a05: 其三
0920a06: 莫談生滅與無生謾把心神與物爭
0920a07: 陶器一藏松樹下綠苔芳草任縱橫
0920a08: 中庸子預自銘之曰墓誌
0920a09: 清淨本然無變無遷為藏陶器
0920a10: 密邇閑泉
0920a11: 碼瑙坡四詠并序
0920a12: 中庸子養病於瑪瑙坡病少間詠四物以四時見意。
0920a13: 其一
0920a14: 瑪瑙坡前樹春來亦著華雨晴煙乍斂
0920a15: 濃朝霞
0920a16: 其二
0920a17: 瑪瑙坡前水泠泠夏亦寒夜深明月上
0920a18: 珠顆落冰盤
0920a19: 其三
0920a20: 瑪瑙坡前路秋宵獨倚筇草深藏鬼火
0920a21: 苔老絕人蹤
0920a22: 其四
0920a23: 瑪瑙坡前石堅貞可補天女媧何處去
0920a24: 冷落沒寒煙
0920b01: 
0920b02: 閑居編第三十七
