0707c01: 即非禪師全錄卷之十九
0707c02: 門人明洞性安性節明覺明幢仝編
0707c03: 詩偈
0707c04: 立春雪霽對梅東何楚菴林于騰二居士
0707c05: 天翁放夜晴催鳥轉春聲喚起南窗夢香光分外清
0707c06: 林逋新氣魄何遜古交情人羨羡百花長吾欽高士名
0707c07: 鄭虎谿文學踏雪懷詩見訪呵凍以答
0707c08: 天空四壁瑣寒威野鹿幽禽沒路歸何處尋梅雲外
0707c09: 客獨攜春色到山扉乘驢穩以乘桴險映髮光於映
0707c10: 微人似廣寒宮裏坐愛君詩句湛清輝
0707c11: 己巳亥除夕用林惠林居士來韻答之
0707c12: 歲夜無餘事天香定後聞他山權作主故里獨懷君
0707c13: 刪卻半林竹烹殘一塢雲管絃隨處濫孰解聽獅筋
0707c14: 守歲書懷
0707c15: 未能隨臘返三載錫留碕孝薄為人子名慚出世師
0707c16: 浮生俱是夢大覺到何時古殿金鐘動又添一歲癡
0707c17: 庚子元日諸鄉老見過
0707c18: 海外逢儒伯山中禮諾伽直拈崇福果為點趙州茶
0707c19: 宇宙仁雙片元正露一芽試毫思舊主飲愧記年華
0707c20: 元旦即事
0707c21: 歲方度五九心亦是兒童儒釋衣冠異山林禮樂同
0707c22: 片更新氣象梅展舊家風聖德高雲漢焚香對日紅
0707c23: 夢謁黃檗老人示諸子
0707c24: 懷師嘗假寐夢繞碧蘿層斷岸舟難上別峰路可登
0707c25: 話闌三世事撥轉萬年藤醒得一身汗諸人夢未曾
0707c26: 贈木菴法兄半百
0707c27: 兄物為兄壽聽予一奏箎桂庭鋪瑞艸菡萏吐桑枝
0707c28: 嶽展長生畫江開七寶池道齡同寶掌知命尚嬰兒
0707c29: 贈鄭天康居士六十
0707c30: 義生羞紀臘賈隱見君賢清素儒中衲優游客裏仙
0708a01: 塵閒揮白雪劍冷燭青天耳順誰相委鄉僧識鄭玄
0708a02: 次玉融林青嶼居士見寄韻
0708a03: 開眼作異夢六白猶一日遠惠暮雲篇雨點空中出
0708a04: 潔盡江山青澹入蛟龍室不惟波瀾張兼之意氣密
0708a05: 卓錫蓬萊東喜無獅子虱食息慕大儒何時桴隱逸
0708a06: 大儒好古道渾朴無倫匹以道永為好相持泯得失
0708a07: 次吳石也居士懷寄韻
0708a08: 讀易南山下掛瓢滄海東割雲知土異對月想雷同
0708a09: 目注雙青閣書郵萬里風開函香不盡語帶荔枝紅
0708a10: 接汝欽叔雲樊弟詩簡賦答有序
0708a11: 補山別後時異地殊彼此音問不相聞者六白矣
0708a12: 今春張友傳叔弟手教至乃知吾融數載兵荒事
0708a13: 事不給寒氈共守樂與道俱非介然卓立之士不
0708a14: 能也天道輔善入泮俱占首列雖幸出望外亦足
0708a15: 少酬素志不肖久臥深雲罔知人世有榮枯兩字
0708a16: 誼屬至情能無尊賢樂善之懷敬裁一律為助竽
0708a17: 頭併次兩韻聊答遠意云耳時庚子仲春望前一
0708a18: 日。
0708a19: 亞仲時康道乃亨後先入泮冠諸生冠裳帝賜梨園
0708a20: 服世界天開演劇棚四海風雲從變化三山頭角現
0708a21: 崢嶸僧儒異域懷同氣賢聖廟堂好共撐
0708a22: 次欽叔見寄韻
0708a23: 儒釋無二道大千共一家五言飛白雪萬里照梅花
0708a24: 海闊連天碧山高近日涯法雷平地起桃浪濺紅霞
0708a25: 次樊弟懷寄韻
0708a26: 萬里抓帆江上懸春風護送到桑天郵來棠萼連枝
0708a27: 秀不數瑤池十丈蓮選佛題成藏句外聞樨香處露
0708a28: 機先全身拶透三尼藏始暢心空文字仙
0708a29: 次汝讀叔寄懷韻
0708a30: 非儒非佛亦非仙捏就一團鑽愈堅錐穎雄吞青白
0708b01: 玷劍鋩揮落兩三玄漚花影裏分彊界閃電光中列
0708b02: 聖賢夢筆花開醒夢眼等閒看破祖師禪
0708b03: 同木菴法兄泛舟放生
0708b04: 蓮舟共載越恒河為憫飛潛墮網羅點惺迷雲開活
0708b05: 路澄清法海暢仁波永明悲合上天德王老慈翻古
0708b06: 佛科誰是無生誰樂國山光水影現彌陀
0708b07: 憩香山巖謁弘法大師古跡
0708b08: 雲松缺處露香巖一望江山石半函莫謂大師長祕
0708b09: 密空中說咒口喃喃
0708b10: 舟至浦口
0708b11: 青霄貼海浴朝滿棹風光逐浪奔煙水渺茫天路
0708b12: 近好山看盡到松門
0708b13: 菩提寺觀梅花
0708b14: 菩提無樹花何來碓觜抽枝爛熳開白玉堂前思獦
0708b15: 老寒香影裏憶黃梅
0708b16: 經二十二義士墓為說伽陀
0708b17: 山環古塚兀堆堆玉骨都成一撮灰義氣一團吹不
0708b18: 散凜如冰雪郁如梅
0708b19: 古道如今半是苔諸君不必賦歸來翻身便是無生
0708b20: 國九品蓮花好受胎
0708b21: 登金谷山遠眺
0708b22: 摩霄峰頂紫金臺俯瞰滄溟玉一杯杯裏崑崙三兩
0708b23: 點並裝詩句袖歸來
0708b24: 晚同木法兄宿雪子泊菴
0708b25: 兩岸紅塵江隔斷一灣流水繞孤菴畫船泊盡僧初
0708b26: 定月上前峰第幾潭
0708b27: 應林大堂居士茶供
0708b28: 昨日飽山水今朝味更長齒牙餘嶽色衣袖半江光
0708b29: 影入冰壺澹清浮綠乳香將何酬七碗為寫趙州方
0708b30: 詠觀音瀑示諸子三首
0708c01: 一片廣長舌分明舉似君耳觀須返照眼聽在遺聞
0708c02: 示跡飛瀧瀑大悲一念中觀聲得解脫立地證圓通
0708c03: 滌彼心舌垢濯渠耳目塵為何不自洗千手無可伸
0708c04: 瀚江林萬石居士遠寄閉戶佳作併寫江山煙
0708c05: 雨圖見惠時一詠賞清氣迫人如角巾相從
0708c06: 于斷岸飛樓時忘其別來廿載矣使回賦答
0708c07: 二首
0708c08: 疊嶂胸中出煙江筆底流知君不出戶移我過滄洲
0708c09: 讀詩如對語不覺別多秋半幅乾坤小俱從畫裏遊
0708c10: 謝林梅公孝廉惠管生
0708c11: 益友中書慧辯長須眉毛孔皆文章鏗鏘不入今時
0708c12: 調品節惟留千古香
0708c13: 從羽林居士題扇頭寄贈依韻答之
0708c14: 道契何曾有間關作書端楷見君閒掀翻法海千層
0708c15: 浪位置詩壇萬疊山公美容儀呼即應子韶物格話
0708c16: 何慳擬條拄杖挑雙國自笑人間無二頑
0708c17: 季春朔日登宕山謁地藏大士示諸子
0708c18: 天外懸蠃青一點金烏鳥繞處迷雲斂蠃闊步大千
0708c19: 寬偈讚願王落韻險願王願力如青春能令枯朽化
0708c20: 芳艷法身遍滿春亦然隨其根器開頓漸地獄不空
0708c21: 佛不成若此弘誓余增慊神珠放出白毫光照空業
0708c22: 鏡無瑕玷返擲獅子吼巖前驚起泥牛蹲石庵春王
0708c23: 為我鋪花茵萬綠千紅一雨染
0708c24: 紫雲亭曉望懷徑山老和尚同木法兄刻韻
0708c25: 逕轉雙亭北門臨五島東江光開曉市人語鬧春風
0708c26: 衲映山雲紫霞分海日紅西瞻雙徑杳令我憶師翁
0708c27: 一粟園觀桃贈何毓楚居士
0708c28: 天賜龐居士閒棲一粟園連牆幽隔市一屋錦遮門
0708c29: 日映珊瑚樹霞蒸瑪瑙盆別成仙世界莫問武陵源
0708c30: 贈陳入德醫士
0709a01: 天地心為心聖人道為用如此善用心盧扁君季仲
0709a02: 贈醫士胡春山之洛
0709a03: 存心忘貴賤藥理自通神贈子一莖艸隨方去活人
0709a04: 桃花詠贈隱者
0709a05: 羨羡爾花中仙來自河陽縣不帶鬱金香路人少識面
0709a06: 朝不醉瓊樓夜不學禪宴獨影臥空山董林相友善
0709a07: 一段樂天真眼所未經見風雨助狂吟赤身拏掣電
0709a08: 少慕松鶴齡老覺春光賤當下悟無生擊碎丹砂片
0709a09: 偶來作主賓盤桓無厭倦胡抹詠桃吟卻郤成謫仙傳
0709a10: 瞽者獻箏書偈美之
0709a11: 見雖無見見性聰別開手眼彈絲桐借絃為舌訴恩
0709a12: 怨但覺微風度古松
0709a13: 送衍禪弟再上獅林
0709a14: 萬里東遊六載多蓬萊看盡憶支那歸帆不忍雲邊
0709a15: 掛大義扶師上太和
0709a16: 三易舟車半月程不辭跋涉見君情戒行不附寒暄
0709a17: 信只恐還勞師弟兄
0709a18: 新開少室好跏趺歸去依然在半途到家一句如何
0709a19: 舉十二峰高展畫圖
0709a20: 望斷南雲眼欲穿由來忠孝兩難全江山不放君歸
0709a21: 去想有多生未了緣
0709a22: 服勤一十六年餘感得追風天馬駒吾弟當仁如不
0709a23: 讓顛騎倒跨上雲衢
0709a24: 聞國主布地延本師開山柬龍溪諸昆仲
0709a25: 蒼松扶植太和村葉葉新霑雨露恩他日千枝齊挺
0709a26: 秀綠雲深翠覆乾坤
0709a27: 立夏前一日寄答黃檗默公諸耆宿暨諸檀護
0709a28: 時時夢跨五雲飛道契恒親跡有違莫副故人峰頂
0709a29: 望修將書信寄春歸
0709a30: 懷寄耀禪兄
0709b01: 憶昔別君古粟丘勞勞送我上孤舟贈篇捧對閩川
0709b02: 讀如月輝澂浙水秋海外無聊懷萬仞岡頭有約濯
0709b03: 洪流天方五載稀消息夜夜推窗望斗牛
0709b04: 柬雲問天則法叔
0709b05: 彼此存吾道暌違知幾年別峰相見後恰似未逢前
0709b06: 豈曰機無證難言意了然以茲言外意少盡寄懷篇
0709b07: 次韻晦堂法叔見贈
0709b08: 昔日晦堂今再來舌稜八角滑如苔玄言突起中流
0709b09: 柱萬派狂瀾挽得回
0709b10: 夏日曝書得林爾受居士于丁酉秋見訪所贈
0709b11: 詩語類雪中春色嚴麗如其為人和韻失錄
0709b12: 今重補之
0709b13: 電拂猶遲鈍是風一塵不立塞虛空相逢脫略賓和
0709b14: 主幻住寧分西與東惟佛能含天廣大非儒莫顯道
0709b15: 尊崇門開不二君先入優缽花敷劫外紅
0709b16: 予四十五初度知法弟惠詩依韻答之
0709b17: 八一原來是九九如身六臂連三首有相原從妄所
0709b18: 生即妄皆真非妄授時為恩有轉法輪未曾動著娘
0709b19: 生手借言顯道言遣言任怪岸移舟不走愛君筆底
0709b20: 翻春江吾今只合學鉗口虛空有盡誓無邊生生共
0709b21: 事黃檗叟
0709b22: 庚子中秋
0709b23: 中天月色印禪心萬象都歸一照臨映徹山河光朵
0709b24: 朵迸開星宿影沈沈推移不爽虧仍滿示跡渾忘淺
0709b25: 與深四十五秋猶夢覺桂輪非古我非今
0709b26: 送水法兄上攝州次留別韻
0709b27: 一棒支撐天外天一言扶起鼎絲懸掀翻初祖西來
0709b28: 意小朗何如大朗賢
0709b29: 答八登姪
0709b30: 子登第時我入山我出世時子之官相去萬里復萬
0709c01: 里此心原不隔毫端飛來尺素儼覿面忘卻郤十霜別
0709c02: 指彈兼荷題額以寄我福星晃耀龍蛇攢雅與蓬萊
0709c03: 為交勝宜小方丈添壯觀細讀華音知近況奉命改
0709c04: 使歸問安相隨一琴俱一鶴猶羨羡龜拂棕蒲團黃絛
0709c05: 腰金各有道不難於得守為難惟子天容全道骨通
0709c06: 身錦繡氣如蘭七載雷陽宣政化羅湖英岫供盤餐
0709c07: 今歲轉輸謁天子富國不數劉忠肝上林花發春在
0709c08: 眼望斷芝山香未闌能移子道盡臣道家國兵民托
0709c09: 一盤古來以德輔時出不為名位甘熱瞞子今才德
0709c10: 堪匹古無忝平生一寸丹褒封定作廟堂器跬待一
0709c11: 柱捍狂瀾示現宰官身說法菩薩度生平等看傳燈
0709c12: 居士百有五勳業道譽馨栴檀記囑不忘仁不讓世
0709c13: 間世出均屏翰愧我偎雲千嶂外未能此道重盤桓
0709c14: 他日功成預選佛妙高峰頂望登壇
0709c15: 祝補山上瞻和尚稀壽法派師叔嗣法同門
0709c16: 塔以心空先及第山因道臘補方高種梅子熟知多
0709c17: 少屈指花開七十遭
0709c18: 贈百二十歲優婆姨
0709c19: 龐婆疑再世趙老是同年解說無生話超彼長壽天
0709c20: 示禪徹醫士
0709c21: 參透禪中旨回生似不難雲門乾菌橛真是九還丹
0709c22: 示巫輔臣醫士
0709c23: 棒頭明殺活句裏辨君臣我此一丸藥堪療天下人
0709c24: 示吳正旭居士
0709c25: 夢回伸隻腳踏轉一輪紅闊步高峰頂雙眸四海空
0709c26: 閱鄭虎溪居士嘯艸
0709c27: 醒來發一嘯餘響落千峰浩氣化雲雨收歸一紙中
0709c28: 陳尊光居士寫圍屏
0709c29: 辱惠山僧一畫屏毫端三昧自天成無聲句子燈前
0709c30: 讀屋裏青山逐浪行
0710a01: 閱　敕賜明覺禪師賜紫談玄語錄嗣百庵和尚
0710a02: 生緣共省法昆仲俱是徑山三世孫雲臥不知天子
0710a03: 貴楊岐火種喜雙存
0710a04: 對雪
0710a05: 白玉堂中留不住卻郤來蓬島賞瓊花天翁知我思鄉
0710a06: 甚團取乾坤作一家
0710a07: 梅石偈示林公琰居士
0710a08: 梅花說法石頭聽聽者無得法無剩無剩無得無非
0710a09: 無如空合空鏡照鏡
0710a10: 崎主過訊請益大道併喜怒之義示以偈
0710a11: 道本忘言言非道道不借言莫顯之言外之言言皆
0710a12: 道道邪言邪吾不知
0710a13: 喜如日出怒如霆發之以時總曰仁仁德如春萬物
0710a14: 育不遷之道此中明
0710a15: 輓喜翁檀護
0710a16: 夢幻死生奚足悲仁慈忠孝令人思崎江一片中流
0710a17: 石堪勒喜翁惠愛碑
0710a18: 祝檗山常熙法兄耋壽
0710a19: 矍鑠高禪八十翁林居端有古人風行多於雨願如
0710a20: 海流出毘盧一句中
0710a21: 贈呂成五居士
0710a22: 倒峽傾湫氣肅肅睫開兩眼空場屋電飛馬足裹風
0710a23: 雲霹靂一聲山冰綠
0710a24: 贈幻寄逸公六十
0710a25: 烹雲嘯月樂優游眨眼方知六十秋如問未生壽者
0710a26: 相長江自古向東流
0710a27: 喜化林徒鶴搏孫至自福嚴
0710a28: 萬里尋師切飄然過海東一雙無柄钁待子種春風
0710a29: 曇瑞徒延十僧薦親示以偈
0710a30: 為報四恩懺四朝高聲唱了急低腰苟明棒下無生
0710b01: 忍歷劫冤親當下超
0710b02: 贈紫雲謙公五十
0710b03: 杪夏念之七謙公華誕日無以壽元辰聊為一舉筆
0710b04: 筆重如須彌盡力書不出蘸向齒頰間一嚼成霹靂
0710b05: 震下長壽天燈籠齊賀畢山僧何所云偈語重宣述
0710b06: 知命而知道花果同時實願行互莊嚴壽量無窮極
0710b07: 謝陳允寧居士惠玉筆山
0710b08: 五馬移來五島東削開朵朵玉芙蓉等閒喚起江淹
0710b09: 夢放下撩天卓筆峰
0710b10: 次黃檗慧門法兄見懷韻
0710b11: 腦後目輪似日明已非形跡晤師兄觀潭轉覺源頭
0710b12: 活嚼雪何如檗味清二六峰高頻入夢百千里外憶
0710b13: 交情閒吟佳句空生籟疑是當年嘯月聲
0710b14: 次未發法兄見訪韻
0710b15: 江天如畫沒陳新杯渡南逢數雁賓赤腳踏翻波底
0710b16: 月緇衣拂盡劫中塵他邦屢見花猶實我國微聞漢
0710b17: 與秦孝悌於君能有幾買舟約看太和春
0710b18: 次鼇江月樵居士見懷韻
0710b19: 和光達士勝韜光甚日重期到上方別甑遲炊香積
0710b20: 飯何人共啜沒羹湯身棲蓬島承高厚舌捲鼇江羨羡
0710b21: 廣長畢約未能賒歲月空緘雁篆答汾陽
0710b22: 次惠風居士見懷韻
0710b23: 石爛冰枮局未分山中萬事付浮雲一條古道無人
0710b24: 見兩字虛名到處聞惹得犀篇潛水怪擬酬獅句走
0710b25: 狐群傳言問訊龐居士棒喝聲中別梵文
0710b26: 次高泉法姪見謁韻
0710b27: 雞雞雞也迦迦迦字字珠聯雁落沙上座偈言如咒
0710b28: 字山僧未讀眼先花
0710b29: 萬里迢迢訊諾迦恰如麗水裏淘沙低頭問我東來
0710b30: 意笑指堂前幾樹花
0710c01: 弢玄法姪韻
0710c02: 三毬重托出令我憶玄沙特地未咆吼通身露爪牙
0710c03: 次惟一禪姪韻
0710c04: 摩醯隻眼頂門開爍破虛空不露腮佛祖牢關推八
0710c05: 字銅頭鐵額喜重來
0710c06: 贈余宰淮居士五十
0710c07: 五福非他物惟君能自求半生無少惱一刻度千秋
0710c08: 白社常為侶頑仙不入流多時出火宅特地以忘牛
0710c09: 次河清居士韻
0710c10: 定起不知三丈暉開窗遠岫喜如歸知君卻有閒中
0710c11: 趣收拾寒雲筆底飛
0710c12: 贈高泉法姪二首
0710c13: 子有沒絃琴不落今時調為予試一彈清風生海嶠
0710c14: 玅句敵秋濤禪心湛古井聞見意自消畏哉法門郢
0710c15: 觀梅簡兆雅叔及統官明諸弟
0710c16: 臥雪忘春碧水涯香光幾點播山家花魁俱是冰霜
0710c17: 東解上林樹樹花
0710c18: 送雪上座還唐
0710c19: 三界由來稱旅泊不知何處是家山隨緣作主遇緣
0710c20: 住磕破虛空獨步還
0710c21: 送永上座回莆葬親
0710c22: 未寫蛙旋鐘感詩鶯花滿路候歸期前途若遇曹山
0710c23: 本看破靈衣未挂時
0710c24: 次碧崖書記韻
0710c25: 吾道可西亦可東如空能雨復能風原無門戶從人
0710c26: 入豈有階梯聽爾崇直下騎聲並盍色母勞作啞與
0710c27: 妝聾靈根得土逢天澤更要及時下苦工
0710c28: 希孟陳居士名浩善山水有聲近寄一幅併題
0710c29: 佳作妙稱三絕次韻以答
0710c30: 大揮小抹掃群迷羨羡爾能超筆墨癡萬里江山憑嘯
0711a01: 傲誰知寸步不曾移
0711a02: 古松吟壽希孟居士七十
0711a03: 君為松寫真松為君傳神一實無有二如眼不容塵
0711a04: 託跡煙霞裏三玅更可人藤蘿渾艸聖詩句入秋新
0711a05: 山泉為俸祿再世大夫身良匠幸不遇玄鶴忻主賓
0711a06: 有時發清籟儼如聽雅論栽松人七十松老不知春
0711a07: 祝本師老和尚七十壽有序
0711a08: 歲辛丑黃鍾月朔有四日太和山建新黃檗方丈
0711a09: 成值老人古稀大誕遐邇緇素咸修慶祝某忝弟
0711a10: 子員將何以為祝耶以佛法祝耶世法祝耶以世
0711a11: 法祝世法有窮以佛法祝佛法無相於斯二者當
0711a12: 何擇焉用是別運機籌于一陽未兆之前一著子
0711a13: 以壽老人以老人母胎中一句子以壽天下後世
0711a14: 如斯壽壽非惟壽己巳壽人抑且世出世間打成一
0711a15: 片劈空補綴喫棒奚辭。
0711a16: 新開檗苑即嵩丘國泰時和化道周垂老七旬如許
0711a17: 壯度生一念未曾休活拈拄杖撐三界倒挂袈裟覆
0711a18: 九洲百億須彌千日月不萌枝上慶春秋
0711a19: 哭福嚴老和尚併序
0711a20: 臨濟正宗三十一傳至我福嚴費師翁猶杲日麗
0711a21: 天恒沙畢照不幸於是年辛丑三月念有九日未
0711a22: 時西墜大地慘然變黑矣嗚呼色相有壞真身不
0711a23: 滅即日火浴獲舍利二百餘顆皆五色燦然其最
0711a24: 晶瑩大而圓者二十有三粒噫吾翁出生入死光
0711a25: 明盛大有若此者豈苟然哉嗣法諸弟子奉舍利
0711a26: 進黃檗山壽塔用表化源垂範後學愧不肖與本
0711a27: 師行道他方離故山已巳久消息罔聞是冬仲月六
0711a28: 日接徑山法叔書始知遵遺命不徇俗禮示無生
0711a29: 滅此又見吾翁推化機於不息懸覺照於無窮也
0711a30: 復何憾焉第不肖曩承法誨恩大難酬謹奠以山
0711b01: 雲海月西向常寂光稽首再拜而作哭辭。
0711b02: 我等胡劣福俄然崩祖屋眾生失所依人天喪眼目
0711b03: 憶昔謁家山萬指道共牧通身拖水泥肝膽懸空瀑
0711b04: 住世七十年十會坐曲菉全提格外機霹靂破巨木
0711b05: 咸稱古白拈疇識後金粟簣起太白峰一噓雙徑綠
0711b06: 反用砒活人解彼醍醐毒知罪甘不辭禪統嚴刪續
0711b07: 節操猶火輪可望不可觸談笑成寶坊睹史墮林麓
0711b08: 四來需禪悅隨量各滿足腳下馬駒兒如潮奔百谷
0711b09: 道聲澈九重惟恐加寵辱擦手引春歸別調無生曲
0711b10: 示現不壞身舍利纍珠玉密在二六峰流光烜東旭
0711b11: 滄溟奠一盂虛空軸半幅吐辭三失聲萬象代宣讀
0711b12: 三山諸士紳及姪孫孝廉郵啟請回唐賦答
0711b13: 自笑無知類小孩何緣款訂戲毬來潮如速駕聲偏
0711b14: 切山似留人喝不開歸夢撥殘閩嶺雪欠伸踏倒越
0711b15: 王臺雲龍際會看時節聽取春深動地雷
0711b16: 寄贈參藩陳沁齋檀越七十壽
0711b17: 天竺古先生號曰無量壽仲冬十有七降誕當其晝
0711b18: 閻浮有居士記囑自靈鷲後遲五日生生應上列宿
0711b19: 天人夢初醒一身無前後涕唾成文章功名置懷袖
0711b20: 屏藩王室勞起民無疾疚丹心貫紅日德澤煦雪留
0711b21: 五子青雲姿義方堪匹竇動靜付無心禍福不能囿
0711b22: 林下思明君稀古答天授三山袍笏多嵩祝羅錦繡
0711b23: 或頌以九如或圖樂橘柚岫雲未知還語風訊道舊
0711b24: 父母非我親想必時參究覷破未生前方知產脅右
0711b25: 富貴猶穠紅芝蘭千載秀仙劫亦有涯學佛證無漏
0711b26: 賀知法弟受囑住佛日
0711b27: 天親久矣罷南詢坐看金烏轉法輪萬卉未資和氣
0711b28: 力祇林先發一枝春
0711b29: 懷季淵居士
0711b30: 四海三年別孤舟萬里心天涯一雁少惆悵暮雲深
0711c01: 次韻答周崧菴參憲見寄併序
0711c02: 紙窗留月禪榻分燈憶與老居士道晤于萬壽鬧
0711c03: 藍戊子秋也別後持節南行浮杯東渡風馬牛不
0711c04: 相及者十五霜矣每想方外莫逆重論心于薜蘿
0711c05: 深處奈何緣有所屬徒增各天之思壬寅春獲接
0711c06: 老居士于己巳亥冬所惠教札讀之儼如覿面三復
0711c07: 佳篇高遠雄麗猶旭日盪洪濤深得詩禪三昧因
0711c08: 次原韻用表瓊瑤之義云。
0711c09: 句挾風雷韻自奢銀鉤剔起雁行斜遙封白紙傳天
0711c10: 外獨露丹心映日華岸闊八千餘莫葦桃方十五度
0711c11: 開花遲予旋結香山社應喜維揚是鶴家
0711c12: 繇來百谷海為王旅泊翻成到岸航攝取百千香積
0711c13: 國難填一箇臭皮囊旌章詞切心猶愧負米途遙念
0711c14: 未忘掇轉親親雙面目紅輪赫赫耀東方
0711c15: 次林魯充居士見懷韻
0711c16: 換卻郤曹劉眼裏珠舌頭蹲取赤須胡吟成格外新禪
0711c17: 史搆出詩中好畫圖特地珍藏非獨有遼天索價豈
0711c18: 全無他年持返山人讀猶勝相貽九節蒲
0711c19: 次前韻柬叔弟
0711c20: 召移士庶落鮫珠無計回天爭奈胡自古難延仙子
0711c21: 劫誰人肯寫介公圖家鄉風景誠何似親友藜羹飽
0711c22: 也無方外未能相問訊寒塘又見長春蒲
0711c23: 次郭道煥居士見懷韻
0711c24: 日用了無閒與忙浮沈世界任滄桑箑頭寄我堪千
0711c25: 古屈指別君已巳十霜故國論心形跡異新詩脫口齒
0711c26: 牙香自慚無物堪酬贈明月疏鐘載一航
0711c27: 答吳石也居士見懷次來韻
0711c28: 雲斂天空山歇雷楮中春色上樓臺賡吟百鳥簧新
0711c29: 奏鬥句千紅錦簇開子且苦磨仙吏骨功成易裂聖
0711c30: 凡胎清時物色山林士未許高人臥艸萊
0712a01: 次韻答龔侗初居士見懷
0712a02: 曉風吹散碧蘿煙一勺清涵上下天那得與君時泛
0712a03: 艇平分半榻夜談禪邇聞嬾折蟾宮桂逸老惟栽火
0712a04: 宅蓮惠我瑤篇如苑囿百花叢裏對忘年
0712a05: 示姪有序
0712a06: 君子之處世敬身修德榮顯宗親世出道行報資
0712a07: 恩有愧我不肖雙親不能報況四恩乎自度又未
0712a08: 能況三有乎由是庚子退鼓之後深閉禪扃作箇
0712a09: 自了漢因悲梓里召移劫運未消轉念子孤哀失
0712a10: 學不知趨避吉凶之道遂囑楮君喚子前來聽度
0712a11: 出家共登清淨無為之域奈子根器凡劣向為舌
0712a12: 頭所瞞不能嚼出菜根滋味既誓度無緣減我衣
0712a13: 缽微資贐子回唐竟不敢以常住公物作自己已私
0712a14: 費子不免以我為薄耶豈知空門中施者不易受
0712a15: 者亦不易轉授於子更不易也恐子不識因果直
0712a16: 引龍藏中所載一二用破彼此之慳貪耳唐李信
0712a17: 為隆政府衛士顯慶中赴蕃乘艸馬一疋并將艸
0712a18: 駒是時風雪馬遂不進信以蕃期所迫撻之數鞭
0712a19: 馬作人語我是汝母為平生避汝父將石餘米乞
0712a20: 女故獲此報此駒即是汝妹也償債向了何故敦
0712a21: 迫信聞之驚愕流涕乃拜謝之謂曰若是信娘當
0712a22: 自行歸家馬遂前行信負鞍轡隨之至家養飼有
0712a23: 同事母屈僧營福鄉閭咸歎異之又有私取常住
0712a24: 一文錢一日一夜長息三分七厘次日利上加利
0712a25: 來世作牛馬償之牛日還八文馬日還七文所以
0712a26: 云作一生之容易為萬劫之艱難若捨一文入常
0712a27: 住一日一夜長福亦爾吾所以薄子者正是厚子
0712a28: 也子能佩斯言安分樂善向上作福自有隨身寶
0712a29: 藏受用無窮矣奮志努力勉旃勉旃。
0712a30: 歷劫愛纏割斷休隨身寶藏載歸舟莫嫌亞父心如
0712b01: 鐵免使他生復馬牛
0712b02: 子能學祖耽仁義父母肉身常在世數畝山田好習
0712b03: 耕竹松之外栽蘭桂
0712b04: 贈何性延居士五十
0712b05: 白衣持戒似僧家半百初臨兩鬢華穩坐山堂春晝
0712b06: 永閒看雙桂哺慈鴉
0712b07: 示耀哲信士
0712b08: 親恩罔極等高深圖報何須問寶林豁醒娘生雙夢
0712b09: 眼一天明月蘸波心
0712b10: 寄爾潛居士
0712b11: 眨得眼來春欲闌揭窗時對白雲閒知君胸次藏丘
0712b12: 壑不似支公別買山
