0094a01: 閱藏知津卷第二十四
0094a02: 北天目沙門釋智旭彙輯
0094a03: 大乘經藏　法華部第四
0094a04: 述曰：「凡是開權顯實，授聲聞成佛記，發跡顯本，
0094a05: 明成佛甚久遠，及但明一乘修證之法，無二無
0094a06: 三者，皆此部收。」
0094a07: 無量義經一卷　前有劉虯序　草
0094a08: 蕭齊中天竺沙門曇摩伽陀耶舍譯
0094a09: 德行品第一。大莊嚴菩薩讚佛。說法品第二。大
0094a10: 莊嚴問，何法速成菩提？佛答：有一法門，能令速成
0094a11: 菩提，謂無量義，從一法生，一法者，名為實相。十
0094a12: 功德品第三。
0094a13: 此說法華之前茅也，故收入法華部中。
0094a14: 妙法蓮華經七卷　草
0094a15: 姚秦天竺沙門鳩摩羅什譯
0094a16: 序品第一。佛在耆闍崛山，先說無量義經，次入無
0094a17: 量義定，眉光東照萬八千土，彌勒疑問，文殊述往
0094a18: 事以釋之。方便品第二。世尊出定，告舍利弗，諸
0094a19: 佛方便不可思議，唯佛與佛，乃能知之，即止不說。
0094a20: 舍利弗三請，五千增上慢者退席，乃唱唯一大事。
0094a21: 所謂開示悟入佛之知見，一切皆當作佛，實無三
0094a22: 乘。譬喻品第三。授舍利弗記，說火宅喻。信解
0094a23: 品第四。須菩提，迦旃延，大迦葉，目犍連，領解佛旨，
0094a24: 說窮子喻。藥草喻品第五。佛印四人所說，而推
0094a25: 廣之。授記品第六。授大迦葉等四人記。化城
0094a26: 喻品第七。先說大通智勝佛時，十六王子覆講結
0094a27: 緣事，次說化城喻。五百弟子授記品第八。富樓
0094b01: 那為上首，五百弟子皆得受記，說繫珠喻。授學
0094b02: 無學人記品第九。阿難，羅羅為上首。法師品
0094b03: 第十。佛因藥王菩薩，告八萬大士，持此經，速得佛。
0094b04: 并說鑿井喻。見寶塔品第十一。多寶佛塔從地
0094b05: 涌出，大聲讚善，釋迦如來以神力，三變淨土，分身
0094b06: 諸佛咸集，與欲開塔，多寶如來，分半座與釋迦同
0094b07: 坐，釋迦大聲唱告勸持。提婆達多品第十二。說
0094b08: 如來往昔求法，事阿私仙得聞妙法，今授提婆達
0094b09: 多大菩提記。文殊入海弘經，龍女獻珠成佛。持
0094b10: 品第十三。藥王大樂說等，各各發願持經，佛授大
0094b11: 愛道及耶輸記。又視八十萬億那由他諸菩薩。諸
0094b12: 菩薩亦發願持經。安樂行品第十四。文殊請問
0094b13: 末世持經方法，佛以身口意誓願四安樂行答之，
0094b14: 兼說輪王髻珠喻。從地涌出品第十五。六萬恒
0094b15: 沙菩薩，各將眷屬，從地涌出，大眾懷疑，彌勒興問。
0094b16: 如來壽量品第十六。佛自明成道已來甚久，以
0094b17: 釋眾疑，說醫王喻。分別功德品第十七。明在會
0094b18: 聞法獲益之多，及明五品弟子功德。隨喜功德
0094b19: 品第十八。法師功德品第十九。明法師得六根
0094b20: 清淨。常不輕菩薩品第二十。明往古比丘，以隨
0094b21: 喜行，得淨六根，速成佛道。如來神力品第二十
0094b22: 一。出廣長舌，放毛孔光。謦欬彈指，聲遍十方。囑
0094b23: 累品第二十二。三摩眾菩薩頂而囑付之。藥王
0094b24: 菩薩本事品第二十三。宿王華菩薩請問，佛為說
0094b25: 一切眾生喜見菩薩然身然臂事。妙音菩薩品
0094b26: 第二十四。佛放眉間光，照東方世界，召此菩薩來
0094b27: 作佛事。觀世音菩薩普門品第二十五。無盡意
0094c01: 菩薩請問，佛為說十四無畏，三十二應，種種功德。
0094c02: 陀羅尼品第二十六。菩薩及天神等各各說咒，
0094c03: 護法。妙莊嚴王本事品第二十七。明往古淨德
0094c04: 夫人，淨藏淨眼二子，同化父王見佛。普賢菩薩
0094c05: 勸發品第二十八。佛為普賢重示四法，普賢說咒
0094c06: 護持。
0094c07: 此一部經，乃如來究竟極談，具明施設一代時
0094c08: 教所以然之線索，如家業之有總帳簿，如天子
0094c09: 之有九鼎也，非精研智者大師玄義文句，不盡
0094c10: 此經之奧，仍須以荊谿尊者釋籤妙樂輔之。
0094c11: 正法華經十卷　木
0094c12: 西晉月支國沙門竺法護譯
0094c13: 與上經同，但藥草品中，有迦葉問答，及生盲喻。
0094c14: 五百弟子授記品初，有入海取寶喻。法師品
0094c15: 名為藥王如來品。有寶蓋王及千子與善蓋太
0094c16: 子法供養事。一切咒皆翻梵成華。囑累品在
0094c17: 最後。
0094c18: 妙法蓮華經八卷　前有序　南蓋北賴
0094c19: 隋北天竺沙門闍那崛多共達摩笈多譯
0094c20: 多用什師譯文，但添藥草品後生盲一喻耳。
0094c21: 陀羅尼品在第二十一。囑累品在最後。提
0094c22: 婆達多品，合入見寶塔品，故止有二十七品。
0094c23: 薩曇芬陀利經半卷　草
0094c24: 附西晉錄
0094c25: 即寶塔品提婆達多品別出。
0094c26: 觀世音菩薩普門品一卷　南北草
0094c27: 鳩摩羅什譯文闍那笈多譯頌
0095a01: 按藏中法華經普門品，無重頌，今既補入全經，
0095a02: 則此品便為重出，然舉世流通，功驗最多，智者
0095a03: 大師有別行玄疏，四明尊者復有記解，最精最
0095a04: 妙，不可不閱。
0095a05: 法華三昧經半卷　草
0095a06: 劉宋枳園寺沙門釋智嚴譯
0095a07: 眾會欲問佛，佛放口光遍十方，即不見佛身相，大
0095a08: 眾各入三昧，觀察不可得，羅閱王辯通，及女利行
0095a09: 等來，佛從地涌，坐蓮華上，利行問佛，乃至得道，與
0095a10: 眾問答，諸女發心皆出家，王亦出家，得授記。
0095a11: 廣博嚴淨不退轉法輪經四卷　髮
0095a12: 劉宋枳園寺沙門釋智嚴共寶雲譯
0095a13: 文殊師利以神通力，同舍利弗到十方世界供佛，
0095a14: 集一切菩薩同到祇園，請轉不退法輪，說堅信堅
0095a15: 法八人四果聲聞支佛密義，令諸眾會，捨離諸想，
0095a16: 其諸羅漢，復作成就五逆，滿足五欲，遠離正見等
0095a17: 密語，眾會驚疑，文殊釋之，佛現舌相，普授聞經不
0095a18: 退轉記，波旬入會，佛復以密語遣之，大眾騰疑，佛
0095a19: 為解釋，次有三菩薩來。一自稱是如來。一自稱是
0095a20: 世尊，一自稱是佛。眾又騰疑，佛為解釋。於是眾菩
0095a21: 薩各以偈讚，阿難請問較量功德，師子童女，及比
0095a22: 丘尼、居士婦、發心受持，捨離女身，乃至明不信罪
0095a23: 報，大眾悔過，請佛守護流通。
0095a24: 不退轉法輪經四卷　髮
0095a25: 安公涼土譯經在北涼錄
0095a26: 阿惟越致遮經四卷　南此北蓋
0095a27: 西晉月支國沙門竺法護譯
0095b01: 二經並與上同。
0095b02: 大薩遮尼犍子授記經十卷　豈
0095b03: 元魏北天竺沙門菩提留支譯
0095b04: 序品第一。佛住鬱闍延城，嚴熾王園，於大眾中，現
0095b05: 殊勝身相。問疑品第二。文殊偈讚請問，佛止之，
0095b06: 文殊復問。一乘品第三。明二種十二法，能發菩
0095b07: 提，又布施乃至方便，各十二種妙行，又如來有十
0095b08: 二勝妙功德，淨佛國土，為利眾生，示十二濁，實唯
0095b09: 一乘，分別說三。詣嚴熾王品第四。大薩遮詣王
0095b10: 所也。王論品第五。薩遮為嚴熾說聖王法，及小
0095b11: 王法。請食品第六。王請薩遮。問罪過品第七。
0095b12: 王問智人亦有罪否，薩遮次第舉諸人過，并王過，
0095b13: 及自過。如來無過功德品第八。薩遮為王備演
0095b14: 如來所有功德，所謂三十二相，八十種好，大慈大
0095b15: 悲，三念處，三不護，一切種智，十自在，三十七品，十
0095b16: 力，四無所畏，十八不共法，及常無盡法身。詣如
0095b17: 來品第九。薩遮與王，同來見佛。說法品第十。舍
0095b18: 利弗與薩遮論見佛聞法事，佛為薩遮發跡。授
0095b19: 記品第十一。授薩遮大菩提記。信功德品第十
0095b20: 一。
0095b21: 此經文義俱暢，宣說世出世法，曲盡其妙，急宜
0095b22: 流通。
0095b23: 菩薩行方便境界神通變化經三卷　養
0095b24: 劉宋中天竺沙門求那跋陀羅譯
0095b25: 與上經同，缺王論品，而於如來功德。亦有缺略。
0095b26: 金剛三昧經二卷　南賢北難
0095b27: 出北涼錄
0095c01: 序品第一。佛於靈山，先說大乘一味真實法，即入
0095c02: 金剛三昧，阿伽陀比丘說偈讚歎。無相法品第
0095c03: 二。佛從三昧起，更宣一味法，解脫菩薩，更請為末
0095c04: 世眾生，宣說入一味法。無生行品第三。心王菩
0095c05: 薩問得無生忍義。本覺利品第四。無住菩薩問
0095c06: 轉入唵摩羅義。入實際品第五。大力菩薩問答。
0095c07: 真性空品第六。舍利弗問答。如來藏品第七。
0095c08: 梵行長者問答。總持品第八。地藏菩薩問答，并
0095c09: 囑阿難受持。
0095c10: 大法鼓經二卷　染
0095c11: 劉宋中天竺沙門求那跋陀羅譯
0095c12: 佛在祇洹，海眾雲集，說有非有法門。波斯匿王，擊
0095c13: 鼓吹貝而來。佛言：我今當說大法鼓經，先命迦葉
0095c14: 觀察眾會，堪聞與否，乃有百千萬億阿僧祇分聲
0095c15: 聞緣覺，初業菩薩，皆從座去，餘一切住。然後廣讚
0095c16: 迦葉。命於此法少問其義，所謂如來常樂我淨，不
0095c17: 般涅槃，一切眾生，皆有佛性，無有三乘，實唯一乘。
0095c18: 一切空經，是有餘說。惟有此經，是無上說，亦說化
0095c19: 城窮子等喻，次囑迦葉，於末世中，護持此法。迦葉
0095c20: 辭謝不堪，佛言：迦葉於我滅後，護持此法，有四十
0095c21: 年，若至正法餘八十年時，惟一切世間樂見童子
0095c22: 能持。
0095c23: 佛說觀普賢菩薩行法經一卷　一名觀普賢觀經一名出深功德經
0095c24: 　南罔北短
0095c25: 劉宋罽賓國沙門曇摩蜜多譯
0095c26: 阿難、迦葉、彌勒，同問如來滅後修行大乘法要，佛
0095c27: 為說普賢觀門，及懺悔六根罪法。此與法華普賢
0096a01: 勸發品，相為表裏。故智者大師法華懺儀，全宗此
0096a02: 經。
0096a03: 閱藏知津卷第二十四
0096a04: 　　　　　　比丘寂洪　崇存各助銀二兩
