0724a01: 即非禪師全錄卷之二十二
0724a02: 門人明洞性安性節明覺明幢仝編
0724a03: 詩偈
0724a04: 示化子初度
0724a05: 七旬初度日邊臨宴坐渾忘白髮侵莢吐仲陽方二
0724a06: 葉手栽古檜已巳千尋山雲久抱從龍志澗水長懷出
0724a07: 世心兩兩無情能惠物道人豈肯負光陰
0724a08: 靈芝壽豐主
0724a09: 春半融和芝艸生山靈有意壽翁庚應知鹿苑含雙
0724a10: 秀不減龍樓簇九莖甘露沃成邦國瑞香風邈度歲
0724a11: 時亨點湯會宴金仙子美勝當年碧澗莢
0724a12: 示法雲監寺上黃檗
0724a13: 子承師命謁師翁樓閣重重彈指通踏轉上頭關捩
0724a14: 子頂門迸出一輪紅
0724a15: 乙巳除夕值宗瑞侍者生日書示
0724a16: 臘去留殘夢春回知幾更江山常自在日月太忙生
0724a17: 嬾竭黃皮曆忻煨折腳鐺七旬明日是正好樂時亨
0724a18: 丙午元旦海侍者母難書示
0724a19: 初度三三歲辰逢第一朝春風開殿閣玉浪奏雲韶
0724a20: 胎裏乾坤大區中雨露饒百川融點滴觸處長靈苗
0724a21: 遊嶒閣崛有序
0724a22: 山距豐府東南百六十里峰巒秀拔崖壁千尋沿
0724a23: 曲溪盤古徑而上龍脊峰峰迴徑折有洞曰羅漢
0724a24: 以五百尊者現像得名像高三尺許係元僧建順
0724a25: 手鐫梵容古樸闈繞佛菩薩左右有四天王衛護
0724a26: 儼然一會未散洞高二丈餘深廣倍之洞之右又
0724a27: 有重岩中安千尊石地藏及十閻君洞之左復有
0724a28: 大洞積翠玲瓏諸峰掩映僧舍納其中後祀開山
0724a29: 昭覺禪師皆天然佳境東海奇觀惜乎深僻世人
0724a30: 所未盡覽丙午春山僧領眾之暇特造隨喜偶題
0724b01: 兩偈用識歲月從遊諸子盍法雲曇瑞粟田等二
0724b02: 十餘人也。
0724b03: 鐵石心身數一千團圞三百有餘年時時常說無生
0724b04: 法何似山僧一指禪
0724b05: 幻示應真五百尊倦遊海藏臥山根恐教在處成狼
0724b06: 藉喚醒寒岩一口吞
0724b07: 宿法性寺
0724b08: 好山行盡接仙橋樹籟溪聲半雜潮信宿毘耶城裏
0724b09: 寺夢中猶聽奏雲韶
0724b10: 遊彥山并序
0724b11: 去闍崛百三十里有彥山最高其間溪流百折
0724b12: 疊嶂千重極頂有古廟以奉開山神異不測之神
0724b13: 神之子孫將千餘丁居山之半習符咒為業一金
0724b14: 枝座主諱亮有者統之予遊是山時座主遣使于
0724b15: 五十里外相迎到即延齋嘉此勝緣留題以贈。
0724b16: 大川雄入海人語響霄崢旭日簷間掛春雲衣上生
0724b17: 停車逢宿德延我飽香粳更羨開山主千年道愈亨
0724b18: 觀瀑有引
0724b19: 瀑布泉在管山距豐府三十里許自懸崖瀉下望
0724b20: 之如玉虹垂空觸石澎湃奇趣絕塵。
0724b21: 玉龍倒掛白雲巔時吐甘霖潤大千不憚飛流奔入
0724b22: 海揚清只為浴蒼天
0724b23: 豐主回自燕都見訪道話
0724b24: 三千餘水陸歸思已忘勞馬上看山色舟中聽海濤
0724b25: 泠泠大士語點點小兒曹掇轉功勳旆方知出世高
0724b26: 遠州守初度書贈
0724b27: 遠州源太守間氣淑英賢未了三生約重逢二十年
0724b28: 政明心即佛道泰吏如仙何以申椿祝一枝華岳蓮
0724b29: 源太夫人送法衣
0724b30: 昔日寸絲都不掛今朝錦上又鋪紅裏得法身無欠
0724c01: 剩淨檀福德等虛空
0724c02: 亮有座主見謁呈偈書示
0724c03: 參禪直下究根源夜半金烏出海門覷破個中無點
0724c04: 墨有何教外可重論
0724c05: 解荊簡立公
0724c06: 跛鱉獰龍放出關一軒松竹伴清閒眠餐以外無餘
0724c07: 事時望白雲歸舊山
0724c08: 送梅谷上座還山
0724c09: 谷瑣寒煙凍未開雪香幾點送春來溪山一望三千
0724c10: 里不是南陽喚不回
0724c11: 示祖禪居山
0724c12: 未有山時誰作祖闍黎為我舉將來忽朝踏到山窮
0724c13: 處百億彌盧沒點埃
0724c14: 恭次徑山老和尚尊韻示曇瑞上座
0724c15: 新羅鷂子過多時菴內闍黎猶未知若問頂門開隻
0724c16: 眼優曇瑞現實堪怡
0724c17: 輓未發禪師
0724c18: 自古聖賢無不死惟於有道死猶存何時再赴羯羅
0724c19: 供倒跨泥牛出海門
0724c20: 輓上和尚
0724c21: 七十五年結祖冤疇知原是古雲門九重城裏留難
0724c22: 住應現他方補處尊
0724c23: 輓旗山和尚
0724c24: 純金鈍銕與頑銅迸入鉗鎚大中煆鍊未成先攃
0724c25: 手紅爐煙冷動悲風
0724c26: 輓法兄慧門和尚
0724c27: 坐斷無生國休誇不死符清風彌檗苑慧月照東湖
0724c28: 日冷降龍缽塵埋點銕爐高崖留火種格外鑄賢模
0724c29: 輓曉堂法姪
0724c30: 知君看破臭皮囊膿血化成乳滴香夙障不辭酬了
0725a01: 了髑髏眼活耀榑桑
0725a02: 次吼仲見寄韻
0725a03: 錫卓海中洲何如檗苑幽浮生幾許日一別兩三秋
0725a04: 憶自烹龍澗時同話虎丘團圞昆仲輩遲月竹林遊
0725a05: 送柏岩維那上黃檗省覲
0725a06: 為覲師翁上國遊逢人謾舉過牆牛長江一碧平如
0725a07: 掌好看金毛輥出毬
0725a08: 心牛禪者然指
0725a09: 心光一點難遮盍火裏芙蕖指上開曠劫無明都灼
0725a10: 破是真精進供如來
0725a11: 柏岩土座生日
0725a12: 三十三秋一覺長初辰何以報爹娘當年饡飯餿酸
0725a13: 氣此日化為丹桂香
0725a14: 松子省母
0725a15: 明朝跨馬放船時滿路樨香送到崎拜母為傳山野
0725a16: 語老年正合念阿彌
0725a17: 為松平將監題牧牛圖
0725a18: 述本以逐物隨流墮生死往來六道中何劫而出離
0725a19: 先聖設方便譬如牧牛子初機求見跡尋跡得牛始
0725a20: 狂走痛加鞭純熟忘彼此人牛兩俱空空空翻到底
0725a21: 玉管報春回轉身幻化裏和光而同塵猶是舊行腹
0725a22: 大匠不留蹤說甚分皮髓收拾一毫頭舉世提不起
0725a23: 次韻黃檗山　御賜佛舍利塔志喜
0725a24: 覺皇應跡際無邊最後一機超劫前五顆光中含日
0725a25: 月片牙罅裏現金仙育王功被東西土窣堵波分上
0725a26: 下天不昧靈山親付囑全收雙放福三千
0725a27: 端午偶成
0725a28: 佳節值天中吟騷弔楚翁驪舟吞巨浪艾虎嘯熏風
0725a29: 人已巳騎鰲去花猶照水紅船頭齊撥轉片月印江空
0725a30: 重陽寄懷長卿石香爾潛子謙諸居士
0725b01: 節值黃花候詩煩白雁題未涯歸故國且自托深棲
0725b02: 倚杖豐城北停雲斷岸西千峰掛眉睫遙想費攀躋
0725b03: 贈林碩悟居士八十
0725b04: 白雪滿頭月滿襟兒安生理叟安心年踰八十貧無
0725b05: 諂一世清閒值萬金
0725b06: 贈王心渠居士七十五
0725b07: 鐵鑄面皮金鑄骨眉毛落盡頭如雪庭前蘭桂鬧芬
0725b08: 芳壽君一句離言說
0725b09: 題松為何一粟居士七十
0725b10: 長憶何檀契七旬夢裏逢新正方二日點筆寫喬松
0725b11: 為記無涯壽藉觀有德容庭前孫子輩頫仰活如龍
0725b12: 贈林公琰居士七十
0725b13: 逢君方耳順不覺又稀年卻郤笑雲邊鶴何如地上仙
0725b14: 交朋推禮義教子拔英賢不羨長生術惟參直指禪
0725b15: 題畫松贈林大堂居士六十
0725b16: 一幅千尋勢長青不老容無心沾雨露得趣臥虯龍
0725b17: 歲月渾如夢溪山好寄蹤描成霜雪操子結綠陰濃
0725b18: 曇子初度次韻題畫以示
0725b19: 無聲句子韻尤長疇信毫端納渺茫揮出一雙無影
0725b20: 樹蔭留大地作清涼
0725b21: 示筑後州陸田奇童
0725b22: 靈羽纔出殼便有沖天志譬如將家種種性迥殊異
0725b23: 陸田主膳郎生具自然智五齡會大書七歲能飛驥
0725b24: 咸稱寧馨兒骨格甚標致繩武闢門牆祖業堪紹寄
0725b25: 不憚數百程特謁山僧至稽首具威儀面書為委贄
0725b26: 我觀其銕畫真個出人意不覺下禪床走筆以開示
0725b27: 筆墨久荒疏敘敘無奇思囑汝受美祿珍重靈鷲記
0725b28: 丁未元旦偈
0725b29: 乾元啟且麗春光煙熱御爐祝聖王髮剪頭陀明有
0725b30: 本身安福地樂無疆千年古樹雲中翠一塢寒梅劫
0725c01: 外香五十二齡綿道力轉將陽德壽陶唐
0725c02: 雷洲戒子發心梓彌勒大士三生經併血書誦
0725c03: 持嘉其志向偈以勉之
0725c04: 書持功德等虛空一片霞鋪錦上紅千聖不傳一句
0725c05: 子闍黎試為我流通
0725c06: 後堂吼弟住舍利殿
0725c07: 琳宮新敕建賢仲得安居守道閒無極侍師樂有餘
0725c08: 身輕巢樹鶴志壯化龍魚舍利衣珠映圓明耀紫虛
0725c09: 示雲子三十初度
0725c10: 青陽念有七雲子初度日童真誓出家不覺年而立
0725c11: 倒跨三腳驢步超千仞級接得壽山棒自領百二十
0725c12: 謝逸公寫全堂祖圖
0725c13: 一毫頭上各翻身鏡像春容妙入神隻眼豁空今古
0725c14: 夢法輪從此轉微塵
0725c15: 平水禪德耆年
0725c16: 知足無求道自全金剛壽相妙難傳六旬花甲都翻
0725c17: 轉衣裏摩尼顆顆圓
0725c18: 義叟宗玄老居士諱日
0725c19: 昔者奉符出勇占萬夫雄義殫邦家效仁成汗馬功
0725c20: 丹心懸杲日英氣凜秋風一念回機處高超果位中
0725c21: 輓孤峰靈明居士
0725c22: 生前既愛誦觀音薦拔應須沒字經若問正文在甚
0725c23: 處靈明獨露一峰青
0725c24: 悼化林徒子有序
0725c25: 化子捨儒從釋依予於雪峰剃染服勤參究有年
0725c26: 及予東渡子復遍參吳越諸知識頗有見處金陵
0725c27: 士庶欲留供養子辭以化城几儿席非某所安必欲
0725c28: 登寶所見家尊乃已噫志何壯歟由是于辛丑秋
0725c29: 不憚萬里鯨濤攜徒從侍朝夕承事了無倦色越
0725c30: 數載予緣契豐君開山廣壽以崇福道場令其監
0726a01: 守子捨輕從重又入山侍巾執一期為徒之道可
0726a02: 謂盡耳解制別去乃問曰和尚無底缽分付阿誰
0726a03: 予曰人人有分進云與麼則某甲領荷去也予曰
0726a04: 更待合國人為子證明始得因以後堂職授之返
0726a05: 錫未幾又能鼎新伽藍誠不愧為主持之任時或
0726a06: 寄呈偈語皆不失家法子其所得不亦至乎近擬
0726a07: 授子之道遲之不至豈謂幻海漚生遽然變滅嗚
0726a08: 呼痛哉缽破半邊矣聞子俄發背癰大如升出膿
0726a09: 血旬餘日總不見有瘦容亦無臭穢之氣酸痛之
0726a10: 聲又聞力疾開示緇素人多感激至六月初三日
0726a11: 已巳刻炷香未盡憑几脫去時當暑天待龕兩日顏
0726a12: 貌如生苟非栴檀其表金石其裏焉得超脫乃爾
0726a13: 足驗生平薰修之力也。
0726a14: 放得下時轉得身縱橫何處不通津人天路上行方
0726a15: 便佛祖位中證本真盡道闍黎今日死疇知補處止
0726a16: 生辰反觀七十一年事水面漚花鏡裏人
0726a17: 輓梅初薛居士
0726a18: 萬里家山歸未得甘年夢事向誰諭無腔銕笛希音
0726a19: 韻五月梅花也斷魂莫愧生前金膽喪嬴餘化外赤
0726a20: 忠存東西水土原無異就路翻身禮世尊
0726a21: 紀鹿吟
0726a22: 法雲上座近於廣壽山之右新構小菴以安蒲團
0726a23: 定破之次晨為中秋既望予同曇瑞柏岩印光慧
0726a24: 雲禪燈八九輩臨觀新址址之傍有鹿臥艸窩彼
0726a25: 此相忘俄因沙彌覺心所觸而起且行且鳴直上
0726a26: 小岡數十武良久乃轉入深處因語諸子曰此係
0726a27: 豐主前年所放的仙鹿也人罕得見今為雲子所
0726a28: 感而出我輩遇之若有所俟豈非欲彰豐主之盛
0726a29: 德壽豐主之永祿也歟況此鹿苑重開一會猶在
0726a30: 輒成山偈以志。
0726b01: 雲子構雲屋感得鹿守宿觸醒見山僧探花上林麓
0726b02: 回顧欲有云託為豐主祝雙活千年恩報以萬世福
0726b03: 輓檀越德叟源老居士有序
0726b04: 小笠原祖先明德正信為朝野所稱宏址深源誕
0726b05: 啟厥後居士振繩祖武于壯齡之時所踐所言允
0726b06: 為可法其於舍衛城可謂不苟處矣年踰從心無
0726b07: 意寓世歲丁未七月末遽示微疾掃空一榻臞然
0726b08: 危坐不異常時其所異者差減飲食耳月中尚辱
0726b09: 惓惓存問不五六中感高誼曷能以口至十月朔
0726b10: 遣使致問曰弟子忠真處病七十餘日雖四大相
0726b11: 迫而自覺身心泰然了無一毫苦惱相匪向蒙吾
0726b12: 師指示焉能臻此想大限變故之時亦當如是未
0726b13: 知別有向上工夫也無山僧答曰居士所云足徵
0726b14: 平日學佛之驗也只此泰然之心亙古亙今了無
0726b15: 變易了無限量何有向上向下之可云就此之見
0726b16: 亦須放下又放下可也居士聞之如釋一座須彌
0726b17: 山寧非有力丈夫哉嘗語左右曰久不謁廣壽和
0726b18: 尚可備大饅頭為供山僧飽德無涯抑知福田有
0726b19: 種耳十八早病將革櫛沐更衣正念現前生死路
0726b20: 頭當下看破恒以手自指其心云惟廣壽和尚知
0726b21: 我復云當如法供養為國家植福云云遂安然坐
0726b22: 逝噫當茲臨末梢頭十有五雙心忙意亂居士能
0726b23: 如是自在不變所守猶勤勤以國家法門為念非
0726b24: 靈山記中來斷不能爾也嗟嗟哲人往矣無計
0726b25: 挽留至於期頤上以扶斯道下以福斯民為可憾
0726b26: 耳所幸諸賢孝能繼述先志庶慰此心雲上座及
0726b27: 專使以遺言舉似山僧不勝悲悼愧檀度而莫報
0726b28: 懼德音之無聞故不敢默聊述梗概以闡其正信
0726b29: 併綴聲偈三首以奉輓云。
0726b30: 那知夙障病交纏看破身心愈泰然足驗平時心繫
0726c01: 道臨終不變蛻如蟬空拳捏住三千界彈指聲消七
0726c02: 二年盍代勛勞奚所羨芳名早已巳播青蓮
0726c03: 百年身世類浮漚感激高情水乳投摩頂未伸金色
0726c04: 臂謝君拈出銕饅頭推窮劫數天何樂說到輪迴地
0726c05: 也愁一念圓明登正覺八功德水七重樓
0726c06: 三年六應府中齋道愛相忘雪映梅輿必登庭君下
0726c07: 榻果嘗親捧茗同杯恩如滄海難為答軸展虛空一
0726c08: 寫哀哀失法屏摧國棟願欽佛敕待重來
0726c09: 丁未除夕次韻
0726c10: 屈指占癡憨明年五十三未能如濟北空自憶江南
0726c11: 瓶插疏香蕊盤堆一色柑小師辛守歲夢裏打鄉譚
0726c12: 戊申元旦祝聖
0726c13: 個裏原無始人天眼目新陽和調太簇瑞氣轉洪鈞
0726c14: 定起千花座嵩呼萬歲人時雍蒙至化共享太平春
0726c15: 詠梅次曇瑞監寺韻示之
0726c16: 南枝消息播初陽凍破寒煙冰曉光銕骨稜稜心似
0726c17: 雪半邊鼻孔許聞香
0726c18: 春日簡法昆仲
0726c19: 五雲有約來何晚瑞鹿銜花出未歸獨倚懸崖為几
0726c20: 席坐看臘雪映春暉
0726c21: 將軍賜白金二萬兩為本師和尚鼎建黃檗大
0726c22: 殿進偈奉賀
0726c23: 梵宇賜新建法光耀上都善哉阿育主希有賓頭盧
0726c24: 日月開窗牖江山展畫圖剎竿重豎起萬古仰宏模
0726c25: 黃檗大殿上梁進賀
0726c26: 法梁普覆億由旬一道祥光映日輪百福莊嚴三世
0726c27: 佛萬年瑞靄太和春大檀赤膽含黃檗老衲丹心染
0726c28: 絳綸悠久撐持須銕漢世間世出化風淳
0726c29: 敬拈本師和尚結句為起句輒成一偈奉答
0726c30: 托出榑桑第一枝花敷五葉麗三祇檀林結果聲珠
0727a01: 髻檗苑鋪紅映彩眉積翠拓開棲鳳闕高源引入化
0727a02: 龍池形山鎮國將軍寶福彼蒼生壽　帝基
0727a03: 謝本師老和尚賜大殿上梁偈并呈木法兄
0727a04: 目昔聖賢坦崖巔懸記重來五百年我師真是古黃
0727a05: 檗弟昆不減臨濟玄法幢鼎豎高無際鼻梁橫跨廣
0727a06: 無邊龍眉據坐主中主移來藏海納九淵兩掌一呼
0727a07: 欣再見直將大法補蒼天曉夕鐘梵答山谷提醒眾
0727a08: 主出盍纏輪奐寶坊示普眼疇識妙高有四禪退閒
0727a09: 盡得閒中趣就澗烹芽帶月煎啜罷仍集笑花眾靈
0727a10: 山一會尚依然白黑繞圍如竹葦法施平等戒赤旃
0727a11: 西來大意或請益默然笑指缽中蓮稽首支那尊古
0727a12: 佛棒點金毛遍大千
0727a13: 本師和尚法臘七十有七前後所說語錄偈頌
0727a14: 卷如其數戊申孟夏以松堂新集分賜始獲
0727a15: 跪誦信廣長之不可及恭述一十二韻贊歎
0727a16: 萬一
0727a17: 自從錫卓壽山巔不覺違師又五年員海無垠山隔
0727a18: 斷別峰有路可通玄定中正擬禮尊足忽接伽陀來
0727a19: 目邊慰喜法躬老益健耋齡道富韻如淵由來詩膽
0727a20: 大於海空卻郤三心含碧大衝口千偈敏風雨揮毫電
0727a21: 掃蛟龍纏全彰棒喝人尟會往往錯喚老婆禪足與
0727a22: 眾生開慧性宜留濁劫洗煩煎初吟萬壑動寒籟毛
0727a23: 孔軒軒一粲然利智言下獲頓契頑鈍可不加勉旃
0727a24: 明窗載讀月生紙一字包函一朵蓮沙數香光藏不
0727a25: 得收歸隻眼耀三千
0727a26: 次韻月潭姪重登天台見懷
0727a27: 神州原不異台州一帶江山氣象幽幾載春中思勝
0727a28: 概深宵夢裏晤同遊時哉恰似搏雲鶴老矣渾如架
0727a29: 閣舟細讀奇篇猶再陟千峰翠色現眉頭
0727a30: 吉峰居士園中忽產菩提子狀如烏豆可串念
0727b01: 珠千里寄獻答偈志瑞
0727b02: 雖分百億身元是一能仁輥入仕林裏為提上善人
0727b03: 花嘗含白雪果不染紅塵清淨既如此堪稱瑞世珍
0727b04: 示印光侍者省親
0727b05: 我已巳禁筆硯為子開方便走筆不成章鬥劣當自薦
0727b06: 古印無篆文按指光如電燎卻郤爹眉毛印破娘生面
0727b07: 面孔既不全子去如何見腦後隻眼開那吒頂門現
0727b08: 謝雨
0727b09: 陰陽推縱閉率土皺雙眉和氣蒸成靄甘霖沛及時
0727b10: 至誠三日禱大慰九秋期頓入清涼境炷香答廣慈
0727b11: 初度答示緇素十首
0727b12: 地逢斯日元辰自舉揚中天紅日麗古澗碧蓮香
0727b13: 兔角全三昧龜毛現廣長豁空壽者相沙數莫能量
0727b14: 其二
0727b15: 虛度五十三白棒當司南點出一輪月清光映萬潭
0727b16: 久思黃獨美愧負碧泉甘卻郤笑無情漢翻身入鬧藍
0727b17: 其三
0727b18: 抱道古尊宿發真歸本元銜花迷舊路禮足入無門
0727b19: 愧我微涼德且酬曠劫思無端被看破獻供鬧喧喧
0727b20: 其四
0727b21: 今朝逢母難寸德未能酬幾度思黃檗長時憶睦州
0727b22: 陽為冥隔膜淚與霰爭流恩愛長宵夢天明一笑休
0727b23: 其五
0727b24: 深掩雲扃後罷登說法臺堂前艸壓路口裏舌生苔
0727b25: 年越五旬歲心猶三尺孩娘生無孔鼻觸著吼如雷
0727b26: 其六
0727b27: 無情會慶祝為子一閒吟香篆空中字松彈格外音
0727b28: 壽山渾色相福海照禪心圍繞金仙子栴檀無雜林
0727b29: 其七
0727b30: 桃實三千齡雙生更可人花仙如有意為祝我元辰
0727c01: 世相邦家瑞沙門道德新善因感福果品入上方珍
0727c02: 其八
0727c03: 何事出頭強大千莫覆藏法身彌宇宙慧命等金剛
0727c04: 喝下風雷動棒頭日月長無生一句子為答本爹娘
0727c05: 其九
0727c06: 是爾地寒冷毋嫌春色賒冰山回暖氣石筍自抽芽
0727c07: 相去半千里飛來一片霞知恩方解報足可剪袈裟
0727c08: 其十
0727c09: 寄言諸伯仲不用問如何東渡十餘載半生一剎那
0727c10: 山川慳眼力歲月老頭陀自分生涯拙甘心臥綠蘿
0727c11: 輓逸然禪德二首
0727c12: 厭住人間世攃手在初秋會取個中意須還逸格流
0727c13: 大千皆幻寄何處是君家杖頭開隻眼直指上蓮花
0727c14: 薦迪玄禪人
0727c15: 預期去日程好識來時路瞥轉目前機青山尚如故
0727c16: 生佛不隔塵度人志自度劈破玄中玄雪裏梅花吐
0727c17: 示曇瑞徒子建廣福菴上梁二首
0727c18: 托出一梁橫法界撐持自有好兒孫片椽隻瓦丘山
0727c19: 重貴要知恩解報恩
0727c20: 又是日有雨
0727c21: 曇花纔現瑞法雨便均霑異日道弘博自然福愈添
0727c22: 示朴禪血書金剛經
0727c23: 血自血兮經自經道非道也親非親渾侖一個金剛
0727c24: 鎖吞得方稱報德人
0727c25: 示碧嶂禪人
0727c26: 向外覓心著相求佛拶破虛空是甚麼物
0727c27: 戊申仲秋憩錫圓通次夢堂上座志喜韻
0727c28: 天鼓解饒舌虛空笑展眉慶雲南乍起法雨北相隨
0727c29: 跡紀千年瑞僧稱一國師開來與繼往喜有金毛兒
0727c30: 退閒崇福偶成
0728a01: 我欲忘塵世世卻郤不我忘寂喧無二致大地一禪床
0728a02: 山自留人好谿為送客忙檀恩何以答一炷石樓香
0728a03: 晤新舊唐諸居士
0728a04: 春夏秋冬景東西南北身重將夢裏語說與個中人
0728a05: 冰雪顏長在悟迷局轉新本來一著子覷破讓當仁
0728a06: 寄贈新豐主源檀越
0728a07: 家世有淵源承流出將門時豐民自化攸蕑望彌尊
0728a08: 道在無心得親安至樂存王庭騰瑞氣法海涌崑崙
0728a09: 答新豐主有引
0728a10: 豐主十月十二日入城嗣位是日行香直上廣壽
0728a11: 拜山僧像國人見其殷勤盡禮靡不欽其出忠入
0728a12: 孝之篤重法尊師之誠因附驥瞻禮者眾山僧聞
0728a13: 之不勝惶恐。
0728a14: 豐君頂禮山僧像著地腦門光萬丈海下因稱百谷
0728a15: 王宜乎一國歸仁讓
0728a16: 天龍恭敬不為喜歸信侯王奚足齒自愧山僧道力
0728a17: 微願如古德福台履
0728a18: 詠丈室映池千葉梅
0728a19: 花魁千片玉品與百花殊卻郤喜瑤池浴頻邀海月俱
0728a20: 香曾聞北闕夢屢到西湖返照本來面春風笑雪顱
0728a21: 夜坐懷德峰居士
0728a22: 三界由來大旅泊何妨孤錫又飛來思君濟世情何
0728a23: 切老我度生念未灰坐久不知山月落更深猶聽野
0728a24: 猿哀當年驄馬經行處剩朵黃花挹露開
0728a25: 奠化林子塔
0728a26: 泉扃獨掩冷冰冰一片婆心猶未寧弔子遠來無半
0728a27: 語恰如相見望州亭
0728a28: 次謙公韻
0728a29: 不知月色上高林蘸筆和君雅正吟借榻紫雲如有
0728a30: 意出山流水自無心井中目繫斷藤鼠窗外希聞念
0728b01: 佛禽莫謂退閒無客擾詩魔未去睡魔尋
0728b02: 簡謝五賢侯
0728b03: 殿下三千笏何如五老賢曩親金粟佛今現玉堂仙
0728b04: 道契裴公美功並楊大年丹心猶日月曷幸照枯禪
0728b05: 簡獨廣居士
0728b06: 一春今又半佳況近如何不覺別來久懷君夢易多
0728b07: 日登觀海閣時聽樂堯歌偶爾成章句順風寄老坡
0728b08: 寄昂田出雲守
0728b09: 自枉去年札跡疏道愈親乾坤皆寓舍山海獨留人
0728b10: 欲展搏雲翼其如老樹身懷君千里外相見在何辰
0728b11: 翁志鑒居士袖依禪艸見訪次韻以答
0728b12: 傑士遙從故國來交情愧不及春荄半生一別十餘
0728b13: 載重晤天方得幾回趙主法壇容我嬾陶公詩館待
0728b14: 君開依禪遁世成商隱物色無由屈吏才
0728b15: 詠石船
0728b16: 為緣超兩岸豈是壑難藏把斷龜毛纜休撐兔角檣
0728b17: 無心遊法海特地示津梁胡不踏翻去度生願未忘
0728b18: 廣福菴即景
0728b19: 壽峰千井外大隱樂棲遲野客笻相訪山僧定出時
0728b20: 煙描江上景潮詠畫中詩造物留心地茅菴十更宜
0728b21: 謝圓光院御茶
0728b22: 為接上上賓分身遍剎塵趙老家風舊恩霑雨露新
0728b23: 題大士薦顯真日實信士
0728b24: 真實為報地心空時頂戴南無觀世音直下超三界
0728b25: 題初祖薦正源信女
0728b26: 尋流已巳得其源西方不離東土說甚轉女成男當下
0728b27: 超聖越祖
0728b28: 贈佛日慧和尚六十并序
0728b29: 介公之一拂清風美流萬世老人之半瓢明月獨
0728b30: 朗大千我慧林法弟兩手把牢全身擔荷可謂家
0728c01: 聲不墜源委相承者也若以正眼觀來二老合掌
0728c02: 有分茲戊申重陽前一日值周甲初度走筆記籌
0728c03: 兼祈笑斲。
0728c04: 近傳道況至山家耳順年臨趣轉奢頭似峨嵋秋降
0728c05: 雪心非菊圃日開花精金出礦難增色古璞全奇不
0728c06: 揀瑕取捨未忘皆戲論何如獨獻趙州茶
0728c07: 賭黃檗時默教授師八十
0728c08: 萬福堂中老比丘八旬初度值三秋霜欺白髮斑來
0728c09: 早德喻丹樨馥未休錫杖卓開香積國缽盂藏取勝
0728c10: 神洲波離面目知猶在永扇堯風壯祖猷
0728c11: 贈法兄虛白和尚繼席黃檗
0728c12: 自從嚼碎銕團紅端坐重潭疊嶂中敕點神龍施法
0728c13: 雨指呼羅漢展家風巍巍道骨摩霄峻落落襟懷徹
0728c14: 海空最喜一燈聯大夏毫光交燦五雲東
0728c15: 大眉禪師以詩見寄依韻賦答
0728c16: 開函如嗅荔枝香咀嚼佳篇滋味長況復兼貽團雪
0728c17: 飥令人消盡幾炎涼眼空覷透微塵劫骨峻鍊成大
0728c18: 法梁承示讀予三會錄慚惶惟恐污君腸
0728c19: 贈南源弟建華藏院
0728c20: 盡道空王一莖艸疇知古佛是他奴毘盧頂上安華
0728c21: 藏十聖三賢聽指呼
0728c22: 贈高泉禪師建法苑院
0728c23: 信手擘開獅子窩包函一切修多羅西來祖意如何
0728c24: 舉直指金輪壯太和
0728c25: 題何毓楚居士壽域
0728c26: 梅貪結子花先萎竹欲胎孫榦愈青看破死生原一
0728c27: 致藏仁敷德有餘馨
0728c28: 建本師老和尚髮塔落成志喜并序
0728c29: 老人法身爪髮與衣缽錫杖之壽塔有五本山聖
0728c30: 壽其一也盍予舊冬從廣壽退閒於此因念老人
0729a01: 始來桑東開法之地亦予舊卓錫之所遂捐資獨
0729a02: 造為邦國壽叢林福不惟令座下兒孫知淵源之
0729a03: 所自抑使法界眾生仰津梁之有藉也塔居本寺
0729a04: 法堂後高及丈頂寶珠次寶盍復次塔身命道榮
0729a05: 子篆書　賜開山黃檗上隱下元本師老和尚髮
0729a06: 壽塔承以蓮花盤載以須彌座前長几後圍屏下
0729a07: 方埕上欄干皆以石為之外繞松杉偉觀山海四
0729a08: 來瞻禮者咸稱弘麗俱稽首三匝而去予復命曇
0729a09: 瑞徒子結艸菴於塔之左以任酌獻洒掃之勞雖
0729a10: 地連只尺其勝概又別一圖畫山經始于戊申仲
0729a11: 冬落成今己酉季春擇吉進髮緇素雲集共慶法
0729a12: 禧乃說二偈以志。
0729a13: 萬福無縫塔壽山覿面呈三文造不就一念自圓成
0729a14: 髮映摩尼潔光吞霽月明少林花再發香透九重城
0729a15: 其二
0729a16: 莖髮丘山重因之憶世尊掩泥求大法豎塔報深恩
0729a17: 雪覆菩提樹霜銷煩惱根化成黃檗果一柱頂乾坤
0729a18: 先慈上生之日乃六祖涅槃之辰書懷
0729a19: 阿娘面目祖師心道眼圓明空古今法乳親恩酬不
0729a20: 盡淚痕歲歲洗春霖
0729a21: 報資室廣福菴六詠為曇瑞徒子題
0729a22: 何以資恩有全憑三昧力一念未萌時頓超千百億
0729a23: 出定鐘
0729a24: 身心空似鐘鐘鳴猶出定是定不見定寂寂見聞性
0729a25: 洗缽泉
0729a26: 地涌一泓泉天賜供洗缽放去潤福田解盡塵勞渴
0729a27: 補衣石
0729a28: 衲破剪春雲石破如何補跏趺不盡處一任莓苔裏
0729a29: 三友軒
0729a30: 香翠結一團依然室是蘭愛君均節操留客倚闌干
0729b01: 觀潮坪
0729b02: 瓊花逐浪開眼裏添塵埃返照本來面大千一鏡臺
0729b03: 贈謙禪德耆年
0729b04: 出塵蹤跡貴同塵無愧荷囊一轉身換甲桑弧逢杪
0729b05: 夏爛蒸栗棘飽高賓山開分紫雙邦瑞緣熟東方累
0729b06: 世因福海汪洋期變化好將德臘壽天人
0729b07: 示梅嶺禪人居山
0729b08: 何事柴門不浪開聰明用盡學癡獃吸乾滄海無涓
0729b09: 滴放出高源活水來
0729b10: 戊申除夕
0729b11: 三百六周天外天退閒猶未得閒眠鄉人訪我話鄉
0729b12: 曲瞬息東來十二年
0729b13: 元旦
0729b14: 自愧未能學嬾殘臥雲塢裏熱栴檀年頭佛法從教
0729b15: 爛一個蒲團天地寬
0729b16: 寄答紳衿諸親知
0729b17: 殷勤為報眾仙臺勿念孤棲碧水涯待得故園松竹
0729b18: 茂閒雲野鶴自歸來
0729b19: 示德政徐信士
0729b20: 破暗無別道貴乎自明德德明照世間所願無不克
