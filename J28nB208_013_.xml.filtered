0367a01: 古雪哲禪師語錄卷十三
0367a02: 嗣法門人傳我等編
0367a03: 頌古
0367a04: 世尊睹星。
0367a05: 燦燦疏星午夜晴。閻浮幾箇獨惺惺。老胡夢裏雖先
0367a06: 覺。無奈金沙翳眼睛。
0367a07: 世尊拈華。
0367a08: 直指拈華已自彎。頭陀何事獨高攀。而今覿露投機
0367a09: 句。萬象森羅盡破顏。
0367a10: 殃崛尊者救產難。
0367a11: 谿清白石出。天寒紅葉稀。山路元無雨。空翠溼人衣。
0367a12: 七賢女遊屍陀林。一女指屍云。屍在者裏。人向甚
0367a13: 處去。一女云。作麼。作麼。諸姊諦觀。各各契悟。遂感
0367a14: 帝釋散華云。聖姊有何所須。我當終身供給。女云。
0367a15: 我家四事七珍悉皆具足。唯要三般物。一要無根
0367a16: 樹子一株。二要無陰陽地一片。三要叫不響山谷
0367a17: 一所。帝釋云。一切所須我悉有之。若者三般我實
0367a18: 無得。女云。汝若無此。爭解濟人。帝釋罔措。遂同往
0367a19: 白佛。佛云。憍尸迦。我諸弟子。大阿羅漢不解此義。
0367a20: 唯有諸大菩薩乃解此義。
0367a21: 三般皆滯貨。不值半文錢。堪笑七賢女。賺殺散華天。
0367a22: 楞嚴經云。若離前塵。有分別性。即真汝心。若分別
0367a23: 性。離塵無體。斯則前塵。分別影事。塵非常住。若變
0367a24: 滅時。此心則同龜毛兔角。則汝法身同於斷滅。其
0367a25: 誰修證無生法忍。
0367a26: 若執分別性。缽盂口上重添柄。若離分別性。掘地覓
0367a27: 天還落阱。二途不涉契無生。覿體全彰明似鏡。妍媸
0367a28: 現時毫髮清。胡漢不來光自淨。絕是非。泯凡聖。龜毛
0367a29: 端裏攝乾坤。兔角杖頭行正令。慶喜兄。信不信。滿握
0367a30: 醍醐灌頂門。何事夢憨猶未醒。
0367b01: 百丈禪師再參馬祖。祖豎起拂子。丈云。即此用。離
0367b02: 此用。祖挂拂子於舊處。乃云。你已後將何為人。丈
0367b03: 取拂子豎起。祖云。即此用。離此用。丈亦挂拂子於
0367b04: 舊處。祖震威一喝。丈耳聾三日。後黃檗聞舉。便吐
0367b05: 舌。
0367b06: 一喝西江水逆流。惡聲從此播神州。耳聾吐舌成何
0367b07: 事。笑倒雲門六不收。
0367b08: 百丈禪師每上堂。有一老人常隨眾聽法。一日獨
0367b09: 留。丈問。立者何人。老人云。某非人也。於過去迦葉
0367b10: 佛時曾住此山。有學人問。大修行人還落因果也
0367b11: 無。某云。不落因果。遂墮五百生野狐身。今請和尚
0367b12: 代一轉語。丈云。汝但問。老人便問。大修行人還落
0367b13: 因果也無。丈云。不昧因果。老人於言下大悟。脫野
0367b14: 狐身。
0367b15: 江南塞北一毛頭。鼙鼓何緣戰未休。解用不須霜刃
0367b16: 劍。鉛刀拈出鬼神愁。
0367b17: 南泉禪師因東西兩堂爭貓兒。遂提起貓兒示眾
0367b18: 云。道得即不斬。道不得即斬卻也。眾無對。泉便斬
0367b19: 卻。
0367b20: 拈起當機下一刀。兩堂窮命悉難逃。誰知箇裏乾坤
0367b21: 闊。百沸鐺中走活貓。
0367b22: 鹽官國師一日喚侍者云。將犀牛扇子來。者云。破
0367b23: 也。官云。扇子既破。還我犀牛兒來。者無對。
0367b24: 扇子破。索犀牛。可惜當機不解酬。若是金毛獅子子。
0367b25: 攔胸便與一拳頭。
0367b26: 浮桮和尚因凌行婆問。盡力道不得底句。分付阿
0367b27: 誰。桮云。浮桮無賸語。婆云。未到浮桮。不妨疑著。桮
0367b28: 云。更有長處。不妨拈出。婆斂手哭云。蒼天中更添
0367b29: 冤苦。桮無語。婆云。語不知偏正。理不識倒邪。為人
0367b30: 即禍生。後有僧舉似南泉。泉云。苦哉浮桮。被者老
0367c01: 婆摧折一上。婆聞笑云。王老師猶少機關在。澄一
0367c02: 禪客逢見行婆。便問。怎生是南泉猶少機關。婆乃
0367c03: 哭云。可悲。可痛。一罔措。婆云。會麼。一合掌而立。婆
0367c04: 云。跂死禪和。如麻似粟。一舉似趙州。州云。我若見
0367c05: 者臭老婆。問教口啞。一云。未審和尚怎生問他。州
0367c06: 便打。一云。為甚卻打某甲。州云。似者跂死漢。不打
0367c07: 更待何時。連打數棒。婆聞卻云。趙州合喫婆手裏
0367c08: 棒。後僧舉似趙州。州哭云。可悲。可痛。婆聞。乃合掌
0367c09: 嘆云。趙州眼光爍破四天下。州令僧問。如何是趙
0367c10: 州眼。婆豎起拳頭。僧回舉似州。州作偈云。當機覿
0367c11: 面提。覿面當機疾。報汝凌行婆。哭聲何得失。婆以
0367c12: 偈答云。哭聲師已曉。已曉復誰知。當時摩竭令。幾
0367c13: 喪目前機。
0367c14: 使盡機關用盡心。無輸贏處話輸贏。俊鷹不打籬邊
0367c15: 雀。黃鳥紛紛覓友聲。
0367c16: 丹霞禪師至慧林寺。遇天寒。取木佛燒火向。院主
0367c17: 訶云。何得燒我木佛。霞以杖撥灰云。吾燒取舍利。
0367c18: 主云。木佛何有舍利。霞云。如無舍利。更取兩尊燒。
0367c19: 主自後眉須墮落。
0367c20: 不是風顛不是寒。肝腸如火熱團團。若非碧落浮雲
0367c21: 盡。爭見孤蟾出翠巒。
0367c22: 大顛禪師因韓文公問。師春秋多少。顛提起數珠
0367c23: 云。會麼。公云。不會。顛云。晝夜一百八。公不曉。遂回。
0367c24: 次日再來。至三門。見首座。舉前話問。意旨如何。座
0367c25: 叩齒三下。及見顛。理前問。顛亦叩齒三下。公云。元
0367c26: 來佛法無兩般。顛云。是何道理。公云。適來問首座。
0367c27: 亦如是。顛乃召首座。是汝如此對不。座云。是。顛便
0367c28: 打趁出院。
0367c29: 碧桃紅杏鬥芳菲。蝴蝶尋春上下飛。祇見落華吹莫
0367c30: 雨。不知春色在南支。
0368a01: 齊安禪師因僧問。如何識得自己佛。安云。一葉明
0368a02: 時消不盡。松風韻罷怨無人。如何是自己佛。安云。
0368a03: 艸前駿馬實難窮。玅盡還須畜生行。
0368a04: 葉盡風停境寂寥。巖前古木赤條條。遊人更問途中
0368a05: 事。看取虛空背上毛。
0368a06: 臨濟禪師在黃檗會中。時睦州為首座。勉令問話。
0368a07: 濟遂去問。如何是佛法的的大意。聲未絕。檗便打。
0368a08: 如是三度發問。三度被打。濟便辭檗。檗令參大愚。
0368a09: 愚問。甚處來。濟云。黃檗來。愚云。黃檗有何言句。濟
0368a10: 云。某甲三度問佛法大意。三度被打。不知某甲有
0368a11: 過無過。愚云。黃檗恁麼老婆心。為你得徹困。更來
0368a12: 者裏問有過無過。濟於言下大悟云。元來黃檗佛
0368a13: 法無多子。愚搊住云。者尿床鬼子。適來道有過無
0368a14: 過。如今又道黃檗佛法無多子。你見箇甚麼道理。
0368a15: 速道速道。濟向愚肋下築三拳。愚拓開云。汝師黃
0368a16: 檗。非干我事。
0368a17: 盡道盧醫有異方。誰知黃檗勝砒霜。命根喪盡空拳
0368a18: 在。便把砒霜毒大唐。
0368a19: 黃檗禪師一日普請次。臨濟隨後行。檗回頭。見濟
0368a20: 空手。乃問。钁在何處。濟云。有一人將去了也。檗云。
0368a21: 近前來。共汝商量箇事。濟近前。檗豎起钁云。祇者
0368a22: 箇天下人拈掇不起。濟就手摯得。豎起云。為甚麼
0368a23: 卻在某甲手裏。檗云。今日自有人普請。便回寺。
0368a24: 乳虎雖然氣食牛。當機驗勘貴親酬。果能倒握峰前
0368a25: 钁。隨處滄波下直鉤。
0368a26: 臨濟禪師在黃檗普請鋤地次。見檗來。拄钁而立。
0368a27: 檗云。者漢困那。濟云。钁也未舉。困箇甚麼。檗便打。
0368a28: 濟接住棒。一送送倒。檗呼維那。扶起我來。那扶起
0368a29: 云。和尚爭容者風顛漢無禮。檗便打維那。濟钁地
0368a30: 云。諸方火葬。我者裏活薶。
0368b01: 兩箇貓兒一箇獰。通身牙爪任施呈。扶持全得風顛
0368b02: 力。老漢而今快一生。
0368b03: 臨濟禪師一日在黃檗僧堂裏睡。檗入堂見。以拄
0368b04: 杖打版頭一下。濟舉首。見是檗。卻又睡。檗又打版
0368b05: 頭一下。卻往上間。見首座坐禪。乃云。下間後生卻
0368b06: 坐禪。汝在者裏妄想作麼。座云。者老漢作甚麼。檗
0368b07: 又打版頭一下。便出去。
0368b08: 臥龍與鳳雛。都盧在一罔。海宇既澄清。茅廬不須訪。
0368b09: 黃檗禪師因入廚下。問飯頭。作甚麼。頭云。揀眾僧
0368b10: 飯米。檗云。一頓喫多少。頭云。二石五。檗云。莫太多
0368b11: 麼。頭云。猶恐少在。檗便打。頭舉似臨濟。濟云。我與
0368b12: 汝勘者老漢。纔到侍立。檗舉前話。濟云。飯頭不會。
0368b13: 請和尚代一轉語。檗云。汝但舉。濟云。莫太多麼。檗
0368b14: 云。來日更喫一頓。濟云。說甚來日。即今便喫。隨後
0368b15: 便掌。檗云。者風顛漢。又來者裏捋虎須。濟喝一喝。
0368b16: 便出。
0368b17: 逆水興波是巨鼇。盲鰍何事亦滔滔。鉤頭已得吞舟
0368b18: 物。今古從他說價高。
0368b19: 臨濟禪師半夏上黃檗。見檗看經。濟云。我將謂是
0368b20: 箇人。元來是黑豆老和尚。住數日便辭。檗云。汝
0368b21: 破夏來。何不終夏去。濟云。某甲暫來禮拜和尚。檗
0368b22: 便打。趁令去。濟行數里。疑此事卻回。終夏復辭檗。
0368b23: 檗云。甚處去。濟云。不是河南。便歸河北。檗便打。濟
0368b24: 約住與一掌。檗大笑。乃喚侍者。將百丈先師禪版
0368b25: 几案來。濟云。侍者將火來。檗云。不然。子但將去。已
0368b26: 後坐斷天下人舌頭去在。
0368b27: 楔出楔。機奪機。疑不決。去還歸。虎須倒捋緣何事。棒
0368b28: 下從來有孝兒。
0368b29: 臨濟禪師一日謂普化克符二上座云。我欲於此
0368b30: 建立黃檗宗旨。汝且成禠我。二人珍重下去。三日
0368c01: 後。普化問。和尚三日前說甚麼。濟便打。三日後。克
0368c02: 符問。和尚前日打普化作甚麼。濟亦打。至晚小參
0368c03: 云。有時奪人不奪境。有時奪境不奪人。有時人境
0368c04: 俱奪。有時人境俱不奪。
0368c05: 奪人不奪境。
0368c06: 煙昏昏復霧濛濛。涿鹿貔貅有應龍。斬卻蚩尤歸細
0368c07: 柳。軒轅從此代神農。
0368c08: 奪境不奪人。
0368c09: 咸陽庫藏既全封。帝璽分明屬沛公。不戮已降誠大
0368c10: 度。三章重約見英雄。
0368c11: 人境兩俱奪。
0368c12: 席卷山河數百州。雄雄六國一時休。蓬萊高誓渾閒
0368c13: 事。肯著盧公入海求。
0368c14: 人境俱不奪。
0368c15: 垂衣而治是陶唐。風不鳴條雨不傷。如日如雲咸帝
0368c16: 德。萬邦何處弗歌揚。
0368c17: 臨濟禪師因僧問。如何是真佛。真法。真道。濟云。佛
0368c18: 者心清淨是。法者心光明是。道者處處無礙淨光
0368c19: 是。三即一。皆是空名而無實有。如真正學道人。念
0368c20: 念不間斷。自達摩大師從西土來。祇是覓箇不受
0368c21: 人惑底人。後遇二祖。一言便了。始知從前虛用工
0368c22: 夫。山僧今日見處與祖佛不別。若第一句中薦得。
0368c23: 堪與祖佛為師。若第二句中薦得。堪與人天為師。
0368c24: 若第三句中薦得。自救不了。
0368c25: 第一句。
0368c26: 驅盡耕夫牛。奪卻飢人食。夜半捉金烏。晴空轟霹靂。
0368c27: 第二句。
0368c28: 閒步出深村。橫吹無孔笛。點鐵悉成金。還丹祇一粒。
0368c29: 第三句。
0368c30: 水煮乾蘆菔。一餐喫一碗。不是嬾逢迎。臂長衫袖短。
0369a01: 三玄三要。
0369a02: 第一玄。抬頭不見天。萬里無寸艸。千峰月正圜。
0369a03: 第二玄。靈符肘後縣。當機纔顧佇。鼻孔一時穿。
0369a04: 第三玄。猢猻夜簸錢。燈籠纔拍掌。露柱便擎拳。
0369a05: 第一要。秋山逢野燒。颯颯露金風。翩翩飛鐵鷂。
0369a06: 第二要。殺活機輪票。言下捉獰龍。風前擒虎豹。
0369a07: 第三要。隨流皆得玅。霧起見龍吟。風生聞虎嘯。
0369a08: 四喝。
0369a09: 有時喝似金剛劍。海竭山崩天地轉。一任銅頭鐵額
0369a10: 來。直下分身成兩段。
0369a11: 有時一喝如師子。踞地咆哮百獸死。凜凜威風遍界
0369a12: 彰。全力不施聲自美。
0369a13: 有時一喝如探竿。淺深真贗辨何難。主賓若自知時
0369a14: 節。把手相將笑未闌。
0369a15: 有時喝不作喝用。鎮日喃喃口不動。拈起新羅鷂子
0369a16: 看。卻是丹山五色鳳。
0369a17: 四賓主。
0369a18: 賓中賓。子在陳。思量起。愁殺人。
0369a19: 賓中主。子得母。驀相逢。不相睹。
0369a20: 主中賓。降絲綸。天之下。盡吾臣。
0369a21: 主中主。氣如虎。正令行。無佛祖。
0369a22: 臨濟禪師聞德山垂示云。道得也三十棒。道不得
0369a23: 也三十棒。乃令洛浦去問。道得為甚麼也三十棒。
0369a24: 待伊打汝。接住棒。送一送。看他作麼生。浦如教而
0369a25: 問。山便打。浦接住棒一送。山便歸方丈。浦回舉似
0369a26: 濟。濟云。我從來疑著者漢。雖然。汝還見德山麼。浦
0369a27: 擬議。濟便打。
0369a28: 賊。賊。摰電之機誰識得。一支箭入紫雲端。三十棒分
0369a29: 華嶽色。阿呵呵。見也麼。同風千里從來事。路上行人
0369a30: 蹉過多。
0369b01: 臨濟禪師示眾云。我於黃檗先師處。三度問佛法
0369b02: 的的大意。三度被打。如蒿支拂相似。如今更思一
0369b03: 頓。誰為下手。時有僧出云。某甲下手。濟度與拄杖。
0369b04: 僧擬接。濟便打。
0369b05: 萬仞崖頭跌一交。通身粉碎沒纖毫。起來獨立崖頭
0369b06: 上。推落兒孫是幾遭。
0369b07: 臨濟禪師上堂次。兩堂首座相見。同時下喝。僧問
0369b08: 濟。還有賓主也無。濟云。賓主歷然。復召眾云。要會
0369b09: 臨濟賓主句。問取堂中二首座。
0369b10: 綠楊深處子規啼。華滿支頭月滿谿。玉女憑闌人共
0369b11: 見。不知嫂嫂是兄妻。
0369b12: 臨濟禪師將入滅。謂眾云。吾滅後不得滅卻吾正
0369b13: 法眼藏。三聖云。爭敢滅卻和尚正法眼藏。濟云。已己
0369b14: 後有人問你。向他道甚麼。聖便喝。濟云。誰知吾正
0369b15: 法眼藏向者瞎驢邊滅卻。
0369b16: 臨濟正法眼。是甚破沙鍋。瞎驢邊滅卻。清光轉更多。
0369b17: 睦州禪師喚僧。僧回首。州云。擔版漢。
0369b18: 喚轉頭來。便云擔版。利衲僧。無處著眼。照用並行
0369b19: 兮電光煇。機輪活潑兮有何限。陳睦州。陳睦州。善鼓
0369b20: 弄人何日休。
0369b21: 俱和尚凡有人參問。唯豎一指。有一供過童子。
0369b22: 每見人問事。亦豎指。人謂胝云。和尚。童子亦會佛
0369b23: 法。凡有問。皆如和尚豎指。胝一日潛袖刀子。問童
0369b24: 云。聞你會佛法。是不。童云。是。胝云。如何是佛。童便
0369b25: 豎指。胝以刀斷其指。童叫喚。走出。胝召童。童回首。
0369b26: 胝云。如何是佛。童舉手。不見指。豁然大悟。
0369b27: 兒童學語亦堪憐。何苦逢人結惡緣。縱使一時遭毒
0369b28: 手。奈何十指不完全。
0369b29: 香嚴禪師上堂云。若論此事。如人上樹。口銜樹支。
0369b30: 手不攀支。腳不蹋支。樹下忽有人問西來意。不對
0369c01: 則違他所問。若對又喪身失命。當恁麼時。作麼生
0369c02: 即得。時有虎頭上座出眾云。樹上即不問。未上樹
0369c03: 請和尚道。嚴乃呵呵大笑。
0369c04: 竹邊拾得蜣蜋彈。樹上高縣瑪瑙盤。南海波斯相見
0369c05: 了。呵呵笑得舌頭乾。
0369c06: 道吾禪師因趙州來。豫著豹皮褌。把吉獠棒。在三
0369c07: 門前等候。纔見州來。便高聲唱喏而立。州云。小心。
0369c08: 祇候著吾。又唱喏一聲而去。
0369c09: 吉獠棒。豹皮褌。小心祗候立三門。不得潘郎低眼看。
0369c10: 奴奴賣俏是裝村。
0369c11: 大隨禪師菴側有一龜。僧問。一切眾生皮裏骨。者
0369c12: 箇眾生為甚骨裏皮。隨拈艸鞋覆龜背上。僧無語。
0369c13: 卦兆纔分事已己彰。吉凶何必再商量。孫臏收卻門前
0369c14: 舖。直使人人露賊贓。
0369c15: 德山禪師一日因飯遲。拓缽下堂。時雪峰作飯頭。
0369c16: 纔見便問。者老漢。鐘未鳴。鼓未響。拓缽向甚麼處
0369c17: 去。山便低頭歸方丈。峰舉似巖頭。頭云。大小德山
0369c18: 不會末後句。山聞。令侍者喚頭來。問。你不肯老僧
0369c19: 那。頭密啟其意。山來日上堂。果與尋常不同。頭於
0369c20: 僧堂前撫掌大笑云。且喜老漢會末後句。雖然如
0369c21: 是。祇得三年。後三年果遷化。
0369c22: 滯殼迷封也大差。數聲羌笛為誰家。至今三月桃華
0369c23: 浪。雷電轟轟送爪牙。
0369c24: 德山禪師一日謂巖頭云。我者裏有兩僧入山住
0369c25: 菴多時。汝去看他怎生。頭遂將一斧去見。兩人在
0369c26: 菴內坐頭。乃拈起斧云。道得也一下斧。道不得也
0369c27: 一下斧。二人殊不顧。頭擲下斧云。作家。作家。歸舉
0369c28: 似山。山云。汝道他如何。頭云。洞山門下不道全無。
0369c29: 若是德山門下。未夢見在。
0369c30: 把住封疆水莫通。將軍空自逞英雄。饒伊起倒能生
0370a01: 殺。爭奈蠻王不展鋒。
0370a02: 巖頭禪師值沙汰隱。為渡子。凡見人來。舉棹示之。
0370a03: 忽有婆子抱一孩兒來問。呈橈舞棹即不問。且道
0370a04: 婆手中兒甚處得來。頭便打。婆云。婆生七子。六箇
0370a05: 不遇知音。祇者一箇也不消得。便拋向水中。
0370a06: 祇者一箇也不消。二月春風利似刀。兩隻黃鸝鳴翠
0370a07: 柳。一行白鷺上青霄。
0370a08: 高亭禪師參德山。隔江纔見。便云。不審。山乃搖扇
0370a09: 招之。亭忽開悟。乃橫趨而去。更不回顧。
0370a10: 一搖鞭影便橫趨。不是追風天馬駒。未動步前擒德
0370a11: 嶠。肯將形跡落江湖。
0370a12: 寶壽禪師開堂。三聖推出一僧。壽便打。聖云。恁麼
0370a13: 為人。非但瞎卻者僧眼。瞎卻鎮州一城人眼在。壽
0370a14: 擲下拄杖。歸方丈。
0370a15: 赤手全提入鬧藍。是誰不受瞎驢謾。無孔笛逢氈拍
0370a16: 版。一唱一和韻高寒。
0370a17: 雲門禪師因僧問。達摩面壁。意旨如何。門云。廿七。
0370a18: 雲門廿七。達摩面壁。若到翠巖。拳打腳踢。
0370a19: 保福禪師問僧。殿裏底是甚麼。僧云。和尚試定當
0370a20: 看。福云。釋迦佛。僧云。和尚莫謾人好。福云。卻是你
0370a21: 謾我。又問飯頭。鑊闊多少。頭云。和尚試量看。福以
0370a22: 手作量勢。頭云。和尚莫謾人好。福云。卻是你謾我。
0370a23: 又問僧。汝作甚麼業。得恁麼長大。僧云。和尚短多
0370a24: 少。福卻蹲身。作短勢。僧云。和尚莫謾人好。福云。卻
0370a25: 是你謾我。
0370a26: 楊子江心泛小舟。隨波逐浪恣悠悠。等閒撒下漫天
0370a27: 罔。蝦蟹魚龍一并收。罔中徒跳。天外孰昂頭。漁歌
0370a28: 聲罷秋風冷。萬頃蒼茫動客愁。
0370a29: 鼓山國師赴閩王請。雪峰門送。回至法堂云。一隻
0370a30: 聖箭。直射九重城裏去也。孚上座云。待我勘過始
0370b01: 得。遂趁至中路問。師兄向甚麼處去。山云。九重城
0370b02: 裏去。孚云。忽遇三軍圍繞時如何。山云。他家自有
0370b03: 通霄路。孚云。恁麼則離宮失殿去也。山云。何處不
0370b04: 稱尊。孚拂袖便回。峰問如何。孚云。好隻聖箭。中路
0370b05: 折了也。遂舉前話。峰云。奴渠語在。孚云。者老凍膿。
0370b06: 猶有鄉情在。
0370b07: 虎生三子。必有一豹。象骨巖高。徒勞跳。
0370b08: 鵝湖禪師一日不赴堂。侍者來請赴堂。齋湖云。我
0370b09: 今日在莊上喫油餈飽。者云。和尚不曾出入。湖云。
0370b10: 你但去問取莊主。者纔出門。忽見莊主歸。謝和尚
0370b11: 到莊喫油餈。
0370b12: 喫得油餈飽未休。旁觀證據有莊頭。幾多受餓餈邊
0370b13: 客。滿口垂涎似水流。
0370b14: 明招禪師一日天寒上堂。眾纔集。招云。風頭稍硬。
0370b15: 不是汝安身立命處。且歸暖室商量。便歸方丈。眾
0370b16: 隨至立定。招云。纔歸暖室。便見瞌睡。以拄杖一時
0370b17: 趁下。
0370b18: 寒風吹不入。暖室豈能藏。可憐謙獨眼。兩處錯商量。
0370b19: 翠巖可真禪師嘗參慈明因之金鑾。同善侍者過
0370b20: 夏。善與語。知其未徹。叱之。真因還石霜。明問。如何
0370b21: 是佛法大意。真云。無雲生嶺上。有月落波心。明喝
0370b22: 云。頭白齒豁。猶作者箇見解。如何脫離生死。真悚
0370b23: 然求指示。明云。汝問我。真理前問。明震聲云。無雲
0370b24: 生嶺上。有月落波心。真於言下大悟。
0370b25: 腦後一槌百雜碎。嶺雲谿月兩悠悠。解醫何必需參
0370b26: 桂。鴆毒投來病亦瘳。
0370b27: 翠巖文悅禪師初參大愚芝。芝問。來何所求。悅云。
0370b28: 求心法。芝云。法輪未轉。食輪先轉。後生家趁色力
0370b29: 健。何不為眾乞食。我忍飢不暇。何暇為汝說禪乎。
0370b30: 悅不敢違。未幾芝移席翠巖。悅納疏罷。復過翠巖。
0370c01: 求開示。芝云。佛法未到爛卻。天寒。宜為眾乞炭。悅
0370c02: 亦奉命。能事畢。復造方丈。芝云。堂司乏人。今以煩
0370c03: 汝。悅受之不樂。恨芝不去心地。坐後架桶箍忽散。
0370c04: 自架墮落。忽然開悟。頓見芝用處。走搭伽黎。上寢
0370c05: 堂。芝迎笑云。且喜維那大事了畢。
0370c06: 海若幾回愁渴殺。卻從河伯覓蹄涔。忽然蹋著來時
0370c07: 路。始覺通身浸碧潯。
0370c08: 翠巖璣禪師因張無盡丞相過訪。問。如何是翠巖
0370c09: 境。璣云。門近洪崖千尺井。石橋分水繞松杉。張深
0370c10: 喜之。
0370c11: 門近洪崖井上安。尊官已己被老僧謾。而今若問山中
0370c12: 境。向道雙谿月一團。
0370c13: 五祖演禪師因白雲忌日。示眾。去年正當恁麼時。
0370c14: 多前年三件事。今年正當恁麼時。多去年七件事。
0370c15: 此十件事數不過者甚多。何也。去卻七三存一事。
0370c16: 是去年說是今日。急如箭。黑如桼。無言童子口吧
0370c17: 吧。無足僊人劈胸趯。乃云。交。
0370c18: 今年七共去年三。古廟香爐過海南。蹋斷蒼龍頭上
0370c19: 角。霏霏煙雨出澄潭。
0370c20: 圜悟禪師上堂。舉僧問雲門。如何是諸佛出身處。
0370c21: 門云。東山水上行。若是天寧即不然。設問如何是
0370c22: 諸佛出身處。但向道。熏風自南來。殿閣生微涼。時
0370c23: 大慧在座下。聞舉大悟。
0370c24: 日出巖房暖。風來殿閣涼。翛然行復坐。正體露堂堂。
0370c25: 大慧禪師嘗握竹篦問僧云。喚作竹篦則觸。不喚
0370c26: 作竹篦則背。不得有語。不得無語。僧擬議。慧便打。
0370c27: 南蠻鼙鼓諠無極。北狄旌旂拂未闌。巨闕一揮天下
0370c28: 定。堂堂擺手出長安。
0370c29: 大慧禪師一日遣謙上座通張無垢書。謙云。我參
0370c30: 禪二十餘年無入頭處。更作此行。決定荒巟廢。意欲
0371a01: 無行。友人宗元者叱云。不可在路。便參禪不得也
0371a02: 去。吾與汝俱往。謙不得已而行。在路泣語元云。我
0371a03: 一生參禪。殊無得力處。今又途路奔波。如何得相
0371a04: 應去。元云。你但將諸方參得底。悟得底。圜悟玅喜
0371a05: 為你說得底。都不要理會。途中可替事我盡替你。
0371a06: 祇有五件事替你不得。你須自家支當。謙云。五件
0371a07: 者何事。元云。著衣喫飯。屙屎放尿。馱箇死屍路上
0371a08: 行。謙於言下領旨。不覺手舞足蹈。
0371a09: 一道神光。亙古不昧。本自圜成。何須特地。卓爾獨彰
0371a10: 兮誰悟誰迷。坦然無事兮何難何易。飢即餐。倦即睡。
0371a11: 自家玅用誰能替。一自同參點破歸。至今不負孃生
0371a12: 鼻。
0371a13: 翠巖守真禪師通嗣法天目禮書。禮上堂云。洪崖
0371a14: 井邊。翠巖寺裏。山遮半月。江礙斜陽。不是諸佛眼
0371a15: 睛。亦非祖師巴鼻。召專使云。會麼。歸去滕王閣上
0371a16: 卷起珠簾。看取十八灘頭煙波鼎沸。
0371a17: 煙波鼎沸幾時休。法乳皆從太白流。誰謂老真無一
0371a18: 字。山遮半月古今幽。
0371a19: 高峰禪師因雪巖問。日間浩浩作得主麼。峰云。作
0371a20: 得。巖云。睡夢中作得主麼。峰云。作得。巖云。正睡著
0371a21: 時。無夢無想。無見無聞。主人公在甚麼處。峰無對。
0371a22: 一日因。枕子墮地作聲。忽大悟。乃云。如在羅罔中
0371a23: 跳出。
0371a24: 夢想見聞俱坐斷。主人面目甚分明。不因枕子敲殘
0371a25: 月。爭得殊方定太平。
0371a26: 千巖長禪師因僧問。如何是祖師西來意。巖云。野
0371a27: 馬入牛闌。達摩未來時如何。巖云。在西天。來後如
0371a28: 何。巖云。在東土。
0371a29: 野馬入牛闌。踢蹋任君看。西天并東土。當央受熱謾。
0371a30: 忽然謾不得。撞頭磕額乾坤窄。
0371b01: 九曲慶祥禪師因僧問。險惡道中。以何為津梁。祥
0371b02: 云。以此為津梁。僧云。如何是此。祥云。築著鼻孔。
0371b03: 險中以此為津梁。劍樹刀山信步行。築著鼻頭猶不
0371b04: 會。覆盆休怪月無光。
0371b05: 唯菴然禪師上堂。眾纔集。菴顧視左右云。分明記
0371b06: 取。便下座。
0371b07: 和麩糶麵老唯菴。醜態全彰面不慚。若是久經行市
0371b08: 客。禪床好與便掀翻。
0371b09: 海雲簡禪師參中和璋問。某甲不來而來。作麼生
0371b10: 相見。和云。參須實參。悟須實悟。莫打野。雲云。某
0371b11: 甲因擊石火迸散。乃知眉橫鼻直。和云。吾此處別。
0371b12: 雲云。如何通信。和云。牙是一具骨。耳是兩片皮。雲
0371b13: 云。將謂別有。和云。錯。雲便喝云。艸賊大敗。和休去。
0371b14: 死款供來猶似鈍。生機拶出始驚人。衝開百匝漫天
0371b15: 罔。玉轉珠回著著親。
0371b16: 笑巖禪師一日於金沙灘陽濱塌地而坐。二僧侍
0371b17: 側時。忽見一沙門執錫緣濱而來。貌古奇雅。逼前
0371b18: 卓立。朗聲問云。仁者可識從上相承密論密義不。
0371b19: 巖云。密則非論。論則非義。門退後一步。以錫橫肩
0371b20: 上。翹一足云。是甚麼義。巖於地上書一更字。門以
0371b21: 錫畫地一畫。闊兩脛立上。復以錫橫按腹上。亞身
0371b22: 而視云。是甚麼義。巖於地上書一嘉字。門卓錫地
0371b23: 上。以兩手叉腰。翹一足。切齒怒目作降魔勢云。是
0371b24: 甚麼義。巖於地上書一之字。門分手指天地。復旋
0371b25: 繞一匝云。是甚麼義。巖於地上書一尢字。門進前
0371b26: 一步。叉手作女人拜。復分手指侍僧云。是甚麼義。
0371b27: 巖於地上書一蚕字。門旋繞三匝。於前作禮。立於
0371b28: 巖右。巖於地上書一字。云。會麼。門擬進語。巖云。
0371b29: 設到此地。更須知有者箇時節始得。門忽歡喜
0371b30: 合爪歎云。咦。真摩訶衍薩婆若上士耶。乃作禮。浩
0371c01: 然而去。侍僧皆驚喜罔測。問云。彼是何所沙門。所
0371c02: 為復何義耶。巖良久云。還識此人不。俱云不識。巖
0371c03: 云。此是應真賢聖所呈。乃金剛王變相三昧。及三
0371c04: 昧王三昧用來勘吾。然彼亦將有新證。
0371c05: 大義離言說。最密而最顯。激揚向上機。須具超方眼。
0371c06: 紛紛變相辦來端。一一分疏珠走盤。珍重巍巍穿耳
0371c07: 客。魔佛應知一體觀。金剛王。三昧王。分明觸處露堂
0371c08: 堂。
0371c09: 龍池傳禪師因僧問。如何是奇特事。池云。蝦蟆捕
0371c10: 大蟲。僧云。恁麼則不奇特也。池云。貓兒捉老鼠。僧
0371c11: 禮拜。池便喝。
0371c12: 一句已彰奇特事。三玄何待更安排。禪和縱爾承當
0371c13: 得。電火光中又活薶。
0371c14: 僧問雲門。如何是諸佛出身處。門云。東山水上行。
0371c15: 又僧問龍池。如何是諸佛出身處。池云。西河火裏
0371c16: 坐。
0371c17: 東山水上行。赤腳波斯入大明。西河火裏坐。焦尾大
0371c18: 蟲當路臥。潦倒放癡憨。不知成話墮。不話墮。鬼面神
0371c19: 頭能幾箇。咦。
0371c20: 壽昌經禪師上堂云。臘月三十日。年年即有之。要
0371c21: 似今朝夜。世間是罕希。大眾且道。今夜有甚長處。
0371c22: 一僧云。殘雪方開徑。春風送客歸。昌云。未在。僧云。
0371c23: 和尚作麼生。昌云。汝不鑑乎。僧云。公孫遺布被。大
0371c24: 禹衣輕裘。昌云。鑑猶未真在。
0371c25: 年去年來元不變。華開華落盡春風。要知此夜何長
0371c26: 處。石女樓邊撞曉鐘。
0371c27: 雲門澄禪師因僧問。如何是法身。門云。背倚秦望
0371c28: 山。如何是法身向上事。門云。有口道不得。僧云。道
0371c29: 了也。門云。好狗不逐塊。
0371c30: 背倚秦望山。腳蹋滄溟水。覿面為君通。銀盆盛雪子。
0372a01: 天童本師悟和尚二十七歲在俗。上山作務。見積
0372a02: 薪有省。年三十棄妻出家。祇覺生死到來。畢竟不
0372a03: 穩當。每請益龍池。池唯加罵詈。至三十七歲。池命
0372a04: 監院事。一日自城歸。過銅棺山頂。豁然大悟。忽覺
0372a05: 情與無情。煥然等現。趨見池。呈所得。池印之。
0372a06: 拾得驪珠百艸頭。盧公活計已己風流。無端蹋碎銅山
0372a07: 頂。秦楚封疆一筆勾。
0372a08: 龍池師翁一日喚本師和尚入室云。老僧昨夜起
0372a09: 來走一回。把柄都在手裏了。汝當為我扶持佛法。
0372a10: 尚云。若據某甲扶佛法。任他○○○○○。都來總
0372a11: 與三十棒。莫道分明為賞罰。池休去。
0372a12: 鐵牛生下石師兒。一吼寰中百獸危。家計不須分付
0372a13: 得。爪牙今已己利如錐。
0372a14: 僧問本師和尚。如何是奪人不奪境。尚云。百萬軍
0372a15: 中斬顏良。如何是奪境不奪人。尚云。取了荊州放
0372a16: 魯肅。如何是人境兩俱奪。尚云。殺卻陳友諒。并吞
0372a17: 數十州。如何是人境俱不奪。尚云。當今天下太平。
0372a18: 國王萬歲。進云。料揀已己蒙師指示。全提向上事如
0372a19: 何。尚以拄杖連擉云。退去。退去。
0372a20: 宗旨分明為舉揚。箭鋒相直豈尋常。可憐逐塊韓盧
0372a21: 子。猶把虛空較短長。
0372a22: 僧問本師和尚。如何是三寶。尚云。一頓餬餅兩頓
0372a23: 粥。云。不問者三飽。尚云。老僧日日奉持。
0372a24: 梵語唐言字不同。未經翻譯兩難通。東風昨夜枝頭
0372a25: 發。吹出山華片片紅。
0372a26: 石簣陶會元參本師和尚。問。弟子久於此事留心。
0372a27: 何以迥無入處。尚云。居士即今在什麼處。陶云。有
0372a28: 何方便。令得入否。尚涌身云。但恁麼入。陶欣然作
0372a29: 禮。
0372a30: 日日黃金殿上行。不知身在九重城。忽聞環珮丁當
0372b01: 響。始覺頭頭奉聖明。
0372b02: 僧問本師和尚。如何是禪。尚云。一棒打得髑髏穿。
0372b03: 云。更有問時如何。尚云。足方頭頂圓。云。更有問又
0372b04: 如何。尚云。口裏舌頭鑯。云。更有問又如何。尚打云。
0372b05: 你若喚作禪入。地獄如箭射。
0372b06: 滔天沃日未為闊。浸爛虛空始是深。堪笑不毛山裏
0372b07: 漢。頻將折箸探滄溟。
0372b08: 元公黃司理參本師和尚。問。風清月白時如何。尚
0372b09: 云。大家在者裡。黃云。弟子有時做到風清月白時
0372b10: 候。有時做到山崩海裂時候。畢竟那頭是。尚云。總
0372b11: 不是。黃云。如何即是。尚便打。黃釋然作禮。
0372b12: 十里涼亭五里橋。桃華落盡李華飄。可憐未到家鄉
0372b13: 日。西望長安路轉遙。
0372b14: 錢相國參本師和尚。問。如何是如來大意。尚
0372b15: 云。居士今日從甚處來。錢云。從人行過底路來。尚
0372b16: 云。恁麼則不如來了。錢從此領旨。
0372b17: 玉殿沉沉絕往還。六臣何處覲龍顏。一回指出曹溪
0372b18: 路。千古名喧太白山。
0372b19: 居士問本師和尚。如何是無上菩提道。尚云。俗人
0372b20: 頭戴僧官帽。
0372b21: 露柱進燈籠裏立。烏雞向白雪中飛。未曾親入天童
0372b22: 室。誰識全提玄要機。
0372b23: 居士問本師和尚。持咒念佛。還了得生死不。尚云。
0372b24: 了不得。云。畢竟如何了得。尚打云。向者裏會得便
0372b25: 了。云。和尚還有生死不。尚云。你若有時我也有。你
0372b26: 若無時我亦無。
0372b27: 丹砂洞內訪神仙。問盡仙方丹未傳。卻向仙家尋玉
0372b28: 婦。笑看秋水對長天。
0372b29: 
0372b30: 古雪哲禪師語錄卷十三
