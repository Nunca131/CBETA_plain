0081c06: 
0081c07: 
0081c08: No. 336 [Nos. 310(30), 334, 335]
0081c09: 須摩提經按開元錄云妙慧童女經流志後譯
0081c10: 
0081c11: 大唐三藏法師菩提流支奉　詔譯
0081c12: 如是我聞。一時佛在王舍城耆闍崛山中。與
0081c13: 比丘眾千二百五十人。菩薩摩訶薩十千人
0081c14: 俱。時王舍城有長者女。名為妙慧。年始八歲。
0081c15: 面貌端正容色姝好。諸相具足見者歡喜。曾
0081c16: 於過去無量諸佛。親近供養種諸善根。時彼
0081c17: 女人詣如來所。頂禮佛足右繞三匝。長跪合
0081c18: 掌。而說偈言。
0081c19: 無上等正覺為世大明燈
0081c20: 菩薩之所行唯願聽我問
0081c21: 佛告妙慧。今恣汝問。當為解說令斷疑網。爾
0081c22: 時妙慧。即於佛前。以偈問曰。
0081c23: 云何得端正大富尊貴身
0081c24: 復以何因緣眷屬難沮壞
0081c25: 云何見己身而受於化生
0081c26: 千葉蓮花上面奉諸世尊
0081c27: 云何能證得自在勝神通
0081c28: 遍往無量剎禮敬於諸佛
0081c29: 云何得無怨所言人信受
0082a01: 淨除於法障永離諸魔業
0082a02: 云何命終時得見於諸佛
0082a03: 聞說清淨法不受於苦惱
0082a04: 大悲無上尊唯願為我說
0082a05: 爾時佛告妙慧童女言。善哉善哉。善能問此
0082a06: 深妙之義。諦聽諦聽善思念之。當為汝說。妙
0082a07: 慧白言。唯然世尊。願樂欲聞。
0082a08: 佛言妙慧。菩薩成就四法。受端正身。何等為
0082a09: 四。一者於惡友所不起瞋心。二者住於大慈。
0082a10: 三者深樂正法。四者造佛形像。爾時世尊。而
0082a11: 說偈言。
0082a12: 瞋壞善根勿增長慈心樂法造佛形
0082a13: 當獲具相莊嚴身一切眾生常樂見
0082a14: 復次妙慧。菩薩成就四法。得富貴身。何等為
0082a15: 四。一者應時行施。二者無輕慢心。三者歡喜
0082a16: 而與。四者不希果報。爾時世尊。而說偈言。
0082a17: 應時行施無輕慢歡喜授與不希求
0082a18: 能於此業常勤修所生當獲大財位
0082a19: 復次妙慧。菩薩成就四法。得眷屬不壞。何等
0082a20: 為四。一者善能棄捨離間之語。二者邪見眾
0082a21: 生令住正見。三者正法將滅護令久住。四者
0082a22: 教諸有情趣佛菩提。爾時世尊。而說偈言。
0082a23: 捨離間言及邪見正法將滅能護持
0082a24: 安住眾生大菩提當成不壞諸眷屬
0082a25: 復次妙慧。菩薩成就四法。當於佛前得受化
0082a26: 生處蓮花座。何等為四。一者捧諸花果及細
0082a27: 末香。散於如來及諸塔廟。二者終不於他妄
0082a28: 加損害。三者造如來像安處蓮華。四者於佛
0082a29: 菩提深生淨信。爾時世尊。而說偈言。
0082b01: 花香散佛及支提不害於他并造像
0082b02: 於大菩提深信解得處蓮花生佛前
0082b03: 復次妙慧。菩薩成就四法。從一佛土至一佛
0082b04: 土。何等為四。一者見他修善不為障惱。二者
0082b05: 他說法時未常留礙。三者然燈供養如來之
0082b06: 塔。四者於諸禪定常勤修習。爾時世尊。而說
0082b07: 偈言。
0082b08: 見人修善說正法不生謗毀加留難
0082b09: 如來塔廟施燈明修習諸禪遊佛剎
0082b10: 復次妙慧。菩薩成就四法。處世無怨。云何為
0082b11: 四。一者以無諂心親近善友。二者於他勝法
0082b12: 無嫉心。三者他獲名譽心常歡喜。四者於
0082b13: 菩薩行無輕毀心。爾時世尊。而說偈言。
0082b14: 不以諛諂親善友於人勝法無心
0082b15: 他獲名譽常歡喜不謗菩薩得無怨
0082b16: 復次妙慧。菩薩成就四法。所言人信。何等為
0082b17: 四。一者發言修行常使相應。二者於善友所
0082b18: 不覆諸惡。三者於所聞法不求過失。四者於
0082b19: 說法者不生惡心。爾時世尊。而說偈言。
0082b20: 發言修行常相應己罪不藏於善友
0082b21: 聞經不求人法過所言一切皆信受
0082b22: 復次妙慧。菩薩成就四法。能離法障速得清
0082b23: 淨。何等為四。一者以深意樂攝三律儀。二者
0082b24: 聞甚深經不生誹謗。三者見新發意菩薩生
0082b25: 一切智心。四者於諸有情大慈平等。爾時世
0082b26: 尊。而說偈言。
0082b27: 以深意樂攝律儀聞甚深經能信解
0082b28: 敬初發心如佛想慈心普洽障消除
0082b29: 復次妙慧。菩薩成就四法。能離諸魔。云何為
0082c01: 四。一者了知法性平等。二者發起精進。三者
0082c02: 常勤念佛。四者一切善根皆悉迴向。爾時世
0082c03: 尊。而說偈言。
0082c04: 能知諸法平等性常起精進念如來
0082c05: 迴向一切諸善根眾魔不能得其便
0082c06: 復次妙慧。菩薩成就四法。臨命終時諸佛現
0082c07: 前。何等為四。一者他有所求施令滿足。二者
0082c08: 於諸善法深生信解。三者於諸菩薩施莊嚴
0082c09: 具。四者於三寶所勤修供養。爾時世尊。而說
0082c10: 偈言。
0082c11: 他有所求令滿足信解深法捨嚴具
0082c12: 三寶福田勤供養臨命終時佛現前
0082c13: 爾時妙慧童女。聞佛說已。白言世尊。如佛所
0082c14: 說菩薩諸行。我當奉行。世尊。若我於是四十
0082c15: 行中。闕於一行而不修者。則違佛教欺誑如
0082c16: 來。
0082c17: 爾時尊者大目揵連。告妙慧言。菩薩之行甚
0082c18: 難可行。汝今發斯殊勝大願。豈於是願得自
0082c19: 在耶。
0082c20: 爾時妙慧。白言尊者。若我弘願真實不虛。能
0082c21: 令諸行得圓滿者。願此三千大千世界六種
0082c22: 震動。
0082c23: 是時妙慧。重白目連。以我如是真實言故。於
0082c24: 未來世當得成佛。亦如今日釋迦如來。於我
0082c25: 國中無有魔事。及以惡趣女人之名。若我此
0082c26: 言非虛妄者。令斯大眾身皆金色。說是語已
0082c27: 眾皆金色。
0082c28: 爾時尊者大目揵連。即從坐起偏袒右肩頂
0082c29: 禮佛足。白言世尊。我今先禮初發心菩薩。
0083a01: 及諸菩薩摩訶薩眾。
0083a02: 爾時文殊師利法王子。告妙慧言。汝住何法
0083a03: 發斯誠願。妙慧答言。文殊師利非所問也。何
0083a04: 以故。於法界中無所住故。又問。云何名為菩
0083a05: 提。答曰。無分別法是名菩提。又問。云何名為
0083a06: 菩薩。答曰。一切諸法等虛空相。是名菩薩。又
0083a07: 問。云何名為菩提之行。答曰。猶如陽焰谷
0083a08: 響之行。是菩提行。
0083a09: 又問。依何密意作如是說。答曰。我於此中不
0083a10: 見少法密非密者。又問。若如是者。一切凡夫
0083a11: 應即菩提。答曰。汝謂菩提異凡夫耶。莫作
0083a12: 是見。何以故。此等皆同一法界相非取非捨。
0083a13: 無成壞故。又問。於此義中能解了者。其數幾
0083a14: 何。答曰。如若干幻化心心所量。若干幻化眾
0083a15: 生能了斯義。文殊師利言。幻化本無。何有如
0083a16: 是心心所法。答曰。法界亦爾非有非無。乃至
0083a17: 如來亦復如是。爾時文殊師利白佛言。世尊。
0083a18: 今此妙慧甚為希有。乃能成就如是法忍。佛
0083a19: 言。如是如是誠如所言。然此童女已於過去。
0083a20: 發菩提心經三十劫。我乃發趣無上菩提。彼
0083a21: 亦令汝住無生忍。
0083a22: 爾時文殊師利。即從坐起為其作禮。白妙慧
0083a23: 言。我於往昔無量劫前已曾供養。不謂今者
0083a24: 還得親近。妙慧告言。文殊師利。汝今莫起如
0083a25: 是分別。何以故。以無分別得無生忍故。又問
0083a26: 妙慧。汝今猶不轉女身耶。妙慧答言。女人之
0083a27: 相了不可得。今何所轉。
0083a28: 文殊師利。我當為汝除斷疑惑。由我如是真
0083a29: 實語故。於當來世。得阿耨多羅三藐三菩提
0083b01: 時。於我法中。諸比丘輩聞命善來出家入道。
0083b02: 我國土中所有眾生身皆金色。服用資具如
0083b03: 第六天。飲食豐饒隨念而至。無有魔事及諸
0083b04: 惡趣。亦復無有女人之名。有七寶林上羅寶
0083b05: 網。七寶蓮花覆以寶帳。如文殊師利所成淨
0083b06: 剎。裝挍嚴飾等無有異。
0083b07: 若我此言非虛妄者。令此大眾身皆金色。我
0083b08: 之女身變成男子。如三十歲知法比丘。說此
0083b09: 語時。此諸大眾皆作金色。妙慧菩薩轉女成
0083b10: 男。如三十歲知法比丘。是時地居天眾。展轉
0083b11: 讚言。大哉大哉。妙慧菩薩摩訶薩。能於來世
0083b12: 得菩提時。嚴持佛剎功德如是。
0083b13: 爾時佛告文殊師利。此妙慧菩薩。於當來世
0083b14: 成等正覺。號殊勝功德寶藏如來出現於世。
0083b15: 佛說此經時。三十俱胝眾生。於阿耨多羅三
0083b16: 藐三菩提。住不退轉。八十俱胝眾生遠塵離
0083b17: 垢得法眼淨。八千眾生皆獲智證。五千比丘
0083b18: 行菩薩乘心欲退轉。因見妙慧菩薩意樂善
0083b19: 根威德殊勝故。各各脫身所著上服以施如
0083b20: 來。
0083b21: 如是施已。發弘誓言。我等以此善根。決定願
0083b22: 成阿耨多羅三藐三菩提。彼諸善男子等。以
0083b23: 此善根迴向無上菩提故。超九十劫生死之
0083b24: 苦。不退轉於阿耨多羅三藐三菩提。
0083b25: 爾時世尊。即記之曰。汝等於當來世過千劫
0083b26: 後。於無垢光明劫中陽焰世界難忍佛剎。於
0083b27: 一劫中相次成佛。皆同一字。號辯才莊嚴如
0083b28: 來。出現於世。文殊師利。如是法門有大威德。
0083b29: 能令菩薩摩訶薩。及聲聞乘者獲大利益。文
0083c01: 殊師利。或有善男子善女人。為求菩提無方
0083c02: 便善巧。行六波羅蜜足滿千劫。若復有人經
0083c03: 於半月時。一書寫讀誦此經。所獲福聚。比前
0083c04: 功德百分千分百千俱胝。乃至算數譬喻所
0083c05: 不能及。
0083c06: 是故文殊師利。如是微妙法門。即諸菩薩契
0083c07: 經之本。我今付囑於汝。汝當來世受持讀誦
0083c08: 為人解說。譬如轉輪聖王出現於世。所有七
0083c09: 寶皆悉在前。王滅之後寶皆隱沒。如是微妙
0083c10: 法門流行於世。即諸如來七菩提分等法明
0083c11: 不滅。若不流行正法常滅。
0083c12: 是故文殊師利。若善男子善女人等。為求菩
0083c13: 提。應當發起精進書寫此經。受持讀誦為人
0083c14: 演說。此是我教。勿於後世生悔恨心。佛說此
0083c15: 經已。妙慧菩薩。文殊師利菩薩。及諸大眾。天
0083c16: 人阿修羅乾闥婆等。聞佛所說皆大歡喜。信
0083c17: 受奉行。
0083c18: 須摩提經
