0686b08: 
0686b09: 
0686b10: 
0686b11: 大方廣佛華嚴經疏卷第十一入第五經
0686b12: 清涼山沙門　澄觀　述
0686b13: 晉水沙門　淨源　錄注經
0686b14: △自下第二同生眾三。初普賢菩薩得一切法門
0686b15: 二。初長行二。初總標所入。
0686b16: 復次普賢菩薩摩訶薩入不思議解脫門方便海。
0686b17: 指陳法體。言不思議者。謂數過圖度。理絕言思故。
0686b18: 言方便海者。謂不動真而成事。巧以因門契果。故
0686b19: 云方便。
0686b20: 入如來功德海。
0686b21: 辨法巧能。謂證入因圓。趣入果海故。然前後但明
0686b22: 以別入總。故各得一解脫門。猶如百川一一入海。
0686b23: 今明以總入總。如海入海。故得難思解脫門。復稱
0686b24: 能入為方便海。以普賢是同異二眾之上首故。△
0686c01: 二別顯十門。以彰無盡。
0686c02: 所謂有解脫門至調伏眾生令究竟出離。
0686c03: 嚴土調生。謂隨所化眾生。取佛土故。一切佛土者。
0686c04: 豎通四土。橫該法界。橫豎相融。故一塵一剎皆廣
0686c05: 大嚴淨。故云一切。演最妙法。故令所調究竟出離。
0686c06: 有解脫門名普詣一切如來所修具足功德境界。
0686c07: 佛塵道。詣彼修德。乃了彼境。
0686c08: 有解脫門名安立一切菩薩地諸大願海。
0686c09: 通辨安立菩薩六種功德。一位。二願。餘四在偈。
0686c10: 有解脫門名普現法界微塵數無量身。
0686c11: 身普應機。演所證法。
0686c12: 有解脫門名演說一切國土不可思議數差別名。
0686c13: 國土不同。所敬各異。故隨宜立稱。成益不空。如名
0686c14: 號品。
0686c15: 有解脫門至悉現無邊諸菩薩神通境界。
0686c16: 塵中現身。說菩薩行境。
0686c17: 有解脫門名一念中現三世劫成壞事。
0686c18: 以時隨法。融令三世劫。及劫中成壞。一念中現。無
0686c19: 所障癡。然事通能所。能成壞事。謂火水風。所成壞
0686c20: 事。天地萬象。
0686c21: 有解脫門名示現一切菩薩諸根海各入自境界。
0686c22: 菩薩根海雖繁廣多類。但能入自所知境界。豈能
0686c23: 測量佛無邊法。則顯前來眾海。未測佛德。普賢能
0686c24: 知此理。
0687a01: 有解脫門至化現種種身無邊法界。
0687a02: 明如來身體同空。用周法界。
0687a03: 有解脫門至入一切智廣大方便。
0687a04: 攝因成果。故云一切菩薩行入一切智也。妙音宣
0687a05: 此。故云顯示。此亦別釋標中第二句。△二偈頌。
0687a06: 爾時普賢菩薩至普觀一切眾會海已巳即說頌言。
0687a07: 佛所莊嚴廣大剎至雨不思議最妙法。
0687a08: 前半嚴淨佛國。後半調伏眾生。兼顯人法為嚴之
0687a09: 義。佛子有三。一者外子。謂諸凡夫。未能紹繼佛家。
0687a10: 事故。二者庶子。謂諸二乘。不從如來大法生故。三
0687a11: 者真子。謂大菩薩。從大法喜。正所生故。此言清淨。
0687a12: 意顯第三。最妙法者。揀非權小。昔以妙法淨所化
0687a13: 心。故所感土亦有清淨佛子。來生其國。還雨妙法。
0687a14: 如於此會見佛坐至所有國土皆明現。
0687a15: 前半明總別中。後半明體用無礙。亦是總總
0687a16: 中。
0687a17: 顯示菩薩所修行至令諸佛子入法界。
0687a18: 此四句即前四義。一修十勝行。二起十方便。三所
0687a19: 證十如。四正證法界。成薩婆若。地位為總。餘五為
0687a20: 別。
0687a21: 出生化佛如塵數至廣大無邊悉開演。
0687a22: 前半普現身。後半演所證。
0687a23: 如來名號等世間至能悉了知甚為難。
0687a24: 上四可知。
0687b01: 佛如空無分別至悉坐道場成正覺。
0687b02: 初句智身。次句知身等法界。後二句化用等法身
0687b03: 之周。略舉正覺。實通一切。故上云種種。
0687b04: 佛以妙音廣宣暢至盡與如來平等法。
0687b05: 三句攝因。後句成時。△二十普菩薩各得一法門。
0687b06: 第一菩薩。前列名中無。以前與普賢。共為十普。今
0687b07: 普賢別說。故加為十。以表圓足。然偈文具十。長行
0687b08: 中第七菩薩及法門俱脫。又脫第八菩薩法門及
0687b09: 第九菩薩名。至文當知。初長行。
0687b10: 復次淨德妙光菩薩至莊嚴道場解脫門。
0687b11: 嚴處說法。皆名為嚴。
0687b12: 普德最勝燈光照菩薩至不思議眾生界解脫門。
0687b13: 塵塵皆成正覺。已巳為無盡。方是正覺一門。有如是
0687b14: 等無量成正覺門。如出現品辨。隨所成正覺門。調
0687b15: 生亦爾。故云成熟不思議眾生界。
0687b16: 普光師子幢菩薩至出生一切佛國土解脫門。
0687b17: 修行福海。嚴出剎海。
0687b18: 普寶妙光菩薩至神通境界無迷惑解脫門。
0687b19: 以深妙智。觀難思境。故多處不迷。多劫不厭。
0687b20: 普音功德海幢菩薩至示現一切佛土莊嚴解脫門。
0687b21: 如一逝多林會。頓現一切淨土。會會皆爾。念念現
0687b22: 殊。
0687b23: 普智光照如來境菩薩至甚深廣大法界藏解脫門。
0687b24: 法界含攝無盡。故名為藏。觀佛法界之身。一毛即
0687c01: 無分限。七梵本中。名普覺悅意聲菩薩。得親近承
0687c02: 事一切佛供養藏解脫門。謂佛昔行因。無佛不供。
0687c03: 今成佛果。無眾不歸。猶如百川馳流趣海。
0687c04: 普清淨無盡福威光菩薩至菩薩無邊行門解脫門。
0687c05: 準梵本。應云普清淨無盡福威光菩薩。得出生一
0687c06: 切神變廣大加持解脫門。謂剎充塵。劫窮來際。
0687c07: 皆佛加持之力。九梵本中。即普寶髻華幢菩薩。得
0687c08: 普入一切世間行出生菩薩無邊行門解脫。門即
0687c09: 今經中威光菩薩法門是。由脫第八法門及第九
0687c10: 菩薩之名。遂令第九法門繫於第八之下。譯者之
0687c11: 謬矣。謂若無大悲不入生死。則不能出菩薩行門。
0687c12: 如不入海安能得寶。此即化他成己巳。
0687c13: 普相最勝光菩薩至出現一切諸佛境界解脫門。
0687c14: 即依體起用。△二偈頌。
0687c15: 爾時淨德妙光菩薩摩訶薩至即說偈言。
0687c16: 十方所有諸國土至一切苦難皆消滅。
0687c17: 頌文前已巳配釋。欲表菩薩法門互入。故不結法屬
0687c18: 人。後段亦然。△三十異名菩薩亦各得一法門二。
0687c19: 初長行。
0687c20: 復次海月光大明菩薩至一切佛國土方便解脫門。
0687c21: 得成菩提四種方便。一地位。二度行。三調生。即行
0687c22: 位所作。四嚴剎。通二利因果也。或一地一度滿。或
0687c23: 地地諸度滿。此一為總。下九皆別。然不出上四。多
0687c24: 顯調生。
0688a01: 雲音海光離垢藏菩薩至種種差別處解脫門。
0688a02: 轉法輪。
0688a03: 智生寶髻菩薩至現清淨大功德解脫門。
0688a04: 普示滅惑。
0688a05: 功德自在王淨光菩薩至種種莊嚴解脫門。
0688a06: 普嚴場會。
0688a07: 善勇猛蓮華髻菩薩至顯示一切佛法解脫門。
0688a08: 以法隨機。
0688a09: 普智雲日幢菩薩至永住無量劫解脫門。
0688a10: 為物永存。
0688a11: 大精進金剛菩薩至一切無邊法印力解脫門。
0688a12: 法印悟物。
0688a13: 香光幢菩薩至乃至成就智慧聚解脫門。
0688a14: 頓顯始終。
0688a15: 大明德深美音菩薩至一切大願海解脫門。
0688a16: 同佛往修。
0688a17: 大福光智生菩薩至法界甚深境界解脫門。
0688a18: 光顯如來難思之境。△二偈頌。
0688a19: 爾時海月光大明菩薩至即說頌言。
0688a20: 諸波羅蜜及諸地至悉稱其根而雨法。
0688a21: 文並可知。
0688a22: 真如平等無相身至普應十方而演法。
0688a23: 初句所證性淨法身。言無相者。示真如相。身即體
0688a24: 義。在纏不染。出障非淨。凡聖必同。故云平等。次句
0688b01: 出纏法身也。真如出煩惱障。故云離垢。出所知障。
0688b02: 故云光明。又塵習雙亡。故云離垢。真智圓滿。故曰
0688b03: 光明。淨法身者。揀於在纏。後半體用無礙身。由出
0688b04: 纏故。應用無方。約理則體用無礙。約用則止觀雙
0688b05: 運。故得果則寂照為身。即用之體故寂。即體之用
0688b06: 故智。體用既無。不在佛身。有何量耶。故能普應十
0688b07: 方。此句正顯化用。故經云。水銀和真金。能塗諸色
0688b08: 像。智慧與法身。處處應現往。即斯義也。
0688b09: 法王諸力皆清淨至一切國土皆明顯。
0688b10: △八座內眾流十。初明出處。
0688b11: 爾時如來師子之座至如是一切莊嚴具中。
0688b12: 座即是總。寶等為別。如是下結廣從略。非獨輪等。
0688b13: 故云一切。所以此能出者。良以座該法界。依正渾
0688b14: 融。一一纖塵。無不廣容。普座所剎。恒在座中。
0688b15: 故從中出。非是化也。若約法空之因及法空之座。
0688b16: 則萬行為嚴。能生菩薩。△二顯眾類。
0688b17: 一一各出佛剎微塵數菩薩摩訶薩。
0688b18: 皆是菩薩故。△三列眾名。
0688b19: 其名曰海慧自在至善勇猛光明幢菩薩摩訶薩。
0688b20: 出處既多。名亦多種。略舉上首十名耳。即如次十
0688b21: 方。△四結眾數。
0688b22: 如是等而為上首有眾多佛剎微塵數同時出現。
0688b23: 嚴具非一。故有眾多剎塵。△五興雲供。有標列結。
0688b24: 此諸菩薩各興種種供養雲至有佛世界微塵數。
0688c01: △六供眾海。
0688c02: 彼諸菩薩一一皆興至於一切道場眾海相續不絕。
0688c03: 眾多菩薩。各興剎塵供雲已巳。重疊難思。況相續不
0688c04: 絕。而諸供具皆稱雲者。乃有多義。謂色相顯然。智
0688c05: 攬無性。從法性空。無生法起。能現所現無所依。
0688c06: 應用而來。故來無所從。用謝而去。故去無所至。而
0688c07: 能含慈潤。法雨益萬物。重重無礙。有雲像焉。上
0688c08: 下諸文。雲義皆爾。△七敬遶佛。
0688c09: 現是雲已巳右繞世尊經無量百千。
0688c10: 順向殷重。瞻望不足。乃至百千。△八坐本方。
0688c11: 隨其方面去佛不遠至各於其上結加趺坐。
0688c12: 參而不雜也。如師子子。亦名師子。故菩薩座亦名
0688c14: 坐。多加趺者。為物軌故。智論引偈云。若結加趺坐。
0688c15: 身安入三昧等。△九歎其德能。有十二句。分二。初
0688c16: 總。
0688c17: 是諸菩薩所行清淨廣大如海。
0688c18: △二別別顯。一一各是一種清淨廣大。略束為三。
0688c19: 初三明三業清淨廣大。
0688c20: 得智慧光照普門法至能入一切辨才法海。
0688c21: 一智證普法。二身隨佛行。三語入辯海中。一義求。
0688c22: 亦通三業。△二三明得法清淨廣大。
0688c23: 得不思議解脫法門至悉能容受一切法海。
0688c24: 一獲自分解脫。二住勝進果位。三具諸持普門
0689a01: 地。言即同經初。已巳踐如來普光明地。△三五明福
0689a02: 智清淨廣大二。初二正明。
0689a03: 善住三世平等智地已巳得深信廣大喜樂。
0689a04: 一智安理事。故云善住。二福無不修。故生信喜。然
0689a05: 三世平等。經初已巳明。今更略示。謂依生及佛。善住
0689a06: 平等。且依佛說。佛佛平等。法身智身。無增減故。若
0689a07: 依眾生。生生平等。煩惱業苦有支皆等。若生佛相
0689a08: 望者。凡夫現在等佛過去。進修得果等佛現在。成
0689a09: 佛究竟等佛常住。此約三世互望。煩惱佛則本有
0689a10: 今無。眾生則本無今有。菩提則眾生本有今無。諸
0689a11: 佛則本無今有。約迷悟異。則說本今。涅槃之性。非
0689a12: 三世攝。故知三世有法。無有是處。若以性淨而說。
0689a13: 則佛與眾生。現今平等。而不妨迷悟之殊。是故三
0689a14: 乘亦有差別。亦無差別。眾生寂滅即是法身。法身
0689a15: 隨緣即是眾生。故寂滅非無之眾生。恒不異真而
0689a16: 成立。隨緣非有之法身。恒不異事而顯現。是故染
0689a17: 淨三世一切諸法。無不平等。況稱性互收。如是解
0689a18: 者。名為善住一切智地。如地能生。終歸於地。萬法
0689a19: 依於佛智究竟。還至一切智也。△二三重顯。
0689a20: 無邊福聚極善清淨至所有佛興咸勤供養。
0689a21: 一淨前福障。故令諸福無邊清淨。二成上智慧。由
0689a22: 觀法界空。三近勝緣。故成前二。△十說偈讚佛。
0689a23: 十菩薩各別說偈。即為十段。就初歎佛身座二。初
0689a24: 五歎佛身具德。
0689b01: 爾時海慧自在神通王菩薩至即說頌言。
0689b02: 諸佛所悟悉已巳知至寂然而住同瞻仰。
0689b03: 一讚智慧。二讚功德。三神通。四因深。五果勝。△二
0689b04: 五歎所坐嚴麗。
0689b05: 摩尼寶藏放光明至如是座上佛安坐。
0689b06: 此眾既從座現。故多歎座。△二歎座及地。文分三
0689b07: 別。初四直歎座。
0689b08: 爾時雷音普震菩薩至觀一切道場眾海即說頌言。
0689b09: 世尊往集菩提行至稱讚如來坐於座。
0689b10: △次三歎於場地。即轉顯座嚴。
0689b11: 佛功德量如空至一切眾生不能了。
0689b12: 此一總顯因深德廣故。嚴事難思。
0689b13: 金剛為地無能壞至悉以光瑩如來座。
0689b14: 初七句別顯。末後一句結瑩寶座。△後三歎地上
0689b15: 之嚴。
0689b16: 地神歡喜而踊躍至以佛威神故能爾。
0689b17: 前二地神興供嚴。後一佛力展轉嚴。△三獨讚場
0689b18: 地殊異德二。前五德用圓備。
0689b19: 爾時眾寶光明髻菩薩至即說頌言。
0689b20: 世尊往昔修行時至寶枝雜布為嚴好。
0689b21: △後五法化流通。
0689b22: 汝等普觀於此地至如佛座上所應演。
0689b23: 九會五周之文。一化隨宜之說。已巳具演於場地之
0689b24: 中。
0689c01: 一一法門咸具說至是故其地皆嚴淨。
0689c02: △四歎佛所處宮殿二。初一總明。
0689c03: 爾時大智日勇猛慧菩薩至即說頌言。
0689c04: 世尊凝睟處法堂至其身普現十方土。
0689c05: 次段讚處彰人。故此偈標人顯處。凝者嚴整之貌。
0689c06: 睟者視也。謂肅然而視。△後九別明二。前四明宮
0689c07: 殿體攝眾德。即廣其前半。
0689c08: 如來宮殿不思議至佛坐其中特明顯。
0689c09: 宮殿雖耀。佛坐增明。即廣前炳然。照耀宮殿中也。
0689c10: 摩尼為柱種種色至智海於中湛然坐。
0689c11: 略辨七嚴。結以智海。廣上凝睟。處法堂也。謂內持
0689c12: 寶柱。簷垂金鈴。外列門階。上羅華帳。寶樹交映。寶
0689c13: 瓔周垂。為七嚴也。闥小門也。洞達也。如雲布者。重
0689c14: 重無量次第相承也。上云凝睟。則目視不瞬。特由
0689c15: 內無識浪。故云智海湛然。
0689c16: 摩尼為網妙香幢至超世正知於此坐。
0689c17: 羅以寶網。列以香幢。布以明。覆以嚴具。結云超
0689c18: 世。即廣上世尊處法堂也。光如雲布者。若彩雲向
0689c19: 日。上下齊明也。△後五明妙用自在。即廣其後半。
0689c20: 十方普現變化雲至如是皆從佛宮現。
0689c21: 羅身雲以調生。正顯前文現十方土。
0689c22: 摩尼為樹發妙華至莫不於中現其影。
0689c23: 寶樹現三世之嚴。
0689c24: 處處皆有摩尼聚至棟宇莊嚴極殊麗。
0690a01: 略舉多嚴。
0690a02: 如來宮殿不思議至一一皆有如來坐。
0690a03: 即上諸嚴卷攝多嚴。重重佛坐。
0690a04: 如來宮殿無有邊至莫不向佛而來集。
0690a05: 結歎無盡主伴雲會。△五通讚場樹自在德二。初
0690a06: 一總顯。
0690a07: 爾時不思議功德寶智印菩薩至即說頌言。
0690a08: 佛昔修治眾福海至道場嚴淨無諸垢。
0690a09: 謂宿因願力。深廣難思。神通現緣。生果嚴淨。△後
0690a10: 九別顯三。初五歎樹具德嚴場。
0690a11: 如意珠王作樹根至於道場中普嚴飾。
0690a12: 初二身幹森聳。次二枝葉蔭映。後一華果芬暉。△
0690a13: 二歎場地蓮網。
0690a14: 汝觀善逝道場中至鈴音鐸響雲間發。
0690a15: 謂蓮華布地。則下轉光輪。寶網羅空。則雲間響發。
0690a16: △三歎樹自在。
0690a17: 十方一切國土中至眾會聞音咸得見。
0690a18: 初一收入。後二出生。△六雙歎場樹備德自在法
0690a19: 化宣流二。前九偈各顯一門。
0690a20: 爾時百目蓮華髻菩薩至即說頌言。
0690a21: 一切摩尼出妙音至莫不調伏令清淨。
0690a22: △後有一偈。結嚴周。
0690a23: 如來往昔普修治至一一莊嚴無量種。
0690a24: △七歎佛十力功德。一頌一力。下諸經文屢明十
0690b01: 力。是佛不共之德。佛佛等有。菩薩緣此發心。梵行
0690b02: 品云。復應修習一一力中。有無量義。□應問。故
0690b03: 不可不知。然大般若五十三。顯揚第四。對法第十
0690b04: 四廣辨。今略以七門分別。一立意。二釋名。三自性。
0690b05: 四作業。五次第。六差別。七釋文。然了其名。則知作
0690b06: 業。對文料揀。差別易見。故將作業差別。并釋別名。
0690b07: 並於釋文中顯。今初立意者。智論意云。顯佛大人。
0690b08: 有真實力。令外道心伏。二乘希向。菩薩倣之。能成
0690b09: 辦大事。終獲其果。故須辨之。如來唯一諸法實相
0690b10: 智力。此力有十種用。故說為十。謂於十境皆委悉
0690b11: 正知故。由時品類。相續分別。有無量力。度人因緣。
0690b12: 故但說十。足辦其事。謂以初力知可度不可度。次
0690b13: 業力知有障無障。以定力知味著不味著。以根力
0690b14: 知智多少。以欲力知所樂。以性力知深心所趣。以
0690b15: 至處力籌量眾生解脫門。以宿命力分別先所從
0690b16: 來。以生死力分別生處好醜。以漏盡力知眾生得
0690b17: 涅槃。佛以此十。度生審諦。故但說十。
0690b18: 第二釋名。初總後別。今初總名。力者。能摧冤敵義。
0690b19: 不可屈伏義。故說名力。瑜伽云。與一切種。饒益一
0690b20: 切有情。功能具相應。故畢竟勝伏一切魔冤。大威
0690b21: 力故。說名為力。對法云。善除眾魔。善記問論。故十
0690b22: 名力。十者是數。帶數釋也。別名至文當釋。
0690b23: 三自性者。瑜伽五十七云。佛具知根。慧根為體。對
0690b24: 法論云。若定若慧。及彼相應諸心心所為性。菩薩
0690c01: 地總以五根為性。統其文義。應具六種。一最勝體。
0690c02: 故決擇分中慧根為性。二引生體。對法兼定。三剋
0690c04: 為自性。所以但言。處非處等智力。不言信進等力。
0690c05: 四相應體。對法兼取相應心法。四蘊為性。五眷屬
0690c06: 體。五蘊為體。定共道共無漏色等。助為體故。此雖
0690c07: 無文。理必應爾。遮犯戒垢。助摧冤故。六依此經融
0690c08: 一切法。以為其性。無礙法界理應爾故。
0690c09: 四作業者。即是辨相。至文當顯。
0690c10: 五次第者。諸文或有前。各有所由。此文所列次
0690c11: 第。與十住全同。淨行品則界在解前。梵行品禪定
0690c12: 解脫當其第三。宿命居天眼之後。餘同此次。瑜伽
0690c13: 四十九及智論二十七。亦禪居第三。餘同此次。且
0690c14: 依論明次第者。智論云。初力為總。餘九為別。於初
0690c15: 力中。分別有九。故初一力通知萬法。下九展轉開
0690c16: 之。謂初令知因緣果報。故起業力。次煩惱故縛。淨
0690c17: 禪定解脫故解。令去縛就解。次根有利鈍。鈍者為
0690c18: 有造業。利者為不生。故集業由善惡二欲。成上下
0690c19: 根。此二種欲由二種性。以有種種性因緣故。行二
0690c20: 種道。謂善道惡道。次知其過去。審彼未來。次方便
0690c21: 壞其因緣。果報相續。故說漏盡。瑜伽乃有多門次
0690c22: 第。廣如第五十說。上來依論次第。而今禪居第七
0690c23: 者。二論梵行為對自業。有離欲不離欲。故禪居第
0690c24: 三。此經十住為對趣行。有清淨不清淨。故居第
0691a01: 七。若習欲成性。即界居欲後。若由性起欲。則界居
0691a02: 欲前。若執常者。先說宿住。若為執斷。先辨天眼。餘
0691a03: 無別理。故經論皆定。
0691a04: 六差別者。謂此十力展轉相望。亦有差別。亦無差
0691a05: 別。至文當明。
0691a06: 七釋文。然此經宗異義皆融攝故。一一力中具攝
0691a07: 十力。乃至包盡法界。是以宿命乃云智包三世。天
0691a08: 眼則見盡法界。非唯見盡。佛眼如空。即是法界。非
0691a09: 唯智包。亦能毛孔頓現業力。即觀法性。豈唯但是
0691a10: 有為。約門有殊。故他宗不壞。△文十。初是處非處
0691a11: 智力。
0691a12: 爾時金圓滿光菩薩至即說頌言。
0691a13: 佛昔修習菩提行至此是如來初智力。
0691a14: 謂善因樂果。斯有是處。善因苦果。無有是處。惡因
0691a15: 苦果等。例上可知。處者。建立義。依義。起義。能建立
0691a16: 果。與果為依。能起果法。故立處名。於此正知。故名
0691a17: 智力。其作業者。即如實知因之與果。及能降伏無
0691a18: 因惡因種種諍論。既知已巳。可度者度。不可度者
0691a19: 為作因緣。文中上半往因。下半顯智力。於諸境界。
0691a20: 正解明了。即辨此力。通知一切法也。△二過未見
0691a21: 在業報智力。
0691a22: 如昔等觀諸法性至普十方能具演。
0691a23: 瑜伽名自業智力。今言一切業者。謂於三世中。善
0691a24: 等三業。及順現等。皆名自業。於自所作。受用果業。
0691b01: 如實知故。與初何別。若正了知所造善等業。感愛
0691b02: 等果。此由初力。若了能造善惡等業。感愛等果。是
0691b03: 自業力。文中上半往因。下半現果。△三根勝劣智
0691b04: 力。
0691b05: 往劫修治大方便至故佛能成根智力。
0691b06: 謂信等五根。此中上。名為勝劣。於此正知。及能
0691b07: 於彼。如應如宜。為說正法。即是作業。偈中。三句往
0691b08: 因。一句今果。△四種種解智力。
0691b09: 如諸眾生解不同至佛以智力能如是。
0691b10: 亦名勝解。謂若從他起信。以為其先。或觀法以為。
0691b11: 其先。成中上。愛樂名種種勝解。亦名為欲。欲謂
0691b12: 信喜好樂。如或貪財利。或好名聞。好定好慧。種種
0691b13: 不同。如來正知。令捨不淨。增長於淨。此與前根何
0691b14: 異。根約宿成。智有多少。解約現起。好樂不同。論云。
0691b15: 若照諸根為先。彼彼法中。種種音樂。是根智力。若
0691b16: 正分別意樂差別。是解智力。在文可見。△五種種
0691b17: 界智力。
0691b18: 普盡十方諸剎海至悉能顯現毛孔中。
0691b19: 界即性也。謂或一二三四五乘性等。或貪瞋癡等
0691b20: 分行等。乃至八萬四千行。名種種性。性即種子。解
0691b21: 即現行。故智論云。性名積集相。又九十云。性內欲
0691b22: 外。用性作業。必受果報。欲或不爾。瑜伽云。若照勝
0691b23: 解所起相以種子。此由解力。若照即彼種子差別。
0691b24: 由界智力。若習欲成性。復云何別。欲唯大地一數。
0691c01: 性通諸數。即寬不同也。智論云。習欲成性。性名
0691c02: 深心事。欲名隨緣起。若性即種子。與根何異。根唯
0691c03: 信等優劣。性通善惡不同。以信等望果寬長。能生
0691c04: 人天三乘聖道。為道之根。三善根但是翻對。不望
0691c05: 果義。尚不名根。況性通於惡。豈得同耶。偈云悉能
0691c06: 顯現毛孔中者。謂非唯佛智。如空包納。眾生之性。
0691c07: 毛孔內空。亦現眾生之界耳。△六一切至處道智
0691c08: 力。
0691c09: 一切處行佛盡知至悉能開示令現了。
0691c10: 論名趣行智力。即一切。趣即至也。行即道也。
0691c11: 謂諸眾生種種所行。若出離行不出離行。各能至
0691c12: 果。如行有漏行。至五道中。行無漏行。至涅槃果。名
0691c13: 趣行。若知如是種類行跡趣入。此由界智。若知
0691c14: 即彼行跡一切品類。如是行跡能令雜染。如是行
0691c15: 跡能令清淨。此由趣智力。初力處對非處。此中
0691c16: 但明至處。又初力指因為得果之處。此約果是酬
0691c17: 因之處。故不同也。經中初句總標。次云一念即能
0691c18: 知迅速下十二字。所知時處。後一句委悉開示。△
0691c19: 七禪定解脫三昧智力。
0691c20: 禪定解脫力無邊至普使滌除煩惱闇。
0691c21: 淨行品中加於染淨。通漏無漏。故佛皆善知。及知
0691c22: 依此所得諸果。故名智力。此與自業智力何別。若
0691c23: 了諸有。能修諸定。即彼能入而非所餘。名自業力。
0691c24: 若了即依如是靜慮等定。現三神變。無倒教授所
0692a01: 化有情。此由靜慮智力。偈中上半所知。下半善用。
0692a02: 言佛為示現者。示其諸定。現三神變。令有情喜。使
0692a03: 滌煩惱。即令去染而得清淨。△八宿住隨念智力。
0692a04: 佛智無礙包三世至所現皆由隨念力。
0692a05: 謂過去境本生本事。住宿世故。名為宿住。於此宿
0692a06: 住而起隨念。念俱行智。名宿住智力。瑜伽云。若知
0692a07: 前際隨念一切趣因。是趣力。若知前際名姓苦樂
0692a08: 果等事。名宿住力。此與智論云何會釋。謂論云。但
0692a09: 知宿命所經。不知業因緣相續。但名為通。凡夫亦
0692a10: 得。若兼知業因緣相續。則名為明。二乘能得。若知
0692a11: 上二無量無邊。則名為力。斯則力亦知因矣。故應
0692a12: 通云。若但知因。是趣力。若雙知者。即宿在力。瑜
0692a13: 伽為對趣之因故。但云果耳。文中初句標能念。
0692a14: 智包三世者。三世全在佛智之中。況於隨念。不知
0692a15: 三世。從門別故。但云宿住。剎那悉現。即包現之時
0692a16: 極促。現毛孔中。即能現之處至微。第三句即所現
0692a17: 所念之事。廣第四句結歸智力非唯能念。亦能現
0692a18: 也。△九天眼智力。
0692a19: 佛眼廣大如空至彼眼無量佛能演。
0692a20: 獨此從所依。以立名也。若從境者。瑜伽名生死智
0692a21: 力。謂死此生彼。墮善惡趣。大小好醜。皆能正知。知
0692a22: 前際生死。名為宿住。要知後除。得此力名。今文乃
0692a23: 云。佛眼者。苦約五眼。餘眼在佛。皆佛眼故。此等經
0692a24: □。今依十眼。佛眼能見如來十力故。故此一力即
0692b01: 攝十力。舉一為例。餘九皆然。文中初句體大。次句
0692b02: 用廣。次句用勝。以無等故。後句結其甚深。故唯佛
0692b03: 能演。既言普見法界。非局未來。約宗別故。於未來
0692b04: 門。普見法界也。△十明漏盡智力。
0692b05: 一切眾生具諸結至悉以方便令除滅。
0692b06: 於自解脫。無惑無疑。亦知眾生漏盡涅槃。於此正
0692b07: 知。名為智力。文中初二句所斷。諸結即現行。隨眠
0692b08: 即種子。習氣即餘習。二乘不能盡習。亦不能盡他
0692b09: 漏。故不名力。後半顯佛能滅。然上十力。智即是體。
0692b10: 力即是用。然智即力。更無別性。此中宿住隨念相
0692b11: 應智力。是鄰近釋。自餘從境皆依主釋。設天眼從
0692b12: 所依。亦依主釋。若宿住是境。隨念相應智力。亦依
0692b13: 主釋。然此十力望於自事。各於自事中大。如水能
0692b14: 淨。如火能燒。各有自力。若約總攝。初力為大。若約
0692b15: 辦得涅槃。漏盡為大。若以無礙解脫而為根本。則
0692b16: 平等平等。
0692b17: 
0692b18: 大方廣佛華嚴經疏卷第十一
