0379a19: 
0380a01: 〔錄文二〕
0380a02: 
0380a03: 大般涅槃經佛母品
0380a04: 
0380a05: （前殘）
0380a06: 摩耶夫人將諸天眾□…□莊嚴，受諸快樂。爾時佛□…□
0380a07: 作六種不祥之夢：一者夢見須彌山崩，四大海水枯竭；二者夢見
0380a08: 獅子來咬我身，兩乳自然流出；三者夢見猛火來燒我身；四者夢
0380a09: 見寶幢摧折，幡華崩倒；五者夢見磨竭大魚吞啖眾生，又見夜叉、
0380a10: 羅剎吸人精氣；六者夢見眾生如蜂失王，周章漫走。作此夢已，
0380a11: 憂愁不樂。
0380a12: 爾時佛母說夢未了，即見告人優波離從空而來。
0380a13: 爾時佛母口問：「聖人從何方而來太劇？形容憔悴，面色無
0380a14: 光，狀似怯人，復無威德？」
0380a15: 爾時優波離哽咽告言：「佛母！佛母！我從南閻浮提來。如
0380a16: 來大師昨夜子時捨大法身，入般涅槃去也。故使我來告諸眷屬。
0380a17: 願母早來，禮敬三寶。」
0380a18: 爾時佛母聞是語已，心生哀切：「痛哉！苦哉！」渾搥自撲，狀
0380a19: 如五須彌山崩。遍體血現，如波羅奢華。悶絕地。有一天女，
0380a20: 名曰「芬葩」，以將冷水灑面，良久乃蘇。
0380a21: 爾時摩耶夫人與諸天眾，恭敬圍繞，從忉利天上頓身而下。
0380a22: 靉靆雲飛，直至裟羅林間。正見如來在金棺銀槨，殯殮已迄。香
0380a23: 木萬束，擬欲焚身。白氈千端，以將纏繞。十大弟子，悲號震天；
0380a24: 四果聖人，摧身叩地。乃至聲聞、緣覺之類，金剛、獅子之流，咸
0380a25: 以五體崩傷，六情酸楚，身毛皆豎。唯見缽盂錫杖，掛於林間；僧
0381a02: 是我子生存之日恒持此物，化導眾生。今既入般涅槃，此物今無
0381a03: 主也。」
0381a04: 爾時佛母將頭叩棺，便即散髮捶胸，繞棺三匝，住一面，
0381a06: 王宮，始生七日，我便命終。姨母波闍乳養。始年七歲，逾城
0381a07: 出家。三十成道，覆護眾生。今既入般涅槃，云何不留半偈之法？
0381a08: 悉達！悉達！」
0381a10: 羅錦颯然而下。踴在空中，高七多羅樹間，現紫磨黃金色身，
0381a11: 坐千葉蓮華般若之台，手把優羅華，為母說法：
0381a12: 「世間苦空：
0381a13: 一切恩愛，會有離別；一切江河，會有枯竭；
0381a14: 一切叢林，會有摧折；母子之情，會有離別。」
0381a15: 說是語已，便已沒矣。
0381a16: 爾時佛母聞是妙法，心開意解，不轉女身，證得阿羅漢果。
0381a17: 爾時摩耶夫人將諸天眾，前後圍繞，還歸本天。未至天所，住立
0381a18: 虛空，心生慈悲，嗚呼大哭。天地震動，淚下如雨。雲中百鳥，皆
0381a19: 作哭聲：「痛哉！苦哉！何期如來入般涅槃，永不相見！去也，大
0381a20: 師！」
0381a21: 
0381a22: 大般涅槃經佛母品
0381a23: 
0382a01: 〔錄文完〕
