0869b01: 青城山鳳林寺竹浪生禪師語錄卷第二
0869b02: 嗣法門人如鵬等編
0869b03: 己巳已結制常明落請上堂拈香祝聖畢乃云三十
0869b04: 餘年坐釣磯而今方得展雙眉汀花水滸非他物觸
0869b05: 處元來佛祖機今朝元無結他日亦無解是為水官
0869b06: 解厄天下善知識開爐十方龍象入煉鳳林院裏安
0869b07: 禪汝等諸人眉毛廝結心眼相注一而三三而一一
0869b08: 一依前從地起拾得賀豐干佛種從緣起露柱久懷
0869b09: 胎安樂產佛子大啟我門庭便是克家子個段因緣
0869b10: 非偶然百千萬劫難相委。
0869b11: 佛開光上堂四歷嚴霜建法幢經樓佛殿盡裝潢檀
0869b12: 那先諳第一諦所以今朝有上堂心源湛寂性海汪
0869b13: 洋情風鼓舞識浪滔天到者裏順水推船者十個有
0869b14: 五雙逆風把舵者難尋一郎苟非願力弘深焉能大
0869b15: 作紀綱舉則古人公案代吾佛祖放光昔日世尊陞
0869b16: 忉利天為母說法優填王慕佛日久將栴檀刻佛形
0869b17: 像及世尊從忉利下來百萬人天迎迓其像亦出相
0869b18: 迎敢問大眾若道是一其如像何若道是二家無二
0869b19: 主更聽一頌人天眾裏鶴孤聽有像栴檀也解迎不
0869b20: 是君王親造得都盧是弄鬼眼睛。
0869b21: 至節上堂僧出師喝云不許夜行投明須到進云關
0869b22: 河甚緊家賊難防師和聲打云向者邊著問一切處
0869b23: 即不問如何是粟中藏世界師云且退僧擬議師打
0869b24: 云晴乾不肯走只待雨霖頭乃云寶劍高懸乾坤失
0869b25: 色毒鼓輕撾聞皆膽裂卓拄杖云聞麼直饒透過者
0869b26: 重關猶是釘樁搖櫓若約臨濟兒孫一味單刀直入
0869b27: 不參隔夜禪不食隔宿飯逢佛遇魔一刀兩斷大有
0869b28: 逕庭不近人情以大千沙界作游戲之場百千萬年
0869b29: 視如一日佛及眾生一體同觀到者裏略有少分相
0869b30: 應秖如轉天關迴地軸何似生一陽復至節到來日
0869c01: 長一線佛法長多少良久自代云唵嘛呢吽。
0869c02: 元旦上堂昨宵曾送舊今日又迎新三陽擎泰運二
0869c03: 氣抱芳辰舍弘光大品物咸亨不是神通妙用亦非
0869c04: 法爾如然故是時節不饒未免天機漏洩以拄杖畫
0869c05: 一畫云乾坤之內艸木叢林盡從者裏發育只如傅
0869c06: 大士道有物先天地無形本寂寥能為萬象主不逐
0869c07: 四時凋又作麼生商量倘有具眼衲僧道得分明鳳
0869c08: 林以黑漆拄杖對眾吩咐他時異日向孤峰頂上呵
0869c09: 佛罵祖不惟分外脫或無人看拄杖子為汝等轉正
0869c10: 法輪卓一卓云世界未成者個先成世界壞時者個
0869c11: 不壞復咄云住住饒你說得天雨四花地搖六震只
0869c12: 說個現成公案若是祖師門下天地懸殊。
0869c13: 立春上堂春晝明春風清春山秀春水平鳥語呢喃
0869c14: 凍雲殷殷化育流動不假經營有眼共見有耳同聞
0869c15: 召眾云大眾者般境界既是共見同聞因甚麼十個
0869c16: 有五雙到者裏當面錯過。
0869c17: 解制上堂九旬禁足似嚴霜法印高提戰大荒萬象
0869c18: 森羅俱駭退惟餘一杖露行藏此四句殺活雙行縱
0869c19: 奪齊彰不動腳跟而登彼岸不歷僧祗而獲法身果
0869c20: 有如斯見解去歲未曾結今朝亦無解達磨不來東
0869c21: 土二祖不往西天動靜一源往復無際一任牢拴篛
0869c22: 笠緊俏艸鞋高高峰頂立深深海底行不為分外只
0869c23: 是有佛處不可住無佛處急走過下座以拄杖一時
0869c24: 打散。
0869c25: 佛誕上堂煒煒神光透紫微大千沙界悉騰輝生前
0869c26: 句子誰相委萬別千差總一機召眾云還會者一機
0869c27: 麼天得一機以垂象地得一機以成形君王得一機
0869c28: 風雨以時海宇奠安艸木昆蟲得一機各證性命昔
0869c29: 日吾佛世尊得一機示跡王宮周行七步手指天地
0869c30: 目顧四方道天上天下惟我獨尊然後逾城出家睹
0870a01: 星悟道四十九年口淥淥地以度生為務及自看來
0870a02: 何曾度得一個半個何故一切眾生成佛已久焉
0870a03: 用度為爭如鳳林院裏炊無米飯煮木渣羹爛烹明
0870a04: 月碎割清風乃佛乃祖乃聖乃凡各得飽餐菩提涅
0870a05: 槃真如佛性擱向一邊含哺而熙鼓腹而遊所以道
0870a06: 於食等者於法亦等於法等者於食亦等試問與古
0870a07: 人還有優劣也無若無人道得聽取一偈率陀天上
0870a08: 人那伽大定如如氣味嘉一段光明曾不昧無優樹
0870a09: 下鬧如麻實堪唴二千六百餘年後引得兒孫不作
0870a10: 家靠拄杖下座。
0870a11: 庚午結冬真逵蔡居士請上堂拈香云拈起則為霖
0870a12: 為雨澤濟蒼生放下則成祥成瑞邦畿永固爇向爐
0870a13: 中端為祝延今上
0870a14: 皇帝聖躬萬歲萬萬歲伏願邊邦寧謐八表無虞次
0870a15: 拈云此香能舒能卷能變能化爇向爐中奉為當道
0870a16: 尊官紳衿士庶現前請主伏願恒為國家屏幹法門
0870a17: 金湯福源善慶地久天長再拈云此香在天曰高在
0870a18: 地曰厚在人而靈在山而峻在水澄清本自無名那
0870a19: 堪形狀爇向爐中耑申供養成都府昭覺禪院上丈
0870a20: 下雪本師大和尚用酬法乳白椎竟乃云霜花爛熳
0870a21: 埜艸離披龍戰于野堅冰始至天關左旋地軸右轉
0870a22: 時節到來自然合轍驀拈拄杖卓云者條拄杖從無
0870a23: 數劫來一向硬糾糾地不隨陰陽流轉豈逐四序變
0870a24: 遷落在山僧手裏縱橫無礙殺活齊彰所以道明頭
0870a25: 來明頭打暗頭來暗頭打四方八面來旋風打虛空
0870a26: 來連架打敢問大眾拄杖子何故有如是韜略通身
0870a27: 手眼難描畫慣與人天作範模卓一卓下座。
0870a28: 長至上堂問生死平地起干戈處處叢林設網羅千
0870a29: 里同風即不問無為底事是如何師云雪壓高山霜
0870a30: 鋪平地問法鼓一震大眾臨筵今朝冬至即不問如
0870b01: 何是大了底人行履師云因行不妨掉臂進云排遣
0870b02: 得底人因甚麼命根不斷師云腳跟下好與三十乃
0870b03: 云玄機密運匝地普天剝盡六陰一陽來復秖知堅
0870b04: 冰浮水面不覺春信上梅梢昨夜燈籠离宮入定露
0870b05: 柱坎位端居鐘敲良覆碗磬擊震仰盂大眾腳踏巽
0870b06: 地穩口向兌方開至于乾三連坤六段且置一邊驀
0870b07: 豎拳云山僧以者無文印子將無極太極河圖洛書
0870b08: 四時八節十二時辰二十四氣五十大衍數六十四
0870b09: 卦七十二一印印破管教陰陽二氣無處潛蹤三
0870b10: 世諸佛于此寶印光中作大醫王應病與藥權實雙
0870b11: 彰開佛知見歷代祖師于此光中發大機顯大用為
0870b12: 苦海之津梁開人天之正眼寰中諸大知識于此光
0870b13: 中全提正令收放自如捋鬚于餓虎腮邊奪食于飢
0870b14: 鷹爪下日月星辰于此光中照臨下土山河大地于
0870b15: 此光中發育萬物君王于此光中日應萬機膏澤下
0870b16: 民普天之下文武尊官于此光中調羹補袞不亞伊
0870b17: 周士庶于此光中耕者耕而讀者讀艸木叢林蜎飛
0870b18: 蠕動於此光中各證本有頑石土塊于此光中動地
0870b19: 放光現前四眾于此光中周旋往返以拂子拂云惟
0870b20: 有者個不被此光籠罩世界未成者個先有而不為
0870b21: 長歷塵沙劫而不為老理事該通古今融貫還委悉
0870b22: 麼等閑越格超方便數量無拘古至今脫向毫端施
0870b23: 妙用仍乘萬象獨居尊。
0870b24: 元旦上堂問如何是舊年佛法師云堅冰浮野水進
0870b25: 云如何是新年佛法師云春信寄寒梅進云新舊佛
0870b26: 法蒙師指正令全提事若何師云一棒一條痕問孤
0870b27: 峰獨立誰知出格家風拄杖手擒未審是何宗旨師
0870b28: 以杖橫按云莫邪出匣進云劍為不平離寶匣藥因
0870b29: 救病出金瓶師云照顧性命進云五馬行春日萬家
0870b30: 和氣生師云看腳下乃云十方世界是一顆牟尼珠
0870c01: 百萬億須彌盧百萬億香水海百萬億四大部洲于荷
0870c02: 葉光中現其色相而無遮障一切森羅萬象于中發
0870c03: 育而不相並微塵剎土是一寶絲網三世諸佛歷代
0870c04: 祖師于網孔內示跡降生得道各轉根本法輪而無
0870c05: 間隔一切眾生于中生死流轉而不相礙所以教中
0870c06: 道一切智智清淨無二無二分無別無斷故到者裏
0870c07: 拄杖子忍俊不禁道長老你者般說話好似講般若
0870c08: 經底座主待木上座重下註腳卓一卓云我將牟尼
0870c09: 珠擊碎日月還他自明須彌還他自靜香水海任他
0870c10: 波騰一切部洲任從自安森羅萬象亦任及時消長
0870c11: 劃一劃云寶絲網劃破也三世諸佛歷代祖師任他
0870c12: 遞代相承應時及節樹大法幢演大法義度無量生
0870c13: 一切眾生任他往來游戲滿願隨心喝一喝云會麼
0870c14: 神光獨照萬機先凡聖誰論有別廛一道齊平無異
0870c15: 轍河沙諸佛體皆然。
0870c16: 解結真珵真寧高居士請上堂靈源湛寂洞鑒十虛
0870c17: 撥轉機輪光吞法界昨日向百艸頭邊拾來今朝將
0870c18: 無底籃兒盛去東頭買賤西頭賣貴窮廝炒餓廝煎
0870c19: 觸發十字街前石敢當揚聲大叫相救且道救個甚
0870c20: 麼世間多少名利客折本者多賺錢者少怎似鳳林
0870c21: 寺裏灰頭土面數輩參玄士朝也參暮也參不顧危
0870c22: 亡骨露皮穿行也參坐也參聖凡情盡絕慮忘言逗
0870c23: 到今朝期限滿緊束腰包過別山一等共行山下路
0870c24: 眼底各自見風煙雖然如是須得雙眼圓明始得復
0870c25: 聽一偈未會人前休出語途路窮時莫放過有人若
0870c26: 問鳳林禪當風劈面與殘唾與殘唾惡名從此不教
0870c27: 多。
0870c28: 誕日正果後堂請上堂常光獨耀普映無方一念初
0870c29: 殷遍周沙界乾坤大地乃金剛正體塵塵剎剎即本
0870c30: 有風光阿僧祗劫不越今時十世古今同歸方寸驀
0871a01: 拈拂子拂云惟有者個不落數量豈屬青黃豎窮三
0871a02: 際橫該二儀拈起也萬法齊彰放下也一塵不立于
0871a03: 斯薦得生佛一源聖凡同域無來無去不滅不生所
0871a04: 以道諸法不自生亦不從他生不共不無因是故說
0871a05: 無生脫或未然百歲韶華風度嶺千生幻夢何時醒
0871a06: 勸君早早便還家莫到臨頭折卻本。
0871a07: 佛誕上堂峰巒孤峻澗水潺湲埜鳥騰空白雲淡泞
0871a08: 頭頭顯現法法齊彰未曾變易今古常然元無去就
0871a09: 之方詎有生滅之理年年此日歲歲今朝秖緣博地
0871a10: 眾生迷卻本有風光背覺合塵住在虛妄景中認賊
0871a11: 為子于生死海內流轉不息所以調御師不違本誓
0871a12: 示跡受生轉正法輪開佛知見俾一切眾生明自本
0871a13: 心悟自本性捨妄歸真還家穩坐卓拄杖云釋迦來
0871a14: 也在山僧拄杖頭上動地放光錯口道天上天下惟
0871a15: 我獨尊還見麼七步周行格外機指天指地任施為
0871a16: 仍瞬蓮目垂方便誘得兒孫若鬼迷喝一喝。
0871a17: 辛亥昭覺首座寮秉拂上堂扁舟乍倚釣漁磯正值
0871a18: 金鱗負命時萬仞潭中纖月餌乘斯快便化龍飛以
0871a19: 杖作垂釣勢云有麼有麼僧出師云俊哉問年盡月
0871a20: 盡日盡時盡還有佛法也無師云有進云如何是年
0871a21: 盡底佛法師云一聲爆竹催殘臘乃云當陽一著塞
0871a22: 滿乾坤風生虎嘯霧起龍吟一輪花甲子從此振家
0871a23: 聲送舊迎新句霜花點翠岑昔日黃面老子將正法
0871a24: 眼藏付囑有在即今昭覺考鐘伐鼓乘悲願雲卓拄
0871a25: 杖云釋迦來也喚作釋迦卻是拄杖喚作拄杖又是
0871a26: 釋迦眾中有具眼者麼今奉老人命生上座秉拂若
0871a27: 個衲僧躍武揚威出問云如何是秉拂意旨但向伊
0871a28: 道前村深雪裡梅放一枝新。
0871a29: 出關佛冤法兄領眾請上堂開關云難難難是果然
0871a30: 難六月飛霜透膽寒自古許多明哲者幾能坐斷祖
0871b01: 師關恁麼說話是坐斷語是未坐斷語拂一拂云竹
0871b02: 影掃階塵不動月穿潭底水無痕。
0871b03: 詣座喝云一喝分賓主照用一齊行借座寶華王巍
0871b04: 巍露半身既是巍巍堂堂因甚麼秖露半身不見
0871b05: 道不是無身不欲全露便陞灼灼山花一樣開珠簾
0871b06: 翠捲法雲臺個中句子分明舉匝地熏風遍九垓舉
0871b07: 玉芝聚禪師啟關云三年丈室坐斷十方世界一念
0871b08: 蒲團頓圓十世古今依俙彌勒樓中不妨開已還閉
0871b09: 畢竟普賢界裏要看絕後再蘇師云看他過量人提
0871b10: 持過量事提持過量事須是過量人然雖如是當作
0871b11: 啟關句子大似萬里崖州生上座于癸丑正月進關
0871b12: 普天匝地一時入今朝期滿出關普天匝地一時出
0871b13: 塵塵剎剎法法頭頭九有四生各歸本位且道與古
0871b14: 人是同是別若道同法無同相若道別豈有兩般驀
0871b15: 拈拄杖卓一卓云若將耳聽終難會眼底聞聲方始
0871b16: 知。
0871b17: 崇慶州青城山鳳林寺閱龍藏四歷秋霜而終法兄
0871b18: 懶和尚請上堂無上宗乘不落言詮本無形聲奚假
0871b19: 見聞驀拈拄杖云見麼復卓云聞麼倘若聞見分明
0871b20: 不惟鳳林將一大藏教轉畢即今現前四眾一段光
0871b21: 明寶藏一時轉訖所以道即此見聞非見聞無餘聲
0871b22: 色可呈君脫或未然打葛藤去也人人從本以來各
0871b23: 各具足一卷不斷頭經如是信解書寫本末究竟何
0871b24: 必節外生枝使一切人討腳跟不著山僧恁麼批判
0871b25: 若個衲僧道生上座具甚麼眼評古論今若無六種
0871b26: 成就管教口挂壁上設有如是問難山僧秖向伊道
0871b27: 四海浪平龍睡穩九天雲盡鶴飛高。
0871b28: 己巳已上昭覺省覲值本師老人大年結制常玉請上
0871b29: 堂屢生法姪白椎竟云無生妙演信超群不類宮商
0871b30: 角徵音時節到來吟一曲管教大地盡迴春眾中若
0871c01: 有知音者請和一曲看屢生問日用尋常事拈來總
0871c02: 現成輕寒秋色滿何物慶芳辰師云未動腳跟錯過
0871c03: 了也進云即今老人大開爐韝復振宗風道貫古今
0871c04: 彌天壽筭慶讚一句作麼生道師云弗勞讚嘆進云
0871c05: 者是有為邊事親切處道一句來師云好與三十棒
0871c06: 生禮拜乃云一機纔動天上人間一語敷陳葛藤遍
0871c07: 野所以黃面老子久默斯要不務速說若論此事在
0871c08: 天而天在人而人在山鍾秀在水澄清歷萬劫而不
0871c09: 磨越三有而常堅一道神光古今明徹眾生秖為貪
0871c10: 愛煩惱固殼迷封不能證得更怪于誰今朝一會是
0871c11: 老人八旬壽滿有則現成公案不曾動著命生上座
0871c12: 登無畏床舉似大眾三世諸佛不曾道著歷代祖師
0871c13: 不曾舉著一大藏教詮註不破十方衲子不敢以正
0871c14: 眼而覷汝等諸人善為諦聽良久云月似彎弓少雨
0871c15: 多風。
0871c16: 解制上堂有一句子千聖吐不出萬靈吞不下金剛
0871c17: 力士擘不開八臂那吒捏不聚眾中有具眼衲僧打
0871c18: 破虛空踢翻海嶽高出物表不被羅籠道得分明盡
0871c19: 十方界是一座禪堂無結無解無去無來四威儀中
0871c20: 于茲受用有麼有麼問如何是一喝金剛王寶劍師
0871c21: 一喝進云如何是踞地獅子師卓拄杖進云如何是
0871c22: 探竿影艸師云摩竭陀國親行此令進云如何是一
0871c23: 喝不作一喝用師云老僧分疏不下進云四喝蒙師
0871c24: 指解制上堂事若何師云適纔敲鐘則鐘鳴擊鼓則
0871c25: 鼓響進云九十日已完豢得一夥無毛鷂子即欲展
0871c26: 翅飛騰放即是不放即是師云收問法雷一震大眾
0871c27: 臨筵結制即不問解制事若何師云一等共行山下
0871c28: 路眼底各自見風煙進云恁麼則各各頂天立地去
0871c29: 也師云認著依前還不是問如何是定中彌陀師云
0871c30: 出定也問處處盡是金剛王如何分作五家宗旨師
0872a01: 云無孔銕錘當面擲是一是五問城東老姥與佛同
0872a02: 生因何不欲見佛師云金屑雖貴落眼成翳居士問
0872a03: 人人軟舌似條蛇是真是假師云自道取士云諾諾
0872a04: 問如何是具足句師云腳跟下欠少甚麼乃云九旬
0872a05: 禁足事隆周今日打開布袋口放出一夥無事漢卻
0872a06: 把灰塵抖一抖八方隨分足四海任優游驀拈拂子
0872a07: 云惟者枚拂子總不涉去留諸佛莫能友祖師孰敢
0872a08: 儔豎超三界外橫該百億洲且道伊具何德相有斯
0872a09: 作略拂云古往今來無所住大千沙界等浮漚。
0872a10: 誕日上堂滅乃生之因生乃滅之果生滅原無住今
0872a11: 朝重露布有時地獄天堂有時神出鬼沒有時虎穴
0872a12: 魔宮有時孤峰獨宿所以教中道東方入定西方起
0872a13: 南方入定北方起四方入定中央起中央入定四方
0872a14: 起驀喝云鳳林幾乎落在教網裏且道未生已巳前意
0872a15: 旨畢竟如何卓拄杖云一身復現剎塵身一一遍禮
0872a16: 剎塵佛。
0872a17: 佛誕上堂高懸碧鏡映徹十虛法海汪洋古今通貫
0872a18: 艸木叢林隨分取足各得增長人天得其所得而證
0872a19: 性命祖師道盡法界身本無來去塵塵混入剎剎圓
0872a20: 融乘悲願力示現受生頭頭顯露法法敷陳公案現
0872a21: 成為人自昧所以吾佛世尊觀大地如牢獄視眾生
0872a22: 若蛆蟲往來流轉苦果不息昔年今日再降娑婆接
0872a23: 引迷流欲俾個個成佛及自四十九年口吧吧地不
0872a24: 曾度得一個半個何故彼自無瘡勿傷之也卓拄
0872a25: 杖云釋迦老子即今在山僧拄杖頭上放光動地與
0872a26: 汝諸人重下註腳三祇果滿絕羅籠法眼精明沙界
0872a27: 空只為度生情緒動依前示跡誕皇宮卓拄杖下座。
0872a28: 榮經縣樂道菴恒耀首座石真昂郭真鈺等請講金
0872a29: 剛經報本預日上堂問過去心不可得未來心不可
0872a30: 得現在心不可得是那心可得師云高礄溪畔水滸
0872b01: 聲乃云貫花方演山川競秀覺路弘開頑石起舞語
0872b02: 其頓也言思路絕理極情忘人人是佛不假修持語
0872b03: 其漸也有理有事有實有權有聖有凡有修有證語
0872b04: 其偏也方以類聚物以群分艸木叢林區分各異語
0872b05: 其圓也無古無今無生無滅無佛可成無生可度神
0872b06: 鬼神帝生地生天豎抹三界橫亙十虛喝云我此一
0872b07: 喝如金剛王寶劍將五教葛藤一刀兩斷俾頓與漸
0872b08: 平等偏與圓平等凡與聖平等諸佛眾生平等僧與
0872b09: 俗平等情與無情平等所謂是大神咒是大明咒是
0872b10: 無上咒舉梁武帝請傅大士講金剛經及登座撫尺
0872b11: 一下便下座武帝問誌公曰得得請大士講經一詞
0872b12: 不露公云大士為陛下講經竟卓拄杖云若向山僧
0872b13: 拄杖頭邊領略得去祖意教意一時圓滿何須用搖
0872b14: 唇鼓舌惑亂人家男女其或未然來日不免從頭註
0872b15: 破。
0872b16: 己巳已中秋立僧上堂問未進步時如何師云且居門
0872b17: 外進云已進步時如何師云堂高數仞地闊八埏進
0872b18: 云未進已進蒙師指向上宗乘事若何師云一棒一
0872b19: 條痕僧禮拜問如何是奪人不奪境師云青松翠埽
0872b20: 雲千頃進云如何是奪境不奪人師云日來無事亦
0872b21: 閒吟進云如何是人境兩俱奪師云險進云如何是
0872b22: 人境俱不奪師云丹桂宜秋色呼童折入缶進云擺
0872b23: 脫根塵如何履踐師云秦地不收漢地不管乃云慶
0872b24: 雲陳瑞玉露垂珠翠靄鋪舒法界祥光周遍大千攪
0872b25: 長河為酥酪變大地作黃金轉天關于佳節迴地軸
0872b26: 于斯時此是學人境界祖師門下則不然刮龜毛于
0872b27: 銕牛背上截兔角于石女腰邊餓虎腮前捋鬚飢鷹
0872b28: 爪下奪食有時把住消息全無有時放行縱橫無礙
0872b29: 且道把住即是放行即是良久云無人判斷不免重
0872b30: 下註腳大冶弘開豈等閑轉凡成聖片時間爐邊縱
0872c01: 有多頑銕共入鈞陶總一然卓拄杖下座。
0872c02: 紹覺豎殿傳聖訓竹仙鸞等請上堂山川鍾秀迥峙
0872c03: 崢嶸地靈人傑永固福基斬開荊棘于一毫端修玉
0872c04: 殿埽去劫灰一莖艸上建瓊樓今朝紹覺寺裏豎殿
0872c05: 上堂驚動定光古佛統領恒河沙數大眾經歷無量
0872c06: 佛土敷種種露幔持種種傘蓋散種種花奏種種樂
0872c07: 放種種光一時來此寶華王座此座不寬不窄大眾
0872c08: 無剩無餘異口同音而說偈言多年瓦礫解翻身紺
0872c09: 殿巍峨越樣新佛祖淵源誠有托聯芳奕葉繼傳燈
0872c10: 驀召眾云承此老子出定遠涉助揚法化生上座未
0872c11: 免無酬復說偈云四十餘年鹿豖場芟除蓁莽破天
0872c12: 荒瞿曇頂上莓苔碧四聖身披蔂線長護法天龍偕
0872c13: 扈衛金剛力士共宣楊祖風不墜流輝遠萬古名藍
0872c14: 再放光卓拄杖下座。
0872c15: 豎禪堂上堂法幢高樹挽回百世頹綱法苑初成掀
0872c16: 翻歷年舊案白雲獻瑞紫氣陳祥石雞啼嶺外聖燈
0872c17: 鎮夜煌青山著不縷之霞野水奏無生之樂弗是神
0872c18: 通妙用亦非法爾如然總要曹源不竭聖脈淵長覺
0872c19: 樹常榮祖風不墜如此說話只可世諦流布若約祖
0872c20: 師門下又則不然且道祖師門下如何行履驀喝云
0872c21: 展開臨濟家風露布德山手段縱是佛祖魔軍到來
0872c22: 也須一齊按過何故不見道家無二主聽取一偈
0872c23: 大道明明孰肯游枉來人世幾千週勸君急早抽身
0872c24: 去免致閻羅作對頭。
0872c25: 壬申上元幽冥鐘滿散請上堂問既是觀自在因甚
0872c26: 麼抱著嬰兒師云只為闍黎不了問底事融融是如
0872c27: 何師云現前立地的進云打開玄關路放出遼天鶻
0872c28: 師云閒言語問幽冥鐘聲三年已滿地獄孤魂可解
0872c29: 脫否師云適纔重敲過乃云一機纔動萬機隨一法
0872c30: 微舉法法彰明暗色空文殊境界山河大地普賢床
0873a01: 榻溪聲鳥語萬竅怒哮觀音圓通十方法界總是寶
0873a02: 王佛剎眾生于中折旋俯仰縱橫無礙一道平等不
0873a03: 假修持即如如佛自不覺知反以貪愛自蔽虛妄分
0873a04: 別遂有凡聖有天堂有地獄六道受報流轉不息所
0873a05: 以一切諸佛遞代相承修諸苦行設諸方便應病與
0873a06: 藥拔楔抽釘喚醒痴狂就路還家山僧有條扳條無
0873a07: 條扳例于己巳已春起幽冥鐘期今朝告竟仗諸檀信
0873a08: 各發囊金求福雪罪恭延諸山耆舊光降寒山作滿
0873a09: 散道場有真理高居士營齋供眾兼請山僧陞座舉
0873a10: 昭覺老人曾有偈來山勉勵山僧今日對眾下個註
0873a11: 腳五更走起一聲鐘有眼者見驚醒長年瞌睡翁艸
0873a12: 木均皆聞三十六峰齊側耳六頂山也醒醒著不知
0873a13: 誰悟正圓通卓拄杖云木上座本自無迷道甚麼悟
0873a14: 山僧亦有一偈千日蒲牢吼碧峰天堂地獄悉皆空
0873a15: 森羅萬象開心眼聖解凡情理事融若個衲僧于老
0873a16: 人句下明宗一生參學事畢向山僧偈裏見得許伊
0873a17: 獨踞大雄峰。
0873a18: 誕日上堂祈雨問全提向上事如何師云適纔有人
0873a19: 問打三十棒去也進云恁麼則虎奔山色秀龍騰戲
0873a20: 彩霞師云莫眼花問世尊初生雲門要一棒打殺貴
0873a21: 圖天下太平和尚今朝華誕學人亦要一棒打殺和
0873a22: 尚將何抵敵師云善哉善哉僧擬議師便打乃云山
0873a23: 花競翠幽鳥呢喃野馬騰空海天一色雖然泰運到
0873a24: 來必滋雨露助力品物流行冀欽膏澤萬卉含章渴
0873a25: 仰雸霖三冬無雪艸木荄枯頻見火天大有半春無
0873a26: 雨旱魃為殃未聞雷天大狀四時有紊八節無稽不
0873a27: 欲箕星嘯傲但願月離于畢一切細民蠢爾之無知
0873a28: 上帝應宜不違好生之本擔所以道旱既太甚迄可
0873a29: 小休四方有羨我國居憂復說一偈半年無雨實堪
0873a30: 憂旱魃為殃更尚愁大地生靈魂欲斷滂沱早降憶
0873b01: 方休。
0873b02: 為地藏天神龍牌開光上堂據座當軒全提正令放
0873b03: 大人相照用齊行山河大地不越今時水鳥樹林咸
0873b04: 歸覺岸上無攀仰下絕己已躬教中道凡所有相皆是
0873b05: 虛妄若見諸相非相即見如來即今真明大德作地
0873b06: 藏以酬罔極王真鑄誘眾作滿堂天神以達高厚徐
0873b07: 朝榮誘眾作萬歲牌以祝君王恭逢上元佳節天官
0873b08: 賜福之辰大家伸手各展經綸將四恩報畢巧梓剞
0873b09: 劂裝潢告竟仍請山僧登座點眼驀拈拂子拂云大
0873b10: 眾見麼此一段光明上至諸佛下及蚑行各各具足
0873b11: 無欠無餘還薦得麼與眾頌出人天交接頗奇哉萬
0873b12: 古精藍法運開不昧靈山親咐囑一齊擁入鳳林來
0873b13: 六齡誕辰穎參請上堂一塵纔起大地全收一花初
0873b14: 燦眾葉芬芳一音演唱隨類皆聞一念清真千古徽
0873b15: 猷萬法若有無處著心萬法若無目前何物驀呈拄
0873b16: 杖召眾云大眾會麼住世曾經六十年山花競秀幾
0873b17: 回鮮旅亭多少名場客那得野夫林下閒卓拄杖下
0873b18: 座。
0873b19: 癸酉佛誕玉潔法弟請上堂問全提正令事如何師
0873b20: 云一棒一條痕進云日輪纔轉月輪高萬象分明影
0873b21: 莫逃承放毫光輝宇宙山河亦任自逍遙師云切莫
0873b22: 詐名頭乃云一念淳清洞鑒十方世界與佛何殊神
0873b23: 機初動白雲萬里猶是眾生境界諸佛垂慈務與世
0873b24: 人破妄歸真把手并行列祖運悲總要喚迴狂子就
0873b25: 路還家豈料教愈嚴而轉遠綱愈密而漸疏所以吾
0873b26: 佛世尊憫念一切眾生從天降下應跡皇宮手指天
0873b27: 地目顧四方便道天上天下惟我獨尊此獨尊一字
0873b28: 自古迄今評論者多不被釋迦老子舌頭瞞者幾希
0873b29: 殊不知者個獨尊在凡聖人天情與無情種種諸類
0873b30: 各各皆尊敢問大眾還識此獨尊麼生上座不懼諸
0873c01: 方檢點重下註腳指天指地渾忘情開口元來道不
0873c02: 清縱得雲門欲打殺招牌久已挂叢林。
0873c03: 
0873c04: 
0873c05: 
0873c06: 
0873c07: 
0873c08: 
0873c09: 
0873c10: 青城山鳳林寺竹浪生禪師語錄卷第二終
