0832b01: 
0832b02: 
0832b03: 
0832b04: 
0832b05: No. 948-3
0832b06:  岳闍梨雪謗書
0832b07: 
0832b08: 永嘉　繼忠　集
0832b09: 十月二十七日。門人仁岳謹東嚮。百拜奉書于
0832b10: 四明本講法智大師函丈今年春三月。於武林天竺
0832b11: 寺。脩十諫書。命僕夫馳達
0832b12: 座右。請改新妙宗鈔誤說三身之文也。尋遭母憂牽。
0832b13: 復鄉曲行李。既曠執汛斯闕。欽佇
0832b14: 慈旨。若渴人之望漿矣。秋九月。再至錢唐。正值大師
0832b15: 遣介送解謗書遍。布諸處天台學校。嘗得
0832b16: 法因闍梨示及一本。於是馨爐啟紙。攝慮伏讀。乃謂
0832b17: 十諫之義。成乎二謗之於戲。漢書云。忠諫謂之誹
0832b18: 謗。昔聞其言。今見其事矣。竊以法性之宗。肇承於龍
0832b19: 樹。山門之教。廣演於荊谿。既孫謀而。是貽故舊。章而
0832b20: 可率。再詳解謗。似戾　祖宗。雖煩詆斥之辭。難徇泣
0832b21: 從之義。然念夫論佛法。何局人情否臧。止在於一時
0832b22: 利。病動延於百世。矧復僧傳所載。義解之流。雖師資
0832b23: 以相承亦諍論。而無爽故。什公反啟於磐達。僧旻勍
0832b24: 敵於次。師蓋順理之有歸。豈抑心之為罪。仁岳性雖不
0832c01: 敏。事致反常退席遐。方已巳類糟糠之輩。封函丈室。更
0832c02: 陳樂石之言。所示解謗。抑前十諫。有增減二謗。謂以
0832c03: 觀經頓觀所顯之相。為生身。法華開權第一之身。為
0832c04: 劣應。此減謗也。以華嚴兼別之質。尊勝純圓。以二酥
0832c05: 對帶之容。特超絕妙。此增謗也。今恐　大師。錯用權
0832c06: 實二法定判。勝劣二身。是則別教無尊特之名。圓教
0832c07: 無生身之相。一家教觀。無此準繩。且法華開權劣應
0832c08: 宛爾。何減謗之有乎。華嚴兼別勝報巍然。何增謗之
0832c09: 有乎。今致書。以雪之。請用諸祖格義。而為證明。則雪
0832c10: 謗之。辭有所達矣。恭惟憫。無倦披詳解書甚廣。大率不出五義。
0832c11: 一謂法華開權顯實。即劣應為尊特。二謂彌陀八萬相好是他受用報身。三謂圓教外凡。依業識見佛。四謂安
0832c12: 養生身。是丈六像。五謂法身有相。以此五義。翻前十諫成乎二謗。今略取五義。書之於前。次廣據諸文雪。之於
0832c13: 後。
0832c14: 解謗。引妙經玄義云。今經體者。體化他權實。即自
0832c15: 行權實。如垢衣內身實瓔珞長者。此乃決了聲聞
0832c16: 法。是諸經之王。開麤即妙妙外無麤。是故得云瓔
0832c17: 珞長者。淨名疏云。若說法華。但現尊勝。又云。集國
0832c18: 王大臣。定父子天性。即是法華。現尊特身。為諸聲
0832c19: 聞。授記時也下文云。法華文句。摩訶止觀以。三十二相。皆稱相海相。既稱海。即是尊特
0832c20: 又云。金光明。及薩遮經所說佛相。並不現大。皆是尊特。
0832c21: 雪云。夫以三身。明權實開顯者。須辨權實之法。方了
0832c22: 開顯之相。且尊特之與劣應。乃一家所立。十權實中。
0832c23: 體用之權也。體謂實相。理體無有分別。用謂諸法。事
0832c24: 用差降不同。今法身并自受用報即體也。尊特及生
0833a01: 身即用也。然此權用。不越十界十如之法。若華嚴瓔
0833a02: 珞。即佛界之報也。若法華弊衣。即人界之報也大論輪云。轉
0833a03: 輪聖王亦有三十二相。故知此身但是示同人中貴極之相耳法華已巳前。藏通三乘。
0833a04: 皆謂弊衣之身。由見思惑業所生。若破見思。終歸
0833a05: 滅。此即施於化他權也。來至法華。三乘之人。皆知此
0833a06: 身。從法身理體起。生身事用。雖有唱滅。而化化無窮。
0833a07: 此即開化他之權。即為自行權也若。就開權顯實。為
0833a08: 論者。權即實故。生即法報。相相泯亡。實即權故。法報
0833a09: 即生。弊服宛爾。非謂開化他權為自行權後即劣為
0833a10: 勝。亦非開權顯實之後即劣為勝。良以權用是差別
0833a11: 之事。而勝而劣。實體是無差之理。非勝非劣。故十諫
0833a12: 書云。生身即法。不即尊特。其有旨哉。然則三千妙假。
0833a13: 如天珠網。互相映入。亦是相即之義。但以參而不雜。
0833a14: 終自炳然。不可謂諸法互具。便乃呼東為西。召南為
0833a15: 北。若妙經玄義云。垢衣內身實是瓔珞長者。此開靈
0833a16: 山垢衣內身實。是寂場瓔珞內身。如妙經文句云。衣
0833a17: 瓔有異。人祇是一。非謂法華開權之後不著弊衣。若
0833a18: 如解謗所會。纔言開權便須脫弊。是則法華絕滅老
0833a19: 比丘相。世間相常。如何解耶。又淨名疏云。若說法華。
0833a20: 但現尊勝者。此示法華有現勝之相也。非指老相便
0833a21: 為勝身。文云。但現者。以疏中一往明。華嚴已巳來。現勝
0833a22: 身說大法。現劣身說小法。相對而辨法華。既是但說
0833a23: 無上道。故云。但現尊勝。非謂靈山全不現劣。但開權
0833a24: 之後。無執劣之情耳。故彼疏下文。料簡法華。亦有劣
0833b01: 身而說勝法。如觀世音。以種種形。遊諸國土。說大乘
0833b02: 法。況如來等。又妙樂中。明示法華佛及弟子身俱是
0833b03: 劣。莫不荊谿有減謗之耶。故知勝劣。須約身相而
0833b04: 分。不從教部而判。又若謂法華。無現勝之文。以驗智
0833b05: 者但指釋迦入塔之身。便為尊特者。此必不可。以南
0833b06: 嶽師正破。古人指塔內身。為尊特也。今謂法華序品。
0833b07: 佛放眉間白毫相。光即現勝之相也。而云。照東方萬
0833b08: 八千土者。且約諸土。五時施化。同者言之。其實十方
0833b09: 靡不周遍。又妙音品。放大人相。肉髻光明。豈非現勝
0833b10: 耶。又信解品。譬喻之意。以長者至宅內。集國王大臣。
0833b11: 定父子之時。必復威德之容豈。仍塵坌之狀。智者指
0833b12: 此為現尊特也。況復淨名疏云。凡四度現尊貴者華嚴
0833b13: 方等。般若。法華瓔珞嚴身。皆譬釋迦。勝應尊特之身光。明色
0833b14: 像。無量無邊。悉表欲說實相法身疏文。請觀表之一字。
0833b15: 足以自鑒。若法華即劣是勝。不現尊貴。將何以表說
0833b16: 實相法身耶。文旨爛然。于何不見。又云。法華文句。及
0833b17: 摩訶止觀。以三十二相。皆稱相海。相既稱海。便是尊
0833b18: 特。是義不然。斯乃指釋迦應身即法。法體周遍。喻之
0833b19: 以海。自有尊特報身及彌陀應身。皆是法體。並稱相
0833b20: 海。海雖一等。相有三品。應知尊特相海。非但法體周
0833b21: 遍相用。亦遍蓋由此身本是實報土中法性之身。身
0833b22: 既稱性。性無分齊。身亦復然。若彌陀相海。及釋迦相
0833b23: 海。並是同居土中。應空之身。土既隔別不融。身亦分
0833b24: 齊有量。身雖有量。圓人體之。無非即性。皆可喻海。若
0833c01: 以金錍二遍收之。尊特相海。寬廣遍也。生身相海。即
0833c02: 狹遍也。以二遍故。俱得稱海。以寬狹故。優降天殊。又
0833c03: 謂。金光明及薩遮經所說佛身。並不現大。皆是尊特
0833c04: 者。不亦隱乎。金光明云。身放大光。普照十方。無量國
0833c05: 土。又云。佛光巍巍。明熾盛。悉能隱蔽無量日月。豈
0833c06: 不現大耶。若云。此是光明無量。不言色像無量者。且
0833c07: 盧舍那。此翻光明遍照。今正說光明遍照。故知即是
0833c08: 尊特之相也。況智者顯示。大相小相。巍巍堂堂。不同
0833c09: 常身。常光常相。即尊特佛。何得反用三常之相為高
0833c10: 累重明之乎。又薩遮經中。廣說如來現大勝妙希
0833c11: 有之相。譬如須彌。出大海水。又尼乾子。為嚴熾王。以
0833c12: 三十二相功德。比校大人相。功德百千萬億增倍不
0833c13: 同。何曾劣應便是尊特。仁岳常以昧識。再研諸文。尊
0833c14: 特之相。不出二種。一者法性身佛。華藏塵相。此相元
0833c15: 是實報土身。若赴機緣。亦應下之二土。二者生身。現
0833c16: 起尊特之相。即於三十二相之上。隨現一相。無有分
0833c17: 齊如應持不窮其頂密經云。應持欲量佛身。即自變形。高三百三十萬里。復見佛
0833c18: 身高五百四十三萬兆二億里。乃至上方百億河沙世界。永不得見釋尊之頂目連不窮
0833c19: 其聲大論云。佛念目連。欲試清淨音場。吾今欲現。時目連承佛力。去至西方界。分九十九河沙佛土
0833c20: 光明王佛所。彼佛告云。仁者不宜試佛聲遠近假使過於河沙劫行。亦不能知法華中釋迦
0833c21: 放光。皆此相也。此相唯在同居土現。不通上之二土。
0833c22: 以方便實報。無有異質。若生其土。必見華藏塵相。但
0833c23: 方便土人。見有障礙。實報土人。見無障礙。雖有二種。
0833c24: 莫不皆是顯現。無分齊相。實無不現。稱曰尊特。請大
0834a01: 師。取聖言以證之。去人情以思之。儻有旨歸。願無輕
0834a02: 毀。
0834a03: 解謗云。汝立生身被藏通之機。尊特身被別圓之
0834a04: 機。此際寧知。真中感應。若知圓機。稟於圓教。是中
0834a05: 道感應。何故謗今觀經所顯之佛。定是生身下文明八
0834a06: 萬相好。是他受用報身。
0834a07: 雪云。三身壽量解中。立生身正為藏通之機者。蓋取
0834a08: 長者著弊誘引窮子之義也。尊特正為別圓之機者。
0834a09: 乃取瓔珞長者對臣佐吏民之義也。此且一往。分對
0834a10: 四教。非執大乘不生身小乘不見尊特故。著正為
0834a11: 之言。非無所以。若據解謗之意。但是中道感應。則無
0834a12: 生身之名。皆受尊特之稱。淨名疏云。劣身說勝法。如
0834a13: 何消會耶。況復壽量解中顯云。今據彌陀生身。判為
0834a14: 有量。其實大機所解。其壽無量。豈非中道感應耶。須
0834a15: 知圓教能應之佛。自有生身。所被之機。亦有生身。佛
0834a16: 生身者。如法華中諸菩薩等。問訊釋迦。少病少惱。豈
0834a17: 非生身耶。故大論釋寶積如來。問訊釋迦。少病少惱
0834a18: 云。佛人中受生同人法寒熱。生死與人等故。應如人
0834a19: 法問訊也。所被之機有生身者。如妙經玄義云。門
0834a20: 開權顯實。生身菩薩。得五妙益。又如金光明中十地
0834a21: 菩薩。有虎狼等怖。豈非生身耶。所立觀經佛身。為生
0834a22: 身者。蓋是妙觀所託之境。非謂觀成獨顯生身。況十
0834a23: 諫書中。明說圓人託彼生身。修於三觀。顯於三身。空
0834a24: 即報也。假即應也。中即法也。又云。假觀之中。有二不
0834b01: 同。或有且見八萬相好。或復更見藏塵相好。此等明
0834b02: 文。豈是謗今觀經所顯之佛定是生身耶。加誣大甚。
0834b03: 撫臆難甘。今問大師既立觀經雜觀中池上丈六之
0834b04: 像。為彼土生身。若圓人修此觀時。還是觀生身否。若
0834b05: 是若非。二俱有妨。若謂圓人觀乎生身即是尊特者。
0834b06: 此蓋未窮生身入滅尊特不入滅之相也。何哉生身
0834b07: 乃是應同居世間分段色質。入滅之際。則有舍利起
0834b08: 塔之事。尊特既是界外法性身佛所有身相。猶如影
0834b09: 像。機生即生。機滅即滅。則無舍利起塔之事。若言生
0834b10: 身即是尊特。必須以麤身為細質。以短壽為長齡。固
0834b11: 不應有舍利等事。雙林焚燎。無圓人耶。當知生身四
0834b12: 教俱有。但隨大小。機見不同。小謂入滅。身倫太。大
0834b13: 謂入滅。應遍塵剎。又若謂彌陀生身。止可丈六八尺。
0834b14: 豈有生身高六十萬億那由他由旬者。斯蓋
0834b15: 而。不信海鵬。見螢火而。斥無龍燭。今試以十義伸之。
0834b16: 庶免淨土生身屈同丈六。一者約相好伸之。以智者
0834b17: 定指八萬相好。雖在彌陀。若尊特相好。佛佛皆有。何
0834b18: 獨彌陀。故知此是同居勝應生身之相。若言彼土。別
0834b19: 有生身。三十二相。此八萬相。是現起者。此土釋迦。何
0834b20: 不現之。二者約光明伸之。無量壽經云。彼佛光明。最
0834b21: 尊第一。諸佛光明。所不能及。或照百佛世界。乃至十
0834b22: 方河沙佛剎。或有佛光。照于七尺。或一由旬。乃至照
0834b23: 一佛剎。是故無量壽佛。號無量光。經文豈非以生身
0834b24: 光明而為比校。豈可尊特而有優劣耶。此與觀經中
0834c01: 說光明遍照十方世界。相去幾何。若謂生身丈六八
0834c02: 尺祇合常光一尋而已巳。不應號無量光佛也。三者約
0834c03: 壽量伸之。若釋迦丈六身者。蓋出穢土減劫人壽百
0834c04: 歲之時。是故身量斯短。若彌勒佛時。人壽八萬歲。故
0834c05: 佛身千尺。是知壽量若長。身量必大。況極樂世界。日
0834c06: 月甚長。如華嚴中說。娑婆一劫。止為極樂世界一日
0834c07: 一夜。如是劫壽。人天莫數。豈可身長丈尺而已巳。四者
0834c08: 約位次伸之。大論明尊特身佛。非地前所見。又唯識
0834c09: 論明他受用報佛。居純淨土。為十地菩薩說法。化身
0834c10: 佛。居淨穢土。為未登地菩薩說法。智者判上輩往生。
0834c11: 是道種性位。生彼即見眾相具足。既於地前。具足而
0834c12: 見。驗知正是淨土化身。五者約華座伸之。觀經說彼
0834c13: 佛華座。座上寶幢。如百千萬億須彌山。結云。此華座。
0834c14: 是本法藏比丘。願力所成。且法藏本願。正取同居淨
0834c15: 土莊嚴之相。故大論云。阿彌陀佛。先世時。作法藏比
0834c16: 丘。佛導至十方清淨國土。令選擇淨妙之國。以目莊
0834c17: 嚴。當知華座。祇是同居依報之相座既高廣。身豈卑
0834c18: 小耶。六者約菩薩伸之。經說觀音勢至身長八十
0834c19: 萬億那由他由旬。今問此身為生身耶。為尊特耶。若
0834c20: 生身者。菩薩既是生身。彌陀豈是尊特。若尊特者。且
0834c21: 解謗中。定尊特身。須是上三品人方得見之。中三品
0834c22: 人。止見池上丈六之像。若如是則。何故經說。下三品
0834c23: 人。蓮華敷時。見觀世音及大勢至耶。豈可中品見劣。
0834c24: 下品見勝耶。又莫是下品所見亦是丈六觀音八尺
0835a01: 勢至耶。應知九品所談。見佛菩薩。皆是前文三聖觀
0835a02: 相所立。中品見丈六像者。文無所憑。焉敢信受。七者
0835a03: 約諸佛淨土身伸之。大論明佛記諸比丘。當生阿
0835a04: 世界。大眾咸欲見諸世界清淨莊嚴故。佛於十方。面
0835a05: 各現千佛世界。爾時四眾。見諸佛身。大於須彌山等。
0835a06: 豈非諸佛淨土生身俱大。況彌陀淨土。十方諸佛。出
0835a07: 廣長舌。殷勤稱讚。何故屈彼生身令小。八者約觀經
0835a08: 疏伸之。疏釋無量壽題云。阿彌陀佛。是有量之無量。
0835a09: 豈不直指經中山毫海目之身耶。豈可自指池上丈
0835a10: 六像。耶況復若依解。謗所見池上之身。亦是無量之
0835a11: 無量。以謂圓人所觀。皆是尊特故。若其然者。有量之
0835a12: 無量。自指小彌陀經及鼓音王經。須取彼經。足成三
0835a13: 身。智者之意。斷不如是。九者約十疑論伸之。彼論正
0835a14: 說得生同居淨土之相。以破禪人不生之疑。但言彌
0835a15: 陀。有八萬相好。曾無丈六八尺之文。論云。緣彌陀佛。
0835a16: 若法身。若報身等報兼自他故著等字金色光明。八萬四千相
0835a17: 好。八萬四千光明。常照法界。攝取念佛眾生。解謗中。
0835a18: 將金色光明。等便為報身。良恐未可。若爾則智者。但
0835a19: 教行人。緣法報二身。不緣同居應化之相。三身殘缺。
0835a20: 圓觀如何。十者約輔行伸之。彼云。觀經亦通佛收。蓋
0835a21: 以此土通教佛身。有時亦現高大之相。故大論引密
0835a22: 經云。一切人天。見佛色量或十里乃至百億里。輔
0835a23: 行定為通佛身也。所以然者。由別圓佛身。現無分齊。
0835a24: 不可以里數量之。以得法性。明鏡身故。性無邊故。身
0835b01: 亦無邊。若通教佛身。但是作意。神通化用。雖現高大
0835b02: 終有分齊。彌陀色身。既有那由他數。故輔行云。觀經
0835b03: 亦通佛收。斯乃用此土通佛格。彼土生身。非謂觀經
0835b04: 屬于通教。但此土既穢。乘機則現。彼土既淨。常身乃
0835b05: 爾。如上十義。證據昭然。固非抑理順情。據曲翳直。願
0835b06: 以淨土為意。諦而思之。則知謗佛不在諫書矣。原夫
0835b07: 山門學者。自昔已巳來。多謂彌陀八萬相好是報身者。
0835b08: 其有由也。以慈恩基法師作如是說故。彼云彌陀眼
0835b09: 如四大海。毫若五須彌。即同法華常在靈山。及餘住
0835b10: 處他受用身也。又謂此身是初地菩薩所見。非地前
0835b11: 凡夫能見。又以安養淨土。而為報土。於是廣說。報土
0835b12: 難往。兜率易生。此與天台。所談身土。大義相及。今家
0835b13: 舊學。多雜他宗人。到于今。披揀未精。金沙尚混。仁岳
0835b14: 自祥符。末年錢唐圓法師刊正記文。亦指山毫海
0835b15: 目。同於地住所見之相。且與一家所說。報相不同。稽
0835b16: 疑在懷。若多歧之亡羊矣。旋歷數載。博考諸文。因見
0835b17: 龍樹云。生身佛壽則有量。法身佛壽則無量大論云法性身
0835b18: 佛。光明無邊。色像無邊。尊特之身。猶如虛空。為法性身菩薩說法耳又智者云。釋迦化
0835b19: 緣短故。生身是有量。彌陀化道長故。生身是無量。驗
0835b20: 知刊正。誤以生身無量。為法身無量也。大師既同圓
0835b21: 師所解故。入室而諫之。以至犯顏。終成退席。嗟乎諸
0835b22: 祖之微言未絕。三身之大義何乖。雖泣血以無從。亦
0835b23: 抽毫而有在。縱大師不信。四方豈無青眼之人乎。
0835b24: 解謗云。若中道感應。名尊特者。名多在佛。若九界
0835c01: 差別之形。未必顯立尊特之號。雖不立名。非無其
0835c02: 義。如華嚴明十身舍那。其業報身。豈不收於猿猴
0835c03: 鹿馬。此乃起信。隨所示現。即無分齊相下文據起信云。深信
0835c04: 真如法故。少分而見知彼色相離於分齊。意謂此是圓人。頓伏五住。即依業識。得見尊特。不許別圓地住
0835c05: 已巳前依事識見佛。
0835c06: 雪云。妙樂記。明華嚴十身。有通有別。彼通云身。故
0835c07: 云十身舍那也。別釋如來。故不應云業報佛國土
0835c08: 佛等。今謂盧舍那。一翻淨滿。此則通取妙覺所證。
0835c09: 十種之身。皆悉清淨。無餘染著。是故經云。十身舍那
0835c10: 也。又盧舍那。一翻光明遍照。此則唯取光明無邊。色
0835c11: 像無邊之身。名為舍那。是故記云。別釋如來也。今論
0835c12: 尊特者。正取光明色像無邊之身。何得以通而濫於
0835c13: 別。若以猿猴鹿馬。皆稱尊特者。記主何故不得云業
0835c14: 報佛耶。莫是荊谿不解即義耶。又將起信隨所示現
0835c15: 即無分齊。便為現猿猴鹿馬皆無分齊者。深不可也。
0835c16: 以論中正示十解菩薩所見報土莊嚴之相耳。前明
0835c17: 報身。則云。身有無量色。色有無量相。相有無量好。次
0835c18: 明報土。即云。所住依果。亦復無量。種種莊嚴。隨所示
0835c19: 現。即無分齊。豈不以實報土中勝妙五塵為示現莊
0835c20: 嚴之相乎。安用猿猴鹿馬。而為莊嚴。又若起信云。深
0835c21: 信真如法故。少分而見。知彼色相。離於分齊。便謂此
0835c22: 是圓人。頓伏五住。即依業識。得見尊特者。且深信真
0835c23: 如。少分而見者。豈非下文信成就菩薩少分見法身
0835c24: 之義耶。此菩薩能現八相。即圓教初發心住也。何得
0836a01: 認為圓教外凡之人耶。況賢首疏。明判業識見佛。是
0836a02: 十解已巳去菩薩。與下文八相菩薩不殊。安得固違自
0836a03: 立。故十諫書云。別圓地住已巳前。依事識見佛。雖知諸
0836a04: 法從真如而生由業識而現。其如無明未破。猶有隨
0836a05: 事分別。解謗書云。事識乃是見思熏起故。別初住見
0836a06: 惑斷故。事識甚微。以見惑如四十里水思惑祇是一
0836a07: 滴水故。所以論中。從初發意。即依業識。見佛身相。離
0836a08: 乎分齊。若其業識。自是無明熏起。論說分明。何得謗
0836a09: 云無明未破。猶有事識。既違智者。復背馬鳴。都是妄
0836a10: 語解書且起信云。麤中之麤。凡夫境界。麤中之細。及細
0836a11: 中之麤。菩薩境界。細中之細。是佛境界。今問麤中之
0836a12: 細。豈非事識乎。別圓菩薩斷。見思後麤。中之細正。當
0836a13: 其境。故知地住已巳前。猶依事識。論云。凡夫二乘。依事
0836a14: 識。見應身者。且就麤中之麤。一往言之。非謂菩薩。斷
0836a15: 見思後。永無事識。況復別教初住。麤中之麤。斷猶未
0836a16: 了。那依業識。便見報身。抑又圓教。外凡見思。全在大
0836a17: 師。亦云依業識見報。何超忽之甚耶。須知事識。是六
0836a18: 麤之總名。業識是三細之別號。於三細中。業識最細。
0836a19: 若未破無明。此識未當其境。是故地住已巳前。猶依事
0836a20: 識。合見應身。他住已巳上。既依業識。合見報身。故涅槃
0836a21: 云。凡夫二乘。見佛壽量。猶如冬日。菩薩所見。猶如春
0836a22: 日。唯佛見佛。壽命無量。猶如夏日。智者釋云。凡夫博
0836a23: 地。翳障朧。藏通二乘。雖斷四住。不見中道。若捨分
0836a24: 段。受法性身。未破無明。彼土所奉。猶是勝應。當知二
0836b01: 乘祇見冬日。若諸菩薩未登地住。所見同前法華文句請
0836b02: 以此文。詳彼起信事業二識見佛。位次洞然。可了諸
0836b03: 文。有云。為地前菩薩。現報身者。斯乃加被令見。非是
0836b04: 親證能見。通教受接。攸同須據的文用消眾說。所言
0836b05: 既違智者。復背馬鳴。都是妄語者。駟不及也。
0836b06: 解謗云。般舟經說。三十二相。觀經說丈六像。大本
0836b07: 浴池。廣四萬八千里。小本蓮華。大如車輪。鼓音王
0836b08: 經說。城十千由。旬此等皆說安養依正。雖淨雖勝。
0836b09: 但與娑婆。分五濁輕重而已巳。豈比此經專明頓觀。
0836b10: 所顯法身。尊特身量相好。拔非常。若以智者教
0836b11: 觀為規則。此經純圓。華嚴兼別。純雜不同。勝劣可
0836b12: 見下文據華嚴。有初成正覺之言。定藏塵相好。須是分段生滅之身。
0836b13: 雪云。般舟令觀三十二相者。正被初機耳。以凡夫心
0836b14: 想羸劣。不能稱彼八萬相海觀乎佛身。彌陀既有隨
0836b15: 機化現之身。於是般舟。令觀此相。況觀經明說。阿彌
0836b16: 陀佛。身量無邊。非是凡夫心力所及此對凡夫心力。謂之無邊。其實
0836b17: 有邊。亦如無量其實有量。又云。神通如意。於十方國。變現自在。或
0836b18: 現小身。丈六八尺。又云。若欲志心。生西方者。先當觀
0836b19: 於丈六之像。經既云像。驗非彼土真實色身。應知九
0836b20: 品中說。此土行者。臨命終時。遣化佛化觀音化大勢
0836b21: 至。來迎此人。皆由初心。未堪見大。若生彼國。報法既
0836b22: 轉。復於蓮華之中。聞法受益。華開相。必是真身。然
0836b23: 下三品人。及中品下生。止云。得見觀音勢至。洎中品
0836b24: 中生。及上三品人。方云。見佛是則八萬相海。實難利
0836c01: 見。其猶天子之與冢宰。冢宰易親。天子難親。當知觀
0836c02: 經。有日冰等觀。接引初心。復有丈六之像。令先觀想。
0836c03: 是故真佛。高位可觀。般舟經中。別無方便。直令觀佛。
0836c04: 儻唯勝相。則曷被初心。故知。三十二相。即是彌陀變
0836c05: 現之身。丈六之像。悉檀被物。其理必然。又以大本浴
0836c06: 池乃至鼓音王城。用驗彼佛。身量非大者。安用細事。
0836c07: 而妨大途。借使生身丈六而已巳。何假浴池廣四萬八
0836c08: 千里乎。斯是戲論。誠宜置之。又鼓音王經說。彌陀有
0836c09: 母。名殊勝妙顏。又有調達天魔等事。此與往生論云
0836c10: 彼國無有女人之名。及十疑論云彼國無有魔邪之
0836c11: 事。如何相反耶。圓法師。定鼓音王所說同。大論云。阿
0836c12: 彌陀佛。亦有不嚴淨國土。如釋迦佛國。此見甚善。妙
0836c13: 宗鈔謂。彌陀淨土。為慣習小機。說苦空無常法故。現
0836c14: 於生身。若圓人所見。隨現大小。無非尊特。今問小機
0836c15: 所見。為化他權。為自行權。若化他權者。則有隱實施
0836c16: 權之義。何故淨名記云。彼土雖說小法。義亦唯大。若
0836c17: 自行權者。正同圓人所見。隨現大小。無非尊特。何名
0836c18: 生身耶。又妙宗云。圓人不以身大相多方為尊特。祇
0836c19: 就不空妙觀見耳。今來何故又立頓觀所顯。須是身
0836c20: 量相好拔非常耶。般舟豈非頓觀。何故但顯三十
0836c21: 二相耶。又妙宗云。觀生身顯藏塵相。此乃通人。被別
0836c22: 圓接。全非頓教。始終圓觀。且般舟三十二相。及觀經
0836c23: 丈六之像。莫不觀生身顯藏塵相耶。若爾則二經所
0836c24: 說。並是通教。若謂頓觀所見即是尊特者。且解謗。又
0837a01: 立圓教五品。頓伏五住。方見尊特。豈可池上之像。不
0837a02: 被初心。般舟之身。非關始行耶。須知頓觀生身。不疑
0837a03: 生身雖應相不同頓觀。乃法體無別。又云。若以智者
0837a04: 教觀。為規則。觀經純圓。華嚴兼別。純雜不同。勝劣可
0837a05: 見者。是何義歟。且華嚴兼別。豈可以舍那為劣應乎。
0837a06: 觀經純圓。豈可以生身為尊特乎。應知華嚴別教。所
0837a07: 見尊特。與圓不殊。但別教謂之修成。圓教謂之性具。
0837a08: 此乃教有權實。非千佛有勝劣。觀經圓教觀雖純一。
0837a09: 身豈混同。無謂身勝故法勝。身劣故法劣。法有兼獨
0837a10: 之義。身無純雜之容。增減之愆。不當斯責。又以華嚴
0837a11: 有初成正覺之言。便謂藏塵相好。須是分段生滅身
0837a12: 者。此誠屈彼之甚也。且釋迦分段之身。則有八斛舍
0837a13: 利。未審藏塵相海。有若干斛舍利耶。妙樂云。勝應之
0837a14: 上。雖云生身。義同於法。斯指華嚴所說摩耶。所生義
0837a15: 同。大論法性身佛。此身本是。界外二土之身。雖現八
0837a16: 相。而一一相中。皆具八相。是則生非定生。滅非定滅。
0837a17: 若有機感。則說華嚴盡未來際。法華云。常在靈鷲。即
0837a18: 此身焉。故智者釋常在靈鷲。謂實報土也。及餘諸住
0837a19: 處。謂有餘土也。土既法性。身豈分段乎。當知諸經所
0837a20: 談。前佛入滅。次佛補處。皆約分段生身而論故。法華
0837a21: 中授諸聲聞八相記。皆是生身。如身子作佛。三十
0837a22: 二相大論中。凡有數處。說三十二相是生身佛滅度之後。舍利流布。次堅
0837a23: 滿補處。非生身耶。觀音授記經云。阿彌陀佛。壽命無
0837a24: 量。百千萬億劫。當有終極滅度之後。觀音菩薩。次當
0837b01: 補處。明相出時。於七寶菩提樹下。成等正覺。號普光
0837b02: 功德山王。國名眾寶。勝阿彌陀佛國十倍。此等事相。
0837b03: 豈約法性身上。論補處哉。妙宗本立觀經八萬相好。
0837b04: 便為尊特法性身佛。解謗立華嚴藏塵相好。須是
0837b05: 分段生滅之身。作是解者。莫不增觀經而減華嚴乎。
0837b06: 此說定非。舉眾所疑。
0837b07: 解謗云。荊谿釋微妙淨法身具相。三十二類。同華
0837b08: 嚴。一一相好。與空等。又止觀解此文云。一一相
0837b09: 好。皆是實相法界。具足無減。身不尊崇。那言具足
0837b10: 相非尊勝。不稱無減又若云生身即法。不即尊特與而論之。幻有即空。奪而為
0837b11: 論外道斷見。
0837b12: 雪云。華嚴尊特。法華生身。雖現相好多少不同。莫不
0837b13: 即是實相法界。具足無減。與空等。若得金錍二遍
0837b14: 之意。終不將少為多。以劣為勝。前文已巳辨今更喻之。
0837b15: 如大小波。濕體不異。同以波為濕體。則大小互融。同
0837b16: 以濕體為波。則大小各別。二波常異。一體常同。法身
0837b17: 如濕體也。尊特如大波也。生身如小波也。雖三而一。
0837b18: 一不為合。雖一而三。三不為散。若順大師之意。祇合
0837b19: 但取小波為喻。如解謗云。即一論三者。祇圓光一尋。
0837b20: 三十二相。如來妙力。為三藏機。示有分齊。名為生身。
0837b21: 祇三十二相。如來妙力。為通入別機。示無分齊。名為
0837b22: 尊特。祇三十二相。如來妙力。為圓教機。示一一相。即
0837b23: 是本性。所具法門。名為法身解書今問既以三十二相。
0837b24: 不用現大。即一論三者。還可以藏塵相。不用現小。即
0837c01: 一論三否。若然者。必須云祇藏塵相。如來妙力。為三
0837c02: 藏機。示有分齊。名為生身等。若不然者。則尊特身。但
0837c03: 即法身。不即劣應。如何說實相。法界具足無減耶。又
0837c04: 如何就法身上。說即一論三耶。是知祇以三十二相
0837c05: 圓光一尋。不用現相令遍。又不許約性論遍。但云如
0837c06: 來妙力。示無分齊者。無乃太妙乎。大論云。三十二相。
0837c07: 是聲聞法中小相。非摩訶衍中大相。故知大相須指
0837c08: 藏塵。小相唯有百福所嚴。大相由三智所顯。又復應
0837c09: 知。若修三智。非祇顯尊特。亦能現劣應。乃由果成等
0837c10: 彼百界。方能稱性。施設萬端故。止觀明別圓道品。是
0837c11: 修相法。若證中道。靡所不現。又云。中道明鏡。本無諸
0837c12: 相。無相而相者。妍醜由彼。多少任緣。故知如來身密。
0837c13: 應現勝劣。須分非謂三身。祇是三十二相。又云。生身
0837c14: 即法。不即尊特。與而論之。幻有即空。奪而為論。外道
0837c15: 斷見者。意謂法身須是有相。若有相者。即是尊特。若
0837c16: 無相者。便同小空及以斷見。此蓋大師所解三身。皆
0837c17: 是有相。如三十二相。本是應身。不用現大。又是報身。
0837c18: 不須無相。亦是法身。三身不分。一性何在。今謂法身
0837c19: 定無相自受用同應身定有相他受用同若其相即俱相俱無
0837c20: 相。又若據性德三身而論斯。則法身具應身之性。良
0837c21: 由法具。方有應身。非謂法性。已巳有應相。如摩尼珠。具
0837c22: 雨寶之性。性若不具。焉能雨乎。非謂珠中。已巳有寶物。
0837c23: 若執此者。無有是處。靈味小亮云。生死之中。本有真
0837c24: 神。佛體萬德。咸具而為煩惱所覆。若能斷惑。佛體自
0838a01: 現。章安引古破云。若言眾生身中。已巳有佛果。此則因
0838a02: 中有果。食中有糞。童女有兒等。當知性德應身。尚無
0838a03: 有相。況法身者乎。經云微妙淨法身具相三十二者。
0838a04: 此歎全性起修。即法之應也。若一向歎法。如華嚴經
0838a05: 云。如來非以相為體。但是無相寂滅法。若斥法身無
0838a06: 相。便同小空者。非其義也。且小乘偏空。猶如太。無
0838a07: 現像之分。大乘實理。猶如明鏡。具現像之性。所以法
0838a08: 即應故。全無形而現形。應即法故。舉諸相而無相。妙
0838a09: 宗釋佛本無身無壽無量云。但無有相。隨情之三。非
0838a10: 無性具微妙身等。是故真佛。究竟一切。淨穢法門。若
0838a11: 一向無。何異小乘。所證真理。以此驗知。大師實謂法
0838a12: 身有相。蓋言法身。但無隨情。染礙之相非無隨智清
0838a13: 淨之相。今問真佛微妙之身。淨穢之法。此與應佛。為
0838a14: 同為異。若同何分真應。若異寧有淨穢。況智者顯示
0838a15: 法身。非色質。非心智。強指法性為身。不遷不變為壽。
0838a16: 法界空為量。安得謂真佛以一切淨穢法門為身
0838a17: 壽量乎。遍尋山門諸祖教。莫不皆說法身無相。龍
0838a18: 樹云。諸佛法身。非陰入界若干種色。南嶽云。法身非
0838a19: 染非淨。非聖非凡。圓融平等。不可名目。智者云。法身
0838a20: 非色像身。非法門身。又云。法身寂。豈有形聲心識
0838a21: 之可見聞知乎。章安云。法身非色非聲。非因非果。荊
0838a22: 谿云。若唯法身。應無垂世。此等諸說。莫是小乘真理
0838a23: 乎。外道斷見乎。故知法身是中道第一義諦。尚無真
0838a24: 空之理。寧有淨穢之法。凡曰有相。皆是應身。此依眾
0838b01: 生變心所見。變心若盡。應身亦亡。故諸佛法身。無有
0838b02: 彼此色相迭相見矣。仁岳頃年聽次。常立法身無相。
0838b03: 學以為謬說。反謂不知理具之義。後還江吳。謁諸
0838b04: 講。肆頗有擊其節者。又近讀梁高僧傳。云生法師。
0838b05: 著法身無色論。籠舊說。妙有淵旨。而守文之徒。多
0838b06: 生嫌嫉。與奪之聲。紛然起。況生公之論。蓋天真也。
0838b07: 今之所議。蓋祖述也。天真由慧性所發。祖述以
0838b08: 聖言為憑。彼慧性而可嫉。此聖言而難奪。昨十諫書。
0838b09: 未敢委陳。既謂興謗。故茲分雪云耳。
0838b10: 已巳上五節。聊舉大綱。雖解書有四十餘紙。分章為二。
0838b11: 十段。總攝要義。豈逾前文。所刪者唯訶責之辭。所通
0838b12: 者皆教觀之道。雖云不讓。誠愧直躬。伏乞
0838b13: 大師。俯聽狂言。少留
0838b14: 精思。念以仁岳志存為法。行匪沽名。學不務於速成。
0838b15: 義必求於至當。豈縱憑之說。專行訕上之心。僧嵩
0838b16: 談佛智無常。舌根先爛。勝意拒貪欲是道。地獄生淪。
0838b17: 在實解而尚然況欺誣之何若。緬惟
0838b18: 慈恕。洞察肺膺。儻立理而稍長。冀迴心而彌善。略槧
0838b19: 妙宗之板。永讚仙方之書。無以憎惡其人。便乃毀棄
0838b20: 其法。若復未諭
0838b21: 尊命。恐亂大倫。則願任彼絳紗。選一翹楚。暫臨浙水。
0838b22: 廣會僧英。議三身之是非。定一場之勝負。群口無黨。
0838b23: 正理自彰。其或仁岳有墮扇之羞。伏望
0838b24: 大師貽封杖之責。不備　　門人　仁岳　書
0838c01: 
0838c02: 岳闍梨雪謗書終
0838c03: 比丘宗峴贖教乘息錢開板
