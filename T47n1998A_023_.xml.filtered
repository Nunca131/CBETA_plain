0907a05: 
0907a06: 大慧普覺禪師法語卷第二十三
0907a07: 
0907a08: 〔宋〕－【宮】宋徑山能仁禪院住持嗣法
0907a09: 慧日禪師臣蘊聞　上進
0907a10: 示中證居士郭知縣仲堪
0907a11: 天台智者大師。悟法華三昧。以空假中三觀。
0907a12: 該攝一大藏教。無少無剩。言空者無假為中
0907a13: 無不空。言假者無空無中無不假。言中者無
0907a14: 空無假無不中。得斯旨者。獲旋陀羅尼。是
0907a15: 知從上諸佛諸祖。莫不皆從此門證入。故大
0907a16: 師證入時。因讀法華經。至是真精進是名真
0907a17: 法供養如來。乃見釋迦老子在靈山說此經
0907a18: 儼然未散。或者謂之表法。唯無盡居士張公。
0907a19: 因閱首楞嚴經。至是人始獲金剛心中處。忽
0907a20: 思智者當時所證。見靈山一會儼然未散。非
0907a21: 表法也。嘗謂余曰。當真實證入時。全身住
0907a22: 在金剛心中。李長者所謂。無邊剎境。自他
0907a23: 不隔於毫端。十世古今。始終不離於當念。智
0907a24: 者見靈山一會儼然未散。唯證是三昧者。不
0907a25: 待引喻。而自默默點頭矣。眾生境界差別不
0907a26: 等。所見不同。互有得失。除夙有靈骨。不被
0907a27: 法縛不求法脫。於經教及古德入道因緣。捨
0907a28: 方便而自證入則亦不待和會差排。自然見
0907a29: 月亡指矣。昔藥山和尚初發心求善知識時。
0907b01: 到南嶽石頭和尚處。遂問。三乘十二分教。某
0907b02: 甲粗亦妍窮承聞。南方有直指人心見性成
0907b03: 佛。實未明了。乞師指示。石頭云。恁麼也不
0907b04: 得。不恁麼也不得。恁麼不恁麼總不得。藥
0907b05: 山聞而不領。良久無言。石頭云會麼。藥山
0907b06: 云不會。石頭云。恐子緣不在此。往江西問
0907b07: 取馬大師去。藥山依教直至江西見馬師。以
0907b08: 問石頭話端。依前問之。馬師曰。我有時教
0907b09: 伊揚眉瞬目。有時不教伊揚眉瞬目。有時教
0907b10: 伊揚眉瞬目者是。有時教伊揚眉瞬目者不
0907b11: 是。藥山聞馬師語。便獲金剛心中。更無奇
0907b12: 特玄妙可通消息。但作禮而已。馬師知其已
0907b13: 證入。亦無別道理傳授。只向他道。汝見箇甚
0907b14: 麼便禮拜。藥山亦無道理可以呈似馬師。但
0907b15: 云。某在石頭如蚊子上鐵牛相似。馬師亦無
0907b16: 言語與之印可。一日忽見便問。子近日見處
0907b17: 如何。山曰。皮膚脫落盡。唯有一真實。馬師
0907b18: 曰。子之所得可謂協於心體布於四肢。既然
0907b19: 如是。將三條篾。束取肚皮。隨處住山去。藥
0907b20: 山云。某甲又是何人。敢言住山。馬師云。未有
0907b21: 長行而不住。未有長住而不行。欲益無所益。
0907b22: 欲為無所為。宜作舟航。無久住此。遂辭馬
0907b23: 師去住山。此亦獲金剛心中之效驗者。仲堪
0907b24: 道友妙喜與之素昧平昔。紹興丙子冬。邂逅
0907b25: 宛陵。一見風采。未語而心已許之。嘗過其
0907b26: 舍。遂蒙傾倒。因而詰之。自言於中字法門
0907b27: 而有趣向。自爾每與對談。未嘗一語及世間
0907b28: 事。古人隔江橫趨時節亦有之矣。為政不苛
0907b29: 不察。而姦蠹為之膽落。此亦證中字法門效
0907c01: 驗也。別來恰九箇月。忽專介以此軸來求道
0907c02: 號。因思無盡張公之言。頗與仲堪所入門戶
0907c03: 略相似。故不覺引前葛藤。仍為立道號。曰
0907c04: 中證居士。中證之義在吾佛則曰金剛心。心
0907c05: 至中曰忠中無定方見於行事。而利他自利。
0907c06: 世出世間。了無遺恨矣。中證不偏。而上下
0907c07: 相應。如析栴檀片片非別木。非如他人說得
0907c08: 盛水不漏於行事時手足俱露。如此等輩。欲
0907c09: 入中字法門。大似掉棒打月。不亦難乎。中證
0907c10: 居士勉之。妙喜異日忽地撞到面前那時相
0907c11: 見。更若守著這＝遮【宮】＊這遮一字。則不中矣。
0907c12: 示徐提刑敦立
0907c13: 士大夫。多以有所得心。求無所得法。何謂
0907c14: 有所得心。聰明靈利思量計較者是。何謂無
0907c15: 所得法。思量不行計較不到。聰明靈利無處
0907c16: 安著者是。不見釋迦老子在法華會上。舍利
0907c17: 弗殷勤三請。直得無啟口處。然後盡力道得
0907c18: 箇是法非思量分別之所能解。此是釋迦老
0907c19: 子初悟此事。開方便門示真實相之椎輪也。
0907c20: 昔雪真覺禪師。為此事之切。三度到投子。
0907c21: 九度上洞山。因緣不相契。後聞德山周金剛
0907c22: 王化。遂造其室。一日問德山。從上宗風以何
0907c23: 法示人。德山云。我宗無語句。亦無一法與
0907c24: 人。後又問從上宗乘中事。學人還有分也無。
0907c25: 德山拈拄杖便打云。道甚麼。雪於棒下。方
0907c26: 打破漆桶。以是觀之。思量計較聰明靈利。於
0907c27: 此箇門中一點也用不著。古德有言。般若如
0907c28: 大火聚。近之則燎面門。擬議尋思便落意
0907c29: 識。永嘉云。損法財滅功德。莫不由茲心意
0908a01: 識。故知心意識非獨障道。亦使得人七顛八
0908a02: 倒作諸不善。既有究竟此道之心。須有決定
0908a03: 之志。不到大休大歇大解脫處。誓畢此生不
0908a04: 退不墮。佛法無多子。久長難得。人世間塵
0908a05: 勞中事無盡無窮。撥置了一重又一重來。如
0908a06: 連環如鉤鎖相續不斷。志意下劣者。往往甘
0908a07: 心與伊作侶伴。不覺不知被伊牽挽將去。除
0908a08: 是當人夙有願力方肯退步思量。永嘉又云。
0908a09: 無明實性即佛性。幻化空身即法身。法身覺
0908a10: 了無一物。本源自性天真佛。若如是思量。驀
0908a11: 然向思量不及處見得。無一物底法身。即是
0908a12: 當人出生死處。前所云無所得法。不可以有
0908a13: 所得心求。便是這遮箇道理也。士大夫一生
0908a14: 在思量計較中作活計。纔聞善知識說無所
0908a15: 得法。便心裏疑惑。怕落空去。妙喜每見如此
0908a16: 說者。即問他。只這遮怕落空者。還空也無。十
0908a17: 箇有五雙。分不下。蓋平時只以思量卜度
0908a18: 為窟宅。乍聞說著不得思量底話。便茫然無
0908a19: 討巴鼻處。殊不知。只這無討巴鼻處。便是
0908a20: 自家放身命底時節也。敦立道友靖康中在
0908a21: 夷門相會。是時春秋鼎盛。便知有此段大事
0908a22: 因緣。可以脫離生死。與乃兄敦濟。時來扣問
0908a23: 圜悟先師。但妙年身心未能純一專志理會
0908a24: 箇事。別來忽地過了三十餘年。紹興己卯秋。
0908a25: 予因到育王經由越上。時敦立提總憲綱始
0908a26: 獲再會。握手劇談。坐間只以此一段因緣為
0908a27: 未了。更不及世間塵勞之事。非百劫千生曾
0908a28: 承事真善知識種得般若種子在藏識中。則
0908a29: 不能如是把得定作得主宰信得諦當不退初
0908b01: 心。真火中蓮華也。但以博極群書。於九經
0908b02: 十七史內。入得太深。聰明太過。理路太多。
0908b03: 定力太少。被日用應緣處牽挽將去。故於
0908b04: 跟下不能得啐地折曝地斷耳。若時時正念
0908b05: 現前。怕生死之心不變。則日月浸久。生處自
0908b06: 熟。熟處自生矣。且那箇是熟處。聰明靈利思
0908b07: 量計較底是。那箇是生處。菩提涅槃真如佛
0908b08: 性。絕思惟分別。摶量卜度不到。無爾用心安
0908b09: 排底是。驀然時節到來。或於古人入道因緣
0908b10: 上。或因看經教時。或於日用應緣。若善若不
0908b11: 善。若身心散亂。若逆順境界現前。若暫得
0908b12: 心意識寧靜時。忽地蹋翻關子。不是差
0908b13: 事。
0908b14: 示陳機宜明仲
0908b15: 佛說一切法。為度一切心。我無一切心。何
0908b16: 用一切法。法本無法。心亦無心。心法兩空。是
0908b17: 真實相。而今學道之士。多怕落空。作如是解
0908b18: 者。錯認方便。執病為藥。深可憐愍。故龐居
0908b19: 士有言。汝勿嫌落空。落空亦不惡。又云。但願
0908b20: 空諸所有。切勿實諸所無。若覷得這遮一句
0908b21: 子。破無邊惡業無明當下瓦解銷。如來所
0908b22: 說一大藏教。亦注解這遮一句子不出。當人若
0908b23: 具決定信知。得有如是大解脫法。只在知得
0908b24: 處。撥轉上頭關子。則龐公一句與佛說一
0908b25: 大藏教。無異無別。無前無後。無古無今。無
0908b26: 少師剩。亦不見有一切法。亦不見有一切心。
0908b27: 十方世界空蕩蕩地。亦莫作空蕩蕩地見。若
0908b28: 作是見。則便有說空者。便有聞說空者。便有
0908b29: 一切法可聽。便有一切心可證。既可聽可證。
0908c01: 則內有能證之心。外有所證之法。此病不除。
0908c02: 教中謂之以我說法。亦謂之謗佛法僧。又教
0908c03: 中云。若取法相即著我人眾生壽者。若取非
0908c04: 法相即著我人眾生壽者。前所云內有能證
0908c05: 之心。外有所證之法。便是這遮箇道理也。佛
0908c06: 弟子陳惇。知身是妄知法是幻。於幻妄中能
0908c07: 看箇趙州狗子無佛性話。忽然洗面摸著鼻
0908c08: 孔。有書來呈見解。試手說禪。如虎生三日
0908c09: 氣已食牛。其間通消息處。雖似吉撩棒打地。
0908c10: 有著處則入地數寸。不著處則全無巴鼻。然
0908c11: 大體基本已正。而大法未明。亦初心入道之
0908c12: 常病耳。苟能知是般事。撥向一邊。把諸
0908c13: 佛諸祖要妙門。一時塞斷。向威音那畔。討箇
0908c14: 生涯處。方於法得自在矣。釋迦老子云。若但
0908c15: 讚佛乘。眾生沒在苦。信知如是事。以我所證
0908c16: 擴而充之。然後不被法縛。不求法脫。恁麼也
0908c17: 得。不恁麼也得。恁麼不恁麼總得。凡有言句
0908c18: 凡所受用。如壯士展臂不借他力。箭既離弦
0908c19: 無返回勢。非是彊為。法如是故。得如此了。
0908c20: 始可言無善無惡無佛無眾生等事。而今大
0908c21: 法未明。若便說恁麼話。恐墮在永嘉所謂豁
0908c22: 達空撥因果莽莽蕩蕩招殃禍中。不可不知
0908c23: 也。但得本莫愁末。久久淹浸得熟。不愁不成
0908c24: 一片。勉之勉之。
0908c25: 示空相道人〔黃通判宅〕－【宮】黃通判宅
0908c26: 佛是凡夫鏡子。凡夫是佛鏡子。凡夫迷時。
0908c27: 生死垢染影像。全體現佛鏡子中。忽然悟時。
0908c28: 真淨妙明不生不滅。佛影像現凡夫鏡子
0908c29: 中。然佛本無生滅。亦無迷悟。亦無鏡子。亦
0909a01: 無影像可現。由凡夫有若干。故隨凡夫發明
0909a02: 耳。而今欲除凡夫病。與佛祖無異。請打破鏡
0909a03: 來。為爾下箇註。
0909a04: 示方機宜夷吾
0909a05: 祖師云。心地隨時說。菩提亦只寧。事理俱無
0909a06: 礙。當生即不生。欲知此箇道理。但將平昔坐
0909a07: 禪處得底。看經教處得底。語錄上記得底。宗
0909a08: 師口頭言下領覽得底。一時掃向他方世界。
0909a09: 緩緩地子細看他。德山何故見僧入門便
0909a10: 棒。臨濟何故見僧入門便喝。若識二大老用
0909a11: 處。則於日用觸境逢緣處。不作世諦流布。亦
0909a12: 不作佛法理論。既不著此二邊。須知自有一
0909a13: 條活路。不見臨濟一日侍立德山。德山良久
0909a14: 驀回顧云。老漢今日困。臨濟云。這遮老漢寐
0909a15: 語作甚麼。德山擬拈拄杖要打。臨濟便掀倒
0909a16: 禪床。爾看。他了事漢。等閑驀路相逢。自然各
0909a17: 各有出身之路。後來雲悅禪師拈云。此二
0909a18: 員作家。一拶一捺。略露風規。大似把手上高
0909a19: 山。雖然如是。未免旁觀者醜。且道。誰是旁
0909a20: 觀者。良久喝一喝。據妙喜所見。雲亦未免
0909a21: 和泥合水。好與這遮兩箇老漢。一狀領過。一
0909a22: 坑埋。且道。過在甚麼處。夷吾居士夙植德
0909a23: 本。信得此段大事因緣及。雖在塵勞中。能自
0909a24: 省察。雖未得一刀兩段直下坐斷報化佛頭。
0909a25: 然自有箇信入處。如虎生三日氣已食牛。
0909a26: 欲行千里一步為初。最初一步已進得不錯。
0909a27: 直須擴而充之。決定知得三世諸佛敗闕處。
0909a28: 六代祖師敗闕處。妙喜敗闕處。然後打開自
0909a29: 己庫藏。運出自己家財。拯濟一切。豈非在家
0909b01: 菩薩之用心哉。勉之勉之。
0909b02: 示妙圓道人〔李知省宅〕－【宮】李知省宅
0909b03: 欲超生死越苦海。應當起精進幢。直下信
0909b04: 得及。只這遮信得及處。便是超生死越苦海底
0909b05: 消息。故釋迦老子曰。信為道元功德母。長養
0909b06: 一切諸善法。又云。信能遠離生死苦。信能必
0909b07: 到如來地。要識如來地麼。亦只是這遮信得及
0909b08: 底。既信得及。不須起心動念求出生死。但十
0909b09: 二時中念念不離。決定要得入手。方為勇猛
0909b10: 之士。若半信半疑。則不相續矣。此事不論男
0909b11: 之與女貴之與賤大之與小。平等一如。何以
0909b12: 故。世尊在法華會上。只度得一箇女子成佛。
0909b13: 涅槃會上亦只度得一箇廣額屠兒成佛。當
0909b14: 知此二人成佛。亦別無功用。亦只是直下信
0909b15: 得及。更無第二念。便坐斷報化佛頭。徑超
0909b16: 生死。亦別無道理。妙圓道人雖是女流。立
0909b17: 志不在成佛底女子下。又能知有此段奇特
0909b18: 因緣。決定要出生死因。以此紙乞指示。掇
0909b19: 筆揮汗。書此示之。仍令看箇話頭。僧問馬
0909b20: 祖。如何是佛。祖云。即心是佛。妙圓道人日
0909b21: 用只如此看。祝祝。
0909b22: 示太虛居士鄧直殿伯壽
0909b23: 利根上智之士。身在富貴中。而不被富貴所
0909b24: 折困。能於富貴中。作大饒益利樂有情。非夙
0909b25: 願力。則不能如是信得及。既信得及。當於信
0909b26: 得及處乘自願力隨緣應用。則自然頭頭上
0909b27: 明物物上顯矣。昔普賢菩薩在華嚴會上。入
0909b28: 一切諸佛毘盧遮那如來藏身三昧。普入一
0909b29: 切佛平等性。能於法界示眾影像廣大無礙。
0909c01: 同於虛空法界海旋。靡不隨入。出生一切諸
0909c02: 三昧法。普能包納十方法界。三世諸佛智光
0909c03: 明海。皆從此生。十方所有諸安立海。悉能示
0909c04: 現。含藏一切佛力解脫諸菩薩智。能令一切
0909c05: 國土微塵。普能容受無邊法界。成就一切佛
0909c06: 功德海。顯示如來諸大願海。一切諸佛所有
0909c07: 法輪。流通護持使無斷絕。如此世界中。普
0909c08: 賢菩薩於世尊前入此三昧。如是盡法界虛
0909c09: 空界。十方三世微細無礙廣大光明。佛眼所
0909c10: 見佛力能到佛身所現。一切國土及此國土
0909c11: 所有微塵。一一塵中有世界海微塵數佛剎。
0909c12: 一一剎中有世界海微塵數諸佛。一一佛前
0909c13: 有世界海微塵數普賢菩薩。皆亦入此一切
0909c14: 諸佛毘盧遮那如來藏身三昧。從三昧起時。
0909c15: 在會聽法之眾皆獲此三昧。皆得此三昧力。
0909c16: 無不被其饒益者。太虛居士鄧伯壽。身處富
0909c17: 貴。又與常人不同。日侍至尊。所聞所見。皆
0909c18: 不可思議事。與普賢菩薩於如來前入毘盧
0909c19: 遮那藏身三昧又何異哉。但恐中忘此意。十
0909c20: 二時中不能照管微細流注。恃恩凌鑠於人。
0909c21: 則不相當也。諸佛出世祖師西來。亦無一法
0909c22: 可以傳授。何以故。有傳有授。是無明法。是
0909c23: 有為法。非智慧法。非無為法。巖頭和尚有
0909c24: 言。若以實法繫綴人。土亦難消。昔南印土。
0909c25: 彼國之人多信福業。十四祖龍勝。特往化之。
0909c26: 彼曰。人有福業世間第一。徒言佛性誰能
0909c27: 之。龍勝曰。汝欲見佛性。先須除我慢。彼曰。
0909c28: 佛性大小。龍勝曰。非大非小。非廣非狹。無
0909c29: 福無報。不死不生。此乃直示心要也。彼一眾
0910a01: 聞之皆悟正理。然悟在當人不從他得。前
0910a02: 所云諸佛出世祖師相傳皆無實法。便是這遮
0910a03: 箇道理也。佛法無多子。久長難得人。伯壽正
0910a04: 是春秋鼎盛之時。於日用應緣處。能自警覺。
0910a05: 回世間惡業底心。要學無上佛果菩提。非百
0910a06: 劫千生曾承事無邊諸佛諸善知識熏習般若
0910a07: 種智。則不能如是精進如是清淨如是自在
0910a08: 如是正直。孜孜矻矻以此段大事因緣在念。
0910a09: 既有是心莫管得在何時。若卒討巴鼻不著。
0910a10: 但只看箇古人入道底話頭。僧問趙州。如何
0910a11: 是祖師西來意。州云。庭前柏樹子。僧云。和
0910a12: 尚莫將境示人。州云。我不將境示人。僧云。
0910a13: 既不將境示人。如何是祖師西來意。州只
0910a14: 云。庭前柏樹子。其僧於言下忽然大悟。伯
0910a15: 壽但日用行住坐臥處。奉侍至尊處。念念
0910a16: 不間斷。時時提撕。時時舉覺。驀然向柏樹
0910a17: 子上。心意識絕氣息。便是徹頭處也。前所
0910a18: 云普賢菩薩於世尊前。入毘盧遮那如來藏
0910a19: 身三昧。從三昧起。在會諸菩薩皆獲是益。
0910a20: 願伯壽於至尊前。亦時時入是三昧。忽然從
0910a21: 三昧起。其益與普賢菩薩無二無別。勉之不
0910a22: 可忽。
0910a23: 示妙明居士李知省伯和
0910a24: 道由心悟。不在言傳。近年以來學此道者。多
0910a25: 棄本逐末。背正投邪。不肯向根下推窮。一
0910a26: 味在宗師說處著到。縱說得盛水不漏。於本
0910a27: 分事上了沒交涉。古人不得已。見學者迷頭
0910a28: 認影。故設方便誘引之。令其自識本地風光
0910a29: 明見本來面目而已。初無實法與人。如江西
0910b01: 馬祖初好坐禪。後被南嶽讓和尚將於他
0910b02: 坐禪處磨。馬祖從禪定起問。磨何為。讓曰。
0910b03: 欲其成鏡耳。馬祖笑曰。磨豈得成鏡耶。讓
0910b04: 曰。磨既不成鏡。坐禪豈得成佛。蓋讓和尚
0910b05: 嘗問馬祖。坐禪何圖。馬祖以求成佛答之。教
0910b06: 中所謂先以定動後以智拔。馬祖聞坐禪豈
0910b07: 得成佛之語。方始著忙。遂起作禮致敬曰。如
0910b08: 何即是。讓知其時節因緣已到。始謂之曰。譬
0910b09: 牛駕車。車若不行。打牛即是。打車即是。又
0910b10: 曰汝學坐禪。為學坐佛。若學坐禪。禪非坐
0910b11: 臥。若學坐佛。佛非定相。於無住法。不應取
0910b12: 捨。汝若坐佛。即是殺佛。若執坐相。非達其
0910b13: 理。馬祖於言下忽然領旨。遂問。如何用心即
0910b14: 合無相三昧。讓曰。汝學心地法門如下種子。
0910b15: 我說法要。譬彼天澤。汝緣合故當見其道。又
0910b16: 問。道非色相。云何能見。讓曰。心地法眼能見
0910b17: 乎道。無相三昧亦復然矣。曰有成壞否。讓曰。
0910b18: 若以成壞聚散而見道者非也。前所云方便
0910b19: 誘引。此是從上宗乘中第一箇樣子。妙明居
0910b20: 士請依此參。
0910b21: 昔大珠和尚初參馬祖。祖問。從何處來。曰
0910b22: 越州大雲寺來。祖曰。來此擬須何事。曰來求
0910b23: 佛法。祖曰。自家寶藏不顧。拋家散走作甚麼。
0910b24: 我這遮裏一物也無。求甚麼佛法。珠遂作禮
0910b25: 問。那箇是慧海自家寶藏。祖曰。即今問我者
0910b26: 是汝寶藏。一切具足更無欠少。使用自在何
0910b27: 假外求。珠於言下識自本心不由知覺。後住
0910b28: 大珠。凡有扣問。隨問而答。打開自己寶藏。
0910b29: 運出自己家財。如盤走珠。無障無礙。曾有僧
0910c01: 問。般若大否。珠曰。般若大。曰幾許大。曰無
0910c02: 邊際。曰般若小否。曰般若小。曰幾許小。曰
0910c03: 看不見。曰何處是。何處不是。爾看。他悟得
0910c04: 自家寶藏底。還有一星兒實法傳授與人否。
0910c05: 妙喜常常說與學此道者。若是真實見道之
0910c06: 士。如鐘在虛。如谷應響。大扣大鳴。小扣小
0910c07: 應。近代佛法可傷。為人師者。先以奇特玄妙。
0910c08: 蘊在胸襟遞相沿襲。口耳傳授以為宗旨。如
0910c09: 此之流邪毒人心。不可治療。古德謂之謗般
0910c10: 若人。千佛出世不通懺悔。此是宗門善巧方
0910c11: 便誘引學者底。第二箇樣子。妙明居士決定
0910c12: 究竟。當如此樣子參。
0910c13: 既辦此心。要理會這遮一著子。先須立決定
0910c14: 志。觸境逢緣。或逆或順。要把得定作得主。
0910c15: 不受種種邪說。日用應緣時。常以無常迅速
0910c16: 生死二字。貼在鼻孔尖頭上。又如欠了人萬
0910c17: 百貫債無錢還得。被債主守定門戶。憂愁怕
0910c18: 怖千思萬量。求還不可得。若常存此心。則有
0910c19: 趣向分。若半進半退。半信半不信。不如三家
0910c20: 村裏無智愚夫。何以故。為渠百不知百不解。
0910c21: 無許多惡知惡覺作障礙。一味守愚而已。
0910c22: 古德有言。研窮至理以悟為則。近年以來多
0910c23: 有不信悟底宗師。說悟為誑謼人。說悟為建
0910c24: 立。說悟為把定。說悟為落在第二頭。披師
0910c25: 子皮。作野干鳴者。不可勝數。不具擇法眼者。
0910c26: 往往遭此輩幻惑。不可不審而思思而察也。
0910c27: 此是宗師指接群迷。令見月亡指底。第三箇
0910c28: 樣子。妙明居士欲跳出生死窟。作是說者名
0910c29: 為正說。作他說者名為邪說。思之。
0911a01: 怕怖生死底。疑根拔不盡。百劫千生流浪隨
0911a02: 業受報。頭出頭沒無休息時。苟能猛著精彩。
0911a03: 一拔淨盡。便能不離眾生心。而見佛心。若夙
0911a04: 有願力。遇真正善知識。善巧方便誘誨。則有
0911a05: 甚難處。不見古德有言。江湖無礙人之心。佛
0911a06: 祖無謾人之意。只為時人過不得。不得道江
0911a07: 湖不礙人。佛祖言教雖不謾人。只為學此道
0911a08: 者錯認方便。於一言一句中求玄求妙求得
0911a09: 求失。因而透不得。不得道佛祖不謾人。如患
0911a10: 盲之人。不見日月光。是盲者過。非日月咎。
0911a11: 此是學此道離文字相離分別相離語言相
0911a12: 底。第四箇樣子。妙明居士思之。
0911a13: 疑生不知來處死不知去處底心未忘。則是
0911a14: 生死交加。但向交加處。看箇話頭。僧問趙州
0911a15: 和尚。狗子還有佛性也無。州云無。但將這遮
0911a16: 疑生不知來處死不知去處底心。移來無字
0911a17: 上。則交加之心不行矣。交加之心既不行。則
0911a18: 疑生死來去底心將絕矣。但向欲絕未絕處。
0911a19: 與之廝崖。時節因緣到來。驀然噴地一下。便
0911a20: 了教中所謂絕心生死止心不善伐心稠林浣
0911a21: 心垢濁者也。然心何有垢。心何有濁。謂分
0911a22: 別善惡雜毒所鍾。亦謂之不善。亦謂之垢濁。
0911a23: 亦謂之稠林。若真實得噴地一下。只此稠林。
0911a24: 即是栴檀香林。只此垢濁。即是清淨解脫無
0911a25: 作妙體。此體本來無染非使然也。分別不生
0911a26: 虛明自照。便是這遮些道理。〔此〕－【宮】此是宗師令學
0911a27: 者捨邪歸正底。第五箇樣子。妙明居士但只
0911a28: 依此參。久久自築著磕著也。
0911a29: 道無不在。觸處皆真。非離真而立處。立處
0911b01: 即真。教中所謂治生產業皆順正理。與實相
0911b02: 不相違背。是故龐居士有言。日用事無別。唯
0911b03: 吾自偶諧。頭頭非取捨。處處勿張乖。朱紫
0911b04: 誰為號。丘山絕點。埃神通并妙用。運水及
0911b05: 搬柴。然便恁麼認著。不求妙悟。又落在無
0911b06: 事甲裏。不見魏府老華嚴有言。佛法在爾
0911b07: 日用處。行住坐臥處。喫粥喫飯處。語言相
0911b08: 問處。所作所為舉心動念。又不是也。又
0911b09: 真淨和尚有言。不擬心一一明妙一一天真。
0911b10: 一一如蓮華不著水。迷自心故作眾生。悟自
0911b11: 心故成佛。然眾生本佛。佛本眾生。由迷悟
0911b12: 故有彼此也。又釋迦老子有言。是法住法位。
0911b13: 世間相常住。又云。是法非思量分別之所能
0911b14: 解。此亦是不許擬心之異名耳。苟於應緣處。
0911b15: 不安排不造作。不擬心思量分別計較。自然
0911b16: 蕩蕩無欲無依。不住有為不墮無為。不作世
0911b17: 間及出世間想。這遮箇是日用四威儀中。不昧
0911b18: 本來面目底。第六箇樣子也。
0911b19: 本為生死事大無常迅速己事未明故。參禮
0911b20: 宗師求解生死之縛。被邪師輩添繩添索。
0911b21: 舊縛未解而新縛又加。不理會生死之
0911b22: 縛。只一味理會閑言長語。喚作宗旨。是甚
0911b23: 熱大不緊。教中所謂邪師過謬。非眾生咎。要
0911b24: 得不被生死縛。但常教方寸虛豁豁地。只以
0911b25: 不知生來不知死去底心。時時向應緣處提
0911b26: 撕。提撕得熟。久久自然蕩蕩地也。覺得日用
0911b27: 處省力時。便是學此道得力處也。得力處省
0911b28: 無限力。省力處得無限力。這遮些道理。說
0911b29: 與人不得。呈似人不得。省力與得力處。如人
0911c01: 飲水冷煖自知。妙喜一生只以省力處指示
0911c02: 人。不教人做謎子摶量。亦只如此修行。此
0911c03: 外別無造妖怪。我得力處他人不知。我省
0911c04: 力處他人亦不知。生死心絕他人亦不知。生
0911c05: 死心未忘他人亦不知。只將這遮箇法門。布施
0911c06: 一切人。別無玄妙奇特可以傳授。妙明居士
0911c07: 決欲如妙喜修行。但依此說。亦不必向外別
0911c08: 求道理。真龍行處雲自相隨。況神通光明本
0911c09: 來自有。不見德山和尚有言。汝但無事於心。
0911c10: 無心於事。則虛而靈空而妙。若毛端許言之
0911c11: 本末者。皆為自欺。這遮箇是學此道要徑底。
0911c12: 第七箇樣子也。
0911c13: 如上七箇樣子。佛病法病眾生病。一時說了。
0911c14: 更有第八箇樣子。請問取妙圓道人。又代
0911c15: 妙圓道人。下一轉語云。大事為爾不得小事。
0911c16: 妙明居士自家擔當。
0911c17: 大慧普覺禪師法語卷第二十三
