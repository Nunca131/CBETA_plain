0494b16: 
0494b17: 禪林僧寶傳卷第二
0494b18: 
0494b19: 宋明白庵居沙門　惠洪　撰
0494b20: 韶州雲門大慈雲弘明禪師
0494b21: 禪師名文偃。姑蘇嘉興人也。少依兜率院得度。性豪
0494b22: 爽。骨面豐頰。精銳絕倫。目纖長。瞳子如點漆。眉秀近
0494b23: 睫。視物凝遠。通大小乘。棄之游方。初至睦州。聞有
0494b24: 老宿飽參。古寺掩門。織蒲屨養母。往謁之。方扣門。老
0494c01: 宿揕之曰。道道。偃驚不暇答。乃推出曰。秦時轢鑽。
0494c02: 隨掩其扉。損偃右足。老宿名道蹤。嗣黃蘗斷際禪師。
0494c03: 住高安米山寺。以母老東歸。叢林號陳尊宿。偃得旨
0494c04: 辭去。謁雪存。存方堆桅坐。為眾說法。偃犯眾出。熟
0494c05: 視曰。項上三百斤鐵枷。何不脫。存曰因甚到與麼。
0494c06: 偃以手自拭其目趨去。存心異之。明日陞座曰。南山
0494c07: 有鼻蛇。諸人出入好看。偃以拄杖攛出。又自驚慄。
0494c08: 自是輩流改觀。又訪乾。示眾曰。法身有三種病。
0494c09: 二種光。須是一一透得。更有照用同時。向上一竅。偃
0494c10: 乃出眾曰。庵內人為什麼不見庵外事。於是乾大
0494c11: 笑曰。猶是學人疑處在。乾曰。子是什麼心行。曰也
0494c12: 要和尚相委。乾曰。直須恁麼。始得穩坐。偃應喏喏。
0494c13: 又訪曹山章公問。如何是沙門行。章曰。喫常住苗稼
0494c14: 者。曰便與麼去時如何。章曰汝還畜得麼。曰學人畜
0494c15: 得。章曰汝作麼畜。曰著衣喫飯。有什麼難。章曰何不
0494c16: 道。披毛戴角。偃即禮謝。又訪山仁。仁問。得力處道
0494c17: 將一句來。曰請高聲問。仁即高聲問。偃笑曰。今早喫
0494c18: 粥麼。仁曰喫粥。曰亂叫喚作麼。仁公駭之。又過九江。
0494c19: 有陳尚書。飯偃而問曰。儒書即不問。三乘十二分教。
0494c20: 自有講師。如何是衲僧行事。曰曾問幾人來。曰即
0494c21: 今問上座。偃曰即今且置。作麼生是教意。曰黃卷赤
0494c22: 軸。偃曰此是文字語言。作麼生是教意。曰口欲談而
0494c23: 辭喪。心欲緣而慮忘。偃曰。口欲談而辭喪。為對有言。
0494c24: 心欲緣而慮忘。為對妄想。作麼生是教意。尚書無以
0495a01: 詶之。偃曰。聞公常看法華經。是否。曰不敢。曰經曰。治
0495a02: 生產業。皆與實相不相違背。且道非非想天。有幾人
0495a03: 退位。又無以詶之。偃呵譏之而去。造曹溪禮塔。訪靈
0495a04: 樹敏公。為第一座。先是敏不請第一座。有勸請者。敏
0495a05: 曰。吾首座已巳出家久之。又請。敏曰。吾首座已巳行。悟
0495a06: 道久之。又請。敏曰。吾首座已巳度嶺矣。姑待之。少日偃
0495a07: 至。敏迎笑曰。奉遲甚久。何來暮耶。即命之。偃不辭而
0495a08: 就職。俄廣王劉王。將興兵。就敏決可否。敏前知之。手
0495a09: 封奩子。語侍者曰。王來。出以似之。於是怡然坐而歿。
0495a10: 王果至。聞敏已巳化。大驚問。何時有疾。而遽亡如是耶。
0495a11: 侍者乃出奩子。如敏所誡呈之。王發奩得簡曰。人天
0495a12: 眼目。堂中上座。劉王命州牧何承範。請偃繼其法席。
0495a13: 又迎至府開法。俄遷止雲門光泰寺。天下學者。望風
0495a14: 而至。示眾曰。江西即說君臣父子。湖南即說他不與
0495a15: 麼。我此間即不如此。良久曰。汝還見壁麼。又曰。後上
0495a16: 來且是箇什麼事。如今抑不得已巳。且向諸人道。盡大
0495a17: 地有什麼物。與汝為緣為對。若有針鋒許。與汝為隔
0495a18: 為礙。與我拈將來。喚什麼作佛。喚什麼作祖。喚什麼
0495a19: 作山河大地。日月星辰。將什麼為四大五蘊。我與麼
0495a20: 道。喚作三家村裏老婆說話。忽然遇著本色行漢。
0495a21: 聞與麼道。把拽向階下。有什麼罪過。雖然如是。據
0495a22: 箇什麼道理。便與麼。莫口快。向這裏亂道。須是箇
0495a23: 漢始得。忽然被老漢跟下尋著。沒去處。打折。有
0495a24: 什麼罪過。即與麼。如今還有問宗乘中話者麼。待老
0495b01: 漢答一轉了。東行西行。又曰。盡乾坤一時將來。著汝
0495b02: 眼睫上。汝諸人聞恁麼道。不敢望汝出來。性燥把老
0495b03: 僧打一摑。且緩緩。子細看。是有是無。是箇什麼道理。
0495b04: 直饒汝向這裏明得。若遇衲僧門下。好槌折。又曰。
0495b05: 三乘十二分教。橫說說。天下老和尚。縱橫十字說。
0495b06: 與我拈鍼鋒許。說底道理來看。與麼道。早是作死馬
0495b07: 醫。雖然如此。且有幾箇到此境界。不敢望汝言中有
0495b08: 響。句裏藏鋒。瞬目千差。風恬浪靜。又曰。我事不獲已巳。
0495b09: 向汝道。直下無事。早是相埋沒也。更欲踏步向前。尋
0495b10: 言逐句。求解會。千差萬別。廣設問難。嬴得一場口
0495b11: 滑。去道轉遠。有什麼歇時。此箇事。若在言語上。三乘
0495b12: 十二分教。豈是無言。因什麼道。教外別傳。若從學解
0495b13: 機智得。只如十地聖人。說法如雲如雨。猶被佛呵。謂
0495b14: 見性如隔羅縠。以此故知。一切有心。天地懸殊。雖然
0495b15: 如是。若是得底人。道火何曾燒口。終日說事。何曾掛
0495b16: 著牙齒。何曾道著一字。終日著衣喫飯。何曾觸一粒
0495b17: 米。掛一縷絲。然猶是門庭之說。須是實得與麼。始得。
0495b18: 若約衲僧門下。句裏呈機。徒勞思。直饒一句下。承
0495b19: 當得。猶是瞌睡漢。偃以足跛。把拄杖行見眾。方普
0495b20: 請舉拄杖曰。看看北單越人。見汝般柴不易。在中
0495b21: 庭裏。相撲供養汝。更為汝念般若經曰。一切智智清
0495b22: 淨。無二無二分。無別無斷故。眾環擁之。久不散。乃曰。
0495b23: 汝諸人。無端走來。這裏什麼。老僧只管喫飯屙屎。
0495b24: 別解作什麼。汝諸方行。參禪問道。我且問汝。諸方
0495c01: 參得底事。作麼生。試舉看。於是不得已巳。自誦三平偈
0495c02: 曰。即此見聞非見聞。回視僧曰。喚什麼作見聞。又曰。
0495c03: 無餘聲色可呈君。謂僧曰。有什麼口頭聲色。又曰。箇
0495c05: 不分。乃曰。語是體。體是語。舉拄杖曰。拄杖是體。燈籠
0495c06: 是用。是分不分。不見道。一切智智清淨。又至僧堂中。
0495c07: 僧爭起迎。偃立而語曰。石頭道。回互不回互。僧便問。
0495c08: 作麼生是不回互。偃以手指曰。這箇是板頭。又問作
0495c09: 麼生是回互。曰汝喚什麼作板頭。永嘉云。如我身空
0495c10: 法亦空。千品萬類悉皆同。汝立不見立。行不見行。四
0495c11: 大五蘊。不可得。何處見有山河大地來。是汝每日把
0495c12: 盂飯。喚什麼作飯。何處更有粒米來。僧問。生法
0495c13: 師曰。敲空作響。擊木無聲如何。偃以拄杖空中敲曰。
0495c14: 阿耶阿耶。又擊板頭曰。作聲麼。僧曰。作聲。曰這俗漢。
0495c15: 又擊板頭曰。喚什麼作聲。偃以乾祐元年七月十五
0495c16: 日。赴廣主詔。至府留止供養。九月甲子。乃還山。謂眾
0495c17: 曰。我離山得六十七日。且問汝。六十七日事作麼生。
0495c18: 眾莫能對。偃曰。何不道。和尚京中喫多。聞擊齋
0495c19: 曰。聲咬破我七條。乃指僧曰。抱取兒來。良久曰。
0495c20: 且道因甚置得。眾無對者。乃曰。因皮置得。我尋常
0495c21: 道。一切聲是佛聲。一切色是佛色。盡大地是箇法身。
0495c22: 枉作箇佛法知見。如今拄杖。但喚作拄杖。見屋但喚
0495c23: 作屋。又曰。諸法不異者。不可續鳧截。夷嶽盈壑。然
0495c24: 後為無異者哉。但長者長法身。短者短法身。是法住
0496a01: 法位。世間相常住。舉拄杖曰。拄杖子不是常住。忽起
0496a02: 立。以拄杖繫繩床曰。適來許多葛藤。貶向什麼處去
0496a03: 也。靈利底見。不靈利底著我熱謾。偃契悟廣大。其游
0496a04: 戲三昧。乃如此。而作為偈句。尤不能測。如其綱宗偈
0496a05: 曰。康氏圓形滯不明。魔深喪擊寒冰。鳳羽展時超
0496a06: 碧漢。晉鋒八擬何憑。又曰。是機是對對機迷。闢機
0496a07: 塵遠遠塵棲。久日日中誰有掛。因底底事隔塵迷。又
0496a09: 希。禪子訝。中眉垂。又曰。上不見天。下不見地。塞咽
0496a10: 喉。何處出氣。笑我者多。哂我者少。每見僧即曰。鑒
0496a11: 咦。而錄之者。曰鑒咦。德山密禪師。刪去字。但曰
0496a12: 鑒咦。叢林目以為抽頌。北塔祚禪師作偈曰。雲門
0496a13: 鑑笑嘻嘻。擬議遭渠鑒咦。任是張良多智巧。到
0496a14: 頭於是也難施。偃以南漢乾和七年四月十日。坐化
0496a15: 而示。即大漢乾祐二年也。以全體葬之　本朝太祖
0496a16: 乾德元年。雄武軍節度推官阮紹莊。夢偃以拂子招
0496a17: 曰。寄語秀華宮使特進李托。我在塔久。可開塔乎。托
0496a18: 時奉使韶州。監修營諸寺院。因得紹莊之語。奏聞奉
0496a19: 聖旨。同韶州牧梁延鄂至雲門山。啟塔見偃顏貌如
0496a20: 昔。髭髮猶生。具表以聞。有　旨李托迎至京師。供養
0496a21: 月餘。送還山。仍改為大覺禪寺。諡謚大慈雲匡真弘明
0496a22: 大師。
0496a23: 贊曰。余讀雲門語句。驚其辯慧渦旋波險。如河漢之
0496a24: 無極也。想見其人。奇偉傑茂。如慈恩大達輩。及見其
0496b01: 像。頹然傴坐胡。廣顙平頂。類宣律師。奇智盛德。果
0496b02: 不可以相貌得耶。公之全機大用。如月臨眾水。波波
0496b03: 頓見。而月不分。如春行萬國。處處同至。而春無。蓋
0496b04: 其妙處。不可得而名狀。所可知而言者。春容月影耳。
0496b05: 嗚呼。豈所謂命世亞聖大人者乎。
0496b06: 
0496b07: 禪林僧寶傳卷第二
