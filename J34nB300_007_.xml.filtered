0258b01: 朝宗禪師語錄卷第七
0258b02: 侍者　行導　編
0258b03: 機緣
0258b04: 舉拄杖問一僧我喚作拄杖你喚作甚麼僧云拄杖
0258b05: 師云落在山僧圈繢裏僧又云拄杖師云未有自繇
0258b06: 分在僧又云拄杖師云僵遭瘟又問一僧我今不喚
0258b07: 作拄杖你喚作甚麼僧云請和尚道師云我已巳道不
0258b08: 喚作拄杖了也乃打云留一棒與你道僧無語又問
0258b09: 一宜興僧喚作拄杖與不喚作拄杖都道過了你今
0258b10: 喚作甚麼僧擬議師擉退云長耳朵乃宜興口號。
0258b11: 碧雲進師舉僧問古颿未挂時如何巖頭云後園驢
0258b12: 喫艸佛果云庭前柏樹子汝作麼生會雲便喝師云
0258b13: 者一喝落在甚麼處雲又喝師云料掉沒交涉雲又
0258b14: 喝師打云猶作主在雲無語。
0258b15: 僧進展兩手拈香復展兩手進前復展兩手作禮師
0258b16: 打三棒趁出。
0258b17: 問僧不是心不是佛不是物是箇甚麼僧云盡在裏
0258b18: 許師云那裏得者消息來僧拜云謝和尚慈悲師打
0258b19: 云汝要向我頭上行麼僧無語師又打。
0258b20: 問僧如牛駕車車若不行打車即是打牛即是僧云
0258b21: 總不是師云且立一邊著僧搥胸一下便行師云亂
0258b22: 統禪和。
0258b23: 問僧回光返照時如何僧拂坐具一下師云只如懷
0258b24: 州牛喫禾益州馬腹脹天下覓醫人灸豬左膊上又
0258b25: 作麼生僧云描也描不成畫也畫不就師云未在更
0258b26: 道看僧又拂坐具師云弄精魂。
0258b27: 問僧懷州牛喫禾益州馬腹脹天下覓醫人灸豬左
0258b28: 膊上意旨如何僧云萬里江山一點墨師云那裏是
0258b29: 一點處僧云和尚莫眼花師視僧云萬里江山一點
0258b30: 墨適纔是你說底麼僧云是師云又道我眼花僧無
0258c01: 語師喚一僧名旁有僧出云和尚道甚麼師云我不
0258c02: 曾喚你那僧無語師打云承虛接響漢。
0258c03: 茶頭進師云鍋裏水滾你還知麼頭云時時勇猛師
0258c04: 打出刷印僧進師云裝底書就是你還知麼僧云一
0258c05: 味平嘗師又打出又僧進師云適纔勇猛會底也打
0258c06: 出平嘗會底也打出你作麼生會僧云俱師云劄僧
0258c07: 無語師又打出又一僧進師云適纔勇猛會底也打
0258c08: 出平嘗會底也打出俱會底也打出你作麼會僧云
0258c09: 離卻勇猛平嘗與俱問將來師打云三段不同收歸
0258c10: 土科乃示以喝云一味平嘗真勇猛時時勇猛也平
0258c11: 嘗俱離兩路難分解一棒收時棒棒彰。
0258c12: 水頭進師問匾擔折水桶脫落時如何僧無語師代
0258c13: 云恩大難酬。
0258c14: 師問居士向那裏留心士云沒有甚麼留心師云難
0258c15: 得你到者田地士擬進語師震威一喝云又道沒有
0258c16: 留心士禮拜。
0258c17: 遠菴吳居士到方丈喫茶次師問順行逆行天莫測
0258c18: 意旨如何士云要茶喫便喫要打翻便打翻也怪我
0258c19: 不得師云許你做箇知解宗徒士云一些知解也沒
0258c20: 有師云只者豈不是知解。
0258c21: 集生余中丞園中夜坐次余敘參博山於法堂中抬
0258c22: 頭睹對聯至密移一步話有省師徵詰至二鼓將就
0258c23: 寢行至窗外余喚童子取燈童正熟睡師以扇敲門
0258c24: 三下童子忽舉頭師云者豈不是密移一步趨就寢
0258c25: 室次日余禮謝且云昨蒙指示師云如今又不然余
0258c26: 不顧數日後偶敘及余又致謝師云佛法不是者箇
0258c27: 道理余云且是者等師云真藥現前又不識了也。
0258c28: 師舉山中猛虎以肉為命何故不食其子話一僧云
0258c29: 夜深天寒請和尚歸方丈師云你亂統那僧云和尚
0258c30: 只是不肯學人師云爭怪得山僧又一僧云好男不
0259a01: 喫分家飯師云你又作麼生僧無語師云也是兔子
0259a02: 渡河。
0259a03: 師同一僧侍天童敘話次僧云朝宗我數年不服他
0259a04: 底遂起身拜云據今日卻做得箇弟兄師同拜起把
0259a05: 住云正當與麼時那箇是兄那箇是弟僧無語師掌
0259a06: 云未好做弟兄在僧云如何就麤懆起來師拓開云
0259a07: 轉見不堪。
0259a08: 師舉王侍郎見雲棲乃云夜來老鼠唧唧說盡一部
0259a09: 華嚴經棲問云貓兒突出時如何王無語令眾下語
0259a10: 不契一僧請師代師云護身符子親拈出天下橫行
0259a11: 我獨尊僧進云忽然一口吞卻又作麼生師云氣息
0259a12: 莫教纔嗅著抽腸拔肺苦難禁進云恁麼則你東我
0259a13: 西去也師云當頭一口難迴避稍涉遲回已喪身。
0259a14: 又舉貓兒突出話師代王云老老大大向語脈裏轉
0259a15: 又代棲云老僧今日小出大遇又代王云切莫詐明
0259a16: 頭。
0259a17: 師寓福州南禪院主出外歸師問今日那裏去來主
0259a18: 云土木匠欠工錢街上去尋些來師云你有無價底
0259a19: 寶何不拏出來用主云用不得師云為甚麼用不得
0259a20: 主云他信不及師云卻是你信不及。
0259a21: 師舉佛果悟繇及百丈扭鼻話問三印云五祖演道
0259a22: 提刑秖認得聲既認得聲為甚又不是丈云鼻頭今
0259a23: 日又不痛了也祖云子深明昨日事你作麼生會印
0259a24: 云蝦跳不出斗師云秖如五祖道秖認得聲佛果見
0259a25: 雞飛鼓翼而鳴乃云此豈不是聲又作麼生印云孤
0259a26: 燈難比太陽輝師云如何是孤燈印擬對師驀指云
0259a27: 此豈不是聲印作禮。
0259a28: 師問僧那裏來僧云南嶽來師云來作甚麼僧云特
0259a29: 來親近和尚師云流俗阿師僧便喝師笑云恰值拄
0259a30: 杖不在待茶次師云幾時離南嶽僧云九月師云再
0259b01: 喝一喝看僧云某且喫茶師云流俗阿師僧無語。
0259b02: 師垂語云叮嚀損君德無言真有功那裏是無言底
0259b03: 功眾下語不契師代問訊云不勞叮嚀。
0259b04: 師垂語云天氣與麼冷還有冷過於此者麼眾下語
0259b05: 不契師代云不被和尚熱瞞。
0259b06: 僧參次師云是甚麼僧云不堪舉似和尚便出去師
0259b07: 問旁僧云你道者僧會了恁麼道不會恁麼道僧云
0259b08: 特來舉似和尚師云一得一失僧云那箇得那箇失
0259b09: 師云明日來向你道僧禮拜云即今請道師云是你
0259b10: 失僧云莫都推在學人身上師呵呵大笑。
0259b11: 師閒行次指三門邊泥問侍者云是甚麼者云泥師
0259b12: 便打回復至泥邊者云平地骨堆無風起浪師云那
0259b13: 裏是無風起浪者云轉見不堪歸方丈師復問云你
0259b14: 適纔道轉見不堪還是我不堪還是你不堪者禮拜
0259b15: 云和尚既不承當某甲合當拜謝師別云和尚得恁
0259b16: 麼廉纖。
0259b17: 師垂語云既是住在曹谿為甚不識曹谿路眾下語
0259b18: 不契自代云長年不出戶。
0259b19: 師一晚喚侍者隨步月者云家常月看作甚麼師云
0259b20: 直須看看家常月免得他年被眼瞞。
0259b21: 師問僧你今日鼻孔為甚麼無了半邊僧下語不契
0259b22: 師代云和尚得恁麼眼孔窄。
0259b23: 師垂語云文殊七佛之師總出女子定不得作麼生
0259b24: 是女子底定一僧出作女人拜師驀頭棒云文殊來
0259b25: 也。
0259b26: 師入堂抽籤有僧號不易師問如何是不變易底意
0259b27: 僧答不契師代云要行便行要坐便坐。
0259b28: 師問水頭古德云擔泉帶月歸泉在者裏月在甚麼
0259b29: 處頭無語師代云多少人向泉裏撈摸去也。
0259b30: 因瞽者不見師問既是光明炤十方為甚麼面前不
0259c01: 見僧無語師代云不癡不聾做不得大家公。
0259c02: 浴頭請浴次師云我本無垢洗箇甚麼頭無語眾皆
0259c03: 下語不契師代云便請洗者一垢頌云纔然拈出已
0259c04: 成垢便請洗時勞碌人明日浴頭如更請未來侍者
0259c05: 早關門。
0259c06: 又一日浴頭請次師云我今日有垢卻不洗頭又無
0259c07: 語師垂問云既是有垢為甚卻不洗眾下語不契師
0259c08: 代云好箇灰頭土面漢頌云我今有垢卻不洗好箇
0259c09: 灰頭土面人覿體已無藏覆處莫於垢洗強疏親又
0259c10: 代云太尊貴生頌云我今有垢卻不洗尊貴從來不
0259c11: 自欺聲色堆頭常坐臥落花流水共誰知。
0259c12: 師垂問云如何是腳踏實地有僧云羅籠不肯住呼
0259c13: 喚不回頭師云我則不然僧云師意如何師云平平
0259c14: 穩穩妥妥貼貼。
0259c15: 師患齒痛乃垂示云山僧妄談般若招報了也身上
0259c16: 寒威威齒間痛陣陣諸人作麼生眾下語不契師代
0259c17: 云和尚大似同病相憐又云躬行君子則吾未之有
0259c18: 得復頌云同病相憐和者多躬行未得豈巴歌橫擔
0259c19: 楖栗萬峰去盡美其如擔版何。
0259c20: 師偶冒寒臥次庫頭問和尚做底新醬好麼師云將
0259c21: 頭不猛帶累三軍頭無語而退侍者請代語師云不
0259c22: 消道箇和尚病發也管教山僧出身白汗廣展下載
0259c23: 清風。
0259c24: 菜頭問和尚教弟子切菜菜又老刀又鈍時如何師
0259c25: 云家無滯貨不富進云恁麼則菜根香也師打云還
0259c26: 我刀來。
0259c27: 僧問如何是孤峰絕頂師云當頭坐斷進云向上還
0259c28: 有事也無師云腦後難瞞僧禮拜師便打。
0259c29: 僧問二鐵圍山某甲打破便是出頭處也無師云道
0259c30: 一句看僧云昨日天晴今日天雨師云未是出頭處
0260a01: 在僧便問請師道一句師以手搔頭云髮長雖省帽
0260a02: 風屑癢難熬。
0260a03: 僧問如何是法身師云項下底如何是法身邊事師
0260a04: 云寒灰發燄如何是透法身句師云拍拍是令如何
0260a05: 是法身向上事師云金剛寶劍截鐵如泥。
0260a06: 僧問靈光獨露不隱不昧一著工夫怎麼做師良久
0260a07: 云會麼僧云是師云是則我瞞你不是則你瞞我。
0260a08: 居士問昔翠巖禪師有僧來參值巖不在遂看主事
0260a09: 事云要見和尚麼僧云是事指狗云上人要見和尚
0260a10: 但禮拜者狗子當時拜即是不拜即是師云其僧當
0260a11: 時作麼生士云也不見拜也不見不拜師云卻是你
0260a12: 說得是士沉吟良久便禮拜師云我卻不是狗子。
0260a13: 僧問請和尚示攝心之法師云靜坐一爐香僧禮拜
0260a14: 師云好箇話頭只是不得錯會僧乞偈師書云如何
0260a15: 攝心法靜坐一爐香若能不錯會片片為敷揚。
0260a16: 僧問正睡著時此心在內在外師打呼一聲僧無語
0260a17: 師云且道在內在外僧云更乞一轉語師云一轉已
0260a18: 多何況更乞一轉僧乞偈師書云正睡著時心在何
0260a19: 處打呼一聲內外何與一轉兩轉太茫茫二月梅花
0260a20: 如破絮。
0260a21: 師退祇陀林集生余中丞留濟生菴暫住有俗士夜
0260a22: 求同榻請益至四鼓師睡半憨士忽問云日用事如
0260a23: 何師云我倦正要睡士云者是夜間事日間事如何
0260a24: 師云明日天早與你說至天明士問云昨夜許今早
0260a25: 為我說如今請說師云夜來床薦煖一覺到天明。
0260a26: 僧問透綱金鱗因甚猶還滯水師云是他家常茶飯
0260a27: 僧云取飽便是師云爭奈沒頭浸卻何。
0260a28: 僧問一念不生萬境俱滅時如何更進一步師劈兩
0260a29: 掌云誰恁麼道進云意旨如何師云觸處逢渠。
0260a30: 僧問如何是寂然不動師云七縱八橫進云如何是
0260b01: 感而遂通師云推門落臼。
0260b02: 僧問雲門餅趙州茶是同是別師云塞斷咽喉進云
0260b03: 吞卻時如何師云教你撒不出僧便喝師云且喜撒
0260b04: 得出僧禮拜云大眾證明師云撒屎見解。
0260b05: 僧問香煙繚繞燈燭交加還是自境界是他境界師
0260b06: 云出馬一條槍僧禮拜師云不知死活漢。
0260b07: 僧問如何是向上玄關師云頭頂上進云把住是放
0260b08: 行是師云把住也不是放行也不是僧遶一匝云恁
0260b09: 麼則縱橫去也師云且緩緩。
0260b10: 荅僧十七問
0260b11: 問四大本空五陰非有擔柴運水是何人。荅咄云話
0260b12: 作兩橛。問饑來喫飯倦來打眠是賓邪是主邪。荅
0260b13: 云好箇同參。問本來無形無相黃花翠竹何處得
0260b14: 來。荅云汝會也。問日中性熱月中性寒是何意旨。
0260b15: 荅云露。問者箇貪嗔癡那箇戒定慧其中意旨如
0260b16: 何。荅云甜瓜徹蒂甜苦瓜連根苦。問貓鼠相犯是
0260b17: 何因地。荅云家家戶戶保安寧。問月中攀桂左手
0260b18: 邪右手邪。荅云不資餘力。問今日事作麼生。荅云
0260b19: 堂中新到二上座。問一切人不悟如何用心得悟
0260b20: 去。師云憺雪填井又云誰是一切人。問悟後如何
0260b21: 保任。荅云水合水空合空。問法身即不問如何是
0260b22: 法身向上事。荅云布搭帽。問此事從何處據款畢
0260b23: 竟從何處結案。荅云上座者一問入地獄如箭射。
0260b24: 問大庾嶺頭提不起為甚麼者等有力。荅云曾自度
0260b25: 來。問疏山塔即不問將一錢與匠人將兩錢與匠
0260b26: 人將三錢與匠人為甚麼不等。荅云龜毛繩子一串
0260b27: 穿。問如何是神鼎屋。荅云不許外人窺。問如何
0260b28: 是神鼎屋倒也。荅云父家且不紹叔業豈堪承。問
0260b29: 如何是石頭祖師路。荅云踏著硬紏紏。
0260b30: 僧問如何是諸佛出身處荅云者畜生。
0260c01: 僧問如何是按牛頭喫艸師叱云者畜生僧禮拜師
0260c02: 云承當任汝承當只恐錯會不少僧轉身且行且語
0260c03: 云耕田去次日僧又作禮次師云你莫是耕田底麼
0260c04: 僧云是師拓開云去去果然錯會不少。
0260c05: 僧問如何是同生師云大家在者裏進云如何是同
0260c06: 死師云君向瀟湘我向秦進云未在更道師云不是
0260c07: 知音者徒勞話歲寒。
0260c08: 俗士問老師大號師豎拂子云會麼士云不會師搖
0260c09: 拂子云叫做朝宗。
0260c10: 居士問如何是自度師云不向人討進云如何是智
0260c11: 師云腦後看取進云如何是祖師師云頭頂天進云
0260c12: 如何是道師云腳踏地。
0260c13: 居士問弟子生死不明師云是誰之過進云請師指
0260c14: 示師云兩重公案。
0260c15: 居士問月缺一條還補得麼師云補得進云將甚麼
0260c16: 補師云但將缺底補。
0260c17: 僧問博山和尚教人參話頭和尚教人做甚麼工夫
0260c18: 師云恰值山僧患病僧云病中有何工夫師云我亦
0260c19: 不知僧云還有不知者麼師云有僧云如何是不知
0260c20: 者師云通身是病。
0260c21: 僧問狗子佛性趙州因甚道無師云一字入公門九
0260c22: 牛拔不出。
0260c23: 居士閱語錄至斂手哭云蒼天處乃笑問云他當時
0260c24: 為甚麼哭師云你今為甚麼笑士云弟子解他者一
0260c25: 哭不得師云你今還解得你者一笑麼士云我笑他
0260c26: 者一哭師云他正哭你者一笑。
0260c27: 居士問如何是百姓日用而不知師云上大人丘乙
0260c28: 己士不覺失笑師大笑云原來是你家嘗茶飯士無
0260c29: 語。
0260c30: 金正希居士問拜佛是求他麼師云不從他得何求
0261a01: 之有士云是謝他麼師云無所與我何謝之有士云
0261a02: 既非求又非謝拜他作甚麼師云亦非求亦非謝常
0261a03: 如是拜士云宗門句句消歸自己我數年前爛熟底
0261a04: 師云今日又問作甚麼士云只為者些都不是師云
0261a05: 是不是且止如何是你自己士云靈明不昧能知能
0261a06: 行者是師云果然不是怪居士不得。
0261a07: 僧問世尊拈花即不問迦葉微笑事如何師豎拳進
0261a08: 云恁麼則弄巧成拙去也師云山僧今日失利次日
0261a09: 僧禮拜云學人會得和尚昨日末後句特來拜謝師
0261a10: 云要參三十年。
0261a11: 僧問如何是錦上添花師打云加你一棒僧便喝師
0261a12: 又打云落在甚麼處僧接拄杖師按住云你又作麼
0261a13: 生僧無語師便掌進云如何是雪裏送炭師打云也
0261a14: 與你一棒進云棒頭有眼師連打云灼然灼然僧禮
0261a15: 拜師又打云更與你找足。
0261a16: 僧問倩女離魂阿那箇是真底師便打僧無語師云
0261a17: 會麼僧擬議師又打云切忌私奔。
0261a18: 師同明侍者入堂次者問未出方丈時還有佛法也
0261a19: 無師云無進云為甚卻無師云若有為甚侍者來堂
0261a20: 中問話進云某甲不與麼道何不道合取狗口師云
0261a21: 自首免罪。
0261a22: 僧問如何是銀山鐵壁師打云你也好一座。
0261a23: 僧問德山入門便棒臨濟入門便喝且道過在甚麼
0261a24: 處師打云杜撰禪和進云和尚也須三十棒師又打
0261a25: 云放過則不可。
0261a26: 僧問如何是不疑之地師拋下拄杖僧禮拜師取起
0261a27: 杖云還要我自取進云太多生師打云又道不疑之
0261a28: 地僧無語。
0261a29: 僧問破驢脊上足蒼蠅意旨如何師云切莫貪嘴。
0261a30: 僧問坐斷十方猶點額密移一步看飛龍如何是密
0261b01: 移一步師云動容揚古路不墮悄然機僧拜起師問
0261b02: 云會麼僧云不會師云者豈不是坐斷十方師又問
0261b03: 云會麼僧云不會師云者豈不是密移一步。
0261b04: 僧問臨濟在黃檗處六十痛棒如蒿枝拂意旨如何
0261b05: 師云彼丈夫兮我丈夫僧禮拜云謝師指示師云辜
0261b06: 負我也進云既是彼丈夫兮我丈夫辜負箇甚麼師
0261b07: 云彼丈夫兮我丈夫指示箇甚麼。
0261b08: 荅高峰大師六問
0261b09: 問大徹底人本脫生死因甚命根不斷。荅舉杖云將
0261b10: 謂別有那。問佛祖公案只是一箇道理因甚有明
0261b11: 與不明。荅云當初秖道茅長短燒了原來地不平。
0261b12: 問大修行人當遵佛行因甚不守毘尼。荅云恐成染
0261b13: 汙。問杲日當空無所不照因甚被片雲遮卻。荅云
0261b14: 一聲轟霹靂遍界黑漫漫。問人人有箇影子寸步
0261b15: 不離因甚踏不著。荅云迷頭作麼。問盡大地是箇
0261b16: 火坑得何三昧不被燒卻。荅豎拳云直教大地都燒
0261b17: 盡。
0261b18: 代西禪荅僧十七問
0261b19: 問文殊出女子定不得且置敢問罔明外還有人出
0261b20: 得麼。荅云學者不唧溜漢作麼。問既是怡山因甚
0261b21: 有難色。荅云換卻多少人眼睛。問萬象之中獨露
0261b22: 身未審燈籠與露柱是獨露身不是獨露身。荅云蒼
0261b23: 天蒼天。問長慶七破蒲團捲簾大悟且道悟箇甚
0261b24: 麼。荅云難掩者場羞。問一人孤峰頂上安禪一人
0261b25: 十字街頭打睡阿那箇堪與佛祖為師。荅云喚來與
0261b26: 山僧洗腳。問趙州到南方向火爐邊拾得箇無賓
0261b27: 主話從來無人舉著未審和尚還舉得麼。荅云闍黎
0261b28: 不得錯舉。問咫尺之間因甚不睹師顏。荅云山僧
0261b29: 罪過。問拄杖子吞卻山河大地一切有情向甚麼
0261b30: 處乞命。荅云敗將不斬。問正令全行佛祖乞命故
0261c01: 開一線狐兔威獰畢竟如何施設。荅云千鈞之弩不
0261c02: 為鼷鼠而發機。問古人道不許夜行投明須到秖
0261c03: 如到後又作麼生。荅云待汝到即向汝道。問古人
0261c04: 云一句中具三玄且道門前火把子具幾玄。荅云月
0261c05: 出三更。問一玄中具三要只如地上水碙砂是第
0261c06: 幾要。荅云和泥合水。問寶鏡云重離六爻偏正回
0261c07: 互爻未動時向甚麼處回互。荅云八八六十四。問
0261c08: 狗子無佛性且置土木瓦石還有佛性也無若道有
0261c09: 也是趙州兒孫若道無也是趙州兒孫畢竟作麼生
0261c10: 即得。荅云土木瓦石。問央崛乞食產婦臨盆吾佛
0261c11: 垂慈即得分娩倘不分娩又作麼生。荅云流水急如
0261c12: 駛落花空自停。問今日嗔明日喜且道是佛法是
0261c13: 世法。荅云車不橫推理無曲斷。問西禪寺裏更有
0261c14: 一事相借問得麼。荅云喪身失命。
0261c15: 僧問但願空諸所有慎勿實諸所無如何是實諸所
0261c16: 無師云所供是實進云如何是空諸所有師云所供
0261c17: 是實進云有無俱離空實俱非意旨如何師云所供
0261c18: 是實僧禮拜師打云添箇註腳。
0261c19: 僧問如何玉殿瓊樓卻被一莖艸蓋師云瞞我不得
0261c20: 進云如何一莖艸便現瓊樓玉殿師云瞞你不得。
0261c21: 慶繩葉廷尉問古人道發起勇猛剋日便悟去是否
0261c22: 師云此猶是對鈍漢說底話士不覺失聲云令人無
0261c23: 可推諉師云居士得恁麼伶俐士久之云古人見僧
0261c24: 便攔胸把住意旨如何師云不見道令人無可
0261c25: 士乃服膺。
0261c26: 魚山熊給諫二瞻趙璽卿敘三玄三要話趨問悟得
0261c27: 三玄三要便怎麼樣師云只得箇趙二瞻士云不
0261c28: 悟三玄三要又怎麼樣師云也只得箇趙二瞻士
0261c29: 云恁麼則悟也得不悟也得師云切忌兩頭走。
0261c30: 居士問秋月明似鏡即不問請和尚蟾光何處現
0262a01: 師云待月落潭空時向汝道士禮拜云向道已巳蒙師
0262a02: 指示向上宗乘事若何師便打。
0262a03: 僧問明知生是不生之理為甚被生死之所流轉師
0262a04: 云花缾香筋進云恁麼則盡大地都是佛法也師云
0262a05: 那裏得者消息來進云請和尚開示師云既盡大地
0262a06: 都是佛法又要開示箇甚麼僧罔措。
0262a07: 僧問趙州逢人便道喫茶去未審和尚教人喫箇甚
0262a08: 麼師云不教你喫茶僧禮拜師云只如喫茶與不喫
0262a09: 茶是同是別僧無語師令眾下語不契自代云口是
0262a10: 兩片皮。
0262a11: 僧問萬象之中獨露身是撥萬象不撥萬象師云喚
0262a12: 甚麼作身僧擬議師云蓋覆了也。
0262a13: 僧問如驢覷井時如何師云目前略露些些子遍界
0262a14: 從教千百身進云如井覷驢時如何師云光
0262a15: 唯自得六門何處覓行蹤進云覷與不覷時如何師
0262a16: 云識得驢便了管他覷不覷作甚麼。
0262a17: 僧問如何是寶華佛法師云不是挑磚便是撒土進
0262a18: 云向上還可商量也無師云若有儘汝商量。
0262a19: 僧問香林因問如何是衲衣下事荅云臘月火燒山
0262a20: 意旨如何師云春來地長艸復說偈云臘月火燒山
0262a21: 春來地長艸直下會便會切莫自起倒。
0262a22: 僧問一切總不得請師速道師連棒打云你要全奪
0262a23: 我便全與。
0262a24: 僧求開示師展兩手云會麼僧云不會師云莫嫌家
0262a25: 裏全無物須信壺中別有天。
0262a26: 四著語
0262a27: 大慧問佛炤喚作竹篦則觸不喚作竹篦則背意旨
0262a28: 如何著云雖著鎖枷同飲醉出身有路驗當機佛炤
0262a29: 云杜撰長老如麻似粟意旨如何著云便把自枷枷
0262a30: 獄子更換行纏出大門慧云你是第幾箇又作麼生
0262b01: 著云賣俏放憨重下水不知有己只拖人炤云今日
0262b02: 捉敗者老賊又作麼生著云饒君更有遮天綱透得
0262b03: 牢關奈我何。又大慧問著云賊過後張弓佛炤荅
0262b04: 著云倒轉槍頭驀面刺慧又問著云老老大大隨人
0262b05: 腳跟轉炤又荅慧云不但騎虎頭更善收虎尾。又
0262b06: 大慧問著云沒盡家財更索需佛炤荅著云遭劫多
0262b07: 番變作賊慧又問著云自縛去拏人炤又荅著云騎
0262b08: 賊馬趁賊。又大慧問著云垂絲定有無佛炤荅著
0262b09: 云離釣解返擲慧又問著云不入虎穴爭得虎子炤
0262b10: 又荅著云果見食牛之氣。
0262b11: 移改維那四著語前三移後一改
0262b12: 大慧問拋磚拋瓦佛炤荅獅子咬人慧又問開門捉
0262b13: 賊炤又荅出得門來倒鎖門。
0262b14: 因倒米房僧問米房既倒大眾喫箇甚麼師與一拳
0262b15: 云莫嫌麤糙。
0262b16: 僧貫初問不識玄旨徒勞念靜如何是玄旨師高聲
0262b17: 喚云貫初初禮拜師云伶俐衲僧一撥便轉初拜起
0262b18: 佇立久之師云你又念靜那便歸臥室。
0262b19: 僧問狂心頓歇時如何師云慶快平生進云歇後如
0262b20: 何師打云未歇在進云正恁麼時如何是學人轉身
0262b21: 吐氣處師擉云速退速退。
0262b22: 僧問如何是不屬生滅底心師云你喫飯來多少時
0262b23: 也僧佇思師云但有如何若何早屬生滅了也。
0262b24: 僧問初祖有折蘆渡江之玅用和尚作麼生師云單
0262b25: 單只得一條拄杖子進云除卻拄杖時如何師云設
0262b26: 除卻置在甚麼處進云此猶是者邊事那邊事作麼
0262b27: 生師舉杖云欲識一貫兩箇五百。
0262b28: 峻卿郭孝廉設齋次謝居士問如何是終身底事師
0262b29: 云只得者箇孝廉問云如何是者箇師云動著即錯
0262b30: 廉云如何是動師云不離靜處久之師問云如何是
0262c01: 靜廉云妄念不生師云我則不然廉云請和尚道師
0262c02: 云不離動處。
0262c03: 荅三眼汪居士六問法名行敕
0262c04: 問認得自己頭上安頭不識自己斬頭覓活威音王
0262c05: 已前一句畢竟作麼生道。荅云春日晴黃鸝鳴。問
0262c06: 迷中有悟悟復還迷迷悟兩忘底人又如何相見。荅
0262c07: 豎拳云是迷是悟。問三玄三要賓主功勳如何得
0262c08: 一句道盡。荅云瞎。問滴水千山浪雲乘萬斛舟還
0262c09: 許學人受用也無。荅云好事不如無。問趙州問二
0262c10: 菴主有麼有麼菴主俱豎拳荅秖如趙州問和尚和
0262c11: 尚又如何荅。荅攔胸一拳云若作淺深縱奪會入地
0262c12: 獄如箭射。問德山云今夜不荅話問話者三十棒
0262c13: 或有人掀倒禪床推翻下座以後德山作麼生為人。
0262c14: 荅但云似則也似是則未是。
0262c15: 
0262c16: 
0262c17: 
0262c18: 
0262c19: 
0262c20: 朝宗禪師語錄卷第七
