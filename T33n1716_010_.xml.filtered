0800a14: 
0800a15: 
0800a16: 妙法蓮華經玄義卷第十上
0800a17: 
0800a18: 天台智者大師說
0800a19: 大章第五釋教相者。若弘餘經不明教相。
0800a20: 於義無傷。若弘法華不明教者。文義有
0800a21: 闕。但聖意幽隱教法彌難。前代諸師或祖承
0800a22: 名匠。或思出神衿。雖阡陌縱橫莫知孰是。
0800a23: 然義不雙立理無兩存。若深有所以。復與
0800a24: 修多羅合者。錄而用之。無文無義不可信
0800a25: 受。南岳大師心有所證。又勘同經論。聿遵
0800a26: 佛語。天台師述而從用。略明教為五。一大
0800a27: 意。二出異。三明難。四去取。五判教。大意者。
0800a28: 佛於無名相中。假名相說。說餘經典。各赴
0800a29: 緣取益。至如華嚴初逗圓別之機。高山先
0800b01: 照。直明次第不次第。修行住上地上之功德。
0800b02: 不辨如來說頓之意。若說四阿含。增一明
0800b03: 人天因果。中明真寂深義。雜明諸禪定長
0800b04: 破外道。而通說無常知苦斷集證滅修
0800b05: 道。不明如來曲巧施小之意。若諸方等折
0800b06: 小彈偏歎大褒圓。慈悲行願事理殊絕。不明
0800b07: 並對訶讚之意。若般若論通則三人同入。
0800b08: 論別則菩薩獨進。廣歷陰入盡淨虛融。亦
0800b09: 不明共別之意。若涅槃在後。略斥三修。
0800b10: 粗點五味。亦不委說如來置教原始結要之
0800b11: 終。凡此諸經皆是逗會他意。令他得益。不
0800b12: 譚佛意意趣何之。今經不爾。絓是法門網
0800b13: 目。大小觀法十力無畏。種種規矩皆所不
0800b14: 論。為前經已說故。但論如來布教之元始。
0800b15: 中間取與漸頓適時。大事因緣究竟終訖。說
0800b16: 教之綱格大化之筌。其宿殖淳厚者。初即
0800b17: 頓與直明菩薩位行功德。言不涉小。文云。
0800b18: 始見我身聞我所說。即皆信受入如來慧。
0800b19: 其不堪者。隱其無量神德。以貧所樂法方
0800b20: 便附近。語令勤作。文云。我若讚佛乘眾生
0800b21: 沒在苦。如此之人。應以此法漸入佛慧。
0800b22: 既得道已。宜須彈斥。即如方等以大破小。
0800b23: 文云。苦切責之已。示以所繫珠。若宜兼通
0800b24: 半滿洮汰。如大品遣蕩相著。會其宗途文
0800b25: 云。將導眾人欲過嶮道。過此難已。定之
0800b26: 以子父。付之以家業拂之以權。顯之
0800b27: 以實本。當知此經唯論如來設教大綱。不
0800b28: 委微細綱目。譬如算者初下後除。紀定大
0800b29: 數不存斗斛。故無量義云。無量義者。從一
0800c01: 法生。則於一佛乘分別說三。此譬下算。
0800c02: 若收無量以入一。會三而歸大者。此譬除
0800c03: 算唯記大數焉。如是等意皆法身地。寂而
0800c04: 常照。非始道樹逗大逗小。佛智照機其來
0800c05: 久矣。文云。唯以一大事因緣出現於世。此
0800c06: 照大久矣。文云。殷勤稱歎方便。此照小久
0800c07: 矣。文云。諸佛法久後要當說真實。此照會
0800c08: 小歸大久矣。信解品云。踞師子床見子。便
0800c09: 識此語初鑒大機久矣。於牖中遙見其
0800c10: 子者。此鑒小機久矣。密遣二人方便附近。
0800c11: 語令勤作。此鑒須開三久矣。心相體信入
0800c12: 出無難。此鑒調斥久矣。領知眾物。此鑒洮
0800c13: 汰久矣。後付家業。此鑒教行等久矣。當知
0800c14: 佛意深遠。彌勒不識所為因緣。況下地二乘
0800c15: 凡夫等耶。文云。唯我知是相十方佛亦然。
0800c16: 又已今當說。最為難信難解。前經是已說隨
0800c17: 他意。彼不明此意。故易信易解。無量義是
0800c18: 今說。亦是隨他意亦易信易解。涅槃是當
0800c19: 說。先已聞故亦易信易解。將說此教。疑請
0800c20: 重疊具如本二文。受請說時秖是說於教
0800c21: 意。教意是佛意。佛意即是佛智。佛智至深。是
0800c22: 故三止四請。如此艱難比於餘經。餘經則
0800c23: 易。若始坐道場。梵王初請直言請法。亦無
0800c24: 疑網往復殷勤說諸方等。觀文可知。說大
0800c25: 品時猶酬梵請。唯華嚴中請金剛藏。可為
0800c26: 連類。而人師偏著。謂加於法華。言小乘致
0800c27: 請不及菩薩。此見一邊耳。身子騰眾心
0800c28: 云。佛口所生子合掌瞻仰待。求佛諸菩薩。大
0800c29: 數有八萬。欲聞具足道。何獨是一小乘。又
0801a01: 彌勒闔眾求決文殊。與解脫月金剛藏。若
0801a02: 為有異。又本門中菩薩。請佛說於佛法。
0801a03: 豈比菩薩請菩薩說菩薩法耶。若就此意
0801a04: 有加於彼。若彼列眾十方雲集。皆是盧舍那
0801a05: 佛。宿世知識。此經雲集地涌菩薩。皆從釋
0801a06: 尊發心。是我所化。此一往則齊而不無
0801a07: 密。又彼明十方佛說華嚴。被加者。同名法
0801a08: 慧金剛藏等。不言彼佛是舍那分身。今明
0801a09: 三變土田。一方各四百萬億那由他土。滿中
0801a10: 諸佛悉是釋尊分身。此意異彼。彼以華嚴
0801a11: 為勝。薳復出一兩句。非故興毀。若較其優
0801a12: 劣恐成失旨。但此法華開權顯本。前後二
0801a13: 文疑多請倍。不比餘經。秖為深論佛教妙
0801a14: 說聖心。近會圓因遠申本果。所以疑請不
0801a15: 已。若能精知教相。則識如來權實二智也。
0801a16: 教意甚深其略如是。
0801a17: ○二出異解者。即為十意。所謂南三北七。
0801a18: 南北地通用三種教相。一頓二漸三不定。華
0801a19: 嚴為化菩薩。如日照高山名為頓教。三藏
0801a20: 為化小乘。先教半字。故名有相教。十二年
0801a21: 後為大乘人。說五時般若乃至常住。名無
0801a22: 相教。此等俱為漸教也。別有一經非頓漸
0801a23: 攝。而明佛性常住。勝鬘光明等是也。此名
0801a24: 偏方不定教。此之三意通途共用也。一者虎
0801a25: 丘山岌師。述頓與不定不殊前舊。漸更為
0801a26: 三十二年前。明三藏見有得道。名有相教。
0801a27: 十二年後齊至法華。明見空得道名無相
0801a28: 教。最後雙林明一切眾生佛性。闡提作佛。
0801a29: 明常住教也。二者宗愛法師。頓與不定同
0801b01: 前。就漸更判四時教。即莊嚴旻師所用三
0801b02: 時不異前。更於無相後常住之前。指法華
0801b03: 會三歸一。萬善悉向菩提。名同歸教也。三
0801b04: 者定林柔次二師。及道場觀法師。明頓與
0801b05: 不定同前。更判漸為五時教。即開善光宅
0801b06: 所用也。四時不異前。更約無相之後同歸
0801b07: 之前。指淨名思益諸方等經。為褒貶抑揚
0801b08: 教。四者北地師亦作五時教。而取提謂波
0801b09: 利為人天教。合淨名般若為無相教。餘三
0801b10: 不異南方。五者菩提流支明半滿教。十二
0801b11: 年前皆是半字教。十二年後皆是滿字教。六
0801b12: 者佛馱三藏。學士光統。所辨四宗判教。一
0801b13: 因緣宗。指毘曇六因四緣。二假名宗。指成
0801b14: 論三假。三誑相宗。指大品三論。四常宗。指
0801b15: 涅槃華嚴等常住佛性本有湛然也七者有
0801b16: 師開五宗教。四義不異前。更指華嚴為法
0801b17: 界宗。即護身自軌大乘所用也。八者有人稱
0801b18: 光統云。四宗有所不收。更開六宗。指法
0801b19: 華萬善同歸。諸佛法久後要當說真實。名為
0801b20: 真宗。大集染淨俱融。法界圓普名為圓宗。餘
0801b21: 四宗如前。即是耆闍凜師所用。九者北地
0801b22: 禪師。明二種大乘教。一有相大乘。二無相
0801b23: 大乘。有相者。如華嚴瓔珞大品等。說階級
0801b24: 十地功德行相也。無相者。如楞伽思益真法
0801b25: 無詮次。一切眾生即涅槃相也。十者北地禪
0801b26: 師。非四宗五宗六宗二相半滿等教。但一佛
0801b27: 乘無二亦無三。一音說法隨類異解諸佛
0801b28: 常行一乘眾生見三。但是一音教也。出異
0801b29: 解。竟。
0801c01: ○三明難者。先難南地五時其義不成。餘
0801c02: 四時三時例壞也。若言十二年前名有相教
0801c03: 者。成實論師自誣己論。論云。我今正欲明
0801c04: 三藏中實義。實義者所謂空。是空非無相
0801c05: 耶。三藏非十二年前耶。又阿含中說。是
0801c06: 老死誰老死二皆邪見。無是老死即法空。
0801c07: 無誰老死即生空。三藏經中自說二空。二
0801c08: 空豈非無相。又釋論云。三藏中明法空為
0801c09: 大空。摩訶衍中明十方空為大空。即以法
0801c10: 空為大空。即大無相。又成道六年。即說殃
0801c11: 掘摩羅經。明空最切。此非無相誰是無相
0801c12: 耶云云。又大論云。從得道夜至泥洹夜。常說
0801c13: 般若。般若即空慧也。復次十二年前名有相
0801c14: 教。為得道為不得道。若得道則乖成論。論
0801c15: 師云。有相四諦。是調心方便實不得道。須
0801c16: 見空平乃能得道。既言有相那忽得道。若
0801c17: 不得道用此教為。又拘如五人。最初於
0801c18: 佛法寂然無聲字。獲真實知見。最初之言。
0801c19: 豈非十二年前得道耶。又若得道教同無
0801c20: 相。若不得道教同邪說。又若得道得何等
0801c21: 道。若見空得道還同無相。若不見空得
0801c22: 道。亦同九十五種。非得佛道。有相之教具
0801c23: 有二過云云。二難十二年後名無相教。明
0801c24: 空蕩相未明佛性常住。猶是無常。八十年
0801c25: 佛亦不會三歸一。亦無彈訶褒貶者。此不
0801c26: 可解。若言無相何意不蕩無常。猶有無
0801c27: 常何。謂無相。若言不明佛性法身常住
0801c28: 者。共般若。可非佛性法身常等。不共般若
0801c29: 云何非佛性耶。大經云。佛性有五種名。亦
0802a01: 名首楞嚴。亦名般若。般若乃是佛性之異
0802a02: 名。何得言非。彼即救言。經稱佛性亦名般
0802a03: 若者。是三德之般若。何關無相之般若。若
0802a04: 爾者。涅槃第八何意云如我先於摩訶般若
0802a05: 中。說我與無我其性不二。不二之性即是
0802a06: 實性。實性之性即是佛性。如此遙指明文灼
0802a07: 然。何意言非。又涅槃佛性。秖是法性常住不
0802a08: 可變易。般若明實相實際。不來不去即是
0802a09: 佛無生法。無生法即是佛。二義何異。故知法
0802a10: 性實相即是正因佛性。般若觀照即是了因
0802a11: 佛性。五度功德資發般若。即是緣因佛性。此
0802a12: 三般若。與涅槃三佛性復何異耶。金剛般若
0802a13: 論云。福不趣菩提。二能趣菩提。於餘名生
0802a14: 因於實名了因。實相了因能趣菩提。豈非
0802a15: 佛性。但名異義同如前分別。何得聞釋提
0802a16: 婆那民。謂非帝釋。其謬類此。若言無常八
0802a17: 十年佛說。非佛性常住者。涅槃亦云。八十
0802a18: 年佛背痛有疾。於娑羅入滅那忽譚常辨
0802a19: 性云云。釋論云。佛有生身法身。生身同人
0802a20: 法。有寒熱病患馬麥乞乳。法性身佛光明無
0802a21: 邊。色像無邊。尊特之身猶如虛空。為法性身
0802a22: 菩薩說法。聽法之眾尚非生死身。何況佛
0802a23: 耶。釋論云。又生身佛壽則有量。法身佛壽則
0802a24: 無量。豈可以無常八十年加於法身耶。小
0802a25: 乘中云法身尚其不滅。如均提沙彌憂惱。
0802a26: 佛問汝和尚戒身滅不。答言不。乃至解脫知
0802a27: 見滅不。答言不。何況般若法身而言無常。若
0802a28: 言般若無會三者。何故問住品云。諸天子
0802a29: 今未發三菩提心者。應當發。若入聲聞正
0802b01: 位。是人不能發三菩提心。何以故。與生死
0802b02: 作障隔故。是人若發三菩提心者。我亦隨
0802b03: 喜。所以者何。上人應求上法。我終不斷其
0802b04: 功德。若聲聞不求上法。何所隨喜。既隨喜
0802b05: 上法即是會三。若言般若無彈訶者。大品
0802b06: 云。二乘智慧猶如螢火。菩薩一日學智慧。
0802b07: 如日照四天下。又十三卷云。譬如狗不從
0802b08: 大家求食。反從作務者索。當來世善男女
0802b09: 人棄深般若。而攀枝葉。取聲聞辟支佛所
0802b10: 應行經。又云。見像觀跡皆名不黠。豈有彈
0802b11: 訶更劇於此。謂無褒貶耶。若言般若是第
0802b12: 二時教。引諸天子白佛云見第二法輪轉
0802b13: 者。何經不見第二。而獨言般若。淨名云。始
0802b14: 坐道樹力降魔。得甘露滅覺道成。乃至說
0802b15: 法不有亦不無。兩說相對亦應是第二法
0802b16: 輪轉。法華亦云。昔於波羅柰轉四諦法輪。
0802b17: 今復更轉最上之法輪。涅槃又云。昔於波羅
0802b18: 柰初轉法輪。八萬天人得須陀洹果。今於
0802b19: 此間拘尸那城。轉法輪時。八十萬億人得
0802b20: 不退轉。經經皆有此旨。亦應併是第二。何
0802b21: 獨般若耶。若言十二年後明無相者。何得
0802b22: 二夜常說般若。故知。無相之過亦甚眾多云
0802b23: 云。次難褒貶教是第三時。雖七百阿僧祇。
0802b24: 猶是無常不明常住。直是彈訶褒揚而已。
0802b25: 今問說般若時。諸大弟子皆轉教說法。雖
0802b26: 不悕取。咸以具知菩薩法門。何得被訶茫
0802b27: 然不識是何言。不知以何答。故知褒貶不
0802b28: 應在般若之後。非第三時也。又彌勒等亦
0802b29: 被屈折。何但聲聞。若言七百阿僧祇者。此
0802c01: 亦不然。其文自說佛身無為不墮諸數。金
0802c02: 剛之體何疾何惱。為度眾生現斯事耳。文
0802c03: 辨金剛而人判七百。涅槃亦辨金剛那忽
0802c04: 常住。又云。觀身實相觀佛亦然。又不思議
0802c05: 解脫有三種。真性實慧方便即是三佛性義。
0802c06: 且復塵勞之儔是如來種。豈非正因佛性。不
0802c07: 斷癡愛起諸明脫。明即了因性脫即緣因
0802c08: 性。三義宛然。判是無常。涅槃三種佛性何
0802c09: 得是常耶。次難第四時同歸教。正是收束
0802c10: 萬善入於一乘。不明佛性神通延壽。前過
0802c11: 恒沙後倍上數。亦不明常。此不應爾。法
0802c12: 華明一種性相一地所生。其所說法皆悉到
0802c13: 於一切智地。命章即云開示悟入佛之知
0802c14: 見。華嚴明佛智慧。猶帶菩薩智慧。菩薩智
0802c15: 慧如爪上土。如來智慧如十方土。法華純
0802c16: 說佛之智慧。如十方土。而非常者華嚴爪
0802c17: 上土。云何明常住。又華嚴始坐道場初成
0802c18: 正覺。成佛太近。法華明成佛久遠。中間今日
0802c19: 皆是耳。中所說而言是常。本地之教豈
0802c20: 不明常。又無量義經云。說華嚴海空歷劫
0802c21: 修行。未曾宣說如是甚深無量義經。甚深
0802c22: 無量義經已自甚深。甚深之經為法華弄引。
0802c23: 豈不明常。若言常住語少者。如天子一語
0802c24: 可非耶。文云。世間相常住。又云。無量阿
0802c25: 僧祇劫。壽命無量常住不滅。伽耶城壽命及
0802c26: 數數示現等。是應佛壽命阿僧祇。壽命無量
0802c27: 者是報佛壽命。常住不滅者。是法佛壽命也。
0802c28: 三佛宛然常住義足。法華論云。示現三種菩
0802c29: 提。一者應化佛菩提。隨所應見而為示現。
0803a01: 謂出釋氏宮去伽耶城不遠。坐道場得
0803a02: 三菩提也。二報佛菩提。謂十地滿足得常
0803a03: 涅槃。文云。我實成佛已來無量無邊。百千萬
0803a04: 億那由他劫也。三法佛菩提。謂如來藏性淨
0803a05: 涅槃。常清淨不變。文云。如來如實知見三
0803a06: 界之相。不如三界見於三界。謂眾生界即
0803a07: 涅槃界。不離眾生界即如來藏。又云。我不
0803a08: 敢輕於汝等。汝等皆當作佛。即正因佛性。
0803a09: 又云。為令眾生開佛知見。即了因佛性。又
0803a10: 云。佛種從緣起。即緣因佛性。法華論亦明三
0803a11: 種佛性。論云。唯佛如來證大菩提。究竟滿
0803a12: 足一切智慧。故名大。言我不敢輕於汝等汝
0803a13: 等皆當作佛者。示諸眾生皆有佛性也。經
0803a14: 論明據云何言無。又涅槃云。是經出世。如
0803a15: 彼果實。多所利益安樂一切。能令眾生見
0803a16: 如來性。如法華中八千聲聞得受記成
0803a17: 大果實。如秋收冬藏更無所作。若八千聲
0803a18: 聞。於法華中不見佛性。涅槃不應懸指。
0803a19: 明文信驗何勞苟執。又涅槃二十五云。究竟
0803a20: 畢竟者。一切眾生所得一乘。一乘者名為佛
0803a21: 性。以是義故我說一切眾生悉有佛性。一
0803a22: 切眾生悉有一乘故。今經是一乘之教。與
0803a23: 涅槃玄會。且涅槃猶帶三乘得道。此經純一
0803a24: 無雜。涅槃更不發。此經顯本義彰。處處
0803a25: 唱生處處現滅。未來常住三世益物。人眾
0803a26: 見燒我土不毀。豈是神通延壽有滅盡耶。
0803a27: 破神通延壽義云云。難第五時教。雙林常住。
0803a28: 眾生佛性闡提作佛者。問成論師依二諦解
0803a29: 義。第五時教為二諦攝不。若二諦攝與諸
0803b01: 教同。前教二諦猶是無常。雙林二諦何得
0803b02: 是常。若雙林不出二諦。能照別理破別惑
0803b03: 得是常者。前教所明二諦。亦照別理破別
0803b04: 惑。那忽無常。眾生佛性闡提作佛。例如此
0803b05: 難。故知明理不異前時。據何為常住耶。
0803b06: 難頓教者例此可解。實既是同據何為頓。
0803b07: 權雖別異不應從事判大小。則大顛倒云
0803b08: 云。次難偏方不定教。謂非次第別為一緣。
0803b09: 如金光勝鬘楞伽殃掘之流也。問殃掘之經
0803b10: 六年所說。列次第眾委悉餘經。彈斥明常
0803b11: 分明餘教。釋梵四王及十弟子。乃至文殊皆
0803b12: 被訶斥。同聞宛然應入次第。而今判作偏
0803b13: 方。淨名亦是彈訶。那得引為次第。又淨名
0803b14: 所訶事在往昔。追述前語以辭不堪。當
0803b15: 知。十二年前已應被訶。與殃掘同。若殃掘
0803b16: 偏方則淨名非次。若謂殃掘明常別為一
0803b17: 緣者。淨名云。塵勞之儔是如來種。何得是
0803b18: 次第之說云云。次難其依涅槃五味判五時
0803b19: 教。用從牛出乳。譬三藏十二年前有相教。
0803b20: 從乳出酪。譬十二年後般若無相教。從酪
0803b21: 出生蘇。譬方等褒貶教。從生蘇出熟蘇。
0803b22: 譬萬善同歸法華教。從熟蘇出醍醐。譬涅
0803b23: 槃常住教。此現見乖文義理顛倒相生。殊不
0803b24: 次第。何者經云。從牛出乳。譬初從佛出十
0803b25: 二部經。云何以十二部。對於九部有相教
0803b26: 耶。一者有相教無十二部。二者有相教非佛
0803b27: 初說。故不應以此為對云云。彼即救云。小
0803b28: 乘亦有十二部。引文證云。雪山忍草牛若食
0803b29: 者。即出醍醐。更有異草牛若食者。不出醍
0803c01: 醐。故知大小通有十二部。但有佛性無佛性
0803c02: 之異耳。今問縱令通有十二部者。何故不
0803c03: 取明佛性之十二部為乳教耶。大經第七
0803c04: 云。九部不明佛性。是人無罪。如言大海唯
0803c05: 有七寶。無有八寶。是人無罪。例此而言。
0803c06: 若十二部無佛性者。是人得罪。既言具十
0803c07: 二部何意不明佛性。即墮得罪之句。豈會
0803c08: 無罪十二部耶。若言從十二部出修多羅。
0803c09: 修多羅對無相般若教者。脩多羅則通一切
0803c10: 有相無相。五時皆名脩多羅。何以獨對無相
0803c11: 般若。解云般若中有直說義。復是第二時。故
0803c12: 以對之。若言直說應是脩多羅者。般若中
0803c13: 有譬說因緣說授記說論義說。那得獨是直
0803c14: 說耶。般若兼具眾說。以脩多羅為名者。餘
0803c15: 經亦直說。何不對脩多羅。若言第二時者。
0803c16: 何經非第二時。已如前難。從修多羅出方
0803c17: 等經。用對褒貶淨名等教者。淨名不應在
0803c18: 大品之後。已如前破云云。從方等出般若。
0803c19: 用對法華者。經文自云般若。而曲辨為法
0803c20: 華。迴經文就義。最為無意。涅槃云。八千
0803c21: 聲聞於法華受記。不道般若受記。那得
0803c22: 喚法華為般若。乖文失旨不成次第也。
0803c23: 從般若出大涅槃。彼即解云。從法華出大
0803c24: 涅槃。此亦不會經文。譬如很子又似羊
0803c25: 云云。五時之失其過如是。其四時三時無勞
0803c26: 更難。南方教相不可復依也。今更難用三
0803c27: 時義家云。十二年後訖至法華。同名無相教
0803c28: 者。法華會三般若亦應歸一。若不爾者。云
0803c29: 何同是無相。四時亦例爾。次難北地五時義。
0804a01: 若言提謂說五戒十善者。彼經但明五戒。
0804a02: 不明十善。唯是人教則非天教。縱以此為
0804a03: 人天教者。諸經皆明戒善。亦應是人天教
0804a04: 耶。又彼經云。五戒為諸佛之母。欲求佛道
0804a05: 讀是經欲求阿羅漢讀是經。又云。欲得
0804a06: 不死地。當佩長生之符。服不死之藥。持長
0804a07: 樂之印長生符者即三乘法是。長樂印者即
0804a08: 泥洹道是。云何獨言是人天教耶。又云。五
0804a09: 戒天地之根眾靈之源。天持之和陰陽。地持
0804a10: 之萬物生。萬物之母萬神之父。大道之元泥
0804a11: 洹之本。又四事本五陰六衰本。四事即四大。
0804a12: 四事本淨五陰本淨。六衰本淨。如此等意。窮
0804a13: 元極妙之說。云何獨是人天教耶。又提謂長
0804a14: 者。得不起法忍。三百人得信忍二百人得
0804a15: 須陀洹。四天王得柔順法忍。龍王得信根。
0804a16: 阿須輪眾皆發無上正真道意。觀此得道豈
0804a17: 是人天教耶。復次釋論結集法藏。初從波羅
0804a18: 奈至泥洹夕。凡所說小乘法。結為三法藏。
0804a19: 從初生至雙樹。凡說大乘結為摩訶衍藏。
0804a20: 奈苑之前不預小乘攝。何者爾時未有僧
0804a21: 寶。故不應用提謂為初教也。若言提謂
0804a22: 是祕密教。一音異解者。不應在顯露之初。
0804a23: 餘四時同南家已如前破云云。次難流支半
0804a24: 滿義。從初鹿苑三藏皆明半義。從般若已
0804a25: 去訖至涅槃。皆明滿者此不應然。從得道
0804a26: 夜常說般若。鹿苑已來何曾不滿。如提謂
0804a27: 時。無量天人得無生忍。成道六年已說殃掘
0804a28: 摩羅。涅槃云。我初成道恒沙菩薩來問是義。
0804a29: 如汝無異。當知鹿苑不應純半。從般若
0804b01: 已去諸經皆滿者。釋論云。般若非祕密教。以
0804b02: 付阿難。法華是祕密教付諸菩薩。若同是滿
0804b03: 教。何得一祕一不祕。又若皆是滿應同會
0804b04: 三。又若同是滿。生熟二蘇應同是醍醐。醍
0804b05: 醐應同是生熟蘇。能譬之味既差別不同。所
0804b06: 譬之法豈併是滿云云。次難四宗者。謂因緣
0804b07: 宗。指阿毘曇六因四緣。若爾成論亦明三
0804b08: 因四緣。一切諸法皆為因緣所成。因緣語通。
0804b09: 何獨在毘曇。又因緣宗異假名宗。故成論
0804b10: 云。見有四諦是調心法。不能得道。既立因
0804b11: 緣宗得何等道。若得小乘道。則與假名宗
0804b12: 同。何須別立。若得大乘道即與圓常等同。
0804b13: 何須別立。今別以為宗。應別判一道云云。
0804b14: 次難假名宗者。指成實論。觀三假浮虛。乃
0804b15: 是世諦事法。非彼論宗。彼論見空得道。應
0804b16: 用空為宗。又釋論。明三藏中空門。無假名
0804b17: 門。若指彼義應用彼宗。既別立名則非見
0804b18: 空得道云云。次難不真宗。此指大品十喻。
0804b19: 為不真誑相者。龍樹彈方廣云。取佛十喻。
0804b20: 說一切如幻如化無生無滅。失般若意。與
0804b21: 外道同。云何拾他被彈之義。立不真經。若
0804b22: 謂文明幻化。不辨佛性常住為不真者。
0804b23: 此則不然。經明佛性常住。已如前說。何但
0804b24: 此經明幻化耶。華嚴亦云。如化忍如夢忍。
0804b25: 心如工幻師等種種譬喻。涅槃亦云。諸法如
0804b26: 幻化。佛於中不著。絓是諸經皆明幻化。亦
0804b27: 應是不真宗。若諸經幻化非不真宗。何獨大
0804b28: 品苦為誑相。又難常宗指於涅槃。涅槃之經
0804b29: 何但明常。亦明非常非無常。能常能無常雙
0804c01: 用。具足八術。云何單取常用為宗。何不
0804c02: 取無常用為宗。單輪隻翼不能飛運云云。
0804c03: 彼云。誑相不真宗即是通教。常宗秖是真宗。
0804c04: 即是通宗者。宗則通真不真。不真何意沒宗
0804c05: 而用教。真宗何意無教而立宗。宗若無教
0804c06: 何得知真。真宗若沒宗有教。則同名通教。
0804c07: 若俱沒教留宗則同名通宗。若俱安教則
0804c08: 同名通宗教。若留不真真。則名通不真宗
0804c09: 教通真宗教。通不真宗可為三乘通脩。通
0804c10: 真宗亦應三乘通脩也。若言此通是融通之
0804c11: 通者。通教亦是通真之真也。此則兩名混同
0804c12: 義無別也。彼引楞伽經云。說通教童蒙。宗
0804c13: 通教菩薩。故以真宗為通宗也。若爾是則
0804c14: 因緣假名不真。皆是童蒙不應悉立宗也。
0804c15: 覆並決。四宗名義甚不便也。次難五宗
0804c16: 者。難四宗如前。若言華嚴為法界宗。異
0804c17: 大涅槃。涅槃非法界但名常宗。大經云。大
0804c18: 般涅槃是諸佛法界。若為劣謝華嚴耶。若
0804c19: 常非法界法界非常。法界非常應有生滅。
0804c20: 常非法界攝法不盡。此皆不可然也。大品
0804c21: 云。不見一法出法性外者。法性即是法界。
0804c22: 又云。一切法趣色是趣不過。豈非法界之
0804c23: 說。而獨言華嚴是法界。異於涅槃大品耶。
0804c24: 次難六宗者。四宗如前難。今問真常兩宗。
0804c25: 真常若同。何故開兩真常。若異俱非妙法。
0804c26: 何者真若非常真則生滅。常若非真常則虛
0804c27: 偽。又真若非常。與前三宗何異。若常非真
0804c28: 即有破壞法。次難圓宗。若言大集染淨圓
0804c29: 融。異於涅槃華嚴者。此亦不然。大品云。
0805a01: 即色是空非色滅空。釋論解云。色是生死
0805a02: 空是涅槃。生死際涅槃際一而無二。此豈
0805a03: 非染淨俱融。又云。一切趣色欲。趣瞋趣
0805a04: 癡諸見等。豈非俱融之相。淨名云。一切塵
0805a05: 勞是如來種。不斷癡愛起諸明脫。行於非
0805a06: 道通達佛道。此圓融何異大集云云。此六
0805a07: 宗五宗。皆倚傍四宗而開。但四宗無文。或
0805a08: 言出頂王經。經云。初說因緣諸法空。次教
0805a09: 諸子一乘常住法。諸法空者。不應是假名
0805a10: 宗也。一乘常住者。不應是通教誑相也。或
0805a11: 言經不度也。四宗既爾。五宗六宗約四開
0805a12: 立。皆難信用也。次難有相無相大乘教者。
0805a13: 相無相不應單說。何者。本約真論俗還約
0805a14: 俗論真。一切智人以無為法而有差別。華
0805a15: 嚴雖論十地何曾不約法身。楞伽思益。雖
0805a16: 復論空何曾不說無生忍。若純用有相相
0805a17: 則無體。教何所詮亦不得道。若純用無相。
0805a18: 無相真寂絕言離相。言語道斷心行處滅。則
0805a19: 非復是教云何可說。若言是教教即是相。
0805a20: 何謂無相。大品須菩提問云。若諸法畢竟無
0805a21: 所有。云何說有一地乃至十地。佛答云。以
0805a22: 諸法畢竟無所有故。則有菩薩初地至十
0805a23: 地。若諸法有決定性者。則無一地乃至十
0805a24: 地。故知二種大乘別說乖經云云。次難一音
0805a25: 教者。但言一大乘無三差別者。秖是實智
0805a26: 不見權智。若但大乘者。法華何故云我若
0805a27: 讚佛乘。眾生沒在苦破法不信故墜於三
0805a28: 惡道。尋時思方便諸佛皆歡喜。故知非獨
0805a29: 一大乘教。若純是一乘。亦應純長者身。既有
0805b01: 垢衣之體。亦有大小教異。那得混判一音
0805b02: 失於方便。若言佛常說一乘。眾生見三者。
0805b03: 此則眾生能化佛是所化。佛既是能化。應能
0805b04: 說三乘。何得用一乘。若言法華純一可
0805b05: 爾。華嚴五天往反。亦為鈍根菩薩開別方
0805b06: 便。況餘經耶。故知一音之教但有一大車。無
0805b07: 有僕從方便侍衛。但有智慧波羅蜜。無方
0805b08: 便波羅蜜云云。
0805b09: ○四研詳去取者。覈實故言研。覈權故言
0805b10: 詳。適法相故言去取。若五時明教。得五味
0805b11: 方便之文。而失一道真實之意。雖得其文
0805b12: 配對失旨。其文通用其對宜休。若言十二
0805b13: 年前明有相教。此得小乘一門而失三門。
0805b14: 何者。三藏有四門得道。或見有得道如阿
0805b15: 毘曇。或見空得道如成實。或見亦有亦空
0805b16: 得道。如昆勒。或見非空非有得道。如車
0805b17: 匿。故知泥洹真法寶。眾生各以種種門入。
0805b18: 若欲舉一標四。應總言三藏。若欲廣明
0805b19: 備立四種。何意偏存有相失沒三耶。疑
0805b20: 誤後生空有成諍。若三藏中菩薩。須廣學
0805b21: 四門通諸方便。後得佛時名正遍知。若但
0805b22: 標有相之教。唯得見有得道。一門聲聞全
0805b23: 失三門入泥洹路。則於小乘義闕。若但有
0805b24: 相秖偏知一門。不解三門非正遍知。於菩
0805b25: 薩義闕。其闕則眾故須棄。其得則寡唯存
0805b26: 一。若十二年後明無相。無相者此得共般
0805b27: 若。失不共般若。共般若有四門。如幻如化
0805b28: 即有門。幻化即無是空門。幻化有而不有。是
0805b29: 亦空亦有門。雙非幻化即非空非有門。若
0805c01: 言般若無相者。秖得共般若一空門。全失
0805c02: 三門。亦失七門。尚不是因中正遍知。況果
0805c03: 上正遍知。其失則去其得則取云云。若言第
0805c04: 三時。抑挫聲聞褒揚菩薩。此得斥小一種
0805c05: 聲聞。全失七種聲聞。得顯大一意。全不得
0805c06: 折挫諸偏菩薩。褒揚極圓菩薩。亦不得折
0805c07: 挫諸權菩薩。褒揚於實菩薩。又不識偏圓
0805c08: 權實四門。所得處少不得處多。若言第四
0805c09: 時同歸之教。唯得萬善同歸一乘之名。不得
0805c10: 萬善同歸一乘之所。所者即佛性。同歸常住
0805c11: 等也。秖得會三歸一。不得會五歸一。不得
0805c12: 會七歸一。唯得歸於一不得歸佛性常住。
0805c13: 有如此等失云云。第五時。若依二諦論常
0805c14: 住。則非常住。若不依二諦無所間然。彼
0805c15: 雖明常。全失非常非無常。雙用常無常。
0805c16: 唯得四術之一。永失七術。復不得其正體
0805c17: 云云。四時教三時教無文可依。無實可據。
0805c18: 進退無所可取云云。北地五時亦無文據。又
0805c19: 失實意。其間去取類前可知。半滿教得實
0805c20: 意失方便意。四宗教失五味方便意。又失
0805c21: 實意。五宗六宗例如此。二種大乘教權實乖
0805c22: 離。父母乖離。導師云何得生。權若離實無
0805c23: 實相印。是魔所說。實若離權不可說示。一
0805c24: 音教得實失權。鰥夫寡婦不成生活。永無
0805c25: 子孫。眾家解教種種不同。皆是當世之師。各
0805c26: 各自謂有於深致。時既流播義亦添。雜晚
0805c27: 賢情執苟諍紛紜。所以上來研難。次論去取。
0805c28: 略知大意云云。若除其病如上所說。若不
0805c29: 除法。用之則異。云何用異。有相則具用四
0806a01: 門。無相則用共不共。八門褒貶則用貶小
0806a02: 褒大。貶偏褒圓。貶權褒實。同歸則用同
0806a03: 歸一乘常住佛性。究竟圓趣。常住則用非
0806a04: 常非無常。雙用常無常。二鳥俱遊。八術具
0806a05: 足。用五味則次第如文在下當說。用提謂
0806a06: 波利。亦不止是人天之乘。用半滿則有五
0806a07: 句。滿開滿立半。破半明滿。帶半明滿。廢
0806a08: 半明滿。用因緣假名。則為三藏兩門耳。
0806a09: 用誑相是通教一門耳。用真秖是常。常秖
0806a10: 是真。法界不獨在華嚴。圓宗不偏指大集。
0806a11: 用有相無相者。約有相明無相。約無相
0806a12: 明有相。二不相離。用一音者。有慧方便
0806a13: 解。有方便慧解。設取其名用義永異云云。
0806a14: ○五判教相者。即為六。一舉大綱。二引三
0806a15: 文證。三五味半滿相成。四明合不合。五通
0806a16: 別料簡。六增數明教。一大綱三種。一頓二
0806a17: 漸三不定。此三名同舊義異也云云。今釋此
0806a18: 三教各作二解。一約教門解。二約觀門
0806a19: 解。教門為信行人。又成聞義。觀門為法行
0806a20: 人。又成慧義。聞慧具足。如人有目。日光明
0806a21: 照見種種色。具如釋論偈云云。先約教者。
0806a22: 若華嚴七處八會之說。譬如日出先照高
0806a23: 山。淨名中唯嗅薝蔔。大品中說不共般若。
0806a24: 法華云但說無上道。又始見我身聞我所
0806a25: 說。即皆信受入如來慧。若遇眾生盡教佛
0806a26: 道。涅槃二十七云。雪山有草名為忍辱。牛
0806a27: 若食者即得醍醐。又云。我初成佛。恒沙菩
0806a28: 薩來問是義。如汝無異。諸大乘經。如此意
0806a29: 義類例皆名頓教相也。非頓教部也。二漸
0806b01: 教相者。如涅槃十三云。從佛出十二部經。
0806b02: 從十二部經出修多羅。從修多羅出方等
0806b03: 經。從方等經出般若。從般若出涅槃。如
0806b04: 此等意即是漸教相也。又始自人天二乘菩
0806b05: 薩佛道。亦是漸也。又中間次第入亦是漸云
0806b06: 云。三不定教者。此無別法。但約頓漸其義
0806b07: 自明。今依大經二十七云。置毒乳中乳即
0806b08: 殺人。酪蘇醍醐亦能殺人。此謂過去佛所。
0806b09: 聞大乘實相之教。譬之以毒。今值釋迦
0806b10: 聲教。其毒即發結惑人死。若如提謂波利。但
0806b11: 聞五戒不起法忍。三百人得信忍。四天王
0806b12: 得柔順忍。皆服長樂之藥。佩長生之符。住
0806b13: 於戒中見諸佛母。即是乳中殺人也酪中殺
0806b14: 人者。如智度論云。教有二種。一顯露教。二
0806b15: 祕密教。顯露者。初轉法輪。五比丘及八萬諸
0806b16: 天得法眼淨。若祕密教。無量菩薩得無生法
0806b17: 忍。此是毒至於酪。而能殺人也。生蘇中殺
0806b18: 人者。有諸菩薩。於方等大乘教得見佛性。
0806b19: 住大涅槃。即其義也。熟蘇殺人者。有諸菩
0806b20: 薩。於摩訶般若教得見佛性。即其義也醍
0806b21: 醐殺人者。如涅槃教中。鈍根聲聞開發慧
0806b22: 眼。得見佛性。乃至鈍根緣覺。菩薩七種方
0806b23: 便皆入究竟涅槃。即其義也。是名不定教
0806b24: 相也。非不定部。二約觀門明義者。一圓頓
0806b25: 觀。從初發心即觀實相。修四種三昧行八
0806b26: 正道。即於道場開佛知見得無生忍。如牛
0806b27: 食忍草即得醍醐。其意具在止觀云云。二
0806b28: 漸次觀。從初發心為圓極故。修阿那波那
0806b29: 十二門禪。即是根本之行。故云凡夫如雜血
0806c01: 乳。次修六妙門十六特勝。觀練熏修等。乃
0806c02: 至道品四諦觀等。即是聲聞法。如清淨乳行
0806c03: 也。次修十二緣觀即是緣覺如酪行也。次
0806c04: 修四弘誓願六波羅蜜。通藏菩薩所行事理
0806c05: 之法。皆如生蘇行也。次修別教菩薩所行
0806c06: 之行。皆如熟蘇。故云菩薩如熟蘇也。次修
0806c07: 自性禪入一切禪。乃至清淨淨禪。此諸法
0806c08: 門。能見佛性住大涅槃。真應具足故名醍
0806c09: 醐行也。若的就菩薩位辨五味義。如上行
0806c10: 妙中辨。亦如次第禪門說也。是名漸次觀
0806c11: 也。不定觀者。從過去佛深種善根。今修證
0806c12: 十二門。豁然開悟得無生忍即是毒在乳中。
0806c13: 即能殺人也。若坐證不淨觀九想十想背捨
0806c14: 勝處。有作四聖諦觀等。因此禪定豁然。心
0806c15: 開意解。得無生忍。即是毒至酪中殺人也。
0806c16: 若有人發四私誓願。修於六度。體假入空
0806c17: 無生四諦觀。豁然悟解得無生忍。即是毒至
0806c18: 生蘇殺人也。若人修行六度。修從空出假。
0806c19: 修無量四諦觀。豁然心悟得無生忍。是毒
0806c20: 至熟蘇而殺人也。若有坐禪。修中道自性
0806c21: 等禪正觀。學無作四聖諦行法華般舟等四
0806c22: 種三昧。豁然心悟得無生忍。即是醍醐行中
0806c23: 殺人也。今辨信法兩行明於佛法。各作三
0806c24: 意。歷前諸教。無有一科而不異諸法師
0806c25: 也。若欲修禪學道歷前諸觀。為法行人。
0806c26: 說安心法。無有一科與世間禪師同也。是
0806c27: 名略點教觀大意。大該佛法。二引三文證
0806c28: 者。所謂方便品無量義經信解品也。方便品
0806c29: 云。我始坐道場。觀樹亦經行。於三七日中。
0807a01: 思惟如此事。我所得智慧。微妙最第一。眾
0807a02: 生諸根鈍。云何而可度。我寧不說法。疾
0807a03: 入於涅槃。尋念過去佛所行方便力。我
0807a04: 今所得道。亦應說三乘我始坐道場。即是
0807a05: 明頓。何者從兜率下。法身眷屬。如陰雲
0807a06: 籠月共降母胎。胎若虛空常說妙法。乃至
0807a07: 寂滅道場。始成正覺。為諸菩薩純說大乘。
0807a08: 如日初出前照高山。此明釋迦最初頓說
0807a09: 也。序品云。佛放眉間光。遍照東方萬八千
0807a10: 土。聖主師子演說經法。微妙第一教諸
0807a11: 菩薩。次云。若人遭苦。為說涅槃盡諸苦際。
0807a12: 即是現在佛先頓後漸。又文殊釋疑引昔佛
0807a13: 亦爾。文云。又見諸如來自然成佛道。世尊
0807a14: 在大眾敷演深法義。次即云。一一諸佛土
0807a15: 聲聞眾無數。即是古佛先頓後漸。又下方涌
0807a16: 出菩薩問訊佛。答云。如是如是眾生易度。
0807a17: 始見我身聞我所說。即皆信受入如來慧。
0807a18: 除先修習學小乘者。如是之人。我今亦令
0807a19: 得聞是經入於佛慧。即是釋迦初頓後漸。
0807a20: 如此等初頓。未必純教法身菩薩。亦有凡
0807a21: 夫大根性者。即有兩義。當體圓頓得悟者。
0807a22: 即是醍醐。初心之人。雖聞大教始入十信。
0807a23: 最是初味。初能生後復是於乳。何者雖言
0807a24: 是頓。或乘戒俱急。或戒緩乘急。如此業生。
0807a25: 無由自致。必須應生引入七處八會。大機
0807a26: 扣佛。譬忍辱草。圓應頓說譬出醍醐。又頓
0807a27: 教最初始入內凡。仍呼為乳。呼為乳者。意
0807a28: 不在淡。以初故本故。如牛新生血變為乳。
0807a29: 純淨在身。犢子若。牛即出乳。佛亦如是。
0807b01: 始坐道場新成正覺。無明等血轉變為明。
0807b02: 八萬法藏十二部經。具在法身。大機犢子先
0807b03: 感得乳。乳為眾味之初。譬頓在眾教之首。
0807b04: 故以華嚴為乳耳。三教分別即名頓教。亦
0807b05: 即醍醐五味分別即名乳教。又約行者。大
0807b06: 機稟頓即破無明。得無生忍行如醍醐。又
0807b07: 雖稟此頓未能悟入。始初立行。故其行
0807b08: 如乳。若望小根性人行。又如乳。何者大教
0807b09: 擬小如聾如。非己智分。行在凡地全生
0807b10: 如乳。以此義故頓教在初。亦名醍醐亦
0807b11: 名為乳。其意可見也。次開漸者。佛本以大
0807b12: 乘擬度眾生。其不堪者尋思方便。趣波
0807b13: 羅柰。於一乘道分別說三。即是開三藏教
0807b14: 也。非但釋迦隱其無量神德作斯漸化。過
0807b15: 現諸佛亦復如是如前所引。當知初頓之
0807b16: 後。次開於漸。故涅槃云。從佛出十二部經。
0807b17: 從十二部出修多羅。正與此義相應。譬如
0807b18: 從牛出乳從乳出酪。其譬不違漸機。於頓
0807b19: 教未轉全生如乳。三藏中轉革凡成聖。喻
0807b20: 變乳為酪。即是次第相生。為第二時教。不
0807b21: 取濃淡優劣為喻也。方便品文齊於此。
0807b22: 妙法蓮華經玄義卷第十上
0807b23: 
0807b24: 
0807b25: 妙法蓮華經玄義卷第十下
0807b26: 
0807b27: 天台智者大師說
0807b28: 次引無量義為證者。文云。我以佛眼觀一
0807b29: 切法。不可宣說。所以者何。諸眾生性欲不
0807c01: 同。性欲不同種種說法。文辭是一而義別
0807c02: 異。義異故眾生解異。解異故得法得果得道
0807c03: 亦異。初說四諦為求聲聞人。而八億諸天
0807c04: 來下聽法。發菩提心。中於處處說甚深十
0807c05: 二因緣。為求支佛人。次說方等十二部經。
0807c06: 摩訶般若。華嚴海空。宣說菩薩歷劫修行。而
0807c07: 百千比丘無量眾生。發菩提心。或住聲聞。萬
0807c08: 億人天得須陀洹至阿羅漢。住辟支佛。佛
0807c09: 眼觀一切法。即是頓法在前。四諦十二緣即
0807c10: 是次漸。若依此文說三藏竟。次說方等十
0807c11: 二部經。所以次小說大者。佛本授大。眾生
0807c12: 不堪抽大出小令斷結成聖。雖有此益。
0807c13: 非佛本懷。次說方等維摩思益殃掘摩羅。
0807c14: 彈訶小乘保果之僻。譏刺三藏斷滅之非。故
0807c15: 身子善吉。齊教專小初不曾聞大乘威德。
0807c16: 或茫然棄。或怖畏華。不知是何言。不
0807c17: 知以何答。然方等彈斥教。在三藏之後。被
0807c18: 訶之時。應在十二年前。何以得知。皆追述
0807c19: 昔訶驗是前事何者前已稟教得道。證於
0807c20: 無學。荷佛恩深心相體信。不復恚怒。自昔
0807c21: 至今恣殃掘之譏。任淨名之折。得為恥小
0807c22: 慕大之益。喻如烹酪作生蘇。即此義也。按
0807c23: 無量義。得知方等是三藏之後。為第三時
0807c24: 教也。按無量義經云。次說摩訶般若華嚴
0807c25: 海。空歷劫修行者。此是方等之後。而明大
0807c26: 品。大品或說無常無我。或說於空。或說不
0807c27: 生不滅。皆歷色心至一切種智。句句迴轉
0807c28: 明修行法。即是歷劫修行之意也。又云。百千
0807c29: 比丘萬億人天。得須陀洹及阿羅漢。住辟支
0808a01: 佛者。驗是共般若也。而言華嚴海空者。若
0808a02: 作寂滅道場之華嚴。此非次第。今依法性
0808a03: 論云。鈍根菩薩三處入法界。初則般若。次則
0808a04: 法華後則涅槃。因般若入法界。即是華嚴
0808a05: 海空。又華嚴時節長。昔小機未入如聾如
0808a06: 。今聞般若即能得入。即其義焉。大品通
0808a07: 三乘人可得有四果。華嚴隔小故無此義。
0808a08: 故方等之後次說般若。為第四時教也。復
0808a09: 言熟蘇味者。命令轉教領知眾物。心漸通
0808a10: 泰。自知螢火不及日光。敬伏之情倍更轉
0808a11: 熟。如從生蘇轉成熟蘇也。又解。般若之後
0808a12: 明華嚴海空者。即是圓頓法華教也。何者初
0808a13: 成道時。純說圓頓。為不解者大機未濃。以
0808a14: 三藏方等般若。洮汰淳熟根利障除。堪聞圓
0808a15: 頓。即說法華開佛知見。得入法界。與華
0808a16: 嚴齊。法性論中入者是也。故下文云。始見
0808a17: 我身入如來慧。今聞是經入於佛慧。初後
0808a18: 佛慧圓頓義齊。故次般若之後說華嚴海
0808a19: 空。齊法華也。亦第五時教也。復言醍醐者。
0808a20: 是眾味之後也。涅槃稱為醍醐。此經名大王
0808a21: 。故知二經俱是醍醐。又燈明佛說法華經
0808a22: 竟。即於中夜唱入涅槃。彼佛一化。初說華
0808a23: 嚴後說法華。迦葉佛時亦復如是。悉不明
0808a24: 涅槃。皆以法華為後教後味。今佛熟前番
0808a25: 人。以法華為醍醐。更熟後段人。重將般
0808a26: 若洮汰方入涅槃。復以涅槃為後教後味。
0808a27: 譬如田家。先種先熟先收。晚種後熟後收。法
0808a28: 華八千聲聞。無量損生菩薩。即是前熟果實。
0808a29: 於法華中收更無所作。若五千自起人天被
0808b01: 移。皆是後熟涅槃中收。為此義故。故云從
0808b02: 摩訶般若出大涅槃。即後番次第也。按無
0808b03: 量義云。摩訶般若次華嚴海空。即前番法華
0808b04: 中次第也。問何意知鈍者於法華不入。更
0808b05: 用般若洮汰。答釋論云。須菩提何故更問
0808b06: 菩薩畢定不畢定。答云。須菩提於法華中。
0808b07: 聞諸菩薩受記作佛。今於般若中。更問畢定
0808b08: 不畢定。當知法華之後更明般若也。三引
0808b09: 信解品。四大聲聞領教證次第者。文云。其
0808b10: 父先來求子不得。中止一城其家大富多
0808b11: 有僮僕臣佐吏民。亦甚眾多。時貧窮子。遇
0808b12: 到父舍疾走而去。即遣傍人急追將還。窮
0808b13: 子驚愕稱怨大喚。無罪囚執此必定死。父
0808b14: 語使言。不須此人勿強將來。此領何義
0808b15: 領初成佛寂滅道場。法身大士四十一地眷
0808b16: 屬圍遶。說圓頓教門。于時以大擬子機生
0808b17: 悶絕。當知。佛日初出頓教先開。譬如從牛
0808b18: 必先出乳。爾時長者將欲誘引其子。而以
0808b19: 方便。密遣二人形色憔悴無威德者。汝可
0808b20: 詣彼徐語窮子。雇汝除糞。即脫纓珞著
0808b21: 垢膩衣。以方便故得近其子。此領何義。此
0808b22: 領次頓之後。隱舍那威德相。好作老比丘
0808b23: 像。說三藏之教。二十年中常令除糞得一
0808b24: 日之價。即是從十二部後出修多羅。于時
0808b25: 見思已斷無漏心淨。譬如從乳出酪也。又
0808b26: 經過是已後。心相體信出入無難。然其所止
0808b27: 故在本處。此領何義。明三藏之後次說方
0808b28: 等已得道果心相體信。聞大名入住小名
0808b29: 出。苦言彈訶名無難。又進宅內名入。入
0808c01: 見群臣豪族大功德力。聞寶炬陀羅尼。見
0808c02: 不思議解脫神變故名入也。出者止宿草
0808c03: 庵。二乘境界名出也。心相體信者。得羅漢
0808c04: 已聞罵不瞋。內心慚愧。不敢以聲聞支佛
0808c05: 法化人。心漸淳熟如從酪出生蘇。是名
0808c06: 從修多羅出方等經。即第三時教也。是時
0808c07: 長者有疾。自知將死不久。語窮子言。我今
0808c08: 多有金銀珍寶倉庫。盈溢其中。多少所應
0808c09: 取與。窮子受領知眾物。而無悕取一餐
0808c10: 之意。然其所止故在本處。此領何義。從方
0808c11: 等後次說般若。般若觀慧即是家業。歷於
0808c12: 名色乃至種智即是眾物。善吉等轉教即是
0808c13: 領知。但為菩薩說自不行證。故無怖取。即
0808c14: 是從方等經出摩訶般若。因是得識大士
0808c15: 法門。滅破無知。譬從生蘇出熟蘇。是為
0808c16: 第四時教也。復經少時。父知子意漸已通
0808c17: 泰。臨欲終時。而命其子并會親族。即自宣
0808c18: 言。此實我子我實其父。今吾所有皆是子有。
0808c19: 付以家業窮子歡喜。得未曾有。此領何義。
0808c20: 即是般若之後次說法華。先以領知庫藏諸
0808c21: 物。後不須說但付業而已。譬前轉教皆知
0808c22: 法門。不須重演觀法。直破草庵賜一大
0808c23: 車。授作佛記。豈非明見佛性住大涅槃。故
0808c24: 言從摩訶般若出大涅槃。是時無明破中
0808c25: 道理顯。其心皎潔如清醍醐。即是從於熟
0808c26: 蘇轉出醍醐。為第五時教也。此五味教。調
0808c27: 熟一段漸機眾生。如身子等大德聲聞。於法
0808c28: 華中得受記。見如來性成大果實。如
0808c29: 秋收冬藏。更無所作。不生不生名大涅槃。
0809a01: 即是前番。從摩訶般若出妙法華。為未熟
0809a02: 者更論般若入於涅槃而見佛性。即是後
0809a03: 番。又從般若出大涅槃也。然二經教意起
0809a04: 盡是同。如法華三周說法。斷奠聲聞咸歸
0809a05: 一實。後開近顯遠明菩薩事。涅槃亦爾。先勝
0809a06: 三修斷奠聲聞入祕密藏。後三十六問明
0809a07: 菩薩事也。又涅槃臨滅更扶三藏。誡約將
0809a08: 來。使末代鈍根不於佛法起斷滅見。廣
0809a09: 開常宗破此顛倒。令佛法久住。如此等事
0809a10: 其意則別。第五醍醐佛性味同也。三約五味
0809a11: 半滿相成者。若直論五味猶同南師但得
0809a12: 方便。若直半滿猶同北師但得其實。今明五
0809a13: 味不離半滿。半滿不離五味。五味有半滿
0809a14: 則有慧方便解。半滿有五味有方便慧解。
0809a15: 權實俱遊如鳥二翼。雖復俱遊行藏得所。
0809a16: 若華嚴頓滿大乘家業。但明一實不須方
0809a17: 便。唯滿不半。於漸成乳。三藏客作但是方
0809a18: 便。唯半不滿。於漸成酪。若方等彈訶則半
0809a19: 滿相對。以滿斥半。於漸成生蘇。若大品領
0809a20: 教帶半論滿。半則通為三乘。滿則獨為菩
0809a21: 薩。於漸成熟蘇。若法華付財廢半明滿。若
0809a22: 無半字方便調熟鈍根。則亦無滿字開佛
0809a23: 知見於漸成醍醐。如來殷勤稱歎方便者。
0809a24: 半有成滿之功。意在此也。四大聲聞領解。
0809a25: 無上寶聚不求自得。安住實智中者。皆由
0809a26: 半滿相成意在此也。四明合不合者。半滿
0809a27: 五味既通約諸經。諸經不同。今當辨其開
0809a28: 合。若華嚴正隔小明大。於彼初分永無
0809a29: 聲聞。後分則有。雖復在坐如聾如。非其
0809b01: 境界。爾時尚未有半。何所論合。次開三
0809b02: 乘引接小機。令斷見思。則以小隔大既
0809b03: 不論滿。何所可合。故無量義云。三法四果
0809b04: 二道不一。不一即不合也。若方等教。或半滿
0809b05: 雙明。或半滿相對。或以滿彈半稟半聞滿。
0809b06: 雖知小猶未入大。故云止宿草庵。下劣
0809b07: 之心猶未能改。則半滿不合。般若以滿洮
0809b08: 練於半。命領家業。明半方便通入無生。半
0809b09: 字法門皆是摩訶衍。是合其法。而不悕取
0809b10: 一餐之物。即是未合其人。是故半滿不合。
0809b11: 若至法華。覺悟化城云非真實。汝等所行
0809b12: 是菩薩道。即是合法。汝實我子即是合人。
0809b13: 人法俱合。自鹿苑開權。歷諸經教來至法
0809b14: 華。始得合實。故無量義云。四十餘年未顯
0809b15: 真實。若於法華未合。於涅槃得合。法性
0809b16: 論明中下二根入法界者。即是得合菩薩
0809b17: 也。若論聲聞。一祕密合。二顯露合。祕密合
0809b18: 者。初為提謂說五戒法。已有密悟無生忍
0809b19: 者。況修多羅方等般若。豈無密悟。此則不
0809b20: 論。若就顯露。未入位聲聞。亦隨處得合。例
0809b21: 如般若三百比丘得記者是也。若住果聲聞
0809b22: 決至法華。敦信令合。若住果不合。是增上
0809b23: 慢未入位。五千簡眾起去。到涅槃中。方復
0809b24: 得合。總就諸教通作四句。華嚴三藏非合
0809b25: 非不合。方等般若一向不合法華一向合。涅
0809b26: 槃亦合亦不合。何者。涅槃為末代更開諸
0809b27: 權。引後代鈍根。故言亦不合。問菩薩因法
0809b28: 華入法界。與華嚴合。不見因華嚴入一
0809b29: 乘與法華合。答華嚴入法界。即是入一乘
0809c01: 云云。五料簡者為三意。一約通別。二益不益。
0809c02: 三約諸教通別者。夫五味半滿論別。別有
0809c03: 齊限。論通通於初後。若華嚴頓乳別但在
0809c04: 初。通則至後。故無量義云。次說般若歷劫
0809c05: 修行華嚴海空。法華會入佛慧。即是通至二
0809c06: 經。又像法決疑經云。今日坐中無央數眾。各
0809c07: 見不同。或見如來入涅槃。或見如來住世
0809c08: 一劫。若減一劫若無量劫。或見如來丈六之
0809c09: 身。或見小身或見大身。或見報身蓮華藏
0809c10: 世界海。為千百億釋迦牟尼佛說心地法
0809c11: 門。或見法身同於虛空無有分別。無相無
0809c12: 礙遍同法界。或見此處山林地土沙。或見
0809c13: 七寶或見此處乃是三世諸佛所行之處。或
0809c14: 見此處即是不可思議諸佛境界真實之法。
0809c15: 夫日初出先照高山。日若垂沒。亦應餘輝
0809c16: 峻嶺。故蓮華藏海通至涅槃之後。況前教耶。
0809c17: 若修多羅半酪之教。別論在第二時。通論亦
0809c18: 至於後。何者。迦留陀夷。於法華中面得授
0809c19: 記後入聚落被害。作結戒緣起。又如身
0809c20: 子法華請主。後入滅。均提持三衣至佛問云
0809c21: 云。豈非三藏至後耶。釋論云。從初鹿苑
0809c22: 至涅槃夜。所說戒定慧。結為修路等藏。
0809c23: 當知。三藏通至於後。若方等教半滿相對。
0809c24: 是生蘇教。別論是第三時。通論亦至於後。何
0809c25: 者。陀羅尼云。先於王舍城授諸聲聞記。今
0809c26: 復於舍衛國祇陀林中。復授聲聞記。昔於
0809c27: 波羅柰授聲聞記。身子云。世尊不虛所言
0809c28: 真實。故能第二第三。授我等記。故知方等
0809c29: 至法華後。般若帶半論滿。是熟蘇教。別論
0810a01: 在第四時。通論亦至初後。何者。從得道夜。
0810a02: 至泥洹夜。常說般若。又釋論云。須菩提問
0810a03: 畢定不畢定。當知。般若亦至後。若涅槃醍
0810a04: 醐滿教。別論在第五時。通論亦至於初。何
0810a05: 者。釋論云。從初發心常觀涅槃行道。前來
0810a06: 諸教。豈無發心菩薩觀涅槃耶。大經云。我
0810a07: 坐道場菩提樹下。初成正覺。爾時無量阿僧
0810a08: 祇恒沙世界諸菩薩。亦曾問我是甚深義。然
0810a09: 其所問句義功德。亦皆如是等無有異。如
0810a10: 是問者。則能利益無量眾生。此則通至於
0810a11: 前。若法華顯露邊論。不見在前。祕密邊論
0810a12: 理無障礙。故身子云。我昔從佛聞如是法。
0810a13: 見諸菩薩受記作佛。豈非證昔通記之文。
0810a14: 問涅槃追說四。方等正開四。別教復有四。
0810a15: 若為分別。答涅槃當四通入佛性。別教次第
0810a16: 後見佛性。方等保證二不見性云云。二就
0810a17: 益不益料簡者。若華嚴為乳三藏為酪。此
0810a18: 則方便味濃大乘味薄。釋此為三。一取用
0810a19: 益為論。如貴藥非病治。賤藥是病宜。貴藥
0810a20: 非宜。徒服無益。初說華嚴於初心未深
0810a21: 益於漸機亦未轉。於二緣如乳。若漸機
0810a22: 稟三藏。能斷見思三毒稍盡。即轉凡成聖。
0810a23: 如變乳為酪。不可以用益謂賤勝不用
0810a24: 益謂貴劣。華嚴亦如是。於小如乳。於大
0810a25: 如醍醐。少分譬喻不可全求也。二如良醫
0810a26: 有一祕方。具十二藥三種最貴。善占病相
0810a27: 盈縮所宜。終不乖候謬有所治。佛亦如
0810a28: 是。圓方妙治具十二部。無問廣記最為甚
0810a29: 深。菩薩智利具足全服。二乘病重以九為
0810b01: 劑。此若不縮於病無益。於不縮為乳。於
0810b02: 縮為酪。此取相生次第為譬。不取濃淡
0810b03: 淺深。三約行人心者。脫華嚴時。凡夫見思
0810b04: 不轉。故言如乳。說三藏時斷見思惑。故
0810b05: 言如酪。至方等時被挫伏。不言真極
0810b06: 故如生蘇。至般若時。領教識法如熟蘇。
0810b07: 至法華時破無明。開佛知見。受記作佛心
0810b08: 已清淨。故言如醍醐。行人心生教亦未轉。
0810b09: 行人心熟教亦隨熟。問為一人稟五味。為
0810b10: 五人耶。答自有一人稟一味。如華嚴中純
0810b11: 一根性。即得醍醐。不歷五味也。大經云。雪
0810b12: 山有草。牛若食者。即得醍醐。自有一人歷
0810b13: 五味。如小乘根性。於頓如乳三藏如酪。乃
0810b14: 至醍醐方乃究竟。如大經云。從牛出乳。乃
0810b15: 至蘇出醍醐。自有利根菩薩。未入位聲聞。
0810b16: 或於三藏中見性。是歷二味。自有方等中
0810b17: 見性。是歷三味。般若中見性。是歷四味
0810b18: 如三百比丘。大經云。置毒乳中。遍五味中
0810b19: 悉能殺人。即此意也。三歷諸教料簡者。如
0810b20: 大經云。凡夫如乳聲聞如酪。菩薩如生熟
0810b21: 蘇。佛如醍醐。今釋此譬。總喻半滿五時。凡
0810b22: 夫無治道全生如乳。聲聞發真通皆如酪。
0810b23: 通教菩薩及二乘如生蘇。別教如熟蘇。圓教
0810b24: 如醍醐。今當教各判五味。大經云。凡夫如
0810b25: 乳。須陀洹如酪。斯陀含如生蘇。阿那含如
0810b26: 熟蘇。阿羅漢支佛佛如醍醐。有超果者即
0810b27: 得醍醐。或有味味入者。此即三藏教中三意
0810b28: 也。當通教中五味者。大經三十二云。凡夫佛
0810b29: 性如雜血乳。血者即是無明行等。一切煩惱。
0810c01: 乳者即善五陰。是故我說從諸煩惱及善五
0810c02: 陰。得三菩提。如眾生身。皆從精血而得成
0810c03: 就。佛性亦爾。須陀洹斯陀含。斷少煩惱如
0810c04: 真乳。阿那含如酪。阿羅漢如生蘇。支佛至
0810c05: 十地菩薩如熟蘇。佛如醍醐。超果不定云云。
0810c06: 當別教自明五味者。第九云。眾生如牛新
0810c07: 生血乳未別。聲聞緣覺如酪。菩薩之人如
0810c08: 生熟蘇。諸佛世尊猶如醍醐。具有超果不
0810c09: 定云云。當圓教但一味。大經云。雪山有草。名
0810c10: 曰忍辱。牛若食者即得醍醐。正直純一。故
0810c11: 不論五味。若無差別中作差別者。約名字
0810c12: 即乃至究竟即。判五味相生也。從佛出十
0810c13: 二部。即是出乳。新醫用乳也。可約四善根
0810c14: 就發中為五味也。六增數明教者。先約
0810c15: 次約本。夫教本逗機機既不一。教眾多
0810c16: 何但半滿五時。當知無量種教。今且增一至
0810c17: 八。初約一法明開合者。十方佛土中唯有
0810c18: 一乘法。於此法不解全生如乳。若欲開者
0810c19: 開圓出別教一乘也。若於別不解亦全生
0810c20: 如乳。又開通一乘也。若於通不解亦全生
0810c21: 如乳。又開三藏一乘也。雖開為四。皆名一
0810c22: 大乘法。俱求佛果也。若於三藏一乘得解
0810c23: 即變乳成酪乃至入本一乘也云云。若於四
0810c24: 一乘不解又更於三藏開出聲聞支佛教。
0810c25: 若斷結證果心漸通泰者。即二乘唯言
0810c26: 大乘求佛。漸以般若洮汰令心調熟。即廢
0810c27: 方便一乘唯圓實一乘。故云。如我本誓願。
0810c28: 今者已滿足。化一切眾生。皆令入佛道。若
0810c29: 以小乘化。我則墮慳貪。是事為不可。是故
0811a01: 始從一而開一。終從一而歸一。若約二法
0811a02: 論開合者。約半滿兩教。初明華嚴之滿。若
0811a03: 眾生無機次約滿開半。次方等對半明滿。
0811a04: 次般若帶半明滿。次法華捨半明滿始。則
0811a05: 從滿開半。終則廢半歸滿云云。次約三法
0811a06: 論開合者。即是於一佛乘方便說三。既知
0811a07: 息已滅化城。亦是約三善。聲聞為下善
0811a08: 云云。次約四法論開合者。即是四教約圓
0811a09: 開別約別開通。次開三藏。如是次第會來
0811a10: 合圓云云。又四法論開合者。約四門。本是圓
0811a11: 四門眾生不解開出別四門。乃至通三藏四
0811a12: 門。利者得傳傳入。鈍者五味調入。次約五
0811a13: 法論開合者。即是五味。從初十二部開修
0811a14: 多羅。乃至涅槃教教論五味。從初五味開
0811a15: 諸五味。細細漸合還歸圓滿五味。次約六
0811a16: 法論開合者。即是四教大乘六度。七覺分
0811a17: 八正道也。初開圓出別乃至三藏。如是縮
0811a18: 合還一圓道云云。次約七法論開合者。謂
0811a19: 四教二乘并人天乘。若上向合圓別。不者下
0811a20: 向合人天。令七數足開合云云。次約八法
0811a21: 論開合者。約前八法開合云云。若得開合
0811a22: 之意。自在說之。二約本門明教開合者。借
0811a23: 知本本亦復如是。復次本門中明或示
0811a24: 己身或示他身。或說己法或說他法。己身是
0811a25: 佛法界像。他身是九法界像。己法是圓頓佛
0811a26: 之知見。降此已下皆是他法。雖示種種形
0811a27: 欲令度脫。故雖說種種道。其實為一乘。此
0811a28: 即開合意也。如是開合半滿五味。宛然無
0811a29: 失。次第之意彌復分明。非次第意。自然可
0811b01: 解。不定之教彌為易見矣。從一開一者。十
0811b02: 方佛土中唯有一乘法。眾生不解全生如
0811b03: 乳。從此圓一乘開出別一乘。眾生又不解。
0811b04: 亦全生如乳。又開出體法一乘。眾生又不
0811b05: 解。亦全生如乳。又開出析法一乘。眾生即
0811b06: 解。是則轉乳為酪。次入體法。即轉酪為生
0811b07: 蘇。次入別一乘。即轉生蘇為熟蘇。次轉入
0811b08: 圓一乘。如轉熟蘇為醍醐。是中備有頓漸
0811b09: 不定云云。此是從一以開一。從一以歸一
0811b10: 也。次從二以開二者。元本是如來藏。如來
0811b11: 藏中。備有半滿不思議之二。眾生不解全生
0811b12: 如乳。又開出帶半之滿。又不解全生如乳。
0811b13: 又開出破半之滿。眾生不解亦全生如乳。
0811b14: 又單說半眾生解轉乳為酪。次說破半之
0811b15: 滿。轉酪為生蘇。次說帶半之滿。眾生為一
0811b16: 熟蘇。次純說不思議之滿。眾生如醍醐。此
0811b17: 中具有頓漸不定。即從二開二。從二歸二。
0811b18: 從三歸三。本是即空即假即中之三。眾生
0811b19: 不解即開次第之三。又不解。即開體真之
0811b20: 三。又不解。即開析法之三。利人從析空之
0811b21: 三。入體空之三。從體入次從次入即。鈍者
0811b22: 住析三。故用即空三調之。即生蘇。又用次
0811b23: 三調為熟蘇。今方得入即空即假即中。此
0811b24: 約三法論開合也。四法開合者。未是圓四
0811b25: 門。眾生不解。開別四門。乃至三藏四門。傳
0811b26: 傳令入如前。約五法論開合者。約五味
0811b27: 準前云云。乃至八亦如是。
0811b28: ○記者私錄異同。有人引釋論會宗品。舉
0811b29: 十大經雲經大雲經法華經。般若最大。又大
0811c01: 明品云。諸餘善法入般若中。謂法華經亦是
0811c02: 善法也第百卷云。法華是祕密般若非祕密。
0811c03: 為不明二乘作佛故。又云。般若法華是異
0811c04: 名耳。此三種云何通。有人會云。眾聖以無
0811c05: 心契無相。如眾流納海。若其化物以無
0811c06: 相為宗。如空總包。般若盛明此二。故於十
0811c07: 經最大。又般若明第一義悉檀。是故最大。
0811c08: 又九十品。前六十品明實慧。無盡品去明方
0811c09: 便二慧。是三世佛法身父母。是故最大善。眾
0811c10: 經明此二皆攝入般若中。問眾經明此二。
0811c11: 亦應般若攝入眾經中。答大品最初專明此
0811c12: 二。餘經不爾。古來稱般若是得道經。故知
0811c13: 大也。今謂還是論語專大義。何謂會通。會
0811c14: 通者。有共般若不共般若。不共般若最大。餘
0811c15: 經若明不共。其義正等云云。他會通法華明
0811c16: 二乘作佛。是祕密。般若不明二乘作佛。故
0811c17: 非祕密。祕密則深般若則淺。何者。般若明
0811c18: 菩薩是佛因。於義易解故非祕密。二乘作
0811c19: 佛與昔教反。於義難解。故是祕密。論云。
0811c20: 如用藥為藥其事易。用毒為藥其事難云
0811c21: 云。然密顯通大小。釋論第四云。顯示教明羅
0811c22: 漢斷惑清淨。菩薩不斷惑不清淨。故菩薩
0811c23: 在後列。若祕密法。明菩薩得六神通。斷一
0811c24: 切煩惱超二乘上。當知顯示淺祕密深。今
0811c25: 般若法華。皆明菩薩得無生忍。具六神通
0811c26: 並祕密。並深並大。就祕密更論祕不祕。般
0811c27: 若不明二乘作佛。闕此一條故言不祕耳。
0811c28: 問般若未開權。應是祕密。法華開權應是
0811c29: 顯示。答若取開權如所問。今取淺易為顯
0812a01: 示耳。問若爾未了者。云何言大。答據二慧
0812a02: 為深大。不明二乘作佛為未了。問既言深
0812a03: 大。何不說二乘是方便令得作佛。此義未
0812a04: 了亦何大乎。答非獨自釋。叡師亦云。般若照
0812a05: 也。法華實也。論窮理盡性明萬行。則實
0812a06: 不如照。取大明真化。解本無三。則照不
0812a07: 如實。是故歎深則般若之功重。美實則法
0812a08: 華之用高也。問雖引叡師如攀枯求力。不
0812a09: 覺人杌俱倒。釋猶未了。今謂不共般若。何
0812a10: 時不明二乘作佛。與法華平等大慧。更復
0812a11: 何殊耶。眾經論明教非一。若摩得勒伽有
0812a12: 二藏。聲聞藏菩薩藏。又諸經有三藏。二如
0812a13: 上加雜藏。分十一部經是聲聞藏。方廣部
0812a14: 是菩薩藏。合十二部是雜藏。又有四藏更
0812a15: 開佛藏。菩薩處胎經八藏。謂胎化藏。中陰
0812a16: 藏。摩訶衍方等藏。戒律藏。十住藏。雜藏。金
0812a17: 剛藏。佛藏。彼諸藏云何會通。通二藏者。其
0812a18: 一通聲聞。其二通菩薩藏。通三藏者。初通
0812a19: 聲聞藏次通雜。其一通菩薩藏。通四藏者。
0812a20: 一一相通。通八藏者。八藏降神已來。四教
0812a21: 從轉法輪已來。時節節有異。今以轉法輪
0812a22: 來八教通之。若胎化藏中陰藏。未為阿難
0812a23: 說時。即是祕密教。為阿難說時即是不定
0812a24: 教。摩訶衍方等藏即頓教。戒律藏去五藏。即
0812a25: 漸教中之次第戒律藏。即三藏教。十住藏即
0812a26: 方等教。雜藏即通教。金剛藏即別教。佛藏即
0812a27: 圓教。然佛意難測。一往相望作此會通云云。
0812a28: 問四教名義出何經。答長阿含行品。佛在圓
0812a29: 彌城北尸舍婆村。說四大教者。從佛聞從
0812b01: 和合眾多比丘聞。從一比丘聞。是名四大
0812b02: 教月燈三昧經第六。明四種修多羅。謂諸
0812b03: 行訶責煩惱清淨。私釋會之。諸行是因緣生
0812b04: 法。即三藏義也。訶責是體知過罪。即通教
0812b05: 義也。煩惱者。不入巨海不得寶珠。若無
0812b06: 煩惱則無智慧。即別教義也。清淨者既舉一
0812b07: 淨當名。任運有我常樂等。即圓教也。又一
0812b08: 一教具四修多羅。諸行即集諦。諸行果即苦
0812b09: 諦。諸行對治對治煩惱。即道諦。諸行清淨即
0812b10: 滅諦。此三藏中具四修多羅也。又訶責諸
0812b11: 行即集諦。訶責諸有即苦諦。訶責煩惱對
0812b12: 治即道諦。訶責清淨即滅諦。此通教中具四
0812b13: 修多羅。又煩惱諸行是集諦。煩惱諸有是苦
0812b14: 諦。煩惱行被訶責即道諦。煩惱清淨即滅
0812b15: 諦。此別教中具四修多羅。又涅槃即生死苦
0812b16: 諦清淨也。菩提即煩惱集諦清淨也。煩惱即
0812b17: 菩提。道諦清淨也。生死即涅槃。滅諦清淨
0812b18: 也。此圓教中四修多羅。彼經復明四論四法
0812b19: 四境界四門四斷煩惱智四苦四集四道。皆
0812b20: 與四教相應。具如彼應知。地論第七地云。
0812b21: 一念心具十波羅蜜四攝三十七品四家。釋
0812b22: 四家云。般若家諦家捨煩惱家苦清淨家。私
0812b23: 釋者。約苦諦為初門。修道品令苦清淨
0812b24: 者。即三藏義也。捨煩惱家者。即無相體達為
0812b25: 捨。如色是空。以空捨無相論修道品者。
0812b26: 此即通教義也。般若家者。般若智照諸法。明
0812b27: 了恒沙法門。皆悉通達而修道品。此即別教
0812b28: 義也。諦家者。諦即實相之理。即是圓教。約
0812b29: 實相而修道品也。具如彼說云云。達摩
0812c01: 多羅。釋教義云。教者謂佛被下之言。
0812c02: 謂蹤跡。亦應跡化跡。言聖人布教各有歸
0812c03: 從。然諸家判教非一。一云釋迦一代不出
0812c04: 頓漸。漸有七階五時世共同傳。無不言是。
0812c05: 又云。五時之言那可得定。但雙林已前是有
0812c06: 餘不了。涅槃之唱以之為了。又言佛一音
0812c07: 報萬眾生。大小並受。何可以頓漸往定判
0812c08: 無頓漸今驗之經論。皆是穿鑿耳。何者。人
0812c09: 云佛教不出頓漸。而實頓漸攝教不盡。如
0812c10: 四阿含經五部戒律。教未窮深未得名頓。
0812c11: 說始終復不與大次第為漸。是則頓漸
0812c12: 不攝。何得云佛教不出頓漸也。然不無
0812c13: 頓不得全破。何者凡論頓漸。蓋隨所為。若
0812c14: 就如來實大小並陳。時無前後。但所為之
0812c15: 人悟解不同。自有頓受或從漸入。隨所聞
0812c16: 結集何得言無頓也。但不可定其時節
0812c17: 比其淺深耳。人言漸教中有七階五時。言
0812c18: 佛初成道。為提謂波利說五戒十善人天教
0812c19: 門。然佛隨眾生宜聞便說。何得唯局初時
0812c20: 為二人說五戒也。又五戒經中。二長者得
0812c21: 不起法忍。三百人得信忍。二百人得須陀洹
0812c22: 果。普曜經中。佛為二長者授記。號密成如
0812c23: 來。若爾言初為二人說人天教門義。何依
0812c24: 據。又二長者見佛聞法禮佛而去。竟不向
0812c25: 鹿苑。初說五戒時未化陳如。與誰接次而
0812c26: 名為漸。人言第二時十二年中。說三乘別
0812c27: 教。若爾過十二年。有宜聞四諦因緣六度。
0812c28: 豈可不說。若說是則三乘別教。不止在十
0812c29: 二年中。若不說。是一段在後宜聞者。佛
0813a01: 豈可不化也。定無此理。經言為聲聞說四
0813a02: 諦。乃至說六度。不止十二年。蓋一代中隨
0813a03: 宜聞者。即說耳。如四阿含經五部律。是為
0813a04: 聲聞說。乃訖於聖滅即是其事。故增一經。
0813a05: 說釋迦十二年中略說戒。後瑕玼起乃廣制。
0813a06: 長阿含遊行經說。乃至涅槃。何得言小乘悉
0813a07: 十二年中也。人言第三時。三十年中說空宗
0813a08: 般若維摩思益。依何經文知三十年也。言
0813a09: 四十年後。說法華一乘。法華經中彌勒言。佛
0813a10: 成道來始過四十餘年。然不可言法華定
0813a11: 在大品經後。何故。大智論云。須菩提於法
0813a12: 華中。聞說舉手低頭皆得作佛。是以今問
0813a13: 退義。若爾大品與法華前後何定也。然大品
0813a14: 法華及涅槃。三教淺深難可輒言。何者。涅
0813a15: 槃佛性亦名般若。亦名一乘。一乘是法華之
0813a16: 宗。般若是大品所說。即是明性。復有何未
0813a17: 了乎。大品中說第一義空。與涅槃經明空
0813a18: 無異。皆云色空乃至大涅槃亦空。又大品
0813a19: 說涅槃非化。維摩說佛身離五非常。與涅
0813a20: 槃明常說涅槃不空。有何異而自生分別。
0813a21: 言維摩偏詺明常。大品一向說空也。人以
0813a22: 阿難等諸聲聞。在大品會。復經法華會。終
0813a23: 至涅槃會。故知大品法華涅槃。應有淺深。
0813a24: 義不必爾。何者。如阿難迦葉經法華會。若
0813a25: 未聞說常。涅槃會中二人不在。何由得有
0813a26: 常解流通涅槃。復次舍利弗在佛涅槃前七
0813a27: 日滅度。大目連為執杖外道所打。亦在佛
0813a28: 前涅槃。皆不在雙林之會。豈可不得常
0813a29: 解乎。即知法華中已悟常。竟不假更聞。又
0813b01: 舍利弗等諸聲聞。皆是如來影響。如法華經
0813b02: 說。知眾樂小法而畏於大智。是故諸菩薩
0813b03: 作聲聞緣覺。涅槃亦云。我法最長子。是名
0813b04: 大迦葉。阿難多聞士。能斷一切疑。自然能
0813b05: 解了是常與無常。故知影響之人在大則
0813b06: 大。在小則小。何可就其人以定階漸也。
0813b07: 又若從法華後入涅槃者。法華經中已明
0813b08: 王宮非始久來成道。何由涅槃中。方引道
0813b09: 樹始成執實為疑。故知為一段眾生。最後
0813b10: 聞常者涅槃經。聞法華者。不假聞涅槃
0813b11: 也。又涅槃經有大利益。如法華中八千聲
0813b12: 聞。得受記成大果實。若以法華得記。
0813b13: 證涅槃之益。即是理同教無深淺明矣。又
0813b14: 法華優波提舍中。明法華經理圓教。極無
0813b15: 所缺少。龍樹於大智論中。歎法華最為甚
0813b16: 深。何故餘經皆付阿難。唯法華但付菩薩。
0813b17: 是知法華究竟滿足。弗須致疑。復應當知
0813b18: 諸大乘經指歸不殊。但隨宜為異耳。如華
0813b19: 嚴無量義法華。皆三昧名。般若是大智慧。維
0813b20: 摩說不思議解脫。是解脫。大涅槃是究竟滅。
0813b21: 文殊問菩提是滿足道。悉是佛法法無優劣。
0813b22: 於中明果皆是佛果。明因皆是地行。明理
0813b23: 皆是法性。所為皆是菩薩。指歸不當有異
0813b24: 人。何為強作優劣。若爾誕公云。雙樹已前
0813b25: 指法華經悉不了。豈非誣也。人情既爾
0813b26: 經論云何摩得勒伽說十二部經。唯方廣部
0813b27: 是菩薩藏。十一部是聲聞藏。又佛為聲聞菩
0813b28: 薩。說出苦道。諸集經者以為菩薩所說為
0813b29: 菩薩藏。以為聲聞所說為聲聞藏。龍樹於
0813c01: 大智論中。亦云。大迦葉與阿難。在香山撰
0813c02: 集三藏。為聲聞藏。文殊與阿難集摩訶衍
0813c03: 經。為菩薩藏。涅槃亦云。十一部經為二乘
0813c04: 所持。方等部為菩薩所持。是以依按經論略
0813c05: 唯二種。聲聞藏及菩薩藏也。然教必對人人
0813c06: 別各二。聲聞藏中有決定聲聞。及退菩提心
0813c07: 聲聞。菩薩藏中有頓悟大士。有漸入菩薩。
0813c08: 聲聞藏中決定聲聞者。久習別異善根。小心
0813c09: 狹劣成就小性。一向樂小佛為說小。畢竟
0813c10: 作證不能趣大。言退菩提心聲聞者。是人
0813c11: 於先佛及諸菩薩所。發菩提心。但經生
0813c12: 歷死忘失本念。遂生小心志願於小。佛為
0813c13: 說小終令趣大。然決定聲聞一向住小。退
0813c14: 菩提心聲聞後能趣大。雖有去有住而受
0813c15: 小時一。故對此二人所說。為聲聞藏。菩薩
0813c16: 藏中有能頓悟者。如華嚴等經所為眾生。
0813c17: 不由小來一往入大。故名為頓。從漸入
0813c18: 者。即向退菩提心聲聞後能入大。大從小來
0813c19: 故稱為漸。雖有頓漸不同。然受大處一。故
0813c20: 對此二人所說。為菩薩藏也。然此二藏隨
0813c21: 所為隨所說。聲聞藏中有菩薩為影響。然
0813c22: 非所為。不可從菩薩名作大乘經。菩薩藏
0813c23: 中亦有聲聞人。非正所為宗。不說聲聞法。
0813c24: 故不可名為小乘法。擬人定法各目不同。
0813c25: 是以要而攝之略唯二也。問佛為三乘人
0813c26: 說三種教。何以故。判藏唯有其二。答佛為
0813c27: 求三乘人。說三乘法。然聞因緣者即是聲
0813c28: 聞。辟支佛出無佛世。但現神通默無所說。
0813c29: 故結集經者。集為二藏也。依經判教厥致
0814a01: 云爾。今之四教與達摩二藏。會通云何。彼自
0814a02: 云要而攝之。略唯二種。今開分之判為四
0814a03: 教耳。聲聞藏即三藏教也。菩薩藏即通別圓
0814a04: 教也。為決定聲聞說三藏教。為退大聲聞
0814a05: 說通教。為漸悟菩薩說別教。為頓悟菩薩
0814a06: 說圓教。非唯名數易融。而義意玄合。今古
0814a07: 符契一無二焉。唯文略而義廣。教一而蔽
0814a08: 諸。若申隱以使顯。須多作論義。如捕獵
0814a09: 川澤饒結筌。豈漁獵者好博耶。不得已
0814a10: 而博耳。師云。我以五章略譚玄義。非能申
0814a11: 文外之妙。特是粗述所懷。常恨言不能暢
0814a12: 意。況復記能盡言。雖然。若能尋七義。次
0814a13: 通十妙。研別體七餘五。鉤瑣相承。宛宛如
0814a14: 繡。引經印定。句句環合。非直包諸名教。
0814a15: 該乎半滿而已矣。又即事成觀。鑿凡夫之
0814a16: 乾土。見聖法之水泥。圓通之道。於斯通矣。
0814a17: 遍朗之朗於茲明矣。此備於前。今更消文
0814a18: 於後也。
0814a19: 妙法蓮華經玄義卷第十下
