0590c01: 天隱和尚語錄卷十四
0590c02: 嗣法門人通問等編
0590c03: 歌
0590c04: 茅菴歌
0590c05: 茅菴清淨若秋水滿目紅塵到此洗回光返照百劫
0590c06: 消擬議之間隔萬里洞山昔日過溪流一腳分明踏
0590c07: 到底四壁蕭然綠竹陰草榻蘧蒢揮玉麈塵風飄飄兮
0590c08: 天花落砌雲幢幢兮梵供香廚側耳聆兮泉流石響
0590c09: 抬眸盻兮月映松輝閒適興漫登巔一目千峰掌握
0590c10: 間遙望翠微煙起處不知人住幾多番自揣看吾何
0590c11: 為不學盤山打筋斗且喜懶瓚之風規詔到龕前煨
0590c12: 紫芋懶收寒涕只堆堆又羨羡寒山子寥寥忘卻來時
0590c13: 處斜陽巖畔口喃喃嗟歎時人不知始如猿捉影兮
0590c14: 何日偷心死且安林下度殘年不願人間殊勝事從
0590c15: 他碌碌兮奔南走北何時止一日閒兮一日新不知
0590c16: 誰是箇知音鳥啼花落驚回夢又見空山放白雲靜
0590c17: 悄悄漫惺惺一钁生涯幾十春寒則穿衣饑則食不
0590c18: 須向外去追尋黃頭碧眼難瞞我任彼狐群賣性靈
0590c19: 牧牛歌
0590c20: 曠劫從來未嘗失緣思水草千山躑尋伊不見入雲
0590c21: 深始探林巒覓蹤跡披襟急急過山巔獨步悠然夕
0590c22: 陽歇時登峰頂受風霜夜半明星天共徹寥寥兮每
0590c23: 警策總有黃金難買得純純這箇黑牛兒莫逐尋常
0590c24: 販鞭客想形容真本色生來不受人拘執驀地相逢
0590c25: 獲著伊牢把繩頭手中縶或時騎或時睡拍虻愛惜
0590c26: 心如醉調得純兮放索頭耕遍田園不離位不離位
0590c27: 有時吾倦卻忘懷渠亦無心趁眉黛五雲陣陣過長
0590c28: 空暗暗人牛皆自在皆自在呼喚從教相應快逍遙
0590c29: 無礙更無求明月清風知梗概天荒地亂絕無憂試
0590c30: 問牛兒有何賴有何賴踢破未生前大塊歸兮歸兮
0591a01: 歸便休茅屋山家雲靉靆
0591a02: 了道歌
0591a03: 了了了時無可了箇中豈用尋他討夜來風捲嶺殘
0591a04: 雲月印千溪明皓皓明皓皓休草草小中現大大中
0591a05: 小此道何曾有定名觸著方知了無了應機宜無煩
0591a06: 惱句裏分明義了了若還滯義復承言箇裏依然了
0591a07: 未了大丈夫氣浩浩自有衣中無價寶尋常用處不
0591a08: 思議莫向途中打之遶境中了智中了境智雙忘作
0591a09: 麼了若將一箇囫圇吞須彌山子誰推倒行亦了坐
0591a10: 亦了語默動靜都要了了得頭頭本是空未是吾家
0591a11: 真種草這邊了那邊了古路條條靜悄悄風吹石臼
0591a12: 演摩訶黧奴白牯卻知道覺已巳了夢已巳了一念之中
0591a13: 有分曉本無一法可當情泥牛背上銜花鳥事亦了
0591a14: 理亦了權實並行方纔好拈來那用涉思惟獅子摶
0591a15: 兒不露爪宗亦了教亦了殺活縱橫誰敢道一條白
0591a16: 棒活如龍銅頭鐵額俱打倒來也了去也了雁過長
0591a17: 空天色皎老胡留隻破皮鞋園林花發知多少我也
0591a18: 了你也了佛魔到此一齊掃於中淨盡絕無餘燈籠
0591a19: 露柱知音少不了了了亦了了無所了一切了只麼
0591a20: 隨緣自在行乾坤坐斷無邊表
0591a21: 十二時歌
0591a22: 金烏趲玉兔催百年光景剎那之野人兀兀蒲團坐
0591a23: 虛度閻浮十二時半夜子團團一箇虛空爾靈然無
0591a24: 覺絕無聞百劫千生偷心死雞鳴丑翻身下榻慣搔
0591a25: 首課誦沉年魚絕聲如是之經轉乎否平旦寅眼空
0591a26: 無我亦無人大千沙界渾無事若道無心早有心日
0591a27: 出卯天上人間無價寶紅光照耀東山頭萬戶千門
0591a28: 熱鬧鬧食時辰松間溪畔信口吟提掇祖師心地印
0591a29: 屈指當今有幾人禺中已巳布袋憨憨常化市街頭村
0591a30: 後等箇人來者何曾是相識日中午飯罷水邊洗缽
0591b01: 無撥草瞻風雲衲子試問奔波何所圖日昳未室中
0591b02: 一物胡所寄拈起尋常老竹篦無論佛魔咸打去晡
0591b03: 時申無位真人那受塵露柱燈籠閒笑傲佛殿山門
0591b04: 忽作嗔日入酉石虎西山怪哮吼鐵牛驚入瘞幽林
0591b05: 笑破虛空半張口黃昏戍簡點將來繇自隔衣線下
0591b06: 事竟何如多年曾作他鄉客人定亥赤體條條取性
0591b07: 快破衲蒙頭伸腳眠無憂無慮無思解這箇日日秖
0591b08: 如此一念萬年終不改從他滄海變桑田行住坐臥
0591b09: 雲自在
0591b10: 警策浮生歌
0591b11: 嗟歎浮生虛夢幻閃爍光陰剎那辦功名富貴空中
0591b12: 花生死老病真大患人間縱有百年生逐日歡娛都
0591b13: 有限迷中迷戀中戀只道榮華無改變誰知箇裏不
0591b14: 容情一息不來去如電好作業不行善招因帶果直
0591b15: 如線所作所為雖自瞞陰陽那管神機算如影隨形
0591b16: 定短長靈臺一點是公案三界昇沉實苦輪總在尋
0591b17: 常心一片君不見田中種稻還得穀麥裏何曾不出
0591b18: 麵須知報應決無差得失從吾須自薦既知浮世屬
0591b19: 無常豈逐境緣聲色轉眼光落地已巳茫茫臨渴掘井
0591b20: 徒何幹現行日用要自推莫待閻老從頭判若不迷
0591b21: 頭認影為翻身即到菩提岸回光返照地聲管取
0591b22: 自家本來面逍遙自在出塵居無拘無束無羈絆大
0591b23: 丈夫兒這麼行達得浮生了虛幻了虛幻有何羨羡靈
0591b24: 山化導釋迦尊王位俱拋苦修鍊人天四眾得瞻依
0591b25: 羊鹿牛車示方便今日皈投急早修像季也稱真法
0591b26: 眷出家兒莫辭倦行門真實要須辦因果分明罪福
0591b27: 招不遵佛律入地獄如箭
0591b28: 無生歌
0591b29: 無生歌無生歌我唱無生生更多三界茫茫何日了
0591b30: 四生六道混娑婆這裏出那裏沒出沒於中無所脫
0591c01: 回頭踏著這些兒都盧拉向無生國莫蹉跎趁色力
0591c02: 扭定鼻頭不可忽工夫到得熟處生相近無生好消
0591c03: 息好消息寥寥獨坐無人識箇中若未達無生便把
0591c04: 無生作空豁十八空門空不空空空空到無邊闊驀
0591c05: 地翻身識得渠打失鼻孔眼睛突森羅萬象笑咍咍
0591c06: 千兩黃金難易得語默動靜合無生柳巷花街心似
0591c07: 石勘時人不果決依依稀稀未真實談玄說妙當無
0591c08: 生箇裏何曾親見徹衲僧家且罕得立向人前要真
0591c09: 說言言見諦了無生劈面臨機如霹靂莫將此語當
0591c10: 尋常不是途中泛言客無生路上不思議直入條條
0591c11: 是空劫生死牢關劄地開曇花朵朵明如日般若刀
0591c12: 金剛劍無明積劫劃然斷悟得無生徹底空天魔外
0591c13: 道一齊勘靈雲昔日見桃花都道當年是作家無生
0591c14: 曲調應難和幸有玄沙語不賒長慶老非等閒坐破
0591c15: 蒲團七箇難捲起簾來見天下纔覺無生滿世間世
0591c16: 人因甚不能了逐色隨聲空懊惱拈來法法是無生
0591c17: 管取頭頭不相擾無生歌無生歌唱得吾今沒奈何
0591c18: 依然收拾跏趺也閒看青山雲去雲來陣陣過
0591c19: 休休歌
0591c20: 休休休老邁無心向外遊自從住箇尖頭屋千丈巖
0591c21: 前擲釣鉤動亦休靜亦休四威儀內安然休本來邋
0591c22: 遢無拘束瀟灑林間已巳白頭名也休利也休於中了
0591c23: 了是真休若還一點不了得負墮他年作馬牛玄也
0591c24: 休妙也休目睹雲霄有甚愁三世諸佛口挂壁六代
0591c25: 祖師難出頭有時盤礡危巒石上兮寥寥對坐千峰
0591c26: 月有時放浪曲徑溪邊兮聲聲影落一天秋今亦休
0591c27: 古亦休百劫千生難逢此際之優游得亦休失亦休
0591c28: 片時少刻忘懷箇裏之玄猷休兮休兮吾何休風傳
0591c29: 四海知音者學我懶漢之休休無端撞入山阿裏也
0591c30: 將名字挂林丘你也休我也休休到何年始是休大
0592a01: 家識得休休訣拍手歸兮不用休
0592a02: 示舂米歌
0592a03: 有米無人舂無飯有人喫這裏著心看誰不是賢哲
0592a04: 盧老當年脫俗來作佛原無南北別輸他一片至誠
0592a05: 心便登祖位超階級嘆時人都可惜學道行門少真
0592a06: 實箇箇要縱身心閒不知失卻於放逸福慧雙修聖
0592a07: 即齊單執半邊便偏一況一不修總自無他年碌碌
0592a08: 牛馬驛急須勘莫埋沒行慧二門切須徹若然一點
0592a09: 不存心佛也無能為爾畢上三下三道歷然都由一
0592a10: 念之躑躅莫恃頑皮撻不來光陰迅速如電疾已巳蹉
0592a11: 跎春近日米又回芽分外折不思施主施來心且要
0592a12: 人人二時噎嗟法門痛徹骨幾番意欲建法幢自揣
0592a13: 福輕言弗出若此些需尚不行教我如何不啾唧眾
0592a14: 中有箇發心人免得老僧苦据拮執事人未明白怕
0592a15: 去求人要用物不知物事自何來恰繇都在夢中宅
0592a16: 一朝覺得大家看聚頭喧喧有散日生死茫茫殊不
0592a17: 知老僧今日分明說
0592a18: 詩
0592a19: 山居三十首
0592a20: 自入空山無異緣兩忘喧寂始惺然石泉落澗離絃
0592a21: 曲竹影翻階得句玄蓬戶半開雲霧鎖蒲龕細起篆
0592a22: 煙連休云此際清虛境更覓西來鼻祖禪
0592a23: 四顧青巒列畫屏兩溪碧水絕紅塵白雲堆裏半間
0592a24: 屋綠樹叢中一箇僧寂寂孤明天際月堂堂大道佛
0592a25: 傳心誰能到此忘賓主信手拈來付與君
0592a26: 一箇蒲團心境閒千峰環繞薜蘿間風搖花落鋪如
0592a27: 錦月上林梢色逾藍盡日看山雲逸逸長時倚樹鳥
0592a28: 現成公案無能會更向諸方乞指南
0592a29: 道人得趣在山林結箇茅菴遠市塵瓦灶斷煙敲石
0592a30: 火澗流無水鑿池冰懶看竹節知形瘦閒倚松根覺
0592b01: 老侵無限風光留不住世間能有幾知音
0592b02: 山中活計最天然受用年來得自便筧竹水流砂罐
0592b03: 底燒柴風送火爐邊石床寂寂閒雲伴松逕幽幽孤
0592b04: 月還道在目前無別法不勞彈指透玄關
0592b05: 狂心頓歇便居山放曠幽情泉石閒嶺挂白雲啼鳥
0592b06: 破溪流黃葉道人還窮源休住三空法把本忘參一
0592b07: 字關豈敢磨磚成鏡子天池止水照空顏
0592b08: 此事天真莫浪修饑餐渴飲睡來齁迷中狂鹿追陽
0592b09: 燄悟後羚羊挂角幽爛嚼二時無米飯亂披四季碎
0592b10: 雲裘自憐計拙能疏懶閒臥松陰枕石頭
0592b11: 白髮頭陀隱翠微晚年無力下山蹊杖藜懶探清溪
0592b12: 碧欹枕橫眠皓月輝見鹿失群思石老騎牛逐隊憶
0592b13: 泉師慇懃寄語參玄士好到林間度歲時
0592b14: 生平偏愛住深山古路松門竟不關心若寒灰機見
0592b15: 少身如枯木世緣刪孤吟拂石清風起長坐臨溪白
0592b16: 日閒法法本空誰是道隱几忘我笑開顏
0592b17: 山房竹密鎖寒煙寂寞幽棲境自偏鴈嶺夕陽籠翠
0592b18: 篠龍潭夜月照青蓮疏鐘響落林坰外清磬聲傳嶽
0592b19: 麓邊莫道箇中消息斷拈來物物自天然
0592b20: 此事分明不用疑目前無物坦然夷鴉烏鵠白非容
0592b21: 染柳綠桃紅豈屬移山褁雲陰閒熟睡水和風響吐
0592b22: 新詩西來大意門門透從此難教心外馳
0592b23: 萬竿修竹隱茆茨飲啄隨緣度歲時靜悟更須重放
0592b24: 下超玄總不涉離微經行漫破莓苔徑說法長臨碧
0592b25: 玉池豈羨羡聲光流濁世空山閒笑自忘機
0592b26: 生來不解迎賓客坐臥青山意坦平世外了無塵俗
0592b27: 事林間那有利名情虛堂寂寂寒雲鎖空谷寥寥皓
0592b28: 月明無事界中能作主有為境上是何人
0592b29: 山水相宜便結菴夙緣分定莫生貪迷從不覺千般
0592b30: 礙悟自回光萬種含啼樹綠猿青嶂裏泛沙白鷺碧
0592c01: 溪南真機活潑吾無隱也要分明仔細參
0592c02: 薜蘿空掩徑蕭蕭閒倚荊扉賞寂寥雨過萬山添翠
0592c03: 色雲開千嶂露丹霄枯榮不論隨他去禍福須知任
0592c04: 爾招抱朴守愚林下住翻思顏子樂簞瓢
0592c05: 天然妙性本來真孰謂心生妄有身五蘊解空知幻
0592c06: 像六根清淨了緣塵窗前翠竹搖虛影檻外黃花笑
0592c07: 轉新誤入雲深不知處幾多幽鳥亂啼春
0592c08: 道本無私天地間不須林外叩玄關鶯啼燕語傳消
0592c09: 息柳綠花紅諳指南劍去刻舟迷落處羊亡岐路見
0592c10: 多般野僧何故閑饒舌秪要諸人當下安
0592c11: 紅塵飛不到松房秪許閑雲伴寂場粥飯罷來無雜
0592c12: 念暑寒煎逼幾多光依蒲兀坐香微縷就案看經月
0592c13: 滿窗活計盡從時變化肯將身逐世途忙
0592c14: 懶散頭陀久住山柴門終日未嘗關啣花白鹿嘗來
0592c15: 擾偷果黃猿去復還憎愛兩忘無取捨貪嗔俱泯得
0592c16: 消閒了知此道超言象不把工夫向外攀
0592c17: 榮華終是有蕭條住箇深山伴寂寥名利要從清處
0592c18: 絕是非都向靜中消巖花簇簇如鋪錦澗水潺潺不
0592c19: 斷潮寄語未休林外客馳求心歇定今朝
0592c20: 青茅新兩間房山色全收小碧窗到者竟忘賓主
0592c21: 話住來無事暑寒忙雲生晚谷成千態月到中峰印
0592c22: 十方箇裏本無元字腳分心分境錯商量
0592c23: 閒開窗戶笑春風幾樹花敷白間紅且喜枝頭翻玉
0592c24: 蝶每憐香蕊睡燋蜂忙忙徒為人奔逸汲汲貪求己巳
0592c25: 分空無事倚欄吟半偈相看都在寂寥中
0592c26: 雲捲秋空月到庭開窗遙望萬山青林巒靄靄煙籠
0592c27: 樹谷岫依依翠點屏境智了然常寂寂塵緣空處愈
0592c28: 惺惺須知此際無偏黨長夜蕭然不掩扃
0592c29: 小搆茅廬在碧岑寥寥四顧孰為鄰平生安分成無
0592c30: 用半世隨緣不外尋就石看經窗滿月依蒲剪衲坐
0593a01: 連雲自憐住得山深絕那有漁人來問津
0593a02: 林居尤勝在陽春萬木榮榮得自欣繡谷風生香撲
0593a03: 鼻蘭溪水足味甘唇庵前庵後禽聲好雲去雲來山
0593a04: 色新總是一般誰造化箇中唯許道為真
0593a05: 詩興年來閣一邊偶逢新霽得長篇硯塵有墨剛纔
0593a06: 洗筆禿無毫寫不聯山色潤濛青更碧溪光泛瀾綠
0593a07: 逾鮮涼生殿角微風裏好聽南薰第幾絃
0593a08: 捫懷無事得寒暄直到忘機話始圓獨坐柴床清夢
0593a09: 遠深居茅屋片心寬矮窗疏竹啼幽鳥修逕蒼松徹
0593a10: 夜蟬招隱有誰償舊約好和雲水作圖看
0593a11: 孤岑寂寂秋光冷寒夜蕭蕭木葉飄案上殘經未曾
0593a12: 了巖前明月不須招竹窗畫夢松風破石砌長流花
0593a13: 雨漂雲出又歸還伴我當軒幾片挂林梢
0593a14: 山自長青水自流幾人到此卻忘憂空懷擊竹有聲
0593a15: 在不見觀桃啟悟由夜聽猿聲啼嶺上秋聞蟲語唧
0593a16: 林丘疏鐘響落晴雲外未免驚他熟睡休
0593a17: 老住深山雪滿顛頻思故舊最堪憐隨聲逐隊何時
0593a18: 了棄本馳緣不自慚劫石尚消磨歲月幻軀誰復計
0593a19: 千年空林松菊依然在雲水歸來好息肩
0593a20: 廛居十首
0593a21: 懶散頭陀寓市廛老年無力钁頭邊擎歸一缽千家
0593a22: 滿著破三衣百結穿花柳巷中全梵律管絃樓上漏
0593a23: 真詮尋常這種難暪處未舉分明在目前
0593a24: 居在塵中不見塵頭頭觸處最相親天涯有水皆涵
0593a25: 月大地無花不帶春納履忽惺樓子曲擲刀指出案
0593a26: 頭精市場也有真消息何必溪山間遠津
0593a27: 了得凡心不假禪逍遙塵市任隨緣蒲團放下街頭
0593a28: 坐靜板攜來到處閒三界本空諸子著一真纔動四
0593a29: 生全西來莫問吾何旨鼓角城樓夜月圓
0593a30: 心閒無事得廛棲應物明明不我欺傍舍笙歌歡滿
0593b01: 地鄰園花柳樂無私了知白髮隨時變肯悟朱顏逐
0593b02: 世移雲月是同山市別幾人到此不曾迷
0593b03: 破衲鶉居混世塵不圖利養豈圖名沿街漫步隨流
0593b04: 語傍戶尋他逐隊行想見憨翁攜布袋惟憐普老振
0593b05: 金鈴野人無遮閒家具浩浩場中劫外春
0593b06: 乾坤何處不堪居豈特深山是故廬垂手入廛忘管
0593b07: 帶回頭到岸卻無拘千樓夜月憐歌舞萬井風塵笑
0593b08: 馬驢會得箇中消息子無邊剎境自如如
0593b09: 我本山林野外人偶來塵市寄閒身居無錐地隨檀
0593b10: 度耕有心田遠世情衣破難藏珠裏色鞋穿露出腳
0593b11: 頭春東風昨夜堆堆笑笑我年來徹骨貧
0593b12: 年老心閒到處家市廛端坐沒生涯忙看碌碌如燈
0593b13: 馬靜鑑明明似鏡花箇裏本無分好醜此中曾不著
0593b14: 纖瑕何綠昔日靈山老火宅須教用鹿車
0593b15: 莫道閒居在市朝古來大隱作清標曾聞龍女獻珠
0593b16: 事不見屠兒放下刀成佛直教心地穩天真豈假涉
0593b17: 途勞古來聖世能堪愛造業場中轉寂寥
0593b18: 於中了了事無侵且在塵勞作故林心境兩忘空有
0593b19: 我聖凡不立道繇人春和鶯破綠楊陌秋冷蟬高碧
0593b20: 樹陰休道遠山真樂靜市廛中亦有餘音
0593b21: 龍池絕頂
0593b22: 翠壁嵯峨勢插天萬峰迴合在中間僧居藤縛凌虛
0593b23: 閣客坐雲埋崎磴闌碧水池深龍臥穩蒼苔石老虎
0593b24: 生斑為憐源祖棲禪處今日無人更作關
0593b25: 龍池次韻
0593b26: 荒寺幽棲草徑賒林深日暮集歸鴉松窗半掩寒雲
0593b27: 淨石澗長流明月斜雨過亂山添遠翠風行空谷落
0593b28: 殘花夜來何處狂遊客喫盡壺中七盞茶
0593b29: 娑羅樹當取樹心為殿梁
0593b30: 挺秀娑羅列殿臺不知誰作主人栽花含白玉香浮
0593c01: 界葉吐青雲蔭遍垓無我空心心作棟有情下種種
0593c02: 成材宗風自在枝頭意幽鳥聲聲喚汝來
0593c03: 善卷寺
0593c04: 探遍煙霞第一林風傳鐘磬隔峰聽山傍幽洞天開
0593c05: 跡徑覆喬松道者心玉帶小橋流碧水瓊臺古殿接
0593c06: 青雲斷碑遺記三生建千古令人感慨深
0593c07: 小崦
0593c08: 自拈拄杖腳頭寬信步閒登小崦巒獨寐高懸方榻
0593c09: 淨清光返照矮窗寒溪邊白石堪題句巖畔青松可
0593c10: 供餐春去不知花柳意主人猶倚碧蘿欄
0593c11: 金粟訪密雲師兄
0593c12: 為訪同參泛小舟不辭迢遞浙中遊連朝風雨飄帆
0593c13: 重每日煙波帶櫓愁寂寂雲山回首遠悠悠海月展
0593c14: 眉秋相逢一笑知音少留與人間作話頭
0593c15: 寄吳輿則居士
0593c16: 與君此道得相知箇裏全無半點欺面隔雲山心一
0593c17: 片情通流水意無私曹溪風月留青眼荊谷文章有
0593c18: 白眉堪笑世間無限事幾多相信幾多疑
0593c19: 次吳迪美居士
0593c20: 卓錫煙巒小搆新草龕風雪度殘春鋤漫把開荒
0593c21: 徑短拂閒拈憶故人雲出遠空山畫扆水流深洞石
0593c22: 嶙峋知君欲究真消息百尺竿頭進步頻
0593c23: 薜蘿門掩靜蕭蕭獨坐巖房伴寂寥苔徑從君仙舄
0593c24: 破荒臺愧我木林颻龍宮直入無遮障鷲嶺須登豈
0593c25: 憚遙他日乘雲返幽谷漫攜竹杖嶺頭招
0593c26: 懷潘如荄居士
0593c27: 野人卓錫白雲深荒徑蕭條古木陰暗想遠山秋信
0593c28: 晚長懷幽谷夕陽沉高才未脫雞窗苦拙衲難成鹿
0593c29: 苑心天外忽聞飛鶴唳也疑乘興下空林
0593c30: 寄楓隱居士
0594a01: 分袂俄經一載餘支離病骨瘦形軀幾番擬欲過蘭
0594a02: 墅未敢輕教下草廬溽暑豈無秋水興秋水菴名薰風想
0594a03: 見翠軒娛相看只在山南北不得盤桓附寸書
0594a04: 懷子文居士訪道
0594a05: 殘燈香盡漏聲沉兀坐蕭蕭對碧岑萬戶當天明有
0594a06: 月幾人學道了無心清光遠照山如畫白水長流澗
0594a07: 似琴感慨參玄岐路者徒勞向外去追尋
0594a08: 次霍玉環居士
0594a09: 荒寺蕭蕭苔蘚封何期每每叩心宗休疑巖石非為
0594a10: 虎笑指蒼松似活龍雲水五湖憑一缽煙霞四海聽
0594a11: 朝鐘龐公遍揖林泉處幾箇知音繼此蹤
0594a12: 贈金豈凡方伯
0594a13: 此道寥寥孰肯修幾人到此不凝眸養高心自得閒
0594a14: 靜見重身游正路頭抱子弄孫無可累觀山翫水有
0594a15: 何留聊為應世勤王事意在煙霞龐老儔
0594a16: 贈駱仲如孝廉
0594a17: 觸破湖南幾片雲不辭迢遞越嶙峋溪聲遠頌淨名
0594a18: 德山色幽藏野老身荒寺秋煙俱寂寞籃輿睛澗獨
0594a19: 殷勤相逢坐語薰風外明月光含遍界新
0594a20: 贈沈伯慶叔芳兩居士
0594a21: 看破塵煩始學禪一肩擔荷可為全風霜半世功名
0594a22: 事山水繇來佛道緣曾讀五車心廣大嘗聞三要理
0594a23: 無偏毗耶丈室今猶在不二門開見性天
0594a24: 寄蹟儒冠了世緣滿懷風月照林泉遍參已巳羨羡龐公
0594a25: 蘊操守應超楊大年父母未生前薦得乾坤獨露箇
0594a26: 中玄居塵不涉塵緣事閒坐幽軒心境圓
0594a27: 吳九敘居士再參金谷
0594a28: 自嗟老邁出荊扉也曉流光照晚暉不意遠尋金谷
0594a29: 裏誰知獨泛霅溪西相看儘有英靈者未肯全超世
0594a30: 外機此道寥寥君諦信他時終不是依稀
0594b01: 湖颿杳杳遠相臨不畏風波見道心別後轉思連夜
0594b02: 月閒來還憶片時吟經寒輪與垂庭柏論序誰驚過
0594b03: 牖禽人世稀逢幾回笑留題行樂在空林
0594b04: 次唐祈遠居士
0594b05: 此道知君識重輕箇中終不負虛名身居塵世心無
0594b06: 染意絕諸緣善有聲擇法眼高千嶂外探玄玉步萬
0594b07: 方傾夙乘願力為牆塹扶振頹綱化有情
0594b08: 擬寒山十首
0594b09: 懶散羨羡山居忘緣境自如雲鋤半畝芋月誦兩行書
0594b10: 臨訪非塵士閒歌有翠鴝春秋雖不涉梅放一年除
0594b11: 適得山居趣蹉跎不計春常逢採薪老那遇慕玄人
0594b12: 伐木天空闊開池水面深長歌驚萬壑笑憶逐風塵
0594b13: 曲徑無人掃蕭然太古間蹊無車馬跡門聽樹禽還
0594b14: 松下翻經義臺前起石斑偶然吟半偈花落在雲巖
0594b15: 達道媿無心塵囂竟莫侵披雲石上坐得月澗邊吟
0594b16: 仰看青山老秋多黃葉深不知浮世幻孰肯向空林
0594b17: 浮生不滿百枉作千年計昧己巳用奸心陵人動豪氣
0594b18: 且看樹頭霜轉眼葉如醉忽地秋風來飄散塵埃墜
0594b19: 偏愛吾廬好寥寥無所求草豐常睡鹿波靜不驚鷗
0594b20: 漫步乘風息徐歌待月流山前一怪石相對兩忘憂
0594b21: 自在白雲間晴空見遠山論交常屈指脫俗已巳蒼顏
0594b22: 白髮誰能染青山我自閒浮生縱滿百歸去把空拳
0594b23: 修行不得力每與境相敵誰知境即心反起心分別
0594b24: 心境本來空如水印明月月出自無遮萬象皆照徹
0594b25: 生平無所學秖好住幽谷不圖世人知惟與麋鹿逐
0594b26: 雲來伴我間月到照我宿獃獃一頭陀任他榮與辱
0594b27: 一笑轉幽閒空生誰住山眉開青嶂鎖眼淨碧溪瀾
0594b28: 見月應忘指尋頭昧本顏纔思親切處猶隔幾重關
0594b29: 登東臺
0594b30: 曳杖轉幽林登臺望海吟一團青嶂合五頂白雲深
0594c01: 坐久渾忘世情高若有心孤危常寂處天籟絕無音
0594c02: 龍池秋日
0594c03: 淡雲橫谷口寒色滿山中碧沼凝秋水疏林度曉鐘
0594c04: 草衰雙眼白木落一心空事事渾無著瀟然一老翁
0594c05: 贈聞初兄歸里
0594c06: 適得單傳事翩然破暑歸湖光開道眼山色振清規
0594c07: 即色元非相真空達有為纔聞獅子吼漫作象王威
0594c08: 詠雲
0594c09: 空山多幻變白練化寒秋吞吐千峰碧氤氳萬壑幽
0594c10: 孤松欣帶韻野鶴羨羡同遊堪笑藏身處寥然不在丘
0594c11: 秋夜步月
0594c12: 萬木含秋魄疏空逗黑白堪嗟步影流未覺於夢宅
0594c13: 三界若空花一生如博奕翻照本來人光陰莫虛擲
0594c14: 送僧行腳
0594c15: 秋後好行腳暑寒兩不干溪深憑杖底山遠辨雲端
0594c16: 未晚尋幽宿初明儘意看路逢清隱者切莫被他謾
0594c17: 修圃
0594c18: 芟草歸來晚峰頭挂夕陽汗簑忙脫下兀坐一爐香
0594c19: 晚步
0594c20: 披襟閒步晚松徑倍幽然舉首看峰頂白雲天已巳連
0594c21: 獨坐
0594c22: 獨坐山窗冷瘦梅開半枝無人堪共語閒賞月來時
0594c23: 訪秀巖師
0594c24: 梵剎遺來舊曇花幾度開雲從秀巖出月向古松來
0594c25: 夏日
0594c26: 樹色陰濃閒坐不作一毫工課箇裏本自無求莫云
0594c27: 尊貴之墮
0594c28: 幽谷了無溽暑一榻蕭然自許有人借問西來未肯
0594c29: 輕言錯舉
0594c30: 住箇深山茅屋窗對幾莖修竹風來涼似清秋堪歎
0595a01: 時人馳逐
0595a02: 長日寥寥放過也不忘卻遮箇昔人頻喚主人三十
0595a03: 年前勘破
0595a04: 山居
0595a05: 幽居何事得干懷竟日柴門半掩開雲意欲歸香滿
0595a06: 室亭亭忽過玉陽臺
0595a07: 野鳥枝頭聲已巳和巧雲窗外亂飛過巖阿老衲心如
0595a08: 洗一味平常信口歌
0595a09: 晚景霞光照遠林臺前幾樹有蟬吟坐來月到松窗
0595a10: 靜機境相忘一片心
0595a11: 雨後溪聲似怒雷野人閒坐石莓臺了知競注無流
0595a12: 相笑翫巖花逐水來
0595a13: 坐破蒲團萬境閒一輪皎潔照當天千秋碧落危巖
0595a14: 下底事塵勞人不還
0595a15: 清池水映連天碧香桂初敷滴露濃兀兀坐忘塵世
0595a16: 慮千山靜照月明中
0595a17: 出語驚群未足誇祖師門下眾如麻野人拙訥無佳
0595a18: 句漫指溪聲舌更賒
0595a19: 水邊林下漫淘禪物物幽閒心景妍觸目湛然無可
0595a20: 說黃鸝枝上碎喧喧
0595a21: 曲徑蒼苔絕影蹤巖龕冷落笑花叢道人一種清貧
0595a22: 景長把白雲窗戶封
0595a23: 秋捲殘雲陣陣過峰前閒立一吟哦月來嶽色清新
0595a24: 句卻被疏風轉薜蘿
0595a25: 箇事從來不強行也無長處接高明聽由他底欣欣
0595a26: 地我此山門似水清
0595a27: 曲順機宜我不能天容老谷一閒僧箇中了了無餘
0595a28: 事泛漾隨波實可矜
0595a29: 幻軀多病好安閒不喜人間秖住山石屋巖龕坐黃
0595a30: 葉幾人得過上頭關
0595b01: 春去夏回秋又至幾番風雨幾番寒道人端住巖窩
0595b02: 裏衣食隨緣不用干
0595b03: 幽鳥一聲啼破夢覺來散步漫吟哦住山幾箇知音
0595b04: 者不去隨流混世波
0595b05: 道在目前無別法現成公案不須參山頭老漢今饒
0595b06: 舌切莫隨他落二三
0595b07: 此事須教有正因了無一物守清貧常懷雪老餐松
0595b08: 柏拶到明星萬谷春
0595b09: 金峰卓立眾山中萬象高懸眼界空無角鐵牛橫古
0595b10: 路幾人得見白雲翁
0595b11: 磬山初闢
0595b12: 雲籠高嶽倚荊南漫剪藤蘿結小菴獨坐月明當戶
0595b13: 照更無餘事到新龕
0595b14: 久雪
0595b15: 籤笆草苫冷如冰破衲蒙頭徹底清四十日來飛白
0595b16: 雪山河大地似平沉
0595b17: 白雲巖
0595b18: 誰把虛空劈半邊走來都道白雲巖坐看神自廓然
0595b19: 靜不覺月明東半山
0595b20: 拄杖
0595b21: 拈頭點尾活如龍千里迢迢一似風觸破萬山雲與
0595b22: 雪歸來閒倚碧堂東
0595b23: 燈花
0595b24: 不將春色擬栽培脫略工商藝剪裁遊子滿園觀不
0595b25: 著只因伊向火中開
0595b26: 石磬
0595b27: 石磬高懸萬壑中外觀山色裏頭空知音不用重敲
0595b28: 擊響應如雷遍梵風
0595b29: 百舌啼
0595b30: 枝頭百舌話偏長啼破寒梅滿院香有耳不聞仍熟
0595c01: 睡可憐窗外好風光
0595c02: 新秋夜話
0595c03: 雨過涼風夜起秋坐長閒話為人愁可憐浪走江湖
0595c04: 客何日能休心外求
0595c05: 對月
0595c06: 碧天明月照長林萬籟蕭蕭聲自沉堪笑野人閒不
0595c07: 寐坐來寒覺衲衣侵
0595c08: 夢登凌霄峰
0595c09: 步入雲霄壓眾峰煙波疊疊嶺重重翻思昔住清涼
0595c10: 頂可比文殊一半笻
0595c11: 夢至凌霄最上峰千山萬水隔重重忽然省得來時
0595c12: 路拋卻從前一古笻
0595c13: 武陵洞
0595c14: 小徑深深古洞迷涓涓漱石透前溪偶攜竹杖尋幽
0595c15: 跡惟有山公挂樹啼
0595c16: 振宗堂
0595c17: 寥寥獨坐振宗堂寂寂孤明萬壑涼我也本無心說
0595c18: 法不勞天女散花香
0595c19: 妙智古寺
0595c20: 此地誰人名妙智當於觸處見天真境因智立智由
0595c21: 境古寺原來今又新
0595c22: 舟中對月
0595c23: 岸樹玲瓏月正央小舟不繫泛秋光吟詩漫得驚人
0595c24: 句滴露和煙瀉滿窗
0595c25: 寄許丞侯二首
0595c26: 萬松林下獨幽棲每嘆紅輪易墜西剛得春來幾多
0595c27: 日梅花飄落出前溪
0595c28: 千嶂未消殘雪冷一菴端坐夕陽曛思君偶出峰前
0595c29: 望踏破飛來幾片雲
0595c30: 答汰如講主
0596a01: 羨羡君鶴骨最孤清雲水從來自有聲堪笑老僧疏懶
0596a02: 態也無詩興接高明
0596a03: 過善權悼淡齋
0596a04: 一龕空鎖寒雲靜古洞清流滴淚乾憶昔淡公曾苦
0596a05: 行遺風千載播名藍
0596a06: 念茲居士見訪不遇
0596a07: 柴門暫把白雲封誰想君今過遠峰休笑深林茅屋
0596a08: 冷道人端的是家風
0596a09: 耐菴上人重修鐵佛寺
0596a10: 百千三昧從何得一味平常耐久來玉殿瓊樓從此
0596a11: 現庵前先發一枝梅
0596a12: 西園寄曹居士
0596a13: 池中屋冷五更寒破衲蒙頭意未安憶得故山煨榾
0596a14: 柮地爐相伴有人看
0596a15: 寄徐居士
0596a16: 相逢又別轉巖阿目送寒雲片片過思得舊遊人再
0596a17: 至青燈竹榻話玄多
0596a18: 龍池八景
0596a19: 池平澄灩臥龍藏煙雨霏霏歲月長天外一聲雷震
0596a20: 起萬山雲合覆湫光中龍池
0596a21: 小嶺騎峰賓主分登臨別是一乾坤樵蘇匝匝歌聲
0596a22: 遠忽地雲生掩石門分賓嶺
0596a23: 巉巖如玉倚青霄翼翼連雲勢帶搖何不摶風竟飛
0596a24: 去想伊留作畫圖標白雲巖
0596a25: 小閣凌雲在碧空憑欄四顧萬峰叢幽居秖許林間
0596a26: 老對月閒吟天際風憑虛閣
0596a27: 突兀高懸可試心幾回獨立畏崖深豁然腳踏虛空
0596a28: 碎石上風生大地春試心石
0596a29: 林巒積翠映危臺遙望煙湖萬頃開日吐波心帆影
0596a30: 亂霞光先照碧崔嵬玉陽臺
0596b01: 腥腥血氣染蒼峐凜凜威風片石來千載高眠披雨
0596b02: 露至今足跡破莓苔伏虎石
0596b03: 古穴當年源老棲孤風冷冷至今知寥寥四壁惟餘
0596b04: 座誰繼先宗作範規避暑窟
0596b05: 磬山十景
0596b06: 嶺頭大塊眠雲石自古傳言立限門今日鑿開賓主
0596b07: 路從教車馬箇中奔限門嶺
0596b08: 前巒秀石天開洞古往今來遊者多識得豈隨聲色
0596b09: 轉西施名不挂煙蘿西施洞
0596b10: 巉巖峭壁天然盡忽地雲生遮半邊開合不知誰作
0596b11: 主其中消息更重玄面壁巖
0596b12: 不是知音不到來萬松徑上起莓苔煙霞影跡空來
0596b13: 去陣陣清風點翠臺萬松徑
0596b14: 慈慧須憑一路修從教步步踏源頭而今建得功成
0596b15: 也千古令人作勝遊慈慧橋
0596b16: 遶殿傍通一脈泉涓涓流出有真源莫非直接曹溪
0596b17: 水相續綿綿不記年武陵溪
0596b18: 白虎山岡一坦平於中獨立望湖亭主賓酬唱忘歸
0596b19: 去月起湖心分外明望湖亭
0596b20: 磬山最頂白茅峰念昔何人曾建功留得菴基深草
0596b21: 裏至今誰肯繼前蹤白茅峰
0596b22: 飯罷禪和咸洗缽趙州公案未曾圓山僧今日重拈
0596b23: 出漫向池邊得句玄洗缽池
0596b24: 散步攜笻到竹林常懷多福語惺惺古今多少乘陰
0596b25: 者幾箇知音就裏明修竹林
0596b26: 烏瞻八景
0596b27: 一徑逶迤翠色濃小橋橫澗拂清風偶來曳杖支頤
0596b28: 坐閒看雲來綴碧松雲松徑
0596b29: 睹影深知不在潬分明那隔一毫端渠無我也潭何
0596b30: 現水靜風恬自笑看笑影潭
0596c01: 山腰片片石如鱗歲月頻經積蘚紋林下道人觀不
0596c02: 厭半餘蒼色半餘雲龍鱗石
0596c03: 兩溪相競接湖波竹筏隨流拍浪過風雨歇時來往
0596c04: 疾小亭俯視漫吟哦俯溪亭
0596c05: 巖前天設石磐臺風月隨時揮麈來老漢不須重註
0596c06: 腳千山一帶笑顏開揮麈塵臺
0596c07: 側嶺崚嶒欲斷雲鳥飛不過羽翎分遠看山色點空
0596c08: 碧半落晴光帶晚曛斷雲嶺
0596c09: 插入青霄五箇峰攀躋欲上路難通不知昔日誰稱
0596c10: 老眾壑群山列下風五老峰
0596c11: 一片湖光湧翠峰自來出沒雨煙中孤危遠映山山
0596c12: 碧影壓輕舟帶短篷湖翠峰
0596c13: 贈洪師弟
0596c14: 新開玉峰一片地搆得數椽蔽風雨竹窗明映和氣
0596c15: 生對坐盤桓發幽趣不將禪道塗齒唇墾土掘地終
0596c16: 無慮山田米飯撲鼻香一念萬年心不易般般拈起
0596c17: 也尋常喜有燈籠笑露柱向上宗乘事作麼顛三倒
0596c18: 四合規矩羨羡君真實行門深萬象森羅咸稱譽休稱
0596c19: 譽滿口諦只恐他年誘濟人林泉未必能留住
0596c20: 寄章格菴太史
0596c21: 休老荊南最深峪巖畔藤蘿縛茅屋蕭蕭冷落十年
0596c22: 餘閒看春山紅又綠思君昔日破谿苔談笑篝燈連
0596c23: 夜宿稜稜眉宇皆文章浩浩言詞若空谷深知鄭重
0596c24: 真國器志氣不止于天祿超然自具出世心好比萬
0596c25: 山一輪玉回軒若作荊谿遊令我林泉增秀蔚試看
0596c26: 禪喜羨羡蘇老風流千載無生曲嗟哉滿眼走埃塵斷
0596c27: 絃今日何人續願君共出一隻手力挽頹綱振亭毒
0596c28: 方當滿得道人心如是箇中千萬足
0596c29: 
0596c30: 天隱和尚語錄卷十四終
