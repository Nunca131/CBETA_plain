0669c09: 
0669c10: 天台智者大師別傳下卷
0669c11: 
0669c12: 四明沙門　曇照　註
0669c13: 先師初陳寡德。次讓名僧。後舉同學。三辭不免。仍求
0669c14: 四願。一。雖好學禪。行不稱法。年既西夕。邁守繩。撫
0669c15: 臆論心。假名而已巳。吹噓在彼。惡聞過實。願勿以禪法
0669c16: 見欺。二。生在邊表。長逢離亂。身闇庠序。口拙暄。方
0669c17: 外玄。久非其分。域間樽節。一無可取。雖欲自慎。終
0669c18: 恐樸直忤人。願不責其規矩。三。微欲傳燈以報法恩。
0669c19: 若身當戒範。應重去就。去就若重。傳燈則闕。去就若
0669c20: 輕。則來嫌誚。安身未若通法。願許為法勿嫌輕重。四。
0669c21: 三十餘年水石之間因成性。今王塗既一。佛法再興。
0669c22: 謬承人汎沐此恩化。內竭朽力仰酬外護。若丘壑念
0669c23: 起。願放其飲啄以卒殘生。許此四心乃赴優時。大王
0669c24: 方希淨戒。故妙願唯諾。
0670a01: 邊表者。荊州屬江北。屬魏地。是邊也。長逢離亂。侯
0670a02: 景亂梁。魏殺元帝也。方外玄等者。自晉至梁多
0670a04: 此意也。樽節者。禮記云。是以君子恭敬樽節退讓
0670a05: 以明禮。樽。趍也。節。次也。乃進退合則也。去就若重
0670a06: 傳燈則闕者。師尊嚴則弟子難近。故接物隨機。義
0670a07: 缺也。王塗既一者。平陳之後。車書皆同也。飲者。
0670a08: 即前云飲展平生之願也。妙願唯諾者。晉
0670a09: 王允其所請也。
0670a10: 請戒文曰。弟子基承積善。生在皇家。庭訓早。教
0670a11: 夙漸。福履攸臻。妙機須悟。崎嶇於小徑。希優游於
0670a12: 大乘。笑止息於化城。誓舟航於彼岸。開士萬行。戒善
0670a13: 為先。菩薩十受。專持最上。喻造宮室必先基址。徒架
0670a14: 終不能成。孔老釋門咸資鎔鑄。不有軌儀孰將
0670a15: 安仰。誠復能仁本為和尚。文殊冥作闍梨。而必藉人
0670a16: 師顯傳聖。授自近之遠感而遂通。波崙罄髓於無竭。
0670a17: 善財忘身於法界。經有明文非從臆說。深信佛語幸
0670a18: 遵明導。禪師佛法龍象。戒珠圓淨。定水淵澄。因靜發
0670a19: 慧。安無礙辨。先物後己巳。謙挹成風。名稱遠聞。眾所知
0670a20: 識。弟子所以虔誠遙注命揖遠延。每畏緣差值諸留
0670a21: 難。亦既至止心路豁然。及披雲霧即消煩惱。以今開
0670a22: 皇十一年十一月二十三日於總管金城殿設千僧
0670a23: 會。敬屈授菩薩戒。戒名為孝。亦名制止。方便智度。歸
0670a24: 宗奉極。以此勝福奉資至尊皇后作大莊嚴。同如來
0670b01: 慈。普諸佛愛。等觀四生。猶如一子。
0670b02: 百錄具載戒疏有七百餘字。今文略之。但三百十
0670b03: 三字。庭訓者。論語陳亢問於伯魚曰。子亦有異聞
0670b04: 乎。對曰。未也。獨立。鯉趍而過庭。曰學詩乎。對曰
0670b05: 未也。不學詩無以言。鯉退而學詩。乃至鯉退而學
0670b06: 禮。此正趍庭之訓也。。音怡。百錄與南山傳並作
0670b07: 此。貽。訓贈也。此。訓法。義則正也。崎嶇。屈曲。喻
0670b08: 聲聞之學化城小徑。三百由旬。舟航彼岸。五百由
0670b09: 旬。則登寶所。十受者。梵網十戒也。鎔鑄者。以火鎔
0670b10: 金以模範像。三教法度就學而成器也。命揖遠延
0670b11: 者。大師止息東林寺。王在楊州。以舡迎也。及披雲
0670b12: 霧即消煩惱者。喻文也。披。開也。雲開也。雲開日出。
0670b13: 煩惱霜壞也。奉資至尊皇后者。即文帝獨孤氏也。
0670b14: 猶如一子下。百錄更有九十五字。略之也。
0670b15: 師云。大王紆遵聖禁。名曰總持。王曰。大師傳佛法燈。
0670b16: 稱為智者。所獲檀嚫各六十種。一時迴施悲敬兩田。
0670b17: 使福德增多。以資家國。香火事訖。
0670b18: 晉王紆曲遵奉大乘戒禁。止一切惡。持一切善。故
0670b19: 曰總持。自受戒後。百錄諸書皆稱法名。師稱智者。
0670b20: 故國清寺云。王後撿地持經。特立此號。彼經戒
0670b21: 品第十云。若在家出家。發菩提願。恭敬長跪。曲身
0670b22: 向於智者。作是言。願大德受我菩薩大律儀戒。如
0670b23: 是念已巳。默然而住。爾時智者作是言。善男子。汝欲
0670b24: 於我受一切菩薩大戒云云。檀者施也。達嚫那。此
0670c01: 云淨施。字異義一也。文云各六十種。應改為共字
0670c02: 也。
0670c03: 汎舸衡峽。大王靡駕貴州。臨江奉送。供給隆重。轉倍
0670c04: 於前。既值便風。朝發夕還。
0670c05: 大舡曰舸。衡峽二州本去衡州南岳。言峽者。路次
0670c06: 之語。衡在荊湖南。峽在荊湖北。傳前云。思師避周
0670c07: 室之難。意住南岳。權止光州人蘇山。智者得法之
0670c08: 後。往建康行道。不得扈從。思歸南岳。其南岳歸寂。
0670c09: 故當報德享奠以酬法乳。故晉王書云。敬憶江陵
0670c10: 暫欲西上。先到衡岳用酬師恩。王麾駕至楊州。奉
0670c11: 送者如南山傳云。施六十餘事了。王乃固請。顗曰。
0670c12: 先有明約。事無兩違。即拂而起。王不敢重邀。合掌
0670c13: 尋送至于城門曰。國鎮不輕。道務致停。幸觀佛化。
0670c14: 弘護在懷。王禮望目極。衡淚而返。智者返。百錄有
0670c15: 書托王撰南岳師文。其事甚明也。
0670c16: 而渚官道俗延頸候望。扶老幼相趍戒場。垂黑載
0670c17: 白雲屯講座。聽眾五千餘人。
0670c18: 渚者。爾雅云。水中可居曰洲。大者曰洲。小者曰渚。
0670c19: 荊州曰渚官。春秋中已巳有此號。杜預不解。撿群
0670c20: 書未見解者。今云聽眾五千餘者。不知在何寺院。
0670c21: 恐是造玉泉．十住二寺了施戒。此一節文。似如大
0670c22: 師衡州迴。而渚官道俗之流皆悉迎候。章安簡略
0670c23: 爾。
0670c24: 施鄉答地。荊襄未聞。既慧日已巳明。福庭將建。於當陽
0671a01: 縣玉泉山而立精舍。蒙賜額。號為一音。重改為玉
0671a02: 泉。其地本來荒險。神獸暴。諺云。三毒之藪。踐者寒
0671a03: 心。創寺其間。決無憂慮。
0671a04: 答地。如佛鹿苑．鸚林說法。皆報夙恩也。荊襄者。荊
0671a05: 州古南陽郡。改為江陵府。又為襄陽府。今朝為荊
0671a06: 門軍當陽縣。即屬江陵。玉泉寺初為一音。當開皇
0671a07: 十三年賜額名玉泉。乃水色如玉也。常聞此寺是
0671a08: 故蜀將關王神力所造。玉泉寺記略不言之。今偶
0671a10: 道場。觀沮嶂山色堆藍。紫雲如蓋。此可居乎。初卜
0671a11: 清溪。意其迫隘難安於眾。行至金龍池北百有餘
0671a12: 步。有一大木。婆娑偃蓋中如庵。遂於其下趺坐
0671a13: 宴安。入大寂定。一旦天地晦冥風雨怒。有無限
0671a14: 妖種種殊形異狀。攢簇師前將欲為害。又有巨
0671a15: 蟒長十餘丈。張口礪牙意欲食啖。復有陰魔列陣
0671a16: 砲矢雨下。經一七日了無懼色。師憫之曰。汝所為
0671a17: 者生死幻夢。貪著眾業不自悲悔。猶來惱吾耶。言
0671a18: 訖俱滅不見。一夕雲霧開爽月明如晝。有二聖者
0671a19: 部從威儀如王者狀。長者美髯而豐厚。少者褁帽
0671a20: 而秀發。師遂顧問聖者何來。曰。予乃蜀前將軍關
0671a21: 羽兒子日平。以戰功故常鎮是。此山號三毒山。
0671a22: 自古迄今人跡罕到。唯龍虎豹妖精鬼魅之所
0671a23: 窟宅。大德聖師何枉神足。貧道自天台過。欲於此
0671a24: 處建立道場。少酬生成之德。神曰。果如是。弟子當
0671b01: 為造寺化供。以延十方清眾何如。此去一舍地。有
0671b02: 山狀如覆舡。其土深厚。形勢將旺。弟子於此建寺。
0671b03: 願師禪定七日。言訖而退。師既出定。大廈告成。楩
0671b04: 楠交錯。棟宇崢嶸。丹鮮明。金碧相照。迎請師居
0671b05: 聚眾演法。一日神曰。弟子在昔用兵討伐。膾肝
0671b06: 肉恣縱貪嗔。今日何幸。得聞無上菩提出世間法。
0671b08: 從其請。為之秉爐傳授。自此齊潔愈更精明已巳上前
0671b09: 文也。續僧二十七云。釋法行者。言多卓異。或居山谷。
0671b10: 時入市。每往清溪。路由覆舡山頂。見泉流茂木。
0671b11: 乃顧曰。十年後當有大福慧人營建伽藍。乃智者
0671b12: 來儀。果成先告。今知行師預曉前意。乃聖人也。決
0671b13: 者。定也。三毒既伏。何所憂慮乎。
0671b14: 是春夏旱。百姓咸謂神怒。故智者躬至泉源滅此邪
0671b15: 見。口自願。手又撝略。隨所指處。重雲靉靆籠山而
0671b16: 來。長虹煥爛從泉而起。風雨衝溢歌詠滿路。
0671b17: 當時龍佔其境。智者於金龍池側以建玉泉。百姓
0671b18: 龍怒不雨矣。撝略者。撝謂指獲。略謂法。即是持
0671b19: 也。
0671b20: 荊州總管上柱國宜陽公王積。到山禮拜。戰汗不安。
0671b21: 出而言曰。積屢經軍陣。臨危更勇。未怖懼頓如今
0671b22: 日。
0671b23: 隋書列傳第五云。王世積。闡熙新人。父雅。周
0671b24: 朝持節開國儀同三司。世積容貌魁岸。要帶十圍。
0671c01: 風神爽拔。有傑人之表。高祖受禪。封宜陽公。平陳
0671c02: 後進位柱國荊州總管。及起遼東之役為行軍元
0671c03: 帥。至柳城遇疾回。拜涼州總管。謀反事洩坐誅。
0671c04: 其年王使奉迎。
0671c05: 開皇十四年二月二十二日。其時文帝徵王入朝。
0671c06: 故書云。弟子今入朝覲。行次峽州。馳仰之誠與時
0671c07: 而積。故遣使迎。希便進道。來月下旬唯遲祇接。書
0671c08: 在百錄更不盡書。開皇十一年王雖受戒。意旨未
0671c09: 盡。智者其時急有南岳荊州之行。故遽而去。王
0671c10: 既瞻望。故重有迎者也。
0671c11: 荊人違覲。向方遙禮。臨岐望絕。
0671c12: 智者答恩建玉泉．十住兩寺竟。故別父老意返天
0671c13: 台。彼處鄉人攀違不得。覲奉逕禮清姿。望斷行
0671c14: 矣。
0671c15: 既而重履江淮。道俗再馳。欣戴大王。尸波羅蜜先到
0671c16: 彼岸。智波羅蜜今從稟受。
0671c17: 既而者。荊人望斷之語也。智者重反楊州。而晉王
0671c18: 行次陝陜。故遣使至江都迎也。先受戒竟。今求請淨
0671c19: 名疏。故云今從稟受等也。
0671c20: 請文云。弟子多幸。謬稟師資。無量劫來悉憑開悟。色
0671c21: 心無作。昔年虔受。身雖漏。心護明珠。定品禪枝併
0671c22: 散歸靜。荷國鎮藩為臣為子。豈籍四緣能入三昧。電
0671c23: 光斷結其類實多。慧解脫人厥朋不少。即日欲伏膺
0671c24: 智斷。率先名教。永汎法流。兼用治國。未知底滯可開
0672a01: 化不。師嚴道尊可降意不。宿世根淺可發不。菩薩
0672a02: 應機可逗時不。書云。人生在三。事之如一。況譚釋典
0672a03: 而不從師。今之慊言備歷素成就事。請棄飾辭。
0672a04: 此請文。百錄題目謂王謝天冠仍請淨名義疏。略
0672a05: 去前九十七字。其間語句亦有差者。想章安揀治
0672a06: 如此也。色心無作者。如云不起而已巳起則性無作。
0672a07: 假色。大乘戒體也。定品禪枝者。四禪八定枝林功
0672a08: 德也。四緣者。一荷國。二鎮藩。三為臣。四為子。有此
0672a09: 四緣豈能入三昧耶。電光斷結者。如阿難入電光
0672a10: 三昧斷結證四果。又如遺教經云。譬如夜見電光
0672a11: 即得見道是也。惠解脫人修三念處成三解脫。如
0672a12: 常辨。人生在三者。君臣．父子．師資。諸書具載多矣。
0672a13: 請棄飾辭者。王請大師不須謙退。故云棄飾辭也。
0672a14: 答曰。謬承人汎。擬師資。顧此膚。以非時許。況隆
0672a15: 高命。彌匪克當。徒欲沉吟。必乖深寄。
0672a16: 此乃不允所請者也。
0672a17: 重請云。學貴承師。事推物論。歷求法界。措心有在。仰
0672a18: 惟宿植善根。非一生得。初乃由學。俄逢聖境。南岳記
0672a19: 。說法第一。無以仰過。照禪師來。具述斯事。于時心
0672a20: 喜。以域寸誠。智者昔入陳朝。彼國明試。瓦官大集。眾
0672a21: 論鉾起。榮公強口先被折角。兩瓊繼軌纔獲交綏。忍
0672a22: 師讚歎嗟唱希有。弟子仰延之始。屈登無畏。釋難如
0672a23: 流。親所聞見眾咸瞻仰。承前荊楚莫不歸伏。非禪不
0672a24: 智驗乎金口。比聞名僧所說。智者融會。甚有階差。譬
0672b01: 若群流歸乎大海。此之包舉始得佛意。唯願未得令
0672b02: 得。未度令度。樂說不窮。法施無盡。
0672b03: 說法第一者。如南岳印證云。於說法人中最為第
0672b04: 一。照禪師乃南岳弟子。梁傳前有列名。正傳全失。
0672b05: 惜哉。梁朝凡有兩瓊。彭城寶瓊住建安院。身長七
0672b06: 尺五寸。背脾龍文。三十九齒。一日講次。外人見寺
0672b07: 有白龍現。男女奔至寺。但見瓊在座講。因是號為
0672b08: 白瓊。建初寶瓊。常被萬椿樹皮黑袈裟。故號烏瓊。
0672b09: 此衣後智者得之。進與煬帝常。文在百錄。兩瓊少時
0672b10: 同學。後亦道價相當。繼軌者。軌則。車轍也。初與智
0672b11: 者論議。如世戰皆接軌而上也。才獲交綏者。
0672b12: 綏乃馬頦下之纓也。戰則兩馬相觸以爭勝負。今
0672b13: 兩瓊才始交綏。怯而便走。如左傳云。交綏而退。荊
0672b14: 楚者。荊州則舊楚國之地。非禪不智者。更有非智
0672b15: 不禪句。經雖多出。今依觀心論疏解之。疏云。空．無
0672b16: 相．無作名三解脫。亦名三三昧。從正見入。定發無
0672b17: 漏。智名大臣。定名大王。故名三三昧非智不禪也。
0672b18: 正定生正見。發無漏。定為大臣。正見為大王。名三
0672b19: 解脫非禪不智也。驗乎金口。皆佛說也。聞眾所說。
0672b20: 智者以四悉檀融會經論。剖折諸家執爭。如大海
0672b21: 吞流包舉而盡。正得佛意也。
0672b22: 復使柳顧言稽首虔拜云云。智者頻辭不免。乃著淨
0672b23: 名經疏。河東柳顧言．東海徐陵。並才華族胄。應奉文
0672b24: 義。緘封寶藏。王躬受持。
0672c01: 淨名疏。大師為晉王撰者二十八卷。荊溪略成十
0672c02: 卷。現世流行。並才華族胄者。似如同加潤色飾也。
0672c03: 徐陵。陳朝僕射。陳破後不入隋朝。乃常隨智者。故
0672c04: 有此言也。
0672c05: 今王入朝。辭歸東嶺。
0672c06: 楊州在西。天台在東。故云東嶺。
0672c07: 吳民越俗掃巷淘溝。道令牧旛華交候。
0672c08: 吳謂三吳。越謂東越。溝巷穢雜。掃去塵埃。淘去臭
0672c09: 濁。道。隨所過路。令則縣令。牧則大守。幢旛華蓋
0672c10: 祇候迎送。直到天台也。
0672c11: 寺舊所荒廢凡一十二載。人蹤久斷。竹樹成林。還屆
0672c12: 半山。忽見沙門。眉髮皓然秉錫當路。眾共咸。行次
0672c13: 漸近。逡巡韜秘。聖猶尚候況人情乎。智者雅好泉石。
0672c14: 負杖閑游。若吟歎曰。雖在人間。弗忘山野幽深谷。愉
0672c15: 愉靜夜。澄神自照。豈不樂哉。後時一夜皎月映。獨
0672c16: 坐說法連綿良久。如人問難。侍者智晞明旦啟曰。未
0672c17: 審昨夜見何因緣。答曰。吾初夢大風忽起。吹壞寶塔。
0672c18: 次梵僧謂我云。機緣如薪。照用如火。傍助如風。三種
0672c19: 備矣。化道行華頂之夜。許相影響。機用將盡。傍助亦
0672c20: 息。故來相告耳。
0672c21: 智晞傳云。童稚不群。幼懷物外。見老病死。達世浮
0672c22: 危。自省沉。愍諸論溺。極加厭離。如為怨害。誓出
0672c23: 塵勞。訪尋勝境。伏聞智者。杭志天台山。安禪佛隴。
0672c24: 誓訓迷塗。為世津導。丹誠馳仰。遠泛滄波。年登二
0673a01: 十始獲從願。一得奉值。遂定師資。臨終。弟子因即
0673a02: 啟咨。未審和尚當生何所。答云。如吾見夢。報在兜
0673a03: 率。宮殿青色。居天西北。見智者大師左右人皆坐
0673a04: 寶座。唯一座獨空。吾問所以。答云。灌頂後六年
0673a05: 當來昇此說法。春秋七十有二。貞觀元年十二月
0673a06: 十八日午時終。見塔在佛隴。問。智者入滅。云歸安
0673a07: 養。晞傳何云居兜率耶。答。唯心淨土。何處非安養
0673a08: 者耶。
0673a09: 又見南嶽。師共禪。師令吾說法。即自念言。餘法名
0673a10: 義皆曉自裁。唯三觀三智最初面受而便說。說竟謂
0673a11: 我云。他方華整。相望甚久。緣必應往。吾等相送。吾拜
0673a12: 稱諾。此死相現也。吾憶小時之夢。當終此地。所以每
0673a13: 欣歸山。今奉冥告。勢將不久。死後安厝西南所指
0673a14: 之地。累石周屍。植松覆坎。立二白塔。使人見者發菩
0673a15: 提心。
0673a16: 植松覆坎者。含文嘉曰。天子墳高三仞。樹以松。諸
0673a17: 侯俟半之。樹以。大夫八尺。樹以槐。庶人無墳。樹以
0673a18: 楊柳。自漢至今代無定制。通植松。覆坎者。覆。
0673a19: 也。坎。墳穴也。松盛則翠蓋其墳也。
0673a20: 又經少時。語弟子云。商行寄金。醫去留藥。吾雖不敏。
0673a21: 狂子可悲。仍口授觀心論。隨語疏成。不加點潤。論在
0673a22: 別本。其冬十月。皇上歸蕃。遣行參高孝信入山奉迎。
0673a23: 皇上歸蕃者。即晉王入京朝省已巳。復江都也。既楊
0673a24: 州總管。即以江都為蕃鎮鎖也。
0673b01: 因散什物用施貧乏。標杙山下處擬殿堂。又作寺
0673b02: 圖以為式樣。誡囑僧眾。如此基陛儼我目前。棟宇成
0673b03: 就在我死後。我必不。汝等見之。後若造寺一依此
0673b04: 法。
0673b05: 杙音亦。即是用木標捕殿堂基址。又作圖樣。乃
0673b06: 今國清寺也。智者滅後。至仁壽元年創寺方成。開
0673b07: 皇二十年改元仁壽。大師滅後三年矣。是寺晉王
0673b08: 受皇太子。故傳云。創寺以後即登春坊者。太子宮
0673b09: 也。或稱春宮．東宮．儲宮等。智者云。王家所辨是也。
0673b10: 弟子疑曰。此處山險峙。有何緣力能得成寺。答云。
0673b11: 此非小緣。乃是王家所辨。合眾同聞互相推測。或言
0673b12: 是姓王之王。或言是天王之王。或言是國王之王。喧喧
0673b13: 成論竟不能決。今事已巳驗。方知先旨。乃說帝王之王。
0673b14: 標寺基已巳。隨信出山。
0673b15: 即同使臣高孝信出山也。
0673b16: 行至石城乃云有疾。謂智越云。大王欲使吾來。吾不
0673b17: 負言而來也。吾知命在此。故不須進前也。石城是天
0673b18: 台西門。大佛是當來靈像。處所既好。宜最後用心。衣
0673b19: 道具分為兩分。一分奉彌勒。一分充羯磨。語已巳右
0673b20: 西向而臥。專稱彌陀．般若．觀音。奉請進藥。即云。藥
0673b21: 能遣病留殘年乎。病不與身合。藥何能遣。年不與心
0673b22: 合。藥何所留。智晞往日復何所聞。觀心論中復何所
0673b23: 道。紛紜醫藥。擾累於他。又請進齋。報云。非但步影
0673b24: 為齋。能無緣無觀即真齋也。吾生勞毒器。死悅休歸。
0673c01: 世相如是。不足多歎。即口授遺書并手書四十六字。
0673c02: 蓮華香爐．犀角如意留別大王。願芳香不窮。永保如
0673c03: 意。書具別本封竟。
0673c04: 遺書乃侍人錄示遺旨。手書四十六字乃親禮也。
0673c05: 別有遺旨一本載之。
0673c06: 索三衣正。命淨掃灑。唱二部經為最後聞思。聽法
0673c07: 華竟。讚云。法門父母。惠解由生。本曠大。微妙難測。
0673c08: 四十餘年蘊之。知誰可與。唯獨明了。餘人所不見。輟
0673c09: 斤絕絃於今日矣。
0673c10: 輟斤絕絃。出莊子。撿之云云。
0673c11: 聽無量壽竟。讚曰。四十八願。莊嚴淨土。華池寶樹。易
0673c12: 往無人。火車相現。能改悔者尚復往生。況戒惠熏修。
0673c13: 行道力故實不唐捐。梵音聲相實不誑人。當唱經時。
0673c14: 吳州侍官張達等伴五人。自見大佛倍大石尊。光明
0673c15: 滿山直入房內。諸僧或得瑞夢。或見奇相。雖復異處
0673c16: 而同是此時。唱經竟。索香湯漱口。說十如．四不生．十
0673c17: 法界．三觀．四量無心．四悉檀．四諦．十二因緣．六波羅
0673c18: 蜜。一一法門攝一切法。皆能通心到清涼池。若能於
0673c19: 病患境達諸法門者。即二十五人。百金可寄。
0673c20: 涅槃經商行寄金喻也。言百者。語出莊子。金一寸
0673c21: 一斤。百金則百斤也。喻百句解脫耳。
0673c22: 今我最後觀談玄。最後善寂吾今當入。智朗請云。
0673c23: 伏願慈留賜釋餘疑。不審何位。歿此何生。誰可宗仰。
0673c24: 報曰。汝等懶種善根。問他功德。如盲問乳。蹶者訪路。
0674a01: 告實何益。由諸悷故喜怒可讚。既不自省。倒見譏
0674a02: 嫌。吾今不久當為此輩破除疑謗。觀心論已巳解。今更
0674a03: 報汝。吾不領眾。必淨六根。為他損己巳。只是五品位耳。
0674a04: 汝問何生者。吾諸師友侍從觀音皆來迎我。問誰可
0674a05: 宗仰。豈不曾聞波羅提木叉是汝之師。吾常說四種
0674a06: 三昧是汝明導。教汝捨重檐。教汝降三毒。教汝治四
0674a07: 大。教汝解業縛。教汝破魔軍。教汝調禪味。教汝折慢
0674a08: 幢。教汝遠邪濟。教汝出無為坑。教汝離大悲難。唯此
0674a09: 大師能作依止。我與汝等。因法相遇。以法為親。傳習
0674a10: 佛燈是為眷屬。若不能者。傳習魔燈非吾徒也。誡維
0674a11: 那曰。人命將終。聞鐘磬聲增其正念。唯長唯久。氣盡
0674a12: 為期。云可身冷方復響磬。世間哭泣著服皆不應為。
0674a13: 言訖加趺唱三寶名。如入三昧。以大隋開皇十七年
0674a14: 歲次丁巳十一月二十四日未時入滅柢今大宋宣和三年辛丑
0674a15: 五百二十四年矣。春秋六十。僧夏四十。至于子時頂上猶煖。
0674a16: 雖復不許哀號。門人哽戀。心沒憂悔不能自喻。日隱
0674a17: 舟沉永無憑仰。加趺安坐在外十日。道俗奔赴。燒香
0674a18: 散華號繞泣拜。過十日已巳。殮入禪龕之內則流汗
0674a19: 身。綿帛掩拭沾濡若浣。既而歸佛隴而連雨不休。弟
0674a20: 子願。願賜威神。纔動泥洹之轝。應手雲開風噪松
0674a21: 悲泉奔水咽。道俗弟子侍從靈儀返遺囑之地。龕墳
0674a22: 雖掩妙常通。謹書十條繼于狀末。
0674a23: 其一昔在蕃寅覽別書。感對潛塞。向淨名疏而願
0674a24: 曰。昔親奉師顏。未敢咨決。今承遺旨。何由可悟。若尋
0674b01: 文生解。願示神通。夜仍感夢群僧集閣。王自說義。釋
0674b02: 難如流。見智者飛空而至。瀉七寶珊瑚於閣內。返更
0674b03: 飛去。王後答遺旨文并功德疏．慰山眾文。並在別本。
0674b04: 送經一藏。銅鐘二口。香旛委積。衣物豐豊華。王人降寺
0674b05: 歲月相望。每至忌辰結齋不絕。司馬王弘依圖造寺。
0674b06: 山寺秀麗方之釋宮。創寺已巳後即登春坊。故知皇太
0674b07: 子寺基。此瑞驗矣。王家造寺。斯又驗矣。三國成一。斯
0674b08: 又驗矣。寺名國清。此又驗矣。靈瑞慇懃。聯翩四驗。古
0674b09: 今可以為例焉。
0674b10: 其二朱方天鄉寺沙門惠延。彼土名達。昔游光宅。早泊
0674b11: 法潤。忽聞遷化。感咽彌辰。奉慕靈為生何處。因寫法
0674b12: 華經以斯冥示。潛思累旬。夢見觀音高七層塔。光焰
0674b13: 赫奕過經所稱。智者身從觀音從西來至。延夢裏作
0674b14: 禮。乃謂延曰。疑心遣否。延密懷此相。口未曾言。後見
0674b15: 灌頂。始知臨終觀音引導。事驗懸契。欣羨無已巳。
0674b16: 其三土人馬紹宗居貧好施。刈稻百束以供寺僧。執
0674b17: 疲勞。身如有疾。心作是念。我由施故而感斯患。未測
0674b18: 幽冥當有報否。困極寢臥。夢見智者加趺坐一。燒
0674b19: 香如霧。安慰紹宗。汝家貧好施。何疑無福。種種勸喻
0674b20: 辭繁不載。爾夜。宗兄及宗妻母三人共夢。晨朝各說。
0674b21: 異口同言。香氣盈家經日不歇。宗親感歎。冥聖不遙。
0674b22: 其四開皇十八年四月十六日。佛隴僧眾方就坐禪。現
0674b23: 常形進堂。按行上座。道修良久瞻奉。其年十月十八
0674b24: 日。有海州連水縣人丘彪。晝發誓於龕。夜見僧排戶。
0674c01: 彪即起禮拜。云勿拜。安隱無慮也。遶寺一匝。彪隨後
0674c02: 奉尋。出門數步。奄然便失。當其月十二日。有海州沐
0674c03: 陽縣人房伯奴．衛伯玉。於智者舊室而見其形狀。事
0674c04: 相如在。
0674c05: 其五開皇十九年十一月六日。土人張造。年邁蹶。曳
0674c06: 疾登龕拜曰。早蒙香火。願來世度脫。仍聞龕內應聲。
0674c07: 又聞彈指。造再請云。若是冥力。重賜神異。即復如初。
0674c08: 造泣而拜。戀慕忘返。
0674c09: 其六仁壽元年正月十九日。永嘉縣僧法曉。生聞勝德。
0674c10: 歿傳妙瑞。悔不早親。追恨疾心。故來墳所施千匝禮
0674c11: 千拜。於昏夕間。龕戶自開光明流出。照諸樹木枝葉
0674c12: 炳然。合寺奔馳所共瞻禮。
0674c13: 其七仁壽二年八月十三日。沂州臨沂縣人孫抱長。午
0674c14: 前於龕所奉見。信心殷重。後限滿被替。獨到龕所辭
0674c15: 別。灑淚向僧說如此。
0674c16: 其八大業元年二月二十日。土人張子達。母俞氏。年登
0674c17: 九十。患一短凡十八年。自悲已巳老。到墳奉別。設齋
0674c18: 專至。即覺短返申。行步平正宛如少時。此嫗悲。
0674c19: 見人即述。遙禮天台以為常則。
0674c20: 其九荊州弟子法偃。於江都造智者影像。返至江津。像
0674c21: 身流汗。拭已巳更出。道俗瞻禮如平生。汗痕尚在。
0674c22: 其十荊州玉王泉寺造石。未得鐫刻。智者像至。而上
0674c23: 自然生脈成文曰。天地玄用出生。或有磨刮。其辭彌
0674c24: 亮。一境觀讀。三日方失。
0675a01: 智者弘法餘年。不畜章疏。安無礙辯。契理符文。挺生
0675a02: 天智。世間所伏。有大機感。乃為著文。奉撰淨名經
0675a03: 疏。至佛道品為二十八卷。覺意三昧一卷。六妙門一
0675a04: 卷。法界次第章門三百科。始著六十科為三卷。小止
0675a05: 觀一卷。法華三昧行法一卷。又常在高座云。若說次
0675a06: 第禪門。一年一。若著章疏。可五十卷。若說法華玄
0675a07: 義并圓頓止觀。半年各一。若著章疏。各三十卷。此
0675a08: 三法門皆無文疏講授而已巳。大莊嚴寺法慎私記禪
0675a09: 門初分得三十卷。尚未刪定而法慎終。國清寺灌頂
0675a10: 私記法華玄初分得十卷。止觀初分得十卷。方希再
0675a11: 聽畢其首尾。會　智者涅槃。鑽仰無所。龍章未
0675a12: 盡要妙。深識者自尋得其門也。學士法凡事十七
0675a13: 禪師。年登耳順方逢智者。陳尚書毛嘲之曰。尊師
0675a14: 猶少。弟子何老。答云。所事者德。豈在於年。又問曰。何
0675a15: 者為德。答云。善巧說法即後代富樓那。破魔除障即
0675a16: 是優婆笈多。毛自善其辭。談之朝野。常為口實。又
0675a17: 常行方等懺。雉來索命。神王遮曰。法當往西方。次
0675a18: 生得道。豈儐汝命耶。仍於瓦官寺端坐入滅。建業咸
0675a19: 。天地共知。又有惠因聽法而發定。道勢因領悟
0675a20: 而觀開。淨辯強記。有瀉瓶之德。於佛隴燒身。惠普修
0675a21: 懺。象王便現。法慎學禪微發持力。此二三子不幸早
0675a22: 亡。門人行解兼善。堪為後進師者多矣。皆內秘珍寶
0675a23: 不令人識。今略書見聞如上。梁晉安王中兵參軍陳
0675a24: 鍼。即　智者之長兄也。年在知命。張果相之。死在晦
0675b01: 朔。師令行方等懺。鍼見天堂牌門。此是陳鍼之堂。過
0675b02: 十五年當生此地。遂延十五年壽。果後見鍼。驚問。君
0675b03: 服何藥。答但修懺耳。果云。若非道力安能超死耶。梁
0675b04: 方茂從師習坐。忽發身通微能輕舉。　智者呵云。汝
0675b05: 帶妻子何須學此。宜急去之。大中大夫蔣添玫．儀
0675b06: 同公吳明徹。皆稟息法氣獲除。法雲．遠覃例皆如
0675b07: 此。灌頂多幸謬逢嘉運。濫齒輪下十有三年。載天履
0675b08: 地不測高深。以開皇二十一年遇見開府柳顧言。賜
0675b09: 訪智者。俗家桑梓入道緣由皆不能識。克心自責微
0675b10: 知惺悟。仍問遠祖於故老。即詢受業於先達。瓦官前
0675b11: 事或親承音旨。天台後瑞隨分憶持。然深禪惠妙
0675b12: 本靈。皆非淺短能知。但戀慕玄風。無所宗仰。編
0675b13: 聞見若奉慈顏。披尋首軸涕泗俱下。謹狀。
0675b14: 銑法師云。大師所造有為功德。造寺三十六所。大藏
0675b15: 經十五藏。親手度僧一萬四千餘人。造栴檀金銅素
0675b16: 盡像八十萬軀。傳法弟子三十二人。得法自行不可
0675b17: 稱數。
0675b18: 
0675b19: 天台智者大師別傳終
0675b20: 
0675b21: 
0675b22: 
0675b23: 
0675b24: 
0675c01: 
0675c02: No. 1535-1
0675c03:  天台智者大師傳論
0675c04: 
0675c05: 安定　梁肅　述
0675c06: 論曰。修釋氏之訓者務三而已巳。曰戒定惠。斯道也。始
0675c07: 於發心。成於妙覺。經緯於三乘。道達於萬行。而能事
0675c08: 備焉。昔法王出世由一道清淨。用一音演說。機感不
0675c09: 同。所聞蓋異。故五時．五味．半滿．權實．偏圓．小大之義
0675c10: 播於諸部。然殊流。要其所歸無越一實。故經曰。雖
0675c11: 說種種道。其實為佛乘。又曰。開方便門。示真實相。喻
0675c12: 之以眾流入海。標之以不二法門。自他兩得。同詣秘
0675c13: 密。此教之所由作也。暨林示滅而法綱散。神足隱
0675c14: 而宗塗異。各權所據。矛揗更作。其中或三昧云生。四
0675c15: 依出現。應緣不等。持論亦別。故攝論．地持．成實．唯識
0675c16: 之類分路並作。非有非空之談莫能一貫。既而去聖
0675c17: 滋遠。其風東扇。說法者桎梏於文字莫知自解。習禪
0675c18: 者無於性相不可牽復。是此者非彼。去證者謂證。
0675c19: 惠解之道流以忘返。身口之事蕩而無章。於是法門
0675c20: 之大統或幾乎息矣。既而教不終否。至人利見。惠聞
0675c21: 惠思或躍相繼法雷之震未普。故木鐸重授於天台
0675c22: 大師。大師象身子善現之超悟。備帝堯大舜之異表。
0675c23: 贊龍樹之遺論。從南岳之妙解。然後用三種止觀成
0675c24: 一事因緣。括萬法於一心。開十乘於八教。戒定惠之
0676a01: 說。空假中之觀。坦然明白可舉而行。於是教無遺法。
0676a02: 法無棄人。人無廢心。心無擇行。行有所證。證有其宗。
0676a03: 大師教門所以為盛。故其在世也。光昭天下為帝王
0676a04: 師範。其去世也。往來上界為慈氏輔佐。卷舒於普門
0676a05: 示現。降德為如來所使。階位境智蓋無得而稱焉。於
0676a06: 戲。應雖往。微言不墜。習之猶足以抗折百家。昭示
0676a07: 三藏。又況聞而能思。思而能修。修而能進。進而不已巳
0676a08: 者歟。斯人也雖曰未證。吾必謂之近矣。今之人。正信
0676a09: 者鮮啟禪關。者或以無佛無法何罪何善之化化之。
0676a10: 中人已巳下。馳騁貪愛之徒。出入衣冠之類。以為斯言
0676a11: 至矣。且不逆耳。私欲不廢。故從其門者若飛蛾之赴
0676a12: 明燭。破塊之落空谷。殊不知坐致焦爛而莫能自出。
0676a13: 雖欲益之而實大損。與夫眾魔外道為害一揆。由是
0676a14: 觀之。此宗之大訓。此教之旁濟。其於天下為不侔也。
0676a15: 自智者傳法五世。至今湛然大師中興其道。為子言
0676a16: 之如此。故錄之以繫于篇。
0676a17: 
0676a18: 
0676a19: 
0676a20: 
0676a21: 
0676a22: 
0676a23: 昔吾祖云沒。章安尊者痛訣慈誨。永懷玄風。既聽解
0676a24: 行之旨。結集添通。復恐始終化事之跡將遂湮墜。由
0676b01: 是咨訪先達。慎持見聞。始於靈王瑞託胎。終於滅後
0676b02: 神應。條敘纂集。仰為是書。俾萬世之下。展卷一觀若
0676b03: 親行事。其利益之功莫大刻梓。昨留本寺。嘉定延
0676b06: 見吾祖行處者觀而興起。雖然。由是以見吾祖行處
0676b07: 則可。即是以為吾祖行處未可也。觀者思之。端平三
0676b08: 年六月既望寫。
0676b09: 延慶教寺觀堂比丘端記稽首敬書葉枝刊
0676b10: 當寺經堂比丘正巳助官會壹拾貫文
0676b11: 治乎任持比丘可上助官會壹拾貫文
0676b12: 觀堂比丘道回施嚴判院油錢貳拾貫文會
0676b13: 端記謹回嚴判院四年油錢陸拾貫文
0676b14: 官會并施長資成就具足
0676b15: 女弟子陳百三十三娘施官會伍貫文
0676b16: 
0676b17: 註天台智者大師別傳下終
0676b18: 
0676b19: No. 1535-2
0676b20:  附天台智者大師讚
0676b21: 魯國公　顏真卿　撰
0676b22: 
0676b23: 天台大師俗姓陳其名智顗華容人
0676b24: 隋隨煬皇帝崇明因號為智者誠敬申
0676c01: 師初孕育靈異頻綵煙浮空光照
0676c02: 堯眉舜目若春禪慧悲智嚴其身
0676c03: 長沙佛前發弘誓定光菩薩示冥契
0676c04: 怳如登山臨海際上指伽藍畢身世
0676c06: 得宿命通辨無礙旋陀羅尼華三昧
0676c08: 敷演智度發禪蒙梁陳舊德皆仰宗
0676c09: 遂入天台華頂中因見定光符昔夢
0676c10: 降魔制敵為法雄胡僧開道精感通
0676c11: 又有聖賢垂秘旨時平國清即名寺
0676c12: 購得魚梁五百里其中放生講流水
0676c13: 後主三禮彤庭裏請為菩薩戒弟子
0676c14: 煬皇出鎮臨江涘金城說會求制止
0676c15: 香火事訖西旋諸宮聽眾踰五千
0676c16: 建立精舍名玉泉橫萬里皆稟緣
0676c17: 煬皇啟請迴法船非禪不智求弘宣
0676c18: 遂著淨名精義傳因令徐柳參其玄
0676c19: 帝既西朝趍象魏師因東還遂初志
0676c20: 半山忽與沙門值俄頃逡巡復韜祕
0676c21: 一時月夜如論議初夢塔壞胡僧至
0676c22: 又為南嶽說三智自言必當終此地
0676c23: 帝十七年歸江都遣使奉迎師北祖
0676c24: 山下規畫為寺圖王家所辦事不孤
0677a01: 石城天台西門樞正好修觀形勝殊
0677a02: 像前羯磨依昔府寄帝如意花香爐
0677a03: 第五法師階位絕觀音下迎彰記
0677a04: 萬行千宗最後說跏趺不動歸寂滅
0677a05: 天雲決漭風慘烈草木垂水嗚咽
0677a06: 十日容顏殊不別遍身流汗彰異節
0677a07: 欲歸佛隴西南泥濘載塗那可從
0677a08: 門人瀝懇祝睟容應手雲開山翠濃
0677a09: 于嗟此地瘞僧龍空餘白塔間青松
0677a10: 每至忌辰因命重何時道俗不種種
0677a11: 歲歲開龕儼容質最後如何忽忘失
0677a12: 齋場數僧千一呼名點之又如實
0677a13: 受行嚫還復溢知神靈難譚悉
0677a14: 千變萬化難致詰若欲書之無終畢
0677a15: 止觀大師名法源親事左溪弘度門
0677a16: 二威灌頂誦師言同稟思文龍樹尊
0677a17: 寫照隨形珠好存源公瞻禮心益敦
0677a18: 俾餘讚述斯討論庶幾億載垂後昆
0677a19: 
0677a20: 
0677a21: 
0677a22: 
0677a23: 
0677a24: 
0677b01: 
0677b02: No. 1535-A
0677b03: 
0677b04: 顏真卿所撰天台大師讚九十句。聲明家流習
0677b05: 于歌讚尚矣。盛披閱群書。會得惠心師注本。與
0677b06: 此挍頗正差謬焉。其註本則每韻各八句。凡十
0677b07: 一韻八十八句。無荊溪妙樂間生孫。廣述祖教補
0677b08: 乾坤二句。盛竊謂此二句必出於杜撰。非顏氏之
0677b09: 真手也。而其故有六焉。蓋此作也。特讚大師之德
0677b10: 行。非諸祖之所與。而歷舉諸祖者。獨欲敘法源之
0677b11: 祖。後人未達其意。妄謂遺荊溪師。一也。自法源以
0677b12: 次推上至龍樹菩薩。而唯荊溪師失次。居菩薩上。
0677b13: 則錯列倒置無所係屬。二也。荊溪師居妙樂寺。
0677b14: 撰文句疏記。後世因名其書。今遂誤以妙樂為師
0677b15: 號。則震旦之書本見其稱。三也。若以妙樂果為其
0677b16: 號。則既云荊溪。又云妙樂。豈非重複乎。四也。其置
0677b17: 辭造語鄙陋粗拙。與上下文甚不相類。五也。每韻
0677b18: 八句。而最後一韻獨作十句。亦甚無謂。六也。然原
0677b19: 其所以杜撰之由。蓋荊溪師弘教著疏列之九祖。
0677b20: 其美譽芳聲遠出法源之右。而讚中歷舉諸祖獨
0677b21: 不及此。則後人有所憾。妄作補增。殊不知此讚乃
0677b22: 法源之所請。則其學之統譜顏氏所當述。而同門
0677b23: 之荊溪莫所與也。自此而因仍傳習不辨真偽。則
0677b24: 不翅貽謬於後世。亦當獲罪於前賢矣。今命聲明
0677c01: 家刪此二句。更音律。因陳其說書于讚後云。
0677c02: 延寶丁巳四月前天台座主二品親王盛胤謹識
