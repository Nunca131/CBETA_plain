0028c01: 佛冤綱禪師語錄卷第五
0028c02: 嗣法門人性紀編
0028c03: 康熙癸酉受邑侯張公闔郡護法文學偶菴首座請
0028c04: 住般若禪院於十月初四日入院三門乾坤大一統
0028c05: 門庭一統大壁立個戶庭森嚴有家法喝一喝云尚
0028c06: 留此語作話杷。
0028c07: 佛殿三世諸佛托出骨髓不是揚他雖當抑己巳佛法
0028c08: 世法共相知委遂展云普請諸人證據。
0028c09: 方丈據坐正此匡叢席之綱維驗衲子之窟穴凜凜
0028c10: 不設繁興歷歷彰明格外且誰是俊俏者以杖引云
0028c11: 遇者邊著。
0028c12: 昭覺老人遣使辦齋結制上堂詣座前指云大眾看
0028c13: 看恒沙諸佛於方廣座上法周沙界何更山僧起模
0028c14: 畫樣卓拄杖云當鋒靈利八刻已巳遲遂陞拈香此瓣
0028c15: 香高匹逾天厚匹逾地高厚有茲價重無極壯丕圜
0028c16: 而萬世神庥開壽域而億兆寧謐爇在爐中端為
0028c17: 祝延今上皇帝聖躬萬歲萬萬歲伏願高低覆載措
0028c18: 海嶽於均陶之內大勛豎賞躋僚庶於安養之中復
0028c19: 拈此香攸同曠劫拱衛百靈諸佛出世周匝無餘奉
0028c20: 為滿朝文武概國公孤邑侯張公在筵勳貴惟願於
0028c21: 一印印中布護西天此土於一毫端上超越聖解凡
0028c22: 情不問功歸何所居然盤石泰衡再拈此香能縱能
0028c23: 擒全殺全活慣淹平地波濤滿撒晴空雨雹孤迥峭
0028c24: 巍一盤托出爇在爐中供養昭覺八十五袟老和尚
0028c25: 用酬法乳斂衣敷坐拍椎竟師云大冶扇而赫奕萬
0028c26: 象昭宣塗毒震而雷轟全身果喪掇轉作用和盤當
0028c27: 鋒出眾展演問般若風高即不問新開爐韝事如何
0028c28: 師云高提祖印橫按吹毛進云鼻孔遼天腳跟點地
0028c29: 還假鍛鍊也無師云向前更領一頓進云和尚說法
0028c30: 如雲座下聽法如雨未諳誰是知音者師云可貴臨
0029a01: 場射石虎不是輕易學得來進云恁麼則宇宙三千
0029a02: 界乾坤越樣新師云貼體真機風流一段問安期結
0029a03: 制向上宗乘試請酬唱師云八字打開進云千江有
0029a04: 水千江月萬里孤舟萬里明師云描也不成畫也不
0029a05: 就進云師太千秋和尚陞堂兩彩一賽未審報答深
0029a06: 恩適當布法垂慈師云鐘也鳴鼓也嚮乃云證此法
0029a07: 門顯揚法佛當處圓成隨心具足虛空為口讚嘆不
0029a08: 出惟茲向上宗乘永保山河鞏固察民物之秋毫蕩
0029a09: 閫外之欽服今既對眾敷揚花雨新垂化育正當結
0029a10: 制安期若是知恩報恩不妨塤篪迭奏展演機關奪
0029a11: 食驅耕鉗鎚妙密在處轉大法輪頭頭法爾等覺所
0029a12: 謂法隨法行法幢隨處建立深深海底撥火高高山
0029a13: 頂釣魚要作將來榜樣有訣必有靈符秪如鎔瓶盤
0029a14: 釵釧共一金攪長河酥酪為一味一句作麼生道軒
0029a15: 昂挂起眉間劍擬落沉吟血濺天復舉笑隱訢禪師
0029a16: 住烏回上堂住院慚無福冬來事事無家貧羞見客
0029a17: 炭少未開爐壁破添泥補窗虛欠紙糊西來無祖意
0029a18: 勘破老臊胡師云新般若不似古人對客數家貧賴
0029a19: 得子淵監院向來備員柴足水足米足炭足語默所
0029a20: 到情解所及山僧不負殷勞轍效一偈赤身頻住院
0029a21: 不被貧所拘攙奪饑人食驅逐耕夫犁窗虛蛛線補
0029a22: 壁破燕銜泥要津從把斷露出本全提。
0029a23: 當晚小參舉五祖和尚結制無可供養大眾設一家
0029a24: 燕管顧諸人乃舉手云囉邏招囉邏搖囉邏送莫怪
0029a25: 空疏伏惟珍重師云東山老祖是則固是可謂伶俜
0029a26: 辛苦搬手弄腳爐頭熱鬧佛事周隆爭奈勞生太煞
0029a27: 般若今則結制不是不設家燕管顧諸人或恐倒行
0029a28: 此令拂一拂云桶裏有米缸內注泉非常餺飥精進
0029a29: 惟堅千般滋味預備在鹽且道還暢意諸人也無擊
0029a30: 禪床千門萬戶俱推倒舊日風規一斬新。
0029b01: 請首座上堂西堂問黃河清處人人見鷲嶺拈時個
0029b02: 個瞻法將登壇行正令當陽剖露請師拈師云縱奪
0029b03: 可觀進云龍鱗纔響處鳳翮便翔空師云無孔銕鎚
0029b04: 放出峻峭進云滿庭盡是經緯客躍浪衝波龍象才
0029b05: 未審誰是承恩最重者師云在天同天在地同地進
0029b06: 云法將登壇蒙指示秪如一軛駕雙車時如何師云
0029b07: 打中間底進云任彼升高就下曲折周旋不涉水泥
0029b08: 作麼生履踐師云袈裟角拖地也不知進云春風無
0029b09: 高下花枝有短長師云一任探頭乃云沖霄九萬鵬
0029b10: 伸翼出匣太阿湛若瑩奪食驅耕稱敏手堪為表率
0029b11: 佐叢林然則荷擔大法全賴綱維逞其威巨靈分開
0029b12: 華嶽由基箭百步穿楊中的豁開正眼光耀乾坤人
0029b13: 間雨露天上風雷獅子筋琴眾絃皆絕塗毒鼓響普
0029b14: 則俱聞可以起河北不墜之風振兩堂並喝之用只
0029b15: 如正法眼藏向者瞎驢邊滅卻又作麼生今古葛藤
0029b16: 頻掃蕩三千剎土一浮漚。
0029b17: 小參大用纔彰諸人側立道得倜儻分明便是透脫
0029b18: 一句若是五日風十日雨客路漫漫腳頭腳底今日
0029b19: 則有明日則無生機一路轉見糢糊當負沖天氣概
0029b20: 自然響順聲和如龍得水似虎靠山放去也天回地
0029b21: 轉收來也海晏河清卓拄丈一聲霹靂轟起無端拶
0029b22: 折雲門。
0029b23: 立兩序上堂問整肅繩規張嚴法令般若用即不問
0029b24: 如何是般若體師云舌頭纔舉動遍地鼓波瀾進云
0029b25: 此猶是用如何是體師云還要重下註腳那進云莫
0029b26: 便是和尚為人親切處也無師云風不來樹不動乃
0029b27: 云法鼓雷轟當陽選佛爐冶鉗鎚聖凡絕路所以參
0029b28: 差毫髮全賴綱維首座功勛表率監寺家風荷擔維
0029b29: 那當觀迅捷典座眾口調饘知客有筋眼裏直歲刀
0029b30: 斧務堅侍者肅規閫極庄主山後坡前諸人畫個樣
0029c01: 子老僧不解說禪大浪深淵鯨鯢聚幽林英壑長高
0029c02: 梴昔日陳蒲鞋記臨濟一株大樹蔭覆天下人去且
0029c03: 道即今還蔭覆得諸人麼卓拄丈靈鋒寶劍常露現
0029c04: 前擬犯鋒鋩橫尸萬里。
0029c05: 小參舉東山五祖云如何是禪閻浮樹在海南邊近
0029c06: 則不離方寸遠則十萬八千畢竟如何禪禪師云新
0029c07: 般若也則隨機辨的如何是禪閻浮樹在海南邊天
0029c08: 寬地闢地闢天寬一不費醬二不傷鹽畢竟如何威
0029c09: 音王佛秪在目前。
0029c10: 向總戎至上堂此事如展陣相似事無一向收放縱
0029c11: 橫有時踏步向前有時退步就己巳臨場當辨來鋒是
0029c12: 則袒肩擔荷要在硬糾糾地一直向前不打退鼓是
0029c13: 真精進若或回頭轉腦必須落塹墮坑任爾神出鬼
0029c14: 沒敵弱稱強須彌山上走馬大洋海底揚兵卓拄丈
0029c15: 總向者裏施陳何也洞山排定五位君臣臨濟擅用
0029c16: 三玄戈甲諸人坐地看楊州老僧口裏啊喇喇。
0029c17: 示眾舉婆子燒菴公案畢頌云托出滿盤差翅琛關
0029c18: 風穩密洞房深門前不必栽荊棘刺瞎許多人眼睛
0029c19: 上堂臨濟向高安築拳速返黃檗電光閃爍迸眉顏
0029c20: 橫按莫邪鎮祖關跳出龍門翻玉浪虛空有口莫能
0029c21: 宣卓拄杖下座。
0029c22: 晚參即今不可與諸人說格外佛法惟在諸人直下
0029c23: 薦取敢問大眾二六時中著衣喫飯承誰恩力時維
0029c24: 那禮一拜拂袖歸位師打云汝又來弄粥飯氣所以
0029c25: 道結制得十日也寒山子作麼生又有道結制得十
0029c26: 日也水牯牛作麼生般若者裏則不然結制得十日
0029c27: 也眼睛鼻孔作麼生汝諸人識得眼睛鼻孔便識得
0029c28: 寒山子識得寒山子便識得水牯牛遂高聲云還識
0029c29: 水牯牛麼時堂主一喝師驀頭一棒云意根下卜度
0029c30: 打教你頭裂主以坐具一拂師云莫將玄鶴唳認作
0030a01: 巧鶯聲。
0030a02: 發化主上堂問參禪參性性參禪還是禪參性性參
0030a03: 禪師云劈不開捏不聚進云四大分張眼眶落地且
0030a04: 道先去性先去命師云一滴水一滴凍乃云法無定
0030a05: 相就下平高道出常情瞻風撥草折旋俯仰轉妙機
0030a06: 於天關地軸曲垂方便破吝網於鳳閣龍門良由根
0030a07: 機狹劣枉踏程途石密剖開唼唼皆甜瓊枝折得寸
0030a08: 寸是玉然則一斧斫不成象骨一毛焉可湊成毬清
0030a09: 風舞袖羅籠著網布縵天四塞收讚固不喜毀又何
0030a10: 羞重賞千金煩大義要須還我草鞋頭秪如草鞋頭
0030a11: 觸處風光頭頭寶所無一塵不遍無一剎不周有無
0030a12: 捉敗趙州狗東西南北謾馳求。
0030a13: 小參幽壑孤崖千頃月淺水蘆灣一笛風咄哉漆桶
0030a14: 翻然快秪麼消磨歲事中遂指一僧云汝參甚麼話
0030a15: 頭僧云誰字師云誰字什麼面孔什麼模樣從上諸
0030a16: 佛諸祖眼橫鼻直汝諸人鼻直眼橫何殊異相人人
0030a17: 本有個個圓成尚可螻蟻與釋迦不別傍生與彌勒
0030a18: 皆同惟在諸人直下領略當下死心秪為爾等眼裏
0030a19: 有物耳裏有聲鼻裏有香舌裏有味心中有絆意上
0030a20: 有牽罕有上根學者來處諦當眼有物不被物礙耳
0030a21: 有聲不被聲礙鼻有香不被香礙舌有味不被味礙
0030a22: 心有絆不被絆礙意有牽不被牽礙任爾通方作略
0030a23: 廣大機籌不敢違真棄本欣心道業愈加激勵是非
0030a24: 不到名利兩忘塵塵普現物物全彰放開捏聚倒用
0030a25: 逆施是他大禪匠居常日用中事所以道一人常在
0030a26: 途中不離家舍一人常在家舍不離途中汝諸人作
0030a27: 麼生折合然雖如是增一絲毫不得減一絲毫不得
0030a28: 是他本分手段下手時必須峻峭又不見長沙和尚
0030a29: 道學道之人不識真秖為從前認識神無量劫來生
0030a30: 死海痴人喚作本來人敢問大眾只如古人與麼道
0030b01: 與諸人夢幻子裏秖是踏不著亦是往往恣情亂
0030b02: 意撞入葛藤窠裏忙忙然無本可據若具正知正見
0030b03: 不肯容易今正在般若僧堂裏不妨直截蕩蕩地恁
0030b04: 麼地究竟根蔕下一著子當下心空灼然徹證以心
0030b05: 契心去迷入悟如紅爐上雪一點更須知有從上祖
0030b06: 師道的然須恁麼高擁雲衣棲梵閣展開胸次納方
0030b07: 來珍重。
0030b08: 五葉維那設齋請上堂問天水池頭荷花已巳敷於春
0030b09: 色白雲巖畔玉蕊再艷於秋光只如漁臺罷釣般若
0030b10: 垂鉤意旨如何師云千差坐斷直指蹤由進云與麼
0030b11: 兔角杖挑潭底月龜毛繩縛樹頭風師云腳下泥深
0030b12: 千百重進云閃電爍開千聖眼好山多在太湖中師
0030b13: 云秪可論實不可論虛乃云雲片片水潺潺舉目千
0030b14: 山復萬山山容寂寂鳥語關關門前古路平如砥不
0030b15: 與時人共往還般若則不然雲片片水潺潺彌勒家
0030b16: 風歷歷觀十方無碧落四面絕遮攔相懽共唱清平
0030b17: 曲玉容搖扇倚闌干。
0030b18: 掃禮師太牙髮塔上堂西來密闡別資參六戶幽扃
0030b19: 法界寬向上徽猷當底定虛玄活計盡披刊遨遊踏
0030b20: 遍蛟龍路履踐常挨佛祖壇赫赫聲光傳鷲嶺風標
0030b21: 掇轉一和盤。
0030b22: 上堂悟了更須遇人始得若不遇人秖是個無尾底
0030b23: 胡孫才弄出人便笑師云白雲老祖與麼語話猶是
0030b24: 化門之說說什麼遇人不遇人他人底自己巳用自己巳
0030b25: 底他人為拈拂子萬仞崖前凡聖絕轉身踏倒銕崑
0030b26: 崙莫教鈍置攤禪版打破胡孫窠窟門。
0030b27: 小參舉法眼示眾三通鼓罷簇簇上來人事佛事一
0030b28: 時周畢般若也則隨機效例三通鼓罷簇簇上來迸
0030b29: 破鼻孔拄落頷腮只得將錯就錯道個空中風繫著
0030b30: 海底亂花栽喝一喝。
0030c01: 保寧艸堂耨雲和尚遺書至上堂繖蓋山前顯揚威
0030c02: 音佛法錦屏峰畔揭示昭覺風規委在大法凋零有
0030c03: 口秖堪挂壁所以云如今傀儡線索斷五色祥麟步
0030c04: 天岸有伴何妨卻再來了卻先師舊公案師云我昭
0030c05: 覺老人盡大地是個公案向什麼處了總虛空界是
0030c06: 個公案聆汝等窺覷無門既然就路歸家且要肋喜
0030c07: 還鄉曲子虯龍洒遍歸滄海鳳子鳴餘入翠峰惟有
0030c08: 嘉陵江上月夜夜如銀印碧空。
0030c09: 小參百日禪期真參罕遇推倒山河雷轟霹靂諸大
0030c10: 眾長連床上參得底要且瞞老僧一點不得汝等逐
0030c11: 浪隨波牽枝引蔓要且瞞汝諸人一點不得只於棒
0030c12: 喝交馳大機密運還瞞得諸人麼日照孤峰月臨溪
0030c13: 水還瞞得諸人麼凍魚入穴枝鳥高鳴還瞞得諸人
0030c14: 麼天地蓋載日月照臨還瞞得諸人麼暮天沙上雁
0030c15: 春吐溪邊柳還瞞得諸人麼火不待日而熱風不待
0030c16: 月而涼還瞞得諸人麼既總瞞不得以拂子打○云
0030c17: 向者裏道得一轉語通乎上徹乎下釋迦口皮不寬
0030c18: 彌勒肚腹不大兩行八字眉毛雙眼橫在額下若道
0030c19: 不得山僧為諸人道去也擊禪床掃卻通身蓬垢面
0030c20: 心花誰道不萌時。
0030c21: 示眾胡兒十萬特西來浪起無風匝匝堆眼下有瘡
0030c22: 醫得快心頭剜卻肉團哉。
0030c23: 禹門不拙監院請上堂問撥草瞻風秖圖見性即今
0030c24: 性在甚麼處師驀豎拂子云直下薦取進云自然見
0030c25: 性了脫生死生死到來作麼生脫師云秤錘原是銕
0030c26: 進云眼光落地畢竟向什麼處去師云死水不藏龍
0030c27: 乃云設限立期沉埋鬼窟橫眠倒臥發明心花所以
0030c28: 威音那畔別唱新條百草頭邊全彰祖意若是貨值
0030c29: 物當豈在簇花攢錦眼有瞳仁者在天同天在地同
0030c30: 地皮下無血漢三拜得髓處還端的也無擊禪床李
0031a01: 白沉江因捉月張騫誤入卻乘槎。
0031a02: 上堂舉僧問投子如何是一大事因緣子云尹司空
0031a03: 與山僧開堂佛果老人拈云投子古佛叢林中推其
0031a04: 得逸群之辯得樸實頭道用看其等閒拈掇不妨佛
0031a05: 法世法打成一片然雖如是惜其不勝寬廓若有問
0031a06: 天寧如何是一大事因緣秖向他道手握金輪清四
0031a07: 海聖躬彌億萬斯年師云天寧老祖大道攸歸千差
0031a08: 坐斷等閒揮斥法令觸處物外該通然則斬新圭角
0031a09: 要且不及仰攀般若不是抑他古人蹤跡且要拈示
0031a10: 於人若有問如何是一大事因緣向他道花芬玉樹
0031a11: 山河秀月映金池天地清。
0031a12: 小參期會已巳得月半諸人聚首於斯才聽梆聲忽鳴
0031a13: 便去搬土拽石可謂越古超今不似摩竭掩室說甚
0031a14: 百丈開田溈山耕地佛法大義早能委悉伶俐禪和
0031a15: 何在長期短期中期下期一超直入更要知進知退
0031a16: 忽得峻峭衲僧悄身而出便道長老說得恁麼潔白
0031a17: 早已巳帶水拖泥山僧道若不如是法堂前早生荊棘
0031a18: 喝一喝。
0031a19: 示眾舉善財參遍處步步登玄絕勝遊更疑何事在
0031a20: 心頭光明一段無昏昧吞爍乾坤法爾週。
0031a21: 一日參彌勒彌勒指歸文殊文殊指歸佛處且道佛
0031a22: 指歸什麼處無常諸行是三乘日夜忘疲喪考娉千
0031a23: 仞崖頭無立處紅爐點雪豈飄零。
0031a24: 冬至上堂問一陽來復後萬彙盡蒙滋陰陽消長即
0031a25: 不問補天浴日事如何師云觀山不似舊日青進云
0031a26: 一句渾超今古格萬年長頌聖明君師云禹門翻玉
0031a27: 浪可謂碧潭龍進云只如不隨日月推遷不受陰陽
0031a28: 交駁喚作甚麼人師云汝即今在甚麼處進云蒙師
0031a29: 捧出天心意率土華夷拱衛去也師云不勞重讚嘆
0031a30: 乃云一九與二九時令所司候大似一線添應時資
0031b01: 納祐觀山不似舊日青玩水還同秋月後鑑徹師僧
0031b02: 起滅心立雪齊腰早漏逗老蚌懷胎孕不成龜背刮
0031b03: 毛理窠臼諸大眾還有不受遷變者麼銕牛勒鼻芒
0031b04: 繩牽石馬乘馳銜月走。
0031b05: 上堂山前一片閒田地叉手叮嚀問祖翁幾度賣來
0031b06: 還自買為憐松竹引清風師云東山家法全身物外
0031b07: 孤運風前安得我輩兒孫履踐田土雖貴地脈焉有
0031b08: 不傳之妙訣以此顯大機施大用驅使無位真人挨
0031b09: 拶搬弄雖然如是吩咐東風齊著力驀拈拄杖戶貼
0031b10: 家平堪縱奪祖翁田地深撈抹徐引清風壯四維拋
0031b11: 沙撒土填溝壑填溝壑撐蹴殺黃幡綽。
0031b12: 上堂舉牛過窗櫺頭角四蹄俱過了惟尾巴過不得
0031b13: 朱樓百尺巧妝榮跨犢翁翁繞畫屏一孔一毛一世
0031b14: 界何須尾巴度窗櫺。
0031b15: 資州豎幢西堂請上堂菴外磨磚真機早泄高安築
0031b16: 拳汝師黃檗隔江招手較些些橫趨而去猶未瞥若
0031b17: 是烜赫兒孫爭敢違條起例卓拄杖既逢家裏人畢
0031b18: 說家中話一刀還一痕一斧仍一劄一掌復一拳一
0031b19: 腳就一踏莫嫌老大力無筋抹過金圈拋棘辣諸昆
0031b20: 仲綱要提持全身擔荷三千年黃河清五百載聖人
0031b21: 出復卓拄杖下座。
0031b22: 上堂佛未出世還有經可看麼還有禪可參麼還有
0031b23: 道可學麼既總沒有諸人作麼生履踐急要相投有
0031b24: 意陳知音何必更勞神山河大地俱推倒佛祖從何
0031b25: 插腳行。
0031b26: 上堂臨濟白拈賊萬里一條銕東壁敲西籬三界難
0031b27: 拘測與麼孤硬太煞設有旁不肯者麼拄杖子悄身
0031b28: 而出便道此老假佛衣竊佛食有來由沒巴鼻舌頭
0031b29: 帝都釘脣齒斑豹碧曾受蒿枝拂不涉廉纖句一塵
0031b30: 一佛國一機中一的大眾秖如五天通漢地梵語雜
0031c01: 唐言一句作麼生道擊拂子箭簇那容機返勢懸河
0031c02: 豈惜辯相饒。
0031c03: 上堂天晴蓋卻屋乘時刈卻禾輸納王租了鼓腹唱
0031c04: 謳歌師云老洞山雖則傾腸倒腹頗奈從朝至暮當
0031c05: 下未得安樂何故二時粥飯不了切忌順唱哩囉阿
0031c06: 呵呵陳年曆日數來多拍膝一下。
0031c07: 小參師橫按拄杖云毛吞巨海芥納須彌為復神通
0031c08: 妙用為復法爾如然一僧出問如何是毛吞巨海師
0031c09: 云一二三四五僧云如何是芥納須彌師云五四三
0031c10: 二一復高聲頌云白日青天寐語麼向來便道雨風
0031c11: 多吹毛出匣無藏避直截千江水逆波。
0031c12: 元日上堂捧香萬籟包括十虛融攝簇百花而競春
0031c13: 分眾水以涵月爇在爐中祝嚴聖天子衍唐虞之化
0031c14: 佩日月之光伏願風以時天之道五穀熟地之利于
0031c15: 邦拱衛四海同欽驀拈拂子握吹毛劍廓清四海之
0031c16: 封疆氣象凜然演說如來之密語大好時光峻鶻趁
0031c17: 不及露出全提香雪破梅腮所以道春雨如膏春風
0031c18: 如刀春光似箭斷不相饒拂一拂云匡持海嶠玄風
0031c19: 遠播得林泉化日長。
0031c20: 上堂舉王常侍一日訪臨濟同至僧堂侍云者一堂
0031c21: 僧還看經麼濟云不看經侍云還坐禪麼濟云不坐
0031c22: 禪侍云既不看經又不坐禪畢竟作個什麼濟云總
0031c23: 教伊成佛作祖去侍云金屑雖貴落眼成翳濟云將
0031c24: 謂你是個俗漢侍休去師云當陽據令迥絕躋攀還
0031c25: 我濟祖啐啄之機常侍須要丹霄獨步爭敢挨敵吹
0031c26: 毛以拂子擊禪床云掃盡浮雲空碧落密藏天地一
0031c27: 塵中。
0031c28: 除夕小參問般若期圓即不問如何是天池山境師
0031c29: 云橫也在前豎也在後進云眼前山水堪圖畫從頭
0031c30: 地步儘鋪舒師云照顧腳下進云水中月出現萬象
0032a01: 自昭宣因甚學人撈抹不著師云秖能扶強不能扶
0032a02: 弱乃云年年除歲歲歲除年所以九峰分夜燈北禪
0032a03: 烹白牛般若今晚無什麼款眾熬煎金烏玉兔與諸
0032a04: 人分歲敢問大眾金烏是飛的玉兔是走的是汝諸
0032a05: 人作麼生擺撥西堂云頭角分明藏主云放過即不
0032a06: 可師云不免與諸人露個消息曉日出海閃閃中懸
0032a07: 泉噴百丈洗滌腥羶頭頭佛日光輝處處天開樓閣
0032a08: 諸佛出世蕩蕩熙熙物阜地寧共相悉委召大眾直
0032a09: 須向聲色裏睡眠聲色裏坐臥斬新日月風規掃蕩
0032a10: 陳年露布卓拄杖廣尋文義風搖樹鏡裏求形落葉
0032a11: 聲道則九天垂化育翻然別是一番新。
0032a12: 解制小參問海底泥牛銜月走平空鳧雁帶星飛意
0032a13: 旨如何師云眼中何必著泥沙進云在水之魚因什
0032a14: 麼渴死師云虛度浮生半百年進云父子至親為甚
0032a15: 岐路各別師云貪頭太重乃云山中九十日啟建禪
0032a16: 期畢因緣會遇時古今無二致有利不減添無利休
0032a17: 相議諸大眾九旬禁足還須穿透寶殿珠簾三月安
0032a18: 居大好推倒銀山銕壁卓拄杖一回拈出便見宇宙
0032a19: 光輝八面玲瓏棒折雲龍腦蓋復卓一卓古今日月
0032a20: 古今山河築著磕著塞壑填溝擲下拄杖不說負汝
0032a21: 負吾畢竟承誰恩力遂高聲云從上根源要知橫鑽
0032a22: 亂討切忌喝一喝。
0032a23: 佛書樓告竣修懺滿散上堂以拄杖敲禪床普賢威
0032a24: 力大奮文殊藏身縮首橫按拄杖無孔笛解吹上上
0032a25: 機能湊不假多劫勳修彈指悉皆具足可以光輝此
0032a26: 日於一切人天眾前明宗辯的向五蘊浮沉海裏一
0032a27: 線挨開拓起嶮巇家風放教銀籠鶴出秖如萬象光
0032a28: 中露身普心印上彰彩又作麼生樓閣高開曉色籠
0032a29: 祥光五色佩金容密覆林泉悛莫極牡丹開遍後園
0032a30: 中。
0032b01: 解制上堂九十日期今日畢試問諸人打成一片也
0032b02: 無若打成一片覷破未生前不受閻家拷死蛇弄得
0032b03: 活銕釘飯解飽悛尋浪施功滴水也難保若叩諸方
0032b04: 禪此間亦不少國師三呼應鳥窠吹布毛海底黑雲
0032b05: 生山頭白浪渺石柱葩旋開虛空艸縛倒諸大眾花
0032b06: 隄柳陌熱瞞人忙忙切忌尋鑽討走至三十日到來
0032b07: 飯錢畢竟如何了。
0032b08: 
0032b09: 
0032b10: 佛冤綱禪師語錄卷第五終
