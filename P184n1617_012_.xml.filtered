0855a02: 溫陵開元蓮寺比丘　戒環　解
0855a03: 安樂行品第十四
0855a04: 萬行依於三業本於智悲智以處己已悲以
0855a05: 應物皆欲不失其正正則安而樂不正則
0855a06: 危而憂故此特依文殊正智示正身正語
0855a07: 正意大悲四法名安樂行品由前持品菩
0855a08: 薩敬順佛意願於惡世護持此經誓忍諸
0855a09: 難而大聖以謂能忍諸難未若必使之無
0855a10: 難故為說四安樂行四行既正則一性安
0855b01: 恬靜與道合動與神會其完不為物挫雖
0855b02: 臨危難不知其為危難也其固不為物傾
0855b03: 雖對欲惡不知其為欲惡也夫躬行是行
0855b04: 則涉惡世而持經入紛華以應物無所
0855b05: 而不安且樂矣是謂必使之無難也。
0855b06: 爾時文殊師利法王子菩薩摩訶薩白佛
0855b07: 言世尊是諸菩薩甚為難有敬順佛故發大
0855b08: 誓願於後惡世護持讀說是法華經。
0855b09: 讚持品事也。
0855b10: 世尊菩薩摩訶薩於後惡世云何能說是
0856a01: 經。請問云何所行乃能說是經得無諸難
0856a02: 此發起安樂行法也以文殊請者示依正
0856a03: 智發起正行。
0856a04: 佛告文殊師利若菩薩摩訶薩於後惡世
0856a05: 欲說是經當安住四法。
0856a06: 即四安樂行也一正身行二正語行三正
0856a07: 意行四大悲行繼三業以大悲者三業既
0856a08: 正則正智真淨逮得己已利須起大悲廣行
0856a09: 利他智悲相濟乃能於惡世演說是經得
0856a10: 無諸難。
0856b01: 一者安住菩薩行處親近處能為眾生演說
0856b02: 是經。趣操之謂行狎習之謂近二者不違
0856b03: 於道是謂菩薩行處近處此身行之要也
0856b04: 二處各有事行理行非事無以涉俗非理
0856b05: 無以契真理事兼通真俗不礙然後利生
0856b06: 弘法觸處安樂矣。
0856b07: 文殊師利云何名菩薩摩訶薩行處若菩
0856b08: 薩摩訶薩住忍辱地柔和善順而不卒暴心
0856b09: 亦不驚。行處必住忍辱者六度適時為用
0856b10: 而涉難莫尚於忍趨事而動則悔吝生
0857a01: 焉故須忍以御之惟能忍故於剛能柔而
0857a02: 物不能挫於逆能順而物不能害於事能
0857a03: 審而所施不暴於微能察而所遇不驚由
0857a04: 是克成安樂行也。
0857a05: 又復於法無所行。法指一切行法也雖
0857a06: 行是法而不住相名無所行有所則有
0857a07: 能能所角立物我成敵則患難生而安樂
0857a08: 喪矣。
0857a09: 而觀諸法如實相亦不行不分別是名菩薩
0857a10: 摩訶薩行處。自所行之法而觀諸法也如
0857b01: 實相即無所觀亦不行言亦無所行也不
0857b02: 分別即情識都忘是非雙泯菩薩趣操如
0857b03: 是而已。
0857b04: 云何名菩薩摩訶薩近處。
0857b05: 初事行以戒定為體。
0857b06: 菩薩摩訶薩不親近國王王子大臣官長。
0857b07: 雖外護可尊恐挾勢妨道苟志於此則身
0857b08: 處山林心懸魏闕能暫安樂乎。
0857b09: 不親近諸外道梵志尼犍子等及造世俗
0857b10: 文筆讚詠外書及路伽耶逆路伽耶者
0858a01: 梵志即出家外道尼犍在家外道路伽耶
0858a02: 此云惡論議逆路伽此云惡問難不親外
0858a03: 道息異見也不造俗文絕異端也遠惡議
0858a04: 難離曲辯也。
0858a05: 亦不親近諸有兇戲相扠相撲及那羅等
0858a06: 種種變現之戲。遺教云若種種戲論其心
0858a07: 則亂戲論尚亂親近乎相扠摛擒也相
0858a08: 撲抵角也那羅延神勇捍多力今指騰躍
0858a09: 凶伎變現戲即諸幻術也。
0858a10: 又不親近旃羅及畜羊雞狗畋獵漁
0858b01: 捕諸惡律儀。遠惡緣也旃羅此云嚴幟
0858b02: 謂以嚴厲自幟如文身惡服之類毗尼藏
0858b03: 有善律儀惡律儀。
0858b04: 如是人等或時來者則為說法無所希望。
0858b05: 如是人等通指權勢已下雖不親狎或為
0858b06: 法來即清淨為說。
0858b07: 又不親近求聲聞比丘比丘尼優婆塞優
0858b08: 婆夷亦不問訊若於房中若經行處若在講
0858b09: 堂中不共住止或時來者隨宜說法無所希
0858b10: 求。小乘於法未融多起諍論妨安樂行故
0859a01: 不親近亦不問訊非慢之也慎媟狎耳。
0859a02: 文殊師利又菩薩摩訶薩不應於女人身
0859a03: 取能生欲想相而為說法亦不樂見若入他
0859a04: 家不與小女處女寡女等共語。
0859a05: 說法當忘情想接語當避嫌疑小女處女
0859a06: 非主之敵乃譏毀之端。
0859a07: 亦復不近五種不男之人以為親厚。
0859a08: 既非法器又近於染故不應親五種猥媟
0859a09: 不須辯析。
0859a10: 不獨入他家若有因緣須獨入時但一心
0859b01: 念佛。不獨入欲潔身也但念佛欲正心也
0859b02: 若為女人說法不露齒笑不現臆乃至為
0859b03: 法猶不親厚復餘事。
0859b04: 容止不攝則致疑生染。
0859b05: 不樂畜年少弟子沙彌小兒亦不樂與同師
0859b06: 易致擾惱妨安樂行。
0859b07: 常好坐禪在於閑處修攝其心文殊師利
0859b08: 是名初親近處。
0859b09: 即第二近處也初親近處以戒定為體第
0859b10: 二近處以觀智為體所以融前戒定使圓
0860a01: 契實相乃成妙行也。
0860a02: 復次菩薩摩訶薩觀一切法空如實相不
0860a03: 顛倒不動不退不轉。一切諸法當體真淨
0860a04: 不受一塵曰空無動無壞離諸幻妄曰實
0860a05: 相菩薩觀一切法空如其實相無所加
0860a06: 故見不顛倒而心無動轉也見不顛倒即
0860a07: 頌所謂亦不分別諸法有無是非等也心
0860a08: 無動轉即頌所謂攝心不動如須彌山也
0860a09: 心法本寂相待成搖由見顛倒則以法
0860a10: 為有生有起故於心有動有轉若雲駛故
0860b01: 月運也能如實觀則於心不動不退而了法
0860b02: 不生不起若風止則波澄也然則心法一
0860b03: 也以倒心觀之則妄境紛拏以實相觀之
0860b04: 則真機自寂是故修安樂行貴如實觀。
0860b05: 如虛空無所有性一切語言道斷不生不
0860b06: 出不起無名無相實無所有無量無邊無礙
0860b07: 無障但以因緣有從顛倒生故說。
0860b08: 無所有性者生出起滅名相等性皆無也
0860b09: 名相皆無則詮示不及故語言道斷無量
0860b10: 無邊言如空之不可窮極也無礙無障言
0861a01: 如空之不可兮辯也實相如是何言說之
0861a02: 能及耶則凡可說者但是從緣而有顛倒
0861a03: 之法當知不從緣有不從倒生者竟不可
0861a04: 說也。
0861a05: 常樂觀如是法相是名菩薩摩訶薩第二親
0861a06: 近處。常如是觀乃能融前事行以成妙行。
0861a07: 爾時世尊欲重宣此義而說偈言。
0861a08: 若有菩薩於後惡世無怖畏心
0861a09: 欲說是經應入行處及親近處
0861a10: 初標次釋。
0861b01: 常離國王及國王子大臣官長
0861b02: 兇險戲者及栴羅外道梵志
0861b03: 亦不親近增上慢人貪著小乘
0861b04: 三藏學者此戒離權勢外道兇戲等三
0861b05: 藏學即愚法小教。
0861b06: 破戒比丘名字羅漢及比丘尼
0861b07: 好戲笑者深著五欲求現滅度
0861b08: 諸優婆夷皆勿親近
0861b09: 破戒言無行名字言無實戲笑言多僻
0861b10: 著欲言多染求現滅度謂不修梵行妄
0862a01: 希道果皆非正人故勿親近。
0862a02: 若是人等以好心來到菩薩所
0862a03: 為聞佛道菩薩則以無所畏心
0862a04: 不懷希望而為說法
0862a05: 頌清淨說法也能無所著故無所畏。
0862a06: 寡女處女及諸不男皆勿親近
0862a07: 以為親厚亦莫親近屠兒魁膾
0862a08: 畋獵漁捕為利殺害販肉自活
0862a09: 衒賣女色如是之人皆勿親近
0862a10: 戒離婦女不男惡律也。
0862b01: 兇險相撲種種嬉戲諸女等
0862b02: 勿親近牒結前文也。
0862b03: 莫獨屏處為女說法若說法時
0862b04: 無得戲笑入里乞食將一比丘
0862b05: 若無比丘一心念佛
0862b06: 正身之至也屏僻處里廛中也乞食之
0862b07: 法自伏貢高發他仁善。
0862b08: 是則名為行處近處以此二處
0862b09: 能安樂說雙結也。各連事行而
0862b10: 舉偈文各離事行而頌文義可辯。
0863a01: 又復不行上中下法有為無為
0863a02: 實不實法亦不分別是男是女
0863a03: 不得諸法不知不見是則名為
0863a04: 菩薩行處頌又復於法無所行至不
0863a05: 分別等不行上中下法謂於三乘法無
0863a06: 所行也。
0863a07: 一切諸法空無所有無有常住
0863a08: 亦無起滅是名智者所親近處
0863a09: 顛倒分別諸法有無是實非實
0863a10: 是生非生在於閑處修攝其心
0863b01: 安住不動如須彌山頌觀一切法
0863b02: 空如實相不顛倒不動轉等也真空實相
0863b03: 擬心即妄若復分別有無是非皆顛倒也。
0863b04: 觀一切法皆無所有猶如虛空
0863b05: 無有堅固不生不出不動不退
0863b06: 常住一相是名近處
0863b07: 頌如虛空無所有性至無礙無障等常
0863b08: 住一相謂無生出動退等異也。
0863b09: 若有比丘於我滅後入是行處
0863b10: 及親近處說斯經時無有怯弱
0864a01: 深造於理故無怯弱謂無怖畏心能安樂
0864a02: 說也。
0864a03: 菩薩有時入於靜室以正憶念
0864a04: 隨義觀法從禪定起為諸國王
0864a05: 王子臣民婆羅門等開化演暢
0864a06: 說斯經典其心安隱無有怯弱
0864a07: 頌常樂觀如是法相而釋無怯弱之所以。
0864a08: 文殊師利是名菩薩安住初法
0864a09: 能於後世說法華經
0864a10: 初法即正身行也。
0864b01: 又文殊師利如來滅後於末法中欲說是
0864b02: 經應住安樂行若口宣說。
0864b03: 應住等者要心住口說也心口相應則語
0864b04: 行正矣。
0864b05: 若讀經時不樂說人及經典過亦不輕慢諸
0864b06: 餘法師不說他人好惡長短。
0864b07: 經有大小乘人有大小機以乘對機隨宜
0864b08: 難故讀經之時易求其過是以戒之不
0864b09: 慢餘師者不依大輕小不以圓慢偏也不
0864b10: 說長短者內以息業外以息諍此語行之
0865a01: 要也。
0865a02: 於聲聞人亦不稱名說其過惡亦不稱名說
0865a03: 讚歎其又亦不生怨嫌之心善修如是安
0865a04: 樂心故諸有聽者不逆其意有所難問不以
0865a05: 小乘法荅但以大乘而為說令得一切種
0865a06: 智。說其過則令失小讚其則令退大亦
0865a07: 不怨其妨道嫌其鄙劣非唯不出諸口又
0865a08: 亦不生於心可謂善修安樂心也由其善
0865a09: 修安樂之心無所讚毀怨嫌故能順其機
0865a10: 而導達之。
0865b01: 爾時世尊欲重宣此義而說偈言。
0865b02: 菩薩常樂安隱說法
0865b03: 常樂說法無復俗論則語行自正。
0865b04: 於清淨地而施床座以油塗身
0865b05: 澡浴塵穢著新淨衣內外俱淨
0865b06: 安處法座隨問為說
0865b07: 淨身淨衣非好為雅潔欲稱其心淨與
0865b08: 說法淨耳故曰內外俱淨安處隨問者
0865b09: 虛己已應物如鍾待叩也西方以香油為
0865b10: 淨飾。
0866a01: 若有比丘及比丘尼諸優婆塞
0866a02: 及優婆夷國王王子群臣士民
0866a03: 以微妙義和顏為說若有難問
0866a04: 隨義而荅因緣譬喻敷演分別
0866a05: 以是方便皆使發心漸漸增益
0866a06: 入於佛道此依正語順機導達也。
0866a07: 除墯意及懈怠想離諸憂惱
0866a08: 慈心說法晝夜常說無上道教
0866a09: 以諸因緣無量譬喻開示眾生
0866a10: 咸令歡喜墯妨於勇猛懈怠妨於精
0866b01: 進憂惱妨於安樂菩薩欲依語行說法
0866b02: 利物故除墯意離諸憂惱晝夜常說
0866b03: 者弘法之心無間斷也。
0866b04: 衣服臥具飲食醫藥而於其中
0866b05: 無所希望但一心念說法因緣
0866b06: 願成佛道令眾亦爾是則大利
0866b07: 安樂供養所志在法不在物故不希衣
0866b08: 服四事供養但念說法安樂供養四
0866b09: 事供養特為小利說法供養乃為大利。
0866b10: 我滅度後若有比丘能演說斯
0867a01: 妙法華經心無嫉恚諸惱障礙
0867a02: 亦無憂愁及罵詈者又無怖畏
0867a03: 加刀杖等亦無出安住忍故
0867a04: 明語行當宗於忍也說斯經者內之恚
0867a05: 惱憂愁外之罵怖杖諸難自無為能
0867a06: 安住忍故則忍不可不宗也諸難自無
0867a07: 所謂必使之無難。
0867a08: 智者如是善修其心能住安樂
0867a09: 如我上說其人功德千萬億劫
0867a10: 筭數譬喻說不能
0867b01: 如是善修者如上正語之行以修也善
0867b02: 修其心所謂修己巳能住安樂所謂安安
0867b03: 修己巳安安聖人之徒也為聖人之徒行
0867b04: 聖人之道則功與道洪德隨物廣何可
0867b05: 勝窮哉。
0867b06: 又文殊師利菩薩摩訶薩於後末世法欲
0867b07: 滅時受持讀誦斯經典者無懷嫉誑之
0867b08: 心亦勿輕罵學佛道者求其長短。
0867b09: 嫉誑下至戲論諸法皆意地微細邪
0867b10: 行故須正之也法欲滅時世道交喪邪暴
0868a01: 交作人多嫉則學佛者易見輕罵而求
0868a02: 其長短故戒持經者無懷嫉等事乃
0868a03: 因時制行所以息業也。
0868a04: 若比丘比丘尼優婆塞優婆夷求聲聞者求
0868a05: 辟支佛者求菩薩道者無得惱之令其疑悔
0868a06: 語其人言汝等去道甚遠終不能得一切種
0868a07: 智所以者何汝是放逸之人於道懈怠故。
0868a08: 四眾有求三乘者當隨機與進勿惱之
0868a09: 令失善利從語其人言下皆惱之之事。
0868a10: 又亦不應戲論諸法有所諍兢。
0868b01: 顛倒分別諸法有無名戲論諍競皆為意
0868b02: 業故應息之。
0868b03: 當於一切眾生起大悲想於諸如來起慈
0868b04: 父想於諸菩薩起大師想。
0868b05: 悲想則愍其迷淪而思濟也父想則依其
0868b06: 法化而求怙也師想則景其道行而思齊也。
0868b07: 於十方諸大菩薩常應深心恭敬禮拜。
0868b08: 為其愍眾行道深心利物故應深心敬之。
0868b09: 於一切眾生平等說法以順法故不多不少
0868b10: 乃至深愛法者亦不為多說。
0869a01: 平等言不黨順法言稱理雖彼深愛當量
0869a02: 所堪貴不失人亦不失言。
0869a03: 文殊師利是菩薩摩訶薩於後末世法欲
0869a04: 滅時有成就是第三安樂行者說是法時無
0869a05: 能惱亂。此必使無難之也。
0869a06: 得好同學共讀誦是經亦得大眾而來聽受
0869a07: 行是行故樂而得朋寬而得眾。
0869a08: 聽已巳能持持已巳能誦誦已巳能說說已巳能書若
0869a09: 使人書供養經卷恭敬尊重讚歎。
0869a10: 因使法利展轉浸廣則法雖欲滅而未滅
0869b01: 故應成就是第三行。
0869b02: 爾時世尊欲重宣此義而說偈言。
0869b03: 若欲說是經當捨嫉恚慢誑邪偽心
0869b04: 常修質直行此意行之要也。
0869b05: 不輕蔑於人亦不戲論法不令他疑悔
0869b06: 云汝不得佛頌不惱四眾等蔑忽也。
0869b07: 是佛子說法常柔和能忍慈悲於一切
0869b08: 不生懈怠心十方大菩薩愍眾故行道
0869b09: 應生恭敬心是則我大師於諸佛世尊
0869b10: 生無上父想破於憍慢心說法無障礙
0870a01: 忍為四行之宗故每言之自慈悲於一切
0870a02: 已巳下頌當於一切起大悲想等。
0870a03: 第三法如是智者應守護一心安樂行
0870a04: 無量眾所敬
0870a05: 質直柔忍慈下恭上安行是道孰不愛敬。
0870a06: 又文殊師利菩薩摩訶薩於後末世法欲
0870a07: 滅時有持是法華經者於在家出家人中生
0870a08: 大慈心於非菩薩人中生大悲心。
0870a09: 大乘修行初皆以智正行終皆以悲成智
0870a10: 故四安樂行先依正智正業而後起大悲
0870b01: 利生也然或生大慈或生大悲者慈能與
0870b02: 樂悲能愍濟四眾信佛法名在家菩薩
0870b03: 出家菩薩闡提不信名非菩薩以能信
0870b04: 故生大慈而與之法樂以闡提故生大悲
0870b05: 而愍其迷失也。
0870b06: 應作是念如是之人則為大失如來方便
0870b07: 隨宜說法不聞不知不覺不問不信不其
0870b08: 人雖不問不信不是經我得阿耨多羅三
0870b09: 藐三菩提時隨在何地以神通力智慧力引
0870b10: 之令得住是法中。
0871a01: 此皆愍其迷失也隨宜說法即開三顯一
0871a02: 之法也不聞不知不覺言昏迷自障也不
0871a03: 問不信不言顓蒙自墮也。
0871a04: 然彼雖不問不而菩薩大悲誓終濟度。
0871a05: 文殊師利是菩薩摩訶薩於如來滅後有
0871a06: 成就此第四法者說是法時無有過失。
0871a07: 第四行法回智運悲總前行故無過失。
0871a08: 常為比丘比丘尼優婆塞優婆夷國王王
0871a09: 子大臣人民婆羅門居士等供養恭敬尊重
0871a10: 讚歎虛空諸天為聽法故亦常隨侍。
0871b01: 慈與悲大故七眾服行與法勝故諸天
0871b02: 歸向。
0871b03: 若在聚落城邑空閑林中有人來欲難問者
0871b04: 諸天晝夜常為法故而衛護之能令聽者皆
0871b05: 得歡喜所以者何此經是一切過去未來現
0871b06: 在諸佛神力所護故。
0871b07: 難問必有折挫得其衛護則正念不失以
0871b08: 諸佛所護故諸天不得不護。
0871b09: 文殊師利是法華經於無量國中乃至名
0871b10: 字不可得聞何得見受持讀誦。
0872a01: 難遇如此所以愍其不信不為大失。
0872a02: 文殊師利譬如強力轉輪聖王欲以威勢降
0872a03: 伏諸國而諸小王不順其命時轉輪王起種
0872a04: 種兵而討伐。
0872a05: 此喻意明是經所以難聞難見者為陰魔
0872a06: 熾盛多怨難信不妄說故輪王譬化身佛
0872a07: 諸國譬五陰境小王譬五陰等魔不順其
0872a08: 命譬無明煩惱未調伏也以威不行而起
0872a09: 兵討伐譬但以如來知見力無畏法不能
0872a10: 攝伏諸微細惑故設三乘斷治之法是謂
0872b01: 起種種兵。
0872b02: 王見兵眾戰有功者即大歡喜隨功賞賜或
0872b03: 與田宅聚落城邑或與衣服嚴身之具或與
0872b04: 種種寶金銀琉璃硨磲瑪瑙珊瑚琥珀象
0872b05: 馬車乘奴婢人民。
0872b06: 此譬三乘之眾能伏陰魔隨功淺深獲諸
0872b07: 法利唯未與說一乘法也。
0872b08: 唯髻中明珠不以與之所以者何獨王頂上
0872b09: 有此一珠若以與之王諸眷必大驚。
0872b10: 輪王髻珠用鎮寶位妄與則王驚法
0873a01: 華上乘佛佛授手妄說則眾心驚疑。
0873a02: 文殊師利如來亦復如是以禪定智慧力
0873a03: 得法國土王於三界而諸魔王不肯順伏如
0873a04: 來賢聖諸將與之共戰。
0873a05: 如輪王振威小王不順遂起種種兵法國
0873a06: 土即法界真境賢聖將指三乘眾也。
0873a07: 其有功者心亦歡喜於四眾中為說諸經令
0873a08: 其心賜以禪定脫無漏根力諸法之財
0873a09: 又復賜與涅槃之城言得滅度引導其心令
0873a10: 皆歡喜而不為說是法華經。
0873b01: 如隨功賞賜而不與髻珠也無漏根力即
0873b02: 五根五力諸法之財通指道品利用之法
0873b03: 涅槃城即中道止息之權果。
0873b04: 文殊師利如轉輪王見諸兵眾有大功者
0873b05: 心甚歡喜以此難信之珠久在髻中不妄與
0873b06: 人而今與之。
0873b07: 言難信珠者賜非其宜則大驚。
0873b08: 如來亦復如是於三界中為大法王以法
0873b09: 教化一切眾生見賢聖軍與五陰魔煩惱魔
0873b10: 死魔共戰有大功勳滅三毒出三界破魔網
0874a01: 爾時如來亦大歡喜此法華經能令眾生至
0874a02: 一切智一切世間多怨難信先所未說而今
0874a03: 說之。魔羅此云殺者謂能興苦難殺人慧
0874a04: 命也煩惱魔為生死因陰魔死魔為生死果
0874a05: 故滅之破之即出三界也多怨為眾魔未
0874a06: 伏難信為群機未淳。
0874a07: 文殊師利此法華經是諸如來第一之說
0874a08: 於諸說中最為甚深末後賜與如彼強力之
0874a09: 王久護明珠今乃與之。
0874a10: 第一之說如頂上一珠末後賜與如久待
0874b01: 大功。
0874b02: 文殊師利此法華經諸佛如來秘密之藏
0874b03: 於諸經中最在其上長夜守護不妄宣說始
0874b04: 於今日乃與汝等而敷演之。
0874b05: 秘密如藏髻中最上如在王頂四十餘年
0874b06: 於生死長夜守此待機故云長夜守護。
0874b07: 爾時世尊欲重宣此義而說偈言。
0874b08: 常行忍辱哀愍一切乃能演說
0874b09: 佛所讚經惡世說經多怨難信當以忍
0874b10: 辱哀愍為本。
0875a01: 後末世時持此經者於家出家
0875a02: 及非菩薩應生慈悲斯等不聞
0875a03: 不信是經則為大失我得佛道
0875a04: 以諸方便為說此法令住其中
0875a05: 譬如強力轉輪之王兵戰有功
0875a06: 賞賜諸物象馬車乘嚴身之具
0875a07: 及諸田宅聚落城邑或與衣服
0875a08: 種種珍寶奴婢財物歡喜賜與
0875a09: 如有勇能為難事王髻中
0875a10: 明珠賜之
0875b01: 諸皆喜賜獨難髻珠以待大功。
0875b02: 如來亦爾為諸法王忍辱大力
0875b03: 智慧寶藏以大慈悲如法化世
0875b04: 見一切人受諸苦惱欲求脫
0875b05: 與諸魔戰為是眾生說種種法
0875b06: 以大方便說此諸經既知眾生
0875b07: 得其力已巳末後乃為說是法華
0875b08: 如王髻明珠與之此經為尊
0875b09: 眾經中上我常守護不妄開示
0875b10: 今正是時為汝等說我滅度後
0876a01: 求佛道者欲得安隱演說斯經
0876a02: 應當親近如是四法
0876a03: 結荅云何能說是經之問也。
0876a04: 能行四行故讀持是經易克勝果。
0876a05: 讀是經者常無憂惱又無病痛
0876a06: 顏色鮮白不生貧窮卑賤醜陋
0876a07: 眾生樂見如慕賢聖天諸童子
0876a08: 以為給使刀杖不加毒不能害
0876a09: 若人惡罵口則閉塞遊行無畏
0876a10: 如師子王智慧光明如日之照
0876b01: 常無憂惱顏色鮮白者轉報障滅順現
0876b02: 衰惱也不生貧窮卑賤醜陋轉業障滅
0876b03: 順生惡業也眾生樂慕刀毒不加轉煩
0876b04: 惱障滅順後報也智慧光明如日之照
0876b05: 轉無明障滅三際癡暗也樂慕給使言
0876b06: 常享妙樂口則閉塞言無由發惡如師
0876b07: 子王言障怖永離優遊自在。
0876b08: 若於夢中但見妙事
0876b09: 持經之人四行功成當克妙果已定於
0876b10: 未形之分故先於夢中見之以行純障
0877a01: 淨故無復雜想但見妙事下舉妙事。
0877a02: 見諸如來坐師子座諸比丘眾
0877a03: 圍繞說法又見龍神阿修羅等
0877a04: 數如恒沙恭敬合掌自見其身
0877a05: 而為說法又見諸佛身相金色
0877a06: 放無量光照於一切以梵音聲
0877a07: 演說諸法行純心淨無雜想故於自他
0877a08: 境不離法行故見佛說法見己巳亦然。
0877a09: 佛為四眾說無上法見身處中
0877a10: 合掌讚佛聞法歡喜而為供養
0877b01: 得羅尼證不退智佛知其心
0877b02: 深入佛道即為授記成最正覺
0877b03: 汝善男子當於來世得無量智
0877b04: 佛之大道國土嚴淨廣大無比
0877b05: 亦有四眾合掌聽法又見自身
0877b06: 在山林中修習善法證諸實相
0877b07: 深入禪定見十方佛
0877b08: 諸佛身金色百福相莊嚴聞法為人說
0877b09: 常有是好夢
0877b10: 重諷見十方佛之事以結前起後也。
0878a01: 又夢作國王捨宮殿眷及上妙五欲
0878a02: 行詣於道在菩提下而處師子座
0878a03: 求道過七日得諸佛之智成無上道已巳
0878a04: 起而轉法輪為四眾說法經千萬億劫
0878a05: 說無漏妙法度無量眾生後當入涅槃
0878a06: 如煙燈滅此歷見修進成佛始終之行
0878a07: 也諸皆由行得果之先見是相現前當克
0878a08: 是果矣然皆依夢說者欲令行人觀一切
0878a09: 法空無所有但以因緣從顛倒生自雖見
0878a10: 佛聞法乃至圓成佛道皆為夢事了不可
0878b01: 得無有常住亦無起滅常觀是相然後於
0878b02: 一切處得真安樂行也。
0878b03: 若後惡世中說是第一法是人得大利
0878b04: 如上諸功德
0878b05: 妙法蓮華經要卷第十二
