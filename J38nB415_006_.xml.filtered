0471a01: 玅雲雄禪師語錄卷六
0471a02: 
0471a03: 詩偈
0471a04: 臨清懷古
0471a05: 行行過市上車馬如雲屯荒寺少徒侶取土塞其門
0471a06: 曷為金銀界而無一衲存或者道風降世尊今不尊
0471a07: 後從間道入有僧來西村把臂問興替日色將黃昏
0471a08: 慇懃談往事危坐傷心魂
0471a09: 大悲寺看月
0471a10: 君不見明月圓於白玉盤阿誰移上白雲端莫笑此
0471a11: 時盡高臥安知不有閒人看眾方熟睡我獨醒床外
0471a12: 月華澹秋影披衣起坐小窗前一葉梧桐落金井梧
0471a13: 桐葉落秋轉高月中何處鳴檀槽乘興悠然上東閣
0471a14: 不作新詩何所作
0471a15: 渡錢塘
0471a16: 競說射潮處蒼茫毒霧生帆低驚鳥去雲急逐人行
0471a17: 不見金山寺翻疑鐵甕城南屏猶在望迢遞晚鐘聲
0471a18: 泛若耶溪
0471a19: 野水連沙磧秋雲接遠峰樹深聞牧笛竹好秀僧龕
0471a20: 便可尋花入何妨握麈談篙師能解意偏喜泊溪南
0471a21: 留溟高禪師夜話
0471a22: 薄暮荒城外留雲護碧蘿冰花檐上結霜月坐中過
0471a23: 窗漏寒纔補爐溫凍已巳和澹然林下士不厭往還多
0471a24: 聖感晤霽崙禪師
0471a25: 太白源流遠燕山法雨深萍蹤欣偶聚蘭譜定知音
0471a26: 既下永嘉榻同聽聖感琴古今稱著述燈史印禪心
0471a27: 送友
0471a28: 家住吳山越水邊花宮何處坐談禪帆檣北去雲千
0471a29: 里瓢笠南來月一船此日廣陵誰化鶴新秋茂苑獨
0471a30: 聞蟬故交未肯臨岐別慰我空歌折柳篇
0471b01: 孤山懷古
0471b02: 落落人間林處士孤山亭榭聖湖旁荒祠寂寞衣冠
0471b03: 古殘碣支離蔓草藏放鶴想應乘鶴去種花疑為看
0471b04: 花忙舊時幽韻誰堪續憑弔臨風倚石床
0471b05: 訪盛鶴江
0471b06: 花下鋤雲久息肩東林無酒慣逃禪半墻日上門猶
0471b07: 掩五字詩成句可傳種菊著書聊遣興牽蘿補屋且
0471b08: 從權客來踏破蒼苔色為約同尋山水緣
0471b09: 贈融涵耆宿
0471b10: 莫訝頻來涉翠微坐看山色便忘歸一庭淨掃磚成
0471b11: 鏡三徑幽居石作扉客裏何人堪把臂林間野老獨
0471b12: 投機匡床坐久茶煙細雲墮松窗也不飛
0471b13: 金明寺和古燈法兄韻
0471b14: 陶朱故里偶登臨水榭閒憑望紺林千古綺羅終寂
0471b15: 寞一天風月自招尋秋花滿渚飛香雨春草沿階弄
0471b16: 碧陰此際機緣無限好共看魚鳥自升沉
0471b17: 過靜海武安宮晤諸友話舊
0471b18: 髫年寓此即家鄉一別雲山四十霜三過草堂秋月
0471b19: 靜半帆風雨客星忙鳳城紫氣千門砌瀛海青雷百
0471b20: 世長竹馬蕭然都不問相逢惟道兩眉蒼
0471b21: 喜東巖法兄繼席金明
0471b22: 撥轉西江第一峰法幢新展浙西東燈分鴛水傳今
0471b23: 古道接華巔統象龍愧我綸竿虛釣月喜兄禪板啟
0471b24: 宗風今聞大樹能多蔭拄地參天不借功
0471b25: 野泊
0471b26: 僧寺圍孤嶼漁人自一村晚煙還未合新月挂黃昏
0471b27: 題畫
0471b28: 木落空山菊正花斜陽一半染紅霞陶君此處甘肥
0471b29: 遯竹樹叢中蔀屋斜
0471b30: 文可索詩有答
0471c01: 龍淵惟有勸修持大廈全憑一木支好句昔人渾占
0471c02: 盡老僧何暇更題詩
0471c03: 景德早起
0471c04: 夜雨空階滴滴聞推窗忽見絳河分剛憑一夜東風
0471c05: 力埽盡天南萬里雲
0471c06: 和宋天封佛慈禪師蜜蜂頌
0471c07: 金明介老人移梅得斷碑碑載佛慈禪師蜜蜂頌
0471c08: 五首一時諸方異而競和余亦從而和之。
0471c09: 百花叢裏戰香時得意逍遙簇擁歸共聚雲堂韜略
0471c10: 定潑天門戶任高飛
0471c11: 晴明雨落盡生涯大地山河作一衙識得針鋒全活
0471c12: 計超然到處便為家
0471c13: 揚威鼓翅令行時大用縱橫總不離滿徑芳花恣笑
0471c14: 傲香風撩亂亦心脾
0471c15: 春來秋去總風光鼓腹謳歌不勝忙吸露豈辭跬步
0471c16: 遠家私貧富一身當
0471c17: 雅韻時操玅有桐從緣薦得一圓通假能別展全機
0471c18: 句惹著些兒透頂紅
0471c19: 題金明一擊軒用李正長民壁間韻
0471c20: 一擊心空不假持風前獨露更何知撩天箇箇誰酬
0471c21: 價引得清風八面吹
0471c22: 信手拈來打著竿一聲迸裂骨毛寒抬眸頓覺虛空
0471c23: 落大地山河另眼觀
0471c24: 擊著筠篁自有音香嚴忽地眼中聞渾身踴出無蹤
0471c25: 跡昔日南陽獨羨君
0471c26: 數竿斜曲倚軒時節操虛靈聳翠微不是有心能作
0471c27: 響那堪就裏接來機
0471c28: 祝金明本師介老人六秩
0471c29: 蠡湖湛湛水生香一派淵源流出長爭似曹溪佈澤
0471c30: 遠洄瀾不禁祝無疆
0472a01: 和牧公法兄盆蕙韻
0472a02: 一種天然別樣身靈根端不借陽春幽香自與眾香
0472a03: 異玉潔芳姿格外真
0472a04: 瓊葩密蕊幾多年忽地奇香吐玉蓮更有一般清意
0472a05: 味不由風雨占春先
0472a06: 香風馥馥靄禾城萬彙崢嶸仰素馨玉萼冰肌難比
0472a07: 并不同群卉待春生
0472a08: 壽安化世高法兄六袟
0472a09: 法幢高踞帝王都肘後斜懸奪命符鷲嶺燈分蠡水
0472a10: 月車溪浪湧濟河圖橫拈麈尾翻雲雨倒握金鎞截
0472a11: 智愚耳順揆辰當此日臨風千里挹真模
0472a12: 金明千佛閣上新梯和本師韻
0472a13: 寶閣崚嶒煙雨低百城環遶步雲梯征帆遠近迷鴛
0472a14: 渚楊柳晴荷漾鶴隄花塢遙開桑柘舞鐵舟斜傍竹
0472a15: 松西憑虛浩氣衝牛斗蠡水光浮海月齊
0472a16: 喜東巖法兄繼主金明
0472a17: 錫卓洪都第一峰法幢又豎在禾中蠡湖克振嘉聲
0472a18: 遠攜里欽聞正脈通愧我同師荒魯地喜君格調繼
0472a19: 天封千妖百怪藏蹤跡挂劍眉間不借功
0472a20: 贈先福別傳法兄
0472a21: 湖頭分袂各翛然山左誅茅已巳有年每聽獅音喧宇
0472a22: 宙嘗看法語外蹄筌羨羡君獨亞摩醯眼使我深思濟
0472a23: 北拳出入一門千里悵而今又得話重圓
0472a24: 寄祝麻城永慶全豁法兄六秩一字波宗
0472a25: 雜華壽量正難思蓬射欣逢耳順時麈尾拂開日月
0472a26: 永烏藤卓出島洲奇榴花熠燿傳心印艾虎紛紛祝
0472a27: 嘏祺愧乏一芹為慶意遙脩短句當擎芝
0472a28: 寄祝友可鐵容法兄七袟著禪燈備考行世
0472a29: 滹沱水闊友山長龍象森森慕遠方備考橋源法有
0472a30: 溢大宗正脈道無疆天回紫氣旋籌屋鶴駕雲衢度
0472b01: 旻蒼遙祝椿靈同寶掌料將短句寄幽篁
0472b02: 送逾祖法兄住北京開化
0472b03: 一本同源出蠡湖肘間各自挂靈符君遊帝里施甘
0472b04: 澤我入齊邦養瘦臞欽聽獅絃操別調喜聞雪曲詠
0472b05: 新梧相逢促膝衷心盡得意金門道不孤
0472b06: 贈道安禪師住大寧
0472b07: 法幢重整擴弘謨振起滹沱立要樞祖令高提昭上
0472b08: 國真燈再燄耀寰區江南久唱無生曲山左今懸太
0472b09: 白符佇見象龍排兩掖家聲聿聿動天湖
0472b10: 閱石源法姪滴乳集
0472b11: 堪嗟著輯各偏枯舉世何人是董狐滴乳迸分八斛
0472b12: 乳顆珠照徹萬乘珠廓開正眼清宗譜祖述真規顯
0472b13: 道模濟北家聲千古振石橋源遠佈皇圖
0472b14: 寄贈晦岳法姪住金明
0472b15: 沿流底事貴高功端的橋源道更隆少室真規藏蠡
0472b16: 水玄關鎖子挂天封欣聞獅窟宗綱振可羨羡車溪正
0472b17: 脈通珍重爐錘全照用橫拈倒卓任西東
0472b18: 贈諾巖法姪住三塔
0472b19: 道脈流長這著先青蓮寶印在高賢符懸肘後全賓
0472b20: 主錫卓吳西動魯燕橋上一燈明景德滹沱三要闡
0472b21: 龍淵應思正法臨秋運克繼家聲任仔肩
0472b22: 贈五葉圓音法姪繼席大悲
0472b23: 力挽頹風展化機時欽高德後賢依恢懸法印擴弘
0472b24: 範玅闡雷音接泊希繼起家聲隆海宇橫抽寶劍截
0472b25: 魔威喜公獨揭車溪令喚醒愚頑就路歸
0472b26: 輓普度太虛律主
0472b27: 南山律脈道宣傳躅接惟君展法筵廣演毘尼天雨
0472b28: 散恢弘衣法戒珠圓恒遵七佛真儀式克闡波離密
0472b29: 行堅何事一朝歸淨域令人懷想到龕前
0472b30: 寄贈佛定禪師住白雲
0472c01: 高提法鑑倚天涯派列曹源一滴賒汴國道弘石傘
0472c02: 脈清淵缽湧弁峰霞烹龍辣手新爐韝奪食雄才舊
0472c03: 爪牙大振嘉聲誰得似遠聞法化絕周遮
0472c04: 壽量空法主七秩
0472c05: 塵塵掃卻絕炎涼定水澄清豈泛常半世玄談融理
0472c06: 事一生講演即心王天垂餘慶稀齡健地湧寒灰臘
0472c07: 更香虀飲安閒消歲月風翻荷葉暑情忘
0472c08: 輓圓通徹微禪師
0472c09: 狂瀾欲抵撤津梁此日清溪失寶航住世正堪匡法
0472c10: 社茂年何速步蓮邦朔風凜冽寒侵骨片月朦朧光
0472c11: 遞芒惟見獅林悲頌切滿庭松柏意徬徨
0472c12: 閱空諸羅大士華嚴鈔纂及合論口占
0472c13: 道眼精明思力優潛心義海邁時流清涼著述百城
0472c14: 現長者操觚幾箇酬品品全提擊節旨言言見諦廓
0472c15: 宗猷羨羡君璧合驚人句理事圓融頓漸周
0472c16: 酬別駕項牧公大士過訪
0472c17: 曩遊燕國辱荒籮又隔禾城五載多慧智雙清比蘇
0472c18: 子釋儒一貫羨羡維摩金湯法苑千秋重玉鎮山門萬
0472c19: 古歌曾是平分蠡水月今朝共話謾云過
0472c20: 贈調實陸居士
0472c21: 洙泗深探出杏林懸壺中有活人心拈來信手無非
0472c22: 藥放去隨機總是金獅窟曾經遭返躑蠡湖幾度躍
0472c23: 波心滿懷浩氣凌天漢龐老真規已巳見今
0472c24: 寄懷峽石道耕田居士
0472c25: 西浙山頭老作家吟風弄月興偏賒拈來盡是回生
0472c26: 訣指點無非活死蛇憶昔湖天翻海月從今峽石吐
0472c27: 瓊葩慚余東魯無堪贈半疊空緘附遠車
0472c28: 輓廣文子先羅法兄
0472c29: 壎音絕響痛何傷舉手容儀在畫堂苦我看雲眠白
0472c30: 晝思君清夢落晨光書摟玅典千秋熾德合乾坤萬
0473a01: 古長悲願莫忘弘至道尚期重振我宗綱
0473a02: 贈中書林文伯護法
0473a03: 道洽維摩不二門喜君扶我破沙盆庭饒柏子馨幽
0473a04: 遠廚饌貧民德澤存幾度廬陵酬米價一朝當地得
0473a05: 根源滿盛香飯芳流後清白傳家世絕倫
0473a06: 范蠡湖
0473a07: 蠡水藏天海月輝憑虛極目遠山微煙凝畫閣沖霄
0473a08: 漢柳拽晴霞掛曉暉院外鐘聲開秘戶湖心碧漲湧
0473a09: 禪扉螺螄五色光含玉埤堄斜飛射紫薇
0473a10: 贈姑蘇陳玉文大士
0473a11: 三度蓬扉為我開庭除清韻幾株梅滿懷經濟傳今
0473a12: 古一室安閒謝往來匿跡塵囂超世表渾家怡悅絕
0473a13: 追陪喜觀陋巷龐公老不盡光風透玉垓
0473a14: 贈廬陵聶晉人居士
0473a15: 維摩不二出凡塵指月堂前桂蕊新彩筆珠聯成錦
0473a16: 繡紫爐香靄結星辰千林曙色盈華屋一盞心燈耀
0473a17: 比鄰季世莫如存古道金鋀須辨大公真
0473a18: 輓墨雲兄
0473a19: 同出彭門山麓長半生行腳事堪傷昔年厭作秋殘
0473a20: 夢今日翻歸雲外鄉翰墨文成香露冷蒲龕坐斷道
0473a21: 情忘臨風淚灑忝惆悵惟見寒梅列座傍
0473a22: 開基自適
0473a23: 斬棘誅茅象可遊揭開生面露宗猷钁殘卓地虛空
0473a24: 落斧修天補石頭志劣有心棲澗壑身貧無計伴
0473a25: 山丘祖翁田地都耕轉從此真風韻不休
0473a26: 有感
0473a27: 松風水月發幽涼糞火深埋紫芋香半壁蔦蘿穿石
0473a28: 竇滿簷蛛網掛茅堂江湖燕雀渾無數宇宙蜉蝣空
0473a29: 自忙不識靈源超幻化堪憐瓦礫每爭光
0473a30: 除夕自警
0473b01: 蕭寺幽清煙水傍一枝笻杖卓苔荒夜寒不說烹牛
0473b02: 話雪冷嘗思黍飯香幾度禪流難措足多緣世態重
0473b03: 溫涼翻思樹下先賢輩寒盡不知春晝長
0473b04: 喜高萬仞居士至
0473b05: 垣倒牽雲正結籬喜迎嘉客到柴扉柳堤搖落霜威
0473b06: 重松嶺青陰夜月遲莫效隔江招手去直教覿面決
0473b07: 心疑龐公自是忘知解謾謂山僧放過伊
0473b08: 欒應龍請主創護國院古察院基重建佛寺
0473b09: 千秋憲署易僧堂肇建風旛作寶坊瓦礫光生雲樹
0473b10: 靄榛茅砍盡兔狐藏天童獻供基先立長者插標剎
0473b11: 已巳彰願藉調羹真玅手從今呵護有金湯
0473b12: 詠天寧古槐
0473b13: 多年老幹勢如龍絕後再甦葉更豐殿閣青標時響
0473b14: 瑟雲衢影映日充融兩朝傑士留佳隹詠千古英名紀
0473b15: 大功天運雖然無定理緬思造化實難窮
0473b16: 清涼雙檜
0473b17: 風吹日炙枉稽年節操根深翠逼天雙幹粼粼來野
0473b18: 鶴千枝簇簇靄朝煙含雲吐碧清涼古篩月垂陰城
0473b19: 堞前歷盡冰霜饒梵韻挺挺拱立勢彌堅
0473b20: 即事
0473b21: 僻壤古祗桓筠松韻外寒殿高新月朗夜靜碧天寬
0473b22: 香篆來繩榻霜清薄玉欄無雲籠蓽戶採蕨玩林端
0473b23: 酬霖蒼冀孝廉
0473b24: 梵宇開幽徑長松夾岸分汲泉和月煮剪桂帶香焚
0473b25: 作賦宜新調敲詩佈遠聞知音誰得似靜對有餘芬
0473b26: 弔祥風尼菴主
0473b27: 道契無迷悟心空達本知死時能計日脫去定先期
0473b28: 囊缽無餘物瑤階有紫芝撒然別眾士誰羨羡末山尼
0473b29: 壽紫雲旭雲和尚
0473b30: 丹鶴唳松岡薰風拂石涼瑤章歌德化玉韻發幽香
0473c01: 南斗開籌屋北辰拱翠長靈椿千載秀嘉氣靄雲堂
0473c02: 贈塘棲慧彰文玉法姪
0473c03: 克紹真師旨燈傳華頂峰塘棲開慧日杖底布宗風
0473c04: 道價騰吳越德音播楚酆庭園蘭桂茂蔥翠影叢叢
0473c05: 贈姑蘇徐用王居士
0473c06: 大道無緇素垂慈各現身青蓮出燄宅皎月露家珍
0473c07: 傾蓋識荊晚剪蔬罄夙因釋儒同一貫何用別疏親
0473c08: 贈閩海素菴余堪輿
0473c09: 負笈來齊魯英風眾壑生坐庭觀白晝敲凍爍寒鐺
0473c10: 百饌君嘗遍一芹我獨呈放懷談往事經濟莫誰評
0473c11: 天中閣遣懷
0473c12: 陋巷足身安機忘鷗鷺環室幽江月靜窗啟樹雲繁
0473c13: 富有半肩衲貧無一隴山此時誰似我天外出頭看
0473c14: 悼芝山林封翁
0473c15: 德風時共仰燄宅悟真機早竟安心法晚參淨界儀
0473c16: 飯僧盡半世事佛定全規堂上恩旌麗滿庭放紫芝
0473c17: 送舜日法姪北上
0473c18: 一棹來東魯又乘濟北風幽懷蠡水月故泛孟津艟
0473c19: 彩纜凌天末孤笻返塞鴻法幢高卓日開化在英雄
0473c20: 長洲王匏山居士築別業
0473c21: 高築維摩室幽棲得自如門迎葑水月城僻土山廬
0473c22: 道價超時表德風來遠車柏庭含祖意相與話躊躇
0473c23: 端午和本師和尚韻
0473c24: 幾株蒲艾慶端陽一道靈符絕覆藏百毒瘟悉殄
0473c25: 滅目前無法可商量
0473c26: 大悲即事
0473c27: 破衲弊廬乍可居刀耕火種老殘臞钁頭大義人難
0473c28: 委臥月眠雲意自如
0473c29: 托缽示眾
0473c30: 潦倒荒居傲歲寒每持空缽乞高檀誰知塵內無人
0474a01: 識獨把枯桐石上彈
0474a02: 送展鵬童護法任滁州
0474a03: 撫字蒼黔政貴清鹽梅和鼎味如羹綸音定奏秋香
0474a04: 美稚叟偕聞喜共迎
0474a05: 壽高雙泉鄉約七秩
0474a06: 心存古道德彌馨木鐸聲環有逕庭匡國文明敷大
0474a07: 化從心耆筭益遐齡
0474a08: 示大悲六現濬孫
0474a09: 話頭疑到絕離微死盡偷心發上機勘汝個中通一
0474a10: 線方知著破總非衣
0474a11: 示普韻梵行二法孫北上
0474a12: 憧憧象駕踞皇都幾個能懸肘後符珍重賢孫無自
0474a13: 棄長安道上展宗圖
0474a14: 示穎謙津孫南參
0474a15: 煙水南天莫亂行別峰見得始驚人直須捻出虛空
0474a16: 骨方許歸家罷問津
0474a17: 示石龕石鏡二曾孫遊燕
0474a18: 負笠擔囊度魯邦遠來齊地話偏長烏藤贈爾穿雲
0474a19: 出倒卓金臺豎法幢
0474a20: 喜萬珠禪師至
0474a21: 當年傾蓋別同遊越水吳山已巳十秋老我齊邦開篳
0474a22: 戶抬眸忽見故人顱
0474a23: 募衲衣
0474a24: 法身無相本來不挂寸絲報體有形畢竟須加服飾
0474a25: 屢經寒暑催促衣裳零落千條特告知音道個相應
0474a26: 一句
0474a27: 示潤宇律主南參請藏歸燕
0474a28: 叢林遍歷幾多年雨洗風磨道骨堅已巳透法源親徹
0474a29: 底經歸禪海利幽燕
0474a30: 示育菴穎慧二法孫遊徐魯
0474b01: 滿路風光發上機杖垂高展萬峰歸施陳秪貴源頭
0474b02: 活大闡車溪播四維
0474b03: 示琢菴本璨二曾孫還齊晉
0474b04: 遍扣燕南是作家陽春白雪獨紛譁當鋒不讓臨機
0474b05: 句撥轉乾坤暢爪牙
0474b06: 
0474b07: 
0474b08: 
0474b09: 
0474b10: 
0474b11: 
0474b12: 
0474b13: 
0474b14: 
0474b15: 
0474b16: 
0474b17: 
0474b18: 
0474b19: 
0474b20: 
0474b21: 佛事
0474b22: 供斷橋倫祖真插香踏斷天台石橋路威聲隨處展
0474b23: 宗綱兒孫個個遭殃累千古令人恨轉長。
0474b24: 禮無趣空祖塔浮幢卓出蠡湖邊活祖師名墨跡鮮
0474b25: 模範猶存壁碣語車溪流遠布千川有雪嶠六師題活祖師額。
0474b26: 供鴛湖用師翁真冰心鐵骨挽頹風古道稜稜思莫
0474b27: 窮浙水閩山猶在望淵源流出孟津東。
0474b28: 供衡石鈞法伯真坐斷紫雲最上峰高提祖印早流
0474b29: 通雖然於世空無相大寂光生萬象中。
0474b30: 金明介老人訃至真前拈香坐斷蠡湖三十年綱宗
0474c01: 九鼎一絲懸何期此日法幢折百萬人天淚眼穿乃
0474c02: 豎拂子指真云巍巍堂堂煇煇煌煌有一道大光射
0474c03: 到大悲院裏一眾驚異山僧向道者是先師般涅槃
0474c04: 之相諸禪德於斯觀得不妨親見先師如或未委遂
0474c05: 插香奠云為你供養正恁麼時還有覿面相呈者麼
0474c06: 以拂安香几云一把柳絲收不得和煙搭在玉欄干
0474c07: 遂舉哀展拜。
0474c08: 到金明介先師真前拈香巴陵三轉語月白風清興
0474c09: 化一炷香騰今耀古揀點將來也是矢上加尖雖然
0474c10: 如是千里趨風放過不可遂呈香云大眾若道者個
0474c11: 是香塞卻鼻孔若道非香換卻眼睛畢竟如何即得
0474c12: 乃作云一堂風冷淡千古意分明。
0474c13: 大慈掃介老人塔炷香敬禮慈容大寂中切聆誨語
0474c14: 舊時同高風逸韻空今古燦燦黃金一國充。
0474c15: 永正掃一初法叔塔湖上曾同翫月時高提正令顯
0474c16: 多奇至今清韻光涵遠古道迢迢孰可追。
0474c17: 奠主峰法兄塔當年於此豎宗猷撥盡塵坌未可眸
0474c18: 正眼爍開千古面龍淵滾滾水長流鼎革後寺宇迴乃中興也。
0474c19: 景德山鐸法兄真前燒香共蒂同師未識荊三千里
0474c20: 外賴知音鎔今鑄古回天手克振家聲有後英。
0474c21: 永正斷愚法兄塔前設供爐鎚活脫振諸方辣手施
0474c22: 為格外彰別有超群純孝蹟弘機密用莫能量。
0474c23: 大悲世高法兄龕前上供一句超今古風前絕往還
0474c24: 跋提河一曲血淚灑人間恭惟我法兄堂頭和尚三
0474c25: 十餘年握金輪正印生佛莫逃其樞鍵五座道場恢
0474c26: 濟北宗風衲子難攖其鋒銳大轉法輪於輦下如杲
0474c27: 日麗於中天高提寶劍於燕都若金毛吼於巨壑王
0474c28: 臣問道緇素皈依正宜號令乎人天何期抽身於此
0474c29: 地大眾還知我法兄真實受用處麼大機大用無人
0474c30: 敵一琖一爐表弟兄。
0475a01: 龍淵古燈法兄真前設奠拈香畢曹山酒到即不點
0475a02: 金牛飯點即不到愚弟今日舊款重拈也須知吾兄
0475a03: 飲茶不濕口嚼飯不動齒若謂藏身處沒蹤跡面貌
0475a04: 儼然沒蹤跡處莫藏身壎音滿耳茲者聊申葵藿特
0475a05: 表微誠且道吾兄還受也未喝一喝云定法不是法
0475a06: 聖感霽崙禪師塔前上供本來自性天真通身了無
0475a07: 影跡踏翻華藏世界者邊那邊不立恭惟聖感堂上
0475a08: 霽崙法姪大和尚聲和響順之時急流勇退入大寂
0475a09: 滅海闔國人追不再來啣花百鳥難尋覓大悲今日
0475a10: 無以表懷一盞茶一爐香聊申昔愛乃插香云不是
0475a11: 黃檀并紫柏寒香陣陣透西山。
0475a12: 紫雲旭雲禪師塔前設供恭惟和尚數主名剎兩住
0475a13: 紫雲提南山之正印恢洞上之綱宗如赫日麗天一
0475a14: 物無遺若皎月當空千江影映全超不借而轉功就
0475a15: 位不容擬議而衲子命絕不意新豐曲子唱罷南嶽
0475a16: 斧拋卻郤晚學無依後昆失怙只如大悲去年相約
0475a17: 事今日何以踐信乃爇香云一瓣黃檀一琖茶三千
0475a18: 里來酬舊面。
0475a19: 天龍致和中公法姪禪師真前奠茶明珠照耀三千
0475a20: 界至寶光澄海嶽寒不住塵寰空影跡令人惆悵幾
0475a21: 多般唯我中公和尚高升大悲之堂智超倫品深入
0475a22: 拈花之室道邁今時據天龍聿湧滔天白浪主安化
0475a23: 光揚濟北宗風真末世津梁後昆模範忽爾慈航罷
0475a24: 渡慧日光回動我深思莫能頓釋茲者敬陳藜藿用
0475a25: 表愚誠乃舉香召眾曰看看只此千里意難盡百年
0475a26: 心。
0475a27: 晦岳法姪請為古燈炯法兄封龕晴空一亙瑞靄千
0475a28: 華湛爾靈光天香煥彩恭惟本山舊住炯法兄古燈
0475a29: 和尚神機格外迥絕安排智辯宏深獨超物表闡宗
0475a30: 風於兩浙垂法雨於上京為人則拔楔抽釘多方誘
0475b01: 化處已巳則風清月白魔佛潛蹤正當克振祖綱弘開
0475b02: 道化詎期忽沉慧日頓折法幢北斗藏身閻浮坐斷
0475b03: 三日前手書遺囑示寂頃法偈口宣大眾還知者漢
0475b04: 轉身處麼若無山僧為他據款結案遂封龕云無限
0475b05: 香雲籠玉戶幾多花雨砌金垓。
0475b06: 起龕拈杖曰巍巍獨坐大定危然腳下無私通異路
0475b07: 毘盧頂上鼓風雷者是吾兄平常機用山僧今日要
0475b08: 與掀翻直使鐵牛入海撞倒須彌木馬嘶風蹋翻香
0475b09: 海以杖卓一下復引龕云相隨來也。
0475b10: 舉火執炬云生死海中乃吾兄遊戲之場烈火燄上
0475b11: 是諸佛說法之處諸人還見吾兄於火燄上轉大法
0475b12: 輪麼擲下炬云直須向火燄裏聽取良久云翻身劫
0475b13: 外虛空舞逸韻風高萬古傳。
0475b14: 天惟長老請為天池瀛禪師火者漢生於浙右滅在
0475b15: 山左死生會晤驢角馬角鐵壁銀山橫趨倒卓明濟
0475b16: 上三玄闡洞山五位震獅子音四隅芳草綠縱象王
0475b17: 步滿地落花紅臨末稍頭一性迥超幻相正當斂歛衽
0475b18: 長逝請完未了公案山僧與伊點出攛下火炬云一
0475b19: 把無情火通身化作金。
0475b20: 嵩山棕大師請為藥海法兄起龕南北參尋已巳數秋
0475b21: 虛空踏破逞風流超方作略人皆仰何事藏身箇裏
0475b22: 休藥海盂公視死生如遊戲場去來自在只如化緣
0475b23: 既畢體露真常不住者邊如何是轉身一句以杖擊
0475b24: 龕云欲窮千里端在最初一步拽杖引出。
0475b25: 舉火揮炬云昨日風大地山河萬竅轟今日風無情
0475b26: 共說入圓通法身大士早證無生了也驀豎炬云驚
0475b27: 起勝熱婆羅門燎卻虛空面目即指龕云只者個又
0475b28: 作麼生攛下火云善財不出戶黑荳早生芽。
0475b29: 請為普度太虛律師起龕有佛處不得住好攜櫛栗
0475b30: 橫肩去無佛處急走過直入萬峰深處坐恁麼則不
0475c01: 勞彈指頃過卻幾恒河雖然如是草鞋錢教誰還
0475c02: 乃卓杖云且向別處商量。
0475c03: 為息機耆德火昨朝雲澹澹今日又融融滿地皆春
0475c04: 色風和四野同山僧因行掉臂放出丙丁童子宣演
0475c05: 勝熱法門直教三世諸佛立地聽取百城煙水徹底
0475c06: 乾枯直令息上座現出無數光明雲幢作無邊佛事
0475c07: 擲下炬云還見麼夾路桃花風雨後馬蹄何處避殘
0475c08: 紅。
0475c09: 請為曉空耆宿起棺虛空無向背日月自循還若到
0475c10: 家山地乾坤氣象閒舉拂子云風送桂花香噴鼻雲
0475c11: 移月色上簾櫳時節至理自融秋光片片落梧桐拽
0475c12: 杖引出。
0475c13: 入塔朔風凜凜皚皚寒霜雲騰碧落兮溪演無生之
0475c14: 曲雁過長空兮天回不滅之機以拂子指靈骨云只
0475c15: 此物非他物便是曉禪一具骨今日拈來逢源合轍
0475c16: 乃捧骨入塔云正恁麼時落花無數隨風掃惹得千
0475c17: 峰笑點頭。
0475c18: 徹微禪師靈骨入塔雪飛千樹白風動萬家寒匿跡
0475c19: 微塵裏舒機天地間喝一喝曰實際諦中人法雙忘
0475c20: 無縫塔開全體顯現家山風月滾湛湛之波真寂覺
0475c21: 場入空空之定豎拂子云會麼突出虛空無向背個
0475c22: 中消息許誰聞。
0475c23: 為蓮悟大師起龕三年兀坐雲龕看來不是久居且
0475c24: 密移一步又作麼生拈拂指云下坡不走快便難逢
0475c25: 乃擊龕一下云起。
0475c26: 請為祥風尼禪師起龕風來雲布地雨過水橫流舉
0475c27: 足泥蓮現藕花香滿洲拈杖擊龕云還會麼前村遠
0475c28: 煙浪別有好商量。
0475c29: 點主一點光通達隨方露本真不藉春輝力靈花璨
0475c30: 玉屏舉筆云正恁麼時且道祥風尼玅性圓明在什
0476a01: 麼處乃點主云雲自帝鄉出水歸江漢流擲筆云咄
0476a02: 安位曰真靈不昧同聚法筵昭穆宗支歷歷綿綿喝
0476a03: 一喝云金香爐下鐵崑崙世代光輝道脈傳。
0476a04: 請為濟川大師火離塵出世早已巳踏碎虛空葉落歸
0476a05: 根倏爾寂滅現前恭惟濟川舟公身生魯國披緇息
0476a06: 翁仁壽棒下洞徹心宗天目室裏密用潛行禪律並
0476a07: 闡克繼家聲住世六十五僧臘二十末後視日將晷
0476a08: 宴坐而寂更要山僧掃蹤滅跡且如何即是舉火炬
0476a09: 云會麼攛下云光前絕後超形表萬丈神光腦後看
0476a10: 請為道隆耆宿火舉炬云當時恁麼來野色更無山
0476a11: 隔斷今日恁麼去天光直與水相連所以去來皆幻
0476a12: 化生死等空華臨行乞我一把火為汝脫卻娘生褲
0476a13: 摵下火云吽。
0476a14: 請送遍空律主濟川大師二靈骨入塔無縫塔開不
0476a15: 二關藏身豈在涅槃山瞥然直下光通處一月當天
0476a16: 萬境閒秪如雲開塔啟一句又作麼生遂捧二靈骨
0476a17: 入塔云雙收雙放千秋麗潭北湘南充國金。
0476a18: 為天響副寺火乍晴乍雨腳下幸無泥水跡非聲非
0476a19: 色溪邊常有去來機所謂法無定相遇緣即會於此
0476a20: 明得打開生死路是處沒遮攔今日孝徒全濬請山
0476a21: 僧為汝下一轉語切忌錯會驀豎炬云紛紛皆決雨
0476a22: 何處不秋光遂摵下火。
0476a23: 請為卜永生火拈炬云白雲縹緲歸鳥迷巢裂燄騰
0476a24: 空還家就路了知四大本來空逍遙一亙元無礙且
0476a25: 道拋卻娘生面目如何話會擲下火云只者是汝放
0476a26: 身捨命的處咄。
0476a27: 請為清宇張公起棺化城非久寶所非遙路入無生
0476a28: 渾超世外且如何是起棺法要喝一喝云夢幻空華
0476a29: 豈用安排木馬嘶風縱橫天外拈杖擊棺云起。
0476a30: 為潤空禪人火來也空手來去也空手去捲起千山
0476b01: 雲一月當天住試看山僧火把子煆得通身沒些須
0476b02: 以炬召眾云直教潤公入火光三昧去也便摵下炬
0476b03: 為萬宗禪人火揮炬云性火真空無處迴避性空真
0476b04: 火了無向背豁開頂門一竅體露金風葉落知秋歸
0476b05: 家穩坐山僧今日助汝一把火攛下云直須脫盡此
0476b06: 形軀何必西方尋極樂。
0476b07: 
0476b08: 
0476b09: 
0476b10: 
0476b11: 
0476b12: 康熙五十二年歲次癸巳九月　吉旦
0476b13: 　嗣法門孫全濬捐資賚錄板於嘉興府　楞嚴寺
0476b14: 　寄藏流通　　　　　　宛陵劉敬承繡鐫
0476b15: 正黃旗施錄紙信士柳時泰暨男柳　漳　劉士英　管五調　惟冀
0476b16: 　　　子孫藩盛入馬財源吉祥者
