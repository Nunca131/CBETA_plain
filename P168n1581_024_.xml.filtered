0757a02: 凡遇圓相即是標辭與同其上文。
0757a03: 阿難此等皆是彼諸眾生自業所
0757a04: 感造十習因受六交報。由乎情想妄集諸
0757a05: 業隨業善惡或升或墜故云自業所感十習因者別指惡業即由十
0757a06: 使煩惱於六根門發識造業洎受其報從六根出報與業交故云交
0757a07: 報同受地獄即引業招六根別受即滿業致俱是眾生妄情習造耳。
0757a08: 云何十因。徵也發業有二一正發即無明二助發即餘
0757a09: 惑俱分別也今此十因除淫習是所發之業餘九皆是能發之惑惑
0757a10: 有根隨下文自指此下十文皆有三。阿難一者淫
0757b01: 習交接發於相磨研磨不休如是
0757b02: 故有大猛火光於中發動如人以
0757b03: 手自相摩觸煖相現前。一由因致果此即是
0757b04: 所發業也具足貪癡生死輪回斯為其本內境外境互相偶合故云
0757b05: 交接內外相發遂成欲火喻顯可知。
0757b06: 二習相然故有鐵銅柱諸事。二正
0757b07: 感果相根境兩具故云二習能觸所觸皆是我心互相熏習結成淫
0757b08: 業以於欲境起顛倒心生自他樂想因此業種後感其報從其能觸
0757b09: 現地獄身以其所觸現諸苦具皆是自業所熏分其二習自相刑害
0757b10: 耳他皆倣此。
0758a01: 是故十方一切如來色目行淫同
0758a02: 名欲火菩薩見欲如避火坑。三結示遇
0758a03: 名火能變壞一切世間欲能破滅出世善法是故行者應當遠離○
0758a04: 解一者下能習之因也如是下所習之報也如人下喻前二事二習
0758a05: 下明因受報是故下顯習過患他皆倣此。
0758a06: 二者貪習交計發於相吸吸攬不
0758a07: 止如是故有積寒堅冰於中凍冽
0758a08: 如人以口吸縮風氣有冷觸生。由
0758a09: 因致果也貪即是愛根本之數正能潤生於有有具染著為性由愛
0758a10: 著故種種計校求取前境故云交計相吸也貪取不止如水結冰堅
0758b01: 住不散遂成凍冽此釋貪久成業○以致果也喻文可見。
0758b02: 二習相陵故有吒吒波波羅羅青
0758b03: 赤白蓮寒冰等事。正顯果相也由因感果由內感
0758b04: 外吒波羅等忍寒聲也即八寒地獄俱舍云頞部陀者此云尼剌
0758b05: 部陀此云裂此二從相阿哳吒唬唬婆婆此二從聲鬱羅
0758b06: 等三即青白紅蓮此三從色以寒之彌甚身色如之相陵侵陵也。
0758b07: 是故十方一切如來色目多求同
0758b08: 名貪水菩薩見貪如避瘴海。結示過名
0758b09: 貪能滋潤滋長惡法如今之有泉飲之則貪也復能害法身慧命
0758b10: 如有瘴之海。
0759a01: 三者慢習交陵發於相恃馳流不
0759a02: 息如是故有騰逸奔波積波為水
0759a03: 如人口舌自相味因而水發。
0759a04: 二習相鼓故有血河河熱沙毒
0759a05: 海融銅灌吞諸事
0759a06: 是故十方一切如來色目我慢名
0759a07: 飲癡水菩薩見慢如避巨溺。三如前
0759a08: 恃己巳陵他高舉為性故名為慢今云交陵相恃馳騁流逸慢之相也
0759a09: 血河等事皆所感報由內致外因果相稱耳餘之迷倒故名癡水西
0759a10: 園有之巨溺可知○解孤山曰或云西土有水飲之則癡如此方之
0759b01: 貪泉也。
0759b02: 四者瞋習交衝發於相忤忤結不
0759b03: 息心熱發火鑄氣為金如是故有
0759b04: 刀山鐵橛樹輪斧鉞鎗鋸如
0759b05: 人銜冤殺氣飛動。
0759b06: 二習相擊故有宮割斬斫剉刺剌搥
0759b07: 擊諸事。
0759b08: 是故十方一切如來色目瞋恚名
0759b09: 利刀菩薩見瞋如避誅戮。於諸苦
0759b10: 具增恚身心熱惱居懷性不安隱已巳上皆根本惑攝互相衡忤結成
0760a01: 熱惱熱惱不息氣忿成堅故感金石等事橛繫罪人也宮割秦之
0760a02: 五刑之二也斬斫判皆新之死刑刺即古刑之墨也今流罪有之搥
0760a03: 擊皆新刑之笞杖類也如劫未時人起猛利瞋心所執草木皆成刀
0760a04: 非內心之所感乎○解宮割五刑之一也鄭玄云官謂男子割去
0760a05: 其勢。
0760a06: 五者詐習交誘發於相調引起不
0760a07: 住如是故有繩木絞校如水浸田
0760a08: 草木生長。
0760a09: 二習相延故有杻械枷鞭杖撾
0760a10: 棒諸事。
0760b01: 是故十方一切如來色目姦偽同
0760b02: 名讒賊菩薩見詐如畏狼。詐謂
0760b03: 曲罔冒於他矯設異儀險曲為性或取他意或藏己巳失不任師友正
0760b04: 教誨故此隨數也今云發於相調引起不住正是此也詐多端惑
0760b05: 亂良善矯設方便相誘引故云交誘繩木絞校所感苦具也長惡
0760b06: 滋蔓如水浸田狗足行舌有逆刺狼首白頰大尾長胡似犬
0760b07: 也偽敗正猶如讒賊○解校枷也易云屨校滅趾荷校滅耳。
0760b08: 六者誑習交欺發於相罔誣罔不
0760b09: 止飛心造如是故有塵土屎尿
0760b10: 穢汙不淨如塵隨風各無所見。
0761a01: 二習相加故有沒溺騰擲飛墜漂
0761a02: 淪諸事。
0761a03: 是故十方一切如來色目欺誑同
0761a04: 名劫殺菩薩見誑如踐虺。此亦隨
0761a05: 數誑謂矯誑心懷異謀多現不實矯現有德詭詐為性邪命為業今
0761a06: 云交欺欺即誑也誣罔即是現邪命事以誘利譽也塵土屎尿皆苦
0761a07: 具也刀兵劫時人互殺害故云劫殺虺蝮虺也博三寸首如擘○解
0761a08: 郭璞云有一種名為蝮虺。
0761a09: 七者怨習交嫌發于銜恨如是故
0761a10: 有飛石投匣貯車檻甕盛囊
0761b01: 如陰毒人懷抱畜惡。
0761b02: 二習相吞故有投擲擒捉擊射挽
0761b03: 撮諸事。
0761b04: 是故十方一切如來色目怨家名
0761b05: 違害鬼菩薩見怨如飲鴆酒。怨即恨
0761b06: 也由忿為先懷惡不捨結怨為性不能舍忍常熱惱故囊等已巳上
0761b07: 皆拘繫罪人之具有作撲字之也挽撮皆牽繫罪人也有作拋亦
0761b08: 字之也如違害鬼常伺取人鴆酒鴆鳥名也翼毛劃酒酒能殺人
0761b09: ○解囊囊貯而殺之史記秦始皇囊兩弟酖酒杜預云酖鳥
0761b10: 名其羽有毒以酒飲之則死。
0762a01: 八者見習交明如薩迦耶見戒禁
0762a02: 取邪悟諸業發於違拒出生相返
0762a03: 如是故有王使主吏證執文籍如
0762a04: 行路人來相見。
0762a05: 二習相交故有勘問權詐考訊推
0762a06: 鞫察訪披究照明善惡童子手執
0762a07: 文簿辭辯諸事。
0762a08: 是故十方一切如來色目惡見同
0762a09: 名見坑菩薩見諸虛妄遍執如入
0762a10: 毒壑。見謂惡見於諸諦理顛倒推度染慧為性能障善見招
0762b01: 苦為業此見行相差別有五一身見執我我所二邊見執斷執常三
0762b02: 邪見謗無因果四見取謂於諸見及所依蘊執為最勝能得清淨一
0762b03: 切諍所依為業五戒禁取謂於隨順諸見戒禁及所依蘊執為最
0762b04: 勝能得清淨無利勤苦所依為業此之見習各執己解互相是非故
0762b05: 感王使主吏等事權詐者設方便以取情也照明引他事以照證也
0762b06: ○解薩迦耶即身見謂執身有我戒禁取謂非因計因如持牛狗等
0762b07: 戒為生天因此於五利使中略舉其二也邪悟諸業即收餘見。
0762b08: 九者枉習交加發於誣謗如是故
0762b09: 有合山合石碾磑耕磨如讒賊人
0762b10: 逼枉良善。
0763a01: 二習相排故有捺搥按蹙漉衡
0763a02: 度諸事。
0763a03: 是故十方一切如來色目怨謗同
0763a04: 名讒虎菩薩見枉如遭。枉則逼
0763a05: 良善惱於他心無悲愍害所攝也既以枉良善抑捺無辜令
0763a06: 稱有罪故感合山等事蹙謂逼迫漉謂振動衡權衡也度丈天也諱
0763a07: 能害善虎能食人○解權衡尺度以定輕重長短獄王前有之。
0763a08: 十者訟習交諠發於藏覆如是故
0763a09: 有鑒見照燭如於日中不能藏影。
0763a10: 故有惡友業鏡火珠披露宿業對
0763b01: 驗諸事。
0763b02: 是故十方一切如來色目覆藏同
0763b03: 名陰賊菩薩觀覆如戴高山履於
0763b04: 巨海。此是覆習而言訟者由覆發訟故所言覆者於自作罪
0763b05: 恐失利譽隱藏為性悔惱為業謂覆罪者後必悔惱不安隱故己已既
0763b06: 有罪不能自發遂招他訟此訟即是惱之一法忿恨為先追觸暴熱
0763b07: 佷戾為性蛆螫為業謂追惡觸現違緣心便佷戾多發嚚暴因鄙
0763b08: 麤言蛆螫他故乃名為訟此覆彼訟二習相發故感惡友業鏡等事
0763b09: 覆藏過惡自知而已巳如於陰賊不懼當苦必墮惡道如戴山履海也
0763b10: ○解影字下應云二習相爭或闕或略耳。
0764a01: 云何六報阿難一切眾生六識造
0764a02: 業所招惡報從六根出。造業既從六根而
0764a03: 出受報還歸六根因與果交故云交報文下一根受報備歷六根根
0764a04: 根皆爾故云交報此云六識造業者且據相業者招感為義然通
0764a05: 別若能為引業善不善思招感當來第八無記果者即報業若
0764a06: 為滿業三性恩種招感當來苦樂等果者名別報業其第六識通造
0764a07: 別報業者前五識但為助發別報不能發以強盛隨轉差別故
0764a08: 從六根出者六根是彼造業具故造既從根受亦根受故從根出○
0764a09: 解私謂造業招報根識必俱今以識為業而報從根者蓋業並由心
0764a10: 報多約色故也所名六交報者璿師云因與果交今則不爾但是果
0764b01: 時六根與惡報相涉也。
0764b02: 云何惡報從六根出一者見報招
0764b03: 引惡果此見業交則臨終時先見
0764b04: 猛火滿十方界亡者神識飛墜乘
0764b05: 煙入無間獄發明二相。眼根造罪是見業
0764b06: 臨終見境是報與業交以眼根取色色能後心造種種業○故見猛
0764b07: 火滿十方界神識隨火人獄受報。
0764b08: 一者明見則能遍見種種惡物生
0764b09: 無量畏二者暗見寂然不見生無
0764b10: 量恐如是見火燒聽能為鑊湯洋
0765a01: 銅燒息能為黑煙紫燄燒味能為
0765a02: 燋丸鐵糜燒觸能為熱鑪炭燒
0765a03: 心能生星火迸灑煽鼓空界。明暗二塵
0765a04: 是眼所取明可辨別故見惡相暗無分別但生恐懼如是下歷六
0765a05: 根然有旁正正由眼根發識造業故先歷眼今此不明文略故耳下
0765a06: 文即具此中以火為苦具主及歷餘根隨根轉變為不可意境也○
0765a07: 解一者下標示臨終下釋相先見猛火等即現報也亡者神識等即
0765a08: 生報也發明下就眼根明二相如是下對諸根明交報他皆倣此然
0765a09: 一根惡報而五根遍受者難可了知理而推之必由六識造業之時
0765a10: 性中相知用中相背從業招報法爾如斯以相知故六報互通以相
0765b01: 背故諸相差別唯識發現信其不誣問下五報中悉有當根受報之
0765b02: 相今眼根見火後便云燒聽者何耶答以燒見易明故況下黑煙紫
0765b03: 燄星火迸灑等皆眼根所交之報故不別云。
0765b04: 二者聞報招引惡果此聞業交則
0765b05: 臨終時先見波濤沒溺天地亡者
0765b06: 神識降注乘流入無間獄發明二
0765b07: 相。聲能鼓動心海如波如濤取此造業故臨終時先見此也降
0765b08: 注下流也。
0765b09: 一者開聽聽種種精神亂二
0765b10: 者聽寂無所聞幽魄沉沒如是
0766a01: 聞波注聞則能為責為詰注見則
0766a02: 能為雷為吼為惡毒氣注息則能
0766a03: 為雨為霧灑諸毒蟲周滿身體注
0766a04: 味則能為膿為血種種雜穢注觸
0766a05: 則能為畜為鬼為糞為尿注意則
0766a06: 能為電為雹摧碎心魄。耳根所取動靜二境
0766a07: 造種種業今受其報亦緣此二開即動也閉即靜也如是下歷根別
0766a08: 受此文之中以根對境有所參差將恐梵文回互譯者隨而弗審如
0766a09: 雷吼毒氣非眼所取雨霧毒蟲非鼻家境餘文則順有智自詳○解
0766a10: 上云見火此云聞波諸說弗明今以近義詳之如易云离為目為火
0766b01: 坎為耳為水正恐見聞本乎水火之性故發燒注之相也又其聞波
0766b02: 所注諸根循業各變難盡銷會如注見則能為雷為吼等似非眼根
0766b03: 所入之相乃至下文多此義例聖言叵測惟通君子昭示來者。
0766b04: 三者報招引惡果此業交則
0766b05: 臨終時先見毒氣充塞遠近亡者
0766b06: 神識從地踊出入無間獄發明二
0766b07: 相。鼻根造罪貪諸香眾生身分及男女等香作種種業故招
0766b08: 毒氣以受其報。
0766b09: 一者通聞被諸惡氣熏極心擾二
0766b10: 者塞聞氣掩不通悶絕於地如是
0767a01: 氣衝息則能為質為履衝見則
0767a02: 能為火為炬衝聽則能為沒為溺
0767a03: 為洋為沸衝味則能為餒為爽衝
0767a04: 觸則能為綻為爛為大肉山有百
0767a05: 千眼無量食衝思則能為為
0767a06: 瘴為飛砂擊碎身體。通塞是彼鼻所取境
0767a07: 依此造業依此受苦故有二相如是下歷根別受為質為履者質礙
0767a08: 也履猶通也為餒為爽者魚敗為餒爽乖差也餘文可知○解孤山
0767a09: 曰質應作躓廣雅云躓蹋也通俗文云事不利曰躓羹敗曰爽。
0767a10: 四者味報招引惡果此味業交則
0767b01: 臨終時先見鐵網猛燄熾烈周覆
0767b02: 世界亡者神識下透挂網倒懸其
0767b03: 頭入無間獄發明二相。舌根作罪其罪最
0767b04: 廣一貪味為罪殺戮必多二發語造業其罪又廣以妄言綺語兩舌
0767b05: 惡口比於餘根此最廣博故感鐵網周覆世界也。
0767b06: 一者吸氣結成寒冰凍裂身肉二
0767b07: 者吐氣飛為猛火燋爛骨髓如是
0767b08: 嘗味歷嘗則能為承為忍歷見則
0767b09: 能為然金石歷聽則能為利兵刃
0767b10: 歷息則能為大鐵籠彌覆國土歷
0768a01: 觸則能為弓為箭為弩為射歷思
0768a02: 則能為飛熱鐵從空雨下。吸氣則取味所
0768a03: 招吐氣則發語所致如是下歷根別受為承為忍者承領忍受一切
0768a04: 惡味造業之時凡是舌根受食知味然後始益諸根大種舌不領味
0768a05: 諸根不益受報亦然○解眼耳鼻云見聞此應云嘗報言味報
0768a06: 者從所嘗為名也貪味則網捕燒野以取禽獸故見鐵網猛燄之相
0768a07: 為承為忍謂發言承領忍聲甘受也。
0768a08: 五者觸報招引惡果此觸業交則
0768a09: 臨終時先見大山四面來合無復
0768a10: 出路亡者神識見大鐵城火火
0768b01: 狗虎狼師子牛頭獄卒馬頭羅剎
0768b02: 手執鎗稍驅入城門向無間獄發
0768b03: 明二相。身根為罪名因男女淫愛等觸貪著細滑隨時冷
0768b04: 熱故受合山等事。
0768b05: 一者合觸合山逼體骨肉血潰二
0768b06: 者離觸刀觸身心肝屠裂如是
0768b07: 合觸歷觸則能為道為觀為廳為
0768b08: 案歷見則能為燒為爇歷聽則能
0768b09: 為撞為擊為剚為射歷息則能為
0768b10: 括為袋為考為縛歷嘗則能為耕
0769a01: 為鉗為斬為截歷思則能為墜為
0769a02: 飛為煎為。身之所取唯合與離從之造罪感果亦爾
0769a03: 如是下歷根別受道觀廳案皆治罪處也餘文可解○解合山刀
0769a04: 並由貪著男女身分而感也道謂趣獄之路觀謂獄王之闕廳案皆
0769a05: 獄吏之所有也倳插刃也漢書作事李奇曰東方人以物臿地中為
0769a06: 事。
0769a07: 六者思報招引惡果此思業交則
0769a08: 臨終時先見惡風吹壞國土亡者
0769a09: 神識被吹上空旋落乘風墮無間
0769a10: 獄發明二相。思是意業無質迅疾猶如於風故招此
0769b01: 報。
0769b02: 一者不覺迷極則荒奔走不息二
0769b03: 者不迷覺知則苦無量煎燒痛深
0769b04: 難忍如是邪思結思則能為方為
0769b05: 所結見則能為鑒為證結聽則能
0769b06: 為大合石為冰為霜為土為霧結
0769b07: 息則能為大火車火船火檻結嘗
0769b08: 則能為大喚為悔為泣結觸則
0769b09: 能為大為小為一日中萬生萬死
0769b10: 為偃為仰。意之所緣生滅二塵復能隨五明了取境不覺
0770a01: 則荒獨散所感不迷覺苦明了所致皆是邪思造業故爾如是下歷
0770a02: 根別受方所受苦處也鑒證證據先罪也此一根受報備歷餘張然
0770a03: 根對苦具有差有當不必一一根境相順學者隨文銷遣不可凝滯
0770a04: ○解真際曰意思生滅迅疾故先感業風也私謂智論明四大以具
0770a05: 微多者則劣具微少者則勝風無色香味三但有觸微故勝地水火
0770a06: 也心無四微其力又勝今見惡風吹壞國土豈非因最勝之業感最
0770a07: 勝之報乎若言意業無質如風風有觸微非無質也又若意思生滅
0770a08: 迅疾五識皆然今據力論似合經意。
0770a09: 阿難是名地獄十因六果皆是眾
0770a10: 生迷妄所造。虛妄造業虛妄受報皆如空華然於因
0770b01: 果未嘗乖失。
0770b02: 若諸眾生惡業同造入阿鼻獄受
0770b03: 無量苦經無量劫。六根十因具足同造諸業入阿
0770b04: 鼻獄即大無間具足五事也。六根各造及彼所
0770b05: 作兼境兼根是人則入八無間獄。
0770b06: 如第六識同彼眼識唯取自境兼根而作不涉餘根不具十因此則
0770b07: 六根具造唯造時不兼餘根入八熱獄次輕於前也○解私謂此亦
0770b08: 六根具造十因但前後異時故云各耳如一根對境必與意識同起
0770b09: 是名各造若加二三等則名兼境兼根也八無間獄者應同前獄既
0770b10: 非經無量劫故知此罪次重於前復恐通舉八獄以輕從重云無
0771a01: 間是則十因或不具者當墮前七也。身口意三作殺
0771a02: 盜淫是人則入十八地獄。身口意六根
0771a03: 之三也殺盜淫十因之三也如身具作殺等三罪口意不作又輕於
0771a04: 前入十八獄○解十惡業中唯犯殺盜淫罪雖云口意蓋助成身業
0771a05: 也十八泥犁經云火獄有八寒獄有十火在地下寒在天際。三
0771a06: 業不兼中間或為一殺一盜是人
0771a07: 則入三十六地獄。如身獨造殺等一業不兼餘
0771a08: 罪入三十六獄又輕於前○解上明具三必含複義今云不兼兼即
0771a09: 復也亦合云一淫但是文略耳三十六獄并下一百八獄未詳名數。
0771a10: 見見一根單犯一業是人則入一
0771b01: 百八地獄。此獨一根只犯一殺又輕於前入一百八獄
0771b02: 如意中邪思或不正見未形身口或口處殺人身心無記此等並輕
0771b03: 言見見者見只見之一根不兼餘根故云見見○標上見作現呼○
0771b04: 解能見所見單境單根於殺盜淫單犯一業故罪從輕然經文甚略
0771b05: 罪相多品如身業三罪各有根本方便不同豈可一例判入地獄今
0771b06: 應且約根本示之其諸方便若同此獄必有劫數長短差別。
0771b07: 由是眾生別作別造於世界中入
0771b08: 同分地妄想發生非本來有。謂由不
0771b09: 斷三業各各有私故云別造因各各私眾私同分故云入同分地謂
0771b10: 同業共感無差別同分別業各感差別同分故前文云眾同分中兼
0772a01: 有元地也皆由妄想發起故非本有○標此答前問此道為復本來
0772a02: 自有為是眾生妄習生起此妄也○解上文五節惡業不同即別作
0772a03: 造也所感獄報各從其類即入同分地也妄想發生等並詶阿難前
0772a04: 所疑問。
0772a05: 復次阿難是諸眾生非破律儀犯
0772a06: 菩薩戒毀佛涅槃諸餘雜業歷劫
0772a07: 燒然後還罪畢受諸鬼形。非破律儀者
0772a08: 謗無戒律也犯菩薩戒者輕重不禁也毀佛涅槃者不信因果此皆
0772a09: 斷善根也餘業可知地獄久治故云歷劫燒然更受餘類故入鬼趣
0772a10: 鬼趣十類由前十因十因正報已巳在前文極苦相對非是輕受故云
0772b01: 後還罪畢受諸鬼形○解資中曰由前十因餘報不同故下鬼趣分
0772b02: 成十類貪物盜習貪色淫習貪惑詐習貪恨怨習貪憶瞋習貪慢
0772b03: 習貪罔誑習貪明見習貪成枉習貪黨訟習。
0772b04: 若於本因貪物為罪是人罪畢遇
0772b05: 物成形名為怪鬼。此即貪習為因也於物生貪
0772b06: 非理而取餘報在鬼還托於物即金銀草木精怪其類非一故名怪
0772b07: 鬼正受苦報在寒冰獄。貪色為罪是人罪畢
0772b08: 遇風成形名為魃鬼。即前淫習為因也色能動
0772b09: 亂身心如風鼓物報招鬼質還復託風風質元虛因習所致因果相
0772b10: 對豈徒其然。貪惑為罪是人罪畢遇畜
0773a01: 成形名為魅鬼。即前詐習為因也因成詐偽惑正憑
0773a02: 虛託附畜生便成鬼質即狐狸犬有異靈者其類非一故云遇畜
0773a03: 成形魅即現美形以惑人也。貪恨為罪是人罪
0773a04: 畢遇蟲成形名蠱毒鬼。即前怨習為因也由
0773a05: 忿為先懷惡不捨結怨在意熱惱居懷受餘報時亦假毒類即虺
0773a06: 毒蟲有靈者成蠱毒鬼。貪憶為罪是人罪畢
0773a07: 遇衰成形名為癘鬼。即前瞋習為因也於苦苦
0773a08: 具憎恚居懷或因忌生瞋瞋恚不捨名為貪憶洎受鬼報遇災衰
0773a09: 處便入其身名為癘鬼即毒癘傷寒傳屍骨蒸之類皆此鬼作也。
0773a10: 貪為罪是人罪畢遇氣成形名
0773b01: 為餓鬼。即前慢習為因也慢以凌人物高舉自強洎報鬼
0773b02: 倫遇氣為質內無實德空腹高心飢餓所困故名餓鬼。貪罔
0773b03: 為罪是人罪畢遇幽為形名為魘
0773b04: 鬼。即前誑習為因也為獲利譽多懷異謀矯現有德罔冒於他令
0773b05: 他暗昧不曉己事洎受鬼形憑幽託暗魘惑寐者故名魘鬼。貪
0773b06: 明為罪是人罪畢遇精為形名魍
0773b07: 魎鬼。即見習為因也執見異生各自明悟出生相返發於違拒
0773b08: 及招鬼道遇精明處以為其形即日月精山澤明靈有精耀者以
0773b09: 託其質言魍魎者木石變怪也。貪成為罪是人罪
0773b10: 畢遇明為形名使鬼。即前枉習為因也枉
0774a01: 押成褫憑虛構架勞心思撓害無辜使成有罪遇明顯境託以成
0774a02: 形非幽暗類也走使戰陣擔沙負石之徒故云使。貪黨為
0774a03: 罪是人罪畢遇人為形名傳送鬼。
0774a04: 即訟習為因也黨己巳覆罪為他所訟報在鬼類託質於人如世有童
0774a05: 子師及巫机之類皆名神道傳送凶吉禍福之言名傳送鬼此上鬼
0774a06: 類其數實繁考果徵因不過此十○解私謂魃鬼敏師改作斥魃
0774a07: 為非尋古本皆無字況想陰魔中亦云魃鬼何必改作蠱者左
0774a08: 傳云血蟲為蠱說文云腹中蟲也魍魎或作家語云木石之怪
0774a09: 曰夔魍魎資中具約十因對辨十類諸師所釋或異或同然鬼道難
0774a10: 明止可略知報相恐傷臆說此不備解。
0774b01: 阿難是人皆以純情墜落業火燒
0774b02: 乾上出為鬼此等皆是自妄想業
0774b03: 之所招引若悟菩提則妙圓明本
0774b04: 無所有。十因六報皆是純情所為情既下沉故墜地獄地
0774b05: 獄治久情盡上升故曰業火燒乾上出為鬼鬼心輕懆業火所餘自
0774b06: 妄業招非他所得菩提心中皆如空華耳○標如來藏中本無所有。
0774b07: 復次阿難鬼業既盡則情與想二
0774b08: 俱成空方於世間與元負人怨對
0774b09: 相值身為畜生酬其宿債。地獄治情鬼
0774b10: 中治想情想既盡故云成空然所空者即依情想所發之業也二道
0775a01: 之業既亡為畜生酬其宿債駝驢牛馬身命償他若在餘類隨應
0775a02: 受對○解情即地獄之純情想即鬼趣之妄想此想亦情非前文外
0775a03: 分之想也。
0775a04: 物怪之鬼物銷報盡生於世間多
0775a05: 為梟類。貪習為怪鬼報盡作梟倫梟土梟也附塊為兒貪
0775a06: 物所致一切怪異者皆此類攝。風魃之鬼風銷報
0775a07: 盡生於世間多為咎徵一切異類。
0775a08: 淫習為因報招鬼魃旁為畜生受咎徵也咎過惡也徵應驗也惡行
0775a09: 所招將有災異先有此應如雀眾鼠荒儉之徵水災鶴舞多
0775a10: 旱其類非一。畜魅之鬼畜死報盡生於
0775b01: 世間多為狐類。詐因之報為鬼成魅所依既盡畜受
0775b02: 孤身。蠱毒之鬼蠱滅報盡生於世間
0775b03: 多為毒類。怨習之報鬼作蠱毒畜為毒類即蚖蝮蝎之
0775b04: 類。衰癘之鬼衰窮報盡生於世間
0775b05: 多為蛔類。瞋習之因鬼為衰癘託災附禍便入身中轉受
0775b06: 畜形還託身內為蛔蟯也。受氣之鬼氣銷報盡
0775b07: 生於世間多為食類。餓鬼附氣慢習是因鬼受
0775b08: 飢虛畜充他飽故為食類即世間可食之畜也。綿幽之鬼
0775b09: 幽銷報盡生於世間多為服類。宿因
0775b10: 誑習鬼為魘暗幽默既銷畜為服類即駝驢牛馬蚕之類為人服
0776a01: 用也即綿密不明露也。和精之鬼和銷報盡
0776a02: 生於世間多為應類。因為見習鬼作魍魎精耀
0776a03: 之物既盡為畜便成應類即應四時節序來而復鳴者言和者雜也
0776a04: 雜精明處而成鬼也。明靈之鬼明滅報盡生
0776a05: 於世間多為休徵一切諸類。即前枉習
0776a06: 鬼託明生為使類鬼道業盡畜報休徵休美也休祥將至預有此
0776a07: 徵由他美行之所招也即麟鳳之類也。依人之鬼人
0776a08: 亡報盡生於世間多為循類。訟習之因
0776a09: 鬼招傳送人死為畜報在黠慧故云循類即人所畜養循順之類○
0776a10: 解孤山曰梟類昔為鬼則附物為質今為禽則附塊成形咎類如鵂
0776b01: 鶹鵩鳥出表凶衰為其禍驗狐類附畜為魅死受狐身還遭鬼附毒
0776b02: 類即蝎之屬蛔類即身內蟯蛔食類謂羊等可充庖者服類謂
0776b03: 牛馬等易曰服牛乘馬負重致遠應類能應節候即社燕實鴻司晨
0776b04: 警露者也休類有道則現若麟鳳等循類從人養育如犬等十並
0776b05: 云多者取其業因相類多分為之未必皆爾。
0776b06: 阿難是等皆以業火乾枯酬其宿
0776b07: 債傍為畜生此等亦皆自虛妄業
0776b08: 之所招引若悟菩提則此妄緣本
0776b09: 無所有。獄鬼二趣業火燒畢情想乾枯今為畜生酬償餘
0776b10: 業故云旁為妄想故有覺性元無猶如圓影眚病故見。
0777a01: 如汝所言寶蓮香等及璃王善
0777a02: 星比丘如是惡業本自發明非從
0777a03: 天降亦非地出亦非人與自妄所
0777a04: 招還自來受菩提心中皆為浮虛
0777a05: 妄想凝結。所問三緣是彼人等各自虛妄造業發生不由
0777a06: 他有故云本自非天降等妄造妄受覺性之中皆如空華。
0777a07: 復次阿難從是畜生酬償先債若
0777a08: 彼酬者分越所酬此等眾生還復
0777a09: 為人返徵其剩。分越者過分也不依本分越過而行
0777a10: 謂非理苦不問輕重或晝夜不息食噉無度如是等類悉合返徵
0777b01: 其剩今有恃尊貴以縱恣倚豪勢以奢侈貪其力而多取其味而
0777b02: 枉殺不捨晨暮罔測勞苦福盡徵剩其宜者哉○解分越所酬謂驅
0777b03: 則晝夜不息烹炮則殺害過分也。如彼有力兼有
0777b04: 福德則於人中不捨人身酬還彼
0777b05: 力若無福者還為畜生償彼餘直。
0777b06: 其有修善而崇福者只於人身酬彼力矣今見積善之家財物多
0777b07: 或被劫盜或被欠負或橫遭驅或枉受捶打斯皆先業合捨此
0777b08: 身為畜酬剩由樹福德人中略償若成畜者蓋無善矣○標分越者
0777b09: 謂非理苦水草飲食不時與之○解如彼有力謂有修定學慧之
0777b10: 力也不捨人身則為彼奴婢或遭其劫殺等。
0778a01: 阿難當知若用錢物或其力償
0778a02: 足自停如於中間殺彼身命或食
0778a03: 其肉如是乃至經微塵劫相食相
0778a04: 誅猶如轉輪互為高下無有休息
0778a05: 除奢摩他及佛出世不可停寢。汝
0778a06: 負他財他欠汝力今既酬償償足自止世養牛馬是此類也如故殺
0778a07: 彼食其身肉斯則翻成殺業身身相取命命相酬以人食羊羊死為
0778a08: 人互來相責無有休止以諸業中殺命最重不值佛出修奢摩他必
0778a09: 不能息○標除修行止觀不可息也○解私謂奢摩他及佛出世此
0778a10: 約修定破惑見佛得道方免相害縱有宿業所作不亡至果償之若
0778b01: 幻化之非實也。
0778b02: 汝今應知彼梟倫者酬足復形生
0778b03: 人道中合頑類。因於貪物鬼託怪形畜在土
0778b04: 梟附塊而養今歸人趣其形類蒙雖在頑嚚心忘德義蓋因之故然
0778b05: 也而言合者夫人道受報善因所招報雖同滿業各異故分十
0778b06: 種今此從畜來者乃是餘業旁受非正善業所招然亦順後業感由
0778b07: 不正故故言合他皆倣此。彼咎徵者酬足復
0778b08: 形生人道中合愚類。始因貪欲鬼受魃形
0778b09: 上為畜生災咎之應業盡復本在愚類以欲多者不習別善但專
0778b10: 一境由不習善故招愚鈍頑愚別者頑謂知善不從同受教誨愚謂
0779a01: 暝然暗識鈍難明有此異耳。彼狐倫者酬足復
0779a02: 形生人道中於佷類。因從詐習鬼為畜魅
0779a03: 類入旁生狐狸所攝今為人趣在佷戾自用之徒不受諫曉也。
0779a04: 彼毒倫者酬足復形生人道中
0779a05: 合庸類。怨習是因鬼為蠱毒旁受畜類蝎是形還生人道
0779a06: 雜乎庸類即庸鄙之流性麤率者。彼蛔倫者酬足
0779a07: 復形生人道中合微類。瞋習為因鬼居
0779a08: 衰癘蟯蛔受畜微末為人即不為人之所齒緣者也。彼食倫
0779a09: 者酬足復形生人道中合柔類。
0779a10: 慢習是因鬼招飢餓結氣而作無實體性畜受食類人為柔弱蓋因
0779b01: 我慢貢高反招柔怯之報。彼服倫者酬足復形
0779b02: 生人道中合勞類。誑習為因鬼從幽魘畜為
0779b03: 服用人受劬勞力艱辛工巧之屬。彼應倫者酬足
0779b04: 復形生人道中於文類。因從見習鬼落
0779b05: 和精魍魎報終畜為時應於人道微有文章非正習因故云合。
0779b06: 彼休徵者酬足復形生人道中
0779b07: 合明類。枉習為業鬼受明靈驅疾馳無暫停止畜招休應
0779b08: 人雜明考果從因必無差忒。彼諸循倫酬足復
0779b09: 形生人道中於達類。因由訟習鬼作依人
0779b10: 傳附神辭發顯禍福畜招馴黠人達窮通寵辱不驚安然自得故名
0780a01: 達類○解頑如檮杌愚謂顓蒙佷即儱不調庸乃鄙俗無識微同
0780a02: 皂柔若脂韋農工之民服其勞也藻翰之士主其文也明則於事
0780a03: 察達則與道窮通資中復以本習并鬼畜之倫解此十類事非顯
0780a04: 要故且置之。
0780a05: 阿難是等皆以宿債酬畢復形人
0780a06: 道皆無始來業計顛倒相生相殺
0780a07: 不遇如來不聞正法於塵勞中法
0780a08: 爾輪轉此輩名為可憐愍者。獄鬼畜
0780a09: 中酬償先業三塗報盡還復人身順後善業所招隨別復分十類如
0780a10: 是皆為顛倒輪轉欲息顛倒唯戒定慧無此三種不息輪回佛若不
0780b01: 出誰說此法令其修學免輪回耶。
0780b02: 阿難復有從人不依正覺修三摩
0780b03: 地別修妄念存想固形遊於山林
0780b04: 人不及處有十種仙。不依正覺者三乘行法皆
0780b05: 佛所教今經尚斥二乘云不識生死根本錯亂修習況修仙道耶存
0780b06: 想固形者存心在於長生不死俾此形骸堅固不壞也所修妄念即
0780b07: 下十種修鍊之法也此皆有漏進不如天退又勝人故居山林人不
0780b08: 及處名為仙趣然此一趣餘經不出以報同人故今經說者約所
0780b09: 修行別故人天二趣所不攝故此皆外道類收然亦禁防非佛正戒
0780b10: 但禁麤浮即戒禁取也○解孤山曰釋名云老而不死曰仙仙遷也
0781a01: 遷入山也故制字人傍山也抱朴子云求仙者要當以忠孝和順仁
0781a02: 信為本若德不修而但務方術終不得長生也。
0781a03: 阿難彼諸眾生堅固服餌而不休
0781a04: 息食道圓成名地行仙。服餌者即食麻仁
0781a05: 草木之實存形長久一期壽永輕舉未能此道若成名地行仙也。
0781a06: 堅固草木而不休息藥道圓成名
0781a07: 飛行仙。草木者即松敢之類草木輕故餌即體輕由是
0781a08: 飛行不墜於地。堅固金石而不休息化道
0781a09: 圓成名游行仙。金石者服丹砂成九轉之類化有二
0781a10: 種一能化骨令壽永體堅二能化物俾賤作貴此道苟成遊戲人間
0781b01: 濟貧恤苦得大自在也。堅固動止而不休息
0781b02: 氣精圓成名空行仙。消息養和運用榮衛神氣
0781b03: 久著能履虛空功用既成身堅壽永名空行仙。堅固津液
0781b04: 而不休息潤德圓成名天行仙。鼓天
0781b05: 池燕津液固精華歲久功著遂成潤德言天行者此非六欲乃是世
0781b06: 人謂靈仙居處名之為天如張騫尋河源至崑崙見天宮之類或所
0781b07: 行不交欲境如天無異故云天行。堅固精色而不
0781b08: 休息吸粹圓成名通行仙。吞飲日月精氣
0781b09: 作意存變以延身命由是功久遂有異見通以物精故云通行。堅
0781b10: 固禁而不休息衍法圓成名道
0782a01: 行仙。禁正是仙法道術以此持身延而且固術力成就名為
0782a02: 道行。堅固思念而不休息思憶圓成
0782a03: 名照行仙。念緣前境繫心不忘專注弗移久而發用照明
0782a04: 境界咸悉化源如定發慧故名照行。堅固交遘而不
0782a05: 休息感應圓成名精行仙。世有採陰陽之
0782a06: 術名為交遘久而功成此感彼應吸彼精氣以固我身故名精行。
0782a07: 堅固變化而不休息覺悟圓成名
0782a08: 絕行仙。存想世間皆成變化境既變化心想亦亡猶如槁木
0782a09: 有為功用暫得如是故云絕行如上十類皆云行者曰久成功通流
0782a10: 故也○解真際曰地行者以服餌丹砂存形久固道雖成就身不能
0782b01: 飛飛行者餐松噉閑澹沖和體既輕清故能飛舉遊行者精窮變
0782b02: 化察物性元點石為金恤貧哀苦遊於人世空行者運用神氣想化
0782b03: 為功其德圓成履空自在天行者燕津固質攝術持精欲境不交如
0782b04: 天無異通行者吸呼日氣潤益姿容吞彼霞光將延世表其道玄著
0782b05: 故曰通行道行者習諸術禁彼異緣術力既成流功益物照行者
0782b06: 用其思念審度境心憶想功成能知彼境即世間他心宿住通耳精
0782b07: 行者運心交互感赴無遺此念彼來彼念此至相應妙極故曰精行
0782b08: 絕行者物境之上洞了化源窮克性情覺悟無惑也孤山曰此十仙
0782b09: 義未能頓異且依古釋。
0782b10: 阿難是等皆於人中鍊心不修正
0783a01: 覺別得生理壽千萬歲休止深山
0783a02: 或大海島絕於人境斯亦輪回妄
0783a03: 想流轉不修三昧報盡還來散入
0783a04: 諸趣。生理謂長生之理即上十種修鍊之法也言人中者以
0783a05: 仙趣無別報即於人身報果上加以前來十種修鍊轉成仙也
0783a06: 妄想不真終隨禁墜○標人間千萬歲未及四空天一晝夜先聖云
0783a07: 饒經八萬劫終是落空亡耳○解私謂前文情少想多輕舉飛遠即
0783a08: 為飛仙蓋約命終隨業受生而說下文云精研七趣皆是昏沉諸有
0783a09: 為相妄想受生妄想隨業而云仙趣無別報者此義不然況復今
0783a10: 云深山海島絕於人境豈非別乎應知人中鍊心者非止服餌養生
0783b01: 而已巳必兼戒善方曰鍊心別得生理者正由人中之業別感仙趣之
0783b02: 報也以其業種之性經生不失故曰生理縱於人間現得長生久視
0783b03: 之理其數幾何若生仙趣則千萬歲信有之矣如山海經云崑崙之
0783b04: 山廣都之埜軒轅之丘不死之國氣不寒暑人皆數千歲此亦眾私
0783b05: 同分非無定處若但固形而不鍊心便希千歲是猶見而求時夜
0783b06: 太早計也故黃帝葬于嶠山老子瘞于槐里劉安伏鉞而死張陵遭
0783b07: 蟒而終世稱神仙者不亦惑乎。
0783b08: 阿難諸世間人不求常住未能捨
0783b09: 諸妻妾恩愛於邪淫中心不流逸
0783b10: 澄鎣生明命終之後於日月如
0784a01: 是一類名四天王天。不求常住即不修正覺
0784a02: 也無定力故不能捨愛有善戒故心不流逸善根力故心澄身明此
0784a03: 則澄鎣欲心發生明性此人命終生須彌半日月宮所有天眾皆
0784a04: 此天管○標須彌山半腹出海四萬由旬日月從四天王宮旋遶照
0784a05: 四天下上有四萬由旬至忉利天○解孤山曰邪欲心息故澄鎣戒
0784a06: 支清淨故生明。
0784a07: 於己已妻房淫愛微薄於淨居時不
0784a08: 得全味命終之後超日月明居人
0784a09: 間頂如是一類名忉利天。欲愛漸微於
0784a10: 己巳室家亦減愛欲故無全味味著也言淨居者不由雜穢揀異行邪
0784b01: 也超日月者以善增故愛心又減身則又昇故生忉利忉利此云三
0784b02: 十三帝釋居處也○標帝釋居處在須彌盧山頂四角都有三十二
0784b03: 天唯帝釋為主○解以上二天皆依須彌名地居天也。
0784b04: 逢欲暫交去無思憶於人間事動
0784b05: 少靜多命終之後於虛空中朗然
0784b06: 安住日月光明上照不及是諸人
0784b07: 等自有光明如是一類名須燄摩
0784b08: 天。未離欲心逢境暫遘漸薄於下故云去無思憶逢欲猶交故
0784b09: 云動少去無思憶故云靜多斯行又增身則又勝故生時分燄摩云
0784b10: 時分此是空居初天也○解時分天蓋時時唱快樂故。
0785a01: 一切時靜有應觸來未能違戾命
0785a02: 終之後上昇精微不接下界諸人
0785a03: 天境乃至劫壞三災不及如是一
0785a04: 類名兜率陀天。行勝於前故云一切時靜應觸者
0785a05: 應謂相應觸即欲境尚猶順而從之故云未能違戾命終漸勝故生
0785a06: 此天上升精微等者即約一生福處菩薩所居器說以同名兜率故
0785a07: 此云知足○標此天三災不及若凡夫福感劫火能壞之也○解能
0785a08: 於五欲知止足故。
0785a09: 我無欲心應汝行事於橫陳時味
0785a10: 如嚼蠟命終之後生越化地如是
0785b01: 一類名樂變化天。無心於境境自橫來境自有
0785b02: 心已巳何所未故云味如嚼蠟等以樂變化五欲之境而受用故○標
0785b03: 下之諸天衣食所須尚假自化此天所受用思念即生。
0785b04: 無世間心同世行事於行事交了
0785b05: 然超越命終之後遍能出超化無
0785b06: 化境如是一類名他化自在天。行
0785b07: 事交者此亦橫陳也前雖亡味會境猶起欲心此則無心故云了然
0785b08: 超越然今且約無麤相說豈亡微細愛欲以未離欲界故化無化者
0785b09: 化即第五天無化即下諸天俱舍云樂受用他所變化五欲境故以
0785b10: 有自在力遣他變化而受用之故云他化自在上之六天皆因欲心
0786a01: 漸輕得報漸勝若情欲重者必不生天俱舍頌云六受欲交抱執手
0786a02: 笑視既亦明受欲輕相也○標此天所須受用不思而至○解化無
0786a03: 化境者第五天是化境下四天是無化境以上四天悉是空居私謂
0786a04: 天台說六欲天業皆以十善為本若兼護法心是四天王業若兼
0786a05: 慈化人是忉利天業若兼不惱眾生善巧純熟是燄摩天業若兼修
0786a06: 禪定麤住細住是兜率天業欲界定是變化天業未到定是他化天
0786a07: 業今經止約欲事輕重而分六天者應有二義一是阿難起教之緣
0786a08: 故二是欲界受生之本故意令持戒亦扶律之微旨也。
0786a09: 阿難如是六天形雖出動心尚
0786a10: 交自此已巳還名為欲界。此之六天身有光
0786b01: 明飛行自在壽命長遠漸增漸勝不同下之人趣故云形雖出動又
0786b02: 人趣雜類壽命短促遷變不常天之福命卒難搖動故云出動尚有
0786b03: 欲境相違故云心尚交若至定地永無欲對矣○解形雖出動此
0786b04: 對人仙二趣得出動之名心尚交謂欲心事猶有交合之相故
0786b05: 俱舍頌曰六受欲交抱執手笑視淫此言地居雨天則形交燄摩則
0786b06: 勾抱兜率則執手變化則對笑他化則相視須知彼文各據六天受
0786b07: 欲而說今經秪就人中辨欲事輕重用顯六天感報不同以是應作
0786b08: 四句料揀一形交心不交即此經第六亦通第五也二心交形不交
0786b09: 即俱舍後二也三心形俱交即經與俱舍皆前四也曰心形俱不交
0786b10: 如初禪以上也。
0787a01: 首楞嚴經義海卷第二十四　牧四
0787a02: 
0787a03: 
0787a04: 音釋
0787a05: 攬盧敢切。頞阿葛切。許略切。忤五故切逆也。王伐切大
0787a06: 斧也。鎗七羊切稍也。鋸居御切刀鋸也。剉刺剉初臥切剁斫也七自
0787a07: 切直傷也。槌直追切擊也。戮音六殺也。誘以九切導也。絞校絞古
0787a08: 巧切縛也校居切木囚也。撾棒撾陟瓜切箠也棒蒲項切杖也。鋤咸
0787a09: 切譖毀也。虺許鬼切蝮蛇也。正作礫狼秋切瓦礫也。逢土切帕也。
0787a10: 擒巨金切捉也。挽撮挽無綰切撮宗括切。鴆直禁切。鞠居六切推
0787b01: 窮也。碾磑碾女箭切轢物也磑五對切也。捺乃曷切手按也。
0787b02: 礔匹歷切郎擊切與霹靂同。煽式戰切烈熾相扇也。莫候切猶也。
0787b03: 許救切以鼻攬氣也。餒奴罪切飢也。所角切矛屬。剚側義切插
0787b04: 也。蒲撥切旱鬼也。剩實證切餘也。餌而至切食也。粹雖遂切純
0787b05: 也。兜率陀梵語也此云妙足兜當候切。嚼疾雀切咀嚼也。
