0171c01: 
0171c02: 
0171c03: 
0171c04: 教外別傳卷二
0171c05: 
0171c06: 西天祖師
0171c07: 一祖摩訶迦葉尊者
0171c08: 一祖摩訶迦葉尊者。摩竭陀國人也。姓婆羅門。父飲
0171c09: 澤。母香志。昔為鍛金師。善明金性。使其柔伏。付法傳
0171c10: 云。於久遠劫中。毗婆尸佛入涅槃後。四眾起塔。塔
0171c11: 中像面。金色有缺壞。時有貧女。將金珠往金師所。請
0171c12: 飾佛面。既而因共發願。願我二人為無姻夫妻。由是
0171c13: 因緣。九十一劫。身皆金色。後生梵天。天壽盡。生中天
0171c14: 摩竭陀國婆羅門家。名曰迦葉波。此云飲光勝尊。
0171c15: 以金色為號也。繇是志求出家。冀度諸有。佛言。善來
0171c16: 比丘。鬚髮自除。袈裟著體。常於眾中稱歎第一。復言。
0171c17: 吾以清淨法眼。將付於汝。汝可流布。無令斷絕。爾時
0171c18: 迦葉告諸比丘。佛已巳茶毗。金剛舍利非我等事。我等
0171c19: 宜當結集法眼。無令斷絕。於是得神通者。悉集王舍
0171c20: 耆闍崛山畢羅窟。時阿難為漏未盡。不得入會。後
0171c21: 證阿羅漢果。由是得入。迦葉乃白眾言。此阿難比丘。
0171c22: 多聞總持。有大智慧。常隨如來。梵行清淨。所聞佛法。
0171c23: 如水傳器。無有遺餘。佛所讚歎。聰敏第一。宜可請彼
0171c24: 集修多羅藏。大眾默然。迦葉告阿難曰。汝今宜宣法
0172a01: 眼。阿難聞語。禮眾僧足。升法座而宣是言。如是我聞
0172a02: 一時佛住某處說某經教。乃至人天等作禮奉行。時
0172a03: 迦葉問諸比丘。阿難所言不錯謬乎。皆曰。不異世尊
0172a04: 所說。迦葉乃告阿難言。我今年不久留。今將正法。付
0172a05: 囑於汝。汝善守護。聽吾偈言。法法本來法。無法無非
0172a06: 法。何於一法中。有法有不法。說偈已巳。乃持僧伽梨衣。
0172a07: 入雞足山。俟慈氏下生。即周孝王五年丙辰歲也。
0172a08: 二祖阿難尊者
0172a09: 二祖阿難尊者。王舍城人也。姓剎利帝。父斛飯王。實
0172a10: 佛之從弟也。梵語阿難陀。此云慶喜。亦云歡喜。如來
0172a11: 成道夜生。因為之名。多聞博達。智慧無礙。世尊以為
0172a12: 總持第一。所讚歎。加以宿世有大功德。受持法藏。
0172a13: 如水傳器。佛乃命為侍者○尊者一日白佛言。今日
0172a14: 入城見一奇特事。佛曰。見何奇特事。尊者曰。入城時。
0172a15: 見一攢樂人作舞。出城總見無常。佛曰。我昨日入城。
0172a16: 亦見一奇特事。尊者曰。未審見何奇特事。佛曰。我入
0172a17: 城時。見一攢樂人作舞。出城時。亦見樂人作舞○一
0172a18: 日問迦葉曰。師兄。世尊傳金襴袈裟外。別傳箇甚麼。
0172a19: 迦葉召阿難。阿難應諾。迦葉曰。倒門前剎竿著汾陽
0172a20: 昭云。不問那知　五祖戒云。露　翠巖芝云。千年無影樹。今時沒底靴　泐潭清云。剎竿未倒。穿諸人髑髏。
0172a21: 換諸人眼睛。剎竿倒後。向什麼處。見釋迦老子　天童覺頌云。影略門前倒剎竿。箇中消息授傳難。玲瓏侍
0172a22: 者能相委。盤走明珠珠走盤　萬蔚云。迦葉喚阿難。暗號私通。倒門前剎竿。依前不會。若問嵩山。世尊傳
0172a23: 金襴外。別傳何物。只對他道。低聲低聲。且道古人是同是別　天奇瑞云。七處徵心。八還顯見。徒誇浪裡之花。
0172a24: 五陰揭蓋。七大遍周。枉現空中之色。若不重詢。焉知不是。何故。醒後方知酒人。一呼之下。千古分明。何須倒
0172b01: 門前剎竿。丹霞遙映祠前水。疑是成川血上流○尊者念先所度脫弟子。
0172b02: 應當來集。須臾五百羅漢。從空而下。為諸仙人。出家
0172b03: 授具。其仙眾中。有二羅漢。一名商那和修。二名末田
0172b04: 底迦。尊者知是法器。乃告之曰。昔如來以大法眼。付
0172b05: 大迦葉。迦葉入定而付於我。我今將滅。用傳於汝。汝
0172b06: 受吾教。當聽偈言。本來付有法。付了言無法。各各須
0172b07: 自悟。悟了無無法。
0172b08: 三祖商那和修尊者
0172b09: 三祖商那和修尊者。摩突羅國人也。亦名舍那婆斯。
0172b10: 姓毗舍多。父林勝。母憍奢耶。在胎六年而生。梵語商
0172b11: 諾迦。此云自然服。即西域九枝秀草名也。若聖人降
0172b12: 生。則此草生於淨潔之地。和修生時。瑞草斯應。昔如
0172b13: 來行化至摩突羅國。見一青林枝葉茂盛。語阿難曰。
0172b14: 此林地名優留茶。吾滅度後一百年。有比丘商那和
0172b15: 修。於此轉妙法輪。後百歲果誕和修。出家證道。受慶
0172b16: 喜尊者法眼。化導有情。及止此林。降二火龍。歸順佛
0172b17: 教。龍因施其地。以建梵宮。尊者化緣既久。思付正法。
0172b18: 尋於吒利國。得優波多。以為給侍。因問多曰。汝
0172b19: 年幾邪。多曰。我年十七。尊者曰。汝身十七。性十七
0172b20: 邪。多曰。師髮已巳白。為髮白邪。心白邪。尊者曰。我但
0172b21: 髮白。非心白耳。多曰。我身十七。非性十七也。金粟悟云。
0172b22: 大小祖師話作兩橛尊者知是法器。後三載。遂為落髮授具。乃
0172b23: 告曰。昔如來以無上法眼。付囑迦葉。展轉相授。而至
0172b24: 於我。我今付汝。勿令斷絕。汝受吾教。聽吾偈言。非法
0172c01: 亦非心。無心亦無法。說是心法時。是法非心法。說偈
0172c02: 已巳。即隱於罽賓國南象白山中。
0172c03: 四祖優波多尊者
0172c04: 四祖優波多尊者。吒利國人也。十七出家。二十證
0172c05: 果。隨方行化。至摩突羅國。得度者甚眾。由是魔宮震
0172c06: 動。波旬愁怖。遂竭其魔力。以害正法。尊者即入三昧。
0172c07: 觀其所由。波旬復伺便。密持瓔珞。縻之于頸。及尊者
0172c08: 出定。乃取人狗蛇三屍。化為華。言慰諭波旬曰。
0172c09: 汝與我瓔珞。甚是珍妙。吾有華。以相酬奉。波旬大
0172c10: 喜。引頸受之。即變為三種臭屍。蟲蛆壞爛。波旬厭惡。
0172c11: 大生憂惱。盡己已神力。不能移動。乃升六欲天。告諸天
0172c12: 主。又詣梵王。求其解免。彼各告言。十力弟子。所作神
0172c13: 變。我輩凡陋。何能去之。波旬曰。然則柰何。梵王曰。汝
0172c14: 可歸心尊者。即能除斷。乃為說偈。令其回向曰。若因
0172c15: 地倒。還因地起。離地求起。終無其理。波旬受教已巳。即
0172c16: 下天宮。禮尊者足。哀露懺悔。尊者告曰。汝自今去。於
0172c17: 如來正法。更不作嬈害否。波旬曰。我誓回向佛道。永
0172c18: 斷不善。尊者曰。若然者。汝可口自唱言皈依三寶。魔
0172c19: 王合掌三唱。華悉除。乃歡喜踊躍作禮。尊者在世
0172c20: 化導。證果最多。每度一人。以一籌置於石室。其室縱
0172c21: 十八肘。廣十二肘。充滿其間。最後有一長者子。名曰
0172c22: 香眾。來禮尊者。志求出家。尊者問曰。汝身出家。心出
0172c23: 家。答曰。我來出家。非為身心。尊者曰。不為身心。復誰
0172c24: 出家。答曰。夫出家者。無我我故。無我我故。即心不生
0173a01: 滅心不生滅即是常道。諸佛亦常。心無形相。其體亦
0173a02: 然。尊者曰。汝當大悟心自通達。宜依佛法僧。紹隆聖
0173a03: 種。即為剃度。授具足戒。仍告之曰。汝父夢金日而
0173a04: 生。汝可名提多迦。復謂曰。如來以大法眼藏。次第傳
0173a05: 授。以至於我。今復付汝。聽吾偈言。心自本來心。本心
0173a06: 非有法。有法有本心。非心非本法。
0173a07: 五祖提多迦尊者
0173a08: 五祖提多迦尊者。摩伽陀國人也。梵語提多迦。此云
0173a09: 通真量。初生之時。父夢金日自屋而出。照耀天地。前
0173a10: 有大山。諸寶嚴飾。山頂泉涌。滂沱四流。後遇多尊
0173a11: 者。設禮奉持。後至中印度。彼國有八千大仙。彌遮迦
0173a12: 為首。聞尊者至。率眾瞻禮。謂尊者曰。昔與師同生梵
0173a13: 天。我遇阿私陀仙。授我仙法。師逢十力弟子。修習禪
0173a14: 那。自此報分殊途。已巳經六劫。尊者曰。支離累劫。誠哉
0173a15: 不。今可捨邪歸正。以入佛乘。彌遮迦曰。昔阿私陀
0173a16: 仙人。授我記云。汝後六劫。當遇同學。獲無漏果。今
0173a17: 也相遇。非宿緣邪。願師慈悲。令我解脫。尊者即度出
0173a18: 家。命諸聖授戒。其餘仙眾始生我慢。尊者示大神通。
0173a19: 於是俱發菩提心。一時出家。尊者乃告彌遮迦曰。昔
0173a20: 如來以大法眼藏。密付迦葉。展轉相授。而至於我。我
0173a21: 今付汝。當護念之。乃說偈曰。通達本法心。無法無非
0173a22: 法。悟了同未悟。無心亦無法。
0173a23: 六祖彌遮迦尊者
0173a24: 六祖彌遮迦尊者。中印度人也。既傳法已巳。遊化至北
0173b01: 天竺國。見雉堞之上。有金色祥雲。歎曰。斯道人氣也。
0173b02: 必有大士。為吾法嗣。乃入城。於闤闠間。有一人手持
0173b03: 酒。逆而問曰。師何方來。欲往何所。祖曰。從自心來。
0173b04: 欲往無處。曰識我手中物否。祖曰。此是觸而負淨
0173b05: 者。曰師識我否。祖曰。我即不識。識即非我。復謂之曰。
0173b06: 汝試自稱名氏。吾當後示本因。彼說偈答曰。我從無
0173b07: 量劫。至于生此國。本姓頗羅墮。名字婆須蜜。祖曰。我
0173b08: 師提多迦說。世尊昔遊北印度。語阿難言。此國中。吾
0173b09: 滅度後三百年。有一聖人。姓頗羅墮。名婆須蜜。而於
0173b10: 禪祖。當獲第七。世尊記汝。汝應出家。彼乃置。禮師
0173b11: 側立而言曰。我思往劫。作檀那。獻一如來寶座。彼
0173b12: 佛記我曰。汝於賢劫釋迦法中。宣傳至教。今符師說。
0173b13: 願加度脫。祖即與披剃。復圓戒相。乃告之曰。正法眼
0173b14: 藏。今付於汝。勿令斷絕。乃說偈曰。無心無可得。說得
0173b15: 不名法。若了心非心。始解心心法。
0173b16: 七祖婆須蜜尊者
0173b17: 七祖婆須蜜尊者。北天竺國人也。姓頗羅墮。常服淨
0173b18: 衣。執酒。遊行里閈。或吟或嘯。人謂之狂。及遇彌遮
0173b19: 迦尊者。宣如來往誌。自省前緣。投出家受法。行化
0173b20: 至迦摩羅國。廣興佛事。於法座前。忽有智者。自稱我
0173b21: 名佛陀難提。今與師論義。祖曰。仁者論即不義。義即
0173b22: 不論。若擬論義。終非義論。難提知師義勝。心即欽服
0173b23: 曰。我願求道。霑甘露味。祖遂與剃度而授具戒。復告
0173b24: 之曰。如來正法眼藏。我今付汝。汝當護持。乃說偈曰。
0173c01: 心同空界。示等空法。證得空時。無是無非法。
0173c02: 八祖佛陀難提尊者
0173c03: 八祖佛陀難提尊者。迦摩羅國人也。姓瞿曇氏。頂有
0173c04: 肉髻。辯捷無礙。初遇婆須蜜。出家受教。既而領徒行
0173c05: 化。至提伽國毗舍羅家。見舍上有白光上騰。謂其徒
0173c06: 曰。此家有聖人。口無言說。真大乘。不行四衢。知觸
0173c07: 穢耳。言訖。長者出致禮。問何所須。祖曰。我求侍者。長
0173c08: 者曰。我有一子。名伏蜜多。年已巳五十。口未曾言。足
0173c09: 未曾履。祖曰。如汝所說。真吾弟子。伏聞之。遽起禮
0173c10: 拜而說偈曰。父母非我親。誰是最親者。諸佛非我道。
0173c11: 誰為最道者。祖以偈答曰。汝言與心親。父母非可比。
0173c12: 汝行與道合。諸佛心即是。外求有相佛。與汝不相似。
0173c13: 欲識汝本心。非合亦非離。伏聞偈已巳。便行七步。祖
0173c14: 曰。此子。昔曾值佛。悲願廣大。慮父母愛情難捨。故不
0173c15: 言不履耳。長者遂捨令出家。祖尋授具戒。復告之曰。
0173c16: 我今以如來正法眼藏。付囑於汝。勿令斷絕。乃說偈
0173c17: 曰。空無內外。心法亦如此。若了空故。是達真如
0173c18: 理。
0173c19: 九祖伏蜜多尊者
0173c20: 九祖伏蜜多尊者。提伽國人也。姓毗舍羅。既受八
0173c21: 祖付囑。後至中印度行化。時有長者香。一子而
0173c22: 來瞻禮祖曰。此子處胎六十歲。因號難生。會一仙
0173c23: 者。謂此兒非凡。當為法。今遇尊者。可令出家。祖即
0173c24: 與落髮授戒。告之曰。如來大法眼藏。今付於汝。汝護
0174a01: 念之。乃說偈曰。真理本無名。因名顯真理。受得真實
0174a02: 法。非真亦非偽。
0174a03: 十祖尊者
0174a04: 十祖尊者。中印度人也。本名難生。後值九祖。執侍
0174a05: 左右。未睡眠。謂其不至席。遂號尊者。初至華
0174a06: 氏國。憩一樹下。右手指地而告眾曰。此地變金色。當
0174a07: 有聖人入會。言訖即變金色。時有長者子富那夜奢。
0174a08: 合掌前立。祖問曰。汝從何來。夜奢曰。我心非往。祖曰。
0174a09: 汝何處住。夜奢曰。我心非止。祖曰。汝不定邪。夜奢曰。
0174a10: 諸佛亦然。祖曰。汝非諸佛。夜奢曰。諸佛亦非。大愚芝云。祖師
0174a11: 一問。童子一答。總欠會在。如今諸人。作麼生會　徑山杲云。直饒如今會得。更參三生六十劫祖因
0174a12: 說偈。即度出家。復具戒品。乃告之曰。如來大法藏。今
0174a13: 付於汝。汝護念之。乃說偈曰。真體自然真。因真說有
0174a14: 理。領得真真法。無行亦無止。
0174a15: 十一祖富那夜奢尊者
0174a16: 十一祖富那夜奢尊者。華氏國人也。既得法於尊
0174a17: 者。尋詣波羅柰國。有馬鳴大士。迎而作禮。問曰。我欲
0174a18: 識佛。何者即是。祖曰。汝欲識佛。不識者是。馬鳴曰。佛
0174a19: 既不識。焉知是乎。祖曰。既不識佛。焉知不是。馬鳴曰。
0174a20: 此是鋸義。祖曰。彼是木義。祖問。鋸義者何。馬鳴曰。與
0174a21: 師平出。馬鳴問。木義者何。祖曰。汝被我解。馬鳴豁
0174a22: 然省悟。稽首皈依。遂求剃度。祖謂眾曰。此大士者。昔
0174a23: 為毗舍利國王。其國有一類人。如馬裸露。王運神力。
0174a24: 分身為蠶。彼乃得衣。王後復生中印度。馬人感戀悲
0174b01: 鳴。因號馬鳴。如來記云。吾滅度後六百年。當有賢者
0174b02: 馬鳴。於波羅柰國。摧伏異道。度人無量。繼吾傳化。今
0174b03: 正是時。即告之曰。如來大法眼藏。今付於汝。即說偈
0174b04: 曰。迷悟如隱顯。明暗不相離。今付隱顯法。非一亦非
0174b05: 二。
0174b06: 十二祖馬鳴大士
0174b07: 十二祖馬鳴大士者。波羅柰國人也。既受法於夜奢
0174b08: 尊者。後於華氏國。轉妙法輪。忽有老人。座前仆地。祖
0174b09: 謂眾曰。此非庸流。當有異相。言訖不見。俄從地涌出
0174b10: 一金色人。復化為女子。右手指祖。而說偈曰。稽首長
0174b11: 老尊。當受如來記。今於此地上。宣通第一義。說偈已巳
0174b12: 瞥然不見。祖曰。將有魔來。與吾較力。有頃風雨暴至。
0174b13: 天地晦冥。祖曰。魔之來信矣。吾當除之。即指空中。現
0174b14: 一大金龍。奮發威神。震動山岳。祖儼然於座。魔事隨
0174b15: 滅。經七日。有一小蟲。大若蟭螟。潛形座下。祖以手取
0174b16: 之。示眾曰。斯乃魔之所變。盜聽吾法耳。乃放之令去。
0174b17: 魔不能動。祖告之曰。汝但歸依三寶。即得神通。遂復
0174b18: 本形。作禮懺悔。祖問曰。汝名誰邪。眷屬多少。曰我名
0174b19: 迦毗摩羅。有三千眷屬。祖曰。盡汝神力變化若何。曰
0174b20: 我化巨海。極為小事。祖曰。汝化性海得否。曰何謂性
0174b21: 海。我未知。祖即為說性海曰。山河大地皆依建立。
0174b22: 三昧六通由茲發現。迦毗摩羅聞言。遂發信心。與徒
0174b23: 眾三千。俱求剃度。祖乃召五百羅漢。與授具戒。復告
0174b24: 之曰。如來大法眼藏。今當付汝。汝聽偈言。隱顯即本
0174c01: 法。明暗元不二。今付悟了法。非取亦非離。
0174c02: 十三祖迦毗摩羅尊者
0174c03: 十三祖迦毗摩羅尊者。華氏國人也。初為外道。有徒
0174c04: 三千。通諸異論。後於馬鳴尊者得法。領徒至西印度。
0174c05: 彼有太子。名雲自在。仰尊者名。請於宮中供養。祖曰。
0174c06: 如來有教。沙門不得親近國王大臣權勢之家。太子
0174c07: 曰。今我國城之北。有大山焉。山有一石窟。可禪寂于
0174c08: 此否。祖曰諾。即入彼山。行數里逢一大蟒。祖直前不
0174c09: 顧。盤繞祖身。祖因與授三皈依。蟒聽訖而去。祖將至
0174c10: 石窟。復有一老人。素服而出。合掌問訊。祖曰。汝何所
0174c11: 止。答曰。我昔為比丘。多樂寂靜。有初學比丘。數來
0174c12: 請益。而我煩於應答。起嗔恨想。命終墮為蟒身。住是
0174c13: 窟中。今已巳千載。適遇尊者。獲聞戒法。故來謝爾。祖問
0174c14: 曰。此山更有何人居止。曰北去十里。有大樹。蔭覆五
0174c15: 百大龍。其樹王名龍樹。常為龍眾說法。我亦聽受耳。
0174c16: 祖遂與徒眾詣彼。龍樹出迎曰。深山孤寂。龍蟒所居。
0174c17: 大德至尊。何枉神足。祖曰。吾非至尊。來訪賢者。龍樹
0174c18: 默念曰。此師得決定性明道眼否。是大聖繼真乘否。
0174c19: 祖曰。汝雖心語。我已巳意知。但辦出家。何慮吾之不聖。
0174c20: 龍樹聞已巳悔謝。祖即與度脫。及五百龍眾。俱授具戒。
0174c21: 復告之曰。今以如來大法眼藏。付囑於汝。諦聽偈言。
0174c22: 非隱非顯法。說是真實際。悟此隱顯法。非愚亦非智。
0174c23: 十四祖龍樹尊者
0174c24: 十四祖龍樹尊者。西天竺國人也。亦名龍勝。始於摩
0175a01: 羅尊者得法。後至南印度。彼國之人。多信福業。祖為
0175a02: 說法。相謂曰。人有福業。世間第一。徒言佛性。誰能
0175a03: 之。祖曰。汝欲見佛性。先須除我慢。彼人曰。佛性大
0175a04: 小。祖曰。非大非小。非廣非狹。無福無報。不死不生。彼
0175a05: 聞理勝。悉回初心。祖復於座上。現自在身。如滿月輪。
0175a06: 一切眾唯聞法音。不祖相。彼眾中有長者子。名迦
0175a07: 那提婆。謂眾曰。識此相否。眾曰。目所未。安能辨識。
0175a08: 提婆曰。此是尊者現佛性體相。以示我等。何以知之。
0175a09: 以無相三昧。形如滿月。佛性之義。廓然明。言訖
0175a10: 輪相即隱。復居本座。而說偈言。身現圓月相。以表諸
0175a11: 佛體。說法無其形。用辨非聲色。彼眾聞偈頓悟無生。
0175a12: 咸願出家。以求解脫。祖即為剃髮。命諸聖授具。其國
0175a13: 先有外道五千餘眾。作大幻術。眾皆宗仰。祖悉化之。
0175a14: 令歸三寶。復造大智度論。中論。十二門論。垂之於世。
0175a15: 後告上首弟子迦那提婆曰。如來大法眼藏。今當付
0175a16: 汝。聽吾偈言。為明隱顯法。方說解脫理。於法心不證。
0175a17: 無瞋亦無喜。
0175a18: 十五祖迦那提婆尊者
0175a19: 十五祖迦那提婆尊者。南天竺國人也。姓毗舍羅。初
0175a20: 求福業兼樂辯論。後謁龍樹大士。將及門。龍樹知是
0175a21: 智人。先遣侍者。以滿水。置於座前。尊者之。即以
0175a22: 一針投之而進。欣然契會。金粟悟云。迦那提婆。刺剌腦入膠盆。即今莫有救得者
0175a23: 麼。若也救得。還我頭來龍樹即為說法。不起於座。現月輪相。唯
0175a24: 聞其聲。不見其形。祖語眾曰。今此瑞者。師現佛性。表
0175b01: 說法非聲色也。祖既得法。後至迦毗羅國。彼有長者。
0175b02: 曰梵摩淨德。一日園樹生耳如菌。味甚美。唯長者與
0175b03: 第二子羅羅多。取而食之。取已隨長。盡而復生。自
0175b04: 餘親屬。皆不能見。祖知其宿因。遂至其家。長者問
0175b05: 其故。祖曰。汝家昔曾供養一比丘。然此比丘道眼未
0175b06: 明。以霑信施。故報為木菌。唯汝與子精誠供養。得
0175b07: 以享之。餘即否矣。又問長者年多少。答曰。七十有九。
0175b08: 祖乃說偈曰。入道不通理。復身還信施。汝年八十一。
0175b09: 此樹不生耳。長者聞偈已巳。彌加歎伏。且曰。弟子衰老。
0175b10: 不能事師。願捨次子隨師出家。祖曰。昔如來記此子。
0175b11: 當第二五百年。為大教主。今之相遇。符宿因。即與
0175b12: 剃髮。執侍而付法眼。偈曰。本對傳法人。為說解脫理。
0175b13: 於法實無證。無終亦無始。
0175b14: 十六祖羅羅多尊者
0175b15: 十六祖羅羅多尊者。迦毗羅國人也。行化至室羅
0175b16: 筏城。有河名曰金水。其味殊美。中流復現五佛影。祖
0175b17: 告眾曰。此河之源凡五百里。有聖者僧伽難提。居於
0175b18: 彼處。佛誌一千年後。當紹聖位。語已巳領諸學眾。泝流
0175b19: 而上。至彼見僧伽難提。安坐入定。祖與眾伺之。經三
0175b20: 七日。方從定起。祖問曰。汝身定邪心定邪。難提曰。身
0175b21: 心俱定。祖曰。身心俱定。何有出入。難提曰。雖有出入。
0175b22: 不失定相。如金在井。金體常寂。祖曰。若金在井。若金
0175b23: 出井。金無動靜。何物出入。難提曰。言金動靜。何物出
0175b24: 入。言金出入。金非動靜。祖曰。若金在井。出者何金。若
0175c01: 金出井。在者何物。難提曰。金若出井。在者非金。金若
0175c02: 在井。出者非物。祖曰。此義不然。難提曰。彼義非著。祖
0175c03: 曰。此義當墮。難提曰。彼義不成。祖曰。彼義不成。我義
0175c04: 成矣。難提曰。我義雖成。法非我故。祖曰。我義已巳成。我
0175c05: 無我故。難提曰。我無我故。復成何義。祖曰。我無我故。
0175c06: 故成汝義。難提曰。仁者師誰得是無我。祖曰。我師迦
0175c07: 那提婆。證是無我。以偈答曰。我已巳無我故。汝須見我
0175c08: 我。汝若師我故。知我非我我。難提心意豁然。即求度
0175c09: 脫。祖曰。汝心自在。非我所繫。於是。祖命僧伽難提。而
0175c10: 付法眼。偈曰。於法實無證。不取亦不離。法非有無相。
0175c11: 內外云何起。
0175c12: 十七祖僧伽難提尊者
0175c13: 十七祖僧伽難提尊者。室羅筏城寶莊嚴王之子也。
0175c14: 生而能言。常讚佛事。七歲即厭世樂。以偈告其父母
0175c15: 曰。稽首大慈父。和南骨血母。我今欲出家。幸願哀愍
0175c16: 故。父母固止之。遂終日不食。乃許其在家出家。號僧
0175c17: 伽難提。復命沙門禪利多為之師。積十九載。未退
0175c18: 倦。每自念言。身居王宮。胡為出家。一夕天光下矚。見
0175c19: 一路坦平。不覺徐行約十里許。至大巖前。有石窟焉。
0175c20: 乃燕寂于中。父既失子。即擯禪利多出國。訪尋其子。
0175c21: 不知所在。經十年。祖得法受記已巳。行化至摩提國。忽
0175c22: 有涼風襲眾。身心悅適非常。而不知其然。祖曰。此道
0175c23: 德之風也。當有聖者出世。嗣續祖燈乎。言訖以神力
0175c24: 攝諸大眾。遊歷山谷。食頃至一下。謂眾曰。此頂
0176a01: 有紫雲如。聖人居此矣。即與大眾徘徊久之。見山
0176a02: 舍。一童子持圓鑑。直造祖前。祖問。汝幾歲邪。童曰。百
0176a03: 歲。祖曰。汝年尚幼。何言百歲。童曰。我不會理。正百歲
0176a04: 耳。祖曰。汝善機邪。童曰。佛言。若人生百歲。不會諸佛
0176a05: 機。未若生一日而得決了之。祖曰。汝手中者當何所
0176a06: 表。童曰。諸佛大圓鑑。內外無瑕翳。兩人同得見。心眼
0176a07: 皆相似。彼父母聞子語。即捨令出家。祖至本處。授
0176a08: 具戒訖。名伽耶舍多。他時聞風吹殿鈴聲。祖問曰。鈴
0176a09: 鳴邪風鳴邪。舍多曰。非風鈴鳴。我心鳴耳。祖曰。心復
0176a10: 誰乎。舍多曰。俱寂靜故。祖曰。善哉善哉。繼吾道者非
0176a11: 子而誰。即付法眼。偈曰。心地本無生。因地從緣起。緣
0176a12: 種不相妨。華果亦復爾。
0176a13: 十八祖伽耶舍多尊者
0176a14: 十八祖伽耶舍多尊者。摩提國人也。母夢大神持鑑。
0176a15: 因而有娠。凡七日而誕。肌體瑩如琉璃。未洗沐。自
0176a16: 然香潔。幼好閑靜。語非常童。持鑑出遊。遇難提尊者
0176a17: 得度。後領徒至大月氏國。見一婆羅門舍有異氣。祖
0176a18: 將入彼舍。舍主鳩摩羅多問曰。是何徒眾。祖曰。是佛
0176a19: 弟子。彼聞佛號。心神竦然。即時閉戶。祖良久扣其門。
0176a20: 羅多曰。此舍無人。祖曰。答無者誰。羅多聞語。知是異
0176a21: 人。遽開關延接。祖曰。昔世尊記曰。吾滅後一千年。有
0176a22: 大士出現於月氏國。紹隆玄化。今汝值吾。應斯嘉運。
0176a23: 於是鳩摩羅多。發宿命智。投誠出家。授具訖付法。偈
0176a24: 曰。有種有心地。因緣能發萌。於緣不相礙。當生生不
0176b01: 生。
0176b02: 十九祖鳩摩羅多尊者
0176b03: 十九祖鳩摩羅多尊者。大月氏國。婆羅門之子也。昔
0176b04: 為自在天人。欲界第六天見菩薩瓔珞。忽起愛心。墮生忉
0176b05: 利。欲界第二天聞憍尸迦說般若波羅蜜多。以法勝故。升
0176b06: 于梵天。色界以根利故。善說法要。諸天尊為導師。以繼
0176b07: 祖時至。遂降月氏。後至中天竺國。有大士名闍夜多。
0176b08: 問曰。我家父母。素信三寶。而常縈疾瘵。凡所營作。皆
0176b09: 不如意。而我鄰家久為旃陀羅行。而身常勇。所作
0176b10: 和合。彼何幸而我何辜。祖曰。何足疑乎。且善惡之報。
0176b11: 有三時焉。凡人但見仁夭暴壽。逆吉義凶。便謂亡因
0176b12: 果罪福。殊不知影響相隨。毫釐靡忒。縱經百千萬
0176b13: 劫。亦不磨滅。時闍夜多。聞是語已巳。頓釋所疑。祖曰。汝
0176b14: 雖已巳信三業。而未明業從惑生。惑因識有。識依不覺。
0176b15: 不覺依心。心本清淨。無生滅。無造作。無報應。無勝負。
0176b16: 寂寂然。靈靈然。汝若入此法門。可與諸佛同矣。一切
0176b17: 善惡。有為無為。皆如夢幻。闍夜多承言領旨。即發宿
0176b18: 慧。懇求出家。既受具。乃付法眼。偈曰。性上本無生。為
0176b19: 對求人說。於法既無得。何懷決不決。
0176b20: 二十祖闍夜多尊者
0176b21: 二十祖闍夜多尊者。北天竺國人也。智慧淵沖。化導
0176b22: 無量。後至羅閱城。敷揚頓教。彼有學眾。唯尚辯論。為
0176b23: 之首者。名婆修盤頭。此云行常一食不臥。六時禮佛。清
0176b24: 淨無欲。為眾所歸。祖將欲度之。先問彼眾曰。此行
0176c01: 頭陀。能修梵行。可得佛道乎。眾曰。我師精進。何故不
0176c02: 可。祖曰。汝師與道遠矣。設苦行歷於塵劫。皆妄之
0176c03: 本也。眾曰。尊者蘊何德行。而譏我師。祖曰。我不求道。
0176c04: 亦不顛倒。我不禮佛。亦不輕慢。我不長坐。亦不懈怠。
0176c05: 我不一食。亦不雜食。我不知足。亦不貪欲。心無所希。
0176c06: 名之曰道。時行聞已巳。發無漏智。歡喜讚歎。祖又語
0176c07: 彼眾曰。會吾語否。吾所以然者。為其求道心切夫絃
0176c08: 急即斷。故吾不贊。令其住安樂地。入諸佛智。復告
0176c09: 行曰。吾適對眾抑挫。仁者得無惱於衷乎。行曰。我
0176c10: 憶念七劫前。生常安樂國。師與智者月淨。記我。非久
0176c11: 當證斯陀含果。時有大光明菩薩出世。我以老故。
0176c12: 杖禮謁。師叱我曰。重子輕父。一何鄙哉。時我自謂無
0176c13: 過。請師示之。師曰。汝禮大光明菩薩。以杖倚壁畫佛
0176c14: 面。以此過慢。遂失二果。我責躬悔過以來。聞諸惡言。
0176c15: 如風如響。況今獲飲無上甘露。而反生熱惱邪。惟願
0176c16: 大慈以妙道垂誨。祖曰。汝久植眾德。當繼吾宗。聽吾
0176c17: 偈曰。言下合無生。同於法界性。若能如是解。通達事
0176c18: 理竟。
0176c19: 二十一祖婆修盤頭尊者
0176c20: 二十一祖婆修盤頭尊者。羅閱城人也。姓毗舍佉。父
0176c21: 光。母嚴一。家富而無子。父母禱於佛塔。而求嗣焉。
0176c22: 一夕母夢吞明暗二珠。覺而有孕。經七日。有一羅漢。
0176c23: 名賢眾。至其家。光設禮。賢眾端坐受之。嚴一出拜。
0176c24: 賢眾避席曰。回禮法身大士。光罔測其由。遂取一
0177a01: 寶珠跪獻。賢眾即受之。殊無遜謝。光不能忍。問曰。
0177a02: 我是丈夫。致禮不顧。我妻何德。尊者避之。賢眾曰。我
0177a03: 受禮納珠。貴福汝耳。汝婦懷聖子。生當為世燈慧日。
0177a04: 故吾避之。賢眾又曰。汝婦當生二子。一名婆修盤頭。
0177a05: 則吾所尊者也。二名芻尼。此云野鵲子昔如來在雪山修
0177a06: 道。芻尼巢於頂上。佛既成道。芻尼受報。為那提國王。
0177a07: 佛記云。汝至第二五百年。生羅閱城毗舍佉家。與聖
0177a08: 同胞。今無爽矣。後一月果產二子。尊者婆修盤頭。年
0177a09: 至十五。禮光度羅漢出家。感毗婆訶菩薩。與之授戒。
0177a10: 行化至那提國。彼王名常自在。有二子。一名摩訶羅。
0177a11: 次名摩拏羅。王問祖曰。羅閱城土風。與此何異。祖曰。
0177a12: 彼土曾三佛出世。今王國有二師化導。王曰。二師者
0177a13: 誰。祖曰。佛記。第二五百年。有二神力大士。出家繼聖。
0177a14: 即王之次子摩拏羅。是其一也。吾雖德薄。敢當其一。
0177a15: 王曰。誠如尊者所言。當捨此子作沙門。祖曰。善哉大
0177a16: 王。能遵佛旨。即與授具付法。偈曰。泡幻同無礙。如何
0177a17: 不了悟。達法在其中。非今亦非古。
0177a18: 二十二祖摩拏羅尊者
0177a19: 二十二祖摩拏羅尊者。那提國常自在王之子也。年
0177a20: 三十。遇婆修祖師出家。傳法。至西印度。彼國王。名得
0177a21: 度。即瞿曇種族。歸向佛乘。勤行精進。一日於行道處。
0177a22: 現一小塔。欲取供養。眾莫能舉。王即大會梵行禪觀
0177a23: 術等三眾。欲問所疑。時祖亦赴此會。是三眾皆莫
0177a24: 能辨。祖即為王廣說塔之所因。今之出現。王福力之
0177b01: 所致也。王聞是說。乃曰。至聖難逢。世樂非久。即傳位
0177b02: 太子。投祖出家。七日而證四果。祖深加慰誨曰。汝居
0177b03: 此國。善自度人。今異域有大法。吾當往化。得度曰。
0177b04: 師應十方。動念當至。寧勞往邪。祖曰然。於是焚香。
0177b05: 遙語月氏國勒那比丘曰。汝在彼國。教導眾。道
0177b06: 果將證。宜自知之。時勒那。為彼國王寶印。說修多
0177b07: 羅偈。忽異香成穗。王曰。是何祥也。勒那曰。此是西
0177b08: 印土傳佛心印祖師摩拏羅將至。先降信香耳。王曰。
0177b09: 此師神力何如。勒那曰。此師遠承佛記。當於此土廣
0177b10: 宣玄化。時王與勒那。俱遙作禮。祖知已巳即辭得度
0177b11: 比丘。往月氏國。受王與勒那供養。後勒那問祖
0177b12: 曰。我止林間。已巳經九白。印度以一年為一白有弟子龍子者。幼
0177b13: 而聰慧。我於三世推窮。莫知其本。祖曰。此子於第五
0177b14: 劫中。生妙喜國婆羅門家。曾以旃檀。施於佛宇。作槌
0177b15: 撞鐘。受報聰敏。為眾欽仰。又問。我有何緣而感眾。
0177b16: 祖曰。汝第四劫中。為比丘。當赴會龍宮。汝諸弟子
0177b17: 咸欲隨從。汝觀五百眾中。無有一人堪任妙供。時諸
0177b18: 弟子曰。師常說法。於食等者。於法亦等。今既不然。何
0177b19: 聖之有。汝即令赴會。自汝捨生趣生。轉化諸國。其五
0177b20: 百弟子。以福微德薄。生於羽族。今感汝之惠。故為
0177b21: 眾相隨。勒那問曰。以何方便。令彼解脫。祖曰。我有
0177b22: 無上法寶。汝當聽受。化未來際。而說偈曰。心隨萬境
0177b23: 轉。轉處實能幽。隨流認得性。無喜復無憂。
0177b24: 二十三祖勒那尊者
0177c01: 二十三祖勒那尊者。月氏國人也。姓婆羅門。父千
0177c02: 勝。母金光。以無子故。禱于七佛金幢。即夢須彌山頂
0177c03: 一神童。持金環云。我來也。覺而有孕。年七歲。遊行聚
0177c04: 落。民間淫祀。乃入廟叱之曰。汝妄興禍福。幻惑於
0177c05: 人。歲費牲牢。傷害斯甚。言訖廟貌忽然而壞。由是鄉
0177c06: 黨謂之聖子。年二十二出家。三十遇摩拏羅尊者。付
0177c07: 法眼藏。行化至中印度。彼國王名無畏海。崇信佛道。
0177c08: 祖為說正法次。王忽見二人。緋素服拜祖。王問曰。此
0177c09: 何人也。祖曰。此是日月天子。吾昔曾為說法。故來禮
0177c10: 拜。良久不見。唯聞異香。王曰。日月國土。總有多少。祖
0177c11: 曰。千釋迦佛。所化世界。各有百億迷盧日月。我若廣
0177c12: 說。即不能盡。王聞忻然。時祖演無上道。度有緣眾。以
0177c13: 上足龍子早夭。有兄師子。博通強記。事婆羅門。厥師
0177c14: 既逝。乃歸依尊者。而問曰。我欲求道。當何用心。祖曰。
0177c15: 汝欲求道。無所用心。曰既無用心。誰作佛事。祖曰。汝
0177c16: 若有用。即非功德。汝若無作。即是佛事。經云。我所作
0177c17: 功德。而無我所故。師子聞是語已巳。即入佛慧。時祖忽
0177c18: 指東北問曰。是何氣象。師子曰。我見氣如白虹貫乎
0177c19: 天地。復有黑氣五道。橫其中。祖曰。其兆云何。曰莫
0177c20: 可知矣。祖曰。吾滅後五十年。北天竺國。當有難起。嬰
0177c21: 在汝身。吾將滅矣。今以法眼。付囑於汝。善自護持。乃
0177c22: 說偈曰。認得心性時。可說不思議。了了無可得。得時
0177c23: 不說知。
0177c24: 二十四祖師子比丘
0178a01: 二十四祖師子比丘者。中印度人也。姓婆羅門。得法。
0178a02: 遊方至罽賓國。有波利迦者。本習禪觀。故有禪定知
0178a03: 見執相捨相不語之五眾。祖詰而化之。四眾皆默然
0178a04: 心服。唯禪定師達磨達者。聞四眾被責。憤悱而來。祖
0178a05: 曰。仁者習定。何當來此。既至于此。胡云習定。彼曰。我
0178a06: 雖來此。心亦不亂。定隨人習。豈在處所。祖曰。仁者既
0178a07: 來。其習亦至。既無處所。豈在人習。彼曰。定習人故。非
0178a08: 人習定。我當來此。其定常習。祖曰。人非習定。定習人
0178a09: 故。當自來時。其定誰習。彼曰。如淨明珠。內外無翳。定
0178a10: 若通達。必當如此。祖曰。定若通達。一似明珠。今見仁
0178a11: 者。非珠之徒。彼曰。其珠明徹。內外悉定。我心不亂。猶
0178a12: 若此淨。祖曰。其珠無內外。仁者何能定。穢物非動搖。
0178a13: 此定不是淨。達磨達蒙祖開悟。心地朗然。祖既攝五
0178a14: 眾。名聞遐邇。方求法嗣。遇一長者。引其子問祖曰。此
0178a15: 子名斯多。當生便拳左手。今既長矣。終未能舒。願尊
0178a16: 者示其宿因。祖之。即以手接曰。可還我珠。童子遽
0178a17: 開手奉珠。眾皆驚異。祖曰。吾前報為僧。有童子名婆
0178a18: 舍。吾赴西海齋。受珠付之。今還吾珠。理固然矣。
0178a19: 長者。遂捨其子出家。祖即與授具。以前緣故。名婆舍
0178a20: 斯多。祖即謂之曰。吾師密有懸記。罹難非久。如來正
0178a21: 法眼藏。今轉付汝。汝應保護。普潤來際。偈曰。正說知
0178a22: 見時。知見俱是心。當心即知見。知見即于今。祖說偈
0178a23: 已巳。以僧伽梨。密付斯多。俾之他國。隨機演化。斯多受
0178a24: 教。直抵南天。祖謂難不可以苟免。獨留罽賓。時本國
0178b01: 有外道二人。一名摩目多。二名都落遮。學諸幻法。欲
0178b02: 共謀亂。乃盜為釋子形象。潛入王宮。且曰。不成即罪
0178b03: 歸佛子。妖既自作。禍亦旋踵。王果怒曰。吾素歸心三
0178b04: 寶。何乃構害。一至于斯。即命破毀伽藍。祛除釋眾。又
0178b05: 自秉至尊者所。問曰。師得蘊空否。祖曰。已巳得蘊空。
0178b06: 王曰。離生死否。祖曰。已巳離生死。王曰。既離生死。可施
0178b07: 我頭。祖曰。身非我有。何於頭。王即揮刃。斷尊者首。
0178b08: 白乳涌高數尺。王之右臂旋亦墮地。七日而終玄沙備云。
0178b09: 大小師子尊者。頭也不解作得主　玄覺遂徵云。且道斬斬不　汾陽昭別云。知師不　雪竇顯云。作
0178b10: 家君王。天然有在　黃龍新云。黃龍要問雪竇。既是作家君王。因甚臂落　徑山杲云。孟八郎漢又與麼去
0178b11: 天童華云。玄沙云。大小尊者。頭也不解作得主。師云。隨氀漢。玄覺徵云。且道斬斬不。師云。將釣。汾
0178b12: 陽別云。知師不。師云。將錯就錯。雪竇云。作家君王。天然有在。師云。提水放火。翠巖云。當時祖引頸。王舉劍。與
0178b13: 麼時。有人諫得住麼。至今無人斷得此公案。如今衲僧。作麼生斷。師云。莫要說夢。芭蕉云。賣寶撞瞎波斯。師
0178b14: 云。誣人之罪。瑯琊云。罽賓好一口劍。爭奈劍上無眼。尊者好箇師子。且不解返擲。師云。賊過後張弓。復云。這一
0178b15: 隊漢。被山僧勦絕了也。還見師子尊者麼。驀拈拄杖。卓一下云。修身慎行。恐辱先也　孤深頌云。本是山中
0178b16: 人。愛說山中話。五月賣松風。人間恐無價。
0178b17: 二十五祖婆舍斯多尊者
0178b18: 二十五祖婆舍斯多尊者。罽賓國人也。姓婆羅門。父
0178b19: 寂行。母常安樂。初母夢得神。因而有孕。既誕拳左
0178b20: 手。遇師子尊者。顯發宿因。密授心印。後適南天。至中
0178b21: 印度。彼國王名迦勝。設禮供養。時有外道。號無我尊。
0178b22: 先為王禮重。嫉祖之至。欲與論義。幸而勝之。以固其
0178b23: 事。乃於王前。謂祖曰。我解默論。不假言說。祖曰。孰知
0178b24: 勝負。彼曰。不爭勝負。但取其義。祖曰。汝以何為義。彼
0178c01: 曰。無心為義。祖曰。汝既無心。豈得義乎。彼曰。我說無
0178c02: 心。當名非義。祖曰。汝說無心。當名非義。我說非心。當
0178c03: 義非名。彼曰。當義非名。誰能辨義。祖曰。汝名非義。此
0178c04: 名何名。彼曰。為辨非義。是名無名。祖曰。名既非名。義
0178c05: 亦非義。辨者是誰。當辨何物。如是往返五十九番。外
0178c06: 道杜口信伏。芭蕉清云。譬如象馬悷難調。加諸楚毒。至于徹骨。方乃調伏　大陽玄云。蚌
0178c07: 鷸相持。死在漁人之手。乃云。何用繁言　徑山杲云。婆舍斯多。何用忉怛。當時若見他道。請師默論。不假言說。
0178c08: 便云義墮也。即今莫有與妙喜默論者麼。或有箇衲僧。出來道義墮也。我也知你向鬼窟裏作活計　楚石琦
0178c09: 云。我若作二十五祖。纔見外道入門。便連棒打出。豈不丈夫。更待他道請師默論。至於返五十九番。遠之遠
0178c10: 矣于時祖忽面北。合掌長吁曰。我師師子尊者。今日
0178c11: 遇難。即辭王南邁。達于南天。潛隱山谷。時彼國王。名
0178c12: 天德。迎請供養。王有二子。一名德勝。凶暴而色力充
0178c13: 盛。一名不如密多。和柔而長嬰疾苦。祖乃為陳因果。
0178c14: 王即頓釋所疑。又有術師。忌祖之道。乃潛置毒藥
0178c15: 于飲食中。祖知而食之。彼返受禍。遂投祖出家。祖即
0178c16: 與授具。後六十載。德勝即位。復信外道。致難于祖。不
0178c17: 如密多。以進諫被囚。王遽問祖曰。予國素絕妖訛。師
0178c18: 所傳者當是何宗。祖曰。王國昔來實無邪法。我所得
0178c19: 者。即是佛宗。王曰。佛滅已巳千二百載。師從誰得邪。祖
0178c20: 曰。飲光大士。親受佛印。展轉至二十四世師子尊者。
0178c21: 我從彼得。王曰。予聞師子比丘。不能免於刑戮。何能
0178c22: 傳法後人。祖曰。我師難未起時。密授我信衣法偈。以
0178c23: 顯師承。王曰。其衣何在。祖即於囊中出衣示王。王命
0178c24: 焚之。五色相鮮。薪盡如故。王即追悔。致禮師子。真嗣
0179a01: 既明。乃赦密多。密多遂求出家。祖問曰。汝欲出家。當
0179a02: 為何事。密多曰。我若出家。不為其事。祖曰。不為何事。
0179a03: 密多曰。不為俗事。祖曰。當為何事。密多曰。當為佛事。
0179a04: 祖曰。太子智慧天至。必諸聖降。即許出家。六年侍
0179a05: 奉。後於王宮受具。羯磨之際。大地震動。頗多靈異。祖
0179a06: 乃命之曰。吾已巳衰朽。安可久留。汝當善護正法眼藏。
0179a07: 普濟有。聽吾偈曰。聖人說知見。富境無是非。我今
0179a08: 悟真性。無道亦無理。不如密多聞偈。再啟祖曰。法衣
0179a09: 宜可傳授。祖曰。此衣為難故。假以證明。汝身無難。何
0179a10: 假其衣。化被十方。人自信向。不如密多聞語。作禮而
0179a11: 退。
0179a12: 二十六祖不如密多尊者
0179a13: 二十六祖不如密多尊者。南印度天德王之次子也。
0179a14: 既受度得法至東印度。彼王名堅固。奉外道師長爪
0179a15: 梵志。暨尊者將至。王與梵志。同白氣。貫于上下。王
0179a16: 曰。斯何瑞也。梵志忘預知祖入境。恐王遷善。乃曰。此是
0179a17: 魔來之兆耳。何瑞之有。即鳩諸徒眾。議曰。不如密多
0179a18: 將入都城。誰能挫之。弟子曰。我等各有術。可以動
0179a19: 天地。入水火。何患哉。祖至先。見宮牆有黑氣。乃曰。小
0179a20: 難耳。直詣王所。王曰。師來何為。祖曰。將度眾生。王曰。
0179a21: 以何法度。祖曰。各以其類度之。時梵志聞言。不勝其
0179a22: 怒。即以幻法。化大山於祖頂上祖指之。忽在彼眾頭
0179a23: 上。梵志等怖懼投祖。祖愍其愚惑。再指之。化山隨滅。
0179a24: 乃為王演說法要。俾趣真乘。謂王曰。此國當有聖人。
0179b01: 而繼於我。是時有婆羅門子。年二十許。幼失父母。不
0179b02: 知名氏。或自言纓絡。故人謂之纓絡童子。遊行閭里。
0179b03: 丐求度日。若常不輕之類。人問汝行何急。即答曰。汝
0179b04: 行何緩。或曰何姓。乃曰。與汝同姓。莫知其故。後王與
0179b05: 尊者同車而出。見纓絡童子。稽首於前。祖曰。汝憶往
0179b06: 事否。童曰。我念遠劫中。與師同居。師演摩訶般若。我
0179b07: 轉甚深修多羅。今日之事。契昔因。祖又謂王曰。此
0179b08: 童子非他。即大勢至菩薩是也。此聖之後。復出二人。
0179b09: 一人化南印度。一人緣在震旦。四五年內。返此方。
0179b10: 遂以昔因故。名般若多羅。付法眼藏。偈曰。真性心地
0179b11: 藏。無頭亦無尾。應緣而化物。方便呼為智。
0179b12: 二十七祖般若多羅尊者
0179b13: 二十七祖般若多羅尊者。東印度人也。既得法已巳。行
0179b14: 化至南印度。彼王名香至。崇奉佛乘。尊重供養。施無
0179b15: 價寶珠。時王有三子。曰月淨多羅。曰功德多羅。曰菩
0179b16: 提多羅。其季開士也。祖欲試其所得。乃以所施珠。問
0179b17: 三王子曰。此珠圓明。有能及否。第一王子。第二王子。
0179b18: 皆曰。此珠七寶中尊。固無踰也。非尊者道力。孰能受
0179b19: 之。第三王子曰。此是世寶。未足為上。於諸寶中。法寶
0179b20: 為上。此是世光。未足為上。於諸光中。智光為上。此是
0179b21: 世明。未足為上。於諸明中。心明為上。此珠光明。不能
0179b22: 自照。要假智光。光辨於此。既辨此已巳。即知是珠。既知
0179b23: 是珠。即明其寶。若明其寶。寶不自寶。若辨其珠。珠不
0179b24: 自珠。珠不自珠者。要假智珠。而辨世珠。寶不自寶者。
0179c01: 要假智寶。以明法寶。然則師有其道。其寶即現。眾生
0179c02: 有道。心寶亦然。祖歎其辯慧。乃復問曰。於諸物中何
0179c03: 物無相。曰於諸物中不起無相。又問。於諸物中何物
0179c04: 最高。曰於諸物中人我最高。又問。於諸物中何物最
0179c05: 大。曰於諸物中法性最大。徑山杲云。說得道理好。歸依佛法僧祖知是
0179c06: 法嗣。以時尚未至。且默而混之。及香至王厭世。眾皆
0179c07: 號絕。唯第三子菩提多羅。於柩前入定。經七日而出。
0179c08: 乃求出家。既受具戒。祖告曰。如來以正法眼。付大迦
0179c09: 葉。如是展轉。乃至於我。我今囑汝。聽吾偈曰。心地生
0179c10: 諸種。因事復生理。果滿菩提圓。華開世界起○祖因
0179c11: 東印度國王請祖齋次。王乃問。諸人盡轉經。唯師為
0179c12: 甚不轉。祖曰。貧道。出息不隨眾緣。入息不居蘊界。常
0179c13: 轉如是經。百千萬億卷。非但一卷兩卷汾陽昭云。勞尊者心力
0179c14: 　大溈智云。諸仁者還見二十七祖看經麼。行時跟不地。坐時心識似風飄。頌云。秋高月色連雲白。澹泊
0179c15: 禪心滋味長。歷歷分明今古意。何須特地更商量　天童覺頌云。靈犀翫月璨含輝。木馬遊春駿不。眉底一
0179c16: 雙寒碧眼。看經那得透牛皮。明白心超曠劫。英雄力破重圍。妙圓樞口轉靈機。寒山忘來時路。拾得相將
0179c17: 手歸。
0179c18: 
0179c19: 教外別傳卷二
