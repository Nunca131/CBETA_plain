0609a01: 浮石禪師語錄卷九
0609a02: 嗣法門人行浚等編
0609a03: 偈贊
0609a04: 古林寺募糧
0609a05: 世界未成此寺先。興歲序既行不動。此林中有偉人
0609a06: 勞。構軒楹頓空我相。善接雲朋百事皆具。一切現成。
0609a07: 十方歸望。若故居亭駢肩接踵絡繹如雲。日給不敷
0609a08: 用告檀那儘力施來泥多佛大。
0609a09: 十二時
0609a10: 夜半子。昨日纔完今日始。唯有無為學道人。終日凝
0609a11: 然貓捕鼠。
0609a12: 雞鳴丑。一覺翻身便抖擻。無端豎起銕脊梁。驚得泥
0609a13: 牛銜月走。
0609a14: 平旦寅。披起衲衣開大門。踢醒巖前睡菸菟。佛祖都
0609a15: 來一口吞。
0609a16: 日出卯。萬仞山頭先已巳炤。入廛垂手沒疏親。兔兒不
0609a17: 食窠邊草。
0609a18: 食時辰。一眾都餐不溼羹。偃鼠飲河非吾種。大鵬劈
0609a19: 海取龍吞。
0609a20: 禺中已巳。萬行花敷普賢智。豈做尋常鱉鼻蛇。養長頭
0609a21: 角興雲雨。
0609a22: 日南午。分明打出三更鼓。金毛獅子忽翻身。木馬嘶
0609a23: 風叫冤苦。
0609a24: 日昳未。大白牛車平等賜。雖有小根小莖來。不效瞿
0609a25: 曇羊鹿濟。
0609a26: 晡時申。打得獼猴箇箇惺。直教不外攀花手。便是如
0609a27: 來清淨身。
0609a28: 日入酉。窗禽也解尋窠走。須臾大地黑漫漫。千聖從
0609a29: 來不知有。
0609a30: 黃昏戌戍。我家獵犬當門立。管你千賢萬聖來。劈面一
0609b01: 口要見骨。
0609b02: 人定亥。野豬帶箭攻人稼。震威一喝豁然惺。一輪明
0609b03: 月當空掛。
0609b04: 山中四威儀
0609b05: 山中行。楖栗橫擔破白雲。上層巒。遠眺愈精神。
0609b06: 山中住。卓立懸崖無所繫。者一層。那個人敢履。
0609b07: 山中坐。爐焚柏子香易過。峭巍巍。冷眼俱覷破。
0609b08: 山中臥。月移松影穿窗過。蝶夢斷。不識人間路。
0609b09: 示鑒可禪人
0609b10: 屈指參隨已巳十年。鵬程尤滯半途邊。直教展翅南溟
0609b11: 候。得座披衣事事全。
0609b12: 觀音大士
0609b13: 稽首大悲王。能拔諸有苦。一手援一道。六道悉安妥。
0609b14: 欲與一切樂。是樂等於我。若有一不肖。罪自心未普。
0609b15: 眾生何所之。但向染邊趣。捨自尊貴身。說法示同類。
0609b16: 日月掌中擎。晝夜永立佇。引入聞思修。共證圓通智。
0609b17: 又
0609b18: 眾生好染不知非。大士隨機現白衣。瓶瀉柳頭甘露
0609b19: 水。得霑一滴世間稀。
0609b20: 又
0609b21: 鬚髮青疏。慈容滿月。跏趺端坐。度諸苦厄。將錢買餅
0609b22: 人盡知。拈出瓦瓶誰測識。要測識。問取嘉禾孫和石。
0609b23: 又
0609b24: 誰家籃裏無金鯉。賣弄人前努著嘴。不辭提得臂兒
0609b25: 酸。要使人人暗相委。暗相委一段風流徹骨髓。
0609b26: 又
0609b27: 渺渺洪波不易尋。多年撈摸始相親。今朝豈是閒提
0609b28: 出。要使閻浮人見真咄。
0609b29: 又
0609b30: 普門大士示多身。遍歷塵間六道行。逆順強良慈一
0609c01: 體。故將多手接多情。
0609c02: 又
0609c03: 普門大士狀千般。隨相生情被孰瞞。昨日入廛今出
0609c04: 海。何曾異卻半毫端。
0609c05: 又
0609c06: 不向街頭賣。冷坐待人來。問著籃中物。言魚口錯開。
0609c07: 達磨
0609c08: 一函經一拄杖。一箇缽盂隨身放。梁皇殿上聖亦無。
0609c09: 少室峰前法豈剩。默然趺坐語如雷。九十六種俱膽
0609c10: 喪。接得神光一個兒。斷臂安心作榜樣。
0609c11: 又
0609c12: 杖頭經腳下葦。褰裳濡足誰相委。不因走入驚人浪。
0609c13: 那得竿頭稱意魚。
0609c14: 又
0609c15: 採寶須憑識寶人。陽春雪曲孰曾聞。不是祖師來太
0609c16: 早。要留樣子曉兒孫。
0609c17: 壽亭侯
0609c18: 協力匡先主。全憑偃月刀。七軍謀已決。三足鼎時操。
0609c19: 破壁光炎漢。封金壓魏曹。書中明底事。儘可悟英豪。
0609c20: 天童密和尚像贊
0609c21: 一條白棒不離宴坐。是聖是凡毫無放過。打斷命根
0609c22: 猶未歇手。直待再蘇有出身路。出身路。未舉棒前都
0609c23: 蹉過。
0609c24: 又
0609c25: 世壽七十七。說法二十五。萬指常繞圍。半字何曾吐。
0609c26: 牽出楊岐三腳驢。便教認取玄沙虎。
0609c27: 邵先生遺真
0609c28: 心宇邵先生。余生未相識。所以睹尊容。是非莫能決。
0609c29: 或曰是先生。余乃未敢諾。或曰非先生。余亦未敢別。
0609c30: 不諾不別間。恰與先生合。先生達生理。故曰帶不來。
0610a01: 先生達死理。故曰帶不去。不來與不去。此是無生訣。
0610a02: 無生無不生。生生繼不絕。臨行三囑言。子孫遵未歇。
0610a03: 於此見先生。先生奚生滅。
0610a04: 冶堂孫居士小像
0610a05: 童子倚杖而立。冶翁執拂而坐。余欲發其高誼。未敢
0610a06: 輕意露布不露布午夜正明天曉不露。
0610a07: 一空禪師小像
0610a08: 秦山曾結社東塔共參。隨破家散宅後。天涯各自趨。
0610a09: 愧我多飄泊。羨君獨掩扉兀坐。三十載陶然如一日。
0610a10: 生平不露頭角。臨終稍吐風規咄。莫待夜行剛把火。
0610a11: 直須當道與人知。
0610a12: 湘南居士乞題行樂
0610a13: 長松下怪石旁。揮羽扇坐琴床。一段天機急須自薦。
0610a14: 討盡世間便宜。不落思筭徬徨。待伊轉得身時。方好
0610a15: 喫余痛棒。
0610a16: 明湛法師像
0610a17: 聽出聲。見超色。一點孤明湛然不息。有時陞座談經。
0610a18: 有時跏趺靜默。欲識阿師行履。不落聖凡階級。
0610a19: 俞秋來小像
0610a20: 是僧非僧。是俗非俗。三教精通。百氏咸熟。突出烏珠
0610a21: 仔細看。展開兩手是什麼。非但淨名杜口鼻。祖也道
0610a22: 不識。
0610a23: 白齋律師像
0610a24: 四大本空人人著相。五蘊非有。念念攀緣著相故。莫
0610a25: 肯捨其一毛攀緣。故誰能空於一念。一念若空捨全
0610a26: 身。不吝四相。不著燃諸體。何難顧爾白齋。其見是歟。
0610a27: 兩手秪存五指。一身備及萬行。古之藥王善見即今
0610a28: 白齋。今之白齋即古藥王善見。分實不分相。原無相。
0610a29: 渾古今為一體。濟五濁而無方。
0610a30: 先老和尚贊
0610b01: 銅棺山頂大徹。禹門堂上親傳。一條白棒振起。濟北
0610b02: 將墜之綱宗。六坐道場直指積劫沉埋之故寶。若貧
0610b03: 兒遇王父受用無窮。似病子得良醫了生脫死。慈悲
0610b04: 莫及恩大難酬。當年不遇提攜。今日何從得識。寤寐
0610b05: 尋思無可酬。舍己巳從人堪報德。
0610b06: 又
0610b07: 若言是我師。我師已巳去世。若言非我師。面目渾不異。
0610b08: 是與不是總皆虛。我師之真紅冶知。
0610b09: 又
0610b10: 老漢從來沒樣。丹青妄描其狀。若還是我本師。那有
0610b11: 閒功坐上忙。忙六道拯迷流。度盡眾生方了願。
0610b12: 又
0610b13: 描也描不成。畫也畫不就。通身一條棒。棒下令人透。
0610b14: 果能透體露。堂堂無別有咄。
0610b15: 巖芝師小像
0610b16: 纔出龍池門。開闢罄山去。今將四十年。撐天并拄地。
0610b17: 有耳誰不聞。有眼誰不見。露柱掛燈籠。山門朝佛殿。
0610b18: 一生參學事已巳成。兩手相扶猶不放。
0610b19: 護法鎮府楊公像贊
0610b20: 堂堂楊公。維周之虎。世出名胄。在夫子所。爰及公身。
0610b21: 繼光乃祖。不煩一矢。定茲南土。吳民艾安。辭祿養素。
0610b22: 德望信人。功烈遠播。晚歸法王。作法金湯。追美大年。
0610b23: 為紀為綱。物外世間。並濟休光。眉宇豐隆。實維楊公。
0610b24: 南山有松。媲美斯容。
0610b25: 侍者純素為師祖洞然請題像贊
0610b26: 欲識洞然師。從來未常晤。忽見紙上的怳然。如會過
0610b27: 者個即洞然。只恐成差誤者個非。洞然眉目誰遮護。
0610b28: 直須掇轉太虛看。萬象光中全體露。亭亭兮玉樹丰
0610b29: 標。凜凜兮冰壺襟度。琅玕山裏建叢林。玅泉堂上真
0610b30: 慈父。輪珠靜坐默無言。從教海底旋烏兔。咄懸向高
0610c01: 堂。松蒼石古。
0610c02: 雲停耿居士像
0610c03: 身居濁世意尚清閒。屠刀放下與佛齊肩。參禮多方
0610c04: 知識。唯求一著機先。誠為法門弟子。世儒拱手推賢。
0610c05: 仁廉義廉。青草卓卓白雲邊。道弘德弘。綠水涓涓。碧
0610c06: 澗中。踏翻大海。踢倒孤峰。咄。這裏識得。不枉覿面相
0610c07: 逢。
0610c08: 見月律師像
0610c09: 持戒但束朿身。非身何所束朿。當頭能坐斷。是名真見月。
0610c10: 雲山居士像贊
0610c11: 雲山自古兩相依。雲作山裳山作居。脫去遍空籠宇
0610c12: 宙。收來小塢可藏伊。花開碧軸家常畫。水瀉清泉供
0610c13: 客炊。彼此互為誠自得。天然一種不思議。
0610c14: 自贊
0610c15: 孤卓首座請
0610c16: 行也然。坐也然。語也然。默也然。行坐語默體安然。從
0610c17: 來本體難描畫。畫出誰知失本然。欲本然。卓卓孤峰
0610c18: 獨頂天。
0610c19: 範圍首座請
0610c20: 者漢本來沒樣。丹青怎生描狀。認取者個便是摘花。
0610c21: 碓杵頭上不假摩。醯隻眼。洞徹元初意況。總然畫得
0610c22: 成渠。也是範圍模樣。
0610c23: 無奇西堂請
0610c24: 自他有異。形影還同。兩沒交涉。吞吐虛空。隨緣不變
0610c25: 兮突出難辨。不變隨緣兮觸處皆逢。咄。正恁麼時。隨
0610c26: 緣耶。不變耶。今日斬新翻舊案。曹谿無底水無痕。
0610c27: 均實監院請
0610c28: 先天不生後天不滅。正恁麼時。丰姿越格。握臨濟之
0610c29: 吹毛。截野狐之窠窟。乘慈明之巨舟。拯苦海之沉溺。
0610c30: 慣將一喝驗來機。耳聾三日求人識。
0611a01: 拳石都監請
0611a02: 者老漢禪不明教不諳律不持佛不念脫體無依道
0611a03: 方一貫噫到底還他肌骨好不搽紅粉也風流
0611a04: 山衣書記請
0611a05: 不譚玄不說玅三拜得髓鼻祖已巳道整衣就座又如
0611a06: 何千古萬古令人造
0611a07: 古余書記請
0611a08: 咄哉者漢全沒思筭聖亦不希凡亦不厭好不自誇
0611a09: 歹常自見輕輕拈出口頭句落草求人續正傳
0611a10: 祖田知客請
0611a11: 前三三後三三一領袈裟搭半肩剛然洞徹其中旨
0611a12: 天上人間事不凡
0611a13: 碧岑禪人請
0611a14: 手持麈尾默無言一領袈裟搭半肩直視兩傍筵下
0611a15: 眾箇中誰不占機先
0611a16: 玉田知客請
0611a17: 諸佛出世唯為一事脫珍御服著弊垢衣隱勝現劣
0611a18: 捨淨入穢者漢無端走入群隊被人問著一事料你
0611a19: 開不得嘴
0611a20: 雪屏知客請
0611a21: 智者不自贊自贊即是愚除卻愚與智於中作麼題
0611a22: 欲題題極處惟有自家知
0611a23: 白菴維那請
0611a24: 咄哉者漢無一可羨羡自幼家貧失學未老氣血先弱
0611a25: 不貴門庭熱鬧秪圖賢衲數人各各冰霜節操永繼
0611a26: 太白傳燈
0611a27: 楚雲西堂請
0611a28: 天童一會人惟汝不唧溜祖師向上事晝夜苦參究
0611a29: 鈍置二十年方識自家醜欲作他家兒莫效伊做就
0611a30: 徹底盡掀翻斬新成活計針眼裡跳剎竿頭遊戲
0611b01: 始可入廛垂手定然出類拔萃
0611b02: 孤巖副寺請
0611b03: 太白峰前事分明舉似伊手中拈白拂腳下謾針錐
0611b04: 那邊別有真消息只許渾家父子知
0611b05: 古天知藏請
0611b06: 影從形生形從心生心若不生形影皆空空原不空
0611b07: 玅化無窮無窮妙化背覺合塵一條白棒天下縱橫
0611b08: 啟迷為悟點銕成金能所不立物我互融上行下效
0611b09: 永繼祖燈
0611b10: 松源書記請
0611b11: 手拈白麈尾用處不思議未具超方眼誰人識得你
0611b12: 蠱門書記請
0611b13: 眼裡無觔皮下沒血原來似箇傀儡抽牽便露醜拙
0611b14: 咄誰知正法眼向者瞎驢滅
0611b15: 白嶠西堂請
0611b16: 者漢幼愚拙文義全不識老大自知非心常懷映雪
0611b17: 半點不相瞞盡情為伊說春風原不在花枝至體從
0611b18: 來無簡擇
0611b19: 育焉知客請
0611b20: 者漢為人別無指示一條白棒令人悟去悟與不悟
0611b21: 有何憑據獅子解翻身韓盧唯逐塊一一檢點分明
0611b22: 豈肯放去放與不放自家知珍重兒曹莫效伊
0611b23: 佛階書記請
0611b24: 本來無面目特地五十七半點不相瞞渾身皆露出
0611b25: 江南去復來刺腦入膠漆若再打之遶何日是休日
0611b26: 今欲作退藏佛階代我劃
0611b27: 雪岑書記請
0611b28: 像像像者裏寫得著方顯真見量非但出人頭地千
0611b29: 聖無不遜讓
0611b30: 法喜長老請
0611c01: 十九出家三十見道正眼看來堪發一笑且道笑箇
0611c02: 甚麼一片白雲橫谷口幾多歸鳥自迷巢
0611c03: 演教退長老請
0611c04: 咄哉者漢無一可羨羡禪未經參道豈預諳唯喜恬退
0611c05: 善推過量榮辱不形毀譽莫辨不掩他長不遮己巳短
0611c06: 一切時中二空為觀若真吾嗣理當一貫
0611c07: 鈍斧禪人請
0611c08: 者漢從來不住相妍妍醜醜非其狀蓋色騎聲絕見
0611c09: 聞塵塵剎剎自呈樣功德天黑暗女癩狗泥豬咸共
0611c10: 體只為初時一念迷直至於今立彼此巧施爐
0611c11: 情襟大舉鉗鎚鎔固執縱逢錯節事難分自有人間
0611c12: 鈍斧子
0611c13: 雪衣知客請
0611c14: 道為率性之源身為載道之器器潔則形端影直源
0611c15: 淨則響順聲和影直故皈從者眾響順故感化者深
0611c16: 凡為化導之師荷擔法門之任莫不從修身養性始
0611c17: 惟閒居慎獨乃為得之且道如何是慎獨底事一領
0611c18: 布衣光似雪雒陽歸後不曾緇
0611c19: 靈常書記請
0611c20: 雖坐鬘徑峰實在國山院彼此沒囊藏拈出與人薦
0611c21: 直下識得渠真假俱是幻緇素若分明堪為我法眷
0611c22: 撮土作香焚是名真供養
0611c23: 五空侍者請
0611c24: 無道可尊無法可說得座披衣應箇時節眾中雖有
0611c25: 玅吉祥擬欲白椎遭點額
0611c26: 大圓書記請
0611c27: 這老漢沒崖岸法界以為身虛空是其量五湖衲子
0611c28: 孰知蹤四海高人咸罔測惟有丹青顧周望妙筆輕
0611c29: 輕能寫出拈條白棒按來機打得心空及第歸更有
0611c30: 一般相為處入門頻喚點茶來
0612a01: 了幻知客請
0612a02: 老漢從來據實不會無端捏出蕩除佛祖玄妙掃空
0612a03: 魔外妖孽手拈白拂按來機覿體為伊渾莫測唯有
0612a04: 禪人字了幻多載相隨方始諳冷地思量無可酬權
0612a05: 請丹青寫模樣他年懸向草堂前管取野狐自潛狀
0612a06: 法音侍者請
0612a07: 麤眉細目髮白齒落老老大大何勞做作不若放下
0612a08: 身心隨處逍遙快樂
0612a09: 寄菴首座請
0612a10: 描不成畫不就這個阿師從何逗漏三尺麈尾信手
0612a11: 拈七尺烏藤豎背後識得伊家親做處方堪踞坐獨
0612a12: 稱尊
0612a13: 佛杲後堂請
0612a14: 最甘清淡絕攀緣一種平懷樂性天高據猊床提正
0612a15: 令橫拈麈尾驗來賢燈傳太白堂中焰花吐祇園樹
0612a16: 裏顏見徹老僧真面目滿林綠葉蔭春巔
0612a17: 其生書記請
0612a18: 咄哉者賊有甚奇特指鹿為馬喚龜作鱉禪不用參
0612a19: 法無可說慣將三日耳曨案要使衲僧當下徹
0612a20: 梵點知藏請
0612a21: 老僧無面目從緣示幻蹤夢中瞠笑眼筆底現慈容
0612a22: 悟真元無體了相亦非身身體兩無處分身遍剎塵
0612a23: 慎獨監院請
0612a24: 者漢從來無相恰被丹青描狀處已巳唯好謙和待人
0612a25: 專於敬讓說法不通文義治家一味小樣元是沒搭
0612a26: 煞的阿師何用焚香供養
0612a27: 竺堂後堂請
0612a28: 者箇阿師不立規則鬧市裡安身深山裡作活慣用
0612a29: 烏豆法擒取白拈賊佛魔俱掃鬼神莫測今朝圖出
0612a30: 在人前一生醜拙難埋沒
0612b01: 石丰維那請
0612b02: 你若是我有文無質我若是你有質無文你我不二
0612b03: 文質彬彬非學就是天生一團錦繡五彩粧成乾坤
0612b04: 有改至體常存信手拈來無剩法明明一道古猶今
0612b05: 大育知事請
0612b06: 幻寓七十翁潦倒渾無用強應別山招始見慈悲重
0612b07: 頗有濟眾心奈無法可剩若更打葛藤豈有休歇分
0612b08: 履冰知客請
0612b09: 老僧真面目原非有相狀迥出於言思亦超於限量
0612b10: 卻在筆尖頭露出者模樣若道是我真眚見空花像
0612b11: 若道非我真覓波離水上忽被無舌人喚作浮和尚
0612b12: 用中知客請
0612b13: 不落有無中間突出拋鉤撒網不徒自得在頃刻間
0612b14: 坐七處道場於剎那際了我為僧事今朝收起絲綸
0612b15: 方可逍遙自適
0612b16: 文瑞侍者請
0612b17: 昔緣不昧今還覲侍奉多年若最初願子時時頻返
0612b18: 炤有朝忽悟趙州無
0612b19: 曉宗侍者請
0612b20: 人我相空是非莫論善應來機說法無吝七坐道場
0612b21: 宛如一眴此是阿誰福城老漢
0612b22: 陳羽翀居士法名行岑請
0612b23: 見月休觀指歸家罷問程空堂唯獨坐對面孰知音
0612b24: 噫指天指地沒人會七尺藤條兩手扶
0612b25: 疊山西堂請
0612b26: 鏡裡花水中月看去則有拈來是無明眼漢向未落
0612b27: 有無之際見得徹去便自拍掌呵呵大笑云元來老
0612b28: 和尚在者裡
0612b29: 頑衲知藏請
0612b30: 天庭髮短地角鬚長上下勿稱笑倒傍觀言中有深
0612c01: 意笑裡露吹毛一句括人天幾曾容眹跡
0612c02: 純素教授請
0612c03: 撥轉上頭關佛眼覷不見惟許過量人可通者一線
0612c04: 氣類自相投風神全體現拈起一莖草便作吹毛劍
0612c05: 蹈先侍者請
0612c06: 瘦有精神老無倦態鼓兩片皮說法無礙掃不空習
0612c07: 驅自欺怪世出世間人重事老僧看去總成獃
0612c08: 慧曉知藏請
0612c09: 渠不是我眼裏無觔我不是渠未到無心從來自家
0612c10: 斷何用他人評多少阿師聞是說端然趺坐學無心
0612c11: 莫謂無心便是道無心猶隔兩三重識得隔頓超出
0612c12: 者點機須透徹
0612c13: 周公魯居士請
0612c14: 渠無我不立我無渠不尊渠我原無異法界示分身
0612c15: 四生等一子三界視同人故拈者條棒棒棒啟迷津
0612c16: 若雷知藏請
0612c17: 尸陀林案閱知歸聞舉薰風永絕疑不是兩番霜雪
0612c18: 冷怎教五葉競芳菲
0612c19: 梵音禪人請
0612c20: 日中陽焰火裡晶冰從無而有隨處現身有既不有
0612c21: 無豈真無手持一柄拂終日嘴盧都
0612c22: 默化禪人請
0612c23: 咄者裡那個落得一點墨著得一毫色卻向皮毛上
0612c24: 寫幾筆也道像者老賊若要像者老賊須向三日耳
0612c25: 聾中透徹始得
0612c26: 天籟禪人請
0612c27: 手拈玉麈面朝南正坐當軒孰敢攀縱有佛魔難近
0612c28: 傍天然氣概出人間
0612c29: 恒悟禪人請
0612c30: 默時說說時默大施門開無壅塞者裡分明見得親
0613a01: 便是渠儂真面目
0613a02: 雪苔副寺請
0613a03: 者老漢真自在世出世間法看得總平懷唯拈箇拂
0613a04: 子要人明主宰劫石可移動此心寧變改咄
0613a05: 石門維那請
0613a06: 天庭無剩髮地閣有長鬚少小不勤學老大徒傷悲
0613a07: 一片疑情時難撒手十七年來未嘗解帶不透諸佛
0613a08: 出身處直至如今安慶快原來是箇鈍根阿師石門
0613a09: 何用焚香拜
0613a10: 
0613a11: 
0613a12: 
0613a13: 
0613a14: 
0613a15: 
0613a16: 
0613a17: 
0613a18: 
0613a19: 
0613a20: 
0613a21: 佛事
0613a22: 報恩結制掛板師呈板云此乃百丈之遺規祖庭之
0613a23: 號令懸之則天長地久為紀為綱鳴之則應時識候
0613a24: 有收有放等古今於一致齊寡眾於一儀正當恁麼
0613a25: 時一句作麼生道一陣薰風吹古殿五葉優曇開報
0613a26: 恩。
0613a27: 廣慧結制掛板叢林始建法席初開凡聖交參龍蛇
0613a28: 共聚若無規矩難正方圓是以丈祖置此為僧堂之
0613a29: 號令一眾之紀綱嚴整威儀肅恭齋法推窮諦理以
0613a30: 悟為期諸佛因此以圓成列祖藉此以了徹天龍欽
0613b01: 此以護持魔外仰此以歸從誠萬世之良規千塗之
0613b02: 妙轍亙古亙今永無移易者舉板云大眾直下了得
0613b03: 奚假繁詞脫或未能再通一線遂擊一下云祖令既
0613b04: 行於此日五葉千燈事轉新。
0613b05: 天童本師密和尚忌日拈香生無親死無間千里同
0613b06: 風我道一貫人人盡道今日是天童先和尚三週不
0613b07: 肖徒未免隨世倒見雖然菜羹糲飯不成奠唯願吾
0613b08: 師展笑顏。
0613b09: 雪嶠和尚訃音至拈香語風居千指庵長年快活懶
0613b10: 下人間一管筆壓倒五湖騷客半肩髮濫同三界愚
0613b11: 凡纔見灑灑落落已巳上凌霄峰頂俄然痴痴憨憨又
0613b12: 在五老峰前也不管佛殿荒蕪也不惜祖庭秋晚六
0613b13: 合藏於胸次靈符懸於肘間有人問著西來意怒目
0613b14: 睜睛痛詈言末後受黃公三請幡然辭卻徑山法幢
0613b15: 豎於四處法語播於塵寰非唱導之日促乃世壽之
0613b16: 年高家離久而應歸轉鶴髮而童顏如是則當以奠
0613b17: 為慶以悲為歡惟冀常寂光中瞠開笑眼。
0613b18: 本師密和尚十週掃塔拈香十載親而不到一朝到
0613b19: 而不親從來別館池塘內一對鴛鴦畫不成象王回
0613b20: 旋獅子嚬呻出頭外望為覓知音幸入吾師鑒恩深
0613b21: 莫可論插香云權焚一撮土聊爾塞人睛大眾且道
0613b22: 因甚如此不捐世俗常情見誰敢當堂面至尊。
0613b23: 一空師起龕師以杖敲云敲開龕板便見舊人指出
0613b24: 衣珠方知故寶知也見也如人飲水冷煖自知敲兮
0613b25: 指兮信手拈來和盤托出吾兄雖則二俱坐斷一亦
0613b26: 不居簡點將來未為盡善何則不見道枯木巖前端
0613b27: 坐易夜明簾外轉身難且道如何是轉身一句又敲
0613b28: 龕云到江吳地盡隔岸越山多。
0613b29: 舉火性火真空性空真火既為一體無處可躲所以
0613b30: 道人人常光現前箇箇壁立萬仞吾兄留心此道三
0613c01: 十餘年以火炬打圓相云還知有者箇消息麼如或
0613c02: 未然不妨更下箇註腳擲下云烈燄光中親透過從
0613c03: 今撒手坦然行。
0613c04: 徹空禪人火徹空徹空快便難逢風行草偃水到渠
0613c05: 成不假半點安排力自然露出本來珍以火炬作圓
0613c06: 相云更向者裡透徹涅槃生死俱空。
0613c07: 德行典座起龕當陽坐斷未是到家平坦游行猶然
0613c08: 錯路直須向荊棘林中透出方名勇猛丈夫且道荊
0613c09: 棘林中作麼生透出以杖畫地云何勞滄海變當下
0613c10: 與君通遂引龕而行。
0613c11: 十方禪人火十方十方無可比量縱橫自在洞達無
0613c12: 疆處生死流驪珠獨耀於滄海踞涅槃岸桂輪孤朗
0613c13: 于碧天你我聖凡盡是虛聲生死涅槃同於昨夢擲
0613c14: 火炬云若向者裡薦得便能獨步大方。
0613c15: 息塵茶頭火息塵息塵塵息名空空雖不住住亦非
0613c16: 塵然雖如是非為究竟且道如何是究竟處頻燒鍋
0613c17: 底湯纔熱灶若停煙水自涼果能諦信其中旨觸處
0613c18: 光明遍界香。
0613c19: 純覺禪人火以火炬敲空云敲空作響擊木無聲於
0613c20: 茲薦得純覺遺身其生也春枝發萼其死也秋葉歸
0613c21: 根不入榮枯之相安知己巳力乃充擲火炬云咄。
0613c22: 隱凡靜主火諸行無常示生滅法生滅滅已巳寂滅為
0613c23: 樂於寂滅中無聖可成無凡可隱一味平懷泯然自
0613c24: 盡其生也春萌夏茂其死也秋收冬藏天有四時而
0613c25: 成一歲人有四相而成一生還知不隨四時之榮枯
0613c26: 不被四相之生滅者麼舉火炬云佛殿階前石獅子
0613c27: 大洋海底鐵崑崙擲下火炬。
0613c28: 得心火頭火寒是火熱是冰者裏會得是真得心若
0613c29: 還不會以火把打圓相云難逃者裏安身噫泥牛昨
0613c30: 夜遭漂泊直至如今不見蹤。
0614a01: 南天竺國僧羅漢揜龕弗住西乾入大唐驅驅萬里
0614a02: 為參方腳跟未動身先到四座名山掌上看不避寒
0614a03: 暄尋古跡但隨信施結良緣我今雖把龕門揜正體
0614a04: 何曾有間然。
0614a05: 起龕當陽曉示同道方知覿體提持全資識者卓拄
0614a06: 杖云若向者裏透得便可以撒明月珠噴旃檀氣如
0614a07: 或未然更通一線拽拄杖引云隨我來也。
0614a08: 舉火打圓相云括盡乾坤包藏萬有任爾十聖三賢
0614a09: 儘力跳他不出茲者亡過羅漢托生西域圓寂中華
0614a10: 兩土勝緣資生頗足雖不能光揚佛日接物利生一
0614a11: 片仁慈十方修德蒲團午夜淨念堅持正好百年聚
0614a12: 首誰料一旦告終如今既然到此可謂世緣畢備末
0614a13: 後殷勤截斷路頭一堆猛燄且道畢竟向什麼處去
0614a14: 劫火洞然毫末盡青山依舊白雲中。
0614a15: 淨如禪人火憶汝曾參金粟禪灶紅眼豁識生緣而
0614a16: 今老大都忘卻天上人間快活仙纔聚首已巳三年箇
0614a17: 事須知一著先脫體本無元字腳生來死生總脩然
0614a18: 攛下火今朝撇下娘生褲一道紅光燼目前。
0614a19: 映山禪人火纔入空門未幾年便招此疾日長眠行
0614a20: 學兩途難已已巳巳無奈多生業力牽不逢點出金剛體
0614a21: 奚識輪迴沒變遷以炬打圓相中點云咦汝能諦信
0614a22: 其中旨臘月梅花到處鮮。
0614a23: 了幻上座起龕師以杖敲云寸板藏身未是長直須
0614a24: 赤體露堂堂藏露兩途俱坐斷翻身便是法中王隨
0614a25: 我去莫遲延復敲云只將者點真消息永作人間脫
0614a26: 苦方。
0614a27: 舉火了幻幻緣何必了緣生生處即無生劫火洞然
0614a28: 毫末盡青山端在白雲中今日為汝重註破人間天
0614a29: 上任縱橫復打圓相云須記取莫朦朧自從撥出寒
0614a30: 爐火世世將來續祖燈。
0614b01: 靈虛禪友封龕師詣龕前以杖擊三下云葉落林空
0614b02: 霜滿天西風吹沒渡人船今朝撇下娘生褲收拾龕
0614b03: 中假我關復擊云假我關靈虛當下絕塵凡喝一喝
0614b04: 拽杖便行。
0614b05: 聖恒知客火一生參學事將成長夜昏沉忽爾侵了
0614b06: 得此身原是幻誰生誰死絕諸塵虛明自炤非心力
0614b07: 脫體無依孰聖恒轉身句子親相示月掛秋空分外
0614b08: 明。
0614b09: 慧覺火慧覺兄慧覺兄春風吹暖柳垂青景德堂前
0614b10: 曾覿面歸家自不涉途程所以道只此見聞非見聞
0614b11: 無餘聲色可呈君我今更助一把火管取通身手眼
0614b12: 明遂攛下火炬。
0614b13: 古余維那父母姊靈骨入塔一子出家九族生天古
0614b14: 人垂語話不虛傳舉靈骨云大眾會麼不因樵父指
0614b15: 怎到葛洪家。
0614b16: 彌勒慈氏開光法身無相法眼無涯無相故端居兜
0614b17: 率無涯故普現人間本有常光爍太虛從來不受塵
0614b18: 遮掩只因隱實施權一任有開有閉不妨錦上更鋪
0614b19: 花有意氣時添意氣隨身布袋沒些些等施所求無
0614b20: 不遂十字街頭等個人自笑至今猶未遇大眾且道
0614b21: 還有遇底時節麼豎拂子云時時示時人時人自不
0614b22: 識。
0614b23: 慧津上座火師舉火炬云來無所從去無所至巍巍
0614b24: 不動分明舉似所以道處處真處處真塵塵盡是本
0614b25: 來人真實說時聲不現正體堂堂沒卻身慧上座向
0614b26: 這裏薦得自然上無攀仰下絕己已躬生死涅槃同於
0614b27: 昨夢一切蕩然無罣礙便是逍遙出世人其或未能
0614b28: 老僧贈汝一把火留取人間作慧津。
0614b29: 法孫等即掩龕半生參學事方周正欲陞堂啟後眸
0614b30: 不把音聲為佛事便將身教示同流老僧為汝將龕
0614c01: 掩惟恐令人錯較量以杖三卓云關。
0614c02: 龍池萬如和尚入塔云無生而生者法性之隨緣生
0614c03: 實無生者隨緣之不變隨緣不變故山光水色頭頭
0614c04: 彰古佛真機不變隨緣故鳥韻松聲法法演圓常妙
0614c05: 偈所謂性相平等體用一元從來無我無人畢竟誰
0614c06: 生誰滅惟我法兄萬翁大和尚以淨法界為身本無
0614c07: 出沒大悲願力示現受生既受生已巳作人天之模範
0614c08: 為末世之津梁由是三坐道場說法二十餘載所化
0614c09: 弟子得一知半見者不可枚舉親承印可續佛慧命
0614c10: 者五十餘座可謂光前裕後越古超今者矣私謂說
0614c11: 法既久化導日長所化之機不生難遭之想懈與進
0614c12: 脩反荒道業是以上年十月二十九日身示微恙忽
0614c13: 爾告終嗚呼頓令山花失彩松檜生愁白雲低影黃
0614c14: 鳥哀鳴致使七眾無依如失怙恃欲求耳提面命之
0614c15: 誨安可復得凡有心者莫不追悔而進修正見我兄
0614c16: 去留得所順逆皆權以杖指塔云大眾看看還有這
0614c17: 個光明幢在高不可攀堅莫能動生凡育聖之胚胎
0614c18: 袪邪怖惡之標幟天龍擁護神鬼欽崇正恁麼時我
0614c19: 兄全身奉重石室安居一句作麼生道地靈出人傑
0614c20: 源遠定流長卓拄杖起座。
0614c21: 五空徒封龕師以杖指龕云生從這裏出死從這裏
0614c22: 入生死本來空焉有真出入故經云性真常中求於
0614c23: 去來迷悟生死了不可得真常之性則不問且道這
0614c24: 裏是甚麼所在還會麼鄉村四月閒人少採了蠶桑
0614c25: 又插田且喜吾徒撥轉生機別行一路世出世間俱
0614c26: 坐斷管教凡聖不相通。
0614c27: 仲濂汪居士封龕師以杖擊龕云一生為眾太忙生
0614c28: 累得身心兩不寧予昔有書曾己已勸今朝欲作豈能
0614c29: 行人天福果雖勤辦佛祖單傳荷未能以手掩龕云
0614c30: 老僧親手將龕掩待汝抽身喝下明。
0615a01: 雜著
0615a02: 報恩齋單引
0615a03: 赤烏始創無三寶處建立三寶石佛浮來可思議中
0615a04: 不可思議嚴淨莫先於毘尼宏範孰過於禪道欲使
0615a05: 法雲常聚戒月恒輝大開香積廣接雲臨須憑善信
0615a06: 竭力施來一任衲子橫咬豎嚼助我飽參報君多福。
0615a07: 禪智齋單引
0615a08: 夫叢林者乃聚眾之所也草聚而有靈芝木聚而有
0615a09: 巨材水聚而有鯤鯨僧聚而有聖賢草孤則偃木孤
0615a10: 則斜水孤則臭僧孤則野未見少法不仗相資相助
0615a11: 而成也草木以雨露為資鯤鯨以水深為資僧眾以
0615a12: 信施為資一缺所資道無可辦福無可求是以僧仗
0615a13: 信施而辦道俗仗眾僧而求福所以財法二施等無
0615a14: 差別。
0615a15: 題十八羅漢圖
0615a16: 余聞十八大士曾領旨於靈山俱登四果權現形於
0615a17: 苦海迥絕諸緣廣度有情入深無漏化導他方此土
0615a18: 應供天上人間妙用難思神通莫比平履於波紋之
0615a19: 上橫身於峭壁之間虎錫振時鎔寒冰為煖地龍盂
0615a20: 灑處解熱惱作清涼跨鱉附蝦騰雲駕霧遨遊龍宮
0615a21: 海藏步武南嶽天台隱顯以時去來無定忽無心而
0615a22: 觸目擬有意而難窺驗仰山於集雲峰巔拋圓相而
0615a23: 全機頓契偕黃檗於瀑漲渡口擲篷笠而伎倆全施
0615a24: 如今落在山僧手頭也要借渠鼻孔出氣偈曰聖賢
0615a25: 不落有無邊恰被丹青畫得全擬是擬非俱未在春
0615a26: 風吹出樹頭鮮。
0615a27: 題成岵吟尊慈王宜人節孝
0615a28: 節孝撫孤幼先賢未易全海門岵公母賢中之最賢
0615a29: 教子已成名奉姑樂有年尤勝柏舟誓報夫非一端
0615a30: 子亦固無負天理之循環予知成氏門忠孝永綿延。
0615b01: 題錢聖月所居
0615b02: 德不孤必有鄰從此得題名未舉筆時先覷破
0615b03: 聖凡無地可容身好男不看春好女不看燈擬向明
0615b04: 中坐還輸暗裡行丈夫須具超方眼莫被時人換卻
0615b05: 睛。
0615b06: 題崔曰可家藏東洲先生墨蹟
0615b07: 東洲先生乃先朝砥柱明代才翁文壓歐蘇詩凌李
0615b08: 杜字邁右軍忠烈貫於杲日仁孝著於海邦予生也
0615b09: 晚聞而慕之每抱不得識荊之嘆茲寓三仙得晤曰
0615b10: 可居士為先生之曾孫出先生墨蹟詩章見示為之
0615b11: 摹寫其筆外之意吟詠其句外之趣直使白雲低影
0615b12: 黃鳥添聲湖山拱秀翰海停波黯然而思惕然而會
0615b13: 令人神清目朗垂老益壯怳如面對尊顏親聞謦欬
0615b14: 可以釋我曩時不得識荊之嘆矣因題數語歸曰可
0615b15: 居士。
0615b16: 和勝因禪師拄杖子
0615b17: 惺惺寂寂者條杖情與無情沒兩樣死死生生涉險
0615b18: 夷一念知歸心膽壯壓塵泥透荊棘卓卓孤標為眾
0615b19: 格冒雨衝風不記年歷盡冰霜成就力別同儔離巉
0615b20: 岳隨流得妙忘驚愕聊把尋常鄙見施偶值英資方
0615b21: 許摸欲埋頭推領眾縱橫與奪儘拈弄殺活擒拏向
0615b22: 上機狸奴白牯咸知痛策上下點疏親榮辱無拘為
0615b23: 利生將此深心奉剎塵癩狗泥豬共一身或時喜或
0615b24: 時嗔大施常開折攝門輕輕撥轉無為化聖見凡情
0615b25: 總不存。
0615b26: 牧牛
0615b27: 牧牛兒好著力牛不馴兮誓不息從來烈性恣咆哮
0615b28: 權把繩兮緊緊執按春秋調歲月牛始淳兮繩始撇
0615b29: 雖然卓卓在伊前不侵苗稼方端的淨裸裸赤灑灑
0615b30: 體露堂堂忘管帶直入千峰與萬峰白雲堆裏真瀟
0615c01: 灑水也足草也足隨意餐兮隨意宿閒將頭角向人
0615c02: 施露出本來真面目脫簑衣解箬笠悠悠芳草閒吹
0615c03: 笛笛聲吹出舊宮商分明洩漏者消息得恁麼且休
0615c04: 歇好箇牛兒待時節忽然大地一聲雷耕遍乾坤在
0615c05: 掌握童牛兒何所立人自空兮牛泯跡一段孤光亙
0615c06: 古今都盧只是無孔笛阿呵呵會也麼眨得眼來滿
0615c07: 眼花若還透過者些子不妨隨處作生涯。
0615c08: 善權寺齋單
0615c09: 世尊遺教命持缽以資身檀度修因施齋糧而祈福
0615c10: 身失資則慧命無依福不祈則樂果無由是以祈樂
0615c11: 果者應施糧以齋眾續慧命者當持缽以受施內外
0615c12: 交需彼此努力。
0615c13: 又
0615c14: 叢林復建衲子雲臨常住必仗施主之齋糧成就衲
0615c15: 子之修行施主必仗衲子之修行成就施主之福果
0615c16: 交相成就如鳥之二翼車之二輪缺一則不能行矣。
0615c17: 掛鐘板
0615c18: 師執板云敲空作響重整百丈老祖之儀規擊木無
0615c19: 聲始契波離尊者之軌範斯乃入聖超凡之正路斷
0615c20: 情截集之良方諸佛因之而得證列祖藉此以悟真
0615c21: 今之學者必也仗此而參修是以天龍擁護魔外歸
0615c22: 從某也謹遵遺命呈板云將此高懸擊板云大眾聞
0615c23: 之各宜珍重。
0615c24: 行實
0615c25: 師戊子誕日大眾袖香請說行實師固辭眾固請不
0615c26: 已師不獲辭乃云若論此事本自現成在俗出家原
0615c27: 無二致秖因未得入頭要了本分若非出俗求師何
0615c28: 由洞了因是背親投師其間歷盡苦辛不及枚舉然
0615c29: 亦不必舉今因大眾固請略舉大概予乃趙氏子父
0615c30: 文母李氏世居虎林移徙當湖父年向老艱於嗣息
0616a01: 禱神得生生後家業漸凋六歲破學學名重光家益
0616a02: 寒七歲遂經營度日十三歲不茹葷屢欲辭親出家
0616a03: 顧鮮兄弟不忍遽離因習課誦晨昏不輟十九歲父
0616a04: 母欲為我完娶嘆曰此時不行他日難脫矣于是背
0616a05: 親至南海普陀禮紹宗禪師薙髮將三月即歸省親
0616a06: 親泣絕而甦者幾幾遂不忍相離便育髮以慰母心
0616a07: 日閱楞嚴兼持大悲神咒一日在母前講因果言出
0616a08: 家有如此之益在俗有如此之累母笑曰汝既決志
0616a09: 出家終難苦留但不遠去我心即安矣由是得行己已
0616a10: 志復禮武原普淨庵乘白法師剃度受雲棲蓮大師
0616a11: 沙彌戒從明耶二法師習教上鶯窠山禮一初禪師
0616a12: 是師慈悲踰等因發心親侍三載時值枯淡日餐糲
0616a13: 粥箸蘸生鹽致染腸瘋不果所願適值湛和尚開講
0616a14: 鹽官天寧遂往天寧乞圓具足大戒次參聞谷老宿
0616a15: 于靈祐示我參父母未生前面目是夏結制秦山逼
0616a16: 拶太過得勞力傷寒纔痊又值湛和尚于嘉禾東塔
0616a17: 開堂復往求單進堂身甚尪羸眾拒不得入予曰得
0616a18: 死禪席是大幸也眾皆嘆服因而得入由是隨眾二
0616a19: 旬身體輕安精神復舊入定一日如寸香頃後往鶯
0616a20: 窠山結制與法林禪友矢志夜不放參一夕昏重難
0616a21: 遣因同堂禪侶閱五燈會元值七賢女觀尸陀林因
0616a22: 緣有省遂說偈曰一池蛙鼓夜喧喧歷歷明明道口
0616a23: 邊通報五湖林下客從今不必更加參下山急欲遍
0616a24: 參知識以求印可因父母年耄無倚借繆居士書院
0616a25: 養親纔一年母去世次年父亦相繼告終喪葬事畢
0616a26: 復參湛和尚于天寧入門便問達磨一宗只者是還
0616a27: 別有湛云還別有予便喝云還別有麼湛云還別有
0616a28: 予即退身三步合掌云還別有麼湛云還別有予曰
0616a29: 某即如此還別有請和尚道湛云我要去拜客待我
0616a30: 轉來向汝道予時不諳作實語會私計果若別有予
0616b01: 之見處未為徹法源底待其說破不值半文矣必須
0616b02: 自己已參透方為真得重理前工冬上雲門結制進方
0616b03: 丈求單湛問如何是佛法的的大意予云老老大大
0616b04: 還問者箇話湛休去命余為參頭予一日領眾入室
0616b05: 湛問古人有三句如何是第一句予曰帶累某不少
0616b06: 湛云如何是老僧帶累處予曰落二落三湛又休去
0616b07: 次參本師密雲和尚於金粟予問如何是即此用尚
0616b08: 打一拂子予曰如何是離此用尚亦打一拂子予曰
0616b09: 恁麼則儱侗不少尚云難道有兩箇予禮而出明日
0616b10: 進方丈求侍者單尚允之一日侍立次尚云古人問
0616b11: 如何是諸佛出身處荅薰風自南來殿角生微涼汝
0616b12: 作麼生會予不能荅尚曰快還我下落予瞢然力參
0616b13: 三晝夜連呈數偈尚俱言未在予亦自慚後果有箇
0616b14: 會處便入臥室禮云某會也尚云如何是汝會處予
0616b15: 曰鷂子過新羅尚云未在還我偈來予即書云薰風
0616b16: 自南來殿角生微涼我今看破處也只是尋常尚然
0616b17: 之予禮而出從此自知前來悟處一一無差因錯會
0616b18: 湛和尚一言還別有又苦數年始信古人云早知燈
0616b19: 是火飯熟幾多時自此金粟常住有不周者予出外
0616b20: 募時或少有所補發心供眾為浴主一年維那三年
0616b21: 隨師赴閩而旋尚赴育王請予辭掩關普淨菴又因
0616b22: 受業師得恙甚重破關侍奉不久過世尚復至金粟
0616b23: 結夏予禮覲尚留予領眾為教授尚應天童請金粟
0616b24: 乏主尚意屬于予隨命朱柏臺費孝廉等堅請三次
0616b25: 余皆不諾後子穀蔡居士痛哭堅請余領之交過三
0616b26: 日忽發眼疾力辭去上秦山住靜越三載赴嘉禾和
0616b27: 石孫居士請住東塔進院日眾請上堂予力辭秪為
0616b28: 眾說小參三稔畢謝院事復上天童省覲尚仍命為
0616b29: 侍者一日天雪尚問好雪因甚不落別處予曰秪為
0616b30: 大地無寸土尚曰既無寸土畢竟落在甚麼處予曰
0616c01: 前山與後山師亦然之後命知客一年冬辭出山掩
0616c02: 關尚出二題一曰靈苗秀巧動止俱妙二曰根本庸
0616c03: 麤舉措乃孚授予曰能作義理禪二篇許汝閉關予
0616c04: 蘊之旬日莫能下筆一日隨眾出坡因冒風疾熟睡
0616c05: 單次忽得題意即起搆燈信筆而成明日呈尚尚閱
0616c06: 畢云太明白了予曰猶恐其晦也尚曰存之次日辭
0616c07: 出山請題頂相尚曰汝自題罷予曰某題是某底尚
0616c08: 即索筆親書是夜三更尚同侍僧玄玄扣予寮門予
0616c09: 啟戶尚入坐曰汝年四十七三年關滿恰是五旬老
0616c10: 僧許汝隨處開堂予曰和尚雖是慈悲相許某自量
0616c11: 力可出福緣不足則不出也福緣頗足量力未充亦
0616c12: 不出也必候兩可方出尚笑然之遂拜辭往武原陳
0616c13: 仲修家菴閉關明年秋尚因事出山至蘇寧波海道
0616c14: 持書請尚還瑞屏顧居士親送入山路轉嘉禾尚患
0616c15: 腹疾履素黃居士請留家園調治予聞特破關至黃
0616c16: 園值尚齋次命侍僧曰教大家莫散咸集花廳上眾
0616c17: 集尚執拂而出整座而坐舉拂曰浮石我用不了底
0616c18: 付汝為眾去予曰某何人也敢當斯任尚曰知汝持
0616c19: 重不必過謙予拜而受之履素對尚曰弟子昨夜夢
0616c20: 見小園池中開五色金蓮不知何瑞乃應今日在此
0616c21: 付浮大師豈不異哉眾皆聞而驚喜是冬即應當湖
0616c22: 青蓮寺請次遷普度今往報恩此予一生之醜拙也
0616c23: 本當自掩因爾眾懇不能諱卻用是忉怛至此惟願
0616c24: 大眾莫效予之狼狽也眾皆忻躍嘆服禮謝而退。
0616c25: 
0616c26: 
0616c27: 
0616c28: 
0616c29: 
0616c30: 浮石禪師語錄卷九終
