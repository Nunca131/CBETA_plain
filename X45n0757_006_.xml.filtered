0234b08: 
0234b09: 
0234b10: 
0234b11: 大乘起信論疏記會本卷六
0234b12: 馬鳴菩薩　造　論
0234b13: 梁天竺三藏　真諦　譯
0234b14: 唐海東沙門　元曉　疏
0234b15: △第四修行信心分中有三。一者舉人略標大意。二
0234b16: 者就法廣辨行相。三者示其不退方便。
0234b17: 已巳說解釋分。次說修行信心分。是中依未入正定眾
0234b18: 生。故說修行信心。
0234b19: 初標大意。上說發趣道相中。言依不定聚眾生。今
0234b20: 此中言未入正定。當知亦是不定聚人。然不定聚
0234b21: 內。有劣有勝。勝者乘進。劣者可退。為彼勝人故說
0234b22: 發趣。所謂信成就發心。乃至證發心等。為令勝人
0234b23: 次第進趣故也。為其劣者故說修信。所謂四種信
0234b24: 心五門行等。為彼劣人信不退故也。若此劣人修
0234c01: 信成就者。還依發趣分中三種發心進趣。是故二
0234c02: 分所為有異。而其所趣道理無別也。
0234c03: △以下第二廣釋。初發二問。後還兩答。
0234c04: 何等信心。云何修行。略說信心有四種。云何為四。一
0234c05: 者信根本。所謂樂念真如法故。二者信佛有無量功
0234c06: 德。常念親近供養恭敬。發起善根。願求一切智故。三
0234c07: 者信法有大利益。常念修行諸波羅密故。四者信僧
0234c08: 能正修行自利利他。常樂親近諸菩薩眾。求學如實
0234c09: 行故。
0234c10: 答信中言信根本者。真如之法。諸佛所歸。眾行之
0234c11: 原。故曰根本也。餘文可知。
0234c12: △答修行中。在文有三。一舉數總標。二依數開門。三
0234c13: 依門別解。
0234c14: 修行有五門。能成此信。
0234c15: 初中言能成此信者。有信無行。即信不熟。不熟之
0234c16: 信。遇緣便退。故修五行以成四信也。
0234c17: 云何為五。一者施門。二者戒門。三者忍門。四者進門。
0234c18: 五者止觀門。
0234c19: 第二開門中。言止觀門者。六度之中。定慧合修。故
0234c20: 合此二為止觀門也。
0234c21: △第三別解。作二分釋。前四略明。後一廣說。
0234c22: 云何修行施門。若見一切來求索者。所有財物隨力
0234c23: 施與。以自捨慳貪。令彼歡喜。若見厄難恐怖危逼。隨
0234c24: 己巳堪任。施與無畏。若有眾生來求法者。隨己巳能解。方
0235a01: 便為說。不應貪求名利恭敬。唯念自利利他。迴向菩
0235a02: 提故。云何修行戒門。所謂不殺不盜不婬。不兩舌不
0235a03: 惡口不妄言不綺語。遠離貪嫉欺詐諂曲瞋恚邪見。
0235a04: 若出家者。為折伏煩惱故。亦應遠離憒鬧。常處寂靜。
0235a05: 修習少欲知足頭陀等行。乃至小罪。心生怖畏。慚愧
0235a06: 改悔。不得輕於如來所制禁戒。當護譏嫌。不令眾生
0235a07: 妄起過罪故。云何修行忍門。所謂應忍他人之惱。心
0235a08: 不懷報。亦當忍於利衰毀譽稱譏苦樂等法故。云何
0235a09: 修行進門。所謂於諸善事。心不懈退。立志堅強。遠離
0235a10: 怯弱。當念過去久遠已巳來。受一切身心大苦。無有
0235a11: 利益。是故應勤修諸功德。自利利他。速離眾苦。復次
0235a12: 若人雖修行信心。以從先世來。多有重罪惡業障故。
0235a13: 為邪魔諸鬼之所惱亂。或為世間事務種種牽纏。或
0235a14: 為病苦所惱。有如是等眾多障礙。是故應當勇猛精
0235a15: 勤。晝夜六時。禮拜諸佛。誠心懺悔。勸請隨喜。迴向菩
0235a16: 提。常不體廢。得免諸障。善根增長故。
0235a17: 初中亦二。一者別明四種修行。復次若人以下。第
0235a18: 二示修行者除障方便。此第二中亦有二句。先明
0235a19: 所除障礙。後示能除方法。方法中言禮拜諸佛者。
0235a20: 此總明除諸障方便。如人負債依附於王。則於債
0235a21: 主無如之何。如是行人禮拜諸佛。諸佛所護。能脫
0235a22: 諸障也。懺悔以下。別除四障。四障是何。一者諸惡
0235a23: 業障。懺悔除滅。二者誹謗正法。勸請滅除。三者嫉
0235a24: 妒他勝。隨喜對治。四者樂著三有。迴向對治。由是
0235b01: 四障。能令行者不發諸行。不趣菩提。故修如是四
0235b02: 行對治。是義具如瑜伽論說。又此懺悔等四種法。
0235b03: 非直能除諸障亦乃功德無量。故言免諸障善根
0235b04: 增長。是義廣說。如金鼓經也。
0235b05: △止觀門中。在文有二。一者略明。二者廣說。
0235b06: 云何修行止觀門。所言止者。謂止一切境界相。隨順
0235b07: 奢摩他觀義故。所言觀者。謂分別因緣生滅相。隨順
0235b08: 毗。舍那觀義故。云何隨順。以此二義漸漸修習。不
0235b09: 相捨離。雙現前故。
0235b10: 初略中言謂止一切境界相者。先由分別作諸外
0235b11: 塵。今以覺慧破外塵相。塵相既止。無所分別。故名
0235b12: 為止也。次言分別生滅相者。依生滅門。觀察法相
0235b13: 故言分別。如瑜伽論菩薩地云。此中菩薩。即於諸
0235b14: 法無所分別。當知名止。若於諸法勝義理趣。及諸
0235b15: 無量安立理趣。世俗妙智。當知名觀。是知依真如
0235b16: 門。止諸境相。故無所分別。即成無分別智。依生滅
0235b17: 門。分別諸相。觀諸理趣。即成後得智也。隨順奢摩
0235b18: 他觀義。隨順毗舍那觀義者。彼云奢摩他。此翻
0235b19: 云止。毗舍那。此翻云觀。但今譯此論者。為別方
0235b20: 便及與正觀。故於正觀仍存彼語。若具存此語者。
0235b21: 應云隨順止觀義。及隨順觀觀義。欲顯止觀雙運
0235b22: 之時即是正觀。故言止觀及與觀觀。在方便時。止
0235b23: 諸塵相。能順正觀之止。故言隨順止觀。又能分別
0235b24: 因緣相故。能順正觀之觀。故言隨順觀觀。云何隨
0235c01: 順以下。正釋此義。漸漸修習者。是明能隨順之方
0235c02: 便。現在前者。是顯所隨順之正觀也。此中略明止
0235c03: 觀之義。隨相而論。定名為止。慧名為觀。就實而言。
0235c04: 定通止觀。慧亦如是。如瑜伽論聲聞地云。復次如
0235c05: 是心一境性。或是奢摩他品。或是毗舍那品。若
0235c06: 於九種心住中心一境性。名奢摩他品。若於四種
0235c07: 慧行中心一境性。名毗舍那品。云何名為九種
0235c08: 心住。謂有苾芻。令心內住。等住。安住。近住。調順。寂
0235c09: 靜。最極寂靜。專住一趣。及與等持。如是名為九種
0235c10: 心住。云何內住。謂從外一切所緣境界。攝錄其心。
0235c11: 繫在於內。不外散亂。故名內住。云何等住。謂即最
0235c12: 初所繫縛心。其性麤動。未能令其等住故。次即
0235c13: 於此所緣境界。以相續方便。澄淨方便。挫令微細。
0235c14: 攝令住。故名等住。云何安住。謂若此心雖復如
0235c15: 是內住等住。然由失念。於外散亂。還復攝錄安置
0235c16: 內境。故名安住。云何近住。謂彼先應如是如是親
0235c17: 近念住。由此念故。數數作意內住其心。不令此心
0235c18: 遠住於外。故名近住。云何調順。謂種種相。令心散
0235c19: 亂。所謂五塵三毒男女等相。故彼先應取彼諸相
0235c20: 為過患想。由如是想增上力故。於彼諸相折挫其
0235c21: 心不令流散。故名調順。云何寂靜。謂有種種欲恚
0235c22: 害等諸惡尋思。貪欲等諸隨煩惱。令心擾動。故
0235c23: 彼先應取彼諸法為過患想。由如是想增上力故。
0235c24: 於彼心不流散。故名寂靜。云何名為最極寂靜。謂
0236a01: 失念故。即彼二種暫現行時。隨所生起。然不忍受。
0236a02: 尋即反吐。故名最極寂靜。云何名為專住一趣。謂
0236a03: 有加行有功用無缺無間三摩地相續而住。故名
0236a04: 專住一趣。云何等持。謂數修數習數多修習為因
0236a05: 緣故。得無加行無功用任運轉道。故名等持。又如
0236a06: 是得奢摩他者。復即由是四種作意。方能修習毗
0236a07: 舍那。故此亦是毗舍那品。云何四種毗舍
0236a08: 那。謂有苾芻依止內心奢摩他故。於諸法中能正
0236a09: 思擇。最極思擇。周尋思。周伺察。是名四種。云
0236a10: 何名為能正思擇。謂於淨行所緣境界。或於善巧
0236a11: 所緣境界。或於淨惑所緣境界。能正思擇盡所有
0236a12: 性。云何名為最極思擇。謂即於彼所緣境界。最極
0236a13: 思擇如所有性。云何名為周尋思。謂即於彼所
0236a14: 緣境界。由慧俱行。有分別作意。取彼相狀。周尋
0236a15: 思。云何名為周伺察。謂即於彼所緣境界。審諦
0236a16: 推求。周伺察。乃至廣說。尋此文意。乃說聲聞止
0236a17: 觀法門。然以此法趣大乘境。即為大乘止觀之行。
0236a18: 故其九種心住。四種慧行。不異前說。大乘境者。次
0236a19: 下文中當廣分別依文消息也。止觀之相。略義如
0236a20: 是。
0236a21: △以下第二廣辨。於中有二。先明別修。後顯雙運。別
0236a22: 修之內。先止。後觀。先明止中。即有四段。一明修止
0236a23: 方法。二顯修止勝能。三辨魔事。四示利益。
0236a24: 若修止者。住於靜處。端坐正意。不依氣息。不依形色。
0236b01: 不依於空。不依地水火風。乃至不依見聞覺知。一切
0236b02: 諸想。隨念皆除。亦遣除想。以一切法本來無相。念念
0236b03: 不生。念念不滅。亦不得隨心外念境界。後以心除心。
0236b04: 心若馳散。即當攝來住於正念。是正念者。當知唯心。
0236b05: 無外境界。即復此心亦無自相。念念不可得。若從坐
0236b06: 起。去來進止。有所施作。於一切時。常念方便。隨順觀
0236b07: 察。久習淳熟。其心得住。以心住故。漸漸猛利。隨順得
0236b08: 入真如三昧。深伏煩惱。信心增長。速成不退。唯除疑
0236b09: 惑。不信。誹謗。重罪業障。我慢。懈怠。如是等人所不能
0236b10: 入。
0236b11: 初方法中。先明能入人。後簡不能者。初中言住靜
0236b12: 處者。是明緣具。具而言之。必具五緣。一者間居靜
0236b13: 處。謂住山林。若住聚落。必有喧動故。二者持戒清
0236b14: 淨。謂離業障。若不淨者。必須懺悔故。三者衣食具
0236b15: 足。四者得善知識。五者息諸緣務。今略舉初。故言
0236b16: 靜處。言端坐者。是明調身。言正意者。是顯調心。云
0236b17: 何調身。委悉而言。前安坐處。每令安穩。久久無妨。
0236b18: 次當正。若半跏坐。以左置右髀上。牽來近身。
0236b19: 令左指與右齊。若欲全跏。即改上右必置
0236b20: 左髀上。次左置右上。次解寬衣帶。不坐時落。
0236b21: 次當安手。以左手掌置右手上。累手相對。頓置左
0236b22: 上。牽來近身。當心而安。次當正身。前當搖動其
0236b23: 身。并諸支節。依七八反。如自按摩法。勿令手足差
0236b24: 異。正身端直。令肩骨相對。勿曲勿聳。次正頭頸。令
0236c01: 鼻與臍相對。不偏不邪。不仰不卑。平面正住。今總
0236c02: 略說。故言端坐也。云何調心者。末世行人。正願者
0236c03: 少。邪求者多。謂求名利。現寂靜儀。度歲月。無由
0236c04: 得定。離此邪求。故言正意。直欲定心與理相應。自
0236c05: 度度他至無上道。如是名為正意也。不依以下。正
0236c06: 明修止次第。顯示九種住心。初言不依氣息。乃至
0236c07: 不依見聞覺知者。是明第一內住之心。言氣息者。
0236c08: 數息觀境。言形色者。骨瑣等相。空地水等。皆是事
0236c09: 定所緣境界。見聞覺知。是舉散心所取六塵。於此
0236c10: 諸塵推求破壞。知唯自心。不復託緣。故言不依。不
0236c11: 依外塵。即是內住也。次言一切諸相隨念皆除者。
0236c12: 是明第二等住之心。前雖別破氣息等相。而是初
0236c13: 修。其心麤動。故破此塵。轉念餘境。次即於此一切
0236c14: 諸相。以相續方便澄淨方便。挫令微細。隨念皆除。
0236c15: 皆除馳想。即是等住也。次言亦遣除想者。是明第
0236c16: 三安住之心。前雖皆除外馳之想。而猶內存能除
0236c17: 之想。內想不滅。外想還生。是故於內不得安住。今
0236c18: 復遣此能除之想。由不存內。則能忘外。忘外而靜。
0236c19: 即是安住也。次言以一切法本來無相。念念不生
0236c20: 念念不滅者。是明第四近住之心。由先修習念住
0236c21: 力故。明知內外一切諸法。本來無有能想可想。推
0236c22: 其念念不生不滅。數數作意而不遠離。不遠離住。
0236c23: 即是近住也。次言亦不得隨心外念境界者。是明
0236c24: 第五調順之心。諸外塵相念心散亂。依前修習安
0237a01: 住近住。深知外塵有諸過患。即取彼相為過患想。
0237a02: 由是想力折挫其心令不外散。故名調順也。次言
0237a03: 後以心除心者。是明第六寂靜之心。諸分別惱令
0237a04: 心發動。依前調順。彌覺其患。即取此相為過患想。
0237a05: 由此想力轉除動心。動心不起。即是寂靜也。次言
0237a06: 心若馳散。乃至念念不可得者。是明第七最極寂
0237a07: 靜之心。於中有二。初言心若馳散即當攝來。乃至
0237a08: 唯心無外境界者。是明失念暫馳散外塵。而由念
0237a09: 力能不忍受也。次言即復此心亦無自相念念不
0237a10: 可得者。是明失念還存內心。而由修力尋即反吐
0237a11: 也。能於內外不受反吐。是故名為最極寂靜。次言
0237a12: 若從坐起去來。乃至淳熟其心得住者。是明第八
0237a13: 專住一趣。謂有加行有功用心。故言常念方便隨
0237a14: 順觀察也。無間無缺定心相續。故言久習淳熟其
0237a15: 心得住。即是專住一趣相也。次言以心住故漸漸
0237a16: 猛利。隨順得入真如三昧者。是明第九等持之心
0237a17: 由前淳熟修習力故。得無加行無功用心。遠離沈
0237a18: 浮。任運而住。故名等持。等持之心住真如相。故言
0237a19: 得入真如三昧。深伏煩惱信心增長速成不退者。
0237a20: 略顯真如三昧力用。由此進趣得入種性不退位
0237a21: 故。上來所說名能入者。唯除以下。簡不能者。修止
0237a22: 方法竟在於前。
0237a23: 復次依是三昧故。則知法界一相。謂一切諸佛法身
0237a24: 與眾生身平等無二。即名一行三昧。當知真如是三
0237b01: 昧根本。若人修行。漸漸能生無量三昧。
0237b02: 第二明修止勝能。是明依前真如三昧。能生一行
0237b03: 等諸三昧。所言一行三昧者。如文殊般若經言。云
0237b04: 何名一行三昧。佛言。法界一相。繫緣法界。是名一
0237b05: 行三昧。入一行三昧者。盡知恒沙諸佛法界無差
0237b06: 別相。阿難所聞佛法。得念總持辯才智慧。於聲聞
0237b07: 中雖為最勝。猶住量數。即有限礙。若得一行三昧。
0237b08: 諸經法門。一一分別。皆悉了知。決定無礙。晝夜常
0237b09: 說。智慧辯才終不斷絕。若比阿難多聞辯才。百千
0237b10: 等分不及其一。乃至廣說。真如三昧能生此等無
0237b11: 量三昧。故言真如是三昧根本也。修止勝能竟在
0237b12: 於前。
0237b13: △以下第三明起魔事。於中有二。略明。廣釋。
0237b14: 或有眾生無善根力。則為諸魔外道鬼神之所惑亂。
0237b15: 若於坐中現形恐怖。或現端正男女等相。當念唯心。
0237b16: 境界則滅。終不為惱。
0237b17: 略中亦二。先明魔嬈。後示對治。初中言諸魔者。是
0237b18: 天魔也。鬼者。堆惕愓鬼也。神者。精媚神也。如是鬼神
0237b19: 嬈亂佛法。令墮邪道。故名外道。如是諸魔乃至鬼
0237b20: 神等。皆能變作三種五塵。破人善心。一者作可畏
0237b21: 事。文言坐中現形恐怖故。二者作可愛事。文言或
0237b22: 現端正男女故。三非違非順事。謂現平品五塵。動
0237b23: 亂行人之心。文言等相故。當念以下。次明對治。若
0237b24: 能思惟如前諸塵。唯是自心分別所作。自心之外。
0237c01: 無別塵相。能作是念。境相即滅。是明通遣諸魔鬼
0237c02: 神之法。別門而言。各有別法。謂治諸魔者。當誦大
0237c03: 乘諸治魔。咀念誦之。堆惕愓鬼者。或如蟲蝎。緣人
0237c04: 頭面。攢刺。或復擊人兩掖下。或乍抱持於
0237c05: 人。或言說音聲喧喧。及作諸獸之形。異相非一。來
0237c06: 惱行者。則應閉目一心憶而作如是言。我今識汝。
0237c07: 汝是此閻浮提中食火臭香偷臘吉支。即見汝喜。
0237c08: 汝破戒種。我今持戒。終不畏汝。若出家人。應誦戒
0237c09: 律。若在家人。應誦菩薩戒本。若誦三歸五戒等。鬼
0237c10: 便行匍匐而出也。精媚神者。謂十二時狩。能變
0237c11: 化作種種形色。或作少男女相。或作老宿之形。及
0237c12: 可畏身等。非一眾多。惱亂行者。其欲惱人。各當其
0237c13: 時來。若其多於寅時來者。必是虎兕等。多於卯時
0237c14: 來者。必是兔獐等。乃至多於丑時來者。必是牛類
0237c15: 等。行者恒用此時。則知其狩精媚。說其名字呵責。
0237c16: 即當謝滅。此等皆如禪經廣說。上來略說魔事對
0237c17: 治。
0237c18: 或現天像。菩薩像。亦作如來像。相好具足。或說陀羅
0237c19: 尼。或說布施持戒忍辱精進禪定智慧。或說平等空
0237c20: 無相無願。無怨無親。無因無果。畢竟空寂。是真涅槃。
0237c21: 或令人知宿命過去之事。亦知未來之事。得他心智。
0237c22: 辯才無礙。能令眾生貪著世間名利之事。又令使人
0237c23: 數瞋數喜。性無常準。或多慈愛。多睡多病。其心懈怠。
0237c24: 或卒起精進。後便休廢。生於不信。多疑多慮。或捨本
0238a01: 勝行。更修雜業。若著世事種種牽纏。亦能使人得諸
0238a02: 三昧少分相似。皆是外道所得。非真三昧。或復令人
0238a03: 若一日若二日若三日乃至七日住於定中。得自然
0238a04: 香美飲食。身心適悅。不飢不渴。使人愛著。或亦令人
0238a05: 食無分齊。乍多乍少。顏色變異。以是義故。行者常應
0238a06: 智慧觀察。勿令此心墮於邪網。當勤正念。不取不著。
0238a07: 則能遠離是諸業障。應知外道所有三昧。皆不離見
0238a08: 愛我慢之心。貪著世間名利恭敬故。真如三昧者。不
0238a09: 住見相。不住得相。乃至出定。亦無懈慢。所有煩惱。漸
0238a10: 漸微薄。若諸凡夫不習此三昧法。得入如來種性。無
0238a11: 有是處。以修世間諸禪三昧。多起味著。依於我見。繫
0238a12: 屬三界。與外道共。若離善知識所護。則起外道見故。
0238a13: 第二廣釋。於中有三。一者廣顯魔事差別。以是義
0238a14: 故以下。第二明其對治。應知外道以下。第三簡別
0238a15: 真偽。初中即明五雙十事。一者現形說法為雙。二
0238a16: 者得通起辯為雙。謂從或令人以下。乃至名利之
0238a17: 事也。三者起惑作業為雙。謂又令使人以下。乃至
0238a18: 種種牽纏也。四者入定得禪為雙。謂從亦能使以
0238a19: 下。乃至使人愛著也。五者食差顏變為雙。文處可
0238a20: 見也。問。如見菩薩像等境界。或因宿世善根所發。
0238a21: 云何簡別。判其邪正。解云。實有是事。不可不慎。所
0238a22: 以然者。若見諸魔所為之相。謂是善相。悅心取著。
0238a23: 則因此邪僻。得病發狂。若得善根所發之境。謂是
0238a24: 魔事。心疑捨離。即退失善利。終無進趣。而其邪正
0238b01: 實難取別。故以三法驗之可知。何事為三。一以定
0238b02: 研磨。二依本修治。三智慧觀察。如經言。欲知真金。
0238b03: 三法試之。謂燒。打。磨。行人亦爾。難可別識。若欲別
0238b04: 之。亦須三試。一則當與共事。共事不知。當與久共
0238b05: 處。共處不知。智慧觀察。今藉此意以驗邪正。謂如
0238b06: 定中境相發時邪正難了者。應當深入定心。於彼
0238b07: 境中不取不捨。但平等定住。若是善根之所發者。
0238b08: 定力逾深。善根彌發。若魔所為。不久自壞。第二依
0238b09: 本修治者。且如本修不淨觀禪。今則依本修不淨
0238b10: 觀。若如是修境界增明者。則非偽也。若以本修治
0238b11: 漸漸壞滅者。當知是邪也。第三智慧觀察者。觀所
0238b12: 發相。推驗根原。不見生處。深知空寂。心不住著。邪
0238b13: 當自滅。正當自現。如燒真金。其光自若。是偽不爾。
0238b14: 此中定譬於磨。本猶於打。智慧觀察類以火燒。此
0238b15: 以三驗。邪正可知也。問。若魔能令我心得定。定之
0238b16: 邪正。如何簡別。解云。此處微細。甚難可知。且依先
0238b17: 賢之說。略示邪正之。依如前說九種心住門次
0238b18: 第修習。至第九時。覺其支體運運而動。當動之時。
0238b19: 即覺其身如雲如影。若有若無。或從上發。或從下
0238b20: 發。或從腰發。微微身。動觸發時。功德無量。略而
0238b21: 說之。有十種相。一靜定。二空。三光淨。四喜悅。五
0238b22: 猗樂。六善心生起。七知見明了。八無諸累縛。九其
0238b23: 心調柔。十境界現前。如是十法。與動俱生。若具分
0238b24: 別。則難可盡。此事既過。復有餘觸次第而發。言餘
0238c01: 觸者。略有八種。一動。二痒。三涼。四暖。五輕。六重。七
0238c02: 澀。八滑。然此八觸。未必具起。或有但發二三觸者。
0238c03: 發時亦無定次。然多初發動觸。此是依麤顯正定
0238c04: 相。次辨邪相。邪相略出十雙。一增減。二定亂。三空
0238c05: 有。四明闇。五憂喜。六苦樂。七善惡。八愚智。九脫縛。
0238c06: 十強柔。一增減者。如動觸發時。或身動手起。亦
0238c07: 隨動。外人見其兀兀如睡。或如著鬼。身手足紛動。
0238c08: 此為增相。若其動觸發時。若上若下。未及身。即
0238c09: 便壞滅。因此都失境界之相。坐時蕭索。無法持身。
0238c10: 此為減相。二定亂者。動觸發時。識心及身。為定所
0238c11: 縛。不得自在。或復因此便入邪定。乃至七日。此是
0238c12: 定過。若動觸發時。心意亂舉。緣餘異境。此為亂過
0238c13: 也。三空有者。觸發之時。都不見身。謂證空定。是為
0238c14: 空過。若觸發時。覺身堅實。猶如木石。是為有過也。
0238c15: 四明闇者。觸發之時。見外種種光色。乃至日月星
0238c16: 辰。是為明過。若觸發時。身心闇昧。如入闇室。是為
0238c17: 闇過也。五憂喜者。觸發之時。其心熱惱憔悴不悅。
0238c18: 是為憂失。若觸發時。心大踊悅。不能自安。是為喜
0238c19: 失也。六苦樂者。觸發之時。覺身支體處處痛惱。是
0238c20: 為苦失。若觸發時。知大快樂。貪著纏縛。是為樂失
0238c21: 也。七善惡者。觸發之時。念外散善。破壞三昧。是為
0238c22: 善失。若觸發時。無慚愧等諸惡心生。是惡失也。八
0238c23: 愚智者。觸發之時。心識迷惑。無所覺了。是為愚失。
0238c24: 若觸發時。知見明利。心生邪覺。是為智失也。九縛
0239a01: 脫者。或有五。及諸煩惱。覆障心識。是為縛失。或
0239a02: 謂證空得果。生增上慢。是為脫失也。十強柔者。觸
0239a03: 發之時。其身剛強。猶如瓦石。難可迴轉。是為強失。
0239a04: 若觸發時。心志弱。易可敗壞。猶如渥。不堪為
0239a05: 器。是為柔失也。此二十種邪定之法。隨其所發。若
0239a06: 不識別。心生愛著。因或失心狂亂。或哭或笑。或驚
0239a07: 漫走。或時自欲投巖赴火。或時得病。或因致死。又
0239a08: 復隨有如是發一邪法。若與九十五種外道鬼神
0239a09: 法中一鬼神法相應。而不覺者。即念彼道。行於彼
0239a10: 法。因此便入鬼神法門。鬼加其勢。或發諸邪定。及
0239a11: 諸辯才。知世吉凶。神通奇異。現希有事。感動眾人。
0239a12: 世人無知。但見異人。謂是賢聖。深心信伏。然其內
0239a13: 心專行鬼法。當知是人遠離聖道。身壞命終。墮三
0239a14: 惡趣。如九十六外道經廣說。行者若覺是等邪相。
0239a15: 應以前法驗而治之。然於其中亦有是非。何者。若
0239a16: 其邪定一向魔作者。用法治之。魔去之後。則都無
0239a17: 復毫釐禪法。若我得入正定之時魔入其中現諸
0239a18: 邪相者。用法之。魔邪既滅。則我定心明淨。猶如
0239a19: 雲除日顯。若此等相雖似魔作。而用法治猶不去
0239a20: 者。當知因自罪障所發。則應勤修大乘懺悔。罪滅
0239a21: 之後定當自顯。此等障相甚微難別。欲求道者不
0239a22: 可不知。且止傍論。還釋本文。上來廣辨魔事差別。
0239a23: 以是已巳下。第二明治。言智慧觀察者。依自隨分所
0239a24: 有覺慧。觀諸魔事察而治之。若不觀察。即墮邪道。
0239b01: 故言勿令墮於邪網。此是如前三種驗中。正為第
0239b02: 三智慧觀察。言當勤正念不取不著者。總顯三中
0239b03: 前之二法。今於此中大乘止門。唯修理定。更無別
0239b04: 趣。故初定研。并依本修。更無別法。所以今說當依
0239b05: 本修大乘止門正念而住。不取不著者。邪不干正。
0239b06: 自然退沒。當知若心取著。則棄正而成邪。若不取
0239b07: 著。則因邪而顯正。是知邪正之分。要在著與不著。
0239b08: 不著之者。無障不離。故言遠離是諸業障也。應知
0239b09: 外道以下。第三簡其真偽。於中有二。初舉內外以
0239b10: 別邪正。先邪。後正。文相可知。若諸以下。次對理事
0239b11: 以簡真偽。於中初顯理定是真。行者要修真如三
0239b12: 昧。方入種性不退位中。除此更無能入之道。故言
0239b13: 不習無有是處。然種性之位有其二門。一十三住
0239b14: 門。初種性住。種性者。無始來有。非修所得。義出瑜
0239b15: 伽及地持論。二六種性門。初習種性。次性種性者。
0239b16: 位在三賢。因習所成。出本業經及仁王經。於中委
0239b17: 悉。如一道義中廣說也。今此中言如來種性者。說
0239b18: 第二門習種性位也。以修世間以下。次顯事定之
0239b19: 偽。謂不淨觀安那槃念等。皆名世間諸三昧也。若
0239b20: 人不依真如三昧。直修此等事三昧者。隨所入境。
0239b21: 不離取著。取著法者。必著於我。故屬三界。與外道
0239b22: 共也。如智度論云。諸法實相。其餘一切皆是魔事。
0239b23: 此之謂也。上來第三明魔事竟。
0239b24: 復次精勤專心修學此三昧者。現世當得十種利益。
0239c01: 云何為十。一者常為十方諸佛菩薩之所護念。二者
0239c02: 不為諸魔惡鬼所能恐怖。三者不為九十五種外道
0239c03: 鬼神之所惑亂。四者遠離誹謗甚深之法。重罪業障
0239c04: 漸漸微薄。五者滅一切疑諸惡覺觀。六者於如來境
0239c05: 界信得增長。七者遠離憂悔。於生死中勇猛不怯。八
0239c06: 者其心柔和。捨於憍慢。不為他人所惱。九者雖未得
0239c07: 定。於一切時一切境界處。則能減損煩惱。不樂世間。
0239c08: 十者若得三昧。不為外緣一切音聲之所驚動。
0239c09: 第四利益。後世利益。不可具陳。故今略示現在利
0239c10: 益。總標。別顯。文相可知。別明止門竟在於前。
0239c11: 復次若人唯修於止。則心沈沒。或起懈怠。不樂眾善。
0239c12: 遠離大悲。是故修觀。修習觀者。當觀一切世間有為
0239c13: 之法。無得久停。須臾變壞。一切心行。念念生滅。以是
0239c14: 故苦。應觀過去所念諸法。恍惚如夢。應觀現在所念
0239c15: 諸法。猶如電光。應觀未來所念諸法。猶如於雲忽爾
0239c16: 而起。應觀世間一切有身。悉皆不淨。種種穢汙。無一
0239c17: 可樂。如是當念一切眾生。從無始世來。皆因無明所
0239c18: 熏習故。令心生滅。已巳受一切身心大苦。現在即有無
0239c19: 量逼迫。未來所苦亦無分齊。難捨難離。而不覺知。眾
0239c20: 生如是。甚為可愍。作此思惟。即應勇猛立大誓願。願
0239c21: 令我心離分別故。於十方修行一切諸善功德。盡
0239c22: 其未來。以無量方便救拔一切苦惱眾生。令得涅槃
0239c23: 第一義樂。以起如是願故。於一切時一切處。所有眾
0239c24: 善。隨己巳堪能。不捨修學。心無懈怠。唯除坐時專念於
0240a01: 止。若餘一切。悉當觀察應作不應作。
0240a02: 第二明觀。於中有三。初明修觀之意。次顯修觀之
0240a03: 法。其第三者。總結勸修。第二之中。顯四種觀。一法
0240a04: 相觀。謂無常。苦。流轉。不淨。文相可知。如是當念以
0240a05: 下。第二明大悲觀。作是思惟以下。第三明誓願觀。
0240a06: 以起如是以下。第四明精進觀。依此四門。略示修
0240a07: 觀也。唯除坐時以下。第三總結勸修。上來第一別
0240a08: 明止觀。
0240a09: 若行若住。若臥若起。皆應止觀俱行。所謂雖念諸法
0240a10: 自性不生。而復即念因緣和合。善惡之業。苦樂等報。
0240a11: 不失不壞。雖念因緣善惡業報。而亦即念性不可得。
0240a12: 若修止者。對治凡夫住著世間。能捨二乘怯弱之見。
0240a13: 若修觀者。對治二乘不起大悲狹劣心過。遠離凡夫
0240a14: 不修善根。以此義故。是止觀二門共相助成。不相捨
0240a15: 離。若止觀不具。則無能入菩提之道。
0240a16: 第二合修。於中有三。一總標俱行。第二別明行相。
0240a17: 三者總結。第二之中。顯示二義。先明順理俱行止
0240a18: 觀。後顯對障俱行止觀。初中言雖念諸法自性不
0240a19: 生者。依非有門以修止行也。而復即念業果不失
0240a20: 者。依非無門以修觀行也。此順不動實際建立諸
0240a21: 法。故能不捨止行而修觀行。良由法雖非有而不
0240a22: 墮無故也。次言雖念善惡業報而即念性不可得
0240a23: 者。此順不壞假名而說實相。故能不廢觀行而入
0240a24: 止門。由其法雖不無而不常有故也。若修以下。對
0240b01: 障分別。若修止者。離二種過。一者正除凡夫住著
0240b02: 之執。遣彼所著人法相故。二者兼治二乘怯弱之
0240b03: 見。見有五陰怖畏苦故。若修觀者。亦離二過。一者
0240b04: 正除二乘狹劣之心。普觀眾生起大悲故。二者兼
0240b05: 治凡夫懈怠之意。不觀無常懈怠發趣故。以是義
0240b06: 故以下。第三總結俱行。一則順理無偏必須俱行。
0240b07: 二即並對二障必應雙遣。以是二義不相捨離。故
0240b08: 言共相助成等也。止觀二行既必相成。如鳥兩翼。
0240b09: 似車二輪。二輪不具。即無運載之能。一翼若闕。何
0240b10: 有翔空之勢。故言止觀不具。則無能入菩提之道
0240b11: 也。
0240b12: 修行信心分中有三。一者舉人略標大意。二者就
0240b13: 法廣辨行相。此之二段竟在於前。
0240b14: 復次眾生初學是法。欲求正信。其心怯弱。以住於此
0240b15: 娑婆世界。自畏不能常值諸佛。親承供養。懼謂信心
0240b16: 難可成就。意欲退者。當知如來有勝方便。攝護信心。
0240b17: 謂以專意念佛因緣。隨願得生他方佛土。常見於佛。
0240b18: 永離惡道。如脩多羅說。若人專念西方極樂世界阿
0240b19: 彌陀佛。所修善根迴向願求生彼世界。即得往生。常
0240b20: 見佛故。終無有退。若觀彼佛真如法身。常勤修習。畢
0240b21: 竟得生住正定故。
0240b22: 第三示修行者不退方便。於中有二。先明初學者
0240b23: 畏退墮。後示不退轉之方便。此中有三。一者明佛
0240b24: 有勝方便。二者別出脩多羅說。若觀以下。第三釋
0240c01: 經所說意趣。若觀法身畢竟得生者。欲明十解以
0240c02: 上菩薩。得少分見真如法身。是故能得畢竟往生。
0240c03: 如上信成就發心中言以得少分見法身故。此約
0240c04: 相似見也。又復初地已巳上菩薩。證見彼佛真如法
0240c05: 身。以之故言畢竟得生。如楞伽經歎龍樹菩薩云。
0240c06: 證得歡喜地。往生安樂國故。此中論意約上輩人
0240c07: 明畢竟生。非謂未見法身不得往生也。住正定者。
0240c08: 通論有三。一者見道以上方名正定。約無漏道為
0240c09: 正定故。二者十解以上名為正定。住不退位為正
0240c10: 定故。三者九品往生皆名正定。依勝緣力得不退
0240c11: 故。於中委悉。如無量壽料簡中說。
0240c12: △第五勸修分。中在文有六。
0240c13: 已巳說修行信心分。次說勸修利益分。如是摩訶衍諸
0240c14: 佛祕藏。我已巳總說。
0240c15: 第一總結前說。
0240c16: 若有眾生欲於如來甚深境界得生正信。遠離誹謗。
0240c17: 入大乘道。當持此論。思量修習。究竟能至無上之道。
0240c18: 若人聞是法已巳。不生怯弱。當知此人定紹佛種。必為
0240c19: 諸佛之所授記。
0240c20: 第二舉益勸修。文中有二。先正勸修。究竟以下。示
0240c21: 其勝利。此中二句。初示所得果勝。後明能修人勝。
0240c22: 假使有人能化三千大千世界滿中眾生令行十善。
0240c23: 不如有人於一食頃正思此法。過前功德不可為喻。
0240c24: 復次若人受持此論。觀察修行。若一日一夜。所有功
0241a01: 德。無量無邊。不可得說。假令十方一切諸佛。各於無
0241a02: 量無邊阿僧祇劫。歎其功德亦不能盡。何以故。謂法
0241a03: 性功德無有盡故。此人功德亦復如是無有邊際。
0241a04: 第三信受福勝。文中有二。先明一食之頃正思福
0241a05: 勝。後顯一日一夜修行。功德無邊。
0241a06: 其有眾生於此論中毀謗不信。所獲罪報。經無量劫
0241a07: 受大苦惱。是故眾生但應仰信。不應誹謗。以深自害。
0241a08: 亦害他人。斷絕一切三寶之種。以一切如來皆依此
0241a09: 法得涅槃故。一切菩薩因之修行入佛智故。
0241a10: 第四毀謗罪重。文中有四。先明毀謗罪重。是故以
0241a12: 以下。第四轉釋斷三寶種之意。
0241a13: 當知過去菩薩已巳依此法得成淨信。現在菩薩今依
0241a14: 此法得成淨信。未來菩薩當依此法得成淨信。
0241a15: 第五引證。
0241a16: 是故眾生應勤修學。
0241a17: 第六結勸。
0241a18: 一部之論有三分中。正辨論宗竟在於前。
0241a19: 諸佛甚深廣大義我今隨分總持說
0241a20: 迴此功德如法性普利一切眾生界
0241a21: 末後一頌。第三總結。於中上半。結前五分。下之二
0241a22: 句。迴向六道。
0241a23: 
0241a24: 大乘起信論疏記會本卷六終
0241b01: 
0241b02: 
0241b03: 起信論別記二卷　　　新羅　元曉撰
