0731a02: 凡遇圓相即是標辭與同其上文。
0731a03: 次加行位大小二乘經論明言五位謂資糧加行通達修習究竟
0731a04: 位也然有開有合不定明現諸小乘論及大乘法相即顯說四位名
0731a05: 四善根是順決擇分若瓔珞仁王華嚴等經即合而不論攝在第十
0731a06: 回向唯此經文具顯四位蓋以圓融之教一多無礙只於一忍圓開
0731a07: 諸位不開則已巳開則具明故於十回向後備論四種妙圓加行又此
0731a08: 經文前則圓融後則歷別以圓融中不礙行布也即一位一切位一
0731a09: 切位一位一多無礙華嚴亦同。
0731a10: 阿難是善男子盡是清淨四十一
0731b01: 心次成四種妙圓加行。餘處所說加行屬內
0731b02: 凡未證聖性故今經從乾慧地來便名聖位何但加行故此特云妙
0731b03: 圓加行○標前文云即以此心中中流入圓妙開敷從真妙圓重發
0731b04: 真妙也○解檇李曰據瓔珞等經皆不別列四加行位若唯識等論
0731b05: 則以地前四十心為外凡資糧位十回向後別明煖等為內凡加行
0731b06: 位私謂今四加行正如唯識所說也而彼於地前分內外凡位者乃
0731b07: 別教一塗之義以登地是菩薩聖位聖位難入故開此加行耳問今
0731b08: 經圓教何用別位乎答借別名圓斯有其例如仁王云三賢十聖住
0731b09: 果報是也敏師謂此經未必純圓應兼別義其失甚哉。
0731b10: 即以佛覺用為己已心若出未出猶
0732a01: 如鑽火欲然其木名為煖地。佛覺果
0732a02: 智也如前文云本覺湛然覺齊佛覺精真發明地如佛地此則用佛
0732a03: 果智為己已因心也然猶未能離因顯果故云若出未出近於登地符
0732a04: 發此智故云若出猶枸因相尚未能離故云未出喻如鑽火熱相先
0732a05: 現火出不久火喻佛覺鑽喻加行木喻因相火出則木盡覺現則因
0732a06: 亡亡因在即故喻如煖此約發智以顯也。
0732a07: 又以己巳心成佛所履若依非依如
0732a08: 登高山身入虛空下有微礙名為
0732a09: 頂地。前以佛覺用為己巳心即果辨因也今以己已心成佛所履即
0732a10: 因合果也雖因果相合未亡二相故云若依如在山頂足有所履將
0732b01: 顯法界無所分別故云非依如身處虛空也下有微礙喻若依也存
0732b02: 二相故二相即是障入初地無明也此約離障以顯○解私謂依煖
0732b03: 地心修佛果智智觀於心故如足履地心相垂盡故若依非依高山
0732b04: 喻當位之心虛空喻所依之理無明未盡故下有微礙。
0732b05: 心佛二同善得中道如忍事人非
0732b06: 懷非出名為忍地。初則未亡因相次則未亡果
0732b07: 相今因果二相融為一體故云心佛二同因果既亡二邊不立故云
0732b08: 善得中道此中道體將證不久故云非懷然猶未亡中道之相故云
0732b09: 非出此約顯理以明也○解忍取信順之義今心佛二同等即信順
0732b10: 也如僧中辦事忍則默然既不懷礙亦不說出矣。
0733a01: 數量銷滅迷覺中道二無所目名
0733a02: 世第一地。迷覺是二即因果也中道是一所證理也此
0733a03: 名數量中邊不存故云二無所目無所目故名為銷滅數量正屬世
0733a04: 間今雖銷滅若望初地證真猶名為似位以有所得故初地見道名
0733a05: 出世間今是世間最後邊際故名第一○此上四位唯識中說前二
0733a06: 位依明得明增二定發尋伺觀名等四法能所俱空後之二位依印
0733a07: 順無間二定發四如實觀即前二空等然皆有所得未證法身故唯
0733a08: 識云以有所得故非實住唯識此皆歷別之談也今經圓融不礙行
0733a09: 布故得以圓擬別而說由是此地名為世間○解若迷中道及覺中
0733a10: 道皆是數量即世間義耳今既銷滅二無所目當出世間然猶未入
0733b01: 初地故名世第一也。
0733b02: 阿難是善男子於大菩提善得通
0733b03: 達覺通如來盡佛境界名歡喜地。
0733b04: 菩提佛覺也前則若出未出如火前相名之為煖今如火出木盡
0733b05: 飛煙滅故云善得通達故此初地名通達位盡佛境界理顯也以
0733b06: 得無分別智善達法界一真平等離能所相故唯識云若時於所緣
0733b07: 智都無所得爾時住唯識離二取相故又云善達法界得一真平等
0733b08: 乃至得行真如離異生性障修檀波羅蜜增上言行者以此真
0733b09: 如在一切諸行法中而今證得自利利他得自在故名歡喜地華
0733b10: 嚴仁王廣明其相今不具錄下皆倣此○標此地菩薩斷一障二愚
0734a01: 證一真如下九地皆同離異生性障二愚者一執著我法愚二惡趣
0734a02: 雜染愚證遍行真如仁王護國經頌云初證平等性而生諸佛家由
0734a03: 初得覺悟名為歡喜地○解孤山曰覺通如來智同佛智也盡佛境
0734a04: 界理齊佛理也三諦圓融名佛境界比前曰盡其實未盡以初得法
0734a05: 喜故名歡喜。
0734a06: 異性入同同性亦滅名離垢地。前
0734a07: 地於大菩提善得通達離世間相得正性離生破異生性障證一真
0734a08: 法界故云異性入同此地對異之同亦不可得故云同性亦滅以若
0734a09: 見於同即名為垢既離對待故名離垢又此地證得最勝真如離邪
0734a10: 行障持戒波羅蜜增勝性戒所顯名為最勝以四無量心行廣大十
0734b01: 善得性戒成就於性重譏嫌平等無異亦名異性入同斷性亦無方
0734b02: 離微細破戒之垢名同性亦滅稱離垢地○標斷邪行障二愚者一
0734b03: 微細犯愚二種種業趣愚最勝真如頌曰遠離於染汙瞋等種種
0734b04: 垢具戒德清淨名為離垢地○解真際曰由前於大菩提善得通達
0734b05: 名異性入同同性亦滅者若見於同即為垢矣華嚴云譬如真金置
0734b06: 礬石中如法鍊已離一切垢。
0734b07: 淨極明生名發光地。成就勝定大法持破
0734b08: 戒煩惱畢竟不生故名淨極能發無邊妙慧光故故云明生此地證
0734b09: 得勝流真如謂此真如所流教法於餘教中最為勝故斷暗鈍障行
0734b10: 忍辱波羅蜜增勝○標斷暗鈍障二愚者一欲貪愚二圓滿聞持陀
0735a01: 羅尼愚證勝流真如頌曰滅壞無明暗而得諸禪定照耀由慧光名
0735a02: 為發光地。
0735a03: 明極覺滿名慧地。由定發慧慧光明泰故
0735a04: 云明極能破微細煩惱障盡故名覺滿覺既增故名地此地證
0735a05: 得無攝受真如謂此真如由第六識二身見等於此永斷不為我執
0735a06: 所攝取故能斷微細煩惱現行障修習精進波羅蜜增勝○標斷微
0735a07: 細煩惱現行障二愚者一等至愛愚二法愛愚證無攝受真如頌曰
0735a08: 清淨菩提分遠離身邊見智慧燄熾然名為焰慧地。
0735a09: 一切同異所不能至名難勝地。真
0735a10: 智唯一故曰同俗智差別故曰異真俗兩智行相互違合令相應非
0735b01: 同非異故云所不能至極為殊勝更無勝者故云難勝此地證得類
0735b02: 無差別真如謂此真如非如眼等是有別類故斷下乘涅槃障修習
0735b03: 禪波羅蜜增勝○標斷下乘涅槃障二愚者一純作意背生死愚二
0735b04: 純作意向涅槃愚類無差別真如頌曰如實知諸佛世間諸技藝種
0735b05: 種利生名曰難勝地○解私謂登地智名同地前智名異至猶及
0735b06: 也。
0735b07: 無為真如性淨明露名現前地。謂
0735b08: 住因緣智引無分別般若令得現前智現理現故云無為真如性淨
0735b09: 明露此地證得無染淨真如謂此真如本性無染亦不可說後方淨
0735b10: 故斷麤相現行障修習般若波羅蜜增勝○標斷麤相現行障二愚
0736a01: 者一現行觀察流轉愚二相多現行愚證無染淨真如頌曰觀察緣
0736a02: 生法無明至老死能證彼甚深名為現前地。
0736a03: 盡真如際名遠行地。以第八地得一真如心
0736a04: 名無相無功用故此第七地從初發心二無數劫加功用行令至有
0736a05: 相功用後邊出過世間二乘道故至此真如無相邊際故云盡真如
0736a06: 際多劫修行故云流行證得法無差別真如謂此真如雖多教法種
0736a07: 種安立而無異故斷細相現行障修習方便善巧行增勝○標斷微
0736a08: 細現行障二愚者一細相觀行愚二純作意求無想愚法無差別真
0736a09: 如頌曰方便三摩地示現無量身善巧應生名為遠行地○解盡
0736a10: 真如際者斯是無際之際理既無際行豈近乎。
0736b01: 一真如心名不動地。非染非淨故名為一離
0736b02: 諸虛妄故名為真常住不變故曰如約此義邊名為不動又此地中
0736b03: 無分別智任運相續相用煩惱不能動故名不動地此地證得不增
0736b04: 減真如謂此真如離增減執不隨染淨有增減故斷無相中作加行
0736b05: 障修願波羅蜜增勝○標斷無相作加行障二愚者一於無相中作
0736b06: 功用愚二於相自在愚證不增減真如頌曰住於無相海一切佛加
0736b07: 持自在破魔軍名為不動地。
0736b08: 發真如用名善慧地。依真如理體起無礙用
0736b09: 成就微妙四無礙解能遍十方善說法故名善慧地此地證得智自
0736b10: 在真如謂若證得此真如已己四無礙解得自在故謂法義詞樂說也
0737a01: 謂此四種以智為體名智自在斷利他門中不欲行障修習力波羅
0737a02: 蜜增上○標斷利他門中不欲行障二愚者一於無說法名句字後
0737a03: 慧辯陀羅尼自在愚二辯才自在證愚證智自在真如頌曰得四無
0737a04: 礙辯一音演一切聞者悉歡喜名為善慧地○解資中曰華嚴明此
0737a05: 菩薩具四無礙智作大法師演說無量阿僧祇劫句義無有窮盡故
0737a06: 名發一六如用。
0737a07: 阿難是諸菩薩從此已巳修習畢
0737a08: 功功德圓滿亦目此地名修習位。
0737a09: 此指二地已巳來至第十地云諸菩薩以是五位之中第四位故或
0737a10: 可指從前至此五十五位此第十地即是修習最後邊際亦名此
0737b01: 地名修習位○標自入見道中煩惱障現起歡喜地初斷修所斷種
0737b02: 金剛喻定現在現前一時頓斷彼障現起地前漸伏初地已巳上頓能
0737b03: 伏盡能永不行所知障中見所斷種極喜地見道初斷彼障現起地
0737b04: 前已巳伏修所斷種於十地中漸次斷滅金剛喻定現在前時方永斷
0737b05: 盡彼障現起地上漸伏乃至十地方永斷盡也。
0737b06: 慈陰妙雲覆涅槃海名法雲地。菩
0737b07: 提心體不離二種謂悲智也從初修習至此畢功融為果海名為法
0737b08: 身慈即悲也能陰眾生故曰慈陰妙雲智也涅槃理也法身無相唯
0737b09: 此三種亦云大定智悲即涅槃三德名祕密藏今此位中猶處修習
0737b10: 之極猶有佛地障在未能始覺合本二相尚存故云覆涅槃海此地
0738a01: 證得業自在所依真如謂若證得此真如已巳得四自在一三業二五
0738a02: 通三持四禪定斷於諸法中未得自在障修智波羅蜜增勝○標
0738a03: 斷於諸法中不得自在障二愚者一大神通愚二入微細祕密愚
0738a04: 證業自在所依真如頌曰智慧如密雲遍滿於法界普灑甘露法名
0738a05: 為法雲地此菩薩觀法身如隔羅穀觀月尚有佛地障并所知微細
0738a06: 所知二愚也○解私謂是諸菩薩近指初地而下遠指乾慧以來從
0738a07: 此已謂九地後入第十地修習畢功等對前得名也亦目此地正
0738a08: 示第十名修習位者望後為稱也以無緣慈普蔭眾生本涅槃相如
0738a09: 雲覆海然。
0738a10: 如來逆流如是菩薩順行而至覺
0738b01: 際入交名為等覺。從真起應返入生死從果入
0738b02: 因之始故云如來逆流果法聖智即法流也從因入果從生死入涅
0738b03: 槃故名順行而至至極也起應之始行因之極順逆交際只一剎那
0738b04: 故云覺際入交此即解脫道前無間道也只於此處立為等覺華嚴
0738b05: 不說含在第十地中故彼地中便明受職是等覺也唯識但破十一
0738b06: 種障亦此意也今此別出意在圓融之中備顯行布耳○標於一剎
0738b07: 那中斷佛地障二愚者一於所知一切境極微細著愚二極微細疑
0738b08: 愚即是此中一切任運微細所知障并煩惱種集論云入此覺時頓
0738b09: 斷煩惱所知二障種成阿羅漢三號及成如來證大涅槃大菩提故
0738b10: 如上十一障二十二愚並是修習位中煩惱所知二障種現耳○解
0739a01: 理無逆順由權實智而得二名如來權智下隨機感故謂之逆菩薩
0739a02: 實智上合覺心故謂之順瓔珞云等覺照寂妙覺寂照即其義焉至
0739a03: 此位時當二智相交之際故名等覺。
0739a04: 阿難從乾慧心至等覺已是覺始
0739a05: 獲金剛心中。雖從初心至此等覺皆用金剛三昧觀
0739a06: 察諸法皆如幻等然至此位能破最後微細無明是此三昧最極邊
0739a07: 際力用滿足別得名為金剛心也此即妙覺入心之初屬無間道便
0739a08: 名等覺故云始獲金剛心也即唯識說金剛喻定現在前時斷何地
0739a09: 障即入妙覺也○標障愚俱盡織瑕畢去片善無遺金剛喻定現在
0739a10: 前時也。
0739b01: 初乾慧地。解興福於等覺後別目此地以為一位資中科
0739b02: 此在妙覺位中真際判屬前等覺位檇李亦然至于孤山復同興福
0739b03: 唯長水所說節文有殊從阿難至金剛心中屬等覺位以初乾慧地
0739b04: 連下如是重重等攝在妙覺位也意謂初乾慧地但是牒示前文耳
0739b05: 諸說相戾人到于今莫知適從余嘗覈之當取節敏二師所見為善
0739b06: 如瓔珞云等覺性中有一人名金剛幢慧故知不可別開此地也言
0739b07: 初乾慧者由此菩薩以大願力住壽百劫修千三昧今既始獲豈非
0739b08: 初耶若疑乾慧之名但在信前不合通後秖如伏忍之名亦在外凡
0739b09: 何故仁王通金剛定應知彼之伏忍即今之乾慧以障妙覺無明初
0739b10: 乾未與究竟如來法流水接故頌曰慧性本亡乾潤相法流未濟有
0740a01: 斯稱圓融行布俱無礙等妙從安地位名初乾慧地果何如所見隨
0740a02: 仁義不辜到得如來無得處方知異轍本同途。如是重重
0740a03: 單複十二方盡妙覺成無上道。始
0740a04: 從乾慧終至妙覺單複相兼有十二單則有七謂乾慧煖頂忍世
0740a05: 第一等覺妙覺複即有五謂信住行向地以一一位中自具於十故
0740a06: 名為複第十二位即是妙覺名無上士無上士者無所斷故無上士
0740a07: 者更無過者如十五日月圓滿無故云方盡妙覺成無上道體即
0740a08: 大般涅槃三德具足名祕密藏○標妙覺頌曰滿足無漏界常淨解
0740a09: 脫身寂滅不思議名為一切智○解單複十二謂單十複十有二也
0740a10: 十信十住十行十地即單十十回向即複十以四加行秖是十回向
0740b01: 後心耳并前乾慧及等覺位故有二也他解甚異今不煩云。
0740b02: 是種種地皆以金剛觀察如幻十
0740b03: 種深喻奢摩他中用諸如來毗婆
0740b04: 舍那清淨修證漸次深入。指前五十七
0740b05: 位故云種種於一一地皆用金剛如幻三昧觀察諸法若行若智一
0740b06: 切斷證皆如幻燄水月虛空響城夢影像化等事故云十種深喻斯
0740b07: 則始從漸次終至佛果皆由首楞嚴王即觀之止即止之觀破無明
0740b08: 惑起行修證故云金剛觀察也毗婆舍那止觀雙運也故荊溪云如
0740b09: 夢勤加空名惑絕幻因既滿鏡像果圓清涼云修習空華萬行宴坐
0740b10: 水月道場降伏鏡像天魔得夢中佛果皆此意也○標前文云是
0741a01: 名妙蓮華金剛王寶覺如幻三摩提彈指超無學○解孤山曰是種
0741a02: 種地指所歷位皆以下明能入行也圓融定慧寂照不二如彼金剛
0741a03: 其性堅利堅故二邊不壞利故無惑不破故云金剛觀察也借事明
0741a04: 理以曉迷情故以十事喻觀察之體奢摩他圓定毗婆舍那圓慧。
0741a05: 阿難如是皆以三增進故善能成
0741a06: 就五十五位真菩提路。增進即漸次也故
0741a07: 前文云從此漸次安立聖位五十五位者信住行向地為五十乾慧
0741a08: 煖頂忍世第一為五菩提是果即等妙二覺也五十五心名之曰路
0741a09: 由此能到菩提果故即菩提之路也○標正得金剛喻定不屬三種
0741a10: 修行漸次○解私謂三增進者即三漸次也前三文下皆結示云是
0741b01: 名增進修行漸次又云從是漸修隨所發行安立聖位或指金剛奢
0741b02: 摩毗婆為三者非也五十五位者於前單複十二除乾慧地問何故
0741b03: 除乾慧而又不取妙覺耶答既言真菩提路則顯乾慧非真妙覺非
0741b04: 路。
0741b05: 作是觀者名為正觀若他觀者名
0741b06: 為邪觀。行人若能依此修證不斷而斷無到而到此則名
0741b07: 為真修行者故云正觀若言都無地位但尚理是斯同邪見撥無因
0741b08: 果故名邪觀仁王經中亦此料揀說地位竟即云若言越此而成佛
0741b09: 者是魔所說○標依金剛觀察如幻十種深喻者不取相也若取有
0741b10: 無之相心外之法名邪觀也○解五十五位既由金剛觀察三增進
0742a01: 故而得成就今簡邪正所以約觀言之須知圓教之外三乘所修皆
0742a02: 屬邪觀○大文第五出聖教名殊者上來諸文依解起行修行漸
0742a03: 次由因克果一期同畢此之法門當流後代須建經名若無其名何
0742a04: 以召體而流布耶故此文來。
0742a05: 爾時文殊師利法王子在大眾中
0742a06: 即從座起頂禮佛足而白佛言當
0742a07: 何名是經我及眾生云何奉持。文
0742a08: 殊智德此會率先阿難遭難登伽佛令持救大眾茫然失守亦
0742a09: 為旁問見元諸聖各說圓通如來其揀選洎今解行圓畢因果克
0742a10: 周故問經名以流後代一會能事歸此人也○解孤山曰此經發起
0742b01: 為救阿難是故先開圓解次顯圓行行成入位極于妙覺垂範來世
0742b02: 有始有終於是文殊請問經名及奉持法也。
0742b03: 佛告文殊師利是經名大佛頂悉
0742b04: 怛多般怛囉無上寶印十方如來
0742b05: 清淨海眼。此下五名令是一也以佛於無見頂放光化
0742b06: 佛說神故此表一心具體相用大體也佛相也頂光化佛即是用
0742b07: 也細釋配法即開題中悉怛多等云白傘蓋藏心無染曰白覆一
0742b08: 切曰傘蓋實相智慧是尊重法楷定正邪唯佛與佛乃能究盡名無
0742b09: 上寶印三世諸佛以此明照諸法實相豎窮橫具無漏德名清淨
0742b10: 海眼此上約理智立名也○解資中曰大佛頂者如來無見頂相
0743a01: 放大智光之所說也悉怛多等相傳云是白傘蓋喻如來藏性本無
0743a02: 染覆有情也法王實相楷定眾聖故名寶印清淨妙體照用無涯
0743a03: 故名海眼。亦名救護親因度脫阿難及
0743a04: 此會中性比丘尼得菩提心入
0743a05: 知海。二也救護親因標也度脫下別顯也得菩提心發大
0743a06: 乘意也入知海證圓常理也此上約功用以立名○標此約事相
0743a07: 功用。亦名如來密因修證了義。三也三
0743a08: 世果人入祕密藏以此為因密之因也又此大定具一切行而非凡
0743a09: 小之所能知故名為密密即因也三世如來以此法門為究竟說故
0743a10: 名了義此即約人法以立名也○解孤山曰密因者圓融定慧非偏
0743b01: 小所知故了義者究竟顯說非方便之談故涅槃云依了義教不依
0743b02: 不了義教是也○標云修證於無修中起修證。亦名大方
0743b03: 廣妙蓮華王十方佛母陀羅尼。
0743b04: 四也矌兼無際故大正法自持故方稱體而周故廣即三大義也
0743b05: 妙名不可思議蓮華喻開佛知見出煩惱礙智礙見佛性故如出水
0743b06: 開敷也又能於法自在諸三昧首故名為王生諸佛故名毋持善遮
0743b07: 惡攝功德名陀羅尼即詛也此約顯益以立名也○標大以無
0743b08: 方為義方以理事自持廣則毫剎相容也○解私謂大方廣所說之
0743b09: 法也大方是體廣是其用即空如來藏具不空之用也又常曰大
0743b10: 軌持曰方包博曰廣如次配法身般若解脫亦如來藏之三德也妙
0744a01: 蓮華王能說之人也即佛頂光中涌出寶蓮有化如來坐寶華中者
0744a02: 也十方佛母即所說能生諸佛一切種智譬如母焉陀羅尼翻遮
0744a03: 持遮二邊之惡持中道之善此從慧立名若首楞嚴從定為目乃左
0744a04: 右之稱耳。亦名灌頂章句諸菩薩萬行
0744a05: 首楞嚴汝當奉持。五也法王委政之明教故名
0744a06: 灌頂章句諸菩薩等已巳如上釋此約教行以立名也已巳上五名答初
0744a07: 問也汝當奉持者答次問也但依前五名如說而行流至後代今眾
0744a08: 開悟即奉持也○解此經從天竺灌頂部中流出蓋約密言名灌頂
0744a09: 章句有誦持者則如來智水灌其心頂亦猶剎利之受職也菩薩萬
0744a10: 行以首楞嚴為本又修此定者於一心中具足萬行故涅槃云首楞
0744b01: 者一切事竟嚴名堅固一切畢竟而得堅固名首楞嚴佛說五名意
0744b02: 存四悉故寄妙德而施眾生問既有五名何故經家刪取一十九字
0744b03: 為其首題答根要為名以略收廣也如大佛頂即是大方廣妙蓮華
0744b04: 王餘皆易了○上來明解辨行由因致果顯位差別問名請奉一期
0744b05: 周畢斯則一會已巳終合云大眾聞佛所說作禮而去以慶喜再有請
0744b06: 益時雖隔越問且連環故集經者約問從義合成一部由是未結作
0744b07: 禮而去大文第六辨趣生因異者從此已巳下即第二會再說經也以
0744b08: 阿難問所見現事時別異故已巳如教先後中說。
0744b09: 說是語已巳即時阿難及諸大眾得
0744b10: 蒙如來開示密印般怛囉義兼聞
0745a01: 此經了義名目頓悟禪那修進聖
0745a02: 位增上妙理心慮虛凝斷除三界
0745a03: 修心六品微細煩惱。獲真三昧故云頓悟禪那
0745a04: 得斯陀含舍故云修證聖位深證滅諦故云增上妙理漸明智照故云
0745a05: 心慮虛凝俱生難除故云微細言六品者依大乘說俱生煩惱三界
0745a06: 九地雖各分九品若智增者入地永伏至佛方斷若悲增者故意今
0745a07: 生若依小乘亦於九地各分九品然約四果地地別斷故初果身中
0745a08: 斷欲界一地九品中前六品惑證第二果二果身中斷下三品證第
0745a09: 三果三果身中斷上二界七十二品即得羅漢今證二果故斷六品
0745a10: 也○解所斷惑相應有二義一者阿難內證實深而示同二果二者
0745b01: 或約一番得益之眾大分言之今雖自他兼舉下文即云善開眾生
0745b02: 微細沉惑反顯此中通敘大眾耳次云令我今日身心快然得大饒
0745b03: 益方是阿難自述之辭。
0745b04: 即從座起頂禮佛足合掌恭敬而
0745b05: 白佛言大威德世尊慈音無遮善
0745b06: 開眾生微細沉惑令我今日身心
0745b07: 快然得大饒益。修道所斷行相難了故曰微細無
0745b08: 始俱生故曰沉惑○疑網消除故云快然增進聖位故云饒益。
0745b09: 世尊若此妙明真淨妙心本來
0745b10: 圓如是乃至大地草木蝡動含靈
0746a01: 本元真如即是如來成佛真體佛
0746a02: 體真實云何復有地獄餓鬼畜生
0746a03: 修羅人天等道世尊此道為復本
0746a04: 來自有為是眾生妄習生起。此疑由前
0746a05: 佛語阿難今汝諸根若圓已內瑩發光如是浮塵及器世間諸變
0746a06: 化相如湯消應念化成無上知覺斯則一人成佛器界有情一時
0746a07: 成佛如來今日成佛已巳久不合更有器界趣類故云佛體真實云何
0746a08: 復有地獄等道此道若是本來自有云何前言清淨本然本來無有
0746a09: 世界眾生亦不可言一人成佛依正融覺若言眾生妄習生起妄習
0746a10: 如何得生起耶生起之相其義云何若據如來答意即是眾生虛妄
0746b01: 造業虛妄受生菩提心中猶如空華妄見生滅故下文云汝妄自造
0746b02: 非菩提咎○問此與滿慈所疑何別答前疑理本清淨云何忽生山
0746b03: 河大地則約依報為首以難清淨本然故佛釋疑蓋由強覺妄分能
0746b04: 所遂成三種相續從妄見生因此虛妄終而復始此疑佛今成果一
0746b05: 切合融歸覺云何更有七趣差別則約正報為首以難果佛唯真實
0746b06: 合無此七種差異又徵此道為本有耶為妄起耶意欲如來廣明因
0746b07: 果惟皆虛妄善惡業緣受報好醜終不差忒令諸眾生明信因果不
0746b08: 入邪見前文但云從妄見生一體虛妄諸鈍根者便謂都亡因果今
0746b09: 此辨析因果昭然則知前難意顯真諦今疑意明俗諦前後相濟方
0746b10: 成圓了即前圓解之義殘也○解前阿難問位後佛言妙性圓明離
0747a01: 諸名相本來無有世界眾生因妄有生因生有滅生滅名妄滅妄名
0747a02: 真等於是先約因妄有生明二種顛倒後約滅妄名真明漸次諸位
0747a03: 然於世界顛倒中所說十二類生一且示欲界因果之相其寶界
0747a04: 趣說而未周今答位既終故躡前妙性之義領其庶彙皆是真如發
0747a05: 起如來委談諸趣以此觀之猶是正宗之餘也節二師從文殊問
0747a06: 名以來判入流通固未可也。
0747a07: 世尊如寶蓮香比丘尼持菩薩戒
0747a08: 私行淫欲妄言行淫非殺非偷無
0747a09: 有業報發是語已巳先於女根生大
0747a10: 猛火後於節節猛火燒然墮無間
0747b01: 獄璃大王善星比丘璃為誅
0747b02: 瞿曇族姓善星妄說一切法空生
0747b03: 身入阿鼻地獄此諸地獄為有
0747b04: 定處為復自然彼彼發業各各私
0747b05: 受。寶蓮香事未撿所出意謂殺盜有對邪行無對故云無報善
0747b06: 星事出涅槃璃緣如本經為有定處下問意有六文見於三六者
0747b07: 謂有定處無定處自然因緣私受同受下文結云不斷三業各各有
0747b08: 私因各各私眾私同分非無定處○解問意有二謂別業同報及別
0747b09: 業別報初問淫殺妄三即別業也為有定處即同報也為復自然下
0747b10: 次問別業別報據下答意皆是別業同報也文云循造惡業雖則自
0748a01: 招眾同分中兼有元地乃至云不斷三業各各有私因各各私眾私
0748a02: 同分非無定處。
0748a03: 惟垂大慈發開童蒙令諸一切持
0748a04: 戒眾生聞決定義歡喜頂戴謹潔
0748a05: 無犯。幼小曰童情昧曰蒙阿難自鄙無有大智願垂開發也
0748a06: 諸持戒者若聞因果虛妄猶如空華則持戒何益苟示定義門必
0748a07: 令謹潔無犯。
0748a08: 佛告阿難快哉此問令諸眾生不
0748a09: 入邪見汝今諦聽當為汝說。即俗而真
0748a10: 唯一妙覺即真而俗因果不亡此義雙融方為圓了阿難所問頗稱
0748b01: 佛心故嘆快哉自除邪見耳。
0748b02: 阿難一切眾生實本真淨因彼妄
0748b03: 見有妄習生因此分開內分外分。
0748b04: 諸法本真未嘗生起由念分別見諸法生苟能離念即見眾生山河
0748b05: 國土本來成佛故云實本真淨返本者雖爾其未返者各依見妄造
0748b06: 業受報故下文云此等眾生不識本心受此輪回經無量劫不得真
0748b07: 淨皆由隨順殺盜淫故返此三種又則出生無殺盜淫有名鬼倫無
0748b08: 名天趣有無相傾起輪回性故云因彼妄見有妄習生等。
0748b09: 阿難內分即是眾生分內因諸愛
0748b10: 染發起妄情情積不休能生愛水。
0749a01: 愛染之情正是眾生生死根本名為內分分亦因義情愛沉下能潤
0749a02: 業受生故如水也外由內感故有水輪十方界。是故眾
0749a03: 生心憶珍羞口中水出心憶前人
0749a04: 或憐或恨目中淚盈貪求財寶心
0749a05: 發愛涎舉體光潤心著行淫男女
0749a06: 二根自然流液。此引事驗也憶即是念明記為性念
0749a07: 有憎愛故分憐恨由愛起憎不離情染內有情染外現其事故皆流
0749a08: 水也○解問憐由情愛生水可然恨由怨憎何以流淚答此中內分
0749a09: 悉約情論以愛為情且言少分如喜怒哀樂愛惡六者皆人之情也
0749a10: 是故怨恨亦屬于情情重則悲悲乃成淚。
0749b01: 阿難諸愛雖別流結是同潤濕不
0749b02: 升自然從墜此名內分。所愛之境雖別能
0749b03: 愛之心是一故云流結是同流謂沉下結謂縛著因既不升果亦從
0749b04: 墜○標眾生生死本分由情情著染境故從淪墜○解內分之義當
0749b05: 文難曉須取下文外分顯之且外分云心持禁戒舉身輕清心欲生
0749b06: 天夢想飛舉等應知從持戒善及修禪定有人天乘者即屬外分降
0749b07: 斯已巳還皆屬內分問下文云情想均等生於人間若謂人乘即屬外
0749b08: 分合是純想何得均情耶答秖緣人間持毀相紛善惡猶雜故言均
0749b09: 等至若情想多少並隨善惡升沉唯純想生天方越內分也沇師以
0749b10: 緣身起愛為內欣彼勝事為外何其近哉。
0750a01: 阿難外分即是眾生分外因諸渴
0750a02: 仰發明虛想想積不休能生勝氣。
0750a03: 眾生生死本分由情情著染境因是從墜今以淨境為所欲處但
0750a04: 由其想不屬於情乃是眾生分外之事故云外分氣謂氣色也。是
0750a05: 故眾生心持禁戒舉身輕清心持
0750a06: 印顧盻雄毅心欲生天夢想飛
0750a07: 舉心存佛國聖境冥現事善知識
0750a08: 自輕身命。引事驗也身輕清顧雄毅夢飛舉聖境現輕身
0750a09: 命此五皆是殊勝氣色由想故有也毅果敢也○解內分沉下故生
0750a10: 愛永外分上升故生勝氣毅得勝之貌也。
0750b01: 阿難諸想雖別輕舉是同飛動不
0750b02: 沉自然超越此名外分。忻外聖境不由情
0750b03: 染想既輕清自然飛動報當超越也已巳上而略明未細分別善惡
0750b04: ○解且指人天想心名為外分非出世三乘之智也何者前文因阿
0750b05: 難問於地獄乃至人天等道於是佛說妄習開為二分次約二分以
0750b06: 辨諸趣諸趣之後結示云此等眾生不識本心受此輪回等故知
0750b07: 外分不出三界也上又雖云心存佛國聖境冥現斯蓋汎舉勝氣之
0750b08: 相若約修論乃是十方同居事相耳。
0750b09: 阿難一切世間生死相續生從順
0750b10: 習死從變流臨命終時未捨煖觸
0751a01: 一生善惡俱時頓現死逆生順二
0751a02: 習相交。順逆有二一絢情一切眾生好生惡死生即順情
0751a03: 死即逆情故云生從順習死從變流變猶逆也又受胎時三處皆順
0751a04: 故得生也死即無此二約業業能感果生即順感由因致果也故云
0751a05: 順習死即反此無生長義故云變流生死交際風火未散平生行業
0751a06: 善惡因緣此時俱現強者先牽即隨生處○解孤山曰生從順習死
0751a07: 從變流者一切眾生皆愛生而惡死也是故生則順其流死則逆其
0751a08: 習故下云死逆生順二習相交此乃文辭互略耳秖是生從存住故
0751a09: 順習死從變流故逆習也未捨煖觸謂現陰之末中陰之初也。
0751a10: 純想即飛必生天上若飛心中兼
0751b01: 福兼慧及與淨願自然心開見十
0751b02: 方佛一切淨土隨願生。此有二類若
0751b03: 唯有想不兼福慧即但持戒而猒此身必生天上若於持戒兼修福
0751b04: 慧發見佛願深猒三界必生淨土見十方佛即獲法忍故曰心開如
0751b05: 觀經說○解私謂必生天上者據下故少想多但在四天之下驗今
0751b06: 純想所生應是忉利以上若單修善福則唯生上界若兼諸福慧則
0751b07: 隨十方於飛心中旁論福慧故皆云兼。
0751b08: 情少想多輕舉飛遠即為飛仙大
0751b09: 力鬼王飛行夜叉地行羅剎遊於
0751b10: 四天所去無礙。想多故飛行自在情少故受仙鬼
0752a01: 形此之等類多因邪想不正修行即是不修戒慧但修邪定不持戒
0752a02: 故隨鬼神道以修定故有大神通差別之因一如上說仍是想多情
0752a03: 少此中仙鬼等四可以九八七六想配之若情多者必無戒定墮三
0752a04: 塗耳。其中若有善願善心護持我法
0752a05: 或護禁戒隨持戒人或護神隨
0752a06: 持者或護禪定保綏法忍是等
0752a07: 親住如來座下。此想多中仍兼善願也雖不持戒且
0752a08: 有定願護持戒及禪定者斯則由宿習故毀禁知過故發願亦是
0752a09: 乘急戒緩者故能於八部身而見佛耳○標為想中微帶情故輕舉
0752a10: 飛遠若有善願者想中有願如前護持六眾常隨心也○解真際
0752b01: 曰情少想多此通舉也理宜等降四類分之一情九想即為飛仙二
0752b02: 情八想為大力鬼王三情七想為飛行夜又四情六想為地行羅剎。
0752b03: 情想均等不飛不墜生於人間想
0752b04: 明斯情幽斯鈍。不升為天仙不墜落三塗仍
0752b05: 於均等之中想若稍強根必慧情若稍重根必闇鈍雖同人類亦
0752b06: 由情想有此差異即別報也○解孤山曰由昔情想感今鈍是知
0752b07: 言均等者報之業也言幽明者別報之業也故所習情想各在強
0752b08: 弱致有明愚鈍之異焉。
0752b09: 情多想少流入橫生重為毛輕
0752b10: 為羽族。若望下文此當六情四想也橫生旁生也然有輕
0753a01: 重若情稍重報為走獸故曰毛若想稍強身為飛禽故云羽族細
0753a02: 論差別如類生中及下文說。七情三想沉下水
0753a03: 輪生於火際受氣猛火身為餓鬼
0753a04: 常被焚燒水能害己已無食無飲經
0753a05: 百千劫。火際者餓鬼所居處也水輪向下至火輪際近地獄
0753a06: 也○受氣猛火者由業力故受猛火氣以為身也故常被燒節節火起
0753a07: 水能害己已者苦於無水也苟遇成火而燒其身故云害己已。九情
0753a08: 一想下洞火輪身入風火二交過
0753a09: 地輕生有間重生無間二種地獄。
0753a10: 二交過地者風火二輪交際之處即正是七熱地獄處也於九情中
0753b01: 稍減者名輕即八情者墮有間稍增者名重入無間正九情也此言
0753b02: 無間約受苦說然此無間對前有間得名以是第七熱地獄故下即
0753b03: 第八五無間獄別名阿鼻最極重也○解真際曰情多想少亦合分
0753b04: 四六情四想流入橫生七情三想墜入餓鬼八情二想生有間獄九
0753b05: 情一想生無間獄孤山解生於火際與同仍曰秖就此獄自有輕
0753b06: 重而此無間非五無間也。
0753b07: 純情即沉入阿鼻獄若沉心中有
0753b08: 謗大乘毀佛禁戒誑妄說法虛貪
0753b09: 信施濫膺恭敬五逆十重更生十
0753b10: 方阿鼻地獄。阿鼻此云無間即第八獄也此具五種
0754a01: 謂受罪苦具身量劫數壽命也若依俱舍業報無間以造此罪必墮
0754a02: 地獄更無餘業餘生能間隔故謗大乘下諸罪最重由是更生十方
0754a03: 阿鼻法華云若謗此經其人命終入阿鼻獄具足一劫劫盡更生如
0754a04: 是展轉至無數劫俱舍論說阿鼻地獄壽命中劫二十增減為一中
0754a05: 劫既言無數此世界壞即十方阿鼻也以謗法罪斷佛種故令無
0754a06: 數人墮邪見故○解孤山曰應法師云無間有二一身無間二苦無
0754a07: 間以五逆所感故名五無間或云無間有五即受罪至劫數壽命也
0754a08: 此文亦分二類純情造惡則唯墮此界獄中若加謗大乘等則此界
0754a09: 壞時轉生他方言受苦長也。
0754a10: 循造惡業雖則自招眾同分中兼
0754b01: 有元地。隨順造業故受苦報惡業不同受業亦別故云自
0754b02: 招眾同分中有元地者眾名不一同是一義眾有相似同立分名造
0754b03: 業同者共中共變俱舍論說有差別同分無差別同分同業共感眾
0754b04: 多苦具同受此苦名無差別同分若隨輕重受報不同名差別同分
0754b05: 今云元地即差別也○解私謂此結情多想少及純情之類也然橫
0754b06: 生者非有元地以毛羽族散在諸趣故是則正言鬼獄二道斯亦
0754b07: 略詶阿難所問。
0754b08: 
0754b09: 
0754b10: 首楞嚴經義海卷第二十三　牧三
0755a01: 音釋
0755a02: 鑽祖官切穿也。礬符袁切礬石也。縠胡谷切縐紗也。覈下革切考實也。
0755a03: 轍直列切車轍也。楷苦駭切模也。于貴切類也。盼普患切流視也。
0755a04: 毅魚既切果敢也。緩胡管切。濫盧紺切叨濫也。
