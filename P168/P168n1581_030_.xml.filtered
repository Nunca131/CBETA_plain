0899a02: 凡遇圓相即是標辭與同其上文。
0899a03: 阿難即從座起聞佛示誨頂禮欽
0899a04: 奉憶持無失。標此結集者序致之辭。
0899a05: 於大眾中重復白佛如佛所言五
0899a06: 陰相中五種虛妄為本想心我等
0899a07: 平常未蒙如來微細開示。問妄想也未
0899a08: 聞五陰總是妄想而名有殊有本云微妙開示。又此五陰
0899a09: 為併銷除為次第盡。問除斷頓漸也併即頓也。
0899a10: 如是五重詣何為界。問邊際也界分也。
0899b01: 惟願如來發宣大慈為此大眾清
0899b02: 明心目以為末世一切眾生作將
0899b03: 來眼。眼目左右之言皆喻心也心明照了如目之見。
0899b04: 佛告阿難精真妙明本覺圓淨非
0899b05: 留死生及諸塵垢。精真法身也妙明般若也圓淨
0899b06: 解脫也三德圓融唯一本覺死生苦道也塵垢業煩惱也斯則妙性
0899b07: 圓明離諸名相耳。
0899b08: 乃至虛空皆因妄想之所生起斯
0899b09: 元本覺妙明精真妄以發生諸器
0899b10: 世間如演若多迷頭認影。不更具敘色之
0900a01: 與心三種相續故云乃至虛空無為尚是妄生豈況有為一切諸法
0900a02: 狂癡故有故如認影○標一迷真心認物為己○解私謂精真中道
0900a03: 也妙明寂照也寂故即假照故即空三諦融通元無塵垢總名本覺
0900a04: 圓淨此單論真性也乃至下單論妄想生起諸法斯元下合明真妄
0900a05: 發生世間所以爾者無前單論則不知離義無後合明則不知即義
0900a06: 迷頭認影事匪條然。
0900a07: 妄元無因於妄想中立因緣性。既
0900a08: 稱為妄云何有因若有所因不名為妄故云無因自諸妄想展轉相
0900a09: 因交妄發生遞相為種故云於妄想中立因緣性。
0900a10: 迷因緣者稱為自然彼虛空性猶
0900b01: 實幻生因緣自然皆是眾生妄心
0900b02: 計度。說有因緣猶是妄執更認自然迷中倍者故云眾生妄心
0900b03: 計度○標彼虛空幻生者前云當知虛空生汝心內猶如片雲點太
0900b04: 清裏況諸世界在虛空耶○解立因緣性謂自他共性并下自然則
0900b05: 四性備矣彼虛空性此指體性之性既由迷妄有虛空依空立世界
0900b06: 空猶幻有世界可知故法華云知法常無性者是也眾生於無性中
0900b07: 惑為因緣及自然性皆是妄心分別計度。
0900b08: 阿難知妄所起說妄因緣若妄元
0900b09: 無說妄因緣元無所有何況不知
0900b10: 推自然者。若知妄起許說因緣妄元無生說誰因緣因緣
0901a01: 尚是妄中建立而況不知是妄推為自然耶○標起信云眾生以不
0901a02: 知真如法一故不覺動念現六塵境即是五陰妄想也○解據理合
0901a03: 云不知妄所起說妄因緣反顯知妄則不說也故前文云既稱為妄
0901a04: 云何有因今言知妄而說因緣者縱而言之即以諸妄為後妄之因
0901a05: 也如前文云自諸妄想展轉相因若妄元無下奪而言之因緣尚無
0901a06: 自然安在以勝況劣用遣執情耳。
0901a07: 是故如來與汝發明五陰本因同
0901a08: 是妄想。五陰之因元妄所結此即於妄想中立因緣性也
0901a09: 此因緣性妄中權立欲令了法元無所有是故同名一妄想耳○標
0901a10: 但一虛妄更無由緒○解此結前所談亦生後所答。
0901b01: 汝體先因父母想生汝心非想則
0901b02: 不能來想中傳命。正指是想也攬父母遺體而
0901b03: 合成此身遺體即是想愛流出故云父母想生汝之託陰亦是想愛
0901b04: 而來以想遺體為勝境故識即趣彼結成胎臟故云汝心非想不來
0901b05: 傳命斯則三處妄想和合結成此體也○標前文云同業相纏合離
0901b06: 成化見明色發明見想成異見成憎同想成愛流愛為種納想為胎
0901b07: 交遘發生吸引同業故有因緣耳。如我先言心想
0901b08: 酢味口中涎生心想登高足心酸
0901b09: 起懸崖不有酢物未來汝體必非
0901b10: 虛妄通倫口水如何因談酢出。引
0902a01: 前釋成也即引破想陰文懸崖酢物俱不到身由汝所思便能生汝
0902a02: 口足酸水若非妄想同類孰有水等生焉通倫猶同類也。是故
0902a03: 當知汝現色身名為堅固第一妄
0902a04: 想。結歸立名也以此驗之如何非想是故應知妄想凝結即成色
0902a05: 陰故云堅固○標前文云譬如有人以清淨目觀晴明空唯一晴虛
0902a06: 無所有其人無故不動目睛瞪以發勞則於虛空別有狂華復有
0902a07: 一切狂亂非相色陰當知亦復如是○解汝體遺體也想謂欲想子
0902a08: 在中陰時若無欲想則不能來父母欲想中受胎如我下引前破想
0902a09: 陰喻顯此妄想。
0902a10: 即此所說臨高想心能令汝形真
0902b01: 受酸由因受生能動色體汝今
0902b02: 現前順益違二現驅馳名為虛
0902b03: 明第二妄想。前四句躡前色陰動身之想即明受陰
0902b04: 是妄想也由因下正顯也因想梅等便有受領若非領納焉得水生
0902b05: 此受亦是妄想轉變妄生領納也二驅馳者領比違順生苦樂法遂
0902b06: 成損益為彼所使照境而領虛通無礙故曰虛明○標前文云譬如
0902b07: 有人談說酢梅口中水出思蹋懸崖足心酸想陰當知亦復如是
0902b08: 此喻在後耳○解由因受生者因想故受生也能動色體即形受酸
0902b09: 也當知色受想二陰妄想相由而起必不相離故前文云汝體先
0902b10: 因父母想生下文云種種取像心生形取皆同懸崖酢物之想由是
0903a01: 明之此三妄想其體麤現非如行識幽微難見所以前三中所發天
0903a02: 魔其相亦麤後二陰中所發心見二魔其相亦細汝今現前下正示
0903a03: 受相也順益即樂受違損即苦受合有非違非順即不苦不樂受但
0903a04: 是文略耳。
0903a05: 由汝念慮使汝色身身非念倫汝
0903a06: 身何因隨念所使種種取像心生
0903a07: 形取與念相應寤即想心寐為諸
0903a08: 夢則汝想念搖動妄情名為融通
0903a09: 第三妄想。初二句標念慮即想身之驅役皆想所為也
0903a10: 身非下釋初三句反質若非想類何以隨念種種下五句正顯凡取
0903b01: 前境先須想像後身隨之想若是實何須形取形若非想自不能行
0903b02: 二既相須豈非虛妄故云與念相應寤寐雖異皆是想為寐既成夢
0903b03: 夢非有實應知寤想豈是實耶則汝下結是知現今想像念慮正由
0903b04: 妄情搖動故爾焉不是妄融色質通心念變境像成夢寐故云融通
0903b05: 妄想○標前喻想陰屬此第三今受陰喻第二妄想文云譬如有人
0903b06: 手足宴安百骸調適忽如忘生性無違順其人無故以二手掌於空
0903b07: 相摩於二手中妄生滑冷熱諸相受陰當知亦復如是○解心生
0903b08: 形取謂心念若生形質必取想高酸起取之驗也寤寐等由想成夢
0903b09: 以顯妄念常無間然。
0903b10: 化理不住運運密移甲長髮生氣
0904a01: 銷容皺日夜相代曾無覺悟。顯行相
0904a02: 也初二句標行陰遷流微細難覺故云不住密移也甲長下釋前二
0904a03: 句釋不住後一句顯密移。阿難此若非汝云何
0904a04: 體遷如必是真汝可無覺。標非汝又不可
0904a05: 是汝又無憑。則汝諸行念念不停名為
0904a06: 幽隱第四妄想。示虛妄也真猶實也行陰若非汝
0904a07: 體何得相代不停又若實是汝身何不知覺生滅非汝不可是汝無
0904a08: 憑故知虛妄則汝下結想名密移難覺故云幽隱○標前文云譬如
0904a09: 瀑流波浪相續前際後際不相踰越行陰當知亦復如是以遷流生
0904a10: 滅為義。
0904b01: 又汝精明湛不搖處名恒常者於
0904b02: 身不出見聞覺知。牒指識體也初三句牒計也
0904b03: 行人所認微細明了離生滅湛然不動目為常住者即識陰也於身
0904b04: 下指體也識陰豈越見聞覺知此約用指也○標知見立知即無明
0904b05: 本。若實精真不容習妄何因汝等
0904b06: 曾於昔年一奇物經歷年歲憶
0904b07: 忘俱無於後忽然覆前異記憶
0904b08: 宛然曾不遺失則此精了湛不搖
0904b09: 中念念受薰有何籌筭。正顯虛妄也初二
0904b10: 句反標若此湛明是真實性不合容受虛妄習氣習氣即種子也何
0905a01: 因下九句順釋憶忘俱無者初若有憶則有忘時元既無憶故不說
0905a02: 忘覆者再見也再見既無所遺此則容受妄習故知虛妄非真甚
0905a03: 明則此下結示也受薰持種發起現行流注生滅不可計矣○標知
0905a04: 見無見斯則涅槃無漏真淨云何是中更容他物○解名恒常者諸
0905a05: 解並謂識已離行無生滅故也今觀此中五陰次第應通二義一者
0905a06: 如向觀行中次第所顯二者秖就阿難等現前而示若然則精明不
0905a07: 搖亦未必已巳離行陰也真際曰此陰通收八識用動體常見聞精明
0905a08: 同一識陰私謂節公意以見聞為用則動精明為體則常而不知今
0905a09: 文即以見聞為精明動用為常體何則識無所存在諸根根對境
0905a10: 時雖涉於用用在無記未起善惡指此無記名為精明湛不搖處若
0905b01: 約分齊明之五識五意識并第六心王皆是其處也佛恐眾生計此
0905b02: 為常故寄阿難先且定云名恒常者若實精真不容習妄此破其常
0905b03: 也精謂精明真即恒常何因下示妄習相念念受薰者以昔奇物
0905b04: 納種在識若不受薰覆前異必無記憶之相既不忘失則知中間
0905b05: 常為無明念念薰習薰習即妄何精真之有乎。
0905b06: 阿難當知此湛非真如急流水望
0905b07: 如恬靜流急不見非是無流若非
0905b08: 想元寧受妄習非汝六根互用合
0905b09: 開此之妄想無時得滅。正顯微細也識陰
0905b10: 離行故名為湛不是常住故云非真喻急流者凡夫二乘全不覺知
0906a01: 十地已巳前雖覺未盡故云流急不見若非想元等者顯此正是妄想
0906a02: 根本以第八識為界趣生之本也非汝下四句明難斷互用合開者
0906a03: 寄根明發故云互用開令無隔合為一體也如前文云返流全一六
0906a04: 用不行開即是合故無二別若非證真此難滅矣○標微細生住異
0906a05: 滅流注不息妙覺方盡。故汝現在見聞覺知
0906a06: 中串習幾則湛了內罔象虛無第
0906a07: 五顛倒細微精想。因細得名也此是諸識之中
0906a08: 串習機要亦名精明湛不搖處故云湛了即本識也有而若無故云
0906a09: 罔象罔無也象似也非有形質故曰虛無望前行陰最為其細再三
0906a10: 示云細微精也○標前四謂之妄想此識陰名之精想蓋是識精元
0906b01: 明能生諸緣緣所遺者由諸有情遺此本明雖終日行而不自覺枉
0906b02: 入諸趣前文云譬如有人取頻伽塞其兩孔滿中擎空千里遠行
0906b03: 用餉他國識陰當知亦復如是○解六根互用等始破見思故安想
0906b04: 得滅即麤垢先落也問上文受薰約無明說今妄想滅何止見思耶
0906b05: 答無明所薰亦見思種子故前指見物有憶有忘正是麤相合種現
0906b06: 雖盡而根本猶存非謂六根得真互用問此首楞嚴體無不圓宗無
0906b07: 不極至於破陰力用何短乎答非是力用不體宗由辯魔中五十
0906b08: 重境皆從分五陰妄想中現今齊此論滅故且至六根互用若如
0906b09: 前又反流全一六用不行即破根本無明有異此中顛倒妄想也往
0906b10: 人未曉所說雷同更請後賢精究斯義。
0907a01: 阿難是五受陰五妄想成。此五即是眾
0907a02: 生所受報法故通名受亦曰五取蘊眾生取此為自體故○標前阿
0907a03: 難問云如佛所言五陰相中五種虛妄為本想心我等平常未蒙如
0907a04: 來微細開示故也若總明五陰本因同一妄想為別顯成色受想行
0907a05: 識五受陰妄想耳。
0907a06: 汝今欲知因界淺深。答詣何為界也界即因
0907a07: 義亦是分義因依界分際限別故故云因界。唯色與空
0907a08: 是色邊際。色謂形色空謂顯色俱色蘊攝妄色妄空互形
0907a09: 互顯故略舉色空攝一切盡○標前文云汝見虛空十方界空見
0907a10: 不分有空無體有見無覺是色邊際○解孤山曰四大圍空而成色
0907b01: 質。唯觸及離是受邊際。觸有違順即成苦
0907b02: 樂二受離無違順但捨受也○標前文云汝身現搏四大為體見聞
0907b03: 覺知壅令留礙水火風土旋令覺知是受邊際○解資中曰觸有苦
0907b04: 樂離即成捨俱名為受。唯記與忘是想邊際。
0907b05: 記憶忘失取像攀緣俱為想陰之分齊耳○標前文云又汝心中
0907b06: 憶識誦習性發知見容現六塵離塵無相離覺無性是想邊際。唯
0907b07: 滅與生是行邊際。生滅遷流剎那四相但是生
0907b08: 滅皆行分也○標前文云又汝朝夕生滅不停知見每欲流於世間
0907b09: 業運每常遷於國土是行邊際○解私謂三相遷流俱屬行陰略舉
0907b10: 生滅以攝於異。湛入合湛歸識邊際。湛前行
0908a01: 陰合歸識陰見識不動認為真湛齊此名為識陰邊際以見行陰是
0908a02: 生滅法離生滅處必是湛寂就所認處即識分齊也○標前文云汝
0908a03: 等見聞元無異性眾塵隔越無狀異生性中相知用中相皆同異失
0908a04: 準是識邊際○解湛生滅之際入精明之處方名合湛合同也以行
0908a05: 相異而識體同故。
0908a06: 此五陰元重疊生起生因識有滅
0908a07: 從色除。答前為頓銷除為次第盡也生起則從細至麤從
0908a08: 內感外一切諸法唯識變故故云生因識有除斷則先麤後細從外
0908a09: 向內如浣衣磨鏡麤垢先落然生起時實非前後一念頓變以約麤
0908a10: 細作此說耳圓頓觀法斷亦非次功行成時自然爾也○解孤山曰
0908b01: 約生則由內造外從細至麤如著衣也故迷理有識乃至有色約滅
0908b02: 則由外至內從麤至細如脫衣也故悟理色盡乃至識盡。理則
0908b03: 頓悟乘悟併銷事非頓除因次第
0908b04: 盡。前約生起除斷道理合然若定作此解焉知虛妄故須先理
0908b05: 後事頓悟漸除方了修證之義耳理則頓悟者若約證悟圓理即一
0908b06: 斷一切斷無前後也如前文云一根既返源六根成解脫塵垢應念
0908b07: 銷成圓明淨妙解悟亦然圓覺云知幻即離離幻即覺亦無漸次以
0908b08: 一切法皆從心起妄念而生念即無念一切頓盡由真性中本無妄
0908b09: 故故云乘悟併銷事非頓除因次第盡者五陰妄法名之曰事陰既
0908b10: 麤細不同法爾麤者先去解行雖頓斷自有序日出孩生皆喻此也
0909a01: ○解私謂此文總略不易甄明且約二義釋其大節一者以此四句
0909a02: 俱就觀行位伏義釋之謂依理頓悟乘悟修觀用觀併銷而其五陰
0909a03: 在運麤者先除細者後盡故曰事非頓除因次第盡前文所明五陰
0909a04: 區宇次第而顯者即其義也二者以上二句約相似位說下二句約
0909a05: 觀行位說觀行可見相似位者從入初信似證三諦名理則頓悟圓
0909a06: 破五陰名乘悟併銷但此併銷有盡未盡盡在七信未在已前上文
0909a07: 所明五陰若盡能超五濁者即其義也問孤山云色盡在觀行位受
0909a08: 盡在初二兩信想盡在三四行盡在五六識盡入七信已去今何以
0909a09: 總判五陰盡在七信將非好辯矯異先說乎答非好辯也誠有以也
0909a10: 一按文二詳義且按文者前色陰盡見諸佛心如明鏡中顯現其像
0909b01: 受陰盡得意生身隨往無礙想陰盡虛受照應了罔陳習行陰盡於
0909b02: 涅槃天將大明悟識陰盡即得現前諸根互用凡此五者豈非皆是
0909b03: 六根清淨之明文乎二說義者如前說色陰妄想云汝體先因父母
0909b04: 想生汝心非想則不能來想中傳命以此觀之色由想生色陰若亡
0909b05: 想陰必盡想陰若盡既無陳習豈非已巳斷思惟煩惱耶況想陰之前
0909b06: 受陰盡時得意生身若不斷思出分死安得意生乎受盡尚爾想
0909b07: 行識盡不亦例然又則色陰盡者能超劫濁前明劫濁從見虛空
0909b08: 十方界即名為濁是則劫濁盡時不應見空空見若除受等四陰復
0909b09: 何所在故知五濁超必同時不可以常塗所談較其倫次也圓師所
0909b10: 解恐非經意古云說經者傳先儒之言非從己已出不得相讓讓之則
0910a01: 其道不明余忝傳先佛之言果有以也亦何敢讓哉。我已示
0910a02: 汝劫波巾結何所不明再此詢問。
0910a03: 此引前說結責未解也如前文云巾體是同因結有異又云畢竟
0910a04: 同中生畢竟異又云六結同體結不同時即結解時云何同除此皆
0910a05: 理則頓悟事非頓除如何再問耶頓漸悟修如圓覺○解所皆先
0910a06: 說亦有頓漸二義巾體是一以喻真性悟則成頓也巾結有異以喻
0910a07: 妄想除則成漸也原夫天巾由次第而結亦次第而解所譬六根及
0910a08: 以五陰生之與滅一往相類再研有殊何者以六根義橫五陰義
0910a09: 故且如六根迷真起妄因妄成根必無先眼次耳等異至於反妄歸
0910a10: 真亦無從麤至細之理豈非橫義耶前以結解次第為喻者但取六
0910b01: 根差別及選擇圓通謂之次第也今明五陰亦迷真起妄因妄成陰
0910b02: 既云生因識有滅從色除豈非義耶若以結解喻之則兩番次第
0910b03: 宛有倫緒當知前文舉喻不可以喻難法此中引例不可以根難陰
0910b04: 適時之說須曉大綱又前示巾結難成次第至解縈之際一六同時
0910b05: 蓋顯一根反源六根解脫今亦如是故相似位一陰若破五陰皆除
0910b06: 向所以作兩義釋頓漸之文者亦順斯意也。
0910b07: 汝應將此妄想根元心得開通傳
0910b08: 示將來末法之中諸修行者令識
0910b09: 虛妄深厭自生知有涅槃不戀三
0910b10: 界。如上五種妄想即是五陰根本五陰攝一切法故一切法皆
0911a01: 妄想也如上文云娑婆世界并洎十方諸有漏國及諸眾生同是覺
0911a02: 明無漏妙心見聞覺知虛妄病緣和合妄生和合妄死汝既悟此故
0911a03: 云心得開通亦合他解故云傳示合識若知依正自他俱一妄想即
0911a04: 可厭患五蘊自體求趣涅槃常樂何三界之可戀乎故此囑勸弘宣
0911a05: 自他俱益也○標令識虛妄者俾行人諳識五陰中五十種魔事同
0911a06: 一虛妄也○解付囑流通唯行與教自辯魔來流通行也此下盡經
0911a07: 流通教也。
0911a08: 阿難若復有人滿十方所有虛
0911a09: 空盈滿七寶持以奉上微塵諸佛
0911a10: 承事供養心無虛度於意云何是
0911b01: 人以此施佛因緣得福多不。此文校
0911b02: 量文雖不多意已周盡七寶財之勝也滿空多之勝也微塵諸佛福
0911b03: 田勝也承事供養無虛度者心之勝也又虛空珍寶廣大心奉上諸
0911b04: 佛承事供養第一心心無虛度長時心如是布施心境俱勝所獲福
0911b05: 德其大矣哉。
0911b06: 阿難答言虛空無盡珍寶無邊昔
0911b07: 有眾生施佛七錢捨身猶獲轉輪
0911b08: 王位況復現前虛空既窮佛土充
0911b09: 皆施珍寶窮劫思議尚不能及
0911b10: 是福云何更有邊際。施佛七錢獲輪王位顯福
0912a01: 田中佛福為勝輪王之福七寶具足千子圍繞況盡空珍寶以奉如
0912a02: 來所施之物尚窮劫難思其所招福豈有邊際非一切智莫能知矣。
0912a03: 佛告阿難諸佛如來語無虛妄。此告
0912a04: 語不虛令深信佛所說真實也　標如來真實如五語也。若復
0912a05: 有人身具四重十波羅夷瞬息即
0912a06: 經此方他方阿鼻地獄乃至窮盡
0912a07: 十方無間靡不經歷。示人具極罪也波羅夷
0912a08: 此云棄或云不可樂棄故即現無僧用不可樂即當入地獄小乘四
0912a09: 棄大乘十重具犯此罪受報無窮故歷十方靡不皆至阿鼻五無間
0912a10: 獄○標大乘十棄於殺盜婬妄外更加五酤酒六說在家出家人過
0912b01: 七自讚毀他八慳吝九瞋恚十自謗三寶不信因果。能以一
0912b02: 念將此法門於末劫中開示未學。
0912b03: 顯弘經持少也一念心之邊際也夫弘經者時必長久豈有一念
0912b04: 而宣說者今顯弘經力大故舉至少以顯殊勝。是人罪障
0912b05: 應念銷滅變其所受地獄苦因成
0912b06: 安樂國。滅罪勝也重罪之人一念弘經其力能翻極重苦報
0912b07: 成極樂報。得福超越前之施人百倍千
0912b08: 倍千萬億倍如是乃至筭數譬喻
0912b09: 所不能及。得福勝也前之施福已自難量今此復超千萬
0912b10: 億倍喻所不及何奇之若此乎問極重罪人極少時分為人讀說未
0913a01: 足可稱何以滅業得福如此殊勝耶答此有多義故獲勝報一所弘
0913a02: 之經是佛極談教理行果皆不思議故謂顯如來藏心法法皆是有
0913a03: 情無情有性無性齊成佛道此理不思議也佛頂心因人果人皆
0913a04: 依此法滅惡生善八理化他防邪護正進行彌速能成菩提此教不
0913a05: 思議也圓通行門二十五聖觀音為最此行不思議也六十聖位第
0913a06: 三漸次便證無生復說乾慧能超因位直入果海此果不思議也二
0913a07: 末世多障能於此時弘此極談信解真正實希有故三施福唯得生
0913a08: 死之報仍但自利弘經法利能至無漏能令聞者信解無謬展轉利
0913a09: 樂無窮盡故由是一念雖少其利哉是故能勝前寶施福。
0913a10: 阿難若有眾生能誦此經能持此
0913b01: 如我廣說窮劫不盡依我教言
0913b02: 如教行道直成菩提無復魔業。廣說
0913b03: 不盡者即前文云若我說是佛頂光聚悉怛多從旦至暮音聲相
0913b04: 連字句中間亦不重疊經河沙劫終不能盡此顯經義及持者功德
0913b05: 皆不可量也依我下以能得最極之果能離內外魔事用勸如說而
0913b06: 行也斯則弘持經者所得所離唯佛與佛乃能知之○解私謂前利
0913b07: 他得福此自利成道或以此義釋成上文謂開示未學得福斯勝者
0913b08: 良由眾生於教誦持乃至成道所益大故。
0913b09: 佛說此經已比丘比丘尼。標出家二眾。
0913b10: 優婆塞優婆夷。在家行淨行二眾。一切世
0914a01: 間天人阿脩羅及諸他方菩薩二
0914a02: 乘聖仙童子并初發心大力鬼神
0914a03: 皆大歡喜作禮而去。二十五聖及妙吉祥雖
0914a04: 各有說功歸於佛名佛說三種世間故云一切器界所住境也菩
0914a05: 薩二乘智正覺攝餘皆有情世間聖仙童子此仙眾之一也經中有
0914a06: 此真言大歡喜者近得世間歡喜遠得出世初地由三義故歡喜一
0914a07: 能說人清淨二所說法清淨三所得果清淨由斯義故皆大歡喜○
0914a08: 解初發心者圓教外凡或內凡也皆大歡喜通該凡聖孤山曰既聞
0914a09: 談常扶律即偏解圓同服醍醐咸霑妙益故大歡喜○絕筆頌曰
0914a10: 以此少分贊經力施他流演無窮盡所獲利樂悉迴向菩提實際眾
0914b01: 生界。
0914b02: 首楞嚴經
0914b03: 唐廣州制止寺極量傳即譯經祖師也出大宋高僧傳
0914b04: 釋極量中印度人也梵名般剌蜜諦唐言極
0914b05: 量懷道觀方隨緣濟物展轉游化漸達支那
0914b06: 印度俗呼廣府為支那名帝京為摩訶支那也乃於廣州制止道場
0914b07: 駐錫眾知博達祈請頗多量以利樂為心因
0914b08: 敷祕神龍元年乙巳五月二十三日於灌
0914b09: 頂部中誦出一品名大佛頂如來密因修證
0914b10: 了義諸菩薩萬行首楞嚴經譯成一部十卷
0915a01: 烏萇國沙門彌伽釋迦釋迦稍訛正云鑠佉此翻曰雲譯
0915a02: 語菩薩戒弟子前正議大夫同中書門下平
0915a03: 章事清河房融筆授循州羅浮山南樓寺沙
0915a04: 門懷迪證譯量翻傳事畢會本國怒其擅出
0915a05: 經本遣人追攝泛舶西歸後因南使入京經
0915a06: 遂流布有唐惟法師資中沇公各著解
0915a07: 之云。
0915a08: 義跋
0915a09: 首楞嚴經是如來世尊最後之垂範也鞠其
0915a10: 所指歸宿處在乎徵心辯見之兩門辯見則
0915b01: 恐人認妄覺所明便同吾不見處之真見徵
0915b02: 心則使渠離前塵影事見自己巳性覺妙明之
0915b03: 本心悟此心而山河大地咸是妙明真心中
0915b04: 所現物得真見而父母生身猶彼十方虛空
0915b05: 吹一微塵塵物直下兩亡心見自然雙泯無
0915b06: 上寶覺圓明真淨者蓋有在於是矣長水大
0915b07: 法師璿公親蒙記以曩願力而來荷負教
0915b08: 乘助佛轉輪妙堪遺囑住首楞嚴王三昧以
0915b09: 金剛如幻力製撰大用以發揚乎吾佛無
0915b10: 見頂法之深旨顯如來藏心明修行方便辯
0916a01: 離魔業行示地位階差出聖教名殊辯趣生
0916a02: 因異陳禪那現境以此七利括盡楞嚴大要
0916a03: 其間或別列三科重論七大隨文決真俗
0916a04: 鎔融唐梵雙彰聖凡一致除疑破執會色明
0916a05: 空宗趣了然教兼圓頓一多相即小大互陳
0916a06: 行布圓融自在無礙俾學者披經覽即
0916a07: 證經不遭枝岐達佛知見譬如得門而直入
0916a08: 華屋豈不快哉蓋法師嘗持經中清淨本然
0916a09: 云何忽生山河大地一則語以問瑯廣照
0916a10: 覺禪師覺依其言抗聲而答之遂領旨於言
0916b01: 下載之禪書也是故悲願宏廣悟解詳明學
0916b02: 海瀾辯詞鋒利所造大專於顯明佛意
0916b03: 不事文言簡要不繁直截徑正明白顯露開
0916b04: 人心眸是為後世典刑所以前作盡廢後來
0916b05: 雖有作者亦無過此但是於中採摭要義纂
0916b06: 集別行政清涼所謂此等皆是支流或名流
0916b07: 類蓋從大部中支出流者也且夫大與
0916b08: 楞嚴大經並行流通蕃衍於無窮者獨一長
0916b09: 水耳佛不云乎四人出世為四依菩薩非法
0916b10: 師其誰歟咸輝夙福何厚獲此寶書敬寫雄
0917a01: 文以備修習庶幾憑仗法流洗滌無始微細
0917a02: 沈惑普與法界眾生以此為因地資糧期證
0917a03: 如來七常住果積功累德而成無上寶王云。
0917a04: 標指跋
0917a05: 首楞嚴標指要義之作始自皇宋寧間大
0917a06: 禪師也禪師諱曉月字公晦得法於滁之瑯
0917a07: 廣照覺公住洪之泐潭寶精舍晚年謝
0917a08: 院事引退于盧仙山之道濟庵庵居閑暇日
0917a09: 與其徒論楞嚴旨訣就依長水璿師義科
0917a10: 目掇其簡要之義于科文之下名其題曰標
0917b01: 指要義急欲使世學佛之徒臨文得旨昭然
0917b02: 如指諸掌也是時有開士曰應乾者密授智
0917b03: 證于東林照覺從師游久即錄而藏諸後出
0917b04: 世開法繼踵前席乃出其文遺失禪林中當
0917b05: 世得之如居貧獲至寶似執熱濯清風競為
0917b06: 鏤板傳于江湖間故已久矣而兵革之後存
0917b07: 其正文者蓋焉余數年求其文而不能得
0917b08: 設得一二者亦殘卷廢軸也紹興乙丑始獲
0917b09: 其全帙乃率同志書之庶得洗心易慮於其
0917b10: 間終愧未揩待別為書也聊以弊文紀其歲
0918a01: 月云云今既編入義海果符前言因以二文
0918a02: 併附卷末識者毋致誚焉。
0918a03: 義海絕筆偈
0918a04: 如來本為大因緣開悟群生佛知見
0918a05: 故使阿難助發機示無真定求方便
0918a06: 妙奢摩他為初首妙莊嚴路世希有
0918a07: 金剛如幻三昧門眾經無有出其右
0918a08: 世尊頂相無能見任待千頭并百面
0918a09: 無邊身者盡其機到了不容通一線
0918a10: 三世諸佛同此門戒定慧學無不圓
0918b01: 道場加行成聖位破魔說法天人尊
0918b02: 偉哉此經何宗趣凡聖平等無二路
0918b03: 勝淨明心觸處周清淨本然法如故
0918b04: 吾不見處情難到湛入合湛皆有過
0918b05: 三科七大盡破除失蹋翻古皇道
0918b06: 此經大底符於律四決定義烏可忽
0918b07: 吁嗟正性不能刳古今那有魔成佛
0918b08: 五天譯罷來唐土出自神僧并大士
0918b09: 潤文筆授遇其人又得長水撰義
0918b10: 後來註釋非一家義辭婉美猶貫華
0919a01: 雖然義兩並行各隨部帙成等差
0919a02: 我今總已巳集其解俾眾法流歸義海
0919a03: 浸潤法界無邊空普使群靈同正解
0919a04: 
0919a05: 
0919a06: 首楞嚴經義海卷第三十
0919a07: 昔隋智者大師聞西竺國有性宗楞嚴晝夜
0919a08: 西向作禮願早至此土與諸眾生開佛知見
0919a09: 然竟不及見遂宗法華作止觀止觀即此經
0919a10: 中妙奢摩他毗婆舍那一義耳竊惟此經旨
0919b01: 趣淵深奧微妙實不可得而心思言議之
0919b02: 在明悟而已巳矣故云此法亦緣非得法性又
0919b03: 云如何以所知心測度如來無上菩提是皆
0919b04: 離於見聞覺知絕乎修證行解逮將文殊稟
0919b05: 命料揀圓通則曰此方真教體清淨在音聞
0919b06: 信知此法還假聞思修三慧相須而作庶幾
0919b07: 盡證反聞自聞之道善哉微塵諸佛涅槃妙
0919b08: 門蓋有在於是矣經傳震旦自唐神龍洎宋
0919b09: 乾道將五百年其弘揚詮解者無出乎此義
0919b10: 海中諸聖師焉但就中有師承不同者以事
0920a01: 相觀之似乎互有得失以理性質之正是相
0920a02: 與辯明華嚴文殊問明涅槃純陀答難皆此
0920a03: 意也教之士當究六解一亡之義不可存
0920a04: 結此結若存便見是非鋒起余乃宗徒而於
0920a05: 此二初無適莫但欲發揚聖教而已巳故綜而
0920a06: 收之於二十五圓通位各附之以贊辭仍
0920a07: 以三頌釋其疑難總三十萬言分為三十卷
0920a08: 手自書寫募緣入版流通恭請姑蘇神照講
0920a09: 師校證其文於中諸師提撕未到處神照亦
0920a10: 著語彰明之凡數焉謂姑蘇曰者是也其
0920b01: 他異說紛紜不能備載之耳若夫無見頂法
0920b02: 妙蓮華王萬行因華密因了義縱以身為舌
0920b03: 亦烏能言其萬萬之一耶儻能隨順章句得
0920b04: 義遺言一念發真歸元見性覺妙明本覺明
0920b05: 妙勝淨明心本周法界則五陰六入根塵陰
0920b06: 處一切浮塵十方虛空當處出生隨處滅盡
0920b07: 方知吾佛本不曾說諸師亦不曾詮余所集
0920b08: 者亦復妄焉。乾道丁亥夏至前一日福城靈
0920b09: 鳳蘭若遺教比丘咸輝謹書
0920b10: 後序
0921a01: 清淨海眼照映千門妙蓮華王開敷萬行銷
0921a02: 慶喜之愛習獲本妙心蕩滿慈之疑情合如
0921a03: 來藏星羅眾義月滿一乘首楞嚴經者乃大
0921a04: 覺能仁最後垂範示三觀妙門入如來性海
0921a05: 謂妙奢摩他三摩禪那也然與諸教或名同
0921a06: 而義異或名異而義同圓覺三觀靜幻寂者
0921a07: 名同義異涅槃三相定慧捨者名異義同今
0921a08: 經正顯心見性也至於二十五聖皆於此三
0921a09: 單複圓修而已巳達磨西來直指人心見性成
0921a10: 佛亦由是而已矣至乎玄沙地藏清涼法眼
0921b01: 瑯廣照皆得斯經深妙之旨而大振宗風
0921b02: 是則禪教同歸定慧齊運者其惟此經焉大
0921b03: 唐京都法師精鍊十載夢感文殊乘狻猊
0921b04: 入其口首解此經目為玄贊文理幽盛行
0921b05: 西北巨宋長水法師因見瑯廣照禪師問
0921b06: 曰清淨本然云何忽生山河大地瑯抗聲
0921b07: 云清淨本然云何忽生山河大地長水於言
0921b08: 下大悟遂依賢首國師玉教馬鳴起信五重
0921b09: 而釋通之教徹終頓圓融法窮一心玄極而
0921b10: 華嚴圓覺楞嚴起信一真法界常住真心一
0922a01: 以貫之者也泐潭月禪師知識亦見瑯
0922a02: 妙悟心宗觀長水義文廣乃略其要義
0922a03: 名曰標指淨覺法師觀諸或筆或削目
0922a04: 為集解私有助釋之文符會宗教焉今福唐
0922a05: 禪人輝公書記自幼獲斯經翫味欣躍久歷
0922a06: 諸方窮究妙旨因觀眾解乃精金美玉共贊
0922a07: 大猷集成義海三十卷會眾流而同歸大海
0922a08: 耳使展卷明旨大義璨然深達一門超出妙
0922a09: 莊嚴路妙契圓滿菩提歸無所得大矣哉不
0922a10: 可得而思議也智彬嘉其運心廣大因為校
0922b01: 證其文而求後序自愧荒蕪聊爾隨喜。時乾
0922b02: 道三祀孟冬既望平江府前住松江華嚴教
0922b03: 院傳賢首祖教神照大師智彬於重玄古剎
0922b04: 書偈一首輝書記編集楞嚴諸家註解目曰義海住毗陵華藏比丘智先為說
0922b05: 此偈
0922b06: 眾生發妄遺本明見聞不超聲色界
0922b07: 如來慈愍為宣揚七處徵求無影
0922b08: 乃知心目為過咎見與見緣如空華
0922b09: 忽然狂歇獲本頭此頭亦非從外得
0922b10: 而斯清淨海眼經流布真五百載
0923a01: 中間作者互發明得驥一毛龍片甲
0923a02: 道人刻意為綸貫令他末學見大全
0923a03: 集眾狐白以為裘導引百川而歸海
0923a04: 我今隨喜說伽陀普勸諸檀續慧命
0923a05: 要令佛頂再光明長作未來大圓鏡
0923a06: 
0923a07: 
0923a08: 首楞嚴經義海卷第三十　牧十
0923a09: 
0923a10: 
0923b01: 音釋
0923b02: 摶度官切聚也。諳烏甘切諳練也。鋤陌切深也。萇直良切。舶
0923b03: 傍陌切大船也。沇余切。并列切記謂授將來成佛之記劫國名號之
0923b04: 也。摭之石切拾也。纂作管切編集也。滁直魚切郡名。泐盧則切泐
0923b05: 潭寺名。掇都活切拾取也。鏤落候切刻鏤也。綜子宋切括也。
