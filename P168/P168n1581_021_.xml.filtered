0677a02: 凡遇圓相即是標辭與同其上文。
0677a03: 阿難若諸世界隨所國土所有眾
0677a04: 生隨國所生樺皮貝葉紙素白
0677a05: 書寫此貯於香囊是人心昏未
0677a06: 能誦憶或帶身上或書宅中當知
0677a07: 是人盡其生年一切諸毒所不能
0677a08: 害。既無誦性但寫帶持一生諸毒終不能害○標西竺貝葉此
0677a09: 土紙素書寫此信受奉行必無十不善業三毒不能起諸魔害耳。
0677a10: 阿難我今為汝更說此救護世
0677b01: 間得大無畏成就眾生出世間智。
0677b02: 世間凡夫奉信此必能背塵合覺漸明出世間智三乘妙心頓獲
0677b03: 清淨。
0677b04: 若我滅後末世眾生有能自誦若
0677b05: 教他誦當知如是誦持眾生火不
0677b06: 能燒水不能溺大毒小毒所不能
0677b07: 害如是乃至龍天鬼神精祇魔魅
0677b08: 所有惡皆不能著心得正受一
0677b09: 切詛厭蠱毒藥金毒銀毒草木
0677b10: 蟲蛇萬物毒氣入此人口成甘露
0678a01: 味一切惡星并諸鬼神磣心毒人
0678a02: 於如是人不能起惡頻那夜迦諸
0678a03: 惡鬼王并其眷屬皆領深恩常加
0678a04: 守護。諸毒惡鬼世間難事不能侵淩令得正受者以威被神
0678a05: 靈慈心攝護令其獲益故領深恩常加守護○標自誦者自覺也數
0678a06: 他誦者覺他也既自覺覺他世間水火如何燒溺此覺大毒內魔小
0678a07: 毒外魔也。
0678a08: 阿難當知是常有八萬四千那
0678a09: 由他恒河沙俱胝金剛藏王菩薩
0678a10: 種族一一皆有諸金剛眾而為眷
0678b01: 屬晝夜隨侍設有眾生於散亂心
0678b02: 非三摩地心憶口持是金剛王常
0678b03: 隨從彼諸善男子何況決定菩提
0678b04: 心者此諸金剛菩薩藏王精心陰
0678b05: 速發彼神識是人應時心能記憶
0678b06: 八萬四千恒河沙劫周了知得
0678b07: 無疑惑。散心持誦尚蒙擁護況決定心求菩提者而不加
0678b08: 護哉既以菩薩精心熏神識速得開發自然記憶河沙劫事無不
0678b09: 了知陰也又速召也然感召令開發也○標眾生信受此心
0678b10: 者更自覺覺他無始宿習八萬四千塵勞翻成八萬四千陀羅尼般
0679a01: 若如世間紫磨精金其體堅剛堅剛故物不能壞利用故能摧萬物
0679a02: 是故行住坐臥無非般若故感金剛眾日夜隨侍也。
0679a03: 從第一劫乃至後身生生不生藥
0679a04: 叉羅剎及富單那迦吒富單那鳩
0679a05: 槃茶毗舍遮等并諸餓鬼有形無
0679a06: 形有想無想如是惡處是善男子
0679a07: 若讀若誦若書若寫若帶若藏諸
0679a08: 色供養劫劫不生貧窮下賤不可
0679a09: 樂處。第一劫者發心修行之初時也洎乎菩薩最後身時故
0679a10: 名後身於其中間不落雜類或生人中亦非貧賤以持尊勝法故身
0679b01: 尊勝也○標信受心心常自足幽暗惡鬼自相遠離外無所求到
0679b02: 處豐富也。
0679b03: 此諸眾生縱其自身不作福業十
0679b04: 方如來所有功德悉與此人由是
0679b05: 得於恒河沙阿僧祇不可說不可
0679b06: 說劫常與諸佛同生一處無量功
0679b07: 德如惡叉聚同處熏修永無分散。
0679b08: 雖不作福受持力故佛與之福既與同生仍稟教行則何福而不
0679b09: 集乎○標誦此心類首楞嚴定眾生若信受奉行一念具足萬行
0679b10: 十方如來同一道故出離生死更無異路。
0680a01: 是故能令破戒之人戒根清淨未
0680a02: 得戒者令其得戒未精進者令得
0680a03: 精進無智慧者令得智慧不清淨
0680a04: 者速得清淨不持齋戒自成齋戒。
0680a05: 菩薩行門隨行則具今不行而備蓋神之力具足萬行斯言不
0680a06: 誣矣○標信心受持心萬行具足智慧齋戒一念自成。
0680a07: 阿難是善男子持此時設犯禁
0680a08: 戒於未受時持之後眾破戒罪
0680a09: 無問輕重一時銷滅。解私謂未受時謂犯戒已巳
0680a10: 未經懺悔重受之時也此約在家者言之出家二眾下文別說。縱
0680b01: 經飲酒食噉五辛種種不淨一切
0680b02: 諸佛菩薩金剛天仙鬼神不將為
0680b03: 過設著不淨破弊衣服一行一住
0680b04: 悉同清淨縱不作壇不入道場亦
0680b05: 不行道誦持此還同入壇行道
0680b06: 功德無有異也若造五逆無間重
0680b07: 罪及諸比丘比丘尼四棄八棄誦
0680b08: 此已巳如是重業猶如猛風吹散
0680b09: 沙聚悉皆滅除更無毫髮。未受時者未
0680b10: 受時也餘如文○標未信心不知不覺觸目境違順相攻持
0681a01: 之後身意蕩然自覺塵勞俱無所有八棄者比丘尼犯戒更加比
0681a02: 丘四棄謂觸八覆隨第五不得染心男身相觸六不得染心男捉手
0681a03: 提衣入屏處屏處與男共立共語共行身相倚共期等七不得覆也
0681a04: 重罪八不得隨舉大僧供給衣食。
0681a05: 阿難若有眾生從無量無數劫來
0681a06: 所有一切輕重罪障從前世來未
0681a07: 及懺悔若能讀誦書寫此身上
0681a08: 帶持若安住處莊宅園館如是積
0681a09: 業猶湯銷雪不久皆得悟無生忍。
0681a10: 生死既多罪業何筭未經懺悔積至于今皆為見道之重障矣不
0681b01: 思議力如湯之熾虛妄業雪向即銷殞也○標讀誦此三毒不生
0681b02: 積業頓亡心無礙。
0681b03: 復次阿難若有女人未生男女欲
0681b04: 求孕者若能至心憶念斯或能
0681b05: 身上帶此悉怛多般怛囉者便生
0681b06: 福德智慧男女求長命者即得長
0681b07: 命欲求果報速圓滿者速得圓滿
0681b08: 身命色力亦復如是命終之後隨
0681b09: 願生十方國土必定不生邊地
0681b10: 下賤何雜形。命終尚能隨願生諸佛淨土況
0682a01: 世間所求而不獲耶○標未生男女者未得權實二智也憶念斯
0682a02: 者信自己巳法身也法身本有諸佛共同信受心故得所求隨其心
0682a03: 願也。
0682a04: 阿難若諸國土州縣聚落飢荒疫
0682a05: 癘或復刀兵賊難諍兼餘一切
0682a06: 厄難之地寫此神安城四門并
0682a07: 諸支提或脫闍上令其國土所有
0682a08: 眾生奉迎斯禮拜恭敬一心供
0682a09: 養令其人民各各身佩或各各安
0682a10: 所居宅地一切災厄悉皆銷滅。支
0682b01: 提云可供養處脫闍云幢尚能業豈不能除世間小難故悉滅也
0682b02: ○標心安心更無諍設有飢荒疫瘴皆是外事不以為念也脫
0682b03: 闍上者闍訓都字脫都即城臺也高顯處也志誠必靈驗也○解支
0682b04: 提翻靈廟。
0682b05: 阿難在在處處國土眾生隨有此
0682b06: 天龍歡喜風雨順時五穀豐殷
0682b07: 兆庶安樂亦復能鎮一切惡星隨
0682b08: 方變怪災障不起人無橫天杻械
0682b09: 枷不著其身晝夜安眠常無惡
0682b10: 夢。五穀謂麻黍稷麥豆十億曰兆聖法在處尚無惡夢況餘災
0683a01: 橫耶○標即京兆大國多民也謂能持此心心安體寂也。
0683a02: 阿難是娑婆界有八萬四千災變
0683a03: 惡星二十八大惡星而為上首復
0683a04: 有八大惡星以為其主作種種形
0683a05: 出現世時能生眾生種種災異有
0683a06: 此地悉皆銷滅十二由旬成結
0683a07: 界地諸惡災祥永不能入。八大惡星者
0683a08: 謂金木水火土羅計彗雖有善宿變即成災有此處災不能作○
0683a09: 標二十八大惡星謂東方角亢氐房心尾箕南方井鬼柳星張翼軫
0683a10: 西方奎婁胃昴畢觜參北方斗牛女虛危室壁。
0683b01: 是故如來宣示此於未來世保
0683b02: 護初學諸修行者入三摩提身心
0683b03: 泰然得大安隱更無一切諸魔鬼
0683b04: 神及無始來冤橫宿殃舊業陳債
0683b05: 來相惱害。世有修行心切而多障惱蓋宿業耳凡作世
0683b06: 善尚多違緣況出世心求成覺道激動而發其可敵乎非不思議秘
0683b07: 密之功莫能遣也○標內魔不起外境無侵心神功助緣之力。
0683b08: 汝及眾中諸有學人及未來世諸
0683b09: 修行者依我壇場如法持戒所受
0683b10: 戒主逢清淨僧於此心不生疑
0684a01: 悔是善男子於此父母所生之身
0684a02: 不得心通十方如來便為妄語。心
0684a03: 通通達位也如前一百日內有利根者獲須陀洹即是生身得忍也
0684a04: 勝緣若具依法而行不得忍者佛成虛妄云何如來真實語者○標
0684a05: 如前獲須陀洹果即大乘見道初果也○解心通者據前所說不出
0684a06: 三義一者證果即端坐百日有利根者不起于座得須陀洹也二者
0684a07: 發解謂縱其身心聖果未成決定自知成佛不謬三者宿命謂是人
0684a08: 應時心能記憶八萬四千恒河沙劫周了知得無疑惑。
0684a09: 說是語已會中無量百千金剛一
0684a10: 時佛前合掌頂禮而白佛言如佛
0684b01: 所說我當誠心保護如是修菩提
0684b02: 者。執金剛神由護法故亦護人也○標執金剛杵神金剛杵指
0684b03: 山山崩指海海竭表當人觀照般若斷除疑惑障覺心不昧也。
0684b04: 爾時梵王并天帝釋四天大王亦
0684b05: 於佛前同時頂禮而白佛言審有
0684b06: 如是修學善人我當盡心至誠保
0684b07: 護令其一生所作如願。三界九地二十八天
0684b08: 只舉欲界色界天至發願護持持此心之人令其魔外無生侵害。
0684b09: 復有無量藥叉大將諸羅剎王富
0684b10: 單那王鳩槃茶王毗舍遮王頻那
0685a01: 夜迦諸大鬼王及諸鬼帥亦於佛
0685a02: 前合掌頂禮我亦誓願護持是人
0685a03: 令菩提心速得圓滿。帥將帥首領也○標八
0685a04: 部者妙高山頂帝釋居中山四隅邊每一隅有八小天每八小天管
0685a05: 二部共成八部。
0685a06: 復有無量日月天子風師雨師雲
0685a07: 師雷師并電伯等年歲巡官諸星
0685a08: 眷屬亦於會中頂禮佛足而白佛
0685a09: 言我亦保護是修行人安立道場
0685a10: 得無所畏。陰陽之精為日月風雨雲雷各有主者逐年
0685b01: 巡察世間善惡者名巡官也○標此空居諸天神發願也。
0685b02: 復有無量山神海神一切土地水
0685b03: 陸空行萬物精祇并風神王無色
0685b04: 界天於如來前同時稽首而白佛
0685b05: 言我亦保護是修行人得成菩提
0685b06: 永無魔事。山嶽海瀆五土神等天神地祇虛空水陸各
0685b07: 有主者并物怪等○標天神地祇盡三界之內悉皆發願保護者蓋
0685b08: 修行人持信心更無魔事此三界唯心也○解無色界天但無麤
0685b09: 色非無細色故有稽首白佛之事涅槃云非想等天若無色者云何
0685b10: 得有去來進止如是之義諸佛境界非諸聲聞緣覺所知。
0686a01: 爾時八萬四千那由他恒河沙俱
0686a02: 胝金剛藏王菩薩在大會中即從
0686a03: 座起頂禮佛足而白佛言世尊如
0686a04: 我等輩所修功業久成菩提不取
0686a05: 涅槃常隨此救護末世修三摩
0686a06: 提正修行者。以悲增故不取涅槃護法故常隨持
0686a07: ○標信受心本覺妙明八萬塵勞翻成八萬般若故常隨行人也。
0686a08: 世尊如是修心求正定人若在道
0686a09: 場及餘經行乃至散心遊戲聚落
0686a10: 我等徒眾常當隨從侍衛此人縱
0686b01: 令魔王大自在天求其方便終不
0686b02: 可得諸小鬼神去此善人十由旬
0686b03: 外除彼發心樂修禪者世尊如是
0686b04: 惡魔若魔眷屬欲來侵擾是善人
0686b05: 者我以寶杵殞碎其首猶如微塵
0686b06: 恒令此人所作如願。欲界第六名大自在即
0686b07: 魔所居處常惱修行不令成就若善心樂修即不在制限餘者皆制
0686b08: 此大神本是修三昧者最上勝緣故持此能諸惡能集眾善
0686b09: 愚輩罔知斯旨見持者興謗謂非修行未有一佛不由此
0686b10: 而得成道度眾生矣如上所說請細覽之以革斯弊○標修心持
0687a01: 正定離魔若有侵擾智能滅惑所作清淨也○解孤山曰以上群靈
0687a02: 皆獲本妙心住首楞嚴能建大義示現菩薩諸天鬼神等像護持行
0687a03: 人耳而言以寶杵碎首者夫大聖之訓物也或用攝受或行折伏群
0687a04: 邪之屏跡也或感其惠或畏其威惟此二塗咸令得度今行折伏俾
0687a05: 畏其威若涅槃殺一闡提法華破諸惱亂仙豫之誅淨行滿足之僇
0687a06: 眾生皆由住無緣慈得一子地乃能如是耳○大文第四示地位
0687a07: 階差者既解通行備內德畢充復假密言外資道力內外相濟豈徒
0687a08: 然哉必序階位耳然位有因果惑有麤細智有明昧斷有淺深證有
0687a09: 分滿用有優劣苟昧斯旨非真修行墮增上慢以我教中隨進德修
0687a10: 業勝劣不同故歷五十七位漸入漸深不同外道天魔都無位次若
0687b01: 不預辯涉進乖源既昧斷證錯認少得便以為足如第四禪寡聞比
0687b02: 丘妄認生謗墮阿鼻獄事非輕小故須明示免招大過。
0687b03: 阿難即從座起頂禮佛足而白佛
0687b04: 言我輩愚鈍好為多聞於諸漏心
0687b05: 未求出離蒙佛慈誨得正熏修身
0687b06: 心快然獲大饒益。正熏修者由持清禁復假密言
0687b07: 內魔不與外障不起以此修禪更無邪僻快然獲益其大矣哉。
0687b08: 世尊如是修證佛三摩提未到涅
0687b09: 槃云何名為乾慧之地四十四心
0687b10: 至何漸次得修行目詣何方所名
0688a01: 入地中云何名為等覺菩薩作是
0688a02: 語已巳五體投地大眾一心佇佛慈
0688a03: 音瞪瞢瞻仰。涅槃最極果也即位所至處乾慧最初因
0688a04: 也即位發機處信住行向及四加行名四十四心即信解行地名為
0688a05: 修行初地見道乃至等覺名為證入即分證果也門難雖知諸地之
0688a06: 名而未能辯名下之義修證行相故此問也即示其不解為未來耳
0688a07: ○解阿難所請斯有二意一者既受行門必有次位如得門入宅須
0688a08: 知堂室淺深是故請之二者經初佛語阿難心言直故如是乃至終
0688a09: 始地位中間永無諸委曲相前解行圓融則心言直矣地位無曲未
0688a10: 知其相因此請之言四十四心者謂十住十行十回向四加行十地
0688b01: 也而下佛答之文有五十四心者於初住中橫開十信合之秪是初
0688b02: 住不同餘經似位十信則今乾慧已巳是合餘經十信立其總名也私
0688b03: 謂兩說璿師為正下云詣何方所名入地中方是十地耳所指初住
0688b04: 橫開十信是義不然至文別釋。
0688b05: 爾時世尊讚阿難言善哉善哉汝
0688b06: 等乃能普為大眾及諸末世一切
0688b07: 眾生修三摩提求大乘者從於凡
0688b08: 夫終大涅槃懸示無上正修行路
0688b09: 汝今諦聽當為汝說阿難大眾合
0688b10: 掌刳心默然受教。刳猶空也空其身心諸雜念
0689a01: 慮諦受法義也○標凡夫從三漸次至乾慧地起十信至等覺方證
0689a02: 涅槃為正修行路故大教云發心畢竟二無別如是二心先心難○
0689a03: 解刳猶去也去其妄念以受真教二正為分別二一敘迷真起妄
0689a04: 為立位之因然地位之興本由迷悟妄迷真起本性即虛故有斷分
0689a05: 斷即成悟悟有淺深故有階降階降既分名位斯別若不迷真焉有
0689a06: 斯位故須敘也。
0689a07: 佛言阿難當知妙性圓明離諸名
0689a08: 相本來無有世界眾生。一真之體湛寂圓明
0689a09: 非真非妄名相都絕生界斯泯既眾生世界不立佛及出世誰名以
0689a10: 眾生妄分別有佛有世界若了真法性無佛無世界斯則一真法界
0689b01: 本無地位也。
0689b02: 因妄有生因生有滅生滅名妄滅
0689b03: 妄名真是稱如來無上菩提及大
0689b04: 涅槃二轉依號。真體常住本非生滅不如實知真如
0689b05: 法一不覺心動而有於念念即生相也生即有滅念念遷流展轉漸
0689b06: 麤以至業果流轉三界故名為妄若知前念起惡能止後念令其不
0689b07: 起漸斷麤惑以至細惑無明永盡悟極之處即名為真菩提涅槃於
0689b08: 斯立矣二轉依號者由初迷真念動以至流轉名為不覺翻此不覺
0689b09: 了本無生即名為覺此菩提之號因不覺立由迷有生生必有滅翻
0689b10: 此生滅顯不生滅即涅槃之號對生滅立生滅既滅更無所依故名
0690a01: 轉依以真如為迷悟依轉此迷依以為悟依故名轉依是知菩提涅
0690a02: 槃因迷故有如人因睡即有覺名此亦如是非本一真元有二果之
0690a03: 異通約諸位有六種轉依如餘處說○標滅妄名真蓋病起藥興妄
0690a04: 生智立故有三漸次歷五十七位修證翻前不覺生死煩惱成菩提
0690a05: 涅槃二轉依號轉妄依真也轉迷依悟也此屬心生滅門耳○解真
0690a06: 際曰二即菩提涅槃轉依有二解一云依謂能依體是依他性與染
0690a07: 淨二法而為所依染即計性淨即圓成性轉謂改轉有轉捨轉得
0690a08: 二義以修無分別智斷於二障故能轉捨依他性上計染法及能
0690a09: 轉得依他性中圓成淨法二云依謂所依體是真如為生死涅槃之
0690a10: 所依故凡夫迷真則受生死聖人悟真則證涅槃轉亦二義以修智
0690b01: 斷障捨依真之生死得依真之涅槃故名轉依私謂菩提智德由轉
0690b02: 得之義立也涅槃斷德由轉捨之義成也當知二號皆假施設豈本
0690b03: 性之有乎法相宗明六種轉依非此可具。
0690b04: 阿難汝今欲修真三摩地直詣如
0690b05: 來大涅槃者先當識此眾生世界
0690b06: 二顛倒因顛倒不生斯則如來真
0690b07: 三摩地。上明三種相續今明二種顛倒以眾生顛倒即攝
0690b08: 業果故○如前文云汝但不隨分別世間業果眾生三種相續三緣
0690b09: 斷故三因不生則汝心中演若達多狂性自歇歇即菩提不從人得
0690b10: 故云顛倒不生即真三昧○解前世界相續唯在依報謂四大因起
0691a01: 等今世界顛倒蓋指正報即十二類生也所以然者由前答富樓那
0691a02: 問云何忽生山污大地故今答阿難修三摩提所入地位故何則位
0691a03: 由悟入悟必由迷迷之為凡悟之為聖皆正報之事非器界之相故
0691a04: 異前說也。
0691a05: 阿難云何名為眾生顛倒阿難由
0691a06: 性明心性明圓故因明發性性妄
0691a07: 見生從畢竟無成究竟有。如來藏心本
0691a08: 性真明周法界故云性明圓故由此真明從性發動便成所相所
0691a09: 既妄立生於妄能能即妄見也能所二相俱不離真故云因明發性
0691a10: 性妄見生元是一真本來無相忽然妄動二相俄生從無相真成有
0691b01: 相妄故云成究竟有此異相也○標由性明心下二句顯本覺妙明
0691b02: 寂而常照眾生依慧起妄從性發動動即不覺故執所明強覺所既
0691b03: 妄立生汝妄能無同異中熾然成異二相不離於真也成畢竟有者
0691b04: 此指異相也○解孤山曰性明圓故謂由真心本具諸法如明鏡中
0691b05: 圓具像性也因妄明心變動真性故曰因明發性故遂起分別故曰
0691b06: 性妄見生從畢竟下結顯上文全真成妄也。此有所有
0691b07: 非因所因住所住相了無根本。同
0691b08: 相也此上異相為能有生今同相為所有異相本非有因而得生起
0691b09: 而為同相之因斯即前文如是迷因因迷自有下文亦云妄元無因
0691b10: 於妄想中立因緣性異既生同同為能住異為所住故云住所住相
0692a01: 此住所住元既無因復何根本斯則二相畢竟無住故云了無根本
0692a02: ○標同異本無住於無住○解私謂上二句皆能所相生有即苦果
0692a03: 因即惑業非因者如前文云既稱為妄云何有因也所因者如前文
0692a04: 云自諸妄想展轉相因也下二句總明上二句皆無實體住者依也
0692a05: 推末至本了無所依故知從畢竟無成畢竟有正是顛倒之義經本
0692a06: 正云成究竟有。本此無住建立世界及諸
0692a07: 眾生。無同異相者依前同異以為根本而得生起無異同也
0692a08: 以前二相正是無明耶識體雖分同異一念轉成微細生滅全是
0692a09: 無明從此變起山河大地根身種子故起信云以依不覺故心動說
0692a10: 名為業以依動故能見依能見故境界妄現維摩云從無住本立一
0692b01: 切法此即無明無因故云無住○標於無住本立此生界也○解以
0692b02: 上且總示二倒向下別明方分兩相今單標雙結者以約眾生說世
0692b03: 界故。
0692b04: 迷本圓明是生虛妄妄性無體非
0692b05: 有所依。重指業相也昧圓明真實成能所虛妄能所妄動
0692b06: 本無因依妄想發生無同異中熾然成異故無體也。將欲復
0692b07: 真欲真已巳非真真如性。指轉相也由前動故
0692b08: 覺動希靜嫌妄欲真希欲既生轉增迷倒不復元靜但得影真是虛
0692b09: 妄心所變起故故云已巳非真真如性。非真求復宛成
0692b10: 非相非生非住非心非法。指現相也已巳成
0693a01: 虛妄故云非真而求於復便現虛相此即所變真影轉成世間諸相
0693a02: 也其相體虛故云非相非猶妄也此即總舉非生下別列無而忽有
0693a03: 故生有而暫止故住緣慮相續故心染淨差別故法體元不實故皆
0693a04: 言非於中非心即是六麤中前二麤也○標此業轉現三細為無明
0693a05: 第八阿賴耶識體也○解將欲復真等此舉順修況顯逆修以明顛
0693a06: 倒之相謂若圓觀真性欲求旋復斯則已巳非真真如性何者以除真
0693a07: 如外凡有修入皆屬於權故圓覺云未出輪迴而辯圓覺彼圓覺性
0693a08: 即同流轉順修尚爾況逆修乎故云非真求復等應知漸教三乘乃
0693a09: 至外道等輩悉是背性成迷皆名非真求復也總顯顛倒故云宛成
0693a10: 非相次列四非秖是別示其相耳有身故生有受故住心法可解。
0693b01: 展轉發生生力發明熏以成業同
0693b02: 業相感因有感業相滅相生由是
0693b03: 故有眾生顛倒。此後四麤也由前心起分別展轉
0693b04: 漸麤執取計名造諸業行故云熏以成業憎愛二業各同界起業感
0693b05: 為因報應為果遂有相生相滅之報婬欲為因故相生殺盜為因故
0693b06: 相滅此即眾生業果二相續也○標後四麤者一執取相二計名字
0693b07: 相三造業相四業繫苦相并前智相相續相謂六麤三細六麤世出
0693b08: 世間人之根本也今言同業相感者指眾生界中想愛同結愛不能
0693b09: 離則諸世間父母子孫相生不斷是等則以貪欲為本也○解生住
0693b10: 心法於諸有中展轉發生斯即前文業果相續也生力至成業者生
0694a01: 即是果力即是業熏即動業之惑以貪欲為本如現在生身由過去
0694a02: 業力之所發明復由現在起惑熏成未來善惡之業也同業至相生
0694a03: 者七趣眾生隨其妄惑各有同業相感因于殺盜婬三所感之業則
0694a04: 有相滅相生之事。
0694a05: 阿難云何名為世界顛倒是有所
0694a06: 有分妄生因此界立非因所因
0694a07: 無住所住遷流不住因此世成三
0694a08: 世四方和合相涉變化眾生成十
0694a09: 二類。迷畢竟無成畢竟有有故立界隔別不同故云分非
0694a10: 因而因無住而住因能生果果生於因因果相生遷流不斷世由此
0694b01: 立三世四方和合相涉宛轉十二變化有情亦十二也○標非因所
0694b02: 因者重指因有異相遂生所因此非因而因也無住所住者本無所
0694b03: 住外執器界故成住為因也世謂過去未來現在此皆屬妄分別界
0694b04: 所以情界器界和合變也○解孤山曰從畢竟無成畢竟有故有東
0694b05: 西南北之分指此分名之為界然其所有本無其因故云非因
0694b06: 所因此唯妄住故云無住所住既非真性常住則有過現未來遷流
0694b07: 不住三世成矣以世涉方以方涉世俱成十二所以眾生正報因果
0694b08: 和合亦成十二也私謂第四卷方世相涉加流變三疊彼對依報顯
0694b09: 於正報六根功德各千二百也此中相涉以依從正明世界顛倒立
0694b10: 十二類生也既前云功德而此云顛倒古師用此釋前三疊者其可
0695a01: 順乎。
0695a02: 是故世界因動有聲因聲有色因
0695a03: 色有香因香有觸因觸有味因味
0695a04: 知法六亂妄想成業性故十二區
0695a05: 分由此輪轉是故世間聲香味觸
0695a06: 窮十二變為一旋復。內由動相外感風輪故
0695a07: 有聲現因空生搖堅明立礙故有色立金風相摩則有火光火則有
0695a08: 氣氣則香也寶明生潤火光上蒸由斯流水水有冷煖故成觸也觸
0695a09: 分滑與舌相對則有味生五境合意則名為法此六塵境與內根
0695a10: 妄想和合雜亂由此造作一切諸業故成業性業必有報十二品類
0695b01: 因此區分故成輪轉是故下結成旋復旋復亦輪轉也聲香味觸略
0695b02: 舉十二之四也○標因動有聲一念纔動外感風輪前云覺明空昧
0695b03: 相待成搖也○解資中曰十二區分文含二意或六塵各有三世四
0695b04: 方自成十二或根塵各六共成十二孤山曰因動至知法即十二也
0695b05: 或取六根及六塵為十二者誤也私謂資中次解為當且因動有聲
0695b06: 者動如擊鼓撞鐘之類文殊云音聲性動靜是也此就聲塵當體為
0695b07: 因從因聲有色至因味知法則展轉相因以顯六亂之相也最後云
0695b08: 知法者知即意根法即法塵以後例前則有聞聲見色等義況云六
0695b09: 亂妄想是知見聞覺知皆歸妄想孤山云文無六根而自因動以下
0695b10: 有十二者是誰之誤歟聲香味觸略舉四塵窮十二變總結根境。
0696a01: 乘此輪轉顛倒相故是有世界卵
0696a02: 生胎生濕生化生有色無色有想
0696a03: 無想若非有色若非無色若非有
0696a04: 想若非無想。情想相因形待不息有情世界不出十
0696a05: 二動念初起迷本圓常影明遂現故卵生居首情愛後起次有胎生
0696a06: 異愛不同次分濕化想心紛擾取捨多端成後諸類有色無色等下
0696a07: 自委辯○解依而起曰卵生含藏而出曰胎生假潤而興曰濕生
0696a08: 無而忽有曰化生如是四生由內心思業為因外胎藏合離為緣
0696a09: 約藉緣多少而成次第卵生具四是以先說胎生具三濕生具二化
0696a10: 生唯一謂思業也此依瑜伽論解而沇師云動念為初卵生居首情
0696b01: 愛後起次有胎生異愛不同次分濕化者未顯經意也節公以前四
0696b02: 生為總下八類為別從總開別故成十二謂卵唯想生胎因情有濕
0696b03: 以合感化以離應故從卵生開出有想無想非有想非無想也胎生
0696b04: 開出有色無色非有色非無色也細尋下文義則不然但取俱舍四
0696b05: 生頌詳其八類自可見矣。
0696b06: 阿難由因世界虛妄輪迴動顛倒
0696b07: 故和合氣成八萬四千飛沈亂想
0696b08: 如是故有卵羯邏藍流轉國土魚
0696b09: 鳥龜蛇其類充塞。世界初興元由虛妄虛妄故
0696b10: 動動即是風風即氣也故云和合氣成迷圓常理成虛妄想想氣和
0697a01: 合成於卵生故動念為初卵生居首因茲種類八萬四千世間施設
0697a02: 且舉此數理則無量羯邏藍者此云凝滑入胎初位胎卵未分魚鳥
0697a03: 龜蛇即飛沈類也。
0697a04: 由因世界雜染輪迴欲顛倒故和
0697a05: 合滋成八萬四千橫亂想如是
0697a06: 故有胎遏蒲曇流轉國土人畜龍
0697a07: 仙其類充塞。雜染即愛愛名為欲欲故生潤乃名為滋
0697a08: 橫者人行正道首而行違正因邪故生橫類遏蒲曇云胎卵
0697a09: 分也○解孤山曰即第二位也。
0697a10: 由因世界執著輪迴趣顛倒故和
0697b01: 合煖成八萬四千翻覆亂想如是
0697b02: 故有濕相蔽尸流轉國土含蠢蠕
0697b03: 動其類充塞。由執著故一心趣境濕煖之處與想相
0697b04: 應即便受生故云煖成翻覆亂想者因即違心背信翻覆任情遂感
0697b05: 類生飛走不定蔽尸云軟肉以其初受濕生形尚柔軟既不入胎故
0697b06: 無前位○解私謂濕以合感故云執著合因煖氣故曰煖成翻覆者
0697b07: 飛伏之貌也如蠛蠓昆蟲之類耳資中曰蔽尸或云聚血。
0697b08: 由因世界變易輪迴假顛倒故和
0697b09: 合觸成八萬四千新故亂想如是
0697b10: 故有化相羯南流轉國土轉飛
0698a01: 行其類充塞。變易不常假新換故觸境之處與想相
0698a02: 應即便受生新故亂想者因即不循仁義猒故取新但循己巳情愛彼
0698a03: 忘此假託不實變受異身又化生初質風觸即堅既無本形因觸而
0698a04: 立此取轉受異身名之為化故云轉也羯南云硬肉○解真際曰
0698a05: 妄心浮偽易奪不常捨此取彼故成其觸觸謂觸對即根境和合也
0698a06: 孤山曰化相者非無而忽有之化如蠐螬蟲脫換故及欣取新質意
0698a07: 欲飛騰故云轉飛行也羯南即胎內第四位纔生即飛故闕前位
0698a08: 私謂轉飛行未必唯指蠐螬之類蓋是化生取譬之像如列子云
0698a09: 天地委下文純想則飛皆取譬也是則轉譬故形之易脫飛行
0698a10: 喻新質之輕舉無而忽有理合在茲。
0698b01: 由因世界留礙輪迴障顛倒故和
0698b02: 合著成八萬四千精耀亂想如是
0698b03: 故有色相羯南流轉國土休咎精
0698b04: 明其類充塞。留礙為緣障隔不決苟逢明著愛此受
0698b05: 生色相羯南星辰日月吉者為休凶者為咎下至爝火珠俱此類
0698b06: 耳此等皆是有情變生能與世間作休咎災祥之應耳○解資中曰
0698b07: 事日月水火和合光明堅執不捨障隔不通名為留礙精明顯著因
0698b08: 此受生故成色相。
0698b09: 由因世界銷散輪迴惑顛倒故和
0698b10: 合暗成八萬四千陰隱亂想如是
0699a01: 故有無色羯南流轉國土空散銷
0699a02: 沈其類充塞。銷散為緣惑暗顛倒猒壞色相思無邊
0699a03: 空色盡心亡猒空絕想乃至有頂沈冥幽隱即無色界外道之類耳
0699a04: ○解由迷惑不了故也。
0699a05: 由因世界罔象輪迴影顛倒故和
0699a06: 合憶成八萬四千潛結亂想如是
0699a07: 故有想相羯南流轉國土神鬼精
0699a08: 靈其類充塞。虛妄影像似有如無信憶則靈絕信則
0699a09: 否蹈跡附影之類皆從憶想所生因即外道凡夫祈神禱祠存形立
0699a10: 影終身奉事志慕神通精靈嚮附因果相酬必生其類。
0699b01: 由因世界愚鈍輪迴癡顛倒故和
0699b02: 合頑成八萬四千枯槁亂想如是
0699b03: 故有無想羯南流轉國土精神化
0699b04: 為土木金石其類充塞。墮在世間愚癡為本
0699b05: 既非覺了頑鈍相成或乃習定凝思專枯槁心隨境變化物成身
0699b06: 用無識為真修將頑愚為至道乃至如劫毗羅化為石千年華表土
0699b07: 木精怪等並心析報質非畢竟無情報盡入輪如無想天墮○解外
0699b08: 道計無情有命金石堅牢如華表生精黃頭化石之類也。
0699b09: 由因世界相待輪迴偽顛倒故和
0699b10: 合染成八萬四千因依亂想如是
0700a01: 故有非有色相成色羯南流轉國
0700a02: 土諸水母等以蝦為目其類充塞。
0700a03: 因依假待虛偽不真託穢成身藉物為導因即和合巧偽假故為
0700a04: 新或附託因依遞倚形勢資身養命業果相循如水母等以水沫成
0700a05: 身以蝦為目有情身內八萬戶蟲並是此類攬物成體假食於他不
0700a06: 從自類受身故名非有色相。
0700a07: 由因世界相引輪迴性顛倒故和
0700a08: 合成八萬四千呼召亂想由是
0700a09: 故有非無色相無色羯南流轉國
0700a10: 土詛厭生其類充塞。互相引調誘以成性
0700b01: 詛更加召以為類雖從聲感假自性質如蝦等以聲附卵然後
0700b02: 長養非聲則壞因即或由好著聲境或是違誓厭禱求生心口為殃
0700b03: 報招其咎耳○解論因或是樂為淫聲習以生著從自性類不假他
0700b04: 成名非無色相藉聲質故云無色私謂詛亦呼召耳由物類相
0700b05: 感若厭禱而生也。
0700b06: 由因世界合妄輪迴罔顛倒故和
0700b07: 合異成八萬四千迴互亂想如是
0700b08: 故有非有想相成想羯南流轉國
0700b09: 土彼蒲盧等異質相成其類充塞。
0700b10: 交合虛妄誣罔相成取異為同回他作己元非想相後假相成即
0701a01: 蒲盧等是此類也蒲盧蜾蠃也取青蟲為子非己巳所生推因或是違
0701a02: 親認義棄本從他謬繼別宗妄襲餘族因果之應感此類生○標彼
0701a03: 蒲盧等異質相成者專出楊子法言注也法言正文云螟蛉之子
0701a04: 殪而逢蜾蠃祝之曰類我類我久則肖之矣速哉○解資中曰誣罔
0701a05: 取他納為己已有名罔顛倒背親向義寄死託孤忘本蒸嘗認彼宗嗣
0701a06: 是其因也孤山曰蒲盧者郭璞云俗謂之蠮螉也取彼桑蟲以為己巳
0701a07: 子私謂以異質故非有想相以相成故成想羯南。
0701a08: 由因世界怨害輪迴殺顛倒故和
0701a09: 合怪成八萬四千食父母想如是
0701a10: 故有非無想相無想羯南流轉國
0701b01: 土如土梟等附塊為兒及破鏡鳥
0701b02: 以毒樹果抱為其子子成父母皆
0701b03: 遭其食其類充塞。冤對相讎連環不止託至親
0701b04: 之父子發至怨之殺害豈不怪哉初生託質互有想愛故云非無想
0701b05: 相後時成大父母遭食故云無想土梟破鏡附塊抱果子子孫孫相
0701b06: 成相襲業使之然非自然耳問既是怨對無感生義何得用附而生
0701b07: 怨中有愛答託質須資愛想殺害由乎先業愛想無常由業所運始
0701b08: 雖起愛後變成憎故遭其食○標無始時來有此類也○解資中曰
0701b09: 父母有愛名非無想相怨無有愛故云無想問既是怨對無感生緣
0701b10: 何得用附而生怨中有愛答如畜羊貪殺故養豈非怨中亦有愛
0702a01: 乎孤山曰土梟破鏡者按史記孝武本紀云祠黃帝用土梟破鏡孟
0702a02: 康曰梟鳥名也食母破鏡食父黃帝欲絕其類使百物祠皆用之破
0702a03: 鏡如貙而虎眼今云鳥者恐譯人誤或鳥字合是等字後人妄改耳。
0702a04: 是名眾生十二種類。如文○標三世四方根
0702a05: 境相對十二區分由此輪轉是故世間聲香味觸此於十二變為一
0702a06: 旋復○解私謂金剛般若卵胎濕化乃至非想諸師所釋皆通三界
0702a07: 今十二類義必無殊觀乎現文唯無色羯南似通上界其十一種悉
0702a08: 是欲界之相耳此蓋如來隨所說且就現前幽顯可驗者略而示
0702a09: 之若爾則沇師以有頂外道解無色者未必然也將恐欲界亦有斯
0702a10: 類如舜若多神豈在四空乎應知別文廣談七趣秖因此中說相未
0702b01: 周前後相成方見經旨。
0702b02: 
0702b03: 
0702b04: 
0702b05: 首楞嚴經義海卷第二十一　牧一
0702b06: 音釋
0702b07: 樺胡化切木名。磣初朕切磣毒也。僇力竹切殺也。佇丈切久立也。
0702b08: 瞪瞢瞪澄應切瞢莫切瞪瞢直視也。刳空胡切虛其中也。角
0702b09: 切卵孚也。瑜珈梵語也此云相應瑜雲俱切。羯邏藍梵語也此云凝
0702b10: 滑羯居謁切邏朗可切。遏蒲曇梵語也此云遏烏曷切蒲伴伍切。蠢
0703a01: 蠕蠢尺允切蠕乳切蠢蠕蟲動貌。蠛蠓蠛莫結切蠓母總切蠛蠓似
0703a02: 小蟲。輸芮切蟬蛇解皮也。步項切蛤屬。蒲盧蒲蓬晡切盧籠都切
0703a03: 蒲盧蜾也。土梟梟堅堯切土梟鳥名。
