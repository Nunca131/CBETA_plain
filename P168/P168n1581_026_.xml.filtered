0811a02: 凡遇圓相即是標辭與同其上文。
0811a03: 大文第七陳禪那現境者此之境界是修行人由戒定慧漸修有
0811a04: 力內動煩惱外動魔王於觀行中五陰漸滅從麤至細滅一陰時有
0811a05: 十境界被境激發或煩惱或業種或邪思或天魔鬼神等現諸異相
0811a06: 禪中而發行人若無多聞智慧不能覺察即便取著認非為是先雖
0811a07: 修正及入邪倫佛哀此等無問而說然諸經論明坐禪次亦略說之
0811a08: 微細廣說無過此典天台止觀或引禪經說魔境界亦出少分耳。
0811a09: 即時如來將罷法座於師子攬
0811a10: 七寶几迴紫金山再來倚普告
0811b01: 大眾及阿難言。此經家敘佛答阿難七趣已巳竟慶喜
0811b02: 既默眾又無辭合住說法故云將罷法座然禪發境界非一切智孰
0811b03: 能知之若不與說末代修行遇此難敵故再倚特顯悲深也。
0811b04: 汝等有學緣覺聲聞今日迴心趣
0811b05: 大菩提無上妙覺吾今已巳說真修
0811b06: 行法汝猶未識修奢摩他毗婆舍
0811b07: 那微細魔事。具修行法即前二決定義觀音觀門內戒
0811b08: 外兼前正解俱是修行入覺之方法也。
0811b09: 魔境現前汝不能識洗心非正落
0811b10: 於邪見或汝陰魔或復天魔或著
0812a01: 鬼神或遭魑魅心中不明認賊為
0812a02: 子。修妙觀智滌內垢障故云洗心由魔引起分別念著故名非正
0812a03: 陰魔等者常說四魔謂煩惱魔生死因也陰魔死魔生死果也天魔
0812a04: 生死緣也今云鬼神等即天魔屬若涅槃云皆是先世犯初重禁乃
0812a05: 至餘篇而現者此則業因種子披激而生也是故行人先須明擇○
0812a06: 標一念纔動六賊自劫家寶○解孤山曰奢摩他止也毗婆舍那觀
0812a07: 也依常住真心修圓融止觀未入初住則多動魔事即是天台所說
0812a08: 因觀五陰而發九境也故下五十重悉依陰發而其相狀不出九境
0812a09: 私謂今經五陰之下佛皆結云眾生頑迷不自忖量謂言登聖大妄
0812a10: 語成墮無間獄約位論之此等魔事並是觀行位中所發之相從相
0812b01: 似位破見惑後必無大妄墮獄之理若十信中縱有魔事觀力易防
0812b02: 非此經所說之意也故下文云識陰若盡則汝現前諸根互用豈非
0812b03: 相似已巳出魔境耶孤山謂未入初住多動魔事者指位大深也問若
0812b04: 言此等魔事並是觀行所發之境秖如上文所告有學二乘及回心
0812b05: 者豈可盡是外凡之人乎答此有二意一告當機已巳破惑者令其流
0812b06: 通二告結緣未破惑者令其保護然結緣則少當機則多至下付囑
0812b07: 自見其意。
0812b08: 又復於中得少為足如第四禪無
0812b09: 聞比丘妄言證聖天報已巳畢衰相
0812b10: 現前謗阿羅漢身遭後有墮阿鼻
0813a01: 獄。智論所說此比丘者不廣尋經論師心修行無廣聞慧不識
0813a02: 諸禪三界地位但精勤不息證得初禪謂是初果乃至四禪離八災
0813a03: 患便謂已證阿羅漢果阿羅漢者此云無生我已證得無生果已離
0813a04: 三界分生死所作已巳辨更不進修至無常時四禪中陰見有生處
0813a05: 忽然起謗我聞羅漢已得無生今日云何更有生處若如是者佛說
0813a06: 羅漢並是虛妄故知無有得涅槃者由是起謗決定邪見天中陰滅
0813a07: 墮阿鼻獄○解今言天報畢衰現者則似已巳生四禪或是禪獄二中
0813a08: 陰間義說報衰之相耳謗羅漢身遭後有即謂無涅槃復生三有也。
0813a09: 汝應諦聽吾今為汝子細分別。可
0813a10: 知。
0813b01: 阿難起立并其會中同有學者歡
0813b02: 喜頂禮伏聽慈誨。如文○標如為一人眾多亦然。
0813b03: 佛告阿難及諸大眾汝等當知有
0813b04: 漏世界十二類生本覺妙明覺圓
0813b05: 心體與十方佛無二無別。一真妙體本
0813b06: 無二相前文云我與如來真妙淨心無二圓滿斯則心佛眾生三無
0813b07: 差別。
0813b08: 由汝妄想迷理為咎癡愛發生生
0813b09: 發迷故有空性化迷不息有世
0813b10: 界生則此十方微塵國土非無漏
0814a01: 者皆是迷頑妄想安立。此正敘也無明妄想
0814a02: 迷真常理遂成四惑略舉其二文云癡愛發生若具對者先由不如
0814a03: 實知真如法一即我癡次於迷處見有所相即我見所相既現執而
0814a04: 不捨即我愛恃此為體轉增麤顯即是我慢楞伽云七識生滅如來
0814a05: 藏不生滅此二和合成阿梨耶此即內識成也故云遍迷故有下外
0814a06: 器具也則此下重指非無漏者反顯諸佛淨土即是鏡智所現唯識
0814a07: 云大圓鏡智能現能生身土智影今此有漏皆妄安立○標前文云
0814a08: 迷妄有虛空依空立世界想澄成國土知覺乃眾生○解非無漏者
0814a09: 謂微塵國土悉是有情有漏之所變造亦可此句別指眾生正報兼
0814a10: 於上文復具虛空之同世界之異非無漏者即有為法無同無異也。
0814b01: 當知虛空生汝心內猶如片雲點
0814b02: 太清裏況諸世界在虛空耶。此結指
0814b03: 也前文云空生大覺中如海一漚發有漏微塵國皆依空所生下文
0814b04: 云乃至虛空皆因妄想之所安立故云況諸世界在虛空耶○解略
0814b05: 舉世界總屬一器。
0814b06: 汝等一人發真歸元此十方空皆
0814b07: 悉銷殞云何空中所有國土而不
0814b08: 振裂。前文云漚滅空本無況復諸三有故知眾生共業所感
0814b09: 國土及空一人返妄歸真始覺合本其所感者隨妄銷殞前文云諸
0814b10: 器世間應念化成無上知覺然發真者合覺之時雖但見覺無妄可
0815a01: 生此無生妄未發真者見是實有其妄所感共變國土為智所了寧
0815a02: 不振裂白是諸佛成道動諸世界必不徒然○解前微塵國土者約
0815a03: 同居而說究論歸元振裂之義須通三土若發偏真歸小涅槃之元
0815a04: 則同居振裂若發圓真歸大涅槃之元則方便實報振裂今已巳開小
0815a05: 顯大則真元之理無非寂光但有相似分極之異耳。
0815a06: 汝輩修禪飾三摩地十方菩薩及
0815a07: 諸無漏大阿羅漢心精通當處
0815a08: 湛然。此顯悟也飾亦修也合也一法界心生佛同體佛究
0815a09: 竟證菩薩羅漢亦已巳分證今三昧者同彼所證融合一體妄處全覺
0815a10: 故云當處湛然○解飾猶莊嚴也謂修禪定功德莊嚴本有真三摩
0815b01: 地以修飾故彼菩薩羅漢所證心性與我所觀心性通同合此即
0815b02: 動魔之由。一切魔王及諸鬼神諸凡夫
0815b03: 天見其宮殿無故崩裂大地振坼
0815b04: 水陸飛騰無不驚慴。此動魔也○解由三摩
0815b05: 地將出其境故魔等宮殿自然崩裂斯亦歸元之前相也問大地無
0815b06: 情水陸異類何以同魔亦皆振慴答三昧威神不可思議如大樹緊
0815b07: 那羅王弦歌一動聲震大千須彌山王為之踊沒況菩薩首楞嚴力
0815b08: 豈以情無情異而為責耶。凡夫昏暗不覺遷訛。
0815b09: 此釋伏疑也恐疑者曰魔及諸天既見其相凡夫何事都不覺知故
0815b10: 此釋云○標凡夫煩惱一未曾伏故昏暗也。彼等咸得
0816a01: 五種神通唯除漏盡。此料揀也魔與諸天皆
0816a02: 修禪定故得五通凡天煩惱一未曾伏故云昏暗彼諸魔王欲界之
0816a03: 主統此國土以為所居總攝有情以為民眾故得道者必出魔界共
0816a04: 感國土必傾搖耳○標五通一天眼二天耳三神足四他心五宿命
0816a05: 唯有根本無明故屬有漏。
0816a06: 戀此塵勞如何令汝摧裂其處。如
0816a07: 文。
0816a08: 是故神鬼及諸天魔魍魎妖精於
0816a09: 三昧時僉來惱汝。僉皆也餘如文。
0816a10: 然彼諸魔雖有大怒彼塵勞內汝
0816b01: 妙覺中如風吹光如刀斷水了不
0816b02: 相觸汝如沸湯彼如堅煖氣漸
0816b03: 不日銷殞徒恃神力但為其客
0816b04: 成就破亂由汝心中五陰主人主
0816b05: 人若迷客得其便。首楞嚴定實相智慧如光如水
0816b06: 如湯如主風刀冰客孰能動焉此以清淨道力破彼昏濁魔心如空
0816b07: 無礙物何能沮或一念動如主心迷客得其便即成破亂終不成就
0816b08: ○解觀行位中二法二執伏而未斷若起我見主人則迷魔乘見入
0816b09: 客得其便。
0816b10: 當處禪那覺悟無惑則彼魔事無
0817a01: 奈汝何陰銷入明則彼群邪成受
0817a02: 幽氣明能破暗近自銷殞如何敢
0817a03: 留擾亂禪定。初二句勸依本修治智慧觀察也則彼
0817a04: 下顯魔不得便一人發真世界消殞今入三昧寧不動魔苟能深入
0817a05: 禪定唯觀實相魔界佛界一如無二生死涅槃山河大地皆即狂勞
0817a06: 虛妄華相故云如何敢留擾亂禪定○解咸受幽氣者魔幽暗惑人
0817a07: 人既不惑反受其氣。
0817a08: 若不明悟被陰所迷則汝阿難必
0817a09: 為魔子成就魔人。殷勤啟悟令識魔惑五陰所
0817a10: 迷魔得其便故正理論云五蘊者積聚藏隱諸不善因譬如群賊藏
0817b01: 隱山中時出人間劫奪財物故知五陰魔所依處若能觀破魔自消
0817b02: 歇○標內心纔動立為魔民○解此寄阿難用警凡眾。
0817b03: 如摩登伽殊為眇劣彼唯汝破
0817b04: 佛律儀八萬行中秖毀一戒心清
0817b05: 淨故尚未淪溺此乃隳汝寶覺全
0817b06: 身如宰臣家忽逢籍沒宛轉零落
0817b07: 無可哀救。殊為眇劣者殊異也即異常之眇劣也魔鬼
0817b08: 相望魔勝而鬼劣今登伽是人但有吼力非具五通若望於魔即眇
0817b09: 劣中又眇劣者彼唯下釋眇劣相據摩登伽期心甚淺但欲毀汝婬
0817b10: 之一戒由汝無心尚不成犯此乃下顯魔勝此外魔也魔欲令汝三
0818a01: 昧不成流浪流轉法身慧命絕滅消殞如宰輔家犯國極法削沒其
0818a02: 籍世無食祿深可悲夫○解孤山曰以婬女比天魔人眇劣也以一
0818a03: 戒比全身事眇劣也舉劣況勝勗彼深防初果道共戒力自然無化
0818a04: 故云心清淨等忽逢籍沒漢書云除其屬籍是也應劭曰籍者為二
0818a05: 尺竹牒記其年紀名字物色。
0818a06: 阿難當知汝坐道場銷落諸念其
0818a07: 念若盡則諸離念一切精明動靜
0818a08: 不移憶忘如一。入正定之方便也此如前文以湛
0818a09: 旋其虛妄滅生伏還元覺即此文云銷落諸念等圓覺亦云於一切
0818a10: 時不起妄念也分別不起故云心盡離念精明者即前文云得元門
0818b01: 覺無生滅性為因地心也動靜下釋離念行相也入流亡所境不能
0818b02: 隨故云動靜不移由澄諸念分別稍寂故云憶忘如一起信即云止
0818b03: 一切境界相今經即云銷落諸念能所二緣經論互舉耳○解資中
0818b04: 曰攀緣妄想總名諸念心若澄靜麤念不起是為銷落此欲界麤定
0818b05: 暫得相應耳私謂離念者如天台止觀正修前方便訶欲離蓋等是
0818b06: 也所離雖近能離則深非欲界麤定。當住此處入三
0818b07: 摩提。依前方便入正定也應當依此離念之處深入正受。
0818b08: 如明目人處大幽暗精性妙淨心
0818b09: 未發光此則名為色陰區宇。正顯未盡
0818b10: 色陰也心入正定如明目人未破色陰如大幽暗精性妙淨定心顯
0819a01: 也心未發光慧未生也區宇寰區也如王所統有諸國土故云區區
0819a02: 別也皆一天所履故云宇宇猶覆也今色陰二字即同區宇同一陰
0819a03: 覆色等別故舉此喻者表正其中也。
0819a04: 若目明朗十方洞開無復幽黯名
0819a05: 色陰盡。正明也前已巳目明今復暗破故無幽黯色既質礙障
0819a06: 隔不通故成幽暗今定慧發明破其陰覆洞然明顯故云陰盡。是
0819a07: 人則能超越劫濁。解真際曰空為色本依空立界
0819a08: 依界立時故色陰盡則超劫濁也。觀其所由堅固
0819a09: 妄想以為其本。結益也超劫濁者以劫濁是色陰
0819a10: 之體最初一念能所纔立即是空見不分名為劫濁從無忽有有即
0819b01: 色也今破色陰是故超越堅固妄想者覺明堅執質礙便成為色之
0819b02: 體故云堅固問色陰麤顯觀中先破劫濁最細何得超答以起時
0819b03: 無前後故破時兼麤細文不累書故見生起有次第耳又色陰屬現
0819b04: 相現相是本識今色陰破即現相破現相破即動本識本識豈非劫
0819b05: 濁故得超也信哉初心便有破無明分耳○解所計質礙故名堅固。
0819b06: 阿難當在此中精研妙明四大不
0819b07: 織少選之閒身能出礙此名精明
0819b08: 流溢前境斯但功用暫得如是非
0819b09: 為聖證不作聖心名善境界若作
0819b10: 聖解即受群邪。於三昧中精究研窮妙明元體無
0820a01: 色陰相由斯研究深觀此理故得四大不相交織須之際身能出
0820a02: 障猶行虛空斯則心不主形四大亡質觀心無礙流溢前塵功用暫
0820a03: 然非是聖證苟知此是禪者功力則無有失故云善境若總撥為魔
0820a04: 則抑善功用若言即聖又未斷惑故令善識而無取捨下皆倣此○
0820a05: 解孤山曰凡諸境發雖是善相取著成邪任是惡相若不取著邪亦
0820a06: 成正以境隨心轉故。
0820a07: 阿難復以此心精研妙明其身內
0820a08: 徹是人忽然於其身內拾出蟯蛔
0820a09: 身相宛然亦無傷毀此名精明流
0820a10: 溢形體斯但精行暫得如是非為
0820b01: 聖證不作聖心名善境界若作聖
0820b02: 解即受群邪。蟯蛔腹中蟲也觀心精明內融身體內
0820b03: 之四大因觀而變遂能體內拾出蟯蛔故無傷毀此境現前不生取
0820b04: 捨即為善境不爾受邪標主人若迷客得其便。
0820b05: 又以此心內外精研其時魂魄意
0820b06: 志精神除執受身餘皆涉入互為
0820b07: 主忽於空中聞說法聲或聞十
0820b08: 方同敷密義此名精魄遞相離合
0820b09: 成就善種暫得如是非為聖證不
0820b10: 作聖心名善境界若作聖解即受
0821a01: 群邪。初至主者明境發忻由也主肝曰魂主肺曰魄主脾
0821a02: 為意主腎為志主心為精神根身種子皆為第八所執受故定心精
0821a03: 究內外唯空遂令五內主神無所依附流出于外迭互相依故云互
0821a04: 為主忽於下四句正明發相此則先所修習聞慧種子定力所激
0821a05: 禪中發生遂寄神魂現於說法也此名下結判邪正離合即主也
0821a06: 或離心主而於肝等餘如文○解除執受身餘皆涉入謂除其色
0821a07: 身而內魂魄等六互相涉入也互為主者若如也餘五入魂則魂
0821a08: 如主五如乃至入神則神如主餘如遞相離合者即精離本位
0821a09: 而合於魂或魂離本位而合於精等。
0821a10: 又以此心澄露皎徹內光發明十
0821b01: 方遍作閻浮檀色一切種類化為
0821b02: 如來于時忽見毗盧遮那踞天光
0821b03: 臺千佛圍遶百億國土及與蓮華
0821b04: 俱時出現此名心魂靈悟所染心
0821b05: 光研明照諸世界暫得如是非為
0821b06: 聖證不作聖心名善境界若作聖
0821b07: 解即受群邪。初三句內由觀慧也定心澄靜顯露皎
0821b08: 明內光既發外相則變十方下外現其相也以先熏習名言善種染
0821b09: 影而來故見十方如金種類皆佛心念不動斯須自滅或起取著正
0821b10: 定難存如修念佛三昧此境現前與修多羅合者名為親證若修樹
0822a01: 觀設見佛形亦不為正以心境不相應故何況修真如三昧法界一
0822a02: 相有所取著豈非魔耶此名下結判邪正靈悟所染者靈善也先所
0822a03: 熏染圓頓覺慧悟知眾生本來是佛此之種子因定激發故現其相
0822a04: 也。
0822a05: 又以此心精研妙明觀察不停抑
0822a06: 按降伏制止超越於時忽然十方
0822a07: 虛空成七寶色或百寶色同時遍
0822a08: 滿不相留礙青黃赤白各各純現
0822a09: 此名抑按功力踰分暫得如是非
0822a10: 為聖證不作聖心名善境界若作
0822b01: 聖解即受群邪。定功研妙觀察逾深制止既過靈色
0822b02: 分現本為制止分別今由過分異境生與心相違豈非魔事不起
0822b03: 取心自然消歇如前文云不取無非幻非幻尚不生幻法云何立○
0822b04: 解私謂抑按降伏制止超越應對四分煩惱或如下文排四大性此
0822b05: 名等從略而結也。
0822b06: 又以此心研究澄徹精光不亂忽
0822b07: 於夜合在暗室內見種種物不殊
0822b08: 白晝而暗室物亦不除滅此名心
0822b09: 細密澄其見所視洞幽暫得如是
0822b10: 非為聖證不作聖心名善境界若
0823a01: 作聖解即受群邪。定中研究心光澄靜由澄靜
0823a02: 故忽然發見暗中見物物是實境故不隨定出入有無故云亦不除
0823a03: 滅心細密澄者觀心微細密爾澄靜精光既定暗境不隱故夜見物
0823a04: 悟則無咎。
0823a05: 又以此心圓入虛融四體忽然同
0823a06: 於草木火燒刀斫曾無所覺又則
0823a07: 火光不能燒縱割其肉猶如削
0823a08: 木此名塵併排四大性一向入純
0823a09: 暫得如是非為聖證不作聖心名
0823a10: 善境界若作聖解即受群邪。圓也入
0823b01: 觀達也以此定心了一切己已身他物無不虛寂此即心融思寂執
0823b02: 受不行四大五塵忽然排併既無能執割截如空念想一純暫得如
0823b03: 是。
0823b04: 又以此心成就清淨淨心功極忽
0823b05: 見大地十方山河皆成佛國具足
0823b06: 七寶光明遍滿又見恒沙諸佛如
0823b07: 來遍滿空界樓殿華麗下見地獄
0823b08: 上觀天宮得無障礙此名欣猒凝
0823b09: 想日深想久化成非為聖證不作
0823b10: 聖心名善境界若作聖解即受群
0824a01: 邪。猒穢忻淨積想所凝圓定功深感斯妙境耳。
0824a02: 又以此心研究深遠忽於中夜遙
0824a03: 見遠方市井街巷親族眷屬或聞
0824a04: 其語此名迫心逼極飛出故多隔
0824a05: 見非為聖證不作聖心名善境界
0824a06: 若作聖解即受群邪。識心通靈因定功發飛出
0824a07: 隔見遠近皆然逼極之功非因妙證。
0824a08: 又以此心研究精極見善知識形
0824a09: 體變移少選無端種種遷改此名
0824a10: 邪心含受魑魅或遭天魔入其心
0824b01: 腹無端說法通達妙義非為聖證
0824b02: 不作聖心魔事銷歇若作聖解即
0824b03: 受群邪。此人曾有邪心種子合外魔境相因而來然此一章
0824b04: 非善境界純是魔嬈不同前文皆稱善種起心作證方始成魔。
0824b05: 阿難如是十種禪那現境皆是色
0824b06: 陰用心交互故現斯事眾生頑迷
0824b07: 不自忖量逢此因緣迷不自識謂
0824b08: 言登聖大妄語成墮無間獄汝等
0824b09: 當依如來滅後於末法中宣示斯
0824b10: 義無令天魔得其方便保持覆護
0825a01: 成無上道。此是於觀行中色陰將盡未盡用心差異有此
0825a02: 十境若不識知皆認聖證即為魔惑故佛勸令開示後世也問此不
0825a03: 作五陰次第觀門何得陰次第盡明其境耶答觀雖總相五陰同觀
0825a04: 陰有麤細麤者先盡譬如浣衣麤垢先去此陰既積妄所成妄盡自
0825a05: 然陰滅從麤至細理必然也○解私謂用心交互者用禪那心與色
0825a06: 陰堅固妄想交互故現斯事乃至識陰例此明之何則以五妄想各
0825a07: 於本陰區宇之中為禪所觀將破未破如燈欲滅其光復熾乃與定
0825a08: 力交戰其功故成之敗之則魔佛之道於是乎辯矣。
0825a09: 阿難彼善男子修三摩提奢摩他
0825a10: 中色陰盡者見諸佛心如明鏡中
0825b01: 顯現其像。色陰盡者約已巳斷說見諸佛心即相似證如前
0825b02: 文云若目明朗十方洞開無復幽黯。若有所得而未
0825b03: 能用猶如魘人手足宛然見聞不
0825b04: 惑心觸客邪而不能動此則名為
0825b05: 受陰區宇。色陰盡者以止觀中觀其五陰觀心純熟不
0825b06: 為色礙故云陰盡見諸佛心者妙覺明心觀中明露即色相盡而色
0825b07: 性現也觀中暫見非真實見故如鏡像有所得者即前見諸佛心也
0825b08: 既是觀心變影而緣非是親證故未能用以有受陰為領納故親證
0825b09: 必能有妙用故未破受陰如魘人色陰盡故能見佛心如見聞不惑
0825b10: 受陰客邪既在妙用之動未能為受所覆故云區宇○解若有所得
0826a01: 謂觀行已巳成而未能用謂質礙猶在此約色陰妄想伏而未斷未得
0826a02: 身根自在故以魘人喻之見聞不惑如觀行成也心觸客邪如受陰
0826a03: 現也問何故色陰前斷後伏耶答斷從懸示伏就次論若不明斷無
0826a04: 以知離過顯德之相若不明伏無以知依陰發魔之由下三陰文初
0826a05: 皆有此義讀者審之。
0826a06: 若魘咎歇其心離身返觀其面去
0826a07: 住自由無復留礙名受陰盡是人
0826a08: 則能超越見濁觀其所由虛明妄
0826a09: 想以為其本。其心離身者以客邪不觸心於根門得
0826a10: 自在也不為魘咎之所留礙故能返照自面此顯見聞有用也去住
0826b01: 下二句明手足得用也此上皆約喻顯若約法者受陰盡故心亡領
0826b02: 納既無能領之受即無所領之法心法既亡自在矣超見濁者以
0826b03: 根身正是見濁之體見聞覺知壅令留礙水火風土旋令覺知斯則
0826b04: 執受相仍便成根質受妄領納執之以為己已以見是推求執取為義
0826b05: 由領受前境取著隨生受陰既亡即超見濁覺明之心虛通領納故
0826b06: 云虛明妄想○解真際曰心離其形則超見濁虛妄照了故曰虛明。
0826b07: 阿難彼善男子當在此中得大光
0826b08: 耀其心發明內抑過分忽於其處
0826b09: 發無窮悲如是乃至觀見蚊猶
0826b10: 如赤子心生憐愍不覺流淚此名
0827a01: 功用抑摧過越悟則無咎非為聖
0827a02: 證覺了不迷久自銷歇若作聖解
0827a03: 則有悲魔入其心腑見人則悲啼
0827a04: 泣無限失於正受當從淪墜。此正顯
0827a05: 也奢摩他中定光發現狂慧既起內抑又過憂悲種子在藏識者忽
0827a06: 焉現起凡見生類皆如自己已所生赤子赤子嬰兒也此名下結判也
0827a07: 心光忽現內抑太過憂悲種發非為證聖取即引魔他皆倣此○標
0827a08: 行人於止觀中用心太緊激動悲愛內心一動邪境現前○解私謂
0827a09: 其心發明即下文見色陰銷受陰明白也有以狂慧釋之者非。
0827a10: 阿難又彼定中諸善男子見色陰
0827b01: 銷受陰明白勝相現前感激過分
0827b02: 忽於其中生無限勇其心猛利志
0827b03: 齊諸佛謂三僧祇一念能越。色盡受
0827b04: 現定之勝相也先未曾得今既獲得遂生感激感激太過勇志便發
0827b05: 謂言三祇一念能越我齊諸佛更無如者。此名功用淩
0827b06: 率過越悟則無咎非為聖證覺了
0827b07: 不迷久自銷歇若作聖解則有狂
0827b08: 魔入其心腑見人則誇我慢無比
0827b09: 其心乃至上不見佛下不見人失
0827b10: 於正受當從淪墜。淩謂篾他率謂自強由見勝相
0828a01: 因茲感激遂有此生斯則無始我慢種子被激而生悟則無咎○解
0828a02: 淩率謂勇心高率也孤山引莊子淩誶為解斥其字誤今無取焉。
0828a03: 又彼定中諸善男子見色陰銷受
0828a04: 陰明白前無新證歸失故居智力
0828a05: 衰微入中隳地無所見心中忽
0828a06: 然生大枯渴於一切時沈憶不散
0828a07: 將此以為勤精進相。受陰未空前無新證色
0828a08: 陰已巳盡歸失故居前後失準墮在兩楹無所依倚名中隳地既於此
0828a09: 處心無所措遂生沈憶以此名修認為精進。此名修心
0828a10: 無慧自失悟則無咎非為聖證若
0828b01: 作聖解則有憶魔入其心腑旦夕
0828b02: 撮心懸在一處失於正受當從淪
0828b03: 墜。若於色受盡未盡中用無相慧觀察陰體本自不生今則無滅
0828b04: 唯一實相如此則何有無新證失故居之慮哉今既不然故成自失。
0828b05: 又彼定中諸善男子見色陰銷受
0828b06: 陰明白慧力過定失於猛利以諸
0828b07: 勝性懷於心中自心已巳疑是盧舍
0828b08: 那得少為足。失於猛利者過在慧之猛利也心懷勝性
0828b09: 疑是舍那更不求進得少為足。此名用心亡失恒
0828b10: 審溺於知見悟則無咎非為聖證
0829a01: 若作聖解則有下劣易知足魔入
0829a02: 其心腑見人自言我得無上第一
0829a03: 義諦失於正受當從淪墜。定力微故忘失
0829a04: 恒審慧力過故溺於知見定慧若均寂照無二慧力既過故溺知見
0829a05: 即前失於猛利也此則勝解怨生引起見取種子執劣為勝故此現
0829a06: 也。
0829a07: 又彼定中諸善男子見色陰銷受
0829a08: 陰明白新證未獲故心已巳亡歷覽
0829a09: 二際自生艱險於心忽然生無盡
0829a10: 憂如坐鐵床如飲毒藥心不欲活
0829b01: 常求於人令害其命早取解脫。二際
0829b02: 者未證已巳亡之二也定無方便安忍其心遂成憂惱不耐活命也。
0829b03: 此名修行失於方便悟則無咎非
0829b04: 為聖證若作聖解則有一分常憂
0829b05: 愁魔入其心腑手執刀自割其
0829b06: 肉欣其捨壽或常憂愁走入山林
0829b07: 不耐見人失於正受當從淪墜。悔惱
0829b08: 種子被激而生修無方便故引魔鬼也如四分律婆求河邊諸比丘
0829b09: 等修不淨觀厭游過分求刀自害魔使之然悟則無咎。
0829b10: 又彼定中諸善男子見色陰銷受
0830a01: 陰明白處清淨中心安隱後忽然
0830a02: 自有無限喜生心中歡不能自
0830a03: 止此名輕安無慧自禁悟則無咎
0830a04: 非為聖證若作聖解則有一分好
0830a05: 喜樂魔入其心腑見人則笑於衢
0830a06: 路傍自歌自舞自謂已巳得無礙解
0830a07: 脫失於正受當從淪墜。輕安是禪支雖因定
0830a08: 生須慧覺察忽然過分掉舉種生好喜樂魔因茲得便○解輕安七
0830a09: 覺支中其體屬定定若兼慧正道可通今所發者既無慧自持則定
0830a10: 翻成散魔得其便喜樂入焉。
0830b01: 又彼定中諸善男子見色陰銷受
0830b02: 陰明白自謂已巳足忽有無端大我
0830b03: 慢起如是乃至慢與過慢及慢過
0830b04: 慢或增上慢或卑劣慢一時俱發
0830b05: 心中尚輕十方如來何況下位聲
0830b06: 聞緣覺。此有七慢特己巳淩他高舉為性名我慢稱量自他
0830b07: 比枝同德但稱為慢於他等謂己巳勝名為過慢於他勝謂己已勝名慢
0830b08: 過慢木得謂得名增上慢雖知下劣返顧自矜名卑劣慢斥毀經像
0830b09: 即是邪慢此之七慢由禪定中忽生勝見無正慧覺是故起也。此
0830b10: 名見勝無慧自救悟則無咎非為
0831a01: 聖證若作聖解則有一分大我慢
0831a02: 魔入其心腑不禮塔廟摧毀經像
0831a03: 謂檀越言此是金銅或是土木經
0831a04: 是樹葉或是疊華肉身真常不自
0831a05: 恭敬崇土木實為顛倒其深信
0831a06: 者從其毀碎埋棄地中疑誤眾生
0831a07: 入無間獄失於正受當從淪墜。愚者
0831a08: 修禪皆墮此見並是魔種不識如來像教之意且末世住持依因像
0831a09: 教出家學道藉此而修魔壞信因令毀經像故楞伽云佛若不說教
0831a10: 則滅壞教若滅壞誰有修行及得道者愚者不見此文一向謗佛無
0831b01: 說故知若不說法十二部經於茲滅矣須知毀經像人魔鬼入心起
0831b02: 大邪見當須善察勿同此謗○解孤山曰夫假像如真因言體道於
0831b03: 是嚴其像以生其敬寫其言以悟其心住持三寶理在於茲也苟生
0831b04: 邪見豈達中庸唯自敬身輕毀經像邪風一扇愚者隨著衛元嵩
0831b05: 諫周武帝不造曲見伽藍以四海為延平大寺和夫妻為聖眾即皇
0831b06: 帝是如來樹令德為綱維尊耆年為上座而周武惑其言遂滅佛法
0831b07: 凡此說者恃非天魔外道人佛法中肆其姦謀傾毀我教也。
0831b08: 又彼定中諸善男子見色陰銷受
0831b09: 陰明白於精明中圓悟精理得大
0831b10: 隨順其心忽生無量輕安己已言成
0832a01: 聖得大自在。精明中者即圓定寂照中也定中發慧
0832a02: 與理暫契名圓悟精理理智相得無違拒故云隨順由隨順故身
0832a03: 心調暢便謂成聖。此名因慧獲諸輕清悟
0832a04: 則無咎非為聖證若作聖解則有
0832a05: 一分好輕清魔入其心腑自謂滿
0832a06: 足更不求進此等多作無聞比丘
0832a07: 疑謗後生墮阿鼻獄失於正受當
0832a08: 從淪墜。自謂滿足更不求進者良以不學修禪次第不善通
0832a09: 達禪支行相暫得輕安便謂成聖也無聞比丘獨處皆有世世輪轉
0832a10: 熏識成因以類相從卒難曉悟○解私謂輕安者名雖同前其義則
0832b01: 異以云因慧獲諸輕清故此由受陰於諸塵境無重濁之惑便言成
0832b02: 聖得大自在也。
0832b03: 又彼定中諸善男子見色陰銷受
0832b04: 陰明白於明悟中得虛明性其中
0832b05: 忽然歸向永滅撥無因果一向入
0832b06: 空空心現前乃至心生長斷滅解。
0832b07: 得虛明性者即依圓定發於空慧悟性空理依此起見成惡取空
0832b08: 故撥無因果生斷滅解此即由無方便邪見忽發也。悟則無
0832b09: 咎非為聖證若作聖解則有空魔
0832b10: 入其心腑乃謗持戒名為小乘菩
0833a01: 薩悟空有何持犯其人常於信心
0833a02: 檀越飲酒噉肉廣行婬穢因魔力
0833a03: 故攝其前人不生疑謗鬼心久入
0833a04: 或食屎尿與酒肉等一種俱空破
0833a05: 佛律儀誤入人罪失於正受當從
0833a06: 淪墜。此內由邪見外引空魔也大般若云魔能入一切眾生心
0833a07: 令歸依魔黨如膠如漆斷手截臂不以為難魔力之故人皆信伏法
0833a08: 華所謂深著虛妄法堅受不可捨乃謗持戒等者此之魔種代代有
0833a09: 之南山云戒是小乘勸令捨之又不肯捨勸令持之又不肯持豈非
0833a10: 與煩惱相應卒難諫曉魔力所感誰能奈可○解資中曰此從邪見
0833b01: 種生引此空魔入其心腑孤山曰嗟乎叔世尊合雜為大道排持操
0833b02: 為小乘戒律軌儀棄為他種晝魑魅以為巧扇無檢以為風及夫陰
0833b03: 陽拘忌流俗妄說一皆信受畏若嚴刑未審戒律之教與陰陽之書
0833b04: 孰愈流俗之說與如來之談孰優背正向邪顛亂之甚懷道大士一
0833b05: 為思之或為宗師願以訓眾斯乃震法雷於迷蟄耀慧燈於永夜夫
0833b06: 如是則涅槃之囑斯經之誡得其人而其道舉矣又何待於四依出
0833b07: 世乎。
0833b08: 又彼定中諸善男子見色陰銷受
0833b09: 陰明白味其虛明深入心骨其心
0833b10: 忽有無限愛生愛極發狂便為貪
0834a01: 欲。味其虛明者愛著禪中色陰盡處以為勝境由此起愛無慧
0834a02: 覺察引其貪欲種子而發遂成狂欲也。此名定境安
0834a03: 順入心無慧自持誤入諸欲悟則
0834a04: 無咎非為聖證若作聖解則有欲
0834a05: 魔入其心腑一向說欲為菩提道
0834a06: 化諸白衣平等行欲其行婬者名
0834a07: 持法子神鬼力故於末世中攝其
0834a08: 凡愚其數至百如是乃至一百二
0834a09: 百或五六百多滿千萬魔心生猒
0834a10: 離其身體威德既無陷於王難疑
0834b01: 誤眾生入無間獄失於正受當從
0834b02: 淪墜。此貪欲種如火遇薪忽然而發欲魔得便因此入心如林
0834b03: 中比丘忽然欲發不避死馬因定引魔此之類也攝諸凡愚至千萬
0834b04: 者欲本順貪因魔熾盛凡愚惑著何事不從又魔因妄起本性不常
0834b05: 勢盡猒生去身留礙○解私謂此如天台止觀煩惱境欲發之相智
0834b06: 者云生來欲色抑制可停今所發者其惑熾盛若見外境心狂眼暗
0834b07: 如睡師子觸之哮吼若不識者則能牽人作大重罪今文既云魔入
0834b08: 其心則是煩惱與魔二境俱發。
0834b09: 阿難如是十種禪那現境皆是受
0834b10: 陰用心交互故現斯事眾生頑迷
0835a01: 不自忖量逢此因緣迷不自識謂
0835a02: 言登聖大妄語成墮無間獄汝等
0835a03: 亦當將如來語於我滅後傳示末
0835a04: 法遍令眾生開悟斯義無令天魔
0835a05: 得其方便保持覆護成無上道。受
0835a06: 陰交互者不能定慧均平善巧安忍既失方便異念即生由此故有
0835a07: 十種境界皆由內心交互外引諸魔苟能悟之不落邪見。
0835a08: 
0835a09: 
0835a10: 首楞嚴經義海卷第二十六　牧六
0835b01: 音釋
0835b02: 皮冰切依几也。武粉切合也。坼恥格切裂也。慴質葉切驚怖也。
0835b03: 眇亡沼切微細也。隳許切壞也。劭寔照切。乙滅切深黑色也。
0835b04: 踞舉御切坐也。削息約切刮削也。浣胡管切濯垢也。
