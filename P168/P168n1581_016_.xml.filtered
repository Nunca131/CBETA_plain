0559a02: 凡遇圓相即是標辭與同其上文。
0559a03: 阿那律陀即從座起頂禮佛足而
0559a04: 白佛言。解孤山曰阿那律陀此云如意或云無貧。我初
0559a05: 出家常樂睡眠如來訶我為畜生
0559a06: 類我聞佛訶啼泣自責七日不眠
0559a07: 失其雙目世尊示我樂見照明金
0559a08: 剛三昧。或尼樓豆或阿樓皆梵音小轉此云無滅或
0559a09: 云如意是佛堂弟白飯之子多樂睡眠如來訶云咄咄胡為螄螺
0559a10: 蚌蛤類一睡一千年不聞佛名字故云訶畜生類常言半頭天今言
0559b01: 金剛三昧此顯實證與昔不同當以意得。
0559b02: 我不因眼觀見十方精真洞然如
0559b03: 觀掌果如來印我成阿羅漢。金剛三昧
0559b04: 所發之用同佛見用故云精真洞然見十方也○標常言半頭天眼
0559b05: 能見一佛世界今言觀見十方精真洞然者此顯實證如來藏性○
0559b06: 解增一阿含云佛在給圓為眾說法那律於中眼睡佛說偈曰（偈如）
0559b07: 那律於是達曉不眠眼根便失因是修禪得四大淨色半頭而見觀
0559b08: 三千界猶如掌果今云金剛三昧見十方精真而與昔異者此經開
0559b09: 顯故約內祕以談昔引物機乃約現小而說私謂阿云修禪蓋
0559b10: 略而示今云金剛三昧則別顯其名非謂金剛唯喻火定如阿難入
0560a01: 電光三昧斷最後思惑亦名金剛三昧此喻小乘無漏之智耳智論
0560a02: 云那律天眼四大造色半頭清淨佛天眼四大造色遍頭清淨天台
0560a03: 智者云三藏佛全頭天眼徹見無礙故知全半之名但約分滿相望
0560a04: 不以大小為異也又若據阿含觀大千此經見十方謂有優劣者固
0560a05: 未可也彼經云那律天眼見十方域不亦同乎掌果之譬既齊精真
0560a06: 之言何別下文明善現天尚云精見現前陶鑄無礙況今羅漢發真
0560a07: 無漏豈不得云精真洞然耶。
0560a08: 佛問圓通如我所證旋見循元斯
0560a09: 為第一。旋其妄見循彼真元○塵見既銷精真洞發一切
0560a10: 無礙豈止障外細色而已巳○解旋大千之見循真空之元見盡元明
0560b01: 圓通著矣贊曰樂見照明不緣眼力十方洞觀秋毫無惑旋根歸性
0560b02: 入圓常一點瞞他固不得。
0560b03: 周利槃特迦即從座起頂禮佛足
0560b04: 而白佛言我闕誦持無多聞性最
0560b05: 初值佛聞法出家憶持如來一句
0560b06: 伽陀於一百日得前遺後得後遺
0560b07: 前佛愍我愚教我安居調出入息。
0560b08: 周利槃特迦云奴於路所生或云繼道性多愚鈍過去為大法
0560b09: 師善解經論有徒五百祕佛法不肯教人後生暗鈍以宿善故遇
0560b10: 佛出家五百比丘同教一偈經九十日不得成就為治散亂教數息
0561a01: 也。
0561a02: 我時觀息微細窮盡生住異滅諸
0561a03: 行剎那其心豁然得大無礙乃至
0561a04: 漏盡成阿羅漢住佛座下印成無
0561a05: 學。初觀息風念念生滅微細窮盡生滅無從息風既空心亡劣別
0561a06: ○豁然大悟一切無礙此則豈唯對治散亂亦乃見自心實相矣○
0561a07: 解資中曰佛知其根教以數息因茲得道。
0561a08: 佛問圓通如我所證反息循空斯
0561a09: 為第一。反生滅息循無生空從思發明斯為無上贊曰闕
0561a10: 多聞性絕於知解出入息中豁然無礙返息循空不住空無學道成
0561b01: 一何快。
0561b02: 憍梵提即從座起頂禮佛足而
0561b03: 白佛言我有口業於過去劫輕弄
0561b04: 沙門世世生生有牛病。解檇李曰憍梵
0561b05: 提此云牛王智論翻為牛緣起與今經異。如來示我
0561b06: 一味清淨心地法門我得滅心入
0561b07: 三摩地。亦云笈房底此云牛牛凡不食亦事虛哨此
0561b08: 人口相如牛之哨也大論出緣與經有異教觀舌根嘗味入道當得
0561b09: 心地一味法門了味之知從此永滅故云滅心入三摩地○解孤山
0561b10: 曰了味無味名為一味雖舉味塵蓋顯於舌故下即云觀味之知能
0562a01: 知乃舌耳。
0562a02: 觀味之知非體非物應念得超世
0562a03: 間諸漏。觀此嘗味之根不自體生不他物生各猶無生共
0562a04: 豈能有緣中不沒非緣亦無了味之知竟從何有一根既爾諸根亦
0562a05: 然由是應念得超諸漏○標旋舌根歸性不逐緣境也。
0562a06: 內脫身心外遺世界遠離三有如
0562a07: 鳥出籠離垢銷塵法眼清淨成阿
0562a08: 羅漢如來親印登無學道。根復故內脫
0562a09: 塵銷故外遺內外既亡孰為三有而可處耶故云遠離想相為塵識
0562a10: 情為垢二俱遠離得無生忍故云法眼清淨○標此敘實證○解非
0562b01: 體舌也非物味也內脫身心即正報解脫外遺世界即依報解脫。
0562b02: 佛問圓通如我所證還味旋知斯
0562b03: 為第一。旋妄根塵悟真實相心地法門一時開顯此為第
0562b04: 一○標旋知者歸如來藏性也○贊曰病感牛佛有明誨心路絕
0562b05: 處入乎三昧遠離三有鳥出籠還味旋知我無愧。
0562b06: 畢陵伽婆蹉即從座起頂禮佛足
0562b07: 而白佛言我初發心從佛入道數
0562b08: 聞如來說諸世間不可樂事乞食
0562b09: 城中心思法門不覺路中毒刺傷
0562b10: 足舉身疼痛。畢陵伽婆蹉云餘習呼恒河神為小婢
0563a01: 非是故心由過去世為婆羅門我慢餘習耳最初入道聞佛所說世
0563a02: 間苦空無常不淨都不可樂因行乞食思入此觀忽遇苦緣故云疼
0563a03: 痛○標此觀身根入道如來令觀一切有為法皆如夢如幻故。
0563a04: 我念有知知此深痛雖覺覺痛覺
0563a05: 清淨心無痛痛覺。解私謂知即覺也刺傷足時雖
0563a06: 有能覺之心覺於所覺之痛反觀覺心本自清淨無有能所。我
0563a07: 又思惟如是一身寧有雙覺。念觀也
0563a08: 知覺也因痛起觀觀我此身有於知覺覺此深痛然雖起觀觀覺及
0563a09: 痛觀清淨心無痛無覺○以根塵念慮妄身心有真淨心無又更觀
0563a10: 察痛覺之念淨心之覺即成二覺從何而有一身二覺應成兩佛故
0563b01: 知此覺皆悉虛幻清淨心中一無所得○解所覺屬身識能覺屬意
0563b02: 識由身識生已巳次起意識分別前法故曰雙覺即上文云我念有知
0563b03: 知此深痛也。
0563b04: 攝念未久身心忽空三七日中諸
0563b05: 漏虛盡成阿羅漢得親印記發明
0563b06: 無學。有所得心一念不起名之為攝當爾之際能覺所覺能
0563b07: 觀所觀一時俱寂無分別智即得現前證無生忍故云身心忽空○
0563b08: 標諸漏虛盡者無明見欲三漏頓除也。
0563b09: 佛問圓通如我所證純覺遺身斯
0563b10: 為第一。能觀所觀能痛所痛寂無一法故云純覺遺身○
0564a01: 標純覺遺身者不隨根境也○解覺清淨心即是純覺無痛痛覺故
0564a02: 云遺身贊曰跂慕法門發於思想中毒之深自知痛癢清淨心中痛
0564a03: 本無入此門來休比量。
0564a04: 須菩提即從座起頂禮佛足而白
0564a05: 佛言我曠劫來心得無礙自憶受
0564a06: 生如恒河沙初在母胎即知空寂。
0564a07: 須菩提云空生亦善現等以生時現空心達於空常修空行故以
0564a08: 為名既云曠劫如恒河沙便知空寂豈止今日方始證得○標空生
0564a09: 善吉等緣起如常所明心無礙者真空也。
0564a10: 如是乃至十方成空亦令眾生證
0564b01: 得空性。以修空觀了心空寂一切依正自他染淨乃至十
0564b02: 方由心變者悉皆成空自行既爾亦令他人證得空性此一向空未
0564b03: 能具法故云但空○標初獲慧眼觀法性空。
0564b04: 蒙如來發性覺真空空性圓明得
0564b05: 阿羅漢頓入如來寶明空海同佛
0564b06: 知見印成無學解脫性空我為無
0564b07: 上。性覺真空即中道理以空是如來藏故滿足周遍具一切法
0564b08: 光明遍照法界性故如摩尼寶隨意出生如大溟渤深廣含攝平等
0564b09: 性智達解照了境智一如名佛知見雖證於空不為空縛故云解脫
0564b10: ○標此虛不失照照不失虛也○解諸聲聞中唯此空生并下身子
0565a01: 滿慈三人所敘昔因則云我曠劫來心得無礙等洎談所證亦阿羅
0565a02: 漢耳權實之道未易甄分嘗試訂之須明二義一者若據曠劫心得
0565a03: 無礙則似此身以前曾獲無漏今生值佛蒙發性覺諒非小乘蓋由
0565a04: 在昔方等般若之中彈訶洮汏之際顯聞圓教密悟大猷既涉開權
0565a05: 故彰實證是則羅漢之名即同法華真阿羅漢也二者若約內祕外
0565a06: 現且作權教而解亦有理存焉以聲聞人所得宿命能知八萬劫事
0565a07: 今逆談所見謂之無礙也雖云在胎知空乃至令他證性猶未斷結
0565a08: 使故蒙佛開發方成無學若爾性覺真空乃至下文深達實相等皆
0565a09: 就小宗分別無咎名同體異斯例甚多故沇師亦以石室見佛法身
0565a10: 釋茲空義近人偏執豈曰通方。
0565b01: 佛問圓通如我所證諸相入非非
0565b02: 所非盡旋法歸無斯為第一。初以單
0565b03: 空空於諸相故云入非次以重空空於空相故云非盡無亦空也已巳
0565b04: 上六人依根證入畢○標此同般若凡所有相皆是虛妄入非也若
0565b05: 見諸相非相非盡也贊曰在母胎中已巳知空寂真空亦空空不可詰
0565b06: 寶明空海瀾漫游空解脫門自在入。
0565b07: 舍利弗即從座起頂禮佛足而白
0565b08: 佛言我曠劫來心見清淨如是受
0565b09: 生如恒河沙世出世間種種變化
0565b10: 一見則通獲無障礙。舍利弗云鶖子亦云身
0566a01: 子心見清淨謂眼識發智見世出世間一切諸法無不通達根本元
0566a02: 由斯則得世俗智分別諸法名為法眼○解世出世間四諦之境也
0566a03: 種種變化生滅之相也由眼識明利故云一見則通等此且約解言
0566a04: 之。
0566a05: 我於路中逢迦葉波兄弟相逐宣
0566a06: 說因緣悟心無際。迦葉兄弟即三迦葉也宣說
0566a07: 因緣即三諦法○因說生解悟真空理得初果證即慧眼也餘處即
0566a08: 說遇馬勝者或同時所遇非獨一人經互舉耳既聞因緣因緣即空
0566a09: 即獲慧眼見真諦理。
0566a10: 從佛出家見覺明圓得大無畏成
0566b01: 阿羅漢為佛長子從佛口生從法
0566b02: 化生。見覺明圓即真覺妙明○圓滿成就從眼識顯斯由如來
0566b03: 開示妙法令我獲證故云從口從法○解孤山曰餘經皆言身子路
0566b04: 逢馬勝聞諸法從緣生而得悟道今云逢迦葉波等者彼對小機止
0566b05: 聞小法此對大機乃聞大道所聞既異從人亦殊私謂觀身子在家
0566b06: 屬十二年前故不可以人而異於法況今文云聞說因緣義同馬勝
0566b07: 緣生之語當知悟心無際即初果見道也故阿含明初聞馬勝說法
0566b08: 得須陀洹果後至佛所七日遍達佛法又云經十五日得阿羅漢以
0566b09: 是言之見覺明圓亦從小說設作大解則前之悟心須該四果後云
0566b10: 羅漢方受真名。
0567a01: 佛問圓通如我所證心見發光光
0567a02: 極知見斯為第一。從於眼識發顯智光智光極
0567a03: 處即佛知見即三智即五眼一時具足故名為極○贊曰心見發光
0567a04: 得大無畏為佛長子是稱大智辯瀉懸河不可窮蓋緣悟得心無際。
0567a05: 普賢菩薩即從座起頂禮佛足而
0567a06: 白佛言我已巳曾與恒沙如來為法
0567a07: 王子十方如來教其弟子菩薩根
0567a08: 者修普賢行從我立名。行彌法界曰普位
0567a09: 極聖曰賢河沙佛所為法王子諸佛弟子發我行者皆名普賢○解
0567a10: 檇李曰此非地前之賢乃是金剛喻定居眾伏之頂名之為賢。
0567b01: 世尊我用心聞分別眾生所有知
0567b02: 見。心聞即耳識發明也從於耳識得真圓通入法界理生滅識
0567b03: 滅寂滅現前境智相冥一體無二還於心聞起用分別眾生知見可
0567b04: 發明者即現其身。
0567b05: 若於他方恒沙界外有一眾生心
0567b06: 中發明普賢行者我於爾時乘六
0567b07: 牙象分身百千皆至其處縱彼障
0567b08: 深未得見我我與其人暗中摩頂
0567b09: 擁護安慰令其成就。既以心聞合法界體境智
0567b10: 無二故法界中所有眾生心中發明普賢行者無不了知無不起應
0568a01: 顯二機皆獲其益。
0568a02: 佛問圓通我說本因心聞發明分
0568a03: 別自在斯為第一。如文科標心聞發明者即寂而
0568a04: 常照○解心聞發明內證也分別自在外用也贊曰位極聖行彌
0568a05: 法界心聞發明分別自在圓通高占第一科無奈曼殊剛黜退。
0568a06: 孫陀羅難陀即從座起頂禮佛足
0568a07: 而白佛言。孫陀云好愛妻名也難陀云歡喜自號也慈恩
0568a08: 兩名共翻喜為簡放牛難陀故標其妻如來親弟。我初出
0568a09: 家從佛入道雖具戒律於三摩提
0568a10: 心常散動未獲無漏世尊教我及
0568b01: 俱絺羅觀鼻端白。孫陀羅難陀此云喜兼妻
0568b02: 得名是佛親弟前作數息即約根說今約觀識緣鼻端白以駐其心
0568b03: 令不散動○解以多散故且用事相止心為入道方便也檇李曰前
0568b04: 周利槃特觀出入息即約鼻根無約觀識條然有別。
0568b05: 我初諦觀經三七日見鼻中氣出
0568b06: 入如煙身心內明圓洞世界遍成
0568b07: 虛淨猶如璃煙相漸銷鼻息成
0568b08: 白。初觀白相經三七日後見息氣猶如煙相此觀成時身心內
0568b09: 發若身若器一時空淨內外瑩徹猶如璃此則因觀生滅息相觀
0568b10: 心融明將發空慧遂洞身界猶在方便未能忘緣故見其煙變成白
0569a01: 相○標觀行成就一時空淨合本覺妙明也。
0569a02: 心開漏盡諸出入息化為光明照
0569a03: 十方界得阿羅漢。解私謂由觀鼻識似發十六特
0569a04: 勝禪也此禪始從知息出入乃至觀於棄捨攝四念處能見三界九
0569a05: 地所證境界故云圓洞世界等又能於地地中以觀照了破四顛倒
0569a06: 發真無漏故云心開漏盡等亦可是通明之相禪門備焉。世尊
0569a07: 記我當得菩提。無生空慧既已現前諸息不生純
0569a08: 是智慧慈光明照一切皆如○世界眾生無非圓妙由斯漏盡當得
0569a09: 菩提○解記即印當猶是也菩提云道如前文云得親印記發明無
0569a10: 學若作授記未來當得佛果菩提者即二酥密記或醍醐顯記。
0569b01: 佛問圓通我以銷息息久發明明
0569b02: 圓滅漏斯為第一。如文贊曰身具戒律心不安
0569b03: 處觀鼻端白細猶煙縷身心豁爾頓圓明圓通高名自茲舉。
0569b04: 富樓那彌多羅尼子即從座起頂
0569b05: 禮佛足而白佛言我曠劫來辯才
0569b06: 無礙宣說苦空深達實相。富樓那云滿彌
0569b07: 多羅云慈尼女聲得四辯才曠劫便有非獨今日苦空實相即權實
0569b08: 法也內祕外現成就眾生累劫如是○標辯才無礙者一詞無礙二
0569b09: 法無礙三義無礙四樂說無礙。
0569b10: 如是乃至恒沙如來祕密法門我
0570a01: 於眾中微妙開示得無所畏。非今一
0570a02: 佛所說法門恒沙佛所聞祕密法我皆為眾宣說無畏言微妙者巧
0570a03: 以言詞譬喻方便隨順機感也　○解宣說下指小乘法如是下示
0570a04: 大乘義始阿含終般若故云乃至如增一稱滿慈子說法最為第一
0570a05: 大品中轉教諸菩薩摩訶般若即其相也。
0570a06: 世尊知我有大辯才以音聲輪教
0570a07: 我發揚我於佛前助佛轉輪因師
0570a08: 子吼成阿羅漢世尊印我說法無
0570a09: 上。如來知我有辯才智遂教我以口輪說法此則示令不以生
0570a10: 滅心行說實相法故能隨說法淨即智慧淨隨智慧淨即其心淨也
0570b01: 師子吼者無畏說也○解近敘得道若權若實如前辨之。
0570b02: 佛問圓通我以法音降伏魔怨銷
0570b03: 滅諸漏斯為第一。內以禪定智慧伏斷愛見外
0570b04: 以神通說法降制魔外則涅槃城存三寶不絕也○贊曰實相深達
0570b05: 辯才無滯祕密法門微妙開示示身果證入圓通助佛洪宣第一義。
0570b06: 優波離即從座起頂禮佛足而白
0570b07: 佛言。解孤山曰優波離此云上首以其持律為眾紀綱故或翻
0570b08: 近執以佛為太子時彼為親近執事之臣故。我親隨佛
0570b09: 踰城出家親觀如來六年勤苦親
0570b10: 見如來降伏諸魔制諸外道解脫
0571a01: 世間貪欲諸漏承佛教戒。優波離云近
0571a02: 執即如來為太子時親近執事之臣也在家執事出家亦爾遂見修
0571a03: 行降魔制外斷惑成道也故承如來教以持戒律中度諸釋種先度
0571a04: 波離者蓋以初雖隨佛後方得度。
0571a05: 如是乃至三千威儀八萬微細性
0571a06: 業遮業悉皆清淨身心寂滅成阿
0571a07: 羅漢。解性業不由佛制持之性自是善犯之性自是罪殺盜等
0571a08: 遮業由佛遮制犯之得罪如墾土等。我是如來眾中
0571a09: 綱紀親印我心持戒修身眾推無
0571a10: 上。有威可畏有儀可像二百五十各有四儀復對三聚故成三
0571b01: 千復以三千配身口七支四分煩惱轉成八萬四千今舉大數耳殺
0571b02: 盜婬妄性元是罪不待制止犯即成業故云性業餘即因過始制制
0571b03: 前犯則無罪故云遮業由持戒故不犯諸塵塵既不生身亦無得故
0571b04: 身寂滅我身不有我心何依根塵既亡心無所有故亦寂滅如是諸
0571b05: 法一時清淨唯一寶覺本來無染真持戒耳由是獲證言綱紀者結
0571b06: 要之處以能決斷重輕開遮持犯制眾行事令人法高尚為後軌也。
0571b07: 佛問圓通我以執身身得自在次
0571b08: 第執心心得通達然後身心一切
0571b09: 通利斯為第一。持戒修身禁防塵染觀身實相塵自
0571b10: 不生能分別心依何所有是故身心通達自在○標心得通達者唯
0572a01: 一寶覺也○解次第執心者由持戒清淨故發定慧也定持心則止
0572a02: 其散慧持心則照其昏故云心得通達私謂按下文云先持聲聞四
0572a03: 棄八棄執身不動後行菩薩清淨律儀執心不起是則執心非約定
0572a04: 慧明矣然以身心配于大小此據麤細一分之菩薩非不檢身聲
0572a05: 聞亦防意地如諸篇聚制遠方便豈非意地乎今所敘者正言其小
0572a06: 故執身及心從麤至細以防身識之微也身識既滅真智現前斯所
0572a07: 謂戒淨有智慧便得第一道贊曰修寂滅行成阿羅漢眾中紀綱才
0572a08: 能決斷老成雖典刑存末代比丘休怠慢。
0572a09: 大目犍連即從座起頂禮佛足而
0572a10: 白佛言我初於路乞食逢遇優樓
0572b01: 頻螺伽耶那提三迦葉波宣說如
0572b02: 來因緣深義。目犍連姓云採菽氏拘律陀名云無節
0572b03: 樹優樓頻螺云木林伽耶云城那提云江緣如舍利弗中和會○
0572b04: 標因聞三人說因緣深達實相實相無相身心寂滅由是開悟。
0572b05: 我頓發心得大通達。解孤山曰優樓頻螺此云
0572b06: 木瓜癃前有癃如木瓜故伽耶山名即象頭山也亦云城城近此
0572b07: 山故那提河名一兄二弟故身子云逢迦葉波兄弟即其人也。如
0572b08: 來惠我袈裟著身鬚髮自落。前聞因
0572b09: 緣深義即由因緣深達實相實相無相身心寂滅由是開悟名大通
0572b10: 達○標得大通達心善解脫。
0573a01: 我遊十方得無礙神通發明推
0573a02: 為無上成阿羅漢寧唯世尊十方
0573a03: 如來歎我神力圓明清淨自在無
0573a04: 畏。謂由開悟分別不生意識不起即是以湛旋其虛妄滅生伏
0573a05: 還元覺湛性既深心光發宣神通大用由此現前能遊十方無礙自
0573a06: 在○標復云然後從體起用也。
0573a07: 佛問圓通我以旋湛心光發宣如
0573a08: 澄濁流久成清瑩斯為第一。旋湛即
0573a09: 定心光即慧由定發慧神通無邊○如水澄清萬象斯現已巳上六人
0573a10: 依識悟入竟○解私謂神名天心通名慧性而此心性即意識發明
0573b01: 也大乘發如來藏小乘發根本禪六神通中唯漏盡通是其內證餘
0573b02: 之五通皆屬外用問身子採菽俱逢迦葉同聞因緣何以身子從眼
0573b03: 識證真採菽由意識成道答人之根性宿植不同故使聞法得益有
0573b04: 異譬如藥草種類若干一雨所潤而各滋茂贊曰聞說因緣竦然開
0573b05: 悟鬚髮自除明有證據金口親承授記來遊戲神通即餘事。
0573b06: 烏芻瑟摩於如來前合掌頂禮佛
0573b07: 之雙足而白佛言我常先憶久遠
0573b08: 劫前性多貪欲有佛出世名曰空
0573b09: 王說多婬人成猛火聚。烏芻瑟摩此云火
0573b10: 頭因多貪欲聞教修觀從此獲悟貪欲盛者是鬼獄因因為欲火所
0574a01: 熾果為業火所燒○因果相當俱名火聚○解私謂貪婬盛者現業
0574a02: 來報皆招火聚如下文引寶蓮香比丘尼此其驗也。
0574a03: 教我遍觀百骸四支諸冷氣神
0574a04: 光內凝化多婬心成智慧火。初觀身
0574a05: 心唯見觸後觀氣無相無生我身自空依何住身心既寂性
0574a06: 火妙發故云神光內凝成智慧火○標由定發慧慧即火性○解遍
0574a07: 觀四大皆是觸塵之境百骸四支地也諸冷氣即水火風也三昧
0574a08: 既著故曰神光內凝以多欲人火大偏盛故變婬火而成智火。
0574a09: 從是諸佛皆呼召我名為火頭我
0574a10: 以火光三昧力故成阿羅漢心發
0574b01: 大願諸佛成道我為力士親伏魔
0574b02: 怨。因觀火性得真三昧○以火為入道初門故云火頭火能破
0574b03: 壞一切諸法故發大願為力士身破魔護法也○解初成小果後發
0574b04: 大心將非普現色身以執金剛神輔佛揚九者乎。
0574b05: 佛問圓通我以諦觀身心觸無
0574b06: 礙流通諸漏既銷生大寶燄登無
0574b07: 上覺斯為第一。觸即空故云無礙性火妙發故
0574b08: 曰流通內凝外現故生寶燄○標生大寶燄者根本生後得智也○
0574b09: 贊曰素性多欲稟佛明誨證疑一心入智三昧諸漏銷除寶燄生願
0574b10: 為力士降魔外。
0575a01: 持地菩薩即從座起頂禮佛足而
0575a02: 白佛言我念昔普光如來出現
0575a03: 於世我為比丘常於一切要路津
0575a04: 口田地險隘有不如法妨車馬
0575a05: 我皆平填或作橋梁或負沙土如
0575a06: 是勤苦經無量佛出現於世或有
0575a07: 眾生於闤闠處要人擎物我先為
0575a08: 擎至其所詣放物即行不取其直。
0575a09: 勤身苦己巳利益多眾經無量佛作無畏施福因廣也市垣曰闤市
0575a10: 門曰闠○標平持道路即地性入圓通也。
0575b01: 毗舍浮佛現在世時世多饑荒我
0575b02: 為負人無問遠近唯取一錢或有
0575b03: 車牛被於泥溺我有神力為其推
0575b04: 輪拔其苦惱時國大王延佛設齋
0575b05: 我於爾時平地待佛毗舍如來摩
0575b06: 頂謂我當平心地則世界地一切
0575b07: 皆平。毗舍浮云一切自在平治路地待佛經過佛以自證
0575b08: 法門開示令平心地一切皆平心為萬法所依平等舍育長養一切
0575b09: 故名為地若能平等性觀與此相應則一切法無不平等自在無礙
0575b10: 由是佛名一切自在耳○解私謂賢劫前同尸棄佛時出世孤山曰
0576a01: 地由心造故心平則地平淨名云隨其心淨即佛土淨。
0576a02: 我即心開見身微塵與造世界所
0576a03: 有微塵等無差別微塵自性不相
0576a04: 觸摩乃至刀兵亦無所觸。聞平心地即
0576a05: 悟我心本來平等若身若界所有微塵皆無自性但從虛妄分別所
0576a06: 現唯一實相本如來藏猶如空華翳故妄見空本無華復何相礙由
0576a07: 是刀兵亦無所觸○解資中曰俱舍論說微塵積聚皆有間隙互不
0576a08: 相觸此乃析色明空悟不生性私謂據下文云我以諦觀身界二塵
0576a09: 等無差別本如來藏必非小乘析空之相然其所談身界微塵乃至
0576a10: 刀兵者以此皆是地大所造之色即因緣所生法也微塵無差空也
0576b01: 自性不觸中也三諦具足非如來藏乎論約塵相有問今約塵性不
0576b02: 觸性相既別大小非類。
0576b03: 我於法性悟無生忍成阿羅漢迴
0576b04: 心今入菩薩位中。由分證法身而權取小果故以
0576b05: 無生忍簡之初自度後化他是謂迴心也。聞諸如來宣
0576b06: 妙蓮華佛知見地我先證明而為
0576b07: 上首。身界二塵染淨諸法本無自性唯是實相如來藏性故
0576b08: 云法性於此忍可元無生滅決定不謬名無生忍此人開悟大乘而
0576b09: 登小果者以隨彼意樂要入即入如西域諸菩薩等皆悟大道嫌棄
0576b10: 小乘猶如咳唾多因王請即證小果由人意樂豈不然乎在昔證法
0577a01: 華經見普門品○標我於法性者即心地也宣妙蓮華者證觀音品
0577a02: ○解檇李曰法華普門品未說聞品益者即其人焉。
0577a03: 佛問圓通我以諦觀身界二塵等
0577a04: 無差別本如來藏虛妄發塵塵銷
0577a05: 智圓成無上道斯為第一。如文可知○
0577a06: 贊曰毗舍佛時我平地心地既平即蒙授記曩於法性悟圓通迴
0577a07: 心今入菩薩位。
0577a08: 月光童子即從座起頂禮佛足而
0577a09: 白佛言我憶昔恒河沙劫有佛
0577a10: 出世名為水天教諸菩薩修習水
0577b01: 觀入三摩地。月是太陰能生於水與所值佛皆由所習
0577b02: 而得其稱○標一味水性更非餘大。
0577b03: 觀於身中水性無奪初從涕唾如
0577b04: 是窮盡津液精血大小便利身中
0577b05: 旋復水性一同見水身中與世界
0577b06: 外浮幢王剎諸香水海等無差別。
0577b07: 一味水性更非餘大之所相傾故名無奪浮幢王剎香水海者隼
0577b08: 華嚴經華藏海中有大蓮華其蓮華中有諸香水海一一香水海為
0577b09: 諸佛剎世界之種今觀身水與彼海同故無差別。
0577b10: 我於是時初成此觀但見其水未
0578a01: 得無身。水想成時但得無我猶執水相全是於身未亡法見
0578a02: 故未無身○解資中曰此定果色隨心所變如十遍處入定則有出
0578a03: 定則無不同業果色共業同感不造世業方得清淨。
0578a04: 當為比丘室中安禪我有弟子闚
0578a05: 觀室唯見清水遍在室中了無
0578a06: 所見。孤山曰定力增勝能令外見如稠禪師入火光定其室如
0578a07: 焚。童稚無知取一瓦礫投於水內
0578a08: 激水作聲顧盼而去。初作假想雖見其水與
0578a09: 香水海等無差別但自心見非通他人今定力轉勝果色亦勝乃通
0578a10: 他見即實定果也不同十遍處想成自見耳。
0578b01: 我出定後頓覺心痛如舍利弗遭
0578b02: 違害鬼我自思惟今我已巳得阿羅
0578b03: 漢道久離病緣云何今日忽生心
0578b04: 痛將無退失。身子入定於恒河岸為鬼所掌出定頭痛
0578b05: 佛語之曰汝若無定身應碎壞○今我亦爾將恐退失所證道果○
0578b06: 解身子居蘭若當道入定有二鬼王是過去世怨以手擊之出定白
0578b07: 佛佛言若不入定遭彼所擊必作微塵蒙定力得平復耳私謂按
0578b08: 智論明諸聖人皆有身苦如舍利弗風病畢陵伽眼病等今言已巳得
0578b09: 羅漢久離病緣者實難銷會此蓋過去曾取小果既無見思惑業之
0578b10: 事是離分病苦之緣其時迴心入三界本無實疾所以疑之然
0579a01: 此菩薩所修三昧與前持地觀法大同但由無明尚在未得無功用
0579a02: 道是故出定不知病緣有作析法拙度解者誠不可也。
0579a03: 爾時童子捷來我前說如上事我
0579a04: 則告言汝更見水可即開門入此
0579a05: 水中除去瓦礫。標事須漸除因次第盡。
0579a06: 童子奉教後入定時還復見水瓦
0579a07: 礫宛然開門除出我後出定身質
0579a08: 如初。觀想有為如夢如幻不可窮詰。
0579a09: 逢無量佛如是至於山海自在通
0579a10: 王如來方得亡身與十方界諸香
0579b01: 水海性合真空無二無別。解初證法身分
0579b02: 亡變易之身身中水性與香水海性同合真如空藏之性。今於
0579b03: 如來得童真名預菩薩會。前猶見水今
0579b04: 合真空無水可得皆如來藏故云亡身即證法空也。
0579b05: 佛問圓通我以水性一味流通得
0579b06: 無生忍圓滿菩提斯為第一。標得性水
0579b07: 真空性空真水合如來藏也○贊曰靜室熏修水觀三昧瓦礫輕拋
0579b08: 一時擊碎童子善能助發機生身得預菩薩會。
0579b09: 璃光法王子即從座起頂禮佛
0579b10: 足而白佛言我憶昔經恒沙劫
0580a01: 有佛出世名無量聲開示菩薩本
0580a02: 覺妙明觀此世界及眾生身皆是
0580a03: 妄緣風力所轉。具云吠璃此翻遠山寶由觀身
0580a04: 心風力所轉觀成得用身心洞徹猶彼璃故以名焉所值之佛名
0580a05: 無量聲亦猶觀風而立名耳開示本覺而觀風者風即動相既屬
0580a06: 妄元來無動無動即本覺也由是欲顯無動而觀於動。
0580a07: 我於爾時觀界安立觀世動時觀
0580a08: 身動止觀心動念諸動無二等無
0580a09: 差別。標所觀境○解界為方位故安立世為遷流故動時時
0580a10: 即過現未也。我時了覺此動性來無
0580b01: 所從去無所至十方微塵顛倒眾
0580b02: 生同一虛妄如是乃至三千大千
0580b03: 一世界內所有眾生如一器中貯
0580b04: 百蚊蚋啾啾亂鳴於分寸中鼓發
0580b05: 狂。正觀察也既世界身心皆由風動風自何生而動諸物
0580b06: 物不動時去至何所風既無從物成妄動故見十方一切眾生狂自
0580b07: 鼓發同一虛妄本無所因○標觀行中了此動性無去無來自是
0580b08: 眾生背覺合塵迷頭認影。
0580b09: 逢佛未幾得無生忍。解孤山曰幾多也。爾
0580b10: 時心開乃見東方不動佛國為法
0581a01: 王子事十方佛身心發光洞徹無
0581a02: 礙。未幾猶在近也依教觀察受教未久即證無生由觀生滅證
0581a03: 不生滅故見東方不動佛國我身及器咸即本覺妙明元體故云發
0581a04: 光洞徹無礙○標塵既不緣根無所偶十方國土如吠璃內含寶
0581a05: 月也。
0581a06: 佛問圓通我以觀察風力無依悟
0581a07: 菩提心入三摩地合十方佛傳一
0581a08: 妙心斯為第一。標得性風真空性空真風合如來藏
0581a09: 性○贊曰我觀身心眾生世界如一器中貯百蚊蚋合十方佛傳一
0581a10: 心王子位中能作怪。
0581b01: 虛空藏菩薩即從座起頂禮佛足
0581b02: 而白佛言我與如來定光佛所得
0581b03: 無邊身。定光佛即然燈佛也由觀四火虛妄有生無物可
0581b04: 得同於虛空故得身相猶如虛空周遍無礙也○標佛真法身猶如
0581b05: 虛空即合如來藏性○解定應作錠有足曰鐙無足曰錠即然燈佛
0581b06: 也法身如空遍一切處故云無邊。
0581b07: 爾時手執四大寶珠照明十方微
0581b08: 塵佛剎化成虛空。解私謂因觀四大色質既得無
0581b09: 邊法身為顯此身遍融一切故執寶珠照十方等而表示之。又
0581b10: 於自心現大圓鏡內放十種微妙
0582a01: 寶光流灌十方盡虛空際諸幢王
0582a02: 剎來入鏡內涉入我身身同虛空
0582a03: 不相妨礙。上以珠表色此以鏡表心色從心造全體是心
0582a04: 故放寶光灌十方等。身能善入微塵國土廣
0582a05: 行佛事得大隨順。華嚴云清淨妙法身湛然應一
0582a06: 切前同虛空法也今入塵國應也說三乘法為佛事稱四悉機為隨
0582a07: 順○觀四大性及以自心唯是圓明清淨寶覺覺體無礙周遍一
0582a08: 切故能以四寶珠照十方界化成虛空於心現鏡光照諸剎來入鏡
0582a09: 中身剎互入不相妨礙廣大隨順施作佛事十種光者十身盧舍那
0582a10: 也。
0582b01: 此大神力由我諦觀四大無依妄
0582b02: 想生滅虛空無二佛國本同於同
0582b03: 發明得無生忍。此敘觀成獲忍發此大用四大身心
0582b04: 虛空佛國同一虛妄唯是圓常冥此發用豈拘方所○標四大色法
0582b05: 皆從真空而現。
0582b06: 佛問圓通我以觀察虛空無邊入
0582b07: 三摩地妙力圓明斯為第一。由觀空
0582b08: 故現身現土互相涉入依此得名虛空藏耳○標得性空真覺合如
0582b09: 來藏性贊曰定光佛所得無邊身執此寶珠入彼微塵何妨變現大
0582b10: 神力來作楞嚴會上人。
0583a01: 彌勒菩薩即從座起頂禮佛足而
0583a02: 白佛言我憶昔經微塵劫有佛
0583a03: 出世名日月燈明我從彼佛而得
0583a04: 出家心重世名好遊族姓爾時世
0583a05: 尊教我修習唯心識定入三摩地。
0583a06: 具云梅哩利曳那此云慈氏燈明佛時妙光菩薩八百弟子中有
0583a07: 一人號曰求名是此人也心重世名多遊族姓者由心外見境馳
0583a08: 求不息分別諸法種類名相不知自心熏習所現即是不了心及緣
0583a09: 則生二妄想也為對治故教唯識觀○解真際曰以不達遍計本空
0583a10: 依他幻有故耽世名好遊族姓唯心識定者唯遮境有識簡心空唯
0583b01: 有自心心外無法也。
0583b02: 歷劫已巳來以此三昧事恒沙佛求
0583b03: 世名心歇滅無有。初修此觀已巳得對治知世名
0583b04: 利有無厚薄皆我自己巳唯識所變不從他來由此馳求頓爾皆息
0583b05: 標以唯識三昧了心佛及眾生是三無差別○解孤山曰此相似位
0583b06: 也。
0583b07: 至然燈佛出現於世我乃得成無
0583b08: 上妙圓識心三昧。此分真位。乃至盡空
0583b09: 如來國土淨穢有無皆是我心變
0583b10: 化所現。此觀初成位當解行今得三昧正入初地名真見
0584a01: 道謂以一實根本無分別智與法界冥合能所一如無有二相故唯
0584a02: 識頌云若時於所緣智都無所得爾時住唯識離二取相故當爾之
0584a03: 時方名親證乃至盡空如來國土淨穢有無皆是我心變化所現故
0584a04: 五位中名通達位也○標萬法唯識非從外有○解私謂盡空者謂
0584a05: 盡虛空界所有佛國等唯心所現也若以四土言之心即寂光變化
0584a06: 即實報方便同居也淨穢但是三土之相互有起滅故云有無。
0584a07: 世尊我了如是唯心識故識性流
0584a08: 出無量如來。從法身識性流出報應無量佛身。今
0584a09: 得授記次補佛處。既能親證真唯識理依正淨
0584a10: 穢皆唯心現故無量佛從識性流今得補處亦我識變非由他也○
0584b01: 標前佛後佛皆同一路。
0584b02: 佛問圓通我以諦觀十方唯識識
0584b03: 心圓明入圓成實遠離依他及
0584b04: 計執得無生忍斯為第一。初觀染淨依
0584b05: 正皆唯識變本無自性即不起虛妄遍執計我及法即離遍計了
0584b06: 能變所變元是菩提妙覺明性即離依他唯一圓成清淨寶覺故云
0584b07: 遠離依他及遍計執故唯識云初即相無性次無自然性後由遠離
0584b08: 前所執我法性即斯義也○標只依此三性合乎藏性也○解此中
0584b09: 三性亦曰三相廣在解深密經及唯識論一遍計所執性二依他起
0584b10: 性三圓成實性資中曰橫計有情眾生壽者及我我所乃至情非情
0585a01: 異執有實體周遍計度名遍計性計有因緣世間和合建立名相執
0585a02: 此假相定從種生雖無我執自然種性假色心等為種生五蘊等法
0585a03: 名依他性無漏智體及真如法界名圓成性○贊曰修唯識定證慈
0585a04: 氏尊如風吹水自然成紋一生授記作佛事三會龍華分不分。
0585a05: 大勢至法王子與其同倫五十二
0585a06: 菩薩即從座起頂禮佛足而白佛
0585a07: 言。孤山曰觀經云以智慧光普照一切令離三塗得無上力是故
0585a08: 號此菩薩名大勢至。我憶昔恒河沙劫有
0585a09: 佛出世名無量光十二如來相繼
0585a10: 一劫其最後佛名超日月光彼佛
0585b01: 教我念佛三昧。亦名無量光得大勢如觀經釋念
0585b02: 佛三昧如下自明○標念屬意根意根即諸根所依故攝六根因根
0585b03: 大入道。
0585b04: 譬如有人一專為憶一人專忘如
0585b05: 是二人若逢不逢或見非見。專憶如
0585b06: 佛專忘謂不念者如是眾生見佛不定故云若逢不逢等○標為憶
0585b07: 背塵合覺專忘背覺合塵。
0585b08: 二人相憶二憶念深如是乃至從
0585b09: 生至生同於形影不相乖異。佛與眾
0585b10: 生憶念相應故佛與生如形影也○標寂而常照形影相隨。
0586a01: 十方如來憐念眾生如母憶子若
0586a02: 子逃逝雖憶何為。如母憶子佛也若子逃逝生
0586a03: 也雖憶何為不會遇也○標法身本有棄之為無四大本空執之為
0586a04: 有也○解私謂母憶子如人專憶若子逃逝如人專忘問上文若逢
0586a05: 不逢等今何但云雖憶何為答縱得逢見不蒙法利與逃逝無異舍
0586a06: 衛九億家不其然乎。
0586a07: 子若憶母如母憶時母子歷生不
0586a08: 相違遠若眾生心憶佛念佛現前
0586a09: 當來必定見佛去佛不遠不假方
0586a10: 便自得心開。初提喻若眾下貼合不假下得益○標
0586b01: 步步佛階梯日用何曾遠離。
0586b02: 如染香人身有香氣此則名曰香
0586b03: 光莊嚴。染香有香氣念佛得見佛因果相稱誰謂不然。
0586b04: 我本因地以念佛心入無生忍。解以
0586b05: 驗修念佛之心不可單約事相而解念存三觀佛具三身心破三惑
0586b06: 無生忍位方可入焉資中引觀經是心是佛等釋之斯亦大要也。
0586b07: 今於此界攝念佛人歸於淨土。別指
0586b08: 極樂通及寂光○念佛入無生者初即以生滅心緣念佛之相好
0586b09: 專注一境心無間然見佛相好光明莊嚴依報眷屬一一樂事如對
0586b10: 明鏡自見面像周眸遍覽無非佛界然復觀所念之佛諸有境界俱
0587a01: 為虛妄本無自性以從念想之所現故能念之心已巳起未起自何而
0587a02: 有不見一法畢竟空寂以心不見心無相可得斯則能所俱寂本來
0587a03: 離念離念相者等虛空界無所不遍法界一相即是如來平等法身
0587a04: 此則由念相好見法身佛即無生念也故云以念佛心入無生忍我
0587a05: 既得度眾生法身與我無異無異之性互相關涉故念佛者我皆攝
0587a06: 取故云攝念佛人歸於淨土○標法界法身一相平等。
0587a07: 佛問圓通我無選擇都攝六根淨
0587a08: 念相繼得三摩提斯為第一。念屬意
0587a09: 根意根即諸根所依故攝六也念即無念故云淨念不以念間故云
0587a10: 相繼此即於根大性而悟入也○解念屬意根意根若淨諸根咸攝
0587b01: 故無選擇贊曰我與同倫皆同一志念念無忘心心不二如母憶子
0587b02: 佛亦然圓通法門秖這是。
0587b03: 
0587b04: 
0587b05: 首楞嚴經義海卷第十六　頗六
0587b06: 音釋
0587b07: 螄螺螄所切螺落戈切。蚌蛤蚌步項切蛤古合切。鑄之戌切鎔鑄也。
0587b08: 刺剌七賜切棘芒也。溟渤溟莫經切渤蒲沒切渤海名。訂丁定切平議也。
0587b09: 洮汰洮徒力切汰徒蓋切洮汰淅也。鶖七由切。尺律切貶斥也。
0587b10: 以瞻切。縷力主切也。墾口很切反土也。癃良巾切。竦息拱
0588a01: 切竦動也。乃管切與煖同。闤闠闤獲頑切市垣也闠胡對切市門也。礫
0588a02: 郎擊切小石也。盼普莧切視也。貯展切盛也。啾即由切小聲也。耽
0588a03: 丁含切樂也。
