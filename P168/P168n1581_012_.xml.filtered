0463a02: 凡遇圓相即是標辭與同其上文。
0463a03: 富樓那言若此妙覺本妙覺明與
0463a04: 如來心不增不減無狀忽生山河
0463a05: 大地諸有為相。解孤山曰無狀猶云無故也。如
0463a06: 來今得妙空明覺山河大地有為
0463a07: 習漏何當復生。妙覺明心與佛同體本來無妄由
0463a08: 乎強覺忽認所相便有妄生佛今已巳得妙空明心何時忽然復起諸
0463a09: 妄此即牒而縱之責無窮過也即同剛藏十方異生本成佛道後起
0463a10: 無明一切如來何時復生一切煩惱○二如來喻釋二一約真如門
0463b01: 釋二約生滅門釋初門泯相顯實故約迷方空花以喻無明及山河
0463b02: 等元來不起體不可得迷心翳眼雖有起滅正方虛空了不移動妄
0463b03: 心妄境似有生滅真妙覺明何曾變改　次門即攬理成事故約金
0463b04: 木可鍊可燒以喻果成惑滅二門四喻雖各不同皆顯悟後更
0463b05: 不再迷也。
0463b06: 佛告富樓那譬如迷人於一聚落
0463b07: 惑南為北此迷為復因迷而有因
0463b08: 悟所出富樓那言如是迷人亦不
0463b09: 因迷又不因悟何以故迷本無根
0463b10: 云何因迷悟非生迷云何因悟。人聚
0464a01: 可居故云聚落迷人眾生也聚落如來藏也南性明也北所明也惑
0464a02: 無明也南相不動惑故見北性明無變迷故立所此迷妄出故今徵
0464a03: 之令知無生即見無明本空也。
0464a04: 佛言彼之迷人正在迷時有悟
0464a05: 人指示令悟富樓那於意云何此
0464a06: 人縱迷於此聚落更生迷不不也
0464a07: 世尊。悟人善友也指示教行也令悟十方如來也滿慈於法有
0464a08: 疑於喻明解故佛舉喻以問令解法如喻也○解此喻妄因本空破
0464a09: 前習漏復生疑也。
0464a10: 富樓那十方如來亦復如是此迷
0464b01: 無本性畢竟空。合初喻。昔本無迷似
0464b02: 有迷覺覺迷迷滅覺不生迷。合次喻○
0464b03: 迷即無明亦名為癡亦名不覺不覺即覺故云性畢竟空約真如
0464b04: 門音本無迷約生滅門似有迷覺覺即所迷本覺亦即始覺也覺迷
0464b05: 迷滅者始覺智起覺盡無始妄念合本覺時更無始本之異唯一妙
0464b06: 覺豈更生妄故云覺不生迷。
0464b07: 亦如翳人見空中花翳病若除花
0464b08: 於空滅忽有愚人於彼空花所滅
0464b09: 空地待花更生汝觀是人為愚為
0464b10: 慧。翳喻妄見花喻山河妄見若亡山河自滅故下文云見聞如幻
0465a01: 翳三界若空花聞復翳根除塵消覺圓淨○空無花處故云空地。
0465a02: 富樓那言空元無花妄見生滅見
0465a03: 花滅空已巳是顛倒令更出斯實
0465a04: 狂癡云何更名如是狂人為愚為
0465a05: 慧。真元無相妄見起滅見山河滅已巳是倒見若待更起斯同狂人
0465a06: ○標云空元無花因翳妄生翳病若除空花何有○解此喻妄果非
0465a07: 有破前山河復生疑也。
0465a08: 佛言如汝所解云何問言諸佛如
0465a09: 來妙覺明空何當更出山河大地。
0465a10: 據汝於喻所解不合更疑如來空覺生山河也維摩云佛為增上
0465b01: 慢人說離淫怒癡若無增上慢佛說婬怒癡性即是解脫是知如夢
0465b02: 勤加空名惑絕幻因既滿鏡像果圓凡是斷證當體斯旨○標知是
0465b03: 空花即無生滅非作故無本性無故○解如汝所解印其領喻也云
0465b04: 何問言責其昧法也。
0465b05: 又如金雜於精金其金一純更
0465b06: 不成雜。眾生覺隱如金雜諸佛覺顯如金一純已巳入果
0465b07: 海不重為因故云更不成雜然因果雖殊覺性平等○標復云圓覺
0465b08: 亦云譬如銷金金非銷故有雖復本來金終以銷成就一成真金
0465b09: 體不復重為。
0465b10: 如木成不重為木。覺性如地惑障如木加
0466a01: 行如燧智照如火涅槃如燧動火起木盡成歸於地不重為
0466a02: 木修行智起惑滅覺顯顯處唯真不重起妄○解私謂金喻菩提
0466a03: 喻習漏山河如木涅槃如。
0466a04: 諸佛如來菩提涅槃亦復如是。菩
0466a05: 提智果涅槃斷果雙合二喻也然上四喻二二同意前就圓悟之理
0466a06: 生佛俱是本真以成前文清淨本然皆如來藏與如來心不增不減
0466a07: 故舉迷方空華元來不起非後始滅故法合云此迷無本性畢竟空
0466a08: 又云空元無華妄見生滅斯則以責滿慈見妄有滅尚是顛倒豈況
0466a09: 復待習漏再生也後約不壞修證因果之相故說銷出金燒木成
0466a10: 也迷方空華則始終元無金之與燒鍊方現意云圓頓之理雖
0466b01: 齊迷悟不妨成異既有多生習障還須背習顯真真顯則究竟清淨
0466b02: 更無再迷也若但用前二喻則撥迷悟因果之相便成邪見若但用
0466b03: 後二喻即成眾生覺性本來不淨失真常理亦成邪見道理微妙一
0466b04: 喻難齊故說四事各喻一法以盡其理也○解菩提智德涅槃斷德
0466b05: 因中全菩提為習漏即涅槃為山河猶之與木也果上全習漏為
0466b06: 菩提即山河為涅槃猶金之與也木不再顯妄法之未亡金
0466b07: 不渝示真證之常住四喻交映妙旨存焉。
0466b08: 富樓那又汝問言地水火風本性
0466b09: 圓融周遍法界疑水火性不相陵
0466b10: 滅又徵虛空及諸大地俱遍法界
0467a01: 不合相容。前既申疑今將答釋故此牒舉。
0467a02: 富樓那譬如虛空體非相而不
0467a03: 拒彼諸相發揮。虛空藏性也相七大也真元無相
0467a04: 不守自性隨緣現相故云不拒發顯揮揚也○解譬前如來藏性本
0467a05: 非七大而不拒彼七大發生。
0467a06: 所以者何富樓那彼太虛空日照
0467a07: 則明雲屯則暗風搖則動霽澄則
0467a08: 清氣凝則濁土積成霾水澄成映。
0467a09: 此舉七事可喻七大隨義對法可知霾風而雨土也（出爾雅）霽雨初
0467a10: 止也積聚也○解應以日雲風等喻七大。
0467b01: 於意云何如是殊方諸有為相為
0467b02: 因彼生為復空有。方法也即明等諸法彼即日
0467b03: 等也舉此諸相以明七大相空都無實法虛空無相不礙諸相顯發。
0467b04: 若彼所生富樓那且日照時既是
0467b05: 日明十方世界同為日色云何空
0467b06: 中更見圓日若是空明空應自照
0467b07: 云何中霄雲霧之時不生光耀。如文
0467b08: ○標此七大隨緣無定相此有彼無不可執也。
0467b09: 當知是明非日非空不異空日。此
0467b10: 結即離俱無生處又非日非空顯無生處不異空日隨緣似有。
0468a01: 觀相元妄無可指陳猶邀空華結
0468a02: 為空果云何詰其相陵滅義。七相無生
0468a03: 本自寂滅既稱為妄將何可指指尚不得仍使相陵何異空華待令
0468a04: 結果。
0468a05: 觀性元真唯妙覺明妙覺明心先
0468a06: 非水火云何復問不相容者。七大性真
0468a07: 元如來藏如來藏中無水火異於一妙覺約何等義說不相容猶如
0468a08: 虛空體非相說何陵滅。
0468a09: 真妙覺明亦復如是汝以空明則
0468a10: 有空現地水火風各各發明則各
0468b01: 各現若俱發明則有俱現。真妙覺明合虛
0468b02: 空無相也汝以下合諸相發揮汝心分別有空發明妙覺明心隨現
0468b03: 空相地水火風於汝心中各各發隨心各現心中俱發七大俱現
0468b04: 又隨人各發人各見別多人俱發俱現一相此即真如不守自性隨
0468b05: 緣所現有種種相○上文云隨眾生心應所知量循業發現起信論
0468b06: 中因熏習鏡現諸境界亦此意也。
0468b07: 云何俱現富樓那如一水中現於
0468b08: 日影兩人同觀水中之日東西各
0468b09: 行則各有日隨二人去一東一西
0468b10: 先無的。七大體虛如日之影東西隨去如分七別○隨
0469a01: 方雖異不離一影七大雖分不離一妄東可為西復是何如的是
0469a02: 一不合各去若知是影一多自亡○解孤山曰日喻真性水喻妄心
0469a03: 水日喻妄境兩人喻妄業各行則循業俱發隨去則妄境俱現。
0469a04: 不應難言此日是一云何各行各
0469a05: 日既雙云何現一宛轉虛妄無可
0469a06: 憑據。一已巳是影復現隨去影復現影何實可據而欲致難唯
0469a07: 一所明復現七大大與所妄唯一影像無實可得故云宛轉虛妄○
0469a08: 解同觀唯一知二是虛各行既二驗一是妄故云宛轉虛妄。
0469a09: 富樓那汝以色空相傾相奪於如
0469a10: 來藏。解私謂色攝四大對空成五前滿慈問地水火風本性圓
0469b01: 融疑水火性不相陵滅即相傾也虛空大地不合相容即相奪也。
0469b02: 而如來藏隨為色空周遍法界是
0469b03: 故於中風動空澄日明雲暗眾生
0469b04: 迷悶背覺合塵故發塵勞有世間
0469b05: 相。汝以分別色空之心於真覺中而現傾奪彼真覺性隨成色
0469b06: 空相淩滅色空即地空二大也二大既爾餘皆例然故云是故於
0469b07: 中等上文云一切眾生從無始來迷己巳為物故於是中觀大觀小圓
0469b08: 覺亦云圓覺自性非性性有循諸性起斯則眾生起無明風鼓真如
0469b09: 海成八識浪變起世間種種諸相為相所礙失於本心故云背覺合
0469b10: 塵有世間相。
0470a01: 我以妙明不滅不生合如來藏。解妙
0470a02: 明謂寂照之智不滅不生謂智體真常此皆能合也如來藏即所合
0470a03: 也。而如來藏唯妙覺明圓照法界。
0470a04: 悟藏體也不滅不生無生智也如來藏無相理也理智冥契故名
0470a05: 為合當爾之時唯一妙心無理智別即始覺合本無本始異唯一覺
0470a06: 故故云唯妙覺明圓照法界○標謂此妙用如水投水不分能所繁
0470a07: 興大用起必全真也○解上約自行以修泯性今對化他全體起用
0470a08: 而如來藏牒所合之理唯妙覺明牒能合之智圓照法界示鑒物之
0470a09: 用欲令易解取譬言之如來藏如鏡之體妙覺明如鏡之光圓照法
0470a10: 界如鑒現像雖三而一雖一而三下文一為無量等皆顯此義。是
0470b01: 故於中一為無量無量為一小中
0470b02: 現大大中現小。列四義下文別示其相。不動
0470b03: 道場遍十方界。一為無量也道場指寂滅之地依此
0470b04: 起應應遍十方亦猶華嚴中不動不離而升而遊。身含十
0470b05: 方無盡虛空。無量為一也身即法體故能含受十方虛
0470b06: 空虛空必攝世界則一切法趣一也。於一毛端現寶
0470b07: 王剎坐微塵裏轉大法輪。小中現大也毛
0470b08: 端現剎即正中現依塵裏轉輪即依中現正大中現小是義易明所
0470b09: 以略之○起妙用也前五句標二種自在不動下二句釋一多自
0470b10: 在也身含下六句釋大小自在前二句正中現依於一下二句正中
0471a01: 現依正坐微下二句依中現正餘句含在其中可以意得華嚴十種
0471a02: 自在亦不離此。滅塵合覺故發真如妙覺
0471a03: 明性。結所以也下文云聞復翳根除塵消覺圓淨淨極光通達
0471a04: 寂照含虛空斯則無大小之可拘非一多之可限塵毛剎海俱遍俱
0471a05: 納以性本然至果方顯耳○解結前義不思議用非修所成是故
0471a06: 云發今不言用而云性者並由理具方有事用。
0471a07: 而如來藏本妙圓心非心非空非
0471a08: 地非水非風非火。非七大心即識大亦即五陰。
0471a09: 非眼非耳鼻舌身意非色非聲香
0471a10: 味觸法非眼識界如是乃至非意
0471b01: 識界。非十八界也攝十二處○標約真如門實際理地不受一
0471b02: 塵也○解孤山曰此約真諦示如來藏非心含四陰地水火風是色
0471b03: 陰非眼下入界如文非六凡界也。非明無明明無
0471b04: 明盡如是乃至非老非死非老死
0471b05: 盡。非緣覺界○非十二因緣流轉還滅法也。非苦非
0471b06: 集非滅非道。解聲聞界。非智非得。非二乘
0471b07: 理智得即理也○非四諦及能證所證。非檀那非尸
0471b08: 羅非毗梨耶非羼提非禪那非般
0471b09: 剌若非波羅蜜多。非六波羅蜜○解非菩薩界先
0471b10: 非能趣行非波羅蜜多非所趣理。如是乃至。即超過
0472a01: 因中三十七品一切因行果上十力四無畏十八不共等一切果德。
0472a02: 非怛闥阿竭非阿羅訶三耶三菩。
0472a03: 非如來等三號也。非大涅槃非常非樂非
0472a04: 我非淨。非涅槃四德也○解非佛界先非能證人三號是也
0472a05: 次非所證法涅槃四德是也怛闥阿竭云如來阿羅訶云應供三耶
0472a06: 三菩云正遍知涅槃是四德是別。以是俱非世出
0472a07: 世故。世結六凡出世結四聖藏理即空無有十界故並非之○
0472a08: 諦緣觀智及道滅六度已巳下皆出世法苦集十二緣三科七大皆
0472a09: 世間也此上非諸相者即約真如門顯真諦義一切皆空凡所有
0472a10: 相皆是虛妄以相待故但有名字名字即空今次第非者初由無明
0472b01: 故有妄識妄識所變即有空界空界現故結成四大四大起故即有
0472b02: 根塵根塵合故遂有諸識根境識三為業性故乃成十二因緣流轉
0472b03: 生死為對治故即有出世觀智諸法出世利鈍不同遂分三乘次第
0472b04: 會三歸一即有佛果果有能證所證即分菩提涅槃涅槃具德即有
0472b05: 常樂我淨是故展轉相由以立名字各無自性一切皆空。
0472b06: 即如來藏元明心妙即心即空即
0472b07: 地即水即風即火即眼即耳鼻舌
0472b08: 身意即色即聲香味觸法即眼識
0472b09: 界如是乃至即意識界即明無明
0472b10: 明無明盡如是乃至即老即死即
0473a01: 老死盡即苦即集即滅即道即智
0473a02: 即得即檀那即尸羅即毗梨耶即
0473a03: 羼提即禪那即剌若即波羅蜜
0473a04: 多如是乃至即怛闥阿竭即阿羅
0473a05: 訶三耶三菩即大涅槃即常即樂
0473a06: 即我即淨以是俱即世出世故。前
0473a07: 約真如不變絕相此約隨緣成生滅門顯俗諦也此即不離一真隨
0473a08: 染幻差別成種種相非相現相非名現名隨世建立不壞假名故名
0473a09: 為即○解此約俗諦示如來藏以藏理即無而有十界宛然故也。
0473a10: 即如來藏妙明心元離即離非是
0473b01: 即非即。此約二門不二唯是一心雙遮真俗故曰離即離
0473b02: 非雙照真俗故云是即非即三諦一體是故皆云即如來藏○且法
0473b03: 界一如本無名相因迷有妄對妄說真真妄相形名言不息隨名執
0473b04: 相顛倒何窮是故因言遣言以至無遣初且以非遣相次乃以即遣
0473b05: 非終帶名言末極一真之旨離即非即無非不非言語道斷心行處
0473b06: 滅方顯一真法界如來藏心故維摩經三十二菩薩說不二法門皆
0473b07: 以言遣相文殊師利以言遣言維摩大士無言遣言方為究竟此之
0473b08: 三義亦復如是又如天台釋法華十如是義以一心三觀釋之初言
0473b09: 是相如乃至本末如如名不異即空義也次言如是相等點空性相
0473b10: 即假義也若言相如是等即如於中道實相之是即中義也舉一即
0474a01: 三言三即一諸法性相微妙如是唯佛與佛乃能究盡○解此約中
0474a02: 諦離即離非雙遮之體也是即非即雙照之用也夫如來藏體唯三
0474a03: 諦譬若名摩尼體即瑩寶圓三耳是故三一相即不縱不橫新伊
0474a04: 天目意可識說有次第理無前後所以三之初云而云即。
0474a05: 如何世間三有眾生及出世間聲
0474a06: 聞緣覺以所知心測度如來無上
0474a07: 菩提用世語言入佛知見。境界微妙心
0474a08: 言叵則凡夫著事偏小滯空俱所知心莫及斯境圓覺經云但諸聲
0474a09: 聞所圓境界身心語言皆悉斷滅終不能至彼之親證所現涅槃何
0474a10: 況能以有思惟心測度如來圓覺境界如取螢火燒須彌山終不能
0474b01: 著以輪迴心生輪迴見入於如來大寂滅海終不能至○解所以但
0474b02: 斥凡小而不言菩薩者正對滿慈是二乘故其實偏教菩薩亦不能
0474b03: 測故法華云不退諸菩薩亦所不能知。
0474b04: 譬如琴瑟箜篌琵琶雖有妙音若
0474b05: 無妙指終不能發。琴瑟等眾生也妙音藏性也
0474b06: 妙指實智也發起用也。
0474b07: 汝與眾生亦復如是寶覺真心各
0474b08: 各圓滿如我按指海印發光汝暫
0474b09: 舉心塵勞先起。汝與眾生合前琴等寶覺真心合前
0474b10: 妙音按指約喻指法即無生智合無生理大用現前即云我以不滅
0475a01: 不生合如來藏而如來藏唯妙覺明圓照法界乃至於中一為無量
0475a02: 等汝暫舉心等合前無妙指也即前云汝以色空相傾相奪於如來
0475a03: 藏而如來藏隨為色空等言海印者大集經云閻浮所有色像大海
0475a04: 皆有印文喻佛如來法身性海普現一切妙用之光也○解資中曰
0475a05: 此喻如來性海普現一切世間之相也此文大意為釋伏難難云若
0475a06: 一切即真我等云何與如來身不同妙用故今釋云汝雖具有寶覺
0475a07: 真心未得妙用以塵勞妄念未清淨故。
0475a08: 由不勤求無上覺道愛念小乘得
0475a09: 少為足。無上覺道如寶所小乘涅槃如化城但戀權乘不
0475a10: 求究竟得少為足故發塵勞○標責富樓那執相也○解孤山曰
0475b01: 此釋塵勞先孔之由也雖別指小乘而意該餘也故向云汝與眾生
0475b02: 等。
0475b03: 富樓那言我與如來寶覺圓明真
0475b04: 妙淨心無二圓滿。顯體不二也。而我昔
0475b05: 遭無始妄想久在輪迴今得聖乘
0475b06: 猶未究竟。指己已猶迷○解此有二意若就外現則無學小
0475b07: 聖無明全在故未究竟若就內祕則分真大士有上地惑故未究竟。
0475b08: 世尊諸妄一切圓滅獨妙真常。明
0475b09: 佛障盡○解諸妄圓滅即極果斷德獨妙真常即究竟智德。敢
0475b10: 問如來一切眾生何因有妄自蔽
0476a01: 妙明受此淪溺。障盡者必知妄始故此問也由滿
0476a02: 慈最初致疑既是清淨本然云何忽生山河大地如來遂舉性覺妙
0476a03: 明驗其迷解滿慈既迷性明為所明佛遂云性覺必明妄為明覺
0476a04: 所既妄立生汝妄能等由是展轉相續流浪皆由虛妄之所生起雖
0476a05: 知能所妄立又疑妄從何生故此伸問妄所因也○解資中曰以前
0476a06: 文云汝暫舉心塵勞先起故。
0476a07: 佛告富樓那汝雖除疑餘惑未盡
0476a08: 吾以世間現前諸事今復問汝。雖
0476a09: 知諸法皆妄猶惑妄有所因故云餘惑未盡現前諸事現見之事也
0476a10: ○標餘惑未盡者所知障未斷。
0476b01: 汝豈不聞室羅城中演若達多忽
0476b02: 於晨朝以鏡照愛鏡中頭眉目
0476b03: 可見瞋責己巳頭不見目以為魑
0476b04: 魅無狀狂走。演若達多此云祠授本頭與鏡俱喻性
0476b05: 覺照喻強覺忽生所相妄立愛喻堅執不捨認相為真既喜有相
0476b06: 反惡無相故瞋己巳頭不見目真形無相不順妄情便生驚怖執相
0476b07: 迷性輪迴不息故云狂走魑魅山澤之怪也○標此祠授邪神廟中
0476b08: 乞得○解孤山曰晨朝是喧動之初喻起妄之始照鏡喻妄心想畫
0476b09: 分別愛鏡中頭喻取著妄境妄事易著如眉目可見真理難知如瞋
0476b10: 責己已頭等背悟向迷如無狀狂走也四趣則背善向惡人天則背苦
0477a01: 向樂二乘則背有向空菩薩則背邊向中悉名狂走。
0477a02: 於意云何此人何因無故狂走富
0477a03: 樓那言是人心狂更無他故。心狂而
0477a04: 走無別所以故無他故強生分別故稱為妄豈別有因○標滿慈於
0477a05: 事上解於法上惑蓋示相也○解喻九界取捨悉由妄心故。
0477a06: 佛言妙覺明圓本圓明妙既稱為
0477a07: 妄云何有因若有所因云何名妄。
0477a08: 解資中曰心境不實故名為妄若有實因豈立斯稱耶。自諸
0477a09: 妄想展轉相因從迷積迷以歷塵
0477a10: 劫。唯一真心本無妄法直明妄無因也妄心無因有因不妄妄
0477b01: 之一字甚好思量若了此名自無法起復疑有因豈非迷倒如初一
0477b02: 人忽然妄說遞遞相承從妄說妄及推其本遞遞皆虛乃至初人及
0477b03: 與後人二俱是妄何者為因故歷塵劫遞相誑妄莫之能悟。
0477b04: 雖佛發明猶不能返。解私謂迷真既久雖佛為
0477b05: 汝發明是義然猶未能返還其本此寄滿慈以責妄也。如是
0477b06: 迷因因迷自有。無狀忽生非從他有。識迷無
0477b07: 因妄無所依尚無有生欲何為滅。
0477b08: 若了迷性無因自有亦無別法而為所依是則妄體猶如空華元無
0477b09: 生滅○此文釋有二重初約佛自悟釋發明猶開悟也佛雖開悟
0477b10: 諸妄圓滅尚不能返覺至妄本以妄無因而可覺故故云猶不能返
0478a01: 如是迷因也復將如是迷因一句連下句牒應云如是迷因因迷自
0478a02: 有意云若約妄法展轉生起而說因者此即因妄說因非謂妄有初
0478a03: 因故云因迷自有既識迷之無因則知妄無依處說何為生而復有
0478a04: 滅此釋約佛自悟無妄因之可返也次約佛為他說不能返迷成悟
0478a05: 也發明猶宣辨也雖佛廣為滿慈宣辨尚自不能返迷令悟故云猶
0478a06: 不能返如是下釋意如前良由此理難明人多惑甚如為病眼說無
0478a07: 空華孰能領悟為妄執者說無諸妄誰肯信從忽若了悟自知無因
0478a08: 將何為妄而有生滅耶。
0478a09: 得菩提者如寤時人說夢中事心
0478a10: 縱精明欲何因緣取夢中物況復
0478b01: 無因本無所有。夢寤之人說夢中事說雖可爾取必
0478b02: 不可以所夢境畢竟無故得菩提者返觀因時滅諸妄惑說雖可爾
0478b03: 畢竟無體可斷滅故將何為妄而推其因起信云覺心初起心無初
0478b04: 相又云以四相本來平等同一覺故○標菩提云覺教云未得真覺
0478b05: 常在夢中故佛說為生死長夜得真覺已巳如夢忽寤如蓮忽開圓覺
0478b06: 亦云如夢中人夢時非無及至於醒了無所得○解孤山曰得菩提
0478b07: 者義通解悟今在證悟下文云來觀世間猶如夢中事。
0478b08: 如彼城中演若達多豈有因緣自
0478b09: 怖頭走忽然狂歇頭非外得縱未
0478b10: 歇狂亦何遺失。迷者自失理無失也。富樓那
0479a01: 妄性如是因何為在。狂故怖頭因緣何有頭
0479a02: 無得失狂自復行惑但妄有滅生真性何曾出沒汝觀如狂之妄今
0479a03: 指何處為因○標合顯前問一切眾生因何有妄如來舉此以徵也。
0479a04: 汝但不隨分別世間業果眾生三
0479a05: 種相續三緣斷故三因不生則汝
0479a06: 心中演若達多狂性自歇。煩惱為緣能
0479a07: 潤業故殺等為因正是業故分別是識能生煩惱三種相續是所分
0479a08: 別分別此三故云三緣三即緣也或殺盜婬三之助緣故三之緣也
0479a09: 分別既亡業因不作○於三界中狂心自歇故起信云一切眾生不
0479a10: 名為覺以從本來念念相續未曾離念故說無始無明又云以遠離
0479b01: 微細念故名究竟覺念即分別也由是一念不生即名為佛即斯義
0479b02: 也○解私謂三緣即前業果相續中殺盜婬也三因即三種貪也夫
0479b03: 因緣者親生為因助為緣以殺盜婬是身根所造之業三種貪是
0479b04: 意根能造之惑惑親業因緣之義彰矣此文意云汝但不隨妄想
0479b05: 分別世間等相則殺盜婬緣自然而斷以緣斷故欲貪等因亦復不
0479b06: 生即指此因名為狂性問舊解三緣是惑三因是業惑謂分別三種
0479b07: 相續之心業謂殺盜婬也今何違之答今順經也下文阿難云世尊
0479b08: 現說殺盜婬業三緣斷故三因不生顯是以業為緣安得別取於惑
0479b09: 又則前文正以欲貪等為業果相續之本本非因耶在理或當何必
0479b10: 仍舊。
0480a01: 歇即菩提勝淨明心本周法界不
0480a02: 從人得何藉劬勞肯綮修證。分別不
0480a03: 生前後際斷故名為歇菩提云覺起信云所言覺義者謂心體離念
0480a04: 離念相者等虛空界無所不法界一相即是如來平等法身依此
0480a05: 法身說名本覺故云勝淨明心本周法界不從人得即顯不由他緣
0480a06: 本自覺耳劬勞修證本息分別只為顯覺今分別既亡覺性自顯故
0480a07: 云何藉然非謂全不修行兀然空坐苟妄想宛然自謂即是者之
0480a08: 甚矣言肯綮者骨邊細肉也莊子云經肯綮之未嘗而況大軱乎若
0480a09: 執惑有實體不能達妄即空四相平等一切唯覺便謂從麤至細斷
0480a10: 盡無明方至妙覺者何異解牛不能遊刃於大不能亡見於全牛
0480b01: 但解皮肉以至骨豈曰妙得牛理哉○解資中曰但能了妄本空
0480b02: 真性自顯豈同二乘分九品惑作次第斷如解筋節以求於道蓋譯
0480b03: 家取莊子事潤之孤山曰肯綮交聚也謂何假辛勤修行萬行聚集
0480b04: 功德而求證果私謂二釋似非今恐譯家但用其辭不取解牛之事
0480b05: 亦不取交聚之義以肯綮秖是骨間筋結之處耳大底何假苦行勞
0480b06: 其筋骸而修證也如般舟經云使我筋骨枯腐學是三昧終不懈怠
0480b07: 豈非劬勞肯綮之義乎。
0480b08: 譬如有人於自衣中。陰蓋覆也。繫如
0480b09: 意珠。圓明覺性也。不自覺知。無明不了也。窮
0480b10: 露他方乞食馳走。五道流浪輪迴不息。雖實
0481a01: 貧窮珠不曾失。雖流生死覺性常然○解由無明故
0481a02: 不覺乏妙用故窮露佛界如本國九界如他方求人天樂取偏小益
0481a03: 猶乞食馳走妄情暫失真性本圓猶雖貧珠在。忽有智者
0481a04: 指示其珠。佛為開示。所願從心致大
0481a05: 饒富。大用現前。方悟神珠非從外得。始覺
0481a06: 合時本不曾動今無始靜也法華中亦有此喻彼約結緣此約本有
0481a07: 意不同耳○解佛如智者教如示珠證理起用則致大饒富也。
0481a08: 即時阿難在大眾中頂禮佛足起
0481a09: 立白佛世尊現說殺盜婬業三緣
0481a10: 斷故三因不生心中達多狂性自
0481b01: 歇歇即菩提不從人得。如文。
0481b02: 斯則因緣皎然明白云何如來頓
0481b03: 棄因緣。解因緣明白謂狂性歇者實由斷殺盜婬也云何頓
0481b04: 棄謂歇即菩提不從人得也下文即引從人得道為難又云今說菩
0481b05: 提不從因緣等故知秖據現說為頓棄耳有指第一卷者遠矣。我
0481b06: 從因緣心得開悟。由無三緣方盡三因因緣俱
0481b07: 滅菩提始顯故云皎然明白小乘開悟皆由因緣故引昔悟以並今
0481b08: 說成比難也。
0481b09: 世尊此義何獨我等年少有學聲
0481b10: 聞今此會中大目犍連及舍利弗
0482a01: 須菩提等從老梵志聞佛因緣發
0482a02: 心開悟得成無漏。老梵志者並是年長從外道來
0482a03: 聞佛因緣番邪入正得成無學也○解孤山曰餘經或說身子目連
0482a04: 從馬勝聞因緣義而得悟道與今說異不須和會或可聞因緣義非
0482a05: 止一人故彼此出。
0482a06: 今說菩提不從因緣則王舍城拘
0482a07: 舍梨等所說自然成第一義惟垂
0482a08: 大悲開發迷悶。因緣自然依假建立菩提真性眾
0482a09: 相都亡恐相濫失故此再疑以洗物情。
0482a10: 佛告阿難即如城中演若達多狂
0482b01: 性因緣若得滅除則不狂性自然
0482b02: 而出因緣自然理窮於是。若狂性因緣得
0482b03: 除不狂自然而出所計不出斯意故云理窮於是○解真際曰阿難
0482b04: 既計因緣復立自然佛欲破之故指狂與不狂用顯因緣自然之理
0482b05: 無出於此矣。
0482b06: 阿難演若達多頭本自然本自其
0482b07: 然無然非自何因緣故怖頭狂走。
0482b08: 初二句牒本自下二句定自本也然是也頭本如是無有如是之
0482b09: 頭不是於本故云無然非自何因下破可知○解孤山曰此以因緣
0482b10: 破自然頭本自然牒其計也次二句釋其義將欲難破故先釋出本
0483a01: 自其然者然猶如此也故四自然無然非自者苟不如此則非自然
0483a02: 也何因下正破也若本自然則無因緣何得因其照鏡緣其失頭而
0483a03: 生狂走耶。
0483a04: 若自然頭因緣故狂何不自然因
0483a05: 緣故失本頭不失狂怖妄出曾無
0483a06: 變易何藉因緣。初二句牒次二句破若自然頭由
0483a07: 因緣故得成狂走亦應自然不失由因緣故而失其頭本頭下四句
0483a08: 結也今既本頭無失狂自妄出狂之與頭了不相觸何曾變改而假
0483a09: 因緣。
0483a10: 本狂自然本有狂怖未狂之際狂
0483b01: 何所潛不狂自然頭本無妄何為
0483b02: 狂走。若汝執言既非因緣即屬自然狂亦自然不狂亦自然者
0483b03: 初破狂自然初一句牒次一句定未狂下二句破如文不狂下破不
0483b04: 狂自然初句牒頭本下破此顯一真之體尚無真妄之異豈立因緣
0483b05: 自然斯則亦顯妄無因也○解由前以狂為因緣頭是自然既因緣
0483b06: 被破故轉計云狂與不狂皆自然有故此破之前四句破狂自然二
0483b07: 牒兩破後三句破不在自然一牒二破。
0483b08: 若悟本頭識知狂走因緣自然俱
0483b09: 為戲論。真頭本來無妄亦顯妄本無因是則因緣自然俱無
0483b10: 安立。是故我言三緣斷故即菩提心。
0484a01: 本真不動妄自強生說誰因緣及自然性若知因緣自然俱是戲
0484a02: 論分別自亡真覺自顯斯則正是我說三緣斷故即菩提也。
0484a03: 菩提心生生滅心滅此但生滅滅
0484a04: 生俱盡無功用道。若有執言真心可得分別可亡
0484a05: 斯則菩提心生生滅心滅但是生滅無菩提生無生滅滅方無功用
0484a06: 如圓覺云有照有覺俱名障礙是故菩薩常覺不住照與照者同時
0484a07: 寂滅此顯地上證無生理得無功用也○標若謂真心可得分別可
0484a08: 亡正是藥病對治生滅心在下文云生滅既滅寂滅現前也○解私
0484a09: 謂菩提名智生滅是惑智生惑滅未得自然無功用道即自然也此
0484a10: 簡住前生滅以顯登住自然。
0484b01: 若有自然如是則明自然心生生
0484b02: 滅心滅此亦生滅無生滅者名為
0484b03: 自然。設若我教有自然者豈存生滅名為自然今汝所明自
0484b04: 然心生生滅心滅此亦生滅何名自然夫自然者必無生滅故云無
0484b05: 生滅者名為自然○解指上無功用道若有所得復成生滅故重遭
0484b06: 之此簡分證自然以顯究竟自然。
0484b07: 猶如世間諸相雜和成一體者名
0484b08: 和合性非和合者稱本然性。舉淺況
0484b09: 深也世間人說生滅和合名和合性非和合者則無生滅方名自然
0484b10: 豈況我教有生滅者名自然古人於此不言縱立認真自然斯則
0485a01: 不唯增戲論心反令圓文成外道教焉敢聞命○解和合喻前兩重
0485a02: 所簡生滅非和合喻前究竟自然。
0485a03: 本然非然。亡究竟智。和合非合。亡生滅智。合
0485a04: 然俱離。牒上三非離亦非也。離合俱非。雙非二非
0485a05: 具足應云離合離然俱非文影略耳當知合然俱離是亡智智亡則
0485a06: 冥理理亦亡之故離合俱非。此句方名無戲論
0485a07: 法。智論云佛坐道場時不得一法實空拳誑小兒誘度於一切○
0485a08: 本然自然也和合因緣也二皆不立故云俱離此離亦離故云俱
0485a09: 非此文語略具足應云離合離然之離亦復俱非也藥病齊遣空病
0485a10: 亦空圓覺亦云遠離為幻亦復遠離離遠離幻亦復遠離斯則言語
0485b01: 道斷心行處滅方無戲論耳。
0485b02: 菩提涅槃尚在遙遠非汝歷劫辛
0485b03: 勤修證。解此躡上文斥之尚在遙遠者如我所說一切俱非
0485b04: 且是能詮名句而已巳下所詮菩提涅槃於汝阿難尚在遙遠以聞而
0485b05: 未證故又解尚者庶幾也菩提涅槃道實非遠若謂在遠庶幾此道
0485b06: 是則莫能修證矣以佛云歇即菩提不從人得阿難乃以從人而得
0485b07: 為難是謂菩提尚在遙遠。雖復憶持十方如來
0485b08: 十二部經清淨妙理如恒河沙秖
0485b09: 益戲論。若執因緣自然取佛果者雖經劫數勤苦修習終
0485b10: 莫能及故云尚在遙遠憶持妙理分別不亡繫念相續但滋生死不
0486a01: 能無心忘照反聞聞性於無了知不辨真實故圓覺云種種取捨皆
0486a02: 是輪迴未出輪迴而辨圓覺彼圓覺性即同流轉若免輪迴無有是
0486a03: 處故云秖益戲論○標復云十二部經者一契經二應頌三諷頌四
0486a04: 記五譬喻六本事七本生八緣起九自說十議論十一方廣十二
0486a05: 希有該括大乘小乘教乘小乘只具九部闕三。
0486a06: 汝雖談說因緣自然決定明了人
0486a07: 間稱汝多聞第一以此積劫多聞
0486a08: 熏習不能免離摩登伽難何須待
0486a09: 我佛頂神摩登伽心婬火頓歇
0486a10: 得阿那含於我法中成精進林愛
0486b01: 河乾枯令汝解脫。佛果菩提若以因緣自然而
0486b02: 可取者汝於此義甚得明了何不免難而速證耶何假我方解脫
0486b03: 耶應知理觀兼修定慧雙運豈但辨義說文而已巳哉問阿難尚在初
0486b04: 果登伽何以證第三答一約權實阿難示現多聞無功故在初
0486b05: 果登伽實人顯力功大速證第三二約根行阿難圓頓根發前文
0486b06: 悟解或入信住登伽小機雖得第三望圓言住霄壤有異○解孤山
0486b07: 曰令汝解脫得離婬室也問此經唯圓登伽何證小果答以接引小
0486b08: 乘故重施小而皆解圓今云那含即圓教相似位也登伽實行乃證
0486b09: 那含阿難權人示居初果若以登伽唯作小釋者則使此經全同阿
0486b10: 含縱異阿含豈殊方等。
0487a01: 是故阿難汝雖歷劫憶持如來祕
0487a02: 密妙嚴不如一日修無漏業遠離
0487a03: 世間憎愛二苦。多聞無功豈如定力首楞嚴王名
0487a04: 無漏業得此定者一切諸法皆如幻事豈復能生憎愛二苦○解圓
0487a05: 修止觀則不漏落二種生死亦不漏失三諦義理無漏既深憎愛非
0487a06: 淺捨妄取真去事就理悉名憎愛。
0487a07: 如摩登伽宿為婬女由神力銷
0487a08: 其愛欲法中今名性比丘尼與羅
0487a09: 毋耶輸陀羅同悟宿因知歷世
0487a10: 因貪愛為苦一念熏修無漏善故
0487b01: 或得出纏或蒙授記。過去為婆羅門女名為
0487b02: 本性今從昔號名性比丘尼耶輸陀羅云華色出纏登伽也授記耶
0487b03: 輸也○標華色出宮為尼於法華會上蒙佛授記於善國中當得作
0487b04: 佛號具足千萬光相如來。
0487b05: 如何自欺尚留觀聽。彼尚女人一修無漏便
0487b06: 獲聖果如今猒離小乘志求大道而以世間因緣自然戲論名相而
0487b07: 自纏遶隨逐根塵為境所礙不能超越故云尚留觀聽○解私謂觀
0487b08: 聽略舉見聞以攝覺知即六妄也依諸師以解行分經前開解竟後
0487b09: 示行也然則上根利智隨聞獲證楞嚴大體亦已巳備矣其有中下之
0487b10: 器更俟談行思而修之故假阿難等請入華屋於是廣示三摩提路
0488a01: 也。
0488a02: 
0488a03: 
0488a04: 
0488a05: 首楞嚴經義海卷第十二　頗二
0488a06: 音釋
0488a07: 古猛切金樸也。式竹切忽也。霾莫隹切晦也。怛闥怛賞割切
0488a08: 闥他達切。斥昌石切指也。寤五故切寐覺也。綮去挺切肯綮筋肉結會處也。
0488a09: 苦管切空也。軱古胡切槃結骨。
