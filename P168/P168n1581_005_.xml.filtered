0295a02: 凡遇圓相即是標辭與同其上文。
0295a03: 爾時阿難及諸大眾聞佛示誨身
0295a04: 心泰然念無始來失本心妄認
0295a05: 緣塵分別影事今日開悟如失乳
0295a06: 兒忽遇慈母。悟知緣塵之心是影事又識對境之見
0295a07: 是不動翻思日妄認失真流浪既深惑難脫幸逢嘉會遭此良
0295a08: 時法乳既滋如子遇母不亦快哉。合掌禮佛願聞
0295a09: 如來顯出身心真妄虛實現前生
0295a10: 滅與不生滅二發明性。前文叱責此非汝心
0295b01: 蓋令識妄仍指諸法唯心所現此又令了所現之妄本無自性元是
0295b02: 一真一真未嘗動搖諸法何曾生滅佛意欲其即妄見真遂印對境
0295b03: 之見元來無動廣責認物為己巳性心矣真阿難罔測佛之深旨將謂
0295b04: 真妄二體全殊生滅之外有不生滅若如是者唯心之言虛設妄法
0295b05: 之語徒施逐語迷旨終成顛倒雖懷疑念未敢形言故云合掌禮佛
0295b06: 願聞等也○標此是結集家敘其意也○解資中曰由前佛言云何
0295b07: 汝今以動為身念念生滅遺失真性顛倒行事故有斯請也。
0295b08: 時波斯匿王起立白佛我昔未承
0295b09: 諸佛誨見迦旃延毗羅胝子咸
0295b10: 言此身死後斷滅名為涅槃。迦旃延
0296a01: 姓也名迦羅鳩此外道執一切法亦有亦無剛闇夜是名毗羅胝
0296a02: 母號此外道起自然見外計雖多不離斷常二見此二皆斷見類故
0296a03: 云咸言斷滅此人異計不知業種相生妄謂死後即是涅槃。我
0296a04: 雖值佛今猶狐疑。解孤山曰此外道六師中二人
0296a05: 也今經所說則有三人皆斷滅見故匿王引旃延毗羅而問後如
0296a06: 來舉末伽而也○標波斯匿此亦云月光。云何發揮
0296a07: 證知此心不生滅地今此大眾諸
0296a08: 有漏者咸皆願聞。狐性多疑凡遇處聽水無
0296a09: 聲然後方行昔聞死後斷滅今聞不滅不生孰是孰非猶豫不決故
0296a10: 云狐疑而匿王深體阿難所懷知於生滅之外求不生滅心雖密請
0296b01: 口不形言故引外宗冀佛開示近破外道斷見令知死後續生深引
0296b02: 阿難悟真不離生滅妄識故云證知此心不生滅地○解發越揮散
0296b03: 也託彼邪疑以咨極理。
0296b04: 佛告大王汝身現在今復問汝汝
0296b05: 此肉身為同金剛常住不朽為復
0296b06: 變壞世尊我今此身終從變滅。佛
0296b07: 舉此問欲顯生滅中有不生滅如前頭自搖動見無所動○解私謂
0296b08: 前示阿難見無搖動後示匿王性無生滅一似同義須甄別何則
0296b09: 阿難以身境為動此相猶麤謂見性不動且據現前對揚而說今佛
0296b10: 問匿王內身變壞乃至答云剎那剎那不得停住其相甚微洎談見
0297a01: 性自童至耄不遷不變由是而知所破生滅則麤細有殊所顯見性
0297a02: 則近遠成異聖人引物入如來藏其致漸深讀者詳此。
0297a03: 佛言大王汝未曾滅云何知滅世
0297a04: 尊我此無常變壞之身雖未曾滅
0297a05: 我觀現前念念遷謝新新不住如
0297a06: 火成漸漸銷殞殞亡不息決知
0297a07: 此身當從滅盡。前念滅後念生剎那變異如火燒
0297a08: 薪必歸磨滅俱舍云以諸有為法剎那盡故。
0297a09: 佛言如是大王汝今生齡已巳從衰
0297a10: 老顏貌何如童子之時。王述無常念念遷謝
0297b01: 其理必然故印如是欲其更敘遷謝之相以老少相比為問十五曰
0297b02: 童未巾冠也齡年也。世尊我昔孩孺膚腠潤
0297b03: 澤年至長成血氣充滿而今頹齡
0297b04: 迫於衰耄形色枯悴精神昧髮
0297b05: 白面皺逮將不久如何見比充盛
0297b06: 之時。始生曰孩始行曰孺孺濡弱也膚布也布在表也文理光
0297b07: 曰腠此皆童子時相長成謂成人之時此從二十已巳上至強壯時
0297b08: 故云血氣充滿頹齡即今六十有二年齡頹朽近於七十故云迫於
0297b09: 衰耄老少相異云何世尊見此相比○解孤山曰佛問兩時答出三
0297b10: 時謂孩孺長成衰耄也耄忘也然八十曰耄時匿王方六十二蓋
0298a01: 通言忘耳。
0298a02: 佛言大王汝之形容應不頓朽。前
0298a03: 敘相變今問年變由年變故令其相變不頓朽言要敘漸老念念遷
0298a04: 移。王言世尊變化密移我誠不覺
0298a05: 寒暑遷流漸至於此何以故我年
0298a06: 二十雖號年少顏貌已巳老初十歲
0298a07: 時三十之時又衰二十于今六十
0298a08: 又過于二觀五十時宛然強壯世
0298a09: 尊我見密移雖此殂落其間流易
0298a10: 且限十年。十年為限麤相而觀殂往也落猶不住也少壯
0298b01: 不住往而不還也故云殂落流變易改也。若復令我微
0298b02: 細思惟其變寧唯一紀二紀實為
0298b03: 年變。此以一年為限年年變改何啻十年十二年曰記也。豈
0298b04: 唯年變亦兼月化。此以一月為限月月不同不唯
0298b05: 約年也。何直月化兼又日遷。何直猶不但也
0298b06: 此以一日為限日日更化不但約月已巳上從寬至狹四限觀察無常
0298b07: 之相猶是麤浮未為微細。沉思諦觀剎那剎那
0298b08: 念念之間不得停住故知我身終
0298b09: 從變滅。此至細而觀也若以況靜其思審諦觀察即剎那不
0298b10: 停念念流變此即微細四相遷流不息凡夫心麤殊不知覺古德偈
0299a01: 云如以一睫毛置掌人不覺若置眼睛上為害極不安愚人如手掌
0299a02: 不覺行苦遷智者如眼睛為極生猒患言剎那者時之極少也俱舍
0299a03: 論說時之極少名曰剎那時之極長名之為劫乃至年之與月俱是
0299a04: 時之分劑又云百二十剎那為一怛剎那六十怛剎那為一臘縛三
0299a05: 十臘縛為一須三十須為一晝夜三十晝夜為一月十二月為
0299a06: 一年十二年為一紀前約十年為限是約一紀舉全數爾○解答有
0299a07: 二相一約麤相順觀則以十年為限始從十歲增至六十又過于二
0299a08: 猶云六十有二也殂落猶云遷謝也尚書以殂落為死非今經義二
0299a09: 約細相逆觀則始從一紀至一年年減為月月減為日以至剎那
0299a10: 也十二年曰紀前麤相十年而增此細相一紀而減者由向自云六
0299b01: 十又過于二觀五十時宛然強壯則是以今六十有二反觀五十是
0299b02: 為一紀故約紀而減之。
0299b03: 佛告大王汝見變化遷改不停悟
0299b04: 知汝滅亦於滅時汝知身中有不
0299b05: 滅耶波斯匿王合掌白佛我實不
0299b06: 知。生滅麤相如前可知不生滅性亦在汝身汝知之否匿王舉
0299b07: 外敘疑比欲世尊明示今蒙佛問故答不知○二許示無生廣辨無
0299b08: 改此下約王自小至長見河不變以明見性意顯只於生滅了不生
0299b09: 滅相雖麤近旨甚深微一令匿王驗麤相而悟捨生趣生一使慶喜
0299b10: 發深解而知滅元不滅即相顯性在此密談頭自搖動見無所動是
0300a01: 此意也維摩云如自觀身實相觀佛亦然肇公以萬物即不遷何但
0300a02: 於見下文佛答文殊及三科文首分明顯會始見其意文三。
0300a03: 佛言我今示汝不生滅性。許於正生滅時
0300a04: 示無生理也○解真際曰前王示不知意欲如來為凡開演也。
0300a05: 大王汝年幾時見恒河水王言我
0300a06: 生三歲慈母我謁耆婆天經過
0300a07: 此流爾時即知是恒河水。耆婆此云命
0300a08: 西國風俗皆事長命天神子生三歲即謁彼廟謝求得也此以年問
0300a09: 見者意明年變見不變也。
0300a10: 佛言大王如汝所說二十之時衰
0300b01: 於十歲乃至六十日月歲時念念
0300b02: 遷變則汝三歲見此河時至年十
0300b03: 三其水云何王言如三歲時宛然
0300b04: 無異乃至于今年六十二亦無有
0300b05: 異。無異之語甚好思量一往麤浮再思有旨。
0300b06: 佛言汝今自傷髮白面皺其面必
0300b07: 定皺於童年則汝今時觀此恒河
0300b08: 與昔童時觀河之見有童耄不王
0300b09: 言不也世尊。色身麤相童耄易知見性不遷誠難覺了
0300b10: 對此辨異令悟無生也○標觀河之見既無童耄生滅去來豈有動
0301a01: 轉○解孤山曰既知見境不易可喻真性無遷大聖動樹訓風舉扇
0301a02: 類月故令先識見無童耄然後直示性無生滅也。
0301a03: 佛言大王汝面雖皺而此見精性
0301a04: 未曾皺皺者為變不皺非變變者
0301a05: 受滅彼不變者元無生滅云何於
0301a06: 中受汝生死。克指常性生滅但遷有為無為不受生
0301a07: 死若知不變即見無生○解見精即見性也皺者為變則顯生死無
0301a08: 常不皺非變則顯涅槃常住生死涅槃雖分兩克論體性豈有二
0301a09: 殊言偏意圓變即非變若然者豈但破匿王引外之見抑亦詶阿難
0301a10: 二發之精也。而猶引彼末伽梨等都言
0301b01: 此身死後全滅。彼置疑也末伽梨是字母名俱
0301b02: 奢梨此指匿王所引異者俱是外道趣爾指也色身變異可說無常
0301b03: 見性不遷理非斷滅○標是六師中斷見之類也○解此說眾生雖
0301b04: 有苦樂無有因緣自然而然也等者等取旃延胝子二人此文意
0301b05: 則六師中三執斷明矣彼之三者必也執常乎。
0301b06: 王聞是言信知身後捨生趣生與
0301b07: 諸大眾踊躍歡喜得未曾有。敘其淺
0301b08: 悟但云捨生趣生鞫彼深意必知滅元不滅隨宜領解主伴同致未
0301b09: 即顯言也。
0301b10: 阿難即從座起禮佛合掌長跪白
0302a01: 佛世尊若此見聞必不生滅云何
0302a02: 世尊名我等輩遺失真性顛倒行
0302a03: 事願興慈悲洗我塵垢。據此見河之見與我
0302a04: 見聞無殊於王即云不滅不生於我即云遺失真性王之與我孰親
0302a05: 孰苟或殊途如何分辨然此問意由來久矣始因手自開合見無
0302a06: 開合頭自搖動見無搖動一一佛印皆言如是此則如來令於妄見
0302a07: 即辨真見無離生滅有不生滅阿難罔知佛旨猶謂生滅與不生滅
0302a08: 別遂合掌禮佛願聞如來顯出身心真妄虛實現前生滅與不生滅
0302a09: 二發明性匿王知其懷抱又不發問伸誠於是引外六師執見死後
0302a10: 斷滅所冀佛親開示即妄見真責引阿難無執二別阿難古佛豈茲
0302b01: 不了蓋為今日惑重情深須示瞢然確陳拒諍故茲問也○解資中
0302b02: 曰阿難良由不達對機之意故此疑也私謂前斥遺真蓋託身境以
0302b03: 破當體之妄也向示無滅乃附見精以顯所依之性也當體故不即
0302b04: 所依故不離應知以不離言之阿難何嘗為失以不即言之匿王亦
0302b05: 未為得今既惑此故問以辨之。
0302b06: 即時如來垂金色臂輪手下指示
0302b07: 阿難言汝今見我母羅手為正
0302b08: 為倒。下指指下也母羅此云印此意欲明見手不同有正
0302b09: 有倒以況其見亦有正倒○標母羅印者三十二相中一相也。
0302b10: 阿難言世間眾生以此為倒而我
0303a01: 不知誰正誰倒。此推世人以此為倒而我不知云
0303a02: 何○標誰何也世人以垂手為倒以指上指為正喻凡夫執正為倒。
0303a03: 佛告阿難若世間人以此為倒即
0303a04: 世間人將何為正。若以垂手為倒復將何者為
0303a05: 正○標此驗出凡夫執正為倒之情。
0303a06: 阿難言如來臂兜羅手上指
0303a07: 於空則名為正。手為倒以為正以不順身故
0303a08: 此為阿難不辨真妄執妄為真故如來責顛倒行事既了妄本無體
0303a09: 合知真自寂然遂許對頭動之見觀河之性即是性真無別真也慶
0303a10: 喜依前不了將謂妄外有真遂不甘我為顛倒之人正是無生之性
0303b01: 阿難既陳諍問如來就事以驗逆順之境不辨顛倒之情難脫下文
0303b02: 即破。
0303b03: 佛即臂告阿難言若此顛倒首
0303b04: 尾相換諸世間人一倍瞻視。既云臂
0303b05: 為正佛便臂隨而責之此即正是顛倒也指本垂下今逆上故
0303b06: 云首尾相換世人不依本分以正為正而別生異見以倒為正故云
0303b07: 一倍瞻視○解孤山曰若此顛倒謂垂手手也垂則以手為尾
0303b08: 則以手為首故云相換首尾相翻名為一倍手實無殊既瞻垂為尾
0303b09: 視為首非一倍如何。則知汝身與諸如來
0303b10: 清淨法身比類發明如來之身名
0304a01: 正知汝等之身號性顛倒。若以此
0304a02: 驗之則知汝身與如來身比並類例顯發彰明佛身是正汝身應倒
0304a03: 亦可若以佛之見手類顯佛身明知佛身名正知若以汝之見手
0304a04: 比並汝身明知汝身號性顛倒汝胡非是顛倒行事正知者離倒
0304a05: 名正窮盡法界名凡夫二乘無此號者皆顛倒故○標蓋為眾生
0304a06: 妄分別自生正倒也　解汝身迷理比垂手也如來悟理類手也
0304a07: 垂自異手實無殊迷悟不同理常平等。
0304a08: 隨汝諦觀汝身佛身稱顛倒者名
0304a09: 字何處號為顛倒。隨者猶任從也任汝心中諦
0304a10: 審觀察佛若是倒汝名佛身何處名倒汝若是倒汝名自身何處名
0304b01: 倒此則令其識顛倒處也名（去聲呼）字猶詺目也古人於此作泯相解
0304b02: 遂令下經正辨顛倒血不貫便成孤起既絕正倒如來何故說
0304b03: 顛倒學者請詳○解令審自身望佛正知汝稱顛倒過由何處得顛
0304b04: 倒名。
0304b05: 于時阿難與諸大眾瞪瞢瞻佛目
0304b06: 睛不瞬不知身心顛倒所在。瞪直視
0304b07: 貌瞢悶不了也聞徵倒處瞢然不了既不措其一辭但知向佛直
0304b08: 視○標阿難示同凡夫執正為倒洎令識其正倒故不知也○解私
0304b09: 謂夫妙明真心本無倒正但由諸佛悟之假名為正眾生迷之暫說
0304b10: 為倒苟了迷非迷達悟無悟真心尚泯復何倒正於其間哉阿難既
0305a01: 以匿王見精不滅疑乎自身遺失真性故佛方便以倒正示之向問
0305a02: 顛倒名字意阿難認悟中迷為身為心即是顛倒所在時眾未曉
0305a03: 於是瞢然。
0305a04: 佛興慈悲哀愍阿難及諸大眾發
0305a05: 海潮音告同會。解孤山曰機熟即說感應無差
0305a06: 喻以海潮來不過限。諸善男子我常說言色
0305a07: 心諸緣及心所使諸所緣法唯心
0305a08: 所現。天鼓無思隨人發響海潮無念要不失時此表無緣慈
0305a09: 悲應機而說不待請也色謂十一種色心謂八識心王諸緣即指
0305a10: 色心或可別指不相應行心所即五十一心所諸所緣法謂六無為
0305b01: 也此上五位一百法攝諸法盡皆是真心之所現起如鏡現像不離
0305b02: 於鏡無體可得問前五無為名體俱假可同前法無體如影真如無
0305b03: 為名假體實為諸法性何言無體如影像耶答此宗所說真如猶是
0305b04: 對妄而立既因對待還成妄法如下經云言妄顯諸真妄真同二妄
0305b05: 又云無為無起滅不實如空華圓覺云圓覺流出一切清淨真如菩
0305b06: 提涅槃等由是五位諸法唯心所現皆同影像者也　標五位都一
0305b07: 百法攝盡真妄法五位者一心法二心所有法三色法四不相應行
0305b08: 法五無為法彼論釋云一切最勝故與此相應故分位差別故能現
0305b09: 影像故有所顯示故○解資中曰此五皆依真心所現如鏡中像。
0305b10: 汝身汝心皆是妙明真精妙心中
0306a01: 所現物。心現身心如鏡現物物不是鏡物體虛故鏡不是
0306a02: 物鏡體實故虛實既辨由是顛倒於茲可識。
0306a03: 云何汝等遺失本妙圓妙明心寶
0306a04: 明妙性認悟中迷。心即是性體故圓無昧故明
0306a05: 是法可重故名為寶元來自爾非適今也故云本言語道斷心行處
0306a06: 滅故稱妙再三歎美故疊言之悟即是覺圓明性也迷即不覺妄身
0306a07: 心也不覺處覺如像處鏡虛實可辨今棄如鏡之本性執似像之身
0306a08: 心不辨虛實斯為大失故云認悟中迷前云名字何處號為顛倒今
0306a09: 正指此顛倒處也○解孤山曰汝等遺失責九界迷妄也本妙下示
0306a10: 所迷三諦也本妙即中諦圓妙明心即真諦寶明妙性即俗諦性具
0306b01: 諸法如如意珠具足眾寶也三諦互融故皆稱妙認悟中迷者諸佛
0306b02: 成道空界依正無非佛之真心佛心既然汝心亦爾今既不達名悟
0306b03: 中迷。
0306b04: 晦昧為空空晦暗中結暗為色色
0306b05: 雜妄想想相為身。迷性明故而成無明故云晦昧
0306b06: 由此無明變起頑空故曰為空即下經云迷妄有虛空也又空謂所
0306b07: 變頑空晦昧即能變無明二法和合變起四大依報外色故云結暗
0306b08: 為色即下經云想澄成國土也以四大色雜妄想心變起眾生正報
0306b09: 內色故想相為身想謂妄心相謂妄色色心和合五陰備矣即下經
0306b10: 云知覺乃眾生也。聚緣內搖趣外奔逸。無
0307a01: 明體暗故云晦昧內有無明外現空相故云為空此則最初濁劫也
0307a02: 下文云迷妄有虛空又云汝見虛空遍十方界空見不分有空無體
0307a03: 有見無覺相織妄成是第一重名為劫濁此三細中業轉二相亦云
0307a04: 同異亦云動靜由此動靜互相待故於此二相暗中結成形色即根
0307a05: 身器界也形色既現想處其中色想相雜有知覺處成於根身想澄
0307a06: 凝處即是器界此則第三現相也以有境界緣故牽起麤識念念分
0307a07: 別相續不斷故云聚緣內搖此前二麤也由念相續熏習不斷遂成
0307a08: 分離取六塵相流趣不息故云趣外奔逸此後二麤分離識也從微
0307a09: 至著三細四麤為煩惱道畢於此矣。
0307a10: 擾擾相以為心性一迷為心決
0307b01: 定惑為色身之內。世人不知元是無明展轉麤動
0307b02: 將此迷擾攘之相便為真實心性一從迷執決定不改謂言我心
0307b03: 在色身內遂起有情無情之異有性無性之殊認妄心為佛心一何
0307b04: 鄙哉○標謂不如實知自性彼我既分色心有異愛情取捨也○解
0307b05: 以妄想四心聚四大色內而外緣大境心不暫停故曰聚緣內搖趣
0307b06: 外奔逸也擾擾相即內搖外逸無明顛倒也既失本妙故用此相
0307b07: 以為心性又執此心在色身內無情有情莫能融一是知順九界妄
0307b08: 心者豈信草木有佛性乎。
0307b09: 不知色身外洎山河虛空大地咸
0307b10: 是妙明真心中物。根身種子屬內緣而執受山
0308a01: 河大地屬外但緣非執受此之三境皆是耶相分○又此空界從
0308a02: 迷妄生識所變故能變之識全是無明迷真而起亦無自體能變所
0308a03: 變皆是鏡心所現影故前文云汝身汝心皆是真心中所現物不知
0308a04: 此理執我心在色身內故此結示。
0308a05: 譬如澄清百千大海棄之唯認一
0308a06: 浮漚體目為全潮窮盡瀛渤。如來藏有
0308a07: 四義故以海喻永絕百非如海甚深包含萬有如海廣大無德不備
0308a08: 如海寶無法不現如海現影其體湛寂不與妄染相應故云澄清
0308a09: 即前甚深義也百千者即前廣大義也不識是元清淨體故云棄之
0308a10: 只擾擾相以為心性故云唯認等全潮大瀛渤澥皆海之異名
0308b01: 也○解百千大海喻真心非而一浮漚體喻妄心非局而局皆
0308b02: 真起妄如棄海認漚執妄為真如認漚為海全潮則海而涌故云
0308b03: 窮盡瀛渤。汝等即是迷中倍人如我垂
0308b04: 手等無差別如來說為可憐愍者。
0308b05: 例前結指也棄之大海是一迷也認漚為海是倍迷也垂手是正
0308b06: 執為倒一迷也手是倒認為正倍迷也前舉事以驗後引喻以況
0308b07: 中間以法進退相例正指倒相○皎然明白如何謂言是泯相耶有
0308b08: 智請詳○解迷悟相翻各名一倍全迷為悟是一倍於迷全悟成迷
0308b09: 是一倍於悟手之垂相倍易明今既迷故言垂手真際曰迷中
0308b10: 更迷故云倍也遺失明心早是迷矣復執前塵以為自性又一迷故
0309a01: ○三廣約緣塵正顯真見以前文中約對手觀河示見無生相淺
0309a02: 意深猶成隱密未為顯了不名正顯故科之粗論漸明也今此已巳下
0309a03: 廣對緣塵破除名相顯此見性不落戲論然後逐會通今知諸法
0309a04: 虛妄本無所有唯一菩提妙淨明體分明顯會故云正顯真見也文
0309a05: 四。
0309a06: 阿難承佛悲救深誨垂泣叉手而
0309a07: 白佛言我雖承佛如是法音悟妙
0309a08: 明心元所圓滿常住心地。因佛廣示顛倒
0309a09: 顯出真心於能詮言音悟所詮心地。
0309a10: 而我悟佛現說法音現以緣心允
0309b01: 所瞻仰徒獲此心未敢認為本元
0309b02: 心地。解私謂前破妄心已巳責因聲分別之性令阿難重以緣心
0309b03: 而為問者欲顯真性無能所之相也既於緣心已巳離麤執是故但言
0309b04: 未敢認為本元心地豈同前云若此發明不是心者我乃無心同諸
0309b05: 土木耶所以下文略簡所緣之法能緣之心真體可見矣。願佛
0309b06: 哀愍宣示圓音我疑根歸無上
0309b07: 道。佛以言音詮此真性今我領解復是緣心所悟真性能悟緣
0309b08: 心還同如來前所責言如汝今者承聽我法此則因聲而有分別有
0309b09: 何別耶由是未敢認為本元心地○心有能生可依止義喻之地也
0309b10: 言圓音者以佛一一語言窮生界而其音韻常不雜亂如起信
0310a01: 解。
0310a02: 佛告阿難汝等尚以緣心聽法此
0310a03: 法亦緣非得法性。因聲而有分別此分別性即是
0310a04: 生滅維摩云無以生滅心行說實相法說既不可聽豈可耶緣心者
0310a05: 但緣語言文字故云非得法性若能忘懷合道離能所相一念不生
0310a06: 前後際斷斯可名為真得法性○解真際曰以能緣心緣佛法音認
0310a07: 為自性非自性也以此法音但是所緣聲教故。
0310a08: 如人以手指月示人彼人因指當
0310a09: 應看月。孤山曰人喻如來手指喻教月喻真理示人喻化眾
0310a10: 生也教詮真理理是眾生之心聞教自合觀心離指方能識月耳。
0310b01: 若復觀指以為月體此人豈唯亡
0310b02: 失月輪亦亡其指何以故以所標
0310b03: 指為明月故。指喻能詮言教月喻所詮真理若欲見
0310b04: 月須亡指以觀之若欲見性須亡言而體之不能亡言豈能見性不
0310b05: 能遺指豈識月輪圓覺云修多羅教如標月指若復見月了知所標
0310b06: 畢竟非月一切如來種種言說開示菩薩亦復如是指月俱迷詮旨
0310b07: 兩失在文可見。
0310b08: 豈唯亡指亦復不識明之與暗何
0310b09: 以故即以指體為月明性明暗二
0310b10: 性無所了故。言教屬有為無記故暗真理屬無為性善
0311a01: 故明能喻可解○解教是聲塵故如暗理是真心故如明。
0311a02: 汝亦如是。以法合喻如上所辨。
0311a03: 若以分別我說法音為汝心者此
0311a04: 心自應離分別音有分別性。若因佛說
0311a05: 法生分別心此分別心本無自性故屬緣塵隨塵有無非是常住但
0311a06: 如其客○解如前文云若離前塵有分別性即真汝心既離塵無性
0311a07: 自知是妄也私謂上指月喻雖遣所標之指正簡能緣之心以阿難
0311a08: 云現以緣心允所瞻仰故由是今文唯破分別之性良有以也。
0311a09: 譬如有客寄宿旅亭暫止便去終
0311a10: 不常住而掌亭人都無所去名為
0311b01: 亭主。此明緣心隨境來真心湛然常住以客喻妄以主喻
0311b02: 真。
0311b03: 此亦如是若真汝心則無所去。如下
0311b04: 經云聲無既無滅聲有亦非生生滅二圓離是則常真實○標真性
0311b05: 不逐緣生豈因境有。
0311b06: 云何離聲無分別性斯則豈唯聲
0311b07: 分別心分別我容離諸色相無分
0311b08: 別性。緣心若是真性應如其主何得隨聲來去以離聲時無
0311b09: 分別故豈同真心周法界湛然常住隨聲之心既然隨色之心亦
0311b10: 爾故云豈唯等○解資中曰以聲例色相從而說非但聲分別心離
0312a01: 聲無體色分別心離色相外亦無其性。
0312a02: 如是乃至分別都無。前舉色聲顯心無體亦
0312a03: 合歷香味觸法今此超過故云乃至分別都無。非色非
0312a04: 空拘舍離等昧為冥諦。不可見故非色緣會
0312a05: 有故非空言諦者或云性或云自性梵云僧伽奢薩怛囉此云
0312a06: 數論立二十五諦最初二諦名為性計以為常第二十五名為神
0312a07: 我亦計為常我思勝境性即變二十三諦為我受用我既受用為
0312a08: 境纏縛不得解脫我若不思諦不變既無纏縛我即解脫名為涅
0312a09: 槃如別處說拘舍梨者非即數論是彼類耳趣爾舉也○解孤山曰
0312a10: 如是指上聲色也乃至例餘四塵也分別都無謂分別六塵之心皆
0312b01: 離塵無性也塵謝則滅故非色塵對則有故非空是故外道昧彼真
0312b02: 心遂以塵謝心滅為諦塵對心生為覺諦即二十五諦中初生
0312b03: 覺也略舉諦意對覺諦而論方合上云非色非空也私謂二十五
0312b04: 諦除諦外不出色心空也今分別都無非心也即覺諦及我心等
0312b05: 非色即五塵五大等非空即五大中空大也既非此等正同外道所
0312b06: 見諦非對覺諦而論也資中曰拘舍離者數論外道立二十五諦
0312b07: 此之所立從慧數生故名數論。
0312b08: 離諸法緣無分別性則汝心性各
0312b09: 有所還云何為主。真心如主妄想如客客有去
0312b10: 來主無移動若離法緣無分別性顯汝心性隨塵各還是則為客云
0313a01: 何名主。
0313a02: 阿難言若我心性各有所還則如
0313a03: 來說妙明元心云何無還惟垂哀
0313a04: 愍為我宣說。心性之言通於真妄阿難執者是妄如來
0313a05: 示者為真今以所執之生滅疑於所示之妙明故云則如來說云何
0313a06: 無還還猶滅也○解私謂此問心性云何無還向下別指見精為不
0313a07: 還者蓋前文已巳說如是見性是心非眼故然其見精真妄猶雜所以
0313a08: 廣約遂產簡出真性披沙若盡金體自純。
0313a09: 佛告阿難且汝見我見精明元。且
0313a10: 者權宜之辭權指阿難能見之心為明元也。此見雖非
0313b01: 妙精明心如第二月非是月影汝
0313b02: 應諦聽今當示汝無所還地。此之明元
0313b03: 非本真性其猶捏目所見之月本無所有非月影者非水中之影也
0313b04: 水中月影從真月降可喻妙應感而遂通捏目所觀全體虛妄從病
0313b05: 眼生堪喻妄見本不可得只就此見權示無還也○解孤山曰見精
0313b06: 明元即同匿王觀河之見雖異緣塵而猶是妄妄依真起故曰明元
0313b07: 此見雖非下簡妄異真也如第二月非是月影者真月喻真心第二
0313b08: 月喻見精水中影喻緣塵分別私謂阿難所問妙明元心云何無還
0313b09: 而佛以見精為答者以真心無眹發悟良難故託見精方便開示此
0313b10: 雖屬妄切近於真如第二月取喻非遠應知此見亦是前來緣塵之
0314a01: 見但緣塵分別之性則破云有還緣塵能見之性則示云不還若不
0314a02: 爾者何故佛言且汝見我見精明元耶況若例同觀河之見觀非無
0314a03: 緣也所舉月喻諸家並以三義解之至於孤山亦依舊說唯配法有
0314a04: 異耳余謂月影即第二月非水中之影也今先消文次引證言見精
0314a05: 明元者即能見之性也妙精明心者謂離見之體也如第二月即於
0314a06: 月邊別有圓影而云非是月影者謂非月上實有斯影蓋捏目所成
0314a07: 也以喻能見之性雖非離見之體且非體上實有斯見蓋虛妄所生
0314a08: 也次引證者下文云目有赤眚夜見燈光別有圓影而此圓影唯眚
0314a09: 之觀乃至云如第二月非體非影以是觀之非水中之影明矣。
0314a10: 阿難此大講堂洞開東方日輪升
0314b01: 天則有明曜中夜黑月雲霧晦暝
0314b02: 則復暗戶牖之隙則復見通牆
0314b03: 宇之間則復觀壅分別之處則復
0314b04: 見緣頑虛之中遍是空性鬱之
0314b05: 象則紆塵澄霽斂氛又觀清淨。
0314b06: 舉此明暗通塞空有染淨八種之相皆仗因托緣以立其像也○
0314b07: 解真際曰欲示無還之性先指可還之相此八但是舉要而已巳此五
0314b08: 約心所分別處即是見緣此境則通私謂此八緣中七緣皆就能映
0314b09: 色根論之唯分別緣則於七境而起分別是故緣文列在中間蓋通
0314b10: 上下也如下文破識大中云汝今觀此會聖眾用自循歷其目周
0315a01: 視但如鏡中無別分析此即見精也又云汝識於中次第標指此是
0315a02: 文殊等即分別緣也。
0315a03: 阿難汝咸看此諸變化相吾今各
0315a04: 還本所因處云何本因阿難此諸
0315a05: 變化明還日輪何以故無日不明
0315a06: 明因屬日是故還日暗還黑月通
0315a07: 還戶牖壅還牆宇緣還分別頑虛
0315a08: 還空鬱還塵清明還霽則諸世
0315a09: 間一切所有不出斯類。此之八境既從緣
0315a10: 有還從緣無有去有來非同真見。
0315b01: 汝見八種見精明性當欲誰還。能觀
0315b02: 八種之見名為見精明性既非緣生當還何所豈同八境各有所歸。
0315b03: 何以故若還於明則不明時無復
0315b04: 見暗雖明暗等種種差別見無差
0315b05: 別。真見離緣緣還見在若隨境去後更誰觀境自見差見且無別。
0315b06: 諸可還者自然非汝不汝還者非
0315b07: 汝而誰。八境可還自非汝見汝不還性正是汝真此若非真
0315b08: 孰為真耶。
0315b09: 則知汝心本妙明淨。解見性不還猶喻二月此
0315b10: 見屬妄將亦須還唯有真月所喻真性誠不還耳下文云但一月真
0316a01: 中間自無是月非月又云見見之時見非是見豈非此見亦可還乎
0316a02: 問此還何所答還無明也由無明故而有能見無明若破此見即還
0316a03: 起信云若離業識則無見相厥旨顯然。汝自迷悶喪
0316a04: 本受輪於生死中常被漂溺是故
0316a05: 如來名可憐愍。前將八境以對妄見權示無還由
0316a06: 是則知本妙明心未嘗生滅本有真性迷而不知執緣塵自取流
0316a07: 浪如前文云由汝無始至于今生認賊為子失汝元常故受輪轉然
0316a08: 雖權指意顯即是以未不離本故。
0316a09: 阿難言我雖識此見性無還云何
0316a10: 得知是我真性。阿難問意前對八境權指妄見有無
0316b01: 還義因是得識本真元性不生不滅為復只此表知性常為更有義
0316b02: 別得真妄故云云何得知等○解此問意者如云雖識二月何謂真
0316b03: 月○向下更約用有優劣體無差異用約人辨體對物論斯則前
0316b04: 後三義以辨真也一顯無生滅二明有勝用三示無差別故此答釋
0316b05: 分為二科。
0316b06: 佛告阿難吾今問汝今汝未得無
0316b07: 漏清淨承佛神力見於初禪得無
0316b08: 障礙。得初果證方斷分別故云未得無漏自無定力假他而見
0316b09: 故云承佛神力借通令見者意欲阿難信知自己巳見之真用有若是
0316b10: 也色界之首梵眾梵輔大梵俱名初禪。而阿那律見
0317a01: 閻浮提如觀掌中菴摩勒果。阿那律此
0317a02: 云如意亦云無貧過去以食施辟支佛九十一劫天上人中受如意
0317a03: 樂無所劣少未入道時為性多睡為佛所呵因是不寐遂失明耳佛
0317a04: 教修天眼用見世事因是修得見三千界如觀掌果大論所明大阿
0317a05: 羅漢見小千界大辟支見百佛界諸佛見一切佛土那律獨見大千
0317a06: 者以彼偏修作意數故於諸聲聞天眼第一今言閻浮者以大千皆
0317a07: 有閻浮以別顯亦不相違○標阿那律斛飯王子身雖出家性多
0317a08: 睡眠佛呵為畜之類咄咄胡為寐甕螺蚌蛤類一睡一千年佛出無
0317a09: 由值從此七日七夜不眠失其雙目世尊愍之令修樂見金剛三昧
0317a10: 遂證半頭天眼能觀一薄伽梵所化之境○解孤山曰淨名經那
0317b01: 律答嚴淨梵王云吾見三千大千世界如觀掌果此云見閻浮者且
0317b02: 從近示閻浮提者洲有此樹從樹得名無故不翻私謂菴摩羅舊翻
0317b03: 難分別其果似桃非桃似柰非柰故耳。諸菩薩等見
0317b04: 百千界。初地見百佛土二地見千世界乃至十地見無量
0317b05: 不可說佛剎微塵數世界也。十方如來窮盡微
0317b06: 塵清淨國土無所不矚。佛具五眼三智所見
0317b07: 窮盡法界已上四位階級所見淺深不同蓋真見之用隨證所得漸
0317b08: 明漸遠也。眾生洞視不過分寸。隔紙瞙不見外
0317b09: 物隔皮膚不見五臟豈同前聖真見之用斯則真見妄見前後五重
0317b10: 條然可辨而云云何得知是我真性胡不察焉。
0318a01: 阿難且吾與汝觀四天王所住宮
0318a02: 殿中間覽水陸空行雖有明
0318a03: 種種形像無非前塵分別留礙。分別
0318a04: 者差別也或可前塵留礙即是所分別之境○標權與汝觀須彌山
0318a05: 半腹四萬由旬其間物象。
0318a06: 汝應於此分別自他。此標勸也汝應於此所
0318a07: 緣境中試分自他令其差別自即見性他即物象。吾今將
0318a08: 汝擇於見中誰是我體誰為物象。
0318a09: 將請也誰何也我今請汝於所見中詳而擇之何者是汝見體何者
0318a10: 是其物象此正勸令揀。
0318b01: 阿難極汝見源從日月宮是物非
0318b02: 汝至七金山周諦觀雖種種光
0318b03: 亦物非汝漸漸更觀雲騰鳥飛風
0318b04: 動塵起樹木山川草芥人畜咸物
0318b05: 非汝。極窮也研窮汝之見性自遠至近所見無非物象非是汝
0318b06: 之見性芥小草也○標從四天王宮至南海岸六十四萬里。
0318b07: 阿難是諸近遠諸有物性雖復差
0318b08: 殊同汝見精清淨所矚則諸物類
0318b09: 自有差別見性無殊此精妙明誠
0318b10: 汝見性。物類雖殊見性常一不隨境異即是汝真此顯真
0319a01: 見平等無差汝前問云云何得知是我真性今明境自差別見性無
0319a02: 殊由是得知是汝真性○解孤山曰而此見性猶屬二月私謂阿難
0319a03: 所疑我雖識此見性無還云何得知是我真性如來所答豈不顯真
0319a04: 但由見性似在於內真性必周於外佛欲示之故指一切物象皆是
0319a05: 見精所矚矚既斯性何攸局此寄見性之以顯真性之夫何
0319a06: 二說各從一義乎然則肉眼所見物象森羅佛眼所觀真空寂猶
0319a07: 恐阿難認此見性既周外物仍謂外物同我能見是故下文推而破
0319a08: 之。
0319a09: 若見是物則汝亦可見吾之見。汝
0319a10: 若執言汝能見心同所見物亦有差別斯則見即是物佛之見性亦
0319b01: 合是物應被汝見○解真際曰若汝認見為物吾見亦同是物汝應
0319b02: 可見。
0319b03: 若同見者名為見吾吾不見時何
0319b04: 不見吾不見之處。汝若執言我與世尊同緣物
0319b05: 時世尊之見既彼物我見物時便是見佛之見經文省略但言見
0319b06: 吾此牒所計也即便破云吾不見時何不見吾不見之處意云我若
0319b07: 不緣彼物之時名為不見此不見體汝應合見為何不見也○解孤
0319b08: 山曰汝縱救云我與世尊同將心眼緣境之時即是見佛之見吾不
0319b09: 緣境之時此不見處汝何不見耶。若見不見自然
0319b10: 非彼不見之相。此破轉計也汝若執言我亦見佛
0320a01: 不見之體復有何失故云若見不見即便破云自然非彼不見之相
0320a02: 意云不見之體既被汝見此則何成不見之相不見之體已被見故
0320a03: ○解若有處可見即是物象秖可名見何名見不見耶。
0320a04: 若不見吾不見之地自然非物云
0320a05: 何非汝。此文之意展轉結歸都有五重以顯阿難見性經
0320a06: 文存三而隱二意若具論者合云若不見吾不見之處亦不見吾見
0320a07: 處既不見吾見處吾見自然非物吾見若非是物汝見亦非是物汝
0320a08: 見既非是物云何非汝真見。
0320a09: 又則汝今見物之時汝既見物物
0320a10: 亦見汝體性紛雜則汝與我并諸
0320b01: 世間不成安立。又若汝執見性是物亦應彼物即是
0320b02: 於見如是則應汝見物時物亦見汝斯則人物如何分辨物體見性
0320b03: 自然雜亂物即是汝汝即是物世間一切俱不成立如何名為安立
0320b04: 諦耶○標復云世界安立諦中須安心境○解真際曰見若為物許
0320b05: 汝見者汝見亦須為他所見是則體性雜亂自他不分情與無情不
0320b06: 成安立。
0320b07: 阿難若汝見時是汝非我見性周
0320b08: 非汝而誰。若汝現見物時宛然分辨阿難非佛佛
0320b09: 非阿難此則世間顯然安立皆汝見性周了知此周性若非汝
0320b10: 真復是何耶故結云非汝而誰○解見性雖同各自受用一室千燈
0321a01: 光豈有別而彼此自照不相雜矣。
0321a02: 云何自疑汝之真性性汝不真取
0321a03: 我求實。責其不認也此是汝之真性能性於汝謂性一切
0321a04: 心也前云汝身汝心皆是妙明真精妙心中所現物而不自識從
0321a05: 他求豈不迷倒此之大意明真見離緣周法界湛然常住妙用無
0321a06: 邊平等清淨體非差別用釋前文云何得知是我真性○解孤山曰
0321a07: 真性在汝而自不能知其真翻取我言以求其實迷之甚也責之深
0321a08: 也。
0321a09: 
0321a10: 首楞嚴經義海卷第五
0321b01: 音釋
0321b02: 胝張尼切。殞千敏切。腠倉奏切膚理也。耄莫報切老耄也。悴秦醉
0321b03: 切悴也。皺側救切皮縮也。劑在詣切分劑限量也。殂昨胡切。鞫居六
0321b04: 切推審也。瞪澄應切直視貌。瞢莫切目不明也。瞬音舜目動也。洎
0321b05: 其切及也。瀛音盈。渤音勃。澥胡買切。芒丁切。壅於用切塞
0321b06: 也。蒲沒切。氛敷文切氣也。
