0700a13: 
0700a14: 
0700a15: 續燈存卷第五
0700a16: 
0700a17: 明　嗣祖沙門東吳　通問　編定
0700a18: 笠澤居士華亭　施沛　集
0700a19: 大鑑下第二十一世之下
0700a20: 育王照禪師法嗣
0700a21: 湖州道場龍源介清禪師福州長溪王氏子。得度于
0700a22: 義興法藏齊禪師。往育王謁寂入室契旨。俾為侍
0700a23: 者復掌藏鑰。出世四明壽國。遷開壽道場。上堂。三春
0700a24: 云暮。綠暗紅稀。動為境轉靜為法迷。不以色蓋不以
0700b01: 聲騎。風前閒聽杜啼。上堂。終日忙。忙那事。無妨顯
0700b02: 而不露隱而不藏。大眾且道如何是隱而不藏底道
0700b03: 理。玉梅結子浮青樹。石筍抽條上綠。
0700b04: 徑山端禪師法嗣
0700b05: 杭州靈隱性原慧朗禪師別號幻隱。台州黃岩人。姓
0700b06: 項氏。母陳。依樂清寶冠寺魯山出家。首參竺元道於
0700b07: 仙居。繼詣徑山謁元叟。叟問東嶺來西嶺來。師指
0700b08: 下艸鞋曰者是三文錢買得。叟曰未在更道。師曰某
0700b09: 甲只恁麼未審和尚作麼生。叟曰念汝遠來放汝三
0700b10: 十棒。師乃悟旨。久之盡其底蘊曰。纔涉思惟皆為剩
0700b11: 法。出世鄞之五。遷金峨。洪武五年召天下高僧建
0700b12: 會于鍾山。師與季潭泐公與焉。季奉旨住天界。師居
0700b13: 第一座。提綱舉要表率叢林。時稱得體。明年舉師主
0700b14: 金山。十一年陞靈隱。浴佛上堂。舉藥山儼禪師因遵
0700b15: 布衲作殿主浴佛次。山問汝祇浴得者箇還浴得那
0700b16: 箇麼。遵曰把將那箇來。山便休去。師曰。者一箇。那一
0700b17: 箇。一一從頭都浴過。藥山布衲謾商量。仔細看來成
0700b18: 話墮。成話墮。轉。拍禪。武林春已巳老。臺榭綠陰
0700b19: 多。佛誕上堂。舉世尊纔生下。一手指天一手指地。周
0700b20: 行六步目顧四方曰。天上天下唯吾獨尊。真成大人
0700b21: 相。不是小兒嬉。雲門曰。我當時若見。一棒打殺與狗
0700b22: 子喫。貴圖天下太平。要作老胡種族。直須恁麼始得。
0700b23: 法昌曰。好一棒。太遲生。未離兜率跟下。好與一錐。
0700b24: 豈到今日。雖然如是。大似賊過後張弓。將謂胡鬚赤。
0700c01: 更有赤胡鬚。黃面老子固是末上賣俏。似乎旁若無
0700c02: 人。雲門法昌雖則見義勇為。爭柰劍去久矣爾方刻
0700c03: 舟。以拄杖畫一畫。召眾曰。還會麼。一把柳絲收不得。
0700c04: 和搭在玉闌干。上堂。今朝閏五月初一。依舊日從
0700c05: 東畔出。衲僧箇箇解知音。短長吟皆中律。梅雨晴。
0700c06: 樹陰密林下優游。何得失。無位真人赤肉團。等閒靠
0700c07: 倒維摩詰。佛涅槃日上堂。涅槃生死等是空華。佛及
0700c08: 眾生皆為剩語。諸人到者裏作麼生會。良久。拍禪。
0700c09: 但見落華隨水去。不知流出洞中春。浴佛上堂。舉香
0700c10: 嚴和尚曰。去年貧未是貧。今年貧始是貧。去年貧有
0700c11: 卓錐之地。今年貧錐也無。眾中若有箇漢出來道。長
0700c12: 老錯了也。今朝四月八是佛生日。如何舉此公案。山
0700c13: 僧只對他道。住持事繁。下座。碧和尚闍維。奠茶五
0700c14: 臺山。拾得來。誠非凡種。關西子沒頭腦。是靈根。惟
0700c15: 茲一盞清茶。蕩滌眾生熱惱。只如則川拋下茶籃。仰
0700c16: 山撼動茶樹。畢竟明甚麼邊事。度盞曰。踏翻生死海。
0700c17: 靠倒涅槃城。師以學者泥於知解。室中垂語曰。昨
0700c18: 夜蓮華被蜉蝣食半邊。你因甚麼不知。又曰冷
0700c19: 泉亭吞壑雷亭即不問。南高與北高是
0700c20: 第幾機。眾莫有契者。無何遭誣罔之災被逮。或勸師
0700c21: 早自為計。師不顧。怡然詣所司。未鞫即廡下說偈端
0700c22: 坐而逝。時洪武十九年六月廿三日也。壽六十九坐
0700c23: 夏五十八。
0700c24: 嘉興府天寧楚石梵琦禪師明州象山人。姓朱氏。元
0701a01: 貞二年丙申六月丁巳母夢日墮懷而生。方襁褓有
0701a02: 神僧摩師頂曰。此兒佛日也。他日必當振揚佛法燭
0701a03: 照昏衢。因以曇曜字之。早失怙恃鞠於祖母。七歲能
0701a04: 屬句。遠近號為奇童。九歲入永祚寺受業於訥翁。尋
0701a05: 依從族祖晉翁洵于湖之崇恩。趙魏公見而器之。為
0701a06: 鬻僧牒得度。年十六即受具戒。晉翁遷道場。師為侍
0701a07: 者繼典藏鑰。一日閱楞嚴至緣見因明暗成無見不
0701a08: 明自發則諸暗相永不能昏。因有省入。歷覽籍恍
0701a09: 如宿契。時元叟唱道雙徑。師往參叩問。如何是言發
0701a10: 非聲色前不物。叟遽曰。言發非聲色前不物。速道速
0701a11: 道。師擬進語。叟震威一喝。師愕然。會英宗召高僧金
0701a12: 書大藏。師應詔入京。一夕睡起。聞鼓聲豁然大悟汗
0701a13: 下如雨。拊几笑曰。徑山鼻孔今日入吾手矣。因成偈
0701a14: 曰。祟天門外鼓騰騰。驀劄空就地崩。拾得紅爐一
0701a15: 點雪。是黃河六月冰。後歸徑山。叟為助喜處以第
0701a16: 二座。參叩者多令就師決擇。未幾行宣政院稔師名。
0701a17: 命出世海鹽福臻。大曆戊辰遷州之天寧。至元乙亥
0701a18: 遷杭報國。開堂日。僧問。天垂寶蓋地湧金蓮。一句無
0701a19: 私如何祝贊。師曰吾於此切。曰。常將日月為天眼。
0701a20: 指出須彌作壽山。師曰三千年黃河一度清。曰。我本
0701a21: 無心有所希求。今此法王大寶自然而至。且如何是
0701a22: 法王大寶。師曰有眼者見有耳者聞。曰莫祇者便是
0701a23: 麼。師曰擊碎髑髏拽脫鼻孔。曰如何受用。師曰直待
0701a24: 雨淋頭。僧禮拜。問不愁念起惟恐覺遲如何是覺。師
0701b01: 曰牛角馬角。曰如何是念。師曰四五二十也不識。問
0701b02: 一大藏教是箇切未審切箇什麼字。師曰切箇不
0701b03: 字。曰只如不字又切箇什麼字。師曰莫錯舉似人。曰
0701b04: 謝師指示。師曰石羊頭子向東看。問佛祖因緣即不
0701b05: 問君臣慶會事如何。師曰。瑞艸生嘉運。靈華結早春。
0701b06: 曰如何是君。師曰莫觸龍顏。曰如何是臣。師曰量材
0701b07: 補職。曰如何是臣向君。師曰赤心片片。曰如何是君
0701b08: 視臣。師曰如月入水。曰如何是君臣道合。師曰俱。問
0701b09: 萬丈寒潭徹底冰時如何。師曰陽氣發來無硬地。問
0701b10: 運推移日南長至阿那箇是常住法。師曰冬不寒
0701b11: 臘後看。曰教學人如何履踐。師曰獨木橋子。問。西天
0701b12: 以蠟人為驗。未審此間以何為驗。師曰驗什麼。曰
0701b13: 和尚豈無方便。師曰子過新羅。問。一年將盡夜萬
0701b14: 里未歸人。還許歸去也無。師曰十里長亭五里短亭。
0701b15: 曰與麼則不歸去也。師曰直須歸去。曰作麼生是到
0701b16: 家一句。師曰天寒日短兩人共一。問。觀山翫水訪
0701b17: 道尋師。離此二途請師指示。師曰亂走作麼。曰和尚
0701b18: 恐某甲不實。師曰艸賊大敗。曰。漢地不收秦不管。夜
0701b19: 來明月上高。師曰引不著。曰四月十五日結為什
0701b20: 麼人結。師曰癩馬繫枯樁。曰七月十五日解又為什
0701b21: 麼人解。師曰達磨來也。曰還有不在裏許者麼。師曰
0701b22: 漫天網子百千重。曰本來無罣礙隨處任方圓。師曰
0701b23: 放過一著。問。日從東上月向西沒。作麼生是不遷義。
0701b24: 師曰柳絮隨風自西自東。曰年年是好年日日是好
0701c01: 日。師曰瞎老婆吹火。問。護明大士未降王宮。釋迦老
0701c02: 子在什麼處。師曰眨上眉毛。曰謝師答話。師曰恰值
0701c03: 拄杖不在。問盡大地是箇佛身向什麼處安居禁足。
0701c04: 師曰錦上鋪華又一重。曰。竹密不妨流水過。山高豈
0701c05: 礙白雲飛。師曰隨語生解。問如何是先照後用。師曰。
0701c06: 劈開太華連天色。放出黃河到海聲。曰如何是先用
0701c07: 後照。師曰。劍為不平離寶匣。藥因救病出金瓶。曰如
0701c08: 何是照用同時。師曰。定光金地遙招手。智者江陵暗
0701c09: 點頭。曰如何是照用不同時。師曰。三月懶游華下路。
0701c10: 一家愁閉雨中門。僧禮拜。師曰更問一轉豈不好。問
0701c11: 大悲菩薩用許多手眼作什麼。師曰春風不裹頭。問
0701c12: 如何是在窟師子。師曰頭頂天。曰如何是出窟師子。
0701c13: 師曰踏地。曰如何是哮吼師子。師曰還聞麼。曰即
0701c14: 今聞也作麼生。師曰伏惟尚饗。師一日出門迎接次。
0701c15: 僧問。開門待知識。知識不來過。不來過者是什麼知
0701c16: 識。師便不審。曰和尚見箇什麼。師曰好心不得好報。
0701c17: 修佛殿次。師問掌事僧者殿是什麼年中造。僧摑
0701c18: 露柱曰何不祇對和尚。師曰克繇耐。倒來者裏捋
0701c19: 虎鬚。三十棒一棒也不恕。僧曰容某甲申說。便禮拜。
0701c20: 師曰且放過一著。師一日芟艸次。僧問有根艸任和
0701c21: 尚芟。無根艸作麼生芟。師鋤地一下。僧便放身倒。師
0701c22: 曰。諸方火葬我者裏活埋。僧起走。師呵呵大笑。師在
0701c23: 鳳山。一日入省次。高右丞問。禪分五派教列三乘。教
0701c24: 則不問。如何是禪。師曰正值歲朝公讌。丞曰。達磨西
0702a01: 來。不立文字直指人心見性成佛。佛在什麼處。師曰。
0702a02: 管絃雜遝。朱紫熒煌。丞曰莫便是和尚見處麼。師曰
0702a03: 不敢。丞曰容在別日說話。師諾諾。一日座主參。師問
0702a04: 講甚麼經。主曰法華。師曰經中道是真精進是名真
0702a05: 法供養如來是否。曰是。師曰。供養即不無。如何是真
0702a06: 法。曰具在藥王品。師曰。將謂是金毛師子。元來是野
0702a07: 犴眷屬。主問如何是真法。師曰汝豈不從天台來。
0702a08: 主曰是。師曰。天台山高一萬八千丈。頂上著得幾人。
0702a09: 主無語。師曰喫茶去。師一日入園問園頭瓜熟也未。
0702a10: 頭曰熟來久矣。師曰甜瓜摘一顆來。頭取瓜呈曰大
0702a11: 刀三十口。師曰飽叢林。上堂。未離兜率已巳降皇宮。未
0702a12: 出母胎度人已巳畢。三世諸佛。歷代祖師。天下老和尚。
0702a13: 說心說性舉古舉今。總是無風匝匝之波。實情好與
0702a14: 二十拄杖。新福臻今日不是盡法。無民打頭不遇作
0702a15: 家。到底翻成骨董。若相委悉。拈炙脂帽子。脫鶻
0702a16: 臭布衫。其或未然。明朝後日大有事在。上堂。巖頭道
0702a17: 須是一一從自己已中流出與我蓋天蓋地去。恁麼
0702a18: 道被他掘窖深埋了也。茫茫宇宙人無數。那箇男兒
0702a19: 是丈夫。男兒丈夫相去多少。待你出窖來向你道。
0702a20: 上堂。彌勒真彌勒。分身千百億。時時示時人。時人自
0702a21: 不識。拈拄杖。衝開碧落松千尺。截斷紅塵水一谿。上
0702a22: 堂。米裏有蟲。麥裏有。廚庫僧堂山門佛殿。盞子撲
0702a23: 落地。楪子成七片。上堂。若論生佛未具以前一段大
0702a24: 事。只在諸人跟下。動便踏著。只是不知起處。你道
0702b01: 從甚麼處起。掀翻四大海。踢倒五須彌。正覓起處不
0702b02: 得。豈不見東山演祖曰。山僧昨日入城。見一棚傀儡。
0702b03: 不免近前看。或見端嚴奇特。或見醜陋不堪。動轉行
0702b04: 坐青黃赤白一一見了。仔細看來。元來青布幕裏有
0702b05: 人。山僧忍俊不禁乃問長史高姓。他道老和尚看便
0702b06: 了。問什麼姓。師曰。誰家別館池塘裏。一對鴛鶯鴦畫不
0702b07: 成。上堂。眉毛雖長不礙眼。鼻孔雖高不礙面。諸佛雖
0702b08: 悟無二心。眾生雖迷無二見。見不見。倒騎牛兮入佛
0702b09: 殿。上堂。兔角不用無。牛角不用有。兩兩不成雙。三三
0702b10: 亦非九。夜來空手把鋤頭。天明面南看北斗。上堂。大
0702b11: 樹大皮裹。小樹小皮纏。若不同睡。焉知被底穿。上
0702b12: 堂。驢事未去。馬事到來。貓兒上露柱。鐵鋸舞三臺。大
0702b13: 唐天子呵呵笑。移取眉毛眼上栽。上堂。舉祖師道在
0702b14: 胎名身處世名人。在眼曰見在耳曰聞。在鼻香在
0702b15: 舌談論。在手執捉在足運奔。現俱該法界。收攝在
0702b16: 一微塵。識者知是佛性。不識喚作精魂。師曰。書頭教
0702b17: 孃勤作息。書尾教孃莫瞌睡。還識孃面麼。玉容寂
0702b18: 寞淚闌干。黎華一枝春帶雨。喝一喝。上堂。一道圓光
0702b19: 阿誰無分。貓兒若無分為甚麼捉老鼠。若有分為什
0702b20: 麼做貓兒。千年田。八百主。浴佛上堂。清淨法身簸土
0702b21: 揚塵。圓滿報身倚富欺貧。千百億化身弄假像真。三
0702b22: 身中浴那一身。謝三孃秤銀上堂。頭上是天。下是
0702b23: 地。青山是青山。白雲是白雲。你會也。有馬騎馬。無馬
0702b24: 步行。你若不會。夜行莫踏白。不是水便是石。上堂。無
0702c01: 手人行拳。無舌人解語。忽若無手人打無舌人。無舌
0702c02: 人連忙道箇不必。復曰只箇不必。天下衲僧跳不出。
0702c03: 上堂。箇箇抱荊山之璧。人人懷滄海之珠。幹旋佛祖
0702c04: 樞機。提掇衲僧巴鼻。盡謂頂門眼正。咸言肘後符靈。
0702c05: 殊不知靈龜負圖自取喪身之兆。出格一句作麼生。
0702c06: 朝霞不出市。暮霞行千里。上堂。黃檗手中棒。剜肉作
0702c07: 瘡。大愚肋下拳。喫鹽救渴。速則易改。久則難追。選佛
0702c08: 若無如是眼。假饒千載亦奚為。喝一喝。上堂。拈
0702c09: 盂匙箸喫飯不得。屏咽喉唇吻出氣不得。色身安
0702c10: 法身不可不安。法身色身是一是二。華須連夜發。莫
0702c11: 待曉風吹。上堂。俱胝豎一箇指頭。雪輥三箇木毬。
0702c12: 石鞏張弓架箭。華亭短棹孤舟。鳳山無法可說。不妨
0702c13: 坐斷杭州。就中有箇好處。好在什麼處。四五百條
0702c14: 華柳巷。二三千所管絃樓。上堂。大事未明如喪考妣。
0702c15: 大事已巳明如喪考妣。你道有成褫無成褫。常因送客
0702c16: 處。憶得別家時。上堂。聞聲悟道塞你耳根。見色明
0702c17: 心換你眼睛。蒲團上端坐。鍼眼裏穿。西風一陣
0702c18: 來。落葉兩三片。師自至正甲申遷禾之本覺。丁亥帝
0702c19: 師錫號佛日普照慧辯禪師。適符昔日神僧之言。會
0702c20: 光孝席。眾復勉師就焉。尋退歸天寧。上堂曰。一毫
0702c21: 吞山河大地則易。山河大地吞一毫則難。也不
0702c22: 難也不易。鋪箇破席日裏睡。料想上方兜率宮。也無
0702c23: 如此日炙背。築西齋為終老計。自號西齋老人。洪武
0702c24: 元年秋九月詔江南大浮屠十餘人于蔣山建大法
0703a01: 會。命師陞座說法。上大悅。二年春復用元年故事召
0703a02: 師說法。賜齋文樓下。親承顧問。暨行。出內府白金以
0703a03: 賜。三年秋上以鬼神情狀幽微難測。意遺經當有明
0703a04: 文。召僧中博通三藏者問焉。於是師與夢堂噩行中
0703a05: 仁等應詔至京。館於大天界寺。上命禮部勞之。又命
0703a06: 膳部頒賜薪米。旋命以所問。條入告。師援據經論
0703a07: 成書將進。忽示微疾。越四日趣左右。具浴更衣。索筆
0703a08: 書偈曰。真性圓明本無生滅。木馬夜鳴西方日出。書
0703a09: 畢謂夢堂曰我去矣。堂曰何處去。師曰西方去。堂曰
0703a10: 西方有佛東方無佛耶。師乃震聲一喝而逝。時辛亥
0703a11: 七月二十六日也。上聞嗟悼久之。時禁火葬。以師故
0703a12: 特從闍維例。火餘齒舌數珠不壞。舍利五色紛綴遺
0703a13: 骼。弟子文晟奉骼及諸不壞者歸西齋塔焉。師世壽
0703a14: 七十五僧臘六十三。行中仁公狀其行。文憲宋公濂
0703a15: 為之銘。所著有六會語淨土詩慈氏上生偈北游集
0703a16: 鳳山集西齋集和三聖詩永明山居詩陶潛詩林逋
0703a17: 詩。總若干卷。行于世。
0703a18: 杭州徑山愚菴以中智及禪師蘇之吳縣顧氏子。父
0703a19: 茂卿。母周氏。自幼出家穹窿海雲院祝髮受具。聽賢
0703a20: 首法師講法界觀。未終篇輒笑曰。一真法界圓同太
0703a21: 。但涉言詞即成賸法。縱獲天雨寶華。于我奚益哉。
0703a22: 遂謁笑隱于建業。隱文章道德傾動一世。師微露文
0703a23: 彩。一時交相延譽。有同袍嶼公見師訶曰。子才若此。
0703a24: 不思擔荷正法。乃甘作騷壇奴乎。無盡燈偈所謂
0703b01: 黃葉飄飄者不知作何見解。師舌噤不能答。旋歸海
0703b02: 雲。襟礙塞目不交睫者踰月。一日忽見秋葉墜庭
0703b03: 豁然有省。走雙徑謁寂照呈所證。照可之命居侍司。
0703b04: 未幾遷主藏室。至正壬午江南行宣政院舉師出世
0703b05: 昌國之隆教。尋領普慈。戊戌遷淨慈。江浙行省丞相
0703b06: 達識帖穆兒復請住持徑山。僧問不與萬法為侶者
0703b07: 是什麼人。師曰十字街頭石敢當。僧擬再問。師曰更
0703b08: 要第二杓惡水在。問馬祖陞堂百丈捲席意旨如何。
0703b09: 師曰不是苦心人不知。曰。龍袖拂開全體現。象王行
0703b10: 處絕狐蹤。還得相應也未。師曰萬里望崖州。問如何
0703b11: 是賓中賓。師曰君向瀟湘我向秦。曰如何是賓中主。
0703b12: 師曰常在途中不離家舍。曰如何是主中賓。師曰常
0703b13: 在家舍不離途中。曰如何是主中主。師曰。橫按鏌
0703b14: 全正令。太平寰宇斬癡頑。曰。賓主已巳蒙師指示。向上
0703b15: 宗乘事若何。師曰三年一閏九月重陽。問。眾生為解
0703b16: 礙。菩薩未離覺。和尚作麼生。師曰。天寒日短。兩人共
0703b17: 一。問如何是清淨法身。師曰。月色和雲白。松聲帶
0703b18: 雨寒。問。釋迦已巳滅彌勒未生。正當今日佛法委付何
0703b19: 人。師曰老僧打退鼓。曰前無釋迦後無彌勒還有參
0703b20: 學分也無。師曰風不來樹不動。問佛法禪道相去多
0703b21: 少。師舉手曰展則成掌握則成拳。僧禮拜。師曰狂狗
0703b22: 塊。問。竺土大仙心東西密相付。如何是密付底心。
0703b23: 師曰九秋黃葉亂飄金。曰和尚莫將境示人。師曰老
0703b24: 僧罪過。問。擬心即差動念即乖。不擬不動還有過也
0703c01: 無。師曰有。曰畢竟如何則是。師曰莫認自己已清淨法
0703c02: 身。問如何是毗盧師。師曰斷跟艸鞋。曰如何是法身
0703c03: 主。師曰尖簷蓆帽。曰學人不會。師曰現成行貨有什
0703c04: 麼不會。僧擬議。師便喝。問。至道無難唯嫌揀擇。不揀
0703c05: 擇時如何。師曰遇飯即飯遇茶即茶。僧禮拜。師曰放
0703c06: 汝三十棒。問蓮華未出水時如何。師曰寒則普天普
0703c07: 地寒。曰出水後如何。師曰熱則普天普地熱。曰如何
0703c08: 是佛法大意。師曰門前一湖水。問。淨法界身本無出
0703c09: 沒。因甚釋迦老子今日降生。師曰知而故犯。曰。遵布
0703c10: 衲浴佛次。藥山問你只浴得者箇還浴得那箇麼。遵
0703c11: 曰把將那箇來。如何是那箇。師曰擔枷過狀。問。心佛
0703c12: 及眾生是三無差別。還端的也無。師曰的。曰不是心
0703c13: 不是佛不是物是箇甚麼。師曰不識。問。佛身無為不
0703c14: 墮諸數。因甚有千百億化身。師豎拂子曰你道者箇
0703c15: 是第幾身。僧擬進語。師便喝。問。元正啟祚萬物咸新。
0703c16: 如何是新年頭佛法。師曰日日香華夜夜燈。曰。蒲團
0703c17: 靜倚無餘事。永日寥寥謝太平。師曰知恩方解報恩。
0703c18: 問如何是本身盧舍那。師曰不離闍黎所問。曰如何
0703c19: 保任。師曰彼自無瘡勿傷之也。問不起一念時如何。
0703c20: 師曰道者合如是。曰與麼則依而行之。師曰生浪
0703c21: 死漢。問。臨濟大師道。一句中具三玄。一玄中具三要。
0703c22: 如何是一句中具三玄。師曰萬仞頭駕鐵船。曰如
0703c23: 何是一玄中具三要。師曰眼裏瞳人吹木叫。曰如何
0703c24: 是和尚家風。師曰吹折門前一株松。曰學人不問者
0704a01: 箇風。師曰汝問什麼風。曰家風。師曰我者裏大功不
0704a02: 豎賞。問牛頭未見四祖時如何。師曰深山藏毒虎。曰
0704a03: 見後如何。師曰淺艸露蛇。曰見與未見時如何。師
0704a04: 曰日出東方夜落西。問。三世諸佛不知有。狸奴白牯
0704a05: 知有。未審知有箇什麼。師曰師姑元是女人做。問。
0704a06: 聲聞見性如夜見月。菩薩見性如晝見日。和尚見性
0704a07: 時如何。師曰黃河九曲水出崑崙。曰。直指人心見性
0704a08: 成佛。還端的也無。師曰問取達磨大師。僧擬議。師曰
0704a09: 子過新羅。問達磨未來時如何。師曰眼在鼻上。曰
0704a10: 來後如何。師曰在肚下。問如何是學人自己已。師曰
0704a11: 板大如手掌。曰如何是衲僧行事。師曰緊捎艸
0704a12: 鞋。問如何是先照後用。師曰。拈起少林無孔笛。等閒
0704a13: 吹出萬年歡。曰如何是先用後照。師曰。彫弓已巳挂。狼
0704a14: 息。萬里謠賀太平。曰如何是照用同時。師曰。泥
0704a15: 牛吼處天關轉。木馬嘶時地軸搖。曰如何是照用不
0704a16: 同時。師曰。猶握金鞭問歸客。夜深誰共御街行。一日
0704a17: 觀海次。師問魚以水為命。因甚死在海中師自代曰。怕爛那。
0704a18: 又曰性海無風金波自湧。忽遇旋嵐偃嶽時如何師自
0704a19: 代曰湛湛地。一日供羅漢。達識帖穆兒丞相到。問師曰。今
0704a20: 日供羅漢。五百尊者俱來應供也無。師曰活佛降臨
0704a21: 羅漢安得不到。相曰施主設齋得何果報。師曰種穀
0704a22: 不生豆。相曰恁麼則功不浪施也。師曰賴遇丞相證
0704a23: 明。相曰三輪空寂畢竟如何。師曰空。相曰功歸何所。
0704a24: 師不答。相曰何不答話。師曰且請方丈喫茶。到方丈。
0704b01: 相問。淨名丈室容受三萬二千師子座。淨慈丈室容
0704b02: 多少。師曰一塵不立。相曰得與麼覿體相違。師揭起
0704b03: 簾曰請丞相鑑。相呵呵大笑曰作家宗師。師便揖茶。
0704b04: 上堂。冬至月頭賣被買牛。冬至月尾賣牛買被。一年
0704b05: 三十六旬有六日。以閏月定。四時成歲。移易一絲毫
0704b06: 不得。東頭買貴西頭賣賤。三十年後破艸鞋向甚處
0704b07: 著。上堂。時維三月。節屆清明。不寒不暖。半陰半晴。落
0704b08: 華啼鳥一聲聲。驀拈拄杖。穿解空鼻孔。瞎達磨
0704b09: 眼睛。踏破艸鞋赤走。好山猶在最高層。佛成道日
0704b10: 上堂。舉趙州問南泉如何是道。泉曰平常心是道。州
0704b11: 曰還假趨向否。泉曰擬向即乖。州曰不擬爭知是道。
0704b12: 泉曰道不屬知不屬不知。知是妄覺不知是無記。若
0704b13: 真達不疑之地廓如太。豈可強是非耶。師曰。王老
0704b14: 師過犯彌天。將釋迦世尊六年雪山千苦萬辛所得
0704b15: 無上大道。等閒華劈殆盡。合與二十拄杖。當時趙州
0704b16: 眼光爍破四天下。面被熱瞞則且置。今日眾中莫有
0704b17: 為世尊拔本底麼。如無。隆教不是為他閒事長無明。
0704b18: 忝為遺教遠孫。未免出隻手去也。拽拄杖下座。一時
0704b19: 打散。上堂拈拄杖。十地驚心。二乘罔測。卓拄杖。子承
0704b20: 父業。賺殺多少人。靠拄杖下座。上堂。趙州道箇洗
0704b21: 去。其僧豁爾知歸。鳥窠吹起布毛。侍者當下領旨。阿
0704b22: 呵呵。囉囉哩。達磨老臊胡。打落當門齒。上堂。世尊三
0704b23: 昧迦葉不知。迦葉三昧阿難不知。阿難三昧商那和
0704b24: 修不知。普慈三昧諸人不知。諸人三昧各各不知。所
0704c01: 以道譬如河中水。川流競奔逝。各各不相知。諸法亦
0704c02: 如是。又如大火聚。猛焰同時發。各各不相知。諸法亦
0704c03: 如是。喝一喝。將謂合有。與麼說話。上堂。舉德山和尚
0704c04: 因雪問從上諸聖以何法示人。山曰我宗無語句
0704c05: 亦無一法與人。雪從此有省。後有僧問雪。和尚
0704c06: 見德山得箇甚麼便休去。曰我當時空手去空手
0704c07: 回。東山演祖拈曰。白雲今日說向透未過者。有兩箇
0704c08: 人從東京來問他甚處來。他道蘇州來。問伊蘇州
0704c09: 事如何。他道一切尋常。雖然如是。瞞白雲不過。何故。
0704c10: 只為語音不同。畢竟如何。蘇州菱邵白藕。師曰。老東
0704c11: 山可謂長於譬喻。詞不迫切。雖然如是。要且只說得
0704c12: 德山雪影子邊事。若是齊眉共駕齊驅。未敢
0704c13: 相許。何故。閩蜀同風。肚裏有蟲。佛涅槃上堂。湖光瀲
0704c14: 晴偏好。山色空濛雨亦奇。淨法界身無出沒。不須
0704c15: 惆悵怨芳時。上堂。舉東山演祖曰。祖師說不著。諸佛
0704c16: 看不見。四面老婆心。為君通一。師曰。若教頻下淚。
0704c17: 滄海也須乾。上堂。今朝又是八月一。萬壑千巖儼秋
0704c18: 色。牛帶寒鴉過別村。善財何處尋彌勒。師住後有亡
0704c19: 賴男子瞿範者。日餮盤餐。執事者譏之致忿。誣師以
0704c20: 闇昧之事詣部。使者不滿意。文致其罪。師竟不與之
0704c21: 辯亦毫無慍色。踰年省憲白師冤。復劄請再住徑山。
0704c22: 師入院拈劄曰。前佛性命。後佛紀綱。總在者裏。凜然
0704c23: 如朽索之馭六馬。危乎猶一髮之引千鈞。若非大丞
0704c24: 相赤手提持全肩擔荷。何處更有今日。諸人還委悉
0705a01: 麼。車不橫推。理無曲斷。陞座酬唱畢復曰。去日應須
0705a02: 償宿債。回時宿債本來空。山上鯉魚打跳。一國之
0705a03: 師展笑容。帝師錫號明辨正宗廣慧禪師。洪武癸丑
0705a04: 詔有道浮屠十人集大天界寺。師居首。以病不及。召
0705a05: 對賜。還穹窿。戊午九月索筆書偈而逝。茶毗火焰五
0705a06: 色。香氣襲人。齒牙數珠皆不壞。遺骨紺澤如青璃。
0705a07: 舍利交綴。塔于所居之陰。復分爪髮歸徑山。葬於無
0705a08: 等才公之塔右。世壽六十八僧臘五十一。
0705a09: 杭州靈隱樸隱天鏡元禪師越之會稽人。姓倪氏。
0705a10: 生而狀貌魁偉。性度坦夷。世間機不識為何物。初
0705a11: 從弘教大師立公祝髮。於昭慶濡律師受具戒。嶷然
0705a12: 有遠志。又從天岸濟法師習台衡止觀。台宗諸老競
0705a13: 以書聘。師奮志參方。謁無見于華頂。復遊玉几叩石
0705a14: 室。室令參元叟。師遂見叟于不動軒。甫入門叟厲聲
0705a15: 一喝聲若雷霆。師黏縛盡脫。遽稽首作禮。遂命居侍
0705a16: 司尋掌記室。追隨久之。至正十六年出世里之長慶。
0705a17: 陞天衣。洪武元年詔天下名桑門建會鍾阜。師應召
0705a18: 入內。從容問道。賜食而退。九年會靈隱席。諸山交
0705a19: 致堅請。師不得已巳應焉。上堂。聲不是聲。觀音三昧。色
0705a20: 不是色。文殊法門。聲色無礙。普賢境界。拈拄杖畫一
0705a21: 畫。大鵬展翅十洲。籬邊燕空啾啾。上堂。即心即
0705a22: 佛。嘉州牛喫禾。非心非佛。益州馬腹脹。不是心不是
0705a23: 佛。天下覓醫人灸豬左膊上。良久曰。啼得血流無用
0705a24: 處。不如緘口過殘春。未浹旬左右請理崇德莊田。舉
0705b01: 都寺德現掌職寺僧。有聞者以私忿列現過失詣縣。
0705b02: 嚴行訊鞫。以師為寺長。失于檢舉。法當緣坐。或謂此
0705b03: 三年前事。師實不知且素不識。聞何不自辯。師笑曰
0705b04: 此定業也其可逃乎。逮師至部。大小司狀大驚。
0705b05: 咸謂師當今名德。不宜有是。洎審師初無異詞。遂謫
0705b06: 陝陜西。聞大悔泣告。師曰初意若此雖萬死不為也。
0705b07: 師弗顧行至寶應。謂從者曰。吾報身頗異常時。殆將
0705b08: 盡乎。夜宿寧國寺。其住持總了公與師有舊。相見
0705b09: 甚驩。師曰我骨有所託矣。是夜聚談飲食如常。翌旦
0705b10: 忽合爪端坐泊然而逝。時洪武十一年正月十九日
0705b11: 也。法孫梵譯骨以還。骨間舍利叢布如珠。於浴佛
0705b12: 日結竁於祖隴之側瘞焉。
0705b13: 蘇州萬壽行中至仁禪師自號澹居子。又號怡叟。
0705b14: 族姓吳。番陽人。父仲華為江州廣文師。生五歲俾從
0705b15: 州之報恩寺真牧純公受業。七歲得度。自幼識見超
0705b16: 穎迥異常兒。西土指空赴英宗召。憩報恩。見師異之。
0705b17: 授以毗尼。屬令參元叟。叟視師軒渠一笑。師罔措。遂
0705b18: 失展尼師壇。叟叱曰參堂去。一日叟見師問何處人。
0705b19: 師曰番陽。叟曰番陽湖闊多少。師展手作量勢。叟曰
0705b20: 不是不是。師曰合取臭口。遂命侍香。尋掌記室。叟嘗
0705b21: 謂眾曰仁書記虎而翼者也。後出世蘄之德章。遷越
0705b22: 之雲頂崇報吳之萬壽。師嘗室中拈木枕子問僧曰
0705b23: 者箇是什麼。僧曰也知和尚老婆心切。師擲枕于地。
0705b24: 僧擬議。師便喝出。示眾。幻軀將逼從心年。松下經行
0705c01: 石上眠。珍重北山龍象眾。普通年話幾時圓。上堂。疊
0705c02: 疊遠山青。迢迢江水綠。盡日小吳軒。倚闌看不足。驀
0705c03: 喚侍者收取拂子。便下座。上堂。禪性無生離生禪想。
0705c04: 禪性無住離住禪寂。五臺山上雲烝飯。佛殿前狗
0705c05: 尿天。剎竿頭上煎子。三箇猢猻夜簸錢。洪武初。上
0705c06: 以鬼神之事召師。師以佛旨撰書而對。上大悅。癸丑
0705c07: 蒲圻魏公觀為蘇郡守。見萬壽廢址戚然有意興復。
0705c08: 聞師寓虎丘。遣使致書幣。凡三往返而應。歲養閒
0705c09: 于松林蘭若。儕輩不敢名。咸稱松林和尚云。十五年
0705c10: 三月望示疾。十九日同參如愚仲訊候曰。師行矣。諸
0705c11: 子在旁。盍賜一言為末後訓乎。師曰。十方薄伽梵。一
0705c12: 路涅槃門。曰。與師締交五十秋矣。此別直詣淨土相
0705c13: 見。師厲聲曰。盡大千界是箇淨土。何處不相見。良久。
0705c14: 索筆書偈。泊然而逝。世壽七十四僧臘六十七。
0705c15: 明州瑞龍夢堂曇噩禪師慈溪王氏子。祖父皆名宦。
0705c16: 母周氏。師自幼有遠志。稍長博通經史。藻思濬發。年
0705c17: 二十三白母出家。往從雪庭于長蘆遂薙髮受。具戒
0705c18: 于昭慶。教相諸宗靡不研究。久之雪庭遷住靈隱。師
0705c19: 復往依。侍踰年雪庭示寂。寂照端禪師來補其處。一
0705c20: 見契即命掌內記。後出世慶元之保聖。遷慈谿之
0705c21: 開壽天台之國清。最後住象山之瑞龍。上堂。豎拂子。
0705c22: 只者箇在臨濟則大機大用卷舒擒縱殺活自由。在
0705c23: 雲門則孤危聳峻格外提持言前定奪。在曹洞則家
0705c24: 風綿密金鍼玉明投暗合。在溈仰則父慈子孝用
0706a01: 劍刃事施陷虎機。在法眼則箭鋒相拄心空法了情
0706a02: 盡見除。五家提唱雖則金聲玉振邁古超今。然而總
0706a03: 是門庭施設。直截一句不曾道著。且道作麼生是直
0706a04: 截一句。高聲曰看下。上堂。一二三四五六七。七六
0706a05: 五四三二一。黃河九曲出崑崙。摩訶般若波羅蜜。師
0706a06: 每誡諸徒曰。研究空宗。當外形骸忘寢食。以消累劫
0706a07: 宿習。然後心地光明耳。自是日惟一食。終夜凝坐達
0706a08: 旦。一日忽戒浴易衣。出器物分遺交友。集眾說偈曰。
0706a09: 吾有一物無背無面。要得分明涅槃後看。言畢危坐
0706a10: 而逝。世壽八十有九。門人智巖等茶毗之。塔于國清。
0706a11: 杭州徑山復原福報禪師台之寧海人。族姓方。母張
0706a12: 氏。出家杭之梁渚崇福。時石湖美公主淨慈。師往見。
0706a13: 湖器之。遂為祝髮受具戒。參徑山元叟。叟問近離甚
0706a14: 處。師曰淨慈。叟曰來作什麼。師曰久慕道風特來禮
0706a15: 拜。叟曰趙州見南泉作麼生。師曰頭頂天踏地。叟
0706a16: 曰見後如何。師曰饑來喫飯困來打眠。叟曰何處學
0706a17: 得者頭來。師曰今日親見和尚。叟頷之。出世慈谿
0706a18: 蘆山。次遷東山。再遷四明智門。洪武初驛召道行沙
0706a19: 門師赴京。館天界寺。屢入內庭。應對稱旨。留三年仍
0706a20: 賜還智門。後兩主徑山。上堂。舉一不得舉二。放過一
0706a21: 著落在第二。古人恁麼說話。正是抱贓叫屈。東山即
0706a22: 不然。舉二不得舉一。放過一著落在第七。到者裏更
0706a23: 須知有向上一路始得。如何是向上一路。良久曰。莫
0706a24: 戀寒巖異艸青。坐白雲宗不妙。上堂。一葉落。天下
0706b01: 秋。一塵起。大地收。誰謂北鬱單越不是南贍部洲。剛
0706b02: 自騎牛更覓牛。上堂。語是謗。默是誑。還有二俱不涉
0706b03: 者麼。拍禪。洎合停囚長智。上堂。一語一默一作一
0706b04: 止。何似水銀落地。僧問趙州曰乞師指示。州曰喫粥
0706b05: 也未。僧曰喫粥了也。州曰洗盂去。上堂。終日著衣
0706b06: 未嘗挂一縷絲。終日喫飯未嘗一粒米。似地擎山
0706b07: 不知山之孤峻。如石含玉不知玉之無瑕。不著佛求
0706b08: 不著法求不著僧求。拈拄杖。有時乘好月。特地過滄
0706b09: 洲。一日得疾甚。革侍者請偈。師叱曰吾世壽尚有三
0706b10: 年。已巳而果然。及化之日忽拍手曰。阿呵呵。大眾。是什
0706b11: 麼。看取竟。寂世壽八十四僧夏六十四。門人奉全身
0706b12: 瘞寂照之右岡。
0706b13: 杭州靈隱竹泉了幻法林禪師族姓黃。台之寧海人。
0706b14: 依法安太禪師出家。因看睦州語有省。白曰從
0706b15: 生至死只是者箇不繇別人也。往參元叟於中竺。叟
0706b16: 問何處來。師曰天台。叟曰曾見寒山拾得麼。師叉手
0706b17: 向前曰今日親見和尚。叟曰。脫空謾語漢。參堂去。尋
0706b18: 俾侍香復掌藏鑰。一日看經次。叟曰看經那。師曰是。
0706b19: 叟曰將甚麼看。師曰將眼看。叟豎起拳曰何不道將
0706b20: 者箇看。師曰放下拳頭將什麼看。叟微笑。東嶼住淨
0706b21: 慈招師分座。時竺原居浮山。得師提唱語稱譽不置。
0706b22: 尋美以偈。有五百眾中居上首。妙解堪作人天師之
0706b23: 句。師居淨慈蒙堂。不出戶者九年。行省左丞相脫歡
0706b24: 公請主萬壽。遷中竺。至佛殿曰。撥塵見佛。誰知佛亦
0706c01: 是塵。罕逢穿耳客。多見刻舟人。上堂。法是常法道是
0706c02: 常道。拶破面門。點即不到。雪一千七百人善知識。
0706c03: 朝夕只輥三箇木毬。趙州七百甲子老禪和。見人只
0706c04: 道喫茶去。中居常見。兄弟相訪只是敘通寒溫燒
0706c05: 香叉手。若是金毛師子子。三千里外定。至元四
0706c06: 年遷靈隱。上堂。舉僧問趙州萬法歸一一歸何處。州
0706c07: 曰我在青州做一領布衫重七斤。師曰。趙州雖則善
0706c08: 用太阿截斷者僧舌頭。未免自揚家醜。靈隱則不然。
0706c09: 忽有僧問萬法歸一一歸何處。只向他道今日熱如
0706c10: 昨日。上堂。古杭管內靈隱名山。肇建于東晉咸和年
0706c11: 間。慧理法師為第一祖。今日上元令節諸處放燈。知
0706c12: 事直歲各各照管風燭。便下座。為亡僧森監寺火。森
0706c13: 羅及萬象。一法之所印。即今為汝拈金剛圈。栗棘
0706c14: 蓬了也。喚什麼作一法。二由一有。一亦莫守。火裏烏
0706c15: 龜作師子吼。大龍翔席。星吉大夫遣幣聘師。辭不
0706c16: 赴。使者三往返。師避于會稽山中。行院知不可強。具
0706c17: 疏請師仍領靈隱。又三年退處了幻菴。至正十五年
0706c18: 春感微疾。二月二日集眾敘平生行本末。且誡之
0706c19: 曰。佛法下衰無甚于今。宜各努力。吾世緣止于斯矣。
0706c20: 索筆書偈曰。七十二年空釘橛。末後一句不說不
0706c21: 說。遂奄然而化。留龕十日顏色不變。葬全身於松源
0706c22: 塔西。其時塔前古桂當春吐華。清香滿路。見者歎異。
0706c23: 學士晉卿黃公銘其塔。
0706c24: 杭州徑山古鼎祖銘禪師四明奉化應氏子。受業金
0707a01: 。元叟住靈隱。師往參謁。一日入室叩黃龍見慈明
0707a02: 因緣。叟詰曰。只如趙州道臺山婆子被我勘破。慈明
0707a03: 笑曰是罵耶。你道二老漢用處是同是別。師曰一對
0707a04: 無孔鐵鎚。叟曰黃龍直下悟去又如何。師曰也是病
0707a05: 眼見空華。叟曰不是不是。師擬進語。叟便喝。師當下
0707a06: 廓然。命居記室。師愈自謙抑。年五十四始出世主隆
0707a07: 教。次寶陀。次中天竺。至正七年遷徑山。元帝錫號慧
0707a08: 性文敏宏覺普濟禪師。僧問祖意教意是同是別。師
0707a09: 曰破畚箕生苕帚。僧禮拜曰謝師指示。師曰。昨夜三
0707a10: 更失牛。天明起來失火。問如何是佛。師曰秤鎚
0707a11: 蘸酢。曰如何是向上事。師曰仰面不見天。曰。記得僧
0707a12: 問雲門如何是佛。門曰乾屎橛。又作麼生。師曰雲門
0707a13: 不是好心。僧曰乾屎橛與秤鎚蘸酢相去多少。師曰
0707a14: 鑊湯無冷處。僧擬進語。師便喝。上堂。將十方世界安
0707a15: 向諸人眼睫上。絲毫不動。把四大海水傾向諸人
0707a16: 跟底。涓滴不流。會醫還少病。知分不多愁。上堂。舉大
0707a17: 愚芝和尚示眾曰。大家相聚喫莖虀。若喚作一莖虀
0707a18: 入地獄如箭射。師曰。宗師為人如蠱毒之家。置毒於
0707a19: 飲食之中與人。未嘗不欲斷其命根。雖然是。冤對者
0707a20: 能有幾人。丞相康里公每詣師叩宗門玄旨。一日看
0707a21: 經次問師何不看經。師曰尋行數墨為看經耶。相無
0707a22: 語。師翻經曰老僧看經去也。相以手掩經曰請師為
0707a23: 說破。師曰伊尹周公是阿誰做。至正戊戌將遷寂。遺
0707a24: 書囑丞相外護。復書偈曰。生死純真。太純滿。七十
0707b01: 九年搖籃繩斷。擲筆而逝。茶毗舌根數珠皆不壞。舍
0707b02: 利無算。於徑山隆教寶陀分而塔焉。世壽七十九僧
0707b03: 臘五十五。有四會語錄暨外集行世。
0707b04: 明州天寧歸菴仲猷祖闡禪師族陳氏。鄞人也。從佛
0707b05: 智匡禪師剃染。參寂照于徑山得旨。出世蘆山。遷香
0707b06: 山。陞郡之天寧。上堂。若論第一句。三世諸佛道不得。
0707b07: 六代祖師道不得。天下老和尚道不得。山僧道不得。
0707b08: 大眾道不得。拈拄杖。拄杖子道得麼。道得也是第二
0707b09: 句。上堂。即心即佛。非心非佛。不是心不是佛。五臺山
0707b10: 上雲烝飯。佛殿前狗尿天。剎竿頭上煎鎚子。三箇
0707b11: 猢猻夜簸錢。元宵上堂。十五日已巳前頭尾黃金
0707b12: 蓮。十五日已巳後白牯狸奴成隊走。正當十五日。樓臺
0707b13: 上下火照火。車馬往來人看人。好大眾。且道好在什
0707b14: 麼處。眾眼難謾。便下座。
0707b15: 蘇州開元愚仲善如禪師吳江人。上堂。佛身充滿于
0707b16: 法界。普現一切生前。為甚麼滬瀆居民黃老之流
0707b17: 迎之。而風濤駭吐像即沉沒。吳縣朱膺東靈帛尼請
0707b18: 之。而靈相雙泛。試就提捧忽爾升舟。今山中所
0707b19: 奉維衛迦葉二石相是也。豈非隨緣赴感靡不周而
0707b20: 恒處此菩提座。然雖如是。若作恁麼會大蟲看水磨。
0707b21: 不作恁麼會真州望長蘆。恁麼不恁麼總拈。又作
0707b22: 麼生。清平世界不用言。師言不妄發。或求偈語。信
0707b23: 筆而書。示艸菴僧偈曰。國師萬代善知識。鴈宕艸菴
0707b24: 天下聞。得在其中居住者。生難遭想報深恩。度牒親
0707c01: 從天上降。得來何翅萬黃金。時中若不修僧行。孤負
0707c02: 皇王一片心。師年因法門從子瓛瑩中住萬壽。闢
0707c03: 一室延之養老。及相本空繼席。待之尤至。故得優游
0707c04: 以樂其道。嘗居葑門直指菴。人因稱之曰直指和尚。
0707c05: 將終呼諸子訣別。泊然而逝。
0707c06: 杭州上竺我菴本無法師黃嵒人。從淨慈方山落髮。
0707c07: 依寂照於中竺掌綱維。有舅氏教庠老成挽之更宗。
0707c08: 於是見湛堂于演福。研精教部。寂照惜其去。作偈寄
0707c09: 之曰。從教入禪今古有。從禪入教古今無。一心三觀
0707c10: 門雖別。水滿千江月自孤。後出世既為湛堂嗣。仍爇
0707c11: 一香報寂照。不以跡異而二其心。寂照示寂。時師住
0707c12: 四明延慶。遺書囑其力弘教乘宗趣。餘無他言。師於
0707c13: 祭筵拈香曰。妙喜五傳最光焰。寂照一代甘露門。等
0707c14: 閒觸著肝腦裂。冰霜忽作陽春溫。我思打失鼻孔日。
0707c15: 是何氣息今猶存。天風北來歲云暮。掣電討甚空中
0707c16: 痕。臨終無疾坐蛻。
0707c17: 蘇州萬壽佛初智淳禪師送忠侍者偈曰。鳥窠吹起
0707c18: 布毛。侍者當下悟去。一對無孔鐵鎚。賣弄鬼家活計。
0707c19: 若是靈利阿師。別有天然氣宇。恢張本地風光。顯出
0707c20: 衲僧巴鼻。以大千攝入毫端。將須彌納向芥子。直踏
0707c21: 毗盧頂上行。千手大悲攔不住。
0707c22: 江心萬禪師法嗣
0707c23: 報恩無方智普禪師桂陽人。族姓龍。住後上堂。六月
0707c24: 行人口吐。區區只為利名牽。爭如林下無心客。一
0708a01: 覺和衣到曉眠。拍禪。乾明不惜口業為你說破。臘
0708a02: 月三十日閻老子要問你索飯錢在。上堂。春色濃。春
0708a03: 日融。園林暖。野桃紅。昔日靈雲一見透脫色空。而今
0708a04: 諸人總見。因甚不悟。若也不悟。眼被色籠。擊拂子。錯
0708a05: 教人恨五更風。
0708a06: 南康府雲居小隱師大禪師嘗有示信禪人偈曰。信
0708a07: 是道元功德母。藥如有驗不消多。上人直下承當得。
0708a08: 佛祖安能柰爾何。
0708a09: 徑山禪師法嗣
0708a10: 金陵集慶笑隱大訢禪師九江義門陳氏子。從郡之
0708a11: 水陸院芟染。自幼開爽絕倫。初見一山萬。既而遣詣
0708a12: 百丈參晦機。機一見器重命掌記室。一日問曰。黃龍
0708a13: 既得旨於泐潭。領徒游方。及見慈明氣索汗下。過在
0708a14: 什麼處。師抗聲曰。千年桃核裏。覓甚舊時仁。又一日
0708a15: 室中侍立次。機舉百丈野狐話詰曰。不落因果便墮
0708a16: 野狐身。不昧因果便脫野狐身。且道利害在什麼處。
0708a17: 師擬答。機遽震威一喝。師當下渙然冰釋。因同參苦
0708a18: 問。師答頌曰。百丈野狐。野狐百丈。埋作一坑。伏惟尚
0708a19: 享。後出世湖之烏回。遷杭之報國中竺。天曆元年文
0708a20: 宗以潛邸為大龍翔集慶寺。玅簡名德開山。師首膺
0708a21: 其選。賜號廣智全悟大禪師。復驛召赴闕。見上奎章
0708a22: 閣。賜坐咨問法要。及順帝御極。待遇益隆。後以老病
0708a23: 求退。優詔不許。外臺護視使安居終老。上堂。安養
0708a24: 國中水鳥樹林悉皆念佛。知足天上樹相撐觸演說
0708b01: 苦空。豎拂子。山僧拂子穿汝諸人鼻孔。諸人向甚
0708b02: 處出氣。入新寺陞座。第一義諦明如杲日寬若太。
0708b03: 萬森然纖塵不立。明今舉古無非節外生枝。立主
0708b04: 立賓何異空釘橛。然聖旨建寺諸官臨筵。不可只
0708b05: 恁麼休去。還有共相激揚底麼。問答不錄。乃曰釋迦
0708b06: 世尊捨金輪而登佛位。今上皇帝從佛位而御金輪。
0708b07: 收攝三千剎海於一印中。具足八萬法門於一毫上。
0708b08: 如華嚴會上菩薩得無盡福德藏解脫門。於一器中
0708b09: 出生種種美味飲食。又於眾會仰觀空中而雨種種
0708b10: 珍寶。隨眾生心悉令滿足。然後得其寶者盡證法門。
0708b11: 食其味者咸成玅道。無一塵而不具足佛事。無一法
0708b12: 而不圓滿正宗。即今崇建寶坊闡揚法施。諸天音樂
0708b13: 不鼓自鳴。梵唄詠歌自然敷奏。十方菩薩咸集道場。
0708b14: 八部天龍同伸慶讚。還有不歷化城徑登寶所者麼。
0708b15: 擊拂子。四海已巳歸皇化裏。時清休唱太平歌。上堂。孤
0708b16: 頂上目視雲霄。無乃埋沒己已靈。十字街頭和泥合
0708b17: 水。且貴流通正眼。拈拄杖。釋迦已巳滅彌勒未生。正當
0708b18: 今日。千聖命脈列祖鉗鎚總在新報國手裏。拈起也
0708b19: 七穿八穴。頭頭現無邊玅身。放下也鑑地輝天。處處
0708b20: 彰寶王剎海。說甚麼谿山各異雲月是同。至化無為
0708b21: 功不宰。蕩然一片古皇風。復舉誌公令人傳語思大
0708b22: 和尚曰。何不下山教化眾生去。一向目視雲漢作什
0708b23: 麼。思大曰。三世諸佛被我一口吞盡。何處更有眾生
0708b24: 可度。師曰。思大和尚被誌公一拶。直得倒退三千。進
0708c01: 退兩序上堂。心空及第。選佛何必。選官荷負叢林。為
0708c02: 眾一似為己已。報國為法擇人。量材授職。如樂奏九成
0708c03: 左右進退無不合度。只如一喝分賓主。照用一時行。
0708c04: 諸人作麼生甄別。喝一喝。九萬里鵬纔奮迅。三千年
0708c05: 便翱翔。上堂。言發非聲色前不物。著甚來由。聲色
0708c06: 裏睡眠。聲色裏坐臥。較些子。所以道即此見聞非
0708c07: 見聞。無餘聲色可呈君。箇中若了全無事。體用何妨
0708c08: 分不分。驀拈拄杖。水流黃葉來何處。牛帶寒鴉過別
0708c09: 村。卓拄杖。上堂。舉黃龍南禪師室中垂語曰。我手何
0708c10: 似佛手。我何似驢。人人有箇生緣。那箇是上座
0708c11: 生緣。師曰。黃龍三關如商君立法。法雖立而廢先王
0708c12: 之道。故當時出其門者甚多。得其傳者益寡。使其恪
0708c13: 守慈明家法。子孫未致斷絕。僧侍立次。師展兩手曰
0708c14: 八字打開了也。為什麼不肯承當。僧曰休來鈍置。師
0708c15: 曰許多時沒一點氣息。便打。一日謂眾曰。青州布衫
0708c16: 重七斤。古人已巳道過了也。畢竟萬法歸一一歸何處。
0708c17: 一僧出曰東廊頭西廊下。師曰什麼處見趙州。僧擬
0708c18: 議。師曰棒上不成龍。僧參。師曰。豎拂拈槌古人榜樣。
0708c19: 擎叉舞劍列祖條章。衲僧門下合作麼生。僧珍重便
0708c20: 行。師曰不消一劄。師一日問僧甚處來。僧曰遊山來。
0708c21: 師曰笠子下拶破洛浦參底作麼生。僧曰未入門
0708c22: 時已巳呈似和尚了也。師曰即今為什麼不拈出。僧擬
0708c23: 議。師便打。至正四年甲申五月示微疾。作手書別交
0708c24: 游。囑其徒以兩朝所賜金幣作萬佛閣上報國恩。二
0709a01: 十二日書偈趺坐而寂。其年秋八月十有六日葬于
0709a02: 石頭城塔院之後岡。壽六十一臘四十六。黃文獻公
0709a03: 溍撰銘。虞文靖公集著行道紀。洪武甲寅遷葬于
0709a04: 撥雲山與康僧會古塔相鄰。所著有禪林清規及四
0709a05: 會語錄蒲室集行世。
0709a06: 嘉興府祥符梅屋念常禪師俗姓黃。華亭人。父文祐。
0709a07: 母楊氏乞嗣大悲像。一夕夢老僧託宿因而有娠。至
0709a08: 元壬午三月十二日誕生。是夜神光燭室異香襲人。
0709a09: 師幼喜孤坐。年十二依平江圓明院體志出家。十四
0709a10: 薙髮受具。至大戊申佛智晦機自江西百丈遷杭之
0709a11: 淨慈。師往參承。值佛智上堂舉太原孚上座聞角聲
0709a12: 悟道因緣頌曰。琴生入滄海。太史遊名山。從此楊州
0709a13: 城外路。令嚴不許早開關。師於言下豁然有省。投丈
0709a14: 室呈所解。佛智頷之俾掌記室。迨智遷徑山。師職後
0709a15: 版表率一眾。丙辰奉朝廷遴選出世祥符。所著有佛
0709a16: 祖通載二十二卷。
0709a17: 明州雪竇石室祖瑛禪師吳江陳氏子。髫年出家於
0709a18: 普向寺。年十五祝髮受具戒即杖遊方。初從谷
0709a19: 陵于仰山。聞徑山晦機道望。亟往投之。一見契合遂
0709a20: 留掌記。後出世明之隆教。遷杭之萬壽明之雪竇育
0709a21: 王。有謝天童平石砥問疾偈曰。是身無我病根深。慚
0709a22: 愧文殊遠訪臨。自有巖華談不二。青燈相對笑吟吟。
0709a23: 法身在一切處。飯空得自由。太白鄮煙雨
0709a24: 裏。與來往亦風流。年得痿痺疾。造一龕曰木裰。
0709b01: 日坐其中不涉世事。至正癸未三月見一衰衣婦人
0709b02: 扣頭請師應身為國王。師曰吾不願生天王家。逾十
0709b03: 七日趺坐而化。臨終偈曰。五十三年弄巧成拙。踏破
0709b04: 空赤行。萬象森羅笑不輟。
0709b05: 杭州中竺一關正逵禪師番陽人。族方氏。參晦機于
0709b06: 淨慈。機問甚處人。師曰番陽。機曰番陽湖水深多少。
0709b07: 師曰瞪目不見底。機曰恁麼則浸爛衲僧鼻孔也。師
0709b08: 曰終不借和尚鼻孔出氣。機曰畢竟借誰鼻孔出氣。
0709b09: 師曰恭惟和尚萬福。機肯之命充侍者。逾二年參中
0709b10: 于天目。復謁徑山元叟命掌記。笑隱主中竺俾師
0709b11: 分座。出世金陵崇因。帝師授以佛日普照之號。遷鳳
0709b12: 山資福。陞主報國。再遷中竺。示眾曰。心不是佛。智不
0709b13: 是道。一念涉思惟。全身入荒艸。所以道目前無法。意
0709b14: 在目前。不是目前法。非耳目之所到。古今天地。古今
0709b15: 日月。古今山河。古今人倫。頭頭顯露物物全彰。不從
0709b16: 千聖借。不向萬機求。內外絕承當。古今無處所。恁麼
0709b17: 解會猶是錯認驢鞍轎作阿爺下頷。雖然。既是泗洲
0709b18: 大聖。因甚在揚州出現。良久曰。參。後示寂。世壽五十
0709b19: 七僧臘四十四。
0709b20: 明州佛巖仲方天倫禪師象山張氏子。幼而岐嶷。投
0709b21: 廣德天寧竺源剃落。源曰。汝志宏遠堪任大法。無為
0709b22: 我滯。遂往見虎丘東州永。偶過旃檀林同一僧看傳
0709b23: 燈錄。謂師曰千七百則公案渾如生銕鎖子一般。只
0709b24: 要鎖匙入手。師言下點首默契。乃參晦機於淨慈。纔
0709c01: 人門。機曰。湖山靄靄。湖水漾漾。浸爛你鼻孔。塞破你
0709c02: 眼睛。因甚不知。師曰通身無影象步步絕形蹤。機曰
0709c03: 未在更道。師拂袖便出。機俾居侍司復掌藏鑰。師憚
0709c04: 其繁嘆曰。世降道衰人根浮薄。宿師碩德具大知見。
0709c05: 猶不為學者信服。無他。表裏不純故也。自是必欲
0709c06: 剷蹤削蹟。聞吳興桃華塢僻邃乃往縛茆。一日灌園
0709c07: 次。忽四山雲暝驟雨疾風摧折林木霹靂一聲。中
0709c08: 疑礙頓釋。乃曰大奇大奇也大奇。掇轉空顛倒騎。
0709c09: 蟭螟吞五須彌。曩於南屏室中屢叩。老和尚終不
0709c10: 肯為我說。使當時說破安有今日耶。泰定丁卯出主
0709c11: 廣德東泉。遷明之佛巖。笑隱居龍翔招師分座說法。
0709c12: 南臺治書吐魯公數來問道。與師泛論契合。舉師主
0709c13: 保寧。僧參。師曰好箇師僧恁麼行。僧曰撥艸瞻風
0709c14: 豈圖別事。師曰喫得棒也未。僧擬議。師便喝。問如何
0709c15: 是和尚家風。師曰誰人看不見。問如何是一相三昧。
0709c16: 師曰青黃赤白。問如何是鳳臺境。師曰鳳臺有什麼
0709c17: 境。上堂。初三十一。中九下七。七九六十三。九九八十
0709c18: 一。朝往西天暮歸唐土。一馬生三寅。石牛欄古路。臘
0709c19: 八上堂。昨夜明星悟道。後園風打籬笆倒。曉來無
0709c20: 蹟可追尋。雪山依舊生青艸。上堂。言無展事。語不投
0709c21: 機。承言者喪。滯句者迷。與麼也不得。不與麼也不得。
0709c22: 與麼不與麼總不得。你有拄杖子我與你拄杖子。你
0709c23: 無拄杖子我奪你拄杖子。上堂。舉雲門因僧問久
0709c24: 雨不晴時如何。門曰劄。師曰。雲門一劄。猿啼巴峽。熊
0710a01: 耳高。石頭路滑。師年卜築於鳳臺之西曰新菴。
0710a02: 將終謂淨覺曇曰。欲以後事相浼。今日何日。覺曰二
0710a03: 十九日。師曰。月窮日不宜去。明日五月一吾行矣。至
0710a04: 期召門人付囑。舉手作別。端坐而逝。壽六十六臘五
0710a05: 十一。
0710a06: 越州天衣業海子清禪師上堂。三歲孩兒抱華鼓。八
0710a07: 十翁翁輥繡毬。嬌羞老醜都呈露。直得諸人笑不休。
0710a08: 山僧昔在南屏山下糞掃堆頭拾得一領破襴衫子。
0710a09: 抖擻將呈天目不為顧采釆。又過崇德撞著惡辣漢。被
0710a10: 渠撦破七孔八穿。收拾歸南屏深藏四十餘年。不將
0710a11: 輕與外人。無端今日來天衣。比看破舊相似顏色一
0710a12: 般。著來嫌袖大。起舞覺天寬。直得十齊起舞。雙
0710a13: 共鳴湍。盡看當場。鮑老不知。笑倒傍觀。遂大笑拈拄
0710a14: 杖畫一畫。更把一枝無孔笛。等閒吹出萬年歡。復舉
0710a15: 三聖逢人則出話。師曰。二大老竊得臨濟些子家私。
0710a16: 各自賣弄。檢點將來。好與一坑埋。同參至上堂。颯
0710a17: 颯風景。同人訪寂寥。茶山下水。燒鼎洞中樵。慈
0710a18: 祖將常住物作自己已人情。天衣則不然。供佛嬾拈華。
0710a19: 延賓不茶。莫嫌無禮數。冷淡是僧家。師之出世天衣。年已巳八十
0710a20: 六矣。有季潭泐公疏曰。大鵬舉翮便高。蟠桃開華何晚。又曰。宜兜率見素翁而下拜。如西伯得呂望而載歸。大
0710a21: 抵不苟時名。亦神鼎諲公之流亞也
0710a22: 徑山高禪師法嗣
0710a23: 杭州中竺一溪自如禪師閩人。元兵下南江。師年少
0710a24: 遭遊卒挾至臨安遺之而去。富民胡氏收養之令伴
0710b01: 子讀。師隅立默識無所失。胡氏因子之既長俾師
0710b02: 里中無相寺為僧。參雲于徑山得旨。初住萬壽。天
0710b03: 曆初中竺笑隱訢奉詔開山龍翔。因舉代住者三人。
0710b04: 御筆點師名。宣政院具疏請師居焉。有大家黃氏者
0710b05: 重師道行嘗供伊蒲塞饌。一日請歸其家進供愈勤
0710b06: 乃開私帑所藏金玉示師。師怫然歸。語徒眾曰。彼黃
0710b07: 氏以帑中寶示我。將欲誘我死。去為其子耶。出家兒
0710b08: 視金玉當如瓦礫。古來墮此轍者頗多。非但為其子。
0710b09: 為其牛馬者有之。遂與黃氏絕。後遷化茶毗靈異頗
0710b10: 多。
0710b11: 江州東林古智禪師都昌人。族巢氏。初住興國興
0710b12: 聖。遷東林。上堂。過去諸佛已巳說。未來諸佛當說。現在
0710b13: 諸佛今說。且道畢竟說箇甚麼。卓拄杖下座。上堂。明
0710b14: 來暗謝。智起惑亡。黑牛臥死水。癩馬繫枯樁。何似東
0710b15: 村黑王老黃昏伸睡。一覺到天光。山僧與麼道。切
0710b16: 忌錯承當。上堂。盡令提綱聖凡罔測。放開道普請
0710b17: 同參。熏風自南來。殿閣生微。上堂。諸禪德。祖師道
0710b18: 圓同太無欠無餘。三條椽下七尺單前。切忌依他
0710b19: 作解。莫有向天外出頭底麼。乃曰。巡堂喫茶。禮暹道
0710b20: 者塔偈曰。髑髏元自有靈光。雪竇何曾抖尿腸。截斷
0710b21: 婆婆三寸舌。至今雙劍倚天長。送萬禪人參徑山
0710b22: 谷和尚偈曰。萬轍千途同一車。參方眼正不曾差。一
0710b23: 千七百人中主。元是仰山小釋迦。
0710b24: 明州天童怪石奇禪師普說。其略曰。參禪本無難易。
0710c01: 只要具大信根有決烈志。萬機休罷千聖不。坐斷
0710c02: 諸緣不存一法。如太空了無朕。如須彌盧屹然
0710c03: 不動。無上真乘方可希冀。又曰。此事如人饑渴相似。
0710c04: 說飲說食豈能救療。直須自飲水自喫飯方有實
0710c05: 處。又曰。因舉從上先德痛切為人語要開示。倘能向
0710c06: 者裏心。不即法相不離法相。一聞頓悟。便是涅
0710c07: 槃會上廣屠兒放下屠刀立地成佛底時節。是即
0710c08: 是。不得恁麼會。言多去道轉遠。且截斷葛藤。喝一喝
0710c09: 下座。
0710c10: 杭州徑山本源善達禪師仙居柴氏子。早年同及菴
0710c11: 信行誓不歷職。初見雪巖於仰山。尋還浙西參徑
0710c12: 山雲入室有省。印可之。適慧雲席命師補處。
0710c13: 後遷保寧淨慈徑山皆有成績可紀。師居常不設臥
0710c14: 榻。夜則焚香然燭端坐達旦。率以為常。又體所稟與
0710c15: 人異。遇嚴寒則衣絺綌。大熱則衣繒絮。以資建
0710c16: 大圓院於東路半山接待雲侶。一日自知時至。會眾
0710c17: 敘平生行事畢。須臾端坐而寂。
0710c18: 龍巖真首座諸方屢聘。高臥不起。嘗作樂閒歌曰。即
0710c19: 心是佛。無心是道。萬事但隨緣。自覺身心好。院子從
0710c20: 來不要住。便是佛也不要做。律亦不曾持。戒亦不曾
0710c21: 破。放行把住總由人。執法修行驢拽磨。要行便行要
0710c22: 坐便坐。也不精進也不懶惰。一卷三字經。逐日為工
0710c23: 課。有時深深海底行。有時高高山頂臥。幾生修得做
0710c24: 閒人。肯為名被羈鎖。我不輕汝等。從他當面唾。百
0711a01: 年能得幾光陰。何必強分人與我。貧也不須憂。富也
0711a02: 休莊大。閻王相請無親。盡付一堆紅焰火。自家作
0711a03: 得主宰。終不隨風倒柁。補破遮寒暖即休。淡飯麤茶
0711a04: 隨分過。我作樂閒歌。自歌還自和。不是閒人不肯閒。
0711a05: 世上閒人能幾箇。
0711a06: 何山明禪師法嗣
0711a07: 明州恭都寺者廉介自持。日誦法華。因聆銕鏡上堂
0711a08: 語遂得心要。嘗夜坐有偈曰。點盡山一盞油。地爐
0711a09: 無火冷啾啾。話頭留向明朝舉。道者敲鐘又上樓。銕
0711a10: 鏡因陞堂特稱賞之。臨終無疾更衣坐逝。闍維舌根
0711a11: 不壞。
0711a12: 天童鑒禪師法嗣
0711a13: 明州雪竇竺田汝霖禪師昌國王氏子。從梅福公
0711a14: 祝髮受具。聞天童止泓道化往參。命為侍者。一日室
0711a15: 中舉趙州狗子無佛性話。師豁然有省。已巳而見悅堂
0711a16: 誾於靈隱。堂器之命典記室。會其受業師祖方巖會
0711a17: 禪師赴隆興上藍。師侍行。因游百丈謁晦機。遂命分
0711a18: 座。出世明之雪竇。主萬壽僅一載。示微疾更衣書
0711a19: 偈訣眾而逝。時至元五年五月廿五日也。茶毗設利
0711a20: 五色如菽粟者不可勝數。壽六十六臘五十。
0711a21: 湖州道場玉溪思禪師象山張氏子。首參雲于
0711a22: 徑山。次謁止泓于天童。泓問近自何來。師曰徑山。泓
0711a23: 曰未離徑山一句作麼生道。師曰平如鏡面險似懸
0711a24: 崖。泓曰昨夜山前因甚虎大蟲。師擬進語。泓即掌
0711b01: 之。師忽有省。一日侍次泓舉世尊因外道問。不問有
0711b02: 言不問無言。世尊良久。意旨如何。師叉手進前。泓曰。
0711b03: 外道讚歎曰。世尊大慈。開我迷雲令我得入。又作麼
0711b04: 生。師曰君子愛財取之有道。泓喜其類己已。令典藏。大
0711b05: 德四年出世郡之吉祥。遷金文大梅保福。帝師賜佛
0711b06: 心明妙之號。至順三年廣教府聘主雙林。元統二年
0711b07: 行省選住道場。示眾。此事如銕壁銀山如大火聚。湊
0711b08: 泊不得。回避不得。你輩合作麼生。直饒不點地。別
0711b09: 有通霄活路。也是不快漆桶。上堂。依經解義三世佛
0711b10: 冤。離經一字即同魔說。拈拄杖卓一下。六月不熱五
0711b11: 穀不結。至元三年四月示微疾。至二十八日書偈而
0711b12: 逝。
0711b13: 靈隱誾禪師法嗣
0711b14: 杭州徑山月江宗淨禪師金華倪氏子。自幼聰慧絕
0711b15: 倫。年十七從正覺院文譯受業。因誦楞嚴如人以手
0711b16: 指月是人因指應當見月。豁然開悟。遂謁悅堂問黃
0711b17: 檗打臨濟你作麼生會。師曰按牛頭喫艸。堂奇之命
0711b18: 維那職。後出世徑山。玄風遠播。歲退居東堂。示眾
0711b19: 曰。坐斷陵霄已巳十年。匡宗論道只隨緣。於今休去便
0711b20: 休去。嘯月吟風樂自然。元統壬戌十月三日示微疾。
0711b21: 當午集眾說偈曰。祖師門下客。開口論無生。老我百
0711b22: 不會。日午打三更。語畢端坐而逝。壽六十七。全身塔
0711b23: 於圓照菴。
0711b24: 江州東林無外宗廓禪師南昌人。魏姓。久依悅堂。一
0711c01: 日室中舉溪聲盡是廣長舌因緣。機契遂授記。出
0711c02: 世雲居。遷東林。送僧之東吳偈曰。佛是西天老比
0711c03: 丘。何緣臥倒在蘇州。憑君此去輕扶起。問取二千年
0711c04: 話頭。臨終集眾說偈曰。吾年七十一世緣今已巳畢。挨
0711c05: 倒五須彌。夜半日頭出。語畢而逝。
0711c06: 中竺有禪師法嗣
0711c07: 嘉興府石門真覺元翁信禪師真覺開山上堂。向上
0711c08: 一機。末後一訣。佛祖不傳。千聖結舌。莫有轉身吐氣
0711c09: 者麼。出來通箇消息看。僧問。斧開山從古有。師今
0711c10: 新啟石門關。借路經過。不妨一問。師曰公驗快將來。
0711c11: 僧曰如何是關中主。師曰。鏌橫在手。未肯斬癡頑。
0711c12: 僧擬議。師便喝。僧禮拜。師曰癡頑漢。乃曰。滿目溪山
0711c13: 絕點埃。無邊剎海自周圍。毗盧樓閣重重現。誰門
0711c14: 門有善財。卓拄杖。石門關啟。真覺場開。一任南來與
0711c15: 北來。小參。建法幢。立宗旨。明明佛曹溪是。大眾。建
0711c16: 法幢則固然。如何是立宗旨。莫是三轉五轉豎拳下
0711c17: 喝麼。莫是默然據座拂袖便行麼。莫是語言文字確
0711c18: 古論今麼。莫是頭土面長坐不臥麼。切須仔細。若
0711c19: 是正眼不明盡墮偏邪執滯。所以道醍醐上味為世
0711c20: 所珍。遇斯等人翻成毒藥。據我祖師門下。盡十方世
0711c21: 界是箇無縫銕壁。達磨不識。盡十方世界是箇無孔
0711c22: 銕鎚。迦葉不知。無汝擬議處。無汝承當處。旋天轉地
0711c23: 換斗移星。雙放雙收透頂透底。還會麼。龍袖拂開全
0711c24: 體現。象王行處絕狐蹤。
0712a01: 風旛中禪師法嗣
0712a02: 呂銕船居士母秦國夫人。夢公安二聖住持福嵒佑
0712a03: 禪師至舍而生。弱冠時參空山。一日山問曰曾見趙
0712a04: 州麼。士厲聲曰無。山休去。每稱於人曰再來人也。士
0712a05: 嘗任江淮都總。管於蘇之嘉定。建永壽寺以延雲水。
0712a06: 賡和永明壽禪師山居詩及他偈言。皆超倫邁俗。達
0712a07: 磨忌拈香曰。西來不稱梁王旨。西去空一隻履。若
0712a08: 言妙用與神通。真正衲僧誰數你。九年面壁尋出場。
0712a09: 接得一人又無臂。衣盂連累到盧能。從此葛藤生不
0712a10: 已巳。罪過有彌天。源流無滴水。今朝七百八十六年逢
0712a11: 忌辰。那箇兒孫不痛徹骨髓。一爐香篆一甌茶。報恩
0712a12: 是孤恩底。欲把拳頭舉似伊。憐渠已巳沒當門齒。
0712a13: 華藏見禪師法嗣
0712a14: 蘇州陽山金芝嶺銕念菴主示眾。靈山付囑。天下
0712a15: 葛藤樁。少室單傳。諸方是非窟。安心懺罪。破漆桶又
0712a16: 要重光。付法傳衣。滯行貨徒勞索價。臨濟棒頭開正
0712a17: 眼。拳下示生涯。曹洞錦帳繡鴛鴦。行人難得見。雲門
0712a18: 三句可辨。一鏃遼空。法眼大地山河俱為妙用。溈仰
0712a19: 團無縫罅。壁立絕中邊。看來世界清平。何用強生
0712a20: 節目。金芝今日為諸人斷者公案去也。看看。以拄杖
0712a21: 畫一畫。四海浪平龍睡穩。九天雲淨飛高。復舉三
0712a22: 聖道我逢人則出出則不為人。興化道我逢人則不
0712a23: 出出則便為人。頌曰。誰謂家風分兩邊。一條拄杖兩
0712a24: 人牽。休觀千嶂陵雲勢。好看銀河落九天。頌舍利弗
0712b01: 入城月上女出城話曰。出城入郭兩相逢。來去誰云
0712b02: 路不同。回首涅槃臺上望。九州四海一家風。
0712b03: 皖山凝禪師法嗣
0712b04: 松江府澱山蒙山德異禪師高安盧氏子。初參承天
0712b05: 孤蟾命看趙州無字話。一日蟾問亡僧遷化向甚處
0712b06: 去。師罔措。悱發參究。因首座入堂墜香盒作聲。豁然
0712b07: 有省。述偈曰。沒興路途窮。踏翻波是水。超老趙州。
0712b08: 面目只如此。尋謁雪巖退耕舟諸大老。舟問不是
0712b09: 心不是佛不是物是什麼。師曰所供是詣實。又問
0712b10: 南泉斬貓意旨如何。師曰剖腹傾心。舟曰趙州戴艸
0712b11: 鞋出去又作麼生。師曰手俱露。一日室中舟問雪
0712b12: 覆千山為甚麼孤不白。師曰別是一乾坤。舟大稱
0712b13: 賞。勸謁皖山。山問。光明寂照河沙。豈不是張拙秀
0712b14: 才語。師擬答。山震威一喝。師當下釋然。一日山舉臥
0712b15: 雲深處不朝天因甚到者裏。師曰有道則見。山深
0712b16: 肯之。承天覺菴處以第一座。後隱居蓮湖橋休休菴。
0712b17: 出世澱山。僧問保壽開堂三聖推出一僧意旨如何。
0712b18: 師曰兩彩一賽。曰保壽便打又作麼生。師曰為人須
0712b19: 為徹。曰。三聖道恁麼為人非但瞎者僧眼。瞎鎮
0712b20: 州一城人眼去在。是肯他不肯他。師曰。兜率陀天一
0712b21: 晝夜。人間四百年。上堂。昨日十四。今日十五。靈利衲
0712b22: 僧吞佛祖。從教謝三郎月下自搖艣。阿呵呵。莫莽
0712b23: 鹵。甜瓜徹蒂甜。苦瓠連根苦。示眾。蘇州有。常州有。八
0712b24: 角磨盤空裏走。日面佛。月面佛。覿面和盤都托出。便
0712c01: 與麼掀倒禪拂袖散去。法門幸甚。或有猶豫之者。
0712c02: 只得把手牽汝歸家。聞聲悟道。見色明心。豎拂子曰。
0712c03: 見麼。見底是色。那箇是心。喝一喝曰。聞麼。聞底是聲。
0712c04: 那箇是道。直下正眼豁開方得入門。猶是脫白沙彌。
0712c05: 要與衲僧齊驅駕。更進竿頭一步。
0712c06: 金牛真禪師法嗣
0712c07: 舒州太湖普明無用寬禪師結夏上堂。諸方結制有
0712c08: 甚巴鼻。太湖梁山冷冰冰地。二百箇銕銅頭無用
0712c09: 分作兩處。提起放下吞聲飲氣。擬議之間頂門著地。
0712c10: 卓拄杖下座。佛成道日上堂。六年雪山錯。忽見明星
0712c11: 錯。走下山來錯錯錯。假使九州之銕。也難鑄此一錯。
0712c12: 卓拄杖。大地含靈同成正覺。中和尚至上堂。明明
0712c13: 百艸頭。明明祖師意。天目山古佛輝天并鑒地。虎
0712c14: 大蟲。蛇吞鼻。擲拄杖曰。直下來也急著眼。大眾。
0712c15: 懷香拜請幻住大和尚慈悲開示。便下座。
0712c16: 真翁圓禪師法嗣
0712c17: 無為州天寧無能教禪師於門首懸一牌云謹防惡
0712c18: 犬。竺源盛參。纔跨門便曰。老和尚為我趕狗。師便入
0712c19: 去。智首座出迎同坐。須臾師從面前過。智起白曰此
0712c20: 上人得得來見和尚。師曰已巳相見了也。已巳而師訶蒙
0712c21: 山不合引兄弟禮懺施食。源曰。實際理地不受一塵。
0712c22: 佛事門中不捨一法。師曰。不然我宗門中合提何事。
0712c23: 如何是佛。麻三斤。如何是佛。乾屎橛。當提此事始得。
0712c24: 源曰蒙山和尚嘗問學者曰。栽松道者不具二緣而
0713a01: 生。達磨大師葬熊耳後隻履西歸。為復是神通妙用
0713a02: 是法爾如然。師曰為是他不會。我道莫作禪會得麼。
0713a03: 源當下如夢忽醒。
0713a04: 慶壽璋禪師法嗣
0713a05: 北京大慶壽海雲印簡禪師寧遠宋氏子。生而神悟。
0713a06: 七歲父授以孝經開宗明義章。師曰開者何宗明者
0713a07: 何義。父驚異。於是俾從中觀沼禪師受業。年十一納
0713a08: 具戒。十二沼聽參問。一日侍沼行。沼曰法燈禪師道。
0713a09: 看他家事忙且道承誰力。汝作麼生會。師將沼手一
0713a10: 掣。沼曰者野狐精。師喏喏。沼曰更須別參始得。年十
0713a11: 八元兵破寧遠四眾逃散。師侍沼如故。沼曰吾迫桑
0713a12: 榆。汝方富有春秋。何當玉石俱焚。宜自遠遁。師泣曰
0713a13: 因果無差死生有命。安可離師苟免乎。沼察其誠。囑
0713a14: 曰子向去朔漠有大因緣。吾將與子北渡。後遇元帥
0713a15: 史天澤載于黃犢車。經年至赤城。庚辰五月沼將遷
0713a16: 寂。書偈曰。七十三年如掣電。臨行為君通一。泥牛
0713a17: 飛過海東來。天上人間尋不見。無疾而逝。闍維收頂
0713a18: 骨舍利供養。師為乞食造塔。一夕聞空中呼師名。師
0713a19: 瞥然有省。復聞人告曰。大事將成毋滯于此。黎明遂
0713a20: 杖之燕。過松舖值雨宿崖下。因擊火大悟曰。今日
0713a21: 始知眉橫鼻直。信道天下老和尚不寐語。明日至景
0713a22: 州見本無玄。玄問從何所來。師曰雲收幽谷。玄曰何
0713a23: 處去。師曰月照長松。玄曰孟八郎漢便恁麼去也。師
0713a24: 諾諾趨出。初沼臨終。師問某甲當依何人了此大事。
0713b01: 沼曰賀八十去。迨入燕至大慶壽寺。乃省前讖。於是
0713b02: 謁璋。璋先一夕夢異僧杖徑趨方丈踞座。天明璋
0713b03: 謂知客曰。今日但有旦過。當令來見老僧。及師至。
0713b04: 璋笑曰此夜來所夢者。師問不來而來作麼生相見。
0713b05: 璋曰參須實參悟須實悟。莫打野。師曰某甲因擊
0713b06: 火迸散乃知眉橫鼻直。璋曰吾此處別。師曰如何表
0713b07: 信。璋曰。牙是一口骨。耳是兩片皮。師曰將謂別有。璋
0713b08: 曰錯。師喝曰艸賊大敗。璋休去。次日璋舉臨濟兩堂
0713b09: 首座齊下喝。僧問還有賓主也無。濟曰賓主歷然。汝
0713b10: 作麼生會。師曰。打破秦時鏡。磨尖上古錐。龍飛霄漢
0713b11: 外。何勞更下槌。璋曰途路之樂終未到家。師曰。精靈
0713b12: 千載野狐魅。看破如今不值錢。璋曰如是如是。師拂
0713b13: 袖便出。遂命掌記。一日璋謂師曰。汝今已到大安樂
0713b14: 田地。宜善護持。吾有如來正法眼藏涅槃玅心密付
0713b15: 於汝。毋令湮沒。師掩耳而出。師住後。孔子之後元措
0713b16: 者渡河謁師請復曲阜廟祀。師為言于忽都護曰。孔
0713b17: 子以大中至正之道。三綱五常之禮。正心誠意之本
0713b18: 教人。自孔子至今襲封五十一代。繼承祀事未嘗有
0713b19: 缺。忽都護遂奏命復襲封爵。師兩主慶壽。年五十六
0713b20: 忽患風痺。丁巳閏四月一日集眾說偈畢遂泊然而
0713b21: 逝。茶毗獲舍利無算。諡佛日圓明大師。
0713b22: 
0713b23: 續燈存卷第五
