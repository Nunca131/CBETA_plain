0463c01: 
0463c02: 諸法集要經卷第二
0463c03: 
0463c04: 觀無畏尊者集
0463c05: 西天譯經三藏朝散大夫
0463c06: 試鴻臚卿宣梵大師賜紫
0463c07: 沙門臣日稱等奉　詔譯
0463c08: 無常品第五之餘
0463c09: 爾時諸天人著樂生喜悅
0463c10: 過彼時分已各懷於憂惱
0463c11: 如樹當滋榮密葉而彌布
0463c12: 過彼時分已悉見其衰落
0463c13: 輪迴如彼樹諸天則為葉
0463c14: 由著欲樂故為無常散壞
0463c15: 又如雨際時於空而遍灑
0463c16: 下已不復轉彼樂亦如是
0463c17: 如響騰於外由風而發起
0463c18: 虛假本來無彼樂亦如是
0463c19: 又如投火炬則焚彼乾薪
0463c20: 死火極熾然燒諸著樂者
0463c21: 無量百千生於輪迴往返
0463c22: 為貪癡所迷而不生出離
0463c23: 於多種欲樂縱逸而受用
0463c24: 為諸苦所因滅已自當受
0463c25: 謂彼生老死及愛別離苦
0463c26: 如是於自他各各無能免
0463c27: 見一天墮落何不生驚怖
0463c28: 若無善方便我亦當如彼
0463c29: 知已勤修作常念於無常
0464a01: 是人命欲終即無諸痛苦
0464a02: 彼親眷朋屬相對懷悲感
0464a03: 當其大怖時憂苦無能代
0464a04: 住壽者當殞未墮者終沒
0464a05: 是死力堅強貴賤皆勾攝
0464a06: 若天善決了則不生放逸
0464a07: 積集彼善根而斷於諸惑
0464a08: 聚者散之本少即老歸趣
0464a09: 命為死所侵各依之而住
0464a10: 是無常劫火能爇於須彌
0464a11: 況復諸天人類芭蕉聚沫
0464a12: 當知有為法自性非安住
0464a13: 若常若快樂何有於少分
0464a14: 世間諸眾生皆知死非遠
0464a15: 無方便免脫不起對治道
0464a16: 謂自他形色何能得久住
0464a17: 癡暗無覺知快樂亦如此
0464a18: 一切諸有情不修淨善業
0464a19: 皆為生死輪分裂而破壞
0464a20: 具百千種類剎那皆喪滅
0464a21: 當知有生者咸為死所伏
0464a22: 若人意思惟常樂行放逸
0464a23: 匱乏無樂因徒為焰摩攝
0464a24: 恃形色勇健著樂即散失
0464a25: 大力焰摩羅是人樂親近
0464a26: 若近焰摩羅為最極鄙劣
0464a27: 快樂與壽命速疾皆消殄
0464a28: 若天著欲樂長時廢善因
0464a29: 盲瞑無覺知彼為欲欺誑
0464b01: 無威德光明根昧心散亂
0464b02: 從彼夜摩天隨業而墮落
0464b03: 快樂暫時住衰老常切身
0464b04: 若生染著心彼無目無智
0464b05: 於上妙快樂受用無厭捨
0464b06: 不覺剎那間死怖忽來至
0464b07: 愚夫無止足不念於老死
0464b08: 於後命欲終悔惱徒如是
0464b09: 又天中快樂思惟即獲得
0464b10: 當其墮滅時彼樂何所往
0464b11: 快樂速遷謝壽命亦復然
0464b12: 不久於自身定得無疑惑
0464b13: 若於強健時淨惠心明了
0464b14: 樂求於正法此為具智者
0464b15: 一切樂有盡一切愛有離
0464b16: 一切命有終未死當修學
0464b17: 死怖極險惡唯法能捄拔
0464b18: 是故常愛樂得生安隱處
0464b19: 由樂正法故得生於天中
0464b20: 若彼退滅時則無於少苦
0464b21: 凡夫死將至其心無少樂
0464b22: 朋友雖眾多一步無隨者
0464b23: 若生前所作臨終悉現前
0464b24: 恐怖唯自知眷屬空圍繞
0464b25: 又彼命將盡於他起分別
0464b26: 癡執為我所於死生大怖
0464b27: 境界如蛇螫貪毒如悶絕
0464b28: 諸天不了知為死所侵暴
0464b29: 又彼天中滅或生於人中
0464c01: 應當諦思惟生滅苦相逐
0464c02: 隨逐於業風受方便苦惱
0464c03: 世有彼正人當降心免死
0464c04: 非父母親屬及朋友僕從
0464c05: 是人命終時慘然而獨往
0464c06: 本性自欺誑當死無儔侶
0464c07: 於眷屬妻孥一心空繫念
0464c08: 又彼諸親族無一能捄度
0464c09: 惶怖無所依相視如閑者
0464c10: 愚夫無識知今生枉虛過
0464c11: 後世轉辛酸各受其苦報
0464c12: 若於苦生怖於死何不然
0464c13: 志求於正法當得真常樂
0464c14: 諸天著樂故暗鈍不明了
0464c15: 一切悉無常快樂何久住
0464c16: 幻法即遷流實相常不動
0464c17: 諸天捨宮殿由不依正法
0464c18: 若波忍澂師校刻本作彼波心動亂耽迷於五欲
0464c19: 不知命邊際當受其磣毒
0464c20: 或彼天中沒復生於餘天
0464c21: 終當有墮時若晝盡有夜
0464c22: 晝則同彼命夜乃譬諸死
0464c23: 了知彼二相於心善修作
0464c24: 欲境縛眾生長時不自在
0464c25: 即為彼死魔不久而消伏
0464c26: 女人多諂惑美語相承奉
0464c27: 愚人於死時業報當自受
0464c28: 昔於勝園林香風淨池沼
0464c29: 縱逸多嬉遊快樂知何所
0465a01: 彼樂定變異此身定當沒
0465a02: 如何名丈夫常為貪所使
0465a03: 或苦及快樂長幼與衰老
0465a04: 若勝劣種族為無常所伏
0465a05: 或端正醜陋及有力無力
0465a06: 若親與非親為無常所伏
0465a07: 或王者使命及長者營從
0465a08: 若柔軟剛強為無常所伏
0465a09: 或貧乏富饒及有德無德
0465a10: 若男若女等為無常所伏
0465a11: 或客或主宰及水陸所居
0465a12: 若住諸山峰為無常所伏
0465a13: 或寢寐惺寤及飲食宴處
0465a14: 若往若來者為無常所伏
0465a15: 或空居地上及中夏邊夷
0465a16: 如輪鋸不停為無常所伏
0465a17: 或具智豐財精勤并放逸
0465a18: 若病若輕安為無常所伏
0465a19: 或暴惡仁慈儉約與奢侈
0465a20: 若覺悟癡迷為無常所伏
0465a21: 或地獄餓鬼及傍生人趣
0465a22: 若懈怠勇猛為無常所伏
0465a23: 若欲界諸天及色界安住
0465a24: 由無力能故為無常所伏
0465a25: 若無色天人住三摩底
0465a26: 彼皆無力能為無常所伏
0465a27: 若法從因生彼定當散壞
0465a28: 未見諸所作而能常住者
0465a29: 五欲諸過失惠力能除斷
0465b01: 若離彼貪愛得出於有海
0465b02: 謂彼情非情終歸於磨滅
0465b03: 了世相如是心當樂寂靜
0465b04: 園林諸寶山宮殿妙嚴飾
0465b05: 劫火洞燒然諸天咸退沒
0465b06: 愚癡心放逸境界何窮極
0465b07: 愛索縛如啞從彼而墮落
0465b08: 壽命與喜樂于是而棄捨
0465b09: 盲瞑無所見迷失於正道
0465b10: 又一切眾生命若浮漚起
0465b11: 為欲浪傾搖壯色何能久
0465b12: 彼兜率天人無常火所逼
0465b13: 油盡滅燈光迅速亦如此
0465b14: 業果如其輪十二支如輻
0465b15: 各為因所牽生滅同旋轉
0465b16: 棄天中妙樂莊嚴勝境界
0465b17: 復受彼輪迴為滅所降伏
0465b18: 由滅所伏故則增長苦本
0465b19: 循環三界中無能免諸苦
0465b20: 又彼天墮落餘天則生喜
0465b21: 由是恚惱故流轉無休息
0465b22: 福盡力還墜漂淪於有海
0465b23: 若樂若苦因自受無差忒
0465b24: 由昔修善業得生於諸天
0465b25: 著樂廢淨因漸次而消盡
0465b26: 彼因不增長其福豈能久
0465b27: 皆由於無常一切都散失
0465b28: 諸有為色相悉虛假無常
0465b29: 眾生著妄心不樂依正法
0465c01: 諸天耽欲樂迅速如瀑流
0465c02: 壽命剎那間愚癡而不悟
0465c03: 自作不善業而招於老死
0465c04: 彼天不正知常追求欲境
0465c05: 三界有何樂一切皆無常
0465c06: 為癡之所盲不能尋出要
0465c07: 譬如虛空中降澍於洪雨
0465c08: 勢速無暫停快樂亦如是
0465c09: 如風飄塵沙於空而暫住
0465c10: 惑業以成形而不知所墮
0465c11: 眾生無有常快樂亦非久
0465c12: 愚人無正思彼樂不可得
0465c13: 增長諸欲樂則為流轉因
0465c14: 若不善了知當為彼破壞
0465c15: 謂彼苦與樂相須而止住
0465c16: 猶如妙花鬘而覆於毒虺
0465c17: 如毒和美饌食已即當死
0465c18: 若著於欲樂定沈彼惡趣
0465c19: 一切有為相皆歸生住滅
0465c20: 彼樂亦復然意妄生其愛
0465c21: 由虛妄生貪即剎那流轉
0465c22: 快樂與壽命不久而棄捐
0465c23: 若樂行諸善初中後無懈
0465c24: 由意寂靜故當死無憂悔
0465c25: 形色必當盡恩愛終別離
0465c26: 愚者無思慮常著欲境界
0465c27: 老死如輪轉迅速難防護
0465c28: 眾生無智眼即為彼分裂
0465c29: 彼天墮落時根識皆惛亂
0466a01: 眷屬皆捨棄彼苦無相似
0466a02: 受彼彼欲樂貪著心無厭
0466a03: 於此命終時受種種苦惱
0466a04: 若人作善業定免於惡道
0466a05: 於後命臨終則無諸憂怖
0466a06: 乃至未遷謝福報皆具足
0466a07: 自獲彼大利此第一安隱
0466a08: 諸天謂墮落人間名夭喪
0466a09: 既知彼無常何復造諸惡
0466a10: 譬若油炷盡即知燈定滅
0466a11: 福業若消亡退失天宮殿
0466a12: 如壁施彩繪壁毀畫寧存
0466a13: 樂壞福衰微墮落無疑惑
0466a14: 諸天捨勝處著樂故如此
0466a15: 一切諸有情當悟無常法
0466a16: 生者死所吞盛為衰所逼
0466a17: 四大忽增損病惱何由免
0466a18: 若生有眾多滅亦無限量
0466a19: 滅已復還生生已即衰老
0466a20: 於剎那頃刻大怖即將至
0466a21: 遷流無暫停人何無知覺
0466a22: 又一切眾生年少速變異
0466a23: 壽命倏無常人何無知覺
0466a24: 由日日推遷須臾即殞滅
0466a25: 為業所牽纏人何無知覺
0466a26: 皆千俱胝天自在而遊戲
0466a27: 彼尚有墮落人何無知覺
0466a28: 又六欲諸天貪著於快樂
0466a29: 由此而滅謝人何無知覺
0466b01: 快樂如夢幻亦同彼泡沫
0466b02: 暫有即散壞人何無知覺
0466b03: 又如彼陽焰從妄想所起
0466b04: 愚夫處輪迴何不生厭患
0466b05: 是死最可怖無方便免脫
0466b06: 若舍宅天宮孰為久安處
0466b07: 快樂皆棄捐無量苦逼切
0466b08: 親眷悉分離此說名為死
0466b09: 由癡覆正惠趣彼大恐怖
0466b10: 極深廣苦海此說名為死
0466b11: 諸根皆昧劣須臾命將斷
0466b12: 棄捨善名聞此說名為死
0466b13: 於受用境界及稱譽等事
0466b14: 由是皆散失此說名為死
0466b15: 具決定真實為眾生所依
0466b16: 能壞眾同分此說名為死
0466b17: 若天龍夜叉及諸鬼神等
0466b18: 時至皆歸盡此說名為死
0466b19: 如惡馬奔馳如熾火逼迫
0466b20: 一切無堪任此說名為死
0466b21: 壽煖識俱捨蘊處皆散壞
0466b22: 是法最平等此說名為死
0466b23: 如是諸有情遷流無暫息
0466b24: 當離放逸心勤修於善業
0466b25: 如風及飛鳥其性極捷利
0466b26: 彼眾生壽命迅速過於彼
0466b27: 風勢有迴轉禽去亦可還
0466b28: 眾生命若終空愛不復得
0466b29: 形色皆變壞福業悉銷鎔
0466c01: 為彼焰摩王強力之所攝
0466c02: 死苦極險惡破壞諸眾生
0466c03: 速疾不暫停彼何無知覺
0466c04: 諸天多放逸著樂癡所迷
0466c05: 不知大苦惱決定自當受
0466c06: 謂有為諸法體性無有常
0466c07: 恐怖即隨生展轉當破壞
0466c08: 年少老所侵命為死吞噉
0466c09: 由住破壞因則生諸災橫
0466c10: 諸天放逸故貪欲心狂亂
0466c11: 於如是諸惡而不生憂怖
0466c12: 惠眼悉明見未來諸苦果
0466c13: 智者善思惟愚夫起顛倒
0466c14: 由意造諸惡彼為自欺誑
0466c15: 福減命即終如油盡燈滅
0466c16: 於上妙快樂園林勝境界
0466c17: 受用不厭足由是而墮落
0466c18: 壽命匪堅固譬若彼浮泡
0466c19: 倏有即還無愚夫亦如是
0466c20: 如風飄聚沫暫時猶可停
0466c21: 彼天若福盡瞬息不能住
0466c22: 若人著欲樂則為貪所使
0466c23: 展轉多希求不知死將至
0466c24: 由縱彼貪愛念念則增長
0466c25: 寧知彼壽命漸漸而減少
0466c26: 少壯倏衰朽猶如杖捶打
0466c27: 安樂病來侵損害亦如此
0466c28: 是三種過惡能壞天非天
0466c29: 凡夫癡所加見已不驚怖
0467a01: 觀自他親屬如涎洟不斷
0467a02: 由彼彼癡愛互相而纏縛
0467a03: 若人貪種族子孫相繼嗣
0467a04: 彼如繭自縛畢竟何所得
0467a05: 壽命難保護死冤有大力
0467a06: 勢速不暫停剎那即相近
0467a07: 非天人修羅鬼神諸異類
0467a08: 唯除佛世尊餘無力能伏
0467a09: 善了力無力顯示真實法
0467a10: 不造諸罪因永離彼險道
0467a11: 不放逸品第六
0467a12: 若人樂放逸此說非解脫
0467a13: 由彼癡所迷去菩提即遠
0467a14: 不樂放逸者放逸如讎
0467a15: 諸天因此故即墮於地獄
0467a16: 眾生若放逸則沈於生死
0467a17: 心若離彼過自性本清淨
0467a18: 不放逸最勝如於甘露
0467a19: 若放逸癡迷服毒即當死
0467a20: 又彼放逸者如彼熾毒火
0467a21: 由是造作故長時自燒煮
0467a22: 於一切世間無為最寂靜
0467a23: 是人不放逸當得至彼所
0467a24: 若人生放逸常造諸不善
0467a25: 彼為癡所蔽云何得生天
0467a26: 放逸當殂壞離此常安隱
0467a27: 鄙惡深可厭是故當遐棄
0467a28: 若人不放逸為世所崇重
0467a29: 常離於顛倒此稱為正人
0467b01: 云何著喜樂起放逸過咎
0467b02: 心若不制止為死魔所屈
0467b03: 喜樂如熾煙放逸猶炎火
0467b04: 燒無量諸天癡醉無知覺
0467b05: 若不斷放逸常作輪迴人
0467b06: 為境界所迷不能求解脫
0467b07: 放逸牽諸天令墮於險難
0467b08: 是故智惠人說放逸為毒
0467b09: 快樂如彼蜜放逸即耽嗜
0467b10: 後感苦果時自受其楚毒
0467b11: 放逸招危厄智者皆了知
0467b12: 愚癡不厭患譬彼牛無異
0467b13: 若樂行放逸是人唯有苦
0467b14: 放逸非善因少樂不可得
0467b15: 不放逸當得寂靜忍澂師校註曰心疑不心死處
0467b16: 放逸無他能唯招地獄苦
0467b17: 諸天著放逸耽染無明惠
0467b18: 彼則同異趣暗鈍悉相似
0467b19: 彼天極放逸樂種種變現
0467b20: 謂常處天宮不知己墮落
0467b21: 又彼諸天人知量而受樂
0467b22: 若淫縱過多失壞唯自咎
0467b23: 於天中妙樂貪著無暫捨
0467b24: 福業即隨減自知當退沒
0467b25: 示放逸過患諸天當永斷
0467b26: 由愛著不捨從忉利而墮
0467b27: 愚癡樂放逸生種種過惡
0467b28: 於彼命終時為欲火所逼
0467b29: 五欲如於地放逸依之生
0467c01: 常耽染癡迷不修其福業
0467c02: 欲為放逸因暴惡極捷利
0467c03: 智者當制之了彼皆如夢
0467c04: 夢非地獄因五欲即為因
0467c05: 當離於五欲勤修殊勝行
0467c06: 諸天於欲樂隨念皆獲得
0467c07: 以智善開悟則為不放逸
0467c08: 諸天處宮殿為境界所惑
0467c09: 放逸無出離沈淪於苦海
0467c10: 放逸極癡暗以無明為本
0467c11: 為彼癡所覆雖見若無目
0467c12: 又如騰熾焰因火而發生
0467c13: 放逸生諸惑由癡而得起
0467c14: 意若生放逸即為彼所燒
0467c15: 如是愚癡人當墮於地獄
0467c16: 諸天起放逸戀著於天女
0467c17: 樂和合快樂不覺乖離苦
0467c18: 彼天命欲終則近大恐怖
0467c19: 快樂非堅牢當此徒厭悔
0467c20: 合會當離散著樂苦所壞
0467c21: 少者即衰朽一切皆歸盡
0467c22: 又彼諸有情善惡業所縛
0467c23: 各各往諸趣如彼俳優者
0467c24: 由業所牽故隨輪迴流轉
0467c25: 報盡即無常有智無能免
0467c26: 放逸甚可惡方便常遠離
0467c27: 若能斷彼過則超三有海
0467c28: 如人墜深崖彼命或少活
0467c29: 放逸若墮落少樂不可得
0468a01: 由放逸過失造無量惡業
0468a02: 於其晝夜中而無有少善
0468a03: 世間出世間所有諸快樂
0468a04: 為放逸破壞是故當棄捨
0468a05: 放逸速破壞離此即安隱
0468a06: 後得生諸天為最勝天主
0468a07: 若人離放逸則斷流轉因
0468a08: 是故當棄捨常得離憂怖
0468a09: 若人求樂果當除其苦因
0468a10: 若斷彼放逸則無諸苦難
0468a11: 又著放逸者引生於睡眠
0468a12: 及惡作因緣當墮於險岸
0468a13: 不放逸最勝無令少生起
0468a14: 捨離常獲安樂著為彼縛
0468a15: 諸天放逸故展轉增癡醉
0468a16: 如禽無所知常為地獄行
0468a17: 無量諸天人為欲所桎梏
0468a18: 墮放逸海中如魚投網
0468a19: 又天中有情耽欲無知覺
0468a20: 為放逸纏心彼樂豈能久
0468a21: 意隨放逸轉境界常現前
0468a22: 於樂無厭患彼天常苦惱
0468a23: 諸天著欲行皆由彼放逸
0468a24: 是法不堅牢能壞於壽命
0468a25: 無量百千萬那由他諸天
0468a26: 為欲火所燒由愚癡放逸
0468a27: 彼放逸過惡能令諸有情
0468a28: 造彼不善因後招其苦果
0468a29: 善真實觀察彼放逸自性
0468b01: 譬之於毒蚖亦如利刀劍
0468b02: 放逸使諸天一切皆隨轉
0468b03: 初若親朋後覺如冤敵
0468b04: 天人阿脩羅及彼諸龍等
0468b05: 皆由放逸故而生諸障難
0468b06: 為放逸所惑不能修眾善
0468b07: 是人失大利求趣險惡道
0468b08: 若人常樂著飲食與和合
0468b09: 造作傍生行為放逸欺誑
0468b10: 又彼諸天人遠離眾善業
0468b11: 展轉恣癡迷放逸何所得
0468b12: 諸天放逸故福盡而墮落
0468b13: 為業風所吹漂淪於惡趣
0468b14: 經無量百千輪迴生滅苦
0468b15: 無正念思惟常生諸憂怖
0468b16: 諸天由彼癡飲放逸濁水
0468b17: 後墮地獄中猛火常圍繞
0468b18: 若人於世間常樂不放逸
0468b19: 勤修諸福業定得生天中
0468b20: 人身極難得得已生放逸
0468b21: 放逸極黑暗當招地獄苦
0468b22: 若人樂放逸復不生憐愍
0468b23: 於彼命終時受極苦熱惱
0468b24: 非世火所燒及刀劍所斷
0468b25: 是放逸熾火從五根發起
0468b26: 樂壞即為苦親屬亦如冤
0468b27: 皆由放逸生是故當棄捨
0468b28: 放逸與癡愛令貪轉增長
0468b29: 是三種可畏能壞眾生善
0468c01: 無智捨正法樂作於放逸
0468c02: 為焰摩使者臨終所驅逼
0468c03: 放逸極險惡智者常守護
0468c04: 彼於命終時安隱無諸怖
0468c05: 放逸第一苦不放逸最樂
0468c06: 若求彼樂者不應行放逸
0468c07: 於彼處界等起放逸過患
0468c08: 損壞諸善根則生諸障礙
0468c09: 又彼放逸者樂著於形色
0468c10: 由增上無知即趣於險難
0468c11: 若常作放逸定墮於惡道
0468c12: 愚夫不覺知彼死掌中住
0468c13: 諸天福盡忍澂師校註曰故疑死故皆由生放逸
0468c14: 為彼所損害墮落無能捄
0468c15: 唯有一善法具足諸功德
0468c16: 忍辱常相應憐愍於含識
0468c17: 由此善根力臨終離諸怖
0468c18: 是故捨放逸專注勤修作
0468c19: 常遠離愚癡善護於明惠
0468c20: 若達此二法放逸自除斷
0468c21: 此丈夫法財決定當修習
0468c22: 由具彼財故則樂不放逸
0468c23: 放逸名為縛不放逸即解
0468c24: 如是二種相以方便揀擇
0468c25: 若樂放逸者當起善思惟
0468c26: 於後命終時則知其業果
0468c27: 又復捨家人常生於止足
0468c28: 精進修諸善得近寂滅樂
0468c29: 離世俗攀緣唯務於真諦
0469a01: 不為諸魔事少分而動亂
0469a02: 若人意寂靜常離諸希求
0469a03: 勝智則發生於彼何有苦
0469a04: 以正惠觀察過現諸恐怖
0469a05: 當脫彼未來無量煩惱縛
0469a06: 若樂不放逸常不值諸難
0469a07: 由智離垢染當證真常處
0469a08: 此放逸能壞諸天妙五欲
0469a09: 何況彼愚夫耽著無知覺
0469a10: 若樂行放逸彼人則近死
0469a11: 能離彼過失善任持惠命
0469a12: 放逸不放逸二種如是說
0469a13: 近之為苦本捨之則遠死
0469a14: 諸天及世人常著於欲樂
0469a15: 猶如彼飛禽二種無有異
0469a16: 不達彼正法不知解脫因
0469a17: 如是天及人故與彼相似
0469a18: 若棄捨放逸常樂於勝行
0469a19: 如是諸有情此為真智者
0469a20: 諸天樂遊戲常作於放逸
0469a21: 雖受天福報與彼禽同類
0469a22: 諸業有差別受生則有異
0469a23: 唯善法可依決定無少墮
0469a24: 若不悟輪迴一切皆歸盡
0469a25: 彼天極愚癡顛倒唯自損
0469a26: 若天依正法住無垢境界
0469a27: 不作放逸行為世所恭敬
0469a28: 謂彼苦與樂皆從因緣起
0469a29: 彼天善覺了不造非義利
0469b01: 於親眷朋友互相而繫屬
0469b02: 不厭怖輪迴何曾求出離
0469b03: 飲酒生放逸智者當了知
0469b04: 飲已即消散放逸難可壞
0469b05: 放逸發狂亂馳騁於五趣
0469b06: 是故方便說為患逾惛醉
0469b07: 若人行放逸受罪俱胝劫
0469b08: 飲者日當醒放逸長時醉
0469b09: 遠離放逸者則無彼墮落
0469b10: 若為彼所牽常沈於諸有
0469b11: 若樂饒益者當捨諸放逸
0469b12: 為最上煩惱是諸佛所說
0469b13: 為放逸所牽令心則輕動
0469b14: 諸天由是故懈怠無修斷
0469b15: 若不遠放逸惡惠深可怖
0469b16: 定墮於險難後受彼熱惱
0469b17: 從天中墮落則受諸艱苦
0469b18: 當知彼放逸少不可親近
0469b19: 若常樂放逸彼無快樂分
0469b20: 當知彼放逸第一苦根本
0469b21: 無數諸天人皆因放逸故
0469b22: 墮於地獄中百千俱胝劫
0469b23: 放逸第一冤不放逸如友
0469b24: 是故當親近常為作饒益
0469b25: 諸法集要經卷第二
