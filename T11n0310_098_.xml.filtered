0547b11: 
0547b12: 大寶積經卷第九十八
0547b13: 
0547b14: 大唐三藏法師菩提流志奉　詔＝誥【宮】詔誥譯
0547b15: 妙慧童女會第三十
0547b16: 如是我聞。一時佛在王舍城耆闍崛山中。與
0547b17: 大比丘眾千二百五十人。菩薩摩訶薩十千
0547b18: 人俱。時王舍城有長者女。名為妙慧。年始
0547b19: 八歲。面貌端正容色姝好。諸相具足見者歡
0547b20: 喜。曾於過去無量諸佛。親近供養種諸善根。
0547b21: 時彼女人詣如來所。頂禮佛足右遶三匝。長
0547b22: 跪合掌而說偈言。
0547b23: 無上等正覺為世大明燈
0547b24: 菩薩之所行唯願聽我問
0547b25: 佛告妙慧。今恣汝問。當為解說令斷疑網。爾
0547b26: 時妙慧。即於佛前。以偈問曰。
0547b27: 云何得端正大富尊貴身
0547b28: 復以何因緣眷屬難沮壞
0547b29: 云何見己身而受於化生
0547c01: 千葉蓮花上面奉諸世尊
0547c02: 云何能證得自在勝神通
0547c03: 遍往無量剎禮敬於諸佛
0547c04: 云何得無怨所言人信受
0547c05: 淨除於法障永離諸魔業
0547c06: 云何命終時得見於諸佛
0547c07: 聞說清淨法不受於苦惱
0547c08: 大悲無上尊唯願為我說
0547c09: 爾時佛告妙慧童女言。善哉善哉。善能問此
0547c10: 深妙之義。諦聽諦聽善思念之。當為汝說。妙
0547c11: 慧白言。唯然世尊。願樂欲聞。佛言妙慧。菩
0547c12: 薩成就四法受端正身。何等為四。一者於惡
0547c13: 友所不起瞋心。二者住於大慈。三者深樂正
0547c14: 法。四者造佛形像。爾時世尊。而說偈言。
0547c15: 瞋壞善根勿增長慈心樂法造佛形
0547c16: 當獲具相莊嚴身一切眾生常樂見
0547c17: 復次妙慧。菩薩成就四法得富貴身。何等為
0547c18: 四。一者應時行施。二者無輕慢心。三者歡
0547c19: 喜而與。四者不希果報。爾時世尊。而說偈
0547c20: 言。
0547c21: 應時行施無輕慢歡喜授與不希求
0547c22: 能於此業常勤修所生當獲大財位
0547c23: 復次妙慧。菩薩成就四法得眷屬不壞。何等
0547c24: 為四。一者善能棄捨離間之語。二者邪見眾
0547c25: 生令住正見。三者正法將滅護令久住。四者
0547c26: 教諸有情趣佛菩提。爾時世尊。而說偈言。
0547c27: 捨離間言及邪見正法將滅能護持
0547c28: 安住眾生大菩提當成不壞諸眷屬
0547c29: 復次妙慧。菩薩成就四法。當於佛前得受化
0548a01: 生處蓮花座。何等為四。一者捧諸＋（妙）【元】【明】諸諸妙花果及
0548a02: 細末香。散於如來及諸塔廟。二者終不於他
0548a03: 妄加損害。三者造如來像安處蓮花。四者於
0548a04: 佛菩提深生淨信。爾時世尊。而說偈言。
0548a05: 花香散佛及支提不害於他并造像
0548a06: 於大菩提深信解得處蓮花生佛前
0548a07: 復次妙慧。菩薩成就四法。從一佛土至一佛
0548a08: 土。何等為四。一者見他修善不為障惱。二
0548a09: 者他說法時未留礙。三者然燈供養如來
0548a10: 之塔。四者於諸禪定常勤修習。爾時世尊。而
0548a11: 說偈言。
0548a12: 見人修善說正法不生謗毀加留難
0548a13: 如來塔廟施燈明修習諸禪遊佛剎
0548a14: 復次妙慧。菩薩成就四法處世無怨。云何為
0548a15: 四。一者以無諂心親近善友。二者於他勝法
0548a16: 無嫉心。三者他獲名譽心常歡喜。四者於
0548a17: 菩薩行無輕毀心。爾時世尊。而說偈言。
0548a18: 不以諛諂親善友於人勝法無心
0548a19: 他獲名譽常歡喜不謗菩薩得無怨
0548a20: 復次妙慧。菩薩成就四法所言人信。何等為
0548a21: 四。一者發言修行常使相應。二者於善友所
0548a22: 不覆諸惡。三者於所聞法不求過失。四者於
0548a23: 說法者不生惡心。爾時世尊。而說偈言。
0548a24: 發言修行常相應己罪不藏於善友
0548a25: 聞經不求人法過所言一切皆信受
0548a26: 復次妙慧。菩薩成就四法。能離法障速得清
0548a27: 淨。何等為四。一者以深意樂攝三律儀。二
0548a28: 者聞甚深經不生誹謗。三者見新發意菩薩
0548a29: 生一切智心。四者於諸有情大慈平等。爾時
0548b01: 世尊。而說偈言。
0548b02: 以深意樂攝律儀聞甚深經能信解
0548b03: 敬初發心如佛想慈心普洽障消除
0548b04: 復次妙慧。菩薩成就四法能離諸魔。云何為
0548b05: 四。一者了知法性平等。二者發起精進。三
0548b06: 者常勤念佛。四者一切善根皆悉迴向。爾時
0548b07: 世尊。而說偈言。
0548b08: 能知諸法平等性常起精進念如來
0548b09: 迴向一切諸善根眾魔不能得其便
0548b10: 復次妙慧。菩薩成就四法。臨命終時諸佛現
0548b11: 前。何等為四。一者他有所求施令滿足。二
0548b12: 者於諸善法深生信解。三者於諸菩薩施莊
0548b13: 嚴具。四者於三寶所勤修供養。爾時世尊。
0548b14: 而說偈言。
0548b15: 他有所求令滿足信解深法捨嚴具
0548b16: 三寶福田勤供養臨命終時佛現前
0548b17: 爾時妙慧童女聞佛說已。白言。世尊。如佛所
0548b18: 說菩薩諸行。我當奉行。世尊。若我於是四
0548b19: 十行中。闕於一行而不修者。則違佛教欺誑
0548b20: 如來。爾時尊者大目犍＝揵【宮】＊犍揵連告妙慧言。菩薩
0548b21: 之行甚難可行。汝今發斯殊勝大願。豈於是
0548b22: 願得自在耶。爾時妙慧白曰言尊者。若我弘願
0548b23: 真實不虛。能令諸行得圓滿者。願此三千大
0548b24: 千世界六種震動。天雨妙花天鼓自鳴。說是
0548b25: 語時。於虛空中花散如雨天鼓自鳴。三千大
0548b26: 千世界六種震動。是時妙慧重白目連。以我
0548b27: 如是真實言故。於未來世當得成佛。亦如今
0548b28: 日釋迦如來。於我國中無有魔事及以惡趣
0548b29: 女人之名。若我此言非虛妄者。令斯大眾身
0548c01: 皆金色。說是語已眾皆金色。爾時尊者大目
0548c02: 犍揵連。即從坐起。偏袒右肩頂禮佛足。白言。
0548c03: 世尊。我今先禮初發心菩薩及諸菩薩摩訶
0548c04: 薩眾。
0548c05: 爾時文殊師利法王子告妙慧言。汝住何法
0548c06: 發斯誠願。妙慧答言。文殊師利。非所問也。
0548c07: 何以故。於法界中無所住故。又問云何名為
0548c08: 菩提。答曰。無分別法是名菩提。又問云何
0548c09: 名為菩薩。答曰。一切諸法等虛空相。是名
0548c10: 菩薩。又問云何名為菩提之行。答曰。猶如
0548c11: 陽焰谷響之行。是菩提行。又問依何密意作
0548c12: 如是說。答曰。我於此中不見少法密非密者。
0548c13: 又問若如是者一切凡夫應即菩提。答曰。汝
0548c14: 謂菩提異凡夫耶。莫作是見。何以故。此等
0548c15: 皆同一法界相。非取非捨無成壞故。又問於
0548c16: 此義中能解了者其數幾何。答曰。如若干幻
0548c17: 化心心所量。若干幻化眾生能了斯義。文殊
0548c18: 師利言。幻化本無。何有如是心心所法。答
0548c19: 曰。法界亦爾非有非無。乃至如來亦復如是。
0548c20: 爾時文殊師利白佛言。世尊。今此妙慧。甚
0548c21: 為希有。乃能成就如是法忍。佛言。如是如
0548c22: 是。誠如所言。然此童女。已於過去發菩提
0548c23: 心。經三十劫。我乃發趣無上菩提。彼亦令
0548c24: 汝住無生忍。
0548c25: 爾時文殊師利。即從座起為其作禮。白妙慧
0548c26: 言。我於往昔無量劫前。已曾供養。不謂今
0548c27: 者還得親近。妙慧告言。文殊師利。汝今莫
0548c28: 起如是分別。何以故。以無分別得無生忍故。
0548c29: 又問妙慧。汝今猶不轉女身耶。妙慧答言。女
0549a01: 人之相了不可得。今何所轉。文殊師利。我
0549a02: 當為汝除斷疑惑。由我如是真實語故。於當
0549a03: 來世。得阿耨多羅三藐三菩提時。於我法中
0549a04: 諸比丘輩。聞命善來出家入道。我國土中。所
0549a05: 有眾生身皆金色。服用資具如第六天。飲食
0549a06: 豐饒隨念而至。無有魔事及諸惡趣。亦復無
0549a07: 有女人之名。有七寶林＝座【元】【明】林座上羅寶網。七寶蓮花
0549a08: 覆＝復【宋】覆復以寶帳。如文殊師利所成淨剎裝＝莊【明】裝莊校嚴
0549a09: 飾。等無有異。若我此言非虛妄者。令＝今【明】令今此大
0549a10: 眾身皆金色。我之女身變成男子。如三十歲
0549a11: 知法比丘。說此語時。此諸大眾皆作金色。妙
0549a12: 慧菩薩轉女成男。如三十歲知法比丘。是時
0549a13: 地居天眾展轉讚言。大哉大哉。妙慧菩薩摩
0549a14: 訶薩。能於來世得菩提時。嚴淨佛剎功德如
0549a15: 是。爾時佛告文殊師利。此妙慧菩薩。於當
0549a16: 來世成等正覺。號殊勝功德寶藏如來。出現
0549a17: 於世。佛說此經時三十俱胝眾生。於阿耨多
0549a18: 羅三藐三菩提。住不退轉。八十俱胝眾生。遠
0549a19: 塵離＝離塵【明】塵離離塵垢得法眼淨。八千眾生皆獲智證。五
0549a20: 千比丘行菩薩乘心欲退轉。因見妙慧菩薩
0549a21: 意樂善根威德殊勝故。各各脫身所著上服。
0549a22: 以施如來。如是施已發弘誓言。我等以此善
0549a23: 根。決定願成阿耨多羅三藐三菩提。彼諸善
0549a24: 男子等。以此善根迴向無上菩提故。超九十
0549a25: 劫生死之苦。不退轉於阿耨多羅三藐三菩
0549a26: 提。爾時世尊。即記之曰。汝等於當來世過
0549a27: 千＝十【宮】千十劫。後於無垢光明劫中。陽焰世界難忍佛
0549a28: 剎。於一劫中。相次成佛皆同一字。號辯才莊
0549a29: 嚴如來。出現於世。文殊師利。如是法門有大
0549b01: 威德。能令菩薩摩訶薩及聲聞乘者。獲大利
0549b02: 益。文殊師利。或有善男子善女人。為求菩提
0549b03: 無方便善巧。行六波羅蜜足滿千劫。若復有
0549b04: 人經於半月。時一書寫讀誦此經。所獲福聚
0549b05: 比前功德。百分千分百千俱胝。乃至算數譬
0549b06: 喻所不能及。是故文殊師利。如是微妙法門。
0549b07: 即諸菩薩契經之本。我今付囑於汝。汝當來
0549b08: 世。受持讀誦為人解說。譬如轉輪聖王出現
0549b09: 於世。所有七寶皆悉在＝拄【明】在拄前。王滅之後寶隨＝隱【宋】【元】，皆【宮】隨＝隱【宋】【元】，＝皆【宮】隨隱皆
0549b10: 隱沒。如是微妙法門流行於世。即諸如來七
0549b11: 菩提分等。法眼不滅。若不流行正法當滅。是
0549b12: 故文殊師利。若善男子善女人等。為求菩提。
0549b13: 應當發起精進。書寫此經。受持讀誦為人演
0549b14: 說。此是我教。勿於後世生悔恨心。佛說此
0549b15: 經已。妙慧菩薩。文殊師利菩薩。及諸大眾
0549b16: 天人阿修羅乾闥婆等。聞佛所說。皆大歡喜。
0549b17: 信受奉行。
0549b18: （大寶積經）＋恒【宋】【元】【宮】恒大寶積經恒河上優婆夷會第三十一
0549b19: 〔大…譯〕十一字－【明】大唐三藏＋（法師）【宋】【元】【宮】藏藏法師菩提流志奉　詔＝誥【宮】詔誥譯
0549b20: 如是我聞。一時佛在舍衛國祇樹給孤獨園。
0549b21: 時舍衛城有優婆夷。名恒河上。從其住處來
0549b22: 詣佛所。頂禮佛足退坐一面。
0549b23: 爾時世尊問恒河上。汝從何來。彼優婆夷。即
0549b24: 白佛言。世尊。若問化人汝從何來。如是問
0549b25: 者當云何答。世尊告言。夫化人者。無有往
0549b26: 來。亦無生滅。云何當說有所從來。又問諸
0549b27: 法豈不皆如化耶。佛言。如是如是。如汝所
0549b28: 說。恒河上言。若一切法皆如化者。云何問
0549b29: 言汝從何來。世尊告曰。是幻化人不往惡趣。
0549c01: 不生天上。不證涅槃。恒河上。汝亦爾耶。白
0549c02: 言。我若見身異於幻化。乃可說言。往善惡
0549c03: 趣。證於涅槃。我不見身異於幻化。云何說
0549c04: 言。往諸惡趣乃至涅槃。
0549c05: 復次世尊。如涅槃性。畢竟不復生善惡趣及
0549c06: 般涅槃。我觀己身亦復如是。佛言。汝豈不
0549c07: 趣涅槃界耶。恒河上言。如以此問問無生者。
0549c08: 應云何答。佛言。無生者即涅槃也。恒河上
0549c09: 言。諸法豈不皆同涅槃。佛言。如是如是。世
0549c10: 尊。若一切法同涅槃者。云何問言。汝豈不
0549c11: 趣涅槃界耶。
0549c12: 復次世尊。譬如化人。謂化人曰。汝豈不趣
0549c13: 涅槃界耶。彼於是問。當云何答。世尊告言。
0549c14: 此所問者無有攀緣。恒河上言。如來豈以有
0549c15: 所攀緣而致斯問。世尊告言。然我所問亦無
0549c16: 攀緣。但為此會。有善男子及善女人。應可
0549c17: 成熟故發斯問。何以故。如來於彼諸法。名字
0549c18: 猶不可得。何有諸法及彼能趣般涅槃者。恒
0549c19: 河上言。若如是者。云何為菩提故積集善根。
0549c20: 若諸菩薩及彼善根。皆不可得。積集之時即
0549c21: 無心故。非積集時亦復如是。恒河上言。所
0549c22: 說無心欲明何義。世尊告曰。此法非思惟之
0549c23: 所能知。亦非思惟之所能得。何以故。此中
0549c24: 心尚不可得。何況心所生法。以心不可得。是
0549c25: 即說名不思議處。此不思議處。無得無證非
0549c26: 染非淨。何以故。如來常說一切諸法。猶如虛
0549c27: 空無罣礙故。恒河上言。若一切法如虛空者。
0549c28: 云何世尊。說有諸色受想行識。及於界處十
0549c29: 二因緣。有漏無漏。是染是淨。生死涅槃
0550a01: 佛告恒河上。譬如說我雖有言說。而實無有
0550a02: 我相可得。我說諸色。實亦無有色相可得。
0550a03: 乃至涅槃亦復如是。又如陽焰無水可得。我
0550a04: 說諸色乃至涅槃。亦復如是。恒河上。於我
0550a05: 法中修梵行者。見一切法皆無所得。乃可說
0550a06: 名真修梵行。增上慢者說有所得。是則不
0550a07: 名住真梵行。我說如是。增上慢人。聞此深
0550a08: 法生大驚疑。不能解脫生老病死憂悲苦惱。
0550a09: 恒河上。若我滅後。有能宣說如是甚深斷流
0550a10: 轉法。有愚癡輩由惡見故。於是法師生瞋害
0550a11: 心。以是因緣墮諸地獄。恒河上言。如佛所
0550a12: 說斷流轉法。以何義故。名〔為〕－【三】【宮】〔為〕－【宋】【元】【明】【宮】為斷流轉。世尊
0550a13: 告言。斷流轉者。所謂實際不思議界。此法不
0550a14: 可穿鑿沮壞。是故說名斷流轉法。
0550a15: 爾時世尊。凞怡微笑。從其面門放種種光。青
0550a16: 黃赤白紅＋（紫）【元】【明】紅紅紫頗梨＝玻【明】頗梨玻色。其光普照無量國界。上
0550a17: 至梵世還從如來頂上而入。
0550a18: 爾時尊者阿難。見是事已心自念言。如來應
0550a19: 正等覺。非無因緣而現微笑。作是念已。即
0550a20: 從座起。偏袒右肩右膝著地。合掌向佛。而
0550a21: 作是言。以何因緣現此微笑。佛言。我念往
0550a22: 昔。有千如來。亦於此處說如是法。彼諸眾
0550a23: 會。各各亦有恒河上優婆夷。而為上首。彼
0550a24: 優婆夷及諸大眾。聞是法已皆悉出家。於無
0550a25: 餘涅槃而得滅度。阿難白佛言。當何名此經。
0550a26: 我等云何受持。佛言。此經名為離垢清淨。以
0550a27: 是名字汝當受持。說此經時。七百比丘眾。四
0550a28: 百比丘尼眾。諸漏永盡心得解脫。
0550a29: 爾時欲界諸天子。化作種種天諸妙花而散
0550b01: 佛上。作如是言。此優婆夷甚為希有。能與
0550b02: 如來共相詶對。得無所畏。是人已曾無量佛
0550b03: 所。親近供養種諸善根。佛說是經已。恒河
0550b04: 上優婆夷。及諸天人阿修羅乾闥婆等。聞佛
0550b05: 所說。皆大歡喜。信受奉行。
0550b06: 大寶積經卷第九十八
