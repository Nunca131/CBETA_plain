0659a01: 
0659a02: 
0659a03: 
0659a04: 芝園集下
0659a05: 
0659a06: 秀州呂氏靈骨贊
0659a07: 秀州海鹽廣陳鎮普照院釋智圓母喪以遺骨盛於
0659a08: 小匣日誦毗盧灌頂加持淨土覆于骨上殆至盈
0659a09: 尺一日頂骨忽涌於土面初不以為然仍舊覆之翌
0659a10: 日復爾眾皆驚駭適會武夷公權鎮作記以廣其事
0659a11: 青山安忍子復作贊曰。
0659a12: 噫彼遺形兀如無情既積土而餘尺何自底而還昇
0659a13: 為毗盧之本誓為濯頂之勝能為慈母之積德為孝
0659a14: 子之克誠考眾緣而罔知所自詰至理而寂爾無名
0659a15: 不見所宰孰示斯徵無師上智未足測懸河妙辯無
0659a16: 以評唯其莫測莫評兮所以為靈。
0659a17: 吾佛初成正覺即結上乘戒首曰孝順至道之法次
0659a18: 命其徒曰我初出家與父母誓若得佛道當先度之
0659a19: 逮還本國父王展禮即踊身空七多羅樹若有所
0659a20: 不敢當也尋昇忉利天為母一夏說法由是二親皆
0659a21: 獲果證父喪既殮率難陀阿難羅云共舁棺就葬顧
0659a22: 謂眾曰吾恐當來兇暴不知報恩故也其苦勉深誡
0659a23: 見于大小乘經律論學者共知不復備舉然有晚
0659a24: 輩不從師範肆意狂走棄親遠遊殊不念倚門延頸
0659b01: 拊膺飲淚積思而成病者往往有之矧復知病而不
0659b02: 歸省聞訃而不奔喪臨喪而不展哀履時而不致祭
0659b03: 乃引洞山拽殺母玄沙不救父以為方外達人不在
0659b04: 是也吁汝謂吾佛方外耶方內耶達耶不達耶何拳
0659b05: 拳奉親不違生事死葬之禮乎哀彼二師但肆一時
0659b06: 之特異不顧後世之濫害傷名教不為不甚且夫
0659b07: 辭親割愛者蓋所以平親彼我之見息愛惡取舍
0659b08: 之情然後生佛等觀怨親無外四生六道孰非吾親
0659b09: 服勤侍養未害為達是以睦州供母手自編蒲道紀
0659b10: 報親肩常負擔安有辜恩悖德而為達乎若乃尋師
0659b11: 訪道夕惕愓朝勤不棄分陰猶不免過而況任性嬉遊
0659b12: 爛眠飽食則無間極苦未足為報覽呂氏靈骨記
0659b13: 愛其所謂報恩求法兩存而並行有以見武夷簿公
0659b14: 不獨知圓師之所存是亦深契吾佛垂訓之意有足
0659b15: 警寤於吾曹也因題贊末以廣其致云。
0659b16: 考妣墓誌銘
0659b17: 考君唐姓諱祐世居錢唐祖父皆為公吏遂承其業
0659b18: 君仁慈寬厚出於天性公勤廉慎上位多任之凡典
0659b19: 廂鎮里巷訟止以善言和解至有置酒勉其去
0659b20: 歉歲差散米濟飢民而公倉出給必有費耗他皆削
0659b21: 其升合君乃別陰以益之由是在處皆目為佛子
0659b22: 君雖吏人坐必儼如行必緩步口不談非議足不履
0659b23: 非所公筵餞迓紛華滿眼君獨俛首未窺輕薄
0659b24: 輩以為取笑少孤事兄亮亮性嚴小有忤意輒加敺
0659c01: 叱君怡然遜謝沒齒無怨訴凡家貲不入私室盡以
0659c03: 老兄而已巳骨血離異非吾所忍為也有日族人強之
0659c04: 且使草狀君執筆墮淚不忍書遂擲筆而罷於是兄
0659c05: 弟聚首終老晚年休退日唯課念元祐四年秋染疾
0659c06: 至十月十一日稱佛印而終享壽七十五娶郡人
0659c07: 竺氏生男四曰簡曰齊曰照從釋氏曰式早世五女
0659c08: 皆出適後月十二日葬于北山青枝塢。
0659c09: 先妣竺氏自處室已巳能篤信佛理洎歸先君執勞敬
0659c10: 難如婢事主女工婦事凶喜禮度鄉取之為法主
0659c11: 家嚴毅慨然有丈夫志與人柔順凡姻戚無表裏無
0659c12: 豪賤皆包容矜恤至於婢僕群小低顏語若恐有
0659c13: 所失奩無餘畜隨有即散于投借貸無不周給造像
0659c14: 供僧尤無所惜中年棄生事絕首飾齋戒素專慕
0659c15: 淨業辰夕禮誦言音清朗過門者往往駐足傾耳遲
0659c16: 遲不去鍼縷澣濯至老不許人兼紹聖二年春得疾
0659c17: 六月十日卒於臥寢移時身暖神色不變指結佛印
0659c18: 堅不可解壽七十七明年正月十八日拊于先君之
0659c19: 塋吁父母生我其恩已巳為罔極而況遣我脫塵拔俗
0659c20: 學佛知道則其恩尚可報耶銘曰。
0659c21: 於戲考妣積行可紀後世弗聞人子所
0659c22: 顧茲鞠育實惟怙恃厥德罔窮厥心曷已巳
0659c23: 孰有為弟事兄猶父孰有為婦事夫猶主
0659c24: 生則偕老死兮同土勒銘幽泉用昭終古
0660a01: 台州左君墓銘
0660a02: 君諱伸字君儀世為臨海人謙恭端直平易安靜行
0660a03: 無疾趍語不輕發治家營生不以非義剋人毫髮之
0660a04: 利為人所犯未形色聞人之過未形齒知人有
0660a05: 善敬慕如不及性喜佛理見其徒不問賢不肖皆盡
0660a06: 誠致禮年未壯從東掖山神照法師求菩薩戒法師
0660a07: 對眾稱賞摩頂與記自是嚴奉淨禁凡臨齋日中食
0660a08: 之外有形湯藥不復進口適有親族宴會請君預焉
0660a09: 雖苦言篤迫終不曲從乃曰吾豈徇人意而欺佛制
0660a10: 乎如是四十年至死不易刻西方三聖像不與匠者
0660a11: 較其直誦法華三千四百餘過金剛二萬餘過起橋
0660a12: 甃路賑給孤寒略無所惜娶大田黃氏柔淑有賢行
0660a13: 亦頗向佛生男六曰太微業儒場屋有聲曰良王孝
0660a14: 友泛愛不幸早世曰太怡曰完曰較一為釋氏曰淨
0660a15: 圓女三皆出適黃氏既逝不復再娶獨居東山之別
0660a16: 業禮誦之餘疊足机宴居終日申申如也有謂君
0660a17: 曰所居無乃寂寥乎君曰按有佛書堂有佛像何寂
0660a18: 寥之有一日當經桉處有鷰欲巢其上君曰爾巢于
0660a19: 此恐穢吾經少頃鷰徙他所其感物如此紹聖二年
0660a20: 秋臥疾不起預命僧朝晚懺念君強起厲聲誦佛不
0660a21: 已巳將啟手足命淨圓發法華首題增菩薩大戒尋夢
0660a22: 三偉人顏采釆瑩潔立于江召君登舟瞥然西邁君
0660a23: 以為三聖導引之先容自是盡出所愛物分遺長幼
0660a24: 急召僧諷彌陀經未徹乃曰吾已巳有證生淨土必矣
0660b01: 侍人曰何所證耶曰我已巳得佛光矣遂沐浴更衣叱
0660b02: 退左右嚴誡勿泣恐亂吾意稱佛印泊然而實
0660b03: 其年九月十二日也享壽七十二諸孤卜明年某月
0660b04: 某日葬于江南之子方隩禮也予元祐中寓台城
0660b05: 日與左氏子弟遊淨圓以予知君之詳遂登涉溪山
0660b06: 不遠千里而至且欲請銘以表其墓辭不獲免直筆
0660b07: 編次若夫考姓氏之所出事文辭之華麗則吾不如
0660b08: 老儒矣銘曰。
0660b09: 於戲君儀資性天成居敬行簡閑邪存誠
0660b10: 視其所養既壽且寧觀其所終厥證迺明
0660b11: 夫謀生者不得其死而達死者獨全其生
0660b12: 君其全矣吾敢不銘
0660b13: 新市姚君墓銘
0660b14: 姚氏之子喪其父已巳三年一日泣告於予曰先君以
0660b15: 元祐元年十月十七夜終于所居享年七十有五娶
0660b16: 梅林沈氏有二子即明與弟時也六孫漸沖澂源浹
0660b17: 淵卜今年三月二十三日依西方法火葬二十五日
0660b18: 瘞餘骨于祖母之塋皆先君之志也竊惟父母有善
0660b19: 子不能稱之於禮所謂不孝且先君平生為善唯師
0660b20: 知之願銘其墓俾無墜焉予哀其有喪又愛其父之
0660b21: 為人故為敘曰君諱映世居湖州德清縣新市鎮其
0660b22: 先家微而能竭力以事父母謹身節用展大其業以
0660b23: 至為豪族父喪奉遺言化之洎母喪哀慕不已巳乃窆
0660b24: 于近舍之園林間搆亭宇終身居之歲時追福以酬
0660c01: 罔極凡語及父母輒涕淚不止其純孝如此中年以
0660c02: 家事付其子燕居養志閱佛書持佛名六齋五戒至
0660c03: 老以為常業崇塔像葺寺宇供聖飯僧不可勝計嚴
0660c04: 冬歉歲賑給孤寒以至輿梁義井凡有惠於人者皆
0660c05: 率先為之而輸其貲帛若無所惜其樂施如此沈氏
0660c06: 既喪誓不復娶而鰥居獨處怡然自得雖親族篤勉
0660c07: 之終不能迴其志曰吾豈恣己巳所私而貽子孫之患
0660c08: 耶其清慎如此早暮臨食必三復拳跽媿謝於天又
0660c09: 令舉家皆倣之君雖富有常若不給每謂人曰吾家
0660c10: 起於微今雖財食苟完然且不敢忘其始晚年宗族
0660c11: 既盛而居室尚卑其子乃選材拓其第宇而君終不
0660c12: 樂曰於吾甚非分矣其守己巳如此君為鄉中父老然
0660c13: 未恃己巳陵物至於寒賤皆溫顏與語若無高下故
0660c14: 居則雖婢僕皆愛之出則雖強很皆畏之里或有
0660c15: 所爭殆不可已巳者必求於君君往與一言無不平息
0660c16: 其服物如此君未終預數月忽多置薦或問其故
0660c17: 則曰吾不久逝矣必命浮圖者禮誦用以藉之貴其
0660c18: 精潔耳又囑其子曰吾歿後宜修崇以資吾報其他
0660c19: 無益事雖古今所尚慎勿為之人初或未信至期果
0660c20: 如其言其令終如此夫純孝仁也樂施義也清慎禮
0660c21: 也守己巳智也服物信也所以令終者此也且人有一
0660c22: 善猶足稱之矧備此數者而述耶銘曰。
0660c23: 至哉五常天性本爾蒸民倥侗訓諸名理
0660c24: 有一于是適為君子矧夫若人克備斯美
0661a01: 惟形有亡惟德不死永錫孫謀百世可軌
0661a02: 秀州沈君墓銘
0661a03: 君諱延祿世為嘉興人本家于白苧鄉晚徙居郡城
0661a04: 未幾別卜他舍施舊第為本覺廨宇君為人長厚少
0661a05: 小克嗣家業有如成人其事親以孝其治家以禮其
0661a06: 守己巳無所渝其與人無所競故為鄉人之善者所稱
0661a07: 每事必投誠於佛而法華一經尤所駐意命僧讀誦
0661a08: 歲時不輟自持大悲消災密言以為常業供聖飯僧
0661a09: 不可計數元豐四年十月二十六日得疾終于所居
0661a10: 壽七十九始娶周氏先逝晚娶丁氏長男曰文雅次
0661a11: 曰文益二女並歸他族孫男曰宗道曰宗且曰宗敏
0661a12: 者從釋氏孫女三人尚處室六年三月二十二日將
0661a13: 從火葬予以法會因過秀城諸孤具錄其事從之乞
0661a14: 銘予哀其有喪辭不獲免銘曰。
0661a15: 以義而富以仁而壽厥始有聞厥終益茂
0661a16: 積善于今餘慶于後
0661a17: 崇德呂府君墓銘
0661a18: 忠亶君之諱也子厚字也世居義禾錢氏有國時遠
0661a19: 祖皆為仕洎納土歸田無復繼者行琛曾祖也仁悰
0661a20: 祖也文滉父也君幼孤能治家逮成人而家業大成
0661a21: 先娶陳氏生二男曰宗古早世曰宗顏克嗣父業一
0661a22: 女適邑人蔣芳孫男五曰京曰亢曰永曰亨其一從
0661a23: 釋氏曰慧滋曾孫十有四玄孫一舉家五十餘凡五
0661a24: 世而君皆見之晚娶劉氏先逝君稟賦沉厚姿貌落
0661b01: 落望之若可畏然與人溫恭而無競中年為疾所苦
0661b02: 耳目昏塞遂求悔於浮圖敬持密語未幾輒愈自是
0661b03: 謝絕人事杜門不出者僅三十年子孫皆孝敬侍養
0661b04: 有常君家雖富豪而謙卑節儉常若不足每臨衣食
0661b05: 必擎拳慚謝然後乃進訓子孫曰吾家財穀苟足
0661b06: 汝宜知幸勿自驕傲而奉養過度此又見君之為人
0661b07: 也元祐改元歲首忽自感曰吾宜去矣遂絕葷血而
0661b08: 課佛至三月且神色不亂屈指為印奄然謝世享年
0661b09: 九十三越明年二月初吉葬于邑之西南隅予過
0661b10: 是邑而諸孤狀其事號泣叩首求為之銘銘曰。
0661b11: 噫彼君子聞于鄉里以直而生以壽而死
0661b12: 有初有終盡善盡美貽厥孫謀庶乎不已巳
0661b13: 廣陳馬氏禮經錄
0661b14: 清信女馬氏世居秀州海鹽縣廣陳鎮父諱喜生而
0661b15: 柔順長歸鎮人陳世華躬勤婦事協和親族夙植所
0661b16: 資篤奉佛教樂善恤物節用好施至有僧道過門孤
0661b17: 寒投謁皆能輟己巳給人所欲年甫三十忽若自悟輒
0661b18: 慨女報極為鄙濁深厭勞生無足可樂乃曰年光易
0661b19: 去薄命難保苟為湎世樂不自修一旦長往前
0661b20: 途何恃全玉雖貴不足延齡骨肉至親豈能相代由
0661b21: 是削去塵事掃治淨室誓禮佛經以為常課香燈繼
0661b22: 日孜孜弗暇逮于垂暮役奉愈勤所遇經懺無問豐
0661b23: 約皆一字一禮歷年滋多遂盈卷帙以字校禮殆不
0661b24: 勝數又常奉六齋終身不缺累受五八戒守持頗嚴
0661c01: 元豐五年仲夏間微疾不起忽見一沙門合掌而至
0661c02: 俄頃失之翌日將午顧謂侍人曰日當午耶又見沙
0661c03: 門迎前相命乃整容趺坐屈指為印奄然而化是月
0661c04: 十七日也享壽六十六生三男曰惟照次曰惟恭早
0661c05: 亡又次曰惟正三女皆已巳出適明年正月二十一日
0661c06: 葬于本邑之華亭鄉諸子號泣以謂慈母積善有足
0661c07: 聞者而不能稱之非孝道也遂狀其實從予丐文以
0661c08: 識之予曰吾佛之教廣大宏遠無往不利其教之所
0661c09: 被無士女無豪賤無老幼無賢愚至有篤信者焉躬
0661c10: 行者焉然後於無所得中而無不得由來不為不多
0661c11: 矣若馬氏之事佛雖莫知其膚奧考其世善令終亦
0661c12: 可謂有得矣儒謂女子小人是為難養吾以為人不
0661c13: 可以類取在其志而已巳且人有倥侗不可教者雖可
0661c14: 教而能不自守者於親不能盡其養於君不能盡其
0661c16: 夫非丈夫也此雖婦人非婦人也後世覽此尚不能
0661c17: 一思齊耶嗚呼。
0661c18: 四明孫氏禮佛錄
0661c19: 四明慈溪清信女孫氏自中年寡居厭塵習去女飾
0661c20: 唯篤信佛法素齋戒課念禮誦餘三十年至老不
0661c21: 懈常手製衣衾襪履施僧前後不知數凡羞齋設會
0661c22: 必親執事以盡其敬遣子從釋氏曰如住支山定
0661c23: 慧蘭若適因本居起造喧闠乃往所寓居幾半載
0661c24: 凡僧物至於茶水未始輒啖是時方期三年長懺
0662a01: 以賽願而親臨撿舉不容縱怠頗憚之忽頻夢佛
0662a02: 僧愈加精至一日微恙見異人立臥前囑曰宜勤
0662a03: 持誦不可慢也次夢八僧旋遶懺室自見身掛縵袈
0662a04: 裟隨僧行道少頃又見當中有一木龕漆飾明瑩既
0662a05: 覺乃知將逝之相遂命僧懺念曰吾當歸淨土矣叱
0662a06: 退親屬勿相擾索香湯澡浴著淨衣專誦彌陀經
0662a07: 於大眾前加趺結印執念珠幡誦至一心不亂語
0662a08: 曰助我誦之氣將盡矣言訖奄然而逝異香天樂
0662a09: 近遠皆聞停七日鄉人聚香木化之遺骨葬于某山
0662a10: 年七十八平居禮誦經佛皆自紀其數今刻石留于
0662a11: 後世使觀者知佛法不可不信既信不可不修既修
0662a12: 必有善相隨之則知吉凶禍福因果報應如影響如
0662a13: 符節無毫髮之差聞者見者得不自勉哉。
0662a14: 論增戒書
0662a15: 某月日釋元照謹熏滌裁書獻于
0662a16: 權府運使門下貧道自齠出家冠年比試獲中洎
0662a17: 落髮稟戒潛心於佛乘十有六載自度庸昧區區於
0662a18: 卷間雖不能深造聖人之淵蘊然亦粗領萬分之
0662a19: 一二今不避狂斐敢言於左右夫佛之教大率指
0662a20: 萬化而歸一心即一心而見自性且性之為體湛寂
0662a21: 曠朗徹無礙其高不可踰其廣不可際無生佛焉
0662a22: 無依正焉無死生焉無去來焉無愚智焉無物我焉
0662a23: 平等一相一相無相是謂法界焉常住焉真如焉實
0662a24: 相焉如來藏焉首楞嚴焉般若焉涅槃焉種種異號
0662b01: 其實一也聖人覺之謂之菩提眾生昧之謂之煩惱
0662b02: 聖人將以其所覺而覺其所昧於是無像而像現百
0662b03: 億之容儀無說而說出大千之經卷機分異類說有
0662b04: 殊途要其所歸無越三藏所謂經律論也示其所修
0662b05: 則有三學所謂戒定慧也戒也者所以軌範於身口也
0662b06: 定慧也者所以融冶於性情也然陟遠者未始不自
0662b07: 於邇入室者未始不由於戶是故三藏三學必推戒
0662b08: 律為首焉伊昔南山律師專以此學為己巳任操觚著
0662b09: 撰大倡其要一家部帙計三百餘軸貧道雖不敏
0662b10: 從事於此宗矣且知夫戒者截苦海之舟航發萬善
0662b11: 之端緒三乘聖賢之所尊敬歷代祖師之所傳通但
0662b12: 受之者心有明昧學有精粗而不能一揆故有初受
0662b13: 者焉重增者焉故律明發心則有三品一者唯期脫
0662b14: 苦專求自利名為下品此二乘心也二者為物解疑
0662b15: 自他兼濟名為中品此小菩薩心也三者忘己巳利生
0662b16: 福智雙運了達本性求佛菩提名為上品此大菩薩
0662b17: 心也審知初受但發中下佛開重增轉為上品此所
0662b18: 謂增戒也桉梁高僧傳宋元嘉十一年有梵僧名僧
0662b19: 伽摩為祇桓寺慧義等五十許人度蔡州岸駕船
0662b20: 江中重增戒法又準戒壇圖經唐乾封二年南山律
0662b21: 師於京兆府為諸岳瀆沙門春夏二時再行重受以
0662b22: 至四分律成實論師資傳等並明重增之法實佛教
0662b23: 之常儀僧徒之本事耳然彼諸師不知所以相與鼓
0662b24: 惑搆紛紜者蓋亦有說焉貧道寧間自溫台遊
0662c01: 方還本受業院在祥符寺之東南隅閉戶專業謝去
0662c02: 人事乘閑揮麈讚述戒律無何謬為人所知遂有遠
0662c03: 方之朋負笈日至而就學焉每患正法下衰人情鄙
0662c04: 薄僧綱解紐非一日矣不自料頗有意於扶持故
0662c05: 夫來者必博之以禪智約之以法律持盂丐食以充
0662c06: 其口腹布裁衣以蔽其形苦日加朔引夕增勵修
0662c07: 出處語默率遵於佛制如是數年間罔敢自怠然將
0662c08: 行古道必反常情往往同儔輩以為矯異駭眾而窺
0662c09: 伺短失者有矣竊自解曰孔子云事君盡禮人以為
0662c10: 諂也予事佛盡誠人以為詐不亦宜乎且孔子聖人
0662c11: 也言無口過行無怨惡然猶不免世俗之憎嫉故
0662c12: 疑於桓魋辱於陽虎畏於匡人困於陳蔡況一末下
0662c13: 庸僧學古背俗而不為人之所惡者其可得乎以致
0662c14: 彼徒率因行事有所不同夙懷忿慍乃乘是增戒之
0662c15: 勢以致訟其意無他直欲以無辜之人陷於縲絏
0662c16: 之中耳自念與時寡合一無勢援獨力不能加眾厥
0662c17: 或枉遭刑戮固無惜於一身但恐遏絕律風使無聞
0662c18: 於後世耳恭惟權府運使負伊周之才佐唐虞之主
0662c19: 文聲治術卓出于群英仁政德風下臨於庶物願垂
0662c20: 明鑒少賜哀矜苟得戒法流通三寶住世則涅槃所
0662c21: 謂我滅度後以正法付囑國王大臣斯言殆有所寄
0662c22: 也荷法事重繄叩情深瀆尊嚴豈勝戰汗不宣。
0662c23: 論慈愍三藏集書
0662c24: 某月日釋元照謹齋沐裁書獻于
0663a01: 權府朝奉明公貧道聞律佛所制也教佛所說也
0663a02: 禪佛所示也是三者皆出於佛曰三學曰六度故為
0663a03: 佛者不可滯於一端威儀軌度持犯開遮皆見於律
0663a04: 非學無以自明權實偏圓觀行因果皆見於教非學
0663a05: 無以自辨識心達本忘筌離相皆見於禪非學無以
0663a06: 自悟經曰歸源性無二方便有多門是則律與教與
0663a07: 禪同出而異名殊途而一貫所謂同出者出於一心
0663a08: 也一貫者會於一性也心性也者一切眾生見前覺
0663a09: 知之體也其量寂其用廣潛于萬化之際見于
0663a10: 動用之中四相流而不遷三惑覆而常照柰何漚生
0663a11: 覺海雲點大清岸逐舟移花因眚發熾然妄動然
0663a12: 昏塞紛然馳散非一朝一夕矣吾佛哀之將使復其
0663a13: 本也於是制其妄動故謂之律闢其昏塞故謂之教
0663a14: 攝其馳散故謂之禪以是觀之律亦心也教亦心也
0663a15: 禪亦心也三者皆我自心豈容是非彼此於其間哉
0663a16: 不然則心外有法未契佛祖上乘之旨也是以自古
0663a17: 知識節行超邁未始不稟於律博涉經論未始不知
0663a18: 於教希夷淡泊未始不通於禪歷觀三代高僧傳至
0663a19: 有木食草衣孤節苦行卓然風霜不改其操鏗然憂
0663a20: 喜未達其心故得振清望於當時垂令模於史籍近
0663a21: 世慧林孝本法雲大秀皆釋門之豪傑舉揚宗風激
0663a22: 勵修奉天下緇儒雲奔草偃率從其化自是其徒稍
0663a23: 知頓悟漸修之門藉教悟宗之理但古今學者自有
0663a24: 黨宗蔽曲之淨謂了心見性何假修行認放蕩為通
0663b01: 方嗤持守為執相殘毀正教罔來蒙故慈愍三藏
0663b02: 文集於是乎作也斯實救一時之訛弊護佛法之紀
0663b03: 綱耳而況一破一立或抑或揚乃釋門述作之通規
0663b04: 義學討論之常事也西天諸論大小相攻或空有爭
0663b05: 馳或性相勍敵二部五部十八五百異執支離于今
0663b06: 不絕此方傳教華嚴賢首天台慈恩互相斥奪章疏
0663b07: 競行亦猶儒家魯史春秋學開五傳國風雅頌分為
0663b08: 四詩孟氏辭闢於楊墨子雲無取於老莊鄭玄王肅
0663b09: 師資形矛盾之談劉向劉歆父子有異同之論至如
0663b10: 宗門自達磨西來衣相傳迨于五祖而下則南北
0663b11: 分宗其後各建門庭而五家派別雲門臨濟當世盛
0663b12: 行然各據師承互相嗤笑又如古今語錄謂佛身為
0663b13: 屎橛指大藏為故紙薄講學為入海筭沙貶聽習為
0663b14: 分別名相在禪不復具舉即應講學之師執為
0663b15: 謗己巳而興於諍訟耶蓋不知古賢為物情深方便苦
0663b16: 口使求魚觀月不滯於筌指耳貧道少小辭親冠年
0663b17: 從道尋師務學負笈橫經于茲三十一臘矣不料寡
0663b18: 薄謬為師首在處養徒晨夕講訓上酬佛祖開悟之
0663b19: 恩次報王臣存護之德頃以前任太守王公修撰持
0663b20: 遣公符邀命至此俾於南寺重建戒壇方欲募豪
0663b21: 族發首興工無何諸師見忌異論鋒起以謂慈愍集
0663b22: 乃貧道自撰假彼名字排我宗門曾不知此文得於
0663b23: 古藏編于舊錄不省寡聞懷私忿以至訟于公府
0663b24: 干長吏直欲投諸深加以大石恐愶督迫幾不能
0663c01: 免竊惟古人有言出乎爾者反乎爾者我既無心於
0663c02: 物物豈能加於我故唯緘默坐視未始一辭辨之然
0663c03: 恐官司未委情實謹元得古本文集并敘始末三
0663c04: 于左右是否枉直惟明公裁之不宣。
0663c05: 送衣書
0663c06: 某月日比丘元照謹裁書獻于
0663c07: 淨慈圓照禪師元照早學律知佛制比丘必備三
0663c08: 衣一坐具漉囊是為六物上中下根制令遵奉故
0663c09: 從其門者不可違違之則抵逆上訓非所謂師資
0663c10: 之道也三衣者何一曰僧伽謂之大衣入聚應供
0663c11: 登座說法則著之二曰鬱多羅僧謂之中衣隨眾禮
0663c12: 誦入堂受食則著之三曰安陀會謂之下衣道路往
0663c13: 來寺中作務則著之是三種衣必以麤麻苧為其
0663c14: 體青黑木蘭染其色三肘五肘為其量裂碎還縫所
0663c15: 以息貪情也條葉分明所以示福田也言其相則三
0663c16: 乘聖賢而同式論其名則九十六道所未聞敘其功
0663c17: 則人得免凶危之憂龍被逃金翅之難備存諸大藏
0663c18: 未可以卒舉也一者具云多羅此云應器鐵瓦
0663c19: 二物體如法也熏青翠色如法也三斗斗半量如
0663c20: 法也蓋是諸佛之標幟而非廊廟之器用矣昔者迦
0663c21: 葉如來授我釋迦本師智論所謂十三條麤布僧伽
0663c22: 梨是也洎至垂滅遣飲光尊者持之於雞足山以待
0663c23: 彌勒有以見佛佛之所尊也祖師西至六代相付表
0663c24: 嗣法之有自此又祖祖之所尚也今有講下僧在原
0664a01: 奉持制物有年數矣近以病卒將啟手足囑令以衣
0664a02: 坐具奉于禪師實以賴其慈廕資其冥路故也恭
0664a03: 惟禪師道邁前脩德歸庶物黑白蟻慕遐邇雲奔天
0664a04: 下叢林莫如斯盛竊謂事因時舉道假人弘果蒙暫
0664a05: 屈高明俯從下意許容納受特為奉持如是則大聖
0664a06: 之嚴制可行諸祖之遺風未墜謹遣僧衣共五
0664a07: 事修書以道其意可否間惟禪師裁之不宣。
0664a08: 讒議
0664a09: 曰讒與謗同耶異耶曰讒必假謗而成蓋有謗而不
0664a10: 讒者未見讒而不謗者也夫讒之生也其始因於憎
0664a11: 嫉而終成於輕信為之者諂小人也古之人有輸
0664a12: 忠以輔君者盡孝以事親者抱義以結友者雖君臣
0664a13: 之相得父子之相愛朋友之相親一日為人所讒則
0664a14: 反目攘臂擯逐離間至於相視如讎雖在古聖賢
0664a15: 所不能免也然有初不能辯久而後明者有生不能
0664a16: 辯死而後明者有至死不能辯終古不能明者不可
0664a17: 勝數矣子游曰事君數斯辱矣朋友數斯疏矣此所
0664a18: 以誡人遠讒也嗚呼讒與謗不可不察也且經史載
0664a19: 之不為不明學者覽之莫不知其非往往身自陷於
0664a20: 讒口噎至死不能自明者是必怒受讒者不察為
0664a21: 讒者之也至有群小至其前復讒於他人則又
0664a22: 聽之以為然是可謂明乎蓋善為讒者巧便搆
0664a23: 迎合蒙蔽使其瞢然如為鬼所魅至有終身不能察
0664a24: 者孔子曰浸潤之譖膚受之塑言其浸潤之來不使
0664b01: 人預覺雖曾參至孝母必疑其殺人市非林藪人必
0664b02: 疑其有虎間有不行焉者則謂之明遠君子矣予以
0664b03: 愚拙懶不喜諂附妄悅於人遂多為人所讒謗予
0664b04: 聞之竊自省曰彼言果是歟吾當改過彼則我師也
0664b05: 彼言果非歟彼亦徒為耳焉能浼我哉於是耳雖聞
0664b06: 之而口未辯士君子察不察在彼才識明不明耳
0664b07: 吾孰能申其枉直求知於人哉然且不知久而後明
0664b08: 耶後世而後明耶終古不明耶文中子曰何以息謗
0664b09: 曰無辯吾常事斯語矣。
0664b10: 博奕解
0664b11: 論語云飽食終日無所用心難矣哉不有博奕者乎
0664b12: 為之猶賢乎已巳解曰此孔子勉人之為學非所以使
0664b13: 人博奕也凡人所以異於草木土石者以其有識故
0664b14: 也所以異於禽畜者以其最靈故也所以異於眾人
0664b15: 者以其為學故也所以異於輩流者以其自強不息
0664b16: 故也是故為人不可不為學為學不可不自勉豈宜
0664b17: 飽食嬉遊而不知為學一混於眾人縱學而無所成
0664b18: 業未殊於輩流乎自古聖賢急於為學孜孜矻矻無
0664b19: 暇於其他尚恐擲其時陰而有所不至而彼罔然
0664b20: 無所用心悠悠以終老者不知何以自處而度其永
0664b21: 日耶此聖人所以感歎故曰難矣哉也不有博奕者
0664b22: 為之猶賢乎已巳者此舉市井鄙事以較之將使知
0664b23: 而思為學故也且夫群聚博戲爭先勝殆非賢者
0664b24: 所宜為然且有所用心雖不肖猶足以為賢以見飽
0664c01: 食度不務學者尚不逮於博戲小人況君子乎此
0664c02: 蓋激勵之深切非所謂稱美博奕使人為之也安有
0664c03: 聖人之教誘人於不義哉儒者說曰為其無所據樂
0664c04: 善生婬欲故且使之博奕耳此不唯毀滅聖人垂訓
0664c05: 之旨陷人於不義之中抑其言復何鄙俚之甚乎每
0664c06: 讀至此未不為之慨歎也何平叔猶以為諸家之
0664c07: 善者黃侃邢昺之徒又不能考其善否相舊說無
0664c08: 所辨正致使古今儒冠釋服競習博奕以為己巳能往
0664c09: 往廢棄所業忽慢人事竟日徹旦失食忘寢精神耗
0664c10: 眊色力疲頓以至成疾猶不知止而卒無成益且仁
0664c11: 人君子言行動止必審其損益而後行之何為無益
0664c12: 世伎所役獨不思之乎予極言以勉之彼拒之曰
0664c13: 孔子尚稱為賢子何昧而見罪耶予乃退思先儒之
0664c14: 謬妄有誤於來者不為不甚故特為之別解冀負識
0664c15: 君子或有取焉。
0664c16: 四子要言序
0664c17: 天道體剛而用柔地道體柔而用剛人生天地間稟
0664c18: 天地二氣而為體固當法天地而為行古先聖王能
0664c19: 盡天地之理法天之柔所以教人行仁也法地之剛
0664c20: 所以教人為義也是故仁主於慈愛義主於果斷此
0664c21: 人倫之大本儒教之宗極也孔子祖述堯舜憲章文
0664c22: 武豈有他哉故曰吾道一以貫之忠恕而已巳忠豈非
0664c23: 義耶恕豈非仁耶則知孔子言行動靜雖用舍萬異
0664c24: 而未始出於仁義矣予閱諸子書獨愛荀孟楊王
0665a01: 能宗孔子之道知儒教之本故孟子對梁惠王曰何
0665a02: 必曰利亦有仁義而已巳文中子曰仁義其教之本乎
0665a03: 荀子曰唯仁之為守唯義之為行楊子曰太玄為仁
0665a04: 義而作所以四子之書不混於異端者此也孟子文
0665a05: 中皆門人所錄荀子楊子乃秉筆所撰其文富其事
0665a06: 繁非博綜於儒業者不可備覽故於其間採摭簡當
0665a07: 精要之言有足訓世者總為一集題曰四子要言然
0665a08: 在言雖簡而為學為道為人為政君臣父子百行五
0665a09: 常之義亦已巳盡矣學而思之得無補於心術哉。
0665a10: 高麗李相公樂道集序
0665a11: 予昔見海東使臣經從吾鄉名山勝率多題詠觀
0665a12: 其格致則與夫大國文軌頗同後見僧統所留篇什
0665a13: 語句平易思味幽遠復知僧統又知詩之深者比以
0665a14: 朝辭迴杭艤舟府亨忽持李相國詩集為示發卷一
0665a15: 覽愛其學贍而識遠辭直而理詣大率稽於釋典宗
0665a16: 於理性皆超拔物外之論非所謂世俗文筆也處富
0665a17: 貴而慕真寂故以樂道命其題居塵染而守清節故
0665a18: 以婆塞標其號以夫道無不在故其言觸事而發隨
0665a19: 物而應存乎梗且錄百篇足以弘贊佛乘啟迪來
0665a20: 裔豈與夫雕虫刻篆嘲風詠月者同日而語哉然彼
0665a21: 國文士能詩者甚眾而僧統獨愛此集將命鏤板流
0665a22: 通於世向所謂僧統知詩之深為不誣矣觀是詩者
0665a23: 當體斯意。
0665a24: 送聞伯龍歸太學序
0665b01: 余學佛外閱先儒書觀古聖人立言垂法大率使
0665b02: 人修己巳治性立身行道且與夫眾人異焉柰何後世
0665b03: 學者資性有淳薄所習有高下雖皆讀書為儒而有
0665b04: 修者焉有不修者焉則君子小人見矣孔子謂子夏
0665b05: 曰汝為君子儒無為小人儒今之業儒者誦其書不
0665b06: 為不多與之議論落落可聽發為文章郁郁可觀然
0665b07: 以才俊自負輕浮貢傲嬉遊縱誕無所而不至是故
0665b08: 求其為君子儒者或寡矣余素未識聞君已巳見長者
0665b09: 稱其性行時輩服其才業及一見之聽其言觀其行
0665b10: 果如余所聞每謂人曰此所謂君子儒也宜乎貴矣
0665b11: 適聞促裝將復于大學故直書以勉之庶有所補焉。
0665b12: 長蘆賾禪師文集序
0665b13: 佛教所謂大乘師者蓋有上根利智勇厲丈夫頓了
0665b14: 自心旁達諸法緣生無性一切皆如無性緣生廣大
0665b15: 悉備安住實際得大總持摩尼寶珠出生無盡大圓
0665b16: 鏡智應現無差秉智慧刀被弘誓鎧入生死海遊濁
0665b17: 惡世微塵剎歷恒沙劫善巧方便化導群生六度
0665b18: 四弘三聚四攝如夢如幻無捨無著終日說法無法
0665b19: 可說終日度生無生可度眾生無盡悲智願行寧有
0665b20: 盡乎業惑無窮身土壽量寧有窮乎發此心者即菩
0665b21: 提心行此行者即菩薩行傳此法者號大乘師也然
0665b22: 則功高而業廣任重而道遠自非識洞天人之際道
0665b23: 超區宇之表孰能荷三寶之重寄為四生之良導乎
0665b24: 是以在昔高僧學優才贍節高行苦至有食不耕鋤
0665c01: 衣無繒纊忍人之所不忍行人之所不行扶顛持危
0665c02: 闢邪禦侮其濟物也視形骸如朽木其護法也輕性
0665c03: 命若鴻毛與夫獨善偷安猒誼求寂者日劫相倍未
0665c04: 足校其優劣矣賾老禪師河北洛水人少業儒文晚
0665c05: 從釋氏志節超邁學問宏博歷叢林飽參宗匠天
0665c06: 機既洩學眾雲從三處住持六時精苦門墻壁峻規
0665c07: 矩霜嚴著述盈編播流寰海傳聞有日尚或持疑比
0665c08: 得斯文喟然驚歎不意後世復有大乘師耶觀乎發
0665c09: 菩提心要則知修行發足不踐於小道也觀乎自警
0665c10: 銘則知篤志在道無暇於世論也觀乎百二十問則
0665c11: 知晨夕自檢不容於妄慮也觀乎誡洗麵文則知節
0665c12: 儉清苦不以口腹費於僧物也觀乎在家行儀以至
0665c13: 公門十勸則知憫物情深不擇於高下也觀乎枯骨
0665c14: 頌則知達妄窮真不為世相所動也觀乎蓮華勝會
0665c15: 序勸念佛頌則知決了死生靈神有所歸也觀乎坐
0665c16: 禪儀則知志尚修習不徒於言句也噫正道難聞知
0665c17: 音罕遇方圖扣以盡所懷俄聞暮秋奄歸真寂沉
0665c18: 吟感長永日惜乎得非吾道衰替不使真善知
0665c19: 識久住世耶古人有言百年影殂千載心在斯集
0665c20: 者則禪師之心可鑒矣。
0665c21: 釋門登科記序越州餘姚縣龍泉寺
0665c22: 三代僧史十科取人讀誦一門功業尤重
0665c23: 皇朝著令帝王誕辰天下度僧用延聖祚尊崇吾教
0665c24: 宣布真風自古皆然於茲尤盛方今州縣淨侍寔繁
0666a01: 每歲選人必量經業開場考試合格精通公牓星羅
0666a02: 獎平生之勤苦綸恩露墜許畢世以安閑外被田衣
0666a03: 內懷戒寶為法王子作人天師不事耕桑端受信施
0666a04: 栖心物外旅泊寰中釋子之榮豈復過此近世出俗
0666a05: 多無正因反欲他營不崇本業唯圖進納濫預法流
0666a06: 或倚恃宗親或督迫師長至有巡街打化袖疏干求
0666a07: 送惠追陪強顏趨謁頻遭毀辱備歷艱辛為者百千
0666a08: 成無數十豈有榮身良安樂法門斯由當本昧出
0666a09: 家心抑亦為人無丈夫志況蓮華妙典鷲嶺極談大
0666a10: 事因緣開佛知見是諸佛降靈本致實群生悟入津
0666a11: 途無量國中不知名字幸而聞見那不誦持豈獨辜
0666a12: 恩誠為忘本奉勉未度者宜加精至早冀變通已巳達
0666a13: 者莫廢溫尋終為道業百金供施實亦能消四輩瞻
0666a14: 依諒無慚德幻軀有盡實行不亡故有舌相粲若紅
0666a15: 渠身骨碎如珠顆具書傳錄識者備聞況般若有經
0666a16: 耳之緣法華校隨喜之福幸依聖訓勿棄時陰近期
0666a17: 於削髮為僧遠冀於破魔成佛若能如此夫復何言
0666a18: 所患為僧不應於十科事佛徒消於百載古賢深誡
0666a19: 寧不動心哉。
0666a20: 
0666a21: 芝園集下終
