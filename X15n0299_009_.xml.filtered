0116b01: 
0116b02: 
0116b03: 
0116b04: 大佛頂如來密因修證了義諸菩薩萬行首楞嚴經
0116b05: 講錄卷第九
0116b06: 明　柴紫　釋乘　講錄
0116b07: 新安受法弟子　汪益源　校梓
0116b08: 舊說前明六天。雖出塵擾。未能絕欲。故通名欲界。
0116b09: 自此而上明十八天。雖離欲染。尚有色質。故通名
0116b10: 色界。又通名梵世。為已巳離欲染也。通號四禪。為已巳
0116b11: 離散動也。欲天但五戒十善感生。此天兼禪定感
0116b12: 生。然特有漏禪觀六事行耳。六行者。厭欲界是苦。
0116b13: 是麤。是障。欣色界是淨。是妙。是離。此則凡夫伏惑。
0116b14: 超欲界道也。又云。前天間亦有禪定。而此界方名
0116b15: 禪者。以前結云。形雖出動。心尚交。足知自此已巳
0116b16: 上。絕無女人。心俱離。無所交接。兼無食眠。三欲
0116b17: 俱忘。稍涉饑倦。即入禪定。出定。則飽滿精明。是但
0116b18: 以禪悅為食。為息。稍離麤重身心矣。
0116b19: 阿難世間一切所修心人至諸漏不動名為初禪。
0116b20: 冠註　此明色界初禪三天也。世間一切所修心
0116b21: 者。謂三界天人。雖未得出世心。為本修因。而亦各
0116b22: 各自謂。已巳得真修心矣。不假禪那無有智慧者。謂
0116b23: 彼惟有漏靜慮。伏欲六行。制彼淫習。而非無漏真
0116b24: 三摩提金剛觀智故。但能執身不行淫欲。及與一
0116c01: 切時。想念俱無。由彼身心俱潔。下無卜居。故臨終
0116c02: 時。應念而生色界。為梵世伴侶。如此一類。乃梵天
0116c03: 之民。故名梵眾天。欲習既除離欲心現等。謂前天。
0116c04: 既離欲習。此天。定心顯露。而於定共戒。愛樂悅豫。
0116c05: 隨順輕安。故臨終時。應念而生梵世。匡王輔化。故
0116c06: 名梵輔天。身心妙圓威儀不決等。謂前天。定心發
0116c07: 露。復具德化。故身心圓妙。威儀不缺。而此天。從定
0116c08: 戒中。發起智慧。故解勝前天。堪為梵主。於臨終時。
0116c09: 應念而生梵王。統攝梵眾。故名大梵天。俱舍說。威
0116c10: 德光明。獨一而住。無尋有伺。定力所感。下二天。俱
0116c11: 有尋伺。又劫壞後去。劫成先來。外道不測。便執為
0116c12: 常。又因起念。見有天生。便執能生世間。為一因生。
0116c13: 下結示三天。名初禪也。勝流等。謂已巳離五欲。已巳斷
0116c14: 十惡。能勝欲界諸趣故。欲界八苦所不能逼。雖非
0116c15: 真正三摩提。而戒心清淨。欲習已巳伏。不為所動。故
0116c16: 名初禪。亦名離生喜樂地。以離欲惡故生喜。身心
0116c17: 輕安故生樂也。
0116c18: 阿難其次梵天統攝梵人至麤漏已巳伏名為二禪。
0116c19: 冠註　此明色界二禪天也。謂從前天修來戒定
0116c20: 慧具。故曰圓滿梵行也。進至此天。則三識不起。定
0116c21: 心一境。唯緣內塵故。離欲得定。定深生照。而心水
0116c22: 澄湛。寂然發光。然心光尚劣。未極其量。故名少光。
0116c23: 從前少光。更增光耀。則心境互照。境隨光發。映十
0116c24: 方界。成璃。然光雖極量。但小千世界。猶未
0117a01: 成音。故名無量光。從此修進。又得吸持圓光成就
0117a02: 教體者。以此天。無前五識。亦無尋伺。故能吸持無
0117a03: 量淨光。而以圓光發宣梵行。不待言詮。自成教體。
0117a04: 闡明淨理。應變無盡。故名光音。下結示三天通名
0117a05: 二禪也。謂此三天。又勝下天初禪。雖得喜支。未生
0117a06: 極喜。雖離苦惱。猶有憂喜相對。此得極喜。故諸憂
0117a07: 懸所不能逼。能以定力。伏前五識。故通名二禪。亦
0117a08: 名定生喜樂地。謂此定功德。與身樂。俱發故也。
0117a09: 阿難如是天人圓光成音至歡喜畢具名為三禪。
0117a10: 冠註　此明色界三禪天也。謂前天。雖以圓光為
0117a11: 音教。披音則顯露妙理。然有喜心動念。猶障淨樂。
0117a12: 此天。即依妙理發成精行。且恬泊寂靜。而通寂滅
0117a13: 樂。由靜樂初通。淨空始著。故名少淨。此初伏第六
0117a14: 識。非大寂滅也。六識既伏。淨空現前。此則擴充之。
0117a15: 而樂心愈寂。淨空無際故。內心外身。皆獲輕安。則
0117a16: 寂樂已巳成。淨空無量。故名無量淨。前天寂樂。止
0117a17: 身心。此天。身界寂。觸處皆成妙樂。天中淨德所
0117a18: 成樂境。無過於此。是故認此淨樂。為真際樂土。將
0117a19: 己巳身心。歸託此地。由觸處皆成淨樂。故名淨。下
0117a20: 結示三天通名三禪也。此天。妙樂周無量。莫不
0117a21: 隨心順意。故曰具大隨順。前二禪。有喜心動念故。
0117a22: 身心不得安隱。今則喜心動念皆無。而無量至樂。
0117a23: 自在受用。雖非真正三摩提。不妨心雖無喜而喜
0117a24: 樂自具。故令安隱心中恬然畢具。故通名三禪天。
0117b01: 亦名離喜妙樂地。謂喜是動心所發。樂是靜慮所
0117b02: 融。故名欣喜。而後得妙樂故。界內稱三禪。為極樂
0117b03: 處也。
0117b04: 阿難復次天人不逼身心至功用純熟名為四禪。
0117b05: 冠註　此明四禪天也。謂初禪離苦惱。二禪盡憂
0117b06: 懸。故不逼身心。欲是苦因。諸欲杜絕。故苦因已巳盡。
0117b07: 三禪離喜受樂。此天。則知樂亦不常。以樂久必壞。
0117b08: 壞即苦生。故將苦樂二心。同時頓捨。既離於苦。亦
0117b09: 不受樂。則壞相不生。苦壞雙超。則淨福性生。故離
0117b10: 福生。此則心住不動。定捨俱發。意無苦樂。亦名捨
0117b11: 念清淨地。前天。初專捨心。尚未圓融。此則毫無樂
0117b12: 念。故曰圓融。於捨心中。仍生勝解。決定任持。不為
0117b13: 異緣所轉。故曰清淨。由心圓融故。淨福無礙。於圓
0117b14: 融無礙處。有所願求。無不隨順。故任心自在。窮未
0117b15: 來際。愛樂隨順。故名福愛。舊說。窮未來者。即資福
0117b16: 二路。受報長遠。動經劫數。非真常住也。福愛者。謂
0117b17: 諸天之福。以此天為最可愛。以三不及故。或此
0117b18: 天。積福別有愛求。即希二路也。是天。指福愛。有二
0117b19: 岐路者。隨其心念行業故也。一直往道趨廣果。二
0117b20: 迂僻道。趣無想。先心。即福愛妙隨順心。無量淨光。
0117b21: 即捨俱定所發心光也。福德圓明修證而住者。於
0117b22: 無量光中。以四無量心。熏禪福德。離下地染。歷
0117b23: 四位。廣福所感。故名廣果。先心。同前。廣果。厭苦樂。
0117b24: 而增修福德。此天。厭苦樂而進修捨定。此兩天分
0117c01: 岐之故也。精研者。深搜細索也。相續者。勤勇無間
0117c02: 也。圓窮者。必求究竟也。身心三句定成果也。謂
0117c03: 以捨定。滅除捨心。令心慮凝。經五百大劫。第六
0117c04: 現行不起。妄謂涅槃。不知正是微細生滅流注。是
0117c05: 人下。斷其以生滅修因。不能感不生滅果也。初半
0117c06: 劫滅者。謂初生此天。習定半劫。始得想滅。後半劫
0117c07: 生者。此天報盡。於四百九十九劫半後。復生想心
0117c08: 也。此但六識不行。故名無想。下結示四天通名四
0117c09: 禪也。由苦樂雙亡故。二境不能動心也。四禪不為
0117c10: 三所動。名不動地。無為真不動地。指第八聖位。
0117c11: 謂此禪天。器非真常。情俱生滅。雖非無為真境。而
0117c12: 有為功用。至此已巳純熟矣。上四聖流。通名四禪也。
0117c13: 阿難此中復有五不還天至如是一類名色究竟天。
0117c14: 冠註　此明五不還天也。此中。指四禪中。不還者。
0117c15: 斷盡欲界九品思惑。以證三果。不復生欲界矣。習
0117c16: 氣。即思惑種子。謂以貪瞋痴慢微細思惑。分為八
0117c17: 十一品。於三界九地。地各九品。今斷欲界一地九
0117c18: 品故苦亡。而欲界無卜居。復斷上三地各九品故
0117c19: 樂亡。而色界下三地無卜居。未盡斷第四地惑故。
0117c20: 惟四禪捨念清淨地。是其同分。而有卜居處也。苦
0117c21: 樂兩滅等。謂苦樂未亡時。則厭苦欣樂。交戰胸中。
0117c22: 故有煩。今已巳兩忘。則心不交。故名無煩。盛熱曰煩。
0117c23: 稍得清涼曰無煩。機。放動也。括。收斂歛也。謂心之放
0117c24: 收。惟行捨念。更無餘念。前雖心不交。尚見交地。
0118a01: 今併其交地。亦復研盡。則意地清淨。全無微煩。故
0118a02: 曰無熱。既得心地澄清。發天眼通故。見十方界。
0118a03: 而無非妙境。故曰妙見圓澄。塵象即境。沉垢即惑。
0118a04: 正顯定慧雙融。心境俱淨。而所見皆善。故名善見。
0118a05: 既得心眼圓妙。故能以定慧之力。鎔鍊一切。隨心
0118a06: 自在。變現無礙。故名善現。究意。窮研也。幾。微動也。
0118a07: 言以無漏一念。熏有漏種種念。而至於一念。亦能
0118a08: 窮色性。至於微而復微。將入無色邊際。究至於此。
0118a09: 則色已巳盡矣。故名色究竟天。
0118a10: 阿難此不還天彼諸四禪至自此已巳還名為色界。
0118a11: 舊說自此而上。明無色界四天也。無色者。無業果
0118a12: 色。有定果色。依正皆然。乃滅身歸無。捨厭天人雜
0118a13: 處。其類不一。皆無色蘊也。四天皆依偏空修進。初
0118a14: 厭色依空。二厭空依識。三色空識三都滅而依識
0118a15: 性。四依識性以滅窮研而不得真滅。是皆有為增
0118a16: 上善果。未出輪迴。不成聖道者也。此中盡色趣空。
0118a17: 凡夫是其正居。定性聲聞寄居。而異計外道雜處
0118a18: 也。
0118a19: 冠註　此結示五天。雖屬色界。惟是聖居也。凡此
0118a20: 五天。必是進向三果。得四禪。發無漏慧。起熏禪業。
0118a21: 或起一品。以至九品。方始得生。凡夫無此熏禪業。
0118a22: 故不得生。謂此五天。不獨四禪天人不見。即四位
0118a23: 天王。但欽仰其名。不知其受用。不見其依正也。以
0118a24: 四天。修有漏凡定。五天。修無漏聖定故。有聖凡麤
0118b01: 細。相去懸殊也。如今世間下。以人間例明也。聖道
0118b02: 場地。若五臺蛾眉天台等。是也。雖舉羅漢。亦兼菩
0118b03: 薩。下結屬色界也。獨行無交。謂無情欲也。未盡形
0118b04: 累。尚有色質也。故自色究竟。以至梵眾。皆名色界。
0118b05: 復次阿難從是有頂至迷漏無聞便入輪轉。
0118b07: 居有色頂。與無色。故名色邊際中。由那含人。雖
0118b08: 根有利鈍。皆以有頂捨心。為因心而修定。故於捨
0118b09: 心分二岐路。若利根者。研窮色性。求見真空。發無
0118b10: 漏慧。慧光圓通。橫出三界。入菩薩乘。名迴心大阿
0118b11: 羅漢。若鈍根者。亦由捨心修定。窮盡色性。欣上厭
0118b12: 下。生無色界。漸斷漸證。出三界也。此下。明無色
0118b13: 界。若在捨心捨厭成就者。躡前天也。覺身為礙等。
0118b14: 舊說。厭身質礙。堅修空觀。滅身歸無。由厭色依空。
0118b15: 名空處定。故報生空處也。捨心有二。若於有頂。用
0118b16: 無漏道。斷惑入空。即樂定那含也。若於廣果。用有
0118b17: 漏道。伏惑入空。即凡夫外道也。諸礙既銷而無。即
0118b18: 不依色矣。無礙之無亦滅。即不依空矣。惟全留阿
0118b19: 賴。及半分末那。即厭空依識也。阿賴第八識。末那
0118b20: 第七識。末那惟留半分微細者。以第六分別已巳伏
0118b21: 故。末那一分亦伏。第六俱生未斷故。末那一分亦
0118b22: 未斷。此厭空無邊。緣空。則心散礙定。遂捨空緣識。
0118b23: 名識處定。故報生識處。空色既亡。躡前天識心都
0118b24: 滅。謂憑深定力。伏其末那半分。不起現行。寂無攸
0118c01: 往等。以所緣既無。能緣不行。由彼厭識無邊。緣識
0118c02: 則心散破定。遂捨識。緣無所有法。名無所有處定。
0118c03: 故報生無所有處。識性不動者。由末那現行全伏。
0118c04: 惟存種性。眠伏藏識。幽深難動也。以滅窮研等。謂
0118c05: 行人至此。志窮力盡。不復研真斷惑。故於無盡性
0118c06: 中。強以發宣。自謂已巳盡其性。不知但由滅定所逼。
0118c07: 則識性雖存而不起。故曰如存不存。別見識性盡。
0118c08: 其實未盡。故曰若盡非盡。由其厭前識處故。入非
0118c09: 有想。厭無所有處故。入非無想。是名非想非非想
0118c10: 處定。故報亦生此處。下總明聖凡出墜之地也。此
0118c11: 等者。總指前四天人也。自初天窮色歸空。乃至四
0118c12: 天窮識性歸盡性。如此窮空。豈惟不達性色真空。
0118c13: 性空真色之旨。即人法二空之理。皆所不知。而妄
0118c14: 起空盡之念故。自五不還天窮空。而至此天者。其
0118c15: 根行尚真。候其八萬劫滿。斷盡思惑。而出三界者。
0118c16: 名鈍根羅漢。因彼不能同有頂之回心者。故曰鈍
0118c17: 也。若從無想窮空。而至此天者。其根行原邪。以彼
0118c18: 迷有漏天。作無為解故。八萬劫報滿。無所歸托。便
0118c19: 淪墜矣。
0118c20: 阿難是諸天上各各天人至補特伽羅各從其類。
0118c21: 冠註　此下總結三界聖凡之差別也。是諸天者。
0118c22: 總指三界也。天人。即各天之臣民。謂此天人。因中
0118c23: 唯修十善八定。而以六欲四禪之果酬之。故報盡
0118c24: 復入輪迴也。天王。即是菩薩。寄位修進。乃借此天
0119a01: 位。為成等正覺之道路。故不落輪迴矣。下結屬無
0119a02: 色也。前二天。全無身境。故曰身滅盡。後二天。識心
0119a03: 現行不起。故曰心滅盡。由身心俱滅故。定性現前。
0119a04: 亦能隨化依正。自在受用。即出定時。身心俱寂。依
0119a05: 正皆空。故無業果色。唯有定果色也。此從空處。以
0119a06: 至非非想。統名無色。下復通前。總結三界也。謂自
0119a07: 六欲。以至非非想。皆由不能了達自己巳本妙覺性。
0119a08: 本明圓心。元無生滅業果等相。故從妄積妄。妄生
0119a09: 三界。所以諸天報盡。則於其中。復隨妄業。沉溺七
0119a10: 趣。曾無休息也。補特伽羅。云數取趣。即中有身也。
0119a12: 復次阿難是三界中至因溼氣有畜生趣攝。
0119a13: 冠註　此明四種修羅也。阿修羅。此云非天。謂其
0119a14: 多瞋有天福。而無天行也。亦云無端正。由男醜女
0119a15: 美。以男立名。亦云無酒。以瞋無和氣。釀酒不成。若
0119a16: 於鬼道等。謂彼前因。從鬼趣發心。護經禪戒等
0119a17: 故。藉善力升此趣中。乘神通入空界居之。或因想
0119a18: 多氣勝故。感卵生飛空。而屬鬼趣也。若於天中等。
0119a19: 謂前身在天趣中。或因損德。或天福盡。俱貶墜此
0119a20: 趣。卜居人世。固是胎生。而屬人趣也。執持世界等。
0119a21: 謂能驅役鬼神。禍福人間。其威力通徹天人。無所
0119a22: 怖畏。但專權不及諸天。故怒而爭之。其福力變化。
0119a23: 俱等於天。固是化生。而屬天趣也。別有一分等。謂
0119a24: 此修羅。因行微劣故。感生海心水口。以居水穴。固
0119b01: 是濕生。以下劣故。屬畜生趣也。
0119b02: 阿難如是地獄餓鬼畜生至但一妄更無根緒。
0119b03: 冠註　此總結七趣妄也。謂精詳研究七趣升
0119b04: 沉往復之由。皆是無明惑業。為因相故。感七趣為
0119b05: 果相。總是由妄想受生。隨妄業受報也。若於妙圓
0119b06: 精明。無作本心中。曾無七趣因果之相。而此昏沉
0119b07: 諸有為相。在本心中。猶如空華在於太。豈有
0119b08: 處。唯一妄。更無根蒂頭緒之生起也。昏沉即無
0119b09: 明。諸有為相。即惑業。皆因也。受生隨業。即果也。有
0119b10: 為與無作反。
0119b11: 阿難此等眾生不識本心至云何更隨殺盜婬事。
0119b12: 冠註　此明妄無根緒。因迷而起用。答妙心圓
0119b13: 何有七趣之問也。不識。即迷也。本心。即妙圓明無
0119b14: 作本心也。謂。汝問此等七趣自何有也。皆因迷自
0119b15: 本心。受此輪迴。雖經多劫。不得常住真心。性淨明
0119b16: 體。而永沉生死。皆由用諸妄想。隨順殺盜淫故。而
0119b17: 成三惡。縱能反此殺盜婬。又生三善。若有三惡。則
0119b18: 沉墜三塗。若無三惡。則飛昇天界。由其善惡互相
0119b19: 有無。彼此傾奪。故上昇下墜。起輪迴性。無有盡期。
0119b20: 若知善惡總輪迴性。須得妙性開發。而於善惡。都
0119b21: 不思量。唯修真正三摩提。則證本妙寂常心性。果
0119b22: 能至此。不但善惡二性。立地銷滅。即無二之性。亦
0119b23: 不可得。故曰有無二無。無二亦滅。此則豈但超七
0119b24: 趣生死。即二乘涅槃。亦超脫矣。如是。則尚無三善。
0119c01: 云何更墮三惡哉。故曰尚無不殺不偷不淫。云何
0119c02: 更隨殺盜淫事。事即因果也。
0119c03: 阿難不斷三業各各有私至若他說者即魔王說。
0119c04: 冠註　此結答前問。而戒勉真修也。前問云。為有
0119c05: 定處。為復自然。彼彼發業。各各私受。故牒答云。由
0119c06: 不斷殺盜淫業故。各各私造。因各各私造故。在眾
0119c07: 私同分之中。非無定處。言造業各私。而受報有同
0119c08: 分地。即別業同報也。然此別業同報。從何所有。皆
0119c09: 自妄業之所發生。業既妄發。本無有因。無因。則所
0119c10: 生之處。亦無可追尋窮究矣。然雖無因可究。要不
0119c11: 出三惑。為之根本。汝今勉力修進。必欲獲取無上
0119c12: 菩提。當以除此三惑。為之要訣。彼三善惡業。根
0119c13: 於惑起。故應盡其根而除之。若不盡三業之根本。
0119c14: 縱得五通。皆是有為功用。非無漏淨業。以惟伏現
0119c15: 行。不除種子。不得漏盡。終落魔道。雖欲除妄。是以
0119c16: 濟。倍增其偽。但自名得道。而實為業果。此真
0119c17: 可深哀痛愍者。由阿難初問佛體真實。云何復有
0119c18: 諸趣。故答云。汝妄自造。非菩提有咎也。菩提。指佛
0119c19: 體也。復警戒云。若末世說法者。如我此說。即佛正
0119c20: 說。若讚行三惡者。以為勸化。即魔王之邪說也。足
0119c21: 見必斷三惑。方可得真正三摩提也。勗。勉也。
0119c22: 上詳明七趣竟。下詳辯魔境。魔有五種。曰陰魔。曰
0119c23: 煩惱魔。曰死魔。曰天魔。曰天魔。合為二種。以陰魔
0119c24: 攝煩惱與死魔。皆依五陰而起故。天鬼二種。皆因
0120a01: 修邪定好害正道者。故總名天魔。夫此魔境。非具
0120a02: 一切智者。莫能辯其真偽。故阿難但知啟請修定
0120a03: 證果。而定中微細魔事。不能問及。亦乃雖蒙世尊
0120a04: 直示真修行路。堪可趣至無上菩提。而沿途艱險。
0120a05: 尚未親歷。唯世尊深知魔軍勝負。實正定真修。成
0120a06: 壞所關。且隳妙覺心。破法王家者。莫甚於此。是故
0120a07: 將罷法座。迴身復留。逐一指明。令末世修正定者。
0120a08: 自識魔外。准無虞。所以再興深慈。不待問而自
0120a09: 說也。
0120a10: 即時如來罷法座至歡喜頂禮伏聽慈誨。
0120a11: 冠註　此無問自說也。如來下。經家所敘。將罷法
0120a12: 座。顯最後開示也。回身再來。顯不盡深慈也。汝等
0120a13: 下。總明魔能害正。凡修正定者。不容不識也。真修
0120a14: 行法。即從耳根圓通。悟入楞嚴大定也。意謂。我已巳
0120a15: 為汝指示楞嚴大定。為真修實證矣。汝等亦皆明
0120a16: 了。而猶未明定中所現魔事。最為微細。若不預知。
0120a17: 忽爾現前。邪正難辨。設汝心中。毫有染。彼則乘
0120a18: 隙賺引。令汝墮於邪見。而不自覺矣。陰魔。即色陰
0120a19: 中禪定所迫。初心自現。尚無外魔也。天魔。鬼神。魑
0120a20: 魅。皆受想二陰中。稍失正見。引入外魔也。魔正現
0120a21: 時。若不能識。或自認為聖。或認魔為聖。皆是認賊
0120a22: 為子。而立喪家寶矣。行識二陰中所現心見二魔。
0120a23: 併無外來。皆是自己巳心邪。得少為足之過也。下舉
0120a24: 一以例餘也。無聞者。但修無想。不樂聞法。不習正
0120b01: 定。自謂極果。及至報盡想生。衰相復現。不知元非
0120b02: 聖證。而反謗佛。妄說羅漢不受後有。由謗法故。遂
0120b03: 墜地獄。其害至此。良可怖焉。汝等欲修正定。趣大
0120b04: 菩提。應當識此幽微魔孽。故我為汝仔細分別。汝
0120b05: 當諦聽。阿難等。聞此魔事。悚然起立。歡喜聽受。
0120b06: 佛告阿難及諸大眾至所有國土而不振裂。
0120b07: 冠註　此欲明動魔之端。而先推真妄生滅也。本
0120b08: 覺妙明。指用言。覺圓心體。指體言。意謂。真覺體用。
0120b09: 眾生與佛本同。良由眾生一念妄動。背覺合塵。迷
0120b10: 真逐妄。而成過咎。遂有根本無明。發業潤生。瞥爾
0120b11: 俱起。則迷覺體。頓成空性。是故迷覺性成妄想。
0120b12: 晦真空為頑空也。於是。化迷不息。轉生世界。所謂
0120b13: 依空立世界也。是則十方有漏微塵國土。皆由迷
0120b14: 真空。而成頑。昧覺性。而成妄想之所建立也。故
0120b15: 知。空生大覺中。若片雲點太清裡。已巳是幻化眇茫。
0120b16: 況復依空所立之世界。其幻化眇茫。不待言矣。但
0120b17: 為一切眾生。以妄逐妄。從迷積迷。故不覺知耳。設
0120b18: 使汝等一人。能住三摩提中。開發真性。復歸元覺。
0120b19: 則十方空。皆悉銷滅殞亡矣。況依空所有國土。而
0120b20: 不振動崩裂者哉。謂空世界。總一名相耳。名
0120b21: 相。唯依妄想而立。若轉妄想成正智。則名相悉歸
0120b22: 如如矣。故曰一人歸元。十銷殞。所以古德云。
0120b23: 空生時。但生假名。空滅時。但滅假名。
0120b24: 汝輩修禪飾三摩地至於三昧時僉來惱汝。
0120c01: 冠註　此明怖魔致亂也。飾。嚴整也。意謂。汝等於
0120c02: 深入正定。發真歸元時。自與十方聖賢。氣分相接。
0120c03: 心精通。混同一際。不離當處。寂然不動。湛然清
0120c04: 。不相惱亂。其餘天魔。及與精靈鬼神。乃至無想
0120c05: 外道天等。所居宮殿。或處空。或處水陸。無不崩
0120c06: 裂。既然。大地振坼。則水居之河海精靈。陸居之山
0120c07: 川鬼。飛騰之夜叉修羅等。無不驚慴。惟下界凡
0120c08: 夫。未具五通故。不覺其空界遷壞。唯訛傳山搖地
0120c09: 動。故無驚慴。彼魔王等。咸得五通。未盡習漏。既戀
0120c10: 塵勞。又知其故。是以不容汝等摧裂宮殿。然動
0120c11: 空界。惟魔不容者。為彼所處全依邪暗。汝等正定
0120c12: 發明。照見邪。彼各竭所能。欲壞汝定。故僉來惱
0120c13: 亂也。
0120c14: 然彼諸魔雖有大怒至宛轉零落無可哀救。
0120c15: 冠註　此明悟迷之利害也。意謂。彼等固以壞汝
0120c16: 為事。而彼造塵勞中之邪行。汝修妙覺中之正定。
0120c17: 邪雖怒正。不能害正。以邪害正。猶如風之吹光。刀
0120c18: 之斷水。終不能斷損於光水也。以正化邪。亦如沸
0120c19: 湯之釋堅。暖氣近而寒凝自銷矣。良由彼雖恃
0120c20: 其神通。而驚慌於外。終如暴客。汝雖未具神通。而
0120c21: 能堅守於內。終是主人。成就破亂。不從客便。悉由
0120c22: 主人。必俟五陰主人。迷己巳正念。認賊為子。則客得
0120c23: 其便。遂乘間而入。劫汝家珍。若使陰主。當處正定。
0120c24: 一切不。惟照真元。縱彼魔力強橫。毫無入處。無
0121a01: 奈汝何。由汝陰漸銷。光明漸發。彼則久入邪群。
0121a02: 咸受幽氣。近光明。如暗就燈自然銷殞。何敢久留
0121a03: 明處。擾亂汝之正定耶。若使主人心。不明悟於彼
0121a04: 幻境。或生畏愛。或生取捨。稍失照真。聊違正定。被
0121a05: 陰所迷。便墮彼類。而為彼眷屬矣。即如摩登。殊為
0121a06: 眇劣。且彼初心惟慾汝破佛律儀而已巳。故於八
0121a07: 萬行中。秪毀禪戒。由彼不能毀汝清淨覺體故。汝
0121a08: 尚未遭其淪溺也。若此等魔王。本非眇劣之類。況
0121a09: 其初心。不獨毀汝一戒心。欲隳汝寶覺全身。令汝
0121a10: 喪身失命。永為魔子。而後已巳。一遭其害。猶如宰臣
0121a11: 之家。忽遭天王除其屬籍。不但失官位。而且不
0121a12: 免於刑律也。設汝果壞全身。豈止道果不成。亦且
0121a13: 墮入地獄。宛轉零落。至於此。縱有慈力。徒增哀痛。
0121a14: 其可救乎。
0121a15: 阿難當知汝坐道場至堅固妄想以為其本。
0121a16: 冠註　此明色陰之本末也。道場者。凡事理兼修
0121a17: 處。即成道之場也。銷落諸念等。謂初坐道場。屏除
0121a18: 一切浮亂粗想。久之妄念自離。此離念相。如杲日
0121a19: 當空。於一切時。皎然不昧。故曰離念精明。於是則
0121a20: 動靜之境不能移。憶忘之識不能交。而根塵識三。
0121a21: 合一精明。當住此精明如一之處。便入聞熏聞修
0121a22: 金剛三昧矣。然定力未深。理境乍入。猶為色陰所
0121a23: 覆。如明目人。處大幽暗。未獲般若大智故。精性妙
0121a24: 心猶未發光凡所見處。惟是黑暗。此則色陰區局。
0121b01: 覆真性。不得寬廣伸大。此乃色陰未破之相也。
0121b02: 若使定力增進。心光發越。前之暗境。皆化心光。雖
0121b03: 未能圓鑑三千。而十方洞開。無復幽黯。此即色陰
0121b04: 已巳破之相也。謂此色陰。由妄執四大所成。既有身
0121b05: 相。即有前五根。攬前境。而劫奪真性。渾濁妙明。
0121b06: 是故。色陰盡而劫濁超矣。至此返觀色陰之由。元
0121b07: 從堅固妄想。內外相織。凝結而成。是其根本也。
0121b08: 阿難當在此中精研妙明至若作聖解即受群邪。
0121b09: 冠註　此下十種。明色陰中所現之境也。此中。謂
0121b10: 此禪定中也。精研者。正是定中力挨排之工夫
0121b11: 也。妙明。指真體之用也。不言其體者。顯用有明昧。
0121b12: 體無遷改。如鏡埋塵垢中。雖掩其光明。而曾未虧
0121b13: 其體性也。故行者精研妙明。亦如磨鏡。但去情想
0121b14: 塵垢。而大圓鏡體。略無所增。且此妙明。本周法界。
0121b15: 曾無隔礙。但由妄認四大。內外交織。遂成質礙。故
0121b16: 今精研功勝。則不相織矣。於少頃間。身若空。毫
0121b17: 無。斯由定中功用逼極。偶令內心流溢。外境
0121b18: 融。暫得暫失。非同聖果永證無遺。汝等。若恬然
0121b19: 無。毫無欣羨。雖則定力挨出。亦為善境。若遇此
0121b20: 境。妄作證聖。即受邪氣。破壞正定矣。
0121b21: 阿難復以此心精研妙明若作聖解即受邪。
0121b22: 冠註　此明內徹之境也。精研妙明。準前。其身內
0121b23: 徹者。謂心光忽然。超徹身內。反觀臟腑。親見蟯蛔。
0121b24: 以手拾出。身無毀傷。此乃心精暫明。流溢形體。斯
0121c01: 但功行大急。暫得形體不礙。非聖所證真常之境。
0121c02: 意無所。猶然善境。稍無識見。而作聖解。即受群
0121c03: 邪。隳汝正定矣。
0121c04: 又以此心內外精研至若作聖解即受邪。
0121c05: 冠註　此明內外俱徹之境也。內外。即心境也。清
0121c06: 明時。是魂為主。昏晦時。是魄為主。斂歛固於內。是意
0121c07: 志為主。發揚於外。是精神為主。此皆第六識用事。
0121c08: 故除第八識執受。其身居然不變。其餘魂魄等。皆
0121c09: 棄其本。而相涉入也。互為賓主者。謂一為主。
0121c10: 而餘五皆為賓也。聞空中說法者。即指目前也。聞
0121c11: 十方密義者。即指法界也。相離合者。有時。精
0121c12: 離本。而合於魄。有時。魄離本。而合於精等。
0121c13: 離即棄本。而合則成他也。成就善種者。謂夙
0121c14: 昔聞熏。今加精研。自能發揮。而有所聞也。如是下。
0121c15: 準前。
0121c16: 又以此心澄露皎徹至若作聖解即受群邪。
0121c17: 冠註　此明內心澄徹外現佛境也。此由精研功
0121c18: 勝。妙心益明也。澄露皎徹者。粗惑漸銷也。內光發
0121c19: 明者。智體開朗也。良以智起惑亡。故無情成金
0121c20: 界。有情悉作如來。梵語毗盧遮那。此云光明照。
0121c21: 乃至蓮華俱時出現者。謂依正莊嚴。皆隨心變現
0121c22: 也。此名下。斷定此境。是夙昔因中。曾聞大法。而心
0121c23: 有靈悟。所染種習。今加研究。故心光忽明。照諸世
0121c24: 界。然偶爾暫現。非同聖證古如一也。
0122a01: 又以此心精研妙明至若作聖解即受群邪。
0122a02: 冠註　此明精研功極。故見空羅寶色也。觀察不
0122a03: 停者。言觀照功切。毫無間斷。於諸妄念。更加抑按。
0122a04: 於諸塵境。更加降伏。如是則制止之功太。欲超越
0122a05: 逼拶至極。忽見十方空成七寶色。或百寶色。且
0122a06: 同時滿。而多少之色。不相留礙也。或青黃赤白。
0122a07: 五色俱現。而各色純然。曾未混也。此由精研妙
0122a08: 明逼極。煥散而現。故見此種種勝境。然暫得暫失。
0122a09: 非一現永現也。
0122a10: 又以此心研究澄徹至若作聖解即受群邪。
0122a11: 冠註　此明研究澄徹故。暗中見物也。研究。即挨
0122a12: 排也。澄徹。即靜極也。精光不亂者。心光凝定。明暗
0122a13: 二境。不能移也。忽於夜合者。合閉目也。謂於夜間
0122a14: 閉目而見。正顯下見暗室中物。非從目見也。見種
0122a15: 種物等者。非室中元有之物。是暗中所現奇怪之
0122a16: 物。而室中之物。件件如故。曾未變易。下斷明。謂此
0122a17: 乃心既微細。見亦密澄。精光凝定。暗境洞徹。然未
0122a18: 透徹本地真光。無乃研究功勝。暫時發露耳。此中
0122a19: 合字。藏板皆同。今人妄改為半字。不可從。
0122a20: 又以此心圓入融至若作聖解即受群邪。
0122a21: 冠註　此明圓入融身同草木也。圓入融等
0122a22: 者。謂研究功盛。內身外境。無不豁。故四肢皆同
0122a23: 草木。火燒刀斫。總不覺知。由不覺知故。火燒不爇。
0122a24: 刀割不傷也。此由定力所持。想心亦寂。功切至極。
0122b01: 執受不行。則五塵併銷。排遣四大。純覺遺身。故無
0122b02: 傷觸也。此亦暫時透露。非真色即是空。空即是色
0122b03: 也。
0122b04: 又以此心成就清淨至若作聖解即受群邪。
0122b05: 冠註　此明淨心功極。界佛也。成就清淨等
0122b06: 者。謂厭穢濁之質礙。欣淨妙之融。凝想淨心之
0122b07: 功。至此已巳極。故忽見大地山河。化成淨妙國土。又
0122b08: 見淨土現在諸佛。更見地獄天宮。上下無礙。此由
0122b09: 昔聞教中所說。淨穢二土。隨起欣淨厭穢之念。熏
0122b10: 習成種。今於定中。凝想日深。逼極化成。暫得如是。
0122b11: 非真居淨土也。
0122b12: 又以此心研究深遠至若作聖解即受群邪。
0122b13: 冠註　此明研究深遠。遙見遙聞也。研究深遠等
0122b14: 者。謂於定中。深心研究。率爾周。到於極處。遂令
0122b15: 心光逼極飛出。故於遙遠障礙處。皆能見聞。此亦
0122b16: 暫時一過。非實得周法界也。
0122b17: 又以此心研究精極至若作聖解即受群邪。
0122b18: 冠註　此明研究精極見知識也。謂定中竭力研
0122b19: 窮。到至精至極之處。正與聖賢。心精通之時。而
0122b20: 色陰將破。魔宮振裂。魔心慌越。故魔擾於是而興
0122b21: 端也。見善知識等者。謂行人靜中。自見善知識。或
0122b22: 變為諸佛菩薩。及天龍等者。此境界。元是行人。
0122b23: 曾有邪種。含受於心。功至於此。逼極發露。非真見
0122b24: 聖。或是魔入行人心腹。持其神識。故令行人。無端
0122c01: 說法。亦能通達妙義。以發其狂慧。非真證聖也。使
0122c02: 行人至此先覺。魔自銷歇。若反生聖解。則其害非
0122c03: 細也。
0122c04: 阿難如是十種禪那現境至保持覆護成無上道。
0122c05: 已巳上十種魔事。是世尊拈其大以示初心。非色
0122c06: 陰中。定有此種類。而不可變易也。亦非決有此定
0122c07: 數。而不可增減也。但論行人用心何如耳。或緩急
0122c08: 得宜。則絕然不見。或交互觀想。則所現愈多。或種
0122c09: 類不同。或多寡不一。悉隨心所變。非有定體。若俾
0122c10: 按經待驗。則何異於刻舟求劍者哉。後皆倣此。
0122c11: 冠註　此結害囑護也。謂此禪那所現十境。皆是
0122c12: 行人於色陰中。見理未徹。正定未純。但以禪觀與
0122c13: 堅固妄想。兩相交戰。互為勝負之所現起。如一善
0122c14: 境現。即是禪觀暫勝妄想也。少頃即隱。是妄想復
0122c15: 勝禪觀也。由勝負互出。不得永證聖境。此群邪所
0122c16: 以乘隙而入也。眾生頑迷。不度己巳功力未久。亦不
0122c17: 察其暫現復隱。逢此境現。便謂登聖。是未得謂得。
0122c18: 未證謂證。安得不墮地獄乎。汝等當依如來。即以
0122c19: 此義。傳示將來修正定者。令其預知。使天魔等。不
0122c20: 得其便。更得神力。以保任扶持。遮覆衛護。不令至
0122c21: 惑。而成無上道也。
0122c22: 阿難彼善男子修三摩提至明妄想以為其本。
0122c23: 冠註　此明受陰之本末也。修三摩提下。躡前色
0122c24: 陰已巳盡。見諸佛心。如鏡現像。正是禪觀有成。色陰
0123a01: 已巳破。洞視自己巳妙覺明心。不從外得也。若有所得
0123a02: 等者。謂但見本有真體。而未能發起妙用。不得任
0123a03: 運自如。此正顯受陰未破也。猶如魘人。喻行人被
0123a04: 受陰所局。手足二句。喻上若有所得。心觸二句。喻
0123a05: 上而未能用。下直出正意言。見真體而不得妙用。
0123a06: 正是受陰區局真性。覆妙明。不得寬廣伸大也。
0123a07: 愛陰一破。亦若魘歇。不為過咎。真心廣大。本周法
0123a08: 界。無始迷執。惑為身內故。生來死去。不能離身。若
0123a09: 使真心離身觀面。去住自由。便是稍發妙用。而受
0123a10: 陰盡矣。此受陰。即前五識也。見即領納也。由前五
0123a11: 識。領納違順等境。引生苦樂等受。渾濁真心。今則
0123a12: 受陰破。而見濁超矣。至此返觀受陰之由。元從
0123a13: 明妄想。交妄織成也。明者。謂曾無實體。有所
0123a14: 明而已巳。
0123a15: 阿難彼善男子當在此中至失於正受當從淪墜。
0123a16: 冠註　此下十種明受陰中所現之境也。此中。謂
0123a17: 禪定中。如下文云。彼定中。是也。得大光耀。躡前十
0123a18: 方洞開。無覆幽黯。謂色陰盡矣。其心發明。躡前見
0123a19: 諸佛心。如鏡現像也。內抑過分者。自知受陰為咎。
0123a20: 不得妙用。急求破除也。忽然發悲者。亦知一切眾
0123a21: 生。皆被色陰所局。未能如己巳心光發明。故見大小
0123a22: 有情。皆生悲愍之心。不覺流淚矣。此悲心。實非
0123a23: 諸佛同體大悲。但由功用抑摧太急。故成過悲。若
0123a24: 能速悟本因。復顧正念。不作聖證。久自銷歇。若自
0123b01: 謂已巳證諸佛大悲。則有悲魔。乘間入心。見人則悲。
0123b02: 啼泣不已巳。遂失正受。而沉淪墜落矣。正受者。正是
0123b03: 禪定中。無意味無巴鼻處。到此毫無欣厭。亦無畏
0123b04: 愛。方可保任。稍生一念。則受用不住。而正定失矣。
0123b05: 阿難又彼定中諸善男子至失於正受當從淪墜。
0123b06: 冠註　此明舉志齊佛以致魔擾也。受陰明白者。
0123b07: 覆稍輕也。勝相現前者。如得大光耀等也。感邀
0123b08: 過分等。謂稍見本真。似乎心同佛心。故極喜成功。
0123b09: 而發大勇猛。自謂不歷僧祗。當下作佛。此由慧狂
0123b10: 定弱。見理忽略。自以高志限功。輕率取證。過分越
0123b11: 禮。故作此解。若悟而返之。可復無咎。若妄任不返。
0123b12: 則有狂魔入心。生大我慢。上無諸佛。下無眾生。妄
0123b13: 自尊大。失定從墜無疑矣。法句經云。若起精進心。
0123b14: 是妄非精進。若能心不妄。精進無有涯。
0123b15: 又彼定中諸善男子至失於正受當從淪墜。
0123b16: 冠註　此明沉憶無慧。以致魔擾也。前無新證。受
0123b17: 陰未盡也。歸失故居。色陰已巳盡也。當此之際。但應
0123b18: 定慧均持。攻盡明妄想。自有新證。若乃智力衰
0123b19: 微。照真失準。進退未由。則中隳無倚。杳無所見。由
0123b20: 無慧照用故。定心枯渴。由前後脫空故。時刻沉憶。
0123b21: 心不敢散。復將沉憶不散。以為勤精進相。而欲成
0123b22: 破陰之功。不亦謬乎。此則偏定無慧。自失方便。若
0123b23: 能悟此。還復等攝。庶無過咎。若以沉憶枯定。妄謂
0123b24: 證聖。則有憶魔入心。晨夕撮心。懸掛一處。失其本
0123c01: 定。當從淪墜也。
0123c02: 又彼定中諸善男子至失於正受當從淪墜。
0123c03: 冠註　此明慧偏多狂。以致魔擾也。慧力過定失
0123c04: 于猛利者。謂慧猛過定也。勝性懷心者。妄謂自性
0123c05: 本來是佛。不待修成。故自疑己巳身即盧舍那。勿勞
0123c06: 進取。得少為足。此是功力未純。而不恒自審察。己巳
0123c07: 功何似佛功。己巳德何似佛德。唯執己巳之知見。已巳同
0123c08: 佛之知見。故廢修證也。若猛省其非。可還無咎。若
0123c09: 堅任舍那。迷不知返。則類魔入心。大發狂言。自謂
0123c10: 證無上道。而失己巳正定。從魔淪墜矣。古德云。無憶
0123c11: 名戒。無念名定。莫妄名慧。一心不生。具戒定慧。然
0123c12: 非一非三也。
0123c13: 又彼定中諸善男子至失於正受當從淪墜。
0123c14: 冠註　此明歷險多憂。以致魔擾也。新證一句。同
0123c15: 前。偏定歷覽二際等。謂觀色陰已巳盡。受陰非實。于
0123c16: 二邊際。俱難倚恃。恐遭退失。遂生艱險。過憂不止。
0123c17: 轉成倒見故。如坐鐵床。乃至求人絕命。此由勤修
0123c18: 密進。不覺心中。恐懼過甚。無復方便自慰。故至于
0123c19: 此。若使改過忘憂。自復正念。若以憂慮為聖證。憂
0123c20: 之不止。則有類魔附之。而執刀自割。靡所不至。則
0123c21: 失己巳正定。從魔淪墜矣。故六祖云。一切無心自性
0123c22: 戒。一切無礙自性慧。不增不減自金剛。身去身來
0123c23: 本三昧。
0123c24: 又彼定中諸善男子至失於正受當從淪墜。
0124a01: 冠註　此明覺安多喜。以致魔擾也。此由色盡而
0124a02: 無質礙。受明而得清淨。處此境界安然快樂。遂生
0124a03: 大喜。不知大事未明。如喪考妣。大事已巳明。如喪考
0124a04: 妣。縱處清隱。何樂之有。此由定深而得輕安。若以
0124a05: 智慧照察。方息塵勞。何妙樂。喜心自禁。復歸無
0124a06: 咎。若謂聖心樂道。應當如此。則同類之魔。乘間入
0124a07: 心。從此恣情縱意。自謂得大無礙。證真解脫。失己巳
0124a08: 正定。應從魔墜矣。
0124a09: 又彼定中諸善男子至失於正受當從淪墜。
0124a10: 冠註　此明見勝多慢。以致魔擾也。自謂已巳足者。
0124a11: 見色盡受明。不求師印。自謂滿足。妄自高大。眇視
0124a12: 諸聖也。大我慢者。謂恃己巳而凌人傲物。乃七慢之
0124a13: 首也。七慢者。謂于劣計己巳勝。于等計己巳等。為單慢。
0124a14: 于勝計己巳等。于等計己巳勝。為過慢。于勝計己巳勝。為
0124a15: 慢過慢。未得謂得。計劣為多。為增上慢。自全無德。
0124a16: 謂己巳有德。為邪慢。對多勝者。自甘下劣。不敬不求。
0124a17: 為卑劣慢若。彼七慢俱發。則自謂超越諸佛。況諸
0124a18: 二乘乎。此由唯見己巳靈。殊為尊勝。且無智慧以救
0124a19: 其弊故耳。若使發真般若。等觀法性。尚不見有一
0124a20: 眾生可慢。況陰未破。而行猶劣。安敢慢諸聖賢哉。
0124a21: 若終執迷。無復改悔。即有同類慢魔。乘隙入心。顛
0124a22: 狂愈甚。乃至毀佛像。為金銅土木。稱自身為活佛。
0124a23: 毀聖經為紙墨文字。稱自語為真經。大言不慚。疑
0124a24: 誤一切。入無間獄。自失正定。亦從淪墜也。
0124b01: 又彼定中諸善男子至失於正受當從淪墜。
0124b02: 冠註　此明輕安自足。以致魔擾也。于精明中等
0124b03: 者。謂色陰已巳銷。受陰將盡。故曰精明。于中亦見受
0124b04: 陰。不染前塵。故曰圓悟精理。受陰。元是明妄想。
0124b05: 今既將空。唯見胸中豁無礙。要見即見。故曰得
0124b06: 大隨順也。身心皆離麤重。而忽生輕安。自謂登聖
0124b07: 得大解脫。不求前進。此由稍開慧性。暫獲輕清。一
0124b08: 時豁悟。失定所持。從此返照。可保無過。若使坐定
0124b09: 輕清。自謂證聖。則有類魔。乘間入心。展轉自畫。多
0124b10: 成無聞比丘。不惟自誤。兼誤多人。加以悔恨謗佛。
0124b11: 終于失定。而遭大墮落矣。
0124b12: 又彼定中諸善男子至失於正受當從淪墜。
0124b13: 冠註　此明著空毀戒。以致魔擾也。於明悟中。即
0124b14: 於精明中圓悟精理也。得明性者。見得明妄忘
0124b15: 想之體性。本非實有。因而沉空滯寂故。忽歸斷滅。
0124b16: 撥無因果。一切修證。悉歸于空。心入邪種。生斷滅
0124b17: 解。若悟此空。元係邪著。非證真空。亦不為咎。若固
0124b18: 守斷空。以為聖證。則有空魔入心。自謂飲酒食肉。
0124b19: 悉空無罪。婬殺盜行。頭頭是道。因魔力故。令人親
0124b20: 信。且噉淨穢。一種俱空。見持戒者。專加誹謗。陷誤
0124b21: 多人。其過無窮。失己巳正定。墮落無疑矣。
0124b22: 又彼定中諸善男子至失於正受當從淪墜。
0124b23: 冠註　此明著有恣婬。以致魔擾也。味其明等
0124b24: 者。由于明體性。深生味著。不肯放捨。遂起愛心。
0124c01: 蓋禪定中妙樂。非世樂可比。自在受用。靡不如意。
0124c02: 若愛極發狂。則翻成貪欲。此因定境安順入心。由
0124c03: 無慧自持。而誤入諸欲也。若用慧觀察。一切不受。
0124c04: 仍歸正受。則不成過誤。若迷而不返。便有欲魔。入
0124c05: 其心腑。唯以說欲。為菩提道。且轉化眷屬。以至無
0124c06: 數。只待魔心生厭。不附其體。而後生則陷于王難。
0124c07: 死則入于地獄也。
0124c08: 阿難如是十種禪那現境至保持覆護成無上道。
0124c09: 冠註　此結害囑護也。謂受陰將盡未盡時。防此
0124c10: 過生也。交互。意同前。如得光耀。乃至得明性。皆
0124c11: 觀力勝妄想也。如發無窮悲。乃至無限愛生。皆妄
0124c12: 想勝觀力也。是亦兩相交戰。互有勝負之意。迷不
0124c13: 自識者。謂不知光耀明性等。自何因緣而生也。
0124c14: 謂言登聖者。即未得謂得。故曰大妄語成。墮無間
0124c15: 獄。汝等下。皆囑護也。受陰魔相竟。
0124c16: 阿難彼善男子修三摩提至融通妄想以為其本。
0124c17: 冠註　此明想陰本末也。前二陰盡。則前五根塵
0124c18: 不偶。見惑已巳盡。分別我執亦伏。然思惑全在俱生。
0124c19: 我執未除。故曰雖未漏盡。由前二陰既盡。不執身
0124c20: 相故。心能離形。如鳥出籠。所向無礙也。六十聖位
0124c21: 者。始于三漸次。終至妙覺。以顯圓悟圓證。不歷僧
0124c22: 祗。故曰從凡歷聖也。意生身者。譬如意去速疾無
0124c23: 礙。從喻得名也。楞伽中有三種。他經亦有多種。文
0124c24: 繁不引。然雖前陰已己盡。得意生身。而想陰未破。亦
0125a01: 如雖無所魘。而重睡未覺。猶發寱語。是寱語者。雖
0125a02: 自發語。而所語之事。亦不自知。但所發寱語。已巳成
0125a03: 音韻。亦有倫次。而不紊亂。令不寐人。咸悟其語。喻
0125a04: 如想陰未破者。自己巳雖不能徹見始終。聖位諸佛。
0125a05: 悉知。此人。於上歷六十聖位。已巳有次第。而不紊亂
0125a06: 矣。乃想未破之相也。第六識。乃躁動之元。故緣塵
0125a07: 分別。無暫停息。如塵垢也。本覺明心。如鏡體也。塵
0125a08: 垢淨。而鏡體明。想陰盡。而覺明露。則三界眾生。一
0125a09: 類生死。皆能知其生從何來。死從何去。故曰一倫
0125a10: 生死。首尾圓照。乃想陰已巳盡。之相也。想陰。即第六
0125a11: 識。由六識緣法塵。而引起煩惱。擾亂真性。此則想
0125a12: 陰盡。而煩惱超矣。至此返觀想陰之由。元從融通
0125a13: 妄想。交織妄成。謂此想陰。能融通質礙。如心想酢
0125a14: 梅。口中水出。是也。
0125a15: 阿難彼善男子受陰妙至迷惑不知墮無間獄。
0125a16: 冠註　此明心愛圓明。以致魔害也。妙者。謂分
0125a17: 得真體中之靈。精妙之用。即離身返觀。而得自
0125a18: 在。不同前未能得用也。不遭邪慮。不為十種陰魔
0125a19: 擾也。圓定發明者。謂前二陰既破。不隨前塵所起
0125a20: 分別。如渾濁靜沉。清水現前也。後皆倣此。心愛圓
0125a21: 明等。謂在想陰中。既得圓定發明。便起妄心。愛此
0125a22: 圓明。欲發妙用。故勇銳精思。貪其善巧。其意將欲
0125a23: 大作方便。廣行教化也。由此一念之貪。則彼天魔。
0125a24: 得乘其鏬。便飛精附人。口說經法。以惑行人也。飛
0125b01: 者疾速也。精者。魔黨諸精魅也。附人者。魔不親說。
0125b02: 另附他人。素受邪附者也。以受盡之人。定圓慧明。
0125b03: 非說經法不能動。劣邪魔。亦不能惑。縱使天魔。
0125b04: 亦不能入其心腑。故遣精魅。附旁人惑之。轉令自
0125b05: 隳正定耳。其人不覺是其魔著者。即魔所附之人。
0125b06: 自己巳亦不知為魔所著故。口說經法。亦自謂得證
0125b07: 涅槃。于是來求巧人前。任其所好。或說法。或變形。
0125b08: 廣作善巧。鼓動人心。是求巧人。既惑為菩薩。自然
0125b09: 傾心受化。故將所習定心。咸被搖蕩。所秉律儀。盡
0125b10: 被破壞。蓋凡行人。一著于魔。欲心便起者。一則因
0125b11: 魔多好欲。一則因自己巳宿種未除。故每有被魔所
0125b12: 攝。至于毀戒。而不能脫去者也。然淨行深。而智慧
0125b13: 強。任其善巧莫測。但察誘婬毀戒。即知是波旬說。
0125b14: 非佛說矣。何至蕩心破律。而身為魔子哉。口中好
0125b15: 言災祥等者。謂魔所附人。出言怪誕。異彼常談故。
0125b16: 能煽惑人心也。言佛出世祥也。言劫火刀兵災也。
0125b17: 此名下。指名示害也。怪鬼。怪誕之鬼。所謂附物成
0125b18: 形者。至老始受天魔驅使。以害正定也。厭足心生
0125b19: 去彼人體者。謂附之既久。魔鬼生厭。離彼所附之
0125b20: 人也。弟子。即求巧行人。師。即說法惑人者。先覺者。
0125b21: 謂一聞其語。便知是魔。或貪心一萌。即便削除。決
0125b22: 不起念隨魔。以至輪迴也。若使恣任念起。隨彼所
0125b23: 轉。便墮無間矣。
0125b24: 阿難又善男子受陰妙至迷惑不知墮無間獄。
0125c01: 冠註　此明心愛遊蕩。以致魔害也。受陰妙等。
0125c02: 準前。以彼前無色受二陰。不為形質拘攣。遂起愛
0125c03: 心。欲同諸佛遊戲剎土。不勞移步。所謂舉一念而
0125c04: 十方齊現。故曰。心愛遊蕩。飛其精思。貪求經歷。由
0125c05: 此念動故。天魔乘罅得便。即遣精靈附人。向前蠱
0125c06: 惑也。魔所附者。不自變形。乃變他形。現前成佛者。
0125c07: 由彼貪求經歷者。志欲同佛故。令成佛。然身既佛
0125c08: 身。則遊蕩之志。何所不遂。正所以投其欲也。是人。
0125c09: 指貪求經歷者。既以魔附者。惑為菩薩。自然誠心
0125c10: 皈命矣淫逸其心。者自恃證聖。放蕩無畏故。將圓
0125c11: 定之心。化而為縱欲之心矣。魔口所說。皆指眼前
0125c12: 佛國者。以彼行人意。在不離當處。而周十方故。
0125c13: 以此事滿其所欲也。既遂其欲。則傾心渴慕。背正
0125c14: 從邪也。此名下。指魔示害也。魃鬼。即旱魃鬼。所謂
0125c15: 遇風成形。而至老方為魔使也。餘意準前。
0125c16: 又善男子受陰妙至迷惑不知墮無間獄。
0125c17: 冠註　此明心愛綿。以致魔害也。綿。遠也。密也。
0125c18: 契合也。謂欲遠契妙理。密合佛心故。所以澄其
0125c19: 精思。貪求契合也。總欲不假形聲。默然開悟而已巳。
0125c20: 此由行人一念。求貪密契故。魔使精魅附人。而現
0125c21: 密契之事。以誘之也。心自開悟等者。謂開悟之人。
0125c22: 念念不一。或得宿命。而知己巳未生以前之事。或得
0125c23: 他心。而知人心所念之事。乃至說偈誦經。皆是現
0125c24: 心開密契之境。以惑亂行人也。是人。指貪求契合
0126a01: 之人。綿愛其心者。謂被魔所惑。亦纏綿生愛。唯欲
0126a02: 遂其心之所求也。行人既墮魔境中。而魔復出妖
0126a03: 異之言。漸引漸深。是以既見綿之勝事。併信異
0126a04: 常之妖言。遂將一往所修圓定之心。洗滌太盡。而
0126a05: 反入邪知邪見矣。此名下。出名示害也。魅鬼同遇
0126a06: 畜成形者也。
0126a07: 又善男子受陰妙至迷惑不知墮無間獄。
0126a08: 冠註　此明心愛根本。以致魔害也。心愛根本者。
0126a09: 愛窮萬物之根本也。此是總標。下四句釋成。窮覽
0126a10: 物化性之終始者。即如佛說世出世法。知其本因。
0126a11: 乃至現前種種。松直棘曲等。皆了元由也。精爽其
0126a12: 心者。謂使萬化始終。一一洞徹。自得精神爽朗。心
0126a13: 志痛快也。貪求辨析者。欲于現前萬物。辨別剖析。
0126a14: 分明無惑也。然此皆是諸佛如來。轉大圓鏡智。證
0126a15: 無邊法身之境界。而初心覬覦。真用心交互也。由
0126a16: 此一念。引賊入室。故魔乘便而擾亂也。威神摧伏
0126a17: 者。謂彼魔力。善能摧折攝伏人心。故聞法者。自然
0126a18: 心伏也。諸人。即領荷邪法。展轉化導。令人皆墮術
0126a19: 中者也。由彼行人。心愛根本故。魔所附者。唯指現
0126a20: 前生滅之法。為三常住果。亦指濁世染污之處。為
0126a21: 清淨。本以投其所好。行人既傾心受教。遂將習定
0126a22: 初心。一併亡失。唯信眼前父父子子。代相生。乃
0126a23: 至男女二根最穢污境。為萬化本元。而謂如來三
0126a24: 常住果。盡在于此。于是行人。日親日近。漸入漸深。
0126b01: 遂為魔子。而不自知也。夫彼天魔。先施魔力。以摧
0126b02: 伏之。而後宣穢言。以蠱惑之。彼初心淺行。詎有不
0126b03: 被惑。而破戒壞定者哉。此名下。指名示害也。蠱毒
0126b04: 魘勝者。非止一種也。
0126b05: 又善男子受陰妙至迷惑不知墮無間獄。
0126b06: 冠註　此明心愛懸應。以致魔害也。心愛懸應者。
0126b07: 懸。遠也。謂欲以己巳行。感過去久遠諸佛應之也。此
0126b08: 總標。下二句釋成。周流者。求之不已巳也。精研者。精
0126b09: 思研慮。至誠以求之也。冥感者。欲將此誠意。向冥
0126b10: 冥中。感動諸佛也。由此一念妄動。自有天魔。乘間
0126b11: 而入故。飛精附人。乃至說法以應其感也。暫見其
0126b12: 身。如百千歲者。魔現極老之相也。座中諸人。因見
0126b13: 其壽祺無比故。心生愛染。難于割捨。且惑為先世
0126b14: 業師。前生知識。于是別生法愛。如膠似漆。不忍分
0126b15: 離。此皆魔附之人。詐現感應之事也。行人。既為彼
0126b16: 惑。親近日久。則心相體信。捨正從邪。遂為魔子。而
0126b17: 不自覺也。蓋魔精。先以身現冥感之事。而後以口
0126b18: 宣冥感之語。彼餘惑未盡者。安得不信之乎。癘鬼。
0126b19: 同遇衰成形之瘧癘鬼也。
0126b20: 又善男子受陰妙至迷惑不知墮無間獄。
0126b21: 冠註　此明心愛深入。以致魔害也。此節貪求靜
0126b22: 謐句。似與後節貪求宿命句。前後顛倒者。蓋此文。
0126b23: 多示宿命事。後文。多示靜謐事故也。心愛深入者。
0126b24: 謂于禪定境。欲深窮極入也。此標。定下釋成。己巳
0126c01: 辛勤者。謂己巳工夫。不計辛勤。唯欲深入也。陰寂。
0126c02: 靜謐。皆是禪定之極地。所謂深固幽遠。無人能到
0126c03: 之處也。樂處。貪求。皆是愛心躁動也。即此一念。乃
0126c04: 是招魔之端。故天魔使其邪附者。來彼求陰人前。
0126c05: 敷座說法以誘之。且邪魔能具五通。本業即宿業
0126c06: 也。令聽法之人。各知本業。及汝今未死已巳作畜生
0126c07: 者。皆宿命通也。有人起心已巳知其肇者。他心通也。
0126c08: 佛律儀外重加精苦。如斷五味。四肢。以至拔髮
0126c09: 熏鼻等。誹謗。訐露。及言禍福。臨時皆者。雖似眼
0126c10: 耳二通。其寔狀。其行事。而欲取信于人也。此上五
0126c11: 通。雖係邪魔詐現。而鏡智未明者。鮮有不信矣。大
0126c12: 力鬼。即上品神通力大之鬼也。
0126c13: 又善男子受陰妙至迷惑不知墮無間獄。
0126c14: 冠註　此明心愛知見。以致魔害也。心愛知見者。
0126c15: 求見潛匿異事。其意欲使世人不知己巳所獨知。世
0126c16: 人不見己巳所獨見也。此標。定下釋成。由愛知見故。
0126c17: 不辭勤苦。而研究尋討也。愛心一起。魔即乘間。而
0126c18: 詐現隱異之事。以惑之矣。是人。指貪求之人。無端
0126c19: 得大寶珠者。謂于聽法處獲珠也。其魔。或化畜生。
0126c20: 先銜珠寶奇物等投人。而後附其體。或先詐現珠
0126c21: 寶于地下。而後對眾出之。以誘人。或食藥草。乃至
0126c22: 麻麥。而能充肥。此皆詐現隱異難測之事。以投其
0126c23: 欲也。魔既現隱異之事。以悚動人心。復出隱異之
0126c24: 語。以鼓揚眾志。人安有不信哉。此皆山林以至川
0127a01: 岳之鬼神。久在鬼錄。而為魔所使者也。或有下。明
0127a02: 其魔黨成群。非止一種。尤盛于前也。
0127a03: 又善男子受陰妙至迷惑不知墮無間獄。
0127a04: 冠註　此明心愛神通。以致魔害也。心愛神通種
0127a05: 種變化者。欲求神通變化。而無礙也。此標。定下釋
0127a06: 成。謂精研窮究萬化之元者。正欲乘之以發神通
0127a07: 變現也。此愛心一起。天魔得便。即飛精附人。而詐
0127a08: 現神變之事。以擾之矣。是人。指魔所附者。或復手
0127a09: 執火光。乃至越牖透垣。曾無障礙者。皆詐現神通
0127a10: 變化之事。唯于刀兵不得自在者。足知邪術詐現。
0127a11: 非真通十八變也。口中常說神通等者。謂彼魔魅。
0127a12: 既詐現神變之邪事。復誑說神變之邪法。而欲投
0127a13: 行人之所好也。讚嘆行婬等者。愈見其為魔著也。
0127a14: 此名下。出名示害也。天地大力等者。明種類愈多。
0127a15: 為害熾盛。足見隨其禪定以增益也。
0127a16: 又善男子受陰妙至迷惑不知墮無間獄。
0127a17: 冠註　此明心愛入滅。以致魔害也。心愛入滅者。
0127a18: 由彼不知一切法相。本自寂滅。不待更滅故。欲滅
0127a19: 有相之法。入無相之空也。此標。定下釋成。研究者。
0127a20: 謂研慮究竟也。化性者。謂萬化之體性也。蓋研究
0127a21: 化性者。唯欲滅相歸無。以深趣空寂也。殊不知一
0127a22: 起貪心。便為魔擾矣。于大眾下。因貪入滅趣空故。
0127a23: 現諸空相。以眩惑之。或垂手足。作栴檀氣。或大小
0127a24: 便。如厚石蜜。皆詐現異事。以駭俗惑人也。誹謗二
0127b01: 句。依空相而謗法誹僧也。口中常說等者。唯說斷
0127b02: 空。而撥無因果也。雖得空寂潛行貪欲者。顯是邪
0127b03: 魔非聖證也。受其欲者。亦得空心。撥無因果者。魔
0127b04: 力摧伏。以從其化也。此名下。出名示害。令人預知
0127b05: 防檢也。餘意同前。
0127b06: 又善男子受陰妙至迷惑不知墮無間獄。
0127b07: 冠註　此明心愛長壽。以致魔害也。幾。微細也。由
0127b08: 愛長壽故。不辭辛苦。研究微細生相。而貪求永歲
0127b09: 也。舊說。此中所希羅漢果位。行陰開後。自然證之。
0127b10: 今欲疾證。而躁求之故。招魔害也。分段生死。三界
0127b11: 惑盡。方能出離。二乘無學。入地菩薩。斷見思惑盡。
0127b12: 生法性土。方受變易生死。今未離三界。頓欲于分
0127b13: 段報中。變麤身為細質。易短壽作長齡。故曰棄分
0127b14: 段生頓希變易細相常住也。瞬息而萬里再來者。
0127b15: 五通中。似神境通。此魔自現神境。至遠成近也。數
0127b16: 步而累月不到。此魔令人親歷至近成遠也。地之
0127b17: 可縮可舒。時之可延可促。皆魔詐現。以投其所好
0127b18: 也。因此心信疑佛現前者。謂智微行劣。自生驚異。
0127b19: 而墮于疑信之間也。口中常說等者。謂眾生諸佛
0127b20: 等。皆由彼生。豈非無始元佛。而永齡益壽。又豈可
0127b21: 紀極哉。蓋彼邪魔。先現延永之事。復出延永之語。
0127b22: 彼貪求永歲者。安得不信乎。此名下。指名示害也。
0127b23: 自在天。即欲界第六天上。別有魔王居處。亦他化
0127b24: 自在天攝。使其眷屬。謂魔王不自現身。亦若飛精
0127c01: 附人也。遮文茶。云奴神。即役使鬼也。亦云嫉女。
0127c02: 毗舍童子。即毗舍遮鬼。云啖精氣。皆四天王者。
0127c03: 若已巳發心者。則護人。若未發心者則害人。以彼行
0127c04: 人。定力明為利故。食其精氣。以害之也。或不因
0127c05: 師者。謂不因魔附之師。而令行人親見魔身說法
0127c06: 也。執金剛現美女者。皆邪魔害人之幻術也。口兼
0127c07: 獨言者。寔是被惑行人。與魔現美女言也。但旁人
0127c08: 不見美女。唯行人自見。自與行欲故。旁人聽其獨
0127c09: 言。亦若妖魅矣。前人。彼人。皆指被惑行人也。未詳。
0127c10: 謂不能審其是魔非聖。而為其所惑。更與之行欲
0127c11: 也。多陷王難。雖未及遇刑。其精力先枯竭而死矣。
0127c12: 此由魔魅所使故。生遭王法。死入地獄也。
0127c13: 阿難當知是十種魔至汝遵佛語名報佛恩。
0127c14: 冠註　此付囑當机救度末世也。言在我法中出
0127c15: 家修道者。或附比丘。或自現比丘身也。昔佛住世。
0127c16: 群魔壞法。佛有大神力故。皆不能壞。魔作誓言。待
0127c17: 佛滅後。依教出家。破壞佛法。佛即墮淚曰。無柰汝
0127c18: 何。譬如獅子身中蟲。自食獅子肉。今經云。或自現
0127c19: 形。皆言已巳成正知覺者。正是出家破法之魔子
0127c20: 也。按前十種。唯第十種自現。餘皆附人魔師魔子。
0127c21: 婬婬相傳等者。謂其害延後世廣壞行人也。舊引
0127c22: 涅槃經云。末世魔眷屬。現比丘羅漢等像。混壞正
0127c23: 法。非毀戒律。其意同此也。汝今下。正勸當机救度
0127c24: 末世也。未須先取寂滅者。所謂自未得度。先度人
0128a01: 者。菩薩發心也。縱得無學留願度生等者。即如前
0128a02: 當机。所謂願今得果成寶王。還度如是恒沙眾也。
0128a03: 正心者。見理真。而邪境不能動也。深信者。行持久
0128a04: 而邪法莫能惑也。正知見者。謂法眼圓明。洞徹魔
0128a05: 冤也。我今度汝。乃至名報佛恩者。亦如前當机所
0128a06: 云將此深心奉塵剎。是則名為報佛恩也。此皆師
0128a07: 資合道。彼此同心。唯以弘通教法。普度群生。為念
0128a08: 也。生當末世。欽聞斯囑。而不痛切悲泣者。非佛法
0128a09: 中人也。
0128a10: 阿難如是十種禪那現境至保持覆護成無上道。
0128a11: 冠註　此結害囑護也。皆是想陰用心交互等者。
0128a12: 準前。謂言登聖者。言其不惟惑魔為聖。兼亦自任
0128a13: 聖流也。汝等下。皆叮嚀付囑語。阿難所以結集大
0128a14: 藏諸經。流通天上人間。普令受持希無上道者。即
0128a15: 其事也。想陰魔相已巳竟。
0128a16: 
0128a17: 楞嚴經講錄卷第九
