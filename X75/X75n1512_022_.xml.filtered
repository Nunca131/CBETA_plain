0216a01: 
0216a02: 
0216a03: 隆興佛教編年通論卷第二十二
0216a04: 
0216a05: 隆興府石室沙門　祖琇　撰
0216a06: 唐
0216a07: 元和十一年。臺山隱峰禪師自衡嶽之五臺。道由淮
0216a08: 右。屬吳元濟阻兵蔡州違拒王命。官軍與賊交鋒未
0216a09: 決勝負。師曰。吾當少解其患。乃震錫空中飛身而過。
0216a10: 兩軍將士仰觀歎異。心頓息。以是官軍得成其功
0216a11: 焉。師姓鄧氏。幼若不慧。父母聽其出家。既具戒。參馬
0216a12: 祖。言下契旨。一日推車次。祖展在路上。師曰請收
0216a13: 足。祖曰已巳展不收。師曰已巳進不退。遂推車碾過。祖
0216a14: 損。歸法堂執斧子曰。適來碾損老僧底出來。師便
0216a15: 出於祖前引頸就之。祖乃置斧。其後遍歷諸方。所至
0216a16: 有奇詭。久之以神異頗顯恐成惑眾。乃入臺山金
0216a17: 剛窟前。將示寂問於眾曰。諸方遷化。坐去臥去。吾皆
0216a18: 見之。還有立化者否。眾曰有之。師曰還有倒化者否。
0216a19: 眾曰未有也。師乃倒殖而化。亭亭然其衣亦皆順
0216a20: 體。眾為舁尸荼毗屹然不動。遠近瞻禮歎異。師有妹
0216a21: 為尼。時亦在彼。乃附近而咄之曰。老兄平日惱亂諸
0216a22: 方不循法律。死更熒惑於人。乃以手推之。僨然而踣。
0216a23: 於是闍維收舍利。塔于五臺云。
0216a24: 歸宗智常禪師。目有重瞳。遂用藥手按摩。久而目眥
0216b01: 俱赤。世號拭眼歸宗。江州刺剌史李渤問曰。教中謂須
0216b02: 彌納芥子渤則不疑。芥子納須彌莫是妄談否。師云
0216b03: 人傳史君讀萬卷書是否。渤曰然。師曰。摩頂至踵如
0216b04: 椰子大。萬卷書向什麼處著。渤俛首而已巳。又問一大
0216b05: 藏教明得什麼邊事。師舉拳示之云會麼。渤云不會。
0216b06: 師云。這箇措大。拳頭也不識。渤云請師指示。師曰。會
0216b07: 則途中受用。不會則世諦流布。師示眾曰。從上古
0216b08: 德不是無知解。他高尚之士不同常流。今時不能自
0216b09: 成自立空度時光。諸子莫錯用心。無人替汝。亦無汝
0216b10: 用心處。莫就他。從前只是依他作解。發言皆滯。光
0216b11: 不透脫。只為目前有物。僧問如何是玄旨。師云無人
0216b12: 能解。僧云向者如何。師云有向即乖。僧云豈無方便
0216b13: 令學人得入。師云觀音妙智力能救世間苦。僧云如
0216b14: 何是觀音妙智力。師敲頂蓋三下云還聞麼。僧云聞。
0216b15: 師云我何不聞。僧無語。師以棒趁下。復一日上堂云。
0216b16: 吾今欲說禪。諸子總近前。大眾近前。師云。汝聽觀音
0216b17: 行。善應諸方所。僧云如何是觀音行。師乃彈指云諸
0216b18: 人還聞否。僧云聞。師云一隊漢向這裏覓箇什麼。以
0216b19: 棒趁下。大笑歸方丈。師沒。有賢者贊其像曰。知見一
0216b20: 何高。拭眼避天位。回觀洗耳人。千古未為愧。
0216b21: 供奉吳元卿者。敏悟絕人。憲宗殊喜之。一日在昭陽
0216b22: 宮見群芳敷榮。賞玩徘徊。聞空中有聲曰。幻之
0216b23: 相開謝不停。能壞善根。仁者安可嗜之。元卿猛省。志
0216c01: 葷。志願從釋。帝曰朕視卿若昆弟。但富貴欲出人表
0216c02: 者不違卿。唯出家不可。既浹旬而容瘦。帝憫而
0216c03: 詔曰。如卿願。任選日遠近奏來。元卿荷恩致謝。尋得
0216c04: 卿報母患乞歸寧。帝厚賜津遣。元卿至家。會韜光法
0216c05: 師勉之謁鳥窠禪師。啟曰。弟子七歲蔬食。十一受五
0216c06: 戒。今年二十有二。為出家故休官。願和尚授與僧相。
0216c07: 鳥窠曰。今時為僧鮮有精苦者。行多浮濫。元卿曰。本
0216c08: 淨非琢磨。元明不隨照。曰汝若了淨智妙圓體自空
0216c09: 寂即真出家。何假外相。汝當為在家菩薩。戒施俱修
0216c10: 如孫許之流也。元卿曰。理雖如此。然非本志。儻蒙攝
0216c11: 受則誓遵師教。如是三請皆不諾。韜光為勸請曰。宮
0216c12: 使未娶亦不畜侍女。禪師若不攝受。其誰能度之。
0216c13: 鳥窠乃與披剃具戒。法號會通。晝夜精進誦大乘經
0216c14: 習安般三昧。忽一日固辭遊方。鳥窠汝將何往。曰會
0216c15: 通為法出家。以和尚不垂慈誨。今往諸方學佛法去。
0216c16: 窠曰。若是佛法。吾此間亦有少許。曰如何是和尚佛
0216c17: 法。窠於身上拈起布毛吹之。通遂悟玄旨。時號布毛
0216c18: 侍者云。
0216c19: 是歲章敬寺巖禪師卒。相國權德輿製其曰。禪
0216c20: 宗長老巖大師之師曰大寂禪師。傳佛語心始自
0216c21: 達磨至于慧能。能化行於南服流於天下。大抵以五
0216c22: 蘊九識十八界皆空猶鏡之明也。雖萬象畢呈而光
0216c23: 性無累心之也。雖三際不住而覺觀湛然。得於此
0216c24: 者即凡成聖。不然則一塵瞥起六入膠固。循環回復
0217a01: 於生死之中。風濤火輪迷妄不息。授受合。大師得
0217a02: 之。一言宗通深入無礙。師諱懷惲。姓謝氏。東晉流亂。
0217a03: 慨然曰。我之祖先令安在哉。四肢百骸視聽動使。孰
0217a04: 使之然耶。漼然雨泣誓服緇褐。志在楞伽。行在曹溪。
0217a05: 得圓明清淨之本。去妄想攀緣之習。百八句義照其
0217a06: 身心。心離文字化無方所。於是抵清涼。下幽都。登徂
0217a08: 人因以巖號焉。元和三年有詔徵至京師。宴坐于
0217a09: 章敬寺。每歲詔入麟德殿講論。後以疾固辭。十年十
0217a10: 二月怡然示寂。其年六十。其夏三十五。弟子智朗．智
0217a11: 操以明年正月起塔于陵原。凡一燈所傳一雨所
0217a12: 潤入法界者不可勝書。著師資傳一編。自足山大
0217a13: 迦葉而下至于能秀。論次詳實。或問心要者。答曰。心
0217a14: 本清淨而無境者也。非遣境以會心。非去垢以取淨。
0217a15: 神妙獨立不與物俱。能悟斯者不為習氣生死幻蘊
0217a16: 之所累也。故薦紳先生知道入理者多游焉。試言
0217a17: 之。以中庸之自誠而明以盡萬物之性。以大易之寂
0217a18: 然不動感而遂通。則方袍褒衣其極一致也。嚮使師
0217a19: 與孔聖同時。其顏生閔損之列歟。釋尊在代。其大慧
0217a20: 綱明之倫歟。至若從師受具之次第。宰官大臣之尊
0217a21: 信。誕生入滅之感異。今皆不書。德輿三十年前聞
0217a22: 道于大寂。聿來京下時款師言。頃因哀傷以獲悟入。
0217a23: 則知煩惱不違菩提。雖聚散生死無期。會歸於彼岸。
0217a24: 銘曰。西方之教。南宗之妙。與日並照。柏巖得之。為大
0217b01: 導師。若琉璃。結火燔性。愛流溺正。癡冥奔命。即心
0217b02: 是佛。即色是空。師之通兮。無去無來。無縳無解。師之
0217b03: 化兮。揭茲靈塔。丹素周匝。示塵劫兮。
0217b04: 論曰。相國權文公章敬寺辭理深玅玄旨通暢。
0217b05: 及自謂頃因哀傷以獲悟入。斯言誠無所欺也。竊
0217b06: 觀　本朝太師富鄭公寓書洛陽留守。訪求荷
0217b07: 澤禪師像。守答以偈。公復之曰。承以偈見警。美
0217b08: 則美矣。理則未默也。所謂無可無不可者。也得
0217b09: 不也得。就中觀像為不得。不觀像者落在什麼
0217b10: 處。似不以有無為礙者近乎通矣。因有頌曰。執相
0217b11: 誠非。破相亦妄。不執不破。是名實相。噫。二公相去
0217b12: 垂二百年。而文章道德各為一時縉紳儀表。至於
0217b13: 入不二門。了第一義。廓然自在受用。暉光日新。是
0217b14: 以唐宋明道碩德大臣獨二公為稱首云。
0217b15: 十一年。重巽法師自湘西赴其叔父中丞之請。柳子
0217b16: 厚贈之以序曰。或問宗元曰。悉矣子之得於巽上人
0217b17: 也。其道果何如哉。對曰。吾自幼學佛。求其道積三十
0217b18: 年。世之言者罕能通其說。於零陵吾獨有得焉。且佛
0217b19: 之言吾不可得而聞之矣。其存於世者獨遺其書。不
0217b20: 於其書而求之則無以得其言。言且不可得。況其意
0217b21: 乎。今是上人窮其書。得其言。諭其意。推而大之逾萬
0217b22: 言而不煩。總而括之立片詞而不遺。與夫世之章
0217b23: 句徵文字。言至之極則蕩而失守。辨群有之夥則
0217b24: 泥而皆存者。其不以遠乎。以吾所聞。知凡世之善言
0217c01: 佛者。於吳則慧誠師。荊則海雲師。楚之南則重巽師。
0217c02: 師之言存則佛之道不遠矣。慧誠師已巳死。今之言佛
0217c03: 者加少。其由儒而通者鄭中書。洎孟常州中書見上
0217c04: 人執經而師受且曰。於中道吾得以益達。常州之言
0217c05: 曰。從佛法生。得佛法分。皆以師友命之。今連帥中丞
0217c06: 公具舟來迎。飾館而候。欲其道之行於遠也。夫豈徒
0217c07: 然哉。以中丞公之直清嚴重。中書之辨博。常州之敏
0217c08: 達。且猶宗重其道。況若吾之昧昧者乎。夫眾人之和
0217c09: 由大人之唱洞庭之南。竟南海其士汪汪也。求道者
0217c10: 之多半天下。一唱而大行於遠焉。是行有之則和焉
0217c11: 者將若居蟄之有雷不可止也。於是書以為巽上人
0217c12: 赴中丞叔父召序。
0217c13: 馬郎郭婦。不知出處。方唐隆盛佛教大行。而陝陜右俗習
0217c14: 騎射。人性沉鷙樂於格。蔑聞三寶之名。不識為善
0217c15: 儀則。婦憐其憨乃之其所。人見少婦單子。風超然。
0217c16: 姿貌都雅。幸其無侍衛。無羈屬。欲求為眷。曰。我無父
0217c17: 母。又鮮兄弟。亦欲有歸。然不好世財。但有明賢善
0217c18: 男子能誦得我所持經。則吾願事之。男子眾爭求觀
0217c19: 之。婦授以普聞品曰。能一夕通此則歸之。至明發誦
0217c20: 徹者二十餘輩。婦曰。女子一身家世貞潔。豈以一人
0217c21: 而配若等耶。可更別誦。因授以金剛般若。所約如故。
0217c22: 至且通者猶十數。婦更授以法華經七軸。約三日通
0217c23: 徹此者定配之。至期獨馬氏子得通。婦曰。君既能過
0217c24: 眾人。可白汝父母。具媒妁娉禮。然後可以姻。蓋生人
0218a01: 之大節豈同猥巷不檢者乎。馬氏如約具禮迎之。方
0218a02: 至而婦謂曰。適以應接體中不且住佳別室。候少安與
0218a03: 君相見未脫也。馬氏子喜。頓之他房。客未散而婦命
0218a04: 終。已巳而壞爛。顧無如之何。遂卜地葬之。未數日有老
0218a05: 僧紫伽黎娑古野仗錫來儀。自謂向女子之親。詣
0218a06: 馬氏問其所由。馬氏引至葬所。隨觀者甚眾。僧以錫
0218a07: 撥開。見其尸已巳化。唯金鎖子骨。僧就河浴之。挑於錫
0218a08: 上謂眾曰。此聖者憫汝等障重纏愛。故垂方便化汝。
0218a09: 宜思善因。免墮苦海。忽然飛空而去。眾見悲泣瞻拜。
0218a10: 自是陝陜右奉佛者眾。由婦之化也。
0218a11: 是歲撫州景雲寺律師上弘卒。江州司馬白居易製
0218a12: 曰。元和十一年春。廬山東林寺僧道深．懷縱．如建．
0218a13: 契等凡二十輩。與白黑眾千餘人俱實。持故景雲
0218a14: 大德弘公行狀一通。贄錢十萬。來詣尋陽。請司馬白
0218a15: 居易作先師。會有故不果。十二年夏作石墳成。復
0218a16: 來請。會有病不果。十三年冬作石塔成。又來請。始從
0218a17: 之。既而僧返山。眾返聚落。錢返寺府。翌月而文成。明
0218a18: 年而立。其詞云。我聞乾竺古先生出世法。法要有
0218a19: 三曰戒定慧。戒生定。定生慧。慧生八萬四千法門。是
0218a20: 三者迭相為用。若次第言則定為慧因。戒為定根。根
0218a21: 植則苗茂。因樹則果滿。無因未滿猶夢果也。無根求
0218a22: 茂猶揠苗也。佛雖以一切種智攝三果必先用戒菩
0218a23: 薩以六波羅蜜化四生不能捨律。律之用可思量不
0218a24: 可思量。如來十弟子中稱優波離善持律。波離滅有
0218b01: 南山大師得之。南山滅有景雲大師得之。師諱上弘。
0218b02: 生饒氏。曾祖君雅。祖公悅。父知恭。臨川城南人。童而
0218b03: 有知。故生十五歲發出家心。始從舅氏剃落。壯而有
0218b04: 立。故生二十五歲立菩提願。從南岳大圓律師具戒。
0218b05: 樂所由生故。大曆中不去父母之。于本州景雲
0218b06: 寺修道。德應無所住故。貞元中離我我所。徙居洪州
0218b07: 龍興寺說法。親近善知識故。與匡山法真．天台靈祐．
0218b08: 荊門法裔．興果神湊．建昌慧進等五長老交游。佛法
0218b09: 囑王臣故。與姜相國公輔．顏太師真卿．洎本道廉訪
0218b10: 使楊君憑．韋君丹四君子友善。提振禁戒故講四分
0218b11: 律。而從善遠罪者無其數。隨順化緣故。坐甘露戒壇。
0218b12: 而誓眾生盟者二十年。荷擔大事故。前後登方等施
0218b13: 尸羅者十有八會。救拔眾生故。娑婆男女由我得度
0218b14: 者萬五千五百七十二人。示生無常故。元和十年十
0218b15: 一月己巳亥遷化于東林精舍。示滅有所故。是月丙寅
0218b16: 歸全于南崗石墳。住世七十七歲。安居六十五夏。自
0218b17: 生至滅隨示教。行止語默無非佛事。夫施於人也
0218b18: 則反諸己巳也厚。故門人卿人報之如不及。繇是藝
0218b19: 松成林琢石為塔。塔有有銘。銘曰。佛滅度後。薝
0218b20: 蔔香衰。醍醐味漓。孰反是香。孰復是味。景雲大師。景
0218b21: 雲之生。一匡苾。中興毗尼。景雲之滅。眾將安仰。法
0218b22: 將疇依。昔景雲來。行道者隨。入室者歸。今景雲去。升
0218b23: 堂者思。入室者悲。廬峰之西。虎溪之南。石塔巍巍。有
0218b24: 紀事者。以真實辭。書于塔。
0218c01: 是歲高僧靈澈卒。文集二十卷。尚書劉禹錫製序曰。
0218c02: 釋子工為詩尚矣。休上人賦別怨。約法師哭范尚書。
0218c03: 咸為當時才士之所傾歎。厥後比比有之。上人生于
0218c04: 會稽。本湯氏子。嗜學。不肯為凡夫。因辭父兄出
0218c05: 家。號靈澈。字源澄。雖受經論。一心偏好篇章。從越客
0218c06: 維學為詩。遂籍籍有聞。維卒。乃抵吳興。與長老詩僧
0218c07: 皎然游講益至。皎然以書薦于詞人包侍郎佶。包得
0218c08: 之大喜。又以書致于李侍郎紓。是時以文章風主
0218c09: 盟于世者包李。以是上人之名由二公而颺。如雲得
0218c10: 風柯少葉張。以文章接才子。以禪理悅高人。風儀甚
0218c11: 雅談笑多味。貞元中西游京師名振輦下。緇徒嫉之
0218c12: 造飛語激動中貴人。浸誣得罪徙汀州。入會稽。歸東
0218c13: 越。時吳楚間諸侯多賓體招迓之。元和十一年終于
0218c14: 宣州開元寺。壽七十有一。門人遷座建塔于越之山
0218c15: 陰天柱峰之陲。初上人在吳興居。柯山與晝公為侶。
0218c16: 時子方以兩髦執筆硯陪其吟詠。皆曰孺子可教。後
0218c17: 相遇于京洛。與支許之契焉。上人歿後十七年。予為
0218c18: 吳郡。其門人秀峰捧先師之文來乞辭以志。且曰。師
0218c19: 在吳賦僅二千首。今刪取三百篇勒為十卷。自大
0218c20: 曆至元和凡五十年間接詞客文人唱別為十卷。
0218c21: 今也思行乎昭世。求一言羽翼之。因為許之曰。世之
0218c22: 言詩僧多出江右。靈一導其源。護國襲之。清江揚其
0218c23: 波。法振沿之。如絃孤入人耳。非大雅之音。獨
0218c24: 吳興晝服備眾體。晝公之後澈公承之。至如芙蓉園
0219a01: 新寺詩云。經來白馬寺。僧到赤烏年。謫汀州詩云。青
0219a02: 蠅為吊客。黃犬寄家書。可謂入作者閫城。豈獨雄於
0219a03: 詩僧間邪。
0219a04: 初澈亡。韓漳州以書報柳州刺剌史柳子厚。子厚以詩
0219a05: 寄韓。其一曰。早歲京華聽越吟。聞君江海分逾深。他
0219a06: 時若寫蘭亭會。莫高僧支道林。其二曰。頻把瓊書
0219a07: 出袖中。獨吟遺句立秋風。桂江日夜流千里。揮淚何
0219a08: 時到甬東。子厚又以詩寄楊侍郎悼澈曰。東越為僧
0219a09: 還姓湯。幾時瓊珮觸鳴璫。空華一散不知處。誰采釆金
0219a10: 英與侍郎。
0219a11: 十二年。岳州無姓和尚卒。刺史柳宗元為之曰。維
0219a12: 某年月日岳州大和尚終于聖安寺。凡為僧若干年。
0219a13: 年若干。有名無姓。世莫知其閭里宗族。所施設者有
0219a14: 問焉而以告曰。性吾姓也。其源無初。其胄無終。承姓
0219a15: 于釋。師以系道。本吾無姓也。法云者。我名也。實且
0219a16: 不有名。惡乎存吾有名耶。性海吾卿也。法界吾字也。
0219a17: 戒為之墉。慧為之戶。以守則固。以居則安。吾閭里不
0219a18: 具乎度門。道品其數無極。菩薩大士其眾無涯。吾與
0219a19: 之戚而不吾異也。吾宗族不大乎。其道可聞者如此
0219a20: 而止。讀法華．金剛般若經數逾千萬。或譏以有為。曰
0219a21: 吾未作。嗚呼。佛道逾遠。異端競起。唯天台大師為
0219a22: 得其說。和尚紹承本統以順中道。凡受教者不失其
0219a23: 宗。生物流動趣向混亂。唯極樂正路為得其歸。和尚
0219a24: 勤求端懿以成志願。凡聽信者不惑其道。或譏以有
0219b01: 跡曰吾未行。始居房州龍興寺。中徙居是州。作道
0219b02: 場于楞伽北峰。不越閫者五十祀。和尚凡所嚴事皆
0219b03: 世高德。始出家事而依者曰卓然師。居南陽立山。葬
0219b04: 岳州。就受戒者曰道師。居荊州。弟子之首曰懷遠
0219b05: 師。居長沙安國寺。為南岳戒法。歲來侍師。會其終遂
0219b06: 以某月日葬于卓然師塔東若干步。銘曰。道本於一。
0219b07: 離為異門。以性為姓。乃歸其根。無名而名。師教是尊。
0219b08: 假以示物。非吾所存。大卿不居。大族不親。淵懿內朗。
0219b09: 外仁。聖有遺言。是究是勤。惟動惟默。逝如浮雲。
0219b10: 教久益微。世宰究陳。爰有大智。出其真門。師以顯示。
0219b11: 俾民惟新。情動生變。物由湮淪。爰授樂國。參乎化源。
0219b12: 師以誘道。俾民不昏。道用不作。神行無。晦明俱如。
0219b13: 生死偕寂。法付後學。施之無斁。葬從我師。無忘真宅。
0219b14: 薦是昭銘。刻茲貞石。
0219b15: 子厚復題其陰曰。無姓和尚既居是山。曰凡吾之
0219b16: 求非在外也。吾不動矣。弘農楊公炎自道州。以宰相
0219b17: 徵過焉。以為宜居京師。強以行不可。將以聞曰。願間
0219b18: 歲乃往。明年楊去相位。竄謫南海上。終如其志。趙郡
0219b19: 李辯博人也。為岳州。盛氣欲屈其道。聞一言。服為
0219b20: 弟子。河東裴藏之舉族受教。京兆尹宏農楊公某以
0219b21: 其隱地為道場奉。和州刺史張惟儉買西峰廣其居。
0219b22: 凡以貨具利委堂下者不可選紀。受之亦無言。將終
0219b23: 命其大弟子懷遠授以道妙。終不告其姓。或曰周人
0219b24: 也。信州刺剌史李某為之傳。長沙謝楚為行狀。博陵崔
0219c01: 行儉為性守一篇。凡以文辭道和尚功德者不可悉
0219c02: 數。宏農公自餘杭命以行狀來。懷遠師自長沙以傳
0219c03: 來使余為。既書其辭。故又假其陰以記。
0219c04: 是歲柳州復大雲寺。子厚為之記曰。越人信祥而易
0219c05: 殺。傲化而偭仁。病且憂則聚巫師用卜。始則殺小
0219c06: 牲。不可則殺中牲。又不可則殺大牲。而又不可則訣
0219c07: 親戚飾死事。曰神不可置我矣。因不食蔽面死。以故
0219c08: 戶易耗田易荒。而蓄字不孳。董之禮則頑。束之刑則
0219c09: 逃。唯浮圖事神而語大可。因而入焉。有以佐教化。柳
0219c10: 州始以命置四寺。其三在水北。而大雲寺在水南。
0219c11: 水北環治城六百室。水南三百室。俄而水南火。大雲
0219c12: 寺焚而不復且百年。三百室之人失其所依歸。復立
0219c13: 神而殺焉。元和十年刺剌史柳宗元始至。遂神于隱遠
0219c14: 而取其地。其傍有小僧舍。闢之廣大逵達橫術。北屬
0219c15: 之江。告于大府取寺之故名。作大門以字揭之。立東
0219c16: 西序。崇佛為學者居。會其徒而委之食。使擊磬鼓
0219c17: 鐘以嚴其道而傳其言。而人始復去鬼息殺而務趣
0219c18: 於仁愛。病且憂其有告焉而順之。庶乎教夷之宜也。
0219c19: 凡立屋大小若干楹。凡闢地南北東西若干畝。凡樹
0219c20: 木若干本。竹三萬竿。圃百畦田。若干塍治事僧曰退
0219c21: 思．曰令環．曰道堅。後二年十月某日寺皆復就。
0219c22: 十三年禪師元浩卒。浩弘台教。翰林梁肅請撰涅
0219c23: 槃經疏。浩許之。是夕感異夢。喜以為瑞應。即下筆自
0219c24: 述所證。其略曰。予聞先覺云。大寶流輝之不變曰常。
0220a01: 在宥布和之盛典曰教。率土知化之歸宗曰行。交感
0220a02: 人心之至極曰證。然則以道行御其時。以法性合其
0220a03: 運。當應物之際。與顯晦同其光。揚至化自他昭著
0220a04: 者實播厥鴻名。欽恭文思協和至極四德克彰者實
0220a05: 存乎妙體。格變群家歷觀諸行至典克修庶績有成
0220a06: 者實賴乎本宗。信以授人大明宗極厥旨厥幾有補
0220a07: 于將來者實存乎妙用。綜群玄以立誠訓。風行十
0220a08: 方率用歸順者實存乎妙教矣。議者以浩疏比王輔
0220a09: 嗣易。而與清涼華嚴疏抗衡焉。
0220a10: 論曰。唐劉軻紀黃石巖。僧權相國記草衣師。皆稱
0220a11: 之若不及。以予考之。貧釋子所當然也。託以二
0220a12: 公之文遂為不朽。至若重巽之弘教。景雲之秉律。
0220a13: 靈徹之才章。無姓之卓行。元浩之製作。皆吾宗一
0220a14: 代之偉人入。而僧傳殘闕不足光明于世。故備諸賢
0220a15: 之文著之。以期後來之希驥者云。
0220a16: 十四年正月丁亥。詔迎鳳翔法門寺佛骨入于京師。
0220a17: 帝御安福門迎拜。留禁中供養三日乃送諸寺。王公
0220a18: 士庶奔走暯拜。具釋部威儀及太常長安萬年音樂。
0220a19: 旌幢吹騰沓係路。刑部侍郎韓愈上表曰。佛者夷
0220a20: 狄之一法耳。自後漢時流入中國。上古未有也。昔
0220a21: 黃帝在位百年。年百一十歲。少昊在位八十年。年一
0220a22: 百歲。顓現在位七十九年。年九十八歲。帝嚳在位七
0220a23: 十年。年一百五歲。帝堯在位九十八年。年一百一十
0220a24: 八歲。帝舜及禹年皆百歲。此時天下太平百姓安樂
0220b01: 壽考。然而中國未有佛也。其後湯亦百歲。湯孫大戊
0220b02: 在位七十五年。武丁在位五十九年。書史不言其壽。
0220b03: 推其年數蓋不減百歲。周文王年九十七歲。武王年
0220b04: 九十三歲。穆王在位百年。此時佛法亦未至中國。非
0220b05: 因事佛而致然也。漢明帝時始有佛法。明帝在位才
0220b06: 十八年。其後亂亡相繼運祚不長。宋齊梁陳元魏已巳
0220b07: 下事佛漸謹。年代尤促。惟梁武在位四十八年。前後
0220b08: 三捨身事佛。宗之祭不用牲牢。盡日一食止於菜
0220b09: 。後為侯景所逼餓死臺城。國亦尋滅。事佛求福反
0220b10: 更得。由此觀之。佛不足信亦可知矣。高祖始受隋
0220b11: 禪則議除之。當時群臣識見不遠。不能深知先王之
0220b12: 道。古今之宜。推闡聖明以救其弊。其事遂止。臣常恨
0220b13: 焉。伏惟睿聖文武皇帝陛下神聖英武。數百千年已巳
0220b14: 來未有倫比。即位之初不許度人為僧尼道士。不許
0220b15: 別立寺觀。臣當時以為高祖之志必行於陛下。今縱
0220b16: 未能即行。豈可縱之令盛也。今陛下令群僧迎佛骨
0220b17: 於鳳翔。御樓以觀舁。入大內又令諸寺迭加供養。臣
0220b18: 雖至愚。必知陛下不惑於佛作此崇祟奉而祈福祥也。
0220b19: 直以豐年人樂徇人之心。為京都士庶設詭異之觀。
0220b20: 戲玩之具耳。安有聖明若此而肯信此等事哉。然百
0220b21: 姓愚冥易惑難曉。苟見陛下如此。將謂真心信佛。皆
0220b22: 云天子大聖尚一心信向。百姓微賤。於佛豈合更惜
0220b23: 身命。以至灼頂燔指十百為群。解衣散錢自朝至莫。
0220b24: 更相放。唯恐後時老幼奔波棄其生業。若不即加
0220c01: 禁遏。更歷諸寺必有斷臂臠身以為供養者。傷風敗
0220c02: 俗傳笈四方。非細事也。佛本夷狄之人。與中國語言
0220c03: 不通衣服殊制。口不道先王之法言。身不服先王之
0220c04: 法服。不知君臣之義父子之情。假如其身尚在。奉其
0220c05: 國命來朝京師。陛下容而接之。不過宣政一見。禮賓
0220c06: 一設。賜衣一襲。衛而出之於境。不令惑於眾也。況其
0220c07: 身死已巳久。枯朽之骨凶穢之餘。豈宜以入宮禁。孔子
0220c08: 曰。敬鬼神而遠之。古之諸侯吊於其國。必令巫祝先
0220c09: 以桃茢袚除不祥。然後進吊。今無故取朽穢之物親
0220c10: 臨觀之。巫祝不先桃茢不用。群臣不言其非。御史不
0220c11: 舉其失。臣實之。乞以此骨付之水火。永絕根本。斷
0220c12: 天下之疑。絕後代之惑。使天下之人知大聖人之所
0220c13: 作為出於尋常萬萬也。佛如有靈能作禍咎。凡有殃
0220c14: 咎宜加臣身。上天鑑臨臣不怨悔。表入。帝大怒。持以
0220c15: 示宰相。將抵以死。裴度．崔群曰。愈言訐啎。罪之誠宜。
0220c16: 然非內懷至忠。安能及此。願少寬假以來諫諍。帝曰。
0220c17: 愈言我奉佛太過猶可容。至謂東漢奉佛已巳後天子
0220c18: 咸夭促。言何乖剌耶。愈人臣狂妄敢爾於是。戚里諸
0220c19: 王舊臣皆為愈哀。請逐貶潮州刺剌史。
0220c20: 
0220c21: 隆興佛教編年通論卷第二十二
