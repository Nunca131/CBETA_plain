0181a01: 隆興佛教編年通論卷第十五
0181a02: 隆興府石室沙門　祖琇　撰
0181a03: 唐
0181a04: 景龍三年。禪師法儀者。琅邪王之子也。王以附徐敬
0181a05: 業舉兵誅天后不利。宗族覆滅。儀時尚少。逃匿民間。
0181a06: 遇沙門之出家為大僧。至是中宗詔求琅邪之後。
0181a07: 主事者以儀名聞于扶風太守。太守獲儀而喜之。
0181a08: 于後堂。奏名于朝。已巳而太守夫人悅儀風度。逼罷道。
0181a09: 欲妻以愛女。儀堅拒不許。一日夫人女子就見儀。
0181a10: 且使近魔魅之。以傾奪其意。儀不獲已巳紿之曰。在
0181a11: 塗久可得一浴而後成禮。夫人喜以為誠然。趣使具
0181a12: 浴。儀入室即以利刃自斷其陰。婢子竊見。遽呼內人
0181a13: 排戶救之。獲蘇。太守高其操執事之。及赴京引見。帝
0181a14: 命襲琅邪王爵。儀具以本志懇辭。陳義甚高。帝嘉美
0181a15: 之。聽從便。其後禪觀通悟。雅為時賢推揖。
0181a16: 是歲。召律師道岸入宮。為妃主授歸戒。因留禁中。別
0181a17: 日帝至。諸師皆避席。岸獨逡巡長揖而已巳。帝高其量。
0181a18: 圖形于林光宮。御製贊曰。戒珠皎潔。慧流清淨。身局
0181a19: 五篇。心融八定。學妙真宗。觀通實性。維持法務。綱紀
0181a20: 德政。律藏冀兮傳芳。像教因而光盛。時以為榮焉。
0181a21: 景雲元年六月。韋后作亂。中宗崩。七月。臨淄王舉兵
0181a22: 平內難。皇弟相王即皇帝位。是為睿宗。是月庚辰。下
0181a23: 詔曰。釋典玄宗理均異。拯人化俗教別功齊。自今
0181a24: 每緣法事聚集僧尼道士女冠等。宜齊行並集。初太
0181b01: 宗以老子為皇宗升於釋氏之上。至則天朝復在釋
0181b02: 氏之下。今此已巳往遂為永式。令齊班並集云。
0181b03: 八月乙卯。以高祖舊第興聖寺。有樹天授中枯死。
0181b04: 至是忽重榮。因大赦天下。賜百官封爵。普度僧尼道
0181b05: 士凡數萬。
0181b06: 九月。詔三藏菩提流志於北苑白蓮池甘露亭譯大
0181b07: 寶積經。中書陸象先．尚書郭元振．宰相張說潤文。
0181b08: 經成凡五十九會總一百二十卷。
0181b09: 十月。詔神僧萬回入宮。賜號法雲公。于集賢院。給
0181b10: 二美人奉事。未幾忽求閿卿河水。左右倉皇莫能得。
0181b11: 又曰。第穴堂前地可得也。既得之。回飲水畢湛然而
0181b12: 逝。贈號國公。圖形集賢院。初回幼時。能三千里致兄
0181b14: 門。則天在位延之禁中。賜錦衣。令宮人給侍。莊惠太
0181b15: 子始生。則天抱之示回。回曰。此西域樹精。養之宜兄
0181b16: 弟。及安樂公主怙韋后將謀逆。回遇之。望塵唾曰。血
0181b17: 腥不可近。未幾安樂果誅。玄宗在蕃。私謁回。回拊
0181b18: 其背曰。五十年太平天子。睿宗為相王。每將出。回必
0181b19: 告市人曰天子來。少頃而相王至。其神異類如此。
0181b20: 論曰。法雲公有偈曰。明暗兩忘開佛眼。不繫一
0181b21: 法出蓮叢。真空不壞靈智性。妙用常恒無作功。聖
0181b22: 智本來成佛道。寂光非照自圓通。熟味厥旨。蓋大
0181b23: 乘了悟之言也。而法雲特以小乘神異顯化。至於
0181b24: 佛菩薩出世宏正法眼。必光混世。未始泄露密
0181c01: 機。直至臨終方有付囑。然則法雲章章顯異。抑聖
0181c02: 賢之權歟。
0181c03: 三年。詔泗州大士僧伽入宮供養。度慧儼．慧岸．木叉
0181c04: 三人為侍者。帝親書所居寺額曰普光王。未幾遷止
0181c05: 薦福寺。明年京畿旱。有旨命大士致雨。僧伽以瓶水
0181c06: 散洒。即有濃雲自所居而涌大雨傾注。又明年三月
0181c07: 示寂。壽八十有三。神采釆如生。敕就薦福寺塑身建塔。
0181c08: 即穢氣滿城。帝炷香祝之。許送歸淮。言訖異香郁然。
0181c09: 傾都歎異。遂奉全身歸泗州之普光王寺建塔。帝
0181c10: 問法雲公萬回曰。僧伽何如人。對曰。觀音大士化身
0181c11: 耳。神化事具如蔣叔所著傳。
0181c12: 是歲三月。敕東都留守韋安石詔起嵩山沙門一
0181c13: 行赴闕。行辭疾不赴。遁入荊州之當陽山。舊唐書云。
0181c14: 行姓張氏。初名遂。剡國公公瑾之孫。武功令擅之子。
0181c15: 少聰敏。覽觀子史。詣道士尹崇借太玄經讀之。數
0181c16: 日而還。崇曰此經精微。吾尋積年尚未曉。子宜研究
0181c17: 無忽也。行曰已巳究其義。因出所撰太衍玄圖并義決。
0181c18: 崇覽之大驚。因與談其淵奧。退謂人曰。此後生顏子
0181c19: 也。由此知名於世。初武三思慕其學行。就請結交。行
0181c20: 遁匿避之。尋出家。遍歷天下訪求異術。至天台國清
0181c21: 寺見別院古松數十。門有流水。行立門屏。聞僧於庭
0181c22: 中布筭聲。而語其徒曰。今日當有弟子自遠來求。吾
0181c23: 筭法已巳合到門。豈無人導引乎。即除一筭曰。門前水
0181c24: 當西流。弟子亦至矣。行返顧。溪水果已巳西流。遂承其
0182a01: 言遽趍入。再拜咨求其法。彼盡授與之。遂洞曆象陰
0182a02: 陽推步之學。回入嵩山依普寂禪師參決禪門宗旨。
0182a03: 及遁當陽山。又從律師慧悟學毗尼。凡經籍一畢
0182a04: 世不忘。
0182a05: 先天元年。曹溪六祖能大師示眾曰。諸善知識。各各
0182a07: 物而能建立。皆是本心生種種法。故經云。心生種種
0182a08: 法生。心滅種種法滅。若欲成就種智。須達一相三昧．
0182a09: 一行三昧。若於一切處而不住相。於諸法中不生憎
0182a10: 愛亦無取捨。不念利益成壞等事。安閑恬靜融淡
0182a11: 泊。此名一相三昧。若於一切處行住坐臥純一直心。
0182a12: 不動道場。即成淨土。名一行三昧。若人具二三昧。如
0182a13: 地有種能含藏長養成就其實。一相一行亦復如是。
0182a14: 我今說法猶如時雨普潤大地。汝等佛性譬如種子。
0182a15: 遇茲沾洽悉得發生。承吾言者決獲菩提。依吾行者
0182a16: 定證妙果。師說法度人。往來學者逾千數。明年七
0182a17: 月辭歸新州故宅國恩寺。其徒泣曰。師歸當復來否。
0182a19: 師曰。有道者傳。無心者通。至國恩寺。以八月三日示
0182a20: 眾曰。吾受忍大師衣法。今為汝等說法。不付其衣。蓋
0182a21: 汝等信根已巳熟。決定無疑堪任大事。聽吾偈曰。心地
0182a22: 含諸種。普雨悉皆萌。頓悟華情已巳。菩提果自成。復謂
0182a23: 眾曰。其法無二。其心亦然。其道清淨。亦無諸相。汝等
0182a24: 不用觀靜及空其心。此心本淨。無可取捨。各自努力。
0182b01: 隨緣好去。吾涅槃時至。珍重。即跏趺而逝。於是山林
0182b02: 變白。鳥獸哀鳴。綵雲香霧連日不開。既而廣州都督
0182b03: 韋據率韶新二郡官吏迎奉全身。歸于曹溪寶林寺
0182b04: 建塔。真身今尚存焉。舊唐史曰。則天聞神秀名。詔至
0182b05: 都。肩輿入殿。親加跪禮。敕當陽山度門寺以旌其
0182b06: 德。時王公已巳下及京城士庶聞風爭來謁見。望塵拜
0182b08: 力輟切。及忍卒。能住韶州廣果寺。韶陽山中舊多虎豹。
0182b09: 一夕去盡。遠近驚歎。咸歸伏焉。秀奏則天請召能
0182b10: 赴闕。能固辭。秀復自作書重邀之。能謂使者曰。吾形
0182b11: 矬陋。北土見之恐不敬吾法。又先師以吾南中有
0182b12: 緣。亦不可違。及中宗召之。竟不度嶺而卒。天下散傳
0182b13: 其法。謂秀為北宗。能為南宗。
0182b14: 論曰。舊史雖絕未諭吾祖之道。然其紀事有可稱
0182b15: 者。如秀被遇兩朝如此而力讓曹溪。曹溪堅臥不
0182b16: 赴。秀則不掩人之善。曹溪則拳拳伏膺師教。懼人
0182b17: 以而慢法。是皆賢者去就之大體也。今傳燈不
0182b18: 著前賢克讓之美。頗載兩宗相忌之辭。宜乎後世
0182b19: 泛泛者略有位則偃然自大。視天下以為莫己巳
0182b20: 若者。往往專務詆斥為勝。噫宗師化儀軌範蔑然
0182b21: 亡之矣。後來者安所述哉。
0182b22: 開元二年十月。永嘉玄覺禪師示寂。師博貫三藏。精
0182b23: 天台止觀圓妙法門。與東陽禪師偕謁六祖。師至
0182b24: 振錫瓶繞床一匝。祖曰。夫沙門者。具三千威儀。八
0182c01: 萬細行。大德自何方而來。生大我慢。師曰。生死事大。
0182c02: 無常迅速。祖曰。何不體取無生。了無速乎。師曰。體即
0182c03: 無生。了本無速。祖曰如是如是。師乃具威儀參禮。須
0182c04: 臾告辭。祖曰返太速乎。師曰。本自無動。豈有速耶。祖
0182c05: 曰誰知非動。曰仁者自生分別。祖曰汝甚得無生之
0182c06: 意。師曰無生豈有意邪。祖曰無意誰當分別。曰分別
0182c07: 亦非意。祖曰。善哉善哉。少留一宿。時謂一宿覺。及回。
0182c08: 學徒奔萃。師著證道歌一篇。梵僧傳歸天竺。彼皆欽
0182c09: 仰。目為東土大乘經。又著禪宗悟修圓旨十篇及觀
0182c10: 心十門。並盛傳于世。
0182c11: 三年八月。玄宗遣禮部郎中張洽詔詣當陽山。起
0182c12: 沙門一行赴闕。行以再命不許辭。赴之。有旨安置光
0182c13: 泰殿。帝數訪以安國撫民之要。行啟陳無隱。未幾永
0182c14: 穆公主出降。詔依太平公主故事優厚發遣。行諫以
0182c15: 為高宗末年唯有一女所以特如優禮。而太平竟以
0182c16: 驕僭僣得罪。不應引以為例。帝納其言。遽追敕但依常
0182c17: 禮。其忠諫多類此。或謂行優於憶誦。帝一日命出宮
0182c18: 籍示之。行閱畢。令內侍執本對帝復之。不差一字。帝
0182c19: 驚異謂左右曰聖人也。自是頻召咨質佛心之要。
0182c20: 行雍容啟沃。聖眷日隆。天下之人以帝從之問道。稱
0182c21: 為天師焉。
0182c22: 四年。嵩岳元珪禪師示寂。師居嶽之龐塢。一日有異
0182c23: 人峨冠盛服擁衛而至。珪曰。善來仁者。胡為而至。彼
0182c24: 厲聲曰師寧識我耶。珪曰。吾觀佛與眾生等。吾一目
0183a01: 之。豈分別耶。曰我此嶽神也。能生殺於人。師安得一
0183a02: 目我哉。珪曰。吾本不生。汝安能殺。吾視身與空等。視
0183a03: 吾與汝等。汝能壞空與汝乎。使果能之。吾則不生不
0183a04: 滅也。況汝不能。焉能生殺我耶。神稽首曰。我聰明正
0183a05: 直過於餘神。詎知師有廣大智慧。願授以正戒。令我
0183a06: 度世。珪曰。汝既乞戒。即既戒矣。所以者何。戒外無戒。
0183a07: 又奚戒哉。神曰。此理也。我聞茫昧。止求師戒。我身願
0183a08: 為門弟子。珪即張座秉爐正几曰。付汝五戒。若能即
0183a09: 曰能。不爾即曰否。神曰謹奉教。曰汝能不婬乎。神曰
0183a10: 亦娶也。曰。非謂此也。謂無罪欲也。神曰能。曰汝能不
0183a11: 盜乎。神曰。無乏我也。安有盜取哉。曰。非謂此也。謂饗
0183a12: 而福淫。不供而禍善。神曰能。曰汝能不殺乎。神曰。實
0183a13: 司其柄。焉得不殺。曰。非謂此也。謂有濫疑混也。神
0183a14: 曰能。曰汝能不妄乎。神曰。我惟正直。焉有妄哉。曰。非
0183a15: 謂此也。謂先後不合天心也。神曰能。曰汝不遭酒敗
0183a16: 乎。曰能。曰。如上是為佛戒也。以有心奉持而無心拘
0183a17: 執。以有心為物而無心想身。能如是。則先天地生而
0183a18: 不為精。後天地死而不為老。終日變化而不為動。畢
0183a19: 竟寂滅而不為休。悟此則雖娶非妻也。雖饗非取也。
0183a20: 雖柄非權也。雖作非故也。雖醉非惛也。是為無心而
0183a21: 已巳。無心則無戒。無戒則無心無佛無眾生。無汝亦無
0183a22: 我。無汝則孰為戒哉。神曰。我神通去佛幾何。曰。汝神
0183a23: 通則十句五不能。佛則十句七能三不能。神竦然避
0183a24: 席曰可得聞乎。珪曰。汝能戾上帝東天行而西七曜
0183b01: 乎。曰弗能也。珪曰汝能奪地祇融五嶽而結四海乎。
0183b02: 曰弗能也。珪曰是謂五不能也。佛能空一切相。成萬
0183b03: 法智。而不能即滅定業。佛能知群有性。窮憶劫事。而
0183b04: 不能化導無緣。佛能度無量有情。而不能盡眾生界。
0183b05: 是謂三不能也。然定業亦不牢久。無緣亦謂一期。眾
0183b06: 生界本無增減。廓無一人能主有法。有法無主是謂
0183b07: 無法。無法無主是謂無心。如我解佛亦無神通也。但
0183b08: 能以無心通達一切法耳。神曰。我誠淺昧。未聞空義。
0183b09: 師所授戒。我當奉行。今願報慈德。我所能。師曰。吾
0183b10: 觀身無物。觀法無常。了然更有何欲。神曰。師必命我
0183b11: 為世間事。展我神功。使已巳發心未發心信心不信心
0183b12: 等人目我神蹤。知有佛有神。有能有不能。有自然有
0183b13: 非自然者。師曰吾無用是為。曰。佛亦使龍神護法。師
0183b14: 寧隳叛佛耶。第隨意示誨。師不得已巳曰。東巖寺之障
0183b15: 然無樹。北岫有之。然而背非屏擁。汝能移北樹於
0183b16: 東嶺乎。神曰。既聞命矣。恐昏夜必有喧動。願師無駭。
0183b17: 即作禮辭去。師門送而且觀之。見儀衛逶迤如王者
0183b18: 之狀。嵐靄煙霞紛綸間錯。幢幡環佩凌空隱沒。是夕
0183b19: 果有暴風迅雷奔雲震電。棟宇搖蕩宿烏驚呼。師謂
0183b20: 眾曰。無怖。神與我契矣。拂旦和霽。則北山之松盡移
0183b21: 東嶺。森然行植焉。師誡其徒曰。吾沒後無令外知。若
0183b22: 為口實。人將妖我矣。師伊闕人。姓李氏。幼歲出家。具
0183b23: 戒得法于老安國師。壽七十有三云。
0183b24: 論曰。荊國王文公問張文定公曰。去孔子百年
0183c01: 而有孟軻。此後迨孔孟者為誰。何吾道之寥寥乎。
0183c02: 文定沉吟久之曰。有人第恐過之耳。曰誰耶。文定
0183c03: 曰。南嶽讓。嵩山珪。馬祖．石頭．丹霞．無業。若此類孔
0183c04: 孟之教轡勒不住。故歸釋氏矣。文公深肯之。其後
0183c05: 張公無盡聞之歎曰。達人之論也。然嵩山蓋祖庭
0183c06: 之旁出者也。其感應超絕。說法沛然如此。則南嶽
0183c07: 而下的傳正續宗師。世教轡勒不住。端可見矣。二
0183c08: 三公之讜論。渠不信夫。
0183c09: 是歲天竺三藏法師無畏至京師。帝嗣位之初。一夕
0183c11: 以形段圖于殿壁。及畏至入對。帝熟視。蓋夢中所見
0183c12: 僧也。竦然異之。于西明寺。寧薛諸王皆降禮欽重。
0183c13: 其後秋旱。帝廉知無畏能致龍。遣內使傳詔請雨。畏
0183c14: 難之。奏以旱數當然。若苦召龍恐暴物。帝再遣諭旨
0183c15: 曰。人苦秋暑。雖暴風疾雨適足快意。畏諾之。有司設
0183c16: 壇儀華綵光麗。畏笑曰是可以致雨耶。命撤去之。獨
0183c17: 持滿水。以小刀攪之。誦語百餘番。即有微物如
0183c18: 虯龍從矯首水面。頃之復沉。畏遣之。白氣自
0183c19: 騰涌。語詔使曰。速歸。雨即至矣。詔使馳出回顧。有雲
0183c20: 如練自講堂盤旋而上。頃刻風雷震電。詔使趨入奏。
0183c21: 御衣巾透濕。於是震風凌雨飄蕩廬舍。士民悚懼彌
0183c22: 日而息。又霖霪逾時。詔畏止之。畏於寺泥媼五
0183c23: 軀向之作梵語。若斥罵者。即刻而霽。其神驗類如此。
0183c24: 帝敬之若神。未幾通華言。譯空藏．毗盧遮那．蘇息
0184a01: 地．羯羅等經十餘部。禪師一行三藏．寶月等參預其
0184a02: 事。畏性簡靜。好禪觀。每勸學者習之。累表求還。帝堅
0184a03: 留不許。
0184a04: 是歲廣州節度宋璟入曹溪禮祖塔。誓曰。弟子願畢
0184a05: 世外護大法。祈一祥瑞表信。言訖微風飄香。氤氳襲
0184a06: 人。俄而甘雨傾注。唯遍一寺之內。璟忻躍賦詩而去。
0184a07: 未幾召入。與姚元崇相繼執政。世稱姚宋為中興賢
0184a08: 相。
0184a09: 九年四月朝庭以麟德曆署日蝕比不驗。詔禪師一
0184a10: 行改撰新曆。行受詔推大衍數。立術以應之。較經史
0184a11: 所書氣朔日名度數可考者皆合而著之。久之道士
0184a12: 邢和璞謂太史令尹愔揖淫切曰。一行其聖人乎。昔洛
0184a13: 下閎造大初曆記曰。八百年後當差一日。必有聖
0184a14: 人出世紏止之。今年期差滿而一行推大衍數以紏
0184a15: 數家之謬。閎之言不誣矣。愔亦以為然。行復欲知黃
0184a16: 道進退。而太史無黃道儀。表請置之。制可。
0184a17: 是歲沙門智昇上釋教經律論目錄凡二十卷。銓次
0184a18: 大藏經典及聖賢論譔凡五千四十八卷。自是遂為
0184a19: 定數。
0184a20: 十一年十月癸酉。禪師一行製黃道儀成。帝自為之
0184a21: 銘。詔安武成殿庭以示百官。其儀準圓天之像。具列
0184a22: 宿赤道及周天度數。注水激輪令其自轉。一晝夜而
0184a23: 天運周外絡二輪。綴以日月令得運行。每天東行一
0184a24: 周。日西行一度。月行十三度。以十九分度之七。二十
0184b01: 九轉有餘而日月會。三百六十五轉而日周天。以木
0184b02: 匱為地平。令儀半在地下。晦明朔望遲速有準。立木
0184b03: 人二於地平。其一前置鼓以候刻。至一刻則自擊之。
0184b04: 其一前置鍾以候辰。至一辰亦自撞之。皆於地中略
0184b05: 施輪軸關鎖交錯相持。當時稱其妙。以為神功。無幾
0184b06: 銅鐵漸不能自轉。遂藏之於集賢院。
0184b07: 十二年。沙門牛雲者。少不慧。因詣五臺山禮文殊。初
0184b08: 至東臺。見老人問曰胡為而來。曰願見大聖求聰慧
0184b09: 耳。老人曰文殊居北臺。爾往見之。雲奉教趨北臺。老
0184b10: 人亦在彼矣。雲意其即文殊也。遂拜之。老人曰。汝沙
0184b11: 門也。不應禮俗士。雲拜不已巳。老人怜之。為入定。觀雲
0184b12: 前身蓋牛也。以馱經故獲比丘報。老人起定。為雲
0184b13: 言之。復云。汝性昏坐。中有淤肉在。當為汝钁去之。
0184b14: 因戒雲閑目無開。雲如約。頗覺老人以钁鋤其。
0184b15: 然不甚楚。少頃心懷開豁頓異往時。及開眸。見老人
0184b16: 者現身為文殊。妙相端嚴。謂雲曰與汝聰慧竟。雲喜
0184b17: 躍作禮及起身。而文殊隱不見。雲自是聰持辯悟。為
0184b18: 時導師。以夙因故以牛雲稱焉。
0184b19: 十四年。日本國沙門榮叡．普照等至于楊州。奉僧伽
0184b21: 施中國高行沙門。于時律師鑒真受其衣。歎外國人
0184b22: 有佛種性。欲往化之。會叡于徛切。與睿同照等亦勸請。遂附
0184b23: 舶而東。為惡風飄入魚蛇等海。以真律行高。皆脫禍。
0184b24: 既至日本。彼王預知。枉駕迎勞。于毗盧遮那殿。未
0184c01: 幾請真授歸戒。夫人群臣皆以次稟授。日本自是始
0184c02: 有律教。
0184c03: 十五年三藏菩提流志卒。春秋一百五十有六。流志
0184c04: 南印土國王之子。以讓位出家。高宗聞名。有詔要之。
0184c05: 以垂拱中至京師。凡四十年。如華嚴．寶積等經皆出
0184c06: 其手。帝及重臣敬之如生佛。葬日特給鹵簿薄羽儀。塔
0184c07: 于龍門之西原。賜諡謚曰開元一切遍知三藏。名德之
0184c08: 盛古未有焉。時嵩山破墮和尚者。不稱名氏。言行
0184c09: 叵測。初見老安國師。契悟心要。隱居嵩山。山有廟靈
0184c10: 甚。殿中唯安一。遠近祭祀。烹宰無日。師領徒入
0184c11: 廟。以杖擊三下云。咄。此泥瓦合成。聖從何來。靈
0184c12: 從何起。恁麼烹宰物命。又擊三下。乃傾破墮落。須
0184c13: 臾有一人青衣峨冠設拜師前曰。我本此神。久
0184c14: 受業報。今蒙師說無生忍。得脫此處當生天上。特來
0184c15: 禮謝。師曰。是汝本有之性。非吾強言。神再拜而去。少
0184c16: 選。徒眾問師。某等久在和尚左右。未蒙指示。神得
0184c17: 何徑旨便得生天。師曰。我只向伊道是泥瓦合成。別
0184c18: 無道理為伊。眾無語。師良久云會麼。眾云不會。師曰。
0184c19: 本有之性為什麼不會。眾僧乃禮拜。師曰。破也破也。
0184c20: 墮也墮也。於是其眾皆悟玄旨。後有義豐禪師舉問
0184c21: 安國師。國師歎曰。此子會盡物我一如。可謂如朗月
0184c22: 處空。無不見者。只是難湊伊語。豐曰未審什麼人
0184c23: 湊他語。安曰不知者。又僧問。物物無形時如何。師
0184c24: 曰禮即唯汝非我。不禮即唯我非汝。其僧禮謝。師曰。
0185a01: 本有之物。物非物也。所以道若能轉物即同如來。有
0185a02: 僧從牛頭處來。師曰來自何人法會。僧進前叉手繞
0185a03: 師一匝而出。師曰牛頭會下不可有此人。僧乃回上
0185a04: 邊叉手而立。師云果然果然。僧問。應物不由他時
0185a05: 如何。師曰爭得不由他。僧云恁麼即順正歸原去也。
0185a06: 師曰歸原何順。曰若非和尚幾錯招愆。師曰。猶是未
0185a07: 見四祖時道理。見後道將來。僧乃繞師一匝而出。師
0185a08: 曰順正之道今古如然。又僧侍立次。師曰。祖祖佛佛
0185a09: 只說如人本性本心。此外別無道理。會取會取。僧禮
0185a10: 謝。師以拂子打之曰。一處如是。千處亦然。師後不知
0185a11: 終。
0185a12: 十五年十一月己丑。禪師一行寢疾于華嚴寺。舊唐
0185a13: 史云。帝一夕夢游其寺。見一室繩床竹氣象蕭索。
0185a14: 及旦行以疾聞。帝遣中使候問。使還奏行居處之狀。
0185a15: 與所夢冥合。帝歎久之。有旨命京城十大德為行結
0185a16: 壇祈福。既而行疾少間。詔陪駕幸新豐。未幾行疾革。
0185a17: 帝親候問。遂沐浴端坐而逝。春秋四十有五。帝哭之
0185a18: 哀甚。輟朝三日。有詔傷悼。聽停龕三七日。與中外瞻
0185a19: 禮。行容如生而鬢髮日長。帝親製書之于石。出
0185a20: 內庫錢五十萬建塔銅人原。諡謚曰大慧禪師。帝從
0185a21: 容問國祚幾何。有留難否。行曰。鑾輿有萬里之行。社
0185a22: 稷終吉。帝驚問。故不答。退以小金合進之曰。至萬里
0185a23: 即開。帝一日發合視之。蓋當歸少許。及祿山亂。駕幸
0185a24: 成都至萬里橋。忽悟。未幾果歸。昭宗初封吉王。而唐
0185b01: 以昭宗而滅。故云終吉。有里媼素供行。而媼一子。坐
0185b02: 殺人將之刑。媼悲泣請救。行怜之。令弟子捕生物得
0185b03: 雉豕七。行日藏其一於甕中。為梵語之七日。北斗
0185b04: 盡沒。朝廷震驚。太史奏將有變。請避正殿禳之。帝密
0185b05: 以問。行對曰。此無他。蓋妖魔也。凡嗔心壞一切善。慈
0185b06: 心降一切魔。若肆赦天下則妖不能為。帝然之。遂大
0185b07: 赦。媼子由是得免。行日出一豕。則一星現。至七日而
0185b08: 斗復如故。其秘術多此類。著易論十二卷．大衍論二
0185b09: 十卷．開元大衍曆五十二卷．七政長曆三卷。釋氏系
0185b10: 錄．大衍玄圖．心機筭術．括遁甲十六局．六壬連珠．
0185b11: 六壬髓經．天一太一經．太一局遁甲經各一卷。五音
0185b12: 地里經十五卷。宰相李吉甫奉詔撰一行傳一卷。並
0185b13: 見唐藝文志。
0185b14: 十六年。詔特進張說．曆官陳玄景等編次一行所撰
0185b15: 大衍曆施用。三月駕幸溫湯。道由一行塔所。帝為駐
0185b16: 蹕徘徊。令品官誨塔告以出豫之意。賜帛五十匹。令
0185b17: 蒔塔前松柏。其為聖眷如此。
0185b18: 本朝史官歐陽文忠曰。自太初至麟德曆。凡二十三
0185b19: 家。與天雖近而未密。至一行則密矣。其倚數立法固
0185b20: 無以易也。後世雖有改作者。皆依倣而已巳。
0185b21: 沙門道泓者。生黃州。與侍郎張敬之厚。善能言吉凶。
0185b22: 亡不明驗。為中書張說視宅。戒曰。無穿東北壬隅
0185b23: 也。他日見說曰宅氣索然云何。與說共視。隅有三坎
0185b24: 丈餘。泓驚曰。公富貴一世而已巳。諸子將不終。說懼。將
0185c01: 平之。泓曰。客土無氣。與土不連。譬身瘡痏。補佗肉
0185c02: 無益也。其後說諸子皆污祿山以斥死。果如其言。
0185c03: 論曰。歐陽文忠公雅嫉吾釋。未始略有假借。獨於
0185c04: 唐志尊一行大衍之作。而宋景文於方技篇削一
0185c05: 行．玄等傳。而獨著道泓地理之說。或者以為唐
0185c06: 浮圖行業無足為二公取者。故止於是而已巳。夫豈
0185c07: 然哉。蓋大衍所以統天時。地理則切於人事。是宜
0185c08: 史筆取也。若吾釋之盛。莫盛於唐。凡三百年間以
0185c09: 道德為天下宗師者不可悉數。歐宋以為奉異方
0185c10: 之教。故諱之而不書。猶春秋時。雖老聃．郯子之賢
0185c11: 返不若江人黃人得書于經。豈亦老氏不足取哉。
0185c12: 蓋國經之典。凡禮樂刑政所及貴賤必書。若吾浮
0185c13: 圖大絕世累脫塵表者。於刑政何與焉。宜其不
0185c14: 參於世典也。由是言之。歐宋黜吾釋。其微意乃所
0185c15: 以尊之也。盛哉一行前膺洛下閎八百年之讖。當
0185c16: 時則明天子跪之。稱為聖人。及其製作施於後世。
0185c17: 縕天地。貫幽明。歷數百年而其術益驗。果聖歟賢
0185c18: 耶。吾弗得而知矣。
0185c19: 
0185c20: 隆與佛教編年通論卷第十五
