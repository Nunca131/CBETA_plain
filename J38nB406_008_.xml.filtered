0167b01: 天然是禪師語錄卷第八
0167b02: 嗣法門人今辯重編
0167b03: 問荅
0167b04: 師問僧。聲色樅然。撥不是。不撥不是。你作麼生。僧云。
0167b05: 我總不見有過。師云。見有過也不是。見無過也不是。
0167b06: 畢竟作麼生。僧無語。師云。何不問山僧。僧如問。師云。
0167b07: 快打茶來。
0167b08: 師指面盤問僧。面盤為甚祇麼圓。扇子為甚祇麼直。
0167b09: 僧云。扇子自來直。師云。你為甚麼不直。
0167b10: 師問僧。生死到來如何了。僧云。即今是了不了。師云。
0167b11: 汝者句還抵當得生死麼。進云。本無生滅。師云。汝者
0167b12: 句還抵當得生死麼。僧直出。師云。咦。
0167b13: 僧侍立次。師云。者事無大難。祇要不受一切拘束便
0167b14: 得。良久。復云。假如見得生也沒過患。死也沒過患。順
0167b15: 境順境沒過患。逆境逆境沒過患。水裏水裏沒過患。
0167b16: 火裏火裏沒過患。此人還受拘束也無。僧云。者便不
0167b17: 受拘束。師以手指著云。咦。又傍僧云。只者見得便受
0167b18: 拘束了也。師云。假如不見得。還受拘束也無。僧云。不
0167b19: 受。師亦以手指著云。咦。
0167b20: 僧侍次。師云。結制來利益多少。僧云。和尚喫豆著。師
0167b21: 云。問爾利益多少。進云。和尚還知味麼。師云。爾卻伶
0167b22: 俐。僧良久。師云。情知爾不識好惡。僧拍掌。師便低頭。
0167b23: 師問僧。佛法到十成不得其妙。且道病在甚麼處。僧
0167b24: 云。病在疑處。師云。疑又病在甚麼處。僧擬進。師便打。
0167b25: 兩僧侍立。師云。你兩人各道一譬喻看。一僧云。蒼蠅
0167b26: 咬破鐵鍋。一僧良久。師云。總欠一著。
0167b27: 師問僧。你還識主人翁麼。僧云。識。師云。主人翁還有
0167b28: 足也無。僧云。無。師云。為甚今日擔石去來。僧云。大死
0167b29: 人有足。為甚麼行不得。師云。你卻不是死人。
0167b30: 士參次。師云。朝聞道。夕死可矣。孔氏何嘗不論生死。
0167c01: 分明說聞道可死。便確然有箇打發生死底道理。止
0167c02: 是當時沒有構機底人。便教孔氏纔要露出卻又收
0167c03: 起。諸公還信得及麼。只今且問諸公。喚什麼作道。士
0167c04: 起請益。師云。明日再來。士罔測。
0167c05: 庫僧求開示。師云。因果大要分明。進云。某甲於此卻
0167c06: 甚明白。祇是本分事乞師開示。師云。更要精勤著。一
0167c07: 事炤管不到。便未免有不妥處。僧罔措。
0167c08: 僧求開示。師云。爾好好地要討事作麼。僧復求。師打
0167c09: 一拂子云。會麼。僧云。不會。師云。參。
0167c10: 僧問。一切眾生皆有佛性。為甚麼不識不知。師云。大
0167c11: 好。僧禮拜。師轉問云。一切眾生皆有佛性。為甚麼不
0167c12: 識不知。僧云。腳蹋實地。師云。恁麼則諸佛為甚麼出
0167c13: 世。一切眾生畢竟作麼生了。僧云。當下歸去。師云。又
0167c14: 爭得。僧復舉離心意識參絕凡聖路。學語未畢。師便
0167c15: 打。僧禮拜云。請師直指西來意。師又打。僧復拜云。請
0167c16: 師直指西來意。師又打。僧禮拜起。師以拄杖橫一橫。
0167c17: 僧擬接。師云。者何等杜譔。僧無語。師云。出去。僧便出。
0167c18: 師云。來。來。僧回首。師云。前日華首火燒山。幾乎連累
0167c19: 常住。
0167c20: 僧問。承師教某甲不看話頭。某甲靜裏返觀。莫怕沈
0167c21: 空守寂麼。師云。祇者怕沈空底還落空也無。爾底道
0167c22: 理。爾底言說。爾底思量計較。者倒是空底。去去來來。
0167c23: 唯有者箇在。且道作麼生是者箇。僧欣然作禮。師云。
0167c24: 且退。
0167c25: 僧問。生死到來。作麼生了。師云。我者裏沒有什麼生
0167c26: 死。亦沒有了不了。僧跪求開示。師云。且起作禮。我總
0167c27: 沒有祇麼閒家具與爾作障礙去。僧禮拜。復啟云。某
0167c28: 甲夢中多與俗人無異像。者等作主不得。師云。既是
0167c29: 夢。爾要管他作麼。僧禮拜。退次。早再啟云。某甲昨承
0167c30: 大師開示。夜來果得妥帖。師云。爾恁麼又多事了。便
0168a01: 連聲喝出。
0168a02: 僧問。除卻揚眉瞬目。請師指示。師云。露柱燈籠。進云。
0168a03: 既是露柱燈籠。語未終。師便喝云。逐塊漢。
0168a04: 食粥次。師語飯頭云。今日粥不好食。一僧云。暹羅米。
0168a05: 師云。既是廣州人。為甚麼卻喫暹羅米。僧云。施主送
0168a06: 來。師乃笑顧眾僧云。且道者僧會不會。
0168a07: 方丈榜聯。。幸汝不會。會則闍黎無分。全是山僧。。
0168a08: 賴予未甘。甘則山僧便宜。辜負大眾。師一日顧侍者
0168a09: 云。作麼生說箇未甘底道理。侍者云。世尊拈花。猶未
0168a10: 甘在。師云。汝伶俐。者直出。
0168a11: 侍者呈麻三觔頌。師看畢曰。頌到用得。他時若明此
0168a12: 事。上語錄且不必改易。奈即今未了何。者曰。頌既用
0168a13: 得。為甚未了。固求說破。師云。若說破即賺卻汝。者屢
0168a14: 懇。師乃云。有箇譬喻。如人叩門尋非巖。汝卻應云。非
0168a15: 巖不在。者不測。良久云。然則來說是非者。便是是非
0168a16: 人。師云。作麼生處他著。者又不測。
0168a17: 僧問。大海水流時如何。師云。是什麼話。僧云。某甲不
0168a18: 曉。特來請益。師云。你不曉。我更不曉。僧復理前問。師
0168a19: 云。還要第二杓惡水麼。
0168a20: 僧問。識得恁麼事。便放身捨命豈不是。師云。放身捨
0168a21: 命阿誰道是來。
0168a22: 僧問。此事不可以無心求。不可以有心得。不可以言
0168a23: 語會。不可以寂嘿通。乞師指示。值侍者進薑次。師便
0168a24: 食薑。良久云。會麼。僧禮拜。師約住云。作麼生便禮拜。
0168a25: 僧云。用開口作麼。師拈起薑云。且道者一片因甚置
0168a26: 得。僧無語。師云。杜譔禪和。
0168a27: 僧問。世尊睹明星悟道。求和尚下手工夫。師云。直下
0168a28: 無下手處。進云。畢竟有箇著落。師云。且看腳跟下。
0168a29: 師問僧。如何是你自己。進云。者部是書。師云。為甚麼
0168a30: 福州人著賊。卻來者裏受屈。僧無語。師云。為什麼便
0168b01: 開口不得。
0168b02: 僧問。大耳三藏第三次為甚麼不見忠國師。師云。不
0168b03: 是同床睡。焉知被底穿。僧進云。畢竟國師在什麼處。
0168b04: 師云。好箇國師。卻被大耳三藏穿卻鼻孔。
0168b05: 師問僧。父母未生時在什麼處安身立命。僧云。某甲
0168b06: 日用中元無站腳處。師云。汝無站腳處。卻有流轉處。
0168b07: 僧瞿然。
0168b08: 師又問一僧云。父母未生時在什麼處安身立命。僧
0168b09: 云。即今。師云。猶是已巳生時說話。僧云。不可別有。師云。
0168b10: 父母未生時從何得者消息來。僧茫然。
0168b11: 師問僧。甚麼處是趙州勘破婆子處。僧云。何用趙州。
0168b12: 師云。古今榜樣。僧云。趙州猶費足力在。師云。卻是你
0168b13: 費口力。
0168b14: 僧呈偈。師未及看。以拄杖連打云。會麼。會麼。僧云。學
0168b15: 人不會。又連打數下云。會取不會者。
0168b16: 侍者燒香次。傍僧云。今日彌勒佛誕。師云。彌勒佛在
0168b17: 那裏。者云。火裏。師云。火在那裏。者以香箸放案上。師
0168b18: 云。大麤生。
0168b19: 師食柑次。隨拈一瓣云。不得喚作一瓣柑。喚作甚麼。
0168b20: 語未畢。侍者隨出一喝。師云。只管喝作麼。者拈花瓶
0168b21: 放左邊。師云。移瓶作麼。者云。供養和尚。師便棒。
0168b22: 阿侍者隨喜舍利回。問云。聞真淨和尚舍利陷槌裏。
0168b23: 是否。師云。爾道陷底是舍利。所陷底是舍利。進云。不
0168b24: 可總喚作舍利。師云。未在。更道。進云。衲僧從來不進
0168b25: 者保社。師云。更道。進云。請和尚放下者栗棘蓬。師便
0168b26: 云。何不道。某甲終不肯隨和尚顛倒去。
0168b27: 石鑑侍者呈風旛頌云。不是風兮不是旛。僧繇摩詰
0168b28: 畫應難。日日與君華下醉。不禁春色滿林間。師看畢。
0168b29: 顧阿首座云。此頌甚佳。但中易一字。汝道是何字。座
0168b30: 良久云。當易禁字作知字。師歎云。信知此事有觔兩。
0168c01: 石亦躍然稱快。
0168c02: 師命一僧著圓覺經居一切時。不起妄念四句。屢不
0168c03: 契。乃云。此語自大慧禪師頌後。遂有將麻三觔。乾矢
0168c04: 橛等語和會。竟成頇顢。當究理始得。僧懇師代著。師
0168c05: 著居一切時。不起妄念云。某甲自知去處。於諸妄心
0168c06: 亦不息滅。著云。終不向死地上求活。住妄想境不加
0168c07: 了知。著云。惺惺不是惺惺。於無了知不辨真實。著云。
0168c08: 懵懂不是懵懂。
0168c09: 僧問。一大部般若。盡是說心。為什麼華首老和尚註
0168c10: 心經。說心是體。般若是用。師豎竹篦子云。會麼。僧擬
0168c11: 進。師打一竹篦子。僧復擬進。師以竹篦子指其口。進
0168c12: 云。畢竟體用作麼分。師豎竹篦子云。者箇是體是用。
0168c13: 進云。者箇體用不可得。師云。體用不可得。你作麼生
0168c14: 得。僧無對。師打一竹篦子。僧復理體用話。師喝出。
0168c15: 僧問。有情來下種。因地果還生。無情亦無種。無性亦
0168c16: 無生。意旨如何。師云。有情來下種。未下種以前作麼
0168c17: 生。因地果還生。未落因果以前作麼生。你知此二句。
0168c18: 便知下句著落。僧云。恁麼則成佛後亦增減半點不
0168c19: 得。師云。元不曾成佛。
0168c20: 僧問。于今日用見聞覺知便是某甲自己麼。師云。若
0168c21: 是見聞覺知是你自己。如今一切人皆有。為什麼又
0168c22: 要悟。僧擬進。師云。你若離了見聞覺知。還更別有麼。
0168c23: 僧復問。圭峰云。作有義事。是醒悟心。作無義事。是散
0168c24: 亂心。某甲依而行之。還得麼。師云。喚什麼作有義無
0168c25: 義。僧擬進。師以手掩其口。僧禮拜。師云。汝若知歸。則
0168c26: 痾矢撒溺皆是義事。若不知歸。則供養三寶皆是無
0168c27: 義事。
0168c28: 僧問。承和尚有語云。知痛痒底要他不知痛痒。是何
0168c29: 意旨。師云。還要拄杖麼。進云。不知痛痒底要他知痛
0168c30: 痒又作麼生。師云。汝既解問前一句。何復更問者一
0169a01: 句。進云。畢竟作麼生。師以手掩其口。進云。畢竟要和
0169a02: 尚道一句。師打云。是一句。是兩句。僧禮拜云。有意氣
0169a03: 時添意氣。得風流處且風流。師復打云。且打你者兩
0169a04: 句。
0169a05: 一日師靠禪床。有僧在床下靜坐。師云。汝與麼靜坐
0169a06: 好。還是出去亂走好。僧云。都好。師云。何不道都不好。
0169a07: 僧無語。
0169a08: 頌古
0169a09: 世尊初生
0169a10: 愛君頻喚君。不敢避君瞋。瞋則從他瞋。知心能幾人。
0169a11: 世尊睹星悟道
0169a12: 盡道睹明星悟道。誰知從此事如麻。縱饒捉得瞿曇
0169a13: 敗。也是除他空裏華。
0169a14: 祇為貪他一粒粟。卻來誤了半年糧。月明千古無人
0169a15: 識。夜夜山頭空斷腸。
0169a16: 女子出定
0169a17: 美女當危樓。聊為一引盼。顰笑本無心。醉殺窮酸漢。
0169a18: 出定不出定。缽盂上安柄。一隊閒鬼神。向女子乞命。
0169a19: 梵志持花供佛
0169a20: 雙手持華供養佛。一呼一應豈徒然。直饒內外都教
0169a21: 捨。依舊從前梵志仙。
0169a22: 舍利弗問月上女
0169a23: 昨夜秋風到簟涼。梧桐葉墮帶微霜。浮雲吹去復吹
0169a24: 住。明月炤池兼炤窗。蕩蕩漁舟紅蓼遠。行行鴻雁碧
0169a25: 霄長。涅槃無路休尋覓。青黛蛾眉獨著忙。
0169a26: 殃窟摩羅傳產難語
0169a27: 美女尋芳出畫屏。繞欄縱目不勝情。侍兒恰似解人
0169a28: 意。多折梅花貯淨瓶。
0169a29: 文殊荅奄提遮女生死流轉話
0169a30: 生與無生是甚麼。徒勞特地問如何。文殊因病聊施
0169b01: 藥。直至如今錯會多。
0169b02: 修山主荅進山主生死流轉話
0169b03: 特來平地鼓波瀾。縛得獰龍自在還。好手為他點眼
0169b04: 去。一聲霹靂羨羡掀翻。
0169b05: 歸家更不問程途。夷險安危夢裏殊。夜半一聲山犬
0169b06: 吠。醒來明月照棲鳥。
0169b07: 傅大士法身頌
0169b08: 雲近蓬萊常五色。雪殘鳷鵲亦多時。為君舉似鋤頭
0169b09: 偈。莫當唐人兩句詩。
0169b10: 六祖風旛
0169b11: 杜鵑啼遍春山嵋。啼得血流總不知。驚起石人輕一
0169b12: 拶。從今不笑鷓鴣兒。
0169b13: 風旛不是有來因。只要當人認得親。行者無端輕拶
0169b14: 出。至今無地可藏身。
0169b15: 非風非旛亦非心。眼見如盲不可論。隨流認得波全
0169b16: 水。依舊寒潭深又深。
0169b17: 昨遇耕田人。說道雨水多。山僧只管笑。總不奈伊何。
0169b18: 永嘉參六祖
0169b19: 非意由來不是無。任從天下強名模。無生直下猶回
0169b20: 顧。兔去徒勞更守株。
0169b21: 忠國師勘大耳三藏
0169b22: 攜手西川觀競渡。天津橋上又相逢。行行不覺秋江
0169b23: 晚。共入蘆花深港中。
0169b24: 丹霞謁忠國師
0169b25: 萬仞洪崖不可躋。到來山日與眉齊。啼猿唳鶴尋常
0169b26: 事。多少行人路自迷。
0169b27: 百丈再參
0169b28: 問荅分明大用酬。震威一喝有來由。果然百丈聲三
0169b29: 日。直使聞言心已休。
0169b30: 夢裏疆場金鼓忙。分明記得已巳還鄉。重圍直透春雷
0169c01: 動。不解征衣困在床。
0169c02: 殷勤畜得鳳凰兒。棲老梧桐賽畫眉。無端一陣東風
0169c03: 起。吹入雲衢總不知。
0169c04: 百丈野狐
0169c05: 老漢全身墮野狐。千年點雪付紅爐。虛空有鏡難藏
0169c06: 影。霄漢無形莫強圖。五百生前真面目。一朝巖下舊
0169c07: 皮膚。泥牛入海無尋處。空見時流日打模。
0169c08: 殘橋斷壑日聞猿。十度經商九不存。遊冶豈知山路
0169c09: 阻。夜深騎馬過前村。
0169c10: 南泉斬貓
0169c11: 兩堂元不是他人。舉起貓兒本有因。大眾一時遮過
0169c12: 眼。快刀千載不生塵。提瓶挈水尋常事。蹋磴搴藤分
0169c13: 外春。慚愧趙州能救得。草鞋頭戴又重申。
0169c14: 兩堂未必是無言。利刃從來命罕存。惟有趙州知此
0169c15: 意。夜深乘月過前村。
0169c16: 南泉玩月
0169c17: 相逢盡欲到皇都。親到皇都自不誣。白馬銀鞍新貴
0169c18: 客。澹粧素質舊名姝。富來不羨羡金珠貴。貧去終歸公
0169c19: 族殊。蕩蕩無言真古道。令人相對意全孤。
0169c20: 南泉荅僧遷化話
0169c21: 百年身後向何去。異類中行王老師。圈內不驚頭角
0169c22: 別。溪邊誰問東西馳。重雲深樹笛聲近。淺渚平沙鼻
0169c23: 孔垂。更有一般奇特處。日常水草盡知時。
0169c24: 南泉指庭前牡丹示陸大夫
0169c25: 一體同根不易論。鏡中頭面豈為親。夢來花鳥渾忘
0169c26: 我。覺去聲香似隔鄰。若箇暗銷芳草綠。為誰辜負洛
0169c27: 陽春。多因貪看天邊月。賺卻風前獨立人。
0169c28: 本是同根無二體。反因肇論卻顢頇。分明指上重拈
0169c29: 出。豈較時人夢裏看。
0169c30: 南泉牧牛
0170a01: 買華不買葉。帶葉影參差。愛他長若此。倒插王軍持。
0170a02: 南泉智不到處話
0170a03: 智不到處切忌道。再徵行履作麼生。僧堂直入無回
0170a04: 顧。異類中行尚問名。明月已巳隨流水去。白雲猶向故
0170a05: 山縈。動容古路今仍在。道著依然頭角崢。
0170a06: 亮座主參馬祖
0170a07: 心意俱非覿面逢。講經不信道虛空。平田淺草難藏
0170a08: 虎。古澗寒潭有臥龍。明月萬山人影絕。落花深院鳥
0170a09: 聲通。一從去後無消息。留得長松待曉風。
0170a10: 趙州庭柏
0170a11: 趙州老漢絕囊藏。一句明明直舉揚。更擬將心明箇
0170a12: 事。雲煙滿目便郎當。
0170a13: 金剛寶劍當陽拔。千里神光透體寒。也只儂渠腰上
0170a14: 物。等閒礫破眼睛看。
0170a15: 趙州勘臺山婆子
0170a16: 五臺古路日曼曼。猶憶還家夢正寒。杜宇啼殘風雨
0170a17: 暗。海棠落盡霧雲團。何曾鑿破溪山色。長此登臨天
0170a18: 地寬。惟有趙州能解意。葛藤留得到今看。
0170a19: 李四奪人牛。卻被張三截。若要太平時。除非賊殺賊。
0170a20: 不賊不殺。不殺不賊。腰間有劍定難饒。切忌街頭逢
0170a21: 孟八。賊。賊。
0170a22: 虧心不畏老婆知。哮吼還他獅子兒。百萬雄師全背
0170a23: 水。漢家原是漢旌旗。
0170a24: 十斛明珠顆顆圓。拈來信手絕廉纖。三舟各見原同
0170a25: 月。不使清光過別船。
0170a26: 單騎直入百重圍。猛將當關失卻機。氣蓋乾坤豈兵
0170a27: 力。不勞血刃立全威。
0170a28: 趙州洗缽盂
0170a29: 喫粥了也洗缽盂。趙州此語總傳虛。若因僧悟生和
0170a30: 會。百劫千生枉繫驢。
0170b01: 分明直下自天真。悔卻從前擬效顰。信步不知溪澗
0170b02: 路。舉頭方覺霧雲身。洪崖凍積千年雪。寒燄初回萬
0170b03: 戶春。慎勿更隨人語後。趙州牙齒覆朱唇。
0170b04: 趙州鬥劣不鬥勝
0170b05: 蹋遍羅浮深又深。山花如血柳如金。到來谷口層峰
0170b06: 出。轉入雲根曲逕陰。松韻蟲吟留過客。澹煙微月戀
0170b07: 荒岑。柴扉獨掩和衣睡。為許何人問此心。
0170b08: 趙州無
0170b09: 兀兀崔巍萬仞蹲。白雲無路月無痕。曾無野鶴歸華
0170b10: 表。卻有殘紅出洞門。去去碧峰煙渺漠。行行流水日
0170b11: 潺湲。拼教身世埋空谷。不作逃名高士論。
0170b12: 望得郎歸不見郎。恐因喜極易成狂。晨宵一處無疏
0170b13: 戚。中冓明堂自有方。
0170b14: 趙州勘二菴主
0170b15: 將軍制勝遠從征。要斬癡頑賀太平。生殺但知歸主
0170b16: 德。臨機虛實豈能明。
0170b17: 乍瞋乍喜欲何為。八十參方鬢欲絲。面目不堪重舉
0170b18: 似。機關輸與老頭兒。
0170b19: 溈山水牯牛
0170b20: 溈山老漢不知羞。卻道山前變水牛。開口已遭明眼
0170b21: 笑。可堪到處覓人酬。
0170b22: 劉鐵磨參溈山
0170b23: 十年戰罷一征衣。知己巳相逢意不違。岐路已巳過應共
0170b24: 慶。故鄉猶恐未同歸。
0170b25: 老將相逢話別離。故園攜手餉東菑。一回提起疆場
0170b26: 事。刀箭渾身淚便垂。
0170b27: 黃檗大唐國內無禪師
0170b28: 擇乳鵝王豈鴨群。洪波浪裏解投身。眉毛眨上懸千
0170b29: 里。碧眼胡僧認不真。
0170b30: 臨濟參黃檗
0170c01: 絕世風流人不識。未經題破十分嬌。無端撞著癡憨
0170c02: 漢。添得深閨聲價饒。
0170c03: 千兩輪錘劈面來。不由分訴可憐哉。他時狹路如相
0170c04: 值。決定遭他者一回。
0170c05: 臨濟三玄
0170c06: 十方八面絕遮欄。面目堂堂日往還。一自頭陀微笑
0170c07: 後。等閒留得與人參。
0170c08: 飛雲頂上鐵船浮。海底泥牛吼未休。驚起梵王眠不
0170c09: 得。一聲霹靂滿天愁。
0170c10: 李四張三笑臉開。風前沈醉浩歌回。寒鴉夜半啼枯
0170c11: 木。古殿鐘聲撼落梅。
0170c12: 三要
0170c13: 生鐵蒺藜纔舉起。卻教照用一時休。夜來寒月十分
0170c14: 醉。恨少泉聲兩澗流。
0170c15: 露柱懷胎千古恨。追風木馬至今奇。波斯碧眼難窺
0170c16: 測。一任神歆與鬼疑
0170c17: 水邊林下看無盡。市尾街頭喚不醒。莫訝世間奇特
0170c18: 事。威音王後未曾明
0170c19: 洞山過水睹影
0170c20: 一回瞥地始相應。悔卻從前影裏行。渠我于今休用
0170c21: 覓。堂堂大道出常情。
0170c22: 洞山五位
0170c23: 帶月攜鉏下石門。綠畦深淺半依村。從來錯過田家
0170c24: 樂。依舊寒塘鳥雀喧。正中偏
0170c25: 綠楊處處解征鞍。舊路新花盡日閒。莫向河梁探水
0170c26: 影。滿頭如雪淚空彈。偏中正
0170c27: 男兒仗劍走平原。望望疆場志氣存。散盡千金功未
0170c28: 立。英雄誰向此時論。正中來
0170c29: 風流休問客鄉心。高館銀燈酒滿斟。今日相逢須盡
0170c30: 醉。不堪重唱白頭吟。偏中至
0171a01: 國破家亡但此身。茫茫宇宙可誰鄰。桃源未是深藏
0171a02: 地。醉臥長安不見人。兼中到
0171a03: 睦州露柱困
0171a04: 步步相隨沒後先。暫時岐路便茫然。循溪蹋遍無尋
0171a05: 處。夢斷雲山人在船。
0171a06: 中邑獼猴
0171a07: 睡著還同未睡時。六窗相見作家知。可憐老大婆心
0171a08: 切。失後忘前卻為誰。
0171a09: 六窗喚俱應。熟睡成寱語。相見夢中人。不待聲絕處。
0171a10: 長沙本來人
0171a11: 生死根本。即是其人。一呼一應。有喜有瞋。不須息妄。
0171a12: 不用求真。若問箇中端的信。青州衫子重七觔。
0171a13: 霜天如洗萬峰晴。月浸寒潭徹底清。莫怪夜深山犬
0171a14: 吠。元來竹外有人行。
0171a15: 長沙黃鶴樓題詩
0171a16: 此事自來無語句。亦無一法與他人。龜毛舉起咍咍
0171a17: 笑。千古重拈面目新。
0171a18: 投子大死人卻活話
0171a19: 真箇恁麼不恁麼。堂堂露露勿。還家不蹋來時
0171a20: 路。依舊門前長薜蘿。
0171a21: 曹山三墮
0171a22: 一雙孔雀立芳池。飲啄飛鳴不自知。無端照影頻回
0171a23: 顧。卻似難如往日時。類墮
0171a24: 岸柳江聲鎮日將。五陵年少不還鄉。漁人瞪目空相
0171a25: 笑。肯信人為春事忙。隨墮
0171a26: 九重深鎖鳳樓寒。御苑鶯啼花自殘。盡說官家高臺
0171a27: 座。一群獵馬出樓蘭。尊貴墮
0171a28: 如何是類墮。處處銷歸者一箇。渾身拶入沒中邊。舉
0171a29: 目不知誰是我。
0171a30: 如何是隨墮。不守儂渠高枕臥。橫身打破聲色關。正
0171b01: 眼看來猶是錯。
0171b02: 如何尊貴墮。倚天長劍當空掉。直入千峰深又深。垂
0171b03: 簾熟睡纔一覺。
0171b04: 興化打中間底
0171b05: 名花新月滿羅幃。又向幽林去步遲。豈謂嫌他春富
0171b06: 貴。清光不欲使儂知。
0171b07: 興化打維那
0171b08: 興化嫡稱臨濟子。克賓從此號賢孫。親承痛棒重遭
0171b09: 罰。千古流通教外傳。
0171b10: 德山參龍潭
0171b11: 親到龍潭不見龍。分明獨踞妙高峰。雪消千丈巖層
0171b12: 出。雲散長空桂影叢。明暗分時開正眼。紙燈吹滅定
0171b13: 吾宗。劃然截斷千差路。南北東西腳下通。
0171b14: 德山今夜不荅話
0171b15: 三十棒頭振祖風。霜飛凜凜絕雷同。新羅衲子親承
0171b16: 令。贈得臨場鼓一通。
0171b17: 德山托缽
0171b18: 須知吾道有長處。佛法從來不可傳。大小巖頭重說
0171b19: 破。教人特地哭蒼天。
0171b20: 峻嶺平坡步步同。千人不見一人逢。各尋雲鳥啼
0171b21: 處。始信山山有路通。
0171b22: 高亭簡隔江見德山
0171b23: 招手橫趨不用疑。儂渠直下露全機。等閒無限漁家
0171b24: 樂。多少癡人坐釣磯。
0171b25: 大隋壞
0171b26: 沒巴鼻。有來由。梧桐葉落天下秋。離鉤三寸少人酬。
0171b27: 隨壞于今作話留。
0171b28: 壞亦壞兮隨亦隨。一枝紅杏出牆來。通玄不是人間
0171b29: 世。滿目青山長翠苔。
0171b30: 石霜不壞
0171c01: 大千俱壞渠不壞。灰燼煙銷天地青。莫向風前頻獨
0171c02: 立。溪雲山月妒人醒。
0171c03: 玄沙三種病人
0171c04: 用盡心機種牡丹。種成擎出與人看。尋春時過石橋
0171c05: 北。一望紅雲十畝殘。
0171c06: 盲啞聾人滿大唐。紛紛錐劄費商量。一回搕破髑髏
0171c07: 額。始笑諸方技不長。
0171c08: 僧請益雲門三種病人
0171c09: 傳道雲門武藝閒。相逢狹路轉身難。誰知紅紫枝頭
0171c10: 別。到底春光一樣看。
0171c11: 雲門東山水上行
0171c12: 非思量處莫思量。枯木龍吟音韻長。搏浪沙中逃萬
0171c13: 死。原來祇是舊張良。
0171c14: 如何諸佛出身處。向道東山水上行。慚愧雲門關不
0171c15: 住。話頭傳得到于今。
0171c16: 南院啐啄同時
0171c17: 纔云啐啄同時用。一棒當頭認不真。蕩盡煙波無歇
0171c18: 處。回頭只在把梢人。
0171c19: 夾山參船子
0171c20: 果然一笑縛獰龍。橈下分明絕異同。他年便解興波
0171c21: 浪。特地溪山雲月中。
0171c22: 首山竹篦子
0171c23: 歌舞當筵明月空。華枝搖曳笑春風。忽然觸起心頭
0171c24: 事。豎盡寒毛眼底紅。
0171c25: 汾陽參首山
0171c26: 此事雖無大不大。幾回信了幾回疑。誰知影落澄潭
0171c27: 遠。舉目寒光總未移。
0171c28: 洞山麻三觔
0171c29: 娉婷獨坐不勝情。簾外何人錯認聲。細語微吟聽欲
0171c30: 絕。呼郎一字最分明。
0172a01: 跨海凌風入大唐。山呼萬歲見君王。無端認得捉刀
0172a02: 者。未出關門已巳受傷。
0172a03: 百丈恆參法眼於外道問佛話悟旨
0172a04: 腳跟處處絕追尋。又向白雲深處行。把住要津無路
0172a05: 著。全身已到月華心。
0172a06: 雲峰悅參大愚芝
0172a07: 乞化堂司僧本務。實無佛法與人論。于今末世難分
0172a08: 辨。瞎眼阿師卻認真。
0172a09: 黃龍三關
0172a10: 我手何似佛手。黃面瞿曇不知有。橫穿鼻孔倒騎牛。
0172a11: 一生不著隨人後。
0172a12: 我腳何似驢腳。一步一步頻蹋著。紫陌荒岑獨悄然。
0172a13: 人前切忌崢頭角。
0172a14: 生緣在何處。不是上天堂。定是地獄裏。若更擬思量。
0172a15: 劈口打殺你。
0172a16: 兜率悅勘僧三問
0172a17: 秋山寒月淨無瑕。貪聽溪流路漸差。最是夜深猿切
0172a18: 處。一回腸斷淚交加。
0172a19: 分明一箇佳公子。日日煙花醉未休。搭得斷頭華子
0172a20: 艇。順流乘興下揚州。
0172a21: 十字街頭孟八郎。殘年臘盡不還鄉。去秋曾在湘江
0172a22: 水。昨日人傳到汾陽。
0172a23: 高峰枕子墜地
0172a24: 無夢無想無見聞。南山下雨北山雲。莫隨流水分涇
0172a25: 渭。蹋倒溪橋恥見君。
0172a26: 壽昌大好山
0172a27: 大好大不好。悔蹋菩提路。人人盡說解翻身。含元殿
0172a28: 覓長安路。
0172a29: 博山參壽昌悟由
0172a30: 從來活路少人知。上樹何如樹下時。父子激揚空有
0172b01: 話。得便宜處失便宜。
0172b02: 先長慶參博山機緣
0172b03: 不落宮商調已巳傳。萬牛難挽箭鋒前。兒孫縱有千鈞
0172b04: 力。爭肯推爺向裏邊。
0172b05: 婆子燒菴
0172b06: 寒巖枯木自朝朝。俗漢何曾負阿嬌。春色暗藏關不
0172b07: 住。一團紅燄至今燒。
0172b08: 枯木寒巖端的事。燒菴趁出好知音。莫將意氣論賓
0172b09: 主。埋沒儂渠一片心。
0172b10: 一回抱住問元因。二十年來舊主賓。箇話不堪提起
0172b11: 處。知心原是負心人。
0172b12: 倩女離魂
0172b13: 倩女離魂事亦奇。嬌嬈蓋代少人知。拈來勘破山中
0172b14: 衲。真假虧他一頓思。
0172b15: 淫怒癡即戒定慧
0172b16: 春到雪消江漢碧。夏來荔擘水晶團。活計在君君自
0172b17: 用。莫教眨眼受人瞞。
0172b18: 塵勞起而佛道成妄想興而菩提現
0172b19: 荷葉過風香十里。梅花遜雪白三分。從他起也從他
0172b20: 倒。佛道塵勞總賴君。
0172b21: 一念之中得見十方諸佛
0172b22: 千念萬念非別念。相看特地更尋誰。若於離合有無
0172b23: 處。說得分明錯過伊。
