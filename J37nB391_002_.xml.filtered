0557a01: 長目電禪師語錄卷之下
0557a02: 門人悟本編次
0557a03: 示眾
0557a04: 示眾擊水魚頭痛入林宿鳥驚木人吹銕笛石女唱
0557a05: 歌聲不是門外事亦非自家珍觀音菩薩成悲願驢
0557a06: 鳴犬吠馬嘶恩山僧如斯剖露也是腦後安釘若論
0557a07: 向上竅猶較萬里程畢竟如何得個穩當去良久云
0557a08: 知安則福知足則榮。
0557a09: 端陽示眾今日端陽節烏龜生個鱉蝦蟆不出頭有
0557a10: 口也難說拈拄杖云惟有者拄杖今古無異色既無
0557a11: 色因甚黃鶴樓前搖艾旗鸚鵡洲上香風徹良久云
0557a12: 多少伶俐漢無端遭點額。
0557a13: 示眾淘金雖假木碗念佛以投亂心金現不須用碗
0557a14: 心淨不消念佛碗佛是藥沙亂自除心金晃耀亙古
0557a15: 亙今撒在目前愚人不識良久云畢竟祖師門下是
0557a16: 何道理日月不及須彌頂大海從來不納屍。
0557a17: 示眾卓拄杖云莫隨心意識修成有漏因既成有漏
0557a18: 因無繩自縛身福慧定莊嚴與道不相親南山有白
0557a19: 虎咬殺東海鯤良久云因甚如此不傷心處也傷心。
0557a20: 小參舉僧問大慧禪師逼塞虛空時如何慧一喝僧
0557a21: 云文殊普賢來也慧云逼塞虛空甚處與徑山相見
0557a22: 僧一喝慧云文殊普賢為甚麼在你腳跟下過僧擬
0557a23: 議慧便打師云這僧雖有擒虎之勢而無縱豹之能
0557a24: 當日若遇著個文武兼備底衲僧待他道文殊普賢
0557a25: 為甚麼在你腳跟下過胸把住云大善知識為甚
0557a26: 不守毗尼管教這老漢慚愧三十年。
0557a27: 對靈小參師云衝開碧落松千尺截斷紅塵水一溪
0557a28: 欲識本來真面目黃鶯啼處百花飛正恁麼時如何
0557a29: 是真風露布底境界拈拂子揮棺云此是極樂國此
0557a30: 是兜率天兩處即且置也要大家知遂舉七賢女遊
0557b01: 屍陀林一女云屍在這裏人向甚麼處去一女云作
0557b02: 麼諸妹齊悟無生法忍豎拂子云還會麼倘向這裏
0557b03: 會得七賢女悟去處便知雷相國小姐去處既知小
0557b04: 姐去處卻知山河大地日月星辰森羅萬像過現未
0557b05: 來本無纖毫生滅動靜之相依我大般涅槃而住之
0557b06: 雖然如是畢竟亡靈還有出頭分也無關塞極天唯
0557b07: 鳥道江湖滿地一漁翁。
0557b08: 對悟乘李居士靈小參卓拄杖云三十年握三軍旌
0557b09: 旗之勇能透千里甲三十年後如鼠畏貓竊藏遯跡
0557b10: 何故千金之子豈落庸夫之手羨羡矣哉拜法華勞感
0557b11: 棲天之勝美矣哉弘誓願倦思壽域之虔嗟夫昂然
0557b12: 而散手兮滿腔恩愛無由自嘆慷慨而還鄉兮一場
0557b13: 大夢終切寡聞想人生在世如莊周之蝶徒勞空逐
0557b14: 似槐國之螻委身寄托渡愛河兮洪波千丈御白牛
0557b15: 兮頻登寶所望鄉臺兮白雲萬里騎黃鶴兮捷上揚
0557b16: 州雖然如是且道為人一句作麼生有水皆含月無
0557b17: 山不帶雲。
0557b18: 除夕晚參喝一喝云晴光吞萬象古佛峭巍巍青山
0557b19: 呈舊面腦後更添錐不是彌陀院本非摩詰提一塵
0557b20: 一國土一葉一須彌文殊與普賢相逢笑罕希雖然
0557b21: 如是且道笑個甚麼以拂子擊禪床云東村王大老
0557b22: 酒醉一身泥。
0557b23: 小參舉黃龍慧禪師云千般說萬般喻祇要教君早
0557b24: 回去去何處良久云夜來風起滿庭香吹落桃花三
0557b25: 五樹山僧即不然千般說萬般喻祇要教君知個足
0557b26: 知個足無去住喝一喝云佛祖是人生冤家鷺鷥腿
0557b27: 上割斤肉。
0557b28: 茶話舉杯云森羅在盞裏盞裏在心裏汝等作麼生
0557b29: 會僧問森羅在盞裏即不問如何盞裏在心裏師以
0557b30: 手指燈籠云好個燈籠可惜照不著進云照著時何
0557c01: 如師曰黑似漆桶。
0557c02: 茶話卓拄杖喝一喝云草鞋飛上三十三天缽盂跳
0557c03: 下東海藏身處無蹤跡巖前花發鳥聲催好與三十
0557c04: 棒吩咐雨花臺且置為甚麼草鞋飛上三十三天師
0557c05: 云吞卻八卦包羅乾象曰兩儀又作麼生師云同明
0557c06: 不同色儀轉明不轉曰大千俱壞未審這個歸於何
0557c07: 處師云不歸曰既不歸還假壞否師云壞即不損皮
0557c08: 歸即不動步曰蒙師指示師云識甚好惡。
0557c09: 
0557c10: 
0557c11: 
0557c12: 
0557c13: 
0557c14: 
0557c15: 
0557c16: 
0557c17: 
0557c18: 
0557c19: 
0557c20: 
0557c21: 機緣
0557c22: 眾鋤豆師曰汝等各人钁鋤上放大光明钁鋤下為
0557c23: 甚麼黑似漆桶眾罔措一僧曰某甲即不然師曰汝
0557c24: 又作麼生會僧曰钁鋤下放大光明钁鋤上黑似漆
0557c25: 桶師曰不謬汝鋤豆。
0557c26: 有士過陰一日禮師曰聞汝常往陰府是否曰然師
0557c27: 曰且道閻羅王近在陰司作甚麼王曰考人善惡師
0557c28: 曰山僧落在善簿惡簿士曰善惡簿中不見師豎拂
0557c29: 子云還見這個麼士曰見師曰喚作甚麼士曰拂子
0557c30: 師曰又說善惡簿中不見恁麼又道是拂子士茫然
0558a01: 師示偈曰。
0558a02: 如來轉法輪五殿即觀音擬心沉惡趣般若銕圍城
0558a03: 一文學參問五經稍通一二欲要參釋門禪可得否
0558a04: 師曰釋門無禪可參曰和尚乃人天師範為甚麼吝
0558a05: 教師曰你豈不聞佛以心為宗無門為法門若道有
0558a06: 禪可參即向沉潭裏浸殺公也若道有門可入即向
0558a07: 漆桶裏埋殺公也曰畢竟如何師與一摑士罔措師
0558a08: 云會麼曰不會師曰不會處正是公得力處僧問如
0558a09: 何是和尚家風師曰鴛鴦戲碧水白鷺啄荒田。
0558a10: 僧問大通智勝佛十劫作道場為甚麼佛法不現前
0558a11: 不得成佛道師指空云汝道虛空有幾莖眉毛僧擬
0558a12: 議師曰果然佛法不現前。
0558a13: 僧問趙州布衫重七觔未審和尚布衫重多少師曰
0558a14: 汝可帶得秤來否僧無語師曰定盤星也不識。
0558a15: 僧問如何是祖師西來意師曰貓兒出簡州曰學人
0558a16: 不會師曰不會更好。
0558a17: 僧問如何大圓鏡智師曰大海不納死屍僧問無情
0558a18: 還解說般若也無師曰解說如何是無情說般若師
0558a19: 曰星宿海裏似雷鳴僧問如何是邪師曰放狗咬羊
0558a20: 如何是正師云狗子歸家不正不邪又作麼生師便
0558a21: 打曠劫無事誰教顛倒。
0558a22: 僧問如何是戒師曰墻壁不礙聲如何是定師曰玲
0558a23: 瓏風不透如何是慧師曰三月桃花臘月梅。
0558a24: 僧問如何是道師曰三歲孩兒抱花鼓曰學人不會
0558a25: 師曰會與不會總在裏許。
0558a26: 僧問如何是大道不分男女師曰鵓鳩草裏叫子規
0558a27: 樹上啼。
0558a28: 
0558a29: 
0558a30: 
0558b01: 頌古
0558b02: 世尊初生
0558b03: 指天指地自稱孤撞著雲門棒太粗莫道鬍鬚猶未
0558b04: 赤誰知更有赤鬚鬍
0558b05: 睹明星
0558b06: 賣卻乾坤沒處藏臭名千古最難當逢人吐盡衷腸
0558b07: 語只為熱心返受殃
0558b08: 文殊秉劍
0558b09: 從來車不行空路遇境逢緣作戲場沽盡人間三百
0558b10: 酒夢中喚醒撒稀郎
0558b11: 乾闥婆王獻樂迦葉三度作舞
0558b12: 風來綠水逐成波惹得紅雲觸太窩檻外杜聲啼子
0558b13: 後巖花斂面入芳蘿
0558b14: 女子入定
0558b15: 杳隔瀟湘一畫圖夢中飛札到秦都岳陽三醉逢知
0558b16: 己且把洞庭作酒壺
0558b17: 達摩西歸
0558b18: 心中無事為誰愁踢倒須彌價未酬試間西歸猶不
0558b19: 去桃紅嫩柳戀枝頭
0558b20: 文殊三處度夏
0558b21: 士者輸忠豈範圍盡情隨處任芳菲滿天星斗同時
0558b22: 現莫把長庚當紫微
0558b23: 產難因緣
0558b24: 漁翁把釣投南浦浪子天明捨蚌歸冷眼傍觀纔一
0558b25: 笑驚群湖燕滿天飛
0558b26: 南泉斬貓
0558b27: 老伯鳴琴曾有意子期善聽卻無心孤鴻聲斷秋江
0558b28: 冷隊對沙鷗盡宿林
0558b29: 趙州布衫
0558b30: 三月桃花滿樹紅杜鵑啼語出千松愁夜春閨眠不
0558c01: 得束手倚欄兩鬢髼
0558c02: 德山托缽
0558c03: 普天之下皆王土率土之濱盡已巳傾莫道邊疆分閫
0558c04: 外八蠻荒服奏歌聲
0558c05: 東司上不可與汝說佛法
0558c06: 故土燕子尋樑宿蝴蝶翻墻遍地飛莫怨春風妒爾
0558c07: 早來年又向嶺頭歸
0558c08: 懶融見二祖百鳥不啣花
0558c09: 餓鬼從來夜半呼人家有飯豈能驅掩門只待金雞
0558c10: 唱泯跡潛蹤一物無
0558c11: 百丈捲席
0558c12: 夫婦之情難割斷枕邊恩愛豈能傾晴雲嬾掛松梢
0558c13: 上留與黃鶯叫一聲
0558c14: 婆子燒庵
0558c15: 養犬圖他覓個兔放鷹貴在起家肥蒼天不滿人的
0558c16: 願雨打梅花蛺蝶飛
0558c17: 倩女離魂
0558c18: 張郎有金不會用李郎會使又無錢鴛鴦一對歸滄
0558c19: 海想是癡驢抱橛眠
0558c20: 丹霞燒佛
0558c21: 藝高膽大小心過蛇螫蝦蟆哉苦陀幾說成龍歸海
0558c22: 去萬里無雲雨點多
0558c23: 九峰不肯首座
0558c24: 出身容易轉身難世味人情無兩般只說就機投一
0558c25: 語返遭簡點被他瞞
0558c26: 雲門打殺世尊
0558c27: 憶郎直意到如今誰料恩多怨亦深刻木為雞啼不
0558c28: 得原來有口也無心
0558c29: 那吒析骨
0558c30: 小過州還在鶩飛汀不移虛空饒白舌勞費嘴唇皮
0559a01: 佛身充滿於法界
0559a02: 瀑釀溪聲愁落澗青山惟喜白雲堆靜鐘漁火樓頭
0559a03: 笛怯釣鱗翻堤柳飛
0559a04: 法華經云若人散亂心云云
0559a05: 洞房夜夜逢知己遇店何妨處處賒孤鴈頻聲催蝶
0559a06: 夢醉解愁腸一曲笳
0559a07: 知見立知即無明本
0559a08: 春色滿園母可誇慢將短笛送晴霞月明人靜巉巖
0559a09: 冷嶂裏獼猿嘯落花
0559a10: 應無所住
0559a11: 沽酒之家不擇嫌有錢醉得沒錢難草眠不及幃鸞
0559a12: 寵春色到頭總一般
0559a13: 
0559a14: 
0559a15: 
0559a16: 
0559a17: 
0559a18: 
0559a19: 
0559a20: 
0559a21: 雜偈
0559a22: 參禪
0559a23: 參禪死水不藏龍玅悟臨時貴變通滯句滯情淘未
0559a24: 盡依然城困半途中
0559a25: 參禪舉話孰提撕惺惺還迷不識渠動靜施為原不
0559a26: 假明明契汝舊相知
0559a27: 參禪陰界墮狂魔參到驢年夢未他大道目前光皎
0559a28: 潔可憐學者用心錯
0559a29: 參禪休執個團蒲鴨飛過嶺鼻頭甦聞聲鼷鼠君還
0559a30: 在莫向蘊中問有無
0559b01: 參禪個裏究紛飛究竟紛飛已莫隨了得聖心凡自
0559b02: 歇休疑言教滯筌蹄
0559b03: 參禪受識識為聰半信狐疑轉不通妄計憎情多逐
0559b04: 境七想三類羽毛中
0559b05: 參禪明白不通理智者損仁成庸鄙不息世緣貪愛
0559b06: 重信施難消菌生彼
0559b07: 參禪實際要明心莫學狂徒執卷經參到水窮山盡
0559b08: 處迴腸寡女謾停針
0559b09: 蒲團穩坐莫心他一念頑空病更多謾道無心猶諦
0559b10: 當無心枯寂落禪魔
0559b11: 一念纔差萬念興參禪不實被魔侵急須返省吹毛
0559b12: 利免使輪迴痛百刑
0559b13: 山居
0559b14: 黎杖深溪住雲閑半社流推窗驚野鶴兀坐看沙鷗
0559b15: 妄動禪中靜心塵素裏修鐘聲催萬籟喚醒夢千秋
0559b16: 卓錫三山頂人行兩路同碧天浮掛月綠樹影搖風
0559b17: 猿嘯煙蘿外鳥啼翠葉中凝眸悲概遠萬里一寒空
0559b18: 山家多興趣啼鳥報春叢柳絮愁腸斷桃花妒冷風
0559b19: 竹聲傳谷外松磬到庵中幾說紅塵好輪迴永不空
0559b20: 殘霞鋪晚景雲勢疊崔嵬一葉梧桐落三秋岩菊開
0559b21: 庵邊留虎跡潭裏毒龍猜入定蘆穿膝安禪兜率回
0559b22: 歸山圖個靜漫蓋草團瓢闢地栽松竹憑天種野苗
0559b23: 籬邊成隊兔麥裏滿園貂目繫千愁耐饑腸一夜憔
0559b24: 松風吹過嶺蘿月枕邊浮我事君能識人情孰肯休
0559b25: 無明纔著念煩惱掛心頭夙業牽連起山中何所修
0559b26: 沿溪涉十里郊外擁南峰叫樹玄猿老嘶風銕馬儂
0559b27: 綠蘿藏古寺霜夜扣寒鐘四季粉團玉常年清壑松
0559b28: 淨業福田種紅塵聲色違梅寒消雪瘦桃暖障春肥
0559b29: 烏雀樓頭噪白雲嶺上晞人間三萬夢劫火一時歸
0559b30: 抱道人似粟誰能樂趣裁經秋黃橘熟度夏綠荷開
0559c01: 茅屋風吹漏石床雪滿堆呼童煨芊熟被褐詠岩梅
0559c02: 
0559c03: 
0559c04: 
0559c05: 
0559c06: 
0559c07: 
0559c08: 
0559c09: 
0559c10: 
0559c11: 佛事
0559c12: 顯庵和尚入塔
0559c13: 師揮拂子云長燈不夜始知皓月照巒群日面佛兮
0559c14: 滿目晴空掃煙塵般若深種不捨叢林掉背優游帝
0559c15: 網重重智鏡圓明珠璣燦爛白雲堆裏相逢體性難
0559c16: 窺不離舊時光景冷湫湫地天上龍飛鳳舞法堂斷
0559c17: 舌山中虎嘯猿啼雖然骷髏粉碎倒身塞破虛空旅
0559c18: 泊三界為家不棄法幢處處饒溪聲韻廣長舌安住
0559c19: 無縫塔裏勘笑風行草偃未免藏頭露尾其或未然
0559c20: 且道歸根得旨一句作麼生道良久云有水皆含月
0559c21: 無山不帶雲。
0559c22: 悼開郡李太守
0559c23: 秋日聞音歎息涼綠蘿賢護一金湯十年宦海三生
0559c24: 幸廿載榮宗百世昌節廉為國誰憐苦治澤黎民孰
0559c25: 感傷極目閩天惆未盡清魂竊已巳到家鄉。
0559c26: 挽野竹和尚
0559c27: 嵩山法道賴君培君逝嵩山佛法哀鞭起泥牛吞皓
0559c28: 月喚回石虎吐黃梅人間劫火傾燒盡物外常明豈
0559c29: 能灰莫使吹毛隨帶去聖賢掣電迅風雷。
0559c30: 悼法伯知止和尚
0560a01: 化生利物秉剛持撒手還鄉任己施碧臉古梅香梵
0560a02: 閣金容秋菊放庭儀溪聲錦浪多饒舌山色濃粧懶
0560a03: 畫眉億劫孰能窮此事斯心獨許老僧知。
0560a04: 挽劉翰林
0560a05: 太史清高甘澹奇不將荊璧換城危議之懶洗廬山
0560a06: 硯坡老曾遊赤壁池五柳屋低陶靖節三槐庭亞魏
0560a07: 公枝採薇不食周家飯抱忿　先皇仕不為。
0560a08: 挽翀漢林檀越
0560a09: 夏日相逢喜氣催思君秋後別塵埃花園月色無人
0560a10: 賞廬舍春光有子培豪傑一生惟是夢功名半百盡
0560a11: 成灰靈前酌滔三呼奠八萬幽城杖擊開。
0560a12: 行狀
0560a13: 師諱光電字長目乃楚之寶慶府新化縣蘇溪司族
0560a14: 姓鄧父諱芳字玄修母劉氏生於明崇禎丙子十一
0560a15: 月初三日十七歲剃落隨師放蕩江湖一日得讀黃
0560a16: 檗心要發明大事乞戒璩山和尚後參綠蘿大和尚
0560a17: 問爾從何來師曰臨安尚曰幾時離彼師曰離即便
0560a18: 乖尚豎拂子還離個麼師曰若離這個和尚無卓錐
0560a19: 之地尚一喝師曰某數百里省候為甚將殘羹餿飯
0560a20: 與人喫尚曰有人喫在爾且參堂去至康熙庚戌四
0560a21: 八秉拂上堂授受源流拄杖開道滇南忽染癱瘓壬
0560a22: 戌還綠蘿菩提塔院養病乙丑七月二十八師落堂
0560a23: 趺坐謂眾曰此何時也一眾曰日正午師鼓掌大笑
0560a24: 日午以前前不搆村日午以後後不抵店正當日午
0560a25: 諸兄作麼生一眾曰大師道得分明一眾曰清光獨
0560a26: 露師偈曰今廿八日正午渾忘甲子有何數明明一
0560a27: 月映湖天月半原來是十五合爪合目而逝世壽四
0560a28: 十九僧臘三十二塔安在綠蘿老人壽塔之左山。
0560a29: 
0560a30: 長目電禪師語錄卷之下終
0560b01: 康熙廿六年孟秋吉日比丘弟子遣存助貲刊
0560b02: 恩師長目和尚語錄上下二卷
0560b03: 　嘉興吳知先敬書　吳遠士清對
0560b04: 
0560b05: 　　　　　　　　禾郡楞嚴寺般若坊藏板
