0612c01: 
0612c02: 法華義疏卷第十一
0612c03: 
0612c04: 胡吉藏撰
0612c05: 隨喜功德品第十八
0612c06: 此下三品第二廣明持經功德獎勸流通。三
0612c07: 品即為三章。初隨喜品明弟子下品功德。第
0612c08: 二法師品明五種法師即是中品功德。第三
0612c09: 常不輕品明持法華得六根清淨乃至成佛謂
0612c10: 上品功德。約位分者初隨喜人從發心至十
0612c11: 信位。第二六根清淨三十心位。故法華論云
0612c12: 得六根清淨者凡夫人以經力故得根勝用未
0612c13: 入初地。而經文云未得無漏。故知是地前人。
0612c14: 第三常不輕品寄而言從內凡以上乃至得
0612c15: 佛。此之三品則攝大乘五十二位。五十二位
0612c16: 賢聖皆從法華經生故嘆經勝用勸物宣持也。
0612c17: 所以有此品來者。一者遠從前法師品明二
0612c18: 世弟子聞經隨喜上雖言即與授記未廣說其
0612c19: 功德。今欲說之故有此品來也。二者若依品
0612c20: 次相生聞上分別功德欣然相傳故有隨喜
0612c21: 品。三者上品末說如來滅後若聞此經不生
0612c22: 毀呰。起隨喜心當知是為深信解相。今欲說
0612c23: 其功德故有此品來也。四者欲舉劣顯勝歎
0612c24: 其功德勸物宣持。但默念隨喜福已無邊。況
0612c25: 復書持讀誦等耶。五者上品明受持供養此
0612c26: 經功德無量。復有人不能書持更謂不得功
0612c27: 德。是故今明若不能書持但起隨喜心福亦
0612c28: 無邊。又流通此經命初辨隨喜品者。此經明
0612c29: 二權二實與昔說相違。執教之徒逆耳違心
0613a01: 不能信受。是故今明隨喜功德無邊。即是勸
0613a02: 信解。問。何人聞經不生隨喜。答。見塔品中已
0613a03: 出六人。今明四種。一者學小乘人保執昔教
0613a04: 聞二權二實逆耳違心不生隨喜。二者執此
0613a05: 經猶是無常因果猶未究竟。若聞一乘之因
0613a06: 辨有佛性一乘之果常住不滅。亦逆耳違心
0613a07: 不生信受故不生隨喜。三者執覆相常人聞
0613a08: 此經開方便門示真實相究竟無餘了義之
0613a09: 說。亦逆耳違心不生隨喜。四者有所得人保
0613a10: 權執實若聞非權非實無依無得謂是斷見。
0613a11: 亦逆耳違心不生隨喜。故隨喜者難得所以
0613a12: 功德多也。問。云何名隨喜相耶。答。二段經各
0613a13: 有體用。乘權乘實體用者不三不一言斷意
0613a14: 忘謂乘體。昔為物說三今破三說一謂乘用
0613a15: 也。身權身實中體用者法身非常無常。命不
0613a16: 長不短。亦言斷意忘謂佛身體也。昔無常今
0613a17: 常。昔短今長謂身用也。隨順二權二實體用
0613a18: 而生歡喜故有隨喜相也。問。隨喜有幾種。答。
0613a19: 略有二種。一隨喜法。二隨喜人。隨喜法者若
0613a20: 順此經而生歡喜即是金剛般若。信心不逆
0613a21: 故名隨喜。二隨前人所作而生歡喜。如見受
0613a22: 持此經乃至解說而生歡喜故名隨喜人。問。
0613a23: 能隨喜心與所隨喜事優劣云何。答。有四句。
0613a24: 一者俱無優劣。所隨喜是無所得。能隨喜亦
0613a25: 無所得。二者能所俱劣。所隨喜是有所得。能
0613a26: 隨喜亦是有所得。三者所隨喜勝。能隨喜劣。
0613a27: 如凡夫隨喜聖人所作善根。四者能隨喜勝。
0613a28: 所隨喜劣。如聖人隨喜凡夫所作善根。問。大
0613a29: 品經明有所得隨喜迴向是雜毒食。雜毒食
0613b01: 者初食雖美後則害身。有所得隨喜初感人
0613b02: 天之報後必受生老病死憂悲苦惱。今明何
0613b03: 等隨喜耶。答。佛意明隨喜法華。法華是無所
0613b04: 得法。即是波若。故前格量中舉五度除於波
0613b05: 若。故知作無所得隨喜。又若作有所得隨喜
0613b06: 者。有所得還感世間果報。云何能勝後財法
0613b07: 二施耶。問。有能隨喜心。有所隨喜事。云何成
0613b08: 無所得耶。答。既稱能所。即是因緣。故能不自
0613b09: 能。能名所能。所不自所。所名能所。如此能所
0613b10: 無有自性。即是寂滅。故中論云。因緣所生法
0613b11: 即是寂滅性言。寂滅者蓋是能所宛然未嘗
0613b12: 能所。故稱寂滅。寂滅宛然而不失能所。能所
0613b13: 宛然而寂滅。即是方便實慧。寂滅宛然而能
0613b14: 所即是實慧方便。故大品云。菩薩隨喜欲不
0613b15: 墮想心見三顛倒者當用波若方便力也。問。
0613b16: 四等中喜禪支中喜七覺中喜五受中喜與今
0613b17: 何異。答。四等喜是慶他得樂。禪支中喜是自
0613b18: 慶有所除得。五受中喜此通垢淨自他。七覺
0613b19: 中喜但是無漏。與今並異也。問。但作無得隨
0613b20: 喜亦作有得隨喜耶。答。始行菩薩未堪習無
0613b21: 得觀。但作有得隨喜猶勝逆耳之人也。品為
0613b22: 二。初問次答。問。有長行與偈。彌勒發問者。隨
0613b23: 喜迴向是菩薩法門。是故大士為物發問。所
0613b24: 以的言佛滅後者為正不值佛世眾生望岸自
0613b25: 絕者也。佛答亦二。初長行次偈。長行又二。初
0613b26: 正明隨喜功德。答。彌勒問。第二汎明餘四種
0613b27: 人所得功德。明隨喜人中有三。第一通明五
0613b28: 十人隨喜功德。第二取最後第五十人舉財
0613b29: 法二施格量。第三舉後況初。明初者彌勝前。
0613c01: 又開三。一明隨喜人。聞是經隨喜已下第二
0613c02: 明聞法隨喜。從法會出下第三次明轉教。隨
0613c03: 喜即是自行。轉教謂化他也。是諸人等下明
0613c04: 第二人自行化他。餘人聞已下明第三人自
0613c05: 行化他。如是展轉至第五十人上略出三人。
0613c06: 今從四人已上至第五十。阿逸多下第二格
0613c07: 量第五十人。上則明隨喜。今此辨功德。則是
0613c08: 品題二事。一隨喜。二功德。又開四別。第一許
0613c09: 說誡聽。若四百萬億下第二正舉財法二施
0613c10: 以問彌勒。三彌勒奉答。四佛格量。初舉財施。
0613c11: 二舉法施舉財施中前明福田。次辨施主。舉
0613c12: 六趣明四生者雜心云。六趣但攝正生不攝
0613c13: 中陰攝生不盡。今欲攝生盡故說四生。天與
0613c14: 地獄一向化生。餓鬼有胎化生。人畜具四也。
0613c15: 所言六趣者開合不同。或合為一。謂分段生
0613c16: 死。或分為二。即善惡二趣。或分為三。所謂三
0613c17: 界。又分為五。依正法念經修羅有二。或鬼或
0613c18: 畜。故無別道。依伽陀經修羅有鬼畜天。三道
0613c19: 所攝。故無別道。依此經則為六道。智度論云。
0613c20: 三種地獄。謂寒熱黑。三種畜。地水空。三種
0613c21: 鬼。餓鬼食不淨鬼神鬼。依餘經二地獄。一正
0613c22: 地獄在大海下。二邊地獄在餘山間。正地獄
0613c23: 有一百三十六所也。依正法念經畜生有三
0613c24: 十四億種類。具有四生四食。餓鬼有二。一在
0613c25: 人中。二在鬼界。閻浮提下五百由旬是餓鬼
0613c26: 國。種別有三十六。始從鑊身餓鬼終至燃身
0613c27: 餓鬼。有形無形者六趣之與四生所攝。謂一
0613c28: 門攝眾生。即是趣門及與生門。今以二門攝。
0613c29: 謂有形無形也。次三門攝。謂有想無想非有
0614a01: 想非無想。次四門攝。無足二足四足多足。皆
0614a02: 是增數法門以攝生也。有人求福下次明施
0614a03: 主。而作是念下次明法施。凡有三句。前明法
0614a04: 施意也。即集此眾生下第二正明法施。一時
0614a05: 皆得下第三次明得益。前二是法施。今明福
0614a06: 田也。彌勒白佛下第三彌勒奉答。佛告下第
0614a07: 四正明格量。二施時長行廣所以不及隨喜
0614a08: 者。財施是世間因。法施但得二乘。隨喜超凡
0614a09: 越聖必當作佛。故隨喜勝也。如十方螢火不
0614a10: 及一日。大千野干不及一師子。智度論云。三
0614a11: 千草樹不及一如意樹。又罪福從乖府理生
0614a12: 世間。二乘善根去理遠故福少。隨喜去理近
0614a13: 是故福多。善有三品。財施是世間因為下品。
0614a14: 法施令得二乘是名中品。隨喜作佛名為上
0614a15: 品。阿逸多如是下第三以後況初。有人言。初
0614a16: 人最勝後人劣者第一前聽佛說法。次五十
0614a17: 人聞法隨喜即是五十位。謂十地四十心。第
0614a18: 五十人是十信初心。最初人是十地終心。故
0614a19: 後不及初也。今明不爾。聞經勝劣前後不定。
0614a20: 今且就一方明之。初人親聞是故福勝。後
0614a21: 則傳聞其福則劣也。又阿逸多下第二汎明
0614a22: 餘四人。彌勒但略問隨喜。佛廣答者智度論
0614a23: 釋往生品云。身子略問而佛廣答者。如貧人
0614a24: 乞少物富者多惠施也。問。品具明五人功德。
0614a25: 何故偏題隨喜品。答。隨喜是五人之初。故偏
0614a26: 說也。又今品以別標名。下法師品從通受稱
0614a27: 二名相避故互舉也。第一人取其往詣聽法。
0614a28: 故得乘天宮等報。若就聽法邊明得報者福
0614a29: 則無邊。此中三品人。若下品動足得乘象馬
0614b01: 報。中品得乘七珍輿。上品乘天宮也。第二人
0614b02: 但取分坐義邊故得三王之報。若就聽法邊
0614b03: 福則無窮。第三人正取勸人聽法華義得四
0614b04: 種報。一者勸人聽經則是其人善友。故後還
0614b05: 得值善友報。所以言與陀羅尼菩薩共生一
0614b06: 處也。二者勸人聽法前人受教須臾聞法發
0614b07: 生智慧後還得智慧果報。是故經云利根智
0614b08: 慧。三者以口業勸人聽微妙法生他正信正
0614b09: 解。故得離口醜陋得端正果報。四者勸人聽
0614b10: 經是人善友世世常得見佛聞法信受教誨。
0614b11: 何況一心下第四人。其福最勝報不可說也。
0614b12: 偈十八行。頌前五人。即為五別。但不次第。初
0614b13: 九行頌第一。次五行頌第四。所以超頌第四
0614b14: 者以第四人與初人皆是廣說功德故一處頌
0614b15: 之。餘三既是略說故一處頌之。又隨喜是為
0614b16: 他人說法人。第四勸他聽法人並是為他。義
0614b17: 意相成故一處頌也。次兩行頌第二。次一行
0614b18: 頌第三。此既是行詣及分坐令坐。義類相續
0614b19: 故相次頌之。後一行頌第五。前第一釋長行
0614b20: 有三。今九行具頌。初一行半頌第一。最後人
0614b21: 下六行半頌第二舉二施格量。次一行頌第
0614b22: 三舉後況初也。
0614b23: 法師功德品第十九
0614b24: 所以有此品來者一者遠從法師品生。法師
0614b25: 品略明二世弟子兩世法師。隨喜品已廣說
0614b26: 二世弟子功德。今次廣說兩世法師功德。二
0614b27: 者近從分別功德品末明三品人。一者下品
0614b28: 謂隨喜人。隨喜品已廣明其功德。今次廣說
0614b29: 餘二品人。故有此品來也。三者上隨喜品雜
0614c01: 明世出世二種功德。如乘天宮及輪王坐處
0614c02: 謂世間功德。隨喜轉教後得成佛出世功德。
0614c03: 今品但明出世功德。以六根清淨三界所無
0614c04: 故稱出世也。約位明者前是十信弟子位。今
0614c05: 是三賢師位。約人者前品明五人。今品亦明
0614c06: 五人。此品明弘法之師得六根清淨功德以
0614c07: 獎勸持經也。品開為二。第一總明五種法師
0614c08: 得六千功德。第二別釋對常精進者。一隨緣
0614c09: 所宜。二者此人持經已得根淨果報故還對
0614c10: 之。三者欲得淨根必須精進。因名表義故對
0614c11: 之也。六千功德者菩薩行善不出三業。身三
0614c12: 口四意三。合為十善。一善為首餘九莊嚴。是
0614c13: 則十善互相莊嚴成百善也。自行百善。教他
0614c14: 行百善。人讚歎百善。法讚歎百善。合為四百
0614c15: 善。約五種法師皆具四百成二千善也。此二
0614c16: 千善又有上中下品。故成六千也。有人言。菩
0614c17: 薩行十善。一善亦以九善莊嚴故成十善。十
0614c18: 善便成百善。自行百善。教他行百善。歎法為
0614c19: 百歎人為百。合為四百。此之四百有上中下
0614c20: 品。成千二百。三根持經用勝具得三品故有
0614c21: 千二百。餘三根持經用劣但得中下二品故
0614c22: 有八百。有人言。就百福為論。此經云百福相
0614c23: 莊嚴。藥王品百福莊嚴臂。則知六根皆具百
0614c24: 福。一一福各十善莊嚴成一千功德。一根一
0614c25: 千則為六千。但三＋（耳舌意）傍註【甲】三三耳舌意根於弘經事勝功德則多
0614c26: 餘＋（眼鼻身）傍註【甲】餘餘眼鼻身三既劣故少也。明五種法師為因故得六
0614c27: 千功德也。普賢觀經明懺悔六根罪故得六
0614c28: 根淨。但懺悔有二法。初對十方生身佛就事
0614c29: 中懺悔六根罪。故云從無始來六根所作三
0615a01: 障今悉懺悔。次對法身佛依實相懺悔。觀六
0615a02: 根是因緣生本來寂滅。具此二懺悔故六根
0615a03: 清淨。問。作二懺悔故六根方淨。云何此經云
0615a04: 五種法師得六根清淨。答。觀身實相懺悔即
0615a05: 是持於此經。故不相違也。是善男子下第二
0615a06: 別開六根清淨。一一中各有長行與偈父母
0615a07: 所生眼者法華論云。凡夫人以經力故得勝
0615a08: 根用未入初地。若入初地則捨三界分段身
0615a09: 便不用父母所生眼也。龍＋（大論五十六）傍註【甲】龍龍大論五十六樹判二忍亦爾。柔
0615a10: 順忍中名為肉身。無生忍則是法身亦名法
0615a11: 性生身。今經所說肉眼者是柔順忍也。問。眼
0615a12: 但應見色。云何言見業因緣果報。答。小乘人
0615a13: 云肉眼但見色法也。天眼通因天眼為方便
0615a14: 故發天眼智能知未來生死等事。法華論云。
0615a15: 六根淨者於一一根中具足六用。是故眼根
0615a16: 亦知業行及果報也。問。六根云何得互用。答。
0615a17: 悟六根即是實相。實相即是法身故六根無
0615a18: 礙。所以得互用。問。根具功德既多少不同。云
0615a19: 何同見三千。答。如燈雖大小同照一室也。問。
0615a20: 何故但見三千不多見耶。答。智度論云。三千
0615a21: 界外有風輪與眼相違故不能見。問。既能見
0615a22: 三千。何故不名天眼。答。非修禪所得淨色來
0615a23: 入眼中。又非生彼天報得。故不名天眼。問。二
0615a24: 乘天眼見三千與今何異。答。二乘但見三千
0615a25: 國土。今依實相懺悔。及持經力得此眼見諸
0615a26: 佛及踊出菩薩及寶塔。故與二乘異。問。普賢
0615a27: 觀云懺悔六根罪。今云持經。有何異耶。答。一
0615a28: 乘即實相故持經即懺悔。懺悔即持經也。彌
0615a29: 樓山者此云高山。又云光山。須彌山者此云
0615b01: 安明山。亦云好高山。次釋耳根長行為三。初
0615b02: 總明五種法師為因。得千二百耳功德下第二
0615b03: 明果。以是清淨耳下第三別歎耳用。則是明
0615b04: 功德也。有三句。初總明聞聲。象聲下別明聞
0615b05: 聲。以要言之下總結聞聲。言而不壞耳根者
0615b06: 欲聞即聞隨意自在。故不壞也。又持經人悟
0615b07: 法寂滅雖聞而無所聞。故稱又壞也。問。耳云
0615b08: 何勝眼得千二百耶。答。無眼之人不妨自行化
0615b09: 他。生聾之人闕此二義故耳勝眼劣。次釋鼻
0615b10: 根。長行亦二。初明五種法師為因。次明功德
0615b11: 果。果中亦三。謂總別結。別中為二。初明聞三
0615b12: 界內香。及聲聞香下聞三界外人香。初有二。
0615b13: 初明聞欲界香。次聞色無色界香。欲界中有
0615b14: 二。初聞人中香。次聞天香。人中三。初聞非眾
0615b15: 生香。次聞眾生香。及草木下合聞二香。欲天
0615b16: 中亦有眾生非眾生二香。色無色界亦有二
0615b17: 香。尋文易知。上聲亂聞。今不亂者互顯故也。
0615b18: 言遙聞香者。問。小乘有三說。一者婆沙云。三
0615b19: 根合中知。謂鼻舌身。三根離中知。謂眼耳意。
0615b20: 雜心云。二根離中知。意不當離合也。成論云。
0615b21: 眼但離而不合。鼻舌身合而不離。耳根亦合
0615b22: 亦離。聞外聲為離。聞耳鳴聲為合。意根非離
0615b23: 非合。今何故言鼻遙聞耶。答。舊釋云任根常
0615b24: 用則如上三釋。今依經力故鼻能遙聞。法華
0615b25: 論云。一根具六用。而言鼻遙聞香者此是知
0615b26: 境勝用。鼻根知故此意鼻根既具六用。豈不
0615b27: 能遙聞香耶。蓋是菩薩無六而六權智巧用。
0615b28: 若六而無六即未曾用也。無六而六名實方
0615b29: 便。六而無六為方便實。持經人既悟此經具
0615c01: 足二慧故能爾也。普賢觀意亦爾。知六即實
0615c02: 相故知六常無六。悟實相即六根故無六而
0615c03: 常六。故六不六無礙。此是悟有無無礙。又就
0615c04: 有中六根自無礙能一根為六用。六根為一
0615c05: 用。華嚴云。眼入三昧耳出正受觀眼無生無
0615c06: 自性。說空寂滅無所有即其證也。問。毘曇云
0615c07: 上界無香味。今云何言聞梵世香。答。梵世有
0615c08: 細香。小乘人力劣不能知故言無香。大士利
0615c09: 根無塵不察故云聞梵香。問。成論言金銀無
0615c10: 香金剛無味。何偈云地中眾伏藏聞香知所
0615c11: 在。答。有人言。論云無者無有香。今言有者
0615c12: 有細香也。有人言。此是著體物故有香。金銀
0615c13: 之質則無香也。例如風本無色觀音品云假
0615c14: 使黑風。隨所吹處故得此名今亦爾也。今謂
0615c15: 同上破毘曇義小乘根鈍不知其天香。大士
0615c16: 則知也。須曼那華此云好意華。闍提華香此
0615c17: 云生亦云實。波羅羅華此云重佇龍切波利質
0615c18: 多羅波利此云護。質多羅云種種。鞞陀羅
0615c19: 此云大遊戲地地破也。瞻蔔華香此云黃華
0615c20: 樹。亦云金色華。舌功德中得二種果。一者得
0615c21: 上味果。謂諸苦物至其舌根皆變成上味。
0615c22: 此有二義。一如天惡食變成上味。如餓鬼好
0615c23: 食反成不淨。二者佛咽喉中有甘露泉和一
0615c24: 切食皆成甘露。今持經人隨分有之。問。舌能
0615c25: 知味惡味未到舌皆變成上味者。耳能聞聲
0615c26: 聽諸惡聲。何不變成好聲耶。答。皆互通也。耳
0615c27: 既遍聞好惡聲。舌亦精別一切味。但互歎耳。
0615c28: 又餘人不能遠聞聲。今歎持經力能遠聞。餘
0615c29: 人不得上味。歎持經人力能得上味。又聲不
0616a01: 益身故不須變。味正資質體故須變也。食中
0616a02: 具諸塵味。塵既變者堅觸亦變成軟。乃至赤
0616a03: 色變為白飯。舉一例諸。又味正益身所以論
0616a04: 變。餘不正益故不論變也。是人所在方面諸
0616a05: 佛皆向其處說法者。此人既背惑向理故常
0616a06: 見佛面。故如轉面向之。若背理向惑則不見
0616a07: 佛如佛背之。釋身根中得淨身果。類上鼻既
0616a08: 遙聞香。身根亦遙覺觸。但今不取此義。明餘
0616a09: 人心不淨故身根不淨。持經人心淨故在身
0616a10: 則淨。如阿難形面如明鏡老少色像皆現其
0616a11: 中也。偈云唯獨自明了者持經人獨自明了。
0616a12: 餘人不持經故不見菩薩所見也。釋意根中
0616a13: 偏言如來滅後者舉一類諸也。明意清淨具
0616a14: 得四辨。聞一句一偈謂法辨。通達無量義謂
0616a15: 義辨。能演說一句一偈謂辭辨。而言一月四
0616a16: 月一歲者一月者是十二中之初。四月是四
0616a17: 時中之一。一歲是時終。略舉初中後三時也。
0616a18: 三千大千世界下第四知機。即是樂說辨也。
0616a19: 常不輕菩薩品第二十
0616a20: 所以有此品來者凡有七義。一者三＋（隨法不）傍註【甲】三三隨法不品明三
0616a21: 種功德。上二品明下中二功德竟。今次明上
0616a22: 品功德。二者此經始末明宣持之人得三世
0616a23: 功德。分別功德品初明十二種利益。聞經悟
0616a24: 道現世功德。從分別功德品至法師品歎經
0616a25: 能生未來眾生功德。今此一品歎經能生過
0616a26: 去世眾生功德。此皆約佛在時作此分三世。
0616a27: 經力雖多不出利益三世。三者近證法師品
0616a28: 故來。上雖言持經之人得六根淨未有其事。
0616a29: 今引釋迦本生親自證驗。證驗者正證佛滅
0616b01: 後持經人得六根淨。以獎勸未來眾生令持
0616b02: 經也。四者上明六根淨果。今敘六根淨因。欲
0616b03: 得根淨當如常不輕菩薩一心忍諸打罵為物
0616b04: 弘經。必於現身得根淨也。五者欲說眾生悉
0616b05: 有佛性成一乘義故說此品。一切眾生但有
0616b06: 佛性無有餘性。故唯有一乘無有餘乘。舊云。
0616b07: 法華經但明善人有佛性。涅槃經始辨有心
0616b08: 皆得成佛。今明此品正辨惡人有佛性義。方
0616b09: 便品明一毫之善皆成佛道。則知一切有心
0616b10: 並有佛性皆成佛也。問。此眾生是何等惡人。
0616b11: 答。保執小乘拒逆大乘是謗方等人。又執小
0616b12: 人不信大乘。於大乘無信是一闡提人。即是
0616b13: 極惡人。有佛性義與涅槃經無異也。六者自
0616b14: 上以來明授記義猶自未盡。上但明佛授記
0616b15: 未明菩薩授記。則能授記人未盡。上但授善
0616b16: 人記未授惡人記。則所授人未盡。上但現在
0616b17: 授記未明佛滅後亦得授記。此則時節未盡。
0616b18: 今欲明三種盡義故說此品。七者上來二品
0616b19: 餘經已廣歎持經人之福勸物明修行。今次
0616b20: 廣敘謗法毀人之罪誡約未來勿造斯業。故
0616b21: 說此品也。常不輕者一切眾生常有佛性。故
0616b22: 云諸法從本來常自寂滅相。大士得此觀心
0616b23: 故常不輕物從人標名也。品開為二。初長行
0616b24: 次偈。長行為三。一者雙標信毀二人。二引過
0616b25: 去雙證二事。三雙嘆。即嘆法美人。第一雙標
0616b26: 為二。初明毀人得罪。告得大勢者顯此菩薩
0616b27: 知法本來常寂滅相有正觀勢力。不為結惑
0616b28: 所摧＝推【甲】摧推令弘經人亦學之也。又即是顯常不輕
0616b29: 得大忍力不為打罵所摧令持經人學其行
0616c01: 也。如前說者指譬喻品末也。其所得功德下
0616c02: 第二明持經人得福也。得大勢下第二引過
0616c03: 去事雙證。就文為二。第一明緣由。第二正出
0616c04: 常不輕事。緣由中又二。初明一佛出世。次明
0616c05: 多佛出世。初有七句。一明時節也。有佛名威
0616c06: 音王下第二化主。劫名離衰下第三出劫名。
0616c07: 國名大城下第四出國名。其威音下第五明
0616c08: 教門。因三菩提說六波羅蜜者。因者由也。由
0616c09: 令眾生得三菩提。是故如來說六度。得大勢
0616c10: 下第六明壽命。正法住世下第七明住持。正
0616c11: 法像法滅盡之後下第二明多佛出世。最初
0616c12: 威音王下第二正出常不輕事。又開二別。初
0616c13: 明二人行因。次明二人得果。行因之中凡五
0616c14: 雙。第一明行因時節。謂正法已滅於像法中
0616c15: 有信毀二人。所以偏據像法者欲勸像法眾
0616c16: 生持經亦得根淨。又誡像法之人勿毀人謗
0616c17: 法也。增上慢比丘下第二雙標二人。初標惡
0616c18: 人次標善人也。得大勢下第三雙明二人行
0616c19: 因。前明善人行因。此菩薩用三業破病弘經。
0616c20: 一者身業禮拜。二口業讚嘆。所以身敬者以
0616c21: 一切眾生皆有佛性。是當來佛。今欲敬於當
0616c22: 來佛故禮拜之。口嘆亦爾。以皆有佛性當得
0616c23: 成佛故歎當佛也。身口既有敬嘆必經意地
0616c24: 故具足三業弘法華經也。律云比丘不禮俗
0616c25: 人。今云禮四眾者大小乘法異。如涅槃云。有
0616c26: 知法者若老若少皆應恭敬。問。于時何故行
0616c27: 敬歎事弘一乘耶。答。不輕弘經凡有二種。一
0616c28: 者密說。二者顯說。行於敬嘆即是密說一乘。
0616c29: 後得根淨具智慧神通顯說一乘。所以前密
0617a01: 後顯者。末世之時增上慢人惡強善弱不可
0617a02: 頓說。故初但得說之。之中但明作
0617a03: 佛。謂顯實義。未得被斥二乘故不開方便門
0617a04: 也。深敬汝等者顯眾生有正因佛性也。而言
0617a05: 深敬者既有佛性。即是當佛為敬之極。故云
0617a06: 深也。又眾生有佛性是甚深義。故言深敬。行
0617a07: 菩薩道者明緣因佛性也。雖有佛性要須修
0617a08: 行乃得見也。當得作佛者本有佛性。今復行
0617a09: 因具緣正二因義故得成佛。然經云一切眾
0617a10: 生本來是佛。於緣謂非佛。如長者見窮子是
0617a11: 己兒。而窮子自謂客作非長者兒。是故現佛
0617a12: 於緣成當也。又此中未堪說眾生本來是佛
0617a13: 但得說當成。後顯說中方得明諸法從本來
0617a14: 常自寂滅相即是佛也。四眾之中下第二辨
0617a15: 惡人行因。須菩提不起他諍今生他瞋者亦
0617a16: 是大小乘異。宜適時而勸也。如此經歷多年
0617a17: 下第四雙重明二人行因。今前明善人行因
0617a18: 前但行善因。今次明忍惡也。說是語時下明
0617a19: 惡人行因也。避走遠住下第五雙重明行因。
0617a20: 上明忍於口罵。今次忍身打擲也。以其常作
0617a21: 是語故下結常不輕名。即顯惡人行因義。問。
0617a22: 常不輕弘經與法師品三事何異。答。常不輕具
0617a23: 足三事。有慈悲心方能行於敬嘆即是入如
0617a24: 來室。忍於打罵謂著如來衣。深敬汝等即是
0617a25: 了知諸法常寂滅相。謂坐如來座也。經歷多
0617a26: 年常行此事即是以不懈怠心為四眾說法。
0617a27: 又即是四安樂行。以知有佛性佛性即是第
0617a28: 一義空謂空寂行。既行敬嘆即無憍慢。能忍
0617a29: 打罵寧有嫉心。經歷多年忍苦弘道。則具大
0617b01: 慈悲。故備四行也。是比丘臨欲終時下第二
0617b02: 明二人得果。前明善人得果。次明惡人得果。
0617b03: 善人得果有二。善明得果。次結會古今。得八
0617b04: 種果。一者聞法能持果。此中云二十千萬億
0617b05: 偈者即是首盧偈也。即得如上眼根清淨下
0617b06: 第二得根淨果。得是六根下第三明得延壽
0617b07: 果。是大士體法無生滅。寧有心於存亡。但欲
0617b08: 為物弘經故示有長命耳。於時增上慢下第
0617b09: 四惡人信伏果。大神通力者謂身示現神通
0617b10: 力。樂說辨力者口業說法。大善寂力者意得
0617b11: 禪定。又教化下第五善人住道果。命終之後
0617b12: 下第六捨身值佛果。放諸佛法中下第七得
0617b13: 六根常淨無所畏果。今謂常不輕得八果。約
0617b14: 位有三。初得根淨謂內凡三賢之果。二得根
0617b15: 常淨即得初地已上。得無生忍了悟一切法
0617b16: 本來寂滅故根常淨。三得佛地果。未得根淨
0617b17: 之前則十信位。而弘經故此人具五十二位
0617b18: 賢聖也。得大勢下第八明當得作佛果也。八
0617b19: 果不出三報。初四是現報。次一是生報。後三
0617b20: 是後報。得大勢於汝意云何下第二結會古
0617b21: 今。得大勢彼時四眾下第二明惡人得果。亦
0617b22: 開為二。初正明得果。二結會古今。得果中有
0617b23: 二。一得惡果。二得善果。前得惡果後得善果
0617b24: 者由打罵常不輕故得於惡果。後信伏隨從
0617b25: 故得善果。問。經云。諸佛菩薩不為眾生作煩
0617b26: 惱因緣。云何禮拜讚嘆生其惡因。後令其得
0617b27: 苦果耶。答。有二種義。一者增上慢四眾惡已
0617b28: 成就必墮地獄。今禮拜讚嘆為作出地獄因
0617b29: 得佛之緣。非是生彼惡也。所以知爾者常不
0617c01: 輕未禮之時已是增上慢。爾時已執小不信
0617c02: 大是謗方等人也。二者如世良醫治病有二。
0617c03: 一者與美藥即便病差。二與苦藥初雖不悅
0617c04: 後必安樂。諸佛亦爾。自有初說妙法。即便了
0617c05: 悟自有初為說法增其謗心墮於地獄。後因
0617c06: 此善必得解脫。若不為說無解脫期也。問。譬
0617c07: 喻品云。謗法華人入阿鼻獄逕無數劫。今何
0617c08: 故但千劫耶。答。四眾若直爾起謗即如彼說。
0617c09: 今聞不輕強為其說。雖謗毀籍此力故受苦
0617c10: 則輕及後得信解。問。不輕為是實行為是權
0617c11: 行。答。既壽量之。則知是權行也。畢是罪已
0617c12: 下第二明得善果。得大勢於汝意云何下第
0617c13: 二結會古今。得大勢當知下第三大段嘆教
0617c14: 勸修又二。先歎次勸。前歎教者由法華力故
0617c15: 常不輕得二種益。一者畢其餘罪謂滅惡力。
0617c16: 二得六根淨乃至成佛。謂生善力。所化四眾
0617c17: 亦得二益。一者由經力受苦輕微。二得出地
0617c18: 獄乃至不退菩提也。是故諸菩薩下第二勸
0617c19: 修。偈文不頌長行雙標信毀。但頌雙〔證〕－【甲】證及歎
0617c20: 教勸修。即為二別。初十五行半頌第一雙證。
0617c21: 餘四行頌第二嘆教勸修。上雙證有二。第一
0617c22: 緣由。第二正明常不輕事。今具頌之。初一行
0617c23: 半頌第一。是佛滅後頌第二。長行有二。一明
0617c24: 行因。次辨得果。今具頌之。前四行頌二人行
0617c25: 因。其罪畢已下十行頌得果。初五行頌善人
0617c26: 得果。時四部眾下五行頌惡人得果。開示教
0617c27: 人令住涅槃者恒令識諸法從本來常寂滅相。
0617c28: 名此為法華教得涅槃也。億億萬劫下第二
0617c29: 頌歎教勸修。兩偈頌歎教。以眾生種中道不
0618a01: 二善根既少故。於其人為難聞佛亦難說也。
0618a02: 二行頌勸修。以難聞得聞。難說已說。宜及時
0618a03: 修行。勿生疑也。
0618a04: 如來神力品第二十一
0618a05: 讚歎流通門有二。一者三品餘經正明歎法
0618a06: 美人。二者明如來現神力。所以初歎法美人
0618a07: 後現神力者。上既歎法美人。諸佛道眼見現
0618a08: 在十方未來遐劫二世眾生咸欲宣持。由此
0618a09: 善根自致作佛。是故歡喜現大神力。二者上
0618a10: 雖嘆法美人以勸宣持義猶未盡。今更現神
0618a11: 力重嘆法美人獎勸弘經。故下文云。諸佛神
0618a12: 力無量無邊。以是神力於無量劫嘆經功德
0618a13: 猶不能盡。是故行者應須受持。三者顯此神
0618a14: 力從此經生。若欲得斯果報宜受持此經也。
0618a15: 四接上品生者上品雖引過去證得六根清
0618a16: 淨。而時眾取信未明故廣現神力。五者此經
0618a17: 始終凡有三會。初在靈鷲山穢土一會說乘
0618a18: 權乘實。次三變八方同國土為淨土。以明身
0618a19: 權身實。三從神力品十方世界通達無礙。同
0618a20: 為一土令十方眾生皆聞法華。此三會處從
0618a21: 狹至廣。徒眾亦從少至多也。品開為二。第一
0618a22: 諸菩薩聞上嘆法美人發誓弘經。第二佛見
0618a23: 菩薩發誓弘經心生歡喜故現大神力。諸菩
0618a24: 薩踊出凡有二意。一為開發壽量則善其始
0618a25: 也。二發誓流通令善其終也。真淨大法者對
0618a26: 二乘之偽故稱為真。累無不盡所以稱淨。德
0618a27: 無不備。目之為大。爾時世尊下第二現神力。
0618a28: 初長行次偈。長行為二初現神力。二歎法勸
0618a29: 修。現神力又二。第一明現神力。第二明時眾
0618b01: 見得益。初文又二。第一明於大眾前。第二
0618b02: 正明現大神力。所以於眾前者欲利益大眾
0618b03: 故。二欲嘆佛自在神力無所畏故。第二正明
0618b04: 現神力。中凡現五種神力。一現舌相表說二
0618b05: 權二實無有虛妄。法華論云。出廣長舌者令
0618b06: 憶念故。即是令憶念佛所說不虛。二放光者
0618b07: 顯此經能滅惑生解如光除暗顯物。又欲令
0618b08: 彼此相見。問。前二處但放一光。今何故放一
0618b09: 切毛孔光遍照十方耶。答。上二處為表唯有
0618b10: 一乘及法身無二故但放一光。今欲流通此
0618b11: 經令二世眾生皆得信持故放一切光也。次
0618b12: 分身佛亦現二瑞者欲顯同一法身皆是應
0618b13: 故同現二瑞。又眾見多佛現於神力則信敬
0618b14: 益深。一佛或可所言不實十方諸佛何容欺
0618b15: 誑。故同現舌相也。滿百千歲者神力一時未
0618b16: 足希有。滿百千歲方是奇特。又是顯法久住
0618b17: 故神力時長。問。何故攝於舌相而不收光。答。
0618b18: 表說法事竟故攝舌相。欲令十方通徹彼此
0618b19: 相見故不收光。涅槃經表所作已辨故收光
0618b20: 也。一時謦咳俱共彈指者。舊云謦咳表說二
0618b21: 權二實暢悅佛心。法華論云。現謦咳聲說偈
0618b22: 令聞故。聞已如實修行不放逸故。彈指者表
0618b23: 覺悟眾生令修行者得覺悟故。動地者亦令
0618b24: 眾生覺悟知佛說法。又示無常相令速修此
0618b25: 法。又表現在十方眾生遙聞此會說法華經。
0618b26: 隨喜供養藉此善根後當成佛。是故地動依
0618b27: 法華論意。舌相謦咳屬口業瑞。放光彈指屬
0618b28: 身業瑞。動地謂意業瑞。而經文次第者初二
0618b29: 是色瑞。次兩是聲瑞。此四是謂正果瑞。動地
0618c01: 是依果瑞。五瑞次第者舌為說教之主。故初
0618c02: 現之。說教必有滅惑生解之用。並令十方通
0618c03: 洞彼此相見。故次放光。既彼此相見故謦咳
0618c04: 令聞令聞為令覺悟。是故彈指。此四是現正
0618c05: 果瑞竟。次動地現依果瑞也。其中眾生第二
0618c06: 十方眾生瑞。前二＋（序塔）傍註【甲】二二序塔處瑞多利益此會。今現
0618c07: 五種神力多為益十方故明十方見。又開
0618c08: 四別。初明見歡喜。即時諸天下第二諸天
0618c09: 唱告勸隨喜供養。彼諸眾生下第三明十方
0618c10: 順從。所散諸物下第四佛重現二種神力。一
0618c11: 成寶帳表成法身不二。即後分經。通達無礙
0618c12: 如一佛土者同顯所乘不別。謂初分經。為表
0618c13: 十方同悟斯二。爾時佛告下第二歎法勸修。
0618c14: 初歎法次勸修。歎法之中略明四句。如來一
0618c15: 切所有之法者即初分經乘權乘實法也。如
0618c16: 來一切自在神力者第二後分經身權身實。
0618c17: 短長適化謂自在神力也。如來一切祕要之
0618c18: 藏者此二攝義無不周。故稱為要。昔所未說
0618c19: 故名為祕。如來一切甚深之事者授五乘人
0618c20: 成佛之記為甚深事也。此四句即是次第。又
0618c21: 攝一部義周也。又初句明一乘因果之法。次
0618c22: 句一部所現神通。第三句因果神通昔所未
0618c23: 說故名祕要。第四句不異前釋。是故汝等下
0618c24: 第二獎勸也。偈文為二。初頌現神通意。次頌
0618c25: 勸修。現神通力為三。初偈明為益現在十方
0618c26: 眾生故現神力。次兩偈正頌現神力。第三一
0618c27: 偈為利未來眾生故現神力。囑累是經故下
0618c28: 第二頌獎勸。又開二別。第一稱歎。第二勸持。
0618c29: 初稱歎凡有七門。初兩偈頌功德無邊歎。次
0619a01: 一偈半得見諸佛歎。次兩偈諸佛歡喜歎。次
0619a02: 一偈不久得佛歎。次一偈半得四無礙歎。次
0619a03: 一偈得經旨趣門嘆。次一偈半滅惑生解嘆。
0619a04: 持法華經人得此七種果。第二勸持如文。
0619a05: 囑累品第二十二
0619a06: 自上已來明稱歎流通。今次辨付屬流通。問。
0619a07: 小乘辨佛永入無餘不復化物可須付囑。此
0619a08: 經明法身常存有感斯應。何故明付囑耶。答。
0619a09: 有三因緣。一者時眾聞佛慇懃付囑則重法
0619a10: 情深各欲宣持。二付諸菩薩即令其自行化
0619a11: 他。三者眾生於菩薩有重緣故令其弘法化
0619a12: 物。亦開二別。一者此品正明付囑。第二藥王
0619a13: 已下奉命宣通。所言囑累者。囑謂付囑。累謂
0619a14: 憑累。但囑累有二。一以法付人。謂以大乘妙
0619a15: 法付諸菩薩。二以人付人。以二世眾生付囑
0619a16: 四依菩薩。如金剛波若論以根未熟菩薩付
0619a17: 囑根熟菩薩。今具此二也。智度論云。波若非
0619a18: 祕密法付囑聲聞。法華是祕密法付囑菩薩。
0619a19: 論自釋云。波若未明羅漢作佛。但明菩薩作
0619a20: 佛其言易解。故聲聞能通宜付囑聲聞。法華
0619a21: 明阿羅漢成佛於昔教為甚深。聲聞未解故
0619a22: 付囑菩薩。品開為三。初佛付囑。二菩薩受付。
0619a23: 三明說經事竟。三文各二。初文二者第一摩
0619a24: 頂付屬。而言現大神力者。有人言。即是前品
0619a25: 七種神力。今謂不爾。釋迦以數尺之手一時
0619a26: 遍摩千世界塵數菩薩頂。神力之大亦莫其
0619a27: 如斯也。而作是言者前現大神力謂意業付
0619a28: 囑。以手摩頂謂身業付囑。今明口業也。難得
0619a29: 菩提者歎菩提難得欲令物尊重法也。此經
0619b01: 明二權二實。今總言菩提者即一正觀。正觀
0619b02: 縱任自在。故名為乘。即初分經。能長短適化
0619b03: 名為壽量。謂後分經也。今總言菩提即攝二
0619b04: 分。所以者何下第二釋囑累意。即是示宣通
0619b05: 之方。宣通之方凡有三種。一者令上學諸佛。
0619b06: 二者令下知根性。三者具此二義法無不弘
0619b07: 人無不益。為報佛恩。如來內有三德。一有大
0619b08: 慈悲常欲拔苦與樂。二無諸慳不藏惜法
0619b09: 寶。此二即是佛功德業也。亦無所畏者第三
0619b10: 句明智慧業。內具此三德外與眾生三種智
0619b11: 慧。佛之智慧照有慧也。如來智慧照空慧也。
0619b12: 自然智慧空有二種任運能知。即無功用慧
0619b13: 也。此之三＝二【甲】三二慧攝慧義盡。此經雖明二權二實
0619b14: 意在攝入佛慧。故偏說之。汝等亦應隨學者
0619b15: 上明內有三德外與三慧。今勸菩薩學之。勿
0619b16: 生慳者慳有五種。一住處慳。二家慳。三施
0619b17: 慳。四稱歎慳。五法慳。法慳有七過。一世世常
0619b18: 盲。二生生愚癡。三常在怨家中生。四失聖胎。
0619b19: 五三世佛怨。六善人遠離。七無惡不造。有此
0619b20: 重過故偏誡之。於未來世下第二勸下知根
0619b21: 性。凡有二句。一者明有大心人宜授以實說。
0619b22: 二者若有眾生不信一乘當為說三乘教。汝
0619b23: 等若能下第三若能上學佛二德。下知兩機
0619b24: 則通法利人謂報佛恩也。問。文云。若有眾生
0619b25: 不信受者即於如來餘深妙法中為說。然小
0619b26: 乘三藏非是深妙。大法即是大乘。云何別有
0619b27: 餘深妙耶。答。方等有二。一者大乘二者一乘。
0619b28: 餘法即是大乘。問。何故信大乘不信一乘耶。
0619b29: 答。有二種人信大乘不信一乘。一者是小乘
0619c01: 信大品等。以大品等雖是大乘未廢小乘故
0619c02: 小乘信大乘自是菩薩法。信小乘是聲聞法。
0619c03: 二者新學菩薩亦信大品云。大品明菩薩法
0619c04: 為說大品等是我等所行。非二乘所行也。問。
0619c05: 小乘人既不信一乘。何故信大品等大乘。答。
0619c06: 大品等密令捨小密令信大。如前信解品中
0619c07: 密大乘有自他兩教也。亦為新學菩薩說大
0619c08: 品令密信一密捨三也。時諸菩薩下第二菩
0619c09: 薩受付。亦開兩別。第一一稱受付。諸菩薩下
0619c10: 第二三過順旨。一一文中皆具三業受付。初
0619c11: 內心歡喜。二身業恭敬。三口業順從。爾時釋
0619c12: 迦下第三明說經事畢亦開二別。一釋迦令
0619c13: 諸佛各還所在。二大眾欣慶。問。何故令分身
0619c14: 各還本土多寶獨稱還可如故耶。答。一多之
0619c15: 疑易斷故令分身散席。常滅之惑難破故多
0619c16: 寶獨停。如故者直令閉塔未遣還土也。次大
0619c17: 眾歡喜如文。問。何故歡喜。答。從經初至囑累
0619c18: 品明佛所乘法能乘人究竟故大眾歡喜。下
0619c19: 藥王品乃明菩薩所乘法能乘之人故囑累品
0619c20: 在中間也。
0619c21: 藥王菩薩本事品第二十三
0619c22: 自下第二諸菩薩奉命宣通故有藥王品等來
0619c23: 也。一者上來說法華經。今說行法華經人所
0619c24: 得果報以勸宣持也。二者智度論云。波若有
0619c25: 二門。一者說法為波若。二者明來生往生諸
0619c26: 菩薩等行波若人亦為說於波若。法華亦爾。
0619c27: 上來說法為法華。今明諸菩薩德行亦是說
0619c28: 於法華。故法華有無量門令物悟入也。三者
0619c29: 十二門論釋大乘義。凡有二種。一者諸佛大
0620a01: 人之所乘故名為大。二者彌勒文殊等諸大
0620a02: 士之所乘故名為大。具此二門乘義乃備。此
0620a03: 經明一乘亦爾。一者諸佛所乘。二菩薩所乘。
0620a04: 自從經初至神力品明佛所乘之法及能乘之
0620a05: 人。此一章竟。是故付囑。從此已後明菩薩所
0620a06: 乘之法及能乘人。但上開所乘之法及能乘
0620a07: 人以為二段。今合明所乘法能乘人。開合不
0620a08: 同者為轉勢說法故也。四者眾生根性結緣
0620a09: 不同。上來化與釋迦結緣眾生。斯事已竟。今
0620a10: 化與諸菩薩結緣眾生。故品品之中皆有悟
0620a11: 道其證也。五者淨名經云。或以〔諸佛而作佛事或以〕－【甲】諸佛而作佛
0620a12: 事。或以菩薩而作佛事。上來明諸佛作佛事
0620a13: 竟。此次明菩薩作佛事。六者明善知識凡
0620a14: 有二種。一者諸佛是眾生真善知識。是故普
0620a15: 集分身及過去多寶。今次明菩薩為眾生善
0620a16: 知識故廣說菩薩也。如華嚴說經竟至流通
0620a17: 分法界品中。廣明諸菩薩是善財真善知識。
0620a18: 法華即是華嚴。故說法華竟。流通分中亦明
0620a19: 無量菩薩宣通一乘是眾生真善知識也。依
0620a20: 法華論合此六品以為四章。初之二品明苦
0620a21: 行力弘經。謂藥王以身命財報恩供養。弘經
0620a22: 利人教化眾生。妙音菩薩分形六趣弘宣一
0620a23: 乘謂苦行力也。第二觀音陀羅尼二品明護
0620a24: 難力弘經。觀音以人護難。陀羅尼以法護難
0620a25: 名護難力弘經。第三妙莊嚴王品示現功德
0620a26: 勝力。謂淨藏淨眼有勝功德能令父王迴邪
0620a27: 入正。即是眾生真善知識。謂勝功德力。第四
0620a28: 普賢品亦名護法力。謂普賢以大神力宣通
0620a29: 此經令無留難。亦名護法力。四門次第者。苦
0620b01: 行力謂報恩供養宣通此經。即上弘大法也。
0620b02: 但受化之徒多諸留難。宜須救之。方可受道
0620b03: 即是下濟。故有第二門也。所以下濟者良由
0620b04: 有勝功德。故舉勝功德力釋成下濟。所以能
0620b05: 上弘者必須護法。故舉護法釋成上弘。宣通
0620b06: 之意唯此四門也。此品四章。一宿王華問。二
0620b07: 佛答。三時眾得益。四多寶稱歎。問中又三。一
0620b08: 總問。二偏問苦行。三請答。文處易知。佛答為
0620b09: 二。一說藥王本因緣。二者歎教人。人謂行法
0620b10: 之人。法謂成人之法。即是歎人美法一雙。就
0620b11: 初又二。一明緣由。二正說藥王本事。緣由中
0620b12: 五事。一時節有佛號日月下明化主。其佛有
0620b13: 八十下辨徒眾。佛壽四萬下明壽命。彼國無
0620b14: 有下明國土。國土中前明無穢。地平如掌辨
0620b15: 有淨也。一箭道者二里也。爾時彼佛下第二
0620b16: 正明藥王本事又開四別。一明說經。是一切
0620b17: 眾生下第二明悟解。得此三昧下第三報恩
0620b18: 供養。佛告宿王華下第四結會古今。就第三
0620b19: 中又開二別。第一明現世報恩供養。第二明
0620b20: 轉身報恩供養。良以得恩深重故須累世報
0620b21: 之。初文又二。第一明外財供養。從三昧起下
0620b22: 第二辨內身供養。兜樓波畢力迦者。羅什云。
0620b23: 出龍神國此土所無故不翻也有人翻畢力迦為池也。
0620b24: 一切眾生喜見下第二明轉身供養。又開為
0620b25: 二。初明佛在世時供養。二明佛滅後供養。初
0620b26: 文二。一明前為父說於佛所得二種恩以化
0620b27: 父。二明欲往佛所報恩供養。得恩中又二。初
0620b28: 一偈半明聞法利益恩。說是偈已第二明供
0620b29: 養得利益恩。甄迦羅頻婆羅阿婆等偈者。
0620c01: 有人言。初是四言偈。次是五言偈。後是七言。
0620c02: 今明不爾。此文有二數。一者八百千萬億蓋
0620c03: 是此土之數。從百轉增至億。自那由他已上
0620c04: 皆是外國數名。即從億轉增故有那由他等。
0620c05: 不應如前釋也。而初八者總貫於百乃至阿
0620c06: 婆等也。如三僧祇之類。注經云。蓋是外國
0620c07: 數名。如此土＋（那由他十億）傍註【甲】那由他十億兆之類也。甄迦羅正法華。云何作頻
0620c08: 婆羅正法華。云模式阿婆正法華。云不動大王我今下第二
0620c09: 明供養又開二別。一明佛在世供養。即偈文
0620c10: 是也。至此文以來備三業供養。前明入三昧
0620c11: 雨華香等謂意業供養。次從定起燒身謂身
0620c12: 業供養也。今說偈明口業供養。又合此三業
0620c13: 以為二雙。意業供養謂外財供養。燒身為內
0620c14: 身供養。此二謂供養門也。今亦有二。一者恭
0620c15: 敬。二者讚歎。此四並是報恩之事也。爾時一
0620c16: 切下第二明佛滅後供養又開三別。第一喜
0620c17: 見發問開涅槃之端爾時日月第二如來滅
0620c18: 度。涅槃時到者謂安住三德為入涅槃也。滅
0620c19: 盡時至者捨應歸真也。爾時一切眾生下第
0620c20: 三正明供養又開二別。初明外財供養。爾時
0620c21: 一切眾生復自念言明內身供養又開五別。
0620c22: 一者正明燒臂。令無數下第二時眾得益。爾
0620c23: 時諸菩薩下第三時眾悲感。于時一切下第
0620c24: 四明菩薩發誓身返平復。當爾之時第五感
0620c25: 諸瑞相。佛告宿王華下第四結會古今。兼勸
0620c26: 人燒指供養。問。依毘尼結戒燒身得偷蘭遮。
0620c27: 燒臂得突吉羅。此菩薩將不犯罪耶。答。此或
0620c28: 可在家菩薩。不預犯戒之例。設令出家適時
0620c29: 而化。如身子與須達共載一車而不犯罪也。
0621a01: 問。地持論有十種供養。藥王品具幾耶。答。十
0621a02: 種供養者一身供養。二支提。三現前。四不現
0621a03: 前。五自作。六他作。七財物。八勝心。九無染。
0621a04: 十至處道。初二約所供養差別。於佛身供養
0621a05: 名身供養。供養佛靈塔廟名支提供養。依僧
0621a06: 祇律有舍利名塔婆。無舍利名支提地持云。
0621a07: 莫問有無皆名支提。明了論云。支提此云淨
0621a08: 處也。次兩約時處分為二。隨事分三。現前供
0621a09: 養者面。對佛身及支提供養也。不現前供養
0621a10: 者於不現前佛及支提廣設供養也。此約時
0621a11: 處分二。隨事分三者餘二如前。第三亦現前
0621a12: 不現前供養。現前供養佛及支提。及不現前
0621a13: 供養佛及支提。此三供養得三品功德。現前
0621a14: 供養得大功德。不現前供養得大大功德。以
0621a15: 境界廣故。亦現前不現前供養得最大大功
0621a16: 德也。次二能供養人分別為二。隨事分三。一
0621a17: 自作供養。謂自身供養佛及支提。二他作供
0621a18: 養有少財不敢懈怠教他施作供養。三自他
0621a19: 共供養。彼此同為也。自作供養得大功德。教
0621a20: 他作得大大功德。自他共供養得最大大功
0621a21: 德。次兩一對。心事分別。以己財事而為供養。
0621a22: 名財供養有三。一資具。謂衣食等。二敬具供
0621a23: 養。謂華香等。三莊嚴具謂一切寶物等。次以
0621a24: 殊勝心供養名勝供養。勝心為三。一專精解
0621a25: 心善解施設種種供養。二純淨心信佛德重
0621a26: 而設供養。三迴向心求佛心中而設供養。後
0621a27: 二供養就行分別。行離過失名無染供養。無
0621a28: 染有二。一心無染離一切過。二財無染離非
0621a29: 法財也。供養之行順果名至處道供養。佛果
0621b01: 是其所至之處。供養之行能至彼處名至處
0621b02: 道。維摩經名法供養。地持論名行供養。於此
0621b03: 中有三。一財供養為至處道。二隨喜供養為
0621b04: 至處道。三修行供養為至處道。於佛既十。法
0621b05: 僧略同也。精撿藥王具足十供養也。若復有
0621b06: 人下第二段次明歎教又開二別。初總歎一
0621b07: 部經。二別歎一品。總歎一經又四。一格量歎。
0621b08: 二就教歎。三滅惡歎。四生善歎。譬如下第二
0621b09: 歎教凡舉十譬。始自山海終至諸佛自下之
0621b10: 上。十譬不同亦得合為五雙。初山海。二日月。
0621b11: 三天人。四凡聖。五佛菩薩。此經能救下第三
0621b12: 約人就＝說【原】【甲】就說滅惡門歎。若人得聞下第四生善歎
0621b13: 也。若有人聞下第二別歎一品又分為四。初
0621b14: 總歎得無量功德。若有女人下第二別約生
0621b15: 報歎。問。聞此品不受女人者聞餘品亦應受
0621b16: 耶。答。聞品品皆不受。但約事相似故寄此品
0621b17: 言之。以女人多愛著己身種種嚴飾。今明菩
0621b18: 薩捨身捨＝燒【甲】捨燒臂破彼著情故不生染著。故捨女
0621b19: 身也。若有人下第三明得現報。是故宿王華
0621b20: 下第四付囑。兼明聞經成佛即是後報歎。言
0621b21: 病則消滅不老不死者。有人言。聞法華經要
0621b22: 至老死無中夭而死也。今依智度論云。不斷
0621b23: 百八煩惱名之為病。得聞經已斷此煩惱故
0621b24: 云消滅。不老者不起六十二見名為不老。不
0621b25: 死者不失智慧命故云不死。又墮二乘地名
0621b26: 之為死。不墮二乘故云不死。又聞此經知老
0621b27: 病死等本來寂滅。故云不老死也。說是藥王
0621b28: 下第三明說品利益。多寶如來下第四多寶
0621b29: 稱歎。前雖閉塔而猶稱歎。則不滅義彰。
0621c01: 法華義疏卷第十一
0621c02: 時永仁乙未仲夏下旬自南洛陽東大寺蒙
0621c03: 三論宗學□中之宏恩雕義第十一卷之
0621c04: 印本俯乞寺門基固五十六億之霞軒無頌
0621c05: 佛日光輝二千餘歲之風流不變而已。
0621c06: 　　　　　　都幹緣沙門　素慶謹誌
