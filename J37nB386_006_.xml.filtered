0358a01: 遠菴禪師語錄卷第六
0358a02: 嗣法門人元視等編
0358a03: 杜子濂海憲請上堂問昨日入理深談言言見諦今
0358a04: 朝斬釘截鐵句句歸宗如何是入理深談句師云八
0358a05: 角磨盤空裏走進云如何是斬釘截鐵句師云三腳
0358a06: 驢子弄蹄行進云去此二途如何指示師云不妨兩
0358a07: 彩一賽進云秖如道臺杜大護法請和尚陞座還是
0358a08: 入理深談相為還是斬釘截鐵相為師云你試卜度
0358a09: 看進云文殊與維摩不是閒相識師云只道得一半
0358a10: 問樓閣頓開彈指內善財拄杖別風霜人天到此窺
0358a11: 無路大作波瀾潤八荒今朝公案現成請師別露消
0358a12: 息師云昨日晴今日雨進云倒卻郤門前剎竿子誰家
0358a13: 灶裏火無煙昔日韓文公問大顛和尚春秋多少顛
0358a14: 舉數珠云晝夜一百八意旨如何師云幽州江上石
0358a15: 人蹲進云既是一般弄醜因甚擯卻郤首座師云無鬚
0358a16: 鎖子兩頭搖乃舉無盡居士張相公初訪東林印可
0358a17: 次謁兜率語至更深論及宗門事兜率云運使既蒙
0358a18: 東林印可於佛祖言句少有疑否無盡云有兜率云
0358a19: 疑何等語無盡云香嚴獨腳頌德山托缽話兜率云
0358a20: 於此有疑其餘安得無疑秖如巖頭道末後句是有
0358a21: 是無無盡云有兜率大笑便歸方丈閉卻郤門無盡一
0358a22: 夜睡不穩至五更下床觸翻溺器乃大徹師云學憑
0358a23: 入室知乃通方道曠無涯逢人不盡所以善財童子
0358a24: 始於福城東際後登樓閣門中至於不離自所住處
0358a25: 入普賢毛孔剎中行一步過不可說不可說佛剎微
0358a26: 塵數盡未來劫猶不能知一毛孔中剎海次第剎海
0358a27: 藏剎海差別剎海普入剎海成剎海壞剎海莊嚴所
0358a28: 有邊際當知無盡居士若不遇兜率老漢怎知末後
0358a29: 者段消息座前密圓道人杜大護法於箇中參究遍
0358a30: 歷諸方門戶不下善財童子南詢五十三人至於無
0358b01: 盡末後句未審若何茲來謁堂上老人垂一則無義
0358b02: 味話連下數語卻郤不許諾直得計窮力盡山僧欲效
0358b03: 三平與伊傍通一線今日卻郤於人天眾前為伊代一
0358b04: 轉語貴圖大家知有老人道髑髏無識眼目精明漢
0358b05: 因甚仰面不見天低頭不見地要知麼太平無象杜
0358b06: 公出眾禮拜云昨日老人不肯語今日幸和尚點破
0358b07: 些子師云居士作麼生會公云兩眼對兩眼師云大
0358b08: 眾證明公便禮拜師下座。
0358b09: 晚參第一句薦得堪與佛祖為師第二句薦得堪與
0358b10: 人天為師第三句薦得自救不了是汝諸人第幾句
0358b11: 薦得恢知客云只者一句也不消得師云爭奈者一
0358b12: 句何巖副寺云意氣不從天地得一僧便出師云你
0358b13: 道者僧為甚麼便去還是薦得便去還是薦不得便
0358b14: 去若薦不得爭解與麼去若薦得且道他薦箇甚麼
0358b15: 巖云衲子難瞞師休去。
0358b16: 大悲誕日修華嚴懺期主張夫人請上堂問一塵一
0358b17: 剎總是毘盧道場一華一香無非普賢境界如何是
0358b18: 毘盧師師云天上有星皆拱北進云人天交接凡聖
0358b19: 混融如何是普賢身師云人間無水不朝東進云可
0358b20: 謂是處是彌勒無門無善財如何是理法界師云有
0358b21: 水皆含月進云諸法寂滅相不可以言宣如何是事
0358b22: 法界師云無山不帶雲進云春至百花開黃鶯啼柳
0358b23: 上如何是理事無礙法界師云剎竿頭上煎子進
0358b24: 云四海五湖皇化裏不知何處有封疆如何是事事
0358b25: 無礙法界師云佛殿階前狗尿天進云更有一界彌
0358b26: 勒尚無入頭善財豈容參請今日人天眾前請師點
0358b27: 出師云未問已巳前先道破進云秖如張大夫人入山
0358b28: 作大佛事且道入何法界師云錦上更添華進云與
0358b29: 麼則石麟童子殷勤報彌勒樓前壽量身師云卻郤被
0358b30: 闍黎道著問圓通應現頓開千手千眼悲願弘深現
0358c01: 出百億化身正當恁麼時如何是極則一句師云遲
0358c02: 日江山麗進云鳥啼春色裏花笑碧巖前師云重說
0358c03: 偈言乃云鶯啼繡谷燕語雕梁圓通門頭頭虛豁花
0358c04: 開碧嶂柳弄春堤大悲身處處降生如是豈止誕皇
0358c05: 宮生內院垂手金沙灘畔示跡補洛嵒前現四面八
0358c06: 面十二面四臂八臂千臂八萬四千母陀羅臂八萬
0358c07: 四千清淨寶目直得若天若人若僧若俗若男若女
0358c08: 若龍鬼傍生若山河大地無不是塵沙剎海華藏界
0358c09: 中東涌西沒興慈運悲全體顯現所以道應以佛身
0358c10: 菩薩身國王身宰官身將軍身命婦身得度者即現
0358c11: 其身而為說法秖如檀越主張大夫人現命婦身已巳
0358c12: 且道說甚麼法良久云更聽一偈優曇為瑞現人間
0358c13: 大福德中最殊勝種種淑美不可說非諸凡小可比
0358c14: 者全憑解脫知見力涌出無盡香華雲無盡莊嚴種
0358c15: 種寶摩尼光明旛蓋幢遍滿十方諸剎海普于法界
0358c16: 十方前陳設醍醐最上味破一塵中出大經河沙微
0358c17: 塵品及偈端延聰慧眾高流剎那參偏諸佛剎恭敬
0358c18: 翹勤淨三業一身清淨多身淨十方國土琉璃潔管
0358c19: 教是處是彌勒何患無門無善財是身壽命無窮盡
0358c20: 葉葉流芳無間然當來果滿菩提圓又見花開世界
0358c21: 起報道石牛攔古路等閒一馬生三寅揮拂下座。
0358c22: 滿散上堂問天地同根萬物一體普眼因甚不見普
0358c23: 賢師云金不博金進云秖如普眼處處尋覓普賢不
0358c24: 見為當坐斷十方為是密移一步師云不可妄生卜
0358c25: 度進云世尊道汝但於靜三昧中起一念便見普賢
0358c26: 還是正打傍敲還是放開一線師云切忌隨他舌頭
0358c27: 轉進云普眼見底是普賢不是普賢若道是蹉過普
0358c28: 賢若道不是辜負世尊萬指叢中請師端的師云看
0358c29: 你分疏不下進云曙色未分人盡望及乎天曉也尋
0358c30: 常師云你將謂有多少奇特進云經中道塵說剎說
0359a01: 熾然說無間歇作麼生是功圓果滿一句師云萬象
0359a02: 森羅齊起舞進云昔人施佛七錢果感金輪之報現
0359a03: 前張大護法陳氏夫人作如是種種殊勝功德未審
0359a04: 得何果報師云不可說難稱量進云與麼則壽山與
0359a05: 須彌並峙福海共香水同深師云卻郤被闍黎道著乃
0359a06: 舉拂子云大眾看看華藏莊嚴世界海佛剎微塵數
0359a07: 世界佛剎微塵數佛佛剎微塵數菩薩眾位等眾盡
0359a08: 在山僧拂子頭上演說百千法門無量玅義諸人見
0359a09: 麼還聞麼若見若聞可謂向一毫端上識得根源去
0359a10: 豈止不動一步周遍十方不資斂歛念樓閣門開法界
0359a11: 高流剎那參遍直得與佛剎微塵數諸如來佛剎微
0359a12: 塵數菩薩眾位等眾同一眼見同一耳聞同一口說
0359a13: 同一境界同一受用同一善巧同一神變小中現大
0359a14: 大中現小真中現俗俗中現真同中現異異中現同
0359a15: 偏中現圓圓中現偏擲大千於方外納須彌於芥中
0359a16: 攪長河為酥酪變大地作黃金三百六十骨節八萬
0359a17: 四千毛竅同一放清淨微玅寶光遇斯光者悉證菩
0359a18: 提所以道得之者圓真智於一時失之者徒修行於
0359a19: 曠劫秖如今日行週願滿且道功歸何處大福德人
0359a20: 修大福德人受復舉黑氏梵志兩手擎合歡梧桐華
0359a21: 供養世尊世尊云放下著梵志放下左手華世尊復
0359a22: 云放下著梵志放下右手華世尊又云放下著梵志
0359a23: 云兩手皆空又教放下甚麼世尊云我非教汝放下
0359a24: 華教汝外捨六塵內捨六根中捨六識捨至無可捨
0359a25: 處是汝免生死處梵志於言下悟無生忍師云大小
0359a26: 世尊徹底婆心只見一邊即今張大夫人一期之內
0359a27: 持無數香華珍寶衣食來供養諸位知識山僧但合
0359a28: 掌稱贊何故不作捨想不作非捨想且道六根六塵
0359a29: 六識向甚處著。
0359a30: 陸英長居士請上堂舉黃山谷訪晦堂禪師乞指徑
0359b01: 捷處晦堂云秖如仲尼道二三子以我為隱乎吾無
0359b02: 隱乎爾者太史作麼生理論山谷擬對晦堂云不是
0359b03: 不是山谷迷悶不已巳一日侍晦堂山行次巖桂盛放
0359b04: 晦堂云還聞木樨華香麼山谷云聞晦堂云吾無隱
0359b05: 乎爾山谷釋然有省師云大眾人莫不飲食也鮮能
0359b06: 知味也誰知晦堂鼻孔卻郤被山谷覷破惜乎山谷腳
0359b07: 跟卻郤被晦堂惑亂與麼發明無隱之旨大似天地懸
0359b08: 隔何故聽取一頌物外同人過艸堂不勞特地錯商
0359b09: 量年年巖桂秋將半自有天風送晚香。
0359b10: 前川張少保祈嗣得子入山謝師請上堂問堂前露
0359b11: 柱久懷胎生下孩兒頗俊哉未解語言先作賦一操
0359b12: 直取狀元來為復神通玅用還是法爾如然師云西
0359b13: 天梵語東土唐言進云地一聲天地震龍飛鳳舞
0359b14: 出人前師云喜而不寐進云秖如五位王子如何指
0359b15: 示師云陳年茶飯不消拈出進云和尚豈無方便師
0359b16: 云錯過不少進云尊貴不墮如何是誕生王子師云
0359b17: 天高群象正進云階級不歷如何是朝生王子師云
0359b18: 海闊百川朝進云功勳不落如何是末生王子師云
0359b19: 萬邦歸至化進云化權不彰如何是化生王子師云
0359b20: 一氣轉洪鈞進云禁庭不出如何是內生王子師云
0359b21: 佛眼覷不見乃云種豆得豆種麻得麻頭頭不爽法
0359b22: 法無差是龍生龍是鳳生鳳種有將門玉麟天送所
0359b23: 以道但能懷疑孕信何難地一聲既然地一聲
0359b24: 定是見頭見面星眼隨人轉神玅天生朱唇向乳開
0359b25: 靈通本有何況獅兒墮地便解返擲虎生三日氣已巳
0359b26: 吞牛本不尋常事猶奇特承先啟後奕世傳芳跨灶
0359b27: 衝樓超群越格秖如父母未生前且道是何面目良
0359b28: 久云好箇鳳凰兒豈向那邊討。
0359b29: 師謝本山院事提臺張少保合郡薦紳袍衿諸護法
0359b30: 挽留復住請上堂問寰中天子敕塞外將軍令符到
0359c01: 令行時如何師云看取令行時進云金鎖玄關留不
0359c02: 住行於異類且輪迴還是定業難逃為復婆心太熱
0359c03: 師云一任卜度進云恁麼則覺海波瀾增浩渺慧天
0359c04: 日月轉光輝師云讚歎即得問鐘鼓喧闐人天瞻仰
0359c05: 學人上來箭鋒不爽如何是端的為人一句師云一
0359c06: 棒一條痕進云再住天童孤負神鼎大眾若上神鼎
0359c07: 有違天童護法未審如何即是師云匝地紅輪通一
0359c08: 照何人外此大威光進云與麼則施設縱橫皆是玅
0359c09: 一箇閒人天地間師云也則不勞問六載光揚法化
0359c10: 四眾瞻依一朝杖逐雲行群巒失色今朝人天併集
0359c11: 乞師再整風規師云寒山依舊燒火拾得依舊把帚
0359c12: 僧顧左右云大眾分明記取師云你自會取好僧展
0359c13: 兩手師云轉見納敗進云瞞某甲不得師云阿誰瞞
0359c14: 你乃云何德繼祖風幸住六年終虛占林泉美況乃
0359c15: 五山雄今已巳力辭退遴選僧中龍將返山麋性得遂
0359c16: 全愚蒙不意諸檀護宮保及臺中詞垣與外憲袍衿
0359c17: 意僉同連詞共力挽息肩不少容諄諄諭大義尚有
0359c18: 白髮翁有知非木石安不動微衷角馱重整頓渾身
0359c19: 仍絡籠士為知己巳死何以惜微躬為告諸兄弟努力
0359c20: 展英鋒外護尚如此吾徒寧不從赤身齊荷擔庶不
0359c21: 墮斯宗且作麼生荷擔能使斯宗不墮喝一喝下座。
0359c22: 開爐上堂趙州道我向行腳到南方火爐頭有箇無
0359c23: 賓主話直至如今無人舉著趙州老漢慣作空拳誑
0359c24: 嚇小兒漏逗不少山僧住院十餘年來火爐頭邊無
0359c25: 義味話話來話去轉無義味今日別有箇商量卻郤堪
0359c26: 咀嚼舉似諸人不得忘卻郤。
0359c27: 上堂問金峰三十年前有老婆心問禪荅禪三十年
0359c28: 後無老婆心問禪不荅禪如何是三十年前有老婆
0359c29: 心師云雲開日出進云如何是三十年後無老婆心
0359c30: 師云月落星殘僧呈坐具云且道者箇還有老婆心
0360a01: 也無師云大眾看你呈漆器進云莫瞞某甲好師云
0360a02: 卻郤是你瞞我問覷破三心非是佛若存一智即乖真
0360a03: 如何是如來禪師云世尊不說說進云猛虎口中拏
0360a04: 活雀蟭螟睫上繡鴛鴦如何是祖師禪師云達磨猶
0360a05: 不識進云千波競起家風大一亙晴空境界寬如何
0360a06: 是菩薩禪師云文殊騎獅子普賢跨象王進云五解
0360a07: 脫中施玅用六神通裏展風流如何是聲聞禪師云
0360a08: 我者裏無恁麼禪進云一片肝腸傾瀑雪通身手眼
0360a09: 露梅椒獨出一頭請師自道師云鷂子過新羅乃云
0360a10: 佛以一音而演說眾生隨類而得解所以菩薩得解
0360a11: 則六度萬行二乘得解則四諦十二因緣天人得解
0360a12: 則莊嚴獲福三途得解則息苦停酸然雖如是總屬
0360a13: 教乘卓拄杖云看取山僧拄杖子亦以一音而演說
0360a14: 直得森羅起舞萬象揚眉蝦蟆跳上天蚯蚓驀過
0360a15: 東海秖如現前諸人還得解也無良久云我不敢輕
0360a16: 於汝等汝等皆當作佛。
0360a17: 晚參金峰三十年前有老婆心問禪荅禪三十年後
0360a18: 無老婆心問禪不荅禪昨日有人問山僧許多禪山
0360a19: 僧便荅許多禪且道有老婆心也無而今則不然也
0360a20: 有人問如何是如來禪則向他道破木杓如何是祖
0360a21: 師禪則向他道爛蒲鞋如何是菩薩禪則向他道夜
0360a22: 夢不祥如何是聲聞禪則向他道書破大吉獨出一
0360a23: 頭請師自道則向他道年衰鬼弄人大眾山僧恁麼
0360a24: 荅話莫是問禪不荅禪無老婆心麼眾中若有動絃
0360a25: 別曲者出來下一語看眾下語不契求代師云何不
0360a26: 道和尚大似雪上加霜。
0360a27: 晚參山僧適才偶興攜拄杖子向東谷看梅花卻郤被
0360a28: 梅花換卻郤眼睛清香撲鼻卻郤被香氣換卻郤鼻孔烹茗
0360a29: 樹底卻郤被茶味換卻郤舌頭幽禽聒聒卻郤被鳥聲換卻郤
0360a30: 耳朵坐巖苔石卻郤被石頭換卻郤四大即景題詩卻郤被
0360b01: 詩句換卻意識山僧一時行樂卻郤被梅花換卻眼耳
0360b02: 鼻舌身意拈拄杖云諸人還見麼若見拄杖子即被
0360b03: 拄杖子換卻郤眼睛卓一卓云還聞麼若聞即被拄杖
0360b04: 子換卻郤耳朵打僧一下云還知痛癢麼若知痛癢即
0360b05: 被拄杖子換卻郤四大若道不得即被拄杖子換卻郤舌
0360b06: 頭若屏息思慮即被拄杖子換卻郤鼻孔意識諸人學
0360b07: 禪學道卻郤被拄杖子換卻郤眼耳鼻舌身意呵呵山僧
0360b08: 諸根被梅花換卻郤諸人諸恨被拄杖子換卻郤既都換
0360b09: 卻郤了正恁麼時喚山僧作諸人也得喚諸人作山僧
0360b10: 也得喚梅花作拄杖也得喚拄杖作梅花也得可謂
0360b11: 無二無二分無別無斷故因甚喚諸人向者床子上
0360b12: 坐便不肯道道看密侍者云正是某甲放身命處師
0360b13: 云做侍者有分偉侍者云某甲不入者保社師云你
0360b14: 因甚向者裏拜弘侍者云識法者懼師云且立者一
0360b15: 邊謙侍者云直透萬重關不住青霄內師云我即不
0360b16: 然謙云和尚又作麼生師云不貪香餌味始是碧潭
0360b17: 龍。
0360b18: 解冬上堂一冬之間九十日內霜風凜冽冰雪凝寒
0360b19: 諸人聚首三條椽下拘拘攣攣同床各夢有底豆爆
0360b20: 冷灰有底花開枯木有底澄潭徹底萬象俱寒有底
0360b21: 紅爐片雪不留朕跡一往觀去好箇消息仔細看來
0360b22: 捏目生花若論而今春回寒谷柳條放紐丁香解結
0360b23: 諸人分上灑灑落落如鳥出籠翱翔碧漢如魚透網
0360b24: 游泳波瀾似可放行且許一半何故不見道透網金
0360b25: 鱗猶滯水回途石馬出紗籠。
0360b26: 上堂大眾還知無礙大陀羅尼神玅章句麼良久云
0360b27: 三世諸佛說不到歷代祖師提不起十大論師註不
0360b28: 及天下衲僧搆不著是以天地未足喻其大虛空未
0360b29: 足喻其廣日月未足喻其光輝雨露未足喻其潤澤
0360b30: 神機莫測靈應無方若幽若顯在聖在凡莫不受其
0360c01: 甄陶被其化育晦暝時為日月險惡處作津梁饑者
0360c02: 得食貧者得寶疲癃殘疾者咸得其正貪嗔癡恚者
0360c03: 悉去其邪令人人虛來實往使箇箇小出大遇三塗
0360c04: 化為康莊之路六欲頓息環轉之輪然雖如是猶屬
0360c05: 教權曲為中下更有一句口門未開以前薦得已巳遲
0360c06: 八刻若待而今劍去久矣。
0360c07: 大悲誕日上堂問人天共集海眾臨筵法座高陞合
0360c08: 談何事師云各自知機好進云喚作觀世音菩薩又
0360c09: 是正法明如來喚作正法明如來又是觀世音菩薩
0360c10: 正當恁麼時喚作甚麼師云泥裏洗土塊時有嬰兒
0360c11: 忽啼師乃云大眾還聞地一聲麼大悲菩薩降生
0360c12: 了也若也薦得便好散去如或未然且聽山僧打葛
0360c13: 藤淨法界身本無出沒床下破蒲鞋不勞拈出大悲
0360c14: 願力示現受生籬根禿掃帚有甚用處爭似而今風
0360c15: 和日麗之時水綠山青之候春禽喉舌巧弄笙簧曉
0360c16: 嶂花枝爭攢錦繡可謂普現色身三昧廣闢圓通六
0360c17: 門正恁麼時且道是大悲受生不是大悲受生還委
0360c18: 悉麼頭頭垂示處仔細好生觀。
0360c19: 上堂舉古德道秋江清淺時白露和煙島良哉觀世
0360c20: 音全身入荒草師云古人露箇風彩大似半開半合
0360c21: 或晦或明天童者裏則不然巧言不如直道春光雨
0360c22: 過時輕雲斂歛芳島良哉大悲身明明露百草。
0360c23: 大悲期滿散上堂居士問如何是現成公案不須參
0360c24: 師云更問阿誰士云謝師指示師云你作麼生領略
0360c25: 士禮拜師便棒乃云南無喝囉怛那大眾教中謂之
0360c26: 真言又謂之神咒既謂之真言可不是假名既喚作
0360c27: 神咒可不是虛聲不見僧問龍牙才德山棒臨濟喝
0360c28: 今日請師為提掇才云蘇嚕蘇嚕僧云蘇嚕蘇嚕遠
0360c29: 有西來意也無才云蘇嚕蘇嚕秖如龍牙與麼道且
0360c30: 道喚作甚麼莫是喚作禪麼有般孟八郎自無眼目
0361a01: 拾人涕唾見人說是禪便認著是禪見人喚作咒便
0361a02: 認著是咒無端向太虛空裏分垣別塹殊不知通人
0361a03: 分上總無拘繫有時高高山頂立有時深深水底行
0361a04: 有時斬釘截鐵有時合水和泥活鱍鱍轉摝摝不椿
0361a05: 定一處不落在一邊秖如而今一香一花一瞻一禮
0361a06: 無不是全機顯現照用同時所以道有眼漢絕羅籠
0361a07: 骨碌椎守窠窟還委悉麼大鵬展翅蓋十洲籬邊鈍
0361a08: 雀空啾啾騎駿馬上高樓萬里銀河輥玉毬有意氣
0361a09: 時添意氣不風流處也風流。
0361a10: 上堂不與物違真道廣偶隨緣起自禪深舌根已巳淨
0361a11: 誰能壞足跡如空我得尋古人和身放倒貴圖正眼
0361a12: 流通卻郤被俗人覷破未免傍觀者晒天童者裏一向
0361a13: 咬定牙關無奈清關橋畔流水潺潺太白峰前晴雲
0361a14: 靄靄盡底家私早已巳漏泄那堪更上曲彔床上搖唇
0361a15: 鼓舌說黃道白大似矢上加尖雖然為憐三尺子不
0361a16: 惜兩行眉更聽一偈露柱燈籠喫白飯狸奴白牯飽
0361a17: 齁齁不期小出無多子引得清風十二樓。
0361a18: 趙毓凡居士六旬請上堂昔歲觀河今不異何妨兩
0361a19: 鬢漸侵霜從頭花甲又重起丹桂年年報晚芳所以
0361a20: 道從教白鼠推遷端的銀臺不變金剛體當證於目
0361a21: 前堅密身非亙於塵外黃髮駘背豈關九轉還丹碧
0361a22: 嶂清溪別有一般春色但能萬年一念一念萬年剎
0361a23: 那可以流衍永生彈指可以全收曠劫說甚上壽中
0361a24: 壽大年小年嬉遊於仁義之塗處處無懷之國偃息
0361a25: 乎禪觀之圃頭頭不老之鄉然雖如是秖如韓文公
0361a26: 問大顛和尚春秋多少顛舉數珠云畫夜一百八且
0361a27: 道意旨如何良久舉拂子云會麼爛柯樵子疑無路
0361a28: 挂樹壺公玅有家。
0361a29: 開爐上堂烈燄爐中飛彩鳳不可以有心求花針眼
0361a30: 裏度金鵬不可以無心得諸佛向火燄裏轉大法輪
0361b01: 不可以語言造火燄向諸佛說法諸佛立地聽不可
0361b02: 以寂默通到者裏恁麼也不得不恁麼也不得恁麼
0361b03: 不恁麼總不得可謂進前無路退後無門外無國土
0361b04: 可依內無心識可守假饒千手大悲向者裏提不起
0361b05: 八臂修羅向者裏按不下神通光明使不著方便權
0361b06: 巧用不得直得前際後際一時斷冷處熱處一時發
0361b07: 方見死柴頭上通紅誰家灶裏無火東廁頭邊桶爆
0361b08: 何方用處不圓還委悉麼垢淨兩邊齊一浴須彌頂
0361b09: 上更翻身。
0361b10: 晚參欲為諸人道破無奈口門窄舌頭短不為諸人
0361b11: 道破無奈肚腸癢心內熱仔細思量直得計窮力盡
0361b12: 無法可施權借釋迦老子舌頭用用則又不可他道
0361b13: 始從鹿野苑終至跋提河如是二中間未嘗說一字
0361b14: 又借歷代祖師口門更又不可他道不識不會說似
0361b15: 一物即不中又道吾宗無語句實無一法與人恁麼
0361b16: 看來佛祖底口門亦無用處山僧底固是不堪你等
0361b17: 諸人到者裏也須自知去就始得雖然不到烏江畔
0361b18: 知君未肯休。
0361b19: 大悲誕辰上堂問鶯啼柳上廣闢圓通之門花笑林
0361b20: 間具現大悲之相若云大悲今日生未免頭上又安
0361b21: 頭師云爾善知時節我今不再三進云比來拋磚只
0361b22: 園引玉師云我王車內無如是刀乃云若謂大悲今
0361b23: 日生錯過春山無限情不謂大悲今日生孤負黃鸝
0361b24: 樹上鳴生不生太虛空裏覓途程迷封滯殼人無數
0361b25: 空認山河當眼睛擊拂子云何處臺無月誰家樹不
0361b26: 春復舉雲門大師道聞聲悟道見色明心觀世音菩
0361b27: 薩將錢買胡餅放下手卻郤是饅頭師云大眾聞聲見
0361b28: 色阿誰不會胡餅饅頭那箇不知就中些子淆訛只
0361b29: 因教下手來當時有箇漢一把捏住免得疑誤後昆
0361b30: 何故假饒做造千般究竟無非是麵。
0361c01: 說戒上堂披佛之衣行佛之行是佛而已巳是則是其
0361c02: 奈未是昔有一沙門夜半經行踏破老茄作聲疑是
0361c03: 蝦蟆夢中遂有蝦蟆索命心生恐怖及至天明視之
0361c04: 乃是老茄既是老茄蝦蟆從甚處得來昨日新戒沙
0361c05: 彌打發常住一塊磚因甚不出眾懺悔有者道清淨
0361c06: 行者不入涅槃破戒比丘不墮地獄山僧不覺失笑
0361c07: 何也獅子咬人韓盧逐塊。
0361c08: 興化奉親庵如化同人二禪人送師祖鑑吾禪師入
0361c09: 塔請上堂寬廓非外寂寥非內舉必全真洞無遺照
0361c10: 所以行則日耀天臨止則淵清水肅於毫端上建寶
0361c11: 王剎坐微塵裏轉大法輪故爾大中現小小中現大
0361c12: 偏中現正正中現偏位尊而不居功大而不宰入淨
0361c13: 入穢居郭居村無不於此光中縱橫自在不用拋毬
0361c14: 打鼓舞笏擎叉自能真風落落清素之烈可方任運
0361c15: 騰騰二靈之美堪匹其賣自寶之生薑負淵禪之栲
0361c16: 栳皆行逸群之令展格外之機宗猷賴而光贊祖道
0361c17: 得此陰扶此其餘事不可枚舉秖如末後風光且道
0361c18: 何如蕭然撒手臨行際遙寄同參一首詩。
0361c19: 祈嗣上堂祖師心印落花片片隨流水諸佛祕要幽
0361c20: 鳥聲聲喚斷崖若向者裏承當鈍鳥棲于枯蘆困魚
0361c21: 止于濼水能於此處透脫神鰲化于雷門蒼龍翔于
0361c22: 碧漢便乃風雲布地牙爪通身小中現大大中現小
0361c23: 隱顯同時權實並用能殺能活為雨為霖施格外之
0361c24: 機行逸群之令隨處作主遇緣即宗分賓立主七縱
0361c25: 八橫把住放行單拈獨弄全憑大用現前不假纖毫
0361c26: 造作是事且止秖如檀越祈嗣又作麼生喝下飛來
0361c27: 金鳳子棒頭敲出玉麒麟。
0361c28: 至日祈嗣上堂陰極陽回天地發生之始泰來否極
0361c29: 萬物資始之時占瑞書雲吹灰測影事有可徵之道
0361c30: 物無虛設之名若論你禪和家心識久塞疑團應破
0362a01: 不秉此際更待何時天童者裏一不要你鐵樹開花
0362a02: 二不要你冰河發燄一聲地只要石女生兒慶快
0362a03: 通身產下胸中扢搭自然兆協嘉祥誕生麟鳳承家
0362a04: 起運繼美傳芳報莫報之恩顯不顯之德那要預為
0362a05: 杓卜隔手猜謎還委悉麼萬邦懸愛日一氣轉洪鈞
0362a06: 陳華若居士得子請上堂問雨細柳拖金線風和花
0362a07: 綻錦屏雲月溪山即不問如何是到家一句師云驗
0362a08: 在目前進云今日陳居士得子請師說法如何是保
0362a09: 任一句師云雨滋三秀艸花發萬年枝進云雲到碧
0362a10: 嵒千仞翠月當青嶂萬溪春師云不須錦上更鋪花
0362a11: 拈拄杖云秖者箇不是公妻亦非曹家女卻郤解孕
0362a12: 靈毓秀一一麟翔鳳舉忽見五雲開弄璋又報喜為
0362a13: 從天降來還是地涌起為復佛口生從法化而乳問
0362a14: 之於先天先天不知問之於後天後天無語且道畢
0362a15: 竟從甚處得來良久卓拄杖云聽取一偈孤根本是
0362a16: 出常情為瑞為祥莫可名觸處靈苗隨地秀不萌枝
0362a17: 上玉花生。
0362a18: 毛門包氏為男成平病中還愿祈安請上堂世尊說
0362a19: 法如世百藥能療百病病在於染投以淨藥病在於
0362a20: 淨投以染藥病在於偏投以圓藥病在於圓投以偏
0362a21: 藥莫不以毒攻毒以楔出楔所以道即心即佛無病
0362a22: 求藥句非心非佛藥病對治句攢簇不得底通身是
0362a23: 病通身藥藥病俱捐時一回汗下一回快秖如病入
0362a24: 膏肓藥力不到處又作麼生不妨好箇消息記得昔
0362a25: 日張天覺閱維摩經至此病非地大亦不離地大有
0362a26: 箇會處會處且止既云非地大因甚又云不離地大
0362a27: 既不離地大因甚又非地大到者裏豈不盧醫無以
0362a28: 用其力扁鵲不能施其方若向者裏著力追窮畢竟
0362a29: 是地大非地大忽然識得病之根源落處直下四體
0362a30: 平復百骸調適並不見有根塵器界苦樂情境說甚
0362b01: 麼染耶淨耶業耶身耶地大耶非地大耶還委悉麼
0362b02: 豈惟寶籙長生訣已巳證金剛不壞身。
0362b03: 普明庵主請上堂問華嚴會上童子南詢天童再會
0362b04: 又作麼生師云石中有玉沙裏無油進云恁麼則是
0362b05: 處是彌勒無門無善財師云枯河道裏覓魚蹤進云
0362b06: 一點水墨兩處成龍師云如何興波作浪僧拂坐具
0362b07: 云大眾證明師打云也少者一棒不得乃云晝則日
0362b08: 明夜則月明暗則燈明日能明畫而不能明夜月能
0362b09: 明夜而不能明晝燈能明近而不能明遠豎拂子云
0362b10: 若向者裏明得一明一切明一見一切見石壁山河
0362b11: 本無遮障風雨晦暝轉更輝煌透塵透色亙古亙今
0362b12: 者段光明靈然不昧如或未然不解三更敲日午直
0362b13: 須北斗面南看。
0362b14: 范九皋居士持齋報母兼為祈嗣請上堂聖凡不二
0362b15: 物我無殊十方剎海日前觀大千同一真如性山河
0362b16: 土石共演真乘鱗甲羽毛全彰妙體苟能洞徹根源
0362b17: 自然不生異見頭頭物物了了明明桑樹上著箭柳
0362b18: 樹上出汁桃樹上開花李樹上結果雖則事有千差
0362b19: 畢竟理無二致何愁寸草之心莫報三春之德既念
0362b20: 堂萱之茂必獲庭工之榮所以道但須識取其頭其
0362b21: 尾自至秪如頭尾相應一句又作麼生合浦夜光珠
0362b22: 灼爍藍田春色玉瓏璁。
0362b23: 
0362b24: 
0362b25: 
0362b26: 
0362b27: 
0362b28: 
0362b29: 
0362b30: 遠菴禪師語錄卷第六
