0721a01: 
0721a02: No. 1739 [cf. No. 279]
0721a03: 【原】增上寺藏麗本新華嚴經論卷第一
0721a04: 
0721a05: 長者李通玄撰
0721a06: 夫以有情之本。依智海以為源。含識之流。總
0721a07: 法身而為體。只為情生智隔。想變體殊。達本
0721a08: 情亡知心體合。今此大方廣佛華嚴經者。明
0721a09: 眾生之本際。示諸佛之果源。其為本也。不可
0721a10: 以功成。其為源也。不可以行得。功亡本就行
0721a11: 盡源成。源本無功能隨緣自在者即此毘盧
0721a12: 遮那也。以本性為光。智隨根應。大悲濟物以
0721a13: 此為名。依本如是設其教澤。滂流法界以潤
0721a14: 含生。於是寄位四天示形八相。菩提場內。示
0721a15: 蘭若以始成。普光法堂。處報身之大宅。普賢
0721a16: 長子。舉果德於藏身。文殊小男創啟蒙於金
0721a17: 色。以海印之三昧。周法界而降靈。用普眼之
0721a18: 法門。示塵中之剎海。依正二報身土交參。因
0721a19: 果兩門體用相徹。以釋天之寶網。影十剎以
0721a20: 重重。取離垢之摩尼。明十身而隱隱。無邊剎
0721a21: 境。自他不隔於毫端。十世古今。始終不移於
0721a22: 當念。其為廣也以虛空而為量。其為小也。處
0721a23: 極微而無跡。十方無卷。匪虧於小相之中。纖
0721a24: 塵不舒。含十方而非礙。恒居智海。分果德於
0721a25: 五位之門。常住法堂。示進修於九天之上。此
0721a26: 方如是。十剎同然。聖眾如雲。海會相入。智凡
0721a27: 不礙。狀多鏡以納眾形。彼此無妨。若千燈而
0721a28: 共一室。此經總有四十品之勝典。玄開果德
0721a29: 之法門。百萬億之妙言。咸舉佛華之行海。十
0721b01: 身十會。闡十十之法門。十處十方。啟十通而
0721b02: 十辯。出現品內。示因果以結始終。給孤獨
0721b03: 園。利人天而明法界。目連鶖子。隔視聽於對
0721b04: 顏。六千比丘。啟十明於路上。覺城東際五眾
0721b05: 咸臻。古佛廟前同登十智。善財發明導首。用
0721b06: 彰來眾齊然。又成五位法門。具德行。其軌範。
0721b07: 令使啟蒙易達解行無疑。遂信首文殊之前。
0721b08: 正證妙之頂。經過五眾。成一百一十之法
0721b09: 門。至慈氏之園。結會一生之佛果。返示文殊
0721b10: 之初友。明以果同因。後入普賢之身。彰體用
0721b11: 圓極。此經名大方廣佛華嚴經者。大以無方
0721b12: 為義。方以理智為功。廣即毫剎相含。佛乃體
0721b13: 用無作。華喻行門可樂。能敷理事之功。嚴即
0721b14: 依正莊嚴。經即貫穿縫綴。世主妙嚴品者。菩
0721b15: 薩示生。皆為世主。同臻海會。故號妙嚴。品者
0721b16: 類會同流法門均隔為品。此經總有四十品
0721b17: 之勝典。此品建初。故稱第一。是故言大方廣
0721b18: 佛華嚴經世主妙嚴品第一。
0721b19: 釋此一部之經總作十門分別。
0721b20: 　第一明依教分宗　第二明依宗教別
0721b21: 　第三明教義差別　第四明成佛同別
0721b22: 　第五明見佛差別　第六明說教時分
0721b23: 　第七明淨土權實　第八明攝化境界
0721b24: 　第九明因果延促　第十明會教始終
0721b25: 第一明依教分宗者。夫如來成道體應真源。
0721b26: 理事二門一多相徹。智境圓寂何法不周。只
0721b27: 為器有差殊軌儀各異。始終漸頓隨根不同。
0721b28: 設法應宜大小全別。時分因果延促不同。化
0721b29: 佛本身施詮各異。國土淨穢增減不同。地位
0721c01: 因果自有投分。創學之流未諳教跡。執權成
0721c02: 實迷不進修。若不咸舉眾宗類其損益。無以
0721c03: 了其迷滯者矣。今略分十法以辯闡猷。使得
0721c04: 學者知宗遷權就實不滯其行速證菩提。
0721c05: 第一小乘戒經。為情有宗。第二菩薩戒。為情
0721c06: 有及真俱示為宗。第三般若教。為說空彰實
0721c07: 為宗。第四解深密經。為不空不有為宗。第五
0721c08: 楞伽經。以五法三自性八識二無我為宗。第
0721c09: 六維摩經。以會融染淨二見現不思議為宗。
0721c10: 第七法華經。會權就實為宗。第八大集經。以
0721c11: 守護正法為宗。第九涅槃經。明佛性為宗。第
0721c12: 十大方廣佛華嚴經即以此經名一切諸佛根
0721c13: 本智慈。因圓果滿一多相徹。法界理事自在
0721c14: 緣起無礙佛乘為宗。已上分宗。皆是承前先
0721c15: 德所立宗旨。設有小分增減不同。為見解各
0721c16: 別。大義名目亦多相似。如西域及此方諸德。
0721c17: 各立宗教後當更明。
0721c18: 第一小乘戒為情有宗者。為如來創為凡夫
0721c19: 造業處。言是應作是不應作。說善不善。如此
0721c20: 立教未為實有。如此有教。且約凡情虛妄之
0721c21: 處。橫繫諸惡。以教制之。令生人天。是故戒序
0721c22: 云。若欲生天上及生人中者。常當護戒足勿
0721c23: 令有毀損。眾生有為作業。虛妄非實。未得法
0721c24: 身智身。非為實有宗。且為情有宗。於小乘中
0721c25: 為軌持教也。如華嚴經持戒即不然。經云。身
0721c26: 是梵行耶。身業四威儀。乃至佛法僧十眾七
0721c27: 遮和尚羯摩壇頭等。是梵行耶。如是諦觀求
0721c28: 梵行者了不可得。是故名為清淨梵行者。如
0721c29: 梵行品說。如是清淨行者名持佛性戒。得佛
0722a01: 法身故。乃至初發心時便成正覺。以持佛性
0722a02: 戒故與佛體齊理。事平等混真法界如。是持
0722a03: 戒。不見自身能持戒者。不見他身有破戒者。
0722a04: 非凡夫行。非賢聖行。不見自身發菩提心。不
0722a05: 見諸佛成等正覺。若好若惡。若有少法可得。
0722a06: 不名淨行。當知是性戒即法身也。法身者則
0722a07: 如來智慧也。如來智慧者即正覺也。是故不
0722a08: 同小乘有取捨故。
0722a09: 第二如梵網經菩薩戒為情有及真俱示為宗
0722a10: 者。如來為凡夫之中有大心眾生。樂行慈悲
0722a11: 有忻求佛果者。謂毘盧遮那佛為本身。千百
0722a12: 億為化身。頓令識末還本。故經言。如是千百
0722a13: 億。各接微塵眾。俱來至我所。又言。若人受佛
0722a14: 戒。即入諸佛位。位同大覺已。真是諸佛子。
0722a15: 即為性戒故即為真宗。此乃為大心眾生頓
0722a16: 示法身性戒。下劣者得漸。一教應二根。如是
0722a17: 千百億各接微塵眾俱來至我所。明捨權而
0722a18: 就實。此為實有教。當教之內頓示權實。故不
0722a19: 同小乘前亦無常後亦無常。為但生人天故。
0722a20: 雖然立實有宗。不同華嚴經毘盧遮那所說
0722a21: 也。此經仍隨化身所化方來至本身也。圓教
0722a22: 之宗。一下頓示本身。法界大智報身因果理
0722a23: 事齊彰。又華嚴經中世界量與梵網經中蓮
0722a24: 華形量亦不同。廣狹全別。廣如下文所說。
0722a25: 第三般若教為說空彰實為宗者。如來初為
0722a26: 人天凡夫說二乘教。繫著理事俱實。不能離
0722a27: 障。為說空教破所執著故。般若經中說十八
0722a28: 種法。世間三寶四諦三世等。一切皆空。空亦
0722a29: 空。廣如經說。此乃空無明諸障等業。無明
0722b01: 總盡。障業皆無。自性涅槃自然顯著。此為真
0722b02: 有。不空名宗。雖然為真有。所說教門多有成
0722b03: 壞。故未可為圓。如華嚴經。具實報相好莊嚴。
0722b04: 能虛能實。當部之內。當品之中。十菩薩等。上
0722b05: 下自相綸貫。空有之法不獨孤行。又以普賢
0722b06: 文殊交參理事相徹互相交映。一部之典。品
0722b07: 品相徹。句句相參。一部之中。四十品經。同入
0722b08: 一言之內。十萬頌之齊麾。一成即一切成。一
0722b09: 壞即一切壞。總以性齊時齊故。如上等齊說
0722b10: 法亦齊。如是齊故。如今成佛與三世佛齊成
0722b11: 佛故。為無三世故。為無時故。不同此教成壞
0722b12: 別時故。因果前後。
0722b13: 第四解深密經為不空不有為宗者。如來說
0722b14: 於有教空教之後。說此一部之教。和會有無
0722b15: 二見為不空不有教。說九識為純淨無染識。
0722b16: 如暴水生多波浪。諸波浪等以水為依。五六
0722b17: 七八等識皆以阿陀那識為依故。如深密經
0722b18: 云。如淨鏡面。若有一影生緣現前。唯一影起。
0722b19: 若二若多。影生緣現前有多影起。非此鏡面
0722b20: 轉變為影。亦無受用滅盡可得。此明五六七
0722b21: 八識所依第九淨識處也。又云。如是菩薩。雖
0722b22: 由法住。智為依止。為建立故。此經意欲令於
0722b23: 識處便明識體。本唯不離真智故。如彼暴流
0722b24: 不離水體而生波浪。又如明鏡依彼淨體無
0722b25: 所分別含多影像。不礙有而常無故。如是自
0722b26: 心所見識相。不離本體無作淨智。所現影像
0722b27: 都無自他內外等執。任用隨智無所分別。以
0722b28: 破空有二繫為不空不有。故深密經。頌曰。阿
0722b29: 陀那識甚深細。一切種子如暴流。我於凡愚
0722c01: 不開演。恐彼分別執為我。阿陀那識甚深細
0722c02: 者。引彼凡流就識成智。不同二乘及漸始學
0722c03: 菩薩破相反成空。不同凡夫繫而實有。不同
0722c04: 彼故不空不有。何法不空。為智能隨緣照機
0722c05: 利物故。何法不有。為智正隨緣時無性相故
0722c06: 無生住異滅故。以是義故名不空不有。此經
0722c07: 雖復如是於心識之處令知空有無二。華嚴
0722c08: 經即不然。但影本身法界一真之根本智佛
0722c09: 體用故。混真性相法報之海。直為上根人。頓
0722c10: 示佛果德一真法界本智。以為開示悟入之
0722c11: 門。不論隨妄而生識等。法華經。以佛智慧示
0722c12: 悟眾生。使得清淨故出現於世。故不為餘乘
0722c13: 若二若三。又三乘之人。於佛性相之法。如來
0722c14: 不許彼智解。故法華經云。種種性相義。我及
0722c15: 十方佛。乃能知是事。舍利弗。辟支佛及不退
0722c16: 諸菩薩。皆悉不能知。以法華經會三乘權學
0722c17: 來歸佛乘實法界故。門前三駕且受權乘。露
0722c18: 地白牛方明實德。以是義故。於中有少分義
0722c19: 意與華嚴經相扶。龍女所乘即是白牛之乘。
0722c20: 又與善財同其所得。是故華嚴教門。直彰本
0722c21: 體用法界佛果門。直授上根凡夫令其悟入。
0722c22: 不同深密經中安立五六七八九識施設權門。
0722c23: 如深密經。權施第九阿陀那識。意有異途。為
0722c24: 二乘之人久厭患生死修空滅識直趣空寂。
0722c25: 又第二時說般若時教。為迴二乘及漸學菩
0722c26: 薩。多空破有。以六波羅蜜為行所乘。於中二
0722c27: 乘雖少分迴心。及漸學菩薩樂空增勝。為彼
0722c28: 權學菩薩三乘初對治門。還與小乘初對治
0722c29: 門小分相似。但有一分慈悲增勝。未證法身
0723a01: 佛性根本智等道理。但以空門而為所乘。六
0723a02: 波羅蜜而為行相。初對治門還同二乘。無常
0723a03: 不淨白骨微塵等觀。方入空觀。二乘趣滅。菩
0723a04: 薩留生。以空無我等觀。折伏我法不令增長。
0723a05: 元來未是法身佛性根本智。為見未真故樂
0723a06: 空增勝。以是義故。解深密經。方便安立第九
0723a07: 識。為純淨識。云八識以淨識為依止故。即欲
0723a08: 直為說第八種子識為如來藏者。為彼學徒
0723a09: 畏苦習故。即說業種恒真。怖難信故。是故權
0723a10: 且安立第九阿陀那識為淨識故。欲令不滅
0723a11: 識性長大菩提故。是故維摩經云。未具佛法。
0723a12: 亦不滅受而取證也。受既不滅想識亦然。如
0723a13: 楞伽經。直為根熟者說第八識業種為如來
0723a14: 藏。下文更明。維摩經云。塵勞之稠為如來種
0723a15: 等。修道之士品類異途。解行差殊千端萬別。
0723a16: 除二乘之外。菩薩之乘有四品不同。
0723a17: 一修空無我菩薩。二漸見佛性菩薩。三頓見
0723a18: 佛性菩薩。四以如來自性清淨智。以五位加
0723a19: 行起差別智。滿普賢行成大慈悲菩薩。究竟
0723a20: 不出剎那際。充滿十方佛果門。此略示名目。
0723a21: 下文廣明。如華嚴經說。有一類菩薩。經百千
0723a22: 億那由他劫。行六波羅蜜。不生佛家。猶名假
0723a23: 名菩薩。廣會在下文。以雖見佛性未知業障。
0723a24: 猶名假名菩薩。
0723a25: 第五楞伽經以五法三自性八識二無我為宗
0723a26: 者。此經於南海中楞伽山說。如來於此山下
0723a27: 過。羅婆那夜叉王與摩諦菩薩。乘化宮來請
0723a28: 佛如來。於此山上說法。其山高峻下瞻大海。
0723a29: 傍無門戶。得神通者堪能昇往。乃表心地法
0723b01: 門無心無證者方能昇也。下矚大海表其心
0723b02: 海本自清淨因境風所轉識浪波動。欲明達
0723b03: 境自空心海自寂。心境俱寂事無不照。猶如
0723b04: 大海無風日月參羅煥然明白。此經意直為
0723b05: 根熟菩薩。頓說種子業識為如來藏。異彼二
0723b06: 乘滅識趣寂者故。亦為異彼般若修空增勝
0723b07: 者故。直明識體本性全真便明識體即成智
0723b08: 用。如彼大海無風即境像更明。心海法門亦
0723b09: 復如是。了真即識成智。此經異彼深密經義。
0723b10: 別立九識接引初根。漸令留惑長大菩提故。
0723b11: 不令其心植種於空。亦不令心猶如敗種。解
0723b12: 深密經。乃是入惑之初門。楞伽維摩直示惑
0723b13: 之本實。楞伽即明八識為如來藏。淨名即觀
0723b14: 身實相觀佛亦然。淨名與楞伽同。深密經文
0723b15: 與此二部少別也。如華嚴經不爾。佛身及境
0723b16: 界法門行相玄自不同。說楞伽經。即是化身
0723b17: 所說。境即是穢土所居。法門說識境界為
0723b18: 真。問答即以大慧菩薩為首。化身明教是權。
0723b19: 大慧且論議簡擇。如華嚴經教。佛身即是
0723b20: 本真法報。境界即是華藏所居。法門即是佛
0723b21: 果法界為門。問答即是文殊普賢理事智之妙
0723b22: 用。五位行相因果互融。十剎十身體徹相入。
0723b23: 若論同別。未可具言。更待下文依位廣別。
0723b24: 第六維摩經以不思議為宗者。維摩經與華
0723b25: 嚴經十種別一種同。十種別者。
0723b26: 一淨土莊嚴別。二佛身諸相報化別。三不思
0723b27: 議德神通別。四所設法門對根別。五諸有聞
0723b28: 法來眾別。六說教安立法門別。七淨名菩薩
0723b29: 建行別。八所闡法門處所別。九常隨佛眾別。
0723c01: 十所付法藏流通別。一種入道方便同。
0723c02: 一淨土莊嚴別者。如維摩經中所說淨土。如
0723c03: 來以足指按地。即三千大千世界若干百千珍
0723c04: 寶嚴飾。譬如寶莊嚴佛無量功德寶莊嚴土。
0723c05: 一切大眾歎未曾有。而皆自見坐寶蓮花。而
0723c06: 未說無盡佛剎莊嚴等事在一毫塵中。如華
0723c07: 嚴經中。具說十佛毘盧遮那境界十蓮華藏
0723c08: 世界海。一一世界海有無盡世界海。圓滿
0723c09: 十方佛境界眾生境界。互相涉入不相障礙。
0723c10: 眾寶莊嚴如光如影。廣如經說。不但獨言三
0723c11: 千大千世界嚴淨。二佛身諸相報化別者。說
0723c12: 此維摩經。是三十二大人之相化佛所說。說
0723c13: 華嚴經佛。是九十七大人之相。及十華藏世
0723c14: 界海微塵數大人之相。實報如來之所說也。
0723c15: 三不思議德神通別者。如維摩經說菩薩神
0723c16: 通。以須彌之高廣內芥子中。能以四大海水
0723c17: 入一毛孔。又小室之內能容三萬二千師子
0723c18: 之座。各各高八萬四千由旬句。八千菩薩。五百
0723c19: 聲聞。百千天人。維摩詰致其右手掌。擎其大
0723c20: 眾往詣菴羅。又以手斷取東方妙喜佛國。來
0723c21: 至此處示於大眾。送還本處。如是神變。且為
0723c22: 權學三乘聲聞菩薩等眾現如斯事。何以故。
0723c23: 為權教聲聞菩薩等見道未實自他未亡。所
0723c24: 現神變依根所見。皆有往來分齊限量。又是
0723c25: 一時之間。聖意以神力變化起諸小根令漸
0723c26: 增進故。非是法爾。力故。如華嚴經中。以本法
0723c27: 力。法如是故。能以一塵之內。含容十方一切
0723c28: 佛剎眾生剎。總在塵中。世界不小。微塵不大。
0723c29: 十方世界所有微塵。一一塵中總皆如是。如
0724a01: 經所說。菩薩於一小眾生身中成等正覺廣
0724a02: 度眾生。其小眾生不知不覺。當知佛以權教
0724a03: 引小根故。身外見佛。現神通力而有來去。實
0724a04: 教之中。以自本覺自覺本心。身心性相與佛
0724a05: 無異。無有內外往來諸見。是故毘盧遮那佛。
0724a06: 不移本處而身遍坐一切道場。十方來眾。不
0724a07: 移本處而隨化往都無來去亦無。神力所致。
0724a08: 是故經言。法如是故。經中每言以佛神力法
0724a09: 如是故者。以佛神力推佛為尊。法如是故。推
0724a10: 其本德都無變化。一一國剎身心性相。以依
0724a11: 本故。不隨妄故。大小諸境皆如光如影。互相
0724a12: 映徹周遍十方。都無往來。都無分齊。即一一
0724a13: 眾生有諸毛孔之內周遍十方。不同權教以
0724a14: 其神力分齊往來擎來送去。致斯妄見違本
0724a15: 法身。障真菩提本覺性智。是故淨名菩薩現
0724a16: 斯神變已方陳實教。維摩經云。觀身實相觀
0724a17: 佛亦然。我觀如來。前際不來。後際不去。今即
0724a18: 不住。如阿佛品廣明。是故權根小見樂欲
0724a19: 希奇。菩薩稱根粗施接引。令生樂學方授實
0724a20: 門。不可執化成真恒迷智境。識權就實。遷入
0724a21: 法界之門。有作之法難成隨緣。無作易辦。作
0724a22: 者勞而無功。不作隨緣自就。無功之功。功不
0724a23: 虛棄。有功之功。功皆無常。多劫積修終歸
0724a24: 敗壞。不如一念緣起無生。超彼三乘權學等
0724a25: 見。
0724a26: 四所設法門對根別者。此維摩經對二乘根。
0724a27: 令迴向菩薩菩提入大乘故。又對大乘中。滯
0724a28: 淨菩薩悲智未滿者令進修故。即如眾香世
0724a29: 界諸來菩薩眾欲還本土。請佛世尊願賜小
0724b01: 法。如來依根見彼菩薩滯於淨土。悲智心劣。
0724b02: 便為說法。令學有盡無盡解脫門。下文云。不
0724b03: 離大慈大捨大悲。深發一切智心而不忽忘。
0724b04: 教化眾生終不厭倦。於四攝法常念順行。在
0724b05: 諸禪定如地獄想。於生死中如園觀想。見來
0724b06: 求者如善師想。廣如維摩經說。此經對此二
0724b07: 乘三乘悲智未滿。令且漸修增長悲智。未即
0724b08: 一下頓示佛門。未即說言十住初心便成正
0724b09: 覺。未即示其廣大妙事。皆有分齊故。
0724b10: 五諸有來眾聞法別者。如維摩經中。所有來
0724b11: 眾。除文殊慈氏等大菩薩眾舍利弗等影響聲
0724b12: 聞。餘外來眾。總是三乘之中權學之眾。設有
0724b13: 於中菩薩生於諸趣同類俱來。皆欲成就三
0724b14: 乘權學漸令增進。未說圓滿諸佛本乘。如華
0724b15: 嚴經中所有來眾。皆是乘如來乘佛智果德
0724b16: 自體法身。具普賢行。而隨影現十方剎海一
0724b17: 切道場。還成如來所乘本法。無有一箇三乘
0724b18: 根機。設有根機。如盲如聾。不知不覺。猶如盲
0724b19: 人對於日月。猶如聾人聞天樂音。如業貧人
0724b20: 對天寶藏。如大福德處於地獄。亦如餓鬼臨
0724b21: 大海邊。三乘之器道力未窮。未迴心者。常居
0724b22: 法界海中。諸佛境界。與佛同德同身。終不能
0724b23: 信。不能知別求佛見。如華嚴經云。佛子。設有
0724b24: 菩薩於無量百千億那由他劫行六波羅蜜修
0724b25: 集種種菩提分法。若未聞此如來不思議功
0724b26: 德法門。或時聞已。不信不解不順不入。不得
0724b27: 名為真實菩薩。以不能生如來家故。當知
0724b28: 聞法眾全別。維摩經中娑婆之眾彼此未亡。
0724b29: 香積諸徒垢淨全在。當知此類並是見解未
0724c01: 真。守一方之淨剎。雖名菩薩。諦道未圓。如是
0724c02: 之徒。未詳佛意。雖有忻菩提之志願。滯淨剎
0724c03: 以居心。彼與法身智身玄隔。是故法華經云。
0724c04: 不退諸菩薩。其數如恒沙。亦復不能知。即如
0724c05: 華嚴經之樂。自身與佛身無別。自智與佛智
0724c06: 無差。性相含容一多同別。居法界海之智水。
0724c07: 示作魚龍。住涅槃之大宅。現陰陽而化物。主
0724c08: 伴自在交映相參。師弟互融因果通徹。並如
0724c09: 斯之眾也。
0724c10: 六設教安立法門別者。此維摩經。以淨名居
0724c11: 士。現少許不思議之通變。令二乘迴心。又處
0724c12: 於生死現身有疾。令知染淨無二。又表菩薩
0724c13: 大悲有疾。具陳不二之門。建定慧觀智。用彰
0724c14: 不求之法最要。故云。夫求法者。於一切法應
0724c15: 無所求。然未似華嚴經具陳十住十行十迴
0724c16: 向十地等覺五位六位行相因果同別法門。
0724c17: 七淨名菩薩示行別者。淨名為表大悲。示入
0724c18: 生死現其病行。華嚴經毘盧遮那。以大悲示
0724c19: 入生死成正覺行。彰大智能出世故。八所闡
0724c20: 法門處所別者。說維摩經。在毘耶離城菴羅
0724c21: 園。及在淨名之室說。華嚴經在摩竭國菩提
0724c22: 場中及一切世界及一切塵中說。
0724c23: 九常隨佛眾別者。說維摩經時。聲聞為常隨
0724c24: 佛眾。但具五百。說華嚴經時。總是一乘大菩
0724c25: 薩眾。為常隨佛眾。具十佛剎微塵數大眾。總
0724c26: 是具普賢文殊體用等眾。
0724c27: 十所付法藏流通別者。此維摩經囑累品中
0724c28: 說。佛告彌勒菩薩言。彌勒。我今以是無量億
0724c29: 阿僧祇劫所集阿耨多羅三藐三菩提法。付
0725a01: 囑於汝。故即以其經付囑已成菩薩已生佛
0725a02: 家者。華嚴經如來出現品中付囑流通。即以
0725a03: 其經付囑凡夫初心始能見道生在佛家者。
0725a04: 何以然者。此經難入。許人能證以自證故方
0725a05: 堪能說。表三乘是權但以聖勸修證有得法
0725a06: 未成實故所有說法者亦未實故。華嚴經云。
0725a07: 此經珍寶不入一切餘眾生手。唯除如來法
0725a08: 王真子生如來家種如來相諸善根者。佛子。
0725a09: 若無此等佛之真子。如是法門不久散滅。問
0725a10: 曰。若許佛之真子。即十方世界無盡無邊。以
0725a11: 世界微塵莫知其數。何須慮此經若無真子
0725a12: 即便散滅。答曰。此經義者付囑凡夫。令覺悟
0725a13: 入此法門故令生佛家。使其轉教佛種不斷。
0725a14: 即令凡夫得入真境。若囑累諸大菩薩。凡夫
0725a15: 無緣。諸聖自明。無凡夫修學者。凡夫道中佛
0725a16: 種即斷此經散滅。以此義故付囑凡夫令修。
0725a17: 不付已前大菩薩舊見道者。
0725a18: 一種入道方便同者。維摩經云。夫求法者。於
0725a19: 一切法應無所求。及觀身實相觀佛亦然。我
0725a20: 觀如來。前際不來。後際不去。今即無住等。是
0725a21: 初觀智門略同。於入道行相門戶。次第軌則
0725a22: 全別。廣如下明。
0725a23: 第七法華經會權入實為宗者。此經引彼三
0725a24: 乘之人。歸一乘實教故。引眾流而歸大海。攝
0725a25: 三乘而還一源。藏法師等前諸大德。會為共
0725a26: 教。一乘為三乘同聞法故。華嚴經為別教。一
0725a27: 乘為不與三乘同聞故。參詳此理會此二門。
0725a28: 法華經引權器以歸真。華嚴者頓大根而直
0725a29: 受。雖一乘名合法事略同。論其軌範有多差
0725b01: 別。今欲備舉事廣難周。略舉十門用知綱目。
0725b02: 十門者。
0725b03: 一教主別。二放光別。三國土別。四請法主別。
0725b04: 五大會莊嚴真化別。六序分之中列眾別。七
0725b05: 龍女轉身成佛別。八龍女成佛所居國土別。
0725b06: 九六千之眾發心別。十授諸聲聞遠記別。
0725b07: 一教主別者。說此法華經即是化身佛說。還
0725b08: 過去滅度多寶佛來證。成此經。三世諸佛同
0725b09: 共宣說。如華嚴經即不然。教主則是毘盧遮
0725b10: 那為教主故。即是法報理智真身。具無量相
0725b11: 海功德之所莊嚴。三世諸佛同為一際。一時
0725b12: 法界。報相重重無有障礙。古今一際。非三世
0725b13: 故。舊佛非過去。今佛非新出。為根本智性相
0725b14: 齊理事不異故。如是本佛說。頓受大根故。不
0725b15: 是化佛故。不似法華經有舊滅度多寶如來。
0725b16: 今佛出世說法華經。以是義故言教主別。
0725b17: 二放光別者。說法華經雖放眉間毫相果光
0725b18: 所照境界。但言萬八千土皆如金色。仍有限
0725b19: 量。不稱無邊無量無盡故。但彰果法不彰因
0725b20: 位。華嚴一部經典。教行因果表法光明。始終
0725b21: 具十。後當更明。
0725b22: 三國土別者。說法華經。三變世界令成淨土。
0725b23: 移諸天人置於他土。然後安置他方來眾。變
0725b24: 此穢境令成淨剎。說華嚴經時。即此娑婆世
0725b25: 界即是蓮華藏世界。一一世界互相含入。如
0725b26: 經云。一一世界滿十方。十方入一亦無餘。世
0725b27: 界不增亦不減。無比功德故如是。又云。諸佛
0725b28: 成道在一小眾生身中化無量眾。其彼小眾
0725b29: 生不知不覺。只為凡聖同體無移轉相。纖塵
0725c01: 之內自他同體。不同法華之會移轉人天方
0725c02: 明淨剎。此乃對權根自他滯見者之所建立。
0725c03: 是故今明國土別也。
0725c04: 四請法主別者。說法華經時。請法主者即是
0725c05: 舍利弗。以為勸請之首。說華嚴經時。佛令文
0725c06: 殊普賢隨位菩薩。各自說自位法門為說法
0725c07: 首。佛表果法。舉果為因。大悲行成根本智。果
0725c08: 體自成。故無言不說也。以大悲行從無作根
0725c09: 本智起故。文殊普賢。表因位可說說佛果法
0725c10: 示悟眾生。阿僧祇品世間數法廣大難量。唯
0725c11: 佛究竟。不屬五位中因果門。故是佛自位內
0725c12: 法門。還佛自說。隨好光明功德品。則是如來
0725c13: 自成因果。後佛自說法爾之力恒常福智光
0725c14: 明之法門。示為不屬五位之內行。相因果。故
0725c15: 佛亦自說。此明佛果無二愚也。除此二品經
0725c16: 外。諸餘三十八品。皆是五位之內行相法。門
0725c17: 是故佛不自說。總令十信十住十行等當位
0725c18: 之內菩薩自說。佛但放光表之。其所放光。表
0725c19: 法之相。後當廣明。當說華嚴經時。一無聲聞
0725c20: 及。小菩薩為請法主。皆佛果位內諸大菩薩。
0725c21: 自相問答安立佛果法門行相。為悟大根者
0725c22: 故。頓將佛果直受為因。因即以果為因。果即
0725c23: 以因為果。如種種子等。以定慧力。思之可見。
0725c24: 是故今言請法主別。
0725c25: 五大會莊嚴真化別者。如法華會。令三千大
0725c26: 千世界清淨莊嚴。其諸化眾亦皆充滿。所來
0725c27: 諸佛皆云是化。華嚴經即不爾。即有十處十
0725c28: 會眾。皆滿十方不移本處而充法界。一一身
0725c29: 相及身毛孔國剎重重菩薩佛身互相徹入。
0726a01: 雜類眾生亦皆無礙身土相徹。如影含容。所
0726a02: 來之眾不壞法身而隨相好。法身相好一際
0726a03: 無差。即相全真無有化也。不同餘教說化說
0726a04: 真有相參會。是故今言大會別也。
0726a05: 六序分之中列眾別者。法華會中先列聲聞
0726a06: 眾萬二千人俱。次列摩訶波闍波提比丘尼
0726a07: 與眷屬六千人俱。此為姨母。次列耶輸陀羅
0726a08: 比丘尼。此是佛為太子時夫人。佛為大＝太？大子時
0726a09: 有三夫人。一名瞿夷。二名耶輸。三名摩奴舍。
0726a10: 瞿夷是善財童子十地法雲地善知識。表十
0726a11: 地法悅能慈故為法利生。法悅身心是其妻
0726a12: 義。次列菩薩八萬人俱。次列諸天龍鬼等。華
0726a13: 嚴經即不然。先列菩薩上首。有十佛世界微
0726a14: 塵數。不論其從者。次列執金剛神眾以後諸
0726a15: 神龍天等眾部類。總有五十五眾。一一部從
0726a16: 各別。各各部從。各有佛世界微塵數眾。或有
0726a17: 部從直言無量。且於初會通菩提場眾有五
0726a18: 十五部眾。其於十會之眾。後當更明。大義論
0726a19: 之。佛身眾海無邊法界。以重重一一諸身普
0726a20: 含容而無際。一身即以法界為量。自他之境
0726a21: 不亡法界。即自身遍周能所之情見絕。約略
0726a22: 論之。如是十會列眾。後當更明。從初七會。都
0726a23: 不聞聲聞之名。八會之中。始有比丘之眾。至
0726a24: 位方明行相。
0726a25: 七龍女轉身成佛別者。如法華經。龍女於剎
0726a26: 那之際。即轉女身具菩薩行。南方成佛。如華
0726a27: 嚴經。即不然。但使自無情見大智逾明。即萬
0726a28: 法體真無轉變相。如維摩經中舍利弗謂天
0726a29: 女曰。何故不轉女身。天女謂舍利弗。我十二
0726b01: 年來求女人相了不可得。當何所轉。如菴提
0726b02: 遮女謂舍利弗。自男生我女。當知萬法本自
0726b03: 體如。有何可轉。如華嚴經入法界品中。善財
0726b04: 童子善知識。文殊普賢比丘比丘尼長者童
0726b05: 子優婆夷童女仙人外道五十三人。各各自
0726b06: 具菩薩行自具佛法。隨諸眾生見身不同。不
0726b07: 云有轉。若以法眼觀。無俗不真。若以世間肉
0726b08: 眼觀。無真不俗。以法華經對權教三根見未
0726b09: 盡者令成信種。且將女相速轉成佛。令生奇
0726b10: 特方始發心趣真知見。不堪本法而起善根。
0726b11: 此明且引三權令歸一實。又破彼時劫定執
0726b12: 三僧祇。令於剎那證三世性本來一際無始
0726b13: 無終稱法平等。裂三乘之見網。撤菩薩之草
0726b14: 菴。令歸法界之門入佛之真實宅。故令龍女
0726b15: 成佛。明非過去久修。年始八歲。又表今非舊
0726b16: 學。轉女時分不逾剎那。具行佛果無虧毫念。
0726b17: 法本如是自體無時。權學三根自將見隔。自
0726b18: 迷實法返稱為化。不知躬已事如斯。全處宅
0726b19: 中猶懷滯見。云何界外玄指僧祇。此見不離
0726b20: 定乖永劫。迴心見謝方始舊居。何如此時滅
0726b21: 諸見業。徒煩多劫苦因方迴。華嚴經法界緣
0726b22: 起門。明凡聖一真猶存見隔。見在即凡。情
0726b23: 亡即佛。稱性緣起俯仰進退屈身謙敬皆菩
0726b24: 薩行。無有一法可轉變相有生住滅。是故不
0726b25: 同龍女轉身成佛。
0726b26: 八龍女成佛所居國土別者。即言南方無垢
0726b27: 世界非此娑婆。解云。心得應真故稱無垢。正
0726b28: 順本覺故號南方。為南北為正故。又南方為
0726b29: 明為虛。南為离。离中虛。八卦中离法心心。
0726c01: 虛無故即還依世俗八卦表之。餘方雖無八
0726c02: 卦之名。其方法是一法也。故雖然理既如是。
0726c03: 有理即有事故。還須有國。眾所歸依。若有別
0726c04: 住南方。自他彼此猶隔。此乃猶順三乘。分別
0726c05: 引權根而生信解。遷就佛乘。故為三乘餘執
0726c06: 勢分難摧。且有一分迴心。自他之情未絕。不
0726c07: 同華嚴頓印法界之體。自他相徹一一微塵
0726c08: 之內住因陀羅網之門。是故今言所居國土
0726c09: 別。
0726c10: 九六千之眾發心別者。如法華經云。龍女成
0726c11: 佛時。娑婆世界菩薩聲聞。舉眾皆遙見龍女
0726c12: 成佛。普為時會人天說法。心大歡喜悉遙敬
0726c13: 禮。又下文娑婆世界三千眾生住不退地。三
0726c14: 千眾生達菩提心。而得受記。智積菩薩及舍
0726c15: 利弗。一切眾會默然信受。雖智積菩薩及舍
0726c16: 利弗而為智士。寄在迷流。為利啟蒙。故遣教
0726c17: 行。益濟凡學令成軌躅娑婆之眾既遙敬禮
0726c18: 六千發意。彼此未亡。俱順三乘權學有為菩
0726c19: 提。未得普門法界本覺菩提自他同體。以是
0726c20: 義故。有遙敬禮。華嚴經即不然。即以普門法
0726c21: 界普見法門如來藏身三昧境因陀羅雜網莊嚴
0726c22: 法門。世界海旋重重妙智一時同得。為一證
0726c23: 一切證一斷一切斷故。即自身之內有十方諸
0726c24: 佛剎剎海莊嚴。佛身之內即自身之境。重重
0726c25: 隱現。十方世界法合如斯。猶如眾流歸於大
0726c26: 海。雖未入海潤性無差。若入大海皆同味。
0726c27: 一切眾生亦復如是。迷之與悟雖然有殊。本
0726c28: 來佛海元本不出。云何法華經中娑婆之眾
0726c29: 有遙敬禮。以此事儀法則與華嚴全別。只如
0727a01: 法界品內。六千之眾。剎那十眼逾明。五百小
0727a02: 童。一生十身咸證。餘眾皆爾。善財南詢諸友。
0727a03: 佛果慈氐已圓。復入普賢之身。法門總備。理
0727a04: 事齊。無法不彰。法界既處塵中。何得有遙
0727a05: 敬禮。是故今言六千之眾發心別。
0727a06: 十授聲聞遠記別者。為法華之中。龍女雖
0727a07: 復頓印法界無時之門。全彰佛果。三乘權學。
0727a08: 有信順之心。餘風未殄。未能頓證遠劫方登。
0727a09: 故受遠記。不同華嚴迷則處凡悟則是佛。設
0727a10: 有餘習以佛知見而用治之。無佛知見但成
0727a11: 折伏。不得入佛駛水之流。還經遠劫方能入
0727a12: 也。為三乘初心信根下劣故。不能離縛。籠繫
0727a13: 煩多樂著生死。雖求出世。根器下劣滯住退
0727a14: 還。如來於是。以生老病死無常不淨剎那滅
0727a15: 壞念念不住如是等觀。使令觀之令生厭離。
0727a16: 厭離心成心居淨穢。如來於化教之中。為此
0727a17: 根故。雖復勸修悲智以求佛果。仍推淨土在
0727a18: 於餘方。為彼三乘見分未亡。見此娑婆恒常
0727a19: 是穢。說因說果。破彼疑心暫化令淨。攝神
0727a20: 力還常見穢。三乘教即自有明文。即因斯無
0727a21: 常觀智習性難迴。龍女雖頓示佛乘。雖信未
0727a22: 能即證。以是義故。法華會內所受記別皆蒙
0727a23: 遠劫。法華漸引來歸華嚴。常時直授。發心即
0727a24: 佛故。以此義故。行根不同。同門有二。一乘如
0727a25: 來乘直至道場。如來乘者。即一乘也。如華嚴
0727a26: 經賢首品中。一切世間群生類。有欲求聲
0727a27: 聞乘。求緣覺者轉復少。求大乘者甚希有。求
0727a28: 大乘者猶為易。能信此法甚為難。又經云。若
0727a29: 有諸眾生。其心厭沒者。為說聲聞道。令離於
0727b01: 眾苦。若復有眾生。其心少明利。為說因緣法。
0727b02: 令得辟支佛。若復有眾生。樂學慈悲心。廣饒
0727b03: 益眾生。為說菩薩道。若復有眾生。決定樂大
0727b04: 事。為示於佛身轉無盡佛法。此乃華嚴經中
0727b05: 分四乘義也。如法華經中。門前三駕且示權
0727b06: 門。露地白牛方明正教。唯有一乘法無二亦
0727b07: 無三。二三門外之權宗。方明露地之實教。四
0727b08: 乘契會二教共同。施設化儀各有差殊。又法
0727b09: 華經云。唯此一事實。餘二即非真。准此一文
0727b10: 似立三乘。論其契會還成四法。唯此一事實
0727b11: 者。即佛乘事實。餘二者即菩薩大乘。通緣覺
0727b12: 聲聞是餘二。為緣覺聲聞厭苦相似故。足為
0727b13: 龜鏡。可以明鑑。二龍女一剎那之際。印三世
0727b14: 性。又從凡夫。即聖不移毫分。此乃與善財童
0727b15: 子解行入道法門略同。善財一生成佛者。不
0727b16: 離剎那際。證三世性古今總齊。還與龍女一
0727b17: 剎那際轉身具行成佛一時總畢。皆稱本法。
0727b18: 法如是故。立時劫者眾生情塵也。善財證此
0727b19: 名為一生。三世時劫既盡。更有何生。故名為
0727b20: 一生。諸餘施設十種不同。前已論訖。龍女轉
0727b21: 身。善財不變。為轉無所轉有異故。
0727b22: 新華嚴經論卷第一
