0790a04: 
0790a05: 
0790a06: 
0790a07: 大方廣佛華嚴經疏卷第七十七入第四十七經下半
0790a08: 清涼山沙門　澄觀　述
0790a09: 晉水沙門　淨源　錄疏注經
0790a10: △五常演法力。此即不退言音。無變無斷盡故。
0790a11: 文二。初明一身轉法三。初顯所說多。
0790a12: 佛子一切諸佛能於一身至佛剎微塵數文字句義。
0790a13: △二明所說常。
0790a14: 如是演說盡不可說不可說至所轉法輪無有窮盡。
0790a15: △三示所說體。
0790a16: 所謂智慧演說法輪至辯才無畏種種莊嚴法輪。
0790a17: △二明多身轉法。
0790a18: 如一佛身以神通力至第五大那羅延幢勇健法。
0790a19: 是則常恒之說。前後無涯。生盲之徒。對而莫。隨
0790a20: 所感見。說有始終。△六德相降魔力。
0790a21: 佛子一切諸佛至第六大那羅延幢勇健法。
0790a22: 即當難獲。然十皆難獲。世多魔惑。所以偏立難獲
0790a23: 之名。△七圓音徹力。
0790a24: 佛子一切諸佛至第七大那羅延幢勇健法。
0790b01: 即是威德。聞皆調伏故。△八心無障礙力。即無量
0790b02: 力。離量非量故。文二。初無塵惑障礙。
0790b03: 佛子一切諸佛心無障礙至絕為無為一切言說。
0790b04: △二起用無障礙。
0790b05: 於不可說無邊境界至盡諸有漏心善解脫。
0790b06: 心善解脫者。由三種相。一於諸行了知故。二於
0790b07: 彼相應諸煩惱斷。得作證故。三煩惱斷已巳。於一切
0790b08: 處。離愛住故。
0790b09: 慧善解脫住於實際至第八大那羅延幢勇健法。
0790b10: △九法身微密力。
0790b11: 佛子一切諸佛至第九大那羅延幢勇健法。
0790b12: 即是最上。此總收前八後一。更無加故。文列二十
0790b13: 五身。或即應之真。即真之應。即性之相。即理之智。
0790b14: 十身圓融。同一法界之身。不可配於報化。故云最
0790b15: 上微密。△十具足行智力。即是廣大力。因行如海。果
0790b16: 智普周五無邊界。大用無涯故。文四。初萬行圓淨。
0790b17: 佛子一切諸佛等悟一切至身語意行悉皆無雜。
0790b18: △二智用周圓。
0790b19: 住佛所住諸佛種性至成不退智入諸佛數。
0790b20: △三動寂自在。
0790b21: 雖已巳證得不可言說至以無礙智悉能知見。
0790b22: △四用無涯畔。
0790b23: 佛子一切諸佛至第十大那羅延幢勇健法。
0790b24: 上之十力。不出三業。可以思準。△三結。
0790c01: 佛子此一切諸佛大那羅延至唯除如來神力所加。
0790c02: △九有三門。答無礙門。初明所作決定。無能為礙。
0790c03: 佛子諸佛世尊有十種決定法。
0790c04: 此約一類世界。故云決定法。異類界未必定然。又
0790c05: 約佛定能為。故云決定耳。
0790c06: 何等為十所謂一切諸佛定從兜率至是為十。
0790c07: △二明令他無礙。
0790c08: 佛子諸佛世尊有十種速疾法。
0790c09: 如如意寶。見速獲益。薄福不。
0790c10: 何等為十。
0790c11: 十句五對。
0790c12: 所謂一切諸佛若有見者至速得圓滿殊勝功德。
0790c13: 離惡趣。圓勝德。
0790c14: 一切諸佛若有見者至速得往生淨妙天上。
0790c15: 成善因。感樂果。
0790c16: 一切諸佛若有見者至阿耨多羅三藐三菩提心。
0790c17: 除疑惑。滿大心。
0790c19: 始入位。終清淨。
0790c20: 一切諸佛若有見者至速能獲得無畏辯才是為十。
0790c21: 淨二礙。具四辯。△三念持無礙。
0790c22: 佛子諸佛世尊有十種應常憶念清淨法。
0790c23: 舉佛無二礙。勸物念持。
0790c24: 何等為十所謂一切諸佛過去因緣至是為十。
0791a01: △十有三門。答解脫問。初門明智障解脫。
0791a02: 佛子諸佛世尊有十種一切智住。
0791a03: 智安事理。故名為住。由離障故。一切能知。
0791a04: 何等為十所謂一切諸佛於一念中至是為十。
0791a05: △二定障解脫。
0791a06: 佛子諸佛世尊有十種無量不可思議佛三昧。
0791a07: 由離障故用廣。為無量體深不可思故。十種之中。
0791a08: 各先明在定。後一念用。
0791a09: 何等為十所謂一切諸佛恒在正定至是為十。
0791a10: △三業用解脫。
0791a11: 佛子諸佛世尊有十種無礙解脫。
0791a12: 智論云。菩薩有不思議解脫。諸佛有無量解脫。所
0791a13: 作無障。脫拘礙故。故各於一塵。頓為微細作用。今
0791a14: 約別答十問。
0791a15: 何等為十所謂一切諸佛至不可說諸佛出興於世。
0791a16: 答出現。
0791a17: 一切諸佛能於一塵至不可說諸佛轉淨法輪。
0791a18: 答音聲。
0791a19: 一切諸佛能於一塵至不可說眾生受化調伏。
0791a20: 答本願。願化盡故。
0791a21: 一切諸佛能於一塵現不可說不可說諸佛國土。
0791a22: 答國土。
0791a23: 一切諸佛能於一塵現不可說不可說菩薩授記。
0791a24: 答智慧。能授菩薩之記。
0791b01: 一切諸佛能於一塵現去來今一切諸佛。
0791b02: 答佛身。
0791b03: 一切諸佛能於一塵現去來今諸世界種。
0791b04: 答種性。云世界種入世。化物之種。應非世界海中
0791b06: 一切諸佛能於一塵現去來今一切神通。
0791b07: 答自在。
0791b08: 一切諸佛能於一塵現去來今一切眾生。
0791b09: 答無礙利益。眾生無障礙故。
0791b10: 一切諸佛能於一塵現去來今一切佛事。
0791b11: 答解脫。無不為故。既隨一門。皆答十問。則知包含
0791b12: 該攝無盡。是以名為不思議也。然此文末既少結
0791b13: 束。似經來未盡。或顯佛德無盡故。相海等品。猶答
0791b14: 前問故。
0791b15: 是為十。
0791b16: 此下入第四十八卷經。
0791b17: ○如來十身相海品第三十四
0791b18: △初來意者。前品總明果法。此品別顯相德。近答
0791b19: 前品佛身之問。遠答普光眼等六根。非唯眼等
0791b20: 於法界。而其各各具多相用。難思議故
0791b21: 二釋名者。如來十身標人顯德。言相海者。依人顯
0791b22: 相。如來十身並如前釋。福報奇狀。炳著名相。相德
0791b23: 深廣。故稱為海。故經文有十蓮華藏微塵數相。相
0791b24: 體廣矣。一一用。相用廣矣。一一難思。互相融入。
0791c01: 體用深矣。若此之相。唯屬圓教。所以但標十身故
0791c02: 也。觀佛三昧海經。辨相有三類。一略中略說。有三
0791c03: 十二相。二略說八萬四千相。三廣說有無量相。如
0791c04: 雜華經中為普賢賢首等說雜華。即此經異名。三
0791c05: 中初通權小。示同於人。端正不亂故。次唯大乘。菩
0791c06: 薩修八萬四千波羅蜜故。後唯一乘。謂一乘修無
0791c07: 盡行故。又初約化。次約報身。後屬十身。十身之相
0791c08: 海。依主釋也。又初凡聖同見。次唯地上。後唯圓機。
0791c09: 然通五位。若語其體。初以形色。次即定慧。後以無
0791c10: 盡法界。若語其因。後通純雜。如初會說。故一一相
0791c11: 果。皆周法界。前二相因。如瑜伽智度等論涅槃大
0791c12: 集等經。廣如別章說。
0791c13: 三宗趣者。顯說無盡相海為宗。令物共修無盡之
0791c14: 行顯成為趣。
0791c15: 後正釋文。文有三別。初告眾許說。
0791c16: 爾時普賢菩薩摩訶薩至演說如來所有相海。
0791c17: 所以普賢說者。相海普周故。令行普行。獲普相故。
0791c18: 普賢本是會主。前說已巳窮。此便說故。或前品末經
0791c19: 來未盡。更應別答國土等問。△二正陳相狀。略舉
0791c20: 九十七相。相相之中。文通有五。一依處。二列名。三
0791c21: 體嚴。四業用。五結數。或略不具。至文當知。或加成
0791c22: 益。業用中攝。然名但依體用以立。是故皆以體用
0791c23: 釋名。或單從體用。或雙從二。隨文思之。或名與體
0791c24: 用義不相似者。即是文略。義則包含。細論一相各
0792a01: 依一處。則為九十七段。經自標次。今以類例相從。
0792a02: 依十八處。即為十八段。始自於頂。終至於足。斯即
0792a03: 順觀如來相海。今初依頂。文三。初約處總標。
0792a04: 佛子如來頂上有三十二寶莊嚴。
0792a05: 通顯體嚴事實。則云皆摩尼等為莊嚴故。亦顯智
0792a06: 寶圓淨嚴故。一一相中。皆有事理二嚴。隨宜解釋。
0792a07: 大人相。
0792a08: 大人之相故。△二別列名相。三十二相。文各唯四。
0792a09: 以依處一種。已巳總標故。此處獨有三十二相者。理
0792a10: 實應多。為顯圓融。一即一切。故一頂中。便具權教
0792a11: 三十二數。若爾。餘何不然。顯頂尊勝故。善生經云。
0792a12: 一切世間福不及如來一毛功德。一切毛功德不
0792a13: 及一好功德。一切好功德不及一相。一切相不及
0792a14: 白毫。白毫不及無見頂相。故知勝也。此約相好。相
0792a15: 對明之。若約人具。有好為勝。故相伏於人。好勝天
0792a16: 故。餘處則說好為微細。△三正釋文。
0792a17: 其中有大人相名光照一切方普放無量大光明網。
0792a18: 第一相中四者。一列名。名從用立。
0792a19: 一切妙寶以為莊嚴寶髮周柔密緻。
0792a20: 二體嚴。
0792a21: 一一咸放摩尼寶光至悉現佛身色相圓滿。
0792a22: 三業用。
0792a23: 是為一。
0792a24: 四結數。下之四節。皆倣此例。
0792b01: 次有大人相名佛眼光明雲。
0792b02: 雲義如初會。
0792b03: 以摩尼王種種莊嚴至如眉間毫相所放光明。
0792b04: 體嚴即釋光明義。毫相放光。如現相品說。
0792b05: 其光普照一切世界。
0792b06: 業用釋佛眼義。佛眼無不照故。餘體嚴業用。並皆
0792b07: 準思。
0792b08: 是為二次有大人相至摩尼王寶以為莊嚴。
0792b09: 摩尼名意。故不同如意。
0792b10: 常放菩薩燈光明至出妙音聲充滿法界。
0792b11: 辯業用。
0792b12: 如是皆從諸佛智慧大功德海之所化現。
0792b13: 因亦業用攝。
0792b14: 是為十一次有大人相至具足莊嚴彌覆法界。
0792b15: 辨業用。
0792b16: 自然演說四菩薩行其音普諸法界海。
0792b17: 四菩薩行者。瑜伽菩薩地云。一切菩薩略有四行。
0792b18: 一波羅蜜行。二菩提分法行。三神通行。四成熟有
0792b19: 情行。
0792b20: 是為十四次有大人相至以為莊嚴具足千輪。
0792b21: 梵本云。具千輻輪。
0792b22: 內外清淨從於往昔至諸佛菩薩智慧妙藏。
0792b23: 示身智二光。俱顯智慧。
0792b24: 是為二十一次有大人相至如來淨眼以為莊嚴。
0792c01: 此通十眼。下顯業用。
0792c02: 光照十方一切世界。
0792c03: 亦通身智二光。淨眼及光。釋前普照。
0792c04: 於中普現去來今佛所有一切莊嚴之具。
0792c05: 是上輪義。即法輪故。
0792c06: 復出妙音演不思議廣大法海是為二十六。
0792c07: 從二十七至三十一。並略無莊嚴。亦由名中已巳含
0792c08: 有故。
0792c09: 次有大人相名光照佛海雲至一切法界莊嚴雲。
0792c10: 下辨體嚴。
0792c11: 最處於中。
0792c12: 此居頂極。特顯別處。故云處中。則知所餘皆繞此
0792c13: 相。略不明取。
0792c14: 漸次隆起。
0792c15: 正顯其相。智論第五云。如來頂有骨髻如拳。觀佛
0792c16: 三昧經云。如合拳。即隆起之相也。
0792c17: 閻浮檀金因陀羅網以為莊嚴至是為三十二。
0792c18: △三總結為嚴。
0792c19: 佛子如來頂上有如是三十二種大人相以為嚴好。
0792c20: △二眉間唯有一相。自下諸文並有依處。故文有
0792c21: 五。
0792c22: 佛子如來眉間有大人相。
0792c23: 依處。
0792c24: 名法界光明雲。
0793a01: 顯名。
0793a02: 摩尼寶華以為莊嚴至猶如日月洞徹清淨。
0793a03: 明其體嚴。謂此相若收。則右旋如覆璃之。若
0793a04: 展則具十楞。有大光明嚴。唯一寶光具多色。中表
0793a05: 皆空。即是洞徹。
0793a06: 其光普照十方國土至復出妙音宣暢法海。
0793a07: 明其業用。復出已巳下。即是法光。故此光名。從用而
0793a08: 立。
0793a09: 是為三十三。
0793a10: 結數。△三眼有一相。
0793a11: 如來眼有大人相至是為三十四。
0793a12: △四鼻有一相。
0793a13: 如來鼻有大人相至是為三十五。
0793a14: △五舌有四相。初一即舌廣長相。
0793a15: 如來舌有大人相名示現音聲影像雲。
0793a16: 上顯名。下體嚴。
0793a17: 眾色妙寶以為莊嚴宿世善根之所成就。
0793a18: 宿善成者。此舉因嚴。偏此說因者。令譖演一乘故。
0793a19: 其舌廣長覆一切諸世界海。
0793a20: 即語其體。福德之人。舌長至鼻權佛至於髮際。餘
0793a21: 大乘中。明現神足。方至梵世。或覆三千。今直語體。
0793a22: 便覆一切。不假神變。次辨業用。
0793a23: 如來若照怡微笑至一切剎住無量劫。
0793a24: 演法之言釋上音聲。現佛之言。釋上影像。
0793b01: 是為三十六。
0793b02: △二舌掌之相。
0793b03: 如來舌復有大人相至猶如眉間所放光明。
0793b04: 掌謂近根。次辨業用。
0793b05: 其光普照一切佛剎唯塵所成無有自性。
0793b06: 光照諸剎。令應度者無俟更假觀破摶聚。自曉佛
0793b07: 剎。但合塵成。何性之有。
0793b08: 光中復現無量諸佛至是為三十七。
0793b09: △三有二相。同在舌端。或居左右。或在上下。觀文
0793b10: 業用。但有展卷。二義不同。今依此科。初卷佛海於
0793b11: 舌端。
0793b12: 如來舌端有大人相至是為三十八。
0793b13: △二展諸佛於法界。
0793b14: 如來舌端復有大人相至是為三十九。
0793b15: △六上齶有一相。
0793b16: 如來口上齶有大人相至是為四十。
0793b17: 上齶既有。下亦宜然。或是梵本脫漏故也。△七牙
0793b18: 有四相。
0793b19: 如來口右輔下牙有大人相至是為四十一。
0793b20: 謂左右上下四大牙故。故佛涅槃。四牙不碎。輔者
0793b21: 頰也。亦有處云。煩車骨也。
0793b22: 如來口右輔上牙有大人相名寶彌盧藏雲。
0793b23: 名彌盧者。顯妙高故。
0793b24: 摩尼寶藏以為莊嚴至於空中流布法乳。
0793c01: 四中有法乳等三。同一演法。約資法身。名為法乳。
0793c02: 法燈。
0793c03: 照了萬境。故稱為證。
0793c04: 法寶。
0793c05: 令其圓淨。故稱為寶。即演三德涅槃之法。亦成三
0793c06: 德涅槃之益也。
0793c07: 教化一切諸菩薩眾是為四十四。
0793c08: △八齒有一相。
0793c09: 如來齒有大人相至是為四十五。
0793c10: △九脣有一相。
0793c11: 如來脣有大人相名影現一切寶光雲。
0793c12: 上顯名。下體嚴。
0793c13: 放閻浮檀真金色蓮華色。
0793c14: 以脣色赤好。如日初出。紅蓮葉故。
0793c15: 一切寶色廣大光明。
0793c16: 次辨業用。
0793c17: 照于法界悉令清淨是為四十六。
0793c18: 上二各應分出上下。△十頸有一相。
0793c19: 如來頸有大人相至紺蒲成就柔細滑。
0793c20: 紺蒲者。形如林檎。紋有三約。如前已巳辨。
0793c21: 放毗盧遮那清淨光明至是為四十七。
0793c22: △十一肩有五相。
0793c23: 如來右肩有大人相至是為五十二。
0793c24: 右二左三。或亦脫也。△十二有十二相。初一當
0794a01: 中。
0794a02: 如來臆有大人相形如字名吉祥海雲。
0794a03: 字正翻。應云吉祥海雲。謂以依形而立名故。先
0794a04: 標形相。應迴字。安名之下。以屬體攝。無違前後。
0794a05: 摩尼寶華以為莊嚴至是為五十三。
0794a06: △二右有五相。
0794a07: 吉祥相右邊有大人相至是為五十八。
0794a08: △三左有五相。
0794a09: 吉祥相左邊有大人相至是為六十三。
0794a10: 大方廣佛華嚴經疏卷第七十七
