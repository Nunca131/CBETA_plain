0205c12: 
0205c13: 
0205c14: 
0205c15: 居士傳十三
0205c16: 
0205c17: 李師政梁敬之斐公美傳
0205c18: 李師政者上黨人也。唐初官門下典儀。武德中太史
0205c19: 令傅奕七上書。請除佛法。僕射蕭瑀爭之力。事雖不
0205c20: 行。然猶下沙汰僧道之令。議者率謂三王無佛而年
0205c21: 永。二石有僧而政虐。損化由於奉佛。益國在於廢僧。
0205c22: 師政駁之曰。亡秦者胡亥。時無佛而土崩。興佛者漢
0205c23: 明。世有僧而國治。周除佛寺而天元之祚不永。隋宏
0205c24: 釋教而開皇之令無虐。盛衰由布政。治亂在庶官。歸
0206a01: 咎佛僧。實非通論。且佛唯宏善。不長惡於臣民。戒本
0206a02: 防非。何損害於家國。若人人守善。家家奉戒。則刑罰
0206a03: 何得而廣。禍亂無由而作。項籍喪師非范增之無筭。
0206a04: 石氏興虐豈浮圖之不仁。但為違之而暴亂。未有遵
0206a05: 之而凶虐者也。於是著論三篇。辨惑第一。明邪正之
0206a06: 通蔽。通命第二。辨殃慶之倚伏。空有第三。破斷常之
0206a07: 執見。其空有一篇最為精造。辭曰。或有惡取於空以
0206a08: 生斷見。無所慚懼自謂大乘。此正法所深戒也。其斷
0206a09: 見者曰。經以法喻泡影生同幻化。又云。罪福不二。業
0206a10: 報非有。故知殖因果之談。天堂地獄之說。無異相
0206a11: 如述上林之橘樹。孟德指前路之梅園。權誘愚蒙。假
0206a12: 稱珍怪。有其語焉。無其實矣。至如冉疾顏夭。彭壽聃
0206a13: 存。貴賤自然而殊。苦樂偶其所遇。譬諸草木區以別
0206a14: 矣。若乃異臭殊味。千品萬形。何業而見重。何因而被
0206a15: 輕。何由而速斃。何功而久生。人之殊命亦如是。然
0206a16: 則無是無非大乘之深理。明善明惡小乘之淺教。何
0206a17: 為捨惡趣善而起分別之心乎。論曰。若夫如夢如幻
0206a18: 如響如泡。無一法而不爾。總萬像而俱包。上士觀之
0206a19: 以至聖。至聖體之而獨超。大浸稽天而不溺。大風偃
0206a20: 岳而無飄。具六通而自在。越三界而逍遙。然理不自
0206a21: 了。正觀以昭。心不自寂。靜攝斯調。障不自遣。對治方
0206a22: 消。德不自備。勤修乃饒。六蔽既除。則真如可顯。三障
0206a23: 未滅。則菩提極遙。故真諦離垢淨之相。俗諦立是非
0206a24: 之條。指事必假於分別。論法豈宜於混淆。六度不可
0206b01: 為墜苦之業。三毒不可為出世之橋。投谷難以無墜。
0206b02: 赴火何由不燒。何得同因果於兔角。匹罪福於龜毛
0206b03: 乎。雖引大乘之玅言。不得妙之真致。說之於口。若同
0206b04: 用之於心。則異正法以空去其貪邪。說以空資其愛。
0206b05: 智者觀空以除恚。惑者論空而肆害。達者行空而慧
0206b06: 解。迷者取空以狂悖。大士體空而進德。小人說空而
0206b07: 善退。其殊若此。豈同致乎。良由反用正言以生邪執
0206b08: 矣。夫妙道之元致。即群有以明空。既觸實而知假。亦
0206b09: 就殊而照同。譬如對明鏡而旁觀。臨碧池而俯映。眾
0206b10: 像粲而在目。可見而無實性。緣生有而成形。有離緣
0206b11: 而表質。水遇寒而壯。涉溫而堅失。凡從緣而為
0206b12: 有。雖大有。其何實。故天與我皆。我與萬物為一。菩
0206b13: 提不得謂為有。何況群生與眾術。故察於物而非物。
0206b14: 取諸身而非身。善惡殊途而不二。聖凡異等而常均。
0206b15: 尋夫經論之大旨也。從緣以明非有。緣起以辨非無。
0206b16: 事有而無。妙實義空。而非太。道智了空而絕縛。俗
0206b17: 情滯有以常拘。人與業報而非有。業報隨人而不無。
0206b18: 何乃取空言而背旨。援卉木而比諸。獨謂鄙行空而
0206b19: 不戒。善法空而不遵。三惑應捨而未悛。五德應修而
0206b20: 反棄。不觀空以遣累。但取空而廢善。此豈淨名不二
0206b21: 之深致。莊周齊物之元旨乎。大矣哉至人之體空也。
0206b22: 證萬物之本寂。知四大之為假。視西施如行廁。比南
0206b23: 金於碎瓦。五欲不能亂其心。四魔無以變其雅。智日
0206b24: 明而德富。惑日除而過寡。截手足而無憾。乞頭目而
0206c01: 能捨。八法不生二相。萬物觀如一馬。故能證無上智
0206c02: 為薩婆若。得其理也。解脫如此。失其旨者。過患如彼。
0206c03: 何得為非而不懼崇邪。以為是夫見舟見水皆非真
0206c04: 諦。而將涉大川非舟不濟。病體藥性均是空。而人
0206c05: 由病隕。病因藥除。罪福之性平等不二。而福以善臻。
0206c06: 禍因惡致。善惡諸法等空無相。而善法助道。惡法生
0206c07: 障。故知萬法真性同一如矣。因緣法中有萬殊矣。空
0206c08: 有二門不相違矣。真俗二諦同所歸矣。若謂小乘有
0206c09: 罪福之言。大乘無是非之語。似胡越之殊趣。若矛盾
0206c10: 之相拒。童子尚羞翻覆。聖人豈為首鼠。良以道聽而
0206c11: 塗說。遂使謬量而惡取。若博考而深思。必疑釋而迷
0206c12: 愈矣。若夫方等一乘波若八部。聖慧之極。大乘之首。
0206c13: 莫不廣述受持之利。深陳毀謗之咎。經又云。深信因
0206c14: 果。不謗大乘。何謂大乘之理都無因果乎。夫取相而
0206c15: 為善。則善而未精。見相而斷惡。則斷已巳復生。若悟善
0206c16: 性寂而無作。了惡體空而何斷。乃令三障水消而寂
0206c17: 滅。萬德雲集以彌滿。智慧如海。不可酌之以一蠡。道
0206c18: 邁人天。豈得闚之以寸管。夫說空而恣情者。不能無
0206c19: 所苦也。疾痛惱之則寢不安矣。刀鋸傷之則體不完
0206c20: 矣。終日不食則受其飢矣。無裘禦冬則苦其寒矣。然
0206c21: 則致苦之業豈可輕而不避乎。千品萬端皆業為主。
0206c22: 三界六趣隨業而處。百卉無情故美惡非關於業報。
0206c23: 四生有命則因緣不同於草莽。斤斧伐木不驚。刀杖
0206c24: 加人則懼。比有情於無知。何非倫而引喻。三世因果。
0207a01: 佛不我欺。十方勸戒。聞當不疑。勸之者應修。戒之者
0207a02: 宜遠。抑凡情之所耽。行聖智之所願。何得違經論之
0207a03: 所明。以胸臆而為斷。而謂善惡都空無損益乎。夫法
0207a04: 眼明了。無法不悉。舌相廣長。言無不實。其析有也。則
0207a05: 一毫為萬。其等空也。則萬象皆一。防斷常之死生。兼
0207a06: 空有以除疾。彼菩提之妙理。實甚深而微密。厭塵勞
0207a07: 而求解慧。當謹慎而無放佚。非聖者必凶。順道者終
0207a08: 吉。勿謂不信。有如皎日廣宏明集．大唐內典錄。
0207a09: 梁敬之名肅。安定人。建中朝官翰林學士守右補闕
0207a10: 侍皇太子。學天台教於荊溪法師。深得心要。以止觀
0207a11: 文義宏博。覽者費日。乃削定為六卷。撰統例云。夫止
0207a12: 觀何為也。導萬法之理而復於實際者也。實際者何
0207a13: 也。性之本也。物之所以不能復者。昏與動使之然也。
0207a14: 照昏者謂之明。駐動者謂之靜。明與靜。止觀之體也。
0207a15: 在因謂之止觀。在果謂之智定。因謂之行。果謂之成。
0207a16: 行者行此者也。成者證此者也。原夫聖人有以見惑
0207a17: 足以喪志。動足以失方。於是乎止而觀之。靜而明之。
0207a18: 使其動而能靜。靜而能明。因相待以成法。即絕待以
0207a19: 照本。立大車以御正。乘大事而總權。消息乎不二之
0207a20: 場。鼓舞於說三之域。至微以盡性。至以體神。語其
0207a21: 近則一毫之善可通也。語其遠則重元之門可闚也。
0207a22: 用至圓以圓之。物無偏也。用至實以實之。物無妄也。
0207a23: 聖人舉其言所以示也。廣其目所以告也。優而柔之
0207a24: 使自求之。擬而議之使自至之。此止觀所由作也。夫
0207b01: 三諦者何也。一之謂也。空假中者何也。一之目也。空
0207b02: 假者相對之義。中道者得一之名。此思議之說。非至
0207b03: 一之旨也。至一即三。至三即一。非相含而然也。非相
0207b04: 生而然也。非數義也。非強名也。自然之理也。言而傳
0207b05: 之者也。理謂之本。謂之末。本也者聖人所至之
0207b06: 地也。末也者聖人所示之教也。由本以垂。則為小
0207b07: 為大。為通為別。為頓為漸。為顯為秘。為權為實。為定
0207b08: 為不定。循以返本。則為一為大。為圓為實。為無住
0207b09: 為中。為妙為第一義。是三一之蘊也。所謂空也者。通
0207b10: 萬法而為言者也。假也者。立萬法而為言者也。中也
0207b11: 者。妙萬物而為言者也。破一切惑莫盛乎空。建一切
0207b12: 法莫盛乎假。究竟一切性莫大乎中。舉中則無法非
0207b13: 中。目假則何法非假。舉空則無法非空。成之謂之三
0207b14: 德。修之謂之三觀。舉其要。則聖人極深研幾窮理盡
0207b15: 性之說乎。昧者使明。塞者使通。通則悟。悟則至。至則
0207b16: 常。常則盡矣。明則照。照則化。化則成。成則一矣。聖人
0207b17: 有以彌綸萬法而不差。旁萬劫而不遺。燾載恒沙
0207b18: 而不有。復歸無物而不無。寓名之曰佛。強號之曰覺。
0207b19: 究其旨。其解脫自在。莫大極妙之德乎。夫三觀成功
0207b20: 者如此。所謂圓頓者非漸次。非不定。指論十章之義
0207b21: 也。七章者演始末。通道之關也。五略者。舉其宏綱
0207b22: 截流之津也。十境者。發動之機立觀之諦也。十乘者。
0207b23: 妙用所修發行之門也。止於正觀而終於見境者。義
0207b24: 備故也。闕其餘者。非修之要也。乘者何也。載萬物而
0207c01: 運者也。十者何也。成載之事者也。如其境之妙。不行
0207c02: 而至者。德之上也。乘一而已巳矣。豈籍夫九哉。九者非
0207c03: 他相生之說。未至者之所踐也。故發心者發無所發。
0207c04: 安心者安無所安。破者破無所破。爰至餘乘。皆不
0207c05: 得已巳而說也。至於別其義例。判為章目。推而廣之。不
0207c06: 為繁統。而簡之不為少。如連環不可解也。如貫珠不
0207c07: 可雜也。如懸鏡不可掩也。如通川不可遏也。義家多
0207c08: 門。非諍論也。按經證義。非說也。辨四教淺深。事有
0207c09: 源也。成一事因緣。理無遺也。噫。止觀其救世明道之
0207c10: 書乎。非夫聖智超絕卓爾獨立。其孰能為乎。非夫聰
0207c11: 明深達得意忘象。其孰能知乎。或稱不思議境。與不
0207c12: 思議事。皆極聖之域。等覺至人猶所未盡。若凡夫生
0207c13: 滅心行。三惑浩然。於言說之中。推上妙之理。是猶醯
0207c14: 雞而說大鵬。夏蟲之議層。其不可見明矣。今止觀
0207c15: 之說。文字萬數。廣論果地。無益初學。豈如暗然。自修
0207c16: 功至自至。何必以早計為事乎。是大不然。凡所為上
0207c17: 聖之域。豈隔闊遼敻與凡境杳絕歟。是唯一性而已巳。
0207c18: 得之為悟。失之為迷。一理而已巳。迷而為凡。悟而為聖。
0207c19: 迷者自隔。理不隔也。失者自失。性不失也。止觀之作
0207c20: 所以離異同而究聖神。使生正性而順理者也。正
0207c21: 性順理所以行覺路也。至妙境也。不知此教者。則學
0207c22: 何所入。功何所施。智何所發。譬如無目。昧於日月之
0207c23: 光。行於重險之處。顛踣墮落。可勝既乎。噫。去聖久遠。
0207c24: 賢人不出。庸昏之徒。含識而已巳。致使魔邪詭惑。諸黨
0208a01: 並熾空有云云。為沉為。有膠於文句不敢動者。有
0208a02: 流於漭浪不能住者。有太遠而甘心不至者。有太近
0208a03: 而我身即是者。有枯木而稱定者。有竅號而稱慧者。
0208a04: 有奔走非道而言權者。有假於鬼而言通者。有放心
0208a05: 而言廣者。有罕言而為密者。有齒舌潛傳而為口訣
0208a06: 者。凡此之類。自立為祖。繼祖為家。反經非聖。昧者不
0208a07: 覺。仲尼有言。道之不明也。我知之矣。由物累也。悲夫。
0208a08: 隋開皇十八年智者大師去世。至皇朝建中垂二百
0208a09: 年。以斯文相傳。凡五家師。其始曰灌頂。其次曰晉雲
0208a10: 威。又其次曰東陽小威。又其次曰左溪朗公。其五曰
0208a11: 荊溪然公。頂於同門中慧解第一。能奉師訓。集成此
0208a12: 書。不以文辭為本故也。或失則煩。或得則野。當二
0208a13: 威之際。緘授而已巳。其道不行。天寶中。左溪始弘解說。
0208a14: 而知者寡。荊溪廣以傳記數十萬言。網羅遺法勤
0208a15: 矣備矣。荊溪滅後。知其說者適三四人。學者內病於
0208a16: 蔽。外役於煩。以不能喻之師教。不領之弟子。止觀所
0208a17: 以未光大於時也。予常戚戚。於是整其宏綱。提其機
0208a18: 要。其理之所存。教之所急。或易置之。或引伸之。其義
0208a19: 之迂。其辭之鄙。或薙除之。或潤色之。大凡浮之患
0208a20: 十愈其九。廣略之宜三存其一。是祛袪鄙滯道蒙童。貽
0208a21: 諸他人。則吾豈敢。若同見同行。且不以止觀罪我。亦
0208a22: 無隱乎爾。建中上元甲子首事筆削三歲。歲在析木
0208a23: 之津。功畢云爾。卒贈禮部郎中。時吏部郎中李華亦
0208a24: 從荊溪學止觀。荊溪為述止觀大意一篇。散騎常待
0208b01: 崔恭．諫議大夫田敦。皆其同學云佛祖統紀．柳河東集。
0208b02: 裴公美名休。河東聞喜人也。兒時與兄弟居家塾讀
0208b03: 書。有饋鹿脯者共薦之。公美不食曰。疏食猶不足。今
0208b04: 一啖肉。後將何繼。家世奉佛。至公美益精進。有異僧
0208b05: 自清涼來。貽舍利三顆並一簡。簡有梵書。莫能識已巳。
0208b06: 得譯者。辨其文曰。大士涉俗。小士居真。欲求佛道。豈
0208b07: 離紅塵。長慶中擢進士第。舉賢良方正異等更內外
0208b08: 任官新安太守。屬希運禪師初自黃檗山捨眾。入大
0208b09: 安精舍混勞侶。公美入寺。觀壁間。問是何圖相。
0208b10: 主事者曰高僧真儀。公美曰。真儀可觀。高僧何在。主
0208b11: 事不能對。公美曰。此間有禪人否。主事曰。近有一僧
0208b12: 投寺執役。頗似禪者。乃請運至。公美舉前問。運朗聲
0208b13: 曰裴休。公美應諾。運曰在甚麼處。公美當下知旨。如
0208b14: 獲髻珠。遂延入府署執弟子禮。復請住黃檗山。後遷
0208b15: 宣城。復創精舍請運居之。公美既徹法源。復博綜教
0208b16: 相。與宗密法師往來甚親。宗密有所著述。序而行
0208b17: 之。其大方廣圓覺了義經略疏序曰。夫血氣之屬必
0208b18: 有知。凡有知者必同體。所謂真淨明妙徹靈通。卓
0208b19: 然而獨存者也。是眾生之本源。故曰心地。是諸佛之
0208b20: 所得。故曰菩提。交徹融攝。故曰法界。寂靜常樂。故曰
0208b21: 涅槃。不濁不漏。故曰清淨。不妄不變。故曰真如。離過
0208b22: 絕非。故曰佛性。護善遮惡。故曰總持。隱覆含攝。故曰
0208b23: 如來藏。超越玄閟。故曰密嚴國。統眾德而大備。爍群
0208b24: 昏而獨照。故曰圓覺。其實皆一心也。背之則凡。順之
0208c01: 則聖。迷之則生死始。悟之則輪息。親而求之則止
0208c02: 觀定慧。推而廣之則六度萬。行引而為智。然後為正
0208c03: 智。依而為因。然後為正因。其實皆一法也。終日圓覺
0208c04: 而未圓覺者。凡夫也。欲證圓覺而未極圓覺者。菩
0208c05: 薩也。具足圓覺而住持圓覺者。如來也。離圓覺無六
0208c06: 道。捨圓覺無三乘。非圓覺無如來。泯圓覺無真法。其
0208c07: 實皆一道也。三世諸佛之所證。蓋證此也。如來為一
0208c08: 大事出現。為此也。三藏十二部一切修多羅詮
0208c09: 此也。然如來垂教。指法有顯密。立義有廣略。乘時有
0208c10: 先後。當機有深淺。非上根圓智其孰能大通之。故如
0208c11: 來於光明藏與十二大士密說而顯演。潛通而廣被。
0208c12: 以印定其法。為一切經之宗也。圭禪師得法於荷
0208c13: 澤嫡孫南印上足道圓和尚。一日隨眾僧齋於州民。
0208c14: 任灌家。居下位。以次受經。遇圓覺了義。卷未終軸。感
0208c15: 悟流涕。歸以所悟告其師。師撫之曰。汝當大弘圓頓
0208c16: 之教。此經諸佛授汝耳。禪師既佩南宗密印。受圓覺
0208c17: 懸記。於是閱大藏經律。通唯識．起信等論。然後頓轡
0208c18: 於華嚴法界。宴坐於圓覺妙場。究一雨之所霑。窮五
0208c19: 教之殊致。乃為之疏解。凡大疏三卷。大鈔十三卷。略
0208c20: 疏兩卷。小鈔六卷。道修證儀一十八卷。並行於世。
0208c21: 其序教也圓。其見法也徹。其釋義也端。知析薪其入
0208c22: 觀也明若秉燭。其辭也極於理而已巳。不騁。其文也
0208c23: 扶於教而已巳。不苟飾。不以其所長病人。故無排斥之
0208c24: 說。不以其未至人。故無胸臆之論。蕩蕩然實十二
0209a01: 部經之眼目。三十五祖之骨髓。生靈之大本。三世之
0209a02: 達道。後世雖有作者。不能過矣。其四依之一乎。或淨
0209a03: 土之親聞乎。何盡其義味如此也。或曰。道無形。視者
0209a04: 莫能。道無方。行者莫能至。況文字乎。在性之而已巳。
0209a05: 豈區區數萬言而可詮之哉。對曰。噫。是不足以語道
0209a06: 也。前不云乎。統眾德而大備。爍群昏而獨照者。圓覺
0209a07: 也。圓覺能出一切法。一切法未離圓覺。今夫經
0209a08: 律論三藏之文傳於中國者五千餘卷。其所詮者何
0209a09: 也。戒定慧而已巳。修戒定慧而求者何也。圓覺而已巳。圓
0209a10: 覺一法也。張萬行而求之者。何眾生之根器異也。然
0209a11: 則大藏皆圓覺之經。此疏乃大藏之疏也。羅五千軸
0209a12: 之文。而以數卷之疏通之。豈不至簡哉。何言其繁也。
0209a13: 及其斷言語之道。息思想之心。忘能所。滅影像。然後
0209a14: 為得也。固不在詮表耳。嗚呼。生靈之所以往來者六
0209a15: 道也。鬼神沈幽愁之苦。鳥獸懷獝狘之悲。修羅方瞋
0209a16: 諸天正樂。可以整心慮趣菩提。唯人道能之耳。人而
0209a17: 不為。吾末如之何也。已巳矣。休遊禪師之閫域。受禪
0209a18: 師之顯訣。無以自。直讚其法而普告大眾耳。公
0209a19: 美居官操守嚴正。不為皦察之行。而吏民畏信。大中
0209a20: 初官戶部侍郎。領諸道鹽鐵轉運使。革除姦弊。責所
0209a21: 在令。長兼董漕運。賞勤而紏惰。舟無廢滯。又立稅茶
0209a22: 十二法人以為便。六年同平章事。又五年罷歷諸州
0209a23: 軍節度觀察等使。咸通初卒。年七十四。公美自中年
0209a24: 後斷肉食。屏嗜慾。齋居焚香誦經。習歌唄為樂。著
0209b01: 勸發菩提心文云。大眾從無始來。常認為我身者。是
0209b02: 地水火風假合之身。旋聚旋滅。屬無常法。非我身也。
0209b03: 大眾從無始來。常認為我心者。是緣慮客塵妄之
0209b04: 心。乍起乍滅。屬無常法。非我心也。我有真身。圓滿空
0209b05: 寂者是也。我有真心。廣大靈知者是也。空寂靈知。神
0209b06: 用自在。性含萬德。體絕百非。如淨月輪。圓滿無缺。惑
0209b07: 雲所覆。不自覺知。妄惑既除。真心本淨。十方諸佛。一
0209b08: 切眾生。與我此心。三無差別。此即菩提心體。捨此不
0209b09: 認。而認臭身妄念。隨死隨。生與禽畜雜類比肩受苦。
0209b10: 為丈夫者不亦羞哉。居常自言能不為俗染。可以說
0209b11: 法度人。常著毳衲於歌妓院。持乞食。復發願世為
0209b12: 國王宏護佛教。後于闐國王生太子。掌有文曰裴休。
0209b13: 聞於中朝。公美子通書欲奉迎。不可乃止唐書．五燈會元．
0209b14: 圓覺經略疏序．道院集．北夢瑣言○按清通傳載河東節度使李詵使五臺還。公美與之論佛法。其言甚辨。
0209b15: 然詵使五臺乃貞元十一年事。公美年甫數歲。何由與詵問答。明為後人附會。削之。
0209b16: 知歸子曰。唐世士大夫善說法要者。李梁裴三君子
0209b17: 而已巳。典儀之論禪病。何其痛哉。梁之於荊溪。裴之於
0209b18: 圭。皆能洪其教者。獨怪公美撰圭。謂六祖之
0209b19: 道傳於荷澤稱七祖。而南岳馬祖為別系。夫公美既
0209b20: 得法於黃檗矣。扶教而抑宗。此予所不解也。
0209b21: 汪大紳曰。空有篇句句字字說透汪大紳凡夫病
0209b22: 種。大紳凡夫病是久矣。偶讀六度經。見有大弟子
0209b23: 欲以神通免難者。佛說有形之罪可免。其如無形
0209b24: 之罪乎。瞿然而起曰。善哉言乎。曾思周程發聖人
0209c01: 之蘊。於此可悟入焉。曰戒慎乎其所不。恐懼乎
0209c02: 其所不聞。曰慎獨。曰正心誠意。曰靜動直。曰擴
0209c03: 然大公。皆於無形之中纖塵不立。纖塵纔立便是
0209c04: 放肆。便是偏著偽。便是擾擾。便是私曲。無形之
0209c05: 中罪惡如山。在儒則斥之曰小人曰異端。在釋則
0209c06: 斥之曰魔曰外道。學聖學佛到得纖塵不立境界。
0209c07: 曰誠曰明曰一真法界曰圓覺於是出焉。乃大紳
0209c08: 凡夫於無形之中好色好名好勝。藏垢納汙海深
0209c09: 山積。兀自大言不談空說妙宣揚孔佛。咄。安得
0209c10: 有無形之中罪惡如山而能空者乎。咄。安得有無
0209c11: 形之中罪惡如山而能妙者乎。咄。安得有無形之
0209c12: 中罪惡如山埋聖種而能宣揚孔者乎。咄。安得
0209c13: 有無形之中罪惡如山埋佛種而能宣揚佛者
0209c14: 乎。兀自無狂心歇息不下。扯那性本無生當體
0209c15: 本空話頭。做箇安心丸喫將去。好色過了喫一丸
0209c16: 兒者。好名過了喫一丸兒者。好勝過了喫一丸兒
0209c17: 者。咄。你道一切本無生。一切本空。那水性本空本
0209c18: 無生。你何不入水去。火性本空本無生。你何不入
0209c19: 火去。毒性本空本無生。你何不喫砒礵去。你這裏
0209c20: 來不得。可知是假。你這凡夫。何不體究真空纖塵
0209c21: 不立。去到那入水入火喫砒礵時。只是纖塵不立。
0209c22: 再開口談空說妙也未遲耳。你這凡夫原有些熱
0209c23: 腸。原有些血性。你若到這地位。色心歇絕轉為大
0209c24: 寶。名心歇絕逾於須彌山。勝心歇絕升為不動
0210a01: 尊。你這熱腸血性發作時。原是大豪傑大羅漢大
0210a02: 菩薩。決定能忠爾忘身。公爾忘私。國爾忘家。比不
0210a03: 得那一班儒門酸子禪門禿驢。連那好名好色好
0210a04: 勝念頭動動時。還要滿面正經。便教他做正經人。
0210a05: 有甚用頭。你若肯正經時候。如上所說。把這萬劫
0210a06: 熱潑天血性放出來時。了不得也。如何了不得。
0210a07: 李師政來參。你便坐在萬仞崖巔大棒子劈頭打
0210a08: 下萬仞崖邊去也。管教這漢一條窮性命絲毫不
0210a09: 留。倘若這漢乖巧道是義學門徒。將那所講用紅
0210a10: 格兒謄清做著時文樣子。打聽得汪大紳處時
0210a11: 恭恭敬敬送上求政。你便用著敗毛大筆頭判將
0210a12: 去曰。真實做工夫人。一句也背他不得。一賞一
0210a13: 多少分明。你這熱腸血性用得何等諦當。你何苦
0210a14: 為好色好名好勝用做了凡夫。惹李老先生出
0210a15: 你的醜。大紳現身說法竟。一切凡夫們聽者。
0210a16: 又曰。止觀之法非獨為台教綱宗。抑亦孔佛大總
0210a17: 持也。堯舜禹相傳曰。惟精惟一允執厥中。惟精觀
0210a18: 也。惟一止也。允執厥中止觀等也。湯曰聖敬日躋。
0210a19: 聖觀也。敬止也。合言之止觀等也。文曰於緝敬
0210a20: 止。於緝觀也。敬止止也。合言之止觀等也。孔顏
0210a21: 相傳曰。有不善未不知。知之未復行。知觀也。
0210a22: 未復行止也。合言之止觀等也。曾思孟相傳張
0210a23: 皇孔氏之學。曰正心誠意。止也。曰致知格物。觀也。
0210a24: 曰明善。觀也。曰誠身。止也。曰誠者。止也。曰思誠者。
0210b01: 觀也。合言之止觀等也。濂洛關閩諸大儒之學以
0210b02: 此推之無不合矣。予所見佛書甚少。所及憶者尤
0210b03: 少。所及見所及憶者如金剛經言。云何降伏其心。
0210b04: 觀也。云何住。止也。曰無所住而生其心。無所住。止
0210b05: 也。生其心。觀也。合言之。止觀等也。圓覺經言之備
0210b06: 矣。而楞嚴經從聞思修入三摩地。心經觀自在由
0210b07: 觀而止層層深入。總不出止觀法門也。以是推之。
0210b08: 千經萬典自無不合。予以是知台宗甚大。然予於
0210b09: 台宗書。自永嘉頌外實未之寓目也。予何從而得
0210b10: 之。予讀朱子書得之也。朱子言存養。止也。言省察。
0210b11: 觀也。言存養省察交致互發。止觀等也。重提主敬。
0210b12: 觀自在菩薩也。痛下格物窮理功夫。從聞思修入
0210b13: 三摩地也。萬法總持歸一誠字。無上正等正覺也。
0210b14: 予讀朱子書。句句字字為孔門金針。且為釋迦氏
0210b15: 金針。予讀釋迦氏書。句句字字為孔門心印。即句
0210b16: 句字字為朱子心印。與孔朱異者而已巳矣。後儒
0210b17: 議朱子格物之學者多矣。由其說得無釋迦氏所
0210b18: 呵為窮空不盡者乎。釋迦之為釋迦。窮空極盡而
0210b19: 已巳矣。吾孔氏之為孔氏。窮理盡性以至於命而已巳
0210b20: 矣。先儒有言。顏子與聖人未達一間。還為那心粗。
0210b21: 然則餘塵尚諸學亦心粗而已巳矣。嗚呼。止觀之為
0210b22: 大總持也。而觀法尤要。未有不深於觀而能止者
0210b23: 也。不觀而止。饒他八萬劫。終是落空亡。可不慎與。
0210b24: 所以儒門之學格物為要。佛門之學觀法為要。朱
0210c01: 子精於格物。觀音大士精於觀法。所以為儒佛之
0210c02: 選也。嗚呼。予之為是言也。一以為怪談。一以為曠
0210c03: 論。皆非予之心也。予之心欲一切人天究竟實
0210c04: 義。無取中途之樂而已巳矣。
0210c05: 又曰。日用而不知者凡夫也。知至至之知終終之
0210c06: 菩薩也。通乎晝夜而知者如來也。文中子曰。元亨
0210c07: 利貞運行不匱者智之功也。其於易也幾乎。公美
0210c08: 之於圓覺。文中之於易。皆見得端緒。
0210c09: 又曰。之三君子者。佛門中之文質彬彬者也。
