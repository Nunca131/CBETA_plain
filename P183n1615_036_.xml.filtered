0001a01: 大明三藏法數卷第三十六　　　　石八
0001a02: 上天竺前住持沙門一如等奉　集註
0001a03: 二十五圓通出楞嚴經性體周曰圓妙用無礙
0001a04: 曰通乃一切眾生本有之心源諸佛菩薩
0001a05: 所證之聖境也而有二十五種者謂諸菩
0001a06: 薩及大羅漢於六塵六根六識七大各各
0001a07: 悟入不同故也此由阿難於楞嚴會上雖
0001a08: 聞根塵同源縛脫無二之旨而未達圓通
0001a09: 本根請佛開示如來於是問諸弟子最初
0001a10: 發心方便令其各各自陳證悟之由使阿
0001b01: 難曉了圓通法門所入之處也然論圓通
0001b02: 本無優劣如來令文殊選擇而唯取觀音
0001b03: 耳根者為此方之人耳根利聞法易
0001b04: 解當以音聞而為教體故特取觀音耳根
0001b05: 為入道之門也然不取陳那音聲者以聲
0001b06: 本屬塵根有聞性故揀陳那居初觀音極
0001b07: 後以見取捨之明亦根塵首尾相貫之意
0001b08: 也六塵者色塵聲塵香塵味塵觸塵法塵也六根者眼根耳根鼻根舌根身根意
0001b09: 根也六識者眼識耳識鼻識舌識身識意識也七大者地大火大水大風大空大見
0001b10: 大識大也梵語阿難華言慶喜文殊梵語具云文殊師利華言妙德。【一音聲】
0002a01: 音聲即聲塵也謂憍陳那等在鹿苑中聞
0002a02: 佛說四諦之法密悟圓理了達一切聲塵
0002a03: 本然清淨無動無靜皆是常住圓妙之音
0002a04: 於是得入圓通故云如我所證音聲為上
0002a05: 梵語憍陳那華言已巳知四諦者苦諦集諦滅諦道諦也。【二色因】色因
0002a06: 即色塵也謂優波尼沙陀因多貪欲佛令
0002a07: 作不淨觀於是觀色身不淨之相生大厭
0002a08: 離悟諸色性歸於虛空空色兩忘本然清
0002a09: 淨於是得入圓通故云如我所證色因為
0002a10: 上梵語優波尼沙陀華言塵性。【三香因】香因即香塵也
0002b01: 謂香嚴童子聞如來教於清淨室修習禪
0002b02: 定見諸比丘燒沉水香遂觀此香氣非木
0002b03: 非空非非火即是本然清淨妙香於是
0002b04: 開悟得入圓通故云如我所證香因為上
0002b05: 梵語比丘華言乞士。【四味因】味因即味塵也謂藥王
0002b06: 藥上二法王子等於無始為世良醫一
0002b07: 切草木金石之味悉能知承事如來了
0002b08: 知味性非空非有非即身心非離身心皆
0002b09: 是本然清淨妙味從是開悟得入圓通故
0002b10: 云如我所證味因為上梵語具云波華言分別時節。
0003a01: 【五觸因】觸因即觸塵也謂陀婆羅先於
0003a02: 威音王佛所聞法出家於浴僧時隨例入
0003a03: 室忽悟水因既不洗塵亦不洗體中間安
0003a04: 然得無所有妙觸清淨本來無染於是得
0003a05: 入圓通故云如我所證觸因為上梵語陀婆羅
0003a06: 華言賢守。【六法因】法因即法塵也謂摩訶迦葉
0003a07: 等因觀世間六塵變壞悟法性空遂修滅
0003a08: 盡定以滅意根受想不起妙法開明消滅
0003a09: 諸漏得無生滅遂入圓通故云如我所證
0003a10: 法因為上梵語摩訶迦葉華言大飲光滅盡定者謂受想心滅出入息盡
0003b01: 而證此定也諸漏者謂由一切煩惱漏落生死也從憍陳那至迦葉是於六塵悟入圓通。
0003b02: 【七見元】見元即眼根也謂阿那律陀初出
0003b03: 家時常樂睡眠被如來訶責因是七日不
0003b04: 眠失其雙目世尊示以金剛三昧遂得清
0003b05: 淨天眼是故不因眼根能觀三千世界猶
0003b06: 如掌果於是悟入圓通故云如我所證旋
0003b07: 見循元斯為第一梵語阿那律華言無貧梵語三昧華言正受亦
0003b08: 云正定三千者大千中千小千也旋見循元者旋大千之見循真性之元也。【八
0003b09: 息空】息空即鼻根也謂周利槃特迦於過
0003b10: 去世為大法師祕吝佛法不肯教人後感
0004a01: 愚鈍亦以宿有善因遇佛出家以根鈍故
0004a02: 憶持如來一句伽陀經一百日終不能誦
0004a03: 佛令安居數息攝心因是觀息出入剎那
0004a04: 生滅之相豁然無礙得入圓通故云如我
0004a05: 所證反息循空斯為第一梵語周利槃特迦華言繼道梵
0004a06: 語伽陀華言諷頌數息者息即鼻中氣息謂從一至十漸漸而數也梵語剎那華言
0004a07: 一念反息循空者反背妄根循依真空也。【九味知】味知即舌根
0004a08: 也謂憍梵提於過去世輕弄沙門有牛
0004a09: 音詩病佛為遮謗賜之數珠令常念佛
0004a10: 清淨心地又觀舌根知味之性非體非物
0004b01: 應念得超世間諸漏悟入圓通故云還味
0004b02: 旋知斯為第一梵語憍梵提華言牛以其宿世曾作牛王餘習
0004b03: 未除故食後常虛也梵語沙門華言勤息還味旋知者謂不著塵味不隨妄知也。
0004b04: 【十身覺】身覺即身根也謂畢陵伽婆蹉聞
0004b05: 佛說諸世間不可樂事因行乞食被刺剌傷
0004b06: 足舉身疼痛即反觀覺痛之心無有痛覺
0004b07: 本自清淨如是思惟攝念未久身心忽空
0004b08: 諸漏虛盡得入圓通故云如我所證純覺
0004b09: 遺身斯為第一梵語畢陵伽婆蹉華言餘習純覺遺身者謂覺心純
0004b10: 淨而遺失妄身也。【十一法空】法空即意根也謂須
0005a01: 菩提於曠來心得無礙蒙佛開示性覺
0005a02: 真空於是頓入如來寶明空海圓通境界
0005a03: 故云如我所證諸相入非非所非盡旋法
0005a04: 歸無斯為第一梵語須菩提華言空生寶明空海者即如來所證明
0005a05: 妙之理無礙深廣也非所非盡旋法歸無者謂能非之心所非之相悉盡無餘而轉
0005a06: 諸法塵皆歸寂滅也從阿那律至須菩提是於五根悟入圓通。【十二心見】
0005a07: 心見即眼識也謂舍利弗於曠來心見
0005a08: 清淨後於路中逢迦葉波宣說因緣從佛
0005a09: 出家於一切法照了無礙悟入圓通故云
0005a10: 如我所證心見發光光極知見斯為第一
0005b01: 梵語舍利弗華言身子心見發光光極知見者由心見發明而圓照萬法也。【十
0005b02: 三心聞】心聞即耳識也謂菩薩已巳曾與
0005b03: 恒沙如來為法王子常用心聞分別眾生
0005b04: 所有知見若有眾生修普賢行分身百千
0005b05: 皆至其處摩頂擁護令其成就心聞圓通
0005b06: 普賢境界故云我說本因心聞發明分別
0005b07: 自在斯為第一。【十四鼻息】鼻息即鼻識也
0005b08: 謂孫陀羅難陀從佛出家雖具戒律心多
0005b09: 散動世尊教其觀鼻端白遂觀鼻中之氣
0005b10: 出入如身心內明圓洞虛淨相漸消
0006a01: 鼻息成白心開漏盡諸出入息化為光明
0006a02: 照十方界即得圓通故云我以消息息久
0006a03: 發明明圓滅漏斯為第一梵語孫陀羅難陀華言好愛歡
0006a04: 喜漏盡者生死之漏斷滅也明圓滅漏者真性明了圓融滅諸有漏也。【十五
0006a05: 法音】法音即舌識也謂富樓那多羅尼
0006a06: 子從曠劫來辯才無礙世尊知其有大辯
0006a07: 才以音聲輪教其發揚於是助佛轉輪成
0006a08: 師子吼悟入圓通故云我以法音降伏魔
0006a09: 怨消滅諸漏斯為第一梵語富樓那多羅尼華言滿慈是
0006a10: 其父母名因以稱之。【十六身戒】身戒即身識也謂優
0006b01: 波離最初隨佛踰城出家親觀如來六年
0006b02: 勤苦承佛教戒乃至三千威儀八萬微細
0006b03: 行業悉皆清淨身心寂滅悟入圓通故云
0006b04: 我以執身身得自在次第執心心得通達
0006b05: 然後身心一切通利斯為第一梵語優波離華言上首。
0006b06: 【十七心達】心達即意識也謂目乾連聞迦
0006b07: 葉波宣說如來因緣深義即頓發心得大
0006b08: 通達如來惠其袈裟著身鬚髮自落游
0006b09: 於十方無所罣礙由是神通自在圓明清
0006b10: 淨故云我以旋湛心光發宣如澄濁流久
0007a01: 成清瑩斯為第一梵語目乾連華言綵菽氏旋湛謂旋復澄湛之
0007a02: 性也從人利弗至目乾連是於六識悟入圓通。【十八火性】火性即
0007a03: 火大也謂烏芻瑟摩久遠前性多貪欲
0007a04: 有佛出世名曰空王說多人成猛火聚
0007a05: 教其觀百骸四支諸泠煖氣由是諦觀
0007a06: 神光內凝化多心成智慧火因此火光
0007a07: 三昧力故得入圓通故云我以諦觀身心
0007a08: 煖觸無礙流通諸漏既消生火寶證無
0007a09: 上覺斯為第一梵語烏芻瑟摩華言火頭。【十九地性】地
0007a10: 性即地大也謂持地菩薩於昔時普光
0007b01: 如來出現於世曾為比丘平填道路造作
0007b02: 橋梁行諸苦行後世復值毘舍浮佛出現
0007b03: 國王延佛設齋爾時平地待佛毘舍如來
0007b04: 摩頂告言當平心地則世界地一切皆平
0007b05: 因是即得心開見身微塵及與世界一切
0007b06: 微塵等無差別即得悟入圓通故云我以
0007b07: 諦觀身界二塵等無差別本如來藏虛妄
0007b08: 發塵塵銷智圓成無上道斯為第一梵語毘舍
0007b09: 浮華言遍一切自在如來藏者即一切眾生本具真如之理藏也。【二十水
0007b10: 性】水性即水大也謂月光童子昔中
0008a01: 於水天佛所修習水觀觀於身中涕
0008a02: 津液大小便利與世界外諸香水海水性
0008a03: 一同是時初成此觀但見其水未得無身
0008a04: 經無量佛方得無身與諸香水海性合真
0008a05: 空無二無別悟入圓通故云我以水性一
0008a06: 味流通得無生忍圓滿菩提斯為第一無生
0008a07: 忍者謂一切諸法本來不生於此法中能忍可印證也梵語菩提華言道。【二十
0008a08: 一風性】風性即風大也謂璃光法王子
0008a09: 昔中於無量聲佛所蒙佛開示妙明
0008a10: 心體及說世界眾生皆是妄緣風力所轉
0008b01: 即於爾時觀此世界及與身心各有所動
0008b02: 遂即覺了此群動性來無所從去無所至
0008b03: 身心發光洞徹無礙而入圓通故云我以
0008b04: 觀察風力無依悟菩提心入三摩地斯為
0008b05: 第一梵語三摩地華言等持。【二十二空性】空性即空
0008b06: 大也謂虛空藏菩薩於定光佛所得無邊
0008b07: 身爾時手執四大寶珠照明十方微塵佛
0008b08: 剎化成虛空身同虛空不相妨礙能善入微塵
0008b09: 國土廣行佛事由是諦觀四大無依虛空佛
0008b10: 國同一虛妄於同發明得入圓通故云我以
0009a01: 觀察虛空無邊入三摩地斯為第一。【二十
0009a02: 三識性】識性即識大也謂彌勒菩薩昔
0009a03: 中於日月燈明佛所而得出家修習唯
0009a04: 心識定至然燈佛出世方乃得成無上妙
0009a05: 圓識心三昧了一切如來國土淨穢有無
0009a06: 皆是我心變化所現而悟入圓通故云我
0009a07: 以諦觀十方唯識識心圓明得無生忍斯
0009a08: 為第一梵語彌勒華言慈氏。【二十四淨念】淨念即根
0009a09: 大也謂大勢至菩薩等昔中於超日
0009a10: 月光佛所修念佛三昧收攝六根定心念
0009b01: 佛由是不假方便自得心開悟入圓通故
0009b02: 云我無選擇都攝六根淨念相繼得三摩
0009b03: 地斯為第一從烏芻瑟摩至勢至是於七大悟入圓通。【二十五
0009b04: 耳根】耳根者謂觀世音菩薩昔中於
0009b05: 觀世音佛所發菩提心彼佛教其從聞思
0009b06: 修入三摩提於是菩薩即於聞中入流亡
0009b07: 所所入既寂動靜二相了然不生一念頓
0009b08: 空聞性而入圓通矣經中所謂生滅既滅
0009b09: 寂滅現前者即圓通之體也上合諸佛妙
0009b10: 心下同眾生悲仰而現乎三十二應施以
0010a01: 十四無畏等者乃圓通之用也故云我從
0010a02: 耳門圓照三昧緣心自在成就菩提斯為
0010a03: 第一聞思修即三慧也梵語三摩提即三摩地也入流亡所者不隨聲塵頓入
0010a04: 法流而亡其所入也三十二應者佛應獨覺應緣覺應聲聞應梵王應帝釋應自在
0010a05: 天應大自在天應天大將軍應天王應四天王太子應人王應長者應居士應宰官
0010a06: 應婆羅門應比丘應比丘尼應優婆塞應優婆夷應女主應童男應童女應諸天應
0010a07: 龍應藥叉應乾闥婆應阿修羅應緊那羅應摩呼羅伽應人應非人應也十四無畏
0010a08: 者一不自觀音以觀觀者二知見施復三觀聽旋復四斷滅妄想心無殺害五熏聞
0010a09: 成聞六根消復同於聲聽六聞熏精明明法界七音性圓消觀聽返入八滅音圓
0010a10: 聞生慈力九熏聞離塵色不能十純音無塵根境圓融十一消塵旋明十二融
0010b01: 形復聞十三六根圓通明照無二十四我一名與六十二恒河沙名等無有異也。
0010b02: 二一十五護戒神出法苑珠林護戒神者謂五戒之
0010b03: 中各有五神為作衛護也灌頂經云若持
0010b04: 五戒者有二十五善神衛護其身在人左
0010b05: 右守於宮宅門戶之上使萬事吉祥也。【一
0010b06: 護不殺戒五神】一茶毘愈陀尼護持戒
0010b07: 人身辟除邪鬼二輸多利輸陀尼護持戒
0010b08: 人六情悉令完具三毘樓遮那世波護持
0010b09: 戒人腹內使五藏平調四阿陀龍摩坻護
0010b10: 持戒人血悉令通暢五婆羅桓尼和婆
0011a01: 護持戒人爪指無所毀傷六情即眼耳鼻舌身意六根也
0011a02: 五藏者心肝脾肺腎也。【二護不盜戒五神】一坻摩阿
0011a03: 毘婆護持戒人出入來使得安寧二
0011a04: 阿修輸婆羅陀護持戒人所噉飲食悉使甘
0011a05: 香三婆羅摩亶雄雌護持戒人睡夢平安
0011a06: 覺歡四婆羅門地鞞哆護持戒人不
0011a07: 為蠱毒所中五邪摩呼哆耶舍護持戒人
0011a08: 不為霧露之毒所害。【三護不邪戒五神】
0011a09: 一佛仙陀樓哆護持戒人口舌諍不
0011a10: 行二鞞闍耶藪多婆護持戒人不為瘟瘧
0011b01: 鬼所持三涅坭醯多耶護持戒人不為
0011b02: 縣官所得四阿邏多賴都耶護持戒人舍
0011b03: 宅四方驅逐凶殃五波羅那佛曇護持
0011b04: 戒人平定舍宅。【四護不妄語戒五神】一阿
0011b05: 提梵者珊耶護持戒人不為墓鬼所嬈
0011b06: 二因臺羅因臺羅護持戒人門戶辟除邪
0011b07: 惡三阿伽風施婆多護持戒人不為外氣
0011b08: 鬼神所害四佛曇彌摩多哆護持戒人不
0011b09: 為火所延五多叉三密陀護持戒人
0011b10: 不為偷盜所侵。【五護不飲酒戒五神】一阿
0012a01: 摩羅斯兜嘻護持戒人若入山林不為虛
0012a02: 狼所害二那羅門闍兜帝護持戒人不為
0012a03: 傷亡所嬈三鞞尼那波護持戒人除惡
0012a04: 鳥鳴狐鳴四茶鞞毘舍羅護持戒人除犬
0012a05: 鼠變五伽摩毘那闍尼佉護持戒人不
0012a06: 為凶注所牽凶注者謂陰司注寫凶惡之事也。
0012a07: 二十五有出天台四教儀二十五有不出六道有生
0012a08: 有死因果不亡之謂也然梵王天無想天
0012a09: 及五那含天總在四禪天中而別出其名
0012a10: 者以外道計梵王天為生萬物之主計無
0012b01: 想天以無心為涅槃計五那含天為真解
0012b02: 脫所以經教特立此三天為三有以對破
0012b03: 外道之計也六道者即天道人道修羅道餓鬼道畜生道地獄道也。
0012b04: 【一四洲為四有】謂東弗于逮西瞿耶尼南
0012b05: 閻浮提北單越也梵語弗于逮華言勝梵語瞿耶尼華言牛
0012b06: 貨梵語閻浮提華言勝金洲梵語單越華言勝處。【二四惡趣為四
0012b07: 有】謂六道中修羅餓鬼畜生地獄四者
0012b08: 皆由愚癡貪欲造諸惡業故感斯趣也。【三
0012b09: 六欲天為六有】謂欲界六天也一四天王
0012b10: 天二忉利天三夜摩天四兜率天五化樂
0013a01: 天六他化自在天梵語忉利華言三十三梵語夜摩亦云須摩
0013a02: 華言善時分梵語兜率華言知足。【四梵天為一有】謂初禪中
0013a03: 大梵王天乃三千世界之主也三千者小千中千大
0013a04: 千也。【五無想天為一有】謂四禪中之無想天
0013a05: 此天以無心想為果故也。【六五那含天為
0013a06: 一有】那含梵語具云阿那含華言不還謂
0013a07: 四禪中無煩天無熱天善見天善現天色
0013a08: 究竟天亦名五淨居天此之五天名位雖
0013a09: 別皆第三果聖人所居故通為一有也第三果即
0013a10: 聲聞阿那含果也。【七四禪天為四有】謂色界初禪
0013b01: 天二禪天三禪天四禪天也。【八四空處天
0013b02: 為四有】謂無色界空處天識處天無所有
0013b03: 處天非想非非想處天也。
0013b04: 二十五三昧破二十五有出法華玄義梵語三昧
0013b05: 華言正定二十五三昧破前二十五有者
0013b06: 約理對治隨義以立名也欲色無色三
0013b07: 界雖苦樂不同然實有生死執著故以此
0013b08: 無垢等三昧之法一一破之令諸眾生出
0013b09: 於諸有也。【一無垢三昧破地獄有】謂菩薩
0013b10: 由淨諸業惑證於無垢三昧愍彼眾生受
0014a01: 於地獄之苦故以此三昧令其修行出離
0014a02: 重垢所報之處也重垢即惡業報處即地獄也。【二不退
0014a03: 三昧破畜生有】謂菩薩修於持戒禪定破
0014a04: 諸惡業自獲不退證於不退三昧愍彼眾
0014a05: 生受畜生苦故以此三昧令其遠捨諸惡
0014a06: 永不退失善道也。【三心樂三昧破餓鬼有】
0014a07: 謂菩薩修戒定慧破諸惡業證於心樂三
0014a08: 昧愍彼眾生受餓鬼苦故以此三昧令其
0014a09: 遠離諸惡而生喜樂也。【四歡喜三昧破阿
0014a10: 脩羅有】梵語阿脩羅華言無端正謂菩薩
0014b01: 脩戒定慧破於惡業等怖證於歡喜三昧
0014b02: 愍彼眾生受阿修羅苦故以此三昧令其
0014b03: 離諸猜疑怖畏也。【五日光三昧破弗婆提
0014b04: 有】梵語弗婆提華言勝即東洲也謂菩薩
0014b05: 修戒定慧獲一切智光破諸惡業無明等
0014b06: 闇證於日光三昧愍彼東洲眾生受諸生
0014b07: 死故以此三昧令其破諸惡業等闇而得
0014b08: 出離也。【六月光三昧破瞿耶尼有】梵語瞿
0014b09: 耶尼華言牛貨即西洲也謂菩薩修戒定
0014b10: 慧獲一切智光破諸惡業無明等闇證於
0015a01: 月光三昧愍彼西洲眾生受諸生死故以
0015a02: 此三昧令其破諸惡業等闇也。【七熱三
0015a03: 昧破單越有】梵語單越華言勝處即
0015a04: 北洲也謂菩薩修戒定慧破諸我執證於
0015a05: 熱三昧愍彼北洲眾生計著於我冰執
0015a06: 難化故以此三昧令其遠離妄我計執不
0015a07: 生而得出離也。【八如幻三昧破閻浮提有】
0015a08: 梵語閻浮提華言勝金洲即南洲也謂菩
0015a09: 薩修戒定慧破諸虛幻惑業證於如幻三
0015a10: 昧愍此南洲眾生果報雜雜壽命不定猶
0015b01: 如幻化故以此三昧令其破於諸幻而得
0015b02: 出離也。【九不動三昧破四天王有】四天王
0015b03: 者東方持國天王南方增長天王西方廣
0015b04: 目天王北方多聞天王也謂菩薩修戒定慧
0015b05: 破諸煩惱散證於不動三昧以此天游
0015b06: 行世間則有果報惑業等動故以此三昧
0015b07: 令其悉破諸動惑業亦得證此也。【十難伏
0015b08: 三昧破三十三天有】三十三天即忉利天
0015b09: 也謂菩薩修戒定慧破一切惑業證於難
0015b10: 伏三昧以此天是地居之頂果報惑業難
0016a01: 以折伏故以此三昧令其破諸難伏亦得
0016a02: 證此也梵語忉利華言三十三。【十一意三昧破
0016a03: 摩天有】摩梵語具云須摩華言善時
0016a04: 分謂菩薩修戒定慧破諸煩惱證於意
0016a05: 三昧以此天處空為而未有上界不動
0016a06: 等故以此三昧令其捨離空處之而
0016a07: 證不動等也。【十二青色三昧破兜率陀
0016a08: 天有】梵語兜率陀華言知足謂菩薩修戒
0016a09: 定慧破諸煩惱證於青色三昧以此天果
0016a10: 報宮殿服玩一切皆青故以此三昧令其
0016b01: 捨離一切煩惱亦得證此也。【十三黃色三
0016b02: 昧破化樂天有】謂菩薩修戒定慧破諸煩
0016b03: 惱證於黃色三昧以此天果報宮殿服玩
0016b04: 一切皆黃故以此三昧令其捨離一切煩
0016b05: 惱亦得證此也。【十四赤色三昧破他化自
0016b06: 在天有】謂菩薩修戒定慧破諸煩惱證於
0016b07: 赤色三昧以此天果報宮殿服玩一切皆
0016b08: 赤故以此三昧令其捨離一切煩惱亦得
0016b09: 證此也。【十五白色三昧破初禪有】初禪即
0016b10: 色界天也謂菩薩修戒定慧證於白色三
0017a01: 昧以此天果報一切皆白故以此三昧令
0017a02: 其捨離一切煩惱亦得證此也。【十六種種
0017a03: 三昧破梵王有】梵王亦色界初禪天也謂
0017a04: 菩薩修戒定慧證於種種三昧以此天主
0017a05: 領大千世界種類既多果報不等故以此
0017a06: 三昧令其捨離種種果報亦得證此也。【十
0017a07: 七雙三昧破二禪有】二禪亦色界天也謂
0017a08: 菩薩修戒定慧證雙三昧以此天獨有內
0017a09: 淨支喜支二種定相即果報雙而未見雙
0017a10: 空雙假雙中之理故以此三昧令其捨離
0017b01: 淨喜而證雙空等也雙空者謂見思二惑俱空也雙假者謂見
0017b02: 假思假即見思惑以此惑體虛假不實故也雙中者謂破見思惑同入中道也。【十
0017b03: 八雷音三昧破三禪有】三禪亦色界天也
0017b04: 謂菩薩修戒定慧證於雷音三昧以此天
0017b05: 禪樂最深如冰魚蟄虫著於果報之樂故
0017b06: 以此三昧而驚駭之令其捨離諸樂亦證
0017b07: 於此也。【十九注雨三昧破四禪有】四禪亦
0017b08: 色界天也謂菩薩修戒定慧證於注雨三
0017b09: 昧以此天如大地具諸種子若不得雨善
0017b10: 芽不生故以此三昧之雨令其發生三諦
0018a01: 之種亦得證此也三諦者真諦俗諦中諦也。【二十如虛
0018a02: 空三昧破無想天有】無想亦色界天也謂
0018a03: 菩薩修戒定慧證於如虛空三昧以此天
0018a04: 一期心想不行妄計果報非空而為涅槃
0018a05: 故以此三昧破彼非空令其起修空淨之
0018a06: 行亦得證此也梵語涅槃華言滅度一期者從生至死也。【二十
0018a07: 一照鏡三昧破阿那含天有】梵語阿那含
0018a08: 華言不還即第三果生於色界之天也謂
0018a09: 菩薩修戒定慧證於照鏡三昧以此天雖
0018a10: 得無漏淨色但是果報之淨未獲究盡色
0018b01: 空故以此三昧令其破彼報淨之色究竟
0018b02: 真空之理亦得證此也。【二十二無礙三昧
0018b03: 破空處有】空處即無色界天也謂菩薩修
0018b04: 戒定慧證於無礙三昧以此天得出色籠
0018b05: 果報無礙未是空假中無礙故以此三昧
0018b06: 令其捨離果報亦得證此也色籠者謂色界色質籠罩
0018b07: 也空假中即三觀也離性離相之謂空無法不備之謂假非空非假之謂中也。【二
0018b08: 十三常三昧破識處有】識處亦無色界天
0018b09: 也謂菩薩修戒定慧證常三昧以此天以
0018b10: 識相續不斷為常此乃定報即非無為等
0019a01: 常故以此三昧令其捨離定報之常亦得
0019a02: 證此也。【二十四樂三昧破不用處有】不用處
0019a03: 又名無所有處亦無界天也謂菩薩修戒
0019a04: 定慧證樂三昧以此天厭識處無邊入無
0019a05: 所有處以此處如癡癡故是苦故以此三昧
0019a06: 令其捨離於癡亦得證此也。【二十五我三昧
0019a07: 破非想非非想處有】非想非非想處亦無
0019a08: 色界天也謂菩薩修戒定慧證我三昧以
0019a09: 此天居無色界頂謂是涅槃果報猶有細
0019a10: 煩惱等惑而不自在故以此三昧令其捨
0019b01: 離煩惱亦得證此也。
0019b02: 二十五種外道諦出華嚴經隨演義鈔二十五種
0019b03: 諦者乃是迦毘羅外道之所計也此
0019b04: 外道亦修禪定有神通力知八萬中事
0019b05: 八萬前冥然不知謂之冥諦從冥初自
0019b06: 性生智大乃至神我開成二十五諦合為
0019b07: 九位也梵語迦毘羅華言黃色梵語具云波華言分別時節。【一
0019b08: 冥初自性】謂此外道以八萬前之事冥
0019b09: 然不知之處昧為自性故云初自性。【二智
0019b10: 大】智大亦名覺大即增長之義謂冥初之際
0020a01: 覺知增長故云從冥初生智大。【三我心】我
0020a02: 心亦名我慢即我執也謂由覺知生我慢
0020a03: 心故云從智大生我心。【四五唯】唯即微也
0020a04: 五唯亦名五微即色聲香味觸也以色等
0020a05: 五種由我執之心方現故云從我心生五
0020a06: 唯。【五五大】五大即地水火風空也此五種
0020a07: 性一切處故名為大由極微而生故云
0020a08: 從五唯生五大。【六五知根】五根即眼耳鼻
0020a09: 舌身謂之知者以此五種皆有知覺故也
0020a10: 因五大而成故云從五大生五知根。【七五
0020b01: 作業根】五根即口與手足小便大便謂之
0020b02: 作業者以此五種能作業用故也亦因五
0020b03: 大而成故云從五大生五作業根。【八心平
0020b04: 等根】心乃肉團心即意根也謂之平等者
0020b05: 以此根能一切根境而生分別也此亦
0020b06: 五大所成故云從五大生平等根并前五
0020b07: 知五作業共為十一根也。【九神我】神我即
0020b08: 第八識也外道執神我能生諸法常住不
0020b09: 壞計為涅槃是二一一諦之主也第八識即藏識
0020b10: 也梵語涅槃華言滅度。
0021a01: 二十八天出天台四教儀【一欲界六天】一四天王天
0021a02: 東方持國天王南方增長天王西方廣目
0021a03: 天王北方多聞天王二忉利天梵語忉利
0021a04: 華言三十三世三十三人同修勝業同
0021a05: 生此天三須夜摩天梵語須夜摩華言善
0021a06: 時分謂此天時時唱快樂故又云受五欲
0021a07: 境知時分故四兜率陀天梵語兜率陀華
0021a08: 言知足謂此天於五欲境知止足故五化
0021a09: 樂天謂此天自化五塵而娛樂故六他化
0021a10: 自在天謂此天假他所化樂事以成己巳樂
0021b01: 即欲界天主五欲者色欲聲欲香欲味欲觸欲也五塵者色塵聲塵香
0021b02: 塵味塵觸塵也。【二色界十八天】初禪三天一梵眾
0021b03: 天梵淨也以無染欲故眾猶民也謂此天
0021b04: 是初禪天主之民眾也二梵輔天輔佐也
0021b05: 謂此天是初禪天主之輔佐臣僚也三大
0021b06: 梵天謂此天是初禪天之主也名尸棄
0021b07: 初先生盡後滅主領三千大千世界也
0021b08: 梵語尸棄華言火三千者大千中千小千也言三千大千者摠別雙舉也二禪
0021b09: 三天一少光天謂此天光明少故二無量
0021b10: 光天謂此天光明增勝無限量故三光音
0022a01: 天謂此天以光明為語音故三禪三天一
0022a02: 少淨天謂此天意識樂受清淨故二無量
0022a03: 淨天謂此天淨勝於前不可量故三遍淨
0022a04: 天謂此天樂受最勝淨周遍故四禪九天
0022a05: 一無雲天以前諸天空居依雲而住此天
0022a06: 在雲之上居無雲之首故號無雲二福生
0022a07: 天謂此天修勝福力而生其中從因得名
0022a08: 故三廣果天謂此天果報廣大無能勝故
0022a09: 四無想天謂此天一期果報心想不行故
0022a10: 一期者謂從生至死也五無煩天謂此天離欲界苦
0022b01: 及色界樂苦樂兩滅無煩惱故六無熱天
0022b02: 謂此天研究心境無依無處清自在無
0022b03: 熱惱故七善見天謂此天妙見十方世界
0022b04: 圓澄無塵垢故八善現天謂此天空無障
0022b05: 礙精見現前故九色究竟天謂此天於諸
0022b06: 塵幾之處研窮究竟故。【三無色界四天】
0022b07: 一空處天謂此天厭於色身繫縛不得自
0022b08: 在心緣虛空與無色相應住空處定故二
0022b09: 識處天謂此天厭虛空無邊於是即捨虛
0022b10: 空轉心緣識以識為處故三無所有處天
0023a01: 謂此天厭於識處無邊於是捨識入無所
0023a02: 有處亦名不用處謂不用前空處識處故
0023a03: 四非想非非想處天謂此天居無色界之
0023a04: 極頂非無所有處之無想非識處之有想
0023a05: 故。
0023a06: 二十八宿出法苑珠林大集經云佛告娑婆世界
0023a07: 主大梵天王等言過去天仙云何布置諸
0023a08: 宿曜辰攝護國土養育眾生大梵天王等
0023a09: 白佛言過去天仙分布安置諸宿曜辰於
0023a10: 四方中各有所主如云角宿主於眾鳥亢
0023b01: 宿主於出家求聖道等爾時佛告梵王等
0023b02: 言我亦使諸曜星辰攝護國土養育眾生
0023b03: 汝等宣告令彼得知如我所分國土眾生
0023b04: 各各隨分攝護養育故說二十八宿所屬
0023b05: 不同各有威靈護衛也梵語娑婆華言能忍。【一東
0023b06: 方七宿】角宿主於眾鳥亢宿主出家求聖
0023b07: 道者氐宿主水主眾生房宿主行車求利
0023b08: 心宿主於女人尾宿主洲渚眾箕宿主於
0023b09: 陶師。【二南方七宿】井宿主於金師鬼宿主
0023b10: 一切國王大臣柳宿主雪山龍星宿主巨
0024a01: 富者張宿主於盜賊翼宿主於貴人軫宿
0024a02: 主須羅吒國。【三西方七宿】奎宿主行船人
0024a03: 婁宿主於人胃宿主婆樓迦國昴宿主
0024a04: 於水牛畢宿主一切眾生觜宿主鞞提訶
0024a05: 國參宿主於剎利剎利梵語具云剎帝利華言田主即王種也。
0024a06: 【四北方七宿】斗宿主澆部沙國牛宿主於
0024a07: 剎利及安多竭那國女宿主鴦伽摩伽
0024a08: 陀國虛宿主那遮羅國危宿主著華冠室
0024a09: 宿主乾陀羅國輸盧那國及諸龍蛇蝮行
0024a10: 之類壁宿主乾闥婆善樂梵語乾闥婆華言香陰即帝釋
0024b01: 樂神也。
0024b02: 三十一色出翻譯名義三十一色者謂青黃赤白
0024b03: 光影明暗雲塵霧空此十三種名為顯
0024b04: 色以其顯現為色故也長短方圓麤細高
0024b05: 下正與不正此十種名為形色以其形量
0024b06: 為色故也取捨屈伸行住坐臥此八種名
0024b07: 為表色以其表彰為色故也。
0024b08: 如來三十二相出法界次第謂如來應化之身具
0024b09: 此三十二相以表法身眾德圓極人天中
0024b10: 尊眾聖之王也。【一足安平相】謂足下安立
0025a01: 皆悉平滿猶如奩底也奩力切奩底者即盒底也。【二
0025a02: 千輻輪相】輻即車輪中之輻謂足下轂網
0025a03: 輪紋眾相圓滿有如千輻輪也。【三手指纖長
0025a04: 相】謂手指纖細圓長端直好指節參差光
0025a05: 潤可愛勝餘人也。【四手足柔軟相】謂手足極
0025a06: 妙柔軟勝餘身分也。【五手足縵網相】謂手指
0025a07: 中間縵網交合文同綺畫猶如王之足也。
0025a08: 【六足跟滿足相】跟足踵也謂足之踵圓滿具
0025a09: 足也。【七足趺高好相】謂足之趺高起如真金之
0025a10: 色趺上之毛青璃色種種莊飾妙好圓滿
0025b01: 也梵語璃華言青色寶。【八如鹿王相】時切股肉
0025b02: 也如鹿王相者謂足漸次纖圓如彼鹿
0025b03: 王之纖好第一也。【九手過膝相】謂雙臂修
0025b04: 直不俯不仰平立過膝也。【十馬陰藏相】謂
0025b05: 陰相藏密猶如馬陰不可見也。【十一身縱
0025b06: 廣相】謂身儀端正縱橫廣無不相稱也。
0025b07: 【十二毛孔生青色相】謂身諸毛孔一孔一
0025b08: 毛生相不亂右旋上向青色柔軟也。【十三
0025b09: 身毛上靡相】謂身諸毫毛皆右旋向上而
0025b10: 偃伏也。【十四身金色相】謂身皆金色光明
0026a01: 晃曜如紫金聚眾相莊嚴微妙第一也。
0026a02: 【十五身光面各一丈相】謂身放光明四面
0026a03: 各一丈也。【十六皮膚細滑相】謂皮膚細
0026a04: 膩滑澤不受塵水不停蚊蚋。【十七七處平
0026a05: 滿相】謂兩足下兩手兩肩項中七處皆平
0026a06: 滿端正也。【十八兩腋滿相】謂左右兩腋平
0026a07: 滿而不窊也窊烏切不滿。【十九身如師子相】
0026a08: 謂身體平正威儀嚴肅如師子王也。【二十
0026a09: 身端直相】謂身形端正平直不傴曲也傴委羽切
0026a10: 不伸也。【二十一肩圓滿相】謂兩肩圓滿而豐
0026b01: 腴也。【二十二四十齒相】謂常人但有三十
0026b02: 六齒唯佛具足四十齒也。【二十三齒白齊
0026b03: 密相】謂四十齒皆白淨齊密根復深固
0026b04: 也。【二十四四牙白淨相】謂四牙最白而大
0026b05: 瑩潔鮮淨也。【二十五頰車如師子相】謂兩
0026b06: 頰車隆滿如師子王也。【二十六咽中津液
0026b07: 得上味相】謂咽喉中常有津液上妙美味
0026b08: 如甘露流注也。【二十七廣長舌相】謂舌廣
0026b09: 而長柔軟紅薄能覆面而至于髮際也。【二
0026b10: 十八梵音深遠相】謂音聲和雅近遠皆到
0027a01: 無處不聞也。【二十九眼色如金精相】謂眼
0027a02: 目清淨明瑩如金色精也。【三十眼睫如牛
0027a03: 王相】睫目旁毛也謂眼睫殊勝如牛王也。
0027a04: 【三十一眉間白毫相】謂兩眉之間有白玉毫
0027a05: 清淨柔軟如兜羅綿右旋宛轉常放光
0027a06: 明也梵語兜羅綿華言細香。【三十二頂肉髻成相】謂
0027a07: 頂上有肉高起如髻亦名無見頂相謂一
0027a08: 切人天二乘菩薩皆不能見故也二乘者聲聞乘
0027a09: 緣覺乘也。
0027a10: 三十二應出楞嚴經謂觀世音菩薩於昔無數
0027b01: 恒河沙有佛名觀世音蒙彼如來授以
0027b02: 如幻聞熏聞修金剛三昧同佛慈悲苦
0027b03: 與樂身成三十二應入諸國土化一切眾
0027b04: 生也梵語具云波華言分別時節聲教熏習故曰聞熏聞而復修故曰聞修
0027b05: 金剛有堅利之能以喻三昧之力也梵語三昧華言正定。【一佛身應】佛
0027b06: 梵語具云佛陀華言覺謂若諸菩薩入三
0027b07: 摩地進修無漏勝現圓觀世音菩薩即
0027b08: 應現佛身而為說法令其脫也梵語三摩地華
0027b09: 言等持進修無漏勝現圓謂修無為之法即趣入三摩地得無漏勝究竟圓成也。
0027b10: 【二獨覺應】出無佛世無師自悟故名獨覺
0028a01: 謂若諸有學寂靜妙明勝妙現圓菩薩即
0028a02: 於彼前應現獨覺身而為說法令其脫
0028a03: 也有學者有所學也謂第三阿那含果已巳前俱有學勝妙現圓者能妙萬物以
0028a04: 明自性究竟圓成也。【三緣覺應】因觀十二因緣覺真
0028a05: 諦理故名緣覺謂若諸有學斷十二因緣
0028a06: 緣斷勝性勝妙現圓菩薩即於彼前應現緣
0028a07: 覺身而為說法令其脫也十二因緣者一無明二行三識
0028a08: 四名色五六入六觸七受八愛九取十有十一生十二老死也緣斷勝性者謂觀因
0028a09: 緣得斷煩惱而證勝妙之性也。【四聲聞應】聞佛聲教故曰
0028a10: 聲聞謂若諸有學得四諦空修道入滅
0028b01: 勝性現圓菩薩即於彼前應現聲聞身
0028b02: 而為說法令其解脫也得四諦空者謂觀苦集滅道四諦證
0028b03: 真空理也修道入滅勝性現圓者謂從三果入滅將登第四無學果位勝妙之性現
0028b04: 前圓成也。【五梵王應】梵王者即色界初禪天主
0028b05: 也謂若諸眾生欲心明悟不犯欲塵欲身
0028b06: 清淨菩薩即於彼前應現梵王身而為說
0028b07: 法令其解脫也。【六帝釋應】帝釋即忉利天
0028b08: 主梵語釋提桓因華言能天主言帝釋者
0028b09: 華梵雙舉也謂若諸眾生欲為天主統領
0028b10: 諸天菩薩即於彼前應現帝釋身而為說
0029a01: 法令其成就也梵語忉利華言三十三。【七自在天應】
0029a02: 自在天者即欲界第五天也謂若諸眾生
0029a03: 欲身自在遊行十方菩薩即於彼前應現
0029a04: 自在天身而為說法令其成就也。【八大自
0029a05: 在天應】大自在天者即欲界第六天主也
0029a06: 謂若諸眾生欲身自在飛行虛空菩薩即
0029a07: 於彼前應現大自在天身而為說法令其
0029a08: 成就也。【九天大將軍應】天大將軍即帝釋
0029a09: 天主之大將軍也謂若諸眾生愛統鬼神
0029a10: 救護國土菩薩即於彼前現大將軍身而
0029b01: 為說法令其成就也。【十四天王應】四天王
0029b02: 東方持國天王南方增長天王西方廣目
0029b03: 天王北方多聞天王也謂若諸眾生愛統
0029b04: 世界保護眾生菩薩即於彼前應現四天王
0029b05: 身而為說法令其成就也。【十一四天王太子
0029b06: 應】謂若諸眾生愛生天宮驅使鬼神菩薩
0029b07: 即於彼前應現四天王太子身而說法令
0029b08: 其成就也。【十二人王應】謂若諸眾生樂為人
0029b09: 王菩薩即於彼前應現人王身而為說法
0029b10: 令其成就也。【十三長者應】謂若諸眾生愛主
0030a01: 族姓世間推讓菩薩即於彼前應現長者
0030a02: 身而為說法令其成就也。【十四居士應】謂若
0030a03: 諸眾生愛談名言清淨自居菩薩即於彼
0030a04: 前應現居士身而為說法令其成就也名言
0030a05: 者名教典雅之言也。【十五宰官應】謂若諸眾生愛治
0030a06: 國土剖斷邦邑菩薩即於彼前應現宰官
0030a07: 身而為說法令其成就也。【十六婆羅門應】
0030a08: 梵語婆羅門華言淨行謂若諸眾生愛
0030a09: 諸數術攝衛自居菩薩即於彼前應現婆
0030a10: 羅門身而為說法令其成就也數術者禁筭藝調
0030b01: 養方法之類是也攝衛者收攝其心衛護身口也。【十七比丘應】梵
0030b02: 語比丘華言乞士謂若有男子好學出家
0030b03: 持諸戒律菩薩即於彼前應現比丘身而
0030b04: 為說法令其成就也。【十八比丘尼應】梵語尼
0030b05: 華言女謂若有女人好學出家持諸禁戒
0030b06: 菩薩即於彼前應現比丘尼身而為說法
0030b07: 令其成就也。【十九優婆塞應】梵語優婆塞
0030b08: 華言清淨士謂若有男子樂持五戒菩薩
0030b09: 即於彼前應現優婆塞身而為說法令其
0030b10: 成就也五戒不殺不盜不邪不妄語不飲酒也。【二十優婆夷應】
0031a01: 梵語優婆夷華言清淨女謂若有女子
0031a02: 五戒自居菩薩即於彼前應現優婆夷身
0031a03: 而為說法令其成就也。【二十一女主應】女主
0031a04: 天子之后也謂若有女人內政立身以修
0031a05: 家國菩薩即於彼前應現女主身及國夫
0031a06: 人命婦大家而為說法令其成就也。【二十二
0031a07: 童男應】謂若有眾生不壞男根菩薩即於
0031a08: 彼前應現童男身而為說法令其成就也。
0031a09: 【二十三童女應】謂若有處女愛樂處身不求
0031a10: 侵暴菩薩即於彼前應現童女身而為說
0031b01: 法令其成就也。【二十四天應】謂若有諸天
0031b02: 樂出天倫菩薩即應現天身而為說法令
0031b03: 其成就也倫類也。【二十五龍應】謂若有諸龍
0031b04: 樂出龍倫菩薩即應現龍身而為說法令
0031b05: 其成就也。【二十六藥應】梵語藥亦云夜
0031b06: 華言勇謂若有藥樂度本倫菩薩
0031b07: 即於彼前應現藥身而為說法令其成
0031b08: 就也。【二十七闥婆應】梵語闥婆華言
0031b09: 香陰即帝釋樂神也謂若闥婆樂脫其
0031b10: 倫菩薩即於彼前應現闥婆身而為說
0032a01: 法令其成就也。【二十八阿修羅應】梵語阿
0032a02: 修羅華言無端正以形貌醜陋故也謂若
0032a03: 阿修羅樂脫其倫菩薩即於彼前應現阿
0032a04: 修羅身而為說法令其成就也。【二十九緊
0032a05: 那羅應】梵語緊那羅華言疑神又云人非
0032a06: 人以頭上有角似人而非人也謂若緊那
0032a07: 羅樂脫其倫菩薩即於彼前應現緊那羅
0032a08: 身而為說法令其成就也。【三十摩呼羅伽
0032a09: 應】梵語摩呼羅伽華言大蝮行即大蟒蛇
0032a10: 也謂若摩呼羅伽樂脫其倫菩薩即於彼
0032b01: 前應現摩呼羅伽身而為說法令其成
0032b02: 就也。【三十一人應】謂若諸眾生樂人修人菩
0032b03: 薩即於彼前應現人身而為說法令其成
0032b04: 就也樂人修人者謂愛樂人身而修人之行也。【三十二非人應】
0032b05: 非人即鬼畜之類也謂若諸非人有形無
0032b06: 形有想無想樂度其倫菩薩即於彼前皆
0032b07: 現其身而為說法令其成就也。
0032b08: 三十四心斷結出天台四教儀集註謂三藏教菩薩扶
0032b09: 惑潤生歷具修六度梵行饒益有情最
0032b10: 後至於菩提樹下一念相應慧發真無漏
0033a01: 之時以八忍八智十六心九無礙九解脫十
0033a02: 八心頓斷見思習氣而成正覺故云三十
0033a03: 四心斷結也三藏教者即經律論三藏也扶惑潤生者謂此教菩薩雖
0033a04: 已巳離見思之惑為欲化度眾生故伏惑不斷而示同三思生死也六度者一布施二
0033a05: 持戒三忍辱四精進五禪定六智慧也梵語菩提華言道菩提樹者以佛於樹下成
0033a06: 道故也見思者謂意根對法塵起諸分別曰見眼等五根對色等五塵起諸貪愛曰
0033a07: 忍習氣者謂見思惑之餘習氣分也。【一八忍】忍即忍可印證
0033a08: 之義一苦法忍謂觀欲界苦諦之法而能
0033a09: 忍可也二苦類忍謂以色界無色界苦諦
0033a10: 之法比類欲界苦諦觀之而能忍可也三
0033b01: 集法忍謂觀欲界集諦煩惱之法而能忍
0033b02: 可也四集類忍謂以色界無色界集諦煩
0033b03: 惱之法比類欲界集諦觀之而能忍可也
0033b04: 五滅法忍謂觀欲界滅諦之法而能忍可
0033b05: 也六滅類忍謂以色界無色界滅諦之法
0033b06: 比類欲界滅諦觀之而能忍可也七道法
0033b07: 忍謂觀欲界道諦之法而能忍可也八道類
0033b08: 忍謂以色界無色界道諦之法比類欲界
0033b09: 道諦觀之而能忍可也。【二八智】智即明了
0033b10: 之義一苦法智謂因觀欲界苦諦而斷見
0034a01: 惑之智明發也二苦類智謂以色界無色
0034a02: 界苦諦比類欲界苦諦觀之而斷上二界
0034a03: 見惑之智明發也三集法智謂因觀欲界
0034a04: 集諦而斷見惑之智明發也四集類智謂
0034a05: 以色界無色界集諦比類欲界集諦觀之
0034a06: 而斷上二界見惑之智明發也五滅法智
0034a07: 謂因觀欲界滅諦而斷見惑之智明發也
0034a08: 六滅類智謂以色界無色界滅諦比類欲
0034a09: 界滅諦觀之而斷上二界見惑之智明發
0034a10: 也七道法智謂因觀欲界道諦而其斷
0034b01: 惑之智明發也八道類智謂以色界無色
0034b02: 界道諦比類欲界道諦觀之而斷上二界
0034b03: 見惑之智明發也。【三九無礙道】無礙者
0034b04: 謂念念修觀斷惑不為惑所礙也欲界
0034b05: 為一地色界初禪二禪三禪四禪為四地
0034b06: 無色界空處識處無所有處非想非非
0034b07: 想處為四地則三界共為九地每地各有
0034b08: 九品思惑於一一地修此無礙道以斷之
0034b09: 也思惑言九品者謂因此惑難斷遂分上中下之三品於三品中又各分三品共
0034b10: 九品也。【四九脫道】脫即自在之義謂惑
0035a01: 業斷離無所繫縛而得自在欲界一地
0035a02: 色界四地無色界四地共為九地每地各
0035a03: 有九品思惑此惑既斷即證脫道也。
0035a04: 三十六物出華嚴經隨演義鈔【一外相十二】謂髮毛
0035a05: 齒眵尺支切淚涎唾屎尿垢汗也。【二身
0035a06: 十二】謂皮膚血肉筋骨髓肪音方膏腦膜
0035a07: 也。【三內含十二】含即含藏謂肝膽胃脾
0035a08: 腎心肺生藏熟藏赤痰白痰也。
0035a09: 
0035a10: 大明三藏法數卷第三十六
