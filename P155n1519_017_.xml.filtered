0125a02: 宋建溪沙門宗永集
0125a03: 元建康保寧禪寺住持沙門清茂續集
0125a04: 青原下第七世
0125a05: 漳州羅漢桂琛禪師嗣玄沙備問僧甚處來僧云
0125a06: 秦州來師云將得什麼物來僧云不將得物
0125a07: 來師云汝為什麼對眾謾語僧無對師問
0125a08: 云秦州豈不是出鸚鵡僧云鸚鵡出在隴西
0125a09: 師云也不較多。
0125a10: 溈山云這僧新從秦州來為什麼道對
0125b01: 眾謾語要會麼作客慇懃帶累主人拖泥
0125b02: 涉水。
0125b03: 師與長慶保福入州見牡丹花障子福云好
0125b04: 一朵牡丹花慶云莫眼花師云可惜一朵花。
0125b05: 報慈遂云三尊宿語還有親也無只如
0125b06: 羅漢與麼道落在什麼處。
0125b07: 續黃龍心云據此三人見處一人超佛越
0125b08: 祖一人自利利他一人謾巳問僧道
0125b09: 自謾底是誰僧云莫眼花師云此去更深
0125b10: 夜靜絕無人處更去共伊商量始得。
0126a01: 師問僧在昭慶有什麼異聞底事試舉看
0126a02: 僧云不敢錯舉師云真實底事作麼生僧云
0126a03: 和尚因什麼如此師云汝話墮也。
0126a04: 師因同中塔侍玄沙次沙乃打中塔一棒云
0126a05: 就名就體中塔不對沙乃問師云作麼生會
0126a06: 師云這僧著一棒不知來處。
0126a07: 師因為玄沙作忌齋請報恩和尚喫藥石報
0126a08: 恩看供養位不見有真遂問師還有真麼師
0126a09: 以手揖云看恩云元來無真師云大似不看
0126a10: 相似。
0126b01: 師因玄沙問三界唯心汝作麼生會師指
0126b02: 子云和尚喚這箇作什麼沙云子師云和
0126b03: 尚不會三界唯心沙云我喚這箇作竹木汝
0126b04: 喚作什麼師云某甲亦喚作竹木沙云盡大
0126b05: 地覓一箇會佛法底人不可得。
0126b06: 師見僧來乃豎起拂子示之僧便作禮師云
0126b07: 見箇什麼便作禮僧云謝和尚指示師便
0126b08: 打云見我豎起拂子便道謝和尚指示見我
0126b09: 每日掃掃地為甚不道謝和尚指示。
0126b10: 師一日插田次見僧新到乃問從甚處來僧
0127a01: 云南州來師云彼中近日佛法如何僧云商
0127a02: 量浩浩地師云爭如我這裏栽田博飯喫僧
0127a03: 云爭奈三界何師云喚什麼作三界。
0127a04: 溈山云清貧長樂濁富多憂。
0127a05: 師問僧甚處來僧云南方師云南方知識有
0127a06: 何言句示徒僧云彼中道金屑雖貴眼裏著
0127a07: 不得師云我道須彌在眼裏。
0127a08: 翠巖芝云且道地藏還免得這僧麼。
0127a09: 師因修山主悟空法眼三人到院阻兩雪向
0127a10: 火次師附爐乃問山河大地與上座自己巳是
0127b01: 同是別修云別師豎兩指修云同師亦豎兩
0127b02: 指便去。
0127b03: 師問保福僧彼中佛法如何示人僧云保福
0127b04: 有時示眾云塞眼教不見塞
0127b05: 耳教聽不聞坐意根教分別不得
0127b06: 師云吾問我不塞眼見箇什麼不塞
0127b07: 耳聞箇什麼不坐意根作麼生分別
0127b08: 僧於言下有省。
0127b09: 福州安國慧球禪師問了院主先師道盡十
0127b10: 方世界是箇真實人體還見僧堂麼主云
0128a01: 和尚莫眼花師云先師遷化肉猶暖在。
0128a02: 師示眾云我此間粥飯因緣然與兄弟舉唱
0128a03: 終是不常如今欲得省要是山河大地舉
0128a04: 明其事常亦能究竟若從文殊門入者一
0128a05: 切有為土木瓦礫悉皆助發機若從觀音
0128a06: 門入者一切善惡音響乃至蝦曲為
0128a07: 舉揚若從普賢門入者不動步而到我今以
0128a08: 此三門助汝方便如將一隻折攪大海水
0128a09: 令彼魚龍知水為命離水一分魚龍不全性
0128a10: 命還會麼若無智眼而審之任百般善巧
0128b01: 不為究竟先大慈話亦同此。
0128b02: 瑯覺云雖是善因而招惡果。
0128b03: 續保寧勇云大眾東西南北四維上下
0128b04: 著磕著不覺不知過在什麼處良久云紅
0128b05: 粉易成端正女無錢難作好兒郎。薦福
0128b06: 行云若據山僧檢點安國自己已性命亦未
0128b07: 知落處在這裏一隻折也不消得莫有
0128b08: 虎口奪者麼若無山僧不免向灸瘢上
0128b09: 更下一燋去也拍禪下座。東禪觀云
0128b10: 安國一時嚼飯餵嬰兒不知傍觀惡心。
0129a01: 泉州昭慶法因禪師嗣長慶稜師作桶頭常與眾
0129a02: 僧語話一日長慶入寮見乃云每日口嘮
0129a03: 嘮作什麼師云一日不作一日不食慶云與
0129a04: 麼則磨弓錯箭去師云專待尉遲來慶云尉
0129a05: 遲來後如何師云待伊筋骨地眼睛突出
0129a06: 慶便出去。
0129a07: 福州報慈光雲禪師因閩王問報慈與神泉
0129a08: 相去近遠師云若說近遠不如親到問大
0129a09: 王日應千差是什麼心王云什麼處得心來
0129a10: 師云豈有無心者王云那邊事作麼生師云
0129b01: 請向那邊問王云大師謾別人即得。
0129b02: 師問僧近離甚處僧云臥龍師云在彼多少
0129b03: 時僧云經冬過夏師云龍門無宿客為甚在
0129b04: 彼許多時僧云獅子窟中無異獸師云汝試
0129b05: 作師子吼看僧云若作師子吼即無和尚師
0129b06: 云念汝新到放汝三十棒。
0129b07: 雪竇顯云奇怪諸禪德若平展則兩不相
0129b08: 傷據令則彼此俱嶮還檢點得麼。
0129b09: 婺州報恩曉悟寶資禪師因僧問波騰鼎沸
0129b10: 起必全真未審古人意如何師乃叱之僧云
0130a01: 與麼則非次也師云話墮也又云我話亦
0130a02: 墮汝作麼生僧無對。
0130a03: 新羅龜山和尚因僧舉裴相國問僧看什麼
0130a04: 經僧云無言童子經國云有幾卷僧云兩卷
0130a05: 國云既是無言為什麼有兩卷僧無對師
0130a06: 代云若論無言非唯兩卷。
0130a07: 泉州王延彬太尉因入佛殿指盂問殿主
0130a08: 這箇是什麼主云藥師尉云只聞有降
0130a09: 龍主云待有龍即降尉云忽遇拏雲浪
0130a10: 來又作麼生主云他亦不顧尉云話墮也。
0130b01: 玄沙備云盡神力走向什麼處去。
0130b02: 保福展云歸依佛法僧。百丈常作覆
0130b03: 勢。雲門偃云他日生天莫孤負老僧。
0130b04: 溈山云殿主只知瞻前不知顧後太尉
0130b05: 神威既逞殿主盂猶覆大溈當時若見
0130b06: 他道拏雲浪來時如何托起盂道盡
0130b07: 汝神力直饒八大龍王來也只得振威斥
0130b08: 愬。
0130b09: 太尉因長慶舉似雪曾豎拂示僧其僧便
0130b10: 出去若據此僧合喚轉與一頓棒尉云和尚
0131a01: 是什麼心行慶云洎合放過。
0131a02: 太尉因到昭慶煎茶次時朗上座與明昭把
0131a03: 銚忽茶銚尉見乃問上座茶鑪下是什
0131a04: 麼朗云捧鑪神尉云既是捧鑪神為什麼
0131a05: 茶銚朗云事官千日失在一朝尉拂袖便
0131a06: 去明昭云朗上座喫昭慶飯了向江外
0131a07: 打野朗云上座作麼生昭云非人得其便。
0131a08: 雪竇顯云當時但踏倒茶鑪。溈山云
0131a09: 王太傅大似相如奪璧怒髮衝冠明昭也
0131a10: 是忍俊不禁難逢快便大溈若做朗上座
0131b01: 當時見問但呵呵大笑何故見之不取千
0131b02: 載難追。
0131b03: 福州永隆彥端禪師嗣安國一日陞堂眾集從
0131b04: 座而起作舞謂眾云會麼良久云山僧不捨
0131b05: 道法而現凡夫事作麼不會。
0131b06: 泉州昭慶省禪師嗣保福展因保福入殿佛
0131b07: 像乃舉手問師佛與麼意作麼生師云和尚
0131b08: 也是橫身福云一橛我自取師云和尚非唯
0131b09: 橫身福然之。
0131b10: 漳州報恩道禪師曾與保福送書往泉州
0132a01: 王太尉處尉問漳南和尚近日還為人也無
0132a02: 師云若道為人即屈著和尚若道不為人又
0132a03: 屈太尉尉云道取一句待鐵牛能囓草木馬
0132a04: 解含煙師云某甲惜口喫飯尉良久又問驢
0132a05: 來馬來師云驢馬不同途尉云爭得到這裏
0132a06: 師云謝太尉領話。
0132a07: 韶州白雲子祥禪師嗣雲門偃問僧不壞假名而
0132a08: 談實相作麼生僧云這箇是子師以手撥
0132a09: 云與我拈鞋袋來僧無語師云這虛頭漢後
0132a10: 雲門聞乃云須是他始得。
0132b01: 岳州巴陵顥鑑禪師因雲門舉雪云開
0132b02: 門達磨來也意作麼生師云築著和尚鼻孔
0132b03: 門云脩羅王惡發打須彌山一摑跳上梵
0132b04: 天報帝釋為什麼去日本國裏藏身師云
0132b05: 莫恁麼心行好門云汝道築著又作麼生。
0132b06: 師問僧遊山來為佛法來僧云清平世界說
0132b07: 什麼佛法師云好箇無事底禪客僧云早是
0132b08: 多事也師云上座去年在此過夏了僧云不
0132b09: 曾師云與麼則先來不相識下去。
0132b10: 隨州智門師寬禪師因遊山迴首座與眾出
0133a01: 松行接座云和尚遊山巇嶮不易師拈拄杖
0133a02: 云全得這箇力座乃進前奪拋向一邊師
0133a03: 放身便倒大眾遂進前扶起師拈拄杖一時
0133a04: 散回顧侍者云向道全得這箇力。
0133a05: 黃龍南云明教雖然會起會倒不覺弄巧
0133a06: 成拙。
0133a07: 師一日訪白兆兆云老僧有箇木魚頌師云
0133a08: 請舉兆云伏惟爛木一橛佛與眾生不別若
0133a09: 以杖子擊著直得凡聖路絕師云此頌有成
0133a10: 無成兆云無成師云佛與眾生不別
0133b01: 左右侍僧救云有成師云直得凡聖路
0133b02: 絕當時白兆一眾失色。
0133b03: 師因戒和尚初乃問諸方言教即不問不
0133b04: 涉泥水一句道將來戒云話墮也師云拖泥
0133b05: 帶水漢戒云和尚幸是大人師云這禿釘子
0133b06: 堂去。
0133b07: 襄州洞山守初禪師到雲門門問近離甚處
0133b08: 師云查渡夏在甚處師云湖南報慈門云甚
0133b09: 時離彼中師云八月二十五門云放汝三頓
0133b10: 棒師明日上問訊昨日蒙和尚放三頓棒
0134a01: 不知過在甚處門云飯袋子江西湖南便與
0134a02: 麼去師於言下有省遂云他時異日向無人
0134a03: 煙處卓箇菴子不畜一粒米不種一莖菜接
0134a04: 待十方往來善知識盡與伊抽釘拔楔拈
0134a05: 膱脂子脫鶻臭布衫教伊灑灑地作箇
0134a06: 明眼衲僧豈不俊哉快哉雲門云飯袋子身
0134a07: 如椰子大開得許大口。
0134a08: 雪竇顯云雲門氣宇如王拶著便消瓦
0134a09: 解當時若據令而行子孫也未到斷絕。
0134a10: 白雲端云大小雲門被洞山一問直得額
0134b01: 頭汗出口裏膠生。
0134b02: 續保寧勇別雲門後語云這瞎漢將謂
0134b03: 是箇人便打。天童傑云雲門放去太奢
0134b04: 來太儉末後慇懃何不與他本分草料
0134b05: 致令和泥合水洞山恁麼悟去也是杓卜
0134b06: 聽虛聲。靈隱嶽云諸方盡謂父子投機
0134b07: 啐啄同時殊不知雲門正令不行向草
0134b08: 窠裏輥致令洞山打失鼻孔直至于今無
0134b09: 摸索處。
0134b10: 師問僧甚處來僧云汝州師云此去多少僧
0135a01: 云七百師云踏破幾緉草鞋僧云三緉師云
0135a02: 甚處得錢買僧打笠子師云堂去僧應諾
0135a03: 而去。
0135a04: 韶州雙竟欽禪師示眾云進一步即迷理
0135a05: 退一步即失事饒一向兀然立又同無情
0135a06: 時有僧問如何得不同無情去師云動轉施
0135a07: 為僧云如何得不迷理失事去師云進一步
0135a08: 退一步僧便作禮師云向來有人與麼會老
0135a09: 僧不肯伊僧云請和尚直指師便打出。
0135a10: 續昭覺勤云如鷹拏雀似鶻提鳩細中之
0135b01: 細妙中之妙進一步不迷理退一步不失
0135b02: 事所謂恁麼中不恁麼不恁麼中恁麼
0135b03: 就中是末後一著光前絕後。
0135b04: 靳州北禪悟空寂禪師問僧甚處來僧云黃
0135b05: 州師云在什麼院僧云資福師云福將何資
0135b06: 僧云兩重公案師云爭奈在北禪手裏何僧
0135b07: 云在和尚手裏即取師便打僧不甘師隨
0135b08: 後出。
0135b09: 雪竇顯云奇怪宛有超師之作還知這僧
0135b10: 麼只解貪前不能顧後若在雪竇手裏棒
0136a01: 折也未放在。
0136a02: 深明二上座即奉先清涼二禪師因聞僧問法眼如何
0136a03: 是色眼豎拂子或云雞冠花或云貼肉汗衫
0136a04: 二師特特而去遂問承和尚有三種色語是
0136a05: 不眼云是深云鷂子過新羅便歸眾其時李
0136a06: 後主在座下不肯乃白法眼云來晨為置茶
0136a07: 筵寡人請此二人重新問話明日李主置茶
0136a08: 筵仍備綵帛一箱一口語二師云今日請
0136a09: 上座重新問話若問得是奉賞雜綵若問不
0136a10: 是只賜一法眼於是陞座深乃出問今日
0136b01: 奉問話師還許也無眼云許深云鷂子過
0136b02: 新羅便捧綵而去眾一時散法燈作維那不
0136b03: 肯乃打鐘集眾僧堂前勘辯問云承聞二上
0136b04: 座在雲門會下多時有什麼奇特因緣請舉
0136b05: 一兩則來商量看深云古人道白鷺下田千
0136b06: 點雪黃鶯上樹一枝花維那作麼生商量法
0136b07: 燈擬議深乃打一坐具便歸眾。
0136b08: 二師因到淮河見人牽網有鯉魚透出深云
0136b09: 明兄俊哉一似箇衲僧明云雖然如此爭似
0136b10: 當初不撞入網羅好深云明兄欠悟在明
0137a01: 至半夜方省。
0137a02: 益州香林澄遠禪師在眾日普請鋤草次有
0137a03: 一僧云看俗家失火師云那裏失火僧云不
0137a04: 見那師云不見僧云這瞎漢是時一眾皆言
0137a05: 遠上座敗闕智門寬和尚後聞舉嘆云須是
0137a06: 我遠兄始得。
0137a07: 漳州保福清豁禪師嗣睡龍溥因僧問家貧遭劫
0137a08: 時如何師云不能盡底去僧云為什麼不盡
0137a09: 底去師云賊是家親僧云既是家親為什麼
0137a10: 成家賊師云內既無應外不能為僧云忽
0137b01: 然捉敗功歸何所師云賞亦未曾聞僧云恁
0137b02: 麼則勞而無功師云功即不無成而不取僧
0137b03: 云既是成功為什麼不取師云不見道太平
0137b04: 本是將軍致不許將軍見太平或與曹山語同。
0137b05: 續徑山杲云來線去弄精魂。
0137b06: 婺州明昭德謙禪師嗣羅山閑在泉州昭慶大殿
0137b07: 上指壁間畫問僧云那箇是什麼神僧云護
0137b08: 法善神師云會昌沙汰時向甚處去來僧無
0137b09: 對師令僧問演侍者演云汝什麼劫中遭
0137b10: 此難來其僧復舉似師師云直饒演上座他
0138a01: 後聚一千眾有什麼用處僧乃作禮請師別
0138a02: 語師云什麼處去也。
0138a03: 師問國泰和尚云古人道俱胝只念三行
0138a04: 便得名超一切人作麼生與他拈三行
0138a05: 便得名超一切人國泰豎起一指師云不
0138a06: 因今日爭識得瓜州客。
0138a07: 續泐潭清云明昭只識得瓜州客且不識
0138a08: 國泰直饒識得國泰也未夢見俱胝老在
0138a09: 保寧勇代與一掌。
0138a10: 師到昭慶有度上座問云羅山尋常道諸方
0138b01: 盡是飯唯有羅山是一味白飯兄從羅山
0138b02: 來乃展手云白飯請些子師打兩掌度云將
0138b03: 謂是白飯元來也是飯師云癡人棒打不
0138b04: 死度夜間舉似諸禪客次師近前云不審度
0138b05: 云今日便是這箇上座上座云不用下掌
0138b06: 就裏許作麼生道師云就裏許也道道無
0138b07: 對師云是汝諸人一時縛作一束倒卓向尿
0138b08: 躂下明日相見珍重。
0138b09: 師到雙巖巖師風彩特異乃云某甲致一
0138b10: 問問闍黎若道得便舍院與闍黎住若道不
0139a01: 得即不舍金剛經云一切諸佛及諸佛法皆
0139a02: 從此經出且道此經是何人說師云說與不
0139a03: 說拈向那邊著只如和尚決定喚什麼作此
0139a04: 經巖無對師舉經云一切賢聖皆以無為
0139a05: 法而有差別此則以無為法為極則憑何而
0139a06: 有差別且如差別是過不是過若是過一切
0139a07: 賢聖盡有過若不是過決定喚什麼作差別
0139a08: 巖亦無對師云雪道底。
0139a09: 師到泉州坦長老處坦云夫學一人所在
0139a10: 亦須到半人所在亦須到師便問一人所在
0139b01: 即不問作麼生是半人所在坦無對後令
0139b02: 小師問師師云汝欲識半人麼也只是弄泥
0139b03: 團漢。
0139b04: 師會下有僧去住菴一年後來禮拜師云
0139b05: 古人道三日不相見莫作舊時看乃撥開
0139b06: 云道我這裏有幾莖蓋膽毛僧無語師
0139b07: 問什麼時離菴僧云今日早朝師云來時
0139b08: 折鐺子分付與阿誰僧又無語被師喝出。
0139b09: 師因清八路舉仰山插鍬話問古人意在插
0139b10: 鍬處叉手處師云清上座清應諾師云還曾
0140a01: 夢見仰山麼清云不要上座下語秖要商量
0140a02: 師云若要商量堂頭自有五百人老師在。
0140a03: 師因迅菴主在高司徒宅見掛彌勒子師
0140a04: 指彌勒佛喚云菴主主應諾師云這漢還徹
0140a05: 也未主無語師云黃連和根也未是苦後
0140a06: 國泰代但合掌云善哉善哉師云和尚與他
0140a07: 舍住菴即得。
0140a08: 師在昭慶因普請去王太傅宅取木佛傅乃
0140a09: 問大眾云忽遇丹霞又作麼生眾無語師當
0140a10: 時提起向頂上云也要分付著人。
0140b01: 師一日去保寧於中路逢見保寧師便問兄
0140b02: 是道伴中人乃自點鼻頭云這箇閡塞我不
0140b03: 可徹與我拈少時得麼寧云和尚有來多
0140b04: 少時師云噫洎賺我踏一緉草鞋便轉國
0140b05: 泰代云非但某甲諸佛亦不奈何師云因什
0140b06: 麼以巳妨人。
0140b07: 師在疾一日國泰深和尚來問候侍者通報
0140b08: 云深師叔來師乃令請深纔入方丈師便云
0140b09: 阿阿深師叔救取老僧深云和尚有什
0140b10: 麼救處師舉頭一覷云咦眼子烏地依
0141a01: 前是舊時深上座乃回身面壁更不相見。
0141a02: 續徑山印云明昭若不轉身面壁有甚面
0141a03: 目見國泰一疾尚不奈何豈況出入生死。
0141a04: 師病愈往國泰深乃領眾出接至門首師乃
0141a05: 指金剛云這兩箇漢在這裏作什麼深揎拳
0141a06: 作金剛勢師云殿裏黃面老子笑。
0141a07: 師勝光和尚纔跨門光便垂足師云伎倆
0141a08: 巳足拂袖便下。
0141a09: 師在婺州智者寺為第一座尋常不受淨水
0141a10: 主事云不識觸淨淨水也不肯受師下拈
0141b01: 起淨云這箇是觸是淨主事無語師乃撲
0141b02: 破淨。
0141b03: 西川慧禪師謁台州勝光和尚值光在繩
0141b04: 上坐師直到身邊叉手立光問什麼處來師
0141b05: 云猶待答話在便下去光乃拈拂子下僧堂
0141b06: 前見師提起拂子問云闍黎喚這箇作什麼
0141b07: 師云敢死喘氣光低頭便歸方丈。
0141b08: 師初羅山纔禮拜起山云甚處來師云遠
0141b09: 離西蜀近發開元近前云即今事作麼生
0141b10: 山揖云喫茶去師擬議間山云秋氣稍暖出
0142a01: 去師到法堂上自嘆云我在西川眉山
0142a02: 下拾得一隻蓬蒿箭擬撥亂天下今日到福
0142a03: 建道陳老師寨裏弓折箭盡去也休休山明
0142a04: 日陞堂師又出問豁開戶牖當軒者誰山便
0142a05: 喝師無對山云羽毛未備翼稍未全且去。
0142a06: 鄂州黃龍誨機禪師嗣玄泉彥問巖頭如何是
0142a07: 祖師西來意頭云汝還解救餈麼師云解頭
0142a08: 云且救餈去師後到玄泉又問如何是西來
0142a09: 意泉拈起一莖皂角云會麼師云不會泉放
0142a10: 下作洗衣勢師便禮拜云將知佛法無別泉
0142b01: 云汝見什麼道理師云某甲曾問巖頭師翁
0142b02: 頭云汝還解救餈麼也只是解黏和尚提起
0142b03: 皂角亦是解黏所以道無別泉呵呵大笑師
0142b04: 因此忽然信入。
0142b05: 宗門要續集卷第十七
0142b06: 音釋
0142b07: 於蟻切。七慮切伺視也。餵於偽切也。俱縛切。銚徒弔
0142b08: 切。舊音卓皆切枯木根也。部鄧切。音律。黏尼占切相著也。
