0249b01: 
0249b02: 
0249b03: 宗門拈古集卷第四十三
0249b04: 
0249b05: 古杭白巖嗣祖沙門　淨符　集
0249b06: △南十三
0249b07: 洪州黃龍悟新禪師南十三黃龍心嗣示眾。麤言及細語。皆
0249b08: 歸第一義。你者一隊尿床鬼子。三生六十劫也未夢
0249b09: 見第一義在。
0249b10: 天童忞徵云。死心恁麼說話。為是眼諸人氣吞
0249b11: 一切耶。為復第一義諦不可圖度耶。為復不憤不
0249b12: 啟不悱不發激厲將來耶。請撿點看。
0249b13: 白巖符云。黃龍老禿。山翁瞎驢。要提持第一義諦。
0249b14: 第一義諦是個什麼。風雨亭邊破草鞋。即使拾得
0249b15: 有什麼用處。汝輩有血性漢。切不得被他惑亂。
0249b16: 黃龍因僧問。承師有言。老僧今夏向黃龍潭內下三
0249b17: 百六十箇釣筒。未曾遇著個錦鱗紅尾。為復是頭
0249b18: 不妙。為復是香餌難尋。龍曰。雨過竹風清。雲開山嶽
0249b19: 露。曰。恁麼則已巳得真人好消息。人間天上更無疑。龍
0249b20: 曰。是頭不妙。是香餌難尋。曰。出身猶可易。脫體道
0249b21: 應難。龍曰亂統禪和如麻似粟。
0249b22: 靈巖儲喝一喝云。者漢何異緣木求魚。天寧今夏
0249b23: 拋絲綸。冷坐巾幘山前。看他鳶飛魚躍。鳳走麟
0249b24: 奔。總不暇顧著。數盡落霞對明月。撥開松影露青
0249c01: 天。偶爾有個蟭螟撞到面前。並不與他京三下四。
0249c02: 一任越水吳山。何故。若將有意為有意。往往事
0249c03: 從有意生。
0249c04: 黃龍上堂。行高人。解開布袋。放下囊。去藥忌。
0249c05: 一人所在須到。半人所在須到。無人所在也須親到。
0249c06: 天童傑云。死心有年有德。語不妄發。如大冶精金
0249c07: 千萬鍊始成繞指。然後裁截並無棄。雖然。畢
0249c08: 竟意歸何處。三邊一箭收功後。四海何愁不太平。
0249c09: 白巖符因僧問云。如何是半人所在。未聞梅破。臘
0249c10: 如何是一人所在。尚有菊擎霜。無人所在還用到
0249c11: 否。巖便喝一喝云。者瞎漢亂撞作麼。
0249c12: 黃龍因太史黃庭堅參。龍問。死心死。學士死。彼此燒
0249c13: 作一堆。向甚處相見。堅無語。龍曰。晦堂處參得底。
0249c14: 用未著在。堅後謫官黔南。忽有省乃曰。尋常被天下
0249c15: 老和尚瞞多少。唯死心道人不肯。可謂真實相為。
0249c16: 山誾云。鐵面去皮。晦堂拆骨。死心又敲骨出髓
0249c17: 矣。山谷始得疑情盡。命根斷。若到山僧者裏。且立
0249c18: 一邊著。為什麼。鐵壁從渠透。銀山更要通。
0249c19: 石霜尊云。死心捨命從人。太史一死更不再活。
0249c20: 東京法雲佛照杲禪師南十三寶峰文嗣示眾。老僧寧八
0249c21: 年文帳在鳳翔府供申。當年崩了華山四十里。壓倒
0249c22: 八十村人家。汝輩後生茄子瓠子。幾時知得。
0249c23: 白巖符云。者漢大似為魅所著。白日見鬼。不知惑
0249c24: 亂多少人。山僧今日放他不過。直貶向鐵圍山裏。
0250a01: 永不許伊出頭。為什麼。太平天下。那許妖言。
0250a02: 法雲因一座主曰。禪家流多愛脫空。雲乃問。承聞座
0250a03: 主講得百法論是否。曰不敢。雲曰。昨日晴。今日雨。是
0250a04: 什麼法中收。主無對。雲曰莫道禪家流多愛脫空好。
0250a05: 主抗聲曰。和尚且道。昨日晴。今日雲。是什麼法中收。
0250a06: 雲曰二十四時分不相應法中收。主乃屈膝作禮而
0250a07: 謝。
0250a08: 徑山杲云。昨日晴。今日雨。時分不相應。三日後看
0250a09: 取。
0250a10: 天寧琦云。雲自帝鄉去。水歸江漢流。
0250a11: 瑞州九峰希廣禪師南十三寶峰文嗣遊方日。謁雲智。乃
0250a12: 問興化打克賓意旨如何。智下禪床展兩手吐舌示
0250a13: 之。峰打一坐具。智曰此是風力所轉。又問石霜琳。琳
0250a14: 曰你意作麼生。峰亦打一坐具。琳曰。好一坐具。祇是
0250a15: 不知落處。又問真淨。淨曰你意作麼生。峰復打一坐
0250a16: 具。淨曰他打你也打。峰於言下大悟。
0250a17: 南問云。三大老中有一人堪為佛祖之師。有一
0250a18: 人堪為人天之師。有一人自救不了。且那個堪為
0250a19: 佛祖之師。那個堪為人天之師。那個自救不了。撿
0250a20: 點得出。三十棒一棒也不較。若撿點不出。三大老
0250a21: 為你證明。然雖如是。廣道者悟去。又悟個甚麼。切
0250a22: 忌鑽龜打瓦。
0250a23: 風穴喜云。九峰雖則三度令行到底。不知坐具落
0250a24: 處。真淨道他打你也打。正是金莫辨。玉石難分。
0250b01: 即今還有辨得出底麼。若辨得出。生陷無間地獄。
0250b02: 臨江慧力可昌禪師南十三東林總嗣因僧問。佛力法力即
0250b03: 不問。如何是慧力。力曰。踏倒人我山。扶起菩提樹。曰
0250b04: 菩提無樹。向甚處下手。力曰。無下手處。正好著力。曰
0250b05: 今日得聞於未聞。力曰莫把真金喚作。
0250b06: 報恩琇云。新報恩則不然。有人問如何是慧力。但
0250b07: 向他道。喫官酒。臥官街。當處死。當處埋。
0250b08: 天童忞云。高高山頂立。還他慧力。深深海底行。須
0250b09: 是報恩始得。然從長撿點。一人入佛不能入魔。一
0250b10: 人入魔不能入佛。若是天童又且不然。設有人問。
0250b11: 如何是慧力。祇向他道。山月如銀牽老興。閒行不
0250b12: 覺過峰西。
0250b13: 神鼎云。昌老見處只可自了。若有問山僧。如何
0250b14: 是慧力。但向他道。煩惱海中為雨露。無明山上起
0250b15: 雲雷。
0250b16: 眉山學士蘇軾居士字東坡南十三東林總嗣參東林論無
0250b17: 情說法話有省。乃獻投機頌曰。溪聲便是廣長舌。山
0250b18: 色無非清淨身。夜來八萬四千偈。他日如何舉似人。
0250b19: 上竺智謁護國元。舉前頌且云。也不易到此田地。
0250b20: 元曰。尚未見路徑。何言到耶。智云。溪聲便是廣長
0250b21: 舌。山色無非清淨身。若不到此田地。如何有者個
0250b22: 消息。元云是門外漢耳。智致疑。通夕不寐。乃曉鐘
0250b23: 鳴。去其秘蓄。乃別前頌云。東坡居士太饒舌。聲色
0250b24: 關中欲透身。溪若是聲山是色。無山無水好愁人。
0250c01: 持以告元。元云向汝道是門外漢。
0250c02: 幻寄稷云。上竺者漢思量了一夜寐語。東坡門
0250c03: 外漢。者漢未及門。此菴云向汝道是門外漢。且道
0250c04: 是賞伊罰伊。莫錯會好。
0250c05: 蘄州五祖山法演禪師南十三白雲端嗣垂語。譬如水牯牛
0250c06: 過櫺。頭角四蹄都過了。因甚尾巴過不得。
0250c07: 天童華云。者樣說話多年在肚皮裏。信知天下無
0250c08: 人理會。所以密之三寸。今日拈出。敢問諸仁者。既
0250c09: 是大的俱過了。因甚尾巴過不得。
0250c10: 獅林則云。者個是東山演祖不了事處。老漢參方
0250c11: 三十年。也有兩件不了底事。是什麼兩件事。饑來
0250c12: 要喫飯。困來要打眠。
0250c13: 大梅幟云。過得過不得則且置。畢竟喚什麼作牛
0250c14: 尾巴。良久云。界不藏全體露。絲毫有見事還差。
0250c15: 喝一喝。
0250c16: 五祖示眾。今夏無可管顧。諸人近作得一家讌。遂
0250c18: 薦福璨云。老東山龍肝鳳髓百味具足。怎奈美食
0250c19: 不中飽人喫。
0250c20: 伏龍長云。一個鐵酸百味具足。知他祭了多少
0250c21: 閒神野鬼。直饒一咬百雜碎。到者裏急須吐。
0250c22: 佛日云。東山老祖設一佳宴。破費常住不少。隆
0250c23: 安今晚也設一佳宴管顧大眾。只是不破費常住
0250c24: 一絲毫許。良久云。罷罷罷休休休。免使諸方笑怪。
0251a01: 不見道好男不喫分家飯。好女不穿嫁時衣。自家
0251a02: 珍寶用不盡。何必區區向外馳。
0251a03: 五祖上堂。山僧昨日入城。見一棚傀儡。不免近前看。
0251a04: 或見端嚴奇特或見醜陋不堪動轉行坐青黃赤白
0251a05: 一一見了。仔細看來。元來青布幙裏有人。山僧忍俊
0251a06: 不禁乃問。長史高姓。他道老和尚看便了。問甚麼姓。
0251a07: 大眾。山僧被他一問。直得無言可對。無理可伸。還有
0251a08: 人為山僧道得麼。昨日那裏落節。今日者裏拔本。
0251a09: 天寧琦云。誰家別館池塘裏。一對鴛鴦不成。
0251a10: 白巖符云。五祖是從那邊過來底人。胸次間要禪
0251a11: 道佛法氣息一點也無。斯所以能向空中建城雉。
0251a12: 海面上架樓臺也。自餘是什麼新婦禪骨董禪。又
0251a13: 那裏得知。雖然。尚有一人呵呵大笑。若識得此人。
0251a14: 許你具透關眼。
0251a15: 五祖謝監收上堂。人之性命事。第一須是○。欲得成
0251a16: 此○。先須防於○。若是真○人。○○。
0251a17: 南問云。大小五祖弄巧成拙。
0251a18: 寶掌白云。會麼。山僧今日不惜舌頭。與諸人略為
0251a19: 道破。良久云。摩斯吒心肝要且不在樹頭上。諸人
0251a20: 莫錯會好。
0251a21: 寶峰弁云。賊不打貧家。
0251a22: 五祖因僧問。一代時教是個切。未審切那個字。祖
0251a23: 曰囉孃。曰。學人祇問一字。為什麼答許多。祖曰
0251a24: 七字八字。
0251b01: 昭覺勤云。迅雷不及掩耳。
0251b02: 甄峰承云。利似倚天長。鈍如無孔鐵錘。
0251b03: 五磊權云。大小演祖與麼答話。畢竟正文未曾道
0251b04: 著。且道如何是正文。良久云。孔門弟子無人識。碧
0251b05: 眼胡僧笑點頭。
0251b06: 天目律云。者僧問個切。五祖乃恁麼答。且道是
0251b07: 什麼義。紅塵堆中花街柳巷。僻谷窮山白雲澹宕。
0251b08: 五祖示眾。釋迦彌勒猶是他奴。且道他是阿誰。開聖
0251b09: 覺曰。鬍張三黑李四。祖然之。時圓悟為首座。乃曰。好
0251b10: 則好。恐未實。更當搜看。次日祖入室。仍舉前話問覺。
0251b11: 覺曰昨日向和尚道了也。祖曰道什麼。覺曰鬍張三
0251b12: 黑李四。祖曰不是不是。覺曰和尚為甚昨日道是。祖
0251b13: 曰昨日是今日不是。覺於言下大悟。
0251b14: 天童忞云。大小東山只知有己巳不知有人。將常住
0251b15: 果子私自受用。若是天童即不然。釋迦彌勒猶是
0251b16: 他奴。且道他是阿誰。高聲召云。大眾。今晚小盡二
0251b17: 十九。普請大眾喫茶去。抴拄杖驟步下應供堂。
0251b18: 鐵佛源云。諸人要知五祖底端的麼。問取古廟裏
0251b19: 中央第一尊泥塑土地位下黑將軍。
0251b20: 五祖曰。世有一物。不屬凡不屬聖。不屬邪不屬正。萬
0251b21: 事臨時。自然號令。
0251b22: 瑞巖慍云。大小五祖白雲正傳將謂有回天關轉
0251b23: 地軸底謀略。如斯吐露。何異宋人以死鼠為璞。瑞
0251b24: 巖則不然。世有一物在凡屬凡在聖屬聖。在邪屬
0251c01: 邪在正屬正。萬事紛紛何須號令。拈拄杖卓一卓。
0251c02: 五祖曰。四五百石麥。二三千石稻。好個休糧方。耆婆
0251c03: 不得妙。
0251c04: 靈隱嶽云。五祖老人好語。只為探頭太過。香山有
0251c05: 個方便。也要諸人共知。透得金剛圈。細嚼鐵酸餡。
0251c06: 一飽忘百饑。始信不相賺。
0251c07: 伏龍長云。管取有錢常住不無演祖。若是將無作
0251c08: 有是拔貧助富。還我無明老漢始得。米不蓄一粒。菜
0251c09: 不栽一莖。任渠往來者。喫得飽膨脝。
0251c10: 天童忞云。千巖貧而。五祖富而驕。不肖忝為後
0251c11: 裔。終不敢邯鄲學他唐步。何故。大抵還他肌骨好。
0251c12: 不搽紅粉也風流。
0251c13: 寶峰清云。有錢常住實是千巖。將無作有還他五
0251c14: 祖。若是貧無不足富不有餘。除是天童老人始得。
0251c16: 蓬。
0251c17: 五祖示眾。祖師說不著。佛眼看不見。四面老婆心。為
0251c18: 君通一線。便下座。
0251c19: 徑山及云。若教頻下淚。滄海也須乾。
0251c20: 焦山傑云。二老漢用盡氣力費盡唇舌。千載而下
0251c21: 未免遭人撿點。
0251c22: 五祖因僧問。如何是佛。祖曰露胸跣足。如何是法。祖
0251c23: 曰大赦不原。如何是僧。祖曰釣魚船上謝三郎。
0251c24: 徑山杲云。此三轉語。一轉語具三玄三要。四料揀
0252a01: 四賓主。洞山五位。雲門三句。百千法門無量妙義。
0252a02: 若人揀辨得出。許你具一隻眼。
0252a03: 五祖因僧問。牛頭未見四祖時如何。祖曰頭上戴纍
0252a04: 垂。曰見後如何。祖曰青布遮前。曰未見時因甚麼百
0252a05: 鳥花獻。祖曰富與貴是人之所欲。曰見後為什麼
0252a06: 不花獻。祖曰貧與賤是人之所惡。
0252a07: 徑山杲云。師翁雖則善赴來機。怎奈語驚時聽。徑
0252a08: 山今日有兩語要與師翁相見。牛頭未見四祖因
0252a09: 甚百鳥花獻。茅屋上安鴟吻。見後因甚不花
0252a10: 獻。佛殿裏掘東司。
0252a11: 靈巖儲云。徑山固是別轉旗鎗。未免分身兩處。國
0252a12: 清今日只有一轉語。要與徑山相見。牛頭未見四
0252a13: 祖因甚百鳥花獻。不快漆桶。見後為什麼不
0252a14: 花獻。不快漆桶。且道五祖底是。徑山底是。國清底
0252a15: 是。一僧纔出。儲云不快漆桶。便下座。
0252a16: 五祖示眾。前回底今日使不著。今日底後回使不著。
0252a17: 使不著。重遭撲。自古至于今。誰錯誰不錯。忽有個漢
0252a18: 出來道白雲不是今日錯。自云錯。
0252a19: 保寧茂云。扶臨濟正宗。揭示楊岐奧旨。還他五
0252a20: 祖始得。雖然。也是泥裏洗土塊。山僧即不然。去年
0252a21: 底今日用得著。今日底後日用得著。用得著。重拈
0252a22: 。一步一步。一著高一著。或有個漢出來道。長
0252a23: 老與麼說話也是無孔鐵鎚。只向他道若是無孔
0252a24: 鐵鎚正用得著。
0252b01: 五祖示眾。如何是祖師西來意。庭前柏樹子。恁麼會
0252b02: 則不是了也。如何是祖師西來意。庭前柏樹子。恁麼
0252b03: 會方始是。
0252b04: 白巖符云。恁麼會則不是。滴淚斬丁公。恁麼會方
0252b05: 始是。咬牙封雍齒。顧左右云。大小五祖為諸人一
0252b06: 粉碎了也。還會麼。
0252b07: 五祖因諸寺長老入山上堂。臨濟入門便喝。是什麼
0252b08: 熱鳴聲。德山入門便棒。曲作直。雲門三句。洞山
0252b09: 五位。大開眼了作夢。何故如此。國清才子貴。家富養
0252b10: 兒驕。
0252b11: 雲居莊云。五祖老人大似將常住物作自己已人情。
0252b12: 徑山見處也要諸人共知。乃起拂子云。德山．臨
0252b13: 濟．洞山．雲門只今在拂子頭上。各說不二法門了。
0252b14: 一時走入淨瓶裏澡浴去也。何故如此。水流原在
0252b15: 海。月落不離天。
0252b16: 五祖示眾曰。狗子勝十萬倍。
0252b17: 愚菴盂云。摟破南泉窠窟。掀翻趙老家私。再看五
0252b18: 祖為什麼平白地上分個勝負。為復抑揚之語耶。
0252b19: 為復故意扭耶。為復一期方便耶。若作恁般見
0252b20: 解。不唯不識五祖。要見南泉趙州遠之遠矣。古人
0252b21: 一般提持個事。利害在什麼處。法性不寬。波瀾不
0252b22: 廣。不到七通八達處。難以評論古今。不是你一
0252b23: 味該抹得去底道理。不見道當時摩竭令。幾喪目
0252b24: 前機。
0252c01: 五祖出隊歸示眾。出隊半個月。眼不見鼻孔。失祖
0252c02: 師禪。拾得個骨董。且道甚處著。一分奉釋迦牟尼佛。
0252c03: 一分奉多寶佛塔。
0252c04: 峰頂云。山僧出隊五個月。眼睛鼻孔無差別。有
0252c05: 人問我祖師禪。劈頭拄杖要見血。祇如遇著釋迦
0252c06: 牟尼佛。多寶佛塔。又作麼生。良久乃和南云。恭惟
0252c07: 合山頭首久別眾慈萬福萬福。
0252c08: 五祖參白雲。舉南泉摩尼珠話。方伸請問。雲便叱之。
0252c09: 祖領悟。乃獻投機偈曰。山前一片閒田地。叉手叮嚀
0252c10: 問祖翁。幾度賣來還自買。為憐松竹引清風。雲特印
0252c11: 可。令掌磨事。
0252c12: 文峰玉徵云。賣來還自買即不問。諸人且道畢竟
0252c13: 喚什麼作一片閒田地。直饒你道得分明。我更要
0252c14: 問你討契券在。
0252c15: 方山捨云。演老師毒中浮山後。擔一擔骨董撞入
0252c16: 白雲。保社忽地打翻始。知自己已庫藏取用無竭。雖
0252c17: 然。撿點將來。也是不唧漢。
0252c18: 提刑荊郭正祥居士字功甫南十三白雲端嗣到雲居請佛印
0252c19: 元陞座。公拈香曰。覺地相逢亦何早。鶻臭布衫今脫
0252c20: 了。要識雲居一句玄。珍重後園驢喫草。召大眾曰。此
0252c21: 一瓣香薰天炙地去也。印曰今日不著便。被者漢當
0252c22: 面塗糊。便打。乃曰。謝公千里來相訪。共話東山竹徑
0252c23: 深。借與一龍騎出洞。若逢天旱好為霖。擲拄杖下座。
0252c24: 公拜起。印曰收得龍麼。公曰已巳在者裏。印曰作麼生
0253a01: 騎。公擺手作舞便行。印撫掌曰祇有者漢猶較些子。
0253a02: 白巖符云。功甫龍即騎矣。只是不能為雨為霖以
0253a03: 潤枯。當時若是頭角崢嶸。待道還收得龍麼。便
0253a04: 好掀倒法座。
0253a05: 提刑郭公一日謁白雲。雲問牛醇乎。公曰醇矣。雲遽
0253a06: 厲聲叱之。公拱而立。雲曰醇乎醇乎。於是為公陞堂
0253a07: 曰。牛來山中。水足草足。牛出山去。東觸西觸。
0253a08: 山誾云。郭公水牯牛醇則醇矣。惜乎欠些頭角。
0253a09: 當時待白雲厲聲叱。便好拽下座痛與一頓。
0253a10: 博山奉云。白雲一一捺善得養子之緣。末上與
0253a11: 麼道。也是憐兒不覺醜。
0253a12: △青十三
0253a13: 真州長蘆真歇清了禪師青十三丹霞淳嗣上堂。處處不
0253a14: 得。祇有一處不自得。且道是那一處。良久曰。賊身
0253a15: 已巳露。
0253a16: 車溪云。處處不得。且道什麼處不是。有一處
0253a17: 不自得。人無下賤。下賤自生。良久。什麼處去也。
0253a18: 賊身已巳露。還我物來。復云。真歇和尚祇解閉門
0253a19: 作活。未知奪角衝關。且作麼生是奪角衝關底句。
0253a20: 卓拄杖云。扛江入水。
0253a21: 寶壽新云。者老賊被新上座捉敗了也。還有人遮
0253a22: 得麼。如無。且與你一條出路。拍香几云。去。
0253a23: 道林志云。祇有一處不自得。且道是那一處。拈
0253a24: 拄杖云。春在草頭上。遊人幾個知。乃卓一卓。
0253b01: 崇先奇云。督亢圖窮匕首。現旁觀者為之髮。還
0253b02: 有不惜性命底漢麼。
0253b03: 長蘆普請次。路逢一僧。蘆以杖指地上竹擔。僧拈起
0253b04: 竹擔曰短些子。蘆劈脊打曰。者裏是什麼所在。說長
0253b05: 說短。
0253b06: 大慈言云。者僧赤身挨白刃。不善趨避。未免喪身
0253b07: 失命。長蘆雖則見兔放鷹。怎奈勞而無功。二者俱
0253b08: 好與三十烏藤。大慈恁麼道。還有為長蘆出氣者
0253b09: 麼。復云。險。
0253b10: 長蘆上堂。轉功就位是向去底人。玉韞金山貴。轉位
0253b11: 就功是來底人。紅爐片雪春。功位俱轉。通身不滯。
0253b12: 撒手無依。石女夜登機。密室無人掃。正恁麼時。絕氣
0253b13: 息一句作麼生相委。良久曰。歸根風墮葉。照盡月潭
0253b14: 空。
0253b15: 聞菴宗答僧問云。如何是轉功就位。撒手無依全
0253b16: 體現。扁舟漁父宿蘆花。如何是轉位就功。夜半嶺
0253b17: 頭風月靜。一聲高樹老猿啼。如何是功位齊彰。出
0253b18: 門不踏來時路。滿目飛塵絕點埃。如何是功位齊
0253b19: 隱。泥牛飲盡澄潭月。石馬加鞭不轉頭。
0253b20: 雲溪挺云。且作麼生說個轉底道理。良久云。且過
0253b21: 那邊著。又云。切忌折合。
0253b22: 明州天童宏智正覺禪師青十三霞淳嗣示眾。諸禪德。吞
0253b23: 盡三世佛底人。為什麼開口不得。照破四天下底人。
0253b24: 為什麼合眼不得。許多病痛為你一時拈了也。且
0253c01: 作麼生得十成通暘去。還會麼。劈開華嶽連天色。放
0253c02: 出黃河倒海聲。
0253c03: 百丈泐云。天童費許多氣力。不消山僧一彈指。已巳
0253c04: 拈了也。復喝一喝云。無人識得渠。
0253c05: 天斗偉云。小大天童者兩種人底病痛不妨為伊
0253c06: 拈。若是十成通暘則未可。諸人要得十成通暘
0253c07: 麼。喫官酒。臥官街。毫無一物掛胸懷。狂歌明月清
0253c08: 風裏。天子徵書召不來。
0253c09: 天童因僧問。清之理畢竟無身時如何。童曰。文彩
0253c10: 未痕初。消息難傳際。曰。一步密移玄路轉。通身放下
0253c11: 劫壺空。童曰。誕生就父時。合體無遺照。曰。理既如是。
0253c12: 事作麼生。童曰。歷歷纔回分化事。十方機應又何妨。
0253c13: 曰恁麼則塵塵皆現本來身去也。童曰透一切色超
0253c14: 一切心。曰如理如事又作麼生。童曰。路逢死蛇莫打
0253c15: 殺。無底籃子盛將歸。曰。入市能長嘯。歸家著短衫。童
0253c16: 曰。木人嶺上歌。石女溪邊舞。
0253c17: 崇先奇云。者僧久客未歸。猶思故園風景。天童老
0253c18: 人不惜老婆與他話盡雲山。若是未能身裏出門
0253c19: 者。何異夢中悲喜。然雖如是。瞞亭不得。
0253c20: 白巖符云。問在答處。答在問處。如此相見。自非曲
0253c21: 巷廊無往不穿通過來者。要插一嘴知不可得。
0253c22: 然細撿將來。是則總是。不是則總不是。為什麼。我
0253c23: 王庫內無如是刀。
0253c24: 天童因僧問。如何是向去底人。童曰。白雲投壑盡。青
0254a01: 嶂倚空高。曰如何是來底人。童曰。滿頭白髮離巖
0254a02: 谷。半夜穿雲入市。曰如何是不去不來底人。童曰。
0254a03: 石女喚回三界夢。木人坐斷六門機。
0254a04: 清化云。覺祖真乃道樞綿密智域淵深。等閒為
0254a05: 人處赤心片片及盡玄微。而今不肖兒孫也要平
0254a06: 分風月土上加泥。有問如何是向去底人。開眼不
0254a07: 覺曉。如何是來底人。日午打三更。如何是不去
0254a08: 不來底人。威音猶不住。那赴兩頭機。且道與天童
0254a09: 相去幾多。試簡點看。
0254a10: 婺州智者法銓禪師青十三長蘆信嗣上堂。要扣玄關須是
0254a11: 有節操極慷慨。斬得釘截得鐵。硬剝剝地漢始得。若
0254a12: 是畏刀避箭碌碌之徒。看即有分。以拂子擊禪床下
0254a13: 座。
0254a14: 天寧琦云。大小智者用盡自己已心。笑破他人口。壽
0254a15: 山別無奇特。晨朝熱水洗面。黃昏脫襪打眠。大海
0254a16: 從魚躍。長空任鳥飛。
0254a17: 山誾云。智者天寧一個緊似鐵。一個寬如皮
0254a18: 袋。各見一邊則固是。如今諸方在者裏作麼生。始
0254a19: 得與二老別出一頭地。良久云。坐斷兩邊中不立。
0254a20: 還他過量越情人。
0254a21: 青龍操云。自口裏水漉漉地。要人勦截恐難在。
0254a22: 
0254a23: 宗門拈古集卷第四十三
