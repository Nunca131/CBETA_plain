0435a01: 
0435a02: No. 1262-A
0435a03:  禪林寶訓音義序
0435a04: 
0435a05: 寶訓一書。昔妙喜竹菴二師。慮末法之澆漓藂林之
0435a06: 衰替。於是摭古德之嘉言善行。會萃成編。冀欲挽回
0435a07: 佛日。重整綱。使凡庸之輩。因言企行。德業惟新者
0435a08: 也。然編集雖成。未遑流布。法運有時。待緣方顯。嗣
0435a09: 有東吳淨善師者。遊歷雲居。獲殘編於祖庵師。忻其
0435a10: 所遇。浹于懷。第恨首尾不完。難成教義。是以重加
0435a11: 纂集。廣搜先德之言。積累三百餘篇。斯寶訓所繇出
0435a12: 也。其中扶揚法化。教誡僧徒。革藂林之弊政。警學者
0435a13: 之愚。則是編也。顧可以少乎哉。奈何躁淺之流。視
0435a14: 其詞章平易。而束之高閣者。比比有之。豈不負前賢
0435a15: 之苦心溝壑之言哉。建自戊申。辭雪浪師于蘇之望
0435a16: 亭。學之于長安。參預諸師門下。凡宗乘講演之期。曾
0435a17: 不捨此。諄諄熟習。故彼方禪衲。淳朴之風猶在矣。惟
0435a18: 是集也。文約義豐。事多涉。初學未諳。不無留阻。間
0435a19: 有音義。傳寫未刊。遞成訛。參差魚魯。繇是音義所
0435a20: 刊。烏容已巳也。今也山中多冊。擇其簡要者。以為定本。
0435a21: 復于內外經書。參互考證。繼焚膏。日以積月。校
0435a22: 方成。時諸法侶。斯善本。爰常住授梓流通。以便後
0435a23: 來尋討。不揣荒陋。敘其本末云耳。
0435a24: 
0435b01: 崇禎乙亥仲春三日梁溪比丘大建識
0435b02: 
0435b03: 
0435b04: 
0435b05: 
0435b06: No. 1262
0435b07: 禪林寶訓音義
0435b08: 
0435b09: 雲棲後學比丘　大建　較
0435b10: ●序篇首也。猶門之庠序也。
0435b11: 禪林禪者。靜慮也。林者。叢林也。謂山林之士。湖
0435b12: 海之流。雲集招提。同堂共命。結伴參學。修習靜業。
0435b13: 以此言之。故曰禪林。
0435b14: 寶訓寶者。珍愛也。訓者。教誡也。謂此書所載。皆
0435b15: 諸老嘉言善行也。足以開其未悟。訓其未成。故使
0435b16: 後學重如至寶。由是名之。故曰寶訓。
0435b17: 者者之一字。疊定之辭。欲敘一書之來由也。
0435b18: 昔妙喜昔者。往古也。妙喜者。臨安府今杭州徑山宗
0435b19: 杲大慧普覺禪師。江東宣州寧國奚氏子。嗣佛果
0435b20: 克勤禪師。南嶽下十五世。十三入校。不樂世典。詣
0435b21: 東山慧雲院。惠濟禪師。十七落髮披緇。後入雲居
0435b22: 之西。古雲門寺之舊基。誅茅結庵經二十年。辟地
0435b23: 湖湘轉仰山。邂逅竹菴珪禪師。相與著頌古百餘
0435b24: 篇。此寶訓。是其時集也。詳見通載二十卷。
0435c01: 竹庵溫州龍翔竹庵士珪禪師。成都府史氏子。嗣
0435c02: 佛眼清遠禪師。南嶽下十五世也。
0435c03: 誅茅江西雲門時共集誅茅者。斬草也。謂其二師
0435c04: 於雲門寺舊址。誅斬茅草結庵隱居之時。同鳩集
0435c05: 此書也。
0435c06: 予淳間。遊雲居得之老僧祖庵予者。我也。不稱
0435c07: 我而稱予。乃賓主之謙辭也。淳。宋孝宗之年號
0435c08: 也。遊者。涉歷也。謂淨善老師。遊方。至雲居山雲門
0435c09: 之故址。老僧祖庵。所得此寶訓。祖庵未詳氏族法
0435c10: 嗣也。
0435c11: 惜其年深損。首尾不完惜者。難之歎惜也。其者。
0435c12: 指物之辭。者。食紙魚蟲也。謂歎惜所得寶訓。年
0435c13: 載深遠。被魚損壞。上下前後首尾不得完全也。
0435c14: 後來或見于語錄傳記中。積之十年。僅五十篇餘
0435c15: 語者。密顯真機曰語。總集眾事曰錄。博載古今曰
0435c16: 傳。廣誌賢否曰記。僅方纔也。謂自得此書以來。有
0435c17: 不完之篇。或全見於諸語錄傳記中。積聚十年。
0435c18: 方纔五十之餘篇也。
0435c19: 仍取黃龍隆興府。黃龍惠南禪師。信州張氏子。嗣
0435c20: 石霜楚圓。南嶽下十一世也。
0435c21: 下至佛照慶元府。即明州育王寺。德光佛照拙庵
0435c22: 禪師。臨江郡彭氏子。嗣大慧宗杲禪師。南嶽下十
0435c23: 六世。依本郡東山華光寺。吉禪師祝髮。後來孝宗
0435c24: 淳三年十一月。詔入選德殿談禪。淳五年賜
0436a01: 佛照號。達於天下。宗風大振也。
0436a02: 簡堂台州國清寺簡堂行機禪師。本郡楊氏子。嗣
0436a03: 護國景元禪師。南嶽下十六世也。
0436a04: 諸老遺語。節葺類三百篇仍者。復也。節。制也。葺。修
0436a05: 補也。謂仍復取黃龍以下至佛照簡堂諸老。遺留
0436a06: 語錄。節制補葺。兼前五十餘篇類。積聚三百篇也。
0436a07: 其所得有先後。而不以古今為詮次其助語之辭。
0436a08: 謂其所得簡篇。有先有後而錄之。不依往古為先。
0436a09: 來今為後。作詮顯次第耳。此序約三分分科。自此
0436a10: 已巳上為序分也。
0436a11: 大使學者。削勢利人我。趣道德仁義而已巳者。
0436a12: 意也。略也。削。刪也勢。威勢。也。利。財利也。人我者。彼
0436a13: 此之稱。趣。向也。又行而張足也。道者。事物當然之
0436a14: 理。人所共由也。德者。得也。行道而得於心也。仁者。
0436a15: 心之德。愛之理。義者。心之制。事之宜也。此書大
0436a16: 意。使令學者削威勢財利之心。人我彼此之念。趣
0436a17: 向道德義理而已巳。而已巳者。結盡無餘之辭。此言寶
0436a18: 訓之義。
0436a19: 其文理優游平易。無高誕荒邈詭異之跡此伸寶
0436a20: 訓之文也。文。謂文字。理。謂條理。優游者。自如之貌。
0436a21: 平和簡易。高誕者。孤危高大也。誕。又誑妄也。荒。蕪
0436a22: 也。詭。詐也。謂此書文字。條理。優游自如。平和簡易。
0436a23: 有如此之善。無孤危妄誕荒蕪無稽之言。邈慢詭
0436a24: 詐異失據之事跡也。
0436b01: 實可以助入道之遠猷也此深言其也。可。謂近
0436b02: 可而有所未盡之辭。猷。法也。道也。謂此書其文平
0436b03: 易。實可以與學者。助入道之法則也。以上為正宗
0436b04: 分。下乃流通分也
0436b05: 且將刊木以廣流傳。必有同志之士。一見而心許者。
0436b06: 予雖老死丘壑。而志願足矣且。權且也。將且然未
0436b07: 必之辭。士。謂有行義之稱。許。謂從也。丘者。士阜
0436b08: 之高者也。壑者。有水曰澤。無水曰壑也。志者。心之
0436b09: 所之也。願謂情希也。謂將此書刊木印造。以廣
0436b10: 流傳而不滯止。如有與予同志之士。一見此書。心
0436b11: 若允從者。予縱老死丘壑之中。而心志情願滿足
0436b12: 矣。
0436b13: 東吳沙門淨善書東吳。蘇州郡名也。沙門。略梵謂
0436b14: 也。全謂沙迦門曩。此云勤息。謂勤行善法。息滅諸
0436b15: 惡。淨善乃序主諱。後學不可雙稱。當曰上淨下善
0436b16: 也。是東吳人也。書者。如也。敘事如人之意也。又舒
0436b17: 也。劉勰曰。舒布其言。陳於簡牘者曰書。
0436b18: ●卷上卷者。卷也。卷多而舒少也。上者。對待之義。
0436b19: 有上則有下也。
0436b20: 明教杭州佛日明教契嵩禪師。字仲靈自號潛子
0436b21: 藤州譚津李氏子。嗣洞山曉聰。清源下十世。七歲
0436b22: 出家。十三得度。十九遊方。常戴觀音像一軸。日誦
0436b23: 聖號十萬。率以為常。世間經書莫不。作原教
0436b24: 論十萬餘言。儒釋之道一貫。以抗韓愈排佛之說。
0436c01: 知開封府龍圖王公素。歐陽修。程師孟奏進。仁宗
0436c02: 之嘉歎。付編修入藏。曰輔教篇三卷。賜紫衣方
0436c03: 袍明教之號也。
0436c04: 和尚梵本正名鄔波迦。傳之于闐翻為和尚。傳至
0436c05: 此土翻為力生。謂出家者。因師之力。而生長法身。
0436c06: 出功德財。養智慧命。故曰力生也。
0436c07: 尊重也。崇也。
0436c08: 道心通曰道。又成名之謂道。即佛祖微妙之道也。
0436c09: 在儒即允執厥中之妙道也。
0436c10: 德身正曰德。立身之謂也。僧有戒定慧。儒有孝悌
0436c11: 忠信。皆謂之德也。
0436c12: 匹夫窮獨之稱也。三軍之中可奪帥。匹夫之志不
0436c13: 可奪。註。三軍之勇在人。匹夫之志在己已故也。
0436c14: 王王去聲。凡有天下者。人稱曰王。又身臨四海曰
0436c15: 王。
0436c16: 伯夷叔齊孤竹君之二子也。孤竹。即殷湯所封之
0436c17: 邦君也。姓墨胎氏。名初。字子期。其子伯夷名允。字
0436c18: 公信。季子叔齊名智。字公達。諡曰。伯夷叔齊也。其
0436c19: 父將薨。遺命立叔齊。齊以天倫為重。我在位不義。
0436c20: 伯夷以父命為尊。我在位不孝。二人俱。國人立
0436c21: 其仲子為君。其二人聞西伯昌善養老。盍往而歸
0436c22: 之。文王卒。武王伐紂。二人叩馬首而諫曰。父死不
0436c23: 葬。爰及干戈。可謂孝乎。以臣弒君。可謂忠乎。左右
0436c24: 欲兵之。太公曰。此義人也。扶而去之。武王平定。天
0437a01: 下宗周。夷齊不食周粟。遂隱首陽山。採薇而食。
0437a02: 卒之餓死。史云。孤竹夷齊戰爭。望塵遮道請
0437a03: 休兵。首陽山倒為平地。應始無人說姓名。
0437a04: 夏桀名履癸。帝發之子。諡謚法。賊人多殺曰桀。荒婬
0437a05: 無道。得施氏女名妹喜。作瓊樓瑤臺。極意取娛。酒
0437a06: 池運船。糟堤可望十里。龍逢以忠諫不從而殺。殷
0437a07: 湯有德。伊尹佐湯伐桀。桀戰不勝。奔三國。湯又
0437a08: 從而伐之。放桀於南巢而死。自禹至桀。一十七世。
0437a09: 歷年四百三十有二。
0437a10: 商紂名辛。亦名受。帝乙之子。諡謚法。殘義損善曰紂。
0437a11: 得蘇氏女妲己。甚寵愛之。設酒池肉林。使男女
0437a12: 形相逐其間。作長夜宮。一百一十日為一晝。用炮
0437a13: 烙之刑。刳孕剒涉。造鹿臺。七年乃成。業害忠良。臣
0437a14: 叔比干。竭忠而諫。遂剖心而死。太師箕子。徉狂而
0437a15: 為奴。庶兄微子。為其亡仁。避而去之。後武王舉兵
0437a16: 伐之。敗登鹿臺。蒙頭赴火而死。自湯至紂。共三十
0437a17: 世。歷年六百二十九年。史云。積粟成塵竟不開。
0437a18: 誰知拒諫剖英才。武王兵起無人敵。遂作商郊一
0437a19: 聚。
0437a20: 周幽名宮涅。宣王之子。諡謚法。壅遏不通曰幽。殆政
0437a21: 虐民。遂致岐山自崩。山川水竭。得褒人女名褒姒
0437a22: 以寵之。乃貶申后。并太子宜臼。褒姒不好笑。於驪
0437a23: 山舉火。戲媚褒姒之笑。後申侯怒。召犬戎殺於驪
0437a24: 山之下。史曰。恃寵多矯得自由。驪山舉火戲諸
0437b01: 侯。豈知一笑傾家國。不覺胡塵滿玉樓。
0437b02: 周厲名胡。夷王之子。諡謚法。殺戮無辜曰厲。王行無
0437b03: 道。侈傲暴虐。國人謗之。王使衛巫監謗。但有謗者
0437b04: 盡殺之。召公諫曰。塞下之口。遂上之過。恐為社稷
0437b05: 憂。王不聽。國人叛之。禍及於王。王乃出奔於彘。太
0437b06: 子幼。周召二公相和。共理國事。故稱共和也。小
0437b07: 雅二十二篇。皆文武成康之善政。至此而盡廢矣。
0437b08: 喜怒唐太宗曰。桀紂。天子也。以桀紂之名。加之於
0437b09: 匹夫則怒。顏閔匹夫也。以匹夫之名。加於天子則
0437b10: 喜。所貴在德。不在位也。
0437b11: 患憂也。
0437b12: ○聖靈明洞鑑曰聖。又聖猶正也。以正教誨人也。
0437b13: 賢超凡亞聖。曰賢。
0437b14: 學習學也。已巳知未知未能。而欲求知求能者也。
0437b15: 學以聚之君子學以聚之。問以辯之。寬以居之。仁
0437b16: 以行之。註曰。聖人在下。雖顯而未得位。則進德修
0437b17: 業而已巳。學聚問辯。進業也。寬居行仁。修德也。又學
0437b18: 聚問辯者。謂人苟不務學。則無以會眾理。而但有
0437b19: 諸己也。學弗問。無以辯別眾理。使之條件不紊。而
0437b20: 精麤本末。或不知所擇也。出易經九二之文也。
0437b21: 裨補也。助也。
0437b22: 日新湯之盤銘曰。苟日新。日日新。又日新。然在彼
0437b23: 學者。進業修德而轉新也。如沐其身滌除舊染之
0437b24: 污而自新也。此文出大學。
0437c01: ○太史公姓司馬。名談。為太史令。其子名遷。襲其
0437c02: 父職。乃尊其父。故稱公也。西漢龍門人。
0437c03: 孟子名軻。字子輿。鄒國人。作孟子之書七篇。上下
0437c04: 兩卷也。
0437c05: 梁惠王魏侯也。都大梁。僭僣稱王位。諡謚曰惠。史記
0437c06: 惠王三十五年。卑禮厚弊以招賢。而孟子至。梁王
0437c07: 問曰。叟。不遠千里而來。何以利吾國乎。孟子對曰。
0437c08: 王何必曰利。亦有仁義而已巳。王問意。強兵富國之
0437c09: 類。孟子之對。不以富為利。以義為利也。
0437c10: 罕言利罕者。少也。罕言利與命與仁。命之理微。仁
0437c11: 之道大。利之害義。謂聖人恐學者陷溺於利。以利
0437c12: 滅公。貪利害義。淪於污下。故罕言之。
0437c13: 尊崇下尊崇。天子也。貧賤。庶民也。謂自天子至庶
0437c14: 民。同害貪利之病。有何差別。
0437c15: 弊病也。夫承上啟下之辭。
0437c16: 悖戾逆理乖違法度也。
0437c17: 是不亦豈不是也。張施也。
0437c18: 征取也。
0437c19: ○有形下論云。有形之惡。其來有方。其敵可禦。無
0437c20: 形之惡。其來不測。其害非細故。所以殺人之惡小。
0437c21: 害人之惡大。殺人者以跡言之。害人者以心言之。
0437c22: 跡雖殺人。其過可恕。忍心害理。其殃極甚。是故有
0437c23: 形之惡。顯然可見。無形之惡。冥然莫測。以人之可
0437c24: 見可知。故以為輕為小。以人之莫見莫知。故以為
0438a01: 重為大也。
0438a02: 游晏游。逸也。賓主合歡安靜之筵也。
0438a03: 鴆毒鳥名。其形如。其色紫綠。頸長八寸。以蛇蝮
0438a04: 為食。其毛羽歷於飲食之間。食則殺人也。
0438a05: 戈矛皆兵器也。戈。平頭戟。長六尺六寸。矛。長二丈。
0438a06: 其形如。俱傷人器也。
0438a07: 堂奧正房曰堂。幽深曰奧。
0438a08: 巷五家為。二十五家為巷。
0438a09: 戎狄西戎北狄也。
0438a10: 禮法天理之節文。人事之儀則。法者。制度品節也。
0438a11: 左傳曰。藏於杳然冥然之間。而發於卒然之際。非
0438a12: 聖人以禮為之防。則人之類滅久矣。
0438a13: ○大覺明州育王寺懷璉禪師。字器之。福建漳州
0438a14: 陳氏子。嗣泐潭懷澄禪師。清源下十四世。宋仁宗
0438a15: 皇祐二年。正月詔住京師十方淨因禪院。二月十
0438a16: 九日。詔對化成殿。問佛法大意。奏對稱旨。賜號大
0438a17: 覺禪師。歸居於阿育王山廣利寺。
0438a18: 包公名拯。字希仁。諡謚孝肅。官為御史。天性嚴厲。未
0438a19: 有笑容。知開封府日。有民李覺安。生子年幼。因
0438a20: 病以白金百兩。寄與張惠明。覺安命終。惠明還歸
0438a21: 其子。其子不受。一謂受人之寄可當還之。一謂父
0438a22: 無所寄不當受之。各盡其心而已巳。
0438a23: 責付給散也。
0438a24: ○圓通廬山圓通居訥禪師。字仲敏。西蜀梓州蹇
0438b01: 氏子。嗣延慶子榮。清源下十世。為人英偉。過目成
0438b02: 誦。十一出家。十七誦法華經得度。後遊襄州。密契
0438b03: 心要。後遊廬山。道價日重。南康郡守程師孟。奏請
0438b04: 住圓通寺。
0438b05: 中正中而不偏。正而不邪。
0438b06: 尊嚴尊而可敬。嚴而可威。
0438b07: 誼義同。
0438b08: 言簡言簡則誠實而信。盡理則道體精明也。
0438b09: 鮮少也。○仁祖宋四帝仁宗也。
0438b10: 皇祐即年號也。
0438b11: 銀璫耳也。秦漢中以小宦官。著銀璫左貂。明帝
0438b12: 改為金璫右貂。宮中出入傳命使。悉用閹人。
0438b13: 綠綈下音啼。綠色也。即盛詔書囊也。
0438b14: 尺一漢時制一尺之板。而駕詔書也。
0438b15: 孝慈汴京自唐朝毀寺。太祖建隆間復興兩街。止
0438b16: 是南山律部。慈恩賢首疏鈔義學而已巳。士夫聰明
0438b17: 超越者。皆厭名相因果。當時天台止觀。達磨禪宗
0438b18: 未行。淳化太宗年號以來。四明尊者。天台懺主遵式行
0438b19: 道東南。止觀心宗慧眼照映天下。翰林楊億晁回。
0438b20: 首發明之至。是時內使李允寧。奏施汴宅一區。創
0438b21: 立禪席。賜額十方淨因禪院。帝留意空宗。詔下三
0438b22: 省定議。召有道者住持。歐陽修。程師孟。奏請圓通
0438b23: 訥禪師。允寧親持詔下江州。訥稱目疾耳背不赴。
0438b24: 帝益敬重。聽舉自代。訥舉大覺應詔。天下賢哲。在
0438c01: 訥得之矣。
0438c02: 伽藍譯為眾園。園謂生植之所。佛弟子則生植道
0438c03: 芽。趣登聖果。能福利生。故曰眾園也。
0438c04: 旌旗首曰旌。以旌有功者。又欽也。
0438c05: 崇敬重也。
0438c06: 固辭辭而不受也。三辭為節。一辭為禮。二辭為謙。
0438c07: 三辭為固辭也。
0438c08: 濫廁泛雜也。幸不當得而得也。
0438c09: 飯蔬飯。食也。蔬。麤食也。聖人之心。渾然天理。雖處
0438c10: 困極。而樂亦無不在焉。其視不義之富貴。如浮雲
0438c11: 之有無。漠然無動其心。
0438c12: 不為性本如空。難名難相。金屑雖貴。落眼成塵。
0438c13: 先哲指范蠡也。累縈縛也。
0438c14: 厭滿足也。
0438c15: 東坡姓蘇。名軾。字子瞻。號東坡居士。眉山人。得法
0438c16: 東林常聰禪師。仕至翰林。與佛印。激揚酬唱。
0438c17: 可見之。宋七哲宗元符三年。於黃州築室城東。因
0438c18: 號東坡。於徽宗靖國元年。卒于常州。
0438c19: ○躄跛而不能行也。挾兼有恃之稱也。
0438c20: ○百丈洪州百丈山懷海大智禪師。福州常樂王
0438c21: 氏子。嗣馬祖道一禪師。南嶽下二世。
0438c22: 叢林乃眾僧所止之處。行人棲心修道之所也。草
0438c23: 不亂生曰叢。木不亂長曰林。言其內有規矩法度也。
0438c24: 規矩圓器曰規。方器曰矩。乃叢林之模範也。
0439a01: 盜規矩因公置私。監守自盜之義。又因法作奸。佐
0439a02: 監為盜也。此言因規矩而反害叢林也。
0439a03: 巢居穴處上古之士。未有叢林。夏則居巢。冬則居
0439a04: 穴。守典刑而自律也。
0439a05: 安危興亡有德者叢林日安。無德者叢林日危。數
0439a06: 也。時也。謂安危在人。興亡在時。住持無道德。則叢
0439a07: 林將廢。縱有道德。苟非其時。亦不可強也。
0439a08: 可將持守行之。譚子化書云。苟德可將。何必廣粟
0439a09: 帛乎。苟數可憑。何必廣甲兵乎。
0439a10: ○治修必曰治。定心曰治。修理其事。方用其力曰
0439a11: 治。事有條理。已巳見故曰治。
0439a12: 震上坤下。
0439a13: 重門豫雷地豫卦。安和悅樂之義。楊氏曰。川途既
0439a14: 通。則暴客至矣。不可不禦之術也。故取諸豫。重門
0439a15: 以禦之。擊柝以警之。則暴客無自而入也。二陰在
0439a16: 上。重門之象。一陽在下。擊柝之象。三陰在內。悅豫
0439a17: 之象。又曰。豫者。怠惰也。擊柝以警怠惰。
0439a18: 柝音托。斫木為之。夜行所擊也。
0439a19: ○玉不琢下此二句。出禮記學記篇。
0439a20: 今之所下此二句。出韓文公答唐順宗表狀。
0439a21: 善惡善者所以感發人之善心。惡者可以懲創人
0439a22: 之逸志。
0439a23: ○妙神明不測。玄奧難知。言詞不可示。分別不能
0439a24: 解。故曰妙也。
0439b01: 寓寄也。異也。
0439b02: 逮及也。
0439b03: 釋迦此云能仁。謂以仁德利化眾生。
0439b04: 醇精一無雜也。
0439b05: 第一義真諦非有。俗諦非無。不有不無。名中道第
0439b06: 一義諦也。
0439b07: 示垂示也。猶天地以萬像。垂示與人也。
0439b08: 慈悲慈能與樂。悲能拔苦。
0439b09: 生民自天降生民。即陰陽交媾。元氣感化而生
0439b10: 於人也。
0439b11: 淳朴實心不也。
0439b12: 三皇皇。大也。道。配天之大也。天之極大之稱。煌煌
0439b13: 人莫違故也。太昊。伏羲氏。炎帝。神農氏。黃帝。有熊
0439b14: 氏。此能廣其道。故稱三皇。善用時政也。
0439b15: 簡素三皇之時。風俗淳厚。人民質朴。結繩作政。
0439b16: 地為牢。不爭競而財饒。無制令而民自服也。
0439b17: 竇孔穴也。
0439b18: 鑿心無天游。則六鑿相攘。謂之鑿情也。
0439b19: 五帝審諦也。謂審諦於萬物。王天下之號也。少昊。
0439b20: 金天氏。顓頊。高楊氏。帝嚳。高辛氏。帝堯。陶唐氏。帝
0439b21: 舜。有虞氏。主社稷。安人民。合於帝道。故稱五帝善
0439b22: 用仁信也。
0439b23: 詳文五帝之時。風氣漸開。制立法。五典敦而五
0439b24: 禮備。五服彰而五刑周。法度禮樂彰矣。
0439c01: 三王往也。天下所歸往也。乃夏禹。姒姓。殷湯。于姓。
0439c02: 周文王。姬姓。孔子曰。善用智勇也。
0439c03: 密嚴三王之時。九五之位。不遜賢而傳子孫。禮樂
0439c04: 文章。刑政法度。至此大備。
0439c05: 誥誓尚書之篇名。如商之仲虺之誥。湯誥。周之康
0439c06: 誥。酒誥。商之甘誓。湯誓。周之秦誓也。誓約也。盟約
0439c07: 於諸侯曰。朕躬有罪。無以萬方。萬方有罪。罪在朕
0439c08: 躬。
0439c09: 佛梵語佛陀。此云覺也。謂自覺覺他。覺行圓滿也。
0439c10: 如來從如實道而來。如謂本覺。來謂始覺。始本不
0439c11: 二。故曰如來。
0439c12: 性命理天之所賦曰命。物之所受曰性。性之所具
0439c13: 曰理。其名雖殊。而理則一也。
0439c14: 迭遞也。互也。
0439c15: 極窮盡也。此明已巳上諸聖。皆造乎至極之地。則不
0439c16: 能無獘。獘示其不通也。乃不能周全萬備。如夫
0439c17: 子大聖人不得位。而誅正卯之。周公雖聖。而誅
0439c18: 管蔡之。堯舜雖聖。不能化其子之善。先聖後聖。
0439c19: 其揆一也。道之不行。乃時數之變也。若以時變。責
0439c20: 聖人之心。非愚即狂。孫莘老是其人也。
0439c21: 弊如丹朱商均之不肖。桀紂幽厲之不君。法門
0439c22: 教化陵夷。國家紀綱紊亂。皆稱獘也。
0439c23: 靡靡漸漸也。又壞散延連也。
0439c24: 鼎立禹王。造鼎三足兩耳。和五味之器也。鼎分三
0440a01: 足。一口朝天。一口。即王道也。
0440a02: 詆訾責謗也。
0440a03: 孫莘老書修撰侍郎孫莘老。問教於大覺曰。三代
0440a04: 以降。列聖相承。政通人和。道傳統續。不以佛教未
0440a05: 來為欠。周姬訖籙。更秦換漢。憲網刑巢。蔽空落野。
0440a06: 不以佛教已巳至而革。四海派分。異說捷出。由唐而
0440a07: 至。五季為甚。庶務萬機。理亂非常。奉佛之教奚益。
0440a08: 間有草衣木食。巖棲飲。不過獨善其身耳。又有
0440a09: 名而異行。假而非真。教化未孚。弊乃生焉。然師必
0440a10: 有辯佇聞其說。妙道篇。師所答也。
0440a11: ○克除己已之私心也。
0440a12: 四眾在家二眾。出家二眾。
0440a13: ○聰明見聞不惑。故曰聰明。
0440a14: 石門聰襄州谷隱山石門寺。蘊聰禪師。嗣首山念
0440a15: 禪師。南嶽下九世。得法後住石門日。襄州太守。以
0440a16: 私意笞辱。既歸。眾僧迎於道側。首座趣前問訊曰。
0440a17: 太守無辜曲辱和尚。師以手指地云。平地起骨堆。
0440a18: 隨手湧一骨堆。太守聞知。令人削去。復湧如初。太
0440a19: 守全家死於襄州也。
0440a20: 棲賢舜南康軍雲居曉舜禪師。字老夫。嗣洞山聰。
0440a21: 瑞州胡氏子。清源下十世。住廬山棲賢日。槐都官
0440a22: 守南康。多貪墨蹟。舜不忍以常住物。結情固位。被
0440a23: 人譖於郡守問還俗。民其衣。大覺昔曾入舜之室。
0440a24: 故往京都訪大覺。讓舜正。璉居偏室。仁宗數詔
0440b01: 入內問道。竟不言舜事。偶一日。聖旨淨慈飯僧。
0440b02: 見大覺侍舜甚恭。歸奏。帝召見之。乃嘆曰。道韻奇
0440b03: 偉。真山林達士。遂於扇書曰。賜曉舜依舊為僧。再
0440b04: 住棲賢。仍賜紫衣銀。舜罷棲賢日。有二壯力。舁
0440b05: 轎至羅漢寺前。二人相謂曰。今不是我院長老。不
0440b06: 須遠送。棄轎而回。舜既再來。令人安撫曰。你當時
0440b07: 做得是。但安心不必疑懼。入院上堂曰。無端被譖
0440b08: 枉遭迍。半年有餘作俗人。今日再歸三峽寺。幾多
0440b09: 歡喜幾多嗔。
0440b10: 歟疑辭。謙退而不敢質言。而言歟也。
0440b11: 隱微上幽暗也。下細事也。謂事之首不足慮。禍隱
0440b12: 微深可憂也。著者。人所易見。故得為之。隱者。人
0440b13: 所難知。故當謹而不可忽也。
0440b14: 尤甚也。○罹非理而遭痛毒也。
0440b15: 橫逆強暴不順理也。文出孟子離婁章。
0440b16: 民衣老夫還俗。服民之衣也。
0440b17: 疇往昔之事也。
0440b18: 輦天子之車也。有輪曰輦。無輪曰輿。
0440b19: ○賦稟也。均表敷布曰賦。謂天之所賦性於人。均
0440b20: 而無偏也。
0440b21: 權衡上秤鎚也。下秤杆也。
0440b22: 貨以財變物曰貨。
0440b23: 殖積聚財寶曰殖。又貨之所宜曰殖。
0440b24: 一日不作百丈寺。在南嶽之絕頂也。大智禪師。每
0440c01: 日力作以償其供。有勸止者。則曰我無德以勞人。
0440c02: 眾不忍而藏其作具。索不得。遂不食。故有一日
0440c03: 不作一日不食之語。流播寰宇。先德率身多如此
0440c04: 矣。
0440c05: 垂將也。涉歷也。
0440c06: ○傳持代代相承曰傳。拳拳執守曰持。
0440c07: 操守志不改曰操。履踐行不怠曰履。
0440c08: 住持安住道德。執持教化。令法久住故也。又住於
0440c09: 真理。持而不失。
0440c10: 衒彰賣也。渝變也。
0440c11: 夷險上坦而平也。下峻而不平也。
0440c12: 致理也。
0440c13: ○遠錄公舒州浮山法遠圓鑑禪師。鄭州王氏子。
0440c14: 嗣葉縣省禪師。遠與達觀。薛大頭。七八輩遊
0440c15: 蜀。幾次遭迍。師以智脫之。眾以曉吏事。故稱遠公
0440c16: 也。
0440c17: 益堅乃馬援之言也。不墜青雲之志。
0440c18: 益壯寧識白首之心。
0440c19: 苟竊不正之貌。苟容取安也。
0440c20: 志心之所之曰志。謹守而不逐物也。
0440c21: 質本色也。表耐也。
0440c22: 節義有節操而所行。合乎義理也。
0440c23: 標致標。舉也。言其超卓傑立之極也。
0440c24: 自強易云。君子之道。終日乾乾。而自強不息也。
0441a01: 逸翮上縱也。下羽勁也。
0441a02: ○陸沉言無水而沉也。當顯而反隱。陸沉於眾。不
0441a03: 願人知也。
0441a04: 葉縣省汝州葉縣廣教院。歸省禪師。冀州賈氏子。
0441a05: 嗣首山念禪師。南嶽下九世。其住持枯淡嚴密。衲
0441a06: 子畏之。浮山遠。天衣懷。聞其高風。特往參叩。正值
0441a07: 雪寒。省喝罵驅逐。至以將水潑地。衣服皆濕。他僧
0441a08: 怒去。唯遠與懷。整衣數具。復坐如故。師到呵曰。你
0441a09: 更不去。待我打你。遠。近前云。某二人數千里。特來
0441a10: 參和尚禪。豈以一杓水潑之便去。師笑曰。你兩個
0441a11: 果來要參禪。去掛搭。遠充典座。眾苦其枯淡。省
0441a12: 偶出庄去。遠竊取鑰匙取油麵。作五味粥方熟。師
0441a14: 常住。遠云。實取油麵。願乞責罰。師令筭估衣還
0441a15: 訖。更打三十拄杖赶出院。道友勸勉師不允。友曰。
0441a16: 若不容歸。只乞隨眾聽法。師亦不許。師一日出街。
0441a17: 見遠旅邸前立。師曰。此是院門房廊。你在此許久。
0441a18: 曾還店錢否。令筭所欠追取。遠無難色。持於市
0441a19: 化還之。師一日出街。見遠持。歸謂眾曰。遠真意
0441a20: 參禪。遂令歸。上堂對眾付衣法嗣。
0441a21: 依違謀善者從之。不善者違之。亦何有所定平。出
0441a22: 小雅也。
0441a23: 姑息苟容取安。出禮記。
0441a24: ○暴音曝。日晒也。○刻剝削害於人也。
0441b01: 中外中則徒屬。外則四眾。
0441b02: 洽恩澤周曰洽。哀敢怒而不敢言。
0441b03: ○三要宋仁宗。司馬光諫曰仁明勇。註曰。仁者。純
0441b04: 乎天理。斷絕眾惡。無一毫私欲也。明者。燭物理。辯
0441b05: 是非。無一息之疑惑也。勇者。見義必為。聞善必遷。
0441b06: 無一之退怯也。
0441b07: 教化以道誨人曰教。躬行於上。風動於下曰化。
0441b08: 才辨論曲謂也。耘鋤也。
0441b09: 刈割也。
0441b10: ○智愚賢不肖稟清和之氣。才識明敏曰智。稟滓
0441b11: 濁駁雜之氣。頑蠢無知曰愚。稟得天地至和之氣。
0441b12: 慈儉溫良曰賢。稟陰陽謬亂之氣。凶險奸邪曰不
0441b13: 肖。如明暗相傾。薰蕕不並。決然之理矣。
0441b14: 詐詐者。與君子不似也。謂發言宛同聖賢。行
0441b15: 事不如常人。
0441b16: 素分命稟於有生之前。而清濁已巳定。故有智愚之
0441b17: 分也。
0441b18: 醇懿一色成體曰醇。溫柔克聖曰懿。
0441b19: 嗜慾上貪也。下情之所好慾也。
0441b20: 綱紀總繩曰綱。眾目曰紀。網賴綱紀。君賴股肱。乃
0441b21: 規範之大者也。
0441b22: 優劣上勝也。下衰弱也。
0441b23: 烏何也。
0441b24: ○從容上七恭切。含緩而不迫也。
0441c01: 雍肅和敬也。
0441c02: ○道悟真潭州道悟寺可真禪師。嗣石霜圓禪師。
0441c03: 南嶽十世。
0441c04: 馳騁自誇也。
0441c05: 丹雘彩色之總名。山海經云。雞足山下多丹雘。說
0441c06: 文云。雘。美也。
0441c07: ○五祖演蘄州五祖法演禪師。綿州鄧氏子。嗣白
0441c08: 雲端禪師。南嶽下十三世。
0441c09: 心為下心者。神明之府。靈洞徹。以具眾理而應
0441c10: 萬事者也。謂百千三昧。無量法門。莫不皆由一心
0441c11: 而建立也。
0441c12: 敬和悅也。莊端嚴也。
0441c13: 神靈也。陰陽不測之謂神。又陽之精也。
0441c14: ○士有德之稱。
0441c15: 諦當審實曰諦。中正曰當。
0441c16: 聞去聲。聲著於外曰聞。
0441c17: 利養財之所欲曰利。利之所樂曰養。
0441c18: 把茅出世為人而結菴。乃草菴也。
0441c19: 勉加力行之也。
0441c20: ○楊岐遠州楊岐山方會禪師。宜春冷氏之子。嗣
0441c21: 慈明圓禪師。南嶽十世。
0441c22: 僅將也。莫與暮同。季冬也。
0441c23: 霰雨雪雜下。
0441c24: 遑不急之貌。謂雖有雪霰。不以寒苦動其心。
0442a01: 詎豈也。
0442a02: 事豐屋事。好也。宋李靖公名沆。為丞相。自奉甚薄。
0442a03: 所居陋巷。廳事無重門。家人勸修之。沆曰。身食厚
0442a04: 祿。安榮如意。人生朝暮不保。奚用功夫。事豐屋也。
0442a05: 翌明日也。
0442a06: 樹下居佛戒弟子日中一食。樹下一宿。修身以避
0442a07: 名。臨大節而不可奪。
0442a08: ○心城謂其中有正覺法王。萬德所聚。故曰心城。
0442a09: 使不侵奪。境緣不搖動。方可進道。
0442a10: 越思越。過也。學而不思則罔。思而不學則殆。
0442a11: ○陶鑄範土曰陶。鎔金曰鑄。
0442a12: 革改也。
0442a13: ○病憂也。聖人云。不患人之不己已知。患不知人也。
0442a14: 聽言觀行始我觀聽於人也。謂聽其所說。以為有
0442a15: 德。但恐其能言而不能行。必欲觀其所行之行也。
0442a16: 南嶽讓衡州南嶽懷讓禪師。金州杜氏子。嗣六祖
0442a17: 大鑑禪師。
0442a18: 大鑑六祖惠能大鑑禪師。范陽人。即州也。盧氏
0442a19: 子。先父遷於嶺南新州住。後生能。嗣五祖弘忍大
0442a20: 師也。
0442a21: 馬祖江西馬祖道一禪師。漢州什邡縣馬氏子。嗣
0442a22: 南嶽讓禪師。依羅漢寺出家。容貌奇異。牛行虎視。
0442a23: 引舌過鼻。足下有二輪。乃唐德宗時人也。
0442a24: 固非下道高于師。方堪傳授。見于師齊。減師半德
0442b01: 也。
0442b02: 洪規大法也。謂權衡佛祖。模範人天。非細事也。
0442b03: 當家種草當家者。選有德之子。克紹家業。使祖風
0442b04: 之不遺墜也。種草者。如農家種田。相地厚薄而投
0442b05: 子也。
0442b06: 巧言令色令。猶善也。言乃心之聲。出於口。當出而
0442b07: 出。色。心之發。見於面。當見而見。則天理存於內
0442b08: 矣。或出諸於外。巧言如簧。甘言若醴。象恭其容。色
0442b09: 莊其貌。務以悅人之聽觀。而本心之德全忘矣。
0442b10: 便僻外習威儀。舉止輕揚。而內無實德也。
0442b11: 屈己已求。曰。媚親順取悅於人也。
0442b12: ○柄權也。
0442b13: 惠以恩及人曰惠。愛施者。仁之端。
0442b14: 德以敬修身曰德。修身者。智之府。
0442b15: 敷施也。適當也。用也。
0442b16: 養保守也。宣布散也。
0442b17: 蓄養也。積也。孰誰也。
0442b18: ○省覲省察也。秋後見曰覲。如朝廷。須為朝覲。乃
0442b19: 會合省察一年之事。
0442b20: 籌慮方思後對。而不敢便答。
0442b21: 正色有威而不猛。嚴而厲恭。雖曰怒。而不失其正
0442b22: 也。
0442b23: 細務急先務心。君子務本。
0442b24: 慈明潭州石霜慈明楚圓禪師。金州李氏子。嗣汾
0442c01: 陽善昭禪師。南嶽下九世也。
0442c02: 機辯機如掣電。辯似懸河。
0442c03: 弟子學於師後曰弟。智從師生曰子。
0442c04: 應對有呼則應。有問則對。
0442c05: 含緩忍而不敢言曰含。從容而不急曰緩。
0442c06: ○猥屑不可言其所為謂之惡也。猥。鄙也。屑。苟也。
0442c07: 愈加下施不測之恩也。
0442c08: ○己已過孟子曰。子路人告之有過則喜。喜其得聞
0442c09: 改之。其勇於自修如此。程子曰。子路人告之有過
0442c10: 則喜。可謂百世之師也。
0442c11: 喜善禹王聞善言則拜。不待有過。而屈己已以受
0442c12: 天下之善也。
0442c13: 包荒易經泰卦。君子處泰之道。必有包荒之量。其
0442c14: 施為寬裕詳密也。又量寬容眾。德廣安居也。
0442c15: 碩廣也。大也。○啻止也。
0442c16: ○郭功輔提刑郭正祥。字功輔。號淨空居士。問道
0442c17: 於白雲端。
0442c18: 造物儒言天命。釋言定業也。
0442c19: ○絕江直渡也。
0442c20: 訪白雲郭功輔。乃現宰官身而作佛事。可謂在欲
0442c21: 而無欲。居塵不染塵。亦是他宿植德本。有大因緣。
0442c22: 故致根塵脫繫。一念無依。到此橋斷路窮。不免求
0442c23: 人指示。故訪白雲於海會。白具通方正眼。運匠石
0442c24: 之功。施無礙之辯。便問公牛淳乎。以公曾經大冶
0443a01: 鎚鉗。已巳到不疑之地。謂全身擔荷。脫體承當。向他
0443a02: 道淳矣。白雲居養子之緣。婆心太切。只恐他見道
0443a03: 未穩。故以雷轟電掣之機。振地威雄之勢而叱之。
0443a04: 可謂把關須用精嚴吏。不驗分明不放行。正如疾
0443a05: 風知勁草。烈火辯真金。公已巳是鼻孔撩天。跟點
0443a06: 地的人。縱是八面風吹他不動。得處穩密。何妨八
0443a07: 面風吹。見地唯深。豈懼四山來合。遂拱而立。謂得
0443a08: 處自然忘計較。拈來全不費工夫。白雲到此。雪後
0443a09: 始知松操。事難方顯丈夫兒。車不橫推。理無曲
0443a10: 斷。滿口許他道。淳乎。淳乎。南泉大溈無異此也。仍
0443a11: 贈一偈。前二句頌他見地明白。謂饑嫩草遙山
0443a12: 去。渴飲寒泉遶迴。後二句頌他放曠今時。謂放
0443a13: 曠不耕空劫地。暮天何用牧歌摧。又曰。上大人者。
0443a14: 一是歸美之辭。二是出身活句。可謂大冶精金。還
0443a15: 他作者。
0443a16: 白雲端舒州白雲守端禪師。衡陽葛氏子。嗣楊岐
0443a17: 方會禪師。南嶽下十二世。
0443a18: 南泉池州南泉普願禪師。鄭州新鄭王氏子。嗣馬
0443a19: 祖道一禪師。一日上堂示眾云。王老師牧一頭水
0443a20: 牯牛。擬向溪東牧。不免犯官家苗稼。擬向溪西牧。
0443a21: 亦不免犯官家苗稼。不如隨分納些些。總不見得也。
0443a22: 大溈潭州溈山靈祐禪師。福州長溪趙氏子。嗣百
0443a23: 丈懷海禪師。一日上堂云。老僧百年後。向山下檀
0443a24: 越家。作一水牯牛。右書五字。溈山僧某甲。當時
0443b01: 喚作溈山僧。是水牯牛。喚作水牯牛。是溈山
0443b02: 僧。畢竟喚作什麼即得。仰山出眾禮拜而退。
0443b03: ○翠巖真洪州翠巖可真禪師。福州人。得法於石
0443b04: 霜楚圓禪師。
0443b05: 點因他裝點襟。欲高過於人。故點之混名。
0443b06: 播揚於叢林。
0443b07: 禪觀秉一心而為禪。照萬法而為觀。又禪止散亂。
0443b08: 觀照心昏。
0443b09: 金鑾善慈明之高弟也。道悟真。楊岐方會。皆推伏
0443b10: 之。未詳法嗣。
0443b11: 癡禪味禪而未發慧。曰癡禪。如守株待兔等。翠
0443b12: 巖真。謂親見慈明。天下無可其意者。一日與金
0443b13: 鑾善論道遊山次。善拈一片瓦置於石上曰。向這
0443b14: 裏下得一轉語。許你親見慈明。真擬之。善叱之曰。
0443b15: 佇思停機。情關未透。何曾夢見先師在。師兄參禪
0443b16: 雖多。而不妙悟。可謂癡禪矣。
0443b17: ○朝市闠之所也。白樂天云。大隱居朝市。小隱
0443b18: 住丘樊。丘樊甚冷落。朝市太囂喧。不如作中隱。隱
0443b19: 作留司官。
0443b20: 鼓惑鼓動人心。惑亂人意。
0443b21: 稽考證之謂。
0443b22: ○無為子姓楊名傑。字次公。號無為居士。任至禮
0443b23: 部。無為州人。得法於天衣懷禪師。
0443b24: 可言馬氏曰。夫可言不可行。君子不言也。則言顧
0443c01: 行。而言不違行矣。
0443c02: 可行可行不可言。君子弗行也。則行顧言。而行不
0443c03: 違言矣。
0443c04: 類比也。法也。
0443c05: 樞機門轉處曰樞。機者弩牙也。易繫辭曰。君子居
0443c06: 其室。出其言。善則千里之外應之。況其邇者乎。言
0443c07: 行君子之樞機。樞機之發。榮辱之主也。所以動天
0443c08: 地。感鬼神。可不慎乎。昔成湯有七年之旱。太史占
0443c09: 之曰。當以人禱之。湯曰。吾所為請雨者民也。若以
0443c10: 人禱。返害其民。吾當自禱。遂齋戒剪髮斷爪。素車
0443c11: 白馬。身穿白苧。以身為犧。禱於桑林之野。祝曰。無
0443c12: 以余一人不敏。傷民之命。遂以六事自責曰。政不
0443c13: 節歟。民失職歟。女謁盛歟。宮室崇歟。苞苴行歟。讒
0443c14: 夫昌歟。言訖。忽大雨數千里。湯有此德。故言行遂
0443c15: 能動天地也。
0443c16: ○止觀定慧三觀之總名也。停息諸念曰止。如理
0443c17: 思惟曰觀。內心不動曰定。隨緣照了曰慧。梵語奢
0443c18: 摩他。此云止。止久曰定。梵語三摩提。此云觀。觀
0443c19: 久曰慧。梵語禪那。此云等該。等該前二。即定慧之
0443c20: 通稱。通遮通照。故曰等該。在因曰止觀。在果曰定
0443c21: 慧。若約三學互論。即一心不動。人境雙忘曰戒。覺
0443c22: 心圓明。內外湛然曰定。隨緣應物。妙用無窮曰慧。
0443c23: 名雖有三。其揆一也。
0443c24: 作止任滅作者。即心造心作之謂也。若有人言。我
0444a01: 於本心作種種行。欲求真理。即名為病。止者。止妄
0444a02: 即真之謂也。若有人言。我今永息諸念。寂然平等。
0444a03: 欲求真理。即名為病。任者。隨緣任情之謂也。若有
0444a04: 人言。我等今者。不斷生死。不求涅槃。任彼一切。欲
0444a05: 求真理。是名為病。滅者。寂滅之謂也。若有人言。我
0444a06: 今求永滅一切煩惱身心。根塵妄境界。欲求真
0444a07: 理。是名為病。止觀定慧為本。作止任滅為末。
0444a08: 自欺欺昧也。大學曰。所謂誠其意者。毋自欺也。知
0444a09: 為善以去惡。而心之所發由未誠。是為自欺也。
0444a10: ○上下偷安去聖時遙。邪之輩。寄身於我教中。
0444a11: 在上者。不教其下。其下者。不奉其上。各取一身之
0444a12: 安也。
0444a13: 歸宗寺名。在廬山之南。昔年羲之隱居之處。洗硯
0444a14: 池。今猶在也。
0444a15: ○晦堂隆興府黃龍山。祖心晦堂寶覺禪師。南雄
0444a16: 鄔氏子。嗣黃龍。南嶽下。十二世也。
0444a17: 寶寺名。
0444a18: 月公晦諱曉月。字公晦。得法於瑯琊覺禪師。於宋
0444a19: 寧間。住洪州泐潭寶精舍。作楞嚴標旨。
0444a20: 洞徹洞明玄理。徹底無依。
0444a21: 忝辱也。
0444a22: 功名美器有功名。無美器。有美器。無功名。天命
0444a23: 也。不與人全。昔種放隱終南。聞希夷之風。往見之。
0444a24: 希夷曰。當有顯宦。但名者古今美器。造物所忌。子
0444b01: 名將有敗之。後果如言也。
0444b02: 終君子曰終。小人曰死。謂君子有益於時。死聞於
0444b03: 後。平生以保身為事。故沒可言終也。死者。澌盡泯
0444b04: 沒。濫朽無節。故小人則言死也。文見論語大全。
0444b05: 幾微易繫辭曰。知幾其神乎。君子上交不。下交
0444b06: 不瀆。其知幾乎。幾者。動之微。吉凶之先見者也。
0444b07: ○獨步湖海孤危也。袁淑謂謝莊曰。江東無我。卿
0444b08: 當獨步。
0444b09: 扣礪上取也。下磨礪也。謂取他有餘。補我不足。
0444b10: 慊曾子曰。晉楚之富不及也。彼以其富。我以吾仁。
0444b12: 強勝也。樂也。
0444b13: 自廣而狹自廣而狹小於人。出書經。
0444b14: 矜式規法也。令人依而行之。使諸大夫國人。皆有
0444b15: 所矜式。出孟子。
0444b16: ○陳瑩中延平縣。陳了翁。名。字瑩中號。華嚴居士。
0444b17: 糅米不絕色。謂碎米而雜其好飯。言君子小人。相
0444b18: 混而不可辯。
0444b19: 惻隱孟子曰。惻隱之心。仁之端也。惻者傷之切。隱
0444b20: 者痛之深。即慈悲不忍之心也。
0444b21: 障百川迴眾流而入海也。韓文公進學解曰。障百
0444b22: 川而東之。迴狂瀾而既倒。謂入垂手。接物利生
0444b23: 也。
0444b24: 謐靜也。
0444c01: ○感副寺南嶽福巖慈感禪師。潼州杜氏子。嗣黃
0444c02: 龍南禪師。
0444c03: 化侍者隆興府。雙嶺伈化禪師。得法於黃龍惠南
0444c04: 禪師。
0444c05: 廉正直無私曰廉。
0444c06: 秀莊主潭州大溈懷秀禪師。信州應氏子。嗣黃龍
0444c07: 禪師。
0444c08: 量有量則容納眾流也。
0444c09: 忠有忠則盡情奉上也。
0444c10: 靈源隆興府黃龍靈源惟清禪師本州陳氏子。嗣
0444c11: 黃龍祖心。
0444c12: ○朱給事名顯謨。字世英。任至給事。問道於黃龍
0444c13: 南禪師。
0444c14: 自恃自負聰明之資。輕視佛祖之道。
0444c15: 矛盾上鎗也。下護身牌。昔人以二事雙賣。各歎其
0444c16: 勝。智者語云。我買汝矛。還刺剌汝盾。入於不入。即無
0444c17: 其辭。以況自相違也。
0444c18: 祁大也。溽暑勝熱也。
0444c19: ○川陵眾流入海曰川。大阜曰陵。
0444c20: 昆諸也。
0444c21: ○雲南嶽雲文悅禪師。南昌徐氏子。嗣大愚
0444c22: 守芝禪師。南嶽下十一世也。
0444c23: ○蹙頞攢眉促鼻也。
0444c24: 閨物襟之識情。又私溺之物。
0445a01: 夯音享。荷負之勢。○乾上坤下。
0445a02: 否卦否。閉塞也。大往小來。陽往居外。陰來居內。陰
0445a03: 氣不上升。陽氣不下降。二氣不交。萬物不生。天地
0445a04: 否塞也。以人事言。君不下孚於臣。臣不上孚於君。
0445a05: 上下不交。人情否塞也。以一人言。在外者。陽氣散
0445a06: 而不順。在內者。陰氣附而不調。陰陽不合。氣血不
0445a07: 通。表裏失度也。此七月之卦。
0445a08: 坤上乾下。
0445a09: 泰卦泰。通也。小往大來。小。陰也。往居於外。大。陽也。
0445a10: 來居於內。陽氣下降。陰氣上升。二氣相交。而萬物
0445a11: 化生。天地通泰也。以人事言。大為君。小為臣。君推
0445a12: 誠以任下。臣進忠以奉上。上下之志通。朝廷通泰
0445a13: 也。陽為君子。陰為小人。君子來在于內。小人往在
0445a14: 于外。人情通泰也。此正月之卦。
0445a15: 艮上兌下。
0445a16: 損卦山澤損卦。損。減損也。以人事言。在上者。取民
0445a17: 以自厚。在下者。薄己已以奉君。必至上下俱損矣。故
0445a18: 本義云。損下卦上畫之陽。益上卦上畫之陰。損兌
0445a19: 澤之深。益良山之高。取內益外。剝民奉君之象。曰
0445a20: 損。
0445a21: 巽上震下。
0445a22: 益卦風雷益卦。益。增益也。巽為風。震為雷。雷激則
0445a23: 風怒。二物相助。所以為益。以人事言。在上者。施其
0445a24: 澤以及下。在下者。進其誠以奉上。是兩相增益也。
0445b01: 故本義云。損上卦。初畫之陽。益下卦。初畫之陰。曰
0445b02: 益。
0445b03: 庶眾也。叛返也。背也。
0445b04: 聖人嘗喻孔子答魯哀公也。家語。
0445b05: 貫珠貫。串也。言其相續不絕也。累累如貫珠然。
0445b06: 觀日謂興廢之源。誠在損益得失。故曰觀日。
0445b07: 元龜壽千歲。滿尺二寸。預知未來吉凶禍福也。
0445b08: ○荊公姓王。名安石。字介甫。臨川人。宋朝六帝神
0445b09: 宗。熙寧三年拜為相。封荊國公。七年夏四月不雨。
0445b10: 安石罷相。八年二月再拜為相。九年十二月致仕。
0445b11: 問道於黃龍南禪師。
0445b12: ○舉措上處置勤作也。下安布施為也。
0445b13: 獨居隱微獨者。人所不知。而己已所獨知之地也。隱
0445b14: 者。暗處也。微者。細事也。言幽暗之中。微細之事。跡
0445b15: 雖未形。而幾則已巳動。人雖不知。而己已獨知之。至此
0445b16: 尤加戒謹也。
0445b17: ○隱士不貴為官。以道自樂。
0445b18: 潘延之名興。字延之。號清逸居士。問道於黃龍南
0445b19: 禪師。
0445b20: 造次急據苟且之時。擴推廣之義。又引張也。
0445b21: 克滿也。
0445b22: ○父嚴乃馬援征於交趾。以書戒於子姪曰。莫貪
0445b23: 嗜好。勤學事業。子姪從而不敢違。故知子敬由父
0445b24: 嚴也。
0445c01: 隆窪謂天下之道。以適中為貴。過與不及。俱不可
0445c02: 也。下之平之。欲其損有餘而益不足。務合中道也。
0445c03: 姁嫗上許御切。下衣遇切。陰陽相得。覆育萬物。以
0445c04: 氣曰姁。以體曰嫗。姁當作煦。出禮記。
0445c05: ○三關語黃龍問龍慶閑云。人人有箇生緣。上座
0445c06: 生緣在甚麼處。閑云。早晨吃白粥。至晚又覺饑。又
0445c07: 問云。我手何如佛手。閑云。月下弄琵琶。又問云。我
0445c08: 何似驢。閑云。鷺鷥立雪非同色。三十餘年未
0445c09: 有契其機者。脫有酬對。唯斂歛目危坐。由此叢林。目
0445c10: 為三關語。師自頌云。生緣斷處伸驢。驢伸時
0445c11: 佛手開。為報五湖參禪客。三關一一透將來。
0445c12: 脫有或然之辭。○孰與下去聲。及也。
0445c13: ○越地名。在紹興府。之往也。
0445c14: ○英邵武隆興府泐潭洪英禪師。邵武陳氏子。嗣
0445c15: 黃龍惠南禪師。
0445c16: ○批判批點分判。謂聖人之心如寶鑑。物來則現。
0445c17: 未有心念也。豈堪分章析句。批點拈提。此則無異
0445c18: 描空。而刻湛水。亦乃向枝蔓更添芒索。
0445c19: 公案乃喻公府之案牘也。法之所在。而王道治焉。
0445c20: 公者。乃聖賢一期之轍。天下通途之理也。案者。聖
0445c21: 賢之正文也。凡有天下者。未無公府也。有公府。
0445c22: 未無案牘。取為法。而治天下之不正矣。夫佛
0445c23: 祖機緣。目之曰公案者。亦由是而已巳。非一人之
0445c24: 臆見。乃百千開示同稟。至理也。
0446a01: 培益也。沃灌也。
0446a02: 益之增益先覺之理。
0446a03: ○旅泊旅如客店暫住。豈能久居。泊如舟夜止歇。
0446a04: 天曉復行。言其不常住也。
0446a05: 大丈夫富貴不能淫。貧賤不能移。威武不能屈。此
0446a06: 之謂大丈夫。語出孟子。
0446a07: 恢大也。
0446a08: 誘掖前導曰誘。傍扶曰掖。
0446a09: 忌畏也。媒招也。
0446a10: ○比丘梵語比丘。此云乞士。謂上乞諸佛之智。以
0446a11: 資慧命。下乞生之食。以資色身。比丘具五德。謂
0446a12: 乞士。破惡。怖魔。淨命。殺賊也。
0446a13: 苞苴包褁奇物。奉獻。以求托囑也。
0446a14: 骯髒體盤旋貌。漢書云。曲眉骯髒。倚立門傍也。
0446a15: 搖尾乞憐如犬見人搖尾以媚之。求憐憫而已巳。小
0446a16: 人。亦猶是而已巳矣。
0446a17: 天人天上人間。太息大聲之歎也。
0446a18: 頷點頭而納。口不言而心許也。
0446a19: ○有為功用曰。
0446a20: ○真淨文隆興府。寶真淨克文禪師。陝陜府閔鄉
0446a21: 鄭氏子。嗣黃龍南禪師。南嶽下十一世。
0446a22: 載爾雅云。夏曰歲。取歲行一次也。商曰祀。取四時
0446a23: 祭祀一終也。周曰年。取禾熟之意。唐虞曰載。取物
0446a24: 終更始之義。已巳上俱年也。
0446b01: 再閏閏月定四時而成歲也。張純曰。三年一閏。天
0446b02: 氣小備。五年一閏。天氣大備。閏月之不足。日之
0446b03: 有餘也。古者一年三百六十六日。分為十二月。每
0446b04: 月三十日。一年共三百六十日。餘剩六日。又六箇
0446b05: 月小。除六日為一歲。共餘十二日。三歲共三十六
0446b06: 日閏一月。還餘六日在後。至二年餘二十四日。連
0446b07: 前六日。共三十日。又閏一月。是為三載。故易云。五
0446b08: 歲再閏。
0446b09: 聖人云下四句。出左傳。范文子答晉景公之文也。
0446b10: 敏勤也。
0446b11: 侍者潭州大溈真如慕禪師。撫州臨川聞氏
0446b12: 子。嗣翠巖真。南嶽下十一世也。
0446b13: 覺音教。睡醒曰覺。般若此云智慧也。
0446b14: 湘西即湖廣長沙府。相陰湘潭縣也。
0446b15: 目擊溫伯雪子適齊。途中相遇孔子。二人各辭而
0446b16: 去。子路曰。夫子久聞雪子。見無所言者何也。子曰。
0446b17: 我與雪子目擊而道存。豈用言乎。出莊子逍遙篇。
0446b18: ○香城順西山香城景順禪師。蜀州人也。嗣黃龍
0446b19: 南禪師。乃坐脫於香城。
0446b20: 諸葛姓諸葛。名亮。字孔明。瑯琊人。躬耕於南陽之
0446b21: 西臥龍崗。與徐庶為友。時劉玄德屯兵於新野。庶
0446b22: 見之告曰。諸葛孔明臥龍也。將軍盍往見之。此人
0446b23: 可以就見。不可以屈。由是玄德。遂詣亮所。凡三往
0446b24: 而從之。遂拜為軍師。後為蜀漢相。史云。世亂雄
0446c01: 兵百戰餘。孔明曾此樂耘鋤。蜀王不自垂三顧。爭
0446c02: 得先生出故廬。
0446c03: 春力時運該興。不能隱藏。
0446c04: ○廣道者瑞州九希廣禪師。西蜀梓州人。師慈
0446c05: 仁惠物。不尋細檢。故叢林號為廣無心。嗣真淨克
0446c06: 文禪師。南嶽下十二世也。
0446c07: 輿眾也。
0446c08: 分外事官受爵於國。牧民正國。豈為奇特。夫為善
0446c09: 知識者。主叢林。興教化。安眾克己已。不干常住。正宜
0446c10: 如此。豈分外事耶。
0446c11: ○雲委積聚也。
0446c12: ○委曲教之之法。常俯而就之。方便以成其德故
0446c13: 也。
0446c14: 褫音池。成就也。體栽格式也。
0446c15: ○舒王宋徽宗。進荊公為舒王也。荊公寧間拜
0446c16: 為相。作務新法病民。其子王雱。為崇正殿大學士。
0446c17: 因父佐務新法必行。雱卒。父罷相。晏閑間如夢寐。
0446c18: 見一鬼使領雱。荷鐵枷。泣於公前曰。因父務新法
0446c19: 所致。公問使乞解。使曰。建寺飯僧可免。公遂於金
0446c20: 陵田地。捨宅為寺。賜額保寧。請真淨主之。
0446c21: 縑音兼。絹也。
0446c22: 袈裟具云迦羅沙曳。此云不正色。亦名離塵服。
0446c23: 衣去聲字。著衣也。
0446c24: 伽黎名雜碎衣。以條數多故。大衣分三品。九條。十
0447a01: 一條。十三條。名下品。十五條。十七條。十九條。名中
0447a02: 品。二十一條。二十三條。二十五條。名上品。
0447a03: 估賣也。價也。事好也。
0447a04: ○湛堂隆興府泐潭湛堂文準禪師。興元府。梁氏
0447a05: 子。嗣真淨文禪師。南嶽下十三世也。
0447a06: 兆形顯之義。
0447a07: 枯死枯老死滅殘缺蠹損也。
0447a08: 卜決疑也。○杜斷也。塞也。
0447a09: 注灌注也。如瓶注水。使心不亂也。
0447a10: 出師表諸葛武侯。受顧命輔後主。七擒孟獲。已巳定
0447a11: 南方。乃出師伐魏。臨行遺表於後主。表曰。先帝創
0447a12: 業未半。而中道崩殂。今天下三分。益州罷敝。此誠
0447a13: 危急存亡之秋也。然侍衛之臣。不懈於內。忠志之
0447a14: 士。亡身於外者。追先帝之殊遇。欲報之於陛下
0447a15: 也。誠宜開張聖聽。以光先帝遺德。恢弘志士之氣。
0447a16: 不宜妄自菲薄。引喻失義。以塞忠諫之路也。宮中
0447a17: 府中俱為一體。湛師聞末二句。豁然開悟。如訓文
0447a18: 中云。
0447a19: ○好惡好人之所惡。惡人之所好。是為拂人之性。
0447a20: 災必逮夫身。
0447a21: 拂逆也。
0447a22: ○殢係替二音。極困也。滯也。
0447a23: 僧問僧問處。名偏辟問。州答處。名信手拈來無意
0447a24: 路話。又謂放風前箭。轉格外機。須向言前領旨。句
0447b01: 外明宗。不可尋言逐句。妄生揆度。趙州已巳至不立
0447b02: 玄危。平坦之地。了無佛法身心。凡酬酢。信口開合。
0447b03: 皆無情識。不可較量也。故雪竇頌曰。偏辟曾挨老
0447b04: 古錐。七斤衫重少人知。而今擲向西湖裏。下載清
0447b05: 風付與誰。
0447b06: 趙州趙州觀音院從諗禪師。曹州郝氏子。嗣南泉
0447b07: 普願禪師。南嶽下三世。後住觀音院。聲傳大夏。名
0447b08: 聞九州。壽一百二十歲。唐昭宗乾寧四年。十一月
0447b09: 初二日。無疾。右而寂也。
0447b10: 酬酢下音昨。客報主曰酢。主答客曰酬。
0447b11: 音巨。謂飛天上神獸。鹿頭龍身。說文云。鍾
0447b12: 之柎也。飾為猛獸。釋名曰。橫曰栒。縱曰。
0447b13: ○差楚宜切。略也。
0447b14: ○秋晚末運之際。法道凋零。
0447b15: ○訥言遲也。尚加也。
0447b16: 蒙昧也。殆乃也。危也。
0447b17: ○驥尾參逐人行。曰附驥尾。謂蒼蠅之飛不可數
0447b18: 步。托於驥尾。乃能千里之達也。
0447b19: 居必下出荀子勸學篇。
0447b20: 福嚴雅澤州福嚴良雅禪師。嗣洞山守初。青原下
0447b21: 八世也。
0447b22: 大寧寬洪州大寧道寬禪師。嗣石霜楚禪師。南嶽
0447b23: 下十一世也。
0447b24: 蔣山元蔣山贊元禪師。婺州義烏人。傅大士之裔。
0447c01: 嗣石霜禪師。
0447c02: 楷同也。並也。
0447c03: 龍象水中力大。龍也。陸中有威。象也。巨德以喻之
0447c04: 者。言其有力而托。有威而可習故也。
0447c05: 支持也。
0447c06: ○上下時民以名利為上。師今不愛名利。故不為
0447c07: 時上。時人以庸鄙為下。師今操道德故。不為時下
0447c08: 也。
0447c09: ○死心隆興府黃龍死心悟新禪師。韶州黃氏子。
0447c10: 嗣黃龍祖心禪師。南嶽下十三世也。
0447c11: 城郭郭。外城也。孟子曰。三里之城。七里之郭。
0447c12: 良器良。大也。靈源知過必改。死心正而不屈。
0447c13: ○憩息也。
0447c14: 黃太史諱庭堅。字魯直。號山谷居士。得法於黃龍
0447c15: 祖心禪師。
0447c16: 特爾天性如此。不可強為。
0447c17: ○庶幾方可也。
0447c18: ○長靈卓東京天寧長靈守卓禪師。泉州莊氏子。
0447c19: 嗣靈源清禪師。南嶽十四世。
0447c20: 連城趙有卞和璧。秦昭王。欲以十二連城貿之。趙
0447c21: 遣相如送之入秦。相如視秦王。惟有愛璧之心。而
0447c22: 無割城之意。乃詐曰。璧有瑕。請示之。王授璧與相
0447c23: 如。如將璧倚柱立。怒髮衝冠。謂曰。臣聞布衣之
0447c24: 交。尚不忍相欺。況大國乎。王若急臣。臣頭璧俱碎
0448a01: 於柱。王恐璧碎。使人扶相如起。頌曰。卞璧無瑕曜
0448a02: 日輝。秦王雖愛不輸機。可憐又入相如手。一陣清
0448a03: 風滿路歸。
0448a04: 礫小石也。
0448a05: 神鼎潭州神鼎洪諲禪師。襄水扈氏子。嗣首山念
0448a06: 禪師。南嶽下九世。尋常一衲。以度寒暑。後隱衡嶽。
0448a07: 有一豪貴來山遊。見師氣貌閑靜。一無餘。遂拜
0448a08: 請住神鼎。十年枯淡。室無升米。一掛壁。日收盞
0448a09: 飯。一枯木床為法座。殘僧數輩圍之。始終如此。後
0448a10: 宗風大振。門弟子氣吞諸方。由是慈明。髮長不剪。
0448a11: 敝衣而特往見鼎。鼎曰。汾陽有西河師子是否。慈
0448a12: 明指後厲聲曰。屋倒矣。鼎回顧相視。慈明坐脫隻
0448a13: 履而視之。鼎老忘問。又失公所在。慈明遂整衣且
0448a14: 行且曰。見面不如聞名。遂去。鼎遣人追之不返。鼎
0448a15: 嘆曰。汾陽有此兒也。慈明自此名重四方。
0448a16: ○古人云前漢書文帝。丁卯六年。淮南厲王長謀
0448a17: 反。廢處蜀郡。嗔恚不食死。梁太傅賈誼上疏曰。臣
0448a18: 竊惟事執。可為痛哭者一。可為流涕者二。可為長
0448a19: 太息者六。若其他背理而傷道者。難以疏舉。進
0448a20: 言者。皆言天下已巳安已巳治矣。臣獨以為未也。曰安
0448a21: 且治者。非愚則諛。皆非事實知治亂之體者也。夫
0448a22: 抱火厝之積薪之下。而其上。火未及燃。固為之
0448a23: 安。方今之執。何以異此。本末舛逆。首尾衡決。國制
0448a24: 搶攘。非甚有紀。陛下可不壹令臣。得熟數之於前。
0448b01: 因陳治安之。試詳擇焉。
0448b02: 扼腕上持也。下手腕也。謂跌捶。以手持腕。救
0448b03: 之晚矣。
0448b04: ○磨全篇出說苑正諫章。
0448b05: ○古和尚惠古禪師。嗣靈源清禪師。南嶽下十四
0448b06: 世。
0448b07: 相倚背向之義。謂背之則禍生。向之則福長也。
0448b08: 同域美惡之義。德美則吉。性暴則凶。謂心者眾妙
0448b09: 之門。靈之府。升降之源。禍福之本也。
0448b10: 靡費奢侈也。悠漸始終之義。
0448b11: ○伊川姓程名。字正淑。號伊川。河南人。問道於
0448b12: 靈源禪師。
0448b13: 祗謹也。恭也。侮輕慢也。
0448b14: 屢頻煩也。數也。
0448b15: 僥倖上不當求而求之。下不當得而得之。
0448b16: 覬覦上音冀。下音俞。希望欲得也。
0448b17: ○惡跡畏影此篇言和妄歸真。不起生滅心也。所
0448b18: 行之事喻跡。起生滅心喻影。背走喻捨妄歸真。就
0448b19: 陰喻顯妄明真。所謂揚湯止沸。不如釜底抽薪。夫
0448b20: 欲人無聞。莫若無聲。欲人無知。莫若無為。是知跡
0448b21: 從念起。影逐身生。絕異念而妄跡自消。息幻體而
0448b22: 影當滅。學者但解回光就己已。返境觀心。則佛眼
0448b23: 明而業影自消。法身現而塵自絕。若是則不滯
0448b24: 化城。而徑趣寶所矣。日用明此。可坐進斯道。
0448c01: ○過任德薄而位尊。任重而福淺。
0448c02: 自廣自廣自大。下視於人也。
0448c03: ○覺範瑞州清源寺。惠洪覺範禪師。本郡彭氏子。
0448c04: 嗣真淨文禪師。南嶽下十三世。博書。有大辯
0448c05: 才。作林間錄。僧寶傳也。
0448c06: 彌遠也。浮沉上現也。下隱也。
0448c07: 聖人言史記孔子適周見老子。老子曰。吾聞富貴
0448c08: 者送人以財。仁者送人以言。吾雖不能富貴。而竊
0448c09: 仁者之號。今送子以言也。當今之士。聰明深察。而
0448c10: 近於死者。好譏議人者也。博辯宏遠。而危其身者。
0448c11: 好發人之惡也。為人臣子。可不慎乎。孔子敬奉其
0448c12: 教。自周返魯。道稱尊矣。
0448c13: ○箋傳之未盡曰箋。
0448c14: 參差不齊之貌。乃言行相違也。
0448c15: ○行言乃行之實。行乃言之表。
0448c16: 鄙樸誠實也。
0448c17: 辭盡下唐德宗貞元十年。兵部侍郎陸贄諫曰。明
0448c18: 王不可以辭盡人情。不可以意選進士。進退隨憎
0448c19: 愛之情。離合繫異同之趣。是由捨繩墨而意裁曲
0448c20: 直。權衡而手揣重輕。雖曰精微。不能無謬。
0448c21: 偶不期遇也。
0448c22: 耀乘珠魏惠王曰。寡人有徑寸之珠。照車前後。各
0448c23: 十二乘者數枚。齊王曰。吾有四臣。照千里之外。豈
0448c24: 特十二乘也。魏王有媿色。
0449a01: 學易聖人雖生知。未自言無大過。似有小過在。
0449a02: 雖是謙辭。而道理實無窮盡也。劉聘君見元城劉
0449a03: 忠定公。自言。讀他論加作假。五十作卒。加假
0449a04: 聲相近。而誤讀。卒於五十字。相似而分也。愚按此
0449a05: 章之言。史記作假數年。我與易道則彬彬矣。加。正
0449a06: 作假。而無五十字。孔子年七十矣。學易則明乎
0449a07: 吉凶消長之理。進退存亡之道。故可以無大過為
0449a08: 言爾。故聖人冀永年之窮經。庶所行之無咎。
0449a09: 契經梵言修多羅。此云契經。謂契理契機。乃契理
0449a10: 合機之教。
0449a11: 品物言高低大小利鈍之人。不可遺棄也。
0449a12: 巧梓輪桷之用梓。木匠也。輪。車輪也。桷。榱桷也。
0449a13: 巧梓用木之際。隨其木性而用之。枉者可以為輪。
0449a14: 直者可以為桷。使不廢其材也。昔齊桓公讀書於
0449a15: 堂上。輪扁輪於堂下。釋鑿而問曰。敢問君之所
0449a16: 讀者何書。公曰。聖人之言也。扁曰。聖人在乎。公曰。
0449a17: 聖人死矣。扁曰。然君所讀者糟粕耳。公怒曰。寡人
0449a18: 讀書。輪人安得譏乎。有說則可。無說則死。扁曰。以
0449a19: 臣事觀之。臣當輪。徐則甘而不固。疾則苦而不
0449a20: 入。不徐不疾。得之於心。應之於手。口不能言。有數
0449a21: 存焉。臣不能諭臣之子。子不能受之於臣。臣年七
0449a22: 十而老輪。古之輪者。與其不可傳而死者多
0449a23: 矣。故君之所讀者糟粕耳。桓公大喜。出莊子。
0449a24: 良御使馬之人也。善使馬者。稱而作之。
0449b01: 駑驥上即鈍馬也。下即良馬也。
0449b02: 失性各得遲疾之宜。使不失其所賦性也。
0449b03: 繩墨梓人所用者也。木若得之。則曲直分明而見
0449b04: 矣。
0449b05: ○庸流心不存慎終之規。口不吐訓格之言。不擇
0449b06: 人以托身。不立行以自定。見小措大。而不知所務。
0449b07: 從物而流。不知所執。故曰庸流。
0449b08: ○勃色變也。誚才笑切。以言相責也。
0449b09: 瑯琊徐州瑯琊。廣照慧覺禪師。洛陽人。嗣汾陽昭
0449b10: 禪師。南嶽下十世。
0449b11: 范希文姓范。名仲淹。字希文。汝南人。宋仁宗慶曆
0449b12: 中。拜為參知政事。諡謚文正。
0449b13: 緡音民。錢串也。
0449b14: ○瑞光寺有四瑞。謂鍾自鳴。寶塔放光。瑞竹交
0449b15: 加。白龜聽法。故稱曰瑞光。即今之臥佛寺也。
0449b16: 蹈行也。閫門限也。
0449b17: 上人內有智德。外有勝行。在人之上。故稱上人。
0449b18: 秀即嘉興府。
0449b19: ○以卑自牧象曰。謙謙。君子以卑自牧也。卑者。謙
0449b20: 之至也。謂君子以自謙自卑之道。自牧自處也。
0449b21: 自樂養道自樂處。不願為人。以道為懷。
0449b22: 但也。乏少也。
0449b23: 色斯舉矣鳥之為物也。見人顏色不善。則飄然而
0449b24: 逝。回翔審視。至彈射不驚之處而後下之。世人見
0449c01: 機而作。亦當如此。
0449c02: ○淫流蕩之過也。
0449c03: 謙光位愈高而心愈下。則尊而且光。
0449c04: 寧克豈能也。
0449c05: ○純誠精一無雜曰純。真實無妄曰誠。
0449c06: 儻或然之辭。孚信也。
0449c07: ○圓悟成都府昭覺寺。佛果克勤禪師。彭州駱氏
0449c08: 子。嗣五祖演禪師。
0449c09: ○保全守曰保。
0449c10: 誠信心實曰誠。乃信之體也。言實曰信。乃誠之用
0449c11: 也。
0449c12: 惟天下至誠能盡其性。則能盡人之性。能盡人之
0449c13: 性。則能盡物之性。能盡物之性。則可以贊天地之
0449c14: 化育。可以贊天地化育。則可以與天地同參矣。註
0449c15: 曰。性者德無不實。理無不具。故無人欲之私。能盡
0449c16: 者。知之無不明。處之無不當。天地至誠者。言聖人
0449c17: 之德。天下莫能加也。贊。猶助也。參者。與天地並立。
0449c18: 紿欺慢也。斯須暫時也。
0449c19: ○過惡無心失理曰過。有心害理曰惡。
0449c20: 飭非人有過非。恐人知之。以巧言自飭。欲免過而
0449c21: 譽其善。
0449c22: 義能徙徙者。移也。孔子曰。德之不修。學之不講。聞
0449c23: 義不能徙。不善不能改。是吾憂也。尹氏曰。德必修
0449c24: 而後成。學必講而後明。見義能徙。改過無。此四
0450a01: 者日新之要。苟未能之。聖人猶憂之。況學者乎。
0450a02: ○隆藏主平江府虎丘紹隆禪師。和之含山人。嗣
0450a03: 圓悟勤禪師。南嶽下十五世。
0450a04: ○智分別是非曰智。又知也。妙眾理而宰萬物也。
0450a05: 孜孜切切也。汲汲也。遏止也。
0450a06: 炎小火之貌。原廣平曰原。
0450a07: 煽大火也。
0450a08: 不矜細行書云。烏乎。夙夜罔或不勤。不矜細行。終
0450a09: 累大德。為山九仞。功虧一簣。註曰。或猶言萬一也。
0450a10: 呂氏曰。此是勤德工夫。或之一字。最有意味。一暫
0450a11: 止息。則非勤德也。矜者。持也。細行者。一簣也。
0450a12: 累去聲。事相緣及。
0450a13: ○元布袋台州護國寺。此菴景元禪師。永嘉南溪
0450a14: 張氏子。嗣圓悟禪師。南嶽下十五世。
0450a15: ○黃蘗勝瑞州黃蘗山惟勝禪師。潼州羅氏子。嗣
0450a16: 黃龍南禪師。南嶽下十二世。
0450a17: 得豈也。
0450a18: ○佛鑑舒州太平寺。佛鑑惠懃禪師。本郡江氏子。
0450a19: 嗣五祖演禪師。南嶽下十四世。
0450a20: 前言往行艮上乾下。
0450a21: 山天大畜象曰。天在山下。大畜。君子多識前言往
0450a22: 行以畜其德。註曰。前言往行。是古聖之言行也。觀
0450a23: 其言。察其行。以成德。乃大畜之義。畜。積成也。
0450a24: 故常古人不更之常道也。
0450b01: ○昺首座韶州南華智昺禪師蜀川永康人。為人
0450b02: 嚴厲。時號昺鐵面。嗣佛鑑懃禪師。南嶽下十五世。
0450b03: 呈身先見其身。後任住持也。
0450b04: 長老耆德之稱。了達法性。內有智德。使學者尊從。
0450b05: 故曰長老也。
0450b06: 抑發語之辭。
0450b07: ○詢佛燈江西吉安府安吉州。何山佛燈守詢禪
0450b08: 師。本郡史氏子。嗣佛鑑懃禪師。南嶽下十五世也。
0450b09: 挫摧折也。獻也。盡也。
0450b10: 輸誠盡敬之貌。○賊侵害。
0450b11: 愛心之纏綿不已巳曰愛。
0450b12: 阿諛上卑屈也。下詐也。
0450b13: 掊克聚斂歛也。謂刻剝民財也。
0450b14: 旃之也。○綴補衲也。
0450b15: 褐褐。毛布裰。火二鼠之毛。所織之布也。火鼠入
0450b16: 火不焚。毛長尺許。所謂火浣布是也。鼠者。北方
0450b17: 有。厚百尺。有鼠在下。但食。毛長數寸。可以為
0450b18: 布。二事合成。冬暖夏。出神異記。
0450b19: ○根柢下音底。謂無枝末。繁蔓之事也。
0450b20: 惜痛也。
0450b21: ○疏通能知遠古書籍也。又次岸谷。海納山容。
0450b22: 無彼此之念也。
0450b23: 城府遮蔽之義。謂外無城郭。內無府庫。不積財寶。
0450b24: 無外內之隄防也。
0450c01: 踴躍見義合理。踴躍而前進也。
0450c02: 附離苟合勝則依附。貧則離去。苟且取衣食而迎
0450c03: 合之。二者皆不當。故不喜也。
0450c04: 翛音肖。鳥之孤飛也。又自如也。
0450c05: ○銳利也。
0450c06: 慮深不入虎穴。焉得虎子。學者不可以世事關其
0450c07: 心。逍遙乎微妙之境。優游乎何有之鄉。然後必蹈
0450c08: 於無事安樂之境。
0450c09: 所偏其識不逮。則事理不能圓融也。
0450c10: 闕閉而不通也。
0450c11: ○龍牙才潭州龍牙寺智才禪師。舒州施氏子。嗣
0450c12: 佛鑑懃禪師。南嶽下十五世。
0450c13: 亟急也。
0450c14: ○媟上。鄙也。下。苟且也。謂不可言其所為之惡。
0450c15: 窺小視貌。
0450c16: ○佛眼舒州龍門佛眼清遠禪師。臨李氏子。嗣
0450c17: 五祖演禪師。南嶽下十四世也。
0450c18: 勁挺至公而無私也。
0450c19: 儻援上。希望也。倖也。下。引援也。
0450c20: ○蒞眾上。臨也。謂立身之道。內剛而外柔。蒞眾之
0450c21: 容。上承而下順。不和則不可接物。不嚴則不可馭
0450c22: 下也。
0450c23: 昵親近也。○泥去聲滯也。
0450c24: 達觀潤州金山曇禪師。嗣石門聰禪師。
0451a01: ○階墀上。階級也。下。丹墀也。謂淺而深也。
0451a02: 蔑輕也。
0451a03: ○高庵南康軍雲居高庵善悟禪師。泮州李氏子。
0451a04: 嗣佛眼遠禪師。南嶽下十五世。
0451a05: 秋毫莊子曰。秋獸生毛至微。孟子曰。明足以察秋
0451a06: 毫之末。而不見輿薪。
0451a07: 睫音接。眉毛也。鈞三十斤也。
0451a08: ○區區卑小之稱。猶碌碌也。
0451a10: 蓉楷禪師。清源下十二世也。
0451a11: 侈靡奢費也。
0451a12: 輕肥乘肥馬。衣輕裘也。肥馬衣輕裘。佯佯過閭里。
0451a13: 雖得市廛憐。還為識者鄙。
0451a14: ○區分也。係連及也。
0451a15: 關在也。干也。弛廢也。弓解。
0451a16: 凌遲凋敗也。
0451a17: 育王諶慶元府育王寺無示介諶禪師。溫州張氏
0451a18: 子。嗣長靈卓禪師。其性剛毅。臨眾合古法。當時有
0451a19: 諶鐵面之稱。
0451a20: 仰山偉袁州仰山行偉禪師。何朔人。嗣黃龍南禪
0451a21: 師。其為人性剛。蒞事有法度。使某人。幹某事。莫敢
0451a22: 違者。將十二輩名。付維那。使明日俱到方丈受
0451a23: 曲折。及會茶時。即失一人。偉問為誰。侍曰。隨州永
0451a24: 泰。首座曰。泰遊山未回。以請他僧備具。偉然之。俄
0451b01: 有告曰。泰實在。首座匿之。偉色莊。使搜得。泰自陳
0451b02: 拙弱。恐失所受之事。首座實不知也。偉令擊鍾集
0451b03: 眾。白曰。昧心欺眾。他人猶不可為。況首座。以分座
0451b04: 授道。是老師所賞之職。而自破壞乎。二人俱受
0451b05: 出院。由此諸服其公。泰後嗣法住黃蘗山。首座住
0451b06: 溈山。嗣黃龍禪師。出僧寶傳。
0451b07: 隳毀也。夙興早起也。
0451b08: 參會夜晚小參省會也。
0451b09: 貪饕求之不足曰貪。嗜之不足曰饕。
0451b10: ○袂音眉。衣袂也。袖也。
0451b11: 征役軍差曰征。民差曰役。
0451b12: ○延壽堂撫安老病之所也。古者叢林老僧送安
0451b13: 樂堂。病者送延壽堂也。又今涅槃堂是。
0451b14: 不幸不救乃天命將盡。而不能救也。
0451b15: ○佛印南康軍雲居佛印了元禪師。嗣開元善暹
0451b16: 禪師。
0451b17: 燕休大學曰。燕居獨處也。論語云。子之燕居。
0451b18: 從心孔子曰。吾十有五。而志於學。三十而立。四十
0451b19: 而不惑。五十而知天命。六十而耳順。七十而從心
0451b20: 所欲不踰矩。註曰。從者。凡事隨心所欲。不過法度
0451b21: 也。
0451b22: 長庚星名也。東有啟明。曰金星。西有長庚。曰水星。
0451b23: 金星在西。日出則現。水星在東。日沒則現。又先日
0451b24: 而出曰啟明。後日而沒謂之長庚也。
0451c01: 曉月言其二十七八之月。纔出則天曉矣。所謂光
0451c02: 景不長。若此矣。
0451c03: ○旌獎上。表顯也。下。勸獎也。
0451c04: 璞藏玉之石也。抵擲拋棄也。
0451c05: 琢磨治玉石者。既琢而復磨之。言其已巳精。而益求
0451c06: 其精也。
0451c07: 圭璋瑞玉也。上圓下方。公執桓圭九寸。侯執信圭。
0451c08: 伯執躬圭。皆七寸也。
0451c09: 閼音遏。塞也。濬音峻。深也。
0451c10: 殷大也。
0451c11: ○恭敬恭現於外。敬存於內。恭。莊敬也。
0451c12: 失容無恭敬之容。顯我慢之相。
0451c13: 諭曉也。
0451c14: 唐石頭南嶽石頭希遷禪師。瑞州高安陳氏子。嗣
0451c15: 清源行思禪師。後於衡嶽寺之東。有石狀如臺。結
0451c16: 庵居之也。
0451c17: 瞬動目也。
0451c18: ○法眼金陵清涼院文益禪師。餘杭魯氏子。與
0451c19: 悟空修山主行。至福州湖外。值天雨忽作溪流
0451c20: 瀑漲。暫寓城西地藏院。阻雪少憩。附爐次。琛曰。上
0451c21: 座何往。師曰。迤邐行。曰行事作麼生。師曰。不
0451c22: 知。曰不知最親切。師豁然大悟。遂嗣其法。後法
0451c23: 眼宗是也。
0451c24: 地藏漳州羅漢院。珪琛禪師。常山李氏子。嗣玄沙
0452a01: 師備禪師。後漳州。牧主請住地藏院。次遷羅漢院。
0452a02: 破屋壞垣。師恬然自樂也。
0452a03: 明教見神鼎嵩禪師見神鼎。鼎坐其堂上。嵩展具
0452a04: 敬禮。鼎指堂上兩小瓮曰。子來是其時。寺中今年
0452a05: 始有醬食。至明時食粥。見一淨人。挾筐取物。投僧
0452a06: 中。嵩視上下有咀嚼者。有置之自若者。嵩袖之
0452a07: 下堂看。乃碎米餅餌。嵩問於耆宿。宿曰。此寺自來
0452a08: 不粥。有檀越請齋日。次第撥僧赴之。剩其乾殘
0452a09: 者。歸納庫中。無齋之日。令碎焙均而分之。表同甘
0452a10: 苦也。
0452a11: ○風格氣象度量。凜然色莊敬畏。
0452a12: 殊絕也。介在也。動也。
0452a13: 裁制也。謂使學者。至於無過不及之地。而終成大
0452a14: 德也。
0452a15: ○甲首也。以十干言之。而甲居首。乃雲居為江南
0452a16: 十剎之首也。
0452a17: 去就見處也。行事也。
0452a18: ○招提梵語招提奢。略云招提。唐言四方僧物。
0452a19: 今稱十方常住也。
0452a20: 削弱上。減損也。下。衰敗也。謂顛沛祖風。有傷法化
0452a21: 也。
0452a22: 精舍精修梵行之所。乃行人棲心修道之處也。
0452a23: 調御師化物不暴曰調御。三界模範曰師。
0452a24: 滅裂輕薄也。
0452b01: ○靈源門榜其略曰。惟清名字住持。實同寄客。但
0452b02: 以領徒弘法。仰助教風為職事爾。若其常住財物。
0452b03: 既非己已有。理不得專。悉委職事僧徒。分局主執。照
0452b04: 依公私。合同支破。惟清止同眾僧齋襯。隨身瓶。
0452b05: 任緣而住。伏望四方君子。來有所需。惟顧食祇
0452b06: 接之餘別難應供。若其世法。則屬官物。若其佛法。
0452b07: 則為眾財。偷眾財。盜官物。買悅人情。則實非素分
0452b08: 志之所敢當。預具白文。冀垂鑑察也。
0452b09: 張無盡丞相張商英字天覺。號無盡。十九登第。後
0452b10: 深信佛乘。留心祖道。宋哲宗。元祐六年。為江西漕
0452b11: 運使。後得法於兜率。從悅禪師。
0452b12: 屢致上頻數也。下請舉也。
0452b13: 可許也。肯也。
0452b14: 然變動也。萬章問曰。人有言。伊尹以割烹要湯
0452b15: 有諸。孟子曰否。伊尹耕於有莘之野。而樂堯舜之
0452b16: 道焉。湯使三往而聘之。既而然改曰。與我處畎
0452b17: 之中。由是樂堯舜之道。吾豈若使君為堯舜之
0452b18: 君哉。吾豈若使民為堯舜之民哉。吾豈若身親見
0452b19: 之哉。故天生斯民也。使先知覺後知也。予將以斯
0452b20: 道而覺斯民。非予覺之而誰也。
0452b21: 假我偷安佛去世逾遠。教以季末。何得無邪之
0452b22: 輩。寄身於我教中。苟且偷安其生也。
0452b23: 跬丘癸切。半步也。恙病也。
0452b24: 凜骨寒驚。懼之貌。
0452c01: 擘窠上分也。下字眼之方楷也。
0452c02: 人能弘道弘。廓大也。人外無道。道外無人。然人心
0452c03: 有覺。道體無為。故人能弘道。道不能弘人。子張曰。
0452c04: 心能盡性。人能弘道也。性不能檢其心。道不能弘
0452c05: 其人也。
0452c06: ○歸雲本撫州山歸雲如本禪師。本州台城人。
0452c07: 嗣靈隱惠遠禪師。南嶽下十六世。
0452c08: 富鄭公丞相富弼。字彥國。河南府人。宋神宗。拜為
0452c09: 鄭國公。又封韓國公。諡謚文忠定公。得法於投子修
0452c10: 顒也。致仕洛陽。以書答蘇州圓照本禪師云。曾見
0452c11: 顒師悟入深。因緣傳得老師心。東南謾說江山遠。
0452c12: 目靈光演妙音。
0452c13: 投子顒舒州投子悟證修顒禪師。嗣惠林宗本禪
0452c14: 師。清源下十二世也。
0452c15: 豎石記功曰。灼昭然也。
0452c16: 篤誠也。厚也。
0452c17: 社稷社。土神。稷。神。建國則立壇壝以祀。國以
0452c18: 安民為本。社稷亦為民而立。君之尊。係於二者之
0452c19: 存亡。孟子曰。民為貴。社稷次之。君為輕。又掃蕩
0452c20: 塵曰社。起取稅賦曰稷。
0452c21: 忘齒不拘年齒。屈勢不拘名位之謂也。
0452c22: 楊大年宋楊億。字大年。建州蒲城人。諡謚文正公。官
0452c23: 至翰林。得法於廣慧元璉禪師。後於四帝仁宗康
0452c24: 定間。與慈明為友。
0453a01: 李和文駙馬都尉李遵勗。號和文居士。得法於谷
0453a02: 隱蘊聰禪師。初參聰時。聰以崔趙公。問徑山公案
0453a03: 答之。公於言下有省。呈頌曰。學道須是鐵漢。著手
0453a04: 心頭便判。直取無上菩提。一切是非莫管。後與慈
0453a05: 明。為方外友。
0453a06: 廣慧璉汝州廣慧院元璉禪師。泉州陳氏子。嗣首
0453a07: 山念禪師。南嶽下九世也。
0453a08: 激揚激。發也。揚。舉也。激濁揚清之義也。謂混濁者
0453a09: 激發之使自勉。清潔者舉揚之使易見。
0453a10: 班班明也。件也。
0453a11: 兜率悅隆興府。兜率寺從悅禪師。贛州熊氏子。嗣
0453a12: 真淨文禪師。南嶽下十三世也。
0453a13: 扣關擊節扣關。緊要處。難過而能過。擊節。阻隔處。
0453a14: 不通而能通也。謂扣其機關。擊其節要。提持祖印。
0453a15: 顯露真機。於節要處擊。使其慶快也。
0453a16: 苟然豈徒然也。
0453a17: 張無垢侍郎張九成。字子韶。號無垢居士。杭州鹽
0453a18: 官人。得法於妙喜杲禪師。
0453a19: 李漢老參政李邴。字漢老。得法於妙喜禪師。
0453a20: 呂居仁姓呂。名本中。字居仁。問道於妙喜杲禪師。
0453a21: 官至翰林。
0453a22: 入室學者請益問道。咨決心疑於禪奧之室也。
0453a23: 方外友出塵勞方隅之外。脫凡情拘繫之中。故謂
0453a24: 方外友也。
0453b01: 雷揮電掃雷揮。則激散長空。電掃。則蕩除妖。
0453b02: 情愛順逆然清淨也。
0453b03: 衽衣襟也。辟易惶悚失守之貌。
0453b04: 涯涘水之邊際也。言其不能測度也。
0453b05: 擬度也。
0453b06: 書刺剌下音七。古來未有紙。削竹木以書其名姓。
0453b07: 恬安靜也。餒奴罪切。饑也。
0453b08: 折腰折腰之勢也。晉時陶潛。字淵明。號元亮。門栽
0453b09: 五柳。自號五柳先生。為彭澤令。性簡貴。不私事上
0453b10: 官。一日遣督郵至縣。吏謂應束帶見之。淵明歎曰。
0453b11: 吾豈能為五斗米。折腰向鄉里小兒。即日解綬去
0453b12: 職。賦歸去來辭。史云。英俊那堪屈下僚。門栽五
0453b13: 柳事蕭條。鳳凰不共爭食。莫先生懶折腰。
0453b14: 擁篲掃地之形也。漢高祖即位。五日一朝太公。以
0453b15: 父子禮待之。其家令。謂太公曰。高祖雖子。人主也。
0453b16: 太公雖父。人臣也。柰何以人主而拜人臣。如此則
0453b17: 威重不行矣。後高祖朝太公。公擁篲迎門行。高
0453b18: 祖大驚。下扶太公。公曰。帝。人主也。柰何以我亂天
0453b19: 下之法。於是高祖。尊太公為太上皇帝。善家令之
0453b20: 言。賜金五百斤也。
0453b21: 酸寒言怖畏之勢。身酸心寒也。
0453b22: 跼蹐上。曲身也。下。累足小步也。謂人恐懼。其身不
0453b23: 敢伸。足不敢放。勢如此也。
0453b24: 鍾聚也。申明也。呈也。
0453c01: 膜拜長跪也。誅明其罪而殺之。曰誅。
0453c02: 錄收錄其名。而考其罪。曰錄。
0453c03: 贖納金免罪曰贖。
0453c04: 僧遠齊高祖建元元年。庚辰八月。有事駕臨鍾山。
0453c05: 因幸沙門僧遠。帝訪之。遠床坐辭老疾不迎。高祖
0453c06: 將詣床下見之。左右曰。房榻窄狹。不能容輿。遂
0453c07: 駐輦。慇懃致問而去。且遠居山五十餘年。初時飲
0453c08: 食不繼。飲木食。二十餘年。諸方仰其高風。壽終
0453c09: 之日。以表奏帝。帝遂以為師。御葬鍾山焉。
0453c10: 慧遠廬山東林虎溪慧遠禪師。雁門樓煩賈氏子。
0453c11: 晉孝武帝太元五年。先因秦亂。未歸於晉。少為儒
0453c12: 生。博通六經。尤周易。於弟慧持。造安法師席
0453c13: 下。聞說般若經。喜歎曰。儒道九流。特糠耳。遂祝
0453c14: 髮出家。以大法為己已任。安。弟子千餘。師居第一座。
0453c15: 及關中擾亂。安。散其徒。師南遊至潯陽。見匡山愛
0453c16: 之。結廬山中。太守桓尹尊其道德。為精舍。一夕。
0453c17: 雷風拔樹鼓沙。蕩平地基。致木於上。以為神運焉。
0453c18: 道價彌高。晉室衰微。天下奇才隱居不仕。師結蓮
0453c19: 社。會諸賢儒。并沙門千餘人。求生淨土。東晉安帝。
0453c20: 駕臨潯陽。詔遠一出。師辭以老疾不出。帝愈加敬
0453c21: 九江大守。歲時送資道之具。卜居三十年。影不
0453c22: 出山。凡送客。以虎溪橋為限。臨終數日。天樂來迎。
0453c23: 面西端坐而逝。壽八十三歲。著匡山集三十卷。盛
0453c24: 行於世矣。
0454a01: ○圓極岑太平州。隱靜圓極彥岑禪師。撫州台城
0454a02: 人。嗣雲居法如禪師。南嶽下十六世也。
0454a03: 前曰序。後曰。
0454a04: 典刑孟子曰。太甲顛覆湯之典刑。乃謂聖人正暴
0454a05: 除亂。懲惡除非。勸善之法度也。
0454a06: 幾近也。將也。掃地乃教之倒敗也。
0454a07: 王蠻子乃方語。是法門中奴僕也。
0454a09: 醉昏迷也。
0454a10: ○東山空福州雪東山惠空禪師。本郡陳氏子。
0454a11: 嗣泐潭善清禪師。南嶽下十四世。幼歲圓頂披緇。
0454a12: 振錫遊方。契悟於草堂。開法於雪也。
0454a13: 援助也。
0454a14: 忘於道莊子大宗師篇。孔子云。魚相忘於江湖。鳥
0454a15: 相忘於空。人相忘於道術。註云。水深游泳。魚得
0454a16: 其樂故相忘。道無涯。物我俱泯。人得其樂。故相
0454a17: 忘也。
0454a18: 閩福建之地名也。
0454a19: 償負上。還也。受貸不償曰負。
0454a20: ○浙翁琰金陵鍾山如琰禪師。號浙翁。未詳法嗣。
0454a21: 赦有罪全放曰赦。璨隱山未詳。
0454a22: 古人瑞州洞山自寶禪師。盧州人。嗣五祖戒禪師。
0454a23: 清源下九世。為人嚴謹。在五祖為庫司。戒病。令
0454b01: 取錢回買。寶方取薑與之。後筠州洞山缺住持。郡
0454b02: 守以書托戒。所舉智者主之。戒曰。賣生薑漢住得。
0454b03: 遂出世住洞山。後移歸宗寺。一日出門見喝道者
0454b04: 來。師問甚麼官。從曰。縣尉。令避路。寶側立道左避
0454b05: 之。馬忽見跪而不行。寶曰。畜生識人。尉知是寶。
0454b06: 再拜而去。後遷雲居。一夜山神肩輿遶寺行。寶曰。
0454b07: 你爺娘。上方丈去。寶初行時。宿旅邸。為
0454b08: 娼女所窘。遂讓榻與之睡。寶夜危坐至旦。娼女索
0454b09: 宿錢。寶與之。出門將火。自燒其褥而去。娼女以實
0454b10: 告母。遂請師置齋求懺。謂真佛子也。作達磨讚。
0454b11: 最播叢林。瑯琊覺和尚知之。今載正法眼藏中。
0454b12: 踞大座居也。泛多也。浮也。
0454b13: 剎梵語剎瑟。此云竿。即旛柱也。凡沙門得道者。建
0454b14: 旛以告四方。出要。
0454b15: ●卷下義見上卷下。
0454b16: 雪堂行衢州烏巨山。雪堂道行禪師。迅州葉氏子。
0454b17: 嗣佛眼遠禪師。南嶽下十五世。
0454b18: 沿從流而下也。今謂從一路也。
0454b19: 博山本饒州薦福悟本禪師。江州人。前住博山。嗣
0454b20: 大慧禪師。南嶽下十六世。
0454b21: 入寺下六條路徑開。居處好。廊廡修整。建立好。
0454b22: 香燈不絕。報恩好。鍾分明。法令好。粥飯精潔。恩
0454b23: 眾好。僧行有禮。規矩好。
0454b24: 張希顏事宋時張希顏。為萍鄉邑宰。范延齡為殿
0454c01: 直。押兵過金陵。張詠上命知金陵事。問曰。天使沿
0454c02: 路見好官員麼。曰。昨過萍鄉邑宰。張希顏好官員
0454c03: 也。詠曰。焉得知其為好。答曰。自入其境。橋路完美。
0454c04: 田園闊闢。野無墮農。市無賭博。夜聞更分明。必
0454c05: 知有美政者。詠曰。希顏固賢矣。天使亦好官員。即
0454c06: 日同薦於朝。希顏為發運使。延齡為閣門侯也。張
0454c07: 詠字復之。後封定國公者。此之致也。
0454c08: 閣下稱呼之辭。又語錄云。宰相三公郡守。俱稱閣
0454c09: 下。
0454c10: ○金隄上取堅固之義。下乃池塘之岸。
0454c11: 潰散也。非特不比也。
0454c12: ○煨燼下音儘。即火之餘也。
0454c13: ○晦庵光信州龜。晦庵惠光禪師。建寧人。嗣雪
0454c14: 堂行機禪師。
0454c15: 弱冠古者二十歲方冠。此十五六。未冠之稱也。
0454c16: 佩大帶也。又凡帶必有佩。古人凡遇善行嘉言。即
0454c17: 書於佩。示其不忘也。
0454c18: 準法則也。又準者。所以揆平馭正。註曰。立水以望
0454c19: 繩。以水為平。即是為平之器。
0454c20: ○謾空也。欺也。挺持超越而獨立也。
0454c21: ○且庵真州長蘆且庵。守仁禪師。越之上虞人。嗣
0454c22: 雪堂行禪師。南嶽下十六世也。
0454c23: 頗不正之貌。就縱也。
0454c24: 啟開導也。
0455a01: ○應庵華明州天童應庵曇華禪師。蘄州汪氏子。
0455a02: 嗣虎丘隆禪師。南嶽下十六世。
0455a03: ○志氣上心志也。下血氣也。以理養心。志不昏。以
0455a04: 志帥氣。氣不墮。論云。氣聽命於心者。是賢也。心聽
0455a05: 命於氣者。為小人也。夫氣者。志之卒也。志者。氣之
0455a06: 帥也。苟心隨氣變。則氣反為志之帥也。氣為帥。則
0455a07: 吾心之志衰。斯乃心為氣役也。聖賢君子。以心御
0455a08: 氣。而不為氣所御。以心移氣。而不為氣所移也。
0455a09: ○普雲圓南康軍普雲自圓禪師。綿州雍氏子。嗣
0455a10: 南庵悟禪師。南嶽下十六世。
0455a11: 首座表率叢林。人天眼目。分座說法。開鑿後昆。故
0455a12: 曰首座也。
0455a13: 一材僧未詳。或指水庵。
0455a14: 書記執掌文翰。凡山門榜疏。書簡祈禱語祠。悉皆
0455a15: 屬之。
0455a16: 白楊順撫州白楊法順禪師。綿州文氏子。嗣佛眼
0455a17: 遠禪師。南嶽下十五世也。師一日上堂曰。好事堆
0455a18: 堆疊疊來。不須造作與安排。落林黃葉水摧去。橫
0455a19: 谷白雲風捲回。寒雁一聲情念斷。霜鐘纔動我山
0455a20: 摧。白楊更有過人處。盡夜寒爐撥死。
0455a21: 藏主執掌經藏。兼通義理。函帙目錄。常加典對。缺
0455a22: 者補完。斷者粘綴也。
0455a24: 知客知典賓客。緇白相遇。應對香茶。迎請務令整
0455b01: 齊。
0455b02: 賢真牧南康軍歸宗真牧正賢禪師。潼州陳氏子。
0455b03: 嗣佛眼遠禪師。南嶽下十五世。
0455b04: 維那綱維僧眾。曲盡調攝。僧事內外。無不掌之。維
0455b05: 那。華梵兼舉。即今之悅眾也。
0455b06: 副事掌常住金錢帛。米麥出入。隨時上曆也。
0455b07: 用姪婺州雙林德用禪師。本郡戴氏子。嗣高庵善
0455b08: 悟禪師。
0455b10: 勤事香火。應接官員。歷事廉能公謹。上下無怨者。
0455b11: 充之矣。
0455b12: 海納山容量如大海。無水不納。心似山谷。無物不
0455b13: 容也。
0455b14: ○贊祐佐助也。社席也。會也。
0455b15: 嘯吹氣之聲。冽寒氣也。
0455b16: 驤騰躍遠舉之貌。
0455b17: 虎嘯龍驤易乾卦九五。飛龍在天。利見大人。何謂
0455b18: 也。子曰。同聲相應。同氣相求。水流濕。火就燥。雲從
0455b19: 龍。風從虎。聖人作而萬物。本乎天者親乎上。本
0455b20: 乎地者親乎下。則各從其類也。又詩云。上下皆同
0455b21: 德。風雲際會時。如天施雨露。萬物生光輝。
0455b22: 藥山澧州藥山惟儼禪師。絳州韓氏子。嗣石頭遷
0455b23: 禪師。
0455b24: 天皇荊州天皇道悟禪師。婺州東陽張氏子。嗣石
0455c01: 頭禪師。
0455c02: 翼飛舉之貌。鴻大雁也。
0455c03: 沛水流下急之貌。潸音山。淚下之貌。
0455c04: ○直枉行道直道而事人。焉往而不三黜。枉道而
0455c05: 事人。何必去父母之邦。此魯論中柳下惠語也。
0455c06: 粟草子之飯也。
0455c07: 惓惓憂悶也。
0455c08: 旬浹下音節。十日為旬。十二日為浹也。
0455c09: ○偶象人之形曰偶。
0455c10: ○萬庵江州東林萬庵。道顏禪師。潼州解氏子。嗣
0455c11: 大慧杲禪師。南嶽下十六世也。
0455c12: 貫首座未詳。
0455c13: 使符漢制以竹長六寸分而相合。為符信也。
0455c14: 狼多貪害物曰狼。
0455c15: 間氣不世而出曰間氣。如伊尹周公之類也。又謂
0455c16: 出格之人。與世無干也。
0455c17: ○富貴有財曰富。有祿曰貴。
0455c18: 泚千里切。水清也。
0455c19: 鑑古鏡照像。妍醜難逃。溪潭乃中天。寶鑑毛髮
0455c20: 難逃。不假造作。
0455c21: ○忠恕盡己之謂忠。讓人之謂恕。
0455c22: 俚鄙俗之言。介所守之節。堅正不移。
0455c23: 伎倆能巧多藝也。匹似間方語。不要緊也。
0455c24: ○方侍者吉州禾山超宗惠方禪師。嗣黃龍南禪
0456a01: 師。南嶽下十二世。
0456a02: ○慘怛慈悲之容。惻隱之貌。
0456a03: 撫循上。安也。下。順也。乃屈尊就卑之義也。
0456a04: 中和理無偏頗。事無緩急。又喜怒哀樂之未發。謂
0456a05: 之中。發而皆中節。謂之和。
0456a06: 讎懷冤相報之意。不容寬恕之心。
0456a07: 詬音后。怒也。逐也。
0456a08: 權豪當位有勢曰權。財力俱勝曰豪。
0456a09: 罔無也。激之感發其忠。
0456a10: ○秀圓通汴梁法雲寺圓通法秀禪師。秦州隴城
0456a11: 辛氏子。嗣天衣懷禪師。清源下十一世。
0456a12: ○忿啑下本作懥字。上怒之甚也。下怒之滯也。
0456a13: ○憤憤心欲通而未能也。
0456a14: 悱排口欲言而未能言也。
0456a15: ○鄉黨一萬二千家為鄉。五百家為黨。
0456a16: 商賈下音古。行商坐賈。
0456a17: 屠沽宰殺曰屠。賣酒曰沽。
0456a18: 閭閻里巷之門。
0456a19: 負販上。擔荷也。下。賤買貴賣也。
0456a20: 漏注酒之器也。古云江河不能滿漏。
0456a21: 焦釜秦伐趙。趙取救於齊。齊不明。周子曰。今日亡
0456a22: 趙。明日患及齊。救趙之急務。宜若捧漏而沃焦
0456a23: 釜。
0456a24: ○圓照東京惠林寺圓照宗本禪師。常州無錫管
0456b01: 氏子。嗣天衣義懷禪師。清源下十一世也。
0456b02: ○鄉與向同。先也。
0456b03: ○草堂清隆興府草堂善清禪師。南雍州何氏子。
0456b04: 嗣黃龍祖心禪師。南嶽下十三世。
0456b05: 燎燒也。熒熒小火星也。
0456b06: 都邑天子所居曰都。周禮云。四縣曰都。邑。國也。四
0456b07: 井為邑。
0456b08: 燔音煩。燒也。○僉眾也。皆也。
0456b09: 行求前時孔子在衛。冉求言與季孫曰。國有聖
0456b10: 人而不能用。欲求其治。是猶行而求前。豈可及
0456b11: 乎。
0456b12: ○平侍者太陽平侍者。預明安之室。有年矣。雖盡
0456b13: 得其旨。惟以生滅為己已任。擠陷同列。忌出其右。時
0456b14: 瑯琊廣照。公安圓鑑居眾時。汾陽昭禪師。令其探
0456b15: 明安宗旨。太陽明安云。興洞山一宗。非遠即覺也。
0456b16: 二師云。有平侍者在。安以手指云。此處不佳。又
0456b17: 拇指。叉中示云。平向去當死於此爾。既明安遷
0456b18: 化。遺囑云。瘞身十年無難。當為太陽山打供。入塔
0456b19: 時。門人恐平將不利於師。遂作李和文都尉。所施
0456b20: 黃白器物。書於塔銘。實無也。後平住太陽。忽云。先
0456b21: 師靈骨。風水不利。取而焚之。山門耆宿切諫。平云。
0456b22: 與我有妨。遂發塔。見師顏貌如生。薪盡儼然。眾皆
0456b23: 驚異。平以钁破其腦。益油薪。俄成燼。眾以其事
0456b24: 聞於官。坐平謀塔中物。不孝還俗。平後自稱為黃
0456c01: 秀才。謁瑯琊。瑯琊曰。昔年平侍者。今朝黃秀才。我
0456c02: 在太陽時。見你做出來。遂不納。又謁公安。安亦然。
0456c03: 平流浪無依。後於三叉路口。遭大虫食之。竟不免
0456c04: 太陽手叉之記。悲哉。
0456c05: 坎坷不平之貌。
0456c06: ○親愛而近之曰親。惡而遠之曰。
0456c07: 緘默上。封也。下。不言也。時孔子觀周。入后稷之廟。
0456c08: 有金人焉。三緘其口。而銘其背曰。天機不密。四時
0456c09: 何行。地機不密。萬物何生。人機不密。萬事何成。此
0456c10: 古慎言之人也。又誡人之避讒。
0456c11: ○雪福州雪義存禪師。南安魯氏子。嗣德山
0456c12: 宣鑑禪師。
0456c13: 雲門廣東韶州雲門山光院。文偃禪師。嘉興張
0456c14: 氏子。嗣雪存禪師。
0456c15: 俊智過千人曰俊。
0456c16: 駕駿駟四馬在軛曰駕。俊馬曰駿。一乘四馬曰駟。
0456c17: 六轡下普具切。車有四馬。各兩轡。共八轡。以驂馬
0456c18: 內兩轡繫於軾。驂馬外兩轡。及夾轅兩服。馬四轡。
0456c19: 分置兩手。以為六轡。
0456c20: 馬箠也。以鞭擊馬也。
0456c21: 顧盻回視也。
0456c22: ○山堂隆興府。黃龍山堂道震禪師。金陵趙氏子。
0456c23: 嗣泐潭善禪師。
0456c24: 梁美也。
0457a01: 囓肥上。噬也。下。肥膩也。言所食者。皆佳美味之
0457a02: 物也。
0457a03: ○鴟充尸切。亦名鳶。似雁而白也。
0457a04: 音劬。鵒也。即八哥是也。
0457a05: 馭乘也。罔然言不知其理也。
0457a06: 躡踐也。
0457a07: 伍聚也。五人相參曰伍。又伴也。
0457a08: 老龐襄州龐蘊。字道玄。衡陽縣人。得法於馬祖。
0457a09: 作偈曰。但自無心於萬物。何妨萬物常圍遶。鐵牛
0457a10: 不怕獅子吼。恰似木人見花鳥。木人本體自無情。
0457a11: 花鳥逢人亦不驚。心境如如只這是。何慮菩提道
0457a12: 不成。
0457a13: ○御治也。使也。驕矜肆。
0457a14: 辜罪犯應死。曰辜。
0457a15: ○韓子倉名駒。字子倉。問道於山堂道震禪師。任
0457a16: 至尚書。
0457a17: 李成兵南宋高宗。紹興元年。李成作亂。聚集浙江
0457a18: 各處。賊十餘萬。戰據江淮十餘州。自號李天王。
0457a19: 劫掠襄陽。遇岳飛殺敗。投入江者不知其數。李成
0457a20: 敗走投金。自此襄漢悉平。川陝陜道路方通。徵稅無
0457a21: 阻矣。
0457a22: 詰問也。
0457a24: 自重也。
0457b01: ○野庵隆興府。石亭野庵祖璇禪師。嗣大慧宗杲
0457b02: 禪師。
0457b03: ○李商老廬山李商老。因修造動土。觸犯土神。致
0457b04: 舉家病腫。求醫不。乃焚香齋戒。誦念熾盛光王
0457b05: 神。未及七日。夜夢老人。著白衣騎牛。陷地旋沒
0457b06: 而去。翌日全家病痊矣。
0457b07: 元首座成都府。昭覺寺微庵道元禪師。嗣佛果懃
0457b08: 禪師。南嶽下十五世。
0457b09: 唯唯上聲應之速。而無疑也。加唯唯兩字者。順從
0457b10: 之至也。
0457b11: 足足重皮也。楚欲伐宋。墨子。自魯趣楚十日十
0457b12: 夜。足腫如重。而不休息。謂足傷起皮。如重也。
0457b13: 渚宮上音主。地名。即荊州府是也。
0457b14: 塔銘妙喜禪師。因湛堂示寂。請覺範狀其行實。又
0457b15: 得龍安照然禪師書為紹介。特往荊州。謁無盡居
0457b16: 士。求塔銘。初見無盡。問。公祇任麼著草鞋遠來。師
0457b17: 曰。某數百里。特來見相公。公曰。年多少。師曰。二十
0457b18: 四歲。又問。水牯牛多少。師曰兩個。公曰。甚麼處學
0457b19: 得頭言來。師曰。今日親見相公。無盡笑曰。且坐
0457b20: 吃茶。纔坐又問。遠來有何事緣。師趣前曰。湛堂和
0457b21: 尚示寂茶毗。眼睛牙齒。數珠不壞。得舍利無數。山
0457b22: 門耆宿。皆欲得相公大手筆作塔銘。激厲後學。特
0457b23: 地遠來。鈞聽。無盡曰。被罪在此。不曾為人作
0457b24: 文字。今有一問。若道得。即作塔銘。道不得。即與錢
0457c01: 五貫。褁足歸兜率參禪去。師云。請相公問。公曰。
0457c02: 聞準老眼睛不壞是否。答曰是。公曰。我不問你這
0457c03: 箇眼睛。師曰。問甚麼眼睛。公曰。金剛正眼睛。師曰。
0457c04: 若是金剛正眼睛。在相公筆頭上。公曰。如此則老
0457c05: 夫為他點出光明。令他照天照地去也。師乃趣前
0457c06: 云。先師多幸。謝相公塔銘。無盡唯唯而笑。其略曰。
0457c07: 舍利。孔老之書無聞也。先佛世尊滅度之後。弟子
0457c08: 收取舍利。起塔供養。趙州從諗禪師。舍利多至萬
0457c09: 粒。近世龍慶閑百丈肅。氣所及皆成舍利。大體
0457c10: 出家人。本為生死事大。若生死到來。不知下落。則
0457c11: 不如三家村裏省事漢。臨終囑付。一一分明。四大
0457c12: 色身。諸緣假合。從本以來。舍利豈有體性。若梵行
0457c13: 清潔白業堅固。靈明廓徹。預知報謝。不驚不怖。則
0457c14: 依正二報。毫不失。若世間麤心。於本分事上。十
0457c15: 二時中。不曾照管。微細流注。生大我慢。此是業主
0457c16: 鬼來借宅。如此而欲舍利流珠。諸根不壞。豈可得
0457c17: 乎。
0457c18: ○十金即十兩也。
0457c19: 墨蹟下與跡同。即書籍字帖也。
0457c20: 茶毗梵語。此云火化。
0457c21: ○佛性潭州大溈佛性法泰禪師。漢州李氏子。嗣
0457c22: 圓悟勤禪師。南嶽下十五世也。
0457c23: 地客即佃戶也。
0457c24: 祖超然臨安府。超然文祖禪師。嗣天衣懷禪師。清
0458a01: 源下十一世也。
0458a02: 弒以下殺上。曰弒。○抑逼也。
0458a03: 狡猾奸頑多詐也。
0458a04: ○大士有德之稱。謂當代英賢。思拔類。智出眾
0458a05: 情。弘道利生。故曰大士也。
0458a06: 亮座主西蜀人。頗講經論。因參馬祖。發明大事。隱
0458a07: 於洪州西山。更無消息。政和間。有熊秀才。遊西山。
0458a08: 過翠巖。長老思文。與秀才。俱是鄱陽人。故遣二力
0458a09: 士。籃輿送至。所經林壑。草木蔭翳。偶見一僧。貌
0458a10: 古神清。龐眉雪頂。編葉為衣。坐於盤石。如壁間
0458a11: 佛圖澄之狀。熊自謂曰。今時無這般僧。聞亮座
0458a12: 主。隱於西山。疑其猶在。出輿踧踖而前曰。莫是亮
0458a13: 座主麼。僧以手向東指。熊方與二力。隨手回視。失
0458a14: 僧所在。時小雨初歇。熊登石視。其座處猶乾。躊躇
0458a15: 回顧。太息曰。宿緣不厚。雖遇而不遇也。
0458a16: 隱山潭州龍山禪師。因參馬祖。發明心要。後隱潭
0458a17: 州龍山。一日洞山悟本。於密師伯遊山。前見溪流
0458a18: 菜葉。莫有道人居否。遂撥草循溪。行六七里。忽見
0458a19: 隱山在庵前便問。此山無路。闍黎從何處來。洞曰。
0458a20: 無路且置。和尚從何而入。師曰。我不從雲水來。洞
0458a21: 曰。和尚住此山多少時節。曰。春秋不涉。洞曰。此山
0458a22: 先住。和尚先住。師曰。不知。洞曰。為甚麼不知。師曰。
0458a23: 我不從人天來。洞曰。和尚得何道理便住此山。師
0458a24: 曰。我見兩箇泥牛入海。直至如今絕消息。洞山
0458b01: 良久。具威儀禮拜。便問。如何是主中主。師曰。長年
0458b02: 不出戶。洞曰。如何主中賓。師云。青山覆白雲。洞曰。
0458b03: 賓主相去幾何。師曰。長江水上波。洞曰。賓主相見。
0458b04: 有何言句。師曰。清風拂白雲。洞山辭退。乃述偈曰。
0458b05: 三間茅屋從來住。一道神光萬境閑。莫將是非來
0458b06: 辯我。浮生穿鑿不相關。自此焚菴。遁入深山幽寂
0458b07: 之處。不知所在。因號隱山。
0458b08: ○率尊也。修也。
0458b09: ○恬退樂然而退。不願為人。
0458b10: ○超然居士郡王趙令矜。字表之。號超然居士。都
0458b11: 郡南康。嗣圓悟勤禪師。
0458b12: 抑止也。憂也。
0458b13: ○蒙欺昧遮掩。曰蒙。○震上離下。
0458b14: 豐亨雷火豐卦。豐者。大也。以明而動。盛大之勢也。
0458b15: 故其占有亨道焉。然盛極將衰。又有憂道焉。聖人
0458b16: 以為徒憂無益。但守常不至過盛。彖辭云。日中則
0458b17: 。月盈則食。天地盈。與時消息。而況人乎。況于
0458b18: 鬼神乎。言豐盛難常。以此為戒也。日中盛極。則
0458b19: 當昧。月盈極則有虧缺。天地之盈虧。尚隨時消
0458b20: 息。況人生于天地之間。鬼神為天地之氣機。豐盛
0458b21: 之時。以此為戒。欲人守中。不至於過盛也。處豐之
0458b22: 道。豈容易哉。
0458b23: 消息陰死為消。陽死為息。
0458b24: 令聞上。善也。下去聲。名遠達也。
0458c01: 時乎難得夫功難成而易敗。時難得而易失。謂時
0458c02: 乎時乎不再來。李左車。謂韓信之言也。
0458c03: ○砥礪琢磨也。
0458c04: 涉獵謂之泛覽流觀。譬如涉水獵獸。意不精專。終
0458c05: 不克見深奧之旨也。
0458c06: 面墻論語云。子謂伯魚曰。女為周南召南矣乎。曰。
0458c07: 人而不為周南召南。猶面墻而立也歟。言其一物
0458c08: 無所見。一步不可行也。
0458c09: ○籍名但身離塵世。跡寄霞。故有司。文籍不得
0458c10: 著其名也。
0458c11: 楚浪切。初造也。
0458c12: 汲汲小人為利。而無少暇。
0458c13: ○津途渡水處曰津。陸行處曰途。
0458c14: ○輔弼扶助也。如朝廷有股肱之臣。則天下治。叢
0458c15: 林有賢智衲僧。則法門興也。
0458c16: 衝寒下謂隆冬盛暑之時。或執勞。則踴躍以身先
0458c17: 之。未有懶惰之容。現於顏面也。
0458c18: 始自南源楊大年。以書抵宜春太守黃守旦。使請
0458c19: 師出世說法。守以南源致請。後謁神鼎。鼎嘆曰。汾
0458c20: 陽有此兒耶。師自此名重四方。定林沙門本延。有
0458c21: 道行。雅為士大夫敬信。見鼎稱讚慈明知見。可興
0458c22: 臨濟之道。時道吾席。延白郡守請以主之。法令
0458c23: 整肅。忘軀為眾。後遷石霜。又居福巖。又住興化。
0458c24: 總柄綱律統束也。謂統束叢林。權衡僧任。立綱陳
0459a01: 紀。整頓規繩。救時之獘也。
0459a02: 為法下惟知有佛法。而不知有其身也。
0459a03: 造次急遽苟且之時。顛沛傾覆流難之際。
0459a04: 遽勃然而變其色也。疾也。
0459a05: 剛硬孤高。不近人情。
0459a06: 孚鐵長蘆應天永孚禪師。嗣泐潭懷澄。其遊方
0459a07: 至一旅邸。有娼女所逼不惑。女告母。母嘆曰。真佛
0459a08: 子也。故叢林云。平生孚鐵。道價喧宇宙。
0459a09: 偃仆也。倒也。論語孔子曰。君子之德風。小人之德
0459a10: 草。草上之風必偃。
0459a11: 龜鑑龜知未來之禍福。鑑照現在之妍。
0459a12: ○本首座即博山悟本也。
0459a13: 當去聲。發言之中節也。
0459a14: ○撙節量其所入。度其所出。節儉廉約。無使奢侈。
0459a15: 儲積聚也。嗣也。如太子嗣君。故謂之儲。
0459a16: ○曹洞宗曹。乃撫州曹山本寂禪師。嗣洞山良介
0459a17: 禪師。初離洞山。入曹溪禮祖塔。回吉州之吉水眾
0459a18: 響山名。遂請開法。師擬曹溪。凡隨所居處。立曹為
0459a19: 號。洞山之宗。至師最隆。故稱曹洞宗也。
0459a20: 率然輕忽也。
0459a21: ○衡陽湖南道。衡州府。衡陽縣也。
0459a22: 揭高舉也。張示也。
0459a23: 涕泗目出汁曰涕。鼻出汁曰泗。
0459a24: 遑處居處不安之貌。又急也。
0459b01: 婦女但有閨門之志。而無境外之心。
0459b02: 下板官謂下僚。下板。言居於下位也。
0459b03: 谷泉南嶽芭蕉庵大道谷泉禪師。泉州人。嗣汾陽
0459b04: 善昭禪師。南嶽下十世也。
0459b05: 大愚瑞州太愚山。守芝禪師。嗣汾陽。
0459b06: 汾陽汾州太子院。善昭禪師。太原俞氏子。嗣首山
0459b07: 念禪師。南嶽下九世也。
0459b08: 混火隊中汾陽道望天下。慈明等決志親謁。當時
0459b09: 河東澤潞。皆屯兵。眾皆無行。惟公等。不顧危阻。渡
0459b10: 河登太行山。易衣混軍隊中。露眠草宿。不辭勞苦。
0459b11: 遂造汾陽。參見。詳在僧寶傳。
0459b12: ○移梅陽即廣東潮州府。梅陽縣也。侍郎張九成。
0459b13: 未第時。因談楊文公呂微仲。諸儒所造精妙。皆由
0459b14: 學禪而至。於是慕禪學。聞寶印楚明禪師道風。敬
0459b15: 往參請。師舉樹子話。令時時提撕一日聞蛙鳴
0459b16: 釋然契入。有偈曰。春天月下一聲蛙。撞破乾坤共
0459b17: 一家。正恁麼時誰會得。嶺頭痛有玄沙。宋高宗
0459b18: 紹興七年。七月十一日。詔妙喜住徑山能仁寺。至
0459b19: 紹興十一年。張九成。與諸大夫輩往謁。評議格物
0459b20: 話。妙喜曰。公祇知有格物。不知有物格。諸公茫然。
0459b21: 妙喜大笑。公曰。師能開諭乎。喜曰。不見小說載。唐
0459b22: 人與安祿山叛者。其人先為閬州守。有像在焉。
0459b23: 時唐明皇。幸蜀見之怒。令使臣以擊之。像首落。
0459b24: 時閬州守。隱居陝陜西。首忽然墮地。公聞頓領深旨。
0459c01: 呈偈題於軒壁。曰。子韶格物。妙喜物格。欲識一貫。
0459c02: 兩箇五百。妙喜重其悟入。時為上堂。引神臂弓一
0459c03: 發。透過千層甲。老僧拈來看。直甚臭皮襪之句。是
0459c04: 時軍國邊事。方議神臂弓之用。右相秦檜。以為譏
0459c05: 議朝政。五月民佛日。竄衡陽。貶九成為南康軍。妙
0459c06: 喜紹興七年。住徑山。十一年五月內貶衡陽。著正
0459c07: 法眼藏三帙。被人重譖。復貶梅陽。未幾。詔復形服。
0459c08: 時四方席以邀。不就。紹興二十年。十一月詔住
0459c09: 明州。阿育王寺。二十八年。再詔住徑山。孝宗隆興
0459c10: 元年八月初一日。示寂。宋時自秦檜專國。士大夫
0459c11: 名望者。悉屏之遠方。齷齪委靡。不振之徒。一言契
0459c12: 合。即登正府。仍止除一廳。謂之伴拜。稍出一言。斥
0459c13: 而去之。不異奴也。
0459c14: ○侔齊也。
0459c15: 臨濟鎮州臨濟院義玄禪師。曹州南華邢氏子。嗣
0459c16: 黃蘗希運禪師。南嶽下四世。
0459c17: 德山鼎州德山宣鑑禪師。簡州周氏子。嗣龍潭崇
0459c18: 信禪師。南嶽下四世也。
0459c19: ○古之聖人司馬光曰。楚莊以無災為懼。曰。天豈
0459c20: 棄不乎。
0459c21: 不不善人也。亦是謙辭。又罪也。謂我有罪。天豈
0459c22: 棄而不誅也。
0459c23: 謗辱堯有不慈之心。舜有不孝之過。
0459c24: 堯舜翊善傳聖。曰堯。仁盛聖明。曰舜。
0460a01: ○不涉典章孟浪之談。取笑傍觀也。作事輕率。曰
0460a02: 孟浪。
0460a03: 妄號帝王楞嚴經云。譬如有人。妄號帝王。自取誅
0460a04: 滅。況復法王。如何妄竊也。今謂未得謂得。未證謂
0460a05: 證。妄稱有道。欺罔聾俗。切取聲利。以自斷送。詎可
0460a06: 救乎。聖賢貴真正難聞。豈凡夫而可妄稱哉。
0460a07: 水潦阿難至竹林中。聞有比丘。誦法偈曰。若人
0460a08: 生百歲。不見水潦。不如生一日。而得見之。阿
0460a09: 難聞已巳。慘然歎曰。世間眼滅。何其速乎。煩惱諸惡。
0460a10: 如何便起。違返聖教。自生妄滅。無有慧明。常處癡
0460a11: 暗。永當流轉生死。便語比丘。此非佛語。不可修行。
0460a12: 汝今當知。二人謗佛。一雖多聞。而生邪見。二解深
0460a13: 義。顛倒妄說。有此二法。為自毀傷。不能令人離三
0460a14: 惡道。汝今當聽。我演佛偈。若人生百歲。不解生滅
0460a15: 法。不如生一日。而得解了知。爾時比丘。即向其師
0460a16: 而告之。師曰。阿難老朽。言多錯謬。不可信矣。汝今
0460a17: 當依前偈而誦。阿難後聞。比丘復誦前偈。問其故。
0460a18: 答言。吾師告我。阿難老朽。言多妄。汝可依前而
0460a19: 誦。阿難思惟。彼輕我言。或受餘教。即入三昧。推求
0460a20: 勝德。不見有能。回挽彼意。作是念言。異哉異哉。不
0460a21: 復正也。當墮三途。文出阿育王傳。
0460a22: 屬庵上音祝。值遇也。
0460a23: 條陳上。目也。下。設也。謂布列條章。陳設法度。以救
0460a24: 末法之弊也。
0460b01: 兢業兢兢。戒謹也。履薄而懼陷。業業。恐懼也。蹈
0460b02: 刃而恐傷。
0460b03: 知我孔子作春秋。以寓王法。其大要皆天子之事。
0460b04: 知孔子者。謂此書之作遏人欲於橫流。存天理於
0460b05: 既滅。為後世慮至深遠也。
0460b06: 罪我罪孔子者。以謂無其位。而托二百四十二年
0460b07: 南面之權。使亂臣賊子禁其欲。而不敢肆。則矣。
0460b08: ○杜撰上。塞也。下。造也。述也。言不通古法。而自造
0460b09: 也。如杜光庭。假佛經。而作道經也。
0460b10: ○方冊以竹為紙。書載典章。合而成帙。曰方冊。
0460b11: 東坡見佛印佛印了元禪師。一日與學徒坐次。東
0460b12: 坡詣金山。值佛印入室。師云。此間無坐處。坡云。借
0460b13: 師四大作禪床。師云。老僧有一問。道得即坐。道不
0460b14: 得。即輸腰間玉帶。坡即解帶置案云。請師問。師云。
0460b15: 老僧四大本空。五陰非有。汝向甚麼處坐。坡無語。
0460b16: 印召侍者。留下玉帶。永鎮山門。以衲衣酬之。坡作
0460b17: 賦云。病骨難堪玉帶圍。鈍根仍落箭鋒機。會當乞
0460b18: 食歌姬院。換得雲山舊衲衣。
0460b19: 特地無故換也。
0460b20: ○決擇決擇深奧。啟悟真源。
0460b21: 降輸誠盡敬之貌。
0460b22: ○懸讖上。遠也。下。將來之事也。達磨大師。得法後。
0460b23: 問般若多羅云。當往何國而作佛事。師曰。汝雖得
0460b24: 法。未可遠行。且止南天。待吾滅後。六十七歲。當往
0460c02: 問。彼有大士。堪為法器否。千載之下。有留難否。師
0460c03: 曰。汝之所化。獲菩提者。不可勝數。吾滅度後六十
0460c04: 七載。彼國有難。水中文布。善自降之。汝至時勿住。
0460c05: 彼國唯好有為功德。不見佛理。聽吾偈曰。路行跨
0460c07: 株嫩桂久昌昌。又云。一百五十年。有小難。聽吾偈
0460c08: 曰。心中雖吉外頭凶。川下僧房名不中。若有毒龍
0460c09: 生武子。忽逢小鼠寂無窮。又曰。後林下見一人。
0460c10: 當得道果。聽吾偈曰。震旦雖無別路。要假兒孫
0460c11: 下行。金雞解一粒粟。供養十方羅漢僧。謂首
0460c12: 句。即道一也。次句。乃石頭也。第三句。即南嶽讓。讓
0460c13: 乃金雞縣人。第四句。頌馬祖。祖是四川什邡縣。羅
0460c14: 漢寺僧。嗣南嶽之法故爾。謂達磨。懸讖石頭南嶽。
0460c15: 為曹洞臨濟之宗祖也。
0460c16: 密證明教曰。密也者。非不言而暗證也。真密也。註。
0460c17: 外傳信衣。內授密證。乃吾佛祖真實秘密之法也。
0460c18: 比每也。往也。
0460c19: 顯微下謂妙音幽微。玄宗淵奧。語言文字。有所不
0460c20: 能形容矣。故至理絕言。非言可及。雖云道本無言。
0460c21: 非言不顯。謂真心離相。即諸相而顯真心。至理絕
0460c22: 言。假微言而昭彰至道也。
0460c23: 抑揚縱奪之義。炊音吹。爨也。
0460c24: 雪竇明州雪竇重顯禪師。遂州李氏子。嗣智門光
0461a01: 祚禪師。一日示眾云。三分光陰二早過。靈臺一點
0461a02: 不揩磨。貪生逐日區區走。喚不回頭怎柰何。
0461a03: 汪洋廣有之貌。渾淳清濁未分也。
0461a04: ○維摩經云。大乘菩薩。入諸婬舍。示欲之過。雖有
0461a05: 妻子。常修梵行。
0461a06: 圓覺經云。一切障礙。即究竟覺。乃至諸戒定慧。及
0461a07: 婬怒癡。俱為梵行。此大權聖人示跡利生。而外道
0461a08: 邪人。以此誑人。濫膺恭敬。
0461a09: 貪瞋癡引取無厭。曰貪。又愛欲也。由愛心計著而
0461a10: 發也。怒心之盛曰瞋。又剛烈也。由心氣相作而發
0461a11: 也。然心屬火。氣屬金。心火轉氣。金轉剛故也。迷惑
0461a12: 無知曰癡。又愚昧也。由輕慢恃己已而發也。
0461a13: 離上乾下。
0461a14: 火天大有卦所有之大也。火在天上。無物不照。故
0461a15: 聖人有大作為。非凡可比也。特為凡夫。興大慈心。
0461a16: 作大利益。遂設戒定慧三學。
0461a17: 戒定慧防非止惡曰戒。止息諸緣曰定。破惑證真
0461a18: 曰慧。此三者。入道之門。泥洹之要。凡為僧者。於此
0461a19: 宜盡心焉。
0461a20: ○曲折聽分付發放也。
0461a21: 拾遺牌古者叢林。凡興佛事。必須掛牌。曉諭大眾。
0461a22: 今掛拾遺者。類餘也。
0461a23: ○小參禪門話。早旦陞堂曰早參。日晡時念誦曰
0461a24: 晚參。隨時說法曰小參。普參者。凡聖皆集。緇素咸
0461b01: 臻。主法者。以等心應物。垂示萬機。令法久住矣。或
0461b02: 小參乃家訓也。訓誨學者之規範也。
0461b03: 糲米不精也。
0461b04: ○辯首座都府昭覺寺辯禪師。嗣大溈法泰禪師。
0461b05: 儻或然之辭。
0461b06: 蟲豸有足曰蟲。無足曰豸。
0461b07: 繩墨規矩也。木隨繩墨而正直。心隨教化而離邪。
0461b08: 凡行道德。興教化。不可須臾忘也。
0461b09: ○筇竹杖也。屨音巨。草履也。
0461b10: 適稱也。獰惡也。
0461b11: 栗棘蓬楊岐示眾云。透得金剛圈。吞得栗棘蓬。便
0461b12: 與三世諸佛把手共行。歷代祖師。共一鼻孔。其或
0461b13: 未然。參須實參。悟須實悟者也。
0461b14: ○佛智慶元府。育王寺。佛智端禪師。吳越王之
0461b15: 裔也。嗣圓悟勤禪師。
0461b16: 水庵臨安府淨慈。水庵端一禪師。婺州馬氏子。嗣
0461b17: 佛智禪師。南嶽下十六世。
0461b18: 澹上。和也。下。恬靜也。
0461b19: 昂孤高自如之貌。屑輕苟也。又顧也。
0461b20: 苴上。郎假切。下。音鮓。中州人。謂蜀人不遵軌轍。
0461b21: 曰苴。又苴不熟之貌也。
0461b22: 社火俗呼會伴也。○禦制也。
0461b23: ○迂遠也。
0461b24: 陵夷上。小山也。下。平也。言丘陵潰墮。漸至於地。教
0461c01: 化漸廢。以類此也。
0461c02: ○徑挺當機直指。絕無迴避。擬議之間。白雲千里。
0461c03: ○月堂臨安府。淨慈月堂道昌禪師。潮州寶谿吳
0461c04: 氏子。嗣妙湛惠禪師。
0461c05: 巽上艮下。
0461c06: 風山漸卦漸。漸進之義。象曰。山上有木漸。君子以
0461c07: 居賢德善。註云。二者皆當以漸而進。賢字衍。唐
0461c08: 丘志曰。居安慮危。防微杜漸。此古人憂之深。慮之
0461c09: 遠。而防其未然也。
0461c10: 鬻賣也。
0461c11: ○尤延之姓尤。名袤。字延之。號遂初居士。問道於
0461c12: 水庵一禪師。
0461c13: 荒逸恣情放意。怠惰荒淫。流蕩無返也。
0461c14: ○苟簡苟求聲利。簡去仁義。
0461c15: 六人慈明圓。大愚芝。瑯琊覺。谷泉道。法華。天勝
0461c16: 泰。
0461c17: ○投子舒州投子山。義清禪師。嗣水庵一禪師。南
0461c18: 嶽下十七世也。
0461c19: 九重天子之門有九重也。
0461c20: 選德乃內宮殿名也。
0461c21: 上仁君即位後。皆稱上。乃宋孝宗也。
0461c22: 青出於藍出荀子勸學篇。青色。乃由藍中之靛。而
0461c23: 染之。其色返深於藍。弟子學不止。而勝於師。乃末
0461c24: 勝本也。
0462a01: 如魚有水劉玄德。得武侯。雲長。翼德。皆不悅。玄德
0462a02: 乃云。孤之有孔明。猶魚之有水也。願君請無復言。
0462a03: 重孔明。以曉二人也。
0462a04: 紫巖居士張浚。字德遠。號紫巖居士。紹興初。拜封
0462a05: 為和國公。問道於圓悟勤禪師。
0462a06: 師資師者。人之模範。為人之長。訓物之規。資者。助
0462a07: 也。助發己已身之行業。又師以道傳於弟子。弟子資
0462a08: 學於師也。
0462a09: ○累卵晉靈公。建九層之臺。三年不起。有臣荀息。
0462a10: 諫曰。臣能累十二子。又加九卵在其上。公曰。危
0462a11: 哉。息曰。不危。公造九層之臺。三年不成。男不耕。女
0462a12: 不織。其危甚矣。公聞之。遂止也。
0462a13: 毋音無。禁止之辭。
0462a14: 宸庭即選德殿。乃天子北辰之宮也。
0462a15: 伐誇也。
0462a16: ○倜儻上音剔。窮而不變也。下音倘。卓異貌。謂雅
0462a17: 致慷慨。瀟灑無也。
0462a18: 岸谷岸。露額也。谷。兩山間流道。次。如高
0462a19: 岸空谷。有容川之量。
0462a20: 徇以身逐物。曰徇。
0462a21: 殞穫儒行篇云。不殞穫於貧賤。註云。如蘀殞而飄
0462a22: 零。似禾穫而枯槁也。又殞者。如有所墜。穫者。如有
0462a23: 所割刈也。乃困迫失志之貌。
0462a24: 秀之天寧嘉興府。秀水縣。天寧寺也。
0462b01: ○攸司所主掌也。
0462b02: 十局頭今十局。即百丈清規中。兩序要也。餘不預
0462b03: 焉。謂兩堂首座。書記。藏主。知客。都管。監寺。副寺。維
0462b04: 那。典座也。
0462b05: 翼戴上。恭敬也。下。頂戴也。
0462b06: 拳拳勤而奉持。惴惴之端切。憂也。
0462b07: 睽音奎。斜視也。
0462b08: 屠獪宰殺曰屠。殺戮曰獪。又害也。
0462b09: 襲合也。
0462b10: ○妙湛福州雪。妙湛思慧禪師。錢塘俞氏子。嗣
0462b11: 法雲善本禪師。
0462b12: 適的從也。相稱也。○懇至誠求也。
0462b13: ○建炎宋高宗年號。
0462b14: 上巳日即三月三日也。
0462b15: 鍾相紹興五年。洞庭湖賊。鍾相作亂。傷殘人民。得
0462b16: 張俊官兵。鍾相敗死。不數日客商來往。居民耕植。
0462b17: 鍾相。號天皇大王。
0462b18: 澧陽湖廣常德府。澧陽州是也。
0462b19: 文殊導常德府。文殊正導禪師。眉州徐氏子。嗣佛
0462b20: 鑑勤禪師。十三得度。詣都習唯識論。自以為至得。
0462b21: 同學詰曰。三界唯心。萬法唯識。今目前萬象凝然。
0462b22: 心識安在。師無對。由是周遊江淮。得法後應世。住
0462b23: 文殊寺。宋高宗建炎三年春。示眾。舉臨濟臨滅。囑
0462b24: 三聖因緣。曰。正法眼藏瞎驢滅。臨濟何曾有此說。
0462c01: 古今時人皆妄傳。不信但看後三月。果至後三月。
0462c02: 鍾相叛於澧陽。其徒欲與師南奔。師曰。學道所以
0462c03: 了生死。何得避之。俄然賊至。師曰。速然見殺。快汝
0462c04: 心意。賊舉槊殘之。血皆白乳。賊驚駭。引蓆覆而去。
0462c05: 毅音義。果敢也。端也。
0462c06: 至人行到之人。又聖人也。
0462c07: 丹稜即四川眉州。丹稜縣。
0462c08: ○心聞台州萬年寺。心聞雲賁禪師。永嘉人。嗣育
0462c09: 王介諶禪師。南嶽下十六世也。
0462c10: 瞠直視也。劃音獲。以刀破物也。
0462c11: 劄竹洽切。刺剌也。
0462c12: 搭滯凝止不脫也。言未得徹證。猶有疑礙。今用一
0462c13: 錐一劄。使其超然。默契本心。不存凡聖。廓落無依。
0462c14: 縱橫自在而已巳。
0462c15: ○風穴汝州風穴延沼禪師。錢塘餘杭劉氏子。嗣
0462c16: 南院惠顒禪師。南嶽下七世也。
0462c17: 白丁地名。地多小人。風穴隱匿數年。未知孰是。
0462c18: 大梅明州。大梅山法常禪師。襄陽鄭氏子。嗣馬祖。
0462c19: 後隱居於大梅。
0462c20: 悠悠優也。尋常遊行之人。
0462c21: 詒音移。慢也欺也。叔季也。末法之時也。
0462c22: 靡偃也。歸也。矧音審。況也。
0462c23: 偉上。公回切。玉美也。下。音葦。乃奇大也。
0462c24: ○天禧宋三帝。真宗年號也。
0463a01: 籠絡如鳥之在籠。馬著絡。不能脫去。學者溺之。
0463a02: 亦猶是也。
0463a03: 宣政宋八帝徽宗年號也。
0463a04: 碧巖集山名。圓悟禪師。在此作評唱。釋雪竇頌古。
0463a05: 為碧巖集也。
0463a06: 寧道者潭州開福道寧禪師。歙溪汪氏子。嗣五祖
0463a07: 演禪師。南嶽下十四世。
0463a08: 紹興宋十帝。高宗年號也。
0463a09: 佛日即妙喜也。騖音務。奔也。
0463a10: 漬音自。浸潤也。祛除也。
0463a11: 劇增也。尤甚也。
0463a12: ○拙庵慶元府。育王山佛照德光禪師。臨江軍彭
0463a13: 氏子。嗣大慧杲禪師。南嶽下十六世。
0463a14: 顱頂骨。顙額也。
0463a15: 頷也。
0463a16: 七處兩手兩足。兩眉及頂。
0463a17: ○虞尹文姓虞。名尹。字彬文。幼十歲時。善賦詩詞。
0463a18: 有驚人之語。後孝宗為相。置翹村舍。以筵四方
0463a19: 賢士。
0463a20: 伊尹性伊。名尹。傷中國無賢君。歎斯道不行。隱耕
0463a21: 於有莘之野。湯三往聘之。拜為相。
0463a22: 呂望東海人。姓姜。名尚。字子牙。釣魚磻溪之寶雞
0463a23: 縣。西伯將出獵。卜之曰。所獲者非熊非羆。非虎非
0463a24: 彪。霸王之輔。果獲姜尚於渭水之陽。與語大悅曰。
0463b01: 自吾先君太公。云。當有聖人適周。太公望子久
0463b02: 矣。故號太公望。立為師。封為呂。後佐武王伐紂也。
0463b03: 詠曰。岸草青青渭水流。子牙曾此獨垂。當時未
0463b04: 入飛熊兆。幾向斜陽嘆白頭。
0463b05: 階級上。階梯也。下。次第也。
0463b06: 箕踞長伸兩足。以兩手按兩膝上。其形似箕。唐詩
0463b07: 云。綠樹陰濃足四。青苔日厚自無塵。科頭箕踞
0463b08: 長松下。白眼看他世上人。
0463b09: ○揵所擊之物也。鍾磬板木魚等物。凡擊之有聲
0463b10: 者。皆名為揵。
0463b11: 柱石漢。田延年。謂霍光曰。將軍為國柱石。今謂柱
0463b12: 石者。欲柱宗門。令法久住也。
0463b13: 芥蔕上。音介。下。音瘥。望人豁略曰。幸勿芥蔕。又刺剌
0463b14: 鯁也。鯁者。骨不下咽也。古謂蹇諤直言。為骨鯁也
0463b15: 直言難受。如鯁骨留咽也。
0463b16: ○削也。謂去其疑執。斷其情思也。
0463b17: ○可親下三句出孔子家語。儒行篇也。
0463b18: 淫溽禮記云。居家不淫。飲食不溽。註。淫。流蕩也。恣
0463b19: 縱貪味。曰溽也。
0463b20: 干將鏌孝子傳云。楚王夫人。夏乘抱鐵柱感孕。
0463b21: 產生一鐵塊。楚王。令干將造。三年乃成雙。一
0463b22: 雌一雄。干將密將雄以匿。進雌。王秘匣中。
0463b23: 聞悲鳴。王問臣。臣曰。有雌雄。鳴者憶雄耳。王
0463b24: 大怒。干將知罪必死。將藏於屋柱中。囑妻鏌
0463c01: 曰。日出北戶。南山有松。松生於石。劍在其中。妻後
0463c02: 生男。名眉間赤。年十五歲。問母曰。吾父何在。母述
0463c03: 前事。思惟剖柱。果得其劍。欲為父報。楚王知之。
0463c04: 令得其人。當厚賞之。眉間赤。遂逃。俄有客曰。
0463c05: 子莫非眉間赤否。曰然。客曰。吾甑山人。能為子報
0463c06: 父。赤曰。父昔無辜。枉被荼毒。君今見惠。當何所
0463c07: 須。客曰。當得子頭。并劍。赤乃自刎其頭。客得其頭
0463c08: 并劍。進與楚王。王曰大幸。客曰。願將此頭。以油烹
0463c09: 之。王遂與頭投鼎。烹至三日不爛。客請王視。客以
0463c10: 劍揮王頭。落於鼎中。二頭相囓。客恐眉間赤頭不
0463c11: 勝。乃自刎頭助之。三頭相囓。俄頃俱爛。
0463c12: 虞憂慮也。闕損失也。
0463c13: ○末學膚受東京賦云。末學膚受。貴耳賤目。註。膚。
0463c14: 皮膚也。皮膚之受。故云膚受也。此外受淺薄。非內
0463c15: 實所受。貴於耳。賤於目也。
0463c16: 溟淵上。水之黑色也。以東西南北四海為四溟。下。
0463c17: 深也。海有九轉。回水漩澓。其水至深。故為九淵。
0463c18: ○庶幾從容審察也。通也。
0463c19: ○蓬蓽織荊為門也。禮記二十九卷。儒行篇四十
0463c20: 一。儒有一畝之宮。環堵之室。蓽門圭竇。蓬戶甕牖。
0463c21: 憔悴枯療也。憂勞也。
0463c22: 磊落如眾石之崩落。而無阻滯。皆大人之相。無物
0463c23: 滯於中。如干戈叢裏。橫身直過。荊棘林中。擺手
0463c24: 便行。跟下無五色線。舌頭上無十字關。鼻端無
0464a01: 泥痕。眼中無金屑故也。
0464a02: 指但動而指麾。不勞用力。皆如意也。
0464a03: 洋洋流蕩之貌。
0464a04: 趄上。音咨。下。音。欲趣而不行也。
0464a05: 攫金上。爪持也。列子云。昔齊人有欲金者。青旦衣
0464a06: 冠之市。適鬻金之所。竊金而去。金主捕之曰。人皆
0464a07: 在焉。子何攫人之金。答曰。取金之時不見其人。而
0464a08: 獨見其金。言人貪其利而忘其。見其利而忘其
0464a09: 害也。
0464a10: 上池之水古史云。蘆越之東有扁鵲。姓秦名緩。渤
0464a11: 海郡人。少時為舍長。客長桑君。見扁鵲獨奇。常勤
0464a12: 遇之。出入十餘年。一日呼扁鵲私坐。間語之曰。我
0464a13: 有藥方。年將老矣。欲傳與公。公無泄漏。鵲敬諾。遂
0464a14: 出懷中藥方與之。示以上池水服之。三七日當見
0464a15: 物矣。盡取方以授之。忽不見其人也。鵲如其言。以
0464a16: 藥水服之。三七日視垣外一方人。後視病。盡見五
0464a17: 臟癥結。持以胗脈名耳。註。水未至於地。承取竹木
0464a18: 上露水。故名上池之水。
0464a19: ○中興廢而復興曰。中興也。如漢光武中。興漢業
0464a20: 也。
0464a21: 佚豫縱意悅情而為。態美意也。
0464a22: 便利也。圖謀也。
0464a23: ○密庵慶元府。天童密庵咸傑禪師。福州鄭氏子。
0464a24: 嗣應庵華禪師。南嶽下十七世。
0464b01: ○懦弱也。
0464b02: 韜晦韜藏名而棄華務實。晦隱其跡。而和光同
0464b03: 塵也。
0464b04: 毀方瓦合禮記二十九卷。儒行第四十一。儒有博
0464b05: 學而不窮。篤行而不惓。乃慕賢而容眾。毀方而瓦
0464b06: 合。寬有如此者。略註云。毀方瓦合者。陶瓦之事。
0464b07: 其初則圓。剖而為四。其形則方。毀其圓以為方。合
0464b08: 其方而復圓。於涵容之中。未無分辨。故曰寬
0464b09: 有如此者也。
0464b10: ○嫉殉自名利。不耐他榮。曰嫉。又害賢曰嫉。
0464b11: 忌色曰。
0464b12: ○管見小見也。如管窺天。能見多許。此言識見暗
0464b13: 短。而無高明遠大之見者。
0464b14: 險詖不平詐之言。
0464b15: 猜忌心多疑曰猜。意多憎曰忌。謂忘人大恩。記人
0464b16: 小過。是己非人也。
0464b17: 沮壞也。止遏也。訐攻發人之私。曰訐。
0464b18: ○自得輝杭州淨慈自得慧輝禪師。會稽張氏子。
0464b19: 嗣天童正覺禪師。
0464b20: ○條理上整。下治也。始條理。終條理。見孟子。
0464b21: 弛音豸。壞也。隳毀壞也。
0464b22: 賊私取也。○駑駘鈍馬也。
0464b23: 瑩玉之光也。
0464b24: ○或庵鎮江府。焦山或庵禪師。台州羅氏子。嗣護
0464c01: 國景元禪師。南嶽下十六世也。
0464c02: 選佛頌龐居士。問馬祖。不與萬法為侶者是甚麼
0464c03: 人。祖云。待汝一口吸盡西江水。即向汝道。居士豁
0464c04: 然大悟。呈偈曰。十方同聚會。學無為。此是選
0464c05: 佛場。心空及第歸。
0464c06: 錢公宋丞相。姓錢。名相祖。字象先。問道於或庵體
0464c07: 禪師。
0464c08: 解會也。遁隱藏也。
0464c09: 乾道宋孝宗年號。
0464c10: 瞎堂臨安府。靈隱寺瞎堂慧遠禪師。眉山彭氏子。
0464c11: 嗣圓悟勤禪師。
0464c12: ○翩孤鳥疾飛之貌。又自如也。
0464c13: ○凌然超越也。○翕如鳥之聚也。
0464c14: 杜不依軌轍曰杜。不順人情曰。
0464c15: 拍拊也。自不能行。拍人肩而行之。
0464c16: 隊也。匡止也。
0464c17: ○一賢衲子如國得一賢臣。則興國治邦。法門得
0464c18: 一賢衲子。則叢林永賴。
0464c19: ○悼挽也。哀而至痛。
0464c20: 陶泓泓。寶泓。石泓。涵星泓。皆硯之別名也。
0464c21: 底何也。
0464c22: 無筆老師一段光明。猶若空。無筆可判也。
0464c23: ○楮楮皮。蔡倫將此而作紙也。
0464c24: 綆音梗。取水之繩。訓言。楮小不可懷大。綆短不可
0465a01: 汲深。此二句出莊子至樂篇。言其才小。不堪大用
0465a02: 也。
0465a03: 鴟鵂亦名鵂鶹。鳥也。鳴之則雨。晝則無所見。夜
0465a04: 則目明也。此出莊子秋水篇。言人見小。而不能見
0465a05: 大也。
0465a06: 靜南堂彭州大隨南堂元靜禪師。閬州玉山。大儒
0465a07: 趙約仲之子。嗣五祖演禪師。
0465a08: 鋒利也。
0465a09: ○番音婆。即饒州鄱陽縣也。番。與鄱同。
0465a10: 筦音管。樂器。藜藜藿似蒿而可食。
0465a11: 斂歛具即棺槨也。貸音代。借也。
0465a12: 樞密即今都察院官之稱。
0465a13: 宣撫即巡按也。路昔謂之路。今名之府。
0465a14: 死貓頭明向上事也。此物本是腥臭之物。若有具
0465a15: 眼衲僧。直下承當。一口吞之。則佛祖之病悉除。通
0465a16: 身輕快。舉僧問曹山。世間何物最貴。山云。死貓頭
0465a17: 為貴。丹霞頌云。腥臊紅爛不堪聞。動處輕輕血污
0465a18: 身。何事杳無人著價。為伊不是世間珍。喻向上事。
0465a19: ○榱桷即椽也。楹枋上柱。下丕木也。
0465a20: 梁棟脊木曰棟。負棟曰梁。
0465a21: 齟齬上咀。下語。不相當也。又坎坷也。
0465a22: 溥音普。廣也。○芾音肺。
0465a23: 膏潤也。以膏脂膏運車也。
0465a24: 孱音巉。重巖孤峻之貌。
0465b01: 培塿土阜之山。
0465b02: 木末日在木之稍。不久而沒。如人老年。不久而亡
0465b03: 也。
0465b04: 蒼黃驚見失措之貌。蜀南常雨。日出則犬吠。南越
0465b06: 空谷師以無心而應物也。
0465b07: 央盡也。負恃也。
0465b08: 大機杭州天寧寺。重機明真禪師。台州人。嗣玄沙
0465b09: 師備禪師。
0465b10: 小機即簡堂行機禪師。
0465b11: 一岑即圓極岑禪師。
0465b12: 庸僧戚戚於衣食。念念於名利。生不知來。死不知
0465b13: 去。尋常粥飯之流也。
0465b14: 西歸履達磨御葬熊耳。魏武帝。使宋雲使西域而
0465b15: 回。至嶺遇師。手隻履。雲乃問何往。師曰。西天
0465b16: 去也。雲歸告帝。帝令起壙。唯空龕隻履在耳。
0465b17: 買帖將書買院。作住持之說也。又買求權貴。討帖
0465b18: 坐禪也。
0465b19: 恃賴也。言既無好僧。佛法恃賴何人而興也。
0465b20: 高僧行解雙運。不入世流。
0465b21: ○紫泥天子六璽。皆以武都紫泥。以封函匣。使鬼
0465b22: 神不敢視也。武都。即今階州。其山水皆赤泥。為印
0465b23: 色至赤也。
0465b24: 卒終亡也。
0465c01: ○信疑輕愛遮敝不明。在所信之偏。阻隔不通。在
0465c02: 所疑之甚。忽亡其事。在所輕之過。溺在其人。在所
0465c03: 愛其事也。
0465c04: 博採詩云。勞心博採用。又廣之謂也。
0465c05: 高異捨近趣遠。曰慕高。厭常悅。曰好異也。
0465c06: ○清明廉而不淈曰清。善知賢否曰明。
0465c07: 詿卦二音。過差。
0465c08: 適值上的。下當。饘音占。厚曰饘。薄曰粥。
0465c09: 榾柮樹無枝葉。又短木也。
0465c10: 自適下音失。自樂也。
0465c11: ○楓橋蘇州寒山寺前楓橋也。
0465c12: 紛紛多亂而無取之貌。皆商賈之事。
0465c13: 啐如雞抱卵。小雞欲出。以嘴吮聲曰啐。母雞憶
0465c14: 出。以嘴嚙之曰。作家機緣相投。見機而解。亦猶
0465c15: 是矣。
0465c16: 稗販上音敗。草也。似稻而非稻。俗謂良田中稗。
0465c17: 松林中荊棘也。販者。賤買。貴賣也。稗。或作裨。附也。
0465c18: 楞嚴經云。裨販如來也。雖裨附我教之中。以佛法
0465c19: 貪販利養也。
0465c20: ○慈受深東京慧林慈受懷深禪師。夏氏子。嗣長
0465c21: 蘆崇信禪師。
0465c22: 徑山訥臨安府。徑山妙空智訥禪師。嗣長蘆信禪
0465c23: 師。
0465c24: 殆甚也。碌碌庸常多石之貌。
0466a01: 行解泯解而修曰行。心明朗徹曰解。
0466a02: 涸水乾也。區區卑屈也。自謙也。
0466a03: ○靈芝照杭州靈芝寺圓照禪師。字湛然。餘姚唐
0466a04: 氏子。嗣未詳。
0466a05: 讒謗言深切。譖言賢良。曰讒。未至深切。但言人
0466a06: 惡。曰謗。
0466a07: 反目怒目相視也。易云。夫妻反目。
0466a08: 攘臂宣袂出臂也。孟子云。馮婦攘臂下車。
0466a09: 上。敵暴也。下。冤仇也。孟子云。君之視臣如草
0466a10: 芥。則臣視君如。
0466a11: 子游下子游。孔子弟子。姓言。名偃。字子游。註云。數。
0466a12: 頻也。事君苟諫之不行。則去之可也。若諫之頻
0466a13: 。則聽者厭。輕者去其爵。重則傷其身。是求榮於
0466a14: 君。而反取其辱也。導友不納。則止之可也。若導之
0466a15: 頻。令聽者厭。乃至口然而心不然。言和而意不
0466a16: 和。一言不和。怒氣相加。是則求親而反也。
0466a17: 噎鬱上。氣不通也。下。氣變色也。
0466a18: 搆權巧方便。令人暗結冤。如兩將相敵。兵仗
0466a19: 在後。相之形。故曰搆也。
0466a20: 孔子姓孔。名丘。字仲尼。周靈王。庚戌二十一年。十
0466a21: 一月初四日。生於魯國州鄒邑。平鄉晉昌里。父
0466a22: 叔梁紇。母顏氏。至唐七帝玄宗。諡謚號曰文宣。
0466a23: 譖愬子張問明。子曰。浸潤之譖。膚受之愬。不行焉。
0466a24: 可謂明矣。註曰。浸潤者。如水浸灌。滋潤漸漬。而不
0466b01: 驟也。譖者。毀人之行也。言毀人之行。漸漬而不驟。
0466b02: 則聽者。不覺其入。而信之深矣。膚受。謂肌膚所受。
0466b03: 利害切身。愬。與訴同。愬者。愬己已之冤也。言愬冤急
0466b04: 迫而切。則聽者。不及致詳而發之暴矣。二者難察
0466b05: 能察之。則可見其心之明。照之遠。不蔽於近也。
0466b06: 曾參姓曾。名參。字子輿。孔子弟子。武城人。至孝。孔
0466b07: 子因之作孝經。秦之甘茂曰。魯人與曾參同名者
0466b09: 人又告曾參殺人。母又自若。又一人告之。其母投
0466b10: 機杼。下機踰墻而走。臣賢不及曾參。王信臣又不
0466b11: 及其母。疑臣者。非特三人。臣恐大王投抒矣。秦武
0466b12: 王。任使甘茂伐韓。韓侵宜陽之言。
0466b13: 市有虎韓子曰。龐共太子。質於邯鄲。謂魏王曰。今
0466b14: 有一人。言市中有虎。大王曰否。又一人言信乎。王
0466b15: 曰否。三人言有虎。王信乎。王曰。寡人信之矣。龐共
0466b16: 曰。市無虎明矣。三人言城市有虎。王既信矣。而說
0466b17: 之言。慎勿輕信。願王察之。王大悅。
0466b18: 音每。染污也。申呈也。明也。
0466b19: 文中子姓王。名通。字仲淹。洛陽龍門人。沒後。門人
0466b20: 諡謚為文中子。隋煬帝時人。西遊長安。見帝於太極
0466b21: 殿。奏太平十二。遵王道。推略。稽古驗今。帝大
0466b22: 悅曰。得生幾晚。下其議於公卿不允。文中子。知謀
0466b23: 之不用。作東征歌而歸。讀詩書。正禮樂。修六經。贊
0466b24: 易道。九年六經大備。門人自遠而至者。河南董常。
0466c01: 太山姚義。京兆杜如晦。趙郡李靖。南陽陳元。河東
0466c02: 薜守。中山賈瓊。太原王珪。清河房玄齡。鉅鹿魏徵。
0466c03: 川陳叔達。咸稱為師。面南而受王佐之道。及餘
0466c04: 往來。受道千餘人。賈瓊問曰。何以息謗。文中子曰。
0466c05: 無辯。問如何止怨。曰無爭。乃云。聞謗而怒者。讒之
0466c06: 囮。見譽而喜者。之媒。絕囮去媒。讒遠矣。囮。音
0466c07: 由。鳥之媒也。
0466c08: 事承也。習也。
0466c09: ○懶庵樞臨安府靈隱寺。懶庵道樞禪師。嗣道場
0466c10: 居惠禪師。
0466c11: 渠他也。
0466c12: ○四種常住鈔云。僧物有四種。一者。常住常住。謂
0466c13: 眾僧舍宅什物。樹木田園僕畜。米麥等物。以體局
0466c14: 當處。不通餘界。但得受用。不許分賣。故重云常住
0466c15: 常住。二者。十方常住。謂寺中供僧成熟之飲食等
0466c16: 物。體具十方。非局本處。善現律云。不打鐘食。犯偷
0466c17: 盜罪。今諸寺居同食。食既成熟。乃打鐘。明十
0466c18: 方僧。俱有分故也。三者。現前常住者。此有二種。謂
0466c19: 一物現前。二僧眾現前。但此物。惟施此處現前僧
0466c20: 眾故也。四者。十方現前常住。謂亡僧之物。施輕體
0466c21: 同十方。唯本處現在僧得分故。毗婆沙論云。盜亡
0466c22: 僧物。則於誰處得根本罪。答。已巳作羯磨者。於羯磨
0466c23: 眾處得。若未作羯磨者。普於一切善諸說法眾得。
0466c24: 今詳分亡僧物。十方來僧。在羯磨數前即得。羯磨
0467a01: 後來不得也。
0467a02: ○涅槃梵語涅槃。此云滅度。謂除煩惱。度過生死
0467a03: 故也。又涅而不生。槃而不滅。不生不滅。故名涅槃。
0467a04: 不作下字相。文字空也。句相。語言性空也。聞相。能
0467a05: 聞性空也。佛相。能說法人空也。說相。所說之法空
0467a06: 也。
0467a07: 航渡人之舟也。譊音嬈。喧爭也。
0467a08: 噫恨嘆之辭。
0467a09: 謂此書。有三百篇。所載者。皆諸老嘉言善行。使後
0467a10: 學者。則依而行之。泯利慾之心。去人我之見。而造
0467a11: 乎道德之域矣。猶恐溺跡名言。故取涅槃。置於卷
0467a12: 終。故使拂名言。而明無相之旨也。
0467a13: ●後序後。前後也。序。緒也。如繭得緒。緒盡一繭之
0467a14: 絲。此書得序。序盡一書之義。
0467a15: 幻居南京鍾山靈谷寺。定巖禪師之庵名。
0467a16: 墳典三皇之書。曰墳。五帝之書。曰典。
0467a17: 易更改。謂經歷改易。四十餘年也。
0467a18: 繕編錄文字也。鋟梓以刀鏤板也。
0467a19: 音義卷終謹以賦云　較妙雲師寫本。
0467a20: 禪林音義咸抄本烏焉成馬豈堪模
0467a21: 于今較鋟梨棗免使人傳寫訛
0467a22: 崇禎乙亥孟春上元日大建書于雲棲之淨業山房
0467a23: 
0467a24: 禪林寶訓音義卷終
