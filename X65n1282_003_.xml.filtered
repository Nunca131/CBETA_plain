0276c01: 三山來禪師五家宗旨纂要卷下
0276c02: 普陀嗣法門人　性統　編
0276c03: 溈仰宗
0276c04: 溈山禪師。諱靈祐。長溪趙氏子。得法於百丈海和尚。
0276c05: 初至大溈。木食飲。十餘年始得仰山慧寂禪師相
0276c06: 與振興其道。故諸方稱曰溈仰宗。
0276c07: 溈仰宗風。父子一家。師資唱和。語默不露。明暗交馳。
0276c08: 體用雙彰。無舌人為宗。圓相明之。
0276c09: 圓相起因
0276c10: 圓相之作。始於南陽忠國師。以授侍者源。源承讖
0276c11: 記。傳於仰山。遂目為溈仰宗。總有六名。曰圓相。曰暗
0276c12: 機。曰義海。曰字海。曰意語。曰嘿論。源謂仰山曰。國
0276c13: 師傳六代祖師圓相九十六箇。授與老僧。國師示寂
0276c14: 時。復謂予曰。吾滅後三十年。南方有一沙彌來。大興
0276c15: 此道。次第傳授。毋令斷絕。吾詳此讖。事在汝。我今
0276c16: 付汝。汝當奉持。仰山既得。遂焚之。一日。又謂仰山曰。
0276c17: 向所傳圓相。宜深秘之。仰曰。燒了也。源曰。此乃諸
0276c18: 佛相傳至今。何乃燒。仰曰。某甲一。已巳知其意。能
0276c19: 用始得。不可執本也。源曰。於子即得。來者何如。仰曰。
0276c20: 和尚若要。重錄一本。乃重錄呈似源。一無差失。
0276c21: 三山來頌云。國師父子太無因。讖記傳來直到今。
0276c22: 得圈圈九十六。青天白日換人睛。
0276c23: 暗機
0276c24: 仰山親於源處受九十六種圓相。後於溈山處因
0277a01: ○此相頓悟。有語云。諸佛秘印。豈容言乎。又曰。我於
0277a02: 源處得體。溈山處得用。謂之父子投機。故有圓相
0277a03: 辨的於人。或此相。乃縱意。或此相。乃奪意。
0277a04: 或此相。乃肯不全意。或此相。乃全許意。或
0277a05: 畫此相。或點破。或劃破。或擲。或抹。皆是截斷
0277a06: 眾流也。更有種種多相。無非賓主縱奪。權實機關。總
0277a07: 看時節因緣。隨機拈弄。乃入垂手。方便設施。又或
0277a08: 閑暇。師資辨難。互換機鋒。只貴大用現前。不存軌則
0277a09: 耳。
0277a10: 一日。梵僧來參。仰山於地上○此相示之。僧進前
0277a11: 添作此相。以抹。山展兩手。僧拂袖便行。
0277a12: 仰山閉目坐次。有僧潛來身邊立。山開目見。遂於地
0277a13: 上。此相。顧視其僧。僧無對。如此皆暗機之類也。
0277a14: 三山來云。如此絡索。是甚麼弄猢猻底閑家具。雖
0277a15: 然如是。也要大家知委。
0277a16: 三山來頌云。覿面相呈事最奇。隨宜縱奪在臨機。
0277a17: 一輪明月輝霄漢。照破河山影眉。
0277a18: 義海
0277a19: 仰山一日坐次。有僧來禮拜。山不顧。僧問。和尚還識
0277a20: 字麼。山云。隨分。僧乃左旋一匝。云。是甚麼字。山於地
0277a21: 上書箇十字。僧右旋一匝。云。是甚麼字。山乃改十字
0277a22: 作卍字。僧又○此相。以兩手托起。如修羅擎日月
0277a23: 勢。云是甚麼字。山圓相圍字。僧乃作樓至勢。
0277a24: 山云。如是。如是。善自護持。善哉。善哉。好去。僧乃禮謝。
0277b01: 騰空而去。時有一道者見。後經五日。問山。山云。汝還
0277b02: 見否。者云。吾見其僧騰空而去。山云。此是西天羅漢。
0277b03: 特來探吾宗旨。者云。某甲雖此種種三昧。不辨其
0277b04: 理。山云。吾以義為汝解釋。此是八種三昧。覺海變為
0277b05: 義海。體同名異。然此義合有因有果。即時異時。總別
0277b06: 不離隱身三昧也。如此皆義海之類也。
0277b07: 三山來云。烏焉自別。刁刀不同。者僧點畫分明。仰
0277b08: 山體勢完備。正眼看來。且不識者箇字在。
0277b09: 三山來頌云。河洛交呈。鳥蟲迭變。剖羲畫之奇。
0277b10: 劃蒼頡之異撰。月印川以無痕。珠入盤而自轉。看
0277b11: 看。具眼阿師薦不薦。
0277b12: 五觀了悟和尚與仰山立玄問玄答
0277b13: 此相謂之舉函索相。亦名半月待圓相。若將此
0277b14: 相來問。有更添半月對之。答者以覆函。故曰函
0277b15: 相稱。以現圓月相也。此相名抱玉求鑒相。若將此
0277b16: 相來問。即於其中書字答之。此相謂之覓良鑑。答
0277b17: 者識玉便下手也。此名入索續相。若將此相來
0277b18: 問。但於字側添字答之。乃問者入。答者索續。
0277b19: 乃名續成寶器相也。此名已巳成寶器相。若將此相
0277b20: 來問。但於內書土字答之。此名玄印玄旨相。獨脫
0277b21: 超前眾相。不著教意所攝。若是靈利底。對面分付。擬
0277b22: 之則不見也。三祖云。毫釐有差。天地懸隔。苟不具眼。
0277b23: 焉能辨此。
0277b24: 三山來云。玄問玄答即不無。若一向滯在裏許。未
0277c01: 免成耙脫印子矣。何以為吾宗向上之旨哉。學者
0277c02: 師其意。而用之可也。
0277c03: 三山來頌云。一人拈起一人圓。兩兩相將各一邊。
0277c04: 識得兩邊符合處。收來依舊月團圞。
0277c05: 辨第八識
0277c06: 此是眾生具有六識。添空一識。名為七識。七識不
0277c07: 可得。名第八識。亦名八王子。亦名八解脫。亦名八丈
0277c08: 夫。總有四八三十二相。此是果相。因智報德。七識亦
0277c09: 名傳送識。七八二識不相離故。來為先鋒。去為殿後。
0277c10: 以至追思過去。攀援現在。念慮未來。三細．六粗．五意．
0277c11: 六染．七識。分彼分此。分是分非。八阿賴耶識。名為白
0277c12: 淨識。本無瑕玷。無佛無眾生。無你亦無我。古德頌云。
0277c13: 賴耶白淨本無愚。三細分時有六粗。八萬四千從此
0277c14: 得。大千沙界作凡夫。夢心桎梏原非有。病眼空花豈
0277c15: 是無。反掌之間成十善。依然赤水獲玄珠。第八識亦
0277c16: 名含藏識。若是悟底人。六七因中轉。五八果上圓。六
0277c17: 識轉為妙觀察智。反觀第八識為不動智。空無內外。
0277c18: 名大圓鏡智。即一體也。平等性智總號也。以妙觀察
0277c19: 智收前六根．六塵．六識。乃至八萬四千塵勞。轉為成
0277c20: 所作智。成所作智轉入妙觀察智。妙觀察智轉入平
0277c21: 等性智。平等性智轉入大圓鏡智。即一體也。是相宗
0277c22: 師。若有問難能轉者。即轉在那箇識。按楞伽經云。佛
0277c23: 誡大慧。初中後夜。常以妙觀察智當淨現流識。轉六
0277c24: 根為成所作智。如手仰時。不應問覆手何在。亦如水
0278a01: 為冰時。不即有異。故云煩惱即是菩提。百法．唯識二
0278a02: 論。但取其義。莫著言句也。六祖偈云。大圓鏡智性清
0278a03: 淨。平等性智心無病。妙觀察智見非功。成所作智同
0278a04: 圓鏡。五八六七果因轉。但轉其名無實性。若於轉處
0278a05: 不留情。繁興永處那伽定　六妙觀察智．七平等性
0278a06: 智因地轉。五成所作智．八大圓鏡智果上轉。
0278a07: 三山來云。還見麼。○喚作識亦得。○喚作智亦得。
0278a08: 且道能轉底在甚麼處。○打破鏡來纔向道。
0278a09: 三種然燈此見曹山錄中。非仰山語。因前收在溈仰宗。故不欲移動也
0278a10: 曹山云。然燈前有一種。一未知有。同於類血之乳。
0278a11: 一知有。猶如意未萌時始得本物。此名然燈前。有
0278a12: 一種知有。往來言說．聲色．是非。亦不屬正照。亦不
0278a13: 得記。同類血之乳。是漏失邊事。此名然燈後。直是
0278a14: 三際事盡。表裏情忘。得無間斷。此始得正然燈。乃
0278a15: 云得記載祖庭事苑。
0278a16: 如何是然燈前　首山云。諸佛在我前　智門祚云。
0278a17: 空劫無閑人　五祖演云。令人疑著。
0278a18: 如何是然燈後　山云。諸佛在我後　祚云。衲僧天
0278a19: 下走　演云。一場。
0278a20: 如何是正然燈　山云。青山無異路　祚云。火星入
0278a21: 牛斗　演云。錯認定盤星。
0278a22: 頌。解得分明珠走盤。未能透脫幾多難。如瓶注水
0278a23: 無遺漏。隔海風光冷眼看然燈前。
0278a24: 頌。不見明珠不走盤。長天靜夜黑漫漫。古今十世
0278b01: 無增減。拈起牛頭尾上安然燈後。
0278b02: 頌。問處分明答處親。塵塵剎剎總逢君。一聲黃鳥
0278b03: 青山外。占斷風光作主人正然燈。
0278b04: 三山來云。前後且置。直須正照俱忘。猶較些子。
0278b05: 　頌曰。然燈前後不相因。正是然燈略較親。三際情
0278b06: 忘無所住。堂堂得見本來人。
0278b07: 香嚴三照語頌
0278b08: 本來照　擬心開口隔山河。寂寞無言也被訶。舒展
0278b09: 無窮又無盡。卷來絕跡已巳成多。
0278b10: 寂照　不動如山萬事休。澄潭徹底未曾流。箇中正
0278b11: 念常相續。月皎天心雲霧收。
0278b12: 常照　四威儀內不曾虧。今古初無間斷時。地獄天
0278b13: 堂無變異。春回楊柳綠如絲。
0278b14: 三山來頌云。三照由來一照同。何分前後與當中。
0278b15: 箇中若了全無事。一點靈光不窮。
0278b16: 仰山設九十六種圓相。開為百二十。合為九十六。共
0278b17: 一十九種門設施。圓收在於六門。一．圓相。二．義海。
0278b18: 三．暗機。四．多字學。五．意語。六．默論。
0278b19: 三山來頌云。祇箇從中辨假真。一門闢破許多門。
0278b20: 門門施設成何義。貴在臨機妙用親。
0278b21: 仰山臨終付法偈云。一二二三子。平目復仰視。兩口
0278b22: 無一舌。此是吾宗旨。後龍潭智演為四偈。
0278b23: 三山來云。仰山平生弄盡頭。喜得臨行一句傾
0278b24: 心吐出。別無剩旨。若非龍潭註破。惹得無數人打
0278c01: 瓦鑽龜。委悉麼。一輪明月空歸去。萬朵河山鏡影
0278c02: 中。
0278c03: 龍潭智四偈
0278c04: 一二二三子。牛字清風起。佛來看不就。人
0278c05: 來爭綱紀。
0278c06: 平目復仰視。兒孫還有異。未辨箇端倪。出門俱失
0278c07: 利。
0278c08: 兩口無一舌。止止不須說。西天僧到來。烏龜喚作
0278c09: 鱉。
0278c10: 此是吾宗旨。揚聲囉囉哩。鏡智出三生。吹到大風
0278c11: 止。
0278c12: 溈仰宗旨頌
0278c13: 權分九十六圈圞。脫印相承有所傳。垂手為人曾
0278c14: 作拜。橫身應物善交拳。禪天雲散心光現。義海波
0278c15: 澄月影圓。明暗相參看變態。莫教辜負草鞋錢。
0278c16: 
0278c17: 
0278c18: 
0278c19: 
0278c20: 
0278c21: 
0278c22: 
0278c23: 
0278c24: 
0279a01: 仰山九十六種圓相圖
0279a02: 
0279a03: 
0279a04: 
0279a05: 
0279a06: 
0279a07: 
0279a08: 
0279a09: 
0279a10: 
0279a11: 
0279a12: 末前句○　第一句方員任器。頭角全彰。
0279a13: 日用句○　第二句體用互收。名言不立。
0279a14: 末後句　第三句隱顯無私。旁通者畔。
0279a15: 修羅三昧擎日月勢
0279a16: 
0279a17: 
0279a18: 女人三昧羅剎不隱
0279a19: 
0279a20: 
0279a21: 
0279a22: 
0279a23: 
0279a24: 
0279b01: 　已巳上開為百二十。合為九十六種。總不出
0279b02: 十九門施設也。
0279b03: 一．垂示三昧門　　二．問答互換門。
0279b04: 三．性起無作門　　四．緣起無礙門。
0279b05: 五．明機普互門　　六．暗合賓主門。
0279b06: 七．三生不隔門　　八．即幻明真門。
0279b07: 九．用了生緣門　　十．就生顯法門。
0279b08: 十一．冥府生緣門　　十二．三境順真門。
0279b09: 十三．隨機識生門　　十四．海印收生門。
0279b10: 十五．密用靈機門　　十六．啐同時門。
0279b11: 十七．隨收隨放門　　十八．卷舒無任門。
0279b12: 十九．一多自在門。
0279b13: 圓收六門
0279b14: 一．圓相　○　二．義海○○　三．暗機○○。
0279b15: 四．多字學○○五．意語　六．默論。
0279b16: 總斷
0279b17: 三山來云。種種圓相。雖是多門設施。不過師資辨
0279b18: 驗。臨機拈出。毋論是生是佛。情與無情。那能越得
0279b19: 圈子去。莫道九十六箇。即百千萬億。剎剎塵塵。種
0279b20: 種變現。無過一箇包羅。得其意者。勿執其本。庶幾
0279b21: 用而無礙可也。識者酌之。
0279b22: 雲門宗
0279b23: 雲門禪師。諱文偃。姑蘇嘉興人也。俗姓張氏。受具遊
0279b24: 方。初參睦州陳尊宿。發明心要。州指見雪峰存禪師。
0279c01: 再蒙印可。初至靈樹。開法嗣雪峰。後遷雲門光泰寺。
0279c02: 其道大振。天下學者望風而至。號雲門宗。
0279c03: 雲門宗風。出語高古。迥異尋常。北斗藏身。金風露體。
0279c04: 三句可辨。一鏃遼空。超脫意言。不留情見。以無伴為
0279c05: 宗。或一字。或多語。隨機拈示明之。
0279c06: 雲門示眾云。函乾坤。目機銖兩。不涉萬緣。作麼生
0279c07: 承當。眾無語。自代云。一鏃破三關。後德山圓明密禪
0279c08: 師遂離其語為三句。函乾坤句．截斷眾流句．隨波
0279c09: 逐浪句。
0279c10: 雲門三句
0279c11: 函乾坤句　本真本空。一色一味。凡有語句。無不
0279c12: 包羅。不待躊躇。全該妙體。以事明理。體中玄也。
0279c13: 如何是函乾坤句。
0279c14: 三山來云。總在裏許。頌曰。函乾坤事莫窮。頭
0279c15: 頭物物露真風。頂門亞豎摩醯眼。萬象森羅一鏡
0279c16: 中。
0279c17: 截斷眾流句　本非解會。排遣將來。不消一字。萬機
0279c18: 頓息。言思路絕。諸見不存。玄中玄也。
0279c19: 如何是截斷眾流句。
0279c20: 三山來云。不通一滴。頌曰。截斷眾流意若何。算
0279c21: 來一字已巳成多。推排解會徒勞力。肯把要津放得
0279c22: 過。
0279c23: 隨波逐浪句　許他相見。順機接引。應物無心。因語
0279c24: 識人。從苗辨地。不須揀擇。方便隨宜。句中玄也。
0280a01: 如何是隨波逐浪句。
0280a02: 三山來云。一葉扁舟。頌曰。隨波逐浪過前川。綠
0280a03: 笠青簑把釣閑。一曲漁歌江際晚。高低棹破水中
0280a04: 天。
0280a05: 雲門宗八要
0280a06: 一．玄　一玄者。凡有用處。玄妙難思。不在尋常語句
0280a07: 內。無容測度。不可思量。故名為玄　毗盧頂上起
0280a08: 寒濤。沒手泥人斬怒蛟。瞶耳千程聞蟻。失明萬
0280a09: 里見秋毫。
0280a10: 如何是一玄。
0280a11: 三山來云。燈籠騎露柱。頌曰。幾度乘風泛小舠。
0280a12: 彩雲影裏漫撐篙。舉網撒破空面。又向山頭釣
0280a13: 巨鼇。
0280a14: 二．從　二從者。凡有指點。皆隨機拈弄。或因其見解
0280a15: 而接引之。不另標特解。故名為從　萬頃清風雨
0280a16: 後山。暖鶯鶯語巧喧喧。溪花野水不知數。總在春
0280a17: 風和照間。
0280a18: 如何是二從。
0280a19: 三山來云。柳絮隨風。頌曰。桃紅李白芳妍。一
0280a20: 夜東風色更鮮。猾蝶狂蜂何處去。慣尋香氣到花
0280a21: 前。
0280a22: 三．真要　真要者。就其本體。真實切要。而言不屬玄
0280a23: 微奧妙。支離蔓衍。故名真要　看盡雲山雨翠深。
0280a24: 秋霜助日夢魂清。有人問道無餘事。雲在青天水
0280b01: 在瓶。
0280b02: 如何是真要。
0280b03: 三山來云。六月日頭到處熱。頌曰。底茫茫路
0280b04: 轉賒。東西南北盡天涯。風塵踏遍無閑思。竟畢回
0280b05: 頭始是家。
0280b06: 四．奪　四奪者。隨所拈弄都是刀鎗。就機奪機不容
0280b07: 擬議。任彼千般知解。一味搶攙。故名為奪　一陣
0280b08: 白蘋一葉風。滿池零落玉芙蓉。巨鱗吸盡滄溟水。
0280b09: 留得瑚照日紅。
0280b10: 如何是四奪。
0280b11: 三山來云。不遇無情霹靂手。埽蕩塵將屬誰。
0280b12: 頌曰。拓土開疆也大難。幾回血汗染征衫。可憐三
0280b13: 尺魚腸劍。漫假雄才手靖邊。
0280b14: 五．或　或者。疑而未定之辭。或隱或顯。或東或西。用
0280b15: 無一定。語絕方所。此機竅之不容捉摸者。故名為
0280b16: 或　把定要津路不通。路殊不復辨西東。梅花玉
0280b17: 片開晴岸。柳絮金絲遇曉風。
0280b18: 如何是五或。
0280b19: 三山來云。我到者裏不會。頌曰。習習香風過
0280b20: 樹頭。去來何處覓由。行人無數空惆悵。幾度尋
0280b21: 思恨未休。
0280b22: 六．過　過者。用到極頭。十分孤峻。無你挨拶處。無你
0280b23: 轉身處。迴避不及。忒煞無情。故名過　古德擎叉
0280b24: 過也難。雪籠台頂衲衣寒。是非得失俱收拾。分付
0280c01: 諸方仔細看。
0280c02: 如何是六過。
0280c03: 三山來云。一分心悻一分慈。頌曰。狼毒心腸何
0280c04: 太孤。提刀仗劍忍於屠。命根斷處難思算。幾箇男
0280c05: 兒是丈夫。
0280c06: 七．喪　喪者。隨人上下。喪失天真。不見本來。癡迷狂
0280c07: 走。又或執著己已見。喪目前。如此之類。皆謂之喪。
0280c08: 刻舟求劍真云昧。待兔守株何太迷。可歎幾多無
0280c09: 目漢。也隨人走東西。
0280c10: 如何是七喪。
0280c11: 三山來云。貪觀眼前浪。失手中橈。頌曰。弱喪
0280c12: 窮兒實可哀。家珍拋自何來。自從別去娘生面。
0280c13: 落落長途喚不回。
0280c14: 八．出　出者。脫體轉身。不拘一處。不守一隅。隨機應
0280c15: 用。八面四方都有出身之路。故名出　南辰北斗
0280c16: 只西宮。火裏生蓮奮目紅。野色更無山隔斷。月光
0280c17: 直與水光通。
0280c18: 如何是八出。
0280c19: 三山來云。天上人間自在飛。頌曰。鳥道羊腸路
0280c20: 太多。頭底任蹉跎。隨他曲折芒鞋滑。步步如
0280c21: 龍疇奈何。
0280c22: 雲門三種病動止因三種。偏枯落二邊
0280c23: 一．未到走作　避影勞形無是處。離陰滅跡枉徒然。
0280c24: 三山來頌云。東去西來無了日。南奔北走到何年。
0281a01: 紅塵擾擾忘歸路。夢斷家山實可憐。
0281a02: 二．已到住著　幸然棄有方回首。便沉空不轉身。
0281a03: 三山來頌云。長安雖樂實難居。到處優游任卷舒。
0281a04: 莫教閉門高枕臥。養成痼疾倩誰除。
0281a05: 三．透脫無依　走南進北無方所。盡日優游不到家。
0281a06: 三山來頌云。不入塵牢不受纏。拋枷打鎖許多年。
0281a07: 誰知作箇長流客。蕩蕩無依去不還。
0281a08: 古尊宿總頌。未到家山水秋。歸來那更不回頭。
0281a09: 就中透得無依止。此病閻王替汝愁。
0281a10: 雲門二種光不透脫疑情猶未盡。回首到家遲
0281a11: 一切處不明。面前有一物是一　聞聲見色隨疑轉。
0281a12: 驢糞從他換眼睛。
0281a13: 三山來頌云。白雲朵朵翳雙睛。一線青天也是塵。
0281a14: 撥盡黃金知何日。不愁寂寞不愁貧。
0281a15: 透得一切法空隱隱地。似有箇物相似。亦是光不透
0281a16: 脫　遇物臨機生見解。是非卜度自狐疑。
0281a17: 三山來頌云。夢破方知一物無。法塵盡處亦何孤。
0281a18: 誰知暗裏相逢處。依舊從前障眼珠。
0281a19: 古尊宿總頌。十處逢緣九不通。疑情一片滯頑空。
0281a20: 何勞揀擇尋宗旨。來意還他去意同。
0281a21: 雲門一字關
0281a22: 僧問雲門。如何是雲門劍。門云。祖　如此之類。凡有
0281a23: 所問。但以一字酬之是也。
0281a24: 三山來云。雲門恁麼道。謂是齒不關風。謂是舌頭
0281b01: 太短。有人透得此關。許你親見雲門。
0281b02: 三山來頌云。一字關。一字關。何不成雙獨成單。單
0281b03: 單一字誠難測。一字誠難測也難。難。難。目前隔箇
0281b04: 須彌山。
0281b05: 抽顧
0281b06: 雲門見僧來。每以目顧之。即曰鑑。或曰咦。而錄者曰
0281b07: 顧鑑咦。後來德山密禪師刪去顧字。叢林目之為抽
0281b08: 顧密嗣門。
0281b09: 三山來云。非父不生其子。頌曰。雲門鑑咦。德山
0281b10: 抽顧。方便機關。父作子述。擾擾叢林卒未休。而今
0281b11: 猶在欣相慕。
0281b12: 巴陵三句
0281b13: 僧問巴陵。如何是提婆宗。陵云。銀裏盛雪。
0281b14: 三山來頌云。銀盛雪。內外明徹。不是巴陵。有口
0281b15: 難說。
0281b16: 如何是吹毛劍。陵云。珊瑚枝枝撐著月。
0281b17: 三山來頌云。珊瑚枝枝撐著月。一道寒光照不歇。
0281b18: 大鵬一口吸滄溟。驚起魚龍皆惡發。
0281b19: 祖意教意。是同是別。陵云。雞寒上樹。鴨寒下水。
0281b20: 三山來頌云。雞寒上樹。鴨寒下水。信爾自然。忘其
0281b21: 彼此。一般景致兩般看。紅是桃兮白是李。
0281b22: 雲門聞語。乃云。他日老僧忌辰。只須舉此三轉語供
0281b23: 養老僧足矣。
0281b24: 三山來云。巴陵三句。可謂得雲門血脈者。若但以
0281c01: 此供養。猶覺未在。何故。不見道。智過於師。方堪傳
0281c02: 授。也不得草草。
0281c03: 雲門宗旨頌
0281c04: 睦州爐雪峰機。打就金毛獅子兒。三句楷磨區
0281c05: 法則。十門規度別機宜。樹凋葉落西風急。雲淡天
0281c06: 低晚日遲。情見到頭窺不得。離心意識始方知。
0281c07: 法眼宗
0281c08: 法眼禪師。諱文益。餘杭魯氏子。得法於漳州羅漢桂
0281c09: 琛禪師。初住撫州崇壽。次住建康清。大振雪峰．玄
0281c10: 沙之道。周顯德五年閏七月間示寂。江南李後主諡謚
0281c11: 曰大法眼禪師。
0281c12: 法眼家風則聞聲悟道。見色明心。句裏藏鋒。言中有
0281c13: 響。三界惟心為宗。拂子明之。
0281c14: 眼初同紹修．洪進過地藏院。阻雪。值圍爐次。藏問。山
0281c15: 河大地與上座自己。是同是別。眼云。是別。藏豎兩指。
0281c16: 眼云。是同。藏亦豎兩指。便起去。次日。送至門首。藏指
0281c17: 庵前太古石問曰。三界唯心。萬法唯識。且道此石在
0281c18: 心內。住心外。眼云。在心內。藏云。行人著甚來由。安
0281c19: 片石在心頭。眼無對。遂解包。依席決。一日。呈見解。
0281c20: 說道理。藏曰。佛法不恁麼。眼云。某甲詞窮理盡也。藏
0281c21: 曰。若論佛法。云云眼於言下大悟。後因行話不知
0281c22: 最親切。始悟徹。作偈曰。三界唯心。萬法唯識。唯識唯
0281c23: 心。眼聲耳色。不到耳聲。眼觸何色。耳聲難成。眼色何
0281c24: 立。色心不二。彼此無差。有人會得。騰煥吾家。乃立華
0282a01: 嚴六相義。
0282a02: 華嚴六相義
0282a03: 此乃華嚴六相義。舉一齊
0282a04: 收。於一一法中。有此六義。
0282a05: 經中為初地菩薩說也。
0282a06: 三山來云。六相即不無。還出得○者箇麼。
0282a07: 三山來頌云。桃李枝頭色色新。紅如脂抹白如銀。
0282a08: 雖然笑破東風面。都是園林一樣春。
0282a09: 法眼華嚴六相義頌
0282a10: 華嚴六相義。同中還有異。異若異於同。全非諸佛意。
0282a11: 諸佛意總別。何曾有同異。男子身中入定時。女子身
0282a12: 中不留意。不留意。絕名字。萬象明明無理事。
0282a13: 三山來云。法眼恁麼道。未免裂破舌頭。頌曰。六
0282a14: 眼由來義不同。不同同處妙相通。同中有意同無
0282a15: 異。兩岸蘆花對蓼紅。
0282a16: 六相總論
0282a17: 若究置欲免斷常邊邪之見。須明華嚴六相義門。則
0282a18: 能任法施為。自忘能所。隨緣動靜。不礙有無。具大總
0282a19: 持。究竟無過。此六相義。是辨世間法。自在無礙。正緣
0282a20: 顯起。無分別理。若善見者。得智慧總持門。不墮諸見。
0282a21: 不可廢一取一。雙立雙忘。雖總同時。繁興不有。縱各
0282a22: 具別。冥寂非無。不可以有心知。不可以無心會。詳法
0282a23: 界內。無總別之文。就果海中。總成壞之旨。今依因門
0282a24: 智照。古德略以喻顯六相者。一總．二別．三同．五異．五
0282b01: 成．六壞。總相者。譬如一舍是總相。椽等是別相。椽等
0282b02: 諸緣和合作舍。各不相違。非作餘物。故名同。椽等諸
0282b03: 緣遞相互望。一一不同。名異相。椽等諸緣一多相成。
0282b04: 名成相。椽等諸緣各住自法。本無作。故名壞相。則知
0282b05: 真如一心為總相。能攝世間出世間法。故約攝諸法
0282b06: 得總名。能生諸緣成別號。法法皆齊為同相。隨相不
0282b07: 等稱異門。建立境界故稱成。不動自位而為壞。又云。
0282b08: 總相者。一合多德故。別相者。多德非一故。同相者。多
0282b09: 義不相違故。異相者。多義不相似故。成相者。由此諸
0282b10: 義緣起成故。壞相者。諸緣各住自性不移故。此上六
0282b11: 相義者。是菩薩初地中觀過世間一切法門。能入法
0282b12: 界之宗。不墮斷常之見。若一向別。逐行位而乖宗。若
0282b13: 一向同。失進修而墮寂。所以位位即佛。階墀宛然。重
0282b14: 重鍊磨。本位不動。斯則同異俱濟。理事不差。因果無
0282b15: 虧。迷悟全別。如論大旨。六相還同夢裏渡河。若約正
0282b16: 宗。十地猶如空中鳥跡。若約圓修。斷惑對治習氣。無
0282b17: 非理行相資。缺一不可。是以文殊以理印行。差別之
0282b18: 道無虧。普賢以行會理。根本之門不廢。
0282b19: 三山來云。種種譬喻。可謂明惺。若論衲僧分中。似
0282b20: 覺未在。何故。本來無位次。誰敢強安名。
0282b21: 總別同異成壞之相。互換投機。句意超脫。而後學輩
0282b22: 多渣滓其語。何啻如牛毛耶。殊不知總則舉體分明。
0282b23: 別則法法不濫。同則同一法性。異則功用自異。成也
0282b24: 無法可成。壞也無法可壞。若能體用純真。一即六。六
0282c01: 即一。如金作器。器器皆金。雖熾然分別。而了無絲毫
0282c02: 可現之相。如是則十處十會。塵塵爾。剎剎爾。念念爾。
0282c03: 復何疑哉。便是透脫十成。百了千。當還我金剛王寶
0282c04: 劍來。
0282c05: 三山來云。者多口阿師。未免性命落在五雲手裏。
0282c06: 隨喝一喝云。還知痛癢麼。若也知得。千零百碎。依
0282c07: 舊面目團圞。若也不知。團圞面目總被千零百碎。
0282c08: 者裏更有為五雲出氣底麼。試出來道看。
0282c09: 宗要偈七首
0282c10: 即物契神　勤求勝積功。理契古今。同同得妙。何處
0282c11: 松西北風。
0282c12: 示機　吾有一言。天上人間。若也不會。綠水青山。
0282c13: 毗盧頂上　一真收不得。萬類莫能該。蚊子生頭角。
0282c14: 泥鰍上舞臺。
0282c15: 迦葉門前　覿面露堂堂。全機不覆藏。剎竿頭倒卓。
0282c16: 紅日上扶桑。
0282c17: 三界唯心　三界唯心萬法澄。盤鐶釵釧一同金。
0282c18: 階碧草自春色。隔葉黃鸝空好音。
0282c19: 萬法唯識　不曾出世立功勛。萬國文明草木春。野
0282c20: 老不知堯舜力。鼕鼕打鼓祭河神。
0282c21: 總頌不移寸步越河沙。地獄天堂混一家。佛祖位
0282c22: 中消息斷。何妨盡賞洛陽花。
0282c23: 又有四機
0282c24: 箭鋒相拄　機鋒相敵也。
0283a01: 三山來頌云。兩陣交鋒莫可當。彎弓架矢豈尋常。
0283a02: 箭頭的的相逢處。脫征衣笑一場。
0283a03: 泯絕有無　不存朕兆也。
0283a04: 三山來頌云。大用臨機不可窺。卷舒出沒妙相隨。
0283a05: 無面目教人見。誰向空強眉。
0283a06: 就身拈出　當面直提也。
0283a07: 三山來頌云。自從闢破祖師關。掣電轟雷任往還。
0283a08: 不識當機拈弄處。低頭已巳隔萬重山。
0283a09: 隨流得妙　即境設施。
0283a10: 三山來頌云。祖意明明百草頭。相逢到處逞風流。
0283a11: 隨家待客無豐儉。把拈匙一笑休。
0283a12: 天臺韶國師。初自山來。自謂得旨。令徒眾入室。自
0283a13: 不入室。一日。法眼上堂。僧問。如何是曹源一滴水。
0283a14: 眼云。是曹源一滴水。韶在眾聞之。忽然大悟。以所
0283a15: 悟聞於眼。眼云。汝向後為國王所師。吾不如也。
0283a16: 三山來云。父聞子健。恨不殺身。頌曰。曹源一滴
0283a17: 水。洗盡耳中塵。座前龍象客。幾箇是知音。惟許通
0283a18: 玄解報恩。
0283a19: 韶國師四料揀
0283a20: 聞聞　放。
0283a21: 三山來頌云。萬籟傳聲。無彼無此。放開耳門。都在
0283a22: 裏許。
0283a23: 聞不聞　收。
0283a24: 三山來頌云。猿嘯鳥吟。落花流水。是聲非聲。歸真
0283b01: 亦爾。
0283b02: 不聞聞　明。
0283b03: 三山來頌云。剛到長松下。又從幽過。蹉跎泉石
0283b04: 裏。逐處演摩訶。
0283b05: 不聞不聞　瞎。
0283b06: 三山來頌云。四方咸寂。八面不通風。小鼾天地
0283b07: 老。一枕夢周公。
0283b08: 法眼宗旨頌
0283b09: 即俗明真總萬方。法身從此露堂堂。山河大地皆
0283b10: 標的。草木叢林盡發揚。秋雨催梨葉老。春風齊
0283b11: 拆杏花香。義天覺海周沙界。窺管持蠡試測量。
0283b12: 
0283b13: 附錄
0283b14: 三身
0283b15: 三身。謂法．報．化身也。法身毗盧遮那。此云一切處。
0283b16: 報身盧舍那。此云淨滿。化身釋迦牟尼。此云能仁寂
0283b17: 默。在眾生身中。即寂．照．用也。寂即法身。照即報身。用
0283b18: 即化身。金光明最勝經。一切如來有三種身。具足攝
0283b19: 受阿耨菩提。化身者。如來在昔修行地中為諸眾生
0283b20: 修種種法。得自在力。隨眾生意。隨眾生果。現種種身。
0283b21: 是名化身。應身者。謂諸如來為諸菩薩說於真諦。令
0283b22: 其解了生死涅槃是一味。故為除身見眾生怖畏歡
0283b23: 喜故。為無邊佛法而作本故。如實相應智本願力故。
0283b24: 具三十二相八十種好。頂背圓光。是名應身。法身者。
0283c01: 為除煩惱等障。為具諸善法故。惟有如如法如如智。
0283c02: 是名法身。前二種身是名假有。第三種身是真實有。
0283c03: 為前二身而作根本。何以故。離法如如。離無分別智。
0283c04: 一切諸法無有別法。復次。諸佛利益自他。自利益
0283c05: 者。是法如如。利益他者。是如如智。又瓔珞經云。五分
0283c06: 法身。以識性別。戒香攝身。定香攝意。慧香攝亂。解脫
0283c07: 攝倒見。度知攝無明。是五分香瓔珞其身。
0283c08: 三山來云。諸經解說。甚是分明。祖師門下。覺大遠
0283c09: 在。良久。云。喚作法身得麼。振身云。喚作應身得麼。
0283c10: 顧視左右云。喚作化身得麼。五分真香即不無。要
0283c11: 問諸人鼻孔在甚麼處。
0283c12: 三山來頌云。話到本來一物無。無生面目何曾殊。
0283c13: 祇因者箇婆心重。別相安名總一如。
0283c14: 四智
0283c15: 大圓鏡智　如大圓鏡現眾色相。
0283c16: 平等性智　觀一切法悉皆平等。
0283c17: 妙觀察智　善觀諸法無得而轉。
0283c18: 成所作智　成本願力所應作事。
0283c19: 轉八識則能成四智也。
0283c20: 三山來云。智亦不可得。識又作麼生。
0283c21: 秘藏詮註云。佛轉八識而成四智。八為大圓鏡智。七
0283c22: 為平等性智。六為妙觀察智。五為成所作智。識惟分
0283c23: 別。智能決斷。
0283c24: 三山來云。糊餅饅頭。是一是二。
0284a01: 大乘莊嚴論云。轉八識成四智。束四智具三身。
0284a02: 三山來以拂子擊禪床一下。云。此是識。復擊一下。
0284a03: 云。此是智。又擊一下。云。此是身。汝等諸人作麼分
0284a04: 解。復擊一下。
0284a05: 古德云。眼等五識為成所作智。意為妙觀察智。化身
0284a06: 攝。末那為平等性智。報身攝。阿賴耶為大圓鏡智。法
0284a07: 身攝。
0284a08: 三山來云。且道報化法身。又以何為攝。
0284a09: 智通禪師問六祖三身四智旨要。祖曰。清淨法身。汝
0284a10: 之性也。圓滿報身。汝之智也。千百億化身。汝之行也。
0284a11: 若離本性說三身。即名有身無智。若悟三身無有自
0284a12: 性。即名四智菩提。聽吾偈。自性具三身。發明成四智。
0284a13: 不離見聞緣。超然登佛地。吾今為汝說。諦信永無疑。
0284a14: 莫學馳求者。終日說菩提。通曰。四智之義可得聞乎。
0284a15: 祖曰。既會三身。便明四智。若離三身。別談四智。此名
0284a16: 有智無身也。即此有智。還成無智。復說偈曰。大圓鏡
0284a17: 智性清淨。平等性智心無病。妙觀察智見非功。成所
0284a18: 作智同圓鏡。五八六七果因轉。但轉其名無實性。若
0284a19: 於轉處不留情。繁興永處那伽定。
0284a20: 三山來云。將謂是箇祖師。
0284a21: ○前五識轉成所作智
0284a22: 　第六意識轉妙觀察智
0284a23: 前五識謂眼．耳．鼻．舌．身。此乃四大和合而成。皆各司
0284a24: 其用。云體本來無過。止因外有色．聲．香．味．觸之塵。內
0284b01: 之根與外之塵相偶而識生焉。罪業所由起也。不轉
0284b02: 則為識。轉則成所作之功而各效其用矣。第六意識
0284b03: 乃意根。而意為六根中之頭目。意識一動。則眼貪色。
0284b04: 耳貪聲。鼻貪香。舌貪味。身貪細滑。起計之情。轉則
0284b05: 妙於觀察。見色非干色。聞聲不是聲。香臭不分。甘苦
0284b06: 不別。粗細一體而成自然之智矣。起信論云。三界
0284b07: 偽。唯心所作。離此則無六塵境界也。毗婆沙論。問曰。
0284b08: 心意識有何差別。答曰。無有差別。即心是意。意即是
0284b09: 識。祖師云。現俱該法界。收攝在一微塵。識者謂之
0284b10: 佛性。不會喚作精魂。雖然如是。蹉過者甚多。錯會者
0284b11: 不少。
0284b12: 三山來云。用會作麼。雖然如是。蹉過即不可。具眼
0284b13: 底辨看。
0284b14: ○第七末那識
0284b15: 　轉平等性智
0284b16: 楞伽云。末那者。此云染汙。由六識既動。意根著處。
0284b17: 即成汙染。七識亦名傳送識。前粘六識。後連八識。七
0284b18: 識無定體。亦無定用。因意識分別好醜。七識即從而
0284b19: 分別之。故以此分好分醜傳送於第八識。八識則受
0284b20: 而含藏。故云七八二識不相離。倘意識轉為妙觀察。
0284b21: 則七識亦不分彼分此而轉為平等性矣。染汙之名。
0284b22: 何自而得哉。是以體清而用亦不濁也。
0284b23: 三山來云。本非汙染。那求清淨。原無分別。說甚平
0284b24: 等。雖然如是。若不撥轉關。吾恐生死海中頭出
0284c01: 頭沒。無了期也。欲不汙染得乎。
0284c02: ○第八阿賴耶識
0284c03: 　轉大圓鏡智
0284c04: 第八多異熟性。故名含藏識。謂前世中以善不善業
0284c05: 為因。招感今生異熟心是果。異熟者。異世熟染之性。
0284c06: 不期然而自合也。阿賴耶者。即是真心。不守自性。隨
0284c07: 染淨緣。不合而合。能含藏一切真俗境界。如明鏡不
0284c08: 與影像合而含影像。亦名如來藏識。伽陀云。諸法於
0284c09: 藏識。識於法亦爾。更互為因相。亦悟為果相。若於含
0284c10: 藏處破諸惡見。捨我執等。但如大圓明鏡。物來則照。
0284c11: 物去不留影像。都無能入如來真空妙藏。與諸佛同
0284c12: 證同得。有何不清淨者哉。故曰大圓覺智性清淨。
0284c13: 三山來云。○。者箇是大圓鏡。阿那箇是含藏識。○。
0284c14: 者箇是含藏識。阿那箇是大圓鏡。含藏識且置。止
0284c15: 如打破鏡時。又向甚麼處會取。道。道。
0284c16: ○第九阿那識
0284c17: 　亦名純淨識
0284c18: 合論云。寄說阿那識。此云執持。為第九純淨識。如五
0284c19: 六七八等識。常依九識以依止。凡愚不了。妄執為我。
0284c20: 如水暴流。不離水體。諸波浪等。以水為依。故六七八
0284c21: 識常以淨識為依。何謂九為淨識。為二乘人久住在
0284c22: 生死業種。六七八識有怖畏故。恐彼難信。方便於生
0284c23: 死種外別立淨識。使令悲智漸漸得生。達識成智。則
0284c24: 賴耶成圓鏡之體。持功德之門。末那為平等之源。一
0285a01: 自他之性。第六起觀察之妙。轉正法之輪。五識興所
0285a02: 作之功。垂應化之。斯則一心匪動。識智自分。不轉
0285a03: 其體。但轉其名。不分其理。而分其事。但伏六識。不取
0285a04: 塵境。故名識滅。是故離心之境。文理俱。即識之塵。
0285a05: 詮量有據。狂心不歇。歇即菩提。垢淨心明。本來是佛。
0285a06: 三山來云。是濟世航。登者得渡。是起死藥。服者得
0285a07: 甦。須知純淨就真體而言。若染汙即不得矣。實志
0285a08: 修行者勗諸。
0285a09: 按三身四智諸說。採摭經論。歷據詳明。與溈仰辨
0285a10: 識處大相關係。可資深禪正修者。不落旁蹊而行
0285a11: 正路。故予有取焉。往往同流之士必謂。吾單傳直
0285a12: 指之宗。何借此為。殊不知學道者為心意識之所
0285a13: 困苦甚矣。明自照。本自無他。風境搖搖。倏然走
0285a14: 作。通人達士。猶未免焉。況其下者乎。可無方便觀
0285a15: 照之力乎。倘因其披剝之說破其妄。擣其窠窟。
0285a16: 即吾受用處皆大圓鏡智也。精金萬。不再矣。
0285a17: 三山來云。此老不可謂非婆心也。
0285a18: 
0285a19: 三山來禪師五家宗旨纂要卷下終
0285a20: 
0285a21: 
0285a22: 
0285a23: 
0285a24: 
0285b01: 
0285b02: No. 1282-B
0285b03:  志略
0285b04: 
0285b05: 妙喜杲祖集人天眼目。已巳自引蔓牽枝。高老人纂
0285b06: 要之出。得非蛇添足耶。是以鐵祖有密授之戒。老
0285b07: 人示寂幾二十年。語錄已巳經重刻。而纂要真本重
0285b08: 笥中。非吝也。無如家賊難防。向因燕京翠崖典藏鑰
0285b09: 時。請稿重述。同寮輩私相傳錄。將遍諸方。且烏焉之
0285b10: 混。刁刀之差。轉行轉訛。壬午春。寧子執本請曰。其訛
0285b11: 如此。不幾瞎人眼。何若以真本付梓。庶見從上諸
0285b12: 祖真面目。其裨益不小。予思事不可執一。執一不變。
0285b13: 非通道也。遂以稿授寧。朝刻而夕行焉。善閱者勿謂
0285b14: 為吾門相傳家事可耳。
0285b15: 康熙癸未孟春　嗣法門人　普陀性統　謹識
