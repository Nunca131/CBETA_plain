0396a02: 文殊師利所說摩訶般若波羅蜜經
0396a03: 如是我聞一時佛在舍衛國祇樹給孤獨園
0396a04: 與大比丘僧滿足千人菩薩摩訶薩十千人
0396a05: 俱。爾時世尊問文殊師利汝實先來到此
0396a06: 住處欲見如來耶文殊師利即白佛言如是
0396a07: 世尊我實來此欲見如來何以故我樂正觀
0396a08: 利益眾生我觀如來如如相不異相不動相
0396a09: 不作相無生相無滅相不有相不無相不在
0396a10: 方不離方非三世非不三世非二相非不二
0396a11: 相非垢相非淨相以如是等正觀如來利益
0396a12: 眾生佛告文殊師利若能如是見於如來心
0396a13: 無所取亦無不取爾時舍利弗語文殊師利
0396a14: 言若能如汝所說見如來者甚為希有。爾
0396a15: 時文殊師利語舍利弗言雖為一切眾生發
0396b01: 大莊嚴心恒不見有眾生相為一切眾生發
0396b02: 大莊嚴而眾生界亦不增不減假使一佛住
0396b03: 世若一劫若過一劫如此一佛世界復有無
0396b04: 量無邊恒河沙諸佛如是一一佛若一劫若
0396b05: 過一劫晝夜說法心不暫息各各度於無量
0396b06: 恒河沙眾生皆入涅槃而眾生界亦不增不
0396b07: 減乃至十方諸佛世界亦復如是何以故眾
0396b08: 生定相不可得故是故眾生界不增不減亦
0396b09: 無菩薩求阿耨多羅三藐三菩提亦無眾生
0396b10: 而為說法何以故我說法中無有一法當可
0396b11: 得故爾時佛告文殊師利若無眾生云何說
0396b12: 有眾生及眾生界文殊師利言眾生界相如
0396b13: 諸佛界又問眾生界者是有量耶答曰眾生
0396b14: 界量如佛界量又問眾生界量有處所不答
0396b15: 曰眾生界量不可思議又問眾生界相為有
0397a01: 住不答曰眾生無住猶如空住佛告文殊師
0397a02: 利如是修般若波羅密時當云何住般若波
0397a03: 羅密文殊師利言以不住法為住般若波羅
0397a04: 密又問云何不住法名住般若波羅密答曰
0397a05: 以無住相即住般若波羅密又問如是住般
0397a06: 若波羅密時是諸善根云何增減答曰若能
0397a07: 如是住般若波羅密於諸善根無增無減於
0397a08: 一切法亦無增無減是般若波羅密性相亦
0397a09: 無增無減世尊如是修般若波羅密則不捨
0397a10: 凡夫法亦不取賢聖法何以故般若波羅密
0397a11: 不見有法可取可捨亦不見涅槃可樂生死
0397a12: 可厭何以故不見生死復厭離不見涅槃
0397a13: 何樂著如是修般若波羅密不見垢惱可
0397a14: 捨亦不見功德可取世尊不見諸法有增有
0397a15: 減是修般若波羅密何以故法無好醜離諸
0397b01: 相故法無高下等法性故法無取捨住實際
0397b02: 故如來自覺一切法空是可證知佛告文殊
0397b03: 師利如是如是如來正覺自證空法文殊師
0397b04: 利白佛言世尊是空法中當有勝如而可得
0397b05: 耶佛言善哉善哉文殊師利如汝所說是真
0397b06: 法乎。文殊師利言修般若波羅密時不見
0397b07: 凡夫相不見佛法相不見諸法有決定相是
0397b08: 為修般若波羅密復次修般若波羅密時不
0397b09: 見欲界不見色界不見無色界不見寂滅界
0397b10: 何以故不見有法是滅盡相是修般若波羅
0397b11: 密佛告文殊師利善哉善哉汝能如是善說
0397b12: 甚深般若波羅密相是諸菩薩摩訶薩所學
0397b13: 法印乃至聲聞緣覺學無學人亦當不離是
0397b14: 印而修道果佛告文殊師利若人得聞是法
0397b15: 不驚不畏者不從千佛所種諸善根乃至百
0398a01: 千萬億佛所久植德本乃能於是甚深般若
0398a02: 波羅密不驚不怖文殊師利白佛言世尊修
0398a03: 般若波羅密時不見縛不見解而於凡夫乃
0398a04: 至三乘不見差別相。佛言文殊師利汝得
0398a05: 無礙智乎文殊師利言我即無礙云何以無
0398a06: 礙而得無礙佛言汝坐道場乎文殊師利言
0398a07: 一切如來不坐道場我今云何獨坐道場何
0398a08: 以故現見諸法住實際故佛言云何名實際
0398a09: 文殊師利言身見等是實際佛言云何身見
0398a10: 是實際文殊師利言身見如相非實非不實
0398a11: 不來不去亦身非身是名實際。佛告舍利
0398a12: 弗善男子善女人若聞如是甚深般若波羅
0398a13: 密心得決定不驚不怖不沒不悔當知是人
0398a14: 即住不退轉地是即具足檀波羅密尸羅波
0398a15: 羅密羼提波羅密毘耶波羅密禪波羅密
0398b01: 般若波羅密亦能為他顯示分別如說修行
0398b02: 佛告文殊師利汝於先佛久種善根以無相
0398b03: 法淨修梵行文殊師利言若見有相則言無
0398b04: 相我今不見有相亦不見無相云何而言以
0398b05: 無相法淨修梵行佛告文殊師利汝見聲聞
0398b06: 戒耶答曰見佛言汝云何見文殊師利言我
0398b07: 不作凡夫見不作聖人見不作學見不作無
0398b08: 學見不作大見不作小見不作調伏見不作
0398b09: 不調伏見非見非不見。舍利弗語文殊師
0398b10: 利言云何名佛云何觀佛文殊師利言云何
0398b11: 為我舍利弗言我者但有名字名字相空文
0398b12: 殊師利言如是如是如我但有名字佛亦但
0398b13: 有名字名字相空即是菩提不以名字而求
0398b14: 菩提菩提之相無言無說不生不滅不來不
0398b15: 去非名非相是名為佛如自觀身實相觀佛
0399a01: 亦然唯有智者乃能知耳是名觀佛。舍利
0399a02: 弗語文殊師利言佛於法界不證阿耨多羅
0399a03: 三藐三菩提耶文殊師利言不也何以故世
0399a04: 尊即是法界若以法界證法界者即是諍論
0399a05: 舍利弗法界之相即是菩提何以故是法界
0399a06: 中無眾生相一切法空故一切法空即是菩
0399a07: 提無二無分別故舍利弗無分別中則無知
0399a08: 者若無知者即無言說無言說相即非有非
0399a09: 無非知非不知一切諸法亦復如是何以故
0399a10: 一切諸法不見處所決定性故是故舍利弗
0399a11: 若見犯重比丘不墮地獄清淨行者不入涅
0399a12: 槃如是比丘非應供非不應供非盡漏非不
0399a13: 盡漏何以故於諸法中住平等故舍利弗言
0399a14: 云何名不退法忍文殊師利言不見少法有
0399a15: 生滅相名不退法忍舍利弗言云何復名不
0399b01: 調比丘文殊師利言漏盡阿羅漢是名不調
0399b02: 何以故諸結已巳盡更無所調故名不調若過
0399b03: 心行名為凡夫何以故凡夫眾生不順法界
0399b04: 是故名過舍利弗言善哉善哉汝今為我善
0399b05: 解漏盡阿羅漢義。佛告文殊師利諸菩薩
0399b06: 等坐道場時覺悟阿耨多羅三藐三菩提不
0399b07: 文殊師利言菩薩坐於道場無有覺悟阿耨
0399b08: 多羅三藐三菩提何以故如菩提相無有少
0399b09: 法而可得者菩提即五逆五逆即菩提何以
0399b10: 故菩提五逆無二相故無覺無覺者無見無
0399b11: 見者無知無知者無分別無分別者如是之
0399b12: 相名為菩提若言見有菩提而取證者當知
0399b13: 此輩即是增上慢人。佛告文殊師利汝今
0399b14: 不謂如來出現於世耶文殊師利言若有如
0399b15: 來出現世者一切法界亦應出現佛告文殊
0400a01: 師利汝謂恒沙諸佛入涅槃耶文殊師利言
0400a02: 諸佛一相不可思議佛語文殊師利如是如
0400a03: 是佛是一相不思議相無過去未來現在相
0400a04: 但眾生取著謂有出世謂佛滅度。佛告文
0400a05: 殊師利汝謂如來為無上福田耶文殊師利
0400a06: 言如來是無盡福田是無盡相無盡相即無
0400a07: 上福田非福田非不福田是名福田無有明
0400a08: 闇生滅等相是名福田若能如是解福田相
0400a09: 深植善種亦無增無減佛告文殊師利云何
0400a10: 植種不增不減文殊師利言福田之相不可
0400a11: 思議若人於中如法修善亦不可思議如是
0400a12: 植種名無增無減亦是無上最勝福田。佛
0400a13: 言汝入不思議三昧耶文殊師利言不也世
0400a14: 尊我即不思議不見有心能思議者云何而
0400a15: 言入不思議三昧我初發心欲入是定而今
0400b01: 思惟實無心相而入三昧如人學射久習則
0400b02: 巧後雖無心以久習故箭發皆中我亦如是
0400b03: 初學不思議三昧繫心一緣若久習成就更
0400b04: 無心想恒與定俱舍利弗語文殊師利言更
0400b05: 有勝妙寂滅定不文殊師利言若有不思議
0400b06: 定者汝可問言更有寂滅定不不可思議定
0400b07: 尚不可得云何問有寂滅定乎舍利弗言不
0400b08: 思議定不可得耶文殊師利言思議定者是
0400b09: 可得相不可思議定者不可得相一切眾生
0400b10: 實成就不思議定何以故一切心相即非心
0400b11: 故是名不思議定是故一切眾生相及不思
0400b12: 議三昧相等無分別佛讚文殊師利言善哉
0400b13: 善哉汝於諸佛久植善根淨修梵行乃能演
0400b14: 說甚深三昧汝今安住如是般若波羅密中
0400b15: 文殊師利言若我住般若波羅密中能作是
0401a01: 說即是有想便住我想若住我想有想中者
0401a02: 般若波羅密便有處所般若波羅密若住於
0401a03: 無亦是我想亦名處所離此二處住無所住
0401a04: 如諸佛住安處寂滅非思議境界如是不思
0401a05: 議名般若波羅密住處。爾時佛言菩薩摩
0401a06: 訶薩若欲學菩提自在三昧得是三昧已巳照
0401a07: 明一切甚深佛法及知一切諸佛名字亦悉
0401a08: 了達諸佛世界無有障礙當如文殊師利所
0401a09: 說般若波羅密中學。文殊師利白佛言世
0401a10: 尊當云何行能速得阿耨多羅三藐三菩提
0401a11: 佛言文殊師利如般若波羅密所說行能速
0401a12: 得阿耨多羅三藐三菩提復有一行三昧若
0401a13: 善男子善女人修是三昧者亦速得阿耨多
0401a14: 羅三藐三菩提文殊師利言世尊云何名一
0401a15: 行三昧佛言法界一相繫緣法界是名一行
0401b01: 三昧若善男子善女人欲入一行三昧當先
0401b02: 聞般若波羅密如說修學然後能入一行三
0401b03: 昧如法界緣不退不壞不思議無礙無相善
0401b04: 男子善女人欲入一行三昧應處空閒捨諸
0401b05: 亂意不取相貌繫心一佛專稱名字念一佛
0401b06: 功德無量無邊亦與無量諸佛功德無二如
0401b07: 是入一行三昧者盡知恒沙諸佛法界無差
0401b08: 別相。復次文殊師利譬如有人得摩尼珠
0401b09: 示其珠師珠師答言此是無價真摩尼寶即
0401b10: 求師言為我治磨珠師治已巳珠色光明映徹
0401b11: 表裏修學一行三昧不可思議功德無量名
0401b12: 稱隨修學時知諸法相明達無礙功德增長
0401b13: 亦復如是文殊師利譬如日輪光明滿無
0401b14: 有減相若得一行三昧悉能具足一切功德
0401b15: 無有少亦復如是照明佛法如日輪光文
0402a01: 殊師利我所說法皆是一味離味解脫味寂
0402a02: 滅味若善男子善女人得是一行三昧者其
0402a03: 所演說隨順正法無錯謬相。文殊師利白
0402a04: 佛言世尊以如是因速得阿耨多羅三藐三
0402a05: 菩提耶佛言得阿耨多羅三藐三菩提不以
0402a06: 因得不以非因得何以故不思議界不以因
0402a07: 得不以非因得若善男子善女人聞如是說
0402a08: 不生懈怠當知是人以於先佛種諸善根即
0402a09: 是從佛出家即是成就真歸依處。爾時以
0402a10: 佛神力一切大地六反震動佛時微笑放大
0402a11: 光明照三千大千世界文殊師利白佛言
0402a12: 世尊即是如來印般若波羅密相佛言文殊
0402a13: 師利如是如是佛說是已爾時諸大菩薩及
0402a14: 四部眾聞說般若波羅密皆大歡喜頂戴奉
0402a15: 行。
0402b01: 仁王護國般若波羅密經
0402b02: 佛一時住耆闍崛山中有無量四眾菩薩天
0402b03: 人復有十六大國王皆來集會爾時十號三
0402b04: 明大滅諦金剛智釋迦牟尼佛初年月八日
0402b05: 方坐十地入大寂室三昧思緣放大光明照
0402b06: 三界中復於頂上出千寶蓮華上至非想非
0402b07: 非想天光亦復爾乃至他方恒河沙諸佛國
0402b08: 土時十六大國王中舍衛國主波斯匿王名
0402b09: 曰月光即散百億種色華變成百億寶帳蓋
0402b10: 諸大眾而白佛言世尊一切菩薩云何護佛
0402b11: 果云何護十地行因緣佛言菩薩化四生不
0402b12: 觀色如受想行識如眾生我人常樂我淨如
0402b13: 知見壽者如菩薩如六度四攝一切行如二
0402b14: 諦如是故一切法性真實空不來不去無生
0402b15: 無滅同真際等法性無二無別如虛空是故
0403a01: 陰入界無我無所有相是為菩薩行化十地
0403a02: 般若波羅密大王白佛言世尊若諸法爾者
0403a03: 菩薩護化眾生為化眾生耶佛言大王法性
0403a04: 色受想行識常樂我淨不住色不住非色不
0403a05: 住非非色乃至受想行識亦不住非非住何
0403a06: 以故非色如非非色如世諦故三假故名見
0403a07: 眾生一切法性實故乃至諸佛三乘七賢八
0403a08: 聖亦名見六十二見亦名見大王若以名名
0403a09: 見一切法乃至諸佛三乘四生者非非見一
0403a10: 切法也世尊般若波羅密有法非非法摩訶
0403a11: 衍云何照大王摩訶衍見非非法法若非非
0403a12: 法是名非非法空法性空色受想行識空十
0403a13: 二入十八界空六大法空四諦十二緣空是
0403a14: 法即生即住即滅即有即空剎那剎那亦如
0403a15: 是法生法住法滅何以故九十剎那為一念
0403b01: 一念中一剎那經九百生滅乃至色一切法
0403b02: 亦如是以般若波羅密空故不見緣不見諦
0403b03: 乃至一切法空內空外空內外空有為空無
0403b04: 為空無始空性空第一義空般若波羅密空
0403b05: 因空佛果空空空故空但法集故有受集故
0403b06: 有名集故有因集故有果集故有十行故有
0403b07: 佛果故有乃至六道一切有善男子若菩薩
0403b08: 見法眾生我人知見者斯人行世間不異於
0403b09: 世間於諸法而不動不到不滅無相無無相
0403b10: 一切法亦如也諸佛法僧亦如也是即初地
0403b11: 一念心具足八萬四千般若波羅密即載名
0403b12: 摩訶衍即滅為金剛亦名定亦名一切行大
0403b13: 王若菩薩見境見智見說見受者非聖見也
0403b14: 倒想見法凡夫人也見三界者眾生果報之
0403b15: 名也六識起無量欲無窮名為欲界藏空或
0404a01: 色所起業果名為色界藏空或心所起業果
0404a02: 名無色界藏空三界空三界根本無明藏亦
0404a03: 空三地九生滅前三界中餘無明習果報空
0404a04: 金剛菩薩藏得理盡三昧故或果生滅空有
0404a05: 果空因空故空薩婆若亦空滅果空或前已巳
0404a06: 空故佛得三無為果智緣滅非智緣滅虛空
0404a07: 薩婆若果空也善男子若有修習聽說無聽
0404a08: 無說如虛空法同法性聽同說同一切法皆
0404a09: 如也大王菩薩修護佛果為若此護般若波
0404a10: 羅密者為護薩婆若十力十八不共法五眼
0404a11: 五分法身四無量心一切功德果為若此。
0404a12: 世尊護十地行菩薩云何行可行云何行化
0404a13: 眾生以何相眾生可化佛言大王五忍是菩
0404a14: 薩法伏忍信忍順忍無生忍寂滅忍名為諸
0404a15: 佛菩薩修般若波羅密善男子初發相信眾
0404b01: 生修行伏忍於三寶中生習種性十心信心
0404b02: 精進心念心慧心定心施心戒心護心願心
0404b03: 迴向心是為菩薩能少分化眾生已巳超過二
0404b04: 乘一切善地一切諸佛菩薩長養十心為聖
0404b05: 胎也波斯匿王以偈歎曰。
0404b06: 世尊導師金剛體心行寂滅轉法輪
0404b07: 八辯洪音為眾說五忍功德妙法門
0404b08: 三賢十聖忍中行惟佛一人能盡源
0404b09: 佛眾法海三寶藏無量功德攝在中
0404b10: 三世諸佛於中行無不由此伏忍生
0404b11: 一切菩薩行本源是故發心信心難
0404b12: 若得信心必不退進入無生初地道
0404b13: 教化眾生覺中行是名菩薩初發心
0404b14: 入理般若名為住住生德行名為地
0404b15: 初住一心足德行於第一義而不動
0405a01: 大寂無為金剛藏一切報盡無極悲
0405a02: 第一義諦常安隱窮源盡性妙智存
0405a03: 三賢十聖住果報惟佛一人居淨土
0405a04: 一切眾生暫住報登金剛原居淨土
0405a05: 如來三業德無極我今月光禮三寶
0405a06: 法王無上人中樹覆蓋大眾無量光
0405a07: 口常說法非無義心智寂滅無緣照
0405a08: 人中師子為眾說含生之生受妙報
0405a09: 佛告諸得道果實大眾善男子是月光王已巳
0405a10: 於過去十千劫中龍光王佛法中為四住開
0405a11: 士我為八住菩薩今於我前大師子吼如是
0405a12: 如是惟佛與佛乃知斯事。
0405a13: 爾時波斯匿王言世尊第一義諦中有世諦
0405a14: 不若言無者智不應二若言有者智不應一
0405a15: 一二之義其事云何佛告大王汝於過去七
0405b01: 佛已巳問一義二義汝今無聽我今無說無聽
0405b02: 無說即無一義二義故諦聽諦聽善思念之
0405b03: 如法修行七佛偈如是。
0405b04: 無相第一義無自無他作因緣本自有
0405b05: 無自無他作法性本無性第一義空如
0405b06: 諸有本有法三假集假有無無諦實無
0405b07: 寂滅第一空諸法因緣有有無義如是
0405b08: 有無本自二譬若牛二角照解見無二
0405b09: 二諦常不即解心見不二求二不可得
0405b10: 非謂二諦一非二何可得於解常自一
0405b11: 於諦常自二通達此無二真入第一義
0405b12: 世諦幻化起譬如虛空華如影三手無
0405b13: 因緣故誑有幻化見幻化眾生名幻諦
0405b14: 幻師見幻法諦實則皆無名為諸佛觀
0405b15: 菩薩觀亦然
0406a01: 復次大王菩薩摩訶薩於一義中常照二諦
0406a02: 化眾生佛及眾生一而無二何以故以眾生
0406a03: 空故得置菩提空以菩提空故得置眾生空
0406a04: 以一切法空故空空何以故般若無相二諦
0406a05: 虛空般若空於無明乃至薩婆若無自相無
0406a06: 他相故五眼成就時見無所見行亦不受不
0406a07: 行亦不受非行非不行亦不受乃至一切法
0406a08: 亦不受菩薩未成佛時以菩提為煩惱菩薩
0406a09: 成佛時以煩惱為菩提何以故於第一義而
0406a10: 不二故諸佛如來乃至一切法如故王言世
0406a11: 尊無量品眾生根亦無量行亦無量法門為
0406a12: 一為二為無量耶大王一切法觀門非一非
0406a13: 二乃有無量一切法亦非有相非非無相若
0406a14: 菩薩見眾生見一見二即不見一不見二一
0406a15: 二者第一義諦也大王若有若無者即世諦
0406b01: 也以三諦攝一切法空諦色諦心諦故我說
0406b02: 一切法不出三諦我人知見五受陰空乃至
0406b03: 一切法空眾生品品根行不同故非一非二
0406b04: 法門大王七佛說摩訶般若波羅密我今說
0406b05: 般若波羅密無二無別汝等大眾受持讀誦
0406b06: 解說是經功德有無量不可說不可說於此
0406b07: 經中起一念信是諸眾生超百劫千劫十地
0406b08: 等功德當知是人即是如來得佛不久時諸
0406b09: 大眾聞說是經十億人得三空忍百萬億人
0406b10: 得大空忍十地性佛言此經名為仁王問般
0406b11: 若波羅密經即此般若波羅密是護國土如
0406b12: 城塹墻壁刀鉾楯汝應受持。
0406b13: 
0406b14: 
0406b15: 御錄經海一滴卷之四
0407a01: 音釋
0407a02: 鉾楯上莫候切同矛下乳允切同盾。
