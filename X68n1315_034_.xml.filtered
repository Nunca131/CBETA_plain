0219b18: 
0219b19: 
0219b20: 古尊宿語錄卷第三十四
0219b21: 
0219b22: 舒州龍門佛眼和尚語錄
0219b23: 住南康雲居嗣法　善悟　編
0219b24: 頌古
0219c01: 外道問佛
0219c02: 杲日連天照有無。孰云善逝坐跏趺。如今要見當年
0219c03: 事。邪正猶來在半途。
0219c04: 世尊陞座。文殊白槌
0219c05: 法王法令若為酬。潦倒文殊強出頭。負累釋迦猶可
0219c06: 事。至今千古啾啾。
0219c07: 世尊拈花。迦葉微笑
0219c08: 百萬人天望舉揚。拈花微笑大乖張。幾多業識茫茫
0219c09: 者。問著勞生沸似湯。
0219c10: 二祖請達磨安心
0219c11: 若有絲毫付與人。可師何得更全身。人間天上迷逢
0219c12: 處。八兩元來是半斤。
0219c13: 六祖風幡
0219c14: 非風幡動唯心動。大海波瀾常湧。魚龍出沒任昇
0219c15: 沉。生死聖凡無別共。無別共底怎麼樣。祖佛傍觀空
0219c16: 合掌。
0219c17: 國師三喚侍者
0219c18: 潦倒江湖上。竿頭事可咍。一回浮子動。又是上來。
0219c19: 百丈野鴨子
0219c20: 草裏尋常萬萬千。報云飛去豈徒然。鼻頭是甚閑皮
0219c21: 草。十字縱橫一任穿。
0219c22: 百丈歸。與同事坐次。忽然哭。事問曰。憶父
0219c23: 母耶。丈云。無。事。曰被人罵耶。丈云。無。事。曰
0219c24: 哭作什麼。丈云。問取和尚。事往問大師。大
0220a01: 師曰。你去問取他。事回至寮中。見百丈呵
0220a02: 呵大笑。事曰。適來為什麼哭。而今為什麼
0220a03: 笑。丈曰。適來哭。而今笑。同事惘然
0220a04: 一回思想一傷神。不覺然笑轉新。雲在嶺頭閑不
0220a05: 徹。水流下太忙生。
0220a06: 馬祖陞堂。百丈捲席
0220a07: 挂得帆來遇便風。須臾千里到家鄉。臨門上岸逢妻
0220a08: 子。歡喜情懷不可當。
0220a09: 百丈再參馬祖
0220a10: 挂拂遭呵耳便聾。衲僧奚若驗宗風。金剛腦後抽生
0220a11: 鐵。華岳三倒卓空。
0220a12: 黃蘗一日問百丈曰。和尚在大師處。有甚
0220a13: 奇特言句。乞師不。丈遂舉再參馬祖因
0220a14: 緣。乃曰。我當時被大師一喝。直得三日耳
0220a15: 聾。黃蘗不覺縮項吐舌。丈曰。子已巳後莫承
0220a16: 嗣馬祖麼。蘗曰。不然。今因和尚。得見馬祖
0220a17: 大機大用。要且不識馬祖。若承嗣馬祖。恐
0220a18: 已巳後喪我兒孫。丈曰。如是。如是
0220a19: 家肥生孝子。國霸有謀臣。拳頭劈口槌。未到無兒孫。
0220a20: 百丈開田說大義
0220a21: 開田說大義。後人莫容易。百丈總持門。淡而還有味。
0220a22: 黃蘗問百丈。從上宗乘苗裔。此間如何商
0220a23: 量。百丈默然。蘗曰。教後人如何委悉。丈云。
0220a24: 我將謂你是箇人。便起去。蘗隨後入方丈
0220b01: 曰。某甲得得而來。祇要箇印信足矣。丈曰。
0220b02: 若恁麼。他後不得辜負老僧
0220b03: 打麵還他州土麥。唱歌須是帝鄉人。現成財本成家
0220b04: 者。多見飢寒在子孫。
0220b05: 百丈一日問黃蘗。何處去來。蘗曰。大雄山
0220b06: 下採菌子來。丈曰。還見大蟲麼。蘗便作虎
0220b07: 聲。丈便抽斧作斫勢。蘗約住便與一掌。丈
0220b08: 便休。至晚。上堂謂眾曰。大雄山下有一虎。
0220b09: 汝等諸人好看。老漢今日親遭一口
0220b10: 大雄山下斑斑虎。觸著傷人誰敢顧。親遭一口老婆
0220b11: 心。何曾用著腰間斧。
0220b12: 百丈問黃蘗。甚處來。蘗云。開田來。丈云。辛
0220b13: 苦不易。蘗云。隨眾作務。丈云。有勞道用。蘗
0220b14: 云。爭敢辭勞。丈云。開得多少田。蘗遂钁地
0220b15: 數下。丈便喝。蘗掩耳而去
0220b16: 相見言談理不虧。等閑轉面便相輝。畢竟水須朝海
0220b17: 去。到頭雲定山歸。
0220b18: 黃蘗示眾。汝等諸人盡是酒槽漢
0220b19: 大唐國裏無禪師。不許會兮祇許知。著肉汗衫如脫
0220b20: 了。方知棒喝誑愚癡。
0220b21: 黃蘗一日在南泉位中坐。南泉遂問。長老
0220b22: 是甚年中行道。蘗云。威音王佛已巳前。泉云。
0220b23: 猶是王老師孫在。蘗遂歸本位坐
0220b24: 彼此老來誰記得。人前各自強惺惺。一坑未免俱埋
0220c01: 。幾個如今眼子青。
0220c02: 南泉問黃蘗。定慧等學。明見佛性。此理如
0220c03: 何。蘗云。某甲十二時中不依倚一物。泉云。
0220c04: 莫是長老見處麼。蘗云。不敢。泉云。漿水錢
0220c05: 且置。草鞋錢教什麼人還。蘗不對
0220c06: 問答分明是切磋。幾人於此見詨訛。少年俱決龍蛇
0220c07: 陣。潦倒同吟稚子歌。
0220c08: 南泉門送黃蘗。泉曰。如許大身材。戴椰子
0220c09: 大笠子。蘗云。三千大千世界總在裏許。泉
0220c10: 曰。王老師。黃蘗戴笠子便行
0220c11: 相見錦江頭。相上酒樓。會醫還少病。知分不多愁。
0220c12: 百丈問南泉。何處來。泉曰。江西來。丈曰。還
0220c13: 將得馬師真來麼。泉曰。祇這是。丈曰。背後
0220c14: 底。泉拂袖便出
0220c15: 八面當風祇這是。拂袖之談動天地。堪愛賣身王老
0220c16: 師。不作賤兮不作貴。
0220c17: 南泉坐次。一僧叉手而立。泉云。太俗生。僧
0220c18: 合掌。泉云。太僧生。僧無對
0220c19: 南北東西無不利。令人深愛老南泉。眉毛撕繫如相
0220c20: 似。鼻孔遼天不著穿。
0220c21: 洞山謂雲居云。昔南泉問座主。講何經論。
0220c22: 主云。彌勒下生經。泉云。彌勒幾時下生。主
0220c23: 云。現在天宮。當來下生。泉云。天上無彌勒。
0220c24: 地下無彌勒。時雲居遂問洞山。祗如天上
0221a01: 無彌勒。地下無彌勒。未審誰與他安名著
0221a02: 字。洞山直得禪床震動。乃曰。膺闍黎
0221a03: 禪床驚震被搽糊。惹得兒孫不丈夫。拄杖劈頭連打
0221a04: 出。也教知道赤鬚胡。
0221a05: 南泉示眾云。馬大師道。即心即佛。又云。非
0221a06: 心非佛。老僧不恁麼。不是心。不是佛。不
0221a07: 是物。恁麼道還有過也無。趙州出禮拜歸
0221a08: 眾。僧問趙州。適來禮拜歸眾。意作麼生。州
0221a09: 云。問取和尚。僧上問南泉。適來諗上座
0221a10: 意作麼生。泉云。他領得老僧意旨
0221a11: 祖佛場中不展戈。後人剛地起詨訛。道泰不傳天子
0221a12: 令。時清休唱太平歌。
0221a13: 南泉斬兒
0221a14: 五色狸奴盡力爭。及乎按總生盲。分身兩處重相
0221a15: 為。直得悲風動地生。
0221a16: 晚趙州從外歸。泉舉前話問之。州脫草鞋
0221a17: 戴頭上而出。泉云。子適來若在。即救得
0221a18: 兒
0221a19: 安國安家不在兵。魯連一箭亦多情。三千客今何
0221a20: 在。獨許莊周致太平。
0221a21: 南泉．歸宗．麻谷三人去禮忠國師
0221a22: 同氣相求事可論。一回見面一歡情。兩行何處閑文
0221a23: 字。一隊誰家好弟兄。
0221a24: 大隋龜
0221b01: 骨裏皮兮皮裏骨。大隋老子無窠窟。上士聞之笑未
0221b02: 休。中流特地生疑惑。
0221b03: 俱胝豎指
0221b04: 老大宗師豎指頭。一生用得最風流。玄沙折無人
0221b05: 會。年來年去冷颼颼。
0221b06: 德山參見龍潭吹紙燭
0221b07: 黃金為骨玉為稜。莫把他家此日尋。多少從來悟心
0221b08: 匠。盡將底事繼威音咦。
0221b09: 魯祖面壁
0221b10: 池陽何處得捫摸。後代商量苦也無。古人剛地成多
0221b11: 事。敢問如今會也無。
0221b12: 雪示眾云。望州亭與上座相見了也。烏
0221b13: 石嶺與上座相見了也。僧堂前與上座相
0221b14: 見了也
0221b15: 密密堂堂早二三。本來無物更何堪。癡人見了生歡
0221b16: 喜。作者相逢滿面。
0221b17: 米和尚令僧問仰山。今時人還假悟也無。
0221b18: 山云。悟即不無。爭柰落在第二頭。米聞深
0221b19: 肯之
0221b20: 悟人千箇道無憂。肯信遭他第二頭。寂寞山花寒食
0221b21: 後。夕陽西去水東流。
0221b22: 金牛和尚每至齋時。自將飯於僧堂前。作
0221b23: 舞呵呵大笑云。菩薩子。喫飯來
0221b24: 長連床上狐屎尿。三聖堂前狗吠春。跳出金牛窠窟
0221c01: 子。月明照見夜行人。
0221c02: 玄沙三種病人
0221c03: 玄沙三種病人。有理不在高聲。引得香嚴老子。走來
0221c04: 樹上懸身。
0221c05: 破墮和尚居嵩嶽山塢。有一廟甚靈。廟
0221c06: 中唯安一。遠近祭祀不歇。烹殺物命甚
0221c07: 多。師一日領侍者入廟。以拄杖敲數下
0221c08: 云。汝本磚瓦泥土合成。靈從何來。聖從何
0221c09: 起。又敲數下。乃隳破墮落。師云。破也。墮
0221c10: 也。須臾有一青衣冠。忽然設拜師前。師
0221c11: 云。是什麼人。神云。我本廟神。久受業報。今
0221c12: 日蒙和尚說無生法忍。遂得生天。特來禮
0221c13: 謝。師曰。是汝本有之性。非吾強言。神再禮
0221c14: 而沒
0221c15: 禍福威嚴不自靈。殘盃冷享何人。一從去後無消
0221c16: 息。野老猶敲祭鼓聲。
0221c17: 大眾遂曰。如某等久在和尚左右。不蒙示
0221c18: 誨。適來神說何法。便得解脫。師曰。我也
0221c19: 別無道理。祇向伊道。元是一堆泥土合成。
0221c20: 靈從何來。聖從何起。你等諸人。何不禮拜。
0221c21: 眾遂作禮。師云。破也。墮也。大眾一時悟入
0221c22: 春寒料峭。凍殺年少。切忌參商。別無奇妙。低頭侍奉。
0221c23: 歡喜問訊。佛法商量。傷子性命。
0221c24: 趙州勘婆
0222a01: 趙州言勘破。笑殺老禪和。院主鬚眉落。南泉打粥鍋。
0222a02: 趙州勘破。成罪過。大地眾生。千箇萬箇。
0222a03: 百丈野狐
0222a04: 醉眠醒臥不歸家。一身流落在天涯。祖佛位中留不
0222a05: 住。夜來依舊宿蘆花。
0222a06: 黃蘗問百丈。古人錯答一轉話。墮在野狐
0222a07: 身。今人轉轉不錯時如何。丈曰。近前來。向
0222a08: 汝道。蘗近前打師一掌。丈呵呵大笑云。將
0222a09: 謂胡鬚赤。更有赤鬚胡
0222a10: 一問當機絕異同。定乾坤箭驗勳功。轟轟一掌胲腮
0222a11: 下。笑殺雄山者老翁。
0222a12: 司馬頭陀問溈山。百丈野狐話。你作麼生
0222a13: 會。溈山以手撼門扇三下。司馬云。太麤生。
0222a14: 溈山云。佛法說甚麤細
0222a15: 春至是花開。朱顏安在哉。可怜園裏色。不入鏡中來。
0222a16: 靈雲見桃花
0222a17: 春來依舊一枝枝。同地同天道不疑。未徹之言人莫
0222a18: 問。令余特地笑嘻嘻。
0222a19: 臨濟參黃蘗。首座令問。如何是佛法的的
0222a20: 大意。三度問。三度被打
0222a21: 擘開華岳連天色。放出黃河到海聲。瞎驢死後蒿枝
0222a22: 折。大地如今有幾人。
0222a23: 雲門三頓棒
0222a24: 奉君三頓曲周遮。屈辱雲門老作家。渡水穿雲五湖
0222b01: 客。欲將何物當生涯。
0222b02: 雲門餬餅
0222b03: 雲門答餬餅。言前句後領。驢鞍爺下頷。到了終不省。
0222b04: 塞你咽喉。把將餬餅來。速道。速道。
0222b05: 罽賓國王。自將至師子尊者處問。師得
0222b06: 蘊空否。尊者云。已巳得。王云。既得蘊空。可施
0222b07: 我頭否。尊者云。身非我有。豈況於頭。王即
0222b08: 斬之。白乳高數丈。王臂遂落
0222b09: 楊子江頭楊柳春。楊花愁殺渡頭人。一聲殘笛離亭
0222b10: 晚。君向瀟湘我向秦。
0222b11: 仰山插鍬
0222b12: 數目分明舉即難。衲僧無不膽毛寒。須知更有壺中
0222b13: 路。但向須彌頂外看。
0222b14: 長慶萬象之中獨露身
0222b15: 萬象之中獨露身。一回相見一回嗔。東西南北吾皇
0222b16: 化。莫向江頭苦問津。
0222b17: 雪鼇山成道
0222b18: 鼇山成道足人傳。莫是從前話不圓。賴有玄沙知始
0222b19: 末。身紅爛在漁船。
0222b20: 子胡狗
0222b21: 老大宗師沒巴鼻。養狗之緣太兒戲。奪牌禪客如到
0222b22: 來。鉛刀爭及吹毛利。
0222b23: 鳥窠吹布毛
0222b24: 欲求佛法往南方。老大宗師為舉揚。山花滿地雖狼
0222c01: 藉。一陣風來一陣香。
0222c02: 玄沙虎
0222c03: 宗師方便太慈悲。是汝之言實古錐。萬里神光騰頂
0222c04: 後。肯將生死嚇愚痴。
0222c05: 五洩參石頭
0222c06: 在途在舍若為酬。莫把先師一例求。雄雄宇宙如王
0222c07: 者。未免半邊無髑髏。
0222c08: 藥山一句子
0222c09: 犢牛生子頗相諳。兩眼通紅色似藍。把火照來無
0222c10: 處。大家普請一時參。
0222c11: 趙州喫茶
0222c12: 趙州一茶。驗盡當行家。一期雖似好。爭免事如麻。
0222c13: 盤山臨入滅。垂示云。還有人邈得吾真麼。
0222c14: 眾人競寫呈師。師皆不納。時普化出眾云。
0222c15: 某甲邈得。山云。何不呈似老僧看。普化乃
0222c16: 打筋斗而出
0222c17: 師真醜拙不堪呈。用盡身心笑殺人。彼中莫絲頭
0222c18: 意。白鼻崑崙賀新正。
0222c19: 女子出定
0222c20: 出得出不得。初不離是定。聖者起凡情。凡人而乃聖。
0222c21: 倒用與橫拈。扶邪及顯正。春雨春風竹戶涼。落花啼
0222c22: 鳥千靜。
0222c23: 良遂參見麻谷
0222c24: 平生心膽向人傾。到此門中有幾人。別後都城舊知
0223a01: 己巳。暖煙斜日又黃昏。
0223a02: 黃龍三關
0223a03: 佛手驢生緣。黃龍元無此語。直饒恁麼知之。我儂
0223a04: 亦未相許。奉報四海禪人。第一不得錯舉。
0223a05: 晦堂拳頭
0223a06: 著眼看來寧免瞎。全身何用佩金魚。黃龍意氣雄豪
0223a07: 甚。祗為他家不識書。
0223a08: 五祖老和尚凡見僧來。便云。屈。屈。僧云。屈
0223a09: 作什麼。師云。如今不屈。更待何時
0223a10: 盡力不柰何。按牛頭喫草。若無錦繡文。難以論嘉藻。
0223a11: 又每見僧來。展手問云。何故喚作手
0223a12: 何故喚作手。衲僧難開口。擬議自顢頇。可怜大蒙斗。
0223a13: 又每遇僧請益。祇云。無這閑工夫
0223a14: 彼此且無相負累。行人無不失錐。雖然不瞎眾生
0223a15: 眼。也好拳頭劈口槌。
0223a16: 室中垂示
0223a17: 師云。不負平生眼目。還知龍門老為人處麼。若知得。
0223a18: 終不相辜負。若不知。實無為人底道理。　師云。上座未
0223a19: 來此間時無一人。上座既來此間後有一人。上座祇
0223a20: 是一人上座。為什麼成有成無。　師云。正恁麼時。作麼
0223a21: 生辦。　師云。得底人還具四大五蘊麼。　師云。真佛住在
0223a22: 何處。　師云。盡十方世界是你自己已。折旋俯仰復是何
0223a23: 人。　師云。古人道。無情有佛性。　師云。有情具覺知。可容
0223a24: 知有佛性。無情無覺知。若為知有佛性。　師云。昨夜山
0223b01: 前。虎咬大蟲。　師云。無目仙人能揣骨。既是無目。將什
0223b02: 麼辨貴賤。　師從東過西。顧謂眾曰。是。是。復從西過東。
0223b03: 顧謂眾曰。不是。不是。遂歸位立曰。適來猶記得。　舉。魯
0223b04: 祖凡見人來。便面壁而坐。不知後來有甚人會得。　師
0223b05: 云。離三界。還見香臺麼。　師云。有情說法易見。無情
0223b06: 說法難聞。祇如無情說法。什麼人得聞。　師云。溈山接
0223b07: 仰山。　師云。現今是箇什麼。何不猛會取。　師云。有人問
0223b08: 你。隨問便答。無人問你時。作麼生道。　師云。芥子納須
0223b09: 彌。且問你諸人。即今在芥子外。芥子內。若道在芥子
0223b10: 外。如何納得須彌。若道在芥子內。許多大身材如何
0223b11: 在芥子內。　師云。隔宿不問道。今朝事作麼生。　師云。
0223b12: 山僧問你諸人尋常一件事。諸人舊時曾到處。忽然
0223b13: 思量著。一一在目前。為將眼見耶。將心見耶。若道將
0223b14: 眼見。諸人思量舊時到處。如何是眼見。若道是心見。
0223b15: 心豈有見耶。現今目前燈籠露柱是心見耶。是眼見
0223b16: 耶。世尊道。從本已巳來。非心非眼。且道是箇什麼。　舉。古
0223b17: 人道。一堆火。兩人坐。我是你。你是我。　師云。你自是你
0223b18: 向火。我自是我向火。為什麼道我是你。你是我。　師
0223b19: 云。無舌人解說。說則說了也。師吐舌云。爭柰者一
0223b20: 片子何。　師云。明來暗謝。智起惑亡。正當明時。暗向什
0223b21: 麼處去。祖師道。祇者明便是暗。明暗覿體不可得。　師
0223b22: 云。黑地裏行時。為什麼高低。　師云。古人道。世間
0223b23: 法便是出世間法。露柱是世間法。如何明得知是出
0223b24: 世間法去。　師云。一切眾生眼見耳聞。先聖去者裏有
0223c01: 箇指示人處。道即此見聞非見聞。　師云。諸人正當見
0223c02: 聞時。作麼生見得非見聞。　師云。忽然被人稱名道姓。
0223c03: 喚你一聲時。你去者裏還入得麼。　師云。山僧與諸人
0223c04: 總在者裏。其間有了者不了者。作麼生辨得。者箇是
0223c05: 了者。這箇是不了者。作麼生辨。　師云。諸人還會古人
0223c06: 說底話麼。那箇是古人。作麼生是說底話。若不恁麼
0223c07: 明得。祖教佛教俱為剩語。作麼生是古人說底話。　師
0223c08: 云。十二時中作麼生是你相應底句。　師云。不是山僧
0223c09: 瞞你。是你瞞我。作麼生是你瞞我處。　師云。中夜間
0223c10: 忽然會得去。今朝起來所見所聞別也。作麼生是別
0223c11: 處。　師云。此事易見難曉。你等諸人還見狗子麼。見生
0223c12: 客則吠。見熟客則搖尾。且道是一耶。是二耶。若道是
0223c13: 一。吠則咬人。搖尾則求食。若道二來。生也是客。熟也
0223c14: 是客。所以道。易見難曉。須是向不一不二處會取。山
0223c15: 僧不誑謼你。子細檢點看。　師云。山僧齋時。見箇蠮螉
0223c16: 子在聖僧鼻孔裏出來入去。得大無畏。你諸人十二
0223c17: 時中出來入去。在什麼處。　師云。古來有箇禪客。依栖
0223c18: 一人尊宿。每日上去問訊。纔見來。便道。且去。未在。如
0223c19: 是數年。忽一日省得。便上去。宿纔見來。便云。噁。是也。
0223c20: 　師云。作麼生見得便知道是也。　師云。不重久習。不輕
0223c21: 初學。久習之人有何過不重。初學之人有何能不輕。
0223c22: 正當撞著。此二人相見時如何。　師云。諸人大似開眼
0223c23: 尿床。還見開眼處麼。　師云。須得作衲僧家說話。且道
0223c24: 衲僧家如何說話。　師云。你上來時早是分外也。更口
0224a01: 吧吧堪作什麼。　師云。曹溪大師道。繁興永處那伽定。
0224a02: 祖師在你背後。還見麼。
0224a03: 垂代
0224a04: 師一日問侍者。三人中。那箇不在數。　代云。和尚問不
0224a05: 著。又云。某甲祇得緘口。又云。愧。且得和尚委悉。
0224a06: 因病臂示眾云。我一隻左臂。因你諸人教我動不得。
0224a07: 因你諸人教我受無限辛苦。　代云。和尚要如此分
0224a08: 作麼。又云。不敢辜負和尚一隻左臂。又云。學人聞得
0224a09: 不安不樂。又云。此是和尚成褫某甲。祇恐某甲不到
0224a10: 者田地。　舉古人云。飛猿嶺峻你好看。問僧。你如何。　代
0224a11: 云。恁麼則不去也。又云。為什麼不去。　代云。祇者便是
0224a12: 飛猿嶺。　問。大庾嶺頭提不起時如何。　代云。你會得
0224a13: 好。又云。你適來披袈裟來麼。據款結案。　又云。依樣畫
0224a14: 葫蘆。　聞書閤門開。云。無風自動。好與三十棒。　舉古云。
0224a15: 泉眼不通被沙礙。道眼不通被什麼礙。古云。被眼礙。
0224a16: 問僧。祇如眼如何礙。　代云。早知燈是火。飯熟已巳多時。
0224a17: 　問僧。你許多時在什麼處安身立命。　代云。少人知。　問。
0224a18: 南泉牽牛巡堂如何。　代云。你尋常東行西行。有佛法
0224a19: 道理。無佛法道理。又云。錯行此路。　問。高麗淨缾為什
0224a20: 麼在者裏。　代云。非但在者裏。　舉。龐居士問馬大師。不
0224a21: 與萬法為侶者是甚麼人。　代云。某甲已巳答和尚了也。
0224a22: 　一日。聞茶版聲。又聞浴鼓聲。問僧云。赴那處即是。　代
0224a23: 云。聞時雖普。不妨應處成偏。應處雖偏。不礙聞時常
0224a24: 普。　問僧。如鏡鑄像。像成後。鏡光向什麼處去。　代云。老
0224b01: 僧出家三十年也。　問。孤燈獨照時如何。　代云。露柱證
0224b02: 明。　問。如何是你受胎處。　代云。和尚甚處去來。　問。念念
0224b03: 攀緣。心心永寂時如何。　代云。復有何事。　問。我與釋迦
0224b04: 老子同參。釋迦老子具三十二相八十種好。如何說
0224b05: 同參底事。　代云。莫來污我耳目。　問。久嚮千佛。到來為
0224b06: 什麼一佛也不見。　代云。已巳見千佛。　問。識情不到處如
0224b07: 何。　代云。大蟲看水磨。　問。識情不到處。還聞雨聲麼。　代
0224b08: 云。將為某甲落他情識裏。　問。大安樂底人還見有春
0224b09: 夏秋冬麼。　代云。若不恁麼。爭喚作大安樂底人。　問。衲
0224b10: 僧家如何商量。　代云。寒時言寒。熱時言熱。　問。如何是
0224b11: 古人田地。　代云。豈有異耶。　問。飯袋子如何。　代云。正道
0224b12: 著。　因遊白蓮至半山亭。有僧後到云。和尚尚在這
0224b13: 裏。　師云。我到了來也。僧無語。　代云。也是齋後鐘。　呂少
0224b14: 馮入室問。和尚有何提誨。　師云。若有提誨。即埋沒足
0224b15: 下。　又問。請和尚徑直指示。　師云。太曲生。　問。有一物。
0224b16: 上拄天。下拄地。黑似漆。常在動用中。動用中收不得。
0224b17: 過在什麼處。　代云。有什麼過。　謂僧云。我為你著盡氣
0224b18: 力。如何著力。　代云。早朝有粥。齋時有飯。　問。會佛法人
0224b19: 為什麼病。　代云。也知和尚心切。　師插一隻火在爐
0224b20: 中云。此意如何。　代云。頂門上著一隻金剛箭。又云。刺剌
0224b21: 破你眼睛。穿過你心肝。又云。莫向空裏釘橛。　有一
0224b22: 屠兒。身上常出乳香舍利。此意如何。　代云。恐人不信。
0224b23: 　又問。別底屠兒為甚無。　代云。他得大闡提。　問。空
0224b24: 還有變異也無。　代云。青黃赤白。長短大小。　師豎起拂
0224c01: 子問僧。從什麼處得來。　代云。也祗是某甲底夢中。　僧
0224c02: 問。和尚因什麼得悟。　代云。莫搽糊我見。畫兔子相咬。
0224c03: 　師云。咬殺也。又云。我也知你親。
0224c04: 示眾云。會佛法底人。不得龍門飯喫。不會佛法底人。
0224c05: 亦不得龍門飯喫。總不恁麼人。亦不得龍門飯喫。且
0224c06: 道什麼人得喫。　代云。無媿底人。又云。似我者得喫。
0224c07: 　遊山次。問僧。竹密不妨流水過。如何。　代云。不許夜行。
0224c08: 投明須到。　問僧。癩狗為什麼無毛。　代云。已巳被和尚道
0224c09: 了也。又云。直得恁麼。　因僧問病。師云。我身在這裏。為
0224c10: 什麼心不在這裏。　代云。身在這裏。你疑箇什麼。又云。
0224c11: 洎合空過一生。　問。亡僧遷化向什麼處去。　代云。你問
0224c12: 我。又云。深領和尚一問。　一日。喫粥了。白眾云。許多人
0224c13: 喫粥。也無一人搆得。便起去。　舉。古德一日不赴堂。侍
0224c14: 者白云。請和尚赴堂。德云。我今日在莊裏喫油來
0224c15: 也。者云。和尚不曾出入。為什麼道在莊裏喫油
0224c16: 來。德云。你但去問取莊主。者纔出。莊主歸謝和尚莊
0224c17: 中喫油。　代云。事實如此。　聞鼯鼠聲。侍僧問。古人道。
0224c18: 即此物。非他物。意旨如何。　師云。這老漢不識好惡。與
0224c19: 人說作什麼。又云。你尋常寮舍裏東語西話。還有吉
0224c20: 凶麼。　問。廣額屠兒手中屠刀如何放下。　代云。不須放
0224c21: 也。　問。面前是什麼。　代云。無物。　問。六祖不識字。為什麼
0224c22: 墜腰石上題云龍朔二年老盧記。　代云。更須子細。　問
0224c23: 侍僧。汝恁麼供養老僧。老僧將什麼報答你。　代云。謝
0224c24: 和尚報答。　因看月。問侍僧。那一半在什麼處去。　代以
0225a01: 手指月。　問。大地眾生如何度得去。　代云。有箇度處。　僧
0225a02: 云。和尚如何度。　師云。莫管他。　因僧亡。問眾云。齋後燒
0225a03: 你也。你如何。　代云。事不徒然。又云。非但某甲。又云。深
0225a04: 領此問。　師謂侍僧云。我尋常向你說。成罪過。　代云。
0225a05: 也知和尚小心。　呂少馮再至褒禪見師。師尋常以六
0225a06: 隻骰子示禪人。遂將三隻令侍者送與少馮。仍傳語
0225a07: 云。此是老僧平生用不盡底。　少馮接得。復令回語云。
0225a08: 謝和尚見惠。祇得一半在。　師復令侍者傳語云。一半
0225a09: 留與老僧。　師一日到寶公塔前。忽云。雲光好法師。安
0225a10: 角在頭上。既是雲光法師。為什麼安角在頭上。　代云。
0225a11: 陋巷不騎金色馬。回來著破襴衫。　師在方丈坐。見
0225a12: 僧上來。師云。入室未到。你次在。　代云。恁麼則某甲伏
0225a13: 惟謹退。　師因喫藥次。問僧云。適來中似有一物。且
0225a14: 道是何之物。　代云。肺氣。又云。猶有者箇在。又云。者箇
0225a15: 是什麼。乃驟步而去。　師謂僧云。開鋪席了也。東買西
0225a16: 賣。　僧云。好茶。　師云。賤貨自收。　師問僧。你忽然死去時
0225a17: 如何。僧無語。師呵呵大笑。　僧問。如何是眹兆未生時
0225a18: 事。　師云。你何不早問。　師一日謂僧云。扶不起。設使一
0225a19: 萬人也扶不起。良久。云。祇有一人扶得起。　僧云。未審
0225a20: 是什麼人。　師云。無力者。　師問僧。燈籠什麼處得來。　代
0225a21: 云。驗在目前。　問僧。忽遇虎狼刀時如何。　代云。是虎
0225a22: 狼刀。　問僧。子已巳後如何。　代云。一似今日。　問僧。從緣
0225a23: 得者。永無退失。者裏見得自己已。亦是生冤家。還會麼。
0225a24: 　僧云。自己已亦不見時如何。　師云。時教阿誰敘。僧無語。
0225b01: 　師代云。孟春猶寒。　師舉。僧問雪。知有向上事。始有
0225b02: 語話分時如何。提起僧手云。作麼生。僧無語。　代云。
0225b03: 引得者老和尚到恁麼田地。　舉僧問法燈。百尺竿頭。
0225b04: 如何進步。燈云。噁。問僧。下得什麼語。　代云。平地神仙。
0225b05: 　舉。藥山謂高沙彌云。見說長安甚。高云。我國宴然。
0225b06: 　師問僧。如何是我國。　代云。四五百條花柳巷。二三千
0225b07: 處管絃樓。　五祖老和尚常展手問人云。因何喚作手。
0225b08: 　代云。瞞我太煞。
0225b09: 示禪人心要
0225b10: 不應於無際空中立分限。若立無分限。是無際空。乃
0225b11: 自負墮。所以解空者無空想。若人以語言名狀心。終
0225b12: 不得心。不以語言名狀心。亦不得心。語言本是心。名
0225b13: 狀之。故不得也。無語言本是心。不名狀之。故不得也。
0225b14: 種種會當。皆不與自心契。上祖曰默契而已巳。為若此。
0225b15: 道若未達。但無妄念爾。若人知是妄念作意止之者。
0225b16: 見有妄念故也。知有妄念作意。觀察令見正理。亦見
0225b17: 有妄念也。知妄元是道。乃無妄焉。故達道者。無所得
0225b18: 也。發意求道。道即得之。但不別求。知無迷妄。謂之見
0225b19: 道。近世皆曰無不是道。譬如飯籮邊坐說食。終不能
0225b20: 飽。為不親下口也。證者。絕能所也。非別有玄理在。尋
0225b21: 常日用處。如見色時是證時。聞聲時是證時。飲水食
0225b22: 粥是證時。一一絕能所。此非久習。不假薰煉。現成
0225b23: 之事。世人不識。名曰流浪。故云唯證乃知難可測。　學
0225b24: 道者明知有是事。何故不得旨而長疑。信未極。疑
0225c01: 未深也。唯深與極。若信與疑。真是事也。不解如此返
0225c02: 照遂迷亂。不知由緒。困躓中途。能自返省。更無第二
0225c03: 人也。既曰此事。又豈更知耶。知是妄慮。此事則不失
0225c04: 也。道不止說與示而後顯。體自常露。說示者方便
0225c05: 道用。爾省悟者亦暫時岐路也。或因說而證。或因示
0225c06: 而入。或自覺觸以歸。終無異事別得。至心源而止也。
0225c07: 人言悟了方修。此屬對治門。雖然禪門亦許以正知
0225c08: 見治之。若論當人。即不須若是也。　佛道長遠。久受勤
0225c09: 苦。乃可得成者。綿三世。凡聖一如。故曰佛道長遠。
0225c10: 不起異見。未始遺棄。故曰久受勤苦。畢竟無別法。故
0225c11: 曰乃可得成。此大丈夫事。人不識問。遂依來而答。不
0225c12: 知乃自問。爾欲答誰耶。人不識答。遂依言起見。不知
0225c13: 乃自答。爾何有旨趣耶。故曰總是你好看好看。或人
0225c14: 曰。從上古聖佛祖指示言教。流布世間。一一分明。何
0225c15: 故都是自己已深負上古先聖苦口垂慈也。今對之曰。
0225c16: 吾順佛祖宗趣。爾自負。吾不負也。若言有所說。即是
0225c17: 謗佛祖。曰莫作最後斷佛種人。若不就己巳知歸。所作
0225c18: 皆成造偽。縱記得河沙。會盡塵墨。於己已何益。故曰將
0225c19: 聞持佛。佛何不自聞。聞外求有相佛。與汝不相似。尊
0225c20: 宿云。我今對你一句子亦不難。你若一言下薦去。猶
0225c21: 較些子。若不會。老僧成妄去。　夫今時學者。競以問
0225c22: 答為禪宗中關要。不知是取捨作想心。嗚呼。就理就
0225c23: 事之學。是近家語。縱有少領覽。未可休息。豈不聞
0225c24: 說涅槃之道圖度絕矣。直須解自點檢始得。人以迷
0226a01: 心故進道。乃來山林中見知識。將謂別有一道可令
0226a02: 人安樂。不知返究向來迷處工夫最第一。若不及此。
0226a03: 入山林而不返。徒爾為也。迷處極易而難入。故先德
0226a04: 曰難信難解。又曰此是頓宗說道。返照向來。已巳是走
0226a05: 作語。況不爾耶。後世遂用此語為平常無事。一味實
0226a06: 頭。此又後學之不明。服食之不審也。　從上來有二種
0226a07: 方便。有真實方便。所謂說無有間。有善巧方便。所謂
0226a08: 妙應機。若從真實方便得入。不假思量。性自神解。
0226a09: 永無有退。妙用河沙也。若從善巧方便得入。得坐披
0226a10: 衣。向後自看。始得未足。將為究竟。此二種方便。皆一
0226a11: 法也。不可須臾有失。學者思之。雪示人曰。莫教老
0226a12: 僧有一句子到你分上。若有一句子到你分上。堪作
0226a13: 什麼也。此是古人不得已巳而已巳。後者不了古人意。便
0226a14: 謂自己已分上無許多言談。所以錯會也。今時人多將
0226a15: 目前鑒覺用為極則。玄沙所以向人道。深山絕無
0226a16: 人處。你道還有否。悟心見性。當如雪．玄沙。履實踐
0226a17: 真。當如南泉．趙州。今時學者。但以古人方便為禪道。
0226a18: 不能與古人同參也。譬如有力人負一百二十斤檐
0226a19: 過獨木橋。不傾不側。何物扶持得如此耶。其精緻無
0226a20: 雜而已巳。為道亦爾。經中稱。譬如師子。捉象亦全其力。
0226a21: 捉兔亦全其力。人問。全什麼力。曰。不欺之力。若見一
0226a22: 毛髮異於心者。則自喪身命。故達道人無有不是者。
0226a23: 此力甚大。但為無邊惡覺侵蝕。致令力用有虧。若無
0226a24: 如許多異法．異狀．異緣．異念。則隨心轉變。自在無礙。
0226b01: 　道不用苦求。求之即道失。事不在苦融。融之即事有。
0226b02: 不求不融。道與事會。也則何事而非道耶。譬如目明
0226b03: 之士。入寶聚中而不知方便。為無火燭光明所照也。
0226b04: 入矣即被觸擊。自損身首。謂是毒穴。非寶聚也。有智
0226b05: 入中。持燈燭光照。見種種寶。任意採擇。得寶而出。十
0226b06: 二時中須用智光。勿令六塵自傷觸也。昔日永首座
0226b07: 與慈明同辭汾陽。而永未盡其妙。相從慈明二十年。
0226b08: 終不脫灑。一夕圍爐。深夜。慈明以火敲炭曰。永首
0226b09: 座。永首座。永乃咄之曰。野狐精。慈明遂指永而謂曰。
0226b10: 訝郎當又恁麼去也。永由是方得究竟。然畢命相隨。
0226b11: 凡慈明居常差別激問。眾不能酬對。唯永至。慈明即
0226b12: 點頭許可。此所謂無病之藥。學者罕得其要。況後世
0226b13: 知見會解之徒何由領是事哉。得之當若永。發藥當
0226b14: 若慈明。庶幾可也。　中得靜。則井邑成山林。煩惱即
0226b15: 菩提。眾生成正覺。此語初心學人例道得會得。作一
0226b16: 種平等知見。及其放心。凡聖依前兩般。靜躁殊用。明
0226b17: 知是解會。須有安穩處始得一味。不可強會。近世多
0226b18: 以問答為禪家家風。不明古人事。一向逐末不反。可
0226b19: 怪。可怪。昔人因迷而問。故問處求證入。得一言半句
0226b20: 將為事。究明令徹去。不似如今人胡亂問。口答。取
0226b21: 笑。達者十二時中學道。無頃刻棄捨。此人縱未得入。
0226b22: 念念已巳是修行也。尋常說修行不過三業．六根清淨。
0226b23: 禪門更不必如是。何故。禪定之門。念念與智波羅蜜
0226b24: 平等。一切處自無過患也。久久心地通明之日。從前
0226c01: 並得滿足。名一行三昧。今時人全為定力。復不開智
0226c02: 眼。所有機緣語句祇成諍論生滅心行。　夫禪學不是
0226c03: 小小。未用超佛越祖。得了要超亦不難。高郵孫承務
0226c04: 作書問。不落意想。不在有無。如何則可。師答云。若問
0226c05: 如何則不可。不問如何亦不可。醉客豁醒。神珠自瑩。
0226c06: 豈可預為之計。然後領耶。第一等靈利人尋討不著
0226c07: 此一念。難得自見。見之即是。無別有岐路也。尋常例
0226c08: 以前念為是。以後念照之。前後追逐。以心用心。心則
0226c09: 成境。率初已巳成心境了。展轉更不堪。如今後念不取。
0226c10: 自無起滅處。當處解脫。念本不生。何更有有無意想
0226c11: 為留礙。一念悟心成正覺。此之謂也。念念無生。念念
0226c12: 無相。與空等。觸物遇緣。皆佛之妙用。無絲頭許對
0226c13: 待。衣珠獨耀。十方世界事目擊可了。不俟舉意。然後
0226c14: 知之。此大丈夫事業。不可不成就。　取欲要是。有
0226c15: 不是法為礙。欲要得念。良由前後皆失念故也。晝夜
0226c16: 不自在。要與道合。然無少許合處。愈急愈不合。病在
0226c17: 取一捨一。不善用心。不得要術。茫然不知。日與道遠。
0226c18: 若安坐寧神。不勞自辦。故達磨大師謂楊衒之曰。亦
0226c19: 不捨智而近愚。亦不拋迷而就悟。達大道兮過量。通
0226c20: 佛心兮出度。不與凡聖同纏。超然名之曰祖。不著棄
0226c21: 一邊就一邊。當知明明顯著。明明作用。拄定會取。轉
0226c22: 凡成聖。點鐵成金。要徑不可不如此究。祇恐人兩頭
0226c23: 走。一既不成。二又不是。不識玄旨。徒勞念靜。二乘斷
0226c24: 煩惱得證。名為偏修。不若應念化成無上知覺之速
0227a01: 也。　修道人若遇煩惱起時如何。古人云。但以正知見
0227a02: 治之。余則不然。祇以煩惱治之。如此看來。即不見有
0227a03: 煩惱也。何故。煩惱不可更治煩惱。如火不更燒火。水
0227a04: 更不濕水。體性一同。無可得露現。此了煩惱本空。不
0227a05: 著除遣。若起智斷治捺伏。成別用心。有對待。被他
0227a06: 二境回換。縱得。亦曲有分限。須行徑直路為上。古
0227a07: 人云。劫火曾將無氣吹。不勞功力當時萎。此之謂也。
0227a08: 　有時靜坐。則心念馳散。或然臨事。又全失。都緣未
0227a09: 得親證。落二落三。致有錯謬。展轉之失。古人云。動靜
0227a10: 不二。真妄不二。維摩明一切法皆入不二門。若領此
0227a11: 要。萬動自寂滅也。且如眼不至色。色不至眼。聲不至
0227a12: 耳。耳不至聲。法法皆爾。元是自心功德藏。無可得取
0227a13: 捨。契者何往不利。此正是那伽大定也。今生出來自
0227a14: 肯學道者。夙生曾種善根。素有根本。便解發心。亦
0227a15: 解疑著。就己已尋究。又煩惱障薄。有因有緣。此人易可
0227a16: 化度。若未薰得此心。正信不生。縱聞之亦不生疑。但
0227a17: 如風過耳。勸之又生瞋加誹謗。此又何緣得顯露。所
0227a18: 以千人萬人中。但一二人而已巳。　若自解作活計。收拾
0227a19: 得上。生生從此去。展轉明利。更不退失功德。一生勝
0227a20: 一生。入他諸佛閫域。常與此事相應。人間天上亦祇
0227a21: 如此。設對五欲．八風一切境界。與理符合。不行三塗
0227a22: 道。一味平等正知見。復有何事。生死不可不畏。須了
0227a23: 此一段死生情偽。始得安樂無過。身心為累耳。身如
0227a24: 桎梏。當知身去來處。心如猿猴。當知心起滅處。此二
0227b01: 自何處去來起滅。則身心圓明。內外一如而已巳。且心
0227b02: 為內。身則為外。身為內。物為外。國師曰。身心一如。身
0227b03: 外無餘。則不見有生死當情。可謂解脫大道也。故能
0227b04: 令人見聞不得不脫。意想不得不息。物境不得不融。
0227b05: 復奚疑哉。
0227b06: 三自省察
0227b07: 一．是身壽命。如白駒過隙。何暇閑情。妄為雜事。既隆
0227b08: 釋種。須紹門風。諦審先宗。是何標格。　二．道業未辦。去
0227b09: 聖時遙。善友師教。誠不可捨。自生勉勵。念報佛恩。惟
0227b10: 己已自知。大心莫退。　三．報緣幻。不可強為。浮世幾何。
0227b11: 隨家豐儉。苦樂逆順。道在其中。動靜寒溫。自媿自悔。
0227b12: 誡問話
0227b13: 近代問話多招譏謗。緣不知伸問致疑咨請之意。
0227b14: 後生相承。多用祝贊順時語。並非宗乘中建立。如古
0227b15: 人問。若為得出三界去。又問。聲色如何透得。又問。此
0227b16: 間宗乘。和尚如何言論。並是出眾當場決擇。近時兄
0227b17: 弟。進十轉五轉沒巴鼻語。或奉在座官員。或莊嚴修
0227b18: 設檀信。俱不是衲僧家氣味。又抽身出眾。便道數句。
0227b19: 或時云。某甲則不恁麼道。又云。和尚何不道。夫問話
0227b20: 者。激揚玄極也。不在多。進語三兩轉而已巳。貴得生人
0227b21: 信。不至流蕩取笑俗子也。
0227b22: 
0227b23: 古尊宿語錄卷第三十四
0227b24: 
0227c01: 佛眼禪師語錄序
0227c02: 佛眼老師自得法東山。三坐道場。二十餘年行祖令
0227c03: 於淮甸。四方衲子雲奔輻湊。不到龍岫謂之空回。而
0227c04: 師端居方丈。惟以傳道為任。的的示人。晨夕無倦。昇
0227c05: 堂入室。當陽直指。全用大機。普說小參。方便開諭。巧
0227c06: 除禪病。要使學者頓悟本心。大地山河．森羅萬象。曾
0227c07: 非外物。十方諸佛．歷代祖師。祇是當人。心外無法。心
0227c08: 亦無心。一道靈光。隨處出現。自然無法可取。無法可
0227c09: 捨。不見一法為無為有。為逆為順。不見一法為內為
0227c10: 外。為去為來。能所兩亡。千差獨露。從前惡覺情見。妄
0227c11: 想塵勞。當體化為微妙三昧。塵塵剎剎。情與無情。皆
0227c12: 是自己已真實本體之所建立。若到這裏穩密田地。便
0227c13: 可縱橫變化。任運施為。於不二法中現作無量差別
0227c14: 境界。使人於千頭百面處見得根本。毫髮不移。便
0227c15: 不為萬境回換。獨出獨入。透脫自由。如是神通。錄中
0227c16: 具載。言言皆正令。句句盡圓宗。雖然鏤板示人。切忌
0227c17: 喚作言句。若人開卷。洞見指歸。當知佛眼禪師至今
0227c18: 不曾遷化。宣和七年八月上休日。遂寧馮謹敘。
0227c19: 宋故和州褒山佛眼禪師塔銘
0227c20: 宣教郎前管句西京嵩山崇福宮李彌遜述
0227c21: 江淮之南。有大禪師。號曰佛眼。道行聞于朝。居和
0227c22: 州之褒山。踰年以疾辭歸。隱蔣山之東堂。遠近奔湊。
0227c23: 執弟子禮以求法者。不知幾何人。名山大剎。馳使延
0227c24: 請者。方來而未已巳也。　宣和二年。冬至之前一日。飯食
0228a01: 訖。整衣趺坐。合掌加額。怡然而逝。其徒哀慕。如亡津
0228a02: 梁。如失舟。莫知攸濟。嗣法兄佛果大師克勤狀師
0228a03: 之行。且謂彌遜曰。師之於公。聞風而悅。一言而契。今
0228a04: 其逝。公實見之。知師莫若公。是宜為銘。乃序而銘云。
0228a05: 師姓李氏。名清遠。蜀之臨邛卬人。捨家十四受具。依
0228a06: 毗尼。師究其說。因讀法華經。至是法非思量分別之
0228a07: 所能解。持以問講師。莫能對。乃曰。義學名相。非所以
0228a08: 了生死大事。遂捐舊習。南遊江淮間。歷禪席。聞舒
0228a09: 州太平演道者。為世第一流宗師。徑造其室。恭事勤
0228a10: 請。既久益堅。演深奇之。謂可以弘持法忍。壁立不少
0228a11: 假。冀其深造。　師七年未妄發一語。一日有所契。洞
0228a12: 徹超詣。機辯峻捷。莫當其鋒。自是釋子爭歸之。而師
0228a13: 益靜默自晦。不自為得。隱居四面山大中庵。屬天下
0228a14: 新崇寧萬壽寺方擇人以處。舒守王公渙之迎師住
0228a15: 持。師引去。會龍門席。遂補處焉。居十有二年。遷
0228a16: 住褒禪。師三領名剎。所至莫不興起。其在龍門。道望
0228a17: 尤振。四方學者皆曰。吾必師龍門。由是雲集至。居無
0228a18: 所容。　師不起于座。而化湫隘為巨剎。壯者筋力。智
0228a19: 者授軌度。富者施貲財。初不靳也。師嚴正靜重。澹泊
0228a20: 寡言。笑動有矩。則至出語。和懌中節。人服膺之。其為
0228a21: 教。則簡易深密。絕蹊徑。離文字。不滯於空無汗漫之
0228a22: 說。不以見聞言語辯博為事。使人洞真源。履實際。非
0228a23: 大有所契證。不妄許可。　平居以道自任。不從事於務。
0228a24: 曰。長老但端居方丈傳道而已巳。與士大夫游。不為
0228b01: 勢利屈。苟道合則欣然造之。不爾雖過門或不得見。
0228b02: 公卿大人高之。樞密鄧公洵武聞其風。奏錫紫衣．師
0228b03: 名。司諫陳公瓘見所傳法語。歎曰。諸佛心宗。眾生性
0228b04: 海。遠公涵泳深矣。皆未識師也。況其親炙者乎。與佛
0228b05: 果．佛鑑同門莫逆。道價相尚。世稱東山二勤一遠云。
0228b06: 宗百門義。著圓融禮文。又摭楞嚴．法華。著普門禮
0228b07: 字。並行于世。其參學得法者。無慮數十人。士珪．善悟
0228b08: 為之首。而宿松無著道人李法慧頗臻其奧。　師壽五
0228b09: 十有四。僧臘四十。將逝。謂其徒曰。諸方老宿。必留偈
0228b10: 辭世。世可辭耶。且將安往。逮終無一言。初在龍門作
0228b11: 靈光臺。以會苾之火化者。且自為志曰。余他日
0228b12: 亦藏于此。後門人函骨以歸龍門。龍門之人悲且喜。
0228b13: 奉之如生。以宣和三年正月壬寅塔成。銘曰。
0228b14: 大智唯心無南北祖一離其源遂開牖戶
0228b15: 守玄尚同執解隨趣岐行派流既倒莫
0228b16: 洪融混合演得其醇師則嗣之道益以尊
0228b17: 如收全潮眾波莫分如舉大地萬有以陳
0228b18: 用晦而明厥問四馳覺迷解繆遠邇是依
0228b19: 用捨孰測動言有規嚴以治己已夷以示機
0228b20: 端居叢林唯道是則化行事修不識靜默
0228b21: 大興龍門蠱壞以飾洞明真源深履實際
0228b22: 圓融普門並照兼利最後說法不立一偈
0228b23: 嗚呼師乎孰識其歸淵澄月現舟行岸移
0228b24: 於一舉手示大慈悲元珠在前罔象莫窺
0228c01: 後學誰師靈光之
0228c02: 福州鼓山白雲湧泉禪院住持嗣法士珪重勘
