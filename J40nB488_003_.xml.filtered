0314c01: 斗南暐禪師語錄卷之下
0314c02: 侍者法權記錄
0314c03: 偈
0314c04: 眼耳鼻舌身意六首
0314c05: 晝夜交輝朗太虛明如日月照無私瞎驢滅卻郤年前
0314c06: 事宇宙茫茫幾箇知
0314c07: 四維上下悉皆聞一擊忘知喪膽魂霹靂聲中消息
0314c08: 盡從斯塞斷是非門
0314c09: 面門獨露一孤峰玉洞無私兩道通臭去香來瞞不
0314c10: 得但將矢橛振宗風
0314c11: 銅唇鐵舌解談空遍覆三千不記功七七九年無一
0314c12: 字至今狼籍海龍宮
0314c13: 煙霞洞裏陪雞犬荊棘林中作主人長臥白雲閒作
0314c14: 夢驢胎馬腹億分身
0314c15: 癩馬枯椿事莫期瞻之前後播鎗旂太平本是將軍
0314c16: 定倒弄橫拈任意騎
0314c17: 四威儀
0314c18: 山中行花鳥無心自作吟相識知音天下少三生石
0314c19: 上舊時人
0314c20: 山中住挂角羚羊無影樹白日木雞醒醒啼金烏下
0314c21: 兔追風去
0314c22: 山中坐慈愍利名人兩箇但把紅塵早脫身莫嫌老
0314c23: 衲袈裟破
0314c24: 山中臥流水溪邊幾夢過石洞草深常入定翻身忘
0314c25: 卻郤來時路
0314c26: 題石女夫人
0314c27: 此女從來不嫁君如何喚作石夫人梳粧月鏡星簾
0314c28: 下赤體穿衣挂白雲
0314c29: 題淡和尚
0314c30: 者箇和尚千了百當佛法世法雙收雙放筆走龍蛇
0315a01: 真箇人天榜樣
0315a02: 室中禮懺有感
0315a03: 謾說微塵劫數多生前培植苦娑婆要知末後真消
0315a04: 息彼岸何曾隔海波
0315a05: 採柏子
0315a06: 開花結子正初冬採落銀花露雪容粉骨碎身輸敵
0315a07: 手從教光奪日頭紅
0315a08: 老僧崖
0315a09: 圓顱方服僧儀全何代遊來住此巔一念不生渾是
0315a10: 定逢人不解口談禪
0315a11: 誦經
0315a12: 胸襟流出舌尖頭得意忘言不外求四十九年無一
0315a13: 字瞿曇有口也難酬
0315a14: 示僧
0315a15: 但遇明師是勝緣何須特地遠追攀但能直下翻身
0315a16: 去煩惱菩提一体圓
0315a17: 看花
0315a18: 一園紅白應時開風拂清香撲鼻來幾度倚欄頻翫
0315a19: 處月明簾影共徘徊
0315a20: 勸母念佛
0315a21: 子欲歸家有一言菩提不退好心田但能識破多生
0315a22: 夢佛母從登上品蓮
0315a23: 考工
0315a24: 一粒金丸永不離今朝舉起更無疑幾回爐內翻筋
0315a25: 斗者箇何曾有是非
0315a26: 示沙彌
0315a27: 沙彌來請法與他一耳摑若向掌上會天長并地闊
0315a28: 月下偶成
0315a29: 終日群居別有天隨緣任運自安然箇中消息誰能
0315a30: 識明月當空不露言
0315b01: 夜聞板聲
0315b02: 空谷傳聲響似雷更深更下一楗椎虛堂寂靜無人
0315b03: 到獨許天心皓月來
0315b04: 飛來峰
0315b05: 生成體段巧玲瓏特地飛來顯妙容頂上蓮花藏日
0315b06: 月週圍千佛繞靈峰
0315b07: 參雲林和尚
0315b08: 水漲船高風又來揚帆架櫓出天台梢公力勇船頭
0315b09: 硬撞倒雲林老古錐
0315b10: 步玉開師原韻
0315b11: 碧玉初開漫露蹤粗雕細琢欲成功本來妙體如明
0315b12: 得規矩方圓任變通
0315b13: 打碎鐘子
0315b14: 拶碎虛空一聲當陽拔出眼中釘通身白汗青天
0315b15: 雨杲日重消火裏冰
0315b16: 示透宗還豫章
0315b17: 學道先須透此宗叮嚀此去悟心空忽然吸盡西江
0315b18: 水長舌原來在口中
0315b19: 除夕
0315b20: 東村王老夜燒錢現出紅爐火裏蓮歷劫坦然無變
0315b21: 色大家齊唱太平年
0315b22: 拄杖
0315b23: 秘密深藏萬八峰龍天推出振宗風拈來插向滄溟
0315b24: 外掃盡妖狐信不通
0315b25: 爆竹
0315b26: 親遭毒手幾多回輕易人前口不開時節到來全體
0315b27: 用迸山倒嶽發寒灰
0315b28: 贈聞旨道兄
0315b29: 洞徹無生倒命根一聞千悟是奇入從今更不疑他
0315b30: 物滿腹絲綸別有文
0315c01: 贈樹文道兄
0315c02: 鐘山分袂各東西落葉殘紅恨別離腸斷三更心粉
0315c03: 碎不知何日又逢師
0315c04: 樹文兄留別
0315c05: 錫共鐘山寺相談百日期與君分袂去回首意難離
0315c06: 茶鐘墮地不碎
0315c07: 擲地金聲喫一驚一番提起一番新當陽撲出無人
0315c08: 識固有天然不壞身
0315c09: 和樹文兄原韻
0315c10: 紫金城畔紫金峰過出人間事不同靈鷲儼然無二
0315c11: 處今朝重振舊家風
0315c12: 贈香谷師
0315c13: 佛法無多識者稀奔南走北枉呈機直饒熟讀三千
0315c14: 卷蕩子歸家失路迷
0315c15: 化木魚偈
0315c16: 金光爍爍口微開觸著轟轟動地雷一遇知音出隻
0315c17: 手大家齊唱法王來
0315c18: 贈微笑軒行實賢弟
0315c19: 微笑軒中一作家金襴傳後隱光華他時格外尋知
0315c20: 己拈起靈山不老花
0315c21: 贈妙有關主法師
0315c22: 向上圓關不外通經行坐臥任從容時將一滴曹溪
0315c23: 水遍灑天台萬八峰
0315c24: 化齋
0315c25: 初秋夏末到東甌接待無糧不自由雲水都來要飯
0315c26: 喫我今權作老金牛
0315c27: 別飛泉法師
0315c28: 作偈吟詩話舊交奇言妙句意何超揮毫寫出當年
0315c29: 事竹榻篷窗共一宵
0315c30: 其二
0316a01: 此際重逢話夙緣溪邊分袂水涓涓九秋暫別他山
0316a02: 去萬里瞻風望月圓
0316a03: 贈愚若兄掩關
0316a04: 大海潮聲日夜喧阿兄求靜隱松源寂然不動無邊
0316a05: 際佛祖難窺第一關
0316a06: 為新大德開淡齋
0316a07: 留情淡處律精嚴清白甘泉湧舌尖嚼碎莖虀明底
0316a08: 事諸方五味不須參
0316a09: 贈玉輪朱居士誦經
0316a10: 佛法無多說向君持經展卷過平生有時地一聲
0316a11: 去三世如來把手行
0316a12: 贈朱居士遊山
0316a13: 太平何事賴人修突兀名區任意遊南北東西無阻
0316a14: 礙迴途須用自甘休
0316a15: 贈奉先顧居士
0316a16: 世事人情懶去親閒房靜坐樂天真四恩總報無多
0316a17: 子宇宙茫茫見一人
0316a18: 贈孟入陳居士參禪
0316a19: 道義相交不倦談西來祖意好追參要知向上超玄
0316a20: 路剔起眉毛腦後看
0316a21: 步注居士原韻
0316a22: 玉堂光燦透玄微霹靂聲中不動衣堪笑時人猶不
0316a23: 覺誰知目下自生機
0316a24: 示分唇海沙彌
0316a25: 彌勒口開有甚奇不如者箇小沙彌逢人懶說西來
0316a26: 意笑破口門兩片皮
0316a27: 搬磚偶成
0316a28: 拋磚引玉上虛堂凜凜威風不可當萬象森羅齊舉
0316a29: 手一家有事百家忙
0316a30: 水筧
0316b01: 萬法囊藏在腹中吞而復吐養蛟龍光吞日月乾坤
0316b02: 大一派曹源正脈通
0316b03: 遊虎丘口占
0316b04: 虎丘山上白雲家客到濃煎穀雨茶頑石心空能點
0316b05: 首時人徒看眼前花
0316b06: 燈下偶成
0316b07: 黃金出汁苦心知費盡鉗錘照用時古佛燃燈光世
0316b08: 界至今者點不曾移
0316b09: 石柱峰
0316b10: 拄地撐天玉柱峰龍門倒插半空中清溪落落衝潮
0316b11: 去隔岸騷人信未通
0316b12: 登月臺觀瀑
0316b13: 瀑布翻空何處來驚天動地吼如雷遠觀一片銀山
0316b14: 壁近視珍珠灑月臺
0316b15: 坐禪
0316b16: 磨襠擦褲幾多年喪盡身心不會禪再上蒲團閒作
0316b17: 夢何須特地起狼煙
0316b18: 舟中阻風作以慰眾
0316b19: 扁舟蕩漾泊琳宮暫爾蒼天鼓逆風自是觀音舒法
0316b20: 力管教巽女轉神通一尋柔櫓浮滄海三道輕帆挂
0316b21: 碧空千步銀沙親玉趾金仙洞裏見慈容
0316b22: 贈道原法師
0316b23: 道在中原不變遷包含萬象利人天喜君廣有超方
0316b24: 作妙喻微言滿大千
0316b25: 搬瓦
0316b26: 握土成金上法堂獅兒齊立幾何行爭先頭角翻空
0316b27: 舞古殿重增舊日光
0316b28: 慕得然道兄善書畫偶成
0316b29: 作略君家得自然筆尖纔動化三千丹青點破澄潭
0316b30: 月鐵硯磨開長夜天
0316c01: 佛事
0316c02: 地藏開光
0316c03: 九華峰頂現金身何似莊嚴色相新者裏一毫能著
0316c04: 眼放光無處不稱尊。
0316c05: 彌勒安位
0316c06: 理法界不動纖塵事法界縱橫自在理事無礙法界
0316c07: 重重殿閣崢嶸處處應身化現布袋打開珠回玉轉
0316c08: 信手拈來點鐵成金三賢十聖情與無情從地湧出
0316c09: 不令而行以拂子打○相云過現未來總不曾離卻郤
0316c10: 者裏又不曾住卻郤者裏大眾且道畢竟在甚麼處擊
0316c11: 香几云相逢拍掌呵呵笑天上人間得自由。
0316c12: 韋馱安位
0316c13: 喝一喝云虛空震動大地輝騰法不孤起令不虛行
0316c14: 頂天立地護國安民威靈顯赫古剎重興正當恁麼
0316c15: 時一句作麼生殿閣崢嶸新氣象金湯衛護舊家風。
0316c16: 募天王殿進關
0316c17: 未遊華藏界先入蝸牛角佛眼覷不破千聖難模索
0316c18: 者箇大愚人無參亦無學忽起佛法見將錯與就錯
0316c19: 等箇人兒來梵剎興工作即今事若何放下舊蒲團
0316c20: 高挂缽囊著。
0316c21: 挂梆板
0316c22: 師拈槌云鴻鳴輕擊天呼地應金牛喫飯來趙州洗
0316c23: 缽去施者受者果因不昧眾中若有彌勒肚皮維摩
0316c24: 手段可使斗金日費饑餐飽睡設若五觀未明者裏
0316c25: 切須仔細擊梆板云咦。
0316c26: 出關
0316c27: 閉戶無求活埋此處眨眼三年須臾便過乞我一文
0316c28: 功成德聚施者受者必獲如意且道以何為驗驀指
0316c29: 櫃云此處無金三十兩。
0316c30: 剃度師示寂拈香
0317a01: 化身應世唯我本師方外域中化導靡窮某蒙剃度
0317a02: 拔濟恩崇思悟別傳于焉西東只期大樹長作帡幪
0317a03: 詎料涅槃覿面難逢雖無生滅寧不愴傷音容永隔
0317a04: 舍利流光山高水深夕瞻朝望謹具杯茗匍匐登堂
0317a05: 師其來格鑒此瓣香。
0317a06: 為母疾割股焚香
0317a07: 肉隨刀轉血瀉泉流拆肉還母恩大難酬信手拈來
0317a08: 旃檀一片熱向爐中諸佛證鑑然雖如是全身現出
0317a09: 尋常事忉利天宮去復回。
0317a10: 復然頂
0317a11: 祈母患愈燒身燒臂直下忘軀頂著地。
0317a12: 為火頭僧舉火
0317a13: 昔日燒火今被火燒烈燄光中任運逍遙且道功圓
0317a14: 行滿事作麼生高聲云放下著。
0317a15: 入塔
0317a16: 威音那畔任意縱橫大開門戶全身直入下靈骨云
0317a17: 欲識安身立命處會取當陽霹靂聲鳴指一下。
0317a18: 為松崖禪人舉火
0317a19: 重陽九月裏金風遍界吹未曉登高去天明拂袖歸
0317a20: 泥牛吼水面海底火星飛無根松樹砍將來置向紅
0317a21: 爐燒死灰。
0317a22: 為無礙禪人舉火
0317a23: 透過金剛圈吞卻郤栗棘蓬通身顯妙用踏破太虛空
0317a24: 擲下火炬云日輪不覺沉西去隨身干木徹天紅。
0317a25: 為雪松沙彌入塔
0317a26: 冬至月中日風夜風沙飛石走吹倒雪松且道葉落
0317a27: 歸根事作麼生近水樓臺先得月向陽花木早逢春。
0317a28: 為園頭一念舉火
0317a29: 昔年空手把鋤頭今日步行騎水牛撒手到家情念
0317a30: 盡更無一物可存留雖然如是且道即今事作麼生
0317b01: 攛火炬云識得衣中寶翻身迸火星。
0317b02: 為梵音洞佛子捨身舉火
0317b03: 清淨法身求善因圓滿報身招惡果百億化身現虛
0317b04: 空粉骨碎身超佛祖舉火炬云還見觀音大士麼劫
0317b05: 火洞然毫末盡頂門突露一輪紅。
0317b06: 為蓮彰禪師起龕
0317b07: 鐵壁銀山萬丈深上天無路地無門從斯透過玄關
0317b08: 去天空海闊任縱橫。
0317b09: 舉火
0317b10: 昨夜一陣毘嵐風吹倒門前一株松直至樹倒藤枯
0317b11: 後更有蓮花火裏紅以火炬打○相云還見麼剔起
0317b12: 眉毛腦後看。
0317b13: 入塔
0317b14: 舉靈骨云只者箇不在內不在外不在中間且道在
0317b15: 甚麼處良久云直下分明說向伊朔風凜凜雨聲微
0317b16: 蓮洋浪湧金沙岸斗轉星移月映溪正當恁麼時藏
0317b17: 蹤隱跡又作麼生即今放下黃金骨切莫分身兩處
0317b18: 看。
0317b19: 為靈隱禪人起龕
0317b20: 出入分明不爾欺箇中何更有狐疑但能覷見來時
0317b21: 路踏過毘盧任所之。
0317b22: 舉火
0317b23: 閃爍靈光透上頭即今毫髮不容留眼睛突出虛空
0317b24: 笑燄裏翻身輥火毬。
0317b25: 入塔
0317b26: 鳴指一下云空谷傳聲乾坤震應靈光隱隱卻郤是如
0317b27: 來真性即今粉骨碎身且向甚處立命者裏欲住便
0317b28: 住當定即定塞破牢關聽吾號令復鳴一下。
0317b29: 為石元禪人起龕
0317b30: 古人休去歇去冷啾啾去一條白練去古廟香爐去
0317c01: 一念萬年去者漢畢竟向甚麼處去顧視左右云大
0317c02: 家送出去。
0317c03: 舉火
0317c04: 一向階前灑埽獻花供水忽爾露布踏翻切忌見神
0317c05: 見鬼舉火炬云烈燄光中薦取本蹤。
0317c06: 入塔
0317c07: 風和日暖桃紅李白趁此水漲船高休待潮落石出
0317c08: 正恁麼時樂業成家承誰恩力咄船到橋門自然直
0317c09: 便下骨。
0317c10: 為雲水僧起龕
0317c11: 遊遍天涯孤峰獨宿踏倒須彌山忘卻郤來時路舉數
0317c12: 珠云若向者裏見得無來無去無迷無悟其或未然
0317c13: 雨後苔青急須走過。
0317c14: 舉火
0317c15: 舉火炬云咄咄水朝東星拱北桃自紅柳自綠魚化
0317c16: 龍筍成竹泥牛撞入海山前鹿獨宿急薦主人翁燒
0317c17: 卻郤娘生屋。
0317c18: 為患毒僧入塔
0317c19: 清淨本然異類之質臭氣衝天爛膿滴滴撞著無情
0317c20: 漢子拋向紅爐蒸炙鎔作一袋真金果然好箇消息
0317c21: 趁此戶牖大開透過銅墻鐵壁。
0317c22: 為雪如禪人入塔
0317c23: 咄哉雪如吾今問渠本來何面目將甚作真如舉骨
0317c24: 襯云言下知端的放下便安居。
0317c25: 為李氏道人舉火
0317c26: 幻寄東甌六十餘秋離鄉別井昨寓明州大士親見
0317c27: 到岸忘舟下火云者段光明無間斷滿船空戴月明
0317c28: 歸。
0317c29: 為性空上座入塔
0317c30: 赤日當空照大千性空空盡體超然悠悠莫論途中
0318a01: 事且入浮屠仔細看。
0318a02: 為無礙禪人入塔
0318a03: 咄禪不須參教不須看百年三萬六千朝返覆元來
0318a04: 是者漢舉靈骨云還會麼擲地金聲有眼者見正恁
0318a05: 麼時符到令行又作麼生夾路桃花風雨後馬蹄何
0318a06: 處避殘紅。
0318a07: 為道林上座起龕
0318a08: 者箇師僧常演妙音撒手歸家撩起便行向上一路
0318a09: 又作麼生喝一喝云驀直去。
0318a10: 為徹凡禪師起龕
0318a11: 死中得活活中死去涅槃堂前豈容久住符到奉行
0318a12: 路在甚處以手指云這裡去。
0318a13: 為戒全禪師封龕
0318a14: 門門非別門戶戶還自戶識得箇中人大蟲原是虎
0318a15: 不須露爪牙虛空加封鎖。
0318a16: 起龕
0318a17: 指龕云從來寸步不曾離此日當陽說向伊昨夜禪
0318a18: 那無影樹秋風颯颯落寒枝時至歸根留不住鐵牛
0318a19: 無腳逐雲飛擊龕云起。
0318a20: 舉火
0318a21: 戒全全戒定綱宗振起禪那正脈通長嘯一聲消息
0318a22: 盡得處何須更費工昔年換箇破燈盞擲下爐中徹
0318a23: 底紅大地秋光都漏泄落霞孤鶩聽西東遂下火。
0318a24: 為火頭道士起龕
0318a25: 方外得得來聚會學無為纔到選佛場瞥然即便歸
0318a26: 心空何處去及第更由誰喝一喝云看腳下。
0318a27: 舉火
0318a28: 今朝六月七道人著氣急杲日正當空大千紅燄逼
0318a29: 流出汞中金工夫多狼籍阿呵呵識不識薰風自南
0318a30: 來為汝通消息遂下火。
0318b01: 為秋月禪人起龕
0318b02: 來時頭戴中秋月慧鑑胸藏不夜天海外欲行無異
0318b03: 路最初一步更為先。
0318b04: 舉火
0318b05: 生在金陵死在者裏倒斷命根無嗔無喜迥脫根塵
0318b06: 投大火聚烈燄光中切須薦取。
0318b07: 
0318b08: 
0318b09: 
0318b10: 斗南暐禪師語錄卷之下終
