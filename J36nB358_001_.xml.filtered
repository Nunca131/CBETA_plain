0611a01: 智覃正禪師語錄目錄
0611a02: 目錄
0611a03: 上堂
0611a04: 小參
0611a05: 示眾
0611a06: 法語
0611a07: 像讚
0611a08: 拈古
0611a09: 偈頌
0611a10: 雜著
0611a11: 
0611a12: 
0611a13: 
0611a14: 
0611a15: 
0611a16: 
0611a17: 
0611a18: 
0611a19: 
0611a20: 
0611a21: 
0611a22: 
0611a23: 
0611a24: 
0611a25: 
0611a26: 
0611a27: 
0611a28: 
0611a29: 
0611a30: 
0611b01: 智覃正禪師住安陸府西來禪寺語錄
0611b02: 門人尚能瑩等編
0611b03: 康熙庚申歲師在首座寮十月十五日監院密宗大
0611b04: 師領兩序暨眾檀護公啟請繼席進
0611b05: 方丈師據室云諸人還識麼乃歷代祖師天下老和
0611b06: 尚懸肘後符握三要印驅馳佛祖號令人天抑本師
0611b07: 接引後昆續佛慧命底所在且道山僧今日又作麼
0611b08: 生施設拈拄杖卓一卓喝一喝云輥毬豎拂還拈槌
0611b09: 默照邪禪望風靡便起。
0611b10: 即日開堂結制師至座前於諸護法手中接疏示眾
0611b11: 云無量玅義個裏流出雖然文彩已彰更煩維那宣
0611b12: 過宣畢指法座云從上老古錐坐此寶華王座諸人
0611b13: 若也不信山僧起模畫樣去也遂陞拈香云此一瓣
0611b14: 香結為蓋覆被大千散為雲潤流沙界爇向寶爐端
0611b15: 為祝延
0611b16: 今上皇帝聖躬萬歲萬歲萬萬歲恭願聲清河海天下
0611b17: 歸仁次拈云者瓣香融通三際橫亙十方奉為滿朝
0611b18: 文武闔國公卿道府縣各衙列位尊官伏願恒居祿
0611b19: 位永作金湯復拈云者瓣香天無私覆地無私載敬
0611b20: 為合郡紳士在筵檀護列剎高賢同門昆季本山耆
0611b21: 德兩序等伏願心心不昧般若正因念念常懷金剛
0611b22: 種智再拈云者瓣香二十餘年提不起放不下只得
0611b23: 勞形費履坐臥無由末後撞著個無面目老和尚當
0611b24: 頭痛與頓棒自從觸碎從空放下今對人天眾前拈
0611b25: 出耑伸供養現住襄陽府百丈山黃龍堂上傳臨濟
0611b26: 正宗第三十四世秀野林大和尚未論報德酬恩且
0611b27: 要盡大地人咸知氣息斂衣就座景齊大師白椎云
0611b28: 法筵龍象眾當觀第一義師云當場敵勝須是英靈
0611b29: 覿體提持還他作者眾中莫有作者麼試出相見玄
0611b30: 機問今日結制人天普集祖令當機如何舉唱師云
0611c01: 據虎頭收虎尾進云中間事作麼生師云無繩自縛
0611c02: 漢進云毗婆尸佛早留心直至如今不得玅師云幾
0611c03: 行崖下路不見白頭人僧禮拜師乃拈拄杖云正法
0611c04: 眼藏亙古亙今般若真燈照天照地當陽無向背直
0611c05: 下絕承當廓爾現前絕聞絕見常在一切處非離一
0611c06: 切時這裏見得悉皆具足建化門中斯為可矣若是
0611c07: 向上一著直饒三世諸佛不敢安名千眼觀音窺覷
0611c08: 不見那更有結有解有迷有悟大似為蛇添足好肉
0611c09: 剜瘡新西來今日一時掃卻何故惟憑者箇真消息
0611c10: 長與南山祝聖恩復舉大慧杲上堂云即心是佛佛
0611c11: 不遠人無心是道道非物外三世諸佛只以此心說
0611c12: 法只以此道度生以此道度生無生可度以此心說
0611c13: 法無法可說無法可說是真說法無生可度是真度
0611c14: 生當知三世諸佛亦如是現前大眾亦如是師云智
0611c15: 上座則不然真心無住真照獨存真性絕攀緣真見
0611c16: 不由境遂以拂子豎起云見麼擊禪床云聞麼即此
0611c17: 見聞非見聞無餘聲色可呈君上首結椎云諦觀法
0611c18: 王法法王法如是下座敘辭不錄。
0611c19: 佛誕日善士李君林胡楚軒率眾檀信設齋請上堂
0611c20: 應跡王宮克紹隆周行七步獨稱雄指天指地猶閒
0611c21: 事目顧四方大脫空遂豎拄杖云釋迦生來在山僧
0611c22: 拄杖頭上放光現瑞普照大千世界諸人還見麼若
0611c23: 喚作釋迦又是拄杖若喚作拄杖又是釋迦若是靈
0611c24: 利衲僧未舉早能委悉何煩世尊指天指地說黃道
0611c25: 青西來恁麼提持拄杖唯應自喫還委悉麼當陽一
0611c26: 默顯全提古今只有維摩詰茲者眾檀越各捐淨財
0611c27: 慶佛華誕三年圜滿禮千佛懺敬雕達磨祖像一尊
0611c28: 今就斯辰登座仍敦請山僧上堂顯揚功德誠哉功
0611c29: 德真實不虛更聽一偈以酬合會三年慶佛信心濃
0611c30: 子孫壽莫窮曩劫靈山曾授記生生世世悟心
0612a01: 宗下座。
0612a02: 結制本鎮李翠之李玉卿徐德宇安會明眾居士等
0612a03: 設齋請上堂拈拄杖云十方同聚會選佛場弘開鼓
0612a04: 作家爐握本色鉗槌若凡若聖情與無情盡教冰
0612a05: 消瓦解皮穿骨露脫體風流渾無巴鼻直得頭頭顯
0612a06: 露法法全彰放去收來不假外求一機透徹千途萬
0612a07: 轍同歸一道坦然三賢十聖齊赴火不待日而熱風
0612a08: 不待月而涼洞空劫之本有盡今時之自得不須九
0612a09: 旬結制何勞百期參尋汝諸人會麼更聽一偈靈然
0612a10: 突出自心王把斷要津除禍殃豎四橫三全體用七
0612a11: 通八達豈囊藏卓拄杖下座。
0612a12: 解制上堂揮拂云神光一道照天照地包羅萬有融
0612a13: 貫諸塵山僧今日解制任爾衲僧逍遙走遍天下遊
0612a14: 盡五湖水月一同風景不別若也見得十世古今始
0612a15: 終不離于當念無邊剎海自他不隔于毫端人人常
0612a16: 光現前個個頂天立地到者裏結也在裏許解也在
0612a17: 裏許雖然如是且道不解不結一句又作麼生舉揚
0612a18: 良久云無相光中呈舊面一番拈出一番新下座。
0612a19: 解制上堂師云春風吼木江山秀指點西來第一機
0612a20: 諸公還識第一機麼不妨對眾道看僧問乾坤之內
0612a21: 宇宙之間中有一寶請問寶在甚麼處師云形進云
0612a22: 寶已蒙師指示解制一句事如何師云空進云無蹤
0612a23: 無跡受用箇甚麼師云用僧擬議師便打僧禮拜歸
0612a24: 位乃云擊開關楗大地回春一段光明人人本具不
0612a25: 須九旬籠絡何定百期制滿雖然如是到者裏雖是
0612a26: 有出格底衲僧脫體承當可爾大眾且道解制一句
0612a27: 作麼生道湖光倚杖三千頃山色開門五六峰下座。
0612a28: 淨極大師慈雲禪人率眾禪德居士等供法衣上堂
0612a29: 師云上品金襴畦相分明良工巧手蜀錦製成佛佛
0612a30: 授受祖祖相傳所以迦葉捧歸雞足山俟彌勒下生
0612b01: 怗體脫不下盧老持藏大庾嶺置在石上盡力提掇
0612b02: 不起此二尊者一人滯貨不出門一人賣弄亦不少
0612b03: 怎似諸公今日覿面相呈光揚祖道遂拈衣示眾云
0612b04: 法衣表信古今傳列祖風規自顯然敢問大眾如何
0612b05: 是利人天底句良久云無限苾芻爭聚集左肩偏覆
0612b06: 為敷揚下座。
0612b07: 師誕辰淨極大師慈雲禪德率眾設齋請上堂拈香
0612b08: 竟僧問昨夜秋風透體涼今朝杲日正當陽杲日當
0612b09: 陽即不問覿面相呈事若何師云突出難辨進云滿
0612b10: 堂俱龍象因甚麼鼻孔不撩天師云鉤在不疑之處
0612b11: 進云今日慶祝五旬頭請師說法賀千秋師云壽量
0612b12: 原無量乃云今朝七月廿一吾乃正交五十父母未
0612b13: 生面孔人人仰望不及今日只得為蛇添足節本生
0612b14: 枝所以道本來無生從無生中現有生本來無相從
0612b15: 無相中現有相遂豎拂子云大眾會麼於此會得箇
0612b16: 中纖塵不立直下覿體全真秖如最正矻矻意於此
0612b17: 道親侍上秀下野本師一十六年幾番骨露皮穿身
0612b18: 心剔脫到者裏不屬漸次不假修持能為萬象主不
0612b19: 逐四時凋雖然如是且道父母未生已前諸公還知
0612b20: 山僧年紀大小鼻孔長短麼是有生耶無生耶應世
0612b21: 耶出世耶復拂云指揮拂子天花落收放同時玅體
0612b22: 彰下座。
0612b23: 春日上堂僧問處處真處處真塵塵盡是本來人本
0612b24: 來人即不問春魁獨占意如何師云斬新日月特地
0612b25: 乾坤進云五九盡時春體露且道今日露個甚麼師
0612b26: 云日轉上林鋪地錦子規聲裏勸人歸進云一句輝
0612b27: 今古全提事如何師云頭頭至理同源進云二邊俱
0612b28: 不立中道不須安畢竟在甚麼處師便打僧便喝師
0612b29: 復打乃云今朝五九盡宇宙咸回春澗底梅開放堤
0612b30: 畔翠柳青和風出洞口杲日解凝冰所以道花明柳
0612c01: 碧非他物燕語鶯啼盡正音諸人還委悉麼拂一拂
0612c02: 云等閒識得東風面萬紫千紅總是春。
0612c03: 韋馱登座開光寶杵威嚴魔軍膽散面佛慈立輔鎮
0612c04: 叢林遂舉筆云諸人還見普眼菩薩麼若也見得大
0612c05: 千界在毫端上不二門開接雲水。
0612c06: 黃龍奇然老和尚塔前上供百丈峰巒雲靄靄襄江
0612c07: 漢水渺茫茫一輪杲日當空照大地山河普放光驀
0612c08: 豎拂子云大眾各具一光即且置秖如百丈山前乃
0612c09: 是我師翁二十餘載入纏垂手高豎法幢闡揚法化
0612c10: 全提祖印布縵天網打鳳羅龍四眾臨筵萬指圍繞
0612c11: 正所謂經綸垂處無他意一得錦鱗即便歸然雖如
0612c12: 是且道無縫塔前以何為念不肖法孫拈瓣旃檀爇
0612c13: 向爐中耑伸供養以表祝哀插香云惟憑此炷聊為
0612c14: 敬不盡傾忱一瓣香遂作禮退。
0612c15: 癸亥孟冬望六日造普同塔完師至塔前拈拄杖指
0612c16: 云這座浮圖乃比丘比丘尼優婆塞優婆夷四眾人
0612c17: 等臨末稍頭藏身所在今朝吉旦良辰圜功結頂就
0612c18: 中舉揚上頂佛事卓一下云會麼盡大地是個無縫
0612c19: 塔眾中還有人見麼於是見得無時不露覿面全彰
0612c20: 茲者本師率兩序大眾列剎禪德十方眾姓居士等
0612c21: 各捐淨財建此普同壽塔可謂緣因即是了因種作
0612c22: 福還須有福人且今日功畢安頂一句作麼生道玲
0612c23: 瓏寶塔垂千古頂上常輝萬道光遂上頂。
0612c24: 中秋示眾揮拂子云還委悉麼秋色平分桂魄圓清
0612c25: 光可愛渾無邊滿堂龍象兢頭看眾曜潛輝孤月懸
0612c26: 達磨祖師開光金剛體堅密身光晃耀顯分明遂舉
0612c27: 筆云正法眼毛穎尖頭直下看便點。
0612c28: 薦寂空禪德對靈小參四大分離玅明不滅真光獨
0612c29: 耀八面無遮歷萬劫而常然遊千生而自在所以蓋
0612c30: 天蓋地輝騰今古佛祖覷之無門鬼神測之難解到
0613a01: 這裏生也不到死也不到赤灑灑淨裸裸遂豎拂子
0613a02: 云只在山僧拂子頭上大眾還見寂公麼個裏會得
0613a03: 覿體全彰設或未然更為指出騰身一擲太虛外鼻
0613a04: 孔依前搭上脣。
0613a05: 為萬壽寺瑞林禪德對靈小參傷哉痛念瑞林公處
0613a06: 世為人無有二毘尼清淨護明珠六度行門難可比
0613a07: 公自兵燹清平二十餘年不憚勤勞萬行莊嚴秉授
0613a08: 具圓參悟本領培植叢林道心愈固提綱紐領雄雄
0613a09: 據堅重修萬壽梵剎鼎建白雲寶所兩處瓊樓玉殿
0613a10: 鏤莊滿堂金相金碧交輝煥然改觀斯當功行圜滿
0613a11: 正好安閒享壽豈知耳順之年世緣謝脫忽焉殂落
0613a12: 令人淚出痛腸幻軀生來死去英雄傑士難免且道
0613a13: 瑞公即今在甚麼處安身立命良久云諸人若也見
0613a14: 得終日行則同行坐則同坐如其未委聽取一偈六
0613a15: 十年來驀轉身踏翻藏海起紅塵故園歸去秋光好
0613a16: 蕩相渾無物比倫。
0613a17: 尚景如心尚溥性悅為師入塔請對靈小參頭頭盡
0613a18: 是毘盧藏在在皆為極樂城觸目菩提真解脫千紅
0613a19: 萬紫一般春五靈今日同歸塔拄杖芒鞋側耳聽正
0613a20: 所謂昔日生本非生全體恁麼來今日死本非死全
0613a21: 體恁麼去既然如是且道淨極大師立宗禪德元宗
0613a22: 禪德覺光戒德優婆夷楊定德即今在甚處豎起
0613a23: 拂子云還見麼者個是色復呵呵大笑云者箇是聲
0613a24: 畢竟真體在什麼處繡出鴛鴦無背面不知誰解覓
0613a25: 金針遂炷香奠茗。
0613a26: 入塔托起靈骨云無縫豁開非內外牢關把定絕毫
0613a27: 釐那邊別有真消息只許英靈獨棲遲便入隨手掩
0613a28: 戶云葉落歸根不留眹跡。
0613a29: 為龍興寺見明禪德追悼小參序屬三秋遍界涼傲
0613a30: 霜金菊最幽香真機展演當陽露覿面全提不覆藏
0613b01: 所謂淨智玅圜本無來去生亦不生滅亦不滅萬古
0613b02: 徽猷神光烜赫所以天不能蓋地不能載日月不能
0613b03: 照風雨不能壞驀拈拄杖云見公在山僧拄杖頭上
0613b04: 與諸公相見了也還信得及麼若信得及當下便安
0613b05: 心其或未然海枯終見底人死不知心適來恁麼道
0613b06: 不可徒然山野今日更開一路與諸公親見本來面
0613b07: 目復呈拄杖云山僧棒上親薦得塵毛剎海露堂堂
0613b08: 為靜虛披剃師入塔設供拈香云常光獨露輝古耀
0613b09: 今無縫一塔自古城陰恭惟我師恒修淨業德行清
0613b10: 高享天年七十七春示滅如生顏不改打破生死關
0613b11: 坐斷涅槃路不肖傾欹無盡意三片爐香誠可格遂
0613b12: 作○⊕◎何處不現身托櫬云得壽得名空人
0613b13: 忘我本無一物自性天然泯心脫體超塵域金骨安
0613b14: 慰坐窣堵。
0613b15: 為靜虛明先師掃塔設供拈香云吾師自己光明藏
0613b16: 個裏往來非往來自古至今常烜赫無修無證絕縈
0613b17: 迴不肖拈香拜掃奚異更生節目當年一點神機而
0613b18: 今盡與埋沒今日無端與麼道勿令淨地輥塵埃炷
0613b19: 香云顯。
0613b20: 讚
0613b21: 香嚴宕老和尚像出世香嚴傳臨濟宗張縵天網打
0613b22: 鳳羅龍深入虎穴奪得虎子換作祖師玄玅訣非心
0613b23: 非佛又非物不是興家是滅門殃及兒孫何日了咦
0613b24: 黃龍奇老和尚像雙池白水吾祖獨能繼祖武寶山
0613b25: 百丈大開爐提鉗錘朝鐘暮鼓無停時舌端滾滾
0613b26: 波滔涌棒頭愬愬如雨點莫道分明賞罰伊。
0613b27: 西來本師秀老和尚像高踞曲彔橐籥濟宗單傳直
0613b28: 旨一義俱空據虎頭收虎尾言有響句藏鋒任他天
0613b29: 下禪和子覿面驚然立下風不肖狹路相撞著親遭
0613b30: 一喝兩耳聾雖然如是得來不假資熏力顯出非煩
0613c01: 啟迪功。
0613c02: 拈古
0613c03: 舉釋迦牟尼世尊初降生一手指天一手指地周行
0613c04: 七步目顧四方云天上天下唯吾獨尊後雲門云我
0613c05: 當時若見一棒打殺與狗子喫貴圖天下太平。
0613c06: 拈云世尊初生信口捷言唯吾獨尊則不無天然
0613c07: 氣概猶未在雲門須有背手抽金鏃且無翻身控
0613c08: 角弓擊節山僧撿點將來亦似古廟師子虛開大
0613c09: 口畢竟如何薄福闡提還不信自甘騎馬傍人門。
0613c10: 舉僧問九峰虔云承聞和尚有言諸聖間出秖是傳
0613c11: 語人是否師曰是曰世尊一手指天一手指地云天
0613c12: 上天下唯吾獨尊和尚為甚麼卻喚作傳語人曰秖
0613c13: 為一手指天一手指地所以喚作傳語人。
0613c14: 拈云一對無孔鐵槌。
0613c15: 舉世尊初於臘月八日明星出時忽云奇哉一切眾
0613c16: 生俱有如來智慧德相但以妄想執著不能證得。
0613c17: 拈云垛生招箭認賊為子雖然知恩者少負恩者
0613c18: 多。
0613c19: 舉世尊一日陞座大眾纔集定文殊白椎云諦觀法
0613c20: 王法法王法如是世尊便下座。
0613c21: 拈云一場敗闕。
0613c22: 舉世尊一日敕阿難食時將至汝入城持缽難應諾
0613c23: 曰汝既持缽當依過去七佛儀式難遂問如何是七
0613c24: 佛儀式佛召阿難難應諾佛曰持缽去。
0613c25: 拈云世尊召阿難難應諾可謂上呼下應異口同
0613c26: 音敢問諸人且道世尊用處與七佛是同是別良
0613c27: 久云契券分明。
0613c28: 舉文殊師利令善財童子採藥云是藥者採將來善
0613c29: 財遍採無不是藥卻來白云無不是者殊云是藥者
0613c30: 採將來善財拈一枝草度與殊殊接得示眾云此藥
0614a01: 能殺人亦能活人。
0614a02: 拈云文殊龍頭蛇尾善財逐惡隨邪撿點將來大
0614a03: 小文殊為人錯下註腳善財合喫三十拄杖何故
0614a04: 劍為不平離寶匣藥因救病出金瓶。
0614a05: 舉西天初祖摩訶迦葉尊者見世尊在靈山會上拈
0614a06: 起一枝華以青蓮目普示大眾百萬聖賢悉皆罔措
0614a07: 惟迦葉破顏微笑世尊乃曰吾有正法眼藏涅槃玅
0614a08: 心實相無相微妙解脫法門付囑於汝汝當護持流
0614a09: 通無令斷絕。
0614a10: 拈云世尊拈華人貧智短迦葉微笑馬瘦毛長若
0614a11: 言吾有正法眼藏付囑摩訶迦葉也是空拳誑小
0614a12: 兒。
0614a13: 舉迦葉因阿難問世尊傳金襴外別傳何物迦葉召
0614a14: 阿難難應諾迦葉曰倒卻門前剎竿著。
0614a15: 拈云阿難合契山僧手中拄杖何故趕人不要趕
0614a16: 上迦葉可謂沒量大人得饒人處且饒人山僧恁
0614a17: 麼批判汝諸人還會麼若也未會拄杖子為汝指
0614a18: 出遂以拄杖豎起復卓一下。
0614a19: 舉昔有古德一日不赴堂侍者請赴堂德曰我今日
0614a20: 在莊上喫油餈飽者曰和尚不曾出入德曰汝去問
0614a21: 莊主者方出門忽見莊主歸謝和尚到莊喫油餈。
0614a22: 拈云古德未出門喫油餈肚飽口皮何曾動侍者
0614a23: 忽逢莊主明中暗暗中明還見侍者莊主麼二人
0614a24: 原是舊相識秖如侍者謝莊主意作麼生莫信直
0614a25: 中直須防仁不仁。
0614a26: 舉德山一日飯遲先托缽下堂時雪峰作飯頭見便
0614a27: 云這老漢鐘未鳴鼓未響拓缽向甚麼處去師便歸
0614a28: 方丈峰舉似巖頭頭曰大小德山未會末後句師聞
0614a29: 令侍者喚來問汝不肯老僧那頭密啟其意師乃休
0614a30: 去至明日陞堂果與尋常不同頭至僧堂前撫掌大
0614b01: 笑曰且喜老漢會末後句雖然如是只得三年師果
0614b02: 三年而沒。
0614b03: 拈云德山看風使帆雪峰相席打令撿點將來爭
0614b04: 奈話作兩橛雪峰只解傳言送語不能懸崖返擲
0614b05: 非但蹉過德山亦乃蹉過巖頭還知落處麼大冶
0614b06: 精金應無變色。
0614b07: 舉文殊師利在靈山會上諸佛集處見一女子近佛
0614b08: 坐入於三昧文殊白佛云何此女得近佛坐佛云汝
0614b09: 但覺此女令從三昧起汝自問之文殊遶女子三匝
0614b10: 鳴指一下乃至拓上梵天盡其神力而不能出佛云
0614b11: 假使百千文殊亦出此女定不得下方過四十二恒
0614b12: 沙國土有罔明菩薩能出此女定須臾罔明至佛所
0614b13: 佛敕出此女定罔明即於女子前鳴指一下女子於
0614b14: 是從定而出。
0614b15: 拈云文殊置個問端從苗遍地瞿曇格外提持因
0614b16: 語識人秖如文殊鳴指出女子定不得罔明鳴指
0614b17: 因甚出得女子定且淆訛在甚麼處不見道不是
0614b18: 金牙作焉能射尉遲且道瞿曇與女子碧落有
0614b19: 情空悵望瑤臺無路可追尋。
0614b20: 舉投子與僧遊山僧見蟬殼遂問殼在這裏蟬向甚
0614b21: 麼處去師拈蟬殼就耳畔作蟬鳴聲其僧有省。
0614b22: 拈云投子赤體提持其僧全身擔荷且道擔荷個
0614b23: 甚麼瞎驢蹄角相肖。
0614b24: 臨濟示眾曰有一人論劫在途中不離家舍有一人
0614b25: 論劫離家舍不在途中且道那一人合受人天供養。
0614b26: 拈云無手人行拳無腳人走路二俱不得動著動
0614b27: 著則三十棒何故落花流水去空負浪游人。
0614b28: 舉臨濟因定上座問如何是佛法大意師下禪床擒
0614b29: 住打一掌便托開定佇立傍僧云定上座何不禮拜
0614b30: 定纔作禮忽然大悟。
0614c01: 拈云臥龍纔奮迅丹鳳便翱翔者僧錯下註腳合
0614c02: 喫三十棒雖然且道悟個甚麼。
0614c03: 舉臨濟上堂次兩堂首座相見同時下喝僧問師還
0614c04: 有賓主也無師云賓主歷然復召眾云要會臨濟賓
0614c05: 主句問取堂中二首座。
0614c06: 拈云寐語作麼。
0614c07: 頌古
0614c08: 世尊初生。
0614c09: 一出門來復自吟指天指地何堪任周行七步渾如
0614c10: 舊孰為瞿曇泥水深。
0614c11: 僧問九峰。
0614c12: 世尊纔出摩耶腹華藏重重盡揭翻肝膽等閒俱烈
0614c13: 破蟭螟吞卻鐵崑崙。
0614c14: 世尊睹明星。
0614c15: 不處皇宮坐雪山寒風霜重悴龍顏明星午夜忽然
0614c16: 現兩眼豁開不等閒。
0614c17: 世尊拈華。
0614c18: 拈華謂顯本源心平地休栽荊棘林水漲定應船自
0614c19: 汎醯酸還有蚋爭尋。
0614c20: 世尊陞座。
0614c21: 寶座陟陞萬仞高幾人斫額謾徒勞文殊椎下分明
0614c22: 道撒手親須到一遭。
0614c23: 世尊敕阿難持缽。
0614c24: 邛州磁碗遂州缽價重渾無物比倫莫道世間人不
0614c25: 會一回拈出一回新。
0614c26: 文殊令善財採藥。
0614c27: 善財便把草來呈度與文殊用得親毒藥醍醐行一
0614c28: 道鐵石心腸亦愴神。
0614c29: 女子出定。
0614c30: 文殊盡力枉施功女子端然坐定中唯有罔明機用
0615a01: 密珠穿九曲一絲通。
0615a02: 古德莊上喫油餈。
0615a03: 飽喫油餈更有誰口脣不動令人疑偶然莊主歸來
0615a04: 謝侍者出門特見知。
0615a05: 德山拓缽。
0615a06: 父子零丁話似冰克由叵耐續傳燈承虛接響轉成
0615a07: 錯疑殺古今癡鈍僧。
0615a08: 風穴上堂若立一塵家國興盛野老顰蹙不立一
0615a09: 塵家國喪亡野老安怗於此明得闍黎無分全是
0615a10: 老僧於此不明老僧卻是闍黎闍黎與老僧亦能
0615a11: 悟卻天下人亦能瞎卻天下人欲識闍黎麼右邊
0615a12: 一拍曰者裏是欲識老僧麼左邊一拍曰者裏是。
0615a13: 不立一塵自闢襟宗綱解紐曷能尋若干頭角徒成
0615a14: 隊獨角麒麟自糞金。
0615a15: 丹霞一日訪龐公見女子取菜次師曰居士在否
0615a16: 女子放下菜籃斂手立師又問居士在否女便提
0615a17: 籃去師回須臾公歸女舉前話公曰丹霞在麼曰
0615a18: 去也公曰赤土塗牛妳。
0615a19: 招女攜籃取菜時丹霞特特訪龐耆莫言赤土塗牛
0615a20: 妳萬象森羅解受持。
0615a21: 本師七旬上堂毒鼓當軒擊法壇海印懸正明今日
0615a22: 事覿面為昭宣茲者本師彌誕佳節七袟吉辰抑迺
0615a23: 孟秋之際百穀成熟之時古柏恒新蒼松含翠頭頭
0615a24: 顯露法法全彰豎拂子云看看此一著子能為萬象
0615a25: 主不逐四時凋所以道唯一堅密身示現諸塵剎者
0615a26: 裏若見得四眾臨筵祝本師壽已巳竟其或未委更聽
0615a27: 偈言優曇現瑞示人天華萼清香遍大千劫外春秋
0615a28: 師自得萬山聳翠壽山堅下座。
0615a29: 四喝。
0615a30: 一喝金剛王劍揮當陽無順亦無違試看倒用橫拈
0615b01: 處忿恕那吒也失威。
0615b02: 一喝金毛踞地吼逐塊韓盧倒退走六聚魔軍悉遁
0615b03: 藏一道威光射牛斗。
0615b04: 一喝探竿隨影草何待開口始傾倒張公喫酒醉李
0615b05: 公不是現成非作造。
0615b06: 一喝不作一喝用直橫手面任擒縱回天轉地須臾
0615b07: 間十聖三賢曷敢從。
0615b08: 四賓主。
0615b09: 賓中賓大千何處求纖塵況知無人兼無我全境全
0615b10: 心滯網鱗。
0615b11: 賓中主觸境逢緣莫莽鹵地北天南話大行常在途
0615b12: 中不出戶。
0615b13: 主中賓水到渠成亦未真居家不離途中事須知更
0615b14: 有上頭津。
0615b15: 主中主萬里碧天紅日普一任橫該并豎抹二三四
0615b16: 七非祖武。
0615b17: 三玄三要。
0615b18: 第一玄鷂過新羅萬八千誰謂寥寥天地內閻浮樹
0615b19: 在海南邊。
0615b20: 第二玄神機出沒何超然向前未舉先知得直下洞
0615b21: 然在目前。
0615b22: 第三玄玅明心印得真傳大千界在毫端上日用頭
0615b23: 頭自顯然。
0615b24: 第一要百億須彌眼中照泥牛跳舞三臺石女溪
0615b25: 邊拍掌笑。
0615b26: 第二要乾坤個隻眼睛照現成活計本無私萬別千
0615b27: 差同一道。
0615b28: 第三要家家門首長安道分明歷歷為人揚累及無
0615b29: 端成不了。
0615b30: 四料揀。
0615c01: 奪人不奪境沙界絕形影四海浪悉平長然天地靜。
0615c02: 奪境不奪人渾無物比倫舉拳交互處應不有疏親。
0615c03: 人境兩俱奪心法雙剔脫坐斷聖凡情不留眹兆個。
0615c04: 人境俱不奪橫該并豎抹瞥轉上頭關擒縱任殺活。
0615c05: 開鐘版秖這二上座萬古權衡佛祖千秋號令人天
0615c06: 永振叢林真規悉皆內嚴外肅今日承先起後一槌
0615c07: 兩當遂擊云圜通大啟無回互直聽雷音震大荒。
0615c08: 聯芳
0615c09: 天序能上人湖廣
0615c10: 從上門庭克荷任光明輝耀濟宗燈燈燈接續燈燈
0615c11: 燄振起道風冠古今
0615c12: 機先瑩上人湖廣
0615c13: 西來祖印獲親傳分付隨方闡化權囓鏃一機能倒
0615c14: 用湖海衲子一捲攣
0615c15: 次韻山居
0615c16: 茂林修竹即清涼謹對流泉智水長活鱍源頭無曉
0615c17: 夜萬方寧靜屬仁皇
0615c18: 掀翻海嶽絕溫涼捩轉乾坤日腳長拄地撐天橫宇
0615c19: 宙寰中天子一熙皇
0615c20: 樓臺殿閣生微涼鼓角鐘聲喚夢長驚惺參禪物外
0615c21: 客明明無隱徹天皇
0615c22: 山中四儀
0615c23: 山中行七尺烏藤倒嶽傾多少風光觀不盡青松白
0615c24: 石少枯榮
0615c25: 山中住地僻絕通車馬路不許時人知我居無端花
0615c26: 逐水流出
0615c27: 山中坐面對奇峰雲肖破疑殺神頭鬼面人來朝不
0615c28: 會那句箇
0615c29: 山中臥而恒處此菩提座枕兒墮地笑呵呵拈起示
0615c30: 幾許大
0616a01: 牧牛頌
0616a02: 尋牛
0616a03: 徐徐獨步入嶸尋萬壑千谿路轉深行到水窮山盡
0616a04: 了磯流枯枮處始聞音
0616a05: 見跡
0616a06: 覿面相呈見也麼分明頭角擬多羅橫身三界摩天
0616a07: 背無限途中更覓他
0616a08: 見牛
0616a09: 驚天動地恣哮聲戴角披毛非紫青落落襟懷奚坦
0616a10: 蕩原來面目自生成
0616a11: 得牛
0616a12: 頭角完全祇者渠聖名凡號盡蠲除相逢狹路呈端
0616a13: 的驀鼻牽來家裏居
0616a14: 牧牛
0616a15: 山童慵力近其身豎四橫三迥絕塵鼻孔撩天慢牽
0616a16: 著風流舉世箇牛人
0616a17: 騎牛到家
0616a18: 千盤路轉騎歸家萬疊峰巒斂綠霞縱有回天轉地
0616a19: 力逢人慢莫巨張牙
0616a20: 忘牛存人
0616a21: 幽然孤坐大雄山頂後神光孰敢攀一著更能超佛
0616a22: 祖寸絲不挂在人間
0616a23: 人牛俱忘
0616a24: 要識真空本不空卻將消息為君通從來絕待無依
0616a25: 倚挂角羚羊豈有蹤
0616a26: 返本還源
0616a27: 宏機密用沒動功合豎降旗在下風列聖規繩箇面
0616a28: 目巍然一喝耳雙聾
0616a29: 入廛垂手
0616a30: 早從那畔印心來皁角燈心鋪慣開如此話頭重舉
0616b01: 起石人笑豁半邊腮
0616b02: 十二時歌
0616b03: 半夜子空王殿裏無知己朝來日出扶桑東覿體提
0616b04: 持微玅旨
0616b05: 雞鳴丑一任橫行并豎走八面玲瓏處處通眾星隱
0616b06: 顯稽東手
0616b07: 平旦寅闌干雞唱驀翻身朝來起坐渾如舊天岸奔
0616b08: 騰五色麟
0616b09: 日出卯一輪圜滿當天曉十方世界利群生箇箇自
0616b10: 明衣裏寶
0616b11: 食時辰龍象滿堂轉食輪饘飯飽餐唯一句若言一
0616b12: 句疑殺人
0616b13: 禺中已倒握竹篦為直指觸背非遮明舉揚提持當
0616b14: 面要人委
0616b15: 日南午光耀大千沙界普無古無今照世間平眇諸
0616b16: 方吞佛祖
0616b17: 日昳未堂堂來往向人謂光陰疾速苟如知兩眼昏
0616b18: 花可懼畏
0616b19: 晡時申百鳥噪林氣象新露柱堂前開活眼金毛獅
0616b20: 子解翻身
0616b21: 日入酉漁舟唱晚宿堤柳從茲更不藏頭角一一面
0616b22: 南看北斗
0616b23: 黃昏戌歷歷明明黑似漆光境俱忘大脫空摩訶般
0616b24: 若波羅密
0616b25: 人定亥豁開夢眼誰堪對人人聰性莫咨詢紙燭滅
0616b26: 時百雜碎
0616b27: 黃龍三關
0616b28: 我手佛手共舒一抬一搦如如橫按莫邪正令寰宇
0616b29: 斬癡任渠
0616b30: 我腳驢腳并行閻浮世界坦平不消謦欬蹋遍雲外
0616c01: 青山縱橫
0616c02: 人人盡有生緣覿面發機現前自古至今烜赫威光
0616c03: 廓顯歷然
0616c04: 智覃正禪師語錄卷終
0616c05: 助緣耆德通一
0616c06: 眾弟子　最清　　德洪
0616c07: 　　　　性弘　　實忍
0616c08: 　　　　實信　　實靈
0616c09: 　　　　實性　　實敞
0616c10: 　　　　實照　　尚榮
0616c11: 　　　　實炯　　尚能
0616c12: 　　　　如心　　尚景
0616c13: 　　　　德極　　修誠
0616c14: 　　　　德會　　宗弘
0616c15: 尼弟子　實相實真
0616c16: 
0616c17: 
0616c18: 　同發心各捐資刻
0616c19: 智覃正禪師語錄一部用廣流通伏願人人悟明自
0616c20: 　性各各洞徹根源廓正法眼輝佛祖燈謹識
0616c21: 康熙甲子歲八月　日吉旦禾郡楞嚴寺藏板
0616c22: 　　　　　　　　　　　檇李吳知先敬書
0616c23: 　　　　　　　　　　　禾郡馬三錫繡梓
