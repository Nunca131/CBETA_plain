0337a13: 
0337a14: 
0337a15: 
0337a16: 潭州開福禪寺第十九代寧和尚語錄卷下
0337a17: 住大溈山嗣法小師　善果　集
0337a18: 
0337a19: 上堂。春風習習春日。鳥啼東嶺上。花發樹南枝。
0337a20: 園林并紫陌。賞翫頗相宜。行人半醉半醒。游客似憨
0337a21: 似癡。或歌或舞或笑或悲。頭頭盡是吾家事。處處全
0337a22: 彰玅總持。因甚把住特地生疑。辜他古德努力披陳。
0337a23: 不省這個意。脩行徒苦辛。久立眾慈伏惟珍重。
0337a24: 上堂。僧問。永嘉道摩尼珠人不識。如來藏裏親收得。
0337b01: 如來藏即不問。那個是珠。師曰。有時閒把杖頭挑。千
0337b02: 眼大悲看不見。僧云。將謂少林消息斷。而今蹤宛
0337b03: 然存。師曰你何不問如來藏。僧云。把得驪龍角。奪得
0337b04: 明珠歸。師曰珠在什麼處。僧提起坐具。師曰未是好
0337b06: 家贏得共盤桓。個中消息無人會。願聞提唱祖師關。
0337b07: 師曰鐵牛橫古路。僧云莫便是和尚為人處也無。師
0337b08: 曰。目前大道無迂曲。何得伶俜向外求。僧云。今日得
0337b09: 個真消息。白雪梅花滿洞中。師曰。莫將閒語句。味
0337b10: 祖師心。師乃曰。諸法寂滅相。不可以言宣。適來許多
0337b11: 問答圖個什麼。還委悉麼。通人分上言詮寂默皆歸
0337b12: 實際之場。學高流遂成取捨之法。園林池沼皆演
0337b13: 玅音。諸法所生唯心所現。又道不是風動不是幡動
0337b14: 仁者心動。諸禪德。大小老盧好與三十棒。何故。只知
0337b15: 穿靴不覺綻。然雖恁麼。鳥啼處處皆相似。花落不
0337b16: 聞流水聲。
0337b17: 上堂示眾。未透祖師關。時光如箭急。白髮皓然生。新
0337b18: 又五日。記得雲門道平地上死人無數。過得荊棘
0337b19: 林者是好手。時有僧問。恁麼則堂中第一座大有長
0337b20: 處也。雲門云蘇嚕蘇嚕。師曰。等閒垂手去。八面清風
0337b21: 生。雖然恁麼。子細檢點將來。大小雲門被者僧一拶。
0337b22: 直得隱身無路。汝等諸人還見麼。這裏得破。平地
0337b23: 上活人無數。荊棘林中轉大法輪。何故。大悲不展手。
0337b24: 通身是眼睛。擊禪。
0337c01: 謝知客上堂。開門待知識。知識不來過。知識既過。憑
0337c02: 何施設。金果早朝摘去。玉花後鳳銜來。便恁麼。
0337c03: 涉離微。不施武藝。罕遇知音。豈不見趙州問僧曾到
0337c04: 此間麼。僧云曾到。州云喫茶去。州復問僧曾到此間
0337c05: 麼。僧云不曾到。州云喫茶去。院主問趙州。曾到此間
0337c06: 教伊喫茶去且從。不曾到此間為甚教伊喫茶去。州
0337c07: 喚院主。主應諾。州云喫茶去。師曰。趙州門下不揀高
0337c08: 低。一麤茶普同供養。得其味者方知冷裏九轉
0337c09: 透缾香。如或未辨端倪。不免重下註。南北東西萬
0337c10: 萬千。趙州待客豈徒然。莫嫌冷淡無滋味。慣把脂麻
0337c11: 一例煎。擊禪下座。
0337c12: 上堂。報慈家風淡薄。廚堂諸事蕭索。唯有金剛眼睛。
0337c13: 四海禪人嚼。得破。曠劫無明須臾銷鑠。天上人
0337c14: 間自在快樂。不破。成結縛。六用門頭塵緣競作。諸
0337c15: 禪德。你嚼。閒處著。燦爛無瑕光明閃爍。幾回覿面
0337c16: 相呈。自是諸人諱。
0337c17: 上堂示眾。真不掩偽。曲不藏直。句裏明人言中辨的。
0337c18: 處處總持頭頭彌勒。擬議思量當門荊棘。豈不見古
0337c19: 德問僧林間什麼聲。僧云鵓鳩聲。古德云。欲得不招
0337c20: 無間業。莫謗如來正法輪。諸禪德。設使通身是口。作
0337c21: 麼生商量。要會麼。暗通山下路。流出洞中花。
0337c22: 謝化主迴寺上堂。師曰。禪人莫莽鹵。二月又初五。透
0337c23: 徹祖師關。一句該今古。雖然如是。不涉今古底事又
0337c24: 作麼生商量。還有知得者麼。出來吐露看。僧問如何
0338a01: 是賓中賓。師曰路上行人更問津。僧云如何是賓中
0338a02: 主。師曰闍自道取。僧云如何是主中賓。師曰問處
0338a03: 分明答最親。僧云如何是主中主。師曰。七星光彩輝。
0338a04: 六國罷煙塵。僧云四賓主外更有事也無。師曰向內
0338a05: 亦無。僧云謝師答話。師曰非子境界。師乃曰。春色無
0338a06: 高下。園林花木紅。總持門大啟。何處覓圓通。休問迷
0338a07: 逢達磨。須知垂手塵中。踏翻厚地刺剌破空。人天牓
0338a08: 佛祖家風。敢與龍王富。自他兼濟何窮。翻身不
0338a09: 露。直上玅高峰。諸禪德。且道是什麼人境界。還委
0338a10: 悉麼。渠無面目。三界為家。解把過頭杖。逢春點異花。
0338a11: 歲除小參。時光迅速不與人期。剎那異世早見歲除。
0338a12: 未明心地難免狐疑。設使問似百川競注。答如大海
0338a13: 吞流。古佛堂中都用不著。豈不見僧問靈雲。混沌未
0338a14: 分時如何。靈雲云露柱懷胎。僧云分後如何。靈雲云
0338a15: 如片雲點太清。僧云祇如太清還受點也無。靈雲不
0338a16: 對。僧云恁麼則含生不來也。靈雲不對。僧云直得純
0338a17: 清絕點時如何。靈雲云猶是真常流注。僧云如何是
0338a18: 真常流注。靈雲云似鏡長明。僧云向上還有事也無。
0338a19: 靈雲云有。僧云如何是向上事。靈雲云打破鏡來與
0338a20: 你相見。師乃曰。好諸禪德。盡十方世界是一面鏡。作
0338a21: 麼生說個打破底道理。到這裏直饒眼親手辨光影
0338a22: 俱亡。如抱卵啐同時。正好喫報慈拄杖。何故。弄
0338a23: 影禪和如麻似粟。雖然不得力。猶勝別勞心。
0338a24: 上堂。僧問。彌勒真彌勒。分身千百億。時時示世人。世
0338b01: 人俱不識。未審和尚還識麼。師曰山僧不識。僧云大
0338b02: 小報慈為什麼不識。師曰老僧不諱此事。僧云勘破
0338b03: 了也。師曰三十後忽然汗出也不定。師乃曰。問答
0338b04: 尖新逞峻機。如將餅要充饑。縱經塵劫空勞力。爭
0338b05: 似忘言合大。何故。祖師玅旨杳絕言詮。密契玄宗
0338b06: 早成多事。豈況妄呈見解緇素奚分。鼓弄詞鋒是非
0338b07: 競作。欲究斯宗遠之遠矣。雖然如是。萬古碧潭空界
0338b08: 月。再三撈摝始應知。
0338b09: 開爐上堂。風景不相饒。免見丹霞把佛燒。莫謂
0338b10: 開爐無一事。汾陽扇子手中搖。諸禪德。祖師密旨杳
0338b11: 絕纖埃。應用無私匪虧時節。寒時寒熱時熱。木佛放
0338b12: 光明。院主生忻悅。絹扇足風。衲僧搖不徹。分明漏
0338b13: 泄天機底事。因何不瞥。若也玄關撥轉。自然心眼豁
0338b14: 開。方信普通遠事。豈從嶺帶將來。
0338b15: 謝藏主上堂。兵隨印轉將逐符行。把斷要關不通音
0338b16: 信。然而事無一向理出多門。借路經過略與諸人相
0338b17: 見。憶昔日巖頭雪峰欽山三人同行。到一山寺值雨。
0338b18: 欽山雪峰每日看藏經。唯有巖頭默然端坐。藏主乃
0338b19: 問巖頭曰。我此間接待。愛人看經結緣。上座喫飯了
0338b20: 端然打坐。有何利濟。巖頭曰某甲不識字。主曰何不
0338b21: 問人。巖遂將經一卷指經題兩問藏主是什麼字。
0338b22: 主曰不識這個字。巖曰這個字尚不識讀經何為。拂
0338b23: 袖便去。師乃曰。諸禪德。巖頭一期逞俊。大似貪觀白
0338b24: 浪失手橈。藏主暗中嬴一著。今古少人知。祗如道
0338c01: 以字不成八字不是。畢竟喚作什麼字。這裏見得。非
0338c02: 唯穿巖頭鼻孔。一大藏教從此披露。苟或未然。不
0338c03: 免重下註。以字不是八不成。無言童子笑忻忻。優
0338c04: 曇華現人間瑞。鼻孔通天嗅不聞。諸禪德。既是通天
0338c05: 鼻孔。為什麼嗅不聞。要會麼。日月不到處。特地好乾
0338c06: 坤。
0338c07: 施主請上堂示眾。湘山青。湘水碧。上下四維。東西南
0338c08: 北。處處釋迦頭頭彌勒。啐同時無勞外覓。這裏見
0338c09: 得。不待僧祇劫滿六度功圓。當處道場豈容擬議。其
0338c10: 如疑情未脫信力未完。緇素臨筵請垂敲唱。僧問。檀
0338c11: 越勤重伸三請。師將何法利人天。師曰清風四起雲
0338c12: 散長空。僧云未審施主獲何福報。師曰。但得三輪清
0338c13: 淨業。恒河沙劫用無窮。師乃曰。朕兆未生莊嚴畢備。
0338c14: 乾坤纔剖早涉。摩竭深關時流罔測。少林號令
0338c15: 艸偃風行。直下承當猶成影事。那堪攢花蔟錦玉轉
0338c16: 珠回。展弄辭源欲窮玅道。大似持蠃酌海折艸量空。
0338c17: 枉費精神全無利益。何故。若尋言語會。特地隔西天。
0338c18: 以拂子擊禪下座。
0338c19: 謝檀越施法鼓上堂。此方真教體。清淨在音聲。欲入
0338c20: 三摩提。實從聞中證。好諸禪德。法鼓纔撾人天聳耳。
0338c21: 玅應無私是何宗旨。這裏薦得。楞嚴一會儼爾猶存。
0338c22: 大眾還會麼。靄靄圓音該法界。直教萬古警群迷。
0338c23: 結夏小參。天際雨。嘹喨寺亭鐘。耳目不到處。翻
0338c24: 怜面壁翁。諸禪德。祖師苗裔諸佛要門。法界群情剛
0339a01: 然諱。至使五湖衲子物外高流。挈錫缾名山洞
0339a02: 府。或經冬夏或涉春秋。但知鼓弄辭源摩唇捋觜。爭
0339a03: 鋒競銳以當家風。病在膏肓世醫拱手。賴有智人出
0339a04: 世憫物垂慈。萬仞峰前和身便放。豈不見僧問西院
0339a05: 和尚擬問不問時如何。西院便打。僧擬議。西院云
0339a06: 若作棒會眉鬚墮落。僧有省。諸禪德。還知麼者僧
0339a07: 有陷虎之機。西院不覺投他深。若人辨得。親佩毗
0339a08: 盧印。當場捋虎鬚。其如見解未圓。棒頭有眼明如日。
0339a09: 要識真金火裏看。
0339a10: 上堂。暗裏抽橫骨。明中坐舌頭。偏圓不到處。萬古及
0339a11: 千秋。且道是何時節。還辨明得麼。這裏見得。不待三
0339a12: 祇劫滿六度熏脩。立地與古佛同參。頓證多生面目。
0339a13: 其如智眼未明。不免拋沙攃土。豈不見僧問開先和
0339a14: 尚。窮歲暮時如何。開先云依舊孟春猶寒。諸禪德。
0339a15: 先賢垂範流落人間。日久歲深禪人不顧。何也。語非
0339a16: 玄玅。直透重關。缾打破。淥水青山。莫訝報慈多冷
0339a17: 淡。得盤桓處且盤桓。
0339a18: 上堂。凜凜玄風塵塵三昧。信手拈來曾無障礙。不用
0339a19: 安排素非憎愛。透過斯關逍遙自在。便恁麼去早涉
0339a20: 崎嶇。更待商量辜他先德。然而恁麼中下之機甚處
0339a21: 摸。第二義門聊為舉唱。記得佛日問夾山。大眾
0339a22: 望乞師一言。夾山云。路逢死蛇莫打殺。沒底籃子盛
0339a23: 將歸。佛日云。手執夜明符。幾個知天曉。山云。大眾歸
0339a24: 去來。已巳有人了也。師曰。澤廣藏山理能伏豹。雖然鍼
0339b01: 芥相投。且道落在什麼處。者裏見得。斬新日月特地
0339b02: 乾坤。其或未然。奼女已巳歸霄漢去。獃郎猶弄火爐煙。
0339b03: 冬夜小參。先賢垂範巧玅臨時。解烹露地白牛。慣炊
0339b04: 黍米香飯。野菜羹唱田樂。更深夜靜與眾分冬。
0339b05: 然而拔貧作富今古罕聞。踏著斯關超方物外。山僧
0339b06: 這裏空寥寥白歷歷。上下及四維。東壁打西壁。中間
0339b07: 一物無。將何為軌則。賴遇庫司置辨土儀果子。下座
0339b08: 雲會堂中大家東西。忽然著一個。始知是處
0339b09: 綠楊堪繫馬。家家門庭透長安。雖然如是。或遇無口
0339b10: 人來將何祗待。這裏見得。坐斷千聖舌頭。露出平生
0339b11: 光彩。其或未省因由。莫嫌冷淡無滋味。一飽能忘萬
0339b12: 劫饑。擊禪。
0339b13: 舉僧銷經兼謝監莊上堂。舉藥山久不陞座。院主白
0339b14: 云。大眾渴仰和尚示誨。幸望慈悲。山云槌鐘著。鐘聲
0339b15: 纔動大眾雲集。藥樂山昇座。良久。下座歸方丈。欲閉門。
0339b16: 院主隨後問云。和尚許為眾說法。為什麼一言不措。
0339b17: 山云。經有經師。論有論師。律有律師。又爭得老僧。
0339b18: 師曰。諸禪德。藥山老漢慎初護末佛眼難窺。院主狹
0339b19: 路相逢等閒蹉過。至今千古之下掛人齒牙。報慈者
0339b20: 裏又且不然。昨日請監莊監收。今朝昇座陳謝。堂裏
0339b21: 特為煎茶。大眾都盧總見。且道還有為人處也無。師
0339b22: 良久云。休休。幸有德山風骨在。饑泥土壯肌膚。
0339b23: 上堂示眾。三八念誦。五日一參。古佛標牓。今人可觀。
0339b24: 通方上士不用顢頇。如石含玉似地擎山。直下會得
0339c01: 也大無端。何故。明暗一條今古路。依俙屈曲隔煙嵐。
0339c02: 謝化主上堂。祖師門下玅旨無私。不墮物機混融凡
0339c03: 聖。所以涅槃城裏作者猶嗤。明月堂前道人不顧。
0339c04: 身滅智豈是丈夫。避色逃聲何名作者。撈龍打鳳須
0339c05: 信男兒。露刃藏鋒還他開士。化城抹過寶所非遙。獨
0339c06: 步坤維何人境界。還委悉麼。打破缾歸去後。南山
0339c07: 下雨北山雲。
0339c08: 春日上堂。僧問。大地盡為銀世界。瓊樓玉殿娑婆。
0339c09: 未審如何是文殊境界。師曰舉目無遮障。僧云如何
0339c10: 是普賢境界。師曰界不曾藏。僧云莫便是和尚為
0339c11: 人處也無。師曰你何不問觀音境界。僧云。為復只恁
0339c12: 麼。別更有在。師曰。江湖一片堪圖。眼裏無筋不易
0339c13: 看。師乃曰。漏泄春消息。梅花界開。千峰無異色。平
0339c14: 地絕纖埃。莫謂白牛無覓處。普賢招手待君來。急回
0339c15: 首。不須猜。乾坤都一片。何用更徘徊。
0339c16: 結夏上堂。大道無私遇緣展縮。四月。今朝普請。
0339c17: 方來禁足。寒山嚲袖舞三臺。拾得橫琴彈一曲。一二
0339c18: 三。四五六。夏雨布長空。清聲發幽谷。直饒不墮宮商。
0339c19: 也是強生節目。爭如野外農夫。擊壤高歌鼓腹。不學
0339c20: 禪律威儀。免見蠟人隨逐。雖然恁麼。不傷物義抹過
0339c21: 時機。又且如何話會。丹鳳不棲無影樹。直透煙霄意
0339c22: 自殊。
0339c23: 聖節上堂。乾坤之內宇宙之中。高懸舜日大扇堯風。
0339c24: 祝　一人之壽算。祈萬世之穹隆。唯吾家佛子受賜
0340a01: 頗多。物外優游憑何祝
0340a02: 聖。要會麼。為祥碧落雲千片。聳翠須彌萬仞高。以拂
0340a03: 子擊禪下座。
0340a04: 留街坊上堂。是法住法位。世間相常住。南山靉靆生
0340a05: 雲。北山滂沱下雨。通身是口阿師。比擬徒誇唇觜。把
0340a06: 定放行為君重舉。目前火急便還家。莫認殊鄉為故
0340a07: 里。雖然恁麼。官不容鍼私通車馬。幸對人天何妨詰
0340a08: 問。僧問。枯木堂中即不問。入垂手事如何。師曰。解
0340a09: 運漚和句。能舒佛祖機。僧云未曉玄言再伸請益。師
0340a10: 曰人天得路凡聖歸心。僧云忽遇三頭六臂者來如
0340a11: 何支遣。師曰。手擎楖杖。相見不揚眉。僧云。半千叢
0340a12: 席裏。推出作家人。師曰謝子讚歎。師乃曰。浩浩塵中
0340a13: 善能手。悲智冥符古今希有。深入總持門。氣宇
0340a14: 斗牛。目連鶖子攢眉。玅德空生緘口。一句無私掃除
0340a15: 窠臼。雖然如是。且道這個人二六時中向什麼處行
0340a16: 履。若也辨得。頭圓似天方似地。鼻直眼橫清風萬
0340a17: 里。苟或未曉綱宗。莫愛白雲深處坐。枯木寒巖未足
0340a18: 奇。以拂子擊禪。
0340a20: 癡。曠劫至今無伎倆。無伎倆。少人知。大體還他肌骨
0340a21: 好。何須照鏡娥眉。豈不見馬大師與二三子翫月
0340a22: 次。馬師垂語云正當恁麼時如何。西堂云正好供養。
0340a23: 百丈云正好脩行。南泉拂袖便行。馬師云。經入藏。禪
0340a24: 歸海。唯有普願獨超物外。師乃曰。諸禪德。馬大師等
0340b01: 閒舒卷。玅手天然。也是貪觀雲裏雁。失渡頭船。若
0340b02: 人檢點得出。披毛遊火聚。戴角混塵泥。其如見處
0340b04: 拂袖前行歸去來。擊碎重關門大啟。重關既啟。還有
0340b05: 見馬師者麼。良久云。休休。長安夜夜家家月。幾處笙
0340b06: 歌幾處愁。珍重。
0340b07: 謝化主上堂。空王門下法令當行。列局分司利生為
0340b08: 務。無明海內駕起慈舟。人我山中盛栽忍艸。伶俜遊
0340b09: 子誘引還家。直指衣中久懷至寶。獲解脫道證本圓
0340b10: 常。報佛深恩方名垂手。雖然恁麼。不傷風化物義兩
0340b11: 全。又且如何剖露。良久云。金殿玉堂留不住。披毛戴
0340b12: 角又重來。
0340b13: 施主請上堂。人天普集龍象交參。大事全彰云何不
0340b14: 顧。須待提綱舉要鼓唱玄風。蔟錦攢花以為諦當。都
0340b15: 無所益枉費心機。奈緣中下之流無由湊泊。山僧今
0340b16: 日等是無端。向第二義門作個程限。眾中莫有英靈
0340b17: 衲子本分禪人。幸遇檀那請命方便門開。擺動精神
0340b18: 任君施設。有麼有麼。僧出云。見之不取。思之千里。師
0340b19: 曰。等閒拋餌波中去。便有錦鱗上來。僧云和尚且
0340b20: 莫壓良為賤。師曰。元來不是金鱗族。辜負謝家船上
0340b21: 人。師乃曰。全提要玅三藏絕詮。海印舒光該羅法界。
0340b22: 有情無情炳然應現。有時南州北郡買賣交關。有時
0340b23: 看風把柁順水行船。有時酒肆茶坊迎賓待客。有時
0340b24: 投壺走馬歌笑圍碁。種種多般要源流出。玄關瞥轉
0340c01: 大用現前。一無私平等大道。始知諸佛轉法輪。群
0340c02: 生解差別。目擊便歸來。秤鎚渾是鐵。如斯告報。正屬
0340c03: 化門。不犯鋒楞。云何舉唱。還委悉麼。善吉巖前艸不
0340c04: 生。憍尸謾把天花散。
0340c05: 上堂。空空至理杳絕纖埃。功勳不到玅難該。不落
0340c06: 是非中。有無爭敢和。何勞指註便請承當。過後追風
0340c07: 徒誇好手。豈不見北巖問洞山什麼處來。山云湖南。
0340c08: 巖云觀察使姓什麼。山云不得姓。巖云名什麼。山云
0340c09: 不得名。巖云還理事也無。山云自有廊幕在。巖云還
0340c10: 出入否。山云不出入。巖云豈不出入。山拂袖便行。師
0340c11: 曰。應機不玅展事難諧。檢點將來弄巧成拙。來晨巖
0340c12: 入僧堂喚昨日新到上人。洞山出應諾。巖云夜來因
0340c13: 緣不契。老僧一宿不安。請上座代一轉語。若相契
0340c14: 開粥相伴過夏。山云請和尚舉。巖云不出入。山云太
0340c15: 尊貴生。諸禪德。君臣道合猶涉偏圓。賓主穆時翻成
0340c16: 途轍。尊貴一路智者知焉。比擬商量白雲萬里。然雖
0340c17: 恁麼。敢問諸賢作麼生是尊貴底事。要會麼。夜半石
0340c18: 人忘形像。天明木女覓無蹤。
0340c19: 謝街坊上堂。禪家流。勿忌諱。干木隨身逢場作戲。有
0340c20: 時高臥白雲。有時持盂鬧市。有時愛撫沒絃琴。有時
0340c21: 善宣無量義。有時似癡似騃。有時為祥為瑞。不是碧
0340c22: 眼胡。亦非傅大士。住住他自有知音知。何必清風
0340c23: 動天地。
0340c24: 上堂。秋日耀長空。秋江浸碧。傷嗟門外人。處處尋
0341a01: 彌勒。驀路忽頭。相逢不相識。諸禪德。既是相逢為
0341a02: 什麼不相識。剪盡霜前竹。臨谿不化龍。擊禪。
0341a03: 謝供頭化主上堂。萬里無雲長天一色。不落古今那
0341a04: 該彼此。要津把斷風骨旋生。設使靈山密付。謾說拈
0341a05: 華。少室親傳。徒誇得髓。總不恁麼。畢竟如何。要會麼。
0341a06: 師子窟中無異獸。象王行處絕狐蹤。
0341a07: 上堂。僧問如何是事法界。師曰。杖子拈將來。隨時得
0341a08: 受用。僧云如何是理法界。師曰。玅體本無私。應緣非
0341a09: 少剩。僧云如何是理事無礙法界。師曰。通同歸實際。
0341a10: 語玅少知音。僧云如何是事事無礙法界。師曰肥典
0341a11: 座瘦維那。師乃曰。薄明月碎清風。淺種深耕莫大
0341a12: 功。破二作三橫豎算。四方八面用無窮。諸禪德。還委
0341a13: 悉麼。當人分上在體前。不落偏圓是何境界。放行也。
0341a14: 諸佛放光明。助發實相義。言下合無生。為祥復為瑞。
0341a15: 收來也。初祖門庭。不通水泄。無物堪比倫。教我如何
0341a16: 說。不收不放。隨處道場。分司列局。豈并尋常。一夜落
0341a17: 花雨。滿城流水香。
0341a18: 上堂。靈山顧視迦葉親聞。白藕峰前盧公契旨。直饒
0341a19: 鍼芥相投。未免隨波逐浪。何也。俱成勝負猶涉驅馳。
0341a20: 爭似青天為幕夜月為。臥藤蘿下塊石枕頭。好諸
0341a21: 禪德。踏得故關田地穩。不風流處也風流。
0341a22: 小參。雲收天際霧捲長空。坐立儼然誰家風月。這裏
0341a24: 夜行剛把火。直須當道與人看。豈不見僧問鹽官和
0341b01: 尚。如何是本身盧舍那。官云與我過淨缾來。僧乃過
0341b02: 淨缾。官云安舊處著。僧安舊處。復問如何是本身盧
0341b03: 舍那。官云古佛過去久矣。師曰。諸禪德。先賢垂範語
0341b04: 真如弦。衲子奔波剛然不顧。山僧今夜等是無端。試
0341b05: 與諸人評議。這僧只知向前。不覺蹉路。鹽官慈悲廣
0341b06: 大。檢點將來弄巧成拙。且道利害在什麼處。還委悉
0341b07: 麼。粉骨碎身未足酬。一句了然超百億。
0341b08: 謝監收上堂。田中稻子已巳焦黃。顆粒圓成不并常。玅
0341b09: 手及時收拾後。五湖龍象濟饑瘡。諸禪德。一日兩次
0341b10: 上堂。不曾破一粒米。因什麼有濟饑瘡。要會麼。
0341b11: 為不平離寶匣。藥因救病出金缾。
0341b12: 上堂。一人發真歸源。十方空悉皆銷殞。敢問諸禪
0341b13: 德。從古至今得道聖賢如河沙數。因什麼空大地
0341b14: 宛爾猶存。到這裏作麼生承當。於此見得。坐微塵裏
0341b15: 轉大法輪。苟或未然。渾家不是不進步。無奈當門荊
0341b16: 棘生。下座。
0341b17: 上堂。高提祖印獨耀寰區。坐舌頭聖凡罔測。聲前
0341b18: 要旨玅難該。句後玄關金鍼雙鎖。通人分上肯受
0341b19: 提撕。懞懂禪流徒誇作略。設使五湖衲子四海高人。
0341b20: 問似龍飛鳳舞。答如玉轉珠回。向本分事中白雲萬
0341b21: 里。何也。諸緣不涉豈落今時。要會麼。混沌未分全體
0341b22: 現。乾坤纔剖失便宜。擊禪。
0341b24: 豈不見東印土國王請般若多羅尊者齋。乃問。諸人
0341c01: 盡看經。尊者因甚不看經。尊者曰貧。道入息不居陰
0341c02: 界。出息不涉萬緣。常轉如是經。百千萬億卷。大眾。孰
0341c03: 謂祖師關險。等閒拈出與人看。還見麼。向下文長。
0341c04: 付在來日。
0341c05: 上堂示眾。兔走烏飛暗移時節。入夏早三旬。衲僧徹
0341c06: 未徹。休尋向上關。莫問西來訣。健則松徑閒行。困則
0341c07: 堂中便歇。恩光一道皎然。曠劫未嘗生滅。無物可并
0341c08: 雌黃。教我云何剖說。回頭踏著自家鄉。始信秤鎚渾
0341c09: 是鐵。
0341c10: 上堂。形名未兆早涉戈矛。是非鋒起徹底風流。左旋
0341c11: 右轉海印全收。枯木堂前徒話會。無明山上任優游。
0341c12: 君不見。一葉落時天下秋。
0341c13: 上堂。淨法界中纖塵不立。所以道恁麼也不得。不恁
0341c14: 麼也不得。恁麼不恁麼總不得。離此之外。畢竟如何。
0341c15: 要會麼。常憶帝城三月裏。鷓鴣啼處百花香。
0341c16: 上堂。門外春將暮。園林華木殘。靈雲消息在。遊子莫
0341c17: 顢頇。諸禪德。還知麼。雲舒四野雨潟長空。花落花開
0341c18: 春來春去。往復本非移易。迷悟豈有差殊。急回首。不
0341c19: 須疑。竹抽新。寒松長舊枝。靈雲親悟處。眉上更
0341c20: 安眉。
0341c21: 為亡僧下炬。生也不知。死也不會。不知不會。逍遙自
0341c22: 在。南北東西曾無罣礙。且道明禪人即今在什麼處。
0341c23: 還知麼。露地白牛無覓處。火裏蝍蟟飛上天。
0341c24: 施主請上堂。舉阿育王設齋。嚴百千寶座。內一位。
0342a01: 因問耶舍尊者曰此位何。耶舍曰。有賓頭盧大士
0342a02: 受佛付囑不入涅槃。應四天下供。作是語已巳。賓頭盧
0342a03: 忽然在坐。王遂問曰。承聞大士親見佛來是否。賓頭
0342a04: 盧以兩手撥開眉曰親見佛來。師曰。古今不異。達者
0342a05: 同歸。踏著斯關。自他兼濟。山僧不惜眉毛。重為諸人
0342a06: 指註。遂豎起拂子曰。看看。賓頭盧尊者與百千眷屬
0342a07: 在報慈拂子頭上。高聲大叫報你諸人云。休休。大丈
0342a08: 夫兒合自由。急急脩。莫悠悠。看看。便是結交頭。莫學
0342a09: 陵田栽稻。一陣霜風無可收。
0342a10: 小參。大道皎然本無迷悟。杳忘三際超越上乘。透古
0342a11: 透今非玄非玅。通同法界一種平懷。古路無私何人
0342a12: 措足。豈不見僧問趙州學人乍入叢林乞師指云。州
0342a13: 云喫粥了也未。僧云喫粥了也。州云洗盂去。其僧
0342a14: 有省。師曰。趙州老漢大似因風吹火順水颺帆。擊碎
0342a15: 斯關。塵中物外凡則全凡聖則全聖。若能如是解。通
0342a16: 達事理竟。其或涯際未分。路逢死蛇莫打殺。沒底籃
0342a17: 子盛將歸。
0342a18: 謝化主上堂。滔滔法海清濁混流。湛湛禪河魚龍變
0342a19: 化。杳杳無涯際。澄澄徹底寒。短棹孤舟徒誇好手。長
0342a20: 竿舫方稱男兒。風浪掀天雲雷界。絲綸便擲不
0342a21: 顧危亡。靈鰲錦尾上來。跛盲龜隨浪去。滿船裝
0342a22: 載月渚蘆灣。共樂昇平同歌道泰。從前祖業豈假外
0342a23: 求。截流到岸之人。且道是何面目。還見麼。須彌頂上
0342a24: 非凡木。白藕峰前得處高。
0342b01: 上堂示眾。未離兜率已巳降王宮。未出母胎度人已巳畢。
0342b02: 諸禪德。日日日從東畔出。朝朝向五更啼。雖然不
0342b03: 是桃源洞。春至桃花亦滿蹊。又道毗藍園內右降
0342b04: 生。七步周行四方目顧。天上天下唯我獨尊。大似貪
0342b05: 觀天上月。失掌中珠。還知落處麼。若知落處。方為
0342b06: 孝子順孫。苟或未然。不免重下註。良久云。天生伎
0342b07: 倆能奇怪。末上輸他弄一場。
0342b08: 聖節上堂。靈山密旨迦葉非聞。少室玄言神光道聽。
0342b09: 拈華得髓盡是名。玅用無私匪從外有。放行也皇
0342b10: 風蕩蕩帝道平平。收來也海晏河清民歌率土。不收
0342b11: 不放共樂昇平。金輪統御三千界。山嶽齊呼萬歲聲。
0342b12: 冬夜小參。露地白牛烹了。清風細切亦傳。報慈
0342b13: 此夜憑何獻。一麤湯直萬千。諸禪德。既是一麤
0342b14: 湯。為什麼直萬千。要會麼。兩手持來如得用。不須
0342b15: 辛苦走山川。
0342b16: 為亡僧下火。提起曰。大眾。要行便行要住即住。翻身
0342b17: 踏破太空。推倒玅峰無影樹。雖然恁麼。且道居何
0342b18: 國土。還知麼。古佛位中留不住。夜來和雨宿寒谿。
0342b19: 上堂。見月休觀指。還家罷問程。此是古人語。丹青
0342b20: 不成。好諸禪德。只如一夜風雷。連宵春雨。三方及四
0342b21: 維。上下亦復爾。還家路頭在什麼處。見麼。慈門大啟
0342b22: 今古歷然。踏得故關田地穩。始知千聖不曾傳。其如
0342b23: 戀著化城。也山僧不得。
0342b24: 因僧舉玄覺問僧林間是什麼聲。僧云鵓鳩
0342c01: 聲。覺云。欲得不招無間業。莫謗如來正法輪。
0342c02: 師乃問僧你作麼生會。僧云亙古亙今。師曰
0342c03: 不易卜度。頌
0342c04: 前箭猶輕後箭深。行人何事苦沉吟。翻身若解看方
0342c05: 便。始信真不博金。
0342c06: 女子出定
0342c07: 抹粉塗坏恰似獃。神頭鬼面舞三臺。千千萬萬人窺
0342c08: 看。子細不知誰見來。
0342c09: 石霜首座
0342c11: 少。鐵樹花開別是春。
0342c12: 靈雲桃花
0342c13: 春去復春來。桃花依舊開。東風浩浩曾無間。剛地靈
0342c14: 雲道不猜。
0342c15: 諦當未徹
0342c16: 百煉精金大冶中。任他騰焰亙大紅。須臾拈出教人
0342c17: 看。添得行家價轉豐。
0342c18: 遊山翫水
0342c19: 遊山翫水事尋常。早歸來欲霜。踏破艸回首
0342c20: 看。數聲叫白雲鄉。
0342c21: 明招示眾因緣
0342c22: 風頭坐斷進還難。衲子相將不易看。不到潼關天已巳
0342c23: 曉。不堪回首望長安。
0342c24: 趙州洗
0343a01: 叢林乍入問來由。喫粥無過洗休。有意氣時添意
0343a02: 氣。不風流處也風流。
0343a03: 祖師風幡
0343a04: 非風幡動唯心動。猶涉廉纖強指陳。大地未曾添寸
0343a05: 土。不知誰是點頭人。
0343a07: 得解脫
0343a08: 火更深喝道來。普門關一時開。圓通大師呵呵
0343a09: 笑。不是峨嵋與五臺。
0343a10: 僧問如何是真如不變
0343a11: 玅體本如如。無勞待卷舒。直饒恁麼去。未免艸菴居。
0343a12: 因伯照書中云思量有個悟處。又云工巧諸
0343a13: 伎藝。煎茶及掃地。盡現行此事。日用唯靈智。
0343a14: 遂成四頌
0343a15: 思量有個悟因由。萬疊雲山障路頭。更話煎茶并掃
0343a16: 地。泥中洗土轉添愁。
0343a17: 煎茶掃地事如麻。若了如麻理不差。打破缾歸去
0343a18: 後。始知凡聖眼中花。
0343a19: 工巧諸伎藝。頭頭迸出真祥瑞。瞥然端坐到家鄉。堪
0343a20: 笑維摩談不二。
0343a21: 盡現行此事。一段光明照天地。體用從來非自他。何
0343a22: 須更覓錐頭利。
0343a23: 僧問。諸佛非道何以脫塵。父母非親何以養
0343a24: 育。又云法王嚴父是真依
0343b01: 諸佛非道父非親。格外殷勤強指陳。朕兆未分全體
0343b02: 露。不知誰識個中人。
0343b04: 旨。不勞瞬目又揚眉。
0343b05: 新竹
0343b06: 迸破莓苔地。亭亭出短籬。籜隨風雨解。根有歲寒期。
0343b07: 鳳管終須奏。漁竿莫可窺。儻容常守節。定見化龍時。
0343b08: 寄希饒閒堂
0343b09: 浮名浮利懶躋攀。聞搆茆堂杳靄間。搔首欄人不
0343b10: 會。落花啼鳥蘚痕斑。
0343b11: 十六夜對月和十五夜無月
0343b12: 四面陰雲旋旋舒。冰輪一片耀昏衢。影分萬派曾無
0343b13: 異。光照千門豈有殊。境寂風清思至友。香殘玉篆倦
0343b14: 加趺。寥寥廓徹璃界。心月圓明德不孤。
0343b15: 辯禪人五羊作丐寫　師真求贊
0343b16: 非幻非真。僧繇難寫。貌不驚人。權衡保社。虎作。
0343b17: 指驢為馬。月彩分輝。風清大夏。五羊城裏舊知音。覿
0343b18: 面相呈那辯也。慇懃寄語莫狐疑。便是蔣山寧道者。
0343b19: 送僧歸華藏
0343b20: 禪人告別欲南歸。卷衲和雲伴錫飛。下路穿華藏
0343b21: 界。何須待叩吉祥機。
0343b22: 師於政和三癸巳冬十一月初四日淨髮沐浴。初
0343b23: 五日齋罷。鳴鼓小參辭眾。期以初七日示寂。至座前
0343b24: 拈香曰。髑髏大士擬敷揚。驚起波旬五天去。沉檀一
0343c01: 片白蓮香。玅體巍巍超十地。遂斂衣就座。
0343c02: 告眾曰。運推移。日南長至。天地一陽生。萬物敷奧
0343c03: 義。生死與去來。從本無忌諱。華藏門開主伴俱備。師
0343c04: 子翻身象王游戲。如今不究根源。直待龍華三會。良
0343c05: 久云。某甲所以自作道人。披緇二十四歲。歷宗師
0343c06: 親近知識。初作道人時日誦金剛經十卷為常則。始
0343c07: 於崇果山燒浴誦經。至於此章句能生信心。以此為
0343c08: 實。不覺失在熱湯桶內。皴桶破。當體獲解脫道
0343c09: 證本元常歸家穩坐。無奈其處宗師驀頭印證。自著
0343c10: 此貼肉汗衫。遊明州保社參知識。見雪竇老良禪
0343c11: 師。此乃親見慈明尊宿。投機問答將及二。良禪師
0343c12: 退去。遂過台州見涌泉誠禪師。衢州見子湖覺禪師。
0343c13: 此二尊宿親嗣南禪師門下。然竟未契自本所得。遂
0343c14: 過南禪參佛慧禪師。隨住鍾山。鍾山遊學十載。佛慧
0343c15: 遷化。下遊淅中。朝通話。日看兩轉因緣。亦僅二載
0343c16: 至廬山開先聽暹和尚小參。羅漢聽英和尚說祖師
0343c17: 偈頌。復事圓通法鏡禪師一。渡江參三祖宗和尚。
0343c18: 深入實際。得遊戲三昧。因見太平清和尚舉趙州洗
0343c19: 盂話。師資方順。抽身便行。至白蓮峰前再來菴畔。
0343c20: 遇個髼頭老人小參。舉忠國師古佛淨缾。趙州狗子
0343c21: 無佛性話。當下如去千斤重擔。握佛祖威權。建立法
0343c22: 門至于今日。無何幻緣未久紹。報慈道場聚衲子半
0343c23: 千。始及五載。會中有頭角兄弟三十四人。方欲下毒
0343c24: 手烹煉以報先師深恩。豈期病氣侵淩報緣欲盡。期
0344a01: 初七日長往。所以鳴鐘集眾。少事奏聞。某甲掃灑當
0344a02: 寺五歷歲華。每荷方來義聚力贊成。感仰之懷。言
0344a03: 不能盡。其或捨此漏則有行程。奉祝監寺諸知事
0344a04: 首座諸頭首。兜率西湖二禪師。寺門勤舊宿德。雲堂
0344a05: 勝眾小師行者等。不得舉哀慟哭被麻作孝。費用常
0344a06: 住布絹。廣致孝道。法堂右邊安龕。左邊安。中間掛
0344a07: 真。起動諸山長老舉哀下火。起靈掛真事涉迂回。有
0344a08: 昧因果。所費常住。何如買油米供養眾僧。只可依
0344a09: 亡僧例。留龕於法堂右邊一宿。侵晨念誦。每僧執一
0344a10: 片柴送至亡僧壇上。請首座下火。至三日收。所有
0344a11: 遺骨盛以花送入大江水心。不得造塔。況今吾道
0344a12: 之季難得宗師。後進兄弟不知所往。若黃龍新和尚．
0344a13: 靈源清和尚．夾山勤和尚．龍門遠和尚。皆是得諸佛
0344a14: 骨髓。能脫人生死根源。慕道兄弟可往奔湊。以究此
0344a15: 事不負出家。丁寧所祝。若依老夫之言。乃真出家佛
0344a16: 子。真吾眷屬。異世他生求得相聚。若不依老吾之言。
0344a17: 則是天魔外道。滅吾種族。非出家人。世世生生不願
0344a18: 相見。於此二途請從一決。良久乃云。出家佛子徹髓
0344a19: 徹皮。華藏海中游戲自在。輪迴界內任性昇騰。是以
0344a20: 俱尸城畔槨示雙趺。熊耳峰前親遺隻履。所以祖禰
0344a21: 不了殃及兒孫。起模至于今日。又道吾紫磨金
0344a22: 身今日即有明日即無。若道吾入涅槃非吾弟子。若
0344a23: 道吾不入涅槃亦非吾弟子。當此之際。還委悉麼。若
0344a24: 相委悉。非謂穿黃面老人鼻孔。亦乃知得山僧落
0344b01: 處。其或未然。報慈恁麼來。舉世無相識。水月與空華。
0344b02: 誰堅復誰實。住院歷五。都盧如頃刻。瑞雲散盡春
0344b03: 風生。走文殊遇彌勒。咄。下座。至是日酉時。加趺而
0344b04: 逝。十一日闍維收五色舍利。歸藏于塔。
0344b05: 
0344b06: 潭州開福禪寺寧和尚語錄卷下終
0344b07: 
0344b08: No. 1353-C
0344b09: 
0344b10: 歙州寧道者。祖席晚出之子。參到羅籠不住處。行到
0344b11: 祖佛莫知之地。發開福。領五百眾。諸方景慕。日
0344b12: 時坐化。預作小參。丁寧同學佛鑑佛眼及老僧。人天
0344b13: 聳然。其遺言妙句足見啟大爐。運大鉗鎚。之者
0344b14: 當高著眼。　　　　　圓悟禪師　克勤　題
0344b15: 
0344b16: 
0344b17: No. 1353-D
0344b18: 
0344b19: 師祖寧禪師生于徽州婺源縣汪氏家。得業建康府
0344b20: 蔣山。出世開福。唱道語錄昔嘗鏤版閩中。然江湖叢
0344b21: 林禪衲故艱得之。謹令新安毗丘懷璋募眾緣。依舊
0344b22: 本重刊以廣流通。
0344b23: 淳六己亥結制日住南康軍雲居山真如禪院
0344b24: 嗣法師孫　祖證　謹題　　同幹毘丘紹先
0344c01: 
0344c02: No. 1353-E
0344c03:  新鍥開福寧禪師語錄後序
0344c04: 
0344c05: 東山老演門庭孤峻。少許可人。最痛斥時輩沉酣平
0344c06: 實撥棄妙悟。所以當時鮮有契其機者。若彼三佛初
0344c07: 未能鍼芥相投。久之服膺焉。惟　寧禪師遊諸方。
0344c08: 見十餘員名宿。參老演。演一見器重。每當眾譽之。
0344c09: 命充堂司。同學之。夜相率山行道話。因毆之。傷其
0344c10: 面目。赴眾不得。演躬往慰問曰。聞汝被那一輩無禮。
0344c11: 待老僧趕逐他與汝雪屈。師竟不忍顯。但云。某自喫
0344c12: 撲傷損。不干他事。演淚下曰。吾忍力不如汝。他日其
0344c13: 奈汝何。後出世開福。槌拂之下眾常滿五千指。無幾
0344c14: 而戢化。以大法授月菴果。果陸沉眾底。人莫能識。圓
0344c15: 悟獨知之。後成褫其出世。以頌證之。果克大家聲。橫
0344c16: 出十二支神足。老衲證傳月林觀。觀傳無門開。開傳
0344c17: 日本法燈。燈東歸旺化南紀鷲峰也。於戲　寧師之
0344c18: 道造詣深穩。踐履明白。其為東山圓悟之所稱許也
0344c19: 如此。足以為後學之蓍鏡。孰不欽仰。宜其遺風餘烈
0344c20: 流之海外。歷數百載而不湮沒也矣。當今諍末劫。
0344c21: 闇證狂禪機鋒逞俊競起人我。慈悲忍讓之風殆將
0344c22: 掃地。若誦師之言。觀師之行。則可以識慚愧。予偶獲
0344c23: 斯錄。囊藏自珍。時一展則長想高標逸韻。猶若登
0344c24: 報慈之堂。親挹顏采釆聆謦咳矣。頃歲道鏞禪衲遠自
0345a01: 常陽歸。復帶得一冊子。點對兩本毫末莫差。掩卷三
0345a02: 嘆俱懽奇遇。而今禪衲周旋京洛。謀諸剞劂。較讎文
0345a03: 字。幹緣自任。默照具壽捐貲力。旁募緇素勉圖流
0345a04: 通。二彥之勇為趣尚不。譬諸渴夫覓飲。何暇問淄
0345a05: 澠。欲俾參玄者流諳洞濟之水脈。於曹谿一源知
0345a06: 他舌頭具眼。自有諸方高鑑。又何待予區區之言耶。
0345a07: 享保乙卯春閏三月初吉前永平紀府林泉禪寺慈
0345a08: 　麟元趾稽首拜題
