0804b18: 
0804b19: 
0804b20: 
0804b21: 大佛頂如來密因修證了義諸菩薩萬行首楞嚴經
0804b22: 要解卷第六
0804b23: 唐天竺沙門般剌刺蜜諦譯
0804b24: 烏萇國沙門彌伽釋迦譯語
0804c01: 菩薩戒弟子前正議大夫同中書
0804c02: 門下平章事清河房融筆受
0804c03: 溫陵開元蓮寺比丘戒環解
0804c04: △十一廣舉七大圓示藏性。前近取諸身。顯如來
0804c05: 藏故。依陰入處界四科。以明雖悟一身。未融萬法。
0804c06: 根境尚異。見性不圓。此復遠取諸物。圓示藏性故。
0804c07: 依地水火風空見識七大。以明使悟物我同根。是
0804c08: 非一體。法法圓成。塵塵周遍。法界頌云。若人欲識
0804c09: 真空理。身內真如還外。情與無情共一體。處處
0804c10: 皆同真法界。此七大之旨也。謂之大者。以性圓周
0804c11: 遍含吐十方為義。所以有七者。萬法生成。不離四
0804c12: 大。而依空建立。因見有覺。因識有知故也。前五無
0804c13: 情所具。後二有情兼之。今舉其七。則萬法該矣。七
0804c14: 大皆因識變故。總之以識。識則性覺之中。妄為明
0804c15: 覺者也。所妄既立。生彼妄能。故有七大。然彼大性。
0804c16: 先非水火。亦非空識。全一如來藏體循業發現而
0804c17: 已巳。七大既爾。萬法皆然。凡我依正。先非根身。亦非
0804c18: 器界。皆即循業之相。性真圓融。初無生滅。所以阿
0804c19: 難蒙佛開示。身心蕩然。得無罣礙。了知世間諸所
0804c20: 有物皆即妙心。含褁十方。反觀幻身。起滅無從。獲
0804c21: 本妙心常住不滅。第二大料。文終於此。實發明要
0804c22: 旨修證密因也。文二。初阿難發起。
0804c23: 阿難白佛言。世尊。如來常說和合因緣。一切世間種
0804c24: 種變化。皆因四大和合發明。云何如來因緣自然二
0805a01: 俱排擯。我今不知斯義所屬。唯垂哀愍。開示眾生中
0805a02: 道了義無戲論法。
0805a03: 此依權教問難。由四大發起七大因緣自然之義。
0805a04: △二世尊垂答三。初愍告。
0805a05: 爾時世尊。告阿難言。汝先厭離聲聞緣覺諸小乘法。
0805a06: 發心勤求無上菩提。故我今時為汝開示第一義諦。
0805a07: 如何復將世間戲論妄想因緣而自纏繞。汝雖多聞。
0805a08: 如說藥人真藥現前不能分別。如來說為真可憐愍。
0805a09: 多聞如說藥。諦義如真藥。△二許答。
0805a10: 汝今諦聽。吾當為汝分別開示。亦令當來修大乘者
0805a11: 通達實相。阿難默然。承佛聖旨。
0805a12: 知七大本如來藏。是謂通達實相。△三正答二。一
0805a13: 總答。
0805a14: 阿難。如汝所言。四大和合。發明世間種種變化。阿難。
0805a15: 若彼大性體非和合。則不能與諸大雜和。猶如空
0805a16: 不和諸色。若和合者同於變化。始終相成。生滅相續。
0805a17: 生死死生。生生死死。如旋火輪。未有休息。
0805a18: 權教雖說和合。都無實義。彼大性。果非和合。則
0805a19: 如空。不和諸色。殆不然也。若果和合。則同彼萬
0805a20: 變。相成相續。展轉妄。又不然也。旋火之輪無有
0805a21: 實體。喻妄相成相續之相也。
0805a22: 阿難。如水成冰。冰還成水。
0805a23: 直示大性非和不和之理。而起後文。故復召告也。
0805a24: 夫水何合而成冰。冰何和而成水。七大之性。不因
0805b01: 和合。循業發現。如此而已巳。△二別答七。一地大三。
0805b02: 一標本。
0805b03: 汝觀地性。麤為大地。細為微塵至鄰塵。折彼極微
0805b04: 色邊際相。七分所成。更析鄰。即實空性。
0805b05: 此標色雖可析空非可合。將顯地性非和合也。塵
0805b06: 之細者曰微。細之又細曰極微。微之又微曰鄰。
0805b07: 極微之塵猶有微色。故名色邊際相。析極微為七
0805b08: 分。則微色殆。故名鄰。△二辯明。
0805b09: 阿難。若此鄰析成空。當知空出生色相。
0805b10: 先立理。下辯明。
0805b11: 汝今問言。由和合故。出生世間諸變化相。汝且觀此
0805b12: 一鄰塵。用幾空和合而有。不應鄰合成鄰。
0805b13: 又鄰塵析入空者。用幾色相合成空。
0805b14: 此明諸變化相非和合法。
0805b15: 若色合時。合色非空。若空合時。合空非色。色猶可析。
0805b16: 空云何合。
0805b17: 色合則不應名空。空合則不應析色。知空非和合
0805b18: 則色非和合矣。△三結顯。
0805b19: 汝元不知如來藏中。性色真空。性空真色。清淨本然。
0805b20: 周法界。隨眾生心。應所知量。循業發現。世間無知。
0805b21: 惑為因緣及自然性。皆是識心分別計度。但有言說。
0805b22: 都無實義。
0805b23: 如來藏性萬法一如。而循發似異。遂有七大之名。
0805b24: 特體用異稱耳。真空者一如之體也。故七大皆言
0805c01: 真空。七大即循業之用也。故曰性空真色乃至性
0805c02: 空真識。體用不二故。相依互舉。不離妙性故。一一
0805c03: 言性也。不垢不淨曰清淨。非和不和曰本然。無乎
0805c04: 不在曰周。既非垢淨和合而能成七大萬法者。
0805c05: 但隨心應量循業發現而已巳。後云汝以空明則有
0805c06: 空現。地水火風各各發明則各各現。此隨心應量
0805c07: 之事也。背覺合塵。故發塵勞。滅塵合覺。故發真如。
0805c08: 此循業發現之事也。至於十界依正之相。萬形纖
0805c09: 悉之理。莫非隨應循發者也。然此觀相元妄。無可
0805c10: 指陳。觀性元真。唯妙覺明。理絕情謂。不容妄度。故
0805c11: 但有言說都無實義。所以第一義諦。擬心則差。動
0805c12: 念則乖。惟居一切時不起妄念。不用識心分別計
0805c13: 度。然後相應也。餘六同此。△二火大三。一標本。
0805c14: 阿難。火性無我。寄於諸緣。汝觀城中未食之家。欲炊
0805c15: 爨時。手執陽燧。日前求火。
0805c16: 火無自體。寓物成形。故曰無我。陽燧鑄銅為之。似
0805c17: 鏡而凹。△二辯明。
0805c18: 阿難。名和合者。如我與汝一千二百五十比丘。今為
0805c19: 一眾。眾雖為一。詰其根本各各有身。皆有所生氏族
0805c20: 名字。如舍利弗婆羅門種。優樓頻螺迦葉波種。乃至
0805c21: 阿難瞿曇種姓。阿難。若此火性因和合有。彼手執鏡
0805c22: 於日求火。此火為從鏡中而出。為從艾出。為於日來。
0805c23: 阿難。若日來者。自能燒汝手中之艾。來處林木皆應
0805c24: 受焚。若鏡中出。自能於鏡出然于艾。鏡何不鎔。紆汝
0806a01: 手執尚無熱相。云何融泮。若生於艾。何藉日鏡光明
0806a02: 相接然後火生。
0806a03: 眾名和合詰之各有本根。真和合也。火名和合詰
0806a04: 之各無本根。非和合矣。優樓頻螺云木瓜林。迦葉
0806a05: 波云龜氏。瞿曇云地最勝。亦云日種。
0806a06: 汝又諦觀。鏡因手執。日從天來。艾本地生。火從何方
0806a07: 遊歷於此。日鏡相遠。非和非合。不應火光無從自有。
0806a08: 三物相遼。火無方所。凡所測度皆妄計也。△三結
0806a09: 顯。
0806a10: 汝猶不知如來藏中。性火真空。性空真火。清淨本然。
0806a11: 周遍法界。隨眾生心。應所知量。阿難。當知世人一處
0806a12: 執鏡一處火生。法界執滿世間起。起世間。寧有
0806a13: 方所。循業發現。世間無知。惑為因緣及自然性。皆是
0806a14: 識心分別計度。但有言說。都無實義。
0806a15: △三水大三。一標本。
0806a16: 阿難。水性不定。流息無恒。如室羅城迦毗羅仙斫迦
0806a17: 羅仙。及頭摩訶薩多等諸大幻師。求太陰精。用和
0806a18: 幻藥。是諸師等。於白月晝。手執方諸。承月中水。此水
0806a19: 為復從珠中出。空中自有。為從月來。
0806a20: 求則流。否則息。所謂流息無常也。迦毗羅等四。皆
0806a21: 外道善幻術。太陰精。月中之水也。月望前曰白。亭
0806a22: 午曰晝。方諸。取水之珠。即陰燧也。△二辯明。
0806a23: 阿難。若從月來。尚能遠方令珠出水。所經林木皆應
0806a24: 吐流。流則何待方諸所出。不流明水非從月降。
0806b01: 不流等者。林木不吐流。則知水非月降。
0806b02: 若從珠出。則此珠中常應流水。何待中宵承白月晝。
0806b03: 若從空生。空性無邊。水當無際。從人洎天皆同滔溺。
0806b04: 云何復有水陸空行。
0806b05: 水非月來。又非珠出。不從空生。即本然周遍。非和
0806b06: 合矣。
0806b07: 汝更諦觀。月從天陟。珠因手持。承珠水盤本人敷設。
0806b08: 水從何方流注於此。月珠相遠。非和非合。不應水精
0806b09: 無從自有。
0806b10: 例火大文。△三結顯。
0806b11: 汝尚不知如來藏中。性水真空。性空真水。清淨本然。
0806b12: 周遍法界。隨眾生心。應所知量。一處執珠一處水出。
0806b13: 法界執滿法界生。生滿世間。寧有方所。循業發現。
0806b14: 世間無知。惑為因緣及自然性。皆是識心分別計度。
0806b15: 但有言說。都無實義。
0806b16: 初言汝元不知。次言猶言尚言宛言全言曾。而終
0806b17: 又言元者。初言本元自迷。所以不知。暨再與明。猶
0806b18: 且未諭。故次言猶也。後復與明。而益不知。故言尚。
0806b19: 轉不知故言宛。渾不知故言全。甚不知故言曾。終
0806b20: 不知故復言元也。初意恕之。終意責之。輕重有序
0806b21: 矣。△四風大三。一標本。
0806b22: 阿難。風性無體。動靜不常。汝常整衣入於大眾。僧伽
0806b23: 梨角動及傍人。則有微風拂彼人面。此風為復出袈
0806b24: 裟角。發於空。生彼人面。
0806c01: 拂衣則動。垂衣則靜。所謂動靜不常。僧伽梨法衣
0806c02: 也。△二辯明。
0806c03: 阿難。此風若復出袈裟角。汝乃披風。其衣飛搖應離
0806c04: 汝體。我今說法會中垂衣。汝看我衣。風何所在。不應
0806c05: 衣中有藏風地。
0806c06: 辯非衣出也。
0806c07: 若生空。汝衣不動。何因無拂。空性常住風應常生。
0806c08: 若無風時空當滅。滅風可見。滅空何狀。若有生滅
0806c09: 不名空。名為空。云何風出。
0806c10: 辯非空生也。空當滅者。謂無風時亦應無空。
0806c11: 若風自生被拂之面。從彼面生。當應拂汝。自汝整衣。
0806c12: 云何倒拂。
0806c13: 辯非生彼面也。風非衣出。又非空生。非生彼面。了
0806c14: 無所從。非和合矣。
0806c15: 汝審諦觀。整衣在汝。面屬彼人。空寂然不參流動。
0806c16: 風自誰方鼓動來此。風空性隔。非和非合。不應風性
0806c17: 無從自有。
0806c18: 三者不參。二性相隔。求風所從杳莫可究。信謂本
0806c19: 然周循業發現也。風性或作風心。誤也。△三結
0806c20: 顯。
0806c21: 汝宛不知如來藏中。性風真空。性空真風。清淨本然。
0806c22: 周法界。隨眾生心。應所知量。阿難。如汝一人微動
0806c23: 服衣有微風出。法界拂滿國土生。周世間。寧有
0806c24: 方所。循業發現。世間無知。惑為因緣及自然性。皆是
0807a01: 識心分別計度。但有言說。都無實義。
0807a02: 言法界又言國土者。遍界對一人言。國土對衣服
0807a03: 言。△五空大四。一標本。
0807a04: 阿難。空性無形。因色顯發。如室羅城去河遙處。諸剎
0807a05: 利種。及婆羅門。毗舍。首陀。兼頗羅墮。旃陀羅等。新立
0807a06: 安居。鑿井求水。出土一尺。於中則有一尺空。如是
0807a07: 乃至出土一丈。中間還得一丈空。空淺深隨出
0807a08: 多少。此空為當因土所出。因鑿所有。無因自生。
0807a09: 鑿土得空。所謂因色顯發也。西天貴賤。族分四姓。
0807a10: 如此方四民。剎帝利王族也。婆羅門淨志也。毗舍
0807a11: 商賈也。首陀農夫也。是謂四姓。頗羅墮利根也。旃
0807a12: 陀羅魁膾也。此又智愚之族。△二辯明。
0807a13: 阿難。若復此空無因自生。未鑿土前何不無礙。唯見
0807a14: 大地無通達。若因土出。則土出時應見空入。若土
0807a15: 先出無空入者。云何空因土而出。若無出入。則應
0807a16: 空土元無異因。無異則同。則土出時空何不出。
0807a17: 無異因謂一體也。
0807a18: 若因鑿出。則鑿出空。應非出土。不因鑿出。鑿自出土。
0807a19: 云何見空。
0807a20: 即因不可。離因亦非。
0807a21: 汝更審諦。諦審諦觀。鑿從人手隨方運轉。土因地移。
0807a22: 如是空因何所出。鑿空實不相為用。非和非合。
0807a23: 不應空無從自出。
0807a24: 令詳察其非因緣自然也。鑿空實。謂鑿實空
0807b01: 也。上諸巧辯。皆遣識心妄計。而顯圓融真體也。△
0807b02: 三會通。
0807b03: 若此空性圓周遍。本不動搖。當知現前地水火風
0807b04: 均名五大。性真圓融。皆如來藏。本無生滅。
0807b05: 會上義而通前文也。由上所明。非因緣和合。則知
0807b06: 空性圓非生滅法。一大既爾。餘大皆然。故通言
0807b07: 地水火風。云現前者。使觸事而明無他求也。
0807b08: 阿難。汝心昏迷。不悟四大元如來藏。當觀空。為出
0807b09: 為入。為非出入。
0807b10: 若悟空性圓周遍本無出入。即悟四大性真圓
0807b11: 融本無生滅也。△四結類。
0807b12: 汝全不知如來藏中。性覺真空。性空真覺。清淨本然。
0807b13: 周法界。隨眾生心。應所知量。阿難。如一井空。空生
0807b14: 一井。十方空亦復如是。圓滿十方。寧有方所。循業
0807b15: 發現。世間無知。惑為因緣及自然性。皆是識心分別
0807b16: 計度。但有言說。都無實義。
0807b17: 空與覺。亦體用異稱也。體用不二。故相依而舉。一
0807b18: 井之空喻一法性也。十方之空喻萬法性也。由一
0807b19: 觀萬。由自觀他。性無二別。特形器妄辯耳。△六見
0807b20: 大四。一標本。
0807b21: 阿難。見覺無知。因色空有。如汝今者在祇陀林。朝明
0807b22: 夕昏。設居中宵。白月則光。黑月便暗。則明暗等因見
0807b23: 分析。此見為復與明暗相并太空。為同一體。為非
0807b24: 一體。或同非同。或異非異。
0807c01: 見覺之體。本自無知。△二辯明。
0807c02: 阿難。此見若復與明與暗及與空元一體者。則明
0807c03: 與暗二體相亡。暗時無明。明時無暗。
0807c04: 上總標。下詳辯。相亡猶相奪也。
0807c05: 若與暗一。明則見亡。必一於明。暗時當滅。滅則云何
0807c06: 見明見暗。若明暗殊。見無生滅。一云何成。
0807c07: 辯非一體也。
0807c08: 若此見精與暗與明非一體者。汝離明暗及與空。
0807c09: 分見元。作何形相。離明離暗及離空。是見元同
0807c10: 龜毛兔角。明暗空三事俱異。從何立見。
0807c11: 辯非異體也。
0807c12: 明暗相背。云何或同。離三元無。云何或異。分空分見
0807c13: 本無邊畔。云何非同。見暗見明性非遷改。云何非異。
0807c14: 辯非或同非同或異非異也。非遷改者。明暗遷而
0807c15: 見不改也。
0807c16: 汝更細審。微細審詳。審諦審觀。明從太陽。暗隨黑月。
0807c17: 通屬空。壅歸大地。如是見精因何所出。
0807c18: 令詳察其性真圓融。不涉諸妄也。深別曰審。審議
0807c19: 曰詳。當理曰諦。諦視曰觀。初於地獨言汝觀。於火
0807c20: 言諦觀。其次言更諦觀審諦觀。至見重疊而言。至
0807c21: 識翻覆而言者。意同言宛言全言曾之類。為其轉
0807c22: 不知渾不知甚不知故也。
0807c23: 見覺空頑。非和非合。不應見精無從自出。
0807c24: 當知性圓周。本無生滅也。△三會通。
0808a01: 若見聞知。性圓周遍。本不動搖。當知無邊不動空
0808a02: 并其動搖地水火風。均名六大。性真圓融。皆如來藏。
0808a03: 本無生滅。
0808a04: 例前會通之文。
0808a05: 阿難。汝性沉淪。不悟汝之見聞覺知本如來藏。汝當
0808a06: 觀此見聞覺知。為生為滅。為同為異。為非生滅。為非
0808a07: 同異。
0808a08: 生滅同異。皆因妄塵。非生非異。不離妄計。離此諸
0808a09: 妄。即如來藏也。△四結顯。
0808a10: 汝曾不知如來藏中。性見覺明。覺精明見。清淨本然。
0808a11: 周法界。隨眾生心。應所知量。如一見根見周法界。
0808a12: 聽觸覺觸覺知妙德瑩然。周法界。圓滿十
0808a13: 寧有方所。循業發現。世間無知。惑為因緣及自然性。
0808a14: 皆是識心分別計度。但有言說。都無實義。
0808a15: 性見等者。亦體用相依而舉。有見有覺。雖覺明之
0808a16: 咎。而體實性見。用實覺精也。如一下例餘根也。嘗
0808a17: 觸即舌根以味合方覺。故亦名觸。覺觸覺知即身
0808a18: 意也。△七識大四。一標本。
0808a19: 阿難。識性無源。因於六種根塵妄出。
0808a20: 根塵識三。皆妄相因。
0808a21: 汝今觀此會聖眾。用目循歷。其目周視。但如鏡中。
0808a22: 無別分。汝識於中次第標指。此是文殊。此富樓那。
0808a23: 此目犍連。此須菩提。此舍利弗。
0808a24: 示別了之體也。
0808b01: 此識了知。為生於見。為生於相。為生空。為無所因
0808b02: 突然而出。
0808b03: 見根也。相境也。△二辯明。
0808b04: 阿難。若汝識性生於見中。如無明暗及與色空。四種
0808b05: 必無。元無汝見。見性尚無。從何發識。
0808b06: 明非生於見也。
0808b07: 若汝識性。生於相中不從見生。既不見明。亦不見暗。
0808b08: 明暗不矚即無色空。彼相尚無。識從何發。
0808b09: 明非生於相也。
0808b10: 若生於空。非相非見。非見無辯。自不能知明暗色空。
0808b11: 非相滅緣。見聞覺知無處安立。處此二非。空則同無。
0808b12: 有非同物。縱發汝識。欲何分別。
0808b13: 明非生於空也。若生於空。則非是相。亦非是見。非
0808b14: 是見則無所辯。非是相則無所緣。若無所緣。能緣
0808b15: 何立。又處此非相非見之間。識體若空。則同龜毛。
0808b16: 識體若有。非同物象。既自無體。安能有用。故曰欲
0808b17: 何分別。
0808b18: 若無所因突然而出。何不日中別識明月。
0808b19: 明非無因也。
0808b20: 汝更細詳。微細詳審。見託汝睛。相推前境。可狀成有。
0808b21: 不相成無。如是識緣因何所出。識動見澄。非和非合。
0808b22: 聞聽覺知亦復如是。不應識緣無從自出。
0808b23: 見托根。相托境。有出可狀。無出非相。識何所出耶。
0808b24: 識有分別為動。見無分別為澄。識動見澄。性相隔
0808c01: 異。見與識隔。聞知亦然。皆非和合。又非自然。是則
0808c02: 性真圓融。不涉諸妄矣。△三會通。
0808c03: 若此識心。本無所從。當知了別見聞覺知圓滿湛然
0808c04: 性非從所。兼彼空地水火風。均名七大。性真圓融。
0808c05: 皆如來藏。本無生滅。
0808c06: 此識心總指識大也。了別見聞覺知。別指六識也。
0808c07: 兼彼空等。總會七大。旁通萬法也。既本無所從。則
0808c08: 湛然圓。地等既爾。世界眾生物物皆爾。不唯地
0808c09: 等名大。草芥塵毛皆可名大。性真圓融本無生滅
0808c10: 矣。前文詳辯。意皆萃此。故自根境萬法總會而旁
0808c11: 通也。
0808c12: 阿難。汝心麤浮。不悟見聞發明了知本如來藏。汝應
0808c13: 觀此六處識心。為同為異。為空為有。為非同異。為非
0808c14: 空有。
0808c15: 識體深潛。當微細沉思。不可麤浮。觀得其真。則悟
0808c16: 其本如來藏矣。△四結顯。
0808c17: 汝元不知如來藏中。性識明知。覺明真識。妙覺湛然。
0808c18: 周法界。含吐十。寧有方所。循業發現。世間無知。
0808c19: 惑為因緣及自然性。皆是識心分別計度。但有言說。
0808c20: 都無實義。
0808c21: 識知皆出於性明。故曰性識明知。識雖覺明之咎。
0808c22: 其體實真。故曰覺明真識。體用不二。真妄一真。所
0808c23: 以迭舉。△三時眾造悟。自第二卷初發明至此造
0808c24: 悟也。文二。一經家敘悟。
0809a01: 爾時阿難及諸大眾。蒙佛如來微妙開示。身心蕩然。
0809a02: 得無罣礙。是諸大眾。各各自知心遍十方。見十方空。
0809a03: 如觀手中所持葉物。一切世間諸所有物。皆即菩提
0809a04: 妙明元心。心精圓。含褁十方。反觀父母所生之身。
0809a05: 猶彼十方空之中吹一微塵若存若亡。如湛巨海
0809a06: 流一浮漚起滅無從。了然自知。獲本妙心常住不滅。
0809a07: 禮佛合掌。得未曾有。於如來前。說偈讚佛。
0809a08: 自初決擇心見。絲至陰入七大。多方發明。使悟器
0809a09: 界萬法當體全真本如來藏。是謂微妙開示也。既
0809a10: 悟器界性真圓融。故身心蕩然得無罣礙。悟妙覺
0809a11: 湛然周法界。故各各自知心遍十方也。覺湛周
0809a12: 遍含吐十。故見十方空如手中葉。萬法性真本
0809a13: 如來藏。故一切所有皆即妙心也。悟本心量廣大
0809a14: 如此。故反觀妄身。其微如塵。其幻如漚。忽無所有。
0809a15: 而本妙常心了了悟獲。於是深慶。說偈讚謝也。△
0809a16: 二阿難偈讚三。一讚謝二。初讚。
0809a17: 妙湛總持不動尊。首楞嚴王世希有。
0809a18: 妙湛總持。即澄圓妙性如來藏體。前之屢稱。妙覺
0809a19: 湛然不動周圓含吐十者。此也。人雖本具。要由
0809a20: 首楞大定而發。阿難既自造悟。遂知佛之所以為
0809a21: 佛者特此而已巳。故以是稱讚也。覺海圓澄物不能
0809a22: 汩。曰妙湛。藏心遍圓含褁十方。曰總持。體寂如空
0809a23: 常住不滅。曰不動。具此而獨尊三界。由此而為諸
0809a24: 法王。求之世間。不可多得。是誠希有也。△次謝。
0809b01: 銷我億劫顛倒想。不歷僧祇獲法身。
0809b02: 無始迷真妄。認緣影。即億劫倒想也。一蒙開示。了
0809b03: 獲本心。即不歷僧祇也。
0809b04: 願今得果成寶王。還度如是恒沙眾。將此身心奉塵
0809b05: 剎。是則名為報佛恩。伏請世尊為證明。五濁惡世誓
0809b06: 先入。如一眾生未成佛。終不於此取泥洹。
0809b07: 既悟自性。深感發明之恩。故願有所成。弘道利生。
0809b08: 稱佛心而上報也。願得聖果。智心也。還度多眾。悲
0809b09: 心也。智悲雙運廣大無盡。即所謂深心也。誓入五
0809b10: 濁不取涅槃。即深心之效也。憑此報恩。故請佛為
0809b11: 證也。△二重請。
0809b12: 大雄大力大慈悲。希更審除微細惑。令我早登無上
0809b13: 覺。於十方界坐道場。
0809b14: 既讚謝已巳。重請後法。庶盡斷惑障。成就果願也。欲
0809b15: 斷惑障。須藉雄猛智力大慈悲德。故備稱以重請
0809b16: 也。前發明心見顯如來藏。方破見道麤惑。次須決
0809b17: 通疑滯開修證門。以斷修道細惑。詳審盡除。乃登
0809b18: 上覺。自第四卷。決通疑滯。攝伏攀緣。即審除細惑
0809b19: 之方也。既消倒想。頓獲法身。疑已巳得果。且又願求
0809b20: 而更除細惑者。佛果有七。曰菩提。涅槃。真如。佛性。
0809b21: 菴摩羅識。空如來藏。大圓鏡智。所謂獲法身者。則
0809b22: 分得菩提。自見佛性而已巳。見性之後。必須審除細
0809b23: 惑。使生滅滅生俱寂。以合乎涅槃真如。白淨純凝。
0809b24: 以合乎菴摩羅識。廓然圓照。以合乎空如來藏。大
0809c01: 圓鏡智七果圓備。乃所謂登無上覺也。今之學者。
0809c02: 纔得其二。頓忘餘五。輕捐教法。不復修斷。則生滅
0809c03: 何時而寂。雜染何時而淨。交交擾擾。何時而廓然。
0809c04: 昏昏昧昧。何時而圓照。縱雖見性。有為習漏不免
0809c05: 復生。吾知其倒想依然。將又倍於億劫。為可歎惜
0809c06: 矣。聞此首楞畢竟之教。快宜勉進。疾使一切畢竟
0809c07: 也。△三總結。
0809c08: 舜若多性可銷亡。爍迦羅心無動轉。
0809c09: 舜若多此云空。爍迦羅云堅固。謂空性無體。尚可
0809c10: 銷亡。我心堅固。終無動轉。此依楞嚴定力。結前願
0809c11: 心自誓究竟畢無退墮。願心如此。然後聖果可期。
0809c12: 佛恩可報也。
0809c13: 大佛頂如來密因修證了義諸菩薩萬行首楞嚴經
0809c14: 要解卷第六
0809c15: 音切
0809c16: 燧音遂。析先擊切。爨七亂切。鎔音容。紆憶俱切。泮音判。陟知力切。滔
0809c17: 音叨。突陀骨切。褁音果。爍書若切。
