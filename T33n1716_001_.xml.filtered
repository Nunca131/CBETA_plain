0681a01: 
0681a02: No. 1716 [cf. No. 262]
0681a03: 【原】增上寺報恩藏明本法華私記緣起
0681a04: 
0681a05: 沙門灌頂述
0681a06: 大法東漸僧史所載。詎有幾人不曾聽講。
0681a07: 自解佛乘者乎。縱令發悟。復能入定得陀
0681a08: 羅尼者不。縱具定慧復帝京弘二法不。縱
0681a09: 令盛席謝遣徒眾隱居山谷不。縱避世守
0681a10: 玄。被徵為二國師不。縱帝者所尊。太極對
0681a11: 御講仁王般若不。縱正殿宣揚。為主上三
0681a12: 禮不。縱令萬乘屈膝。百高座百官稱美讚歎
0681a13: 彈指喧殿不。縱道俗顒顒。玄悟法華圓意
0681a14: 不。縱得經意。能無文字以樂說辯晝夜流
0681a15: 瀉不。唯我智者具諸功德。幸哉灌頂。昔於
0681a16: 建業始聽經文。次在江陵奉蒙玄義。晚還
0681a17: 台嶺仍值鶴林。荊揚往復途將萬里。前後
0681a18: 補接纔聞一遍非但未聞不聞。亦乃聞者
0681a19: 未了卷舒。鑽仰彌覺堅高。猶恨緣淺不再
0681a20: 不三。諮詢無地如犢思乳。並復惟念。斯言
0681a21: 若墜將來可悲。涅槃明若樹若石。今經稱
0681a22: 若田若里。聿遵聖典書而傳之。玄文各十
0681a23: 卷。或以經論誠言符此深妙或標諸師異
0681a24: 解驗彼非圓。後代行者。知甘露門之在茲。
0681a25: 序王
0681a26: 所言妙者。妙名不可思議也。所言法者。十
0681a27: 界十如權實之法也。蓮華者。譬權實法也。
0681a28: 良以妙法難解假喻易彰。況意乃多略。擬
0681a29: 前後合成六也。一為蓮故。華譬為實施權
0681b01: 文云。知第一寂滅以方便力故。雖示種種
0681b02: 道其實為佛乘。二華敷譬開權。蓮現譬顯
0681b03: 實。文云。開方便門示真實相。三華落譬廢
0681b04: 權。蓮成譬立實。文云。正直捨方便但說
0681b05: 無上道。又蓮譬於本華譬於。從本垂。
0681b06: 依於本。文云。我實成佛來久遠若斯。但
0681b07: 教化眾生作如是說。我少出家得三菩提。
0681b08: 二華敷譬開。蓮現譬顯本文云。一切世
0681b09: 間皆謂今始得道。我成佛來無量無邊那由
0681b10: 他劫。三華落譬廢。蓮成譬立本。文云。諸
0681b11: 佛如來法皆如是。為度眾生皆實不虛。是
0681b12: 以先標妙法次喻蓮華。蕩化城之執教。廢
0681b13: 草庵之滯情。開方便之權門。示真實之妙
0681b14: 理。會眾善之小行。歸廣大之一乘。上中下
0681b15: 根皆與記。又發眾聖之權巧顯本地之
0681b16: 幽微。故增道損生位大覺。一期化導事理
0681b17: 俱圓。蓮華之譬意在斯矣。經者。外國稱修
0681b18: 多羅聖教之都名。有翻無翻事如後釋。記者
0681b19: 釋曰。蓋序王者敘經玄意。玄意述於文心。
0681b20: 文心莫過本。仰觀斯旨眾義冷然。妙法
0681b21: 蓮華即敘名也。示真實之妙理敘體也。歸
0681b22: 廣大之一乘敘宗也。蕩化城之執教敘用
0681b23: 也。一期化圓敘教也。六譬敘本也。文略
0681b24: 意周矣。
0681b25: 私序王
0681b26: 夫理絕偏圓。寄圓珠而談理。極非遠近。託
0681b27: 寶所而論極。極會圓冥事理俱寂。而不寂
0681b28: 者良由耽無明酒。雖繫珠而不覺。迷涅槃
0681b29: 道。路弗遠而言長。聖主世尊愍斯倒惑。四
0681c01: 華六動開方便之門。三變千踊表真實之地。
0681c02: 咸令一切普得見聞。發祕密之奧藏稱之
0681c03: 為妙。示權實之正軌故號為法。指久遠之
0681c04: 本果喻之以蓮。會不二之圓道譬之以
0681c05: 華。聲為佛事稱之為經。圓詮之初目之為
0681c06: 序。序類相從稱之為品。眾次之首名為第
0681c07: 一。釋曰談記是敘名。會冥是敘體。圓珠是
0681c08: 敘宗。俱寂是敘用。四華六動是敘教。本
0681c09: 可知。此妙法蓮華經者。本地甚深之奧藏也。
0681c10: 文云。是法不可示世間相常住。三世如來之
0681c11: 所證得也。文云。是第一寂滅於道場知已。
0681c12: 大事因緣出現於世。始見我身令入佛慧。
0681c13: 為未入者四十餘年。以異方便助顯第一
0681c14: 義。今正直捨方便但說無上道。所言妙者。
0681c15: 褒美不可思議之法也。又妙者十法界十如
0681c16: 之法。此法即妙。此妙即法。無二無別故言
0681c17: 妙也。又妙者。自行權實之法妙也。故舉蓮
0681c18: 華而況之也。又妙者。即而本即本而。
0681c19: 即非本非或為開廢云云。又妙者。最勝脩
0681c20: 多羅甘露之門。故言妙也。釋曰。妙無別體。
0681c21: 體上褒美者敘妙名也。妙即法界法界即妙
0681c22: 者敘體也。自行權實者敘宗也。本六喻者
0681c23: 敘用也。甘露門者敘教也。
0681c24: 
0681c25: 
0681c26: 妙法蓮華經玄義卷第一上
0681c27: 
0681c28: 天台智者大師說
0681c29: 　釋名第一　辨體第二　明宗第三
0682a01: 　論用第四　判教第五
0682a02: 釋此五章有通有別。通是同義別是異義。
0682a03: 如此五章遍解眾經故言同也。釋名名異
0682a04: 乃至判教教異。故言別也。例眾經之初皆
0682a05: 安五事則同義也。如是詮異。我聞人異。一
0682a06: 時感應異。佛住處所異。若干人聽眾異。則別
0682a07: 義也。又通者共義。別者各義。如此通別專
0682a08: 在一部。通則七番共解。別則五重各說。例
0682a09: 如利鈍須廣略二門也。眾教通別今所不
0682a10: 論。一經通別今當辨。
0682a11: △就通作七番共解。一標章。二引證。三生
0682a12: 起。四開合。五料簡。六觀心。七會異。標章令
0682a13: 易憶持起念心故。引證據佛語起信心
0682a14: 故。生起使不雜亂起定心故。開合料簡會
0682a15: 異等起慧心故。觀心即聞即行起精進心
0682a16: 故。五心立成五根。排五障成五力。乃至入
0682a17: 三脫門。略說七重共意如此。廣解五章者。
0682a18: 一一廣起五心五根。令開示悟入佛之知
0682a19: 見耳。
0682a20: ○初標五章云云。標名為四。一立二分別三
0682a21: 結四譬。立名者。原聖建名。蓋為開深以進
0682a22: 始咸令視聽。俱得見聞尋途趣遠而至於
0682a23: 極故。以名名法施設眾生。分別者。但法有
0682a24: 妙若隔歷三諦法也。圓融三諦妙法也。
0682a25: 此妙諦本有。文云。是法住法位世間相常
0682a26: 住。唯我知是相十方佛亦然。尚非不退菩
0682a27: 薩入證二乘所知。況復人天群萌之類。佛雖
0682a28: 知是不務速說。文云。我若讚佛乘眾生沒
0682a29: 在苦。謗法不信故墜於三惡道。所以初教
0682b01: 建立融不融。小根併不聞。次教建立不融。
0682b02: 大根都不用。次教俱建立以融斥不融。令
0682b03: 小根恥不融慕於融。次教俱建立令小根
0682b04: 寄融向不融。令大根從不融向於融。雖
0682b05: 種種建立施設眾生。但隨他意語非佛本懷
0682b06: 故。言不務速說也。今經正直捨不融但說
0682b07: 於融。令一座席同一道味。乃暢如來出世本
0682b08: 懷故。建立此經名之為妙。結者。當知華
0682b09: 嚴兼三藏。但方等對般若帶。此經無復兼但
0682b10: 對帶。專是正直無上之道。故稱為妙法也。
0682b11: 譬蓮華者。例有妙。云何狂華無果。或
0682b12: 一華多。或多華一。或一華一。或前
0682b13: 後華。或前華後初喻外道空修梵行無
0682b14: 所剋獲。次喻凡夫供養父母報在梵天。次
0682b15: 喻聲聞種種苦行止得涅槃。次喻緣覺一遠
0682b16: 離行亦得涅槃。次喻須陀洹後修道。次
0682b17: 喻菩薩先籍緣修生後真修。皆是華不
0682b18: 以為喻。蓮華多奇。為蓮故華。華實具足可
0682b19: 喻即實而權。又華開蓮現。可喻即權而
0682b20: 實。又華落蓮成蓮成亦落。可喻非權非實。
0682b21: 如是等種種義便故。以蓮華喻於妙法也。
0682b22: 體者為四。一釋字。二引同。三簡非。四結正。
0682b23: 體字訓禮禮法也。各親其親各子其子。君
0682b24: 臣撙節若無禮者。則非法也。出世法體亦
0682b25: 復如是。善惡凡聖菩薩佛。一切不出法性。
0682b26: 正指實相以為正體也。故壽量品云。不如
0682b27: 三界見於三界。非如非異。若三界人見三
0682b28: 界為異。二乘人見三界為如。菩薩人見三
0682b29: 界亦如亦異。佛見三界非如非異。雙照如
0682c01: 異。今取佛所見為實相正體也。金剛藏說
0682c02: 佛甚微智辭異意同。其辭曰。空有不二不
0682c03: 異不盡。空非斷無故言空有。有即是空空
0682c04: 即是有。故言不二。非離空有外別有中道。
0682c05: 故言不異。遍一切處故言不盡。此亦與龍
0682c06: 樹意同。中論云。因緣所生法即空即假即中。
0682c07: 因緣所生法即空者。此非斷無也。即假者不
0682c08: 二也。即中者不異也。因緣所生法者。即遍一
0682c09: 切處也。今言實相體即權而實。離斷無謗
0682c10: 也。即實而權離建立謗也。權實即非權實。
0682c11: 離異謗也。雙照權實遍一切處。離盡謗
0682c12: 也。斯乃總二經之雙美。申兩論之同致。顯
0682c13: 二家之懸會。明今經之正體也。私謂實相之
0682c14: 法。橫破凡夫之四執。破三聖之證得。破
0682c15: 凡夫可解。破聖者。三藏二乘指但空為
0682c16: 極。譬頗梨珠一往似真再研便偽。身子云。
0682c17: 我等同入法性。失於如來無量知見。空有之
0682c18: 旨正破此證也。通教人指但空不但空共
0682c19: 為極。譬雜色裹珠光隨色變。緣所見之光
0682c20: 亡其本體。逐玄黃之色。墮落二乘。大經云。
0682c21: 聲聞之人但見於空不見不空。菩薩之人
0682c22: 非但見空亦見不空。所見既殊不二之旨正
0682c23: 破此證也。別教人指不但空為極。出二
0682c24: 邊如雲外月棄邊取中。如捨空求空。不
0682c25: 異之旨正破此證若彼有此無則正法不遍
0682c26: 不盡之旨亦破此證也。此等皆非佛甚微
0682c27: 智。不與金剛藏意同。非佛證得本有常
0682c28: 住。不與方便品同。不遍一切處不與
0682c29: 壽量品同。既不會正體攝屬何法。但空是
0683a01: 化他之實。但不但是自行化他之實。出二邊
0683a02: 中是自行之權。並他經所說非今體也。今經
0683a03: 體者。體化他之權實即是自行之權實。如垢
0683a04: 衣內身實是長者。體自行化他之權實。即是
0683a05: 自行之權實。如衣內繫珠即無價寶也。自行
0683a06: 之權即自行之實。如一切世間治生產業。皆
0683a07: 與實相不相違背。一色一香無非中道。況
0683a08: 自行之實而非實耶。宗者為三。一示。二簡。
0683a09: 三結。宗者要也。所謂佛自行因果以為宗也。
0683a10: 云何為要。無量眾善言因則攝。無量證得言
0683a11: 果則攝。如提綱維無目而不動。牽衣一
0683a12: 角無縷而不來。故言宗要。然諸因果善須
0683a13: 明識。尚不取別教因果。況餘因果。餘因果
0683a14: 者。昔三因大異。而三果小同。又三因大同而
0683a15: 三果小異。又一因出一果不融。因不攝
0683a16: 善果不收德。則非佛自行之因。非佛道場
0683a17: 證得之果。又簡者。諸經明佛往昔所行因果。
0683a18: 悉皆被拂咸是方便。非今經之宗要。取意
0683a19: 為言因窮久遠之實修。果窮久遠之實證。如
0683a20: 此之因高七種方便。橫包十法界法。初
0683a21: 修此實相之行名為佛因。道場所得名為
0683a22: 佛果。但可以智知不可以言具。略舉如
0683a23: 此因果。以為宗要耳。用者為三。一示。二
0683a24: 簡。三益。用者力用也。三種權實二智皆是力
0683a25: 用。於力用中更分別自行二智。照理理周名
0683a26: 為力。二種化他二智鑒機。機遍名為用。秖
0683a27: 自行二智。即是化他二智。化他二智。即是自
0683a28: 行二智。照理即鑒機鑒機即照理。如薩婆
0683a29: 悉達彎祖王弓。滿名為力。中七鐵鼓貫一
0683b01: 鐵圍山洞地徹水輪名為月。諸方便教力
0683b02: 用微弱。如凡人弓箭。何者昔緣稟化他二
0683b03: 智照理不遍。生信不深除疑不盡。今緣
0683b04: 稟自行二智極佛境界。起法界信增圓妙
0683b05: 道。斷根本惑損變易生非但生身及生身
0683b06: 得忍。兩種菩薩俱益法身。法身後心兩種菩
0683b07: 薩亦俱益。化功廣大利潤弘深。蓋茲經之力
0683b08: 用也。教相為三。一根性融不融相。二化道始
0683b09: 終不始終相。三師弟遠近不遠近相。教者聖
0683b10: 人被下之言也。相者分別同異也。云何分
0683b11: 別。如日初出前照高山。厚殖善根感斯頓
0683b12: 說。頓說本不為小。小雖在座如聾如。
0683b13: 良由小不堪大。亦是大隔於小。此如華嚴
0683b14: 約法被緣。緣得大益名頓教相。約說次
0683b15: 第名從牛出乳味相。次照幽谷。淺行偏明
0683b16: 當分漸解。此如三藏。三藏本不為大。大雖
0683b17: 在座多跢婆和小所不識。此乃小隔於大。
0683b18: 大隱於小。約法被緣名漸教相。約說次第
0683b19: 名酪味相。次照平地。影臨萬水逐器方圓
0683b20: 隨波動靜。示一佛土令淨穢不同。示現一
0683b21: 身巨細各異。一音說法隨類各解。恐畏歡喜
0683b22: 厭離斷疑神力不共故。見有淨穢聞有褒貶。
0683b23: 嗅有薝蔔不薝蔔。華有著身不著身。慧有
0683b24: 若干不若干。此如淨名方等。約法被緣猶
0683b25: 是漸教。約說次第生蘇味相。復有義。大人
0683b26: 蒙其光用嬰兒喪其睛明。夜遊者伏匿。作
0683b27: 務者興成故。文云。但為菩薩說其實事。而
0683b28: 不為我說斯真要。雖三人俱學二乘取證
0683b29: 具如大品。若約法被緣猶是漸教。約說次
0683c01: 第名熟蘇味相。復有義。日光普照高下悉
0683c02: 均平。土圭測影不縮不盈。若低頭若小音。
0683c03: 若散亂若微善皆成佛道。不令有人獨得
0683c04: 滅度。皆以如來滅度而滅度之。具如今經。
0683c05: 若約法被緣名漸圓教。若說次第醍醐味
0683c06: 相。當知。華嚴之譬與涅槃義同。三子三田
0683c07: 三馬等譬。皆先菩薩次及二乘後則平等
0683c08: 凡聖云云。問既以五味分別那同稱漸。答約
0683c09: 漸得明五味耳。又若小不聞大大一向是
0683c10: 頓。若大不用小小一向是漸。若以大破小
0683c11: 是漸頓並陳。若帶小明大是漸頓相資。若會
0683c12: 小歸大是漸頓泯合故。無量義云。漸頓二法
0683c13: 三道四果不合。今時則合即此義也。問云何
0683c14: 相資。答小聞於大。恥小而慕大是為頓資
0683c15: 小。佛命善吉轉教大益菩薩。是為漸資
0683c16: 頓。如前分別。但約顯露明漸頓五味之相。
0683c17: 若論不定義則不然。雖高山頓說不動寂
0683c18: 場。而遊化鹿苑。雖說四諦生滅。而不妨
0683c19: 不生不滅。雖為菩薩說佛境界。而有二乘
0683c20: 智斷。雖五人證果不妨八萬諸天獲無生
0683c21: 忍。當知。即頓而漸即漸而頓。大經云。或時
0683c22: 說深或時說淺。應問即遮應遮即問。一時
0683c23: 一說一念之中。備有不定不同舊義。專判
0683c24: 一部味味中悉如此。此乃顯露不定。祕密不
0683c25: 定其義不然。如來於法得最自在。若智若
0683c26: 機若時若處。三密四門無妨無礙。此座說
0683c27: 頓十方說漸說不定。頓座不聞十方。十方
0683c28: 不聞頓座。或十方說頓說不定。此座說漸
0683c29: 各各不相知聞。於此是顯於彼是密。或為
0684a01: 一人說頓。或為多人說漸。說不定。或為
0684a02: 一人說漸。為多人說頓。各各不相知互
0684a03: 為顯密。或一座默十方說。十方默一座說。或
0684a04: 俱默俱說。各各不相知互為顯密。雖復如
0684a05: 此未盡如來於法自在之力。但可智知不
0684a06: 可言辨。雖復甚多亦不出漸頓不定祕密。
0684a07: 今法華是顯露非祕密。是漸頓非漸漸。是合
0684a08: 非不合。是醍醐醐醍非四味。是定非不定。如此
0684a09: 分別此經。與眾經相異也。又異者。餘教當
0684a10: 機益物。不說如來施化之意。此經明佛設
0684a11: 教元始巧為眾生。作頓漸不定顯密種子。
0684a12: 中間以頓漸五味。調伏長養而成熟之。又
0684a13: 以頓漸五味而度脫之。並脫並熟並種番番
0684a14: 不息。大勢威猛三世益物。具如信解品中
0684a15: 說。與餘經異也。又眾經咸云。道樹師實智
0684a16: 始滿。起道樹始施權智。今經明師之權實
0684a17: 在道樹前久久已滿。諸經明二乘弟子不得
0684a18: 入實智。亦不能施權智。今經明弟子入實
0684a19: 甚久。亦先解行權。又眾經尚不論道樹之
0684a20: 前師之與弟近近權實。況復遠遠。今經明道
0684a21: 樹之前權實長遠。補處數世界。不知況其塵
0684a22: 數。經云。昔所未曾說今皆當得聞。殷勤稱
0684a23: 讚良有以也。當知。此經異諸教也。
0684a24: ○二引證者。如文殊答問偈云。我見燈明
0684a25: 佛本光瑞如此。以是知今佛欲說法華經。
0684a26: 何但二萬億大通智勝。及五佛章中三世佛
0684a27: 說。皆名法華也。文云。今佛放光明助發實
0684a28: 相義。又云。諸法實相義已為汝等說。又云。
0684a29: 無量眾所尊為說實相印。此亦今古同以實
0684b01: 相為體也。文云。佛當雨法雨充足求道
0684b02: 者。即是會三歸一之法雨。令求佛道因者
0684b03: 充足。乃至一切皆會令充足。若開近顯遠之
0684b04: 法雨。令求佛道果者充足。文云。諸求三乘
0684b05: 人若有疑悔者。佛當為除斷令盡無有餘。
0684b06: 又云。諸佛法久後要當說真實。即是斷三
0684b07: 乘五乘七方便九法界等疑。皆令生信。此
0684b08: 證經用也。又如來神力品云。以要言之。如
0684b09: 來一切所有之法。如來一切自在神力。如來
0684b10: 一切祕要之藏。如來一切甚深之事。皆於此
0684b11: 經宣示。顯說一切法者。權實一切法皆攝也。
0684b12: 此證經名。一切自在神力者。內用名自在
0684b13: 外用名神力。即證用也。一切祕要之藏者。
0684b14: 非器莫授為祕正體為要。多所含容而
0684b15: 無積聚名藏。此證體也。一切甚深之事者。
0684b16: 實相名甚深。為實相修因名深因。究竟實
0684b17: 相名深果。又法師品云。若聞此經。乃是善
0684b18: 行菩薩之道深因也。求佛道者。咸於我前
0684b19: 聞妙法華經一句。乃至一念隨喜。我皆與授
0684b20: 記。乃至須臾聞之。即得究竟三菩提深果。
0684b21: 此證宗也。所以引二文者。古佛事定舉要
0684b22: 略以釋疑。今佛說竟舉要略以付囑。中間
0684b23: 正當機廣說故。不引證耳。若引者。開示悟
0684b24: 入即其文也。為大事因緣故證名。佛之知
0684b25: 見證體。開示悟入證宗。為令眾生證用。此
0684b26: 異餘經證教也。又藥王品舉十譬歎教。今
0684b27: 引其六。大如海高如山。圓如月照如日。自
0684b28: 在如梵王極如佛。海是坎德萬流歸故。同
0684b29: 一鹹故。法華亦爾。佛所證得萬善同歸同
0684c01: 乘佛乘。江湖川流無此大德。餘經亦爾。故
0684c02: 法華最大也。山王最高四寶所成故。純諸天
0684c03: 居故法華亦爾。在四味教之頂離四誹謗。
0684c04: 開示悟入純一根一緣同一道味。純是菩薩
0684c05: 無聲聞弟子故。月能虧盈故。月漸圓故。法
0684c06: 華亦爾。同體權實故。會漸入頓故。燈炬星
0684c07: 月與闇共住。譬諸經存二乘道果。與小並
0684c08: 立。日能破闇故。法華破化城除草庵故。又
0684c09: 日映奪星月令不現故。法華拂除方便
0684c10: 故。輪王於四域自在。釋王於三十三天自
0684c11: 在。大梵於三界自在。諸經或於俗諦自在。
0684c12: 或於真諦自在。或於中道自在。但是歷別
0684c13: 自在非大自在。今經三諦圓融最得自在。譬
0684c14: 大梵王餘經拔眾生出生死如五佛子於
0684c15: 凡夫第一。或拔眾生出涅槃。如菩薩居無
0684c16: 學上。今經拔出眾生。過方便教菩薩上。即
0684c17: 成法王最為第一引諸譬喻明教相最大。
0684c18: 例知用宗體名。亦大如海。境智乃至利益亦
0684c19: 大如海。教相如山在四味教上。用宗體名
0684c20: 境智利益亦復如是。教相虧盈圓滿如月。用
0684c21: 宗體名境智利益亦復如是。教破化城。用宗
0684c22: 體名境智利益亦復如是。教相自在餘亦如
0684c23: 是。教相王中王餘亦如是。非但引文證教
0684c24: 餘義亦成。
0684c25: ○三生起者。能生為生所生為起前後有
0684c26: 次第細不相違。肇云。名無召物之功。物
0684c27: 無應名之實。無名無物名物安在。蓋第
0684c28: 一義中無相意耳。世諦為言無名無以顯
0684c29: 法故。初釋名。名名於法法即是體。尋名識
0685a01: 體。體非宗不會。會體自行已圓。從體起用
0685a02: 導利含識。利益既多須分別教相也。神力
0685a03: 品中約教次第。一切法本皆佛法。大經云。一
0685a04: 切世諦若於如來即是第一義諦。眾生顛倒
0685a05: 謂非佛法。今明言示之。故言一切法也。欲
0685a06: 說此法先以神力駭動。故言一切自在神
0685a07: 力。既見變通醒悟渴仰得為說教。教詮實
0685a08: 相故言祕密之藏也。稟教修行即有因果。
0685a09: 故言甚深之事也。欲分別四義與餘經同
0685a10: 異。次明教相耳。序品約行次第。初從經卷
0685a11: 若善知識。有所聞見即聞名也。聞故推理
0685a12: 體顯。顯體須行。行即因果宗也。行自排惑
0685a13: 亦利眾生。是用也。分別同異教相也。開示
0685a14: 悟入亦約行次第。法本無開閉。今呼為方
0685a15: 便門開。此聞名也示真實相體也。自迷得
0685a16: 悟悟因也。由因故悟果宗也。悟故深入亦
0685a17: 令他入用也。分別同異教也。今之五義依
0685a18: 序品扶行次第也。
0685a19: ○四開合者。五章共釋一經。種種分別令易
0685a20: 解故。凡三種開合。謂五種十種譬喻。初釋
0685a21: 名通論事理。顯體專論理。宗用但論事。教
0685a22: 相分別事理。釋名通說教行。顯體非教非
0685a23: 行。宗用但行。教相但教。釋名通說因果。顯
0685a24: 體非因非果。宗自因果。用教他因果。教相分
0685a25: 別上法耳。釋名通論自行化他。體非自非
0685a26: 他。宗是自行。用是化他。教相分別自他。釋
0685a27: 名通論說默。體非說非默。宗默用說。教相分
0685a28: 別云云。十種者。釋名總論三軌。體宗用開對
0685a29: 三軌。教相分別三軌。釋名總論三道。體宗
0685b01: 用開對三道。教相分別三道。乃至第十釋名
0685b02: 總論三德。體宗用開對三德。教相分別三
0685b03: 德云云。譬喻者。譬如總名人身。開身則有
0685b04: 識命煖。分別諸身貴賤賢愚種種差降。人身
0685b05: 譬名識以譬體。命以譬宗煖以譬用。分別
0685b06: 譬教相云云。
0685b07: ○五料簡者。若為蓮故華。華果必俱。將不
0685b08: 墮因中有果耶。答因中有果舊醫邪法。已
0685b09: 為初教所破。尚非權實義。況是妙因妙
0685b10: 果。新醫真乳法邪。問華以喻權。權是小乘之
0685b11: 法。則不應破於草庵。草庵既破何得以華
0685b12: 喻權。答小乘是化他之權。是故須破。今明
0685b13: 自行之權故以華喻耳。問文。內從火宅至
0685b14: 醫子。凡七譬悉不明蓮華。何以取此為題。
0685b15: 答七譬是別。蓮華是總。舉總攝別故冠篇
0685b16: 首也。問一切法皆佛法。何意簡權取實為
0685b17: 體。答若開權顯實諸法皆體。若廢權顯實如
0685b18: 前所用。問何故雙用因果為宗。答由因致
0685b19: 果果為因所辦。若從能辦以因為宗。若
0685b20: 從所辦以果為宗。二義本是相成不得單
0685b21: 取。又本二文。俱說因果故。問論宗簡化
0685b22: 他因果。明用俱取自他權實。答宗論自行
0685b23: 故須簡他。用是益他是故雙取。又問用是
0685b24: 化他亦不須自行權實。答欲以自利利他
0685b25: 故。並宗亦應然。欲自行化他因果。是故應
0685b26: 取他也。答化他因果不能致佛菩提。是故
0685b27: 不取。並用他權實。亦不能令他至極亦不
0685b28: 應取。答他宜須此利是故取也。問宗用俱
0685b29: 明智斷云何分別。答自行以智德為宗斷
0685c01: 德為用若化他自行智斷俱為宗。化他智斷
0685c02: 俱為用。問何故五章不四不六。答設作四
0685c03: 六亦復生疑。墮無窮問非也。問經經各有
0685c04: 異意。那得五義共釋眾經耶。答若經經別
0685c05: 釋。但得別不得同。今共論五義得同不
0685c06: 失別。
0685c07: ○六明觀心者。從標章至料簡。悉明觀
0685c08: 心。心如幻焰但有名字名之為心。適言
0685c09: 其有不見色質。適言其無復起慮想。不
0685c10: 可以有無思度故。故名心為妙。妙心可
0685c11: 軌稱之為法。心法非因非果能如理觀。即
0685c12: 辦因果是名蓮華。由一心成觀亦轉教餘
0685c13: 心名之為經。釋名竟。心本無名亦無無名。
0685c14: 心名不生亦復不滅。心即實相。初觀為因
0685c15: 觀成為果。以觀心故惡覺不起。心數塵勞
0685c16: 若同若異。皆被化而轉。是為觀心標五章
0685c17: 竟。觀心引證者。釋論云。一陰名色四陰名
0685c18: 名。心但是名也。大經云。能觀心性名為上
0685c19: 定。上定者第一義定。證心是體。大經云。夫
0685c20: 有心者。皆當得三菩提心。是宗也。遺教云。
0685c21: 制心一處無事不辦。心是用也。釋論云。三
0685c22: 界無別法唯是一心。作心能地獄心能天堂。
0685c23: 心能凡夫心能賢聖。覺觀心是語本。以心分
0685c24: 別於心。證心是教相也。觀心生起者。以心
0685c25: 觀心由能觀心。有所觀境以觀契境故。從
0685c26: 心得解脫故。若一心得解脫。能令一切數
0685c27: 皆得解脫故。分別心王心數同起偏起等。
0685c28: 即是教相故。觀心開合者。心是諸法之本心
0685c29: 即總也。別說有三種心煩惱心是三支苦果
0686a01: 心是七支。業心是二支苦心即法身是心體。
0686a02: 煩惱心即般若。是心宗。業心即解脫。是心用。
0686a03: 即開心為三也。分別十二因緣心生。即有
0686a04: 六道差降。分別心滅即有四聖高下。是為
0686a05: 教相。兼於開合也。觀心料簡者。問事解已
0686a06: 足。何煩觀心。答大論云。佛為信行人以樹
0686a07: 為喻。為法行人以身為喻。今亦如是。為
0686a08: 文字人約事解釋。為坐禪人作觀心解。又
0686a09: 論作四句評。有慧無多聞是不知實相。
0686a10: 譬如大闇中有目無所見。多聞無智慧亦
0686a11: 不知實相。譬如大明中有燈而無照。多聞
0686a12: 利智慧是所說應受。無聞無智慧是名人
0686a13: 身牛。今使聞慧兼修義觀雙舉。百論有盲
0686a14: 跛之譬。牟子有說行之義。華嚴云。譬如貧
0686a15: 窮人日夜數他寶。自無半錢分。偏聞之失
0686a16: 也。下文云。未得謂得未證謂證。偏觀之失也。
0686a17: 何者。視聽馳散如風中燈照物不了。但貴
0686a18: 耳入口出都不治心。自是陵人增見長
0686a19: 非。把刃自傷解牽惡道。由其不習觀也。
0686a20: 若觀心人謂即心而是已則均佛。都不尋
0686a21: 經論墮增上慢。此則抱炬自燒。行牽惡道。
0686a22: 由不習聞也。若欲免貧窮當勤三觀。欲
0686a23: 免上慢當聞六即世間。相常住理即也。
0686a24: 於諸過去佛。若有聞一句名字即也。深信
0686a25: 隨喜觀行即也。六根清淨相似即也。安住實
0686a26: 智中分證即也。唯佛與佛究盡實相。究竟即
0686a27: 也。修心內觀則有法財。正信外聞無復上
0686a28: 慢。眼慧明聞具足利益。何得不觀解耶。
0686a29: 妙法蓮華經玄義卷第一上
0686b01: 
0686b02: 妙法蓮華經玄義卷第一下
0686b03: 
0686b04: 天台智者大師說
0686b05: 七會異者。問佛有所說依四悉檀。今解五
0686b06: 義與彼會不。答此義今當說。先對五章。次
0686b07: 解四悉檀。世界悉檀對釋名。名該一部世
0686b08: 界亦冠於三。第一義對體最分明。為人對
0686b09: 宗。宗論因果為人生善義同。對治對用。用
0686b10: 破疑滯。與治病事齊。分別悉檀對教相。
0686b11: 教相如後說。問何不次第。答悉檀是佛智
0686b12: 慧。對利鈍緣則成四種。利人聞世界解第
0686b13: 一義。此對釋名辨體即足。若鈍人未悟。更
0686b14: 須為人生善對治破惡。乃入第一義。則具用
0686b15: 四也。五重玄義意兼利鈍。四悉檀法專為
0686b16: 鈍者。對義是同次第則異。問論專釋大品不
0686b17: 涉法華。何得指彼悉檀通此五義。中論通
0686b18: 申諸經。何意不用。答釋論云。四悉檀攝八
0686b19: 萬法藏十二部經。法華何得不預耶。中論通
0686b20: 申理宜須用。若具引論博而未巧。今取論
0686b21: 題申於五章。中字申體。觀字申宗。論字申
0686b22: 用。纓珞云。破法方便立法方便。利益眾生方
0686b23: 便。論有研覈破執立三寶四諦得四沙門
0686b24: 果。故知論字申用。中觀理不可思議申妙。
0686b25: 觀境是權實申法。觀智是因果申蓮華。觀詮
0686b26: 申經。論之三字合四悉檀。以對五義通申
0686b27: 意顯。若更以論申餘經者。取偈初句申三
0686b28: 藏。次句申通。次句申別。次句申圓。法華又
0686b29: 為第四句所申也。豈止兩論申此五章。五
0686c01: 章通申諸經論也。次解四悉檀為十重。
0686c02: 　一釋名　二辨相　三釋成
0686c03: 　四對諦　五起教觀　六說默
0686c04: 　七用不用　八權實　九開顯
0686c05: 　十通經
0686c06: 釋名者。悉檀天竺語。一云此無翻例。如脩
0686c07: 多羅多含。一云翻為宗成墨印實成就究竟
0686c08: 等莫知孰是。地持菩提分品說。一切行無
0686c09: 常一切行苦。一切法無我涅槃寂滅。是名四
0686c10: 優檀那。此翻為印。亦翻為宗。印是楷定不
0686c11: 可改易。佛菩薩具此法復以傳教。此就教
0686c12: 釋印。如經世智所說有無無二。此法楷定
0686c13: 以此傳授經。過去寂默諸牟尼尊展轉相傳。
0686c14: 此就行釋印也經增上踊出。乃至出第一有
0686c15: 最上。眾共歸仰世間所無。此釋宗義。彼明
0686c16: 文了義釋優檀那諸師何得用宗印。翻四
0686c17: 悉檀如此既謬。餘翻亦叵信。南岳師例大
0686c18: 涅槃梵漢兼稱。悉是此言檀是梵語。悉之言
0686c19: 遍。檀翻為施。佛以四法遍施眾生。故言悉
0686c20: 檀也。二辨相者。世界如車。輪輻軸輞和合
0686c21: 故。有車無別車也。五眾和合故有人。無別
0686c22: 人也。若無人者佛是實語人。云何言我見
0686c23: 六道眾生。當知。有人人者世界故有。非第
0686c24: 一義。第一義可是實餘不應實。答各各實
0686c25: 如如法性等。世界故無第一義故有。人等第一
0686c26: 義故無世界故有。有於五陰十二入十八界。
0686c27: 一切名相隔別。名為世界。外人迷此世界
0686c28: 不達法相。或計無因緣有世界。或計邪因
0686c29: 緣有世界。大聖隨順眾生所欲樂聞。分別
0687a01: 為說正因緣世界法。令得世間正見是名
0687a02: 世界悉檀相。二各各為人悉檀者。大聖觀人
0687a03: 心而為說法。人心各各不同。於一事中或
0687a04: 聽或不聽。如雜業故雜生世間。得雜觸雜
0687a05: 受。更有破群那經說無人得觸無人得受。
0687a06: 為二人疑後世不信罪福墮斷常中。故
0687a07: 作此說。此意傍為破執正是生信增長善
0687a08: 根施其善法也。故名各各為人悉檀。三對
0687a09: 治悉檀者。有法對治則有實性則無對治者。
0687a10: 貪欲多教觀不淨。瞋恚多教修慈心。愚癡
0687a11: 多教觀因緣。對治惡病說此法藥。遍施眾
0687a12: 生故。名對治悉檀相也。四第一義悉檀者。
0687a13: 有二種。一不可說二可說。不可說者。即是
0687a14: 諸佛辟支佛羅漢所得真實法。引偈云。言論
0687a15: 盡竟心行亦訖。不生不滅法如涅槃說諸行
0687a16: 處名世界。說不行處名第一義。二約可
0687a17: 說者。一切實一切不實一切亦實亦不實一
0687a18: 切非實非不實。皆名諸法之實相。佛於如是
0687a19: 等處處經中。說第一義悉檀相。此亦是一家
0687a20: 明四門入實之意故。中論云。為向道人說
0687a21: 四句。如快馬見鞭影即入正路。若聞四句
0687a22: 心生取著。皆是戲論豈第一義耶。私十五番
0687a23: 釋其相令易解。隨說事理聞者適悅是世
0687a24: 界。舊善心生是為人。新惡除遣是對治。得
0687a25: 悟聖道是第一義。雙說假實是世界。論輪
0687a26: 輻軸輞故有車。五陰和合故有人。單說假
0687a27: 人即為人。論或說有人。或說無人。單說實
0687a28: 法即對治。論對治則有實性。則無雙非假
0687a29: 實即第一義。論言語道斷心行亦訖云云。因
0687b01: 緣和合有善人惡人之異是世界。善緣和合
0687b02: 有善人是為人。惡緣和合有惡人是對治。
0687b03: 雙非善惡是第一義。五陰實法隔歷是世界。
0687b04: 從善五陰生善五陰是為人。以善五陰破
0687b05: 惡五陰是對治。無漏五陰是第一義。善法惡
0687b06: 法異是世界。說今善法生後善法是為人。
0687b07: 以今善法破今惡法是對治。非善非惡是
0687b08: 第一義。問曰。人通善惡何得言生善是為
0687b09: 人。答善業為人所乘令生其善。故言為人。
0687b10: 問為人生善秖應生善。那復斷惡。答為人
0687b11: 者生善是舊是正。斷惡是傍是新。治中治惡
0687b12: 是舊是正。生善是新是傍云云。三世隔別是世
0687b13: 界來世是為人。現世是對治。非三世是第一
0687b14: 義。四善根內外凡隔別是世界。頂是為人。
0687b15: 總別念處是對治。世第一法近真是第一義。
0687b16: 見道脩道異是世界。見道是為人。脩道是對
0687b17: 治。無學道是第一義。非學非無學是世界。見
0687b18: 學是為人。修學是對治。無學是第一義。世界
0687b19: 悉檀中有為人。為人中有對治。對治中有
0687b20: 第一義。第一義中無三悉檀云云。一悉檀通
0687b21: 有四悉檀。論云。陰入界隔別是世界。因緣和
0687b22: 合故有人是為人。正世界破邪世界是對
0687b23: 治。聞正世界得悟入是第一義。為人有四
0687b24: 者。雜業因緣得雜觸雜受是世界。於一事
0687b25: 中。或聽是為人。或不聽是對治。無人得觸
0687b26: 無人得受是第一義。對治中有四者。佛三
0687b27: 種法治人心病。藥病異故是世界。治人是為
0687b28: 人。對病是對治。實性則無是第一義。第一義
0687b29: 中四者。一切實乃至四句是世界。佛支佛心
0687c01: 中所得法。豈非理善是為人。一切語論一切
0687c02: 見一切著皆可破。一切不能通第一義。能
0687c03: 通是對治。言語道斷法如涅槃是第一義。又
0687c04: 通作者四悉檀不同。通是世界悉檀也。四悉
0687c05: 遍化眾生通是為人。四悉檀皆破邪通是對
0687c06: 治。隨聞一種皆能悟道。通是第一義也。別
0687c07: 作者。約苦集諦明世界。約道諦能治明為
0687c08: 人。約道諦所治明對治。約滅諦明第一
0687c09: 義。問依論解相已足。何用多釋。答論云。四
0687c10: 悉檀攝八萬四千法藏。私約十五法分別何
0687c11: 咎。三釋成者。四悉檀是龍樹所說。四隨禪經
0687c12: 佛所說。今以經成論於義彌明。所謂隨樂
0687c13: 欲隨便宜。隨對治隨第一義。樂欲從因得
0687c14: 名。世界從果立稱。釋論云。一切善惡欲為
0687c15: 其本。淨名云。先以欲鉤牽後令入佛道。佛
0687c16: 經舉脩因之相。論明得果之相。舉隨樂欲
0687c17: 釋成世界悉檀也。隨便宜者。隨行人所宜之
0687c18: 法。各各為人者。是化主鑒機照其可否。論
0687c19: 云。於一事中或聽或不聽。宜聽不宜不聽。
0687c20: 如金師子宜數息。浣衣子宜不淨經舉行
0687c21: 者之堪宜。論明化主之鑒照以釋成也。餘兩
0687c22: 種經論名義同云云。四對諦者。直對一番四
0687c23: 諦如前說。廣對四種四諦者。四種四諦一
0687c24: 一以四悉檀對之。復總對者。生滅四諦對
0687c25: 世界。無生四諦對為人。無量四諦對對治。
0687c26: 無作四諦對第一義。五起觀教。幽微之理非
0687c27: 觀不明。契理之觀非悉檀不起。脩從假入
0687c28: 空觀時。先觀正因緣法。此法內外親隔
0687c29: 別。若不殷勤樂欲。則所習不成。必須曉夜
0688a01: 精勤欣悅無。此即世界悉檀起初觀也。
0688a02: 若欲觀假入空。須識為人便宜。若宜修
0688a03: 觀。即用擇精進喜三覺分起之。若宜修
0688a04: 止。則用除捨定三覺分起之。念通兩處是
0688a05: 為隨宜善心則發。若有沈浮之病須用對
0688a06: 治悉檀。若心沈時念擇進喜治之。若心浮時
0688a07: 念捨除定治之。若善用為人善根則厚。若
0688a08: 善用對治煩惱則薄。於七覺中隨依一覺
0688a09: 怳然如失。即依此覺分研修。能發真明見
0688a10: 第一義。是為用四悉檀起從假入空觀。成
0688a11: 一切智發慧眼也。若從空入假觀。巧用四
0688a12: 悉檀。取道種智法眼亦如是。若修中道第
0688a13: 一義觀。巧用四悉檀。取一切種智佛眼亦如
0688a14: 是。若一心三觀巧用亦如是。起教者。大論
0688a15: 云。佛常樂默然不樂說法。淨名亦論杜口。
0688a16: 此經云。不可以言宣。大經云。生生不可說。
0688a17: 乃至不生不生不可說。又云亦可得說十因
0688a18: 緣法為生作因。亦可得說十因緣者。從無
0688a19: 明至有此十成於眾生具四根性。能感如
0688a20: 來說四種法若十因緣所成眾生。有下品樂
0688a21: 欲。能生界內事善拙度。破惑析法入空。
0688a22: 具此因緣者。如來則轉生滅四諦法輪。起
0688a23: 三藏教也。若十因緣法所成眾生。有中品樂
0688a24: 欲。能生界內理善巧度。破惑體法入空。具
0688a25: 此因緣者。如來則轉無生四諦法輪。起通
0688a26: 教也。若十因緣所成眾生。有上品樂欲。能
0688a27: 生界外事善歷別破惑次第入中。具此因
0688a28: 緣者。如來則轉無量四諦法輪。起別教也。
0688a29: 若十因緣所成眾生。有上上品樂欲。能生界
0688b01: 外理善。一破惑一切破惑圓頓入中。具此
0688b02: 因緣者。如來則轉無作四諦法輪。起圓教
0688b03: 也。復次一一教中。各各有十二部經。亦用
0688b04: 悉檀起之。若十因緣法所成眾生。樂聞正
0688b05: 因緣世界事。如來則為直說陰界入等假實
0688b06: 之法。是名脩多羅。或四五六七八九言偈重
0688b07: 頌世界陰入等事是名祇夜。或直記眾生
0688b08: 未來事。乃至記鴿雀成佛等。是名和伽羅
0688b09: 那。或孤起偈說世界陰入等事。是名伽陀。
0688b10: 或無人問自說世界事。是名優陀那。或約
0688b11: 世界不善事而結禁戒。是名尼陀那。或以
0688b12: 譬喻說世界事。是名阿波陀那。或說本昔
0688b13: 世界事。是名伊帝目多伽。或說本昔受生
0688b14: 事。是名闍陀伽。或說世界廣大事。是名毘
0688b15: 佛略。或說世界未曾有事。是名阿浮陀達磨。
0688b16: 或問難世界事是名優波提舍。此是世界悉
0688b17: 檀。為悅眾生故。起十二部經。或作十二種
0688b18: 說生眾生善或作十二種說破眾生惡。或
0688b19: 作十二種說令眾生悟。是名四悉檀起三
0688b20: 藏十二部經。若十因緣法所成眾生樂聞空
0688b21: 者。直為說五陰十二入十八界無不即空。
0688b22: 或四五六七八九言偈重頌陰界入即空。或
0688b23: 說能達陰入界即空者便與授記。或孤然
0688b24: 說陰界入即空。或無問自說陰界入即空。或
0688b25: 說知陰界入即空名為禁戒。或舉如幻如
0688b26: 化等。喻陰界入即空。或說本昔世間國土
0688b27: 即空。或說本生陰界入即空。或說即空廣
0688b28: 大或說陰入界即空希有或難問陰界入即
0688b29: 空。是為隨樂欲世界悉檀。起通教十二部
0688c01: 經。或作十二種說即空生善。或作十二種說
0688c02: 即空破惡。或作十二種說即空令悟理。是
0688c03: 為四悉檀起通教十二部經也。若有十因
0688c04: 緣法所成眾生。樂聞一切世界一切陰界入。
0688c05: 及不可說世界。不可說陰界入等事者。如來
0688c06: 即直說一切正世界及陰入等。一切翻覆世
0688c07: 界及陰入等。一切仰世界及陰入等。一切倒
0688c08: 住世界及陰入等。一切穢國一切淨國。一切
0688c09: 凡國一切聖國。如是等種種世界。不可說世
0688c10: 界。種種陰入界。不可說陰入界云云。或作四
0688c11: 言乃至九言偈重頌。或孤起偈。或能知國土
0688c12: 陰入界者。即與記成佛。或能知者即具禁戒
0688c13: 或譬喻說。或說昔國土事。或說昔受生事。
0688c14: 或說廣大事。或說希有事。或說論議事。如
0688c15: 是等十二種說悅其樂欲。或生其善或破
0688c16: 其惡。或令悟入。是名四悉檀起別教十二
0688c17: 部經。若十因緣所成眾生。樂聞不可說國土。
0688c18: 不可說陰界入。皆是真如實相。即直說一切
0688c19: 國土依正即是常寂光。一切陰入即是菩提
0688c20: 離是無菩提。一色一香無非中道。離是無
0688c21: 別中道。眼耳鼻舌皆是寂靜門。離此無別寂
0688c22: 靜門。或作偈重頌。或作孤起偈。或作無問
0688c23: 自說。或知者與記。或知者具戒。或作譬說。
0688c24: 或指昔世界。或指本生。或說廣大。或說希
0688c25: 有。或作論議。是為赴樂欲世界悉檀起圓
0688c26: 教十二部經。或作十二種說生妙善。或作
0688c27: 十二種說頓破惡。或作十二種說頓會理。
0688c28: 是為四悉檀起圓教十二部經。復次用別圓
0688c29: 兩種四悉檀。說十二部經者。是起華嚴教
0689a01: 也。但用一番四悉檀說十二部經者。是起
0689a02: 三藏教也。若用四番四悉檀說十二部經
0689a03: 者。是起方等教也。若用三番四悉檀說十
0689a04: 二部經者。是起般若教也。若但用一番四
0689a05: 悉檀說十二部經者是起法華教也。大論
0689a06: 云。四悉檀攝十二部經其義如是。地持云。
0689a07: 菩薩入摩得勒伽造不顛倒論。為令正法
0689a08: 得久住禪而作論也。菩薩住是禪觀眾生。
0689a09: 於佛去世後。根緣不同作論通經。天親用
0689a10: 兩番四悉檀。造地論通華嚴。舍利弗用初
0689a11: 番四悉檀。造毘曇。五百羅漢造毘婆沙通
0689a12: 三藏。見有得道意也。訶黎跋摩。亦用初番
0689a13: 四悉檀。造成實論通三藏。見空得道意
0689a14: 也。迦栴延亦用初番四悉檀。造毘勒論通
0689a15: 三藏。見空有得道意也。龍樹用四番四悉
0689a16: 檀造中論。三番正通大乘。一番傍通三藏。
0689a17: 彌勒用二番四悉檀。造地持通華嚴。無著
0689a18: 亦用二番四悉檀。造攝大乘。龍樹用三番
0689a19: 四悉檀。造大智度通大品。天親用一番四
0689a20: 悉檀通法華。世人傳。天親龍樹各作涅槃
0689a21: 論。未來此土準例可知。又五通神仙種種
0689a22: 諸論。釋天善論。大梵出欲論。皆用初番悉
0689a23: 檀方便利益意也。書云。文行誠信定禮刪
0689a24: 詩垂裕得昆。即世界也。官人以德賞延于
0689a25: 世。即為人也。叛而伐之刑故無小。即對治
0689a26: 也。政在清靜道合天心人王無上。即是世
0689a27: 間第一義悉檀也。六起聖說聖默者。思益云。
0689a28: 佛告諸比丘汝等當行二事。若聖說法若
0689a29: 聖默然。聖說如上辨。聖默然者。夫四種四諦
0689b01: 並是三乘聖人所證之法。非下凡所知故不
0689b02: 可說。假令說之如為盲人設燭。何益無
0689b03: 目者乎。故不可說名聖默然。華嚴中數世界
0689b04: 不可說不可說明理極不可說不可說。約無
0689b05: 量無作兩番四諦不生生不生不生法。明不
0689b06: 可說不可說名聖默然。若三藏中。憍陳如比
0689b07: 丘。最初獲得真實之知見。寂然無聲字。身
0689b08: 子云。吾聞解脫之中無有言說者。是約生
0689b09: 滅四諦生生之法。明不可說不可說。名聖
0689b10: 默然。淨名杜口。大集無言菩薩。不可智知
0689b11: 不可識識。言語道斷心行亦訖。不生不滅法
0689b12: 如涅槃。此約四番四諦不可說不可說。名
0689b13: 聖默然。若大品句句。悉不可得不可得者。不
0689b14: 可以身得。不可以心得。不可以口得。此
0689b15: 約三番四諦生不生不生生不生不生法。明
0689b16: 不可得不可得故。不可說不可說名聖默然。
0689b17: 此經明。止止不須說我法妙難思。是法不
0689b18: 可示言辭相寂滅。不可以言宣。非思量分
0689b19: 別之所能解。此約無作四諦不生不生法。
0689b20: 明不可說不可說。故名聖默然。問為樂他
0689b21: 故有聖說法。為自樂故名聖默然。默然則
0689b22: 不益他。答正為自樂傍亦益他。若人厭文
0689b23: 不好言語。為悅是人故聖默然。如律中。
0689b24: 為福他故受供。聖則默然。如比丘對破
0689b25: 馬鳴。是故默然如佛。結跏正念身心不動。
0689b26: 令無量人得悟道跡。是故默然皆是四悉
0689b27: 檀。起此默然利益一切。何謂無益。問論云。
0689b28: 四悉檀攝八萬四千法藏。其相云何。答賢劫
0689b29: 經云。從佛初發心去。乃至分舍利。凡三百
0689c01: 五十法門。一一門各有六度。合二千一百度。
0689c02: 用是度對破四分煩惱。合成八千四百。約
0689c03: 一變為十合八萬四千也。若作八萬四千法
0689c04: 藏名是世界悉檀攝。若作八萬四千塵勞
0689c05: 門名為人悉檀攝。八萬四千三昧。八萬四千
0689c06: 陀羅尼門。亦如是。若作八萬四千對治。八萬
0689c07: 四千空門對治悉檀攝。若作八萬四千諸波
0689c08: 羅蜜。八萬四千度無極。第一義悉檀攝。又一
0689c09: 說。佛地三百五十法門。一一門有十善。合三
0689c10: 千五百善。治四分則一萬四千。又治六根
0689c11: 即八萬四千也。七明得用不得用者。夫四悉
0689c12: 檀獨有如來。究竟具得微妙能用。下地已去
0689c13: 得用不同。凡有四句。不得不用。得而不用
0689c14: 不得而用。亦得亦用。凡夫外道苦集流轉。尚
0689c15: 不能知四悉檀名字。誰論其得。既其不得
0689c16: 云何能用也。若三藏教二乘殷勤自行者。知
0689c17: 苦斷集修道證滅入真。亦名為得。不度
0689c18: 眾生故不能用。假令用者差機不當故淨
0689c19: 名訶滿願云。不知人根不應說法。無以
0689c20: 穢食置於寶器。如富樓那九旬化外道。反
0689c21: 被蚩笑。文殊暫往師徒皆伏。此是不知樂
0689c22: 欲。不能用世界悉檀也。如身子教二弟子。
0689c23: 善根不發更生邪疑。此不能用為人悉檀
0689c24: 也如五百羅漢為迦絺那說四諦。都無利
0689c25: 益。佛為說不淨觀。即得破惡。此不能用
0689c26: 對治悉檀也。如身子不度福增。大醫不治
0689c27: 小醫拱手。五百皆不度。佛度即得羅漢。此
0689c28: 不能用第一義悉檀也。支佛亦然。是名得
0689c29: 而不用也。次明三藏教菩薩者。雖知苦集
0690a01: 修道止伏結惑。未有滅證。但得三悉檀。雖
0690a02: 未得一而能用四。所以者何。如病導師具
0690a03: 足船。身在此岸而度人彼岸。常以化人
0690a04: 為事。自未得度先度人。是為不得而用。通
0690a05: 教二乘體門雖巧得而不用。與三藏同也。
0690a06: 通教菩薩初心至六地。亦得亦用。用而未
0690a07: 巧。七地入假其用則勝也。若別教十住。但
0690a08: 得析法體法兩種四悉檀。而未能用。十行
0690a09: 方能用。十迴向進得相似四悉檀。亦能相似
0690a10: 用。登地分真得亦分真用。圓教五品弟子未
0690a11: 能得用。六根清淨相似得用。初住分真得用
0690a12: 也。唯佛究竟得究竟用。八明四悉檀權實者。
0690a13: 四諦各辨四悉檀者。此通途說耳。釋論云。
0690a14: 諸經多說三悉檀。不說第一義者。此指三
0690a15: 藏。三藏多說因緣生生事相滅色取空。少
0690a16: 說第一義。就三藏菩薩。但約三悉檀明四。
0690a17: 若就佛即具四。雖爾終是拙度權逗小機
0690a18: 也。若通教四諦明四悉檀。體法即真其門
0690a19: 則巧故。釋論云。今欲說第一義悉檀故。說
0690a20: 摩訶般若波羅蜜經。就佛菩薩皆得有四。
0690a21: 而約方便真諦以明悉檀。猶屬權也。若別
0690a22: 教四諦明四悉檀約於中道。此意則深。而
0690a23: 猶是歷別。別相未融教道是權。此則非妙。
0690a24: 今圓教四諦明四悉檀。其相圓融最實之說。
0690a25: 故四悉檀是實是妙。若用此權實約五味教
0690a26: 者。乳教則有四權四實。酪教但有四權。生
0690a27: 蘇則有十二權四實。熟蘇則有八權四實。涅
0690a28: 槃十二權四實。法華四種俱實云云。問三藏菩
0690a29: 薩雖得四悉檀。望通教但成三悉檀。今通
0690b01: 教望別教云何。答有二義。當通是得四。望
0690b02: 別但得三。問別教望圓亦爾不。答不例圓
0690b03: 別證道同故。並曰三藏通教俱證真諦。亦應
0690b04: 俱得四。答三藏真諦雖同。菩薩不斷惑故
0690b05: 闕一。圓別俱斷惑是故俱四。又並三藏通等
0690b06: 雖四而三可是權。別教四而不三應非是
0690b07: 權。答三藏通教教證俱是權故。但三無四別
0690b08: 教教道權證道實。從證則四。從教則權。又
0690b09: 並證道有四。教道應三。答若取地前為教
0690b10: 道應如所問云云。九開權顯實者。一切諸法
0690b11: 莫不皆妙。一色一香無非中道。眾生情隔
0690b12: 於妙耳。大悲順物不與世諍。是故明諸權
0690b13: 實不同故。無量義云。四十餘年三法四果二
0690b14: 道不合。今開方便門示真實相。唯以一大
0690b15: 事因緣。但說無上道。開佛知見悉使得入
0690b16: 究竟實相。除滅化城即是決皆至寶所。
0690b17: 即是入妙。若乳教四妙與今妙不殊唯決
0690b18: 其四權入今之妙。是故文云。菩薩聞是法
0690b19: 疑網皆已除。即此意也。決酪教四權。生蘇十
0690b20: 二權。熟蘇八權。皆得入妙故。文云。千二百
0690b21: 羅漢悉亦當作佛。又云。決了聲聞法是眾經
0690b22: 之王。聞已諦思惟得近無上道。方等般若所
0690b23: 論妙者。亦與今妙不殊。開權顯實其意在
0690b24: 此。問曰。決諸權悉檀同成妙第一義為
0690b25: 當爾不。答決權入妙自在無礙假令妙第
0690b26: 一義不隔於三。三不隔一。一三自在。今且
0690b27: 作一種解釋也。若決諸權世界悉檀。為妙
0690b28: 世界悉檀者。即是對於釋名妙也。亦是九
0690b29: 法界十如是性相之名。同成佛法界性相。攝
0690c01: 一切名也。亦是會天性定父子。更與作字
0690c02: 名之為兒我實汝父汝實我子也。若決諸權
0690c03: 第一義悉檀。為妙第一義悉檀者。即對經
0690c04: 體妙也。即是開佛知見示真實相。引至寶
0690c05: 所也。若決諸權為人悉檀。為妙為人悉檀
0690c06: 者。即是對宗妙也。如此經云。各賜諸子等
0690c07: 一大車也。若決諸權對治悉檀。入妙對治
0690c08: 悉檀者。即是對用妙也文云。以此寶珠用
0690c09: 貿所須。又云。如此良藥今留在此。可用服
0690c10: 之勿憂不差。經云。正直捨方便。但說無
0690c11: 上道。動執生疑。佛當為除斷。令盡無有
0690c12: 餘。又云。我已得漏盡聞亦除憂惱也。若是
0690c13: 分別諸權四悉檀同異。決入此經妙悉檀中。
0690c14: 不復見同異。昔所未曾說今皆當得聞。
0690c15: 即是妙不同異。即對教相妙也。即如文云。
0690c16: 雖示種種道。其實為一乘。雖分別諸同異。
0690c17: 為顯不同異說無分別法也。十通經者。問
0690c18: 今以四悉檀通此經。此經何文明四悉檀
0690c19: 耶。答文中處處皆有此意。不能具引。今略
0690c20: 引本兩文。方便品云。知眾生諸行深心之
0690c21: 所念。過去所習業欲性精進力。及諸根利鈍。
0690c22: 以種種因緣譬喻亦言辭。隨應方便說。此豈
0690c23: 非是四悉檀之語耶。欲者即是樂欲。世界悉
0690c24: 檀也。性者是智慧性。為人悉檀也。精進力即
0690c25: 是破惡。對治悉檀也。諸根利鈍即是兩人得
0690c26: 悟不同。即是第一義悉檀也。又壽量品云。
0690c27: 如來明見無有錯謬。以諸眾生有種種性
0690c28: 種種欲種種行種種憶想分別故。欲令生諸
0690c29: 善根。以若干因緣譬喻言辭種種說法。所作
0691a01: 佛事未曾暫廢。種種性者即是為人。種種欲
0691a02: 者即是世界。種種行者即是對治。種種憶想
0691a03: 分別。即是推理轉邪憶想得見第一義。兩
0691a04: 處明文四義具足。而皆言為眾生說法。豈非
0691a05: 四悉檀設教之明證也。
0691a06: △第二別解五章。初釋名為四。一判通別。
0691a07: 二定前後。三出舊。四正解妙法蓮華。名異
0691a08: 眾典別也。俱稱為經通也。立此二名。凡約
0691a09: 三意。謂教行理。從緣故教別。從說故教通。
0691a10: 從能契故行別。從所契故行通。理從名故
0691a11: 別。名從理故通。略說竟。夫教本應機。機宜
0691a12: 不同故部部別異。金口梵聲通是佛說。故通
0691a13: 別二名也。約行者泥洹真法寶。眾生以種種
0691a14: 門入。如五百比丘各說身因。佛言無非正
0691a15: 說。三十二菩薩各入不二法門。文殊稱善。
0691a16: 大論明阿那波那皆是摩訶衍。以不可得故。
0691a17: 當知。從行則別所契則同。求那跋摩云。諸
0691a18: 論各異端修行理無二云云。約理者。理則不
0691a19: 二名字非一。智度云。般若是一法佛說種
0691a20: 種名。大經云。解脫亦爾多諸名字。如天帝
0691a21: 釋有千種名。名異故別理一故通。今稱妙法
0691a22: 之經。即是教之通別。各賜諸子等一大車。
0691a23: 乘是寶乘直至道場。即行之通別。或言實
0691a24: 相。或言佛知見。大乘家業一地實事。寶所繫
0691a25: 珠平等大慧等。即是理之通別。約此三義
0691a26: 故立兩名也。問教主不同設教亦異。云何
0691a27: 而言金口梵聲名為教通。答此有兩義。一
0691a28: 當分。二跨節。當分者如三藏佛赴種種緣
0691a29: 說種種教。緣異故教別。主一故教通。依此
0691b01: 教行。有能契所契種種名理。理無種種。經
0691b02: 言。即脫纓珞著弊垢衣。語言勤作勿復餘
0691b03: 去。并加汝價及塗足油。此則身口行理齊
0691b04: 分而說。不得作餘解也。通別圓等教行理。
0691b05: 當分亦爾。斯義易解而理難融云云。二跨節
0691b06: 者。何處別有四教主。各各身各各口各各說。
0691b07: 秪隱其無量功德莊嚴之身。現為丈六紫金
0691b08: 輝。不說甘恬常樂之味。說於鹹酢無常辛
0691b09: 辣。棄王者服飾執持糞器。名為方便。若開
0691b10: 方便門示真實相。即向身是圓常之身。向法
0691b11: 是圓法。向行向理皆即真實。如此通是一音
0691b12: 之教。而小大差別。能契有長短所契唯一。
0691b13: 極種種名名一究竟。唯一究竟應於眾名。
0691b14: 作如此論教行理通別者。相則難解理則
0691b15: 易明云云。二定妙法前後者。若從義便應
0691b16: 先明法論其妙。下文云。我法妙難思。若
0691b17: 從名便應先妙次法。如欲美彼稱為好
0691b18: 人。篤論無人何所稱好。必應先人後好。
0691b19: 今題從名便故。先妙後法。解釋義便故先
0691b20: 法後妙。雖復前後亦不相乖云云。三出舊
0691b21: 解。舊解甚多。略出四家。道場觀云。應物說
0691b22: 三三非真實。終歸其一謂之無上。無上故
0691b23: 妙也。引經云。是乘微妙清淨第一。於諸世間
0691b24: 為無有上。又云。寄言譚於象外。而其體絕
0691b25: 精。所以稱妙。又引經。是法不可示言辭
0691b26: 相寂滅。會稽基云。妙者表同之稱也。昔三因
0691b27: 異趣三果殊別。不得稱妙。北地師云。理則
0691b28: 非三三教為。非三之旨為妙。此意同而
0691b29: 辭弱。光宅雲云。妙者一乘因果法也。待昔因
0691c01: 果各有三。今教因果各有三妙。昔因果
0691c02: 者。因體狹因位下因用短。聲聞修四諦。支佛
0691c03: 修十二因緣。菩薩修六度。三因差別不得
0691c04: 相收。因體是狹。昔第九無礙道中行。名菩
0691c05: 薩伏道不斷。未出三界故名因位下。第九
0691c06: 無礙止伏四住不伏無明。故言用短。是為
0691c07: 昔因三義故也。昔果者。體狹位下用短。
0691c08: 有餘無餘眾德不備。故言體狹。位在化城
0691c09: 不出變易。故言位下。第九解脫止除四住
0691c10: 不破無明。又八十年壽前不過恒沙。後不
0691c11: 倍上數。是故用短。是為昔果三義故。今
0691c12: 因體廣位高用長者。會三為一收束萬善。
0691c13: 故言體廣。不止界內無礙道中行。出於界
0691c14: 外行菩薩道。故言位高。無礙伏惑不止四
0691c15: 住。進伏無明故用長。今因三義妙也。今果
0691c16: 三義妙者。體廣位高用長。體備萬德眾善普
0691c17: 會。故言體廣。位至寶所故言位高。斷五住
0691c18: 惑神通延壽。利益眾生故言用長。今果三
0691c19: 義故妙。即是一乘因果之法妙也。今古諸釋
0691c20: 世以光宅為長。觀南方釋大乘多承肇
0691c21: 什。肇什多附通意。光宅釋妙寧得遠乎。今
0691c22: 先難光宅餘者望風云云。因體廣狹四難者。
0691c23: 若謂昔因體狹為。指何為昔。若指三藏
0691c24: 等可然。若指法華已前皆稱為昔。此不應
0691c25: 爾。何者。般若說一切法皆摩訶衍。靡不運
0691c26: 載。思益明解諸法相。是菩薩遍行。華嚴入法
0691c27: 界不動祇洹。淨名一念知一切法是為坐
0691c28: 道場。昔因如此無所不收。若為是狹。若言
0691c29: 今因體廣。那忽言法華明一乘是了。不明
0692a01: 佛性是不了。那復言法華明緣因是滿。不
0692a02: 明了因是不滿。那復言前過恒沙後倍上
0692a03: 數。猶是無常因。既以無常因那得常果。因
0692a04: 果俱無常。此無常人那見佛性。非了義故
0692a05: 體不收行一。非滿字故體不收教一。非
0692a06: 常住故體不收人一。不見佛性故體不
0692a07: 收理一。當知。今因狹中之狹。狹則是。昔
0692a08: 體既廣昔還是妙。此一難已知妙。薳復具
0692a09: 作後難耳。因位高下四難者。般若是無上明
0692a10: 。無等等明。上人應求上法因。教則不
0692a11: 下。大論云。菩薩出三界外受法性身。行菩
0692a12: 薩行因位則不下。淨名歎菩薩德近無等
0692a13: 等佛。自在慧十方作魔王者。皆是住不可
0692a14: 思議解脫。則因人不下。淨名云。雖成佛道
0692a15: 轉法輪。而行菩薩道。又云。諸佛祕藏無不
0692a16: 得入。則見理不下。如是因位四一皆高。云
0692a17: 何言。若言今因位高者。教那忽是第四
0692a18: 時。位那忽住無礙道伏無明。人那忽是生
0692a19: 死身非法性身。理那忽無常不見佛性。當
0692a20: 知。今因皆無四一其位下而。昔因具四
0692a21: 一高而妙。因用長短四難者。釋論云。處處
0692a22: 說破無明三昧。是教用長。是事不知名為
0692a23: 無明。佛一切種智知一切法明無明無二。
0692a24: 若知無明不可得亦無無明。是為入不二
0692a25: 法門。是則行長。又一日行般若。如日照世
0692a26: 勝螢火蟲。若人入薝蔔林不嗅餘香。誰復
0692a27: 樂二乘功德。座不須禮華不著身。皆是阿
0692a28: 惟越類。則人用長。色無邊故般若亦無邊。受
0692a29: 想行識無邊故般若亦無邊。是則理長。當知。
0692b01: 昔教行人理俱長。長故是妙。若謂今因用長。
0692b02: 那復言法華是覆相教。教則短。行覆相行則
0692b03: 短。覆相不明佛性理則短。四一既闕。今短
0692b04: 而。昔用既長長則是妙。果體廣狹四難者。
0692b05: 若昔果體是有餘無餘。不備眾德為狹為
0692b06: 者。此豈然乎。般若是佛母。十方佛皆護。淨
0692b07: 名云。未曾聞此實相深經。當知。昔果體備
0692b08: 眾德也。若謂今果體廣應備滿了。何故復言
0692b09: 亦滿不滿亦了不了。何故復言佛果無常亦
0692b10: 無我樂淨等眾德缺然。廣義安在。若體廣
0692b11: 者。法身應遍一切處。何故復言壽止八十或
0692b12: 七百阿僧祇。灰斷入滅去此不至彼耶。若
0692b13: 言體廣。應備五眼見佛性。當知。今果闕
0692b14: 於四一。狹而是。將今望昔昔還是妙。果
0692b15: 位高下四難者。今果位若高。設教何得在
0692b16: 第五教下行那不出無常。人那不出變易。
0692b17: 理那不窮祕藏。當知。今果之位闕四一。皆
0692b18: 下皆。昔果位具四一。皆高皆妙。果用長短
0692b19: 四難者。若今果用長。教何不明常住。行何
0692b20: 不頓破無明。人何不即是毘盧遮那。理何
0692b21: 不即是祕藏。當知。今果無有妙法豈非
0692b22: 耶云云。而復言神通延壽是何神通。若作意
0692b23: 神通同彼外道。若無漏神通同彼小乘。若
0692b24: 實相神通則非延非不延。能延能不延。能延
0692b25: 何止延壽。而不延眼令見佛性。何不延舌
0692b26: 說於常住。眼不見性則知非實相神通。非
0692b27: 何謂。前一難已知。後難重來耳。彼作
0692b28: 因果六種以判妙。又以四一專判妙。今
0692b29: 難其。皆備四一則昔非。難其妙全
0692c01: 無四一。則今妙非妙。於其一句設四句難。
0692c02: 四六二十四耳。用彼矛盾自相擊。故不盈
0692c03: 不縮應爾許耳。
0692c04: 妙法蓮華經玄義卷第一下
