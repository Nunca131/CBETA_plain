0295b01: 隱元禪師語錄卷第十五
0295b02: 
0295b03: 詩偈
0295b04: 福嚴寺化齋糧
0295b05: 破寺寥寥一物無驢兒踢踏屎腸枯驀頭磕著知音
0295b06: 者出手相將盡力扶
0295b07: 殘臘賦白雲歸
0295b08: 偶離寒巖一歲餘閒房盡付白雲居寄言珍重銜花
0295b09: 鳥莫動床頭古篆書
0295b10: 其二
0295b11: 白雲候我不歸山朝暮窗前影復還我慰白雲今且
0295b12: 去明年春半接衰顏
0295b13: 其三
0295b14: 我是巖中一老僧入廛疏曠卻難能閒雲扶我同歸
0295b15: 去古路雖高亦可登
0295b16: 其四
0295b17: 楖栗橫擔歸去來冷雲深處好生埋聊擎一缽千山
0295b18: 供舌卷蓮花頂上開
0295b19: 聞山中有事似外護諸居士
0295b20: 一杖橫挑在處閒如何獨戀舊青山不愁雲水無依
0295b21: 怙恐那煙波沒聖顏
0295b22: 舟中偶成
0295b23: 獨泛輕舟接上流機峰相觸滿灘頭一溪碧映春三
0295b24: 月浸殺虛空得自繇
0295b25: 掃塔哭天童老和尚
0295b26: 摸著瘡痕恨祖翁恨教徹骨動悲風這場冤屈向誰
0295b27: 說淚洒青山片片紅
0295b28: 過小白嶺遇兇逆有感
0295b29: 掃塔旋歸小嶺巔群兇猖獗撼青天渾身割截無遺
0295b30: 恨太白雲侵最可憐
0295c01: 雞冠花
0295c02: 出萃簪纓報早秋雄雄卓立戰風頭一團英氣天然
0295c03: 別泣露虫疑顫未休
0295c04: 中秋寓西林禪院
0295c05: 銀河皎潔映秋深玉露香飄寄此心不昧當年行腳
0295c06: 處霜輪又轉向西林
0295c07: 示賣油僧冒稱得法
0295c08: 裨販天童稱上流面皮厚也不知羞福城如許英靈
0295c09: 漢肯聽油僧賣嘴頭
0295c10: 時僧誇文章為勝義故示之
0295c11: 可憐一等雕虫僧模寫虛空夢未曾流俗不明正法
0295c12: 眼之乎也者當宗乘
0295c13: 折江梅
0295c14: 瘦影橫江春事奇鱗龍如許戀香枝陌頭盡是仙阤
0295c15: 客折得孤標寄向誰
0295c16: 掃瑞天祖塔
0295c17: 稽首瑞天燦祖塋兒孫踢踏滿榕城今朝不肖重拈
0295c18: 舉杲日昭回萬古明
0295c19: 壽道山印天耆舊
0295c20: 讚道山兮罵道山舌頭無骨自忙閒眉毛剔起三千
0295c21: 劫惟見道山不改顏
0295c22: 覺予禪人乞偈重興顯鏡寺
0295c23: 素聞聖跡在湄洲老倒頭陀欲避休顯鏡重光含萬
0295c24: 象善人有願共來修
0295c25: 示達禪人
0295c26: 本色衲僧鐵脊梁巍然一座獨全彰三千剎海毫端
0295c27: 現遍界氤氳優缽香
0295c28: 示南山禪德
0295c29: 幾回打草自忙閒惹得霜花入鬢斑踏遍乾坤無覓
0295c30: 處誰知鱉鼻在南山
0296a01: 化香燈田
0296a02: 慧燈炤徹塵沙界福報莊嚴億萬生寄語閻浮諸善
0296a03: 信可來佛地種光明
0296a04: 修普同塔
0296a05: 翠竹林間無縫塔百千舍利現其中大悲同體雖非
0296a06: 別殊勝莊嚴在爾躬
0296a07: 募香燈田
0296a08: 山前一片閒田地幾欲思歸舊主人聊借玉毫光出
0296a09: 現滿堂佛日又重新
0296a10: 示以乾楊居士回潮
0296a11: 杖頭殺活剪春風兩岸花驚半斂紅莫遣落英隨水
0296a12: 去恐教浪濺動蛇龍
0296a13: 又
0296a14: 腳跟在處是家鄉何事區區獨自忙空手而來空手
0296a15: 去幸無半點污君腸
0296a16: 隔墻梅
0296a17: 渾身鐵骨迥牢關如許偷心空自還霜露恩深難盡
0296a18: 昧聊伸幾點播塵寰
0296a19: 示超塵善人
0296a20: 日用騰騰沒點塵不須穿鑿也天真現成活計如相
0296a21: 委便是蓮花國裏人
0296a22: 示王性德優婆夷
0296a23: 世事漚華奚足憑百年如夢總非真祖師門下無多
0296a24: 語秪要回光炤本人
0296a25: 龍江修水陸普度夜懷五首
0296a26: 誰迷方寸混天經百萬華居一斬平故國英賢何處
0296a27: 去唯餘孤月炤空城
0296a28: 其二
0296a29: 睫得眼來春復秋海門浪吼更添愁兩城人物今何
0296a30: 在一片悲風起髑髏
0296b01: 其三
0296b02: 眾生未徹本來源業識茫茫永夜昏一自惡風輕捲
0296b03: 後撞頭磕額出無門
0296b04: 其四
0296b05: 劈面一刀酬債畢皮囊脫落寄誰家愧無道力資君
0296b06: 福聊借金風剪業花
0296b07: 其五
0296b08: 頭陀磊落出煙霞各展神通豈有涯不涉人間幻夢
0296b09: 事單提佛子盡歸家
0296b10: 為雪臺曾居士薦母
0296b11: 赤體條條歸去來了無一物惹塵埃到頭真個婆心
0296b12: 切又放光明炤雪臺
0296b13: 中天祖開光偶占
0296b14: 憶想恩深向上關抬眸忽見紫雲還千秋隱隱青峰
0296b15: 裏一點光明炤世間
0296b16: 禪人送黃菊戲占三絕
0296b17: 卻子多年影亦灰何緣今日有花開金文浪籍閒房
0296b18: 裏擬是陶公遠寄來
0296b19: 其二
0296b20: 幽骨偏為霜月期淡情初放使君知不圖紅粉沽名
0296b21: 譽秪恐人間錯此時
0296b22: 其三
0296b23: 肅肅天威妒艷芳群英落節暗淒涼羨君隱隱東籬
0296b24: 下聊寫清幽對法王
0296b25: 戊子中元夜夢遊龍潭有道者進謁謂和尚能
0296b26: 詩此潭獨無何也余頷之乃占一絕授之而去
0296b27: 醒來囑侍者錄以紀夢遊之勝
0296b28: 峭壁何勞動素琴空巖無耳孰知音不來以踐蒼龍
0296b29: 信恐負寒潭一片心
0296b30: 復位中居士
0296c01: 素飲談言可解紛亂離師友那堪聞空巖喜得無餘
0296c02: 物一塵清風洗白雲
0296c03: 次十龍鄭居士韻
0296c04: 采隱深山日上遲夢雲何事困男兒含羞不忍看塵
0296c05: 世引壁偷光炤兩眉
0296c06: 募萬安福善堂中天始祖香燈
0296c07: 水有源兮山有宗溯源返本見全功人人卓立中天
0296c08: 下誰不挑燈炤祖翁
0296c09: 示汀洲妙融禪人
0296c10: 闍黎好個沒來繇要我閒言遮面羞自有春風生足
0296c11: 下飄然一葦上汀洲
0296c12: 送無得首座住萬安
0296c13: 雲孕澄潭幾曉昏養成頭角始驚群掀翻白浪三千
0296c14: 尺噴出驪珠炤海門
0296c15: 送良冶西堂住旗山
0296c16: 忽然一擊破三關信步崚嶒氣象閒掣得勝旗峰頂
0296c17: 豎龍蛇影裏走千山
0296c18: 送也懶西堂住高峰
0296c19: 自入林中孰共班完全毛羽拍空還一飛直上高峰
0296c20: 頂五彩文明炤世間
0296c21: 示連江縣維祥張居士
0296c22: 三月連江春正肥半舒柳眼笑黃鸝喚回如許未歸
0296c23: 客腳底風光映四維
0296c24: 示聯壁丘居士
0296c25: 善人卻有大因緣自種靈苗般若田喜得高峰甘露
0296c26: 洒開花結子正當年
0296c27: 寄示良者禪人化糧
0296c28: 西江吸盡沒生涯口閣虛空待晚霞豈料山山竟日
0296c29: 雨眉毛打濕眼添花
0296c30: 其二
0297a01: 單提一缽過千家平等心求豈有涯莫謂爹貧累子
0297a02: 苦通身淨潔混泥沙
0297a03: 其三
0297a04: 遍尋無物塞饑瘡個個盧都對法王可有神通來獻
0297a05: 供免教破篾束枯腸
0297a06: 示碓房行者
0297a07: 腳跟有據休勞讓碓嘴生花勿計功一踏須教直到
0297a08: 底不孤墜石祖家風
0297a09: 示化圊頭僧
0297a10: 生佛原無半點塵秪因不覺惹通身這回滌盡無明
0297a11: 垢又見本來清淨人
0297a12: 示化禪帳僧
0297a13: 及第心空卻悄然那知蚊子外錐針生成徹骨無遮
0297a14: 護任爾全功布幔天
0297a15: 次無價趙居士遊石門韻
0297a16: 愛客長年不掩關石床寂寞待雲還寒心一片澄潭
0297a17: 月徹底分明炤萬山
0297a18: 其二
0297a19: 潦倒年來懶戲毬無言竟日思休休相知一滴曹溪
0297a20: 水買茗無錢罵趙州
0297a21: 其三
0297a22: 荷佛擔儒宇宙中半舒肝膽對晴空密移寸步驚山
0297a23: 鬼撼醒雲頭一钁翁
0297a24: 示良守禪人禁步
0297a25: 放下身心萬事休不移寸步遍皇洲人情佛法從教
0297a26: 爛剩得虛空印鐵牛
0297a27: 募漆大殿柱
0297a28: 渾身是膽要撐天皮外揩磨任大賢一且豁然光宇
0297a29: 內分明不愧法王前
0297a30: 示古木禪人
0297b01: 古木巖前一兀禪謾將聖箭攪三玄恐教錯入名言
0297b02: 裏笑破虛空口半邊
0297b03: 示化紙禪人
0297b04: 玄沙慣用三張紙黃檗頻添億萬言法眼分明遍大
0297b05: 地請君收拾在雲牋
0297b06: 示行童性派
0297b07: 老倒無聊自放憨雷轟電掣當司南山童會得機前
0297b08: 句緊捎芒鞋上竹庵
0297b09: 別士荃林居士
0297b10: 雲懶寒巖送客遲怪聞萬籟占先機慇懃細囑峰頭
0297b11: 月早向鰲江候紫微
0297b12: 送玄生西堂
0297b13: 竟日敲推一字無者回相見又盧都雖然個事離情
0297b14: 謂翻轉舌來解罵吾
0297b15: 山居閒詠
0297b16: 幾莖白髮玷青山一念回機萬境閒坐久那知天地
0297b17: 老行雲流水不相關
0297b18: 示雪立禪人
0297b19: 檗岫雲堆古到今迷蒙影裏自沉吟遲留天界半輪
0297b20: 月水炤寒潭一片心
0297b21: 格外風光世莫論五雲深處獨稱尊杖頭卓出遼天
0297b22: 水洗盡青山萬點痕
0297b23: 寄懷姚居士
0297b24: 閒坐巖房彈古今局開南戶冀知音青山突兀應流
0297b25: 水流水還曾炤此心
0297b26: 滿目風光總是塵幾能個裏返留神源頭一點明如
0297b27: 鏡何事茫茫混海濱
0297b28: 道中吟
0297b29: 狂吟數里野人家杖撥秋風入路賒四句伽陀誦未
0297b30: 已巳行行不覺到龍華
0297c01: 仰天巖
0297c02: 萬石林中獅子子仰天長嘯一聲孤眼空不辨龍蛇
0297c03: 影那管人間有與無
0297c04: 龍華寺
0297c05: 古剎巍巍迥碧空竟年搖曳白雲中不知若個風顛
0297c06: 漢能續前朝蓋代功
0297c07: 又
0297c08: 莫謂僧閒到處遊杖藜興發滿林秋娑婆原是祖田
0297c09: 地直撞橫眠得自繇
0297c10: 文榕
0297c11: 歷盡風霜不改顏千秋蒼翠蔭人間雖然老大非材
0297c12: 用曾占鰲頭第一班
0297c13: 南林寺
0297c14: 信宿南林誰與齊林成果有鳳來棲道人亦愛秋山
0297c15: 好到處風光一杖藜
0297c16: 登金剛頂
0297c17: 金剛頂上結跏時瘦骨稜稜徹四維定久不知誰是
0297c18: 我憑風吹動兩莖眉
0297c19: 贈若石禪人住山
0297c20: 住山一钁舊生涯荷月鋤雲帶晚霞翻去覆來能恰
0297c21: 好何妨撒手在懸崖
0297c22: 遊九鯉湖二首
0297c23: 瀲灩湖光映碧天千山撼影動珠聯間移竹杖深機
0297c24: 語逗漏雷轟句占先
0297c25: 又
0297c26: 遊罷名潭夢醒時言歸猶恨翼飛遲無勞喜雨紛紛
0297c27: 送恐濕老僧兩道眉
0297c28: 贈天壺巖朗玄山主
0297c29: 磨歷風霜幾劫春一番徹骨一番新偶來挑出壺中
0297c30: 月惟炤巖頭舊主人
0298a01: 留題南山
0298a02: 鳳宿蒼梧氣象閒金仙現處別人間到來始見家風
0298a03: 舊獨占閩南第一山
0298a04: 贈獅岩慧門首座
0298a05: 僧風紊亂祖庭衰何事藏牙萬石堆趁出峰頭獅子
0298a06: 子遼天哮吼一聲雷
0298a07: 贈斂石木菴首座
0298a08: 渾淪祖道不勝哀推出撐天拄地來雲斂也知山有
0298a09: 骨石頭迸裂頂門開
0298a10: 贈後堂心盤公
0298a11: 白雲影裏路崔嵬步步風高獨往回接得檗山拄杖
0298a12: 子險崖敲出句如雷
0298a13: 贈廣超堂主
0298a14: 祖師心印人人具也要經天緯地才撐拄石門須鐵
0298a15: 漢虛空撲碎眼弘開
0298a16: 示太鏡禪人
0298a17: 念念圓明淨似鏡了無一物滯真性上人返炤於其
0298a18: 中直下超凡而入聖
0298a19: 嘆鳳山也懶首座
0298a20: 悶來窗底嘆離騷眾角何殊鳳一毛不忍唾餘混細
0298a21: 壑通身手眼出洪濤
0298a22: 示龍峰巖正可禪人
0298a23: 求法闍黎沒曉分誰知孟浪不成文莫教惹著無明
0298a24: 發打破龍峰幾甕雲
0298a25: 贈明祥褚居士
0298a26: 劬勞恩大最難酬一股刳來孝道週不獨慈風彌宇
0298a27: 宙縱教千古振徽猷
0298a28: 
0298a29: 
0298a30: 
0298b01: 
0298b02: 
0298b03: 
0298b04: 
0298b05: 
0298b06: 
0298b07: 
0298b08: 
0298b09: 
0298b10: 
0298b11: 小溪十詠
0298b12: 老來偶得天休兀兀百無所求此去石門不遠笑看
0298b13: 一帶狂流
0298b14: 適意直下便休豈更區區外求倘來黃金百鎰爭如
0298b15: 一枕溪流
0298b16: 怖頭狂走無休狂歇夫復奚求巖靜鳥啼花落天空
0298b17: 雲散水流
0298b18: 不是世間濁漢亦非格外名流寓目好山好水任他
0298b19: 呼馬呼牛
0298b20: 數寶終非己巳益算沙徒自勞求偶憩小溪一夢頓忘
0298b21: 五百春秋
0298b22: 濃淡扶疏蓋頂潺湲濯足清流無垢淨光發現併吞
0298b23: 萬億神洲
0298b24: 選石溪邊坐臥招雲嶺上優游物外一團景況誠難
0298b25: 訴與高流
0298b26: 蠅利無勞競取蝸名奚足貪求巢父聞聲洗耳淵明
0298b27: 一賦歸休
0298b28: 幽鳥喚予出洞懶雲移我歸休一念機忘物化聲光
0298b29: 萬古同流
0298b30: 曩是東林俗子今為黃檗比丘名相既無定準不如
0298c01: 盡付東流
0298c02: 燈夜
0298c03: 處處空懸明月家家門掛燈毬暗地千思百想豁然
0298c04: 一見便休
0298c05: 化鐘樓
0298c06: 尋個格外知音共振禪林禮樂忽然嘉聲遠揚妙在
0298c07: 高掛一著
0298c08: 示良矣禪人求刻語錄
0298c09: 正眼瞎驢滅卻旁觀何處尋蹤自覺夢中說夢任君
0298c10: 褒貶流通
0298c11: 示尼日照
0298c12: 苟能直下心灰坐斷生死去來冷地一聲爆響千門
0298c13: 萬戶齊開
0298c14: 山房十詠
0298c15: 木落山容冷淡江清瘦影橫斜幾葉漁舟到岸一天
0298c16: 明月蘆花
0298c17: 浮世百年一夢皮囊脫寄誰家喚醒茫茫業識進前
0298c18: 且喫杯茶
0298c19: 剎那放下無事久煉身心罔然捉月狂猿澗底吞霞
0298c20: 狡兔雲邊
0298c21: 老來百事無知兀坐竟年似癡山鬼尋嘗作怪抬遊
0298c22: 南北東西
0298c23: 年深霜露果熟春到柳花自妍白牯眼睛脫落狸奴
0298c24: 鼻孔撩天
0298c25: 買山羞澀無錢退步高於進前錯腳踏翻泥水團圞
0298c26: 蓋覆青天
0298c27: 渾淪白石含玉輕薄紅英逐流年少妖嬌賣俏老來
0298c28: 無處藏羞
0298c29: 一葦東西南北半瓢四海五湖踏破乾坤幾片歸來
0298c30: 仍舊盧都
0299a01: 慧命等于碧落法身充滿閻浮聊借須彌一榻豁開
0299a02: 日月雙眸
0299a03: 威音王佛非先樓至如來不後一槌擊殺三千免使
0299a04: 將來漏逗
0299a05: 龍峰六詠似裏劉諸居士
0299a06: 修逕妙于進步植松久已巳成陰山谷陡然富貴日來
0299a07: 滿地篩金
0299a08: 三寶巖前晏坐千峰列供其前有求未免業累無事
0299a09: 即是神仙
0299a10: 既知伯業如夢胡不深山活埋巖靜閒雲借榻窗開
0299a11: 明月自來
0299a12: 佛祖聖賢骨格繇來不與人同六載埋頭雪嶺九秋
0299a13: 冷坐龍峰
0299a14: 迷即尋枝摘葉悟來直截根元睡起清茶一盞何須
0299a15: 問酒花村
0299a16: 足下煙波萬頃峰頭杲日麗天何必清流洗耳是非
0299a17: 不到巖前
0299a18: 小溪又詠
0299a19: 僧居山水之中不知山水之樂與流俗何異乎嘗
0299a20: 憶戊子夏與座元學公避暑於寺之西澗其澄清
0299a21: 可以鑑鬚眉而陰翳可以涼肺腑選石十餘枚坐
0299a22: 臥其間傳茗留題概世之樂莫若此日予雖不敏
0299a23: 已巳占十絕以紀人境嘉會之勝聊答溪聲長舌之
0299a24: 韻也是夏同諸禪客復遊斯處然此時高岸深谷
0299a25: 無不變換幸此山川仍然如故莫非神物呵護不
0299a26: 沒嘉會之勝予實忍俊不禁仍占十詠與夫靈籟
0299a27: 泉音並傳於世盡知予之肝膽無一刻忘斯山水
0299a28: 也歟是為序。
0299a29: 一枕倦雲幾片夢回鳥噪山堂攜杖尋流洗耳溪陰
0299a30: 肝膽俱涼
0299b01: 水淨眉鬚可鑑心空身世皆忘坐臥一溪環繞不知
0299b02: 幾變滄桑
0299b03: 偶爾尋幽適意追參雲水茫茫猿鳥也知樂趣銜花
0299b04: 各獻溪傍
0299b05: 處靜爭如養德避名不若韜光盡道溪山可隱誰知
0299b06: 天下無藏
0299b07: 去年此際游詠今日重新舉揚山色人情仍舊自然
0299b08: 吹水成章
0299b09: 搆著源頭一滴始知正脈流長黃檗尋嘗苦口舌翻
0299b10: 四海汪洋
0299b11: 量大自然納垢德全必也包荒雲倦愛予癖懶天號
0299b12: 豈責吟狂
0299b13: 送客一溪流水接人幾片閒雲去住無拘無束何妨
0299b14: 分而不分
0299b15: 苟不親師擇友焉知目擊道存一種平懷無寄炎涼
0299b16: 何處躲跟
0299b17: 洞口呵雲作跡峰頭棒月成痕不若橫眠一榻任他
0299b18: 地黑天昏
0299b19: 贈允超陳居士
0299b20: 清話可消舊業涼茶聊解炎情一麈風流五馬半勾
0299b21: 月轉雙旌
0299b22: 普惠寺
0299b23: 明月到窗可愛疏鐘入耳堪聽貪看龍華普惠西方
0299b24: 夢亦難成
0299b25: 香潭八詠
0299b26: 偶借維摩片榻始知一味潭香翠竹迎風起舞野花
0299b27: 冷笑僧狂
0299b28: 小閣風高格外蓮池水淺魚藏覿面祖山點首源流
0299b29: 一帶溪光
0299b30: 秋色留人爽快秋風吹我還鄉野老家居何處杖藜
0299c01: 太殺倉忙
0299c02: 一杖撐持法界半瓢聊掛書房僊邑好山好水收拾
0299c03: 一袋囊藏
0299c04: 秋月秋花可愛秋風秋水成章仙訣還丹九轉佛書
0299c05: 一卷清涼
0299c06: 留別愧無妙句贈題想有佳章人情佛法周備杯茶
0299c07: 遍界生香
0299c08: 一葦曾隨水轉老僧也逐雲忙喜看潭香仙苑儼然
0299c09: 佛國金湯
0299c10: 夢與仙人有約澄潭正好流觴神契臨時可踐道交
0299c11: 千古難忘
0299c12: 題龜山四首
0299c13: 若了無了可了神龜再現禎祥自有遼天漢子直來
0299c14: 一擔承當
0299c15: 昨日天壺寄錫今朝杯渡龜洋靈氣宛然猶在四山
0299c16: 包裹神藏
0299c17: 翠屏羅列千古綠樹雲過幾行突出空中樓閣奇觀
0299c18: 永劫難忘
0299c19: 非佛非僊非道如癡如夢如狂到處一條白棒翻人
0299c20: 百副心腸
0299c21: 
0299c22: 
0299c23: 
0299c24: 
0299c25: 
0299c26: 
0299c27: 
0299c28: 
0299c29: 
0299c30: 
0300a01: 金粟偶成
0300a02: 密雲埋古寺疏雨灑孤松刺破紗窗眼南來一線風
0300a03: 訪鄰虛禪友
0300a04: 赤手叩鄰虛依稀月有餘歸來翻舊案浪籍滿床書
0300a05: 示非日侍者
0300a06: 一點光非日區區瞥未曾剎那不返炤辜負碧巖僧
0300a07: 重興大殿
0300a08: 跨海非嘗木撐天必大材東君如有意吹入我門來
0300a09: 示福泉我登柯居士
0300a10: 來時無一物去時空索索築著老僧拳有無俱是錯
0300a11: 化豆
0300a12: 黑豆未生芽珍藏長者家若然拈得出彈破老僧牙
0300a13: 秋夜
0300a14: 葉落山容淡天空劍氣浮闃然無所謂移月上高樓
0300a15: 遊龍鳳寺
0300a16: 滿園多柱石盡是宋賢豪苟不探龍窟焉知有鳳毛
0300a17: 遊鳳凰寺
0300a18: 昔日已巳來儀今鳴天下知祖山如有色看取鳳凰兒
0300a19: 開放生池
0300a20: 開池為月宮兼復放魚龍異日生頭角方成長者功
0300a21: 化階級
0300a22: 為憐亂走漢權化作階梯接著上頭路大家離水泥
0300a23: 登師巖
0300a24: 短髮歸來白青山間一塵誰知巖下客元是昔時人
0300a25: 詠梅
0300a26: 素性天然潔臨霜志愈貞破顏微冷笑十里淨無塵
0300a27: 警醉客
0300a28: 丈夫時獨醒豈肯昧天真不飲江村酒焉知醉夢人
0300a29: 其二
0300a30: 骨瘦披殘月心狂服素真玉融如許闊若個是全人
0300b01: 其三
0300b02: 斫盡千山竹難描性地真試問江心月還曾炤本人
0300b03: 其四
0300b04: 談空身世渺弄假卻成真怪殺趙州老杯茶能醉人
0300b05: 其五
0300b06: 道幻元非幻云真豈是真寒山一片月處處解愁人
0300b07: 其六
0300b08: 迷即頭頭錯悟來法法真無端烹大冶擬鑄一狂人
0300b09: 化齋糧
0300b10: 識法能尊法知賢必養賢飯個無心者是名真福田
0300b11: 遊福廬示彬廷薛居士
0300b12: 怪石逢奇手靈山待至人不因勤拂拭那得此天真
0300b13: 示燦我施居士
0300b14: 一室虛生白六門盡放光勿迷此片地在處法中王
0300b15: 示省言禪人
0300b16: 正法奚容語無求即省言城山一片月印破未生前
0300b17: 示允武翁居士
0300b18: 稜層幾片石卓立瑟江邊水擊如雷吼龍魚不敢前
0300b19: 示靜宇林居士
0300b20: 念念非他念心心不昧渠豁然天地靜獨露一區區
0300b21: 示與頭建宸周居士
0300b22: 嶼頭清信士為法到巖隈愧我無言說推雲放月來
0300b23: 示十夫陳居士
0300b24: 聖賢真命脈佛祖鐵心肝覷破非他物任君到處彈
0300b25: 示隆聰陳居士
0300b26: 聽法法塵礙返聞聞性聰惺惺無一物受用在其中
0300b27: 示玉樞宋居士
0300b28: 茶林山上月惟炤宋時人得到三秋後風光分外新
0300b29: 示性剛楊道人
0300b30: 父母未生時本非男女相但能如是持與佛無兩樣
0300c01: 遊海山三十六湖
0300c02: 富貴千山石文章十里湖移筇扣水國震動老龍都
0300c03: 馬峰院
0300c04: 直入馬峰院為尋天馬駒六門俱撞破處處得逢渠
0300c05: 江郎石
0300c06: 奇哉三片石亙古撐天地一喝白雲開巍然壯客志
0300c07: 題畫鵲
0300c08: 獨立花枝上為誰口放開懸崖幽竹影疑是故人來
0300c09: 詠茶
0300c10: 醒迷須雀舌試茗貴龍泉個個開心眼趙州話始圓
0300c11: 示未徹禪者
0300c12: 口蘊寒巖石眉堆秀閣塵其如未徹漢疑殺幾多人
0300c13: 其二
0300c14: 虛空何太窄芥子若為寬者段陽春曲請君試一彈
0300c15: 其三
0300c16: 不聞空外響那有此天真錯入桃源裏如何更問津
0300c17: 詠雞冠花
0300c18: 英氣擎雲漢戎威震綠蘿聞風俱偃草何必動干戈
0300c19: 示連江諸居士
0300c20: 老大口生澀問禪一字無薰風來殿角吹得屎腸枯
0300c21: 其二
0300c22: 借問連江裏蓮花開也無時時甘露洒勿令葉焦枯
0300c23: 其三
0300c24: 榴花檻外紅盡是眼中血蕩子不歸家愁腸向誰說
0300c25: 其四
0300c26: 五月過連江香風來幾行花嬌蓮子現得意在滄浪
0300c27: 其五
0300c28: 老景無何用轉經眼倍花鄰房多意氣日日贈杯茶
0300c29: 其六
0300c30: 君是誰家子來探百丈禪當機覿面疾何用更加鞭
0301a01: 次無價趙居士韻
0301a02: 一枕無為床屈伸常自在無端鼾似雷毒龍翻皮袋
0301a03: 其二
0301a04: 有德反無德知非卻不非寒巖貧徹骨雲贈半肩衣
0301a05: 其三
0301a06: 四大非我身三界非吾處拾得一文錢憨憨入酒肆
0301a07: 示幼峰何居士
0301a08: 出醜千般石藏身十里松老來忘管帶處處落行蹤
0301a09: 參禪偈五首
0301a10: 參禪無時節以悟期為徹生死百千翻一刀便見血
0301a11: 參禪超生死驀直當陽去勘破本來人渾身生鐵鑄
0301a12: 參禪不得力病在死偏執癩馬繫枯樁驢年得草喫
0301a13: 參禪貴直截切忌邪師惑一字入胸中千生救不得
0301a14: 參禪有莽鹵卻似紙糊虎踞坐得人驚一吹骨便露
0301a15: 示自敏禪人之大灣
0301a16: 子去大灣裏莫言我會禪銅頭與鐵額若個不天然
0301a17: 移榻鐘樓次韻
0301a18: 推窗招伴月移榻就吟松咳唾寒潭震龍翻動曉鐘
0301a19: 其二
0301a20: 半句落天峰文章百里松偷閒輸世界贏得一聲鐘
0301a21: 其三
0301a22: 高坐對雄峰狂吟萬壑松不平多少事融在此聲鐘
0301a23: 募鋪路
0301a24: 世路崎嶇久行人愁念長一心平大道千古為津梁
0301a25: 觀音堂
0301a26: 掛錫痕猶在重來舊處尋卻酬大士願不負十年心
0301a27: 李園
0301a28: 李園相借問十里是龍華苟不暫留息焉知道者家
0301a29: 題孤山
0301a30: 偶到孤山上淨無半點塵檀心一片月炤徹本來人
0301b01: 化穀
0301b02: 能捨黃金粟廣齋無量僧蓮臺百寶座福大者先登
0301b03: 普惠寺
0301b04: 小園堪寓目千里冀知音杖撥秋風裏幾人醒此心
0301b05: 
0301b06: 
0301b07: 
0301b08: 
0301b09: 
0301b10: 
0301b11: 
0301b12: 
0301b13: 
0301b14: 
0301b15: 
0301b16: 
0301b17: 
0301b18: 
0301b19: 
0301b20: 
0301b21: 行住坐臥
0301b22: 山中行步步截稜稜踏著來時路高低一坦平
0301b23: 山中住歷歷有可據一念萬斯年腳跟生鐵鑄
0301b24: 山中坐突出眼眶大天上及人間原來秪這個
0301b25: 山中臥數片閒雲裹地雷轟天千生大夢破
0301b26: 拄杖子
0301b27: 無孔無竅卓立孤標登山涉水處處逍遙擉破瞎驢
0301b28: 雙鼻孔撐天拄地赤條條
0301b29: 應黃檗請臨行示徒
0301b30: 本色住山莫務外求把柄在手殺活自繇片地不生
0301c01: 閒草木再三翻覆始知休
0301c02: 本色住山個個無學渾渾沌沌磊磊落落智愚不肖
0301c03: 本天真切忌方來亂穿鑿
0301c04: 本色住山壁立雲間上無可仰下無可攀自肯懸崖
0301c05: 撒手去頭頭湧出自家顏
0301c06: 本色住山元無雕琢運水搬柴隨緣飲啄撞倒銀山
0301c07: 鐵壁時半邊子纔堪托
0301c08: 慈聖菴尼傳貞乞偈為乃師覺源入塔其師省中請佛
0301c09: 回菴合什三拜即歸寂
0301c10: 自覺本源無一物頭頭流露天真佛進前三拜便翻
0301c11: 身滿院清風香欻欻咄如何慈聖不撐持無縫塔中
0301c12: 閒突屹
0301c13: 憶獅巖
0301c14: 喝溪山棒雲月峭峻峰頭得自悅而今輥入稠林中
0301c15: 啞喫黃連向誰說
0301c16: 野干鳴獅子吼驚起須彌丁倒走思量舊處實難忘
0301c17: 夜夜面南看北斗
0301c18: 詠梅
0301c19: 品格非凡類素懷多意氣凝寒鍊子貞凍骨傲君志
0301c20: 吐露雪霜中藏身煙雨裏請續後語
0301c21: 送止止禪人參方
0301c22: 行非行止非止截斷中途無所倚丈夫意氣自軒昂
0301c23: 豈肯淹人虀甕裏
0301c24: 行便行止便止江南江北春風起打破乾坤沒處尋
0301c25: 抬頭撞著自家底
0301c26: 他人行汝須止衲僧隻眼疾如矢眉間劍氣鑠鋒鋩
0301c27: 喝散白雲千萬里
0301c28: 香爐
0301c29: 圓陀陀兮萬古常寂氣昂昂兮虛空逼塞吞五嶽之
0301c30: 名香踏三教之遺跡動著一線穿過驢鼻
0302a01: 為寂朗禪人募戒衣
0302a02: 君子慎獨沙門淨戒一念受持終身頂戴入聖賢林
0302a03: 超生死海成人之美功德莫大
0302a04: 示行祉行祥二道人
0302a05: 父母未生已巳前非男非女等相勿舍晝夜閒忙細看
0302a06: 是甚模樣忽然地一聲頓超人間天上
0302a07: 示通證優婆夷
0302a08: 念佛者眾識佛者鮮苟能識佛念念佛現回光便見
0302a09: 古彌陀口吐蓮花千萬片善女人薦不薦西方併此
0302a10: 土不隔一條線
0302a11: 化鹽
0302a12: 馬老師三十年浪籍不少新黃檗波挈挈一味無有
0302a13: 若也淹殺衝浪金鱗敢借大家出手
0302a14: 示覺隱禪人
0302a15: 行住坐臥誰隱誰覺隱耶覺耶無適無莫驀面霜風
0302a16: 寒毛卓朔抬頭撞著自家底始信六塵元不惡
0302a17: 化齋
0302a18: 舊長老仍歸來空張嘴又打開江山吸盡無餘物夢
0302a19: 想人天競獻齋
0302a20: 示化茶僧
0302a21: 禪和子口吧吧夢寐裏要喫茶驀頭撞著趙州老把
0302a22: 住當胸不放他不放他且置畢竟要個甚麼
0302a23: 示化豆僧
0302a24: 顆顆如意粒粒圓成和盤托出慶快生平潦倒衲僧
0302a25: 自來莽鹵要些黑豆換人眼睛
0302a26: 示化齋僧
0302a27: 渴飲五湖饑吞群象偶到龍泉口閣壁上試問具眼
0302a28: 檀那以何物供得者個和尚
0302a29: 示化薯僧
0302a30: 舌卷西江水筆耕無漏田聊供諸釋子一飽不知天
0302b01: 吾願常如此人心不似前感斯荒亂歲筆舌復何言
0302b02: 蒼天蒼天豈困余禪鎮州大蘿蔔可以接納玄侶我
0302b03: 邑紫玉薯不可以奉獻金仙
0302b04: 示白田鄭居士
0302b05: 父生母養天覆地載人道居中孝節惟大順逆無違
0302b06: 知恩有在返炤片心酬二親回機一念超三界善人
0302b07: 步步行吾言世出世間無窒礙
0302b08: 示鑑先禪人
0302b09: 鑑得未生一念真了無生死相追尋自來佛祖原同
0302b10: 調個個心空投芥針若覓老僧元字腳恐教黑白業
0302b11: 來侵鑑禪者自沉吟杖底風光好酌斟
0302b12: 示心悟禪人
0302b13: 心悟烏用求欲求心未悟看破悟迷人元來無兩個
0302b14: 直饒鐵脊梁也須棒點過自家腳底有新鮮切忌販
0302b15: 賣人滯貨
0302b16: 示野麟上人
0302b17: 從人求者不是家寶胸中流出無價之珍花開未盡
0302b18: 春先老若個堂前惜寸陰
0302b19: 朗生禪人乞偈重修寒山室
0302b20: 佛祖導善龍天相吉果孰檀門花開夢筆拂拂薰風
0302b21: 那畔來一齊吹入寒山室
