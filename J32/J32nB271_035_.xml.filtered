0139c01: 閱藏知津卷第三十五
0139c02: 北天目沙門釋智旭彙輯
0139c03: 大乘論藏　釋經論第一之二
0139c04: 大方廣佛華嚴經疏四十卷北作六十卷　南頗牧用軍最北用軍最精宜威
0139c05: 唐清涼山大華嚴寺沙門澄觀述
0139c06: 將釋經義，總啟十門。第一起教因緣，謂因緣各開
0139c07: 十義。第二藏教所攝，謂三藏中，正經藏攝，亦攝餘
0139c08: 二，於二藏中，菩薩藏攝。又權不攝此，此兼攝權，於
0139c09: 五教中，唯圓教攝，此亦攝餘。第三義理分齊，略顯
0139c10: 四門，一所依體事，二攝歸真實。三彰其無礙。四周
0139c11: 遍含容，又各十門，以顯無盡。第四教所被機。前五
0139c12: 揀非器，後五彰所為。五揀非器者，一無信非器。二
0139c13: 違真非器。三乖實非器。四陜劣非器。五守權非器。
0139c14: 五顯所為者，一正為一乘圓機。二兼為信向成種。
0139c15: 三引為權教菩薩。四權為二乘。五遠為凡夫外道
0139c16: 闡提。第五教體淺深，略明十體。一音聲，二名句文。
0139c17: 三通取四法。四通攝所詮。五諸法顯義。六攝境唯
0139c18: 心。七會緣入實。八理事無礙。九事事無礙。十海印
0139c19: 炳現。後二正是經宗，融取前八，無所遺矣。第六宗
0139c20: 趣通別，總為十宗。一我法俱有。二法有我無。三法
0139c21: 無去來。四現通假實。五俗妄真實。六諸法但名。七
0139c22: 三性空有。八真空絕相。九空有無礙。十圓融具德。
0139c23: 今經以因果緣起理實法界不思議為宗。第七部
0139c24: 類品會。一彰本部。二顯品會。三明支類。四辨論釋。
0139c25: 第八傳譯感通。第九總釋經題。初解經題。二明品
0139c26: 稱。解經題中十門分別。一通顯得名。二對辨開合。
0139c27: 三具彰義類。四別釋得名。五展演無窮。六卷攝相
0140a01: 盡。七展卷無礙。八以義圓收。九攝歸一心。十泯同
0140a02: 平等。第十別解文義，亦有十例。一本部三分科。二
0140a03: 問答相屬科。三以文從義科。四前後疊科。五前
0140a04: 後鉤鎖科。六隨品長分科。七隨其本會科。八本末，
0140a05: 大位科。九本末遍收科。十主伴無盡科。此後乃隨
0140a06: 文科釋。
0140a07: 華嚴經隨疏演義鈔六十卷北作九十卷　南精至丹北沙至禹
0140a08: 即清涼山澄觀自釋前疏。
0140a09: 大方廣佛華嚴經疏鈔三十卷　稷稅熟
0140a10: 即前疏中懸談合鈔別行。
0140a11: 華嚴一乘教義分齊章三卷北作四卷　南丹北跡
0140a12: 唐京大薦福寺沙門法藏述
0140a13: 開釋如來海印三昧一乘教義，略作十門建立。一
0140a14: 乘第一。教義攝益第二。古今立教第三。分教開宗
0140a15: 第四。乘教開合第五。起教前後第六。決擇其意第
0140a16: 七。施設異相第八。所詮差別第九。義理分齊第十。
0140a17: 華嚴經指歸一卷　南青北跡
0140a18: 唐京大薦福寺沙門法藏述
0140a19: 一說經處。二說經時。三說經佛。四說經眾。五說經
0140a20: 儀。六辨經教。七顯經義。八釋經意。九明經益。十示
0140a21: 經圓。於十門中，各明十意。
0140a22: 華嚴經明法品內立三寶章二卷　仝上
0140a23: 唐京大薦福寺沙門法藏述
0140a24: 一三寶章。略作八門。二流轉章，略作十門。三法界
0140a25: 緣起，略陳四門。四圓音章，略作四門。五法身章，四
0140a26: 門分別。六十世章，義作二門。七玄義章，又分十門。
0140a27: 大方廣圓覺修多羅了義經略疏之鈔三十卷　前有宗密經序
0140b01: 治本於。
0140b02: 唐終南山草堂寺沙門宗密述
0140b03: 將釋此經，十門分別。一教起因緣。二藏乘分攝。三，
0140b04: 權實對辨。四分齊幽深。五所被機宜。六能詮體性。
0140b05: 七宗趣通別。八修證階差。九通釋名題。十別解文
0140b06: 義。
0140b07: 佛說阿彌陀經疏七紙　南青北百
0140b08: 唐新羅國沙門元曉述
0140b09: 三門分別。初述大意。二釋經宗致。三入文釋。正宗分中，
0140b10: 以發菩提心，釋多善根福德因緣，名為正行，一日乃至七日持名，名為助行。
0140b11: 佛說觀無量壽佛經疏一卷　南法北約
0140b12: 陳隋天台智者大師說
0140b13: 此經以心觀為宗，實相為體，所言佛說觀無量壽
0140b14: 佛者，佛是所觀勝境，舉正報以收依果，述化主以
0140b15: 包徒眾，觀雖十六，言佛便周也，從能說，所說人以
0140b16: 立名，以心觀淨，則佛土淨，為經宗致，生善滅惡，為
0140b17: 經力用。大乘方等而為教相，二藏明義，菩薩藏收。
0140b18: 漸頓悟入，此即頓教。從如是，訖清淨業處，為序分。
0140b19: 從爾時世尊放眉間光，訖諸天發無上道心，為正
0140b20: 說分。爾時阿難白佛下，訖經。為流通分。
0140b21: 楞伽阿跋多羅寶經註解四卷今作八卷　北主南
0140b22: 維摩詰所說經註六卷北作十卷　前有僧肇序　務
0140b23: 維摩詰所說經疏十卷　元朝藏中謙字號南北二藏並
0140b24: 　　　　　　記六卷　元朝藏中謹字號南北二藏並
0140b25: 四教義六卷　南弊北同
0140b26: 天台山修禪寺沙門智顗撰
0140b27: 第一釋四教名，為五：一正釋。二覈定。三引證。四料
0140c01: 簡。五明經論用教多少不同。第二辨所詮。為四：一
0140c02: 約四諦理。二約三諦理。三約二諦理。四約一諦理
0140c03: 第三明四門入理，為五：一略辨四門相。二正明四
0140c04: 門入理。三悉檀起四門教。四約十法成門義。五信
0140c05: 法兩行四行不同。第四明判位不同。為六：一約三
0140c06: 藏教位，明淨無垢稱義。二約通教位，明淨無垢稱
0140c07: 義。三約別教位，明淨無垢稱義。四約圓教位，明淨
0140c08: 無垢稱義。五約五味以結成。六明經論教多少。第
0140c09: 五明權實。第六約觀心。第七通諸經論。此三科未
0140c10: 說，蓋是維摩詰經玄義少分也。
0140c11: 金光明經玄義二卷　南遵北會
0140c12: 天台智者大師說　門人灌頂錄
0140c13: 總釋五章，為二：初生起，二簡別。別釋五章，為五：初
0140c14: 釋名。又五：一通別。二翻譯。三譬喻。四附文釋。五當
0140c15: 體釋。後更約觀心釋。就第三譬喻中，先破舊解，次
0140c16: 為三意：一標十數。二釋十相。三簡十法。十數者，謂
0140c17: 三德，三寶，三涅槃，三身，三大乘，三般若，三菩提，三
0140c18: 佛性，三識，三道也。釋之與簡，具在本文。四附文釋
0140c19: 者，即指所詮事理名金光明，不約譬也。五當體釋
0140c20: 者，俗本無名，隨真立名，法性之法，可尊可貴。名為
0140c21: 金。此法性寂而常照，名為光。此法性大悲，能多利
0140c22: 益，名為明。即是金光明之法門也。後更約觀心釋
0140c23: 者，諸佛解脫，當於眾生心行中求也。還約十種三
0140c24: 法，始於三道，終於三德，一一不離現前一念之心，
0140c25: 具顯金光明法性，明六即位也。第二辨體，為三：
0140c26: 一釋名。二引證。三料簡。釋名者，法身法性，是經體
0140c27: 質，餘二在本文。第三明宗者，但用佛果為宗，何
0141a01: 者，法性常體，甚深微妙，若欲顯之，非果不克，當知
0141a02: 果是顯體之樞要也。第四明用，滅惡生善為經
0141a03: 力用。懺品滅惡，非不生善，讚品生善，非不滅惡。互
0141a04: 說一邊爾。空品雙導，懺不得空，惡不除滅。讚不得
0141a05: 空，善不清淨。四王品已巳下，護經使宣流通，還是生
0141a06: 善，攘災令去，還是滅惡也。第五判教相者，方等
0141a07: 滿字，通別通圓，約五味，則生酥攝。約四藏，則雜藏
0141a08: 攝。四藏，謂聲聞藏，菩薩藏，佛藏，雜藏也。
0141a09: 金光明經文句六卷　南約北盟
0141a10: 天台智者大師說　門人灌頂錄
0141a11: 判三分云：夫三段者。不可杜斷隔絕，序本序於正
0141a12: 通，序則有三義，正本正於序通，正亦三義。通本通
0141a13: 於正序，通亦三義。上中下語皆善故，又眾生得道，
0141a14: 根性不同，何容序無滋味，流通歇末耶！今從如是
0141a15: 我聞，入壽量品，訖天龍集信相菩薩室，為序段。從
0141a16: 爾時四佛下訖空品，正說段。從四王品下訖經，流
0141a17: 通段。序有三義：一次緒，謂如是我聞等。二敘述，謂
0141a18: 是時如來等。三發起，謂其室自然廣博等，正宗中，
0141a19: 壽量明常果為宗，常果契性，性即是體，二義宛然。
0141a20: 懺悔品滅惡，讚歎品生善，空品導成，即是經用也。
0141a21: 流通品凡為七意，四天王至散脂五品，明天王發
0141a22: 誓，勸獎人王，弘宣此經一。正論善集二品，明人王
0141a23: 弘經，天王祐助，亦是示往日弘經方軌二。鬼神品，
0141a24: 明聽經功德三。授記品，證聽經功德不虛四。除病
0141a25: 流水二品，引昔聽經之功德，證今護持之非謬五。
0141a26: 捨身品，引昔行經不惜軀命，戒勸師弟勿吝法財
0141a27: 六。讚佛品，明諸菩薩稱揚佛法，能宣所宣，利益深
0141b01: 重七。
0141b02: 盂蘭盆經疏一卷　南青北百
0141b03: 唐充國沙門宗密述
0141b04: 一教起所因。二藏乘所攝。三辨定宗旨。四正解經
0141b05: 文。然以大乘法門，判作人天乘攝，可謂深經淺解，
0141b06: 未免墮依文解義之咎矣。
0141b07: 首楞嚴經義海三十卷　前有曾懷咸輝二序　南九州禹北剪頗牧
0141b08: 宋長水沙門子璿集義疏注經并科　泐潭
0141b09: 沙門曉月標指要義　吳興沙門仁岳集解
0141b10: 　福唐沙門咸輝排經入注
0141b11: 十門分別：一教起因緣。二藏乘分攝。三教義分齊。
0141b12: 四所被機宜。五能詮體性。六所詮宗趣。七教跡前
0141b13: 後。八傳譯時年。九通釋名題。十別解文義。
0141b14: 大佛頂首楞嚴經會解二十卷　綿邈
0141b15: 師子林沙門惟則，集九家解，并為補註。一興福愨。
0141b16: 二資中沇。三真際節。四檇李敏。五長水璿。六孤山
0141b17: 圓。七吳興岳。八泐潭月。九溫陵環。
0141b18: 請觀音經疏一卷　南煩北法
0141b19: 天台智者大師說　弟子頂法師記
0141b20: 從人法以為名，靈知寂照法身為體，感應為宗，救
0141b21: 危拔苦為用，大乘為教相。從如是，至令得無患，是
0141b22: 序分。從爾時佛告，至生諸佛前，名正宗分。從佛說
0141b23: 是已巳，訖文。名流通分。
0141b24: 大方廣圓覺修多羅了義經疏四卷　南石北
0141b25: 唐終南山草堂寺沙門宗密述
0141b26: 閱藏知津卷第三十五
