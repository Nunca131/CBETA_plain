0198a01: 明州天童景德禪寺宏智覺禪師語錄卷四
0198a02: 武林苕溪鳳山後學淨啟重編
0198a03: 機緣
0198a04: 僧問一絲不著時如何師曰合同船子並頭行曰其
0198a05: 中事作麼生師曰快刀快斧斫不入問布袋頭開時
0198a06: 如何師曰一任填溝塞壑問清虛之理畢竟無身時
0198a07: 如何師曰文彩未痕初消息難傳際曰一步密移玄
0198a08: 路轉通身放下劫壺空師曰誕生就父時合體無遺
0198a09: 照曰理既如是事作麼生師曰歷歷纔回分化事十
0198a10: 方機應又何妨曰恁麼則塵塵皆現本來身去也師
0198a11: 曰透一切色超一切心曰如理如事又作麼生師曰
0198a12: 路逢死蛇莫打殺無底籃子盛將歸曰入市能長嘯
0198a13: 歸家著短衫師曰木人嶺上歌石女溪邊舞。
0198a14: 僧問如何是正中偏師曰雲散長空後虛堂夜月明
0198a15: 如何是偏中正師曰白髮老婆羞看鏡如何是正中
0198a16: 來師曰霜眉雪鬢火中出堂堂終不落今時如何是
0198a17: 兼中至師曰大用現前不存軌則如何是兼中到師
0198a18: 曰夜明簾外排班早空王殿上絕知音。
0198a19: 僧問如何是君師曰日月光天德山河壯帝居如何
0198a20: 是臣師曰腰懸三尺劍策佐一人安如何是臣向君
0198a21: 師曰葵藿有時終向日江河無水不朝東如何是君
0198a22: 視臣師曰鳳輦離天闕殷勤訪子陵如何是君臣道
0198a23: 合師曰萬民歌聖德千載印凌煙。
0198a24: 問如何是識自宗師曰纔擬議時萬水千山拂袖便
0198a25: 行如何是死中活師曰寒灰發燄枯木芬芳如何是
0198a26: 活中死師曰貪尋言語路喪卻本來人如何是不落
0198a27: 死活師曰月船不犯東西岸須信篙人用意良如何
0198a28: 是背捨師曰掃蕩聖凡纖塵不立如何是不背捨師
0198a29: 曰披毛戴角拽擺拖犁如何是活人劍師曰放行瓦
0198a30: 礫生光如何是殺人刀師曰把定乾坤失色如何是
0198b01: 平常師曰如常恰似秋風至無意涼人人自涼如何
0198b02: 是利道拔生師曰剪除腳下線指出髻中珠如何是
0198b03: 言無過失師曰是非一色出乎口舌上何須辨阿余
0198b04: 如何是透脫師曰腳跟截斷紅絲線天上人間自在
0198b05: 飛如何是透脫不透脫師曰雖然打破玉團子卻撒
0198b06: 黃金在眼中如何是稱揚師曰萬籟有心聞不得孤
0198b07: 嵒無耳卻知音如何是降句師曰閉口牢藏舌安身
0198b08: 第一方如何是方入圓師曰縱橫得妙左右逢源。
0198b09: 四轉靈機
0198b10: 未轉靈機　師曰月巢鶴作千年夢雪屋人迷一色
0198b11: 功。
0198b12: 了忘擔荷　師曰湛寂疑然分雪路坐斷乾坤大地
0198b13: 身。
0198b14: 機雖轉紐　師曰一步密移玄路轉全身透出劫壺
0198b15: 中。
0198b16: 印未成紋　師曰威音那畔雖尊貴認著依前亦是
0198b17: 非。
0198b18: 靈機密運　師曰位裏轉身玄路穩暗機行處不同
0198b19: 初。
0198b20: 印已巳成紋　師曰機絲不掛梭頭事不犯清波意自
0198b21: 殊。
0198b22: 寶印當風　師曰通身無景像遍界不曾藏。
0198b23: 迥超文彩　師曰莫行玄處路功盡合平常。
0198b24: 
0198b25: 
0198b26: 
0198b27: 
0198b28: 
0198b29: 
0198b30: 
0198c01: 崇先真歇了禪師塔銘
0198c02: 夫道詣於大同性成乎圓通無住而住不空而空東
0198c03: 西三十三傳默合符節信不私而公也佛吞三世經
0198c04: 破微塵發自己已之光明得衲僧之機用根境平出行
0198c05: 履自然天地之默成陰陽之化光四時之氣備萬彙
0198c06: 之慈等祖龕燈活緇園律溫持法柄荷佛擔力抗魔
0198c07: 外身任艱難悟空禪師其人也師諱清了道號真歇
0198c08: 姓雍左綿安昌人兒時抱持入寺見佛喜動眉目人
0198c09: 咸異之十一歲依聖果寺清俊出家業法華經更七
0198c10: 年榮試得度具戒已之成都大慈寺聆圓覺金剛起
0198c11: 信等經論之講領略大意便登峨嵋禮普賢大士東
0198c12: 行出蜀道過瀘南郡建崇寧寺遮留之師曰鯤鵬時
0198c13: 節詎草草耶下瞿塘轉灩澦出荊楚歷沔漢投鄧之
0198c14: 丹霞山淳禪師之席一日入室霞問如何是空劫以
0198c15: 前自己已師擬進語霞與一掌師豁然開悟翼日霞示
0198c16: 妙密詰其證詣猶珠之影隨谷之響答也北遊五臺
0198c17: 禮文殊大士已而至京師禪講名席俱扣摭焉浮汴
0198c18: 而下時祖照禪師住儀真長蘆龍象之眾蹴踏萬指
0198c19: 師投其中英俊相親駸駸殆半延為侍者踰年而罷
0198c20: 以轉物寮待之舉分座入室師默遁去祖照以偈招
0198c21: 之復回秉拂叢林老成趨門折節命為首座政和八
0198c22: 年祖照退院夜夢人告曰蜀僧當代公既寤疑曰佛
0198c23: 果耶佛眼耶未幾再請主之宣和三年祖照病復命
0198c24: 師為第一坐病甚退院四年秋七月經制使陳公請
0198c25: 師補處五年夏至居雲堂千七百僧五月開堂嗣法
0198c26: 淳和尚六月江風駕潮漫田殆無穫矣師陞堂告眾
0198c27: 安坐勿憂八月祖照遷化師行喪以師禮十月躬行
0198c28: 乞食六年二月告還撾鼓出所得供須有羨問津指
0198c29: 源燭幽汲深踰七載建炎二年六月退院八月絕錢
0198c30: 塘如明之梅岑禮觀音大士海山七百餘家一聞教
0199a01: 音俱棄漁業計日活千萬億命四年過我結制五月
0199a02: 天台國清寺三請三辭八月為鴈蕩之遊十月客天
0199a03: 封寺受福唐雪峰請十一月入院雲水之儔復過長
0199a04: 蘆之數檀信趨施歲用舒裕閩中佛剎自古禪居深
0199a05: 林遠壑樓觀相望主盟之人悉舉江湖有道尊宿一
0199a06: 洗故習紹興五年退居東庵六年七月四明阿育王
0199a07: 山廣利席虛奉旨請師寺之曠敗未易料理齊鼓不
0199a08: 伐晝突不黔逋負幾二十萬人悉為憂師十月入寺
0199a09: 井邑林野喜聞師來遠親近鄰扶老攜幼肩踵相摩
0199a10: 舳艫相銜師入席始溫償逋十之八九七年駐驆建
0199a11: 康韶師住蔣山且行且辭疾七上乃允八年溫之龍
0199a12: 翔興慶二院合額禪居詔師主之四月入院陞堂小
0199a13: 參安集來眾東西兩址潮漲限之築堤抗護南北隆
0199a14: 衍建三門大殿法堂方丈翼以故屋金穀竹木循乞
0199a15: 得之一寺雙塔玉巧幻出屹然江上圖繪以進賜田
0199a16: 千畝法食厭滿乃專佛祖職事十五年二月乞就閒
0199a17: 四月詔師住臨安徑山五月入院僧踰千缽常住素
0199a18: 薄行丐以供二十年二月以疾乞歸長蘆二十一年
0199a19: 敕建崇先顯孝禪院成詔師主席六月入院暑行疾
0199a20: 作九月壬子慈寧太后詣寺師力疾開堂垂箔聽法
0199a21: 問荅提唱一席光耀賜金襴袈裟銀絹等物癸亥疾
0199a22: 弗瘳甲子宣醫乃少間慈寧宮賜錢修建水陸法會
0199a23: 丁卯十月朔旦中使候問從容而別須臾呼首座曰
0199a24: 吾今行矣瞑目跏趺而逝龕留八夕慈寧宮降香賜
0199a25: 幣以侑齋祭卜院西桃花塢建塔以瘞全身越壬午
0199a26: 入塔送龕之人彌滿原野痛心隕涕皆有祖華彫零
0199a27: 禪林寒瘁之歎二十三年八月勒諡謚悟空禪師靜照
0199a28: 之塔師儀相頎長初臞後腴眉目疏秀神宇靜深舉
0199a29: 動超遙雲行鶴立影響觸受鑑淨谷虛其量容機活
0199a30: 警敏用神律身以嚴不苟於行己格言而簡不倦于
0199b01: 誨人定慧圓明道德昭著一時賢士大夫樂與之遊
0199b02: 諸方名德尊宿難侔其盛林儔社友川趨海受投爐
0199b03: 鎚就刀尺方圓長短隨其宜也善人信士雲委山積
0199b04: 望威儀聽教誨見聞熏習廣其勸也以如幻三昧遊
0199b05: 戲世間行平等慈得自然智導無前而遜無後有無
0199b06: 外而空無中祖域之英標僧林之傑出嚴冬之日破
0199b07: 夜之月洗寒之春濯熱之秋其慰人心也如此師為
0199b08: 僧四十五夏出世三十年六處度子普嵩等四百人
0199b09: 嗣法出世者曰慧悟住真州長蘆曰宗玨住明州雪
0199b10: 竇曰傳卿住建康府移忠報慈曰德朋住臨安府崇
0199b11: 先顯孝總三十餘人語錄兩集行於世噫度世之因
0199b12: 緣起家之事業光輝始卒照應古今姑得而敘之其
0199b13: 於拔名象之先踏身世之表幾微剪拂心得神傳又
0199b14: 烏可寄毫素而模寫哉銘曰。
0199b15: 佛祖之燈東西繩繩以悟為則惟證相應
0199b16: 心華自發覺海元澄蹴踏龍象變化鯤鵬
0199b17: 雪庭之可春屋之能無絲繫螘無糝聚蠅
0199b18: 菩提印印般若乘乘月排夜色山拭秋稜
0199b19: 宗傳曹洞濬深凝重敲唱雙行正偏互用
0199b20: 豹變霧披龍驤雷送的的無依功功不共
0199b21: 元牝象成靜樞機動暗擲金梭明窺錦縫
0199b22: 法法本然門門變弄影悟蛇疑物齊蝶夢
0199b23: 道詣而唱心聞而賞力回萬夫香酬一掌
0199b24: 丹山羽成沂川波漲鯨展潮翻兔推月上
0199b25: 葦江東趨雪峰南仰玉線金鍼鰲鉤鳳網
0199b26: 妙觸根塵沖虛影響風雨五湖煙簑一漿
0199b27: 理之所歸水之趨低輸心援引出手提攜
0199b28: 石虎風嘯木雞夜啼混之不得類之不齊
0199b29: 七據緇海五承紫泥孤嶼月棹雙徑雲梯
0199b30: 門連少室路接曹溪花滋釀密桂魄通犀
0199c01: 慈遊普門三昧塵塵象王之步獅子之顰
0199c02: 母陀羅臂舜若多身星圖魁斗花氣陽春
0199c03: 微言以示淵默而神正因非字絕學為鄰
0199c04: 步轉空劫舟膠要津真燈不夜嗣光有人
0199c05: 
0199c06: 
0199c07: 
0199c08: 
0199c09: 
0199c10: 
0199c11: 大用庵銘
0199c12: 廓然之宗空而不空智遊方外妙入環中環中湛存
0199c13: 用之不痕總造化柄見離微根窮極離微玄樞活機
0199c14: 河橫澹蕩斗轉依稀依稀成用用與體共象未中形
0199c15: 功初內動動而影彰靜而智藏光容天地兆變陰陽
0199c16: 陰陽變兆用得之要春在百花風號萬竅竅竅中虛
0199c17: 雖有而無聲不礙器色不染珠珠兮走盤不見其端
0199c18: 壁立千仞赤肉一團一團赤肉應緣具足像兮臨鑑
0199c19: 神兮居谷谷神是誰靈靈自知說用如鼻眺用如眉
0199c20: 用之互換寄世而玩彈指開門相招隔岸隔岸相招
0199c21: 拈卻木橋等閒一喚適用全超超用較些相逢作家
0199c22: 雲雨翻覆雪刃交加交加不妨用鈍愈光拍拍是令
0199c23: 人人當行當行往還用亡險艱如石含玉似地擎山
0199c24: 山蓄藏規圓矩方頭頭得用恰恰相當相當函蓋
0199c25: 混成三昧宛轉機圓縱橫用大大用現前不存規則
0199c26: 推倒籓籬東西南北南北東西歸去來兮混之不得
0199c27: 類之不齊隨類而遊閒閒自由天上天下雲行水流。
0199c28: 題衛寺湛六堂
0199c29: 風瀾未作見靈源六處亡歸體湛存諸法性空方得
0199c30: 座一彈指頃頓開門寒梅籬落春能早野雪櫺窗夜
0200a01: 不昏萬象森羅心印印諸塵超豁妙無痕。
0200a02: 治塗田
0200a03: 棋局未散芭蕉仙樵夫柯爛水成田長堤抗潮人得
0200a04: 路澹水沒脛牛加鞭天雲曉晴深似綺禾稻日茂濃
0200a05: 如煙白米軟炊供眾飽心空佛選石頭禪。
0200a06: 示眾
0200a07: 蒿里新墳盡少年修行莫待鬢毛斑死生事大宜須
0200a08: 覺地獄時長豈等閒道業未成何所賴人身一失幾
0200a09: 時還前程黑暗路頭險十二時中自著妍。
0200a10: 僧堂記
0200a11: 夫靈山之笑溫少林之坐寒東西繩繩三十三傳老
0200a12: 盧受衣缽而厥事顯著開闔翁張波瀾光燄矢口而
0200a13: 說肆心而應道傳器受源深流長青原南嶽代以得
0200a14: 人或默有所宗幽潛遠遯掃跡世外研究生死松食
0200a15: 荷衣巢棲草坐晦而不耀持養老成有慕其風師而
0200a16: 親之鋤值春炊採汲烹瀹溪芼原粟枯槁自甘來遠
0200a17: 集繁乃建僧而統受焉齊之萃師友同事刳情封智
0200a18: 擯學黜思妙盡心空宗通眼活發越于設施果其能
0200a19: 而備也建炎之末人病亂離湘漢江淮兵火燔掠尊
0200a20: 宿叢林沒蕪八九毳衣瓶錫投棲于東南四明禪席
0200a21: 素號小廬山郡東六十里天童道場山紆盤而氣幽
0200a22: 松偃蹇而皮皴蒼壁附蘿煙晞而翠膩孤虹枕澗埃
0200a23: 濯而清揚予住山之四年十方來學雲趨水赴屋不
0200a24: 能容比丘行深遽來白事曰柏庭有子露坐簷宿殆
0200a25: 無尋尺與受單缽欲募淨信增大其堂得乎予頷之
0200a26: 已巳而匠搜于林斧鳴于谷一年餘礎布楹列梁橫捔
0200a27: 攢棼橑翼張薨瓦鱗覆前後十四間二十架三過廊
0200a28: 兩天井下無墻堵縱二百尺廣十六丈窗牖床榻深
0200a29: 明嚴潔萬指食息超遙容與謀始于紹興壬子之冬
0200a30: 工畢甲寅之春總費緡錢萬五千有奇冬溫夏涼晝
0200b01: 香夜燈開缽而飯洗足而坐耕牧其間警導以寂秋
0200b02: 涵古井春入化機淵兮默成粲兮用光水盈科而流
0200b03: 石隨呼而響理契平等智應自然動靜威儀針砭相
0200b04: 益檢責滲漏磨瑩瘢痕淬礪光芒錯礱圭角高標遠
0200b05: 到追武古人丐心施力等焉不負自器劣學弊希易
0200b06: 欲速以機械為蹊放蕩為徑耕于空言餒無所穫戰
0200b07: 于強辯勝無所歸見聞流習知解汩心佛祖之所訶
0200b08: 魔外之得便其疵癘萌櫱治不可緩也登崑崙之丘
0200b09: 決河源之水濯肝膽之污盪心目之翳生滅跡亡而
0200b10: 妙存有無轍泯而過量大夜之夢破永劫之疑拔出
0200b11: 家之志償行腳之事辦相從儔侶殆庶幾焉。
0200b12: 
0200b13: 
0200b14: 
0200b15: 
0200b16: 
0200b17: 
0200b18: 
0200b19: 
0200b20: 
0200b21: 
0200b22: 
0200b23: 
0200b24: 
0200b25: 
0200b26: 
0200b27: 
0200b28: 
0200b29: 
0200b30: 
0200c01: 行實
0200c02: 師諱正覺隰州李氏子母夢五臺僧解環與環其右
0200c03: 臂乃孕及生右臂特起若環狀七歲日誦數千言佛
0200c04: 阤遜禪師一見知其為法器年十一得度十四具戒
0200c05: 十八遊方首參枯木成禪師一日聞僧誦法華經至
0200c06: 父母所生眼悉見三千界句瞥然有省走白成成指
0200c07: 香合曰裏許是什麼物師曰是什麼心行曰汝妙悟
0200c08: 處又作麼生師手畫一圓相以呈復拋向後成曰弄
0200c09: 泥團漢有什麼限師曰錯成曰別見人始得師諾諾
0200c10: 即造丹霞淳公公問如何是空劫以前自己已師曰井
0200c11: 底蝦蟆吞卻月三更不借夜明簾公曰未在更道師
0200c12: 擬議公打一拂子曰又道不借師于言下釋然遂作
0200c13: 禮公曰何不道取一句師曰某甲今日失錢遭罪公
0200c14: 曰未暇打得汝且去自是機鋒迅捷諸方推重公領
0200c15: 大洪師掌牋記後命首眾得法者已巳數人四年過圓
0200c16: 通時真歇了住長蘆遣僧邀至眾出迎見其衣舄穿
0200c17: 弊且易之真歇俾侍者易以新履師卻曰吾為履來
0200c18: 耶眾聞心服懇求說法居第一座六年出世住泗州
0200c19: 普炤時年三十有四歷遷舒州太平江州圓通能仁
0200c20: 真州長蘆建炎末乃住天童嘗被旨移靈隱未閱月
0200c21: 丐歸故于天童最久前後凡三十年紹興丁丑秋九
0200c22: 月謁郡僚及檀越次謁越帥趙公令誏與之言別冬
0200c23: 十月己亥還山翼日沐浴更衣端坐告眾作書遺大
0200c24: 慧杲公邀主後事別以偈偈曰鈍鳥離窠易靈龜脫
0200c25: 殼難我無你不去你無我不行復書偈示眾曰夢幻
0200c26: 空花六十七年白鳥煙沒秋水連天擲筆而逝龕留
0200c27: 七日顏色如生其徒奉全軀塔于東谷紹興戊寅詔
0200c28: 諡謚師宏智塔曰妙光師為人方厲坐必跏趺食不過
0200c29: 午住持以來受無貪而施無厭歲艱食蠲己已有及贍
0200c30: 眾之餘賴全活者數萬居恒一瓶一缽丈室蕭然雖
0201a01: 早歲出世然非眾力推挽不肯輕為人天童樓閣彩
0201a02: 映東南而師不動聲色自能湧出季年不發一化主
0201a03: 香積充滿戶外屨恒踰千計歸骨之日送者彌山塞
0201a04: 谷無不涕淚悲仰蓋師契悟既深履踐復粹故能名
0201a05: 徹九重化走八埏百世下望其流光尚與太白爭高
0201a06: 非偶然也師嗣丹霞淳洞山十世孫塔稱天童十六
0201a07: 代住持其法嗣為嗣宗等十四人建炎四年金人陷
0201a08: 明州時眾千二百人將散去師止之曰無庸魯不至
0201a09: 此及魯登小白嶺見神兵滿山谷大懼而退。
0201a10: 
0201a11: 塔銘有序
0201a12: 左朝請郎直龍圖閣知太平州軍事提舉學事兼管
0201a13: 勸農營田使陽羨周葵撰
0201a14: 紹興戊寅春二月詔諡謚故明州天童山景德寺僧正
0201a15: 覺宏智禪師塔曰妙光其徒相與侈上德意刻之琬
0201a16: 琰傳示永久且使來告求銘師塔余聞中國自東漢
0201a17: 始有經像學焉者率以有為為功德逮梁益甚達磨
0201a18: 自竺乾西來傳佛心印佛道由是大明至唐褒崇諸
0201a19: 祖有易名名塔之號其去圓寂已巳百年或二百年今
0201a20: 師亡未幾而蒙上賜字褒所以寵光之至矣非能荷
0201a21: 佛法棟梁得祖師命脈攝化緇素為人之師出入生
0201a22: 死如游戲事何以得此哉乃摭其示世之實序而銘
0201a23: 之師李姓正覺名也隰州隰川人祖寂父宗道世學
0201a24: 般若母趙氏嘗夢五臺山一僧解右臂環與之已巳而
0201a25: 有娠遂屏葷茹及師之生右臂隆起如環狀年甫七
0201a26: 歲警悟絕人日誦數千言十一出家十五落髮十八
0201a27: 游方三十四出世得度於淨明寺本宗大師得戒於
0201a28: 晉州慈雲寺智瓊律師得法於舒州丹霞山德淳禪
0201a29: 師初住泗州普炤禪寺繼住舒州太平江州圓通能
0201a30: 仁真州長蘆晚乃住今天童初師過舒蘄遍禮祖塔
0201b01: 夢至一山寺長松夾道有句紀之曰松逕森森窈窕
0201b02: 門到時微月正黃昏及至天童宛如昔夢故有終焉
0201b03: 之志歲在戊午被旨住臨安府靈隱寺未閱月丐歸
0201b04: 於天童最久惟祖道自達磨五傳而離為南能北秀
0201b05: 其後益離而為五家宗派今溈仰法眼二宗中絕而
0201b06: 臨濟雲門曹洞三家最盛顧其徒未必深究其師之
0201b07: 道而襲其跡更相詆訶未有能一之者師嘗曰佛祖
0201b08: 之燈以悟為則惟證乃知若執其區區之跡則初祖
0201b09: 見神州有大乘氣象崎嶇數萬里而來使有方便豈
0201b10: 不顯以示人而少林九年似專修壁觀者六祖云道
0201b11: 由心悟豈在坐也大慧亦云坐禪豈能成佛學者可
0201b12: 便以是為初祖之過耶蓋師初以宴坐入道淳以空
0201b13: 劫自已示之廓然大悟其後誨人專明空劫前事惟
0201b14: 師徹證佛祖根源機鋒崚激非中下之流所能湊泊
0201b15: 而晝夜不眠與眾危坐三輪俱寂六用不痕宗通說
0201b16: 通盡善盡美故其持身也嚴其倡道也久其莊嚴佛
0201b17: 事接引迷途亦惟恐不至自初得戒坐必跏趺食不
0201b18: 過午所至施者相踵悉歸常住間以與餓疾者而一
0201b19: 瓶一缽丈室蕭然諸行方厲而一性常如非出于矯
0201b20: 拂也淳作頌古令師致敘其首芙蓉楷禪師見之曰
0201b21: 僧中有此即吾宗不墜矣其退能仁受長蘆之請適
0201b22: 游雲居圓悟勤禪師見其提唱以偈送之有一千五
0201b23: 百老禪將之語然辯才三昧自然成文非出於思惟
0201b24: 也其任天童前後凡三十年寺為一新即三門為大
0201b25: 閣廣三十楹安奉千佛又建盧舍那閣旁設五十三
0201b26: 善知識燈鑑相臨光景互入觀者如游華藏界海所
0201b27: 以輝耀塵世使生厭離以發起善根而僧堂眾寮臥
0201b28: 具飲食器用所以處其徒者亦皆精微華好如寶坊
0201b29: 化城又即濱海之隙障其鹹鹵而耕之以給僧供末
0201b30: 年至不發化人而齋廚豐滿甲於他方學者無一不
0201c01: 滿得以專意於道然師所規畫人競趨之不動聲色
0201c02: 坐以告辦疑有鬼神陰為之助而師無作相也然則
0201c03: 師之所在願一見威儀聞謦咳效供養誓皈依者越
0201c04: 數百千里襁負而至戶外之履常踰千數其辦道之
0201c05: 勤得道之多獨冠一時而識曹溪之路者必能牧溈
0201c06: 山之牛非因眾力推出不肯輕以為人當世賢士大
0201c07: 夫亦樂與之游者內外進也丁丑秋九月壬申師入
0201c08: 四明又命舟至越遍見常所往來者若與之別冬十
0201c09: 月己亥還山飯客笑語無異平昔翼旦作遺書與佛
0201c10: 日杲禪師且為徒書四句偈投筆而逝自佛日住育
0201c11: 王與師相得歡甚嘗戲曰脫我先去公當主後事及
0201c12: 佛日得遺書夜至天童凡送終之禮悉主之因舉師
0201c13: 弟子法為繼席識者方知二尊宿各傳一宗而以道
0201c14: 相與初無彼此之間也龕留七日顏色如生初議茶
0201c15: 毘以收舍利或曰師嘗薙髮有墜火中者輒成舍利
0201c16: 自是遺髮人所爭取豈嫌無舍利也耶丙午迺奉全
0201c17: 身葬山之東谷自師之化風雨晦冥至葬開霽迄事
0201c18: 復雨送者逾萬人彌亙山谷無不涕慕歎仰者壽六
0201c19: 十七僧臘五十三度弟子二百八十人嗣法者嗣宗
0201c20: 法智世釗道林法潤信悟法為慧輝了默師秀行從
0201c21: 宗榮法聰清華正光集成圜法濟明慧中翼法恭子
0201c22: 靈師儼師全覺照法海皆於諸方坐大道場若其分
0201c23: 化幽遠晦跡林泉則又未易悉紀也。
0201c24: 銘曰。師昔侍佛靈鷲山受佛囑絫來人間慧刀慈力
0201c25: 鐫世頑出入生死非其難一性常如萬行圓筆端三
0201c26: 峽為波瀾化城仍作寶所先華藏界海生塵寰攝化
0201c27: 四海奔人天學者爭趨曹洞關示以自己已空劫前得
0201c28: 無所得非言傳弟子所至闓法筵無盡之燈耀大千
0201c29: 海山秀處東谷原我作銘詩貽永年
0201c30: 
0202a01: 祭文
0202a02: 洪武十二年十月癸亥初八日太白名山景德禪寺
0202a03: 前住持嗣祖比丘原良謹具香茗餚膳拜祭於第十
0202a04: 六代中興宏智大和尚之靈曰隰州古佛宏智禪師
0202a05: 於宋紹興間住持天童景德禪寺為第十六代中興
0202a06: 之大祖也當時法運之隆朝廷縉紳諸老與天下慕
0202a07: 道緇流皆居衽席之中決擇大事日不下二千數嗚
0202a08: 呼盛哉嗚呼盛哉禪師入滅幾三百年無賢不肖咸
0202a09: 濡恩澤以東南草木籌量詎能稽其萬一也禪師昔
0202a10: 之一出一處行高佛祖一語一默道合古今宜使洞
0202a11: 上宗風翕然而振也夫太白山川冠於浙右之勝微
0202a12: 師古佛再來樹中興之功則何以恢張叢林禮樂文
0202a13: 物之盛萬代之下睹茲勛業若杲日麗於中天凡含
0202a14: 齒戴髮者靡不得而知焉愚也匪材昔嘗奉旨承乏
0202a15: 茲山僂指歲月倏逾一紀退席丈室依師塔左伏觀
0202a16: 眾屋悉皆頹圮圯遂乃剋心殫力鳩工度材謀復舊觀
0202a17: 賴師之靈事獲就緒是役也始于洪武九年之秋畢
0202a18: 于十年之冬越明年戊午十月八日值師遠忌原良
0202a19: 謹備名茗庶羞之儀秩于塔前拜祭禪師于大寂定
0202a20: 中仍侑以詞曰嗚呼山不讓塵故能成其高海不讓
0202a21: 流故能成其深師非宿備六度萬行之願輪則曷由
0202a22: 樹大法之功於古今聖人出興作百世師千載一時
0202a23: 惟師得之巍巍窣宰堵鎮茲東谷洞上一宗真規馥馥
0202a24: 昭告非詞深勤崖石願師再來為法作則尚饗。
0202a25: 大慧杲禪師題師像讚
0202a26: 烹佛烹祖大爐煉聖煉凡惡鉗鎚起曹洞於欲墜
0202a27: 之際鍼膏肓於必死之時善說法要罔涉離微不起
0202a28: 於座而變荊棘林為梵釋龍天之宮而無作無為神
0202a29: 澄定靈雪頂龐眉良工寫出兮不許僧繇知虛堂挂
0202a30: 張兮梁寶公猶迷箇是天童老古錐妙喜知音更有
0202b01: 誰。
0202b02: 陸游題師像讚
0202b03: 死諸葛走生仲達死姚崇賣生張說看渠臨了一著
0202b04: 子諸方倒退三千里按師臨歿請大慧主後事慧至問師安在侍者曰師無恙也慧
0202b05: 笑曰鈍鳥師聞遽以偈達之有鈍鳥離巢易靈龜脫殼難之語同一胠篋遺之并誡曰有急嘗啟視師遂
0202b06: 化去無何慧患背疽潰決憶師言啟篋視之乃木綿花也用以塞創花盡而慧乃卒時以定兩師優劣故
0202b07: 有死諸葛生仲達云云。
0202b08: 浙江嘉興府楞嚴寺般若堂本年坊貲刻
0202b09: 計字三萬二千九百八十六個共四卷
0202b10: 　該銀一拾九兩八錢
0202b11: 康熙十一年七月　　　　日比丘慈遠識
0202b12: 天童宏智覺禪師語錄卷四終
