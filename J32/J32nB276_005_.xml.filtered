0346c01: 不會禪師語錄卷第五
0346c02: 門人通吉通悟仝編
0346c03: 小參
0346c04: 邑侯沈公同紳衿追親中元請小參僧問即今師說
0346c05: 何法師云單單拈起無孔笛為君吹出太平歌進云
0346c06: 一切宗親在甚麼處師云全身出宇宙何處不稱尊
0346c07: 進云未審縣主得何祥瑞師云大江一片深秋月徹
0346c08: 夜無雲照世燈乃云擺脫情關疾步行靈光不夜體
0346c09: 常明無生國裏香風起劫外瓊枝劫外春擊靈案云
0346c10: 嘉州石象簸紅日烈燄爐中彩鳳騰山僧亦要應個
0346c11: 時節重拈一偈中元在處一輪圓信手掬來越相先
0346c12: 白骨青燐今仗此人人祖禰得生天卓拄杖下座。
0346c13: 邑侯慧業楊護法薦親請對靈晚參僧問縣主設齋
0346c14: 報恩時得何祥瑞師云春風日日到園林進云未審
0346c15: 先靈在甚處安樂師云夜夜面南看北斗問邑侯追
0346c16: 薦先靈今夜安位師將何法指示師云或在西南或
0346c17: 東楚進云畢竟在甚處師云頂門誰不共青天問生
0346c18: 死去來萬物推遷且置即今眾靈現在何處師云返
0346c19: 觀故園古今月進云如是舉步踏倒黃金限回頭不
0346c20: 著舊藍衫師云原來遍界不曾藏進云雖然無蓋覆
0346c21: 那個是知音師云不必重註腳邑侯捧靈詣座前問
0346c22: 云佛子清果金華和尚弟子欲求一枚清果度我宗
0346c23: 親得登金華寶座共成佛子請師各下一語師云如
0346c24: 月映空非內外優游終不混常流侯云佛子不須清
0346c25: 果度金華原自放毫光師云不遇春風花不開花開
0346c26: 全仗春風力侯作禮乃云月輪正當午存亡眼共睹
0346c27: 冬瓜笑春風人心何不古覷破凡聖關蹋碎五色鼓
0346c28: 虛空撲落地空谷喚石虎善財纔合掌龍女便起舞
0346c29: 露柱上金華燈籠別水土顛拈斷貫索不涉陰陽路
0346c30: 此道如何會月圓正十五是則是猶未踏著向上關
0347a01: 頭向上無圓缺無明暗無生死休打算以拂子畫此
0347a02: ○相云一切存亡向此轉身獨耀迥脫塵根與三世
0347a03: 諸佛把臂共行不為分外佛說一大藏教泥水不少
0347a04: 一似國家軍器不得已巳而用之祖師棒喝縱是以藥
0347a05: 消毒早落二三了也若言天堂地獄有智主人二俱
0347a06: 不取若言生死去來頭上安頭夢中說夢若言煩惱
0347a07: 菩提名異體同復一喝云者無面目漢秖堪撐門抵
0347a08: 戶人之生也如片雲點太虛人之死也如萬派歸大
0347a09: 海若言有生有死是凡夫妄見病眼空花若言無生
0347a10: 無死是聲聞知解執而不化若言即死即生是菩薩
0347a11: 子知猶挂脣齒若言非生非不生非不生非生是諸
0347a12: 佛圓明祖師門下則不然生也不道死也不道突出
0347a13: 凡聖頂頭格外春光日杲杲舉張無盡居士參長
0347a14: 沙和尚問弟子常看千佛名經未審千佛居何國土
0347a15: 還來化物也無沙云黃鶴樓詩崔灝題後秀才還題
0347a16: 也未士云不曾題沙云得閒時題取一篇好山僧看
0347a17: 來問似陸地興波自把家珍叫他人定價答似矮子
0347a18: 看戲不解覆藏二俱失利所以古德頌云黃鶴樓前
0347a19: 法戰時百千諸佛豎降旗問渠國土居何處贏得多
0347a20: 才一首詩山僧有一頌針去線來錐破封當機那定
0347a21: 有西東欲知諸佛居何土黃鶴樓前水不窮今日設
0347a22: 有人問邑侯宗親居在何處山僧只向他道劫外靈
0347a23: 芝多秀茂陰陽不涉自長春畢竟直下如何相見師
0347a24: 云動靜忙閒裏變化幾萬千頂門各具摩醯眼明暗
0347a25: 抑揚互換高。
0347a26: 為陳明宇對靈小參云靈然不昧今古恒輝動則禍
0347a27: 生山河大地妄歇情枯太平無事著衫脫褲妙體無
0347a28: 跡天上人間一場儡戲自投寶舍顯箇身形經歷世
0347a29: 務無中現有教子訓孫福田廣種更有不可說無窮
0347a30: 變化一一皆從空性中流出反觀性空湛然應物何
0347b01: 曾去來以杖擊靈案云天堂地獄卻被山僧一擊七
0347b02: 花八裂了也復畫此○相若向此會得黃泉路上猶
0347b03: 處天宮穢土蓮邦隨處快樂即今八字打開當陽顯
0347b04: 示直切根源再示一偈空戴龜毛八十春而今覷破
0347b05: 假冤親青山依舊隨雲走滿面慚惶樂本真。
0347b06: 信官陸泰薦母請對靈小參師以杖指靈龕一喝云
0347b07: 碧山無別濟迷途直指皮囊獨耀珠撥轉機輪超佛
0347b08: 祖無生國裏越榮枯南地不收北不管黃泉佛國豈
0347b09: 能居既是黃泉佛國不能居住綠水青山安能久留
0347b10: 一任逍遙物外物外逍遙非去非來非離非合非明
0347b11: 非暗非遠非近所謂處處真塵塵盡是本來人只在
0347b12: 忙閒動靜觀忙閒動靜誰自覺即今孝子陸泰與過
0347b13: 去父母尋常向甚麼處相見遠望故園千古月無心
0347b14: 回顧正當頭。
0347b15: 文學陳捷為父薦七請對靈小參空繫娑婆方七十
0347b16: 星移全具龜毛力離形離患古風規充滿太虛不露
0347b17: 跡復一喝朝朝不見常相見時時相逢不相識應緣
0347b18: 化物著腥衫還源破戶身藏密存亡向此契根乘天
0347b19: 堂地獄俱不立既是天堂地獄拘繫不住一切罪福
0347b20: 如夢幻一切恩愛若風雲所謂虛空無內外心法亦
0347b21: 如此若了虛空故是達真如理且道孝子陳捷過去
0347b22: 先考即今在甚麼處震威一喝云萬億乾坤收不住
0347b23: 在眼能見在耳聞。
0347b24: 除夕小參僧問棒頭吐出無私旨遍界咸霑法雨恩
0347b25: 師云關你甚麼事僧一喝師云這一喝有何交涉進
0347b26: 云張公喫酒李公醉師云誰是知音遂舉北禪賢大
0347b27: 師除夕示眾年窮歲盡無可與諸人分歲老僧烹一
0347b28: 頭露地白牛炊黍米飯煮野菜根燒榾柮火大家喫
0347b29: 了唱村田樂何故免教倚他門戶傍他牆剛被時人
0347b30: 喚作郎師云北禪雖則不隨人起倒不熱鬧門庭看
0347c01: 來絡索不少山僧今夜與諸人分歲本是一味尋常
0347c02: 遂舉起茶果云拈來放去無減無增露地白牛何拘
0347c03: 何定學道人貴在年年月月好日日時時好刻刻打
0347c04: 成一片生老病死也好四大分散回頭轉面也好臘
0347c05: 盡春來也好更有一個好各人自薦取即今薦得春
0347c06: 風面地久天長海更深來年更有新條在惱亂春風
0347c07: 卒未休。
0347c08: 向北趙檀越為故室人楊氏請對靈小參師一喝以
0347c09: 杖拍靈案云方纔四十暗抽身覷破情關越苦輪脫
0347c10: 下汗衣光獨耀從今不看畫樓新佛祖大道廓同太
0347c11: 虛當人本性無欠無餘大道本無男女相亦無苦樂
0347c12: 諸生死大道本無天堂地獄本無四聖六凡若云有
0347c13: 生死是腦門著楔若說有去來是平地喫交來無所
0347c14: 從去無所至新故善人生前敬三寶種福田有此一
0347c15: 念回光便同本得不歷僧祇便獲法身且道新故亡
0347c16: 靈在甚麼處以杖畫○相云忽爾翻身空劫外九品
0347c17: 蓮開遍界香孝子趙文光同薦慈母示二偈新亡趙
0347c18: 母去何方望斷白雲如在堂萬象三才同一母非離
0347c19: 非合頂門娘殘冬白雪冷侵衣苦瘦梅花動笑眉狼
0347c20: 藉枝頭人共曉春光一線有誰知。
0347c21: 大劫後聖像污損不全請瘞之僧問如何是和尚傳
0347c22: 授人佛法師云山僧性情急進云如何是急師云石
0347c23: 火電光難可比進云教後人如何擔荷師云只知君
0347c24: 行早更有早行人乃云趙州云金佛不渡爐泥佛不
0347c25: 渡水木佛不渡火真佛內裏坐趙州老漢總是齒不
0347c26: 關風能可脹破肚不可引壞路何也知恩者少糊塗
0347c27: 者多山僧一一舁來各還本處所以諸可還者自然
0347c28: 非汝不汝還者非汝而誰咦天共白雲曉水和明月
0347c29: 流卓拄杖下座。
0347c30: 孝子楊春溥薦母請對靈小參師以杖敲靈位云白
0348a01: 棒點青天亡靈開笑眼當下越情塵超脫無明暗不
0348a02: 入三途苦趣豈登極樂彼岸所以似地擎山不知山
0348a03: 之孤峻如石含玉不知玉之無瑕新故善人夏氏即
0348a04: 今契合虛玄妙遍界蓮華火裏開智慧光吞日月明
0348a05: 圓照恒沙無二相更示一偈三十七年似電過千方
0348a06: 巧計自思磨翻身了脫多生夢萬億乾坤難覆他擺
0348a07: 脫情關任運騰優游劫外樂無生空花落影原無住
0348a08: 不減須彌一點塵。
0348a09: 新故亡人苟門楊氏對靈小參師一喝以杖擊靈位
0348a10: 云十八春光轉太忙只因越過女形粧青山今又隨
0348a11: 雲走獨耀虛玄識短長所以有佛處不得住無佛處
0348a12: 急走過若能於此徹根源獨許英靈空裏步且道亡
0348a13: 靈在甚處石筍抽條空劫外鐵樹時開不老花。
0348a14: 門徒性靜請對靈小參師以杖敲靈位云來時無二
0348a15: 去無三來去猶如換骨丹說箇去來仍是夢袈裟覆
0348a16: 體好羞慚若識羞慚開正眼方纔了脫是非關充滿
0348a17: 清寧無向背遍界蓮花燦普庵既是遍界蓮花即今
0348a18: 示寂燦微禪人應化何方示偈云六十六年寄愛河
0348a19: 翻身獨耀月離波龜毛兔角當人體聚散何殊電影
0348a20: 過。
0348a21: 小參舉藥山與道吾雲嵒遊山次見兩株樹一枯一
0348a22: 榮山問嵒云枯者是榮者是嵒云榮者是山曰與麼
0348a23: 則灼然一切處光明燦爛去又問道吾枯者是榮者
0348a24: 是吾曰枯者是山曰與麼則灼然一切處枯淡去少
0348a25: 頃高沙彌至山又問高枯者是榮者是高云枯者隨
0348a26: 他枯榮者隨他榮山回顧雲嵒道吾曰不是不是師
0348a27: 云藥山老漢雖有後語也是隨人起倒縱識邊邦隘
0348a28: 口卻無定國之機乃頌云強生節目問枯榮眼裡無
0348a29: 筋一世貧不識藥山施巧玅隨他猶隔一重津動容
0348a30: 揚古路不墮悄然機。
0348b01: 小參舉僧問趙州未有世界早有此性世界壞時此
0348b02: 性不壞如何是不壞之性州云四大五蘊僧云此猶
0348b03: 是壞的如何是不壞之性州云五蘊四大師云人千
0348b04: 沙界闊無邊分明香在梅花上莫向梅花更覓香。
0348b05: 小參舉盤山云心月孤圓光吞萬象光非照境境亦
0348b06: 非存光境俱忘復是何物洞山云光境未忘復是何
0348b07: 物大慧云白鷺下田千點雪黃鵬上樹一枝花師云
0348b08: 鳩是鳩鵓是鵓鹿不是馬馬不是鹿衣足食足可用
0348b09: 分疏大抵還他肌骨好不搽紅粉也風流。
0348b10: 小參舉寒山偈云吾心似秋月碧潭清皎潔無物堪
0348b11: 比倫教我如何說師云吾心似太空能含萬象中晝
0348b12: 明夜復暗時在與君通金屑眼中解自抽丹霄獨步
0348b13: 無拘繫。
0348b14: 小參云大圓鏡空含萬象佛祖傳心不傳語心無物
0348b15: 兮強安名法法何曾有定止言遣言理遣理大圓古
0348b16: 鏡恒如此所以首山云咄哉拙郎君機玅無人識打
0348b17: 破鳳林關穿靴水上立師云海神知貴不知價留與
0348b18: 人間光照夜。
0348b19: 小參舉先聖道江月照松風吹永夜青霄何所為佛
0348b20: 性戒珠心地印霧露雲霞體上衣師云古人說話泥
0348b21: 水不少江月照松風吹永夜青霄何所為啼得血流
0348b22: 無用處此心能有幾人知卓拄杖云只許老胡知不
0348b23: 許老胡會。
0348b24: 慧惺請為自如本師對靈小參師云人人自如本體
0348b25: 個個本體自如纔生一念即有陰陽萬象生老病死
0348b26: 苦所謂假借四大以為身且道自如禪人脫下臭泥
0348b27: 汗衫還有因果罪福也無從今契得虛玄玅長年在
0348b28: 土不霑泥偈云罪福本無玅性空性空不著泥水蹤
0348b29: 眼前萬派千江水同合清流入海中。
0348b30: 小參示眾參禪無別旨單要偷心死殷勤空裏捕切
0348c01: 莫有依倚如破萬重關不借他人力吸乾四海水肚
0348c02: 內無涓滴凡聖總虛名處處煙塵息以杖指云一把
0348c03: 柳絲收不得和煙搭在玉欄干。
0348c04: 為千葉禪人法語
0348c05: 學道之人不可因循放過光陰則無濟於己事必須
0348c06: 打貼一片心地穩穩貼貼好惡長短毀譽是非及動
0348c07: 靜忙閒著腳處具一隻眼自然開發遇境逄緣皆是
0348c08: 佛祖出身處也然而佛祖之法無他只貴鼻孔端正
0348c09: 心無異緣不可外求高遠奇玅惟在尋常日用間善
0348c10: 用其心亦無其心是汝太平時矣古人云此是選佛
0348c11: 場心空及第歸吾徒勉之。
0348c12: 施資信善任順吳氏　男盛李氏
0348c13: 　陳長應任氏　男彩英羅氏
0348c14: 　現英張氏　瑞英蒲氏　孫
0348c15: 男生員章賈氏　曾孫圓福
0348c16: 　任為靈王氏
0348c17: 　任　登何氏
0348c18: 　楊啟祚胡氏　媳陳氏
0348c19: 　光曉
0348c20: 　信女青門任氏　馮門蒲氏　杜門張
0348c21: 氏　陸門張氏仝刊
0348c22: 不會和尚語錄祈人人證果有分個個得悟
0348c23: 上乘　嘉興府楞愣嚴寺經坊藏板流通
0348c24: 　倪爾繩等刊
0348c25: 康熙三十年八月中秋日嗣法門人慶雲識
0348c26: 不會禪師語錄卷第五終
