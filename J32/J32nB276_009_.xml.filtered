0362c01: 不會禪師語錄卷第九
0362c02: 
0362c03: 法孫海澄海映海定仝編
0362c04: 雜偈
0362c05: 坐禪偈
0362c06: 坐禪越世最希奇誰放身心閒片時萬象居然因念
0362c07: 有尋常莫教閻羅知
0362c08: 坐禪切勿厭皮囊滿耳如來滿眼光曠大劫來為外
0362c09: 護家無小使不成行
0362c10: 坐禪豈是死枯樁大紅爐煆幾場佛祖位中收不
0362c11: 住魔宮虎穴任鋒鋩
0362c12: 坐禪惟忌論有無令色巧言何自辜問著扶桑多少
0362c13: 路口銜匾檐眼生膜
0362c14: 坐禪切忌習詩文雜毒難除轉不親生死若將學問
0362c15: 了達磨一派是狐精
0362c16: 坐禪切莫取心空若取心空更不空除色取空亦是
0362c17: 病色空俱泯古家風
0362c18: 坐禪守一絕多方萬行無非小歇場滾浪波中劈不
0362c19: 散鬼神難覷佛難量
0362c20: 坐禪只貴起疑情獨戰能衝百萬營定國空王莫妄
0362c21: 動僧祗不歷自清平
0362c22: 坐禪毫不隔途程求佛求仙喪本真擬議思量魔黨
0362c23: 縛無心又恐黑雲侵
0362c24: 坐禪求靜厭塵喧恰似狂獮入果園若識本然無取
0362c25: 捨乾坤盡在一毛尖
0362c26: 坐禪不立坐禪工那管情忘心境空凡聖兩途俱蕩
0362c27: 盡千江萬派自朝東
0362c28: 坐禪直坐盡窮底設若依稀隔萬里拿住驪龍照海
0362c29: 珠丈夫豈被識神使
0362c30: 坐禪本為了生死故紙莫尋還扣己已萬仞峰頭獨步
0363a01: 行現前佛法腳跟底
0363a02: 坐禪何定四威儀倒海翻天莫放逸動靜了然中不
0363a03: 立鑊湯爐炭任施為
0363a04: 坐禪莫染五味禪小果人天福報緣瞠起一雙清白
0363a05: 眼可憐不薦待驢年
0363a06: 贈湛虛老宿
0363a07: 楞伽讀罷喜高眠不效古人撐破船忽遇知音來接
0363a08: 拍齊吹玉管樂餘閒
0363a09: 贈越中剞劂居士
0363a10: 一片模糊仗汝莊毒流中夏換人腸從今笑破諸方
0363a11: 口漏洩春光也著忙
0363a12: 瞰海示漢章禪者
0363a13: 萬派歸源升上方幾回聚散透陰陽百千香海無邊
0363a14: 闊盡在當人一竅藏
0363a15: 聖節拈香
0363a16: 常應皇宮現帝身虛空為體物為鄰人人共祝堯天
0363a17: 壽萬國來朝萬歲君
0363a18: 臘八拈香
0363a19: 無端狼藉雪山頭驚起梅開笑不休若識明星射眼
0363a20: 處家園破散步騎牛
0363a21: 為不二禪契
0363a22: 古路迢迢自坦夷耕雲種玉好提撕猛然蹋著無生
0363a23: 路不二門中看是誰
0363a24: 為淨念禪人行腳
0363a25: 行腳虛草鞋錢不如隨處隱山巔想是個中無消
0363a26: 息白雲窩裡對蒼天
0363a27: 辭本師
0363a28: 多年養翼仗叢林自愧何堪直指心折桂去挑潭底
0363a29: 月時燒柏子意深深
0363a30: 登赤城飛雲樓示葦航禪者
0363b01: 巍峨飛閣碧雲擎獨壯人文在赤城寄語四來高上
0363b02: 士上頭一步好行行
0363b03: 登飛雲樓示常松行者
0363b04: 挂月凌空紫氣分巽峰垂秀襯青雲閣中書劍增光
0363b05: 彩定見龍飛勢不群
0363b06: 為湛白監司
0363b07: 白頭老衲貌熙然歷閱滄桑幾歲年不問春風明出
0363b08: 入冰霜烈志得心堅
0363b09: 為見空監院
0363b10: 自憾疏慵越世情大都投老欲身輕孩心古貌如公
0363b11: 少擔荷叢林五百僧
0363b12: 贈君貺羅春元
0363b13: 名士分燈格外才能含萬有在公培丹丘鳳翥文明
0363b14: 日蘭桂芬芳自降來
0363b15: 圓宗寄名
0363b16: 既作沙彌半是賓關頭已巳過便抽身巾缾更有人來
0363b17: 侍後作孔門柱一根
0363b18: 乘六何文學送子寄名
0363b19: 關煞全消祟不侵杖頭撥散幾愁雲只將忠孝傳家
0363b20: 業常憶叢林如憶親
0363b21: 送含章弟秋闈
0363b22: 滿懷珠玉映星光此步青雲特異常筆走龍蛇驚海
0363b23: 嶽高攀丹桂報秋香
0363b24: 壽澤寰劉文學
0363b25: 樓臺風引碧桃香萬物獻來自有長價重乾坤那一
0363b26: 粒請公細嚼始承當
0363b27: 秋日懷風竇兄
0363b28: 昔時同作飄蓬客因接水雲各一方想是婆心都未
0363b29: 歇羞慚已巳帶鬢頭霜
0363b30: 秋日懷智白無盡二禪兄
0363c01: 秋深無處不蕭條每恨雲關客路遙黃葉盡隨流水
0363c02: 去朝朝幾望四來橋
0363c03: 初度示清湛侍者
0363c04: 天命之年似木兒形藏破碎已巳多時龜毛豈屬人增
0363c05: 減今古何嘗有合離
0363c06: 挂板
0363c07: 人天耳目叢林號令震威一喝云萬別千差一搥打
0363c08: 正
0363c09: 示眾新戒
0363c10: 戒行精勤助道基絲毫傾動墮污池情忘物化何持
0363c11: 犯做個敲枷打鎖兒
0363c12: 為普庵燦微大師
0363c13: 林疏葉脫滿山窗適餽兼金益我囊無數秋光誰撿
0363c14: 點孤清月下始難忘
0363c15: 為文孩何居士
0363c16: 悠然不昧根基久德備溫恭全體彰數載優培多夙
0363c17: 願靈山想是亦同光
0363c18: 為堂兄楊茂高持經
0363c19: 手敲魚磬口呻吟動靜閒忙本現成若識滿腔流不
0363c20: 盡生天生地一函經
0363c21: 為維純楊居士
0363c22: 旅泊寰中悟此身重光世裔纍於塵不因時共山僧
0363c23: 話誰見三生是一人
0363c24: 示歸一禪人
0363c25: 佛祖門庭無別奇清虛恬淡養獅兒爪牙自有騰霄
0363c26: 日兩兩三三罵我時
0363c27: 為憨石禪人
0363c28: 三臺有石五雲封納盡山河勢不同何似共吹無孔
0363c29: 笛顛拈兔角笑長空
0363c30: 因事偶占
0364a01: 見頂見眉能幾知律陀不是瞎波斯誠然辯得煤中
0364a02: 墨堪與人天作導師
0364a03: 若將紙墨當宗風違背拈花一笑中凡所作為俱是
0364a04: 病似磨五彩畫虛空
0364a05: 示莊嚴僧
0364a06: 有成有壞假因緣難畫難描實本錢法法無中生巧
0364a07: 玅有無頓盡是先天
0364a08: 斫神樹示瑞還王居士
0364a09: 若神若鬼埜怪山精三寶叢林借你扶撐般若靈苗
0364a10: 從此發大千何處不揮騰
0364a11: 為退齋楊文學
0364a12: 讀書何用集秋螢孔孟心傳格外明筆底文章光射
0364a13: 斗幽蘭香噴溢家庭
0364a14: 除夕挂真示光祐行者
0364a15: 去年除夕對機緣今歲師歸別一天炮竹聲聲猶在
0364a16: 耳空留雨露落人間
0364a17: 示雪曉禪人
0364a18: 學道雖多性燥少多貪玄玅生憂惱前期昨日與今
0364a19: 朝是誰起滅誰昏曉
0364a20: 示雪朗禪人
0364a21: 中年學道盡力提事事相忘與佛齊勿謂故鄉空寂
0364a22: 寞纖毫喪失鬼神知
0364a23: 示王居士
0364a24: 幾經霜鬢為誰忙甘把家珍拋異鄉盡力掀翻陳夢
0364a25: 影須臾莫負古今王
0364a26: 示射邑眾居士
0364a27: 取個法名種個因若知祖意甚為僧黃金自有黃金
0364a28: 價不厭時來打葛藤
0364a29: 示涅槃堂僧
0364a30: 林枯鳥散別家風玅體全彰有甚蹤一切有為無著
0364b01: 處還鄉直路任流通擺壞猶如離桎梏癡人愛惜反
0364b02: 為凶
0364b03: 居山有感
0364b04: 深山處處有蹄輪不信桃源可避秦只為住山鹽米
0364b05: 少思量掉背入風塵
0364b06: 登招寶山示隱岫禪者
0364b07: 半蹋海門半透霄潮音日夜吼山腰秪教個個耳根
0364b08: 露大士從來玅用高
0364b09: 參學禪人慶登慶永仝理
0364b10: 　嗣法門人法衍法玉對
0364b11: 　嗣法門人慶雲識
0364b12: 　倪爾繩等刊
0364b13: 　嘉禾楞嚴寺經坊藏坊
0364b14: 不會禪師語錄卷第九終
