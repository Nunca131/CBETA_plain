0010a01: 閱藏知津卷第八
0010a02: 北天目沙門釋智旭彙集
0010a03: 大乘經藏　方等部第二之七
0010a04: 佛說寶雨經十卷　一名顯授不退轉菩薩記　南身北此
0010a05: 唐南印度沙門達摩流支譯
0010a06: 佛於伽耶山，放頂光明，遍照十方，攝入面門。授月
0010a07: 光天子記，當於支那國作女主。東方蓮華眼佛世
0010a08: 界，止一切蓋菩薩，來問一百一事。佛每事答以十
0010a09: 法。答竟，世界六種震動，無情有情，同興供養十方
0010a10: 諸佛，放眉間光，入如來頂，長壽天女，得記流通。
0010a11: 佛說寶雲經七卷　南此北身
0010a12: 蕭梁扶南國沙門曼陀羅仙共僧伽婆羅譯
0010a13: 與上經同。但缺卷首月光天子作女主事。
0010a14: 佛說除蓋障菩薩所問經二十卷南作十卷北作八卷　南盛北溫
0010a15: 宋中印土沙門法護等譯
0010a16: 亦同上經。無月光天子事。
0010a17: 法集經六卷　難
0010a18: 元魏北天竺沙門菩提留支譯
0010a19: 佛在虛空界法界差別住處，最勝樓閣妙寶臺上。
0010a20: 與千二百五十阿羅漢，及菩薩天龍等，說入一切
0010a21: 修行次第法門經。時無所發菩薩，奮迅慧菩薩，與
0010a22: 諸眷屬，於別樓閣寶堂上座。奮迅慧發十八問，無
0010a23: 所發答以各有十種法行，七萬六千菩薩得無生
0010a24: 法忍。奮迅慧又問諸波羅密相應法集，無所發又
0010a25: 答之。乃至種種問答，又令六萬二千菩薩得無生
0010a26: 法忍，八千天子得法眼淨。無所發又言菩薩應修
0010a27: 行實諦法集，不捨菩提心，不捨諸眾生等。六萬菩
0010b01: 薩得不退轉地，無量天女得法眼淨。奮迅慧又問
0010b02: 菩薩心念處智，無所發答以無生智業及十種念
0010b03: 處，所謂身、受、心、法、佛、法、僧。戒、捨、天，一一釋竟。二大
0010b04: 菩薩，與諸眷屬，俱詣佛所。佛讚印之。舍利弗問以
0010b05: 何義故名無所發？無所發答之，八萬菩薩得無生
0010b06: 法忍，六萬天子得法眼淨，五千比丘轉發大心。佛
0010b07: 與授記。無所發問佛善知可取能取法，佛答以見
0010b08: 一切法如夢幻等，乃至成就柔和恭敬質直等心，
0010b09: 則能得彼如來妙法。無所發又復申述如實修行
0010b10: 不放逸義，名為微妙法集。次有舍利弗，目犍連，富
0010b11: 樓那，迦旃延，大迦葉，須菩提，阿那律，羅羅，優波
0010b12: 離，阿難陀，各說勝妙法集。佛各印之。次有彌勒菩
0010b13: 薩，見者愛樂菩薩，善目菩薩，善生菩薩，大導師菩
0010b14: 薩，光明幢菩薩，解脫月菩薩，大海慧菩薩，觀世音
0010b15: 菩薩，堅意菩薩，善護菩薩，虛空菩薩，文殊師利菩
0010b16: 薩，各說勝妙法集。佛總印讚。若人聞此法門，能信
0010b17: 能忍，不生於謗，我授是人無上道記。於是無所發
0010b18: 脫頸上寶瓔珞，奉散如來，住虛空中，作大寶帳，并
0010b19: 說偈讚佛。佛為授記。須菩提復與無所發問答，說
0010b20: 甚深法。七萬六千眾生發菩提心，二百比丘心得
0010b21: 解脫。復有善思惟天子問佛。佛答以成就深直之
0010b22: 心，發無上意，名為根本住處，六度止觀，三十七品
0010b23: 等，名為菩薩境界，及菩薩行，菩薩安隱，菩薩寂靜，
0010b24: 菩薩常在三昧，菩薩到一切處，菩薩調伏，菩薩得
0010b25: 滅，一一答竟。善思惟復申述最上妙法。佛讚印之。
0010b26: 唱募流通。於是無所發，觀世音，彌勒，見愛樂，導師，
0010b27: 文殊師利，各任護持。佛更讚印結勸。兼記法門所
0010c01: 行之處。
0010c02: 觀察諸法行經四卷　器
0010c03: 隋北天竺沙門闍那崛多譯
0010c04: 無邊善方便行品第一，佛更遊鷲丘，與千比丘，八
0010c05: 十俱致菩薩，及天龍八部俱。喜王菩薩七日斷食
0010c06: 不臥，精進求法，請問三摩地。佛為說決定觀察諸
0010c07: 法行，共五百三十五句。先世勤相應品第二，佛
0010c08: 又為說六十句法，及說十六字門，并說過去辯才
0010c09: 瓔珞莊嚴雲鳴出吼顯音佛時，有說法菩薩，名無
0010c10: 邊功德辨幢遊戲鳴音，復有王子，名福報清淨多
0010c11: 人所愛鳴聲自在，從彼菩薩聞此三摩地寶，今成
0010c12: 無量壽佛。又說過去淨面無垢月妙威藏佛時，有
0010c13: 顯妙廣身長者子，供佛聞法，捨家修道，十千歲中，
0010c14: 不坐不臥，今於南方成善意喜樂如來。又復偈說
0010c15: 末世過患，喜王等三千菩薩立誓護持正法，佛讚
0010c16: 印之。更說過去廣淨厚金普無疑光威王佛滅度
0010c17: 後，有說法者，名無邊寶振聲淨行聚，被眾驅出，住
0010c18: 大林中，勸化多人。無憂普欲喜音轉輪聖王得信
0010c19: 樂已巳，弘此三摩地。今皆成佛。說法者，即無量壽佛。
0010c20: 轉輪王，即不動佛。受記品第三，佛為喜王說增
0010c21: 一至十法具足，得此三摩地，七千眾生，法眼清淨；
0010c22: 七千眾生，發無上心，皆得不退轉記。三萬菩薩，得
0010c23: 無生忍；佛放身光，遍十方界，皆有蓮華。見佛坐上
0010c24: 喜王問法，既攝神力，遂明一切諸法，皆無來去，如
0010c25: 燄幻等。佛又告喜王，過去寶光威輪王佛時，寶月
0010c26: 轉輪王生一童子。名曰法上。同王覲佛問法。佛以
0010c27: 伽陀說此三摩地。得不退轉。法上童子，即今喜王。
0011a01: 輪王寶月，即今慈氏。喜王又問菩薩何法有？何法
0011a02: 無？佛答以無一百五十惡法等。又總略說一切不
0011a03: 善法，諸菩薩無，一切善法，諸菩薩有。
0011a04: 佛說未曾有正法經六卷今作三卷　南凊北深
0011a05: 宋中印土沙門法天譯
0011a06: 佛在鷲峰山，與萬二千五百比丘俱。復有八萬四
0011a07: 千菩薩，從諸佛剎來集，及天龍八部來集，二十五
0011a08: 菩薩，及四兜率天子各說趣證佛智之法。妙吉祥
0011a09: 菩薩最後廣說已巳。辨積菩薩欲問於佛，妙吉祥即
0011a10: 變身為佛答之。舍利子遙聞法音，稱歎希有。光嚴
0011a11: 菩薩問佛，求見妙吉祥菩薩。佛警悟令來法會，二
0011a12: 百天子欲退大心，佛以放缽因緣而發起之，并說
0011a13: 昔緣因，勸舍利子等發菩提心。次有摩竭國王見
0011a14: 佛決疑，請妙吉祥入宮供養說法。妙吉祥於東方
0011a15: 常聲世界，請得八萬大士，初中後夜為說法已巳。次
0011a16: 日同迦葉等，共受王請，既受食竟，以疊奉施，菩薩
0011a17: 聲聞，各皆隱身不現。乃至後宮，及王自身，亦不復
0011a18: 見。如是令王悟無生忍，同來佛會。中路又化一殺
0011a19: 人者，令其見佛，得證涅槃。次為國王，及四王子，授
0011a20: 記作佛，囑累流通。
0011a21: 佛說阿闍世王經二卷　惟
0011a22: 後漢月支國沙門支婁迦讖譯
0011a23: 與上經同。
0011a24: 普超三昧經四卷　毀
0011a25: 西晉月支國沙門竺法護譯
0011a26: 亦同前經。分為十三品，第十二品月首，即世王
0011a27: 太子也。
0011b01: 佛說放缽經一卷　毀
0011b02: 西晉錄失譯人名
0011b03: 即普超經奉缽品別譯。
0011b04: 大樹緊那羅王所問經四卷　南恭北五
0011b05: 姚秦天竺沙門鳩摩羅什譯
0011b06: 佛住耆闍崛山，與六萬二千比丘，七萬二千菩薩，
0011b07: 及天龍八部俱。天冠菩薩偈讚問法，佛以三十二
0011b08: 種四法答之。大樹緊那羅王，與其眷屬彈琴詣佛，
0011b09: 令天眾及山川等，乃至大阿羅漢，皆悉起舞，唯除
0011b10: 不退菩薩。天冠菩薩問大樹緊那羅王何不成佛？
0011b11: 大樹語以菩薩十二無滿足法。大樹請問寶住三
0011b12: 昧。佛答以修習生起八十種寶，於世間寶，出世間
0011b13: 寶，皆得自在。天冠問佛，大樹云何以伎樂音，教化
0011b14: 眾生？佛具答之。大眾以佛神力，各有天華，供散大
0011b15: 樹。大樹以右手接，無一墮地，即以供佛。佛令成一
0011b16: 寶蓋，覆千世界，現諸華臺，釋迦佛像，讚大樹德。大
0011b17: 樹復入莊嚴寶蓋三昧。以妙寶蓋，各覆諸如來像。
0011b18: 復請佛及大眾至彼香山，受七日供。演說淨六度
0011b19: 及方便法，各三十二。又為大樹之子，於樂音中演
0011b20: 諸問答。又為大樹之妻，并諸女輩，說增一至十。捨
0011b21: 女身成無上道之法，又許大樹之子無垢眼，當於
0011b22: 樂音中出六十四護菩提音，令不放逸。次乘大樹
0011b23: 所作寶車還靈鷲山，為阿闍世王等說三十二種
0011b24: 菩薩法器，并說菩薩有憂悒無憂悒法，各四四種。
0011b25: 次以偈答阿闍世王菩提行問，乃遣大樹還其所
0011b26: 居。又為瞿夷天子說四四法，能得無生法忍。又為
0011b27: 阿難說菩薩法施，有三十二功德名稱。次四天王
0011c01: 說咒護持。
0011c02: 伅真陀羅所問寶如來三昧經三卷　南場北五
0011c03: 後漢月支國沙門支婁迦讖譯
0011c04: 與前經同。
0011c05: 三昧弘道廣顯定意經四卷　一名入金剛問定意　絲
0011c06: 西晉月支國沙門竺法護譯
0011c07: 得普智心品第一，佛遊鷲山頂，與千二百五十比
0011c08: 丘，八千菩薩俱。阿耨達龍王問法。清淨道品第
0011c09: 二，道無習品第三，請如來品第四，請入龍宮
0011c10: 半月。無欲行品第五，信值法品第六，轉法
0011c11: 輪品第七，決諸疑難品第八，文殊與諸菩薩從
0011c12: 下方來，與迦葉議論，次與龍王說觀如來義。不
0011c13: 起法忍品第九，龍王問，文殊答。眾要法品第十，
0011c14: 受封拜品第十一，授龍王大菩提記。囑累法
0011c15: 藏品第十二，靈山重囑流通。
0011c16: 佛說海龍王經四卷　南彼北景
0011c17: 西晉月支國沙門竺法護譯
0011c18: 行品第一，佛遊靈鷲山，與八千比丘，萬二千菩薩，
0011c19: 及天龍八部俱。龍王問菩薩法，共四十九句。佛一
0011c20: 一廣答之。分別品第二，大眾獲益，龍王獻珠。
0011c21: 六度品第三，無盡藏品第四，總持品第五，
0011c22: 總持身品第六，以法門為身也。總持門咒品第
0011c23: 七，咒作華言翻譯，諷誦者，得三十二無畏。分別
0011c24: 名品第八，授決品第九，說汙戒比丘，多生龍中，
0011c25: 威首龍子，得受佛記。請佛品第十，十德六度
0011c26: 品第十一，與十善業道經同。燕居阿須倫受決
0011c27: 品第十二，無焚龍王受決品第十三，寶錦受
0012a01: 決品第十四，龍王女也，與迦葉尊者論義。天帝
0012a02: 釋品第十五，為勸阿須倫，使不相戰。金翅鳥品
0012a03: 第十六，佛以皁衣，護諸龍等。有四金翅鳥惶怖趨
0012a04: 佛，佛誨令持戒，令識宿命，不復為惡。舍利品第
0012a05: 十七，龍欲供佛全身舍利，須菩提謂其不可。諸龍
0012a06: 子歎佛境界，非聲聞所知。法供養品第十八，佛
0012a07: 出龍宮，為海神說十德莊嚴大海。龍子名受現，化
0012a08: 作宮殿，送佛還靈鷲山。空淨品第十九，阿闍世
0012a09: 王與龍王辨受決實義。囑累受持品第二十，諸
0012a10: 菩薩各說受持之法，佛皆印之。并說神咒亦翻作華言。
0012a11: 佛說轉女身經一卷　男
0012a12: 劉宋罽賓國沙門曇摩密多譯
0012a13: 佛住耆闍崛山，有婆羅門，名須達多，妻名淨日，懷
0012a14: 一女胎，其胎合掌聽法，欲有所問。佛放光明，普照
0012a15: 大千，令此眾會，皆見此女在胎問法。問已，從右脅
0012a16: 出，立蓮華臺，釋提桓因奉以天衣瓔珞。女報之曰，
0012a17: 菩薩有十種衣服瓔珞而自莊嚴，所謂不失菩提
0012a18: 心，不忘深心，大慈大悲等。不受此願求小智之衣，
0012a19: 於是東南方淨住世界，無垢稱王如來，遣衣與之。
0012a20: 女著衣已巳，即具五通，放光動地，禮佛問法。佛為說
0012a21: 三十種四法，三萬二千天人，發菩提心。次與舍利
0012a22: 弗問答名字之義，佛與命名為無垢光，又與舍利
0012a23: 弗問答女身之義，次問得離女身之法，佛以增一
0012a24: 至十法答之。兼明女身種種苦惱，五百比丘尼發
0012a25: 菩提心，願離女身。七十五居士婦，瓔珞供佛，化為
0012a26: 寶臺，各有佛坐，大眾圍繞。婦見神變，發菩提心，堅
0012a27: 修梵行，即禮佛足，不轉女身，誓不起地。佛為說十
0012b01: 六法，大地震動，七十五居士亦來，先以善來得度。
0012b02: 諸女遂成男子，昇空說偈，復勸居士發菩提心。自
0012b03: 乃請從彌勒菩薩如法出家。次無垢光勸母發菩
0012b04: 提心，自亦發誠實語，轉成男子。
0012b05: 佛說無垢賢女經三紙欠　潔
0012b06: 西晉月支國沙門竺法護譯
0012b07: 佛說腹中女聽經二紙半　潔
0012b08: 北涼中天竺沙門曇無讖譯
0012b09: 二經並與前同。
0012b10: 大方廣如來秘藏經二卷北作一卷　染
0012b11: 二秦錄
0012b12: 佛住耆闍崛山，與八千比丘，三萬二千菩薩，及大
0012b13: 千天眾俱。東方寶杖佛所，有無量志莊嚴王菩薩，
0012b14: 來問如來秘密藏法。佛答以發一切智心為首，次
0012b15: 明十六種四法，六種二法，又明九種四法，六種二
0012b16: 法，是名初入如來密藏根本句也。於是菩薩投身
0012b17: 作供，迦葉更請佛說秘密藏法。佛言，往昔逼惱於
0012b18: 菩薩者，皆不墮落。以菩薩願力清淨故，喻如良藥，
0012b19: 寶珠，油燈。又如墜地，還依地起。如打栴檀，亦得香
0012b20: 氣。次說煩惱從虛妄生，不應堅著。如芥子火，吹長
0012b21: 則漸燒。如大火聚，無依則漸滅。當知妄想煩惱，是
0012b22: 不真實。對治法門，如不實藥。解知煩惱從因緣生，
0012b23: 無性無生，名得菩提。次明設有極重十惡，若解如
0012b24: 來說因緣法，如百千歲極大闇室，當然燈時，是闇
0012b25: 已巳去。
0012b26: 持世經四卷　南四北常　一名佛說法印品經
0012b27: 姚秦天竺沙門鳩摩羅什譯
0012c01: 四利品第一，佛在竹園，持世菩薩問法。佛答以八
0012c02: 種四利，勤修諸法實相，亦善分別諸法之相。三種
0012c03: 四利，能求念力。四種四法，名得念力七種四利。能
0012c04: 修習一切法，分別章句慧。四種四法，轉身常得不
0012c05: 斷念，乃至得大菩提。復有七種五淨智力。復有三
0012c06: 法，一欲，二精進，三不放逸。五陰品第二，明菩薩
0012c07: 正觀五陰方便。十八性品第三，明菩薩正觀十
0012c08: 八界方便。十二入品第四，明菩薩正觀十二入。
0012c09: 十二因緣品第五，明菩薩善觀十二因緣。四
0012c10: 念處品第六，明菩薩觀擇四念處。五根品第七，
0012c11: 明菩薩善知諸根。八聖道分品第八，明菩薩善
0012c12: 能知道。世間出世間品第九，明菩薩善知世間
0012c13: 出世間法，得世間出世間法方便。有為無為法
0012c14: 品第十，明菩薩善知有為無為法，得有為無為法
0012c15: 方便。本事品第十一，說過去閻浮檀金須彌山
0012c16: 王佛時，寶光菩薩精進持經，成一切義決定莊嚴
0012c17: 佛。又無量光德高王佛法欲盡時，無量意菩薩精
0012c18: 進持法，成無量光莊嚴王佛。於是跋陀婆羅伽羅
0012c19: 訶達多菩薩等發願持經，佛讚印之。囑累品第
0012c20: 十二，佛以神力護念。令大千界香氣遍滿，授持經
0012c21: 記。
0012c22: 持人菩薩所問經四卷　南四北常
0012c23: 西晉月支國沙門竺法護譯
0012c24: 與上經同。
0012c25: 大方廣寶篋經二卷　南敢北恭
0012c26: 劉宋中天竺沙門求那跋陀羅譯
0012c27: 佛在祇園。先演說法，文殊菩薩後到，與須菩提酬
0013a01: 唱。令須菩提默然。於是舍利弗，目犍連，阿難陀，大
0013a02: 迦葉，富樓那，各述文殊智慧辨才神力之事。
0013a03: 佛說文殊師利現寶藏經二卷　南敢北恭
0013a04: 西晉月支國沙門竺法護譯
0013a05: 與上經同。
0013a06: 佛說樂瓔珞莊嚴方便經一卷　亦名轉女身菩薩問答經　潔
0013a07: 姚秦罽賓國沙門曇摩耶舍譯
0013a08: 佛在耆闍崛山。須菩提夢佛為說當聞未曾有法。
0013a09: 次日白佛已，乞食，遇一女人，酬唱佛法。此女稱揚
0013a10: 佛以二十事而行乞。又明菩薩以樂欲調伏眾生，
0013a11: 又為須菩提現男子身，又現諸餘佛土食時差別，
0013a12: 又說應供之義，令常隨天發大道心。次施須菩提
0013a13: 食，須菩提轉施不汙一切法菩薩。其日須菩提不
0013a14: 食，晡時至佛所，佛為說此女人名，及為女人授記。
0013a15: 順權方便經二卷　潔
0013a16: 西晉月支國沙門竺法護譯
0013a17: 與上經同。而分四品，一沙門法品，二見諦品，三
0013a18: 分衛品，四假號品。
0013a19: 大莊嚴法門經二卷　南慕北毀
0013a20: 隋烏萇國沙門那連提黎耶舍譯
0013a21: 佛在耆闍崛山。與五百比丘，八千菩薩俱。文殊化
0013a22: 現殊勝身色衣服，度婬女勝金色光明德，令得順
0013a23: 忍。此女化現死壞惡相，使上威德長者恐怖。詣佛
0013a24: 聞法，亦得順忍。佛為二人次第授記。
0013a25: 佛說大淨法門品經一卷　仝上
0013a26: 西晉月支國沙門竺法護譯
0013a27: 與上經同。
0013b01: 佛說大威燈光仙人問疑經一卷　貞
0013b02: 隋北天竺沙門闍那崛多譯
0013b03: 佛成道未久，大眾雲集。佛入寶捨三昧，出無量化
0013b04: 身。十方化佛皆集，十方世界，猶如一會。勝分菩薩
0013b05: 說偈問法，大威光仙人止之。自問所疑。佛為決疑。
0013b06: 遂發大願求一切智，一切仙人亦同發願。佛悉授
0013b07: 菩提記，復出舌相，說持經功德。仍以此經囑累文
0013b08: 殊菩薩。
0013b09: 佛說第一義法勝經一卷　貞
0013b10: 元魏中天竺婆羅門瞿曇般若流支譯
0013b11: 與上經同。
0013b12: 有德女所問大乘經三紙半　南賢北莫
0013b13: 唐南印度沙門菩提流志譯
0013b14: 佛在鹿林，與彌勒入城乞食，有德女問佛所轉法
0013b15: 輪，佛以十二緣生答之。仍致問難，佛乃為說第一
0013b16: 義諦無有諸業，亦無諸有而從業生，及以種種眾
0013b17: 苦惱事。譬如諸佛所作化人，化人復更化作種種
0013b18: 諸物。於是有德女稱歎供養，佛為授菩提記。
0013b19: 梵女首意經四紙餘　莫
0013b20: 西晉月支國沙門竺法護譯
0013b21: 與上經同。
0013b22: 佛說大乘流轉諸有經二卷　維
0013b23: 唐大薦福寺沙門釋義淨譯
0013b24: 佛在竹林。影勝王問，云何有情先所造業，久已巳滅
0013b25: 壞，臨命終時，皆悉現前？又復諸法，體悉空無，所造
0013b26: 業報而不散失？佛以夢見美女，覺後憶現影像答
0013b27: 之。智者當觀察眼不見於色，意亦不知法，是名勝
0013c01: 義諦。
0013c02: 大方等修多羅王經二紙半餘　南才北良
0013c03: 元魏北天竺沙門菩提留支譯
0013c04: 佛說轉有經一紙半　南效北良
0013c05: 元魏北天竺沙門佛陀扇多譯
0013c06: 二經並與前同。
0013c07: 佛說長者女庵提遮師子吼了義經六紙欠　南賢北信
0013c08: 附梁錄
0013c09: 佛在祇園。應供於長者婆私膩迦家，其女不出。佛
0013c10: 遣化女以殘食與之，女念其夫，其夫即至。乃同見
0013c11: 佛。與舍利弗及文殊師利菩薩問答，明生以不生
0013c12: 生為生義等法。
0013c13: 外道問聖大乘法無我義經二紙半　南盡北則
0013c14: 宋中印土沙門法天譯
0013c15: 因外道問。為說一切法如夢如幻，菩提心相，自性
0013c16: 清淨。
0013c17: 佛說大乘智印經五卷今作二卷　南言北之
0013c18: 宋西夏沙門智吉祥等譯
0013c19: 佛在迦蘭陀林。入城乞食而還，眉間放光，勸諸大
0013c20: 眾安住如來所知境界。愍一切有情受差別相。乃
0013c21: 入如來智印三昧，放光遍照，妙香莊嚴。釋迦十方
0013c22: 分身佛示同一身，各各入城乞食，至林中同入三
0013c23: 昧。所有菩薩及他方佛，各遣菩薩與諸大眾普集。
0013c24: 諸聲聞入定觀察，不知如來所在。佛出三昧，震動
0013c25: 世界。舍利弗請開導悟入，佛以離一切分別答之。
0013c26: 舍利弗重問色身三昧，佛宣偈重答。因廣勸修，大
0013c27: 眾獲益得記。先獨囑文殊守護此經，次囑彌勒。以
0014a01: 七種發心，兩番五種不退轉法，答彌勒修習之問。
0014a02: 五種覆障法，答彌勒不愛樂之問。又記王夫人，及
0014a03: 修此法者，同生安樂國。又料簡善根多少，以判信
0014a04: 心差別，而勗修行。
0014a05: 佛說慧印三昧經一卷　南傷北才
0014a06: 吳月支國優婆塞支謙譯
0014a07: 佛說如來智印經一卷　一名諸佛法身經　仝上
0014a08: 附劉宋錄
0014a09: 此二譯皆同上經。雖後譯稍勝，而皆不及上經
0014a10: 之尤為詳明。且缺乞食，及分身佛來集，二事。
0014a11: 佛說不增不減經五紙半　維
0014a12: 元魏北天竺沙門菩提留支譯
0014a13: 佛在耆闍崛山。舍利弗問眾生界為有增減，為無
0014a14: 增減，佛為廣訶增減邪見。次示如來藏不思議三
0014a15: 無差別義。
0014a16: 佛說入無分別法門經四紙　南斯北夙
0014a17: 宋北印土沙門施護譯
0014a18: 佛自說大乘無分別法，而為發起。加無分別光菩
0014a19: 薩問入無分別法門，佛為答之。亦說一喻。
0014a20: 力莊嚴三昧經三卷今作卷半　南長北信
0014a21: 隋烏萇國沙門那連提黎耶舍譯
0014a22: 佛在祇園。於後夜入力莊嚴三昧，文殊師利等二
0014a23: 十童子，各禮佛足。分往十方佛土，各同十方菩薩
0014a24: 來集。佛從定起，坐師子座。文殊先問佛十種智難
0014a25: 信，佛以六喻明之。智輪菩薩問十智義，佛為釋十
0014a26: 智因緣，得成十力。次明三世諸佛，皆觀菩提樹七
0014a27: 日七夜，如此方便，即是不可思議諸佛如來甚深
0014b01: 境界。次種種問答，明諸佛不思議境界，即一切眾
0014b02: 生境界。是一境界，無二無別。依六根六塵，而示平
0014b03: 等無差別義。
0014b04: 佛說無極寶三昧經二卷　南傷北才
0014b05: 西晉月支國沙門竺法護譯
0014b06: 佛在竹園。與千二百五十比丘，九十億菩薩俱。竹
0014b07: 園四面周匝地生文陀般華，華上各有佛坐，各有
0014b08: 菩薩。皆如文殊，問法，百日之中，六道受樂。佛入寶
0014b09: 如來三昧，感動十方諸佛，各遣菩薩來會，及天龍
0014b10: 八部，皆來集會。舍利弗與寶來菩薩，及文殊彌勒
0014b11: 等，種種問答法要。羅閱祇王，請諸菩薩受供說法，
0014b12: 與佛遙相酬唱。
0014b13: 寶如來三昧經二卷　南慕北方
0014b14: 東晉西域沙門祇多密譯
0014b15: 與上經同。
0014b16: 佛說金剛三昧本性清淨不壞不滅經七紙欠　一名金剛
0014b17: 清淨經　南賢北信
0014b18: 新附三秦錄
0014b19: 佛在毗耶離大林精舍。與五千比丘，萬八千菩薩，
0014b20: 及天龍八部俱。自詣法座，敷尼師壇，次第入十三
0014b21: 三昧而起，放遍身光，入面出頂。彌勒問法。佛言，入
0014b22: 首楞嚴三昧修百三昧，乃入金剛三昧成佛。
0014b23: 寂照神變三摩地經一卷　維
0014b24: 唐大慈恩寺沙門釋玄奘譯
0014b25: 佛在靈山。海眾駢集，賢護菩薩問法。佛答以寂照
0014b26: 三摩地，能令菩薩一切諸法，皆得圓滿。經來未盡。
0014b27: 閱藏知津卷第八
