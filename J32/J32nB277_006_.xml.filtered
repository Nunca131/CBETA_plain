0596a01: 半月誦戒儀式
0596a02: 菩薩戒弟子雲棲寺沙門袾祩宏輯
0596a03: △五戒
0596a04: 五戒眾等諦聽。
0596a05: 一不殺生
0596a06: 二不偷盜
0596a07: 三不邪婬
0596a08: 四不妄語
0596a09: 五不飲酒
0596a10: 是諸眾等。犯根本戒。首罪起單。如有小過。出眾懺悔。
0596a11: △十戒
0596a12: 十戒眾等諦聽。
0596a13: 一曰。不殺
0596a14: 二曰。不盜
0596a15: 三曰。不婬
0596a16: 四曰。不妄語
0596a17: 五曰。不飲酒
0596a18: 六曰。不著香華鬘。不香塗身
0596a19: 七曰。不歌舞倡伎。不往觀聽
0596a20: 八曰。不坐高廣大床
0596a21: 九曰。不非時食
0596a22: 十曰。不捉持生像金銀寶物
0596a23: 是諸眾等。犯根本戒。首罪起單。如有小過。出眾懺悔。
0596a24: △具戒
0596a25: 南無本師釋迦牟尼佛三稱。
0596a26: 無上甚深微妙法百千萬億劫難遇
0596a27: 我今見聞得受持願解如來真實義
0596a28: 比丘戒眾等諦聽。
0596a29: 四分戒本
0596a30: 稽首禮諸佛及法比丘僧今演毘尼法
0596b01: 令正法久住戒如海無涯如寶求無厭
0596b02: 欲護聖法財眾集聽我說欲除四棄法
0596b03: 及滅僧殘法障三十捨墮眾集聽我說
0596b04: 毘婆尸式棄毘舍拘留孫拘那含牟尼
0596b05: 迦葉釋迦文諸世尊大德為我說是事
0596b06: 我今欲善說諸賢咸共聽譬如人毀足
0596b07: 不堪有所涉毀戒亦如是不得生天人
0596b08: 欲得生天上若生人中者常當護戒足
0596b09: 勿令有毀損如御入險道失轄折軸憂
0596b10: 毀戒亦如是死時懷恐懼如人自照鏡
0596b11: 好醜生欣慼說戒亦如是全毀生憂喜
0596b12: 如兩陣共戰勇怯有進退說戒亦如是
0596b13: 淨穢生安畏世間王為最眾流海為最
0596b14: 眾星月為最眾聖佛為最一切眾律中
0596b15: 戒經為上最如來立禁戒半月半月說
0596b16: 僧集否答云僧已巳集。和合否答云和合。
0596b17: 未受具戒者出若有即遣出。答云未受具戒者出。若無即云此眾無未受具戒者。
0596b18: 不來諸比丘說欲及清淨若有人說欲。即云說欲及清淨已巳。若無人說欲。即云
0596b19: 此眾無說欲及清淨者。
0596b20: 誰遣比丘尼來請教誡答云。此眾無尼來請教誡。
0596b21: 僧今和合。何所作為答云。說戒羯磨。
0596b22: 大德僧聽。今白黑月十五日或十四日。不定。眾僧說戒。若僧時
0596b23: 到。僧忍聽和合。說戒白如是…。
0596b24: 諸大德。我今欲說波羅提木叉。諸比丘。共集在一處。
0596b25: 當應諦聽。善思念之。若有犯者。應懺悔。無犯者默然。
0596b26: 默然故。知諸大德清淨。若有他問者。即應如實答。如
0596b27: 是諸比丘。在於眾中。乃至三問。憶念有罪。不發露者。
0596b28: 得故妄語罪。佛說故妄語是障道法。彼比丘。自憶知
0596b29: 有罪。欲求清淨者。當懺悔。懺悔則安樂…。
0596b30: 諸大德。我已巳說戒經序。今問諸大德。是中清淨否。是
0596c01: 中清淨否。是中清淨否。
0596c02: 諸大德。是中清淨默然故。是事如是持…。
0596c03: 諸大德。是四波羅夷法。半月半月說。戒經中來。
0596c04: 若比丘。共戒。同戒。不捨戒。戒羸不自悔犯不淨行。乃
0596c05: 至共畜生。是比丘波羅夷不共住…。
0596c06: 若比丘。在村落中。若閑靜處。不與物。盜心取。隨不與
0596c07: 取法。若為王。及大臣所捉。若縛。若驅出國。若殺。汝是
0596c08: 賊。汝癡。汝無所知。是比丘波羅夷不共住…。
0596c09: 若比丘。故斷人命。持刀與人。歎譽死。快勸死。咄。男子。
0596c10: 用此惡活為。寧死不生。作如是思惟。種種方便。歎譽
0596c11: 死。快勸死。是比丘波羅夷不共住…。
0596c12: 若比丘。實無所知。自稱言。我得上人法。我已巳入聖智
0596c13: 勝法。我知是。我見是。彼於異時。若問。若不問。欲自清
0596c14: 淨。故作是說。我實不知不見。言知言見。虛誑妄語。除
0596c15: 增上慢。是比丘波羅夷不共住…。
0596c16: 諸大德。我已巳說四波羅夷法。若比丘犯一一法。不得
0596c17: 與諸比丘共住。如前後犯亦爾。是比丘得波羅夷罪。
0596c18: 不應共住。今問諸大德。是中清淨否。是中清淨否。是
0596c19: 中清淨否…。
0596c20: 白婬盜殺妄。四根本戒。比丘犯者。永棄佛海邊外。不
0596c21: 得與清眾同居。有則首罪起單。無則默然。
0596c22: 諸大德。是中清淨默然故。是事如是持…。
0596c23: 十三僧伽婆尸沙法。清淨否。
0596c24: 二不定法。清淨否。
0596c25: 三十尼薩耆波逸提法。清淨否。
0596c26: 九十波逸提法。清淨否。
0596c27: 四悔毀過法。清淨否。
0596c28: 一百應當學法。清淨否。
0596c29: 七滅諍法。清淨否。
0596c30: △出罪式
0597a01: 大德僧聽。比丘某甲犯僧伽婆尸沙。行禮拜。准六
0597a02: 夜摩那埵已巳竟。今於二十僧中出罪。僧忍者默然。
0597a03: 誰不忍者說…。
0597a04: 僧忍默然故。是事如是持。
0597a05: △菩薩戒
0597a06: 南無梵網教主盧舍那佛三稱。
0597a07: 無上甚深微妙法百千萬億劫難遇
0597a08: 我今見聞得受持願解如來真實義
0597a09: 誦戒師升座白眾云。
0597a10: 菩薩戒眾等諦聽某甲稽首和南敬白大眾。僧差
0597a11: 誦戒。恐有錯誤。願同誦者。慈悲指示。
0597a12: 諸佛子等。合掌至心聽。我今欲說諸佛大戒序。眾集
0597a13: 默然聽。自知有罪。當懺悔。懺悔即安樂。不懺悔。罪益
0597a14: 深。無罪者默然。默然故。當知眾清淨。
0597a15: 諸大德優婆塞優婆夷等諦聽。佛滅度後。於像法中。
0597a16: 應當尊敬波羅提木叉。波羅提木叉者。即是此戒。持
0597a17: 此戒時。如闇遇明。如貧人得寶。如病者得差。如囚繫
0597a18: 出獄。如遠行者得歸。當知此則是眾等大師。若佛住
0597a19: 世。無異此也。怖心難生。善心難發。故經云。勿輕小罪。
0597a20: 以為無殃。水滴雖微。漸盈大器。剎那造罪。殃墮無間。
0597a21: 一失人身。萬劫不復。壯色不停。猶如奔馬。人命無常。
0597a22: 過於山水。今日雖存。明亦難保。眾等。各各一心。勤求
0597a23: 精進。慎勿懈怠懶惰。睡眠縱意。夜即攝心。存念三寶。
0597a24: 莫以空過。徒設疲勞。後代深悔。眾等。各各一心。謹依
0597a25: 此戒。如法修行。應當學…。
0597a26: 皈命盧舍那十方金剛佛亦禮前論主
0597a27: 當覺慈氏尊今說三聚戒菩薩咸共聽
0597a28: 戒如大明燈能消長夜闇戒如真寶鏡
0597a29: 照法盡無遺戒如摩尼珠雨物濟貧窮
0597a30: 離世速成佛唯此法為最是故諸菩薩
0597b01: 應當勤護持
0597b02: 諸大德。春分四月日為一時此依西域一年分三時。一時有四月。從臘月十
0597b03: 六至四月十五為春分。四月十六至八月十五為夏分。從八月十六至臘月十五為冬分。今日標春分。應
0597b04: 隨三時改之。半月日已巳過臘月盡。為半月。至正月十五為一月。正月盡為一月半。一月一
0597b05: 五為兩月。二月盡為兩月半。三月十五為三月。三月盡為三月半。四月十五為四月。餘夏秋冬準此改之。
0597b06: 少一夜。餘有一夜。三月半在三月日在。兩月半在。兩月日在。一月半在。一月
0597b07: 日在。半月日在。老死至近。佛法欲滅。諸大德優婆塞優婆夷。
0597b08: 為得道故。一心勤求精進。所以者何。諸佛一心勤求
0597b09: 精進。故得阿耨多羅三藐三菩提。何況餘善道法。各
0597b10: 聞強健時。努力勤修善。如何不求道。安可須待老。欲
0597b11: 何樂乎。是日已巳過。命亦隨減。如少水魚。斯有何樂…。
0597b12: 僧集否答僧已巳集。和合否答云和合。
0597b13: 僧集和合。何所作為答云。說戒布薩。
0597b14: 此中未受菩薩戒。及不清淨者出否此有二類。一未受菩薩戒人。二
0597b15: 是曾受而犯未懺悔者。此二類不應共作布薩。有者遣出。無者答無。
0597b16: 不來囑受菩薩。有幾人說欲及清淨謂眾中或有為三寶父母疾病
0597b17: 等緣。不能來者。當囑知事人。或同伴。於上座處說欲及清淨。言說欲者。受囑者云。有某甲。欲來布薩。有某
0597b18: 事緣不能親來。令某代說。言清淨者。彼某甲。如法僧事。無見聞疑罪。
0597b19: 諸大德。今某月白黑月十五日。作布薩說菩薩戒。眾當
0597b20: 一心善聽。有罪者發露。無罪者默然。默然故。當知諸
0597b21: 大德清淨。堪說菩薩戒。已巳說菩薩戒序竟向下問罪。有者懺悔。
0597b22: 無者默然。今問諸大德。是中清淨否。是中清淨否是中清
0597b23: 淨否末句三問三答。
0597b24: 諸大德。是中清淨默然故。是事如是持。
0597b25: 白云十重波羅提木叉。今當說。
0597b26: 第一殺戒。
0597b27: 佛言。佛子。若自殺。教人殺。方便殺。讚歎殺。見作隨喜。
0597b28: 乃至咒殺。殺因。殺緣。殺法。殺業。乃至一切有命者。不
0597b29: 得故殺。是菩薩。應起常住慈悲心。孝順心。方便救護
0597b30: 一切眾生。而反自恣心快意殺生者。是菩薩波羅夷
0597c01: 罪。
0597c02: 第二盜戒。
0597c03: 若佛子。自盜。教人盜。方便盜。咒盜。盜因。盜緣。盜法。盜
0597c04: 業。乃至鬼神有主劫賊物。一切財物。一針一草。不得
0597c05: 故盜。而菩薩應生佛性孝順心。慈悲心。常助一切人
0597c06: 生福生樂。而反更盜人財物者。是菩薩波羅夷罪。
0597c07: 第三婬戒。
0597c08: 若佛子。自婬。教人婬。乃至一切女人。不得故婬。婬因。
0597c09: 婬緣。婬法。婬業。乃至畜生女。諸天鬼神女。及非道行
0597c10: 婬。而菩薩應生孝順心。救度一切眾生。淨法與人。而
0597c11: 反更起一切人婬。不擇畜生。乃至母女姊妹。六親行
0597c12: 婬。無慈悲心者。是菩薩波羅夷罪。
0597c13: 第四妄語戒。
0597c14: 若佛子。自妄語。教人妄語。方便妄語。妄語因。妄語緣。
0597c15: 妄語法。妄語業。乃至不見言見。見言不見。身心妄語。
0597c16: 而菩薩常生正語正見。亦生一切眾生正語正見。而
0597c17: 反更起一切眾生邪語邪見邪業者。是菩薩波羅夷
0597c18: 罪。
0597c19: 第五酤酒戒。
0597c20: 若佛子。自酤酒。教人酤酒。酤酒因。酤酒緣。酤酒法。酤
0597c21: 酒業。一切酒。不得酤。是酒起罪因緣。而菩薩應生一
0597c22: 切眾生明達之慧。而反更生一切眾生顛倒之心者。
0597c23: 是菩薩波羅夷罪。
0597c24: 第六說四眾過戒。
0597c25: 第七自讚毀他戒。
0597c26: 第八慳惜加毀戒。
0597c27: 第九嗔心不受悔戒。
0597c28: 第十謗三寶戒…。白云。
0597c29: 諸佛子聽。十重波羅夷法。若有犯者。不得與諸菩薩
0597c30: 同居。有則首罪起單。無則默然。
0598a01: 白云四十八輕。今當說。
0598a02: 第一。不敬師友戒。
0598a03: 第二。飲酒戒。
0598a04: 第三。食肉戒。
0598a05: 第四。食五辛戒。
0598a06: 第五。不教悔罪戒。
0598a07: 第六。不供給請法戒。
0598a08: 第七。懈怠不聽法戒。
0598a09: 第八。背大向小戒。
0598a10: 第九。不看病戒。
0598a11: 第十。畜殺眾生具戒…。
0598a12: 第十一。國使戒。
0598a13: 第十二。販賣戒。
0598a14: 第十三。謗毀戒。
0598a15: 第十四。放火焚燒戒。
0598a16: 第十五。僻教戒。
0598a17: 第十六。為利倒說戒。
0598a18: 第十七。恃勢乞求戒。
0598a19: 第十八。無解作師戒。
0598a20: 第十九。兩舌戒。
0598a21: 第二十。不行放救戒…。
0598a22: 第二十一。瞋打報仇戒。
0598a23: 第二十二。憍慢不請法戒。
0598a24: 第二十三。憍慢僻說戒。
0598a25: 第二十四。不習學佛戒。
0598a26: 第二十五。不善知眾戒。
0598a27: 第二十六。獨受利養戒。
0598a28: 第二十七。受別請戒。
0598a29: 第二十八。別請僧戒。
0598a30: 第二十九。邪命自活戒。
0598b01: 第三十。不敬好時戒…。
0598b02: 第三十一。不行救贖戒。
0598b03: 第三十二。損害眾生戒。
0598b04: 第三十三。邪業覺觀戒。
0598b05: 第三十四。暫念小乘戒。
0598b06: 第三十五。不發願戒。
0598b07: 第三十六。不發誓戒。
0598b08: 第三十七。冒難遊行戒。
0598b09: 第三十八。乖尊卑次序戒。
0598b10: 第三十九。不修福慧戒…。
0598b11: 第四十。揀擇受戒戒。
0598b12: 第四十一。為利作師戒。
0598b13: 第四十二。為惡人說戒戒。
0598b14: 第四十三。無慚受施戒。
0598b15: 第四十四。不供養經典戒。
0598b16: 第四十五。不化眾生戒。
0598b17: 第四十六。說法不如法戒。
0598b18: 第四十七。非法制限戒。
0598b19: 第四十八。破法戒…。
0598b20: 誦畢下座謝眾云。
0598b21: 敬謝大眾。僧差誦戒。三業不勤。戒文生澀。坐久遲
0598b22: 延。令眾生惱。望眾慈悲。布施歡喜。
0598b23: 　古秀州弟子大勝孫洪基捐資共五兩六錢
0598b24: 　　助鋟
0598b25: 雲棲大師法彙輯古中具戒便蒙沙彌要略誦戒
0598b26: 　式三種少報
0598b27: 佛祖拯度之垂恩并誌
0598b28: 大師維世之遺範末法良猷與願無斁
0598b29: 崇禎庚辰歲孟夏八日佛誕日謹識
0598b30: 大清雍正甲寅年比丘與川補刊
0598b31: 半月誦戒儀式終
