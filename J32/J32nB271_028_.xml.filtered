0112a01: 閱藏知津卷第二十八
0112a02: 北天目沙門釋智旭彙輯
0112a03: 小乘經藏之三
0112a04: 中阿含經之餘根本分別品第十三　一分別六界經。佛於陶師
0112a05: 屋中，為弗迦羅娑利比丘，說六界聚，六觸處，十八
0112a06: 意行，四住處法。二分別六處經。為比丘說六處，
0112a07: 六更樂，十八意行，三十六刀，斷彼成就是，無量說
0112a08: 法，內三意止，調御士趣一切方法。三分別觀法
0112a09: 經。佛略說如是觀，心灑散，不住內，不受而恐怖，如
0112a10: 是觀，心不灑散，住內，不受不恐怖，說已入室，眾比
0112a11: 丘請大迦旃延廣說之。謂根著塵，則心灑散，著四
0112a12: 禪八定，則不住內，不離五陰，則恐怖，反是，便不灑
0112a13: 散等。四溫泉林天經。天勸三彌提尊者，受持跋
0112a14: 地羅帝偈，尊者問佛，佛說偈曰：「慎莫念過去，亦勿
0112a15: 願未來，過去事已滅，未來復未至，現在所有法，彼
0112a16: 亦當為思，念無有堅強，慧者覺如是，若作聖人行，
0112a17: 孰知愁於死，我要不會彼，大苦災患終，如是行精
0112a18: 勤，晝夜無懈怠，是故常當說，跋地羅帝偈。」說已，入
0112a19: 室。比丘請大迦旃延廣釋，迦旃延約根塵釋之。
0112a20: 五釋中禪室尊經。又一天問盧夷強耆尊者偈，并
0112a21: 義，尊者問佛，佛為說偈，并約五陰釋義。六阿難
0112a22: 說經。阿難以偈及義，為比丘說，佛讚印之。七意
0112a23: 行經。佛為比丘說八定，及八天處，二俱等等，及說
0112a24: 滅定為最勝。八拘樓瘦無諍經。佛為比丘分別
0112a25: 諍無諍法。九鸚鵡經。鸚鵡摩納父，轉生為白狗，
0112a26: 見佛而吠，佛言：「汝不應爾，謂汝從護至吠。」狗瞋極
0112a27: 臥地，鸚鵡怒而見佛，佛為說其成驗，再來見佛，佛
0112b01: 為說業報差別之法。十分別大業經。異學與三
0112b02: 彌提論三業義，周那與阿難，以此問佛，佛訶其不
0112b03: 善分別，次正說三報受時差別，及臨終善惡念不
0112b04: 同，雖天眼所見，不宜執一非餘，惟佛知其所以然
0112b05: 耳，兼說柰果生熟四料簡，以喻於人。
0112b06: 心品第十四　一心經。有一比丘問，誰將世間去，
0112b07: 誰為染著，誰起自在，佛言：一切唯心，多聞聖弟子
0112b08: 不隨心，而心隨多聞。次又問多聞義，智慧義，黠慧
0112b09: 廣慧義。佛言：「順梵行為多聞，知四諦為智慧，能利
0112b10: 人為廣慧。」二浮彌經。浮彌為王子說梵行得果，
0112b11: 或願，或無願，或願無願，或非有願非無願義。佛為
0112b12: 浮彌說四喻，角及乳，抨水及酪，壓沙及麻，取火
0112b13: 毋溼及乾，喻邪梵行正梵行，得果不得。三受法
0112b14: 經上。現在未來苦樂四料簡也，婬欲，現樂後苦，強
0112b15: 制煩惱，現苦後樂，外道苦行，現苦後苦，歡喜修行，
0112b16: 證三果，現樂後樂。四受法經下。亦四料簡，而約
0112b17: 苦樂心，修十善行十惡論。五行禪經。料簡四種
0112b18: 行禪，一熾盛而謂衰退，二衰退而謂熾盛，三知衰
0112b19: 退，四知熾盛，八定皆爾。六說經。分別八定中，皆
0112b20: 有退，住，進，及漏盡義，修者應知。七獵師經。以四
0112b21: 種鹿群，喻沙門梵志，三不脫魔境，一能脫之，謂修
0112b22: 四禪，四無量，四空，斷漏者。八五支物主經。此物
0112b23: 主先詣異學文祁子處，文祁子立四事為第一義，
0112b24: 謂身不作惡，口不惡言，不行邪命，不念惡念，物主
0112b25: 以此白佛。佛言：此則嬰孩皆第一義，若多聞聖弟
0112b26: 子，當知善戒不善戒，善念不善念，何由生，何由滅，
0112b27: 知已，具足八正道，乃至正解脫正智，是名第一義。
0112c01: 質直沙門。九瞿曇彌經。大愛道以金縷衣供佛，
0112c02: 佛令施比丘眾，三勸不從，佛為阿難說七施眾，十
0112c03: 四私施，皆得大福報。乃料簡施受淨不淨四句。
0112c04: 十多界經。阿難作是思惟，一切恐怖，及災患等，皆
0112c05: 從愚癡生，不從智慧，佛為廣申明之，次問云何名
0112c06: 愚癡，云何名智慧。佛言：不知界、處、因緣、是處非處
0112c07: 者，為愚癡。知者，為智慧，界者，眼等十八，地等六，欲
0112c08: 無欲等六。樂、苦、憂、喜、捨、無明，亦為六。覺、想、行、識，為
0112c09: 四。欲、色、無色，三。色、無色、滅，三。過、現、未，三。妙、不妙、中，
0112c10: 三。善、不善、無記，三。學、無學、俱非，三。漏、無漏，二。為、無
0112c11: 為，二。共名六十二界。處者，十二處。因緣者，十二緣
0112c12: 生。是處非處者，若因若果。
0112c13: 雙品第十五　一馬邑經上。說沙門法，須身行清
0112c14: 淨，口行清淨，意行清淨，命行清淨，守護諸根，正知
0112c15: 出入，斷除五蓋，成就四禪，趨向漏盡。二馬邑經
0112c16: 下。謂應息貪伺，恚伺，乃至邪見，成就四無量心，乃
0112c17: 至漏盡。三牛角娑羅林經上。舍梨子與阿難等，
0112c18: 各說發起此林之法，佛皆讚之。并說不解趺坐，乃
0112c19: 至漏盡，是名發起此林。四牛角娑羅林經下。阿
0112c20: 那律等三人，在此林中，佛往問之，各言安隱，并說
0112c21: 上人之法，佛讚歎之。長鬼天等展轉讚歎，乃達梵
0112c22: 天。五求解經。佛說求解於如來，正知如來法第四
0112c23: 分別誦訖。六說智經。為比丘說與梵行成立人問答
0112c24: 法。七阿夷那經。因異學阿夷那，為比丘略說知
0112c25: 法非法，義非義，令學如法如義，諸比丘請阿難廣
0112c26: 釋，謂邪見乃至邪智為非法，因此生不善惡法為
0112c27: 非義，正見等為法，所生善法為義。八聖道經。正
0113a01: 定為一道，有習，有助，有具，共七支，正見最在前，一
0113a02: 一釋已，并正解脫，正智，為十支，約邪、正、斷、修，成四
0113a03: 十大法品。九小空經。從不念人想，不念村想，不
0113a04: 念無事想，次第至不住無想心定。十大空經。因
0113a05: 眾比丘集加羅差摩精舍，佛為阿難說遠離法，及
0113a06: 說修內空，外空，內外空，不移動法。又說正知法，讚
0113a07: 不放逸法，分別煩師，煩弟子，煩梵行法，又誡弟子
0113a08: 不恭敬順行者，名於師行怨事，能恭敬順行者，名
0113a09: 於師行慈事。
0113a10: 後大品第十六　一迦樓烏陀夷經。烏陀夷念世
0113a11: 尊恩深，讚斷過中食，佛印可之，深訶不順此戒，謂
0113a12: 為小事者，如彼癡蠅。二牟梨破群那經。此比丘
0113a13: 與比丘尼數共集會，護過瞋諍，佛呼而誨之，謂以
0113a14: 信捨家，應修無欲，如調馬，治林，於時非時等五言
0113a15: 道，皆習慈心，悲喜捨心，如大地不可壞，如恒河不
0113a16: 可沸，如虛空不可畫，如治皮無瓦聲，乃至應數數
0113a17: 念利鋸刀喻，則所遊皆安，堪證學無學道。三跋
0113a18: 陀和利經。佛讚歎一坐食法，跋陀和利固辭不堪，
0113a19: 夏三月竟，復來見佛，佛種種訶之，為說出要，又答
0113a20: 其苦治不苦治之問。次說清淨馬喻法。四阿濕
0113a21: 具經。此比丘與弗那婆修二人，不遵佛戒，過中暮
0113a22: 食。佛呼而責之。為說樂覺，苦覺，修不修義，及說修
0113a23: 行不放逸義。五周那經。周那述尼犍諍事於阿
0113a24: 難，阿難問佛，佛為說六諍本，七滅法，六慰勞法。
0113a25: 六優波離經。問答七滅諍等如法不如法事。七
0113a26: 調御地經。王童子不信阿夷那和提所說法，阿夷
0113a27: 那和提白佛，佛為說山下不見園林喻，及說調野
0113b01: 象喻。八癡慧地經。說癡慧各三相，謂思、說、作也。
0113b02: 各受現法三苦樂，謂惡名，治罰，惡死，為三苦。善名，
0113b03: 無罪，善死，為三樂。又有地獄天宮苦樂果報。九
0113b04: 阿梨吒經。阿梨吒說欲不障道，諸比丘諫而不捨，
0113b05: 佛呼而責之，謂比丘於法尚應知如筏喻，況執非
0113b06: 法。十嗏帝經。嗏帝執此識往生不更異，諸比丘
0113b07: 諫而不捨，佛呼責之，為比丘細明十二因緣生滅。
0113b08: 脯利多品第十七　一持齋經。為毘舍佉說放牛
0113b09: 尼犍齋無福，應持聖八支齋，更修五念，念佛如沐
0113b10: 首，念法如浴身，念僧如浣衣，念戒如磨鏡，念天如
0113b11: 煉金。二脯利多經。為此居士說八支斷俗事，一
0113b12: 離殺，二離盜，三離婬，四離妄，五離貪，六離恚，七離
0113b13: 嫉惱，八離增上慢。更有八支，謂欲如骨，如小肉，如
0113b14: 手把炬，如火坑，如毒蛇，如夢，如假借，如果樹，離欲
0113b15: 得禪，盡漏作證，居士悟道。三羅摩經。於此梵志
0113b16: 家，為諸比丘說聖求，非聖求，隨說未成道時，先學
0113b17: 二定，次坐菩提樹，求得正覺，度五比丘事。四五
0113b18: 下分結經。說依道依跡斷結，猶如入林求實，亦如
0113b19: 度河，度山水。五心穢經。說比丘須拔心中五穢，
0113b20: 謂疑佛，疑法，疑戒，疑教，疑梵行者。又須解心中五
0113b21: 縛，謂身縛，欲縛，說縛，聚會縛，昇進縛。次應修五法，
0113b22: 謂四如意足，及堪任。六箭毛經上。此異學說瞿
0113b23: 曇有五法，令諸弟子恭敬不離，謂麤衣，麤食，少食，
0113b24: 麤臥具，晏坐，佛言：不以此五法，更有五法，謂無上
0113b25: 戒，無上慧，無上知見，說四諦，宿命漏盡通。七箭
0113b26: 毛經下。為此異學說天眼宿命通事，彼述邪師所
0113b27: 說上色，佛展轉以螢、火、星、月、日、天光等，破之。及為
0113c01: 說四禪道跡。八鞞摩那修經。亦為此異學破上
0113c02: 色邪見。又為說置前世後世，但令質直無諂誑，隨
0113c03: 教化，必得知正法，如火不益油，柴不益薪，必期於
0113c04: 滅，異學悟道出家。九法樂比丘尼經。毘舍佉問，
0113c05: 此比丘尼答，問答已巳，尼往白佛，佛印可之。十大
0113c06: 拘絺羅經。舍利弗問，此尊者答。
0113c07: 例品第十八　一一切智經。佛為波斯匿王說四
0113c08: 姓勝如義，阿難與大將論遣退天義，年少與大將
0113c09: 互推謬說義，王因多事，讚佛而去。二法莊嚴經。
0113c10: 波斯匿信佛種種法靖，而稱述之。王去之後，佛令
0113c11: 比丘受持此說。三鞞訶提經。波斯匿以佛身行
0113c12: 問於阿難，阿難具答行不行義。王喜，以衣布施，阿
0113c13: 難白佛，佛印可之。四第一得經。佛言一切變易
0113c14: 有異法，從人王乃至十一切處，多聞聖弟子總不
0113c15: 欲之，況下賤法，惟應廣布八正道耳。五愛生經。
0113c16: 梵志兒死，愁憂見佛。佛言：愛生便生愁苦。梵志不
0113c17: 悟，波斯匿王聞之，以告末利夫人，夫人所說同佛，
0113c18: 王遣人問佛，佛為廣說，人還白王，夫人更為王詳
0113c19: 說，王乃信佛自歸。六八城經。阿難為此居士說
0113c20: 十二禪，居士信心施食及房。七阿那律陀經上。
0113c21: 尊者為諸比丘說四禪及漏盡，為賢死賢命終。
0113c22: 八阿那律陀經下。又說見質直，得聖戒，修念處，四
0113c23: 無量，四空定，得漏盡，為不煩熱死，不煩熱命終。
0113c24: 九見經。阿難為異學說如來不一向說有常無常
0113c25: 等。十箭喻經。鬘童子欲如來一向說世有常等，
0113c26: 佛訶責之，為諸比丘說拔毒箭喻。十一例經。佛
0113c27: 說欲斷無明，別知無明，乃至老死者，應修念處，正
0114a01: 勤，如意，四禪，根，力，覺，道，十一切處，十無學法第五後誦
0114a02: 訖。
0114a03: 佛說七知經二紙　南積北緣
0114a04: 吳月支國優婆塞支謙譯
0114a05: 即知法知義等，中阿含善法經同本。
0114a06: 佛說園生樹經一紙半　南淵北斯
0114a07: 宋北印土沙門施護譯
0114a08: 中阿含晝度樹經同本。
0114a09: 佛說鹹水喻經一紙半　南積北緣
0114a10: 失譯人名附西晉錄
0114a11: 即中阿含七水喻經。
0114a12: 佛說薩缽多酥哩踰捺野經三紙餘　南履北臨
0114a13: 宋中印土沙門法賢譯
0114a14: 說劫盡七日出時相狀，警人精進，早求解脫，中
0114a15: 阿含七日經同本。
0114a16: 佛說一切流攝守因經四紙欠　南積北緣
0114a17: 後漢安息國沙門安世高譯
0114a18: 說智者，見者，得流盡。不智者，不見者，流不盡。及
0114a19: 說七種斷流，中阿含漏盡經同本。
0114a20: 佛說四諦經七紙半　南積北善
0114a21: 後漢安息國沙門安世高譯
0114a22: 中阿含分別聖諦經同本。
0114a23: 佛說恒水經三紙欠　仝上
0114a24: 西晉沙門釋法炬譯
0114a25: 中阿含瞻波經同本。
0114a26: 佛說本相倚致經二紙欠　仝上
0114a27: 後漢安息國沙門安世高譯
0114b01: 佛說緣本致經一紙餘　南福北善
0114b02: 失譯人名附東晉錄
0114b03: 二經皆即中阿含本際經。
0114b04: 佛說輪王七寶經三紙半　南淵北斯
0114b05: 宋北印土沙門施護譯
0114b06: 中阿含七寶經同本。
0114b07: 佛說頂生王故事經五紙欠　南福北善
0114b08: 西晉沙門釋法炬譯
0114b09: 佛說文竭陀王經三紙欠　仝上
0114b10: 北涼中天竺沙門曇無讖譯
0114b11: 二經皆即中阿含四洲經同本。
0114b12: 佛說頻婆娑羅王經五紙　南興北臨
0114b13: 宋中印土沙門法賢譯
0114b14: 王來見佛，及佛令優樓頻螺迦葉釋眾疑事，即
0114b15: 中阿含頻婆娑羅王迎佛經。
0114b16: 佛說鐵城泥犁經四紙餘　南福北緣
0114b17: 東晉西域沙門竺曇無蘭譯
0114b18: 說五使并地獄苦狀。
0114b19: 佛說閻羅王五天使者經二紙餘　仝上
0114b20: 劉宋沙門釋慧簡譯
0114b21: 二經皆即中阿含天使經。
0114b22: 佛說古來世時經四紙餘　仝上
0114b23: 失譯人名附東晉錄
0114b24: 阿那律說往昔施支佛飯福報，佛讚歎之，并為
0114b25: 比丘說未來輪王及彌勒事，以衣施彌勒，令轉
0114b26: 施眾僧，即中阿含說本經。
0114b27: 大正句王經上下合卷　南興北深
0114c01: 宋中印土沙門法賢譯
0114c02: 即中阿含蜱肆王經。
0114c03: 佛說阿那律八念經三紙餘　南福北緣
0114c04: 後漢西域沙門支曜譯
0114c05: 即中阿含八念經。
0114c06: 佛說離睡經二紙餘　仝上
0114c07: 西晉月支國沙門竺法護譯
0114c08: 佛為目連說離睡法，即中阿含長老上尊睡眠
0114c09: 經。
0114c10: 佛說是法非法經二紙半　仝上
0114c11: 後漢安息國沙門安世高譯
0114c12: 說恃善生慢為非法，不慢為是法，即中阿含真
0114c13: 人經。
0114c14: 佛說求欲經九紙餘　仝上
0114c15: 西晉沙門釋法炬譯
0114c16: 即中阿含穢經。
0114c17: 佛說受歲經三紙餘　仝上
0114c18: 西晉月支國沙門竺法護譯
0114c19: 即中阿含比丘請經。
0114c20: 佛說梵志計水淨經一紙半　仝上
0114c21: 失譯人名附東晉錄
0114c22: 即中阿含水淨梵志經。
0114c23: 佛說大生義經六紙半　南凊北薄
0114c24: 宋北印土沙門施護譯
0114c25: 阿難思念緣生法義甚深，問佛。佛為廣說逆從
0114c26: 老死，推至識支，即中阿含大因經。
0114c27: 佛說苦陰經四紙餘　南福北緣
0115a01: 失譯人名在後漢錄
0115a02: 即中阿含苦陰經上。
0115a03: 佛說苦陰因事經四紙半　仝上
0115a04: 西晉沙門釋法炬譯
0115a05: 即中阿含苦陰經下。
0115a06: 佛說釋摩男本經三紙餘　仝上
0115a07: 吳月支國優婆塞支謙譯
0115a08: 亦即苦陰經下。
0115a09: 佛說樂想經一紙欠　仝上
0115a10: 西晉月支國沙門竺法護譯
0115a11: 說外道計一切為樂，佛不計不樂。即中阿含想
0115a12: 經。
0115a13: 佛說漏分布經五紙餘　仝上
0115a14: 後漢安息國沙門安世高譯
0115a15: 說五陰苦集，乃至八正道法，即中阿含達梵行
0115a16: 經。
0115a17: 佛說阿耨經五紙　仝上
0115a18: 東晉西域沙門竺曇無蘭譯
0115a19: 說提婆達斷善根，墮地獄，及說如來大人根相，
0115a20: 謂善知諸根，即中阿含阿奴波經。
0115a21: 佛說諸法本經一紙欠　仝上
0115a22: 吳月支國優婆塞支謙譯
0115a23: 說欲為諸法本，即中阿含諸法本經。
0115a24: 佛說瞿曇彌記果經六紙欠　仝上
0115a25: 劉宋沙門釋慧簡譯
0115a26: 即中阿含瞿曇彌經。
0115a27: 佛說瞻婆比丘經二紙半餘　南福北善
0115b01: 西晉沙門釋法炬譯
0115b02: 即中阿含大品瞻波經。
0115b03: 佛說伏婬經二紙餘　南福北緣
0115b04: 西晉沙門釋法炬譯
0115b05: 即中阿含大品行欲經，為阿那邠祇居士，分別
0115b06: 求財，及受用勝劣不同。非法求財，蕩然無禮之謂婬。
0115b07: 佛說魔嬈亂經七紙欠　仝上
0115b08: 失譯人名附後漢錄
0115b09: 佛說弊魔試目連經五紙欠　仝上
0115b10: 吳月支國優婆塞支謙譯
0115b11: 二經皆即中阿含降魔經。
0115b12: 佛說賴吒和羅經九紙餘　南福北善
0115b13: 吳月支國優婆塞支謙譯
0115b14: 即中阿含賴吒和羅經。
0115b15: 佛說護國經半卷　南溫北薄
0115b16: 宋中印土沙門法賢譯
0115b17: 佛從俱盧城，至睹盧聚落，護國長者子，願樂出
0115b18: 家，父母不許，絕食苦求，既出家已巳，十夏依佛，乃
0115b19: 還本處，住樹下，為俱盧大王說法，令歸依三寶，
0115b20: 亦即賴吒和羅經。
0115b21: 佛說帝釋所問經十一紙餘　南溫北深
0115b22: 宋中印土沙門釋法賢譯
0115b23: 即中阿含釋問經。
0115b24: 佛說善生子經六紙半　南福北善
0115b25: 西晉沙門支法度譯
0115b26: 即中阿含長阿含善生經。
0115b27: 佛說數經四紙餘　仝上
0115c01: 西晉沙門釋法炬譯
0115c02: 即中阿含算數目連經。
0115c03: 佛說梵志頞波羅延問種尊經六紙　仝上
0115c04: 東晉西域沙門竺曇無蘭譯
0115c05: 即中阿含阿攝和經。
0115c06: 三歸五戒慈心厭離功德經一紙欠　南緣北善
0115c07: 附東晉錄
0115c08: 亦即須達多經少分。
0115c09: 佛說須達經三紙欠　仝上
0115c10: 蕭齊中天竺沙門求那毘地譯
0115c11: 即中阿含須達多經。
0115c12: 佛說長者施報經六紙餘　南臨北盡
0115c13: 宋中印土沙門法天譯
0115c14: 佛為給孤獨說過去長者明彌羅摩行大施會，
0115c15: 因展轉較量功德，不如歸戒慈心，亦即須達多
0115c16: 經。
0115c17: 佛為黃竹園老婆羅門說學經三紙餘　南緣北善
0115c18: 失譯人名今附宋錄
0115c19: 即中阿含黃蘆園經。
0115c20: 佛說梵摩喻經八紙欠　仝上
0115c21: 吳月支國優婆塞支謙譯
0115c22: 即中阿含梵摩經。
0115c23: 佛說尊上經三紙欠　仝上
0115c24: 西晉月支國沙門竺法護譯
0115c25: 即中阿含釋中禪室尊經。
0115c26: 佛說兜調經三紙餘　仝上
0115c27: 失譯人名附西晉錄
0116a01: 佛說鸚鵡經八紙欠　仝上
0116a02: 劉宋中天竺沙門求那跋陀羅譯
0116a03: 分別善惡報應經上下合卷　南力北竭
0116a04: 宋中印土沙門天息災譯
0116a05: 三經皆即中阿含鸚鵡經。
0116a06: 佛說意經二紙餘　南緣北善
0116a07: 西晉月支國沙門竺法護譯
0116a08: 即中阿含心經。
0116a09: 佛說應法經三紙餘　仝上譯人同上
0116a10: 即中阿含受法經下。
0116a11: 佛說分別布施經三紙欠　南凊北薄
0116a12: 宋北印土沙門施護譯
0116a13: 即中阿含瞿曇彌經。
0116a14: 佛說息諍因緣經半卷　南斯北夙譯人同上
0116a15: 即中阿含周那經。
0116a16: 佛說泥犁經十一紙欠　南福北緣
0116a17: 東晉西域沙門竺曇無蘭譯
0116a18: 說惡人墮泥犁之苦，亦說五天使者問辭，即中
0116a19: 阿含癡慧地經。
0116a20: 佛說齋經四紙　仝上
0116a21: 吳月支國優婆塞支謙譯
0116a22: 即中阿含持齋經。
0116a23: 佛說優婆夷墮舍迦經三紙欠　仝上
0116a24: 附宋錄
0116a25: 亦即上經，而五念法稍異。
0116a26: 八關齋經一紙餘　敬
0116a27: 劉宋居士沮渠京聲譯
0116b01: 說前五戒皆盡壽，第六齋去，乃一日一夜，與前
0116b02: 經大同小異，但無五念法門。
0116b03: 八種長養功德經一紙　南馨北凊
0116b04: 宋中印土沙門法護譯
0116b05: 略明發心受齋戒法，疑附齋法中行。
0116b06: 佛說鞞摩肅經四紙半　緣
0116b07: 劉宋中天竺沙門求那跋陀羅譯
0116b08: 即中阿含鞞摩那修經。
0116b09: 佛說婆羅門子命終愛念不離經三紙餘　緣
0116b10: 後漢安息國沙門安世高譯
0116b11: 即中阿含愛生經。
0116b12: 佛說十支居士八城人經二紙餘　緣
0116b13: 即中阿含八城經。
0116b14: 佛說邪見經一紙　緣
0116b15: 失譯人名今附宋錄
0116b16: 即中阿含見經。
0116b17: 佛說箭喻經三紙餘　緣
0116b18: 附東晉錄失譯人名
0116b19: 即中阿含箭喻經。
0116b20: 閱藏知津卷第二十八
0116b21: 　　　比丘寄旅　宗一　影幢　未若各一兩
0116b22: 　　　　　雨白　先知　以密　無極　正輝
0116b23: 　　　　　穎生　法微　雲浪各銀五錢
0116b24: 　　　　　尊士三錢　　于境　知非共五錢
0116b25: 　　　　　大弘二兩　雪成　陸奉竹各一兩
