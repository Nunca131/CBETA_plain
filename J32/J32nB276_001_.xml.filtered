0330a01: 清果禪院開堂疏
0330a02: 伏以深鼓震空林出迷塗於不夜慈航通彼岸開壽
0330a03: 域以無疆至道待人而能弘萬物隨緣而普度群情
0330a04: 久企肅啟虔迎恭惟不會大和尚出世苞苻空門龍
0330a05: 象闡臨濟宗風識久超夫象外接天童正派悟已巳徹
0330a06: 於言先曩者乘杯吳會法語曾布於山明水秀之鄉
0330a07: 今茲返駕蜀川慈雲重覆於白骨青燐之地乃占清
0330a08: 果干以誅茅開鑪結制秉莫邪而鍛聖鍛凡續燄傳
0330a09: 燈執鉗鎚以降魔降佛誠禪宗之領袖後學之淵源
0330a10: 也某等自慚頑石不解點頭共仰法門嘗懷進步惟
0330a11: 冀獅駕速臨作四門殷鑒卓期早示為六道津梁用
0330a12: 翹首以齊瞻謹齋心而合請兩郡護法信官潘之彪
0330a13: 沈燦鄉紳蒲拱宸楊鼎譚性何寧王起蛟何其偉等
0330a14: 疏。
0330a15: 康熙十年十月初一日具
0330a16: 又
0330a17: 伏以律轉黃鍾四海寒魚依密藻景添紅線一天賓
0330a18: 鴈咽長空芬芳梅蕊暗傳香瀟灑雨華新浥潤一陽
0330a19: 既復萬善當崇恭惟不會大和尚六道解空三乘旨
0330a20: 透月下譚經千里海龍聽去雲中拈拂一時山虎歸
0330a21: 來不獨披緇衲子仰怙慈悲抑使戴髮頭陀共參道
0330a22: 法句有句無坐看水窮雲起鍊魔鍊佛當教薪盡火
0330a23: 傳願奉香華於塵剎幸來龍象之三千惟冀俯俞曷
0330a24: 勝慶幸法弟子陳盛陳昌陳潛思陳起祚王登程陳
0330a25: 起裕等疏。
0330a26: 
0330a27: 
0330a28: 
0330a29: 
0330a30: 
0330b01: 
0330b02: 
0330b03: 
0330b04: 
0330b05: 
0330b06: 
0330b07: 
0330b08: 
0330b09: 
0330b10: 
0330b11: 不會禪師語錄目次
0330b12: 序
0330b13: 開堂疏
0330b14: 卷第一
0330b15: 上堂
0330b16: 卷第二
0330b17: 上堂
0330b18: 卷第三
0330b19: 上堂
0330b20: 卷第四
0330b21: 小參
0330b22: 卷第五
0330b23: 小參
0330b24: 法語
0330b25: 卷第六
0330b26: 示眾開示
0330b27: 問答機緣
0330b28: 勘辯機緣
0330b29: 卷第七
0330b30: 頌古
0330c01: 行實
0330c02: 佛祖讚
0330c03: 自贊
0330c04: 參學吟
0330c05: 十二時歌
0330c06: 分燈
0330c07: 卷第八
0330c08: 指禪說
0330c09: 和牧牛頌
0330c10: 雜偈
0330c11: 卷第九
0330c12: 雜偈
0330c13: 卷第十
0330c14: 雜偈
0330c15: 法派
0330c16: 山居
0330c17: 船居
0330c18: 佛事
0330c19: 後跋
0330c20: 不會通法禪師語錄目次終
0330c21: 
0330c22: 
0330c23: 
0330c24: 
0330c25: 
0330c26: 
0330c27: 
0330c28: 
0330c29: 
0330c30: 
0331a01: 不會禪師語錄卷第一
0331a02: 嗣法門人性靈等編
0331a03: 康熙甲辰年八月二十六日
0331a04: 住潼川州射洪縣金鼇山清果禪院至
0331a05: 三門云者所在闊直直無把鼻古今多少人猶向路
0331a06: 頭覓且道路頭在甚處一喝便入。
0331a07: 佛殿拈香說甚過去未來現在俱在裏許彼此眉橫
0331a08: 眼上三拜不可不禮。
0331a09: 伽藍殿炷香三寶叢林全仗著你僧眾和合檀那福
0331a10: 慧金風吹我骨毛寒華開清果因時至。
0331a11: 開爐上堂師至座前拈請啟示云雖是紙上松煙含
0331a12: 了許多大概言言漏洩天機句句令人惺快諸公添
0331a13: 炭添煤山僧只得順風扇火披瀝佛祖肝膽拈提人
0331a14: 天性命弘揚正法眼藏是今朝大檀越一齊伸出手
0331a15: 扶起破沙盆賓主相逢意氣投定是靈山同受記人
0331a16: 眾未聞便請維那宣過指法座云坐曲彔高床蹋毗
0331a17: 盧頂蓋只因大死幾回來當場纔做者買賣即今祖
0331a18: 脈流通毒中兒孫冤害遂陞拈香云者一瓣香鴻濛
0331a19: 未判之先陰陽未動之際拈來爇向爐中祝延
0331a20: 今上皇帝萬歲萬歲萬萬歲伏願帝心與民心契合
0331a21: 聖躬同日月長明此瓣香如天普蓋似地普擎爇向
0331a22: 爐中奉為滿朝文武天下官僚本省府州縣當道尊
0331a23: 官並兩郡紳衿伏願長為國家柱石永作法門護持
0331a24: 暨諸山禪德現前四眾同明般若正因不昧靈山付
0331a25: 囑此瓣香非眼所見非鼻所聞自從根源有據而今
0331a26: 痛憾不休無背無面須臾弗離無火無煙晝夜常熾
0331a27: 爇向爐中顓伸供養前住浙江嘉興府東塔後住四
0331a28: 川夔州府梁山縣雙桂堂傳曹溪正脈第三十五世
0331a29: 本師破山大和尚用酬深錐痛罵之恩斂衣就座上
0331a30: 首白椎云法筵龍象眾當觀第一義師豎拂云已巳落
0331b01: 二三了也僧問清果結制龍象蹴蹋吐霧拏雲各吞
0331b02: 宇宙未審以何法示人師云清風敲翠竹進云恁麼
0331b03: 金鼇添瑞色凡聖普霑恩師云四海誰不歸皇化進
0331b04: 云會得深恩先報主管教日日太平時師云夜深誰
0331b05: 共御街行進云祝國酬恩今已巳曉清果未結時如何
0331b06: 師云能為萬物主進云清果正結時如何師云遍界
0331b07: 不曾藏進云枝焦葉落果歸何處師云腦後看時更
0331b08: 轉精遊蜂竟不知何處問世尊未出母胎一句作麼
0331b09: 生道師云爍破虛空進云出母胎後如何師云看取
0331b10: 令行進云且道與老漢相去多少師便打乃云高提
0331b11: 祖印千山一貫舉唱宗乘是水同源敲骨打髓木兒
0331b12: 眼裏滴淚翻轉而皮石女腦後見腮劈破虛空單擎
0331b13: 古鏡驅耕夫牛奪饑人食向空劫已前格外吐氣照
0331b14: 用同時人境俱奪蹋翻海獄別覓知音任是釋迦老
0331b15: 子弗敢正眼覷著所以開爐結制鍛盡凡聖命根抽
0331b16: 釘拔楔銷盡一腔痞塊明明在利刃快劍上藏身萬
0331b17: 人頭上翻筋斗發機休落他人後其或未然更向三
0331b18: 條椽下不妨超宗異日通身手眼十方坐斷若到與
0331b19: 麼田地何須畫地為牢是則是正好朝打三千暮打
0331b20: 八百且道結制祈嗣一句作麼生道良久云露柱懷
0331b21: 胎久擔泉帶月歸復舉臨濟遠祖與王常侍同入僧
0331b22: 堂侍問者堂僧還看經麼祖云弗看經還習禪麼祖
0331b23: 云弗習禪侍云經不看禪弗習做個甚麼祖云只教
0331b24: 個個成佛作祖去侍云金屑雖貴落眼成翳祖云我
0331b25: 將謂你是個俗漢法上座看來王常侍與臨濟祖師
0331b26: 賓主相逢恰似買金遇著賣金人鍼去線來毫不讓
0331b27: 價覿面掀開寶藏只貴自識家珍今日茂玄陳公捨
0331b28: 世間難捨能捨之財來山辦供請陞此座別無奇特
0331b29: 酬其所請指出灶裏有煙金鱗每遇若有問者堂僧
0331b30: 還看經麼答云萬華叢裏過一葉不粘身又問還習
0331c01: 禪麼答云滿眼滿耳又問金屑雖貴落眼成翳答云
0331c02: 愁人莫向愁人說且道與古人是同是別若道別皇
0331c03: 天無二道聖人無兩心若道同分明月在梅華上看
0331c04: 到梅華早已巳遲復白椎云諦觀法王法法王法如是
0331c05: 卓拄杖下座。
0331c06: 陳漪玄陳茂玄請上堂僧問如何是第一玄師云大
0331c07: 蟲舌上展腳眠進云如何是第二玄師云鍼鋒頭上
0331c08: 駕鐵船進云如何是第三玄師云須臾已巳過大三千
0331c09: 士問如何是第一要師云適纔聞得赦書到進云如
0331c10: 何是第二要師云百萬軍中聽令號進云如何是第
0331c11: 三要師云大千沙界一輪照進云請師盡底掀翻直
0331c12: 指向上一著師便打乃云至玄至妙至難指蹤電光
0331c13: 弗及石火罔通回頭轉腦別是家風一念知非耳熱
0331c14: 面紅是甚業畜為萬物宗遂舉拄杖云天上有星皆
0331c15: 拱北人間無水弗朝東復舉東坡居士悟道偈谿聲
0331c16: 便是廣長舌山色無非清淨身夜來八萬四千偈他
0331c17: 日如何舉似人護國此庵禪師別前話云東坡居士
0331c18: 太饒舌聲色關中欲透身谿若是聲山是色無山無
0331c19: 水好愁人師云二大老各見一邊更為頌出谿聲山
0331c20: 色兩非真誰信無絃發玅音聲色俱忘誰是伴大家
0331c21: 吹滅暗中行。
0331c22: 屺瞻周居士請上堂瞻問者一瓣香向甚處著火師
0331c23: 云看在甚處啟口士云畢竟請下一語看師云到安
0331c24: 頓你不下士云正搔著癢處師云切莫得少為足僧
0331c25: 問浮雲消散日正當空時如何師云也浮逼逼地進
0331c26: 云千江同一月萬戶盡逢春師云猶是門庭邊事問
0331c27: 向上一著乞師指示師云橫按莫邪全正令進云恁
0331c28: 麼三世諸佛一口吞盡師云只貴流通乃云月月初
0331c29: 一十五四眾耳聞目睹更請舉揚向上撥動鯬奴白
0331c30: 牯法堂鐘鼓轟天嘯殺雲中石虎自覺無處啟口只
0332a01: 得攃沙攃土污卻郤凡聖鼻孔莫怪山僧粗鹵復舉應
0332a02: 庵華和尚問密庵傑云如何是正法眼答云破沙盆
0332a03: 師云據法上座看來問似癩豬擦癢將錯就錯答似
0332a04: 無端禍出帶累兒孫向秤錘上著鋸更為頌出吾師
0332a05: 殃我破沙盆久煮清風接上賓果是無家飄蕩子可
0332a06: 堪攜去若羶腥。
0332a07: 上堂僧問佛祖機先提正令蟭螟眼裏舞三臺正恁
0332a08: 麼時是誰家曲調師云八臂那吒輥繡毬問師今陞
0332a09: 座四海來賓請問如何回顧師云天高群象正進云
0332a10: 只如銅頭鐵額漢來又作麼生師云正好打僧喝師
0332a11: 云鼓粥飯氣僧拂袖師云釣盡江波金鱗罕遇問如
0332a12: 何是明心見性師云借婆衫子拜婆年進云內不著
0332a13: 影外不見形必定在甚麼處師云龍女明珠夜不收
0332a14: 乃云海底泥牛銜月走巖前石虎抱兒眠鐵蛇鑽入
0332a15: 金剛眼崑崙騎象鷺鷥牽此四句內有一句能縱能
0332a16: 奪能殺能活若人檢點得出參學事畢此是高峰生
0332a17: 平伎倆驗盡天下衲僧無一人出其上者看來此句
0332a18: 不經檢點清果也有四句抽解撩衣方努氣鼠吞鐵
0332a19: 柱須彌醉石羊頭上瞎驢眠火裏烏龜眼春碓此四
0332a20: 句內有一句先體後用有一句先用後體有一句體
0332a21: 用雙泯有一句體用雙彰檢點得出參學事畢。
0332a22: 上堂世尊拈華事同一家迦葉微笑乾坤跳何等
0332a23: 親切何等省要儒聖有言參乎吾道巧設萬般驢馬
0332a24: 艸料風吹樹搖鳥啼華笑莫怪山僧不指玄妙復拍
0332a25: 掌云妙舞會須誇遍拍三臺應令大家催。
0332a26: 上堂僧問倒卻郤門前剎竿著者一語關係天下人性
0332a27: 命師云只有你一個不在進云因甚學人不在師云
0332a28: 為汝命根不斷進云和尚莫壓良為賤師打云念子
0332a29: 遠來與伊頌出倒卻郤門前剎竿森羅萬象齊翻干戈
0332a30: 從此平息白雲依舊青山還有向此承當得麼師以
0332b01: 杖架肩云羚羊掛角千峰外更有羚羊在上方。
0332b02: 上堂舉圓覺經云居一切時不起妄念於諸妄心亦
0332b03: 不息滅住妄想境不加了知於無了知不辯真實師
0332b04: 頌云秋來葉落春到花香冬寒日短夏熱天長漁翁
0332b05: 睡重一任波茫擲拂子云海神知貴不知價留與人
0332b06: 間光照夜。
0332b07: 射洪邑侯維銘沈公同總戎相寰趙公建盂蘭會請
0332b08: 上堂師指座云道既人弘逢場作戲撫沒絃琴吹無
0332b09: 孔笛家常茶飯反為驚異正令全提幾人瞥地遂陞。
0332b10: 僧問十二類孤魂即今生何道師云滿眼滿耳承誰
0332b11: 力杜鵑啼處百花新進云既已巳得大逍遙未審縣主
0332b12: 增何福德德云秋水靜時連天碧文星高去拱紫宸
0332b13: 問如何是大渝境師云任他後浪催前浪三三兩兩
0332b14: 渡人舟進云如何是境中人師云青山只解磨今古
0332b15: 流水何曾洗是非進云如何是向上事師云鷺飛影
0332b16: 落秋江風送漁舟到岸乃云波斯仰視鼻黏眉杲日
0332b17: 秋空解脫機機先豈是隨聲色從本何曾涉水泥因
0332b18: 被見聞情識轉還向見聞覺處提燈籠突出眼睛聽
0332b19: 露柱撒開兩手舞不是世間是出世法單教眾魂出
0332b20: 幽苦是則是若言有生有死亦是截龜毛於鐵牛背
0332b21: 上若言無生無死亦是折兔角於石女腰邊捨此二
0332b22: 途恒居常寂光土不起一念得見本性彌陀不趨一
0332b23: 步便生惟心淨土到與麼時乾坤收不得凡聖強安
0332b24: 名喝一喝以杖指空云落霞與孤鶩齊飛秋水共長
0332b25: 天一色。
0332b26: 斌吾文居士請上堂僧問如何是清果境師云月滿
0332b27: 雙谿流不去峰高巢鶴似雲鐘進云如何是境中人
0332b28: 師云晨昏鐘鼓應時伐拽拖犁力甚充進云人境
0332b29: 已巳蒙師指示向上宗乘事如何師云蓬溪土好射洪
0332b30: 鹹進云如何是轉身句師云明月掛青松問人人把
0332c01: 著靈山頭步步腳下要尋真因甚學人覓不著師云
0332c02: 突出難辨進云把住則天回地轉放行則海晏河清
0332c03: 師云切忌妄通消息乃云一二三四五六七灶上烏
0332c04: 雞夜獨立七六五四三二一漁翁船上多狼籍朝朝
0332c05: 暮暮暮朝朝無星秤子誰稱的莫把黃連作甘艸沙
0332c06: 糖原不是蜂蜜一念未生處承當萬籟又吹無孔笛
0332c07: 癡人愛說骨肉親多聞反自生荊棘更為頌云還不
0332c08: 還兮一非一溈山只把淨缾趯雲門縱說六不收何
0332c09: 似圓悟一不立。
0332c10: 上堂僧問頭頭是佛物物是道因甚覿面不逢師云
0332c11: 渠無面目進云打破虛空底人向何處著師云天上
0332c12: 天下乃云單提向上石火電光羚羊掛角艸深一丈
0332c13: 人天莫測二乘膽喪所以道止止不須說我法妙難
0332c14: 思喝一喝下座。
0332c15: 臘八說戒上堂僧問虛空隨月走因甚不到家師云
0332c16: 推不向前約不退後進云不去不住時如何師云囫
0332c17: 圇劈不破遍界無方圓進云者是和尚底受用如何
0332c18: 是學人底師便打進云打麵還他州土麥唱歌須是
0332c19: 帝鄉人師云鍼劄不入靈耀纔拜師打耀與師同喝
0332c20: 師復打耀又與師同喝師云無孔鐵鎚相對擲乃云
0332c21: 逗到臘月八擔子兩頭抹波斯笑春風一場沒傝
0332c22: 聲色裏翻身千古老作家且道還有捏目生花者麼
0332c23: 如無普示一偈戒行精勤助道基絲毫纔動墮污泥
0332c24: 情忘物化何持犯做個敲枷打鎖兒。
0332c25: 上堂古人道月生一無角鐵牛眼少室月生二赤腳
0332c26: 波斯入鬧市月生三冰生於水青出於藍師云且道
0332c27: 喚甚麼作鐵牛師便提起左足喚甚麼作波斯師復
0332c28: 提起右足撿點得出冰生於水青出於藍其或未然
0332c29: 自攜缾去沽村酒卻著衫來作主人。
0332c30: 果城凝和尚偕文學苟雲從楊含章王乘六設供請
0333a01: 上堂僧問如何是奪人不奪境師云黃葉如金鋪地
0333a02: 錦長安大道少人行進云如何是奪境不奪人師云
0333a03: 金風吹散煙塵盡醉飲漁歌江上聞進云如何是人
0333a04: 境兩俱奪師云雪壓山河俱失色牧童樵子不知蹤
0333a05: 進云如何是人境俱不奪師云金榜掛名人盡望滿
0333a06: 城悉是讀書聲進云一枝挺秀千年茂萬古徽猷壯
0333a07: 帝都師云滿眼看不盡問盡大地是個毘盧境界因
0333a08: 甚墮在毒海師云七縱八橫一口吞進云要識目前
0333a09: 玄妙句毘盧頂上播三玄師云切莫詐明頭師乃喝
0333a10: 云者一喝虛空尚且難比豈落言思義理能為天地
0333a11: 之母四生孰不同體不是泥塑木雕諸人切莫昧己已
0333a12: 四十九年滔滔真是一棚傀戲若識未生端的鼻頭
0333a13: 兩孔出氣更問祖意西來滿眼山河大地喚作世法
0333a14: 商量井底蝦蟆鼓翅若作佛法理會卻又分文不值
0333a15: 雖然不值分文時在諸人腳底山僧已墮拔舌犁耕
0333a16: 只願諸人薦取復舉臨濟云有一人在高高峰頂無
0333a17: 出身之路有一人在十字街頭亦無向背且道那個
0333a18: 在前那個在後清果看來臨濟遠祖說前說後說出
0333a19: 說入自不磣口且道入於何方出於何土恰似畫龍
0333a20: 畫虎難畫骨臭口纔開泥水不少更為頌出峰頂高
0333a21: 高不是人無端翻洗四時新孤雲本是無家客子夜
0333a22: 雞啼枕上聞無向背兮是甚麼螻蟻銜在飛禽窠尋
0333a23: 常莫教塵污卻郤萬斛摩尼難換他。
0333a24: 上堂開示清果有一要不必重禱告一統山河一個
0333a25: 君國泰民安誰覺妙復舉教中道諸可還者自然非
0333a26: 汝不汝還者非汝而誰頌云不汝還兮是甚麼黃鸝
0333a27: 枝上巧聲多明明月映秋波裏滿地煙霞不似他。
0333a28: 上堂清果有一境久待諸子領烏龜認作鱉驢年夢
0333a29: 不醒藥多病亦多藥盛病亦盛若復古家風囊橐俱
0333a30: 喪盡且道如何是古家風一人有道邊邦靜偃息干
0333b01: 戈樂太平。
0333b02: 除夕上堂臘月三十打破鼓墮灶走出石獠虎翻來
0333b03: 覆去仔細看真金依舊混泥土混泥土貴在臨時大
0333b04: 丈夫復舉巖陽尊者問趙州一物不將來時如何州
0333b05: 云放下著巖云既是一物不將來放下個甚麼州云
0333b06: 放不下擔取去令尊者有省看這尊者恰似擔起一
0333b07: 擔古董到處與人比論自不識輕重趙州慣會順風
0333b08: 使帆當頭把定扯破封皮顛觔撥兩令尊者無地容
0333b09: 身秖得腳跟點地頌曰一物不將來全身黏泥水指
0333b10: 伊擔取去秤錘生兩翼騎鶴上揚州古今能有幾。
0333b11: 上堂今朝又十五日輪正當午莫問賓中賓秖看主
0333b12: 中主爍破太虛空氣吞諸佛祖形端影亦端物物無
0333b13: 藏覆更問如何若何早以陰雲彌布喝一喝云世外
0333b14: 乾坤闊壺中日月長。
0333b15: 元旦上堂問去舊迎新時如何師云捲簾當白晝進
0333b16: 云新舊不立時如何師便喝若石問如何是君師云
0333b17: 至尊乾坤眼山河一色新石云如何是臣師云時懷
0333b18: 冰雪志四面盡流通石云如何是臣向君師云赤心
0333b19: 常奉重斂念悉歸真石云如何是君視臣師云湛然
0333b20: 常應物處處一輪圓石云如何是君臣道合師云有
0333b21: 何隔礙乃云新年頭佛法有萬象森羅盡抖擻新年
0333b22: 頭佛法無孟春猶寒思火爐人人拜賀迎新不知舊
0333b23: 安何處若識舊本無歸週而復始一度豎拂云喚者
0333b24: 個新即頭上安頭喚者個舊怎肯埋沒家風喚作非
0333b25: 新非舊又見春生夏長秋收冬藏畢竟喚作甚麼一
0333b26: 任華開華落到驢年全承此個撐門戶。
0333b27: 元宵祈嗣上堂僧問闡臨濟宗風還他作家手眼續
0333b28: 先人後裔須是克肖兒孫請師續先人後裔師云個
0333b29: 個鼻孔撩天進云熊羆協夢輝今古鸑鷟降瑞應人
0333b30: 間師云下雨地上濕問行腳不逢人時如何師打進
0333c01: 云舉處平常看其中一點無師云祇聞煙水動山月
0333c02: 映波池進云某甲向何處討個消息師橫擔拄杖作
0333c03: 怕勢乃云日月燈明晝夜徹家家歌鼓慶不歇人人
0333c04: 剔起火裏燈杳杳冥冥俱漏洩釋迦漏洩雪山中靈
0333c05: 雲狼籍桃華瞥若能念念不昏善惡當下消滅祖脈
0333c06: 代代昌隆壽山直透空劫三世諸佛向火燄上轉大
0333c07: 法輪火燄與三世諸佛說法且道說甚麼法我見燈
0333c08: 明佛本光瑞如此。
0333c09: 虎章韓文學送子寄名請上堂月到重樓滿院賒儒
0333c10: 童來捧佛袈裟長生本具垂今古黃面當機獨舉華
0333c11: 瓜瓞聯生祖脈靈飛鵬時遇太陽星朱藤直指登雲
0333c12: 路半侍叢林半侍君。
0333c13: 玄樞上座送法衣至領信士陳一林陳騰宇設供請
0333c14: 上堂樞問嚴寒凜凜瑞雪紛紛師登寶座有何祥瑞
0333c15: 師云金烏纔出谷照徹曉天霜進云和尚即今垂示
0333c16: 為大乘者說為最上乘者說師云離垢金霞真勝地
0333c17: 慶雲遍覆萬人家乃云大庾嶺上力難提冤有頭兮
0333c18: 經幾幾今日玄公親手陳兒孫次第重拈枯舉群魔外
0333c19: 道弗知名鱗甲羽毛因棄捨提袈裟角云若向者裏
0333c20: 見得覆天地而全彰世出世間無上非增非減非色
0333c21: 非空非戒非禪非離非合縱是千丈盧身披之不短
0333c22: 丈六老比丘搭亦非長秖因打成一片一任人天瞻
0333c23: 仰莫怪渠儂多意氣當年曾踏上頭關。
0333c24: 八關院六岫法兄領玉海梁居士請上堂僧問佛殿
0333c25: 羅漢長笑不休未審笑何意師云待八關水逆流向
0333c26: 汝道進云逆流了也請師速道師云他既逆流與你
0333c27: 道個甚麼進云望和尚指示師云少年一段風流事
0333c28: 秖許佳人獨自知乃云者所在是我法兄和尚把斷
0333c29: 佛祖咽喉掃卻郤聖凡路學截斷五色命根總教人人
0333c30: 快活撥轉風流公子赤腳倒走驚醒紅粉佳人情愛
0334a01: 盡脫一段親切家常不敢向淨地土自愧法乳同
0334a02: 源大家渾忘賓主且道渾忘一句作麼道齊看八關
0334a03: 關木闊其中魚龍變化多。
0334a04: 燦吾蒲居士請上堂僧問如何是西來意師云點鐵
0334a05: 成金易忠孝兩全難進云恁麼則當陽無向背覿體
0334a06: 露全機師云無你卜度處進云學人若也通消息只
0334a07: 恐射江水逆流師云照顧眉毛乃云山僧久不陞座
0334a08: 一出方丈刺破諸人眼學人久不問話句句漏逗及
0334a09: 至撞鐘擊鼓四眾雲集不惟起模畫樣亦似安營扎
0334a10: 寨彼此喪失不解保任且道如何保任不起纖毫脩
0334a11: 學心無相光中常自在。
0334a12: 上堂舉臨濟祖師將終示眾云吾滅後不得滅卻郤吾
0334a13: 正法眼藏師云禍從叮囑生三聖出云怎敢滅卻郤和
0334a14: 尚正法眼藏師云全身擔荷濟云已後有人問汝作
0334a15: 麼對師云殺人見血方解遠憂三聖便喝師云正脈
0334a16: 流通濟云誰知吾正法眼藏向瞎驢邊滅卻師云滿
0334a17: 腹沙糖吐出砒霜臨濟尋常吞盡十方佛祖慣用白
0334a18: 拈手段末後被三聖恰似純鋼打就把住當鋒果是
0334a19: 克家不容弄醜所以本師臨終有偈付云得吾眼也
0334a20: 覷浮沉淺則淺兮深則深莫學瞎驢趁大隊破沙盆
0334a21: 句對誰吟且道二老臨行秖將一副鐵石心肝挂在
0334a22: 眉尖上用底是甚麼心行震威一喝簷聲不斷前旬
0334a23: 雨電影還連後夜雷。
0334a24: 山主陳明宇請解制上堂大制從來無解結解結秖
0334a25: 對兒童說動靜無非古道場個個杖頭挑著月木馬
0334a26: 蹄邊劫外春蝸牛角上三千界滿腔冤憾自消鎔莫
0334a27: 言清果多饒舌且道縱橫獨步一句作麼生道以杖
0334a28: 指空云水向石邊流出冷風從華裏過來香。
0334a29: 建報恩會上堂問如何是死句師云衲被蒙頭進云
0334a30: 如何是活句師云出頭天外看進云如何是不死不
0334b01: 活句師云暗含春色明露秋光乃云妻薦夫兮子薦
0334b02: 親惟憑日午打三更通身現出那吒眼大千無處不
0334b03: 全身曠劫雙親空聚散古今父母不離身有生有滅
0334b04: 非真父不合不離真祖親盞子撲落無人會家家月
0334b05: 映水無痕。
0334b06: 上堂問如何是和尚活計師撩衣挺身云日日不別
0334b07: 進云秖者個更別有師云者個是甚麼僧禮拜師云
0334b08: 切莫儱侗問百尺竿頭如何進步師云煙裏木鵝高
0334b09: 著眼進云坐斷千差路師云咭嘹舌頭三千里乃云
0334b10: 叢林爐煆情疑一箭收功猶未奇良匠獨剖石中
0334b11: 玉鉗鎚直敲頂頑皮翻身秖透威音外開言吐氣莫
0334b12: 支離若無疋馬單刀力空費啼鵑血染枝。
0334b13: 上堂僧問學人有一清果請和尚酬價師便打進云
0334b14: 離此又作麼師云性命也不顧乃云看看冬月半切
0334b15: 忌重打算此事古家風文彩不成段死水不藏龍秋
0334b16: 空飛一雁莫待頭角生腳下紅線斷遍界絕遮攔目
0334b17: 前無物見何必問君平誰家不成現復舉洞山云五
0334b18: 臺山頂雲蒸飯華殿階前狗屎天幡竿頭上煎子
0334b19: 三個猢猻夜簸錢法上座到此秖是不肯放過所以
0334b20: 狗尾續貂示云石牛吐火晝夜然月中桂上打鞦韆
0334b21: 三個瞎驢爭毬踢彌勒呵呵笑在先今古者些說話
0334b22: 定要戳破頂門方纔相合還委悉麼假使滄海枯到
0334b23: 底終不與君通姓名。
0334b24: 結夏上堂問大開爐事如何師云佛祖難容進云
0334b25: 丈夫氣宇沖牛斗師云青天也須喫棒進云龍生金
0334b26: 鳳子衝破碧琉璃師云又被風吹別調中乃云一個
0334b27: 禪和一個口無繩自縛自家守鬼神覷破枉勞心莫
0334b28: 粘陰陽地抖擻遂倚杖立身兩手作撐天勢若向者
0334b29: 裏會得伸拳打落天邊月口裏舌頭家家有。
0334b30: 圓通會上堂問如何是賓中賓師云青山處處挂浮
0334c01: 雲進云如何是賓中主師云長在途中不出戶進云
0334c02: 如何是主中賓師云八兩分明是半觔進云如何是
0334c03: 主中主師舉起拄杖乃云雷震風吹山海口梵音潮
0334c04: 音一齊吼此是觀音悟入門驚起泥牛藏北斗覓心
0334c05: 懺罪兩俱忘樓閣門開家家有反聞空性妙難思乾
0334c06: 坤秖在一毛孔師震威一喝云三世諸佛歷代祖師
0334c07: 一切有情被山僧一喝個個耳門中箭一齊悟人圓
0334c08: 通古鏡胡來胡現漢來漢現求智慧男女得智慧男
0334c09: 女求解脫超昇得解脫超昇是即是猶是菩薩方便
0334c10: 之力復一喝下座。
0334c11: 上堂舉拄杖云者個物始於未有天地之先本自現
0334c12: 成毫無拘束秖因動則禍生滿盤俱錯然雖如是能
0334c13: 為佛祖心宗人天眼目四生根本苦海津梁且道是
0334c14: 甚麼物與麼成現復舉杖云家無二主。
0334c15: 上堂問如何是第一玄師云塔尖頭上打鞦韆進云
0334c16: 如何是第二玄師云猢猻上樹尾在前進云如何是
0334c17: 第三玄師云無毛紙鷂向空鑽舉世尊不說說迦葉
0334c18: 不聞聞以杖擊香几云葛藤遍地幾能掃石女懷胎
0334c19: 暗轉身。
0334c20: 春元端垣譚公送子寄名請上堂春到林泉意氣賒
0334c21: 綠袍藏寄紫袈裟金刀剃盡關頭雪玉帶長垂忠孝
0334c22: 家杖頭風月流千古鐵樹時開不老華曹源一滴能
0334c23: 消垢為佛為官本不差復示彩鳳飛來入異林光輝
0334c24: 閃爍逼乾坤從此瓜瓞聯生至何慮光宗無智人。
0334c25: 上堂示眾彼此原無字腳何必區區再索幸有拳頭
0334c26: 巴掌當陽指伊快活你若外求玄妙醍醐翻成毒藥
0334c27: 你若無心自得明明錯過一著你執忘形死心自是
0334c28: 不識好惡你向舉處承當鼻孔被人穿卻貴在動靜
0334c29: 閒忙只把虛空細嚼古人自不染污今人何太穿鑿
0334c30: 喝一喝下座。
0335a01: 起吾趙副戎送子寄名請上堂終不和沙金自金太
0335a02: 陽星耀映長庚枝分發秀垂千古拄杖頭邊別有春
0335a03: 復顧左右云萬里金鵬纔展翼千年齡鶴便翱翔。
0335a04: 解夏上堂問風冷霜凝事若何師云春回艸木舒進
0335a05: 云放行一句作麼生道師云路逢死蛇莫打殺無底
0335a06: 籃兒盛將歸乃云復開爐待當機聖制告圓月正
0335a07: 輝拽杖胸藏烹佛祖橫身天外電光飛未躍龍門休
0335a08: 賣眼東西南北任棲馳傲菊不隨秋桂發更豎蒼蒼
0335a09: 兩道眉禹力不到處河聲流向西。
0335a10: 順慶府主正堂蒼苔李公諱成林新建覺華菴功竣
0335a11: 請上堂此一瓣香天地同根萬物一體拈來爇向爐
0335a12: 中奉為府祖太尊闔衙官眷福同滄海壽等須彌祿
0335a13: 位高陞三多衍慶以夙植善根供俸三寶撫綏殘黎
0335a14: 如天普覆似地普擎恩施無相仰荷德心者不獨果
0335a15: 城士女也弘法護僧而大護法不忘靈山一會靈靈
0335a16: 不昧了了嘗知原是生因之所生乃曉因之所曉日
0335a17: 用應緣如同寶鏡君王得此萬國咸寧官員得此為
0335a18: 國愛民庶民得此育子孝親衲僧得此續佛慧命直
0335a19: 指人心見性成佛正眼看來玅明心印人人本具箇
0335a20: 箇不無如官長印信一印印定前後無差二六時中
0335a21: 見聞覺知神契於此則虛而靈寂而玅不求官位官
0335a22: 位自臻不求福壽福壽遐齡如淨琉璃內含寶月以
0335a23: 玅明心印弘護三寶克紹前徽以玅明心印普洽四
0335a24: 民統歸化育所謂明窗處處書聲曉戶戶門開見善
0335a25: 財見色聞聲無二道無聲無臭育三才柳巷花街開
0335a26: 正眼色空空色是心齊一人有慶萬民賴之共樂昇
0335a27: 平無事於心孤明烜赫陰陽萬象智愚賢否皆從妙
0335a28: 明心印中流出一氣化生護法以玅明心印特建覺
0335a29: 華勝蹟卓絕壯麗諸聖儼然金壁燦然丹堊森然遠
0335a30: 邇胥瞻焉令見者聞者仰慕弘麻永垂不替且道大
0335b01: 護法建修功畢增何祥瑞遞代聯芳為國柱迥超世
0335b02: 外越安排復舉六祖大師示眾云汝等念佛求往西
0335b03: 方我今移西方來東土汝等各願見否眾云若此土
0335b04: 得見何須更往彼國祖云精進即是釋迦平直即是
0335b05: 彌陀喜捨名為勢至慈悲即是觀音碧山云日坐公
0335b06: 堂應萬幾分明都是自家底眼前現出宰官相光耀
0335b07: 三台壯福基一喝下座。
0335b08: 嗣法門人慶雲識
0335b09: 嘉興楞嚴藏經坊存板
0335b10: 不會禪師語錄卷第一終
