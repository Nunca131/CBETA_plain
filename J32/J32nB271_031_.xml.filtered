0126a01: 閱藏知津卷第三十一
0126a02: 北天目沙門釋智旭彙輯
0126a03: 小乘經藏之六
0126a04: 佛說解憂經三紙欠　南深北命
0126a05: 宋中印土沙門法天譯
0126a06: 先有偈讚，偈述，次長行，乃佛在祇園，為諸比丘說
0126a07: 一切無常，應求解脫。
0126a08: 佛說無上處經半紙餘　當
0126a09: 失譯人名附東晉錄
0126a10: 即指三寶，為三無上處。
0126a11: 佛說無常經一紙欠　南當北孝
0126a12: 唐大薦福寺沙門釋義淨譯
0126a13: 說老，病，死，三法不可愛，經前有偈讚，偈述，絕妙，經
0126a14: 後有五言偈頌，七言咒願頌，并臨終方訣二紙。
0126a15: 佛說信解智力經五紙　南興北臨
0126a16: 宋中印土沙門釋法賢譯
0126a17: 說佛五力，十力。
0126a18: 佛說四無所畏經二紙欠　南履北臨
0126a19: 宋北印土沙門施護譯
0126a20: 佛在祇園，說四無畏，及八大眾中無畏。
0126a21: 佛說四品法門經四紙　南思北斯
0126a22: 宋中印土沙門法賢譯
0126a23: 佛在祇園，阿難請問世間所有驚怖等事，愚人所
0126a24: 有，智者即無。佛言：愚人不了界法，不了處法，不了
0126a25: 緣起法，不了處非處法，智人善了此四品法。
0126a26: 佛說法乘義決定經上中下合卷　南言北之
0126a27: 宋西夏沙門金總持等譯
0126b01: 佛在祇園，有一比丘名甚深勇猛，請問鹿野苑中
0126b02: 所說法乘決定之義。佛為廣說五蘊，五取，十二處，
0126b03: 十八界，十二緣生，四聖諦，二十二根，五三摩地，四
0126b04: 禪，四無色定，四無量心，四三摩地，四念處，四正斷，
0126b05: 四神足，五根，五力，七覺支，八聖道，十六心念，四果，
0126b06: 十力，四無所畏，四無礙辯，十八不共法，三十二相，
0126b07: 及行所感八十種好。
0126b08: 佛說決定義經九紙半　南溫北薄
0126b09: 宋中印土沙門法賢譯
0126b10: 佛在祇園，為諸苾芻說五蘊，五取蘊，十八界，十二
0126b11: 處，十二緣生，四聖諦，二十二根，如來十力，四無所
0126b12: 畏，四禪定，四無色定，四無量行，四無礙智，四三摩
0126b13: 地想，及三十七品。
0126b14: 佛說廣義法門經八紙欠　出中阿含一品　南福北緣
0126b15: 陳優禪尼國沙門真諦譯
0126b16: 舍利弗為比丘說十二離難隨順道時，當為如理
0126b17: 而說，聽法之人，具十六相，心得清淨，十法成熟般
0126b18: 若，十相應法，十四違障不淨想，六障無常苦想，十
0126b19: 一障生光明想，三多恩德，十四於不淨觀多恩德，
0126b20: 二十勤修障，十一於伏滅障多恩德，二十多恩德，
0126b21: 二十二時處當觀，七相能滿，二十種行，未得道者，
0126b22: 當為恐意，二十種行，速得依住，十一障礙法為難，
0126b23: 十勝智，十三喜樂依止法，依四法行，令五法滿，能
0126b24: 滅八刺剌，得無學十法。
0126b25: 佛說普法義經七紙餘　緣
0126b26: 後漢安息國沙門安世高譯
0126b27: 與上經同，而文苦澀。
0126c01: 佛說海八德經二紙餘　南尺北璧
0126c02: 姚秦天竺沙門鳩摩羅什譯
0126c03: 因牽犯戒者出，為眾說八法如大海阿含及律俱有之。
0126c04: 佛說法海經二紙半　仝上
0126c05: 西晉沙門釋法炬譯
0126c06: 與上經同。
0126c07: 佛說身毛喜豎經三卷南作卷半北作一卷　南馨北夙
0126c08: 宋譯經院沙門惟淨等譯
0126c09: 善星捨離佛法，以多種緣謗佛法僧。舍利子聞之，
0126c10: 白佛。佛為廣說佛法，所謂九次第定，十力，四無畏
0126c11: 等。及說樹下證果之相，龍護尊者請名奉持。
0126c12: 黑氏梵志經二紙半　敬
0126c13: 吳月支國優婆塞支謙譯
0126c14: 閻羅王聽梵志說法，悲其七日當死，死當墮落，梵
0126c15: 志懼而見佛證果。
0126c16: 長爪梵志請問經二紙餘　當
0126c17: 唐大薦福寺沙門釋義淨譯
0126c18: 佛為梵志，說八支戒所獲佛身果報，梵志遂受八
0126c19: 支齋戒。
0126c20: 佛說婦人遇辜經一紙餘　孝
0126c21: 乞伏秦沙門釋聖堅譯
0126c22: 婦人親戚一時亡絕，見佛得道。
0126c23: 須摩提長者經七紙餘　一名會諸佛前亦名如來所說示現眾生　敬
0126c24: 吳月支國優婆塞支謙譯
0126c25: 長者子死痛苦，佛說一切法無常，以開喻之。
0126c26: 盧至長者因緣經一卷　當
0126c27: 失譯人名今附東晉錄
0127a01: 長者生平最慳，節會日，飲醉自歌。帝釋化作相似
0127a02: 人以惱亂之，乃令見佛，證初果。
0127a03: 佛說耶祇經一紙半　南孝北當
0127a04: 劉宋居士沮渠京聲譯
0127a05: 迦奈國婆羅耶祇，捨外道歸佛，受五戒，不能持，向
0127a06: 佛還戒。佛默不答。有五鬼神來競害之。佛放光救
0127a07: 令得蘇。懺悔更受戒，即得初果，仍出家，證四果。
0127a08: 佛說貧窮老公經二紙　南尺北敬
0127a09: 劉宋沙門釋慧簡譯
0127a10: 年百二十，而甚貧窮，欲來見佛，釋梵斷之，佛令阿
0127a11: 難喚來，說其夙因，出家證果。
0127a12: 佛為阿支羅迦葉說自他作苦經一紙半　敬
0127a13: 後漢安息國沙門安世高譯
0127a14: 為說苦非自作，他作，共作，無因作，見諦得道，牛觸
0127a15: 死，入滅。
0127a16: 佛說長者音悅經三紙餘　南尺北敬
0127a17: 吳月支國優婆塞支謙譯
0127a18: 長者得四吉祥。佛往歎之，令其植福。後得四不吉
0127a19: 祥，尼犍往歎。乃得痛打，佛因說其夙緣。
0127a20: 佛說鬼子母經三紙欠　當
0127a21: 失譯人名附西晉錄
0127a22: 鬼子母喜盜食人間兒子。佛令比丘取其多子藏
0127a23: 之，化令見佛受法，立願保護世間。
0127a24: 佛說孫多耶致經二紙欠　當
0127a25: 吳月支國優婆塞支謙譯
0127a26: 梵志自謂日三浴，噉果，飲水，行勝沙門。佛為說二
0127a27: 十一惡行，不得受好衣食，及說洗心垢法。彼即出
0127b01: 家得道。
0127b02: 佛說八師經三紙餘　南尺北敬譯人同上
0127b03: 梵志邪旬問佛何師。佛以八師答之，殺、盜、邪淫、妄
0127b04: 語、飲酒、老、病、死。
0127b05: 佛說九橫經一紙　當
0127b06: 後漢安息國沙門安世高譯
0127b07: 一不應飯為飯，乃至九可避不避，皆招橫死，慧人
0127b08: 當識當避。
0127b09: 佛說沙曷比丘功德經二紙　南孝北當
0127b10: 西晉沙門釋法炬譯
0127b11: 即莎伽陀比丘也，佛讚說其降龍功德，并非實醉，
0127b12: 有似大乘發跡顯本之意。
0127b13: 佛說得道梯磴錫杖經附佛說持錫杖法　共五紙欠　南尺北敬
0127b14: 失譯人名附東晉錄
0127b15: 此與律制錫杖迥異，已巳於毘尼集要杖法中略辯
0127b16: 之。
0127b17: 佛說呵鵰阿那含經一紙半　孝
0127b18: 東晉西域沙門竺曇無蘭譯
0127b19: 佛讚呵鵰優婆塞有八事，而不欲人知。
0127b20: 佛說燈指因緣經八紙欠　孝
0127b21: 姚秦天竺沙門鳩摩羅什譯
0127b22: 說長者子燈指先富中貧，後又大富，皆由宿因。
0127b23: 佛說五無返復經二紙　南孝北當
0127b24: 劉宋居士沮渠京聲譯
0127b25: 羅閱祇梵志遊學舍衛國，見耕者子死，而父不哭，
0127b26: 乃至舉家不哭，問佛決疑。
0127b27: 佛說五無返復經此經與竺本前後異同，義理俱好。故依竺本重出，竹堂講主校
0127c01: 定。
0127c02: 長者子懊惱三處經二紙餘　敬
0127c03: 後漢安息國沙門安世高譯
0127c04: 說長者子於天中，人中，龍中，一時令三處哭泣。
0127c05: 五母子經紙半　南善北慶
0127c06: 吳月支國優婆塞支謙譯
0127c07: 沙彌憶五世令母哭事，而笑。
0127c08: 沙彌羅經一紙餘　慶
0127c09: 失譯人名　安公云關中異經
0127c10: 與上經同。
0127c11: 佛說栴檀樹經二紙　當
0127c12: 失譯人名附漢錄
0127c13: 窮人依栴檀樹神得活，後報王伐此樹，身死樹下。
0127c14: 佛微笑放光，說其夙緣。
0127c15: 佛說佛大僧大經五紙半　南孝北當
0127c16: 劉宋居士沮渠京聲譯
0127c17: 王舍國有富者，名為厲，求生二子，一名佛大，二名
0127c18: 僧大，僧大出家，佛大貪其弟婦，弟婦不從。佛大遣
0127c19: 賊往殺僧大，僧大臨死，截四肢，得四果，弟婦哭死，
0127c20: 得生天，佛大遂墮地獄。
0127c21: 阿鳩留經三紙　敬
0127c22: 後漢失譯人名出僧祐錄古典經
0127c23: 賈客阿鳩留不信後世，於曠野樹下得遇豪薜荔，
0127c24: 乃深信因果，勤行布施，後得生天，然不如施迦葉
0127c25: 者。
0127c26: 佛說頞多和多耆經一紙餘　當
0127c27: 失譯人名附西晉錄
0128a01: 栴檀調弗天啟請於佛，佛為諸弟子說布施八事，
0128a02: 及說愚人不知布施，有十因緣。
0128a03: 佛說越難經一紙半　南尺北敬
0128a04: 西晉清信士聶承遠譯
0128a05: 越難長者大富而慳，死作盲乞兒，乞食至其家，為
0128a06: 子所打，佛因之說偈。
0128a07: 佛說摩訶迦葉度貧母經四紙欠　孝
0128a08: 劉宋中天竺沙門求那跋陀羅譯
0128a09: 迦葉度最貧母生天，天帝釋化作貧人以供迦葉。
0128a10: 佛說布施經二紙　南臨北則
0128a11: 宋中印土沙門法賢譯
0128a12: 佛在給孤獨園，說三十七種布施感果不同并為
0128a13: 國王說布施及十善法。
0128a14: 佛說五大施經十行　南思北之
0128a15: 宋北印土沙門施護等譯
0128a16: 能持五戒，是為五種大施。
0128a17: 佛說四天王經二紙欠　孝
0128a18: 劉宋枳園寺沙門釋智嚴共寶雲譯
0128a19: 說六齋日，四王下巡人間善惡，而生喜慼。
0128a20: 佛說出家緣經一紙餘　敬
0128a21: 後漢安息國沙門安世高譯
0128a22: 為難提優婆塞說犯五戒過，前四事各十惡，飲酒
0128a23: 三十五惡。
0128a24: 孝子經二紙欠　敬
0128a25: 失譯人名
0128a26: 明供養，不若勸親為善去惡。
0128a27: 佛說進學經大半紙　南尺北敬
0128b01: 劉宋居士沮渠京聲譯
0128b02: 一孝順，二仁慈，三惠施，四捨俗。又聖默然，及聖說
0128b03: 法，又財法二施，法施為最。
0128b04: 佛說賢者五福經一紙欠　當
0128b05: 西晉河內沙門白法祖譯
0128b06: 明說法得五種福，一長壽，二大富，三端正，四名聞，
0128b07: 五聰智。并出其因。
0128b08: 佛說解夏經二紙餘　南溫北深
0128b09: 宋中印土沙門法賢譯
0128b10: 佛向舍利弗等問三業可忍。舍利弗亦向佛求可
0128b11: 忍，并為五百比丘求可忍，尊者儗舍說伽陀讚。
0128b12: 佛說蟻喻經二紙欠　南淵北斯
0128b13: 宋北印土沙門施護譯
0128b14: 佛放大光普照，告諸苾芻，於一時中，有諸蟻聚，夜
0128b15: 中出煙，晝日火然，婆羅門見，乃作是言。若有執持
0128b16: 快利刀者，必能破散其聚。次復見龜，見諸蟲等，皆
0128b17: 作是言。乃至最後見一大龍，托一苾芻問我，我為
0128b18: 彼言：蟻聚，即是五蘊。煙，即尋伺。火，即身語二業。龜，
0128b19: 即五障染法。蟲等，即是忿、恚、慳、嫉、五欲、無明、疑、惑、
0128b20: 我慢。龍者，即阿羅漢。婆羅門者，即是如來。快利者，
0128b21: 即有智人。刀者，即是智慧。破散者，即發起精進勝
0128b22: 行。
0128b23: 佛說自愛經四紙欠　南孝北當
0128b24: 東晉西域沙門竺曇無蘭譯
0128b25: 佛受舍衛國王四街道請，說三種自愛之法。有兩
0128b26: 商人見之，一人心念讚佛，一人心念毀佛，毀者，隨
0128b27: 即轢死，讚者，尋得作國王。請佛至其國內供養，佛
0128c01: 為說最重五罪，一不忠孝，二惡心向羅漢，三謗佛，
0128c02: 四破僧，五毀盜三寶物。
0128c03: 佛說罵意經十三紙餘　敬
0128c04: 後漢安息國沙門安世高譯
0128c05: 多似律中語，及雜說一切善惡法。
0128c06: 佛說堅意經一紙餘　南尺北當譯人同上
0128c07: 囑比丘雖受人謗，當如水火。又囑人一心聽經。
0128c08: 佛說佛治身經一紙欠　南宜北既
0128c09: 失譯人名今附西晉錄
0128c10: 說當學工語，不離法行。
0128c11: 佛說佛醫經三紙餘　南終北明
0128c12: 吳天竺沙門竺律炎共支越譯
0128c13: 說人身中四大得病因緣，及九橫，四飯，食多五罪，
0128c14: 財屬五家。
0128c15: 佛說治意經一紙欠　南宜北既
0128c16: 失譯人名今附西晉錄
0128c17: 說安般守意。
0128c18: 佛說大魚事經一紙餘　孝
0128c19: 東晉西域沙門竺曇無蘭譯
0128c20: 借大魚敕小魚，以喻大比丘囑小比丘，若小比丘
0128c21: 不守根門，如彼小魚隨線就死。
0128c22: 佛說法受塵經半紙餘　敬
0128c23: 後漢安息國沙門安世高譯
0128c24: 誡諸男勿染女，女勿染男。
0128c25: 佛說阿含正行經三紙欠　敬譯人同上
0128c26: 說五陰為賊，五根相欺，及說十二因緣，誡持五戒，
0128c27: 修四念處，得度五道。
0129a01: 佛說所欲致患經四紙半　南尺北敬
0129a02: 西晉月支國沙門竺法護譯
0129a03: 佛為比丘代答外道之問。
0129a04: 佛說八無暇有暇經三紙餘　南當北孝
0129a05: 唐大薦福寺沙門釋義淨譯
0129a06: 有八無暇。一地獄，二餓鬼，三畜生，四長壽天，五邊
0129a07: 地，六聾啞，七邪見，八無佛世。惟一有暇，可修道業，
0129a08: 誡人勿致後悔也。
0129a09: 佛說譬喻經一紙　當
0129a10: 唐大薦福寺沙門釋義淨譯
0129a11: 佛為勝光王說空井，樹根，二鼠，四蛇，毒龍，蜜滴，蜂
0129a12: 螫，火燒之喻。
0129a13: 四願經四紙欠　敬
0129a14: 吳月支國優婆塞支謙譯
0129a15: 為純陀說人間四願，皆不可保。復說思、想、識，等法
0129a16: 門。前後文不相蒙，頗似錯簡。
0129a17: 佛說四自侵經四紙欠　南孝北當
0129a18: 西晉月支國沙門竺法護譯
0129a19: 先說夙夜不學，老不止婬，得財不施，不受佛言，為
0129a20: 四自侵。次說一切警策之語。
0129a21: 佛說諸行有為經一紙餘　南力北忠
0129a22: 宋中印土沙門法天譯
0129a23: 佛在給孤獨園說一切行遷流，乃至佛亦不免棄
0129a24: 捨此身。
0129a25: 佛說木患經一紙餘　當
0129a26: 失譯人名附東晉錄
0129a27: 波琉璃國王，遣使求佛法要。佛示以木患百八，稱
0129b01: 佛陀，達磨，僧伽名，并分別功德淺深。
0129b02: 佛說醫喻經一紙餘　南馨北夙
0129b03: 宋北印土沙門施護譯
0129b04: 說醫王有四種，法王亦爾，說四諦法。
0129b05: 佛說中心經四紙餘　與阿含正行經同本別譯　孝
0129b06: 東晉西域沙門竺曇無蘭譯
0129b07: 先由目連神通，化彼移山梵志，令得信心，佛乃為
0129b08: 說五賊五欺諸法。
0129b09: 佛說身觀經半紙紙半餘　南當北孝
0129b10: 西晉月支國沙門竺法護譯
0129b11: 說身不淨，無可愛樂。後附偈頌，七言七首，五言十
0129b12: 首，皆妙絕。
0129b13: 佛說禪行三十七品經二紙　仝上
0129b14: 後漢安息國沙門安世高譯
0129b15: 明少時修三十七品，亦非愚癡食人信施，何況能
0129b16: 多。
0129b17: 禪行法想經半紙餘　敬譯人同上
0129b18: 一彈指間思惟死想等，不是愚癡食人信施。
0129b19: 佛說新歲經四紙　當
0129b20: 東晉西域沙門竺曇無蘭譯
0129b21: 坐夏既畢，佛集眾僧各相懺悔，諸天興供偈歎。
0129b22: 佛說時非時經二紙　南孝北當
0129b23: 西晉外國沙門若羅嚴譯
0129b24: 分別十二月，各有時與非時。
0129b25: 佛說護淨經二紙　當
0129b26: 失譯人名附東晉錄
0129b27: 因見大池中蟲，乃說食不淨食之報，并示護淨之
0129c01: 法，亦明齋法，得六十萬世餘糧。
0129c02: 似結集家結撮語。
0129c03: 佛說因緣僧護經一卷　南當北竭
0129c04: 失譯人名今附東晉錄
0129c05: 龍變形受具戒，佛遣之歸，五百商人入海，請僧護
0129c06: 為說法師，逮至海中，龍王乞去授四龍子四阿含
0129c07: 經。商人還時，僧護出海同還，路中相失，見地獄中
0129c08: 五十六事。次至五百仙人處，寄宿一夜，度令證果，
0129c09: 還來見佛，問佛因緣，佛一一答之。
0129c10: 比丘避女惡名欲自殺經一紙欠　南當北孝
0129c11: 西晉沙門釋法炬譯
0129c12: 比丘因惡名，欲往林中自殺，正住天神說偈曉之，
0129c13: 即得道。
0129c14: 阿難同學經二紙餘　南緣北
0129c15: 後漢安息國沙門安世高譯
0129c16: 掘多比丘思返俗，阿難啟佛開示之，證果入滅。
0129c17: 佛說月喻經二紙欠　南馨北夙
0129c18: 宋北印土沙門施護譯
0129c19: 說比丘法，及讚迦葉。
0129c20: 佛說灌頂王喻經一紙欠　仝上譯人同上
0129c21: 說王有三時受灌頂法，常所思念，苾芻於出家，淨
0129c22: 法眼，盡漏三時，亦常思念。
0129c23: 佛說比丘聽施經二紙餘　當
0129c24: 東晉西域沙門竺曇無蘭譯
0129c25: 聽施比丘不樂法，佛方便為說曉道徑不曉道徑
0129c26: 之喻。
0129c27: 佛說見正經五紙半　孝譯人同上
0130a01: 見正比丘疑無後世，佛借大樹作喻說法，乃至為
0130a02: 說種種譬喻，除其斷，常，二見。
0130a03: 佛說略教誡經一紙　當
0130a04: 唐大薦福寺沙門釋義淨譯
0130a05: 讚少欲，知足，訶惡比丘三種不善思惟。
0130a06: 佛說父母恩難報經一紙欠　當
0130a07: 後漢安息國沙門安世高譯
0130a08: 與孝子經大同小異，可並流通。
0130a09: 佛說淨飯王般涅槃經五紙半　南尺北當
0130a10: 劉宋居士沮渠京聲譯
0130a11: 佛及難陀，阿難，羅云，親送淨飯王喪，以彰孝道。
0130a12: 猘狗經一紙半　敬
0130a13: 吳月支國優婆塞支謙譯
0130a14: 說受戒而嫉妒其師者，如獅狗還囓其主，及說不
0130a15: 如法授戒，反入泥犁。
0130a16: 佛說群牛譬經一紙餘　當
0130a17: 西晉沙門釋法炬譯
0130a18: 以群牛譬好比丘，以驢譬惡比丘。
0130a19: 佛為年少比丘說正事經一紙半　南孝北當
0130a20: 西晉沙門釋法炬譯
0130a21: 因上座比丘如法攝受年少比丘，佛讚歎之。
0130a22: 分別經四紙餘　敬
0130a23: 西晉月支國沙門竺法護譯
0130a24: 有受戒而得福，有受戒而反墜，有三輩事佛之不
0130a25: 同。及說支那國非法者多，翻在魔部等。
0130a26: 佛說阿難七夢經一紙欠　孝
0130a27: 東晉西域沙門竺曇無蘭譯
0130b01: 佛為阿難解釋七夢，皆應五濁惡世之事。
0130b02: 阿難四事經三紙　敬
0130b03: 吳月支國優婆塞支謙譯
0130b04: 一慈心俯育人畜，二悲心周給窮苦，三不食肉，持
0130b05: 五戒，四敬沙門，行此四事，如供佛無異。
0130b06: 佛說五苦章句經十二紙欠　一名淨除罪蓋娛樂佛法經　南尺北當
0130b07: 東晉西域沙門竺曇無蘭譯
0130b08: 一說五道苦，二說八惡處，三說十二重城，三棘籬，
0130b09: 六賊等，四說諸重擔，五說香臭二木喻，及說四生
0130b10: 四諦等，又說五天使者等。
0130b11: 佛說月光菩薩經五紙欠　南臨北盡
0130b12: 宋中印土沙門法賢譯
0130b13: 佛在竹林精舍，因舍利弗，目犍連，先入滅度，為諸
0130b14: 比丘說月光王捨頭因緣。
0130b15: 未曾有因緣經二卷　南彼北靡
0130b16: 蕭齊沙門釋曇景譯
0130b17: 舍利弗為和尚，目犍連為阿闍梨，度羅羅作沙
0130b18: 彌，不樂聽法，因波斯匿王為說野干墮井本緣，明
0130b19: 聽法功大，次為王授十善法，次說四擔轝石女往
0130b20: 因，次聽五百比丘還戒，次諭羅羅修學智慧，次
0130b21: 為祇陀說五戒開遮方便，亦為波斯匿王說末利
0130b22: 夫人功德，次教令以十善道展轉教化，如一燈然
0130b23: 無量燈，名報師恩，名報三世佛恩。
0130b24: 此經雖說發菩提心，六度，四等，十善化人，無生
0130b25: 法忍等事，而依生滅四諦說法，故屬阿含。
0130b26: 除恐災患經一卷　南罔北短
0130b27: 乞伏秦沙門釋聖堅譯
0130c01: 佛住王舍城，維耶離大疫，請佛往救，受才明長者
0130c02: 家十六日供，次受奈女供，廣說佛受寶蓋往因，才
0130c03: 明眷屬往因，奈女往因。
0130c04: 佛說孛經一卷　亦云孛經抄　南忘北彼
0130c05: 吳月支國優婆塞支謙譯
0130c06: 佛住祇園，有孫陀利女之謗，至第八日，卑先匿王
0130c07: 察知其情，佛乃為說往昔行菩薩道時，其名曰孛，
0130c08: 身為國師，受四臣及夫人謗，久後方明，今復如是。
0130c09: 天王太子辟羅經二紙　南賢北景
0130c10: 安公關中異經今附秦錄
0130c11: 太子自說昔為國王，欲造大鼓，智臣為行施事。
0130c12: 佛說八大靈塔名號經一紙餘　南夙北臨
0130c13: 宋中印土沙門法賢譯
0130c14: 生處。成道處。轉法輪處。現神變處。從忉
0130c15: 利下處。化度分別僧處。思念壽量處。入涅
0130c16: 槃處。
0130c17: 佛說溫室洗浴眾僧經三紙欠　南莫北短
0130c18: 後漢安息國沙門安世高譯
0130c19: 耆域請佛及僧洗浴，佛言：當用七物，除去七病，得
0130c20: 七福報。
0130c21: 諸德福田經五紙餘　南忘北彼
0130c22: 西晉沙門釋法立法炬同譯
0130c23: 帝釋問良田，佛以五淨德名曰福田，即沙彌五德
0130c24: 也。又七法廣施，名曰福田，謂興立佛圖等，於是四
0130c25: 比丘，一比丘尼，天帝釋，及如來，各說宿行所得果
0130c26: 報。
0130c27: 佛為海龍王說法印經半紙　南賢北景
0131a01: 唐大薦福寺沙門釋義淨譯
0131a02: 即無常，苦，無我，寂滅，四印也。
0131a03: 賢愚因緣經十三卷　南誠美北左達
0131a04: 元魏涼州沙門釋慧覺等譯
0131a05: 雜譬喻品第一梵天請法六事。摩訶薩埵以身施虎緣
0131a06: 品第二。二梵志受齋緣品第三。波羅奈人身
0131a07: 貿供養緣品第四。海神難問船人緣品第五。
0131a08: 恒伽達緣品第六。須闍提緣品第七。波斯匿
0131a09: 王女金剛緣品第八。金財因緣品第九。華天
0131a10: 因緣品第十。寶天因緣品第十一。羼提婆羅
0131a11: 因緣品第十二。慈力王血施緣品第十三。降
0131a12: 六師緣品第十四。鋸陀身施緣品第十五。大
0131a13: 光明王始發道心緣品第十六。摩訶斯那優婆
0131a14: 夷緣品第十七。出家功德尸利苾提緣品第十
0131a15: 八此云福增其年百歲。沙彌守戒自殺緣品第十九。長
0131a16: 者無耳目舌緣品第二十。貧人夫婦疊施得現
0131a17: 報緣品第二十一。迦旃延教老母賣貧緣品第
0131a18: 二十二。金天緣品第二十三。重姓緣品第二
0131a19: 十四。散檀寧緣品第二十五。月光王頭施緣
0131a20: 品第二十六。快目王眼施緣品第二十七。五
0131a21: 百盲兒往返逐佛緣品第二十八。富那奇緣品
0131a22: 第二十九。尼提度緣品第三十。大劫賓寧緣
0131a23: 品第三十一。微妙比丘尼緣品第三十二。梨
0131a24: 耆彌七子緣品第三十三。設頭羅健寧緣品第
0131a25: 三十四。阿輸迦施土緣品第三十五。七瓶金
0131a26: 施緣品第三十六。差摩現報緣品第三十七。
0131a27: 蓋事因緣品第三十八往古王名也。大施抒海緣品
0131b01: 第三十九。阿難總持緣品第四十。優婆斯兄
0131b02: 所殺緣品第四十一。兒誤殺父緣品第四十二。
0131b03: 須達起精舍緣品第四十三。大光明始發無
0131b04: 上心緣品第四十四。勒那闍耶緣品第四十五。
0131b05: 迦毘梨百頭緣品第四十六。淨居天請洗浴
0131b06: 緣品第四十七。摩訶令奴緣品第四十八。善
0131b07: 求惡求緣品第四十九。善事太子入海緣品第
0131b08: 五十。無惱指鬘緣品第五十一。檀脂緣品
0131b09: 第五十二。貧女難陀緣品第五十三。師質子
0131b10: 摩頭羅瑟質緣品第五十四。檀彌離緣品第五
0131b11: 十五。象護緣品第五十六。波婆梨緣品第五
0131b12: 十七。二鸚鵡聞四諦緣品第五十八。鳥聞比
0131b13: 丘說法生天緣品第五十九。五百雁聞佛法生
0131b14: 天緣品第六十。堅誓師子緣品第六十一。梵
0131b15: 志施佛納衣得授記緣品第六十二。佛始起慈
0131b16: 心緣品第六十三。頂生王緣品第六十四。蘇
0131b17: 曼女十子緣品第六十五。婆世躓緣品第六十
0131b18: 六。優婆鞠提緣品第六十七。汪水中蟲緣品
0131b19: 第六十八。沙彌均提緣品第六十九。
0131b20: 雜寶藏經八卷　南業北既
0131b21: 元魏西域沙門吉迦夜共曇曜譯
0131b22: 十奢王緣第一，王子以肉濟父母緣第二，等共集
0131b23: 一百二十一緣，勸人作福持戒，出生死，成菩提。
0131b24: 撰集百緣經十卷　南慎北承
0131b25: 吳月支國優婆塞支謙譯
0131b26: 菩薩授記品第一。報應受供養品第二。授記
0131b27: 辟支佛品第三。出生菩薩品第四。餓鬼品第
0131c01: 五。諸天來下供養品第六。現化品第七。比
0131c02: 丘尼品第八。聲聞品第九。諸緣品第十。每
0131c03: 品十緣，故有百緣。
0131c04: 賓頭盧突羅闍為優陀延王說法經七紙欠　南甚北墳
0131c05: 　　　　比丘寂震二兩　寂怡
0131c06: 　　　　　　聞持各助銀一兩
0131c07: 　　　　比丘杜凡助銀四兩
0131c08: 閱藏知津卷第三十一
