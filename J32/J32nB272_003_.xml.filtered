0190b01: 明州天童景德禪寺宏智覺禪師語錄卷三
0190b02: 武林苕溪鳳山後學淨啟重編
0190b03: 頌古
0190b04: 世尊一日陞座文殊白槌云諦觀法王法法王法
0190b05: 如是世尊便下座。
0190b06: 一段真風見也麼綿綿化母理機梭織成古錦含春
0190b07: 象無奈東君漏泄何。
0190b08: 阿難問迦葉云世尊傳金襴外別傳何物迦葉召
0190b09: 阿難難應諾葉曰倒卻門前剎竿著。
0190b10: 影略門前倒剎竿個中消息授傳難玲瓏侍者能相
0190b11: 委盤走明珠珠走盤。
0190b12: 達磨面壁二祖斷臂。
0190b13: 千鄉萬里尋知己一語臨機不契梁面壁九年居少
0190b14: 室覓心千古累神光。
0190b15: 牛頭懶融禪師未見四祖百鳥銜花見四祖後花
0190b16: 鳥不來。
0190b17: 花鳥不來空過春牛頭山上懶融人自心淨故元無
0190b18: 作放下許多閑苦辛。
0190b19: 馬祖南泉玩月。
0190b20: 經入藏禪歸海稽首皈依合掌頂戴王老師超物外
0190b21: 二十年前恁麼來而今去盡閑光彩。
0190b22: 藥山久不陞座。
0190b23: 癡兒刻意止啼錢良駟追風顧影鞭雲掃長空巢月
0190b24: 鶴寒清入骨不成眠。
0190b25: 長髭曠禪師參石頭頭問甚處來師云嶺南來曰
0190b26: 大庾嶺頭一尊功德成就也未髭云成就久矣秖
0190b27: 欠點眼在曰莫要點眼麼髭云便請頭乃垂一足
0190b28: 髭便禮拜頭曰汝見什麼道理便禮拜髭云據某
0190b29: 甲所見如紅爐上一點雪。
0190b30: 嶺頭功德眼倦足等閒垂紅爐一點雪直下廓亡依。
0190c01: 龐公參石頭問云不與萬法為似者是甚麼人頭
0190c02: 以手掩其口豁然有省後參馬祖復問馬云待汝
0190c03: 吸盡西江水再向汝道士於言下頓領玄旨。
0190c04: 吸盡西江向汝道馬師家風不草草截流一棹破煙
0190c05: 寒天水同秋清渺渺。
0190c06: 溈山示眾云老僧百年後向山下作一頭水牯牛
0190c07: 左脅書五字曰溈山僧某甲此時喚作溈山僧又
0190c08: 是水牯牛喚作水牯牛又是溈山僧喚作甚麼即
0190c09: 得。
0190c10: 溈山水牯牛禪人聚頭咬可憐負舂人喚作嶺南獠。
0190c11: 溈山見劉鐵磨。
0190c12: 百戰功成老太平優游誰肯共爭衡玉鞭金馬閒終
0190c13: 日明月清風富一生。
0190c14: 溈山因僧問如何是露地白牛山曰叱叱僧云噉
0190c15: 餧何物山曰喫喫。
0190c16: 露地白牛起問端隨緣叱叱齒牙寒不知飲啄是何
0190c17: 物喫喫直教滄海乾。
0190c18: 張拙問長沙岑禪師曰百千諸佛但見其名未審
0190c19: 居何國土沙曰黃鶴樓崔顥題詩後秀才還曾題
0190c20: 也未曰未曾沙曰得閒題取一篇。
0190c21: 黃鶴樓前共語時白蘋紅蓼對江湄衷腸已訴無人
0190c22: 會惟有清風明月知。
0190c23: 趙州因僧辭州曰甚處去曰諸方學佛法去州豎
0190c24: 起拂子曰有佛處不得住無佛處急走過三千里
0190c25: 外逢人不得錯舉曰與麼則不去也州曰摘楊花
0190c26: 摘楊花。
0190c27: 青山不異白玉無瑕茫茫流水擾擾黃花有佛處纖
0190c28: 毫不立無佛處萬別千差長安路上未歸客尋溪猶
0190c29: 自摘楊花。
0190c30: 僧問趙州至道無難惟嫌揀擇是時人窠窟否州
0191a01: 曰曾有人問老僧直得五年分疏不下。
0191a02: 五年分疏不下一句元無縫罅只知推過商量誰信
0191a03: 分明酬價玲瓏底相知莽鹵的相訝寧可與曉事人
0191a04: 相罵不可共不曉事人說話。
0191a05: 趙州因侍者報大王來也州曰萬福大王者曰未
0191a06: 到在州曰又道來也。
0191a07: 侍者來言報大王趙州曾揖下禪床憐兒不覺傍觀
0191a08: 醜爭奈全身在帝鄉。
0191a09: 臨濟因定上座問如何是佛法大意濟下禪床擒
0191a10: 住打一掌便托開定佇立傍僧云定上座何不禮
0191a11: 拜纔拜禮忽然大悟。
0191a12: 不墮前後獨超古今喚回千歲夢飛出九皋禽直下
0191a13: 一槌光迸散斬新彈子出爐金。
0191a14: 僧問睦州高揖釋迦不拜彌勒時如何州曰昨日
0191a15: 有人問趁出了也曰和尚恐某甲不實那州曰拄
0191a16: 杖不在苕帚柄聊與三十。
0191a17: 凜凜將軍令已行八荒四海要澄清提來劍氣沖牛
0191a18: 斗洗蕩氛埃見太平。
0191a19: 僧問大隨一切眾生皮褁骨者箇眾生為甚骨褁
0191a20: 皮師拈艸履覆龜背上僧無語。
0191a21: 學道須教正眼開莫將狂解意中猜脫鞋龜上人難
0191a22: 會遂使攜囊特地來。
0191a23: 洞山首謁南泉值馬祖忌修齋次泉曰未審馬祖
0191a24: 還來應供否眾無對山出云待有伴即來泉曰此
0191a25: 子雖後生卻堪雕琢山曰莫壓良為賤。
0191a26: 白雲之賓青山伴位裏借功看互換無底合盤轉手
0191a27: 擎穿心碗子通身飯。
0191a28: 洞山寒暑。
0191a29: 裏頭看勿寒暑直下滄溟瀝得乾我道巨鼇能俯首
0191a30: 笑君沙際弄釣竿。
0191b01: 洞山因僧在延壽堂不安要見山山至僧所便問
0191b02: 和尚何不救取人家男女山曰你是什麼人家男
0191b03: 女曰某甲闡提人家男女山良久僧曰四山相逼
0191b04: 時如何山曰老僧亦在人家屋簷下過曰回互不
0191b05: 回互山曰不回互曰教某甲向什麼處去山曰粟
0191b06: 畬裏去僧噓一聲曰珍重便脫山以拄杖扣頭三
0191b07: 下曰只解與麼去不解與麼來。
0191b08: 只解恁麼去沙禽夜宿滄洲樹不解恁麼來石筍穿
0191b09: 開古路苔莫道鯤鯨無羽翼今日親從鳥道回。
0191b10: 洞山參興平便禮拜興曰莫禮老朽山曰禮不老
0191b11: 朽者興曰渠不受禮師曰渠不曾禮。
0191b12: 渠非老朽不禮不受威音世前毗盧頂後把定壺中
0191b13: 白日長觸著匣內青蛇吼良醫叮囑病人服藥不如
0191b14: 忌口。
0191b15: 神山把針次洞山問曰作甚麼神曰把針曰把針
0191b16: 事作麼生神曰針針相似曰二十年同行作者個
0191b17: 語話豈有與麼工夫神曰長老又作麼生曰如大
0191b18: 地火發的道理。
0191b19: 大地火發間不容髮南海崑崙天寒不襪祖祖相傳
0191b20: 一頭搕。
0191b21: 僧問青平如何是大乘平曰井索曰如何是小乘
0191b22: 平曰錢貫又問如何是有漏平曰笊籬曰如何是
0191b23: 無漏平曰木杓曰覿面相呈時如何曰分付與典
0191b24: 座。
0191b25: 笊籬木杓錢貫井索見成家風受用廓落生涯放得
0191b26: 信緣看佛法更于何處著不用安禪只麼從自然心
0191b27: 地常安樂。
0191b28: 唐莊宗問興化曰朕取中原獲得一寶未曾有人
0191b29: 酬價化曰請陛下寶看帝以兩手舒襆頭腳化曰
0191b30: 君王之寶誰敢酬價。
0191c01: 君王底事語知音天下傾誠葵藿心拈出中原無價
0191c02: 寶不同趙璧與燕金又云中原之寶呈興化一段光
0191c03: 明難定價帝業堪為萬世師金輪景御四天下。
0191c04: 雲蓋問石霜無人接得渠無人識得渠。
0191c05: 無人接得渠遺逼馬相如果來橋上也記得柱頭書
0191c06: 無人識得渠棋局醉樵夫回頭柯斧爛大海亦成枯。
0191c07: 法眼開堂次子方上座自長慶來眼舉先長慶稜
0191c08: 和尚偈問曰作麼生萬象之中獨露身子方舉拂
0191c09: 子眼曰恁麼會又爭得曰和尚尊意如何眼曰喚
0191c10: 甚作萬象曰古人不撥萬象眼曰萬象之中獨露
0191c11: 身說甚麼撥不撥子方豁然悟解。
0191c12: 離念見佛破塵出經現成家法誰立門庭日逐舟行
0191c13: 江練靜春隨草上燒痕青撥不撥聽叮嚀三徑就荒
0191c14: 歸便得舊年松菊尚芳馨。
0191c15: 僧問智門祚如何是佛智云踏破草鞋赤腳走曰
0191c16: 如何是佛向上事曰拄杖頭上挑日月。
0191c17: 智門真得祖家風放出雲門廣長舌大智如愚大巧
0191c18: 如拙用盡工夫參不徹莫于平地上增堆休向虛空
0191c19: 裏釘橛。
0191c20: 雪峰住庵。
0191c21: 雪老大開方便路低頭卻入庵中去者僧有眼恰如
0191c22: 盲卻被嵒頭行一步者僧好休不肯休依然依路去
0191c23: 悠悠元來不會雪峰意卻被嵒頭甕篢頭。
0191c24: 南泉在山上刈茅次有僧問南泉路向什麼處去
0191c25: 泉拈起鎌子曰我者鎌子是三十文錢買曰我不
0191c26: 問者個南泉路向什麼去泉曰我用得最快。
0191c27: 我者鎌子用得快當時三十文錢買南泉門下路岐
0191c28: 通寄語行人著精彩。
0191c29: 梁武帝問達磨大師如何是聖諦第一義磨云廓
0191c30: 然無聖帝云對朕者誰磨云不識帝不契渡江至
0192a01: 魏。
0192a02: 廓然無聖來機逕庭得非犯鼻而揮斤失不回頭而
0192a03: 墮甑寥寥冷坐少林默默全提正令秋清月轉霜輪
0192a04: 河淡斗垂夜柄繩繩衣缽付兒孫從此人天成藥病。
0192a05: 東印土國王請二十七祖般若多羅齋王問云何
0192a06: 不看經祖云貧道入息不居陰界出息不涉眾緣
0192a07: 常轉如是經百千萬億卷。
0192a08: 雲犀玩月燦含暉木馬遊春駿不羈眉底一雙寒碧
0192a09: 眼看經那到透牛皮明白心超曠劫英雄力破重圍
0192a10: 玅圓樞口轉靈機寒山忘卻來時路拾得相將攜手
0192a11: 歸。
0192a12: 世尊與眾行手指地云此處宜建梵剎帝釋將一
0192a13: 莖草插于地上云建梵剎已竟世尊微笑。
0192a14: 百草頭上無邊春信手拈來用得親丈六金身功德
0192a15: 聚等閒攜手入紅塵塵中能作主化外自來賓觸處
0192a16: 生涯隨分足未嫌伎倆不如人。
0192a17: 僧問青源如何是佛法大意源云廬陵米作麼生
0192a18: 價。
0192a19: 太平治業無象野老家風至淳只管村歌社舞那知
0192a20: 舜德堯仁。
0192a21: 僧問馬祖離四句絕百非請師直指西來意祖云
0192a22: 我今日勞倦不能為汝說問取智藏去僧問藏藏
0192a23: 云何不問和尚僧云和尚教來問藏云我今日頭
0192a24: 痛不能為汝說問取海兄去僧問海海云我到者
0192a25: 裏不會僧舉似馬祖祖云藏頭白海頭黑。
0192a26: 藥之作病鑑乎前聖病之作醫必也其誰白頭黑頭
0192a27: 兮克家之子有句無句兮截流之機堂堂坐斷舌頭
0192a28: 路應笑毗耶老古錐。
0192a29: 百丈上堂常有一老人聽法大眾散去一日不去
0192a30: 丈問立者何人老云某甲於過去迦葉佛時曾住
0192b01: 此山有學人問大修行底人還落因果也無對他
0192b02: 道不落因果墮野狐身五百生今請和尚代一轉
0192b03: 語丈云不昧因果老人言下大悟。
0192b04: 一尺水一丈波五百生前不奈何不落不昧商量也
0192b05: 依前撞入葛藤窩阿呵呵會也麼若是你洒洒落落
0192b06: 不妨我哆哆和和神歌社舞自成曲拍手其間唱哩
0192b07: 囉。
0192b08: 南泉一日兩堂爭貓泉提起貓云道得即不斬眾
0192b09: 無對泉斬貓為兩段南泉舉問趙州州脫鞋戴出
0192b10: 泉云子在救得貓兒。
0192b11: 兩堂雲水盡分拏王老師能驗正邪利刀斬斷俱忘
0192b12: 像千古令人愛作家此道未喪知音可嘉鑿山透海
0192b13: 兮唯遵大禹鍊石補天兮獨賢女媧趙州老有生涯
0192b14: 草鞋頭戴較些些異中來也還明鑑只個真金不混
0192b15: 沙。
0192b16: 臺山路上有一婆子凡有僧問臺山路向什麼處
0192b17: 去婆云驀直去僧纔行婆云好個阿師又恁麼去
0192b18: 僧舉似趙州州云待與勘過州云臺山路向什麼
0192b19: 處去婆云驀直去州便行婆云好個阿師又恁麼
0192b20: 去州上堂我與汝勘破婆子了也。
0192b21: 年老成精不謬傳趙州古佛嗣南泉刳龜喪命因圖
0192b22: 象良駟追風累纏牽勘破了老婆禪說向人前不直
0192b23: 錢。
0192b24: 雲門大師云光不透脫有兩般病一切處不明面
0192b25: 前有物是一透得一切法空隱隱地似有個物相
0192b26: 似亦是光不透脫又法身亦有兩般病得到法身
0192b27: 為法執不忘己已見猶存墮在法身邊是一直饒透
0192b28: 得放過即不可子細點檢將來有甚氣息亦是病。
0192b29: 森羅萬象許崢嶸透脫無方礙眼睛掃彼門庭誰有
0192b30: 力隱人胸次自成情船橫野渡涵秋碧棹入蘆花照
0192c01: 雪明串錦老漁懷舊市飄飄一葉浪頭行。
0192c02: 地藏問修山主甚處來修云南方來藏云南方近
0192c03: 日佛法如何修云商量浩浩地藏云爭如我者裏
0192c04: 種田博飯喫修云爭奈三界何藏云你喚什麼作
0192c05: 三界。
0192c06: 宗說般般盡強為流傳耳口便支離種田博飯家常
0192c07: 事不是飽參人不知參飽明知無所求子房終不貴
0192c08: 封侯忘機歸去同魚鳥濯足滄浪煙水秋。
0192c09: 臨濟將示滅囑三聖云吾遷化後不得滅卻吾正
0192c10: 法眼藏聖云爭敢滅卻和尚正法眼藏濟云忽有
0192c11: 人問汝作麼生對聖便喝濟云誰知吾正法眼藏
0192c12: 向者瞎驢邊滅卻。
0192c13: 信衣半夜付盧能攪攪黃梅七百僧心心相印祖祖
0192c14: 傳燈夷平海岳變化鯤鯨只個名言難比擬大都手
0192c15: 段解翻騰。
0192c16: 廓侍者問德山從上諸聖向什麼處去山云作麼
0192c17: 作麼廓云敕點飛龍跛鱉出頭來山便休去來
0192c18: 日山浴出同過茶山撫廓背一下廓云者老漢今
0192c19: 日方始瞥地山又休去。
0192c20: 覿面來時作者知可中石火電光遲輸機謀主有深
0192c21: 意欺敵兵家無遠思發必中更瞞誰腦後見腮兮人
0192c22: 難觸犯眉底著眼兮渠得便宜。
0192c23: 溈山問仰山甚處來仰云田中來山云田中多少
0192c24: 人仰插下鍬又手而立山云南山大有人刈茆仰
0192c25: 拈鍬便行。
0192c26: 老覺情多念子孫而今慚愧起家門是須記取南山
0192c27: 語鏤骨銘肌共報恩。
0192c28: 麻谷持錫到章敬遶床三匝振錫一下卓然而立
0192c29: 敬云是是師著語云錯谷又到南泉遶床三匝振
0192c30: 錫一下卓然而立泉云不是不是師著語云錯谷
0193a01: 云章敬道是和尚為甚道不是泉云章敬是是汝
0193a02: 不是此是風力所轉終成敗壞。
0193a03: 是與不是好看裷似抑似揚難兄難弟縱也彼既
0193a04: 臨時奪也我何特地金錫一振太孤摽繩床三匝閑
0193a05: 遊戲叢林擾擾是非生想像髑髏前見鬼。
0193a06: 法眼問修山主毫釐有差天地懸隔汝作麼生會
0193a07: 修云毫釐有差天地懸隔眼云恁麼又爭得修云
0193a08: 某只如此和尚如何眼云毫釐有差天地懸隔修
0193a09: 便禮拜。
0193a10: 秤頭蠅坐便欹傾萬世權衡照不平斤兩錙銖見端
0193a11: 的終歸輸我定盤星。
0193a12: 僧問趙州狗子還有佛性也無州云有僧云既有
0193a13: 為甚撞入者皮袋州云為他知而故犯又僧問狗
0193a14: 子還有佛性也無州云無僧云一切眾生皆有佛
0193a15: 性狗子因甚卻無州云為伊有業識在。
0193a16: 狗子佛性有狗子佛性無直鉤元釣負命魚逐氣尋
0193a17: 香雲水客嘈嘈雜雜作分疏平展演大鋪舒莫怪儂
0193a18: 家不慎初指點瑕疵還奪壁秦王不識藺相如。
0193a19: 地藏問法眼上座何往眼云迤邐行腳藏云行腳
0193a20: 事作麼生眼云不知藏云不知最親切眼乃豁然
0193a21: 大悟。
0193a22: 而今參飽似當時脫盡廉纖到不如任短任長休剪
0193a23: 綴隨高隨下自平持家門豐儉臨時用田地優游信
0193a24: 步移三十年前行腳事分明辜負一雙眉。
0193a25: 雲巖掃地道吾云太區區生巖云須知有不區區
0193a26: 者吾云恁麼則有第二月巖提起掃帚云者箇是
0193a27: 第幾月吾便休去玄沙云正是第二月雲門云奴
0193a28: 見婢慇懃。
0193a29: 借來聊爾了門頭得用隨宜即便休象骨嵒前弄蛇
0193a30: 手兒時做處老知羞。
0193b01: 巖頭到德山跨門便問是凡是聖山便喝頭禮拜
0193b02: 洞山聞云若不是公大難承當頭云洞山老漢
0193b03: 不識好惡我當時一手抬一手搦。
0193b04: 挫來機總權柄事有必行之威國有不犯之令賓尚
0193b05: 奉而主驕君忌諫而臣佞底意巖頭問德山一抬一
0193b06: 搦看心行。
0193b07: 魯祖凡見僧來便面壁南泉聞云我尋常向他道
0193b08: 空劫已前承當佛未出世時會取尚不得一個半
0193b09: 個他恁麼驢年去。
0193b10: 淡中有味妙超情謂綿綿若存兮象先兀兀如愚兮
0193b11: 道貴玉琢文以喪淳珠在淵而自媚十分爽氣兮清
0193b12: 摩暑秋一片閑雲兮遠分天水。
0193b13: 雪峰示眾云南山有條鱉鼻蛇汝等諸人切須好
0193b14: 看長慶云今日堂中大有人喪身失命僧舉似玄
0193b15: 沙沙云須是稜兄始得然雖如是我即不與麼僧
0193b16: 云和尚作麼生沙云用南山作麼雲門以拄杖攛
0193b17: 向雪峰面前作怕勢。
0193b18: 玄沙太剛長慶少勇南山鱉鼻死無用風雲際會頭
0193b19: 角生果見韶陽下手弄下手弄激電光中看變動在
0193b20: 我也能呼能遣在彼也有擒有縱底事如今付阿誰
0193b21: 冷口傷人不知痛。
0193b22: 鹽官一日喚侍者與我過犀牛扇子來者云扇子
0193b23: 破也官云扇子既破還我犀牛兒來者無對資福
0193b24: 畫一圓相於中書一牛字。
0193b25: 扇子破索犀牛棬攣中字有來由誰知桂轂千年魄
0193b26: 妙作通明一點秋。
0193b27: 仰山指雪獅子云還有過此色者麼雲門云當時
0193b28: 便與推倒雪竇云只解推倒不解扶起。
0193b29: 一倒一起雪庭獅子慎於犯而懷仁勇於為而見義
0193b30: 清光照眼似迷家明白轉身還墮位衲僧家了無寄
0193c01: 同死同生何彼何此暖信破梅兮春到寒枝涼飆脫
0193c02: 葉兮秋澄潦水。
0193c03: 法眼一手指簾二僧同去捲簾眼云一得一失。
0193c04: 松直棘曲鶴長鳧短羲皇世人俱忘治亂其安也潛
0193c05: 龍在淵其逸也翔鳥脫絆無何祖禰西來裏許得失
0193c06: 相半蓬隨風而轉空船截流而到岸個中伶俐衲僧
0193c07: 看取清涼手段。
0193c08: 僧問護國鶴立枯松時如何國云地下底一場
0193c09: 僧云滴水滴凍時如何國云日出時一場
0193c10: 僧云會昌沙汰護法善神向甚麼處去國云三門
0193c11: 頭兩個一場。
0193c12: 壯士稜稜鬢未秋男兒不憤不封侯翻思清白傳家
0193c13: 客洗耳溪邊不飲牛。
0193c14: 風穴郢州衙內上堂云祖師心印狀似鐵牛之機
0193c15: 去即印住住即印破只如不去不住印即是不印
0193c16: 即是盧陂長老出問某有鐵牛之機請師不搭印
0193c17: 穴云慣釣鯨鯢沉巨浸卻嗟蛙步泥沙陂佇思
0193c18: 穴喝云長老何不進語陂擬議穴打一拂子云還
0193c19: 記得話頭麼陂擬開口穴又打牧主云佛法與王
0193c20: 法一般穴云見個甚麼主云當斷不斷反招其亂
0193c21: 穴下座。
0193c22: 鐵牛之機印住印破透出毘盧頂上行卻來化佛舌
0193c23: 頭坐風穴當衡盧陂負墮棒頭喝下電光石火歷歷
0193c24: 分明珠在盤眨起眉毛還蹉過。
0193c25: 僧問大隨劫火洞然大千俱壞未審者個壞不壞
0193c26: 隨云壞僧云恁麼則隨他去隨云隨他去僧問龍
0193c27: 濟劫火洞然大千俱壞未審者個壞不壞濟云不
0193c28: 壞僧云為什麼不壞濟云為同大千。
0193c29: 壞不壞隨他去也大千界句裏了無鉤鎖機腳頭多
0193c30: 被葛藤礙會不會分明底事丁寧戒知心拈出勿商
0194a01: 量輸我當行相買賣。
0194a02: 雲門垂語云古佛與露柱杖交是第幾機自代云
0194a03: 南山起雲北山下雨。
0194a04: 一道神光初不覆藏超見緣也是而無是出情量也
0194a05: 當而無當巖花之粉兮蜂房成蜜野草之滋兮麝臍
0194a06: 作香隨類三尺一丈六明明觸處露堂堂。
0194a07: 仰山問僧甚處人僧云幽州人山云汝還思彼中
0194a08: 麼僧云常思山云能思是心所思是境彼中山河
0194a09: 大地樓臺殿閣人畜等物反思底心還有許多般
0194a10: 麼僧云某甲到者裏總不見有山云信位即是人
0194a11: 位未是僧云莫別有指示否山云別有別無即不
0194a12: 中據汝見處只得一玄得坐披衣向後自看。
0194a13: 無外而容無礙而沖門墻岸岸關鎖重重酒常酣而
0194a14: 臥客飯雖飽而頹農突出虛空兮風搏妙翅踏翻滄
0194a15: 海兮雷送遊龍。
0194a16: 三聖問雪峰透網金鱗未審以何為食峰云待汝
0194a17: 出網來即向汝道聖云一千五百人善知識話頭
0194a18: 也不識峰云老僧住持事繁。
0194a19: 浪級初昇雲雷相送騰躍稜稜看大用燒尾分明度
0194a20: 禹門華鱗未肯淹虀瓮老成人不驚眾慣臨大敵初
0194a21: 無恐泛泛端如五兩輕堆堆何啻千鈞重高名四海
0194a22: 復誰同介立八風吹不動。
0194a23: 洛浦參夾山山云雞棲鳳巢非其同類浦云自遠
0194a24: 趨風乞師一接山云目前無闍黎此間無老僧浦
0194a25: 便喝山云住住且莫草草匆匆須知雲月是同溪
0194a26: 山各異截斷天下人舌頭即不無爭教無舌人解
0194a27: 語浦無對山便打。
0194a28: 搖頭擺尾赤稍鱗徹底無依解轉身截斷舌頭饒有
0194a29: 術拽回鼻孔妙通神夜明簾外兮風月如晝枯木嵒
0194a30: 前兮花卉長春無舌人無舌人正令全提一句親獨
0194b01: 步寰中明了了任從天下樂忻忻。
0194b02: 馬祖不安院主問和尚近日尊侯如何祖云日面
0194b03: 佛月面佛。
0194b04: 日面月面星流電卷鏡對象而無私珠在盤而自轉
0194b05: 君不見鉗鎚前百鍊之金刀尺下一機之絹。
0194b06: 溈山問仰山忽有一人問一切眾生但有業茫茫
0194b07: 無本可據子作麼生驗仰云若有僧來即召云某
0194b08: 甲僧回首乃云是什麼待伊擬議向他道非唯業
0194b09: 識茫茫亦乃無本可據山云善哉善哉。
0194b10: 一喚回頭識我否依稀蘿月又成鉤千金之子纔流
0194b11: 落漠漠窮途有許愁。
0194b12: 臨濟示眾云有一無位真人常在面門出入初心
0194b13: 未證據者看僧問如何是無位真人濟下禪床擒
0194b14: 住僧擬議濟托開云無位真人是什麼乾屎橛。
0194b15: 迷悟相返妙傳而簡春折百花兮一吹力回九牛兮
0194b16: 一挽無奈泥沙撥不開分明塞斷甘泉眼忽然突出
0194b17: 四橫流復云險。
0194b18: 雲門問乾峰請師答話峰云到老僧也未門云恁
0194b19: 麼則某甲在遲峰云恁麼那恁麼那門云將謂候
0194b20: 白更有候黑。
0194b21: 弦筈相銜網珠相對發百中而箭箭不虛攝眾景而
0194b22: 光光無礙得言句之總持住遊戲之三昧妙其間也
0194b23: 宛轉偏圓必如是也縱橫自在。
0194b24: 洛浦臨終示眾云今有一事問你諸人者箇若是
0194b25: 即頭上安頭若道不是斬頭覓活首座云青山常
0194b26: 舉足白日不挑燈浦云是什麼時節作者個說話
0194b27: 彥從云去此二途請師不問浦云未在更道從云
0194b28: 某甲道不盡浦云我不管你道盡道不盡從云某
0194b29: 甲無侍者祇對和尚浦休去至晚喚從上座今日
0194b30: 祇對甚有來由合體得先師道目前無法意在目
0194c01: 前他不是目前法非耳目所到且道那句是賓那
0194c02: 句是主若揀得出分付缽袋子從云不會浦喝云
0194c03: 苦哉苦哉僧云和尚尊意如何浦云慈舟不棹清
0194c04: 波上劍峽徒勞放木鵝。
0194c05: 餌雲鉤月釣清津年老心孤未得鱗一曲離騷歸去
0194c06: 後汨羅江上獨醒人。
0194c07: 僧問忠國師如何是本身盧舍那忠云與我過淨
0194c08: 瓶來僧將淨瓶到忠云卻安舊處僧復問如何是
0194c09: 本身盧舍那忠云古佛過去久矣。
0194c10: 鳥之行空魚之在水江湖相忘雲天得志擬心一絲
0194c11: 對面千里知恩報恩人間幾幾。
0194c12: 羅山問巖頭起滅不停時如何頭咄云是誰起滅。
0194c13: 斫斷老葛藤打破狐窩窟豹披霧而變文龍乘雷雨
0194c14: 換骨咄起滅紛紛是何物。
0194c15: 僧問興陽剖和尚娑竭出海乾坤震覿面相呈事
0194c16: 如何陽云妙翅鳥王當宇宙個中誰是出頭人僧
0194c17: 云忽遇出頭時又作麼生陽云似鶻提鳩君不信
0194c18: 御樓前驗始知真僧云恁麼則叉手當胸退身三
0194c19: 步陽云須彌座下烏龜子莫待重教點額回。
0194c20: 絲綸降號令分寰中天子塞外將軍不待雷驚出蟄
0194c21: 那知風遏雲行機底連綿兮自有金針玉線印前恢
0194c22: 廓兮元無鳥篆蟲文。
0194c23: 圓覺經云居一切時不起妄念於諸妄心亦不息
0194c24: 滅住妄想境不加了知於無了知不辨真實。
0194c25: 巍巍堂堂磊磊落落鬧處刺頭穩處下腳腳下線斷
0194c26: 我自由鼻端泥盡君休斲莫動著千年故紙中合藥。
0194c27: 德山上堂云及盡去也直得三世諸佛口挂壁上
0194c28: 猶有一人呵呵大笑若識此人參學事畢。
0194c29: 收把斷襟喉風磨雲拭水冷天秋錦鱗莫謂無滋味
0194c30: 釣盡滄浪月一鉤。
0195a01: 僧問趙州如何是祖師西來意州云庭前柏樹子。
0195a02: 岸眉橫雪河目含秋海口鼓浪航舌駕流撥亂之手
0195a03: 太平之籌老趙州老趙州攪攪叢林卒未休徒費工
0195a04: 夫也造車合轍本無伎倆也塞壑填溝。
0195a05: 維摩詰問文殊師利何等是菩薩入不二法門殊
0195a06: 云如我意者於一切法無言無說無示無識離諸
0195a07: 問答是為入不二法門於是文殊問維摩我等各
0195a08: 自說己已仁者當說何等是菩薩入不二法門維摩
0195a09: 默然。
0195a10: 曼殊問疾老毘耶不二門開看作家玟表粹中誰賞
0195a11: 鑑忘前失後莫咨嗟區區投璞兮楚庭臏士燦燦報
0195a12: 珠兮隋城斷蛇休點破絕疵瑕俗氣渾無卻較些。
0195a13: 洞山供養雲巖真舉前邈真話僧問雲巖只者是
0195a14: 意旨如何山云我當時幾錯會先師意僧云未審
0195a15: 雲巖還知有也無山云若不知有爭解恁麼道若
0195a16: 知有爭肯恁麼道。
0195a17: 爭解恁麼道五更雞唱家林曉爭肯恁麼道千年鶴
0195a18: 宿雲松老寶鑑澄明驗正偏玉機轉側看兼到門風
0195a19: 大振兮規步綿綿父子變通兮聲光浩浩。
0195a20: 南泉示眾云三世諸佛不知有黧奴白牯卻知有。
0195a21: 跛跛挈挈毿毿百不可取一無所堪默默自知
0195a22: 心地穩騰騰誰謂肚皮憨普周沙界渾成飯鼻孔纍
0195a23: 垂信飽參。
0195a24: 進山主問修山主云明知生是不生之法為什麼
0195a25: 被生死之所流轉修云筍畢竟成竹如今作篾使
0195a26: 還得麼進云汝向後自悟去在修云某只如此上
0195a27: 座如何進云者個是監院房那個是典座房修禮
0195a28: 拜。
0195a29: 豁落忘依高閑不羈家邦平貼到人稀些些力量分
0195a30: 階級蕩蕩身心絕是非是非絕介立大方無軌轍。
0195b01: 翠巖示眾云一夏已來為兄弟說話看翠巖眉毛
0195b02: 在麼保福云作賊人心虛長慶云生也雲門云關。
0195b03: 作賊心過人膽歷歷縱橫對機感保福雲門也垂鼻
0195b04: 欺唇翠巖長慶也修眉過眼杜禪和有何限剛道意
0195b05: 句一齊鏟埋沒自己也飲氣吞聲帶累先宗也面墻
0195b06: 擔板。
0195b07: 仰山問中邑如何是佛性義邑云我與你說個譬
0195b08: 喻如室有六窗中安一獮猴外有人喚狌狌獼猴
0195b09: 即應如是六窗俱喚俱應仰云只如獼猴睡時又
0195b10: 作麼生邑下禪床把手云狌狌我與你相見了也。
0195b11: 凍眠雪屋歲摧頹窈窕蘿門夜不開寒稿園林看變
0195b12: 態春風吹起律筒灰。
0195b13: 僧問曹山靈衣不挂時如何山云曹山今日孝滿
0195b14: 僧云孝滿後如何山云曹山好顛酒。
0195b15: 清白門庭絕四鄰長年關掃不容塵光明轉處傾殘
0195b16: 月爻象分時卻建寅新孝滿便逢春醉步狂歌任墮
0195b17: 巾散髮夷猶誰管係太平無事酒顛人。
0195b18: 僧問法眼承教有言從無住本立一切法如何是
0195b19: 無住本眼云形興未質名起未名。
0195b20: 沒蹤跡斷消息白雲無根清風何色散乾蓋而非心
0195b21: 持坤輿而有力洞千古之淵源造萬象之模則剎塵
0195b22: 道會也處處普賢樓閣門開也頭頭彌勒。
0195b23: 瑞巖問巖頭如何是本常理頭云動也巖云動時
0195b24: 如何頭云不見本常理巖佇思頭云肯即未脫根
0195b25: 塵不肯永沉生死。
0195b26: 圓珠不穴大璞不琢道人所貴無稜角拈卻肯路根
0195b27: 塵空脫體無依活卓卓。
0195b28: 首山示眾云第一句薦得與佛祖為師第二句薦
0195b29: 得與人天為師第三句薦得自救不了僧云和尚
0195b30: 是第幾句薦得山云月落三更穿市過。
0195c01: 佛祖髑髏穿一串宮漏沉沉密傳箭人天機要發千
0195c02: 鈞雲陣輝輝急飛電個中人看轉變遇賤則貴貴則
0195c03: 賤得珠罔象兮至道綿綿游刃亡羊兮赤心片片。
0195c04: 僧問仰山和尚還識字否山云隨分僧乃右旋一
0195c05: 匝云是什麼字山於地上書一十字僧左旋一匝
0195c06: 云是什麼字山改十字為卍字僧畫一圓相以兩
0195c07: 手托如修羅掌日月勢云是什麼字山畫一圓相
0195c08: 圍卻卍字僧作樓至勢山云如是如是善自護持。
0195c09: 道環之虛靡盈空印之字未形妙運天輪地軸密羅
0195c10: 武緯文經放開捏聚獨立周行機發玄樞兮青天激
0195c11: 電眼含紫光兮白日見星。
0195c12: 僧問雲門如何是超佛越祖之談門云餬餅。
0195c13: 餬餅云超佛祖談句中無味若為參衲僧一日如知
0195c14: 飽方見雲門面不慚。
0195c15: 長沙令僧問會和尚未見南泉時如何會良久僧
0195c16: 云見後如何會云不可別有僧回舉似長沙沙云
0195c17: 百尺竿頭坐底人雖然得入未為真百尺竿頭須
0195c18: 進步十方沙界是全身僧云百尺竿頭如何進步
0195c19: 沙云朗州山澧州水僧云不會沙云四海五湖王
0195c20: 化裏。
0195c21: 玉人夢破一聲雞轉盻生涯色色齊有信風雷催出
0195c22: 蟄無言桃李自成蹊及時節力耕犁誰怕春疇沒脛
0195c23: 泥。
0195c24: 龍牙問翠微如何是祖師西來意微云與我過禪
0195c25: 板來牙取禪板與微微接得便打牙云打即任打
0195c26: 要且無祖師西來意又問臨濟如何是祖師西來
0195c27: 意濟云與我過蒲團來牙取蒲團與濟濟接得蒲
0195c28: 團便打牙云打即任打要且無祖師西來意。
0195c29: 蒲團禪板對龍牙何事當機不作家未意成褫明目
0195c30: 下恐將流落在天涯虛空那挂劍星漢卻浮槎不萌
0196a01: 草解藏香象無底藍能著活蛇今日江湖何障礙通
0196a02: 方津渡有船車。
0196a03: 玄沙到蒲田縣百戲迎之次日問小塘長老昨日
0196a04: 許多喧鬧向甚麼處去小塘提起袈裟角沙云料
0196a05: 掉沒交涉。
0196a06: 夜壑藏舟澄源著棹龍魚未知水為命折箸不妨聊
0196a07: 一攪玄沙師小塘老函蓋箭鋒探竿影草潛縮也老
0196a08: 龜巢蓮游戲也華鱗弄藻。
0196a09: 雲門云聞聲悟道見色明心觀音菩薩將錢來買
0196a10: 餬餅放下卻是饅頭。
0196a11: 出門躍馬掃攙搶萬國煙塵自肅清十二處忘閑影
0196a12: 響三千界放淨光明。
0196a13: 溈山問道吾甚處來吾云看病來山云有幾人病
0196a14: 吾云有病者有不病者山云不病者莫是智頭陀
0196a15: 麼吾云病與不病總不干他事速道山云道得也
0196a16: 與他沒交涉。
0196a17: 妙藥何曾過口神醫莫能捉手若存也渠本非無至
0196a18: 虛也渠本非有不滅而生不亡而壽全超威音之前
0196a19: 獨步劫空之後成平也天蓋地擎運轉也烏飛兔走。
0196a20: 俱胝和尚凡有所問只豎一指。
0196a21: 俱胝老子指頭禪三十年來用不殘信有道人方外
0196a22: 術了無俗物眼前看所得甚簡施設彌寬大千剎海
0196a23: 飲毫端鱗龍無限落誰手珍重任公把釣竿師復豎
0196a24: 起一指云看。
0196a25: 肅宗帝問忠國師百年後所須何物師云與老僧
0196a26: 作個無縫塔帝曰請師塔樣師良久會麼帝曰不
0196a27: 會師云吾有付法弟子耽源卻諳此事請詔問之
0196a28: 師遷化後帝詔耽源問此意如何源云湘之南潭
0196a29: 之北中有黃金充一國無影樹下合同船琉璃殿
0196a30: 上無知識。
0196b01: 孤迥迥圓陀陀眼力盡處高峨峨月落潭空夜色重
0196b02: 雲收山瘦秋容多八卦位正五行氣和身先在裏見
0196b03: 來麼南陽父子兮恰似知有西竺佛祖兮無如奈何。
0196b04: 臨濟問黃檗如何是佛法的的大意檗便打如是
0196b05: 三度乃辭檗見大愚愚問甚麼處來濟云黃檗來
0196b06: 愚云黃檗有何言句濟云某三問佛法的的大意
0196b07: 三度喫棒不知有過無過愚云黃檗恁麼老婆心
0196b08: 切為你得徹困在更來問有過無過濟於言下大
0196b09: 悟。
0196b10: 九苞之雛千里之駒真風度籥靈機發樞劈面來時
0196b11: 飛電急迷雲破處太陽孤捋虎鬚見也無個是雄雄
0196b12: 大丈夫。
0196b13: 楞嚴經云吾不見時何不見吾不見之處若見不
0196b14: 見自然非彼不見之相若不見吾不見之地自然
0196b15: 非物云何非汝。
0196b16: 滄海瀝乾太虛充滿衲僧鼻孔長古佛舌頭短珠絲
0196b17: 度九曲玉機纔一轉直下相逢誰識渠始信斯人不
0196b18: 合伴。
0196b19: 洞山价禪師解夏上堂云初秋夏末兄弟或東或
0196b20: 西直須向萬里無寸草處去良久云秖如萬里無
0196b21: 寸草處又作麼生顧視左右云欲知此事直須枯
0196b22: 木上生花方與他合石霜云出門便是草明安云
0196b23: 直得不出門亦是草漫漫。
0196b24: 草漫漫門裏門外君自看荊棘林中下腳易夜明簾
0196b25: 外轉身難看看幾何般且隨老木同寒瘠將逐春風
0196b26: 入燒瘢。
0196b27: 仰山夢往彌勒所居第二座尊者白云今日當第
0196b28: 二座說法山起白椎云摩訶衍法離四句絕百非
0196b29: 謹白。
0196b30: 夢中擁衲參耆舊列聖森森坐其右當仁不讓楗椎
0196c01: 鳴說法無畏獅子吼心意如海膽量如斗鮫目淚流
0196c02: 蚌腸珠剖譫語誰知泄我機龐眉應笑揚家醜離四
0196c03: 句絕百非馬師父子病休醫。
0196c04: 陸亙大夫語南泉云肇法師道天地同根萬物一
0196c05: 體也甚奇怪泉指花云大夫時人見此一株花如
0196c06: 夢相似。
0196c07: 照徹離微造化根紛紛出沒見其門游神劫外問何
0196c08: 有著眼身前知妙存虎嘯蕭蕭嵒吹作龍吟冉冉洞
0196c09: 雲昏南泉點破時人夢要識堂堂補處尊。
0196c10: 雲門垂語云乾坤之內宇宙之間中有一寶秘在
0196c11: 形山拈燈籠來佛殿裏將三門來燈籠上。
0196c12: 收卷餘懷厭事華歸來何處是生涯爛柯樵子疑無
0196c13: 路挂樹壺公妙有家夜水金波浮桂影秋風雪陣擁
0196c14: 蘆花寒魚著底不吞餌興盡清歌卻轉槎。
0196c15: 魯祖問南泉摩尼珠人不識如來藏裏親收得如
0196c16: 何是藏泉云王老師與汝往來者是祖云不往來
0196c17: 者泉云亦是藏祖云如何是珠泉召云師祖祖應
0196c18: 喏泉云去汝不會我語。
0196c19: 別是非明得喪應之心指諸掌往來不往來只者俱
0196c20: 是藏輪王賞之有功黃帝得之罔象轉樞機能伎倆
0196c21: 明眼衲僧莫鹵莽。
0196c22: 洞山不安僧問和尚病還有不病者麼山云有僧
0196c23: 云不病者還看和尚否山云老僧看他有分僧云
0196c24: 和尚看他是如何山云則不見有病。
0196c25: 卸卻臭皮袋拈轉赤肉團當頭鼻孔正直下髑髏乾
0196c26: 老醫不見從來癖少子相看向近難野水瘦時秋潦
0196c27: 退白雲斷處舊山寒須勦絕莫瞞盰轉盡無功伊就
0196c28: 位孤標不與汝同盤。
0196c29: 臨濟問院主甚處來主云州中糶黃米來濟云糶
0196c30: 得盡麼主云糶得盡濟以拄杖一畫云還糶得者
0197a01: 箇麼主方喝濟便打次典座至濟舉前話座云院
0197a02: 主不會和尚意濟云你又作麼生座便禮拜濟亦
0197a03: 打。
0197a04: 臨濟全機格調高棒頭有眼辨秋毫掃除狐兔家風
0197a05: 峻變化魚龍電火燒活人劍殺人刀倚天照雪利吹
0197a06: 毛一等令行滋味別十分痛處是誰遭。
0197a07: 石霜遷化眾請堂中首座接續住持九峰不肯乃
0197a08: 云待某問過若會先師意如先師侍奉問首座云
0197a09: 先師道休去歇去一念萬年去寒灰枯木去古廟
0197a10: 香爐去一條白練去且道明什麼邊事座云明一
0197a11: 色邊事峰云恁麼則未會先師意在座云你不肯
0197a12: 我那裝香來座乃燒香云我若不會先師意香煙
0197a13: 起處脫去不得言訖便坐脫峰乃撫背云坐脫立
0197a14: 亡則不無先師意未會在。
0197a15: 石霜一宗親傳九峰香煙脫去正脈難通月巢鶴作
0197a16: 千年夢雪屋人迷一色功坐斷十方猶點額密移一
0197a17: 步看飛龍。
0197a18: 僧問瑯琊覺和尚清淨本然云何忽生山河大地
0197a19: 覺云清淨本然云何忽生山河大地僧有省。
0197a20: 是有不有翻手覆手瑯琊山裏人不落瞿曇後。
0197a21: 僧問雲門殺父殺母向佛前懺悔殺佛殺祖向甚
0197a22: 麼懺悔門云露。
0197a23: 露超宗越祖人言渠爇返魂香我道伊撾塗毒鼓。
0197a24: 雲門缽裏飯桶裏水。
0197a25: 缽裏飯桶裏水開口見膽求知己已擬思便落二三機
0197a26: 對面忽成千萬里韶陽師較些子斷金之義兮誰與
0197a27: 相共匪石之心兮獨能如此。
0197a28: 僧問雲門不起一念還有過也無門云須彌山。
0197a29: 不起一念須彌山韶陽法施意非慳肯來兩手相分
0197a30: 付擬去千尋不可攀滄海闊白雲閒莫將毫髮著其
0197b01: 間假雞聲韻難瞞我未肯模糊放過關。
0197b02: 趙州狗子佛性。
0197b03: 趙州道有趙州道無狗子佛性天下分疏面赤不如
0197b04: 語直心真必定言粗七百甲子老禪伯驢糞逢人換
0197b05: 眼珠。
0197b06: 五位正偏。
0197b07: 正中偏霽碧星河冷浸天夜半木童敲月戶暗中驚
0197b08: 破玉人眠。
0197b09: 偏中正海雲依約神僊頂婦人鬢髮白垂絲羞對秦
0197b10: 臺寒照影。
0197b11: 正中來月夜長鯨蛻甲開大背摩天振雲翼翔遊鳥
0197b12: 道類難該。
0197b13: 兼中至覿面不須相忌諱風化無傷的意玄光中有
0197b14: 路天然異。
0197b15: 兼中到斗柄橫斜天未曉鶴夢初醒露葉寒舊巢飛
0197b16: 出雲松倒。
0197b17: 四借頌。
0197b18: 借功明位。
0197b19: 蘋末風休夜未央水天虛碧共秋光月船不犯東西
0197b20: 岸須信篙人用意良。
0197b21: 借位明功。
0197b22: 六戶虛通路不迷太陽影裏不當機縱橫妙展無私
0197b23: 化捨情行從鳥道歸。
0197b24: 借借不借借。
0197b25: 識盡甘辛百草頭鼻無繩索得優游不知有去成知
0197b26: 有始信南泉喚作牛。
0197b27: 全超不借借。
0197b28: 霜重風嚴景寂寥玉關金鎖手慵敲寒松盡夜無虛
0197b29: 籟老鶴移棲空月巢。
0197b30: 四賓主頌。
0197c01: 主看賓。
0197c02: 御樓吹角玉街明金馬將軍出禁城閫外化權良有
0197c03: 準不傷風物致昇平。
0197c04: 賓看主。
0197c05: 不戀經商利萬金曉來古路問家音分明報得尊人
0197c06: 健爭奈難平喜懼心。
0197c07: 主看主。
0197c08: 不動金輪萬德全宸臺含月未排班當頭諱字寰中
0197c09: 禁誰敢依稀犯聖顏。
0197c10: 賓看賓。
0197c11: 平生心事結眉頭滿目風埃鬢已秋大抵出門無伎
0197c12: 倆奈何今日路窮愁。
0197c13: 內三種蘆花著語云不拘兩岸淺中淺獨處一林高更高。
0197c14: 一種蘆花　一色到頭純素白二邊不許落青黃。
0197c15: 二種蘆花　不與閑花為比並獨超野艸自尊高。
0197c16: 三種蘆花　青山綠水常為伴清風明月夜為鄰。
0197c17: 蘆花一色遍汀洲豈落青黃煙水秋兩岸不隨風擺
0197c18: 動二邊那肯逐波流。
0197c19: 外三種蘆花著語云隨處皆明白狂風吹動飄。
0197c20: 白馬蘆花　轉身景物元無異回首家山總一般用。
0197c21: 明月蘆花　出處溪山各異歸來雲月同途有照。
0197c22: 雪壓蘆花　動轉平常坦坦橫斜本分如如。
0197c23: 施為動轉自超群不與尋常有比倫月下風前但明
0197c24: 白任從搖動拂埃塵。
0197c25: 
0197c26: 
0197c27: 
0197c28: 
0197c29: 
0197c30: 天童宏智覺禪師語錄卷三
