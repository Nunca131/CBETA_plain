0030a01: 閱藏知津卷第十二
0030a02: 北天目沙門釋智旭彙輯
0030a03: 大乘經藏　方等部第二之十一
0030a04: 佛頂放無垢光明入普門觀察一切如來心陀羅尼
0030a05: 經上下合卷　南力北忠
0030a06: 宋北印土沙門施護譯
0030a07: 佛在睹史天宮，說六波羅密法。有忉利摩尼藏無
0030a08: 垢天子，被炬口天藥叉所警，謂七日後必定無常，
0030a09: 惶怖求救於帝釋。帝釋領彼見佛，佛為說二咒，并
0030a10: 說夙緣，亦說壇法，又說持此咒者，此界命盡，猶如
0030a11: 蛇蛻，即便往生安樂世界，不受胞胎。於蓮花中，自
0030a12: 然化生。
0030a13: 佛說守護大千國土經三卷　力譯人同上
0030a14: 佛住鷲峰山南，時毘耶離城災難競起。乃以神力，
0030a15: 集一切天龍等眾，先四天王各說一咒。次佛說一
0030a16: 切明神咒，諸惡鬼神同來歸命。四天王復各說謫
0030a17: 罰鬼神咒，大梵王亦說一謫罰鬼神咒，佛乃下至
0030a18: 毘耶離城，為大梵王現大明王身，說大明王陀羅
0030a19: 尼，復說大明王心陀羅尼，及說密印，於是城中免
0030a20: 離災難。飛鳥出聲讚佛功德，佛更說結界持咒之
0030a21: 法，大梵王又說護諸童子之法。
0030a22: 佛說出生一切如來法眼遍照大力明王經上下仝卷
0030a23: 　南竭北流
0030a24: 宋中印土沙門法護譯
0030a25: 世尊在摩訶母質鄰那山，大寶樓閣中。說一咒，又
0030a26: 說一咒。魔王恐怖，欲興惱害。金剛手現身降之。復
0030a27: 說一咒，又說無量勇猛力真言。次說壇法，次魔王
0030b01: 歸命。次須菩提問受持法，佛又說一咒。次文殊師
0030b02: 利問緣行無常之義，次觀世音及秘密主各問此
0030b03: 經名義。
0030b04: 廣大寶樓閣善住秘密陀羅尼經三卷今作二卷　南讚北念
0030b05: 唐南印度沙門菩提流志譯
0030b06: 序品第一，佛初成道，華說神咒。秘密主歡喜請問
0030b07: 咒所從來。佛與大眾同往東方寶燈世界，妙種種
0030b08: 色寶善住清淨佛處，普集一切諸佛，現寶塔中三
0030b09: 佛全身舍利，及說其往昔因緣，乃說大明咒王。
0030b10: 根本陀羅尼品第二，心隨心咒品第三，持心
0030b11: 咒法品第四，誦隨心咒法品第五，雜咒品第
0030b12: 六，結壇場法品第七，手印咒品第八，畫像
0030b13: 品第九，火祭品第十，普光心印品第十一，
0030b14: 手印品第十二。
0030b15: 牟黎曼陀羅咒經二卷　南羊北念
0030b16: 開元附梁錄第一出
0030b17: 大寶廣博樓閣善住秘密陀羅尼經三卷　南不北息
0030b18: 唐北天竺沙門大廣智不空譯
0030b19: 二經並與上同而梁錄前欠序分後具有分別
0030b20: 木法壇法等。
0030b21: 普遍光明燄鬘清淨熾盛如意寶印心無能勝大明
0030b22: 王大隨求陀羅尼經二卷　南思北取譯人同上
0030b23: 序品第一，佛住須彌峰樓閣，與八十四俱胝那庾
0030b24: 多一生補處菩薩，及聲聞天龍八部眾等俱。放頂
0030b25: 毫光，照明十方一切佛剎，說大神咒，并說種種靈
0030b26: 驗之事。得菩薩隨求大護大明王陀羅尼品，佛
0030b27: 復為大梵說咒。
0030c01: 佛說隨求即得大自在陀羅尼神咒經十四紙　行
0030c02: 唐迦濕蜜羅國沙門寶思惟譯
0030c03: 大梵天王請佛說咒。佛為說根本咒一，隨咒六。
0030c04: 及說功驗，并說書寫結壇法。彙門云，即上經同
0030c05: 本。
0030c06: 佛說佛頂尊勝陀羅尼經一卷　南改北莫
0030c07: 唐大薦福寺沙門釋義淨譯
0030c08: 佛在給孤獨園，善住天子七日當命終，當七受傍
0030c09: 生身，次墮地獄，怖懼。白天帝釋，帝釋為其請救於
0030c10: 佛，佛說陀羅尼令持，增益壽命，得菩提記。
0030c11: 佛頂尊勝陀羅尼經六紙　南改北莫
0030c12: 唐朝散郎杜行顗譯
0030c13: 佛頂最勝陀羅尼經有彥悰序　共六紙半　南得北莫
0030c14: 唐中印度沙門地婆訶羅譯
0030c15: 佛頂尊勝陀羅尼經有志靜序　共八紙半　仝上　此咒最後別翻
0030c16: 唐罽賓國沙門佛陀波利譯
0030c17: 最勝佛頂陀羅尼淨除業障經一卷　南改北莫
0030c18: 唐中印度沙門地婆訶羅重譯
0030c19: 四經並與前同。而地婆重譯。具出善住天子夙
0030c20: 世因緣。
0030c21: 大方等陀羅尼經四卷　信
0030c22: 北涼高昌郡沙門釋法眾譯
0030c23: 初分第一，佛在祇林，為文殊師利唱摩訶袒持等
0030c24: 諸陀羅尼名，大眾獲益。雷音比丘在林中入定，袒
0030c25: 荼羅魔王擾之。東方寶王如來，遣華聚菩薩將咒
0030c26: 來護。魔皆發心護法，說十二神王名。華聚菩薩，雷
0030c27: 音比丘，與一切魔，一切天，及婆藪仙人，地獄眾生，
0031a01: 同來釋迦佛所。佛為舍利弗說婆藪名義，及示現
0031a02: 方便之事，亦說往昔本緣，今魔方便。授記分第
0031a03: 二，授雷音比丘記，及五百大弟子記，并諸天記。舍
0031a04: 利弗與文殊師利，反覆論授記義。佛為五百比丘
0031a05: 說治魔法。夢行分第三，為文殊師利說十二夢
0031a06: 王七日行法，華聚菩薩發大誓願，毘沙門天王亦
0031a07: 發大願。護戒分第四，說七眾滅破戒罪，各有咒。
0031a08: 不思議蓮華分第五，現優曇缽羅華，華中有無
0031a09: 量佛。舍利弗以神通遶至八十七日，百千萬分不
0031a10: 周其一。佛從座起，以華奉供蓮華中佛，說一神咒，
0031a11: 囑授八十萬恒河沙大士，華尋不見，大眾生疑，佛
0031a12: 為解釋，并說諸喻，付囑流通。
0031a13: 按此經在法華後說，亦可收入法華部中。但以
0031a14: 壇法尊重，故歸密部。南岳大師行此三昧而證
0031a15: 圓位，今有方等三昧行法垂世。
0031a16: 佛說大方等大雲請雨經一卷　南傷北毀
0031a17: 隋北天竺沙門闍那崛多等譯
0031a18: 佛在龍宮，龍興供養，并發大願，請問滅苦法要。佛
0031a19: 說慈心為最，并為說咒。及如來名，說請雨法。
0031a20: 大雲請雨經一卷　毀
0031a21: 宇文周中天竺沙門闍那耶舍等譯
0031a22: 大雲輪請雨經二卷北作一卷　南傷北毀
0031a23: 隋烏萇國沙門那連提黎耶舍譯
0031a24: 大雲輪請雨經二卷北作一卷　南不北凊
0031a25: 唐北天竺沙門大廣智不空譯
0031a26: 已巳上三經並與前同。
0031a27: 佛說一切如來烏瑟膩沙最勝總持經七紙餘　南履北臨
0031b01: 宋中印土沙門法天譯
0031b02: 無量壽佛於極樂國為觀自在菩薩說咒，及說成
0031b03: 就法。能令眾生生於極樂世界。
0031b04: 佛說大白傘蓋總持陀羅尼經一卷　南若北之
0031b05: 元天竺沙門唧銘得哩連得囉磨寧及真
0031b06: 智等譯
0031b07: 出有壞住三十三天，與大比丘，并大菩提勇識，及
0031b08: 天主帝釋等集。入普觀頂髻三昧，從頂髻中，出現
0031b09: 如是總持密咒法行。後有讚歎禱祝偈。
0031b10: 佛說最勝妙吉祥根本智最上秘密一切名義三摩
0031b11: 地分上下合卷　南竟北稿
0031b12: 宋北印土沙門施護譯
0031b13: 金剛手菩薩，為愚眾生類，請問諸秘密名義。佛為
0031b14: 說之，及略說修行方法。
0031b15: 佛說遍照般若波羅密經七紙欠　南深北命譯人同上
0031b16: 佛在他化自在天，為金剛手菩薩說諸字義門，并
0031b17: 說神咒。
0031b18: 佛說佛母般若波羅密多大明觀想儀軌經三紙半
0031b19: 　南斯北澄譯人同上
0031b20: 具明想諸字安布身輪。
0031b21: 仁王般若念誦法五紙餘　南竟北稿
0031b22: 唐北天竺沙門大廣智不空譯
0031b23: 佛為波斯匿王，說念誦仁王般若經持明之法。
0031b24: 佛說普賢曼拏羅經一卷　南臨北盡
0031b25: 宋北印土沙門施護譯
0031b26: 佛在鷲峰。說修金剛薩埵秘密相應法，有種種觀
0031b27: 想。
0031c01: 佛說一切如來安像三昧儀軌經六紙餘　南取北止
0031c02: 宋北印土沙門施護譯
0031c03: 世尊入一切如來金剛安像三昧，從三昧起。說塑
0031c04: 畫雕造安像慶讚儀軌。有一菩薩白言，佛身無相，
0031c05: 猶若虛空，遍一切處。云何今說令安佛像？佛言，我
0031c06: 為久修行者，說彼法身無相無為，遍一切處，不生
0031c07: 不滅，今為初發心眾生，令彼得福，說安像慶讚結
0031c08: 淨之法，先揀吉星吉日，於結界勝地清淨之處，陳
0031c09: 設傘蓋幢旛香華燈果，令阿闍梨依法儀軌，一心
0031c10: 召請觀想沐浴，安耳髮髻指甲髭鬚等，乃至香花
0031c11: 燈食等種種供養，並須如法。
0031c12: 無量壽如來修觀行供養儀軌一卷　南竟北稿
0031c13: 唐北天竺沙門大廣智不空譯
0031c14: 金剛手菩薩，在毘盧遮那佛大集會中，為當來眾
0031c15: 生，說無量壽如來陀羅尼修三密門證念佛三昧，
0031c16: 得生淨土，入菩薩位。
0031c17: 佛說帝釋巖秘密成就儀軌四紙欠　南竟北杜
0031c18: 宋北印土沙門施護譯
0031c19: 佛告金剛手，說帝釋巖中得見慈氏菩薩之法。
0031c20: 底哩三昧耶不動尊威怒王使者念誦法一卷　南流北言
0031c21: 唐北天竺沙門大廣智不空譯
0031c22: 佛為執金剛，說念誦悉底哩真言成就事業法。
0031c23: 佛說大灌頂神咒經十二卷北作六卷　恭
0031c24: 東晉西域沙門帛尸梨蜜多羅譯
0031c25: 灌頂三歸五戒帶佩護身咒經第一，佛在祇園，為
0031c26: 鹿頭梵志，說三歸三十六神，五戒二十五神。
0031c27: 灌頂七萬二千神王護比丘咒經第二，佛在天帝
0032a01: 石室，因諸比丘馳走不安，為說百七十二大鬼神
0032a02: 王名字。
0032a03: 灌頂十二萬神王護比丘尼咒經第三，佛在祇園，
0032a04: 為脩陀利比丘尼等被惡鬼嬈，召須彌頂上七萬
0032a05: 鬼神，大海中五萬鬼神，護之。
0032a06: 灌頂百結神王護身咒經第四，佛在羅閱祇大精
0032a07: 舍中，思為滅後弟子辟除邪毒，帝釋遂請佛說百
0032a08: 神王名。
0032a09: 灌頂宮宅神王守鎮左右咒經第五，佛在摩竭國，
0032a10: 敕目連以咒往救迦羅那村災難。佛亦隨請，將諸
0032a11: 大眾集其堂上，普觀菩薩請佛更演目連所說章
0032a12: 句，佛為說東方七千大神上首三七名，南方九千
0032a13: 大神上首二十八名，西方六千大神上首三七名，
0032a14: 北方九千大神上首三七名，中央三萬大神上首
0032a15: 十二名。
0032a16: 灌頂塚墓因緣四方神咒經第六，佛臨欲滅，阿難
0032a17: 請問云何殯葬？佛告以應如轉輪聖王法則。阿難
0032a18: 又問，閻浮提界有幾葬法？佛言，有震旦國，我遣三
0032a19: 聖在中化導，人民慈哀，禮義具足，葬法第一。阿難
0032a20: 又問，若人命終，造立墳塔，是人精魂在中以不？佛
0032a21: 言，亦在，亦不在；若人生時，無善無惡，精魂未有去
0032a22: 處，是以在塚塔中。若生時大修福，或生天上人中。
0032a23: 若生時造惡，墮在三塗，是以不在塚塔中也。并廣
0032a24: 說舍利福德因緣，雖如麻米，有大威神。兼記當有
0032a25: 阿育王起八萬四千塔事。次因釋種童子被鬼神
0032a26: 所嬈，結四方灌頂章句以護塚塔。
0032a27: 灌頂伏魔封印大神咒經第七，佛在祇園，默然無
0032b01: 說，念眾生愚。天帝請問文頭婁法。佛言，當先念自
0032b02: 身，猶如佛身相好光明。次念千二百五十弟子，次
0032b03: 念諸菩薩僧，又念五方大神，以五方神王名字，及
0032b04: 其眷屬。寫著圓木之上，縱廣七七分，名為文頭婁
0032b05: 法，此云神印。次許天帝演說四王名字，次說七佛
0032b06: 灌頂無相神印章句，次因阿利陀請，敕諸弟子惠
0032b07: 施少少飲食之餘，又行此神典，當造其形像，以酥
0032b08: 油餅果而施與之。
0032b09: 灌頂摩尼羅亶大神咒經第八，佛在祇園，愍念人
0032b10: 民為邪惡鬼神所惱，結是摩尼羅亶大神咒經，舉
0032b11: 七佛名為證。又舉八大菩薩，五百開士，十大弟子，
0032b12: 三十三天，三十五龍王，三十三大神將，二十四鬼
0032b13: 師，并說山海精魅，四十九鬼，四十九山精，及諸魅
0032b14: 鬼名。若急難之日，當齋戒一心，思念十方一切諸
0032b15: 佛，過去七佛，八大菩薩，十大弟子，五百開士，三十
0032b16: 三天，諸大龍王，善神將軍，及鬼神等。正心正意，莫
0032b17: 念東西南北之事，亦復莫念家室之事。
0032b18: 灌頂召五方龍王攝疫毒神咒經第九，佛遊竹林，
0032b19: 阿難為維耶離國疾疫，求佛救護。佛言，疫毒火殃，
0032b20: 皆是殺獵所感。普慈一切，受持禁戒，行於十善，可
0032b21: 得至道。遂說五方龍神王名，遣禪提比丘往救人
0032b22: 民。二十九年之後，禪提命終，疫病復興。人民奔趣
0032b23: 禪提精舍，見彼先時所嚼楊枝，擲地成樹，樹下有
0032b24: 泉。禮拜此樹，折此樹枝，取下泉水，拂灑病人，百病
0032b25: 除愈。
0032b26: 灌頂梵天神策經第十，佛在因沙崛山中，梵王請
0032b27: 出梵結願一百偈頌以為神策，佛讚許之。遂說九
0032c01: 十九卦，每卦八句。神應異常，今特錄出流通。
0032c02: 灌頂隨願往生十方淨土經第十一亦名普廣菩薩所問品，
0032c03: 佛將涅槃，普廣菩薩問，四輩弟子，修何功德，得生
0032c04: 十方國土？佛為說十方佛國，隨願往生。普廣又問，
0032c05: 何故經中讚歎阿彌陀剎？佛言，娑婆世界，人多貪
0032c06: 濁，信向者少，習邪者多，不信正法，不能專一，心亂
0032c07: 無志，令諸眾生專心有在，是故讚歎彼國土耳。次
0032c08: 明為亡者修福，如餉遠人，無不獲果。又明臨終歸
0032c09: 依受戒，悔過修善，如人負債，依附王者，又明為亡
0032c10: 人修福，亡者七分獲一，若以亡者之物，施於三寶，
0032c11: 功德力強，可得拔地獄殃。又明逆修生七，其福無
0032c12: 量。又明請十方僧，不擇善惡持戒毀戒高下之行，
0032c13: 次第供養，無別異想，其福最多。又為大眾說那舍
0032c14: 長者父母罪福因緣，又說諸佛無上章句。
0032c15: 灌頂章句拔除過罪生死得度經第十二，佛遊維
0032c16: 耶離樂音樹下，文殊師利請問往昔諸佛名字，及
0032c17: 國土清淨莊嚴之事。佛告以藥師琉璃光如來十
0032c18: 二上願，其國猶如無量壽國，有二菩薩，一名日曜，
0032c19: 二名月淨。次補佛處，乃至願生西方彌陀國者，聞
0032c20: 是佛名，有八菩薩，迎令往生。此與流通藥師本願
0032c21: 經同本，具出八菩薩名。
0032c22: 守護國界主陀羅尼經十卷　南止北蘭
0032c23: 唐罽賓國沙門般若譯
0032c24: 序品第一，佛在菩提樹下，與七千比丘，八萬四千
0032c25: 菩薩，無量天龍八部眾俱。文殊師利菩薩伽陀讚
0032c26: 佛。陀羅尼品第二，佛入普隨順眾生心行三昧，
0032c27: 令諸眾生見聞各別。又於頂上放白色光，普照世
0033a01: 間。口中放青色光，照東方界。右肩放金色光，照南
0033a02: 方界。背上放紅色光，照西方界。左肩放五色光，照
0033a03: 北方界。照已巳，各攝還歸本處。復入無有名字不可
0033a04: 思議諸佛境界三昧，令此大地，六種震動。一切法
0033a05: 自在王菩薩請問因緣，佛以有四因緣答之。復問
0033a06: 諸佛境界三昧，何法為因？何為根本？云何修習？云
0033a07: 何究竟？佛言，此深三昧，以菩提心為因，大慈悲為
0033a08: 根本，方便修習無上菩提以為究竟。又問，一切智
0033a09: 體，當何所求？一切智智，當於何生？佛言，當於心求，
0033a10: 從心而生。乃至此心同虛空相，此虛空性，即心性
0033a11: 故如其心性。即菩提性，如菩提性，即陀羅尼性，是
0033a12: 故此心虛空，菩提，陀羅尼性，無二無二分，無別無
0033a13: 斷。又問，是義甚深，難通達，難趣入，若滿足菩薩位
0033a14: 人，則得利益，若未得成菩薩功德，則無利益。佛言，
0033a15: 若欲成就無上菩提，應先發起大慈悲心普為眾
0033a16: 生歸依三寶，受菩薩戒，至誠懺悔，運想供養，勸請
0033a17: 諸佛，迴向隨喜，願滅諸障。并說迴向陀羅尼曰，唵
0033a18: 一娑麼二合囉娑麼二合囉二微麼引曩三娑引囉四
0033a19: 摩訶斫迦羅二合引五上六吽長聲七。佛又普告大眾，重
0033a20: 為未成就者，以善方便，隨順世諦，譬喻言辭，說一
0033a21: 乘法。觀想此身，次第成就五如來身。而此不可思
0033a22: 議三昧，或有眾生諸根不具，或具五無間業，旃陀
0033a23: 羅，悉可修習趣入。除五種人，一者不信，二者斷見，
0033a24: 三者常見，四者邪見，五者懷疑。如是五人，無慈悲
0033a25: 故。若有暫修此三昧者，身心安輕，能生五種三昧，
0033a26: 一剎那三昧，二微塵三昧，三漸現三昧，四起伏三
0033a27: 昧，五安住三昧，乃至無數三昧，無數陀羅尼門，皆
0033b01: 悉現前。次明八陀羅尼，能令菩薩總持佛法，辯才
0033b02: 無盡，眾生樂聞。一大聲清淨自在陀羅尼門，二無
0033b03: 盡寶篋陀羅尼門，三無邊漩澓陀羅尼門，四海印
0033b04: 陀羅尼門，略說四十二字印，五蓮華莊嚴陀羅尼
0033b05: 門，六能入無著陀羅尼門，七漸漸深入四無礙智
0033b06: 陀羅尼門，八一切諸佛護持莊嚴陀羅尼門。大
0033b07: 悲胎藏出生品第三，文殊師利問，大悲復以何法
0033b08: 為根本？佛言，以眾生受苦為本，苦以煩惱為本，煩
0033b09: 惱以顛倒邪見為本，邪見以虛妄分別為本，虛妄
0033b10: 分別，非有根本，無有色相，難知難斷，菩薩為是起
0033b11: 大悲心，勞謙忘倦。復起十六大悲之心，一斷身見，
0033b12: 二破邊見，三除四倒，四除我我所計，五裂蓋網，六
0033b13: 破六著，七除七慢，八遠邪徑，九離貪愛，十除瞋恨，
0033b14: 十一令捨惡友，近善知識，十二令斷名利，十三令
0033b15: 除邪見，十四令出三界生死牢獄，十五令絕魔罥
0033b16: 欲纏，十六令閉三惡，入涅槃門，住是十六大悲。即
0033b17: 能建立三十二種不共事業。入如來大悲不思
0033b18: 議品第四，為文殊說如來大悲海門一滴之相，乃
0033b19: 至二乘之悲，如割皮膚，菩薩悲心，如割脂肉，如來
0033b20: 大悲，深徹骨髓。因舉往古栴檀舍佛，為調伏非非
0033b21: 想天一眾生故，留身八萬四千大劫以度脫之，方
0033b22: 入涅槃。入如來不思議甚深事業品第五，廣明
0033b23: 三十二種正覺甚深事業，即十力，四無所畏，十八
0033b24: 不共法也。菩薩瓔珞莊嚴品第六，為文殊師利
0033b25: 說菩薩四種瓔珞，一戒，二定，三慧，四陀羅尼。各各
0033b26: 增一至十。大光普照莊嚴品第七，又說八種大
0033b27: 光普照，一念，二意，三解，四法，五智，六諦，七神通，八
0033c01: 修行。前七各有八種，修行有九種。般若根本事
0033c02: 業莊嚴品第八，為般若峰菩薩，廣說般若母，及般
0033c03: 若所生事業。為無畏辯才菩薩，說般若峰得名往
0033c04: 因。陀羅尼功德軌儀品第九，為金剛手菩薩，說
0033c05: 唵字三和合義，謂婀烏莽。金剛手問，諸佛等視眾
0033c06: 生，云何但言守護國主？佛言，譬如醫嬰孩病，令母
0033c07: 服藥。次說金剛城大曼荼羅軌儀法則，金剛手次
0033c08: 說陀羅尼供養及念誦法，佛讚助之。兼明陀羅尼
0033c09: 具足六度，又明六年苦行，不得菩提。於月輪中作
0033c10: 唵字觀，乃成菩提。阿闍世王受記品第十，王問，
0033c11: 陀羅尼及曼荼羅，既有無量功德，何以國中災難
0033c12: 無量？佛出其過，兼說迦葉佛時，訖哩枳王所得二
0033c13: 夢，皆釋迦佛末法時兆。王又問曰，諸惡眾生，入三
0033c14: 塗等，云何得知？誰人曾見？佛言，當墮地獄，有十五
0033c15: 相；當生餓鬼，有八種相；當生畜生，有五種相；當生
0033c16: 人天，各有十相。王竊思念，是實是虛，忽見地獄種
0033c17: 種惡相。方乃決定歸佛法僧，誓持五戒，以菩提心，
0033c18: 迴向眾生。佛讚慰言，譬如團鐵，投水沈沒；若為缽
0033c19: 器，置水則浮；有智慧人，如彼缽器，不沈苦海。如
0033c20: 來囑累品第十一，文殊師利廣歎陀羅尼門，佛為
0033c21: 較量持經功德，唱募流通。七十俱胝菩薩，四天王，
0033c22: 釋提桓因，大梵天王兜率陀天子，商主天子，魔王
0033c23: 波旬，蘇夜魔天王，慈氏菩薩，大迦葉波，各各發願，
0033c24: 佛讚印之。文殊師利請問經名。佛言具千名字，略
0033c25: 舉十名。文殊復問，乃決定說今一名。
0033c26: 按此經所談法相義理，與大集經第二陀羅尼
0033c27: 自在王菩薩品全同。但次第稍異耳。文理兼暢，
0034a01: 最宜流通。
0034a02: 七佛所說神咒經四卷　一名廣濟眾生神咒　南景北羊
0034a03: 開元附東晉錄
0034a04: 七佛各說咒，菩薩各說咒，諸天仙星等各說咒。菩
0034a05: 薩各說誓願，各說偈，金剛藏菩薩說五疑，五信，二
0034a06: 十五王三昧，護戒歸神，護伽藍十八神，并四天王
0034a07: 所說大神咒經。
0034a08: 一切如來正法秘密篋印心陀羅尼經八紙　南力北忠
0034a09: 宋北印土沙門施護譯
0034a10: 佛在摩竭提國，應無垢妙光婆羅門請，中路見一
0034a11: 舊塔，旋遶供養，悲泣雨淚，十方諸佛，亦皆雨淚。金
0034a12: 剛手菩薩請問其故。佛乃說此心咒，勸人造塔供
0034a13: 養。
0034a14: 一切如來心秘密全身舍利寶篋印陀羅尼經五紙
0034a15: 半　南流北興
0034a16: 唐北天竺沙門大廣智不空譯
0034a17: 與上經同本。
0034a18: 佛說聖曜母陀羅尼經三紙半　南臨北則
0034a19: 宋中印土沙門法天譯
0034a20: 佛在阿拏迦帝大城，金剛手菩薩啟請說咒，擁
0034a21: 護眾生，不為諸惡星宿所害。
0034a22: 聖無能勝金剛火陀羅尼經三紙半　南命北則
0034a23: 宋中印土沙門法天譯
0034a24: 佛在妙高山，敕金剛手菩薩說咒，安慰天龍夜叉
0034a25: 等。
0034a26: 佛說大金剛香陀羅尼經三紙　南薄北臨
0034a27: 宋北印土沙門施護譯
0034b01: 但有一咒，降伏諸天宿曜，無餘儀軌。
0034b02: 佛說智光滅一切業障陀羅尼經三紙　南命北則
0034b03: 宋北印土沙門施護譯
0034b04: 佛在日月天子宮，說佛菩薩名，及咒。普賢菩薩言，
0034b05: 二十一日六時持誦，至心懺悔，能破壞阿毘地獄。
0034b06: 復說一咒以擁護之。
0034b07: 佛說智炬陀羅尼經三紙欠　行
0034b08: 唐于闐國沙門提雲般若等譯
0034b09: 佛在日月宮中，四方佛皆來集。日月天子請陀
0034b10: 羅尼，諸佛菩薩同聲說咒。普賢菩薩讚勸受持。
0034b11: 與上經同。
0034b12: 諸佛集會陀羅尼經三紙餘　行譯人同上
0034b13: 佛在恒伽河邊，為眾生除死怖。彈指集十方佛，同
0034b14: 聲說咒。金剛密跡，及四天王，亦各說咒。次說壇法。
0034b15: 佛說一切如來金剛壽命陀羅尼經二紙　南流北興
0034b16: 唐南天竺沙門金剛智與智藏譯
0034b17: 與上經同。而無壇法。
0034b18: 息除中夭陀羅尼經二紙餘　南力北忠
0034b19: 宋北印土沙門施護譯
0034b20: 亦同上經。
0034b21: 十二佛名神咒較量功德除障滅罪經五紙餘　南必北能
0034b22: 唐北天竺沙門闍那崛多譯
0034b23: 佛為彌勒說東方三佛。餘九方各一佛名。及陀羅
0034b24: 尼。
0034b25: 佛說稱讚如來功德神咒經二紙餘　仝上
0034b26: 唐大薦福寺沙門釋義淨譯
0034b27: 與上經同。而文稍略。
0034c01: 東方最勝燈王如來助護持世間神咒經十一紙半　南莫北罔
0034c02: 隋北天竺沙門闍那崛多譯
0034c03: 佛在祇園，東方最勝燈王如來，遣二菩薩來此說
0034c04: 咒。次阿逸多菩薩，文殊釋迦菩薩，及四天王，亦各
0034c05: 說咒。
0034c06: 佛說持句神咒經二紙餘　南莫北罔　亦云陀羅尼句經
0034c07: 吳月支國優婆塞支謙譯
0034c08: 佛說陀鄰尼缽經二紙　仝上
0034c09: 東晉西域沙門竺曇無蘭譯
0034c10: 聖最上燈明如來陀羅尼經六紙　忠
0034c11: 宋北印土沙門施護譯
0034c12: 三經並與前同。
0034c13: 閱藏知津卷第十二
0034c14: 　奉
0034c15: 佛弟子沈書準捐資十六兩敬刻
0034c16: 閱藏知津壹冊八卷之十二計四卷所異法身
0034c17: 　慧命量等虛空次祈　先嚴慈同生蓮域又
0034c18: 　願法界眾生不離文字得解脫性
