0155b01: 閱藏知津卷第三十九
0155b02: 北天目沙門釋智旭彙輯
0155b03: 大乘論藏　宗經論第二之三
0155b04: 肇論三卷　前有慧達序　二藏俱
0155b05: 姚秦長安沙門釋僧肇著
0155b06: 宗本義。物不遷論第一。不真空論第二。般
0155b07: 若無知論第三附劉遺民問答書。涅槃無名論第四奏秦
0155b08: 王表，九折，十演。
0155b09: 晉僧肇法師寶藏論一卷　敦
0155b10: 晉僧肇法師著
0155b11: 廣照空有品第一。離微體淨品第二。本際虛
0155b12: 無品第三。
0155b13: 大乘止觀法門四卷　前有朱序　南踐北途
0155b14: 陳南嶽思大禪師曲授心要
0155b15: 先總示大乘止觀，次廣作五番建立，第一明止觀
0155b16: 依止。又三：一明何所依止，謂自性清淨心。二明何
0155b17: 故依止，以此心是一切法根本故。三明以何依止，
0155b18: 先明以意識依止此心，修行止觀。次破小乘人執，
0155b19: 後破大乘人執。第二明止觀境界，謂三自性法，各
0155b20: 論清淨染濁。第三明止觀體狀，先就染濁三性以
0155b21: 明，次就清淨三性以明正是修行方法。第四明止觀斷得，
0155b22: 謂約三性修止觀，各明所除障，所得益也。第五明
0155b23: 止觀作用，謂證體起用也，後更示禮佛止觀，食時
0155b24: 止觀，大小便利時止觀。後有遵式序。
0155b25: 法華經安樂行義一卷　南煩北土
0155b26: 陳南嶽思大禪師撰
0155b27: 明一切新學菩薩，欲求大乘，超過一切諸菩薩，疾
0155c01: 成佛道，須持戒、忍辱、精進、勤修禪定，專心勤修法
0155c02: 華三昧，觀一切眾生皆如佛想。偈云：菩薩學法華，
0155c03: 具足二種行：一者無相行。二者有相行。無相四安
0155c04: 樂，甚深妙禪定。觀察六情根，諸法本來淨。眾生性
0155c05: 無垢，無本亦無淨。不修對治行，自然超眾聖。無師
0155c06: 自然覺，不由次第行。釋云：無相行者，一切諸法中，
0155c07: 心相寂滅，畢竟不生，行住坐臥，飲食語言，一切威
0155c08: 儀，心常定故。諸餘禪定，三界次第，從欲界地，未到
0155c09: 地，初禪地，乃至非非想處地，有十一種差別不同。
0155c10: 有法無法二道為別，是阿毘曇雜心聖行，若安樂
0155c11: 行中深妙禪定。即不如此。不依止欲界，不住色無
0155c12: 色行，如是禪定，是菩薩遍行，畢竟無心想故，名無
0155c13: 相行。有相行者，如勸發品中，專念法華文字，精進
0155c14: 不臥，如救頭然，若行成就，即見普賢等，得三陀羅
0155c15: 尼，若顧身命，貪四事供養，不能勤修，經劫不得。
0155c16: 諸法無諍三昧法門二卷　南煩北途撰者同上
0155c17: 先總明欲學一切佛法，先持淨戒，勤禪定，乃能得
0155c18: 之，無量佛法功德，一切皆從禪生。次問答釋疑，後
0155c19: 具明四念處，各各具足一切佛法。
0155c20: 摩訶止觀二十卷　南困衡北霸趙
0155c21: 隋天台智者大師說　門人灌頂記
0155c22: 章安記曰：止觀明靜，前代未聞，智者大師，隋開皇
0155c23: 十四年四月二十六日，於荊州玉泉寺，一夏敷揚，
0155c24: 二時慈澍，雖樂說不窮，纔至見境。法輪停轉，後分
0155c25: 弗宣，此之止觀，天台智者說己巳心中所行法門，天
0155c26: 台傳南嶽三種止觀，一漸次即釋禪波羅密次第法門，二不定
0155c27: 即六妙門，今已巳亡失，三圓頓即今摩訶止觀皆是大乘，俱緣實相，同
0156a01: 名止觀。漸則初淺後深，如彼梯磴，不定前後更互，
0156a02: 如金剛寶，置之日中，圓頓初後不二，如通者騰空。
0156a03: 為三根性，說三法門。今圓頓者，初緣實相，造境即
0156a04: 中，無不真實，繫緣法界，一念法界，一色一香，無非
0156a05: 中道。己巳界及佛界，眾生界亦然，陰入皆如，無苦可
0156a06: 捨，無明塵勞，即是菩提，無集可斷，邊邪皆中正，無
0156a07: 道可修。生死即涅槃，無滅可證。無苦無集，故無世
0156a08: 間，無道無滅，故無出世間，純一實相，實相外，更無
0156a09: 別法，法性寂然名止，寂而常照名觀，雖言初後，無
0156a10: 二無別，是名圓頓止觀。此菩薩聞圓法，起圓信，立
0156a11: 圓行，住圓位，以圓功德而自莊嚴，以圓力用建立
0156a12: 眾生。大經云：雪山有草，名曰忍辱，牛若食者，即得
0156a13: 醍醐。又云：譬如有人在大海浴，當知已巳用諸河之
0156a14: 水，當知止觀，諸佛之師，以法常故，諸佛亦常。樂我
0156a15: 淨等，亦復如是。開章為十：一大意。二釋名。三體
0156a16: 相。四攝法。五偏圓。六方便。七正觀。八果報。九起教。
0156a17: 十旨歸。○初釋大意，囊括始終，冠戴初後，今撮為
0156a18: 五。謂發大心，修大行，感大果，裂大網，歸大處。一發
0156a19: 大心者，約十種發心以簡非。發菩提心，即是觀。邪
0156a20: 僻心息，即是止。約四諦，四弘、六即、以顯是。二修大
0156a21: 行者，勸進四種三昧，入菩薩位：一常坐。二常行。三
0156a22: 半行半坐。四非行非坐。三感大果者，若行順中道，
0156a23: 即有勝妙果報，設未出分段，所獲花報，亦異七種
0156a24: 方便，況真果報耶！此義在後第八重中，當廣分別。
0156a25: 四裂大網者，若人善用止觀觀心，則內慧明了，通
0156a26: 達漸頓諸教，如破微塵，出大千經卷，恒沙佛法，一
0156a27: 心中曉，此義至第九重當廣說，攝法中亦略示。五
0156b01: 歸大處者，自向三德，引他同入三德，故名旨歸。入
0156b02: 秘密藏，至第十重中，當廣說也。記曰：此五略，祇是
0156b03: 十廣，初五章，祇是發菩提心一意耳！方便，正觀，祇
0156b04: 是四三昧耳！果報一章，祇明違順，違即二邊果報，
0156b05: 順即勝妙果報。起教一章，轉其自心，利益於他或
0156b06: 作佛身，施權實，或作九界像，對揚漸頓，轉漸頓，弘
0156b07: 通漸頓，旨歸章，祇是同歸大處秘藏中，故知略廣
0156b08: 意同也。○二釋止觀名，略有四：一相待。二絕待。三
0156b09: 會異。四通三德。一相待者，止觀各三義，止三義者，
0156b10: 息義，停義，對不止止義。觀三義者，貫穿義，觀達義，
0156b11: 對不觀觀義。二絕待者，橫破豎破上三止觀，則不
0156b12: 可說，有因緣故，亦可得說，以六即望之，初心無所
0156b13: 失，聖境無所濫。三會異者，會諸經論異名。四通三
0156b14: 德者，以三德共通兩字，又三德各通兩字。○三釋
0156b15: 止觀體相為四：一教相。二眼智。三境界。四得失。一
0156b16: 教相者，止觀名教，通於凡聖，不可尋通名，求於別
0156b17: 體，故用相簡之，簡前三教，顯圓頓教止觀體也。二
0156b18: 眼智者，止觀為因，智眼為果，用不思議眼智，得圓
0156b19: 頓止觀體也。三境界者，若得能顯眼智中意，無俟
0156b20: 所顯諦境之說，為未解者，更此一科，夫信行尚多
0156b21: 聞，因此分別以會圓妙，法行宗深觀，緣此思惟以
0156b22: 見正境耳！四得失者，失即思議，得即不思議也。○。
0156b23: 四明止觀總持，遍收諸法，一攝一切理，二攝一切
0156b24: 惑，三攝一切智，四攝一切行，五攝一切位，六攝一
0156b25: 切教。○五明偏圓者，簡偏就圓，一明大小，二明半
0156b26: 滿，三明偏圓，四明漸頓，五明權實。○六明方便，謂
0156b27: 善巧修行，以微少善根，能令無量行成解發，入菩
0156c01: 薩位，圓教以假名五品觀行等位，去真猶遠，名遠
0156c02: 方便，六根清淨，相似鄰真，名近方便。今就五品之
0156c03: 前假名位中，復論遠近，二十五法為遠方便，十種
0156c04: 境界為近方便，橫豎該羅，十觀具足，成觀行位，能
0156c05: 發真似，今釋遠方便，略為五：一具五緣，二訶五欲，
0156c06: 三棄五蓋，四調五事，五行五法。具五緣者，一持戒
0156c07: 清淨，二衣食具足，三閑居靜處，四息諸緣務，五得
0156c08: 善知識。訶五欲者，謂色、聲、香、味、觸，棄五蓋者，謂貪
0156c09: 欲、瞋恚、睡眠、掉悔、疑。調五事者，謂食、眠、身、息、心。行
0156c10: 五法者，謂欲、精進、念、巧慧、一心已巳上俱有事解理解。○七明
0156c11: 正修止觀者，前六重，依脩多羅以開妙解，今依妙
0156c12: 解以立正行，膏明相賴，目足更資，行解既勤，三障
0156c13: 四魔，紛然競作，重昏巨散，翳動定明，不可隨，不可
0156c14: 畏。隨之，將人向惡道。畏之，妨修正法。當以觀觀昏，
0156c15: 即昏而朗，以止止散，即散而寂，如豬揩金山，眾流
0156c16: 入海，薪熾於火，風益求羅耳。開止觀為十：一陰界
0156c17: 入。二煩惱。三病患。四業相。五魔事。六禪定。七諸見。
0156c18: 八增上慢。九二乘。十菩薩。此十境通能覆障，始自
0156c19: 凡夫正報，終至聖人方便，陰入一境，常自現前，恒
0156c20: 得為觀，餘九境，發可為觀，不發何所觀。又八境去
0156c21: 正道遠，深加防護，得歸正轍。二境去正道近，至此
0156c22: 位時，不慮無觀，薄修即證，又若不解諸境互發，大
0156c23: 起疑網，如在疑道，不知所從，先若聞之，恣其變怪，
0156c24: 心安若空。○第一觀陰界入境者，五陰十二入，十
0156c25: 八界也。界內外一切陰入，皆由心起。佛告比丘，一
0156c26: 法攝一切法，所謂心是，心是惑本，若欲觀察，須伐
0156c27: 其根，如炙病得穴。今當去丈就尺，去尺就寸，置色
0157a01: 等四陰，但觀識陰。識陰者，心是也。觀心具十法門，
0157a02: 一觀不可思議境。二起慈悲心。三巧安止觀。四破
0157a03: 法遍。五識通塞。六修道品。七對治助開。八知次位。
0157a04: 九能安忍。十無法愛。此十重觀法，橫豎收束，微妙
0157a05: 精巧，初則簡境真偽，中則正助相添，後則安忍無
0157a06: 著，意圓法巧，該括周備。規矩初心，將送行者，到彼
0157a07: 薩雲，非闇證禪師，誦文法師，所能知也。一觀心是
0157a08: 不可思議境者，若無心而已巳，介爾有心，即具三千。
0157a09: 亦不言一心在前，一切法在後，亦不言一切法在
0157a10: 前，一心在後，若從一心生一切法者，此則是縱，若
0157a11: 心一時含一切法者，此則是橫，縱亦不可，橫亦不
0157a12: 可，祇心是一切法，一切法是心，故非縱非橫，非一
0157a13: 非異，玄妙深絕，非識所識，非言所言，所以稱為不
0157a14: 可思議境也。此不思議境，何法不收，此境發智，何
0157a15: 智不發，依此境發誓願，乃至無法愛，何誓不具，何
0157a16: 行不滿足耶！說時次第，行時一心中具一切心。二
0157a17: 發真正菩提心者，既深識不思議境，知一苦一切
0157a18: 苦，自悲悲他，發兩誓願：眾生無邊誓願度，煩惱無
0157a19: 盡誓願斷。又識不可思議心，一樂一切樂，我及眾
0157a20: 生，昔雖求樂，不知樂因，今方始解，故起大慈，興兩
0157a21: 誓願：法門無量誓願學，佛道無上誓願成。三善巧
0157a22: 安心者，善以止觀安於法性也，隨根、隨病、迴轉、自
0157a23: 行、化他，有六十四番安心法等，四破法遍者，不思
0157a24: 議一境一切境，一心一切心，橫豎諸法，悉趣於心，
0157a25: 破心故，一切皆破，故言遍也。是中先約空無生門，
0157a26: 以次第破顯圓頓破，然後以一門破，例餘門破。文
0157a27: 廣義深，須細尋之。五識通塞者，破塞存通，如除膜
0157b01: 養珠，破賊護將。六明道品調適者，由圓三十七品，
0157b02: 入圓三解脫門。七助道對治者，以根鈍故，不能即
0157b03: 開三解脫門，以遮重故，牽破觀心，為是義故，應須
0157b04: 治道。對破遮障，於助六度，但作一事解，不能助道。
0157b05: 當觀此助不思議，攝一切法。八明次位者，夫真似
0157b06: 二位，有解脫知見，朱紫分明，終不謬謂未得謂得，
0157b07: 豈有凡夫造心，即言上聖，此非增上慢，推與誰乎。
0157b08: 次明從五悔登隨喜品，乃至十信，四十二位，究竟
0157b09: 妙覺，無有叨濫，名知次位。九安忍者，若名利眷屬
0157b10: 從外來破憶此三術，囓齒忍耐，雖千萬請，確乎難
0157b11: 拔，讓哉！隱哉！去哉！若煩惱業定見慢等，從內來破
0157b12: 者，亦憶三術，即空即假即中。十無法愛者，行上九
0157b13: 事，過內外障，應得入真。而不入者，以法愛住著而
0157b14: 不得前，若破法愛，入三解脫，發真中道，所有慧身，
0157b15: 不由他悟，自然流入薩婆若海。是十種法，名大乘
0157b16: 觀，學是乘者，名摩訶衍，行、住、坐、臥、語作、見色、聞聲，
0157b17: 嗅香，嘗味、覺觸、知法，一切緣中，一切境中，皆可修
0157b18: 之。○第二觀煩惱境，乃至第七觀諸見境，各為四
0157b19: 意，各論十乘，具如全帙，後三境不說，後三大章亦
0157b20: 不說。
0157b21: 釋禪波羅密次第法門十卷　南刑北煩
0157b22: 天台智者大師說　弟子法慎記　灌頂再
0157b23: 治
0157b24: 大意第一。釋名第二。明門第三。辨詮次第
0157b25: 四。簡法心第五。分別前方便第六。釋修證
0157b26: 第七，於中有四，初修證世間禪相，謂四禪，四無量
0157b27: 心，四無色定，二修證亦世間亦出世間禪相，謂六
0157c01: 妙門，十六特勝，通明觀。三修證出世間禪相，謂對
0157c02: 治無漏，緣理無漏。對治無漏有九。九想、八念、十想
0157c03: 三種名壞法觀；八背捨、八勝處、十一切處，三種名
0157c04: 不壞法觀；九次第定，名練；師子奮迅，名熏；超越三
0157c05: 昧，名修；緣理無漏未說。四修證非世間非出世間
0157c06: 禪相未說。八顯示果報，九從禪起教。十結會歸趣，
0157c07: 皆未說。
0157c08: 六妙門禪法一卷　元藏謹字號南北藏並
0157c09: 修習止觀坐禪法要二卷　前有元照序　一名童蒙止觀亦名小止觀
0157c10: 　南踐北途
0157c11: 天台山修禪寺沙門智顗述
0157c12: 具緣第一，訶欲第二，棄蓋第三，調和第四，方便第
0157c13: 五，正修第六，善發第七，覺魔第八，治病第九，證果
0157c14: 第十。後附梁肅天台止觀統例，及天台法門議。
0157c15: 釋摩訶般若波羅密經覺意三昧一卷　南煩北法
0157c16: 智者大師說
0157c17: 辨法相第一。釋覺意三昧名第二。釋方便行
0157c18: 第三。明心相第四。入觀門第五。證相門第
0157c19: 六。
0157c20: 四念處四卷　仝前號說者同上
0157c21: 先明一切諸法，皆不可思議，不可宣說。次明四悉
0157c22: 檀因緣故，亦可得說，乃約生生等四句，各明四門，
0157c23: 四念處，三十七品，因行果位，差別不同。
0157c24: 法界次第初門三卷　南翦北刑
0157c25: 天台山修禪寺沙門釋智顗，輒依經附論，撰法界
0157c26: 次第初門三百科，裁為七卷，流傳新學，略為三意：
0157c27: 一為讀誦尋論隨見法門，脫有迷於名數者。二為
0158a01: 未解聖教所制法門淺深之次第。三為學三觀之
0158a02: 者，當以此諸法名相義理，一一歷心而轉作，則觀
0158a03: 解無礙，觸境不迷，若於一念心中，通達一切佛法
0158a04: 者，則三觀自然了了分明也。故出此三百科，名教
0158a05: 仍當，名下略辯體相，始得三卷僅六十科。
0158a06: 淨土十疑論一卷十四紙　前有楊傑序　南起北刑
0158a07: 隋天台智者大師說
0158a08: 一釋求生淨土無大慈悲疑。二釋求生乖無生理
0158a09: 疑。三釋偏求生一土疑。四釋偏念一佛疑。五釋具
0158a10: 縛得生疑。六釋即得不退疑。七釋不求內院疑。八
0158a11: 釋十念得生疑。九釋女人根缺不生疑。十釋作何
0158a12: 行業得生疑。後有陳瓘序。
0158a13: 觀心論亦名煎乳論　二藏俱
0158a14: 大乘論藏　諸論釋第三
0158a15: 瑜伽師地論釋一卷　南心北退
0158a16: 最勝子等諸菩薩造　唐大慈恩寺沙門釋
0158a17: 玄奘譯
0158a18: 總釋瑜伽師地名義，略釋一十七地名義。
0158a19: 攝大乘論釋十卷　南持北枝譯人同上
0158a20: 世親菩薩釋前攝大乘論本。
0158a21: 攝大乘論釋十五卷　有慧愷序　南操好北友投
0158a22: 陳優禪尼國沙門真諦譯
0158a23: 攝大乘論釋十卷　南堅北連
0158a24: 隋南天竺沙門達摩笈多譯
0158a25: 二譯並同前本。
0158a26: 攝大乘論釋十卷　南雅北交
0158a27: 唐大慈恩寺沙門釋玄奘譯
0158b01: 無性菩薩，釋前攝大乘論本。
0158b02: 成唯識論十卷　有沈玄明後序　南縻北義譯人同上
0158b03: 護法等十菩薩，各造論十卷，釋世親三十頌，奘師
0158b04: 糅為十卷，乃瑜伽一宗之精要也。
0158b05: 成唯識寶生論五卷　一名二十唯識順釋論　南自北沛
0158b06: 唐大薦福寺沙門釋義淨譯
0158b07: 護法菩薩，釋天親所造論。
0158b08: 大乘廣五蘊論十三紙半　南都北投
0158b09: 安慧菩薩造　唐中印土沙門地婆訶羅譯
0158b10: 觀所緣緣論釋八紙餘　南華北投
0158b11: 唐大薦福寺沙門釋義淨譯
0158b12: 護法菩薩，釋緣緣論中破執縱奪之法。
0158b13: 釋摩訶衍論十卷　龍樹菩薩造筏提摩多譯　元藏笙字號南北藏俱
0158b14: 廣百論釋論十卷　南真北廉
0158b15: 唐大慈恩寺沙門釋玄奘譯
0158b16: 護法菩薩，釋前廣百論本，與成唯識論破我法二
0158b17: 執處，相為表裏，最宜詳玩。
0158b18: 華嚴懸談會玄記四十卷　鉅野洞庭
0158b19: 元蒼山再光寺普瑞集
0158b20: 消釋懸談文義，乃座主家學問耳。
0158b21: 佛說觀無量壽佛經疏妙宗鈔六卷　南韓北約
0158b22: 宋四明沙門知禮述
0158b23: 先略明大意云：果佛圓明之體即我凡夫本具性
0158b24: 德，故一切教所談行法，無不為顯此之覺體，故四
0158b25: 三昧，通名念佛，但其觀法，為門不同，今此觀門，及
0158b26: 般舟三昧，託彼安養依正之境，用微妙觀，專就彌
0158b27: 陀，顯真佛體，雖託彼境，須知依正同居一心，心性
0158c01: 遍周，無法不造，無法不具，據乎心性觀彼依正，依
0158c02: 正可彰，託彼依正觀於心性，心性易發。所言心性
0158c03: 具一切法者，實無能具所具，能造所造，即心是法，
0158c04: 即法是心，能造因緣，及所造法，皆悉當處全是心
0158c05: 性，是故今觀若依若正，乃法界心，觀法界境，生於
0158c06: 法界依正色心，故釋觀字，用一心三觀，釋無量壽，
0158c07: 用一體三身，體，宗，力用，義並從圓，判教屬頓。
0158c08: 金光明經玄義拾遺記六卷　南遵北會
0158c09: 宋四明沙門知禮述
0158c10: 序曰：寶雲講次，學徒隨錄，義或闕如，未及補治，不
0158c11: 幸歸寂，孤山之製，多事消文，復於中間，毀除觀心，
0158c12: 斯實不忍，今故秉筆，拾先師遺餘之義，拾後人遺
0158c13: 棄之文，使教行二塗，不致壅蔽。大師深解法性。
0158c14: 可尊可貴，當體名金，寂而常照，當體名光，大悲益
0158c15: 物，當體稱明，是知法性具金光明，真實名義究竟
0158c16: 成就也。此經以金光明為名，以金光明為體，以金
0158c17: 光明為宗，以金光明為用，以金光明而為教相。亦
0158c18: 可三字，別對五章，以金為體，以光為宗，以明為用，
0158c19: 總三為名，分別三名而為教相，法體既爾，體德合
0158c20: 然，甚深，是光之德，窮法性底故，無量，是明之德，達
0158c21: 法性邊故，此二不二，是金之德，法性究竟尊貴義
0158c22: 故，亦可三義皆甚深，皆無量，皆不二也。五章之德，
0158c23: 莫不如是。
0158c24: 金光明經文句記十二卷　南約法北盟何述人同上
0158c25: 即釋文句也。
0158c26: 請觀音經疏闡義鈔四卷　南煩北法
0158c27: 宋錢塘沙門智圓述
0159a01: 即釋智者疏，約文敷義，筆之為鈔。
0159a02: 仁王護國般若經疏神寶記四卷　南弊北韓
0159a03: 宋四明沙門柏庭善月述
0159a04: 是經有六名，其末名龍寶神王，今摭二字，以名所
0159a05: 釋，抑輪王興世，有神寶自至之言，故云。
0159a06: 天台名家，實以傳宗為本，而釋經次焉，然以得佛
0159a07: 心宗，發旋總持，故凡申一經，釋一義，亦必有法。
0159a08: 般若波羅密多心經略疏連珠記一卷北作二卷　南青北百
0159a09: 宋玉峰沙門釋師會述
0159a10: 佛母般若波羅密多圓集要義論釋四卷今作二卷　南書北星
0159a11: 宋北印土沙門施護譯
0159a12: 三寶尊菩薩造，釋大域龍樹菩薩所造頌。
0159a13: 法華玄義釋籤二十卷　前有普門子緣起序　南晉楚北多士
0159a14: 唐天台沙門湛然述
0159a15: 昔於台嶺，隨諸問者籤下所錄，不暇尋究文勢生
0159a16: 起，亦未委細分節句逗，晚還毗壇，輒添膚飾，裨以
0159a17: 管見，然所記者，莫非述聞，兼尋經論，但識用暗短，
0159a18: 而繁略頗馴，呈露後賢，敢悕添削。
0159a19: 法華文句記二十卷北作三十卷　南趙魏北晉楚更
0159a20: 唐天台沙門湛然述
0159a21: 即釋智者文句也。後記云，適與江淮四十餘僧，往
0159a22: 禮臺山，因見不空三藏門人含光，奉敕在山修造，
0159a23: 云與不空親遊天竺，彼有僧問曰：大唐有天台教
0159a24: 跡，最堪簡邪正，曉偏圓，可能譯之，將至此土耶？豈
0159a25: 非中國失法，求之四維。而此方少有識者，如魯人
0159a26: 耳。故厚德向道者，莫不仰之。敬願學者，行者，隨力
0159a27: 稱讚，應知自行兼人，並異他典。若說若聽境智存
0159b01: 焉，若冥若顯，種熟可期，並由弘經者有方故也。若
0159b02: 直爾講說，是弘經者，何須衣、座、室，三之誡，如來所
0159b03: 遣，豈可聊爾。余省躬揣見，自覺多慚，迫以眾緣，強
0159b04: 復疏出，縱有立破，為樹圓乘，使同志者，開佛知見，
0159b05: 終無偏黨，而順臆度，冀諸覽者，悉鑑愚忱，一句染
0159b06: 神，咸資彼岸，思惟修習，永用舟航，隨喜見聞，恒為
0159b07: 主伴，若取若捨，經耳成緣，或順或違，終因斯脫，願
0159b08: 解脫之日，依報正報，常宣妙經，一剎一塵，無非利
0159b09: 物，唯願諸佛，冥熏加被，一切菩薩，密借威靈，在在
0159b10: 未說，皆為勸請，凡有說處，親承供養，一句一偈，增
0159b11: 進菩提，一色一香，永無退轉。
0159b12: 觀音玄義記四卷　南何北遵
0159b13: 宋四明沙門知禮述
0159b14: 即釋智者玄義也。
0159b15: 觀音義疏記四卷　南何北遵約述者同上
0159b16: 即釋義疏也，後附天竺寺沙門遵式釋重頌云，第
0159b17: 二重頌，是隋煬大業中，智者滅後，笈多所譯，方入
0159b18: 大部，故疏闕釋。
0159b19: 涅槃玄義發源機要四卷　南土北同
0159b20: 宋錢唐沙門釋智圓述
0159b21: 大乘百法明門論解一卷　敦
0159b22: 唐大慈恩寺沙門釋窺基述
0159b23: 大乘起信論疏五卷　巖
0159b24: 唐西太原寺沙門釋法藏述
0159b25: 大乘起信論疏筆削記十五卷　巖岫
0159b26: 宋長水沙門釋子璿錄
0159b27: 肇論新疏游刃二十卷　杳冥
0159c01: 元大白馬寺沙門釋文才述
0159c02: 科一卷，新疏九卷，游刃十卷。
0159c03: 摩訶止觀輔行傳弘決四十卷　前有普門子序　南假途滅虢北魏困橫假
0159c04: 唐毗陵沙門湛然述
0159c05: 述此緣起，凡有十意：一為知有師承，非任胸臆，異
0159c06: 師心故。二為曾師承者，而棄根本，隨末見故。三為
0159c07: 後代展轉，隨生異解，失本依故。四為信宗好習，餘
0159c08: 方無師，可稟承故。五為義觀俱習，好憑教者，行解
0159c09: 備故。六為點示關節，廣略起盡，宗要文故。七為建
0159c10: 立師解，使不淪墜，益來世故。八為自資觀解，以防
0159c11: 謬誤，易尋討故。九為呈露所解，恐有迷忘，求刪削
0159c12: 故。十為隨順佛旨，運大悲心，利他行故。
0159c13: 止觀義例二卷　南踐北途述者同上
0159c14: 第一所傳部別例，第二所依正教例，第三依正消
0159c15: 釋例，第四大章總別例，第五心境釋疑例，第六解
0159c16: 行相資例，第七喻疑顯正例。
0159c17: 止觀大意十紙餘　南翦北起述者同上
0159c18: 因員外李華欲知止觀大意，略報綱要。初敘祖
0159c19: 承，二敘教觀，先敘教，次敘觀。
0159c20: 觀心論疏三卷北作五卷　南起北刑
0159c21: 隋天台國清寺沙門灌頂撰
0159c22: 論有序、正、流通，從初問佛經無量下去，至四月一
0159c23: 歲，有四紙半論文，並是序分。從問觀自心生，云何
0159c24: 四不說下去，至寂然無言說，有三十六行偈，是正
0159c25: 說。從今約觀一念下去，有十行三字，是流通分。
0159c26: 閱藏知津卷第三十九
