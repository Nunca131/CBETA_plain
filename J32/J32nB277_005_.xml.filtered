0594a01: 沙彌尼比丘尼戒錄要
0594a02: 菩薩戒弟子雲棲寺沙門袾宏輯
0594a03: △沙彌尼十戒
0594a04: 一盡形壽不得殺生。
0594a05: 二盡形壽不得偷盜。
0594a06: 三盡形壽不得婬。
0594a07: 四盡形壽不得嫁。
0594a08: 五盡形壽不得妄語。
0594a09: 六盡形壽不得歌舞彈箏。
0594a10: 言箏。則簫。笛。琴。箜篌等。可知。
0594a11: 七盡形壽不得著香花脂粉。
0594a12: 八盡形壽不得臥高好刻鏤床上。
0594a13: 九盡形壽不得飲酒。
0594a14: 十盡形壽不得過中食。
0594a15: 若不能持過午。當晚食時。須念餓鬼苦。發慈悲
0594a16: 心。不美食。不多食。不得碗缽作聲。不得雜話喧笑。
0594a17: △沙彌尼威儀七十內錄出少分
0594a18: 不得著繒綵衣。亦不得作繒綵衣送人。
0594a19: 謂紗羅綾絹。及紅綠色。艷麗色服。
0594a20: 不得坐他婦女床上。開器視衣。言此好彼惡。
0594a21: 不得受未及十六歲女。作沙彌尼。須素無瑕穢。貞良
0594a22: 完具。父母聽許。方可。
0594a23: 不得與比丘僧。同室宿。
0594a24: 非但比丘。凡沙彌小兒。年十五以上者。即不可
0594a25: 同室宿。
0594a26: 不得手授男子物。當置地令自取。
0594a27: 不得獨至僧房問義。
0594a28: 問義者。問佛法也。
0594a29: 不得仰面臥。不得伸腳臥。不得裸臥。
0594a30: 不得於白衣舍。獨行至舍後。
0594b01: 不得與優婆夷共洗浴。不得與婢使共洗浴。不得與
0594b02: 小兒共洗浴。
0594b03: 不得直傾洗衣水。於人走路道中。
0594b04: 不得單己巳獨行街市。
0594b05: △比丘尼戒本
0594b06: 有八波羅夷法。十七僧伽婆尸沙法。三十尼薩
0594b07: 耆波逸提法。一百七十八波逸提法。八悔過法。一
0594b08: 百應當學法。七滅諍法今錄出少分。
0594b09: 不得作媒。
0594b10: 不得以無根波羅夷罪。謗清淨比丘尼。
0594b11: 不得惡性。不受人諫語。
0594b12: 不得相親近共作惡行。共相覆罪。
0594b13: 不得畜長衣。
0594b14: 長。猶多也。
0594b15: 不得自手捉金銀錢等。
0594b16: 不得販賣。
0594b17: 不得知物向僧。自求入己巳。
0594b18: 知物向僧者。明知此物施主意在施僧者。而謀
0594b19: 求入己巳也。
0594b20: 不得以檀越所施物。迴作餘用。
0594b21: 如檀越施造經物。止可造經。施齋僧物止可齋
0594b22: 僧。不得改易用。如磚錢不買瓦之類。
0594b23: 不得多畜玩器。
0594b24: 謂精緻玩好等物。
0594b25: 不得與未受大戒人。說比丘比丘尼過。
0594b26: 不得與男子說法。過五六語。
0594b27: 不得嫌罵人。
0594b28: 不得知水有蟲。故用澆泥。澆草。澆樹。及飲用。
0594b29: 不得作大房。
0594b30: 不得別眾食。
0594c01: 不得觀軍陣。
0594c02: 非但謂出兵。如教場操練。霜降迎旗。皆軍陣也。
0594c03: 不得故惱他比丘尼。打他比丘尼。
0594c04: 不得於比丘尼。有重罪者。為覆藏。
0594c05: 不得與男子屏處共立共語。
0594c06: 屏處者。靜處也。
0594c07: 不得於同住比丘尼。有病不瞻視。
0594c08: 不得過五日。不搭戒衣。
0594c09: 不得使比丘尼。沙彌尼。摩塗身。及白衣婦女摩塗身。
0594c10: 尼僧與婦女尚不可。況男子乎。雖幼童年十歲
0594c11: 者。亦不可。
0594c12: 不得畜婦女嚴身具。
0594c13: 謂金銀首飾錦繡裙襖等。
0594c14: 不得學世俗伎術。以自活命。
0594c15: 謂相面。看命。收驚。占卜等事。
0594c16: 不得安佛在下房。己巳在上房。
0594c17: △例補
0594c18: 世律尚有條例。況佛戒乎。禮可義起。因例補之。
0594c19: 不得年少沙彌尼。入白衣舍宿夜。
0594c20: 非但宿夜。亦不宜單身到人家。須年近老者方
0594c21: 可。
0594c22: 不得習學應院誦經拜懺宣疏鼓樂等。
0594c23: 如不禁。漸成赴應。女尼習赴應。大不宜也。
0594c24: 不得招集眾婦女做會。
0594c25: 如正月十五。二月十九。四月八。臘月八。做會念
0594c26: 佛等事。俱不可作。只靜守為妙。
0594c27: 不得容留年已巳長成男在菴中。
0594c28: 年十五以上即宜遣。
0594c29: 不得畜養貓犬。
0594c30: 不得容留遠方比丘尼宿夜。
0595a01: 止可留飯。不可留宿。切宜守定此規。乃至本地
0595a02: 尼僧。年輕不誠篤者。亦不可留宿。
0595a03: 不得惡罵弟子。如俗人法。
0595a04: 不得鞭打弟子。如俗人法。
0595a05: 不得睡在人先。起在人後。
0595a06: 不得洗面多使水。
0595a07: 不得多笑。
0595a08: 不得多言。
0595a09: 不得急走。
0595a10: 不得私取常住一切物。
0595a11: 不得談說白衣家長短好惡。
0595a12: 不但俗人家務。即一切世間閒談雜話。與修行
0595a13: 人無干者。皆不宜說。
0595a14: 不得因小事爭論。若大事當心平氣和。以理辯明。不
0595a15: 可辯明。則辭而去。動氣發麤。非佛弟子。
0595a16: 不得臨食草草念供養。無恭敬心。
0595a17: 不得出生飯過七粒。麵過一寸。饅頭過指甲許。
0595a18: 不得臨睡雜話。
0595a19: 不得碗缽作聲。
0595a20: 不得食畢先起。
0595a21: 不得向禮佛人頭邊過。
0595a22: 宜寬步向背後轉。
0595a23: 不得與師並立禮佛。
0595a24: 不得手持經像為人作禮。
0595a25: 不得口吹經上塵。
0595a26: 不得經案上包藏茶果藥物。
0595a27: 不得向閱經人案前當案走過。
0595a28: 不得習學偽造經典。
0595a29: 受生經。血盆經。金剛纂等。如諸經日誦中所開。
0595a30: 不得習學宣卷打偈。
0595b01: 不得用不濾過水。凡濾水。須密絹作囊濾之。
0595b02: 不得暑月盆盛水過夜。須倒水。仍覆盆。
0595b03: 恐生蟲故。
0595b04: 不得熱湯潑地上。
0595b05: 不得掛鞋襪小衣高過人頭。
0595b06: 不得床上笑語高聲。
0595b07: 不得口吹燈滅。
0595b08: 不得與男僧送禮往來。
0595b09: 不得與比丘沙彌結拜姊妹。
0595b10: 不得與小兒結拜乾娘。
0595b11: 不得無故數數入街市上行。
0595b12: 不得街市上傍視東西行。
0595b13: 不得與沙彌小兒談笑行。
0595b14: 不得與醉人狂人前後互隨行。
0595b15: 不得佇足看唱戲者。說詞話者。爭鬧者。
0595b16: 不得遇官府過。不迴避。
0595b17: 不得不白師受人物。
0595b18: 不得收留有夫婦人出家。
0595b19: 不得夜間有人敲門便開。須仔細審問。的係識熟婦
0595b20: 女。方可開門。
0595b21: 不得容納媒婆。賣婆。烏龜筭命婆。相命。收驚。打水碗。
0595b22: 伏陰。見神。見鬼。諸婆等。有來者。莫與相見。莫與往來。
0595b23: 不得招接說邪法外道一切男僧女僧。及在家齋婆
0595b24: 等。
0595b25: 不得置田討租米。不得置屋討房錢。不得與人家絡
0595b26: 絲。褙紙。紡績。扣繡等。
0595b27: 田地房產。乃至人間雜務。悉皆累心廢業。招難
0595b28: 惹非。如其貧乏。只守佛制。托缽乞食。以支身命。
0595b29: 不得出緣簿募化。
0595b30: 廣行募化。興大緣事。自有男僧為之。非尼僧所
0595c01: 宜也。
0595c02: 不得晨昏禮誦。懶惰失時。
0595c03: 不得豐富飲食。
0595c04: 施主及道友到菴。俱隨常供養。不必過分整治
0595c05: 餚饌。喪失道風。
0595c06: 不得普陀天台等處。領眾燒香。及聚集婦女。湖船等
0595c07: 處做會。
0595c08: 尼僧守身。當比在家女人加倍謹慎。遠出他方。
0595c09: 恐招譏謗。成群做會。或起風波。不可不戒。
0595c10: 尼戒錄要終
