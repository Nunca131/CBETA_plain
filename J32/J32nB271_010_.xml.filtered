0020c01: 閱藏知津卷第十
0020c02: 北天目沙門釋智旭彙輯
0020c03: 大乘經藏　方等部第二之九
0020c04: 佛說緣起聖道經四紙欠　南效北良
0020c05: 唐大慈恩寺沙門釋玄奘譯
0020c06: 說佛初坐樹下。觀十二因緣流轉還滅道理，而成
0020c07: 正覺。
0020c08: 佛說貝多樹下思惟十二因緣經三紙半　仝上
0020c09: 　亦名聞城十二因緣　南效北良
0020c10: 吳月支國優婆塞支謙譯
0020c11: 佛說舊城喻經四紙餘　南興北臨
0020c12: 宋中印土沙門法賢譯
0020c13: 二經並與前同。謂逆順觀十二因緣。如行舊道。
0020c14: 而達舊城。
0020c15: 分別緣起初勝法門經上下合卷　南敢北賴
0020c16: 唐大慈恩寺沙門釋玄奘譯
0020c17: 以十一種殊勝事故，於緣起初，說無明以為緣性。
0020c18: 一所緣殊勝，二行相殊勝，三因緣殊勝，四等起殊
0020c19: 勝，五轉異殊勝，六邪行殊勝，七相狀殊勝，八作業
0020c20: 殊勝，九障礙殊勝，十隨縛殊勝，十一對治殊勝。
0020c21: 佛說緣生初勝分法本經上下合卷　仝上
0020c22: 隋南天竺沙門達摩笈多譯
0020c23: 與上經同。
0020c24: 大乘舍黎娑擔摩經五紙　南履北臨
0020c25: 宋北印土沙門施護譯
0020c26: 佛在鷲峰，告諸苾芻，若於十二緣生而能見了，是
0020c27: 名見法見佛。舍利子以問慈氏菩薩，慈氏細為解
0021a01: 釋十二因緣甚深之義。乃性相二宗要典。
0021a02: 佛說了本生死經四紙　南效北良
0021a03: 吳月支國優婆塞支謙譯
0021a04: 與上經同。而是舍利弗為比丘說。
0021a05: 佛說稻稈經六紙欠　仝上
0021a06: 附東晉錄
0021a07: 慈氏菩薩所說大乘緣生稻稈喻經六紙半　南流北與
0021a08: 唐北天竺沙門大廣智不空譯
0021a09: 二經亦並與前同。
0021a10: 佛說法身經三紙半　南與北深
0021a11: 宋中印土沙門法賢譯
0021a12: 說化身及法身二種功德，法身中具明增一法數。
0021a13: 佛說十號經二紙　南命北盡
0021a14: 宋中印土沙門天息災譯
0021a15: 阿難一一致問。佛為一一解說。
0021a16: 稱讚大乘功德經四紙餘　南效北良
0021a17: 唐大慈恩寺沙門釋玄奘譯
0021a18: 佛住法界藏殿。德嚴華菩薩問，何等是新學菩薩
0021a19: 惡友，應須遠離？佛言，無如樂二乘人，乃至寧墮地
0021a20: 獄，不應起二乘作意。次明謗大乘罪，及釋大乘名
0021a21: 義。
0021a22: 妙法決定業障經三紙　仝上
0021a23: 唐于闐國沙門釋智嚴譯
0021a24: 與上經同。
0021a25: 佛說大乘四法經一紙欠　仝上
0021a26: 唐中印度沙門地婆訶羅初譯
0021a27: 佛在祇園，為苾芻說，一不捨菩提心，二不捨善知
0021b01: 識，三不捨堪忍愛樂，四不捨阿練若。
0021b02: 佛說菩薩修行四法經一紙欠　仝上
0021b03: 唐中印度沙門地婆訶羅譯
0021b04: 與上經義同而文小異。
0021b05: 大乘四法經七紙半　維
0021b06: 唐于闐國沙門實叉難陀譯
0021b07: 佛在祇園，文殊師利菩薩以寶蓋供佛，明菩薩供
0021b08: 養無有厭足，及說種種四法。又說三十五住菩提
0021b09: 法。應離十慢。
0021b10: 佛說大乘百福相經六紙餘　南男北良
0021b11: 唐中印度沙門地婆訶羅譯
0021b12: 佛在舍衛國普妙宮中，文殊師利請問如來福德
0021b13: 之量。佛為明十善福，輪王福，帝釋福，自在天福，初
0021b14: 禪福，二禪福，摩醯首羅福，辟支福，後身菩薩福，如
0021b15: 來毛孔福，八十隨好福，八十隨相文福，三十二相
0021b16: 福，大法言音福，展轉增勝。又明有二種法，生如來
0021b17: 身，一者勝願力，二者方便力。
0021b18: 佛說大乘百福莊嚴相經三紙半　南效北良
0021b19: 唐中印度沙門地婆訶羅譯
0021b20: 與上經同。而字稍增減。
0021b21: 佛說妙吉祥菩薩所問大乘法螺經五紙　南思北斯
0021b22: 宋中印土沙門法賢譯
0021b23: 亦同前經，但初禪作魔王，後身作初發心。
0021b24: 大乘造像功德經上下合卷　南羔北知
0021b25: 唐于闐國沙門提雲般若譯
0021b26: 佛往忉利天上，優填王初造佛像，佛從天下，王問
0021b27: 功德，佛深讚之。彌勒因問滅業障事。佛一一細答。
0021c01: 佛說造立形像福報經三紙餘　南才北知
0021c02: 附東晉錄
0021c03: 佛在拘羅瞿國。為優填王說。
0021c04: 佛說作佛形像經二紙　南效北知
0021c05: 附後漢錄
0021c06: 與上經同。
0021c07: 佛說造塔功德經有釋圓測序　共二紙　維
0021c08: 唐中印度沙門地婆訶羅譯
0021c09: 佛在忉利天，為觀世音菩薩說。內分別一四句偈
0021c10: 義，諸法因緣生，我說是因緣。因緣盡故滅，我作如
0021c11: 是說。如是偈義，名佛法身。汝當書寫置彼塔內。何
0021c12: 以故？一切因緣及所生法性空寂故，是故我說名
0021c13: 為法身。
0021c14: 佛說右遶佛塔功德經二紙餘　南賢北景
0021c15: 唐于闐國沙門實叉難陀譯
0021c16: 佛在祇園，舍利弗請問，佛以偈答。
0021c17: 佛說樓閣正法甘露鼓經三紙半　南力北忠
0021c18: 宋中印土沙門天息災譯
0021c19: 阿難問，云何種清淨善根，云何作曼拏羅，乃至作
0021c20: 如來像，云何功德？佛為廣說曼拏羅，乃至作像功
0021c21: 德極大。
0021c22: 無上依經二卷　南效北良
0021c23: 蕭梁優禪尼國沙門真諦譯
0021c24: 校量造佛功德品第一，佛住竹林，與比丘菩薩優
0021c25: 婆塞優婆夷諸大眾俱。阿難問造佛功德，佛廣為
0021c26: 校量顯勝。如來界品第二，明如來界性不可思
0021c27: 議，煩惱所隱，名眾生界，修菩提道，說名菩薩，出離
0022a01: 煩惱過一切苦，洗除垢穢究竟清淨，說名為佛。於
0022a02: 三位中，一切處等，悉無罣礙，本來寂靜。依如實知，
0022a03: 依如量修，正覺眾法。悉平等如，住無餘涅槃，不捨
0022a04: 眾生利益事。菩提品第三，明如來最極清淨轉
0022a05: 依，常樂我淨功德，超過聲聞緣覺大地菩薩三種
0022a06: 意生身，是名菩提不可思議。如來功德品第四，
0022a07: 明如來一百八十不共之法，謂三十二相，八十種
0022a08: 好，六十八法十力，四無所畏，三念處，大悲，十八不共法，三十二種如來獨
0022a09: 得。如來事品第五，明如來有十八事最妙最上，
0022a10: 因百八十法而成。讚歎品第六，阿難偈讚如來
0022a11: 功德。付囑品第七，明以十法受持此經，一書寫，
0022a12: 二供養，乃至十修行。
0022a13: 佛說未曾有經三紙欠　南男北良
0022a14: 後漢失譯人名
0022a15: 佛說甚希有經四紙半　仝上
0022a16: 唐大慈恩寺沙門釋玄奘譯
0022a17: 二經皆即上造佛功德品。及付囑品。
0022a18: 佛說諸法勇王經一卷　潔
0022a19: 劉宋罽賓國沙門曇摩蜜多譯
0022a20: 佛在竹林，有新出家比丘問畢報施恩事。佛以入
0022a21: 僧數，修僧業，得僧善利，三法答之。次問發大乘心
0022a22: 而出家者，具三法否？佛言，不在三法。比丘三致疑
0022a23: 問。佛三止之。次放白毫相光照大千界，集諸大眾。
0022a24: 舍利弗復致三請，佛為說阿耨達池喻，廣顯發心
0022a25: 功德。謂無人能報恩者，唯除漏盡，及發大心耳。次
0022a26: 較持經功德，及為發心者說性空法。魔軍落地，佛
0022a27: 亦敕其持經。
0022b01: 一切法高王經一卷　貞
0022b02: 元魏中天竺婆羅門瞿曇般若流支譯
0022b03: 諸法最上王經一卷　南維北行
0022b04: 隋北天竺沙門闍那崛多等譯
0022b05: 二經並與上同。
0022b06: 佛說施燈功德經一卷　難
0022b07: 高齊烏萇國沙門那連提黎耶舍譯
0022b08: 佛在舍衛給孤獨園。告舍利弗，佛有四種勝妙善
0022b09: 法，為一切眾生無上福田。若七眾以燈供養，其福
0022b10: 不可思議。於現在世，得三種淨心。於臨終時，得三
0022b11: 種明，又復得見四種光明，便生三十三天。於五種
0022b12: 事而得清淨，還生人中。出家持戒，又得四種可樂
0022b13: 之法，得四種清淨。又若住於大乘施燈明者，世世
0022b14: 得八種可樂勝法，得八種無量勝法。又以燈施說
0022b15: 法者，得於八種無量資糧。又見他施如來燈，生隨
0022b16: 喜心者，得八種增上之法。次歎五種法最為難得：
0022b17: 一得人身，二信樂法，三得出家，四具淨戒，五得漏
0022b18: 盡。次說偈較施燈福德，唯發大菩提心者為最。
0022b19: 浴像功德經三紙餘　南才北知
0022b20: 唐大薦福寺沙門釋義淨譯
0022b21: 佛在鷲峰山頂。清淨慧菩薩請問佛涅槃後，宜作
0022b22: 何供養？佛言，供舍利如芥子，得十五功德。浴佛形
0022b23: 像，應用香水。作壇沐浴，功德無量。
0022b24: 佛說灌佛經一紙半　一名灌洗佛形像經　仝上
0022b25: 西晉沙門釋法炬譯
0022b26: 佛說灌洗佛經三紙餘　一名摩訶剎頭　仝上
0022b27: 乞伏秦沙門釋聖堅譯
0022c01: 佛說浴像功德經二紙半　仝上
0022c02: 唐迦濕蜜羅國沙門寶思惟譯
0022c03: 三經並與前同。而聖堅所譯，云四月八日。宜如
0022c04: 佛初生時，以香水浴像。
0022c05: 佛說菩薩行五十緣身經四紙半　南忘北短
0022c06: 西晉月支國沙門竺法護譯
0022c07: 佛在耆闍崛山，為文殊菩薩，說前世功德，今致相
0022c08: 好。
0022c09: 佛說內藏百寶經六紙餘　南莫北短
0022c10: 後漢月支國沙門支婁迦讖譯
0022c11: 文殊問漚和拘舍羅所入事。佛答以隨世間習俗
0022c12: 而入，示現若干種種諸事，其實佛無種種事也。
0022c13: 佛說最無比經八紙欠　南效北良
0022c14: 唐大慈恩寺沙門釋玄奘譯
0022c15: 佛為阿難較量三歸功德，不可思議。次及十善，八
0022c16: 關，五戒，十戒，式叉摩那戒，尼戒，比丘戒，乃至發菩
0022c17: 提心功德。以次轉勝，不可思議。
0022c18: 佛說希有較量功德經五紙　仝上
0022c19: 隋北天竺沙門闍那崛多譯
0022c20: 與上經同。而缺發菩提心一節。
0022c21: 文殊師利問菩薩署經一卷　南詩北率
0022c22: 後漢月支國沙門支婁迦讖譯
0022c23: 舍利弗欲問法，佛言，若從文殊師利但問怛薩阿
0022c24: 竭署因緣法名，未悉得其事。今為汝說之。舍利弗
0022c25: 及目犍連等作禮，請問菩薩摩訶僧那僧涅。佛言，
0022c26: 怛薩阿竭署者有四事，一者發意，二者阿惟越致，
0022c27: 三者菩薩坐於樹下，四者具足佛法。及種種問答
0023a01: 以顯其義。次有迦葉等各呈學署法門，次有五百
0023a02: 婆羅門來問法，各各述己巳瑞應。
0023a03: 佛說明度五十校計經二卷　絲
0023a04: 後漢安息國沙門安世高譯
0023a05: 十方菩薩問何因緣，菩薩有癡有黠，乃至智慧有
0023a06: 厚薄？佛言，知校計為黠，不修校計為癡，因廣說五
0023a07: 十校計法。
0023a08: 入定不定印經一卷　有武周新翻三藏聖教序　南髮北被
0023a09: 唐大薦福寺沙門釋義淨譯
0023a10: 佛在鷲峰。妙吉祥問菩薩退不退行。佛言，有五種
0023a11: 行，一羊車行，二象車行。三日月神力行，四聲聞神
0023a12: 力行，五如來神力行。前二有退，名不定。後三不退。
0023a13: 名定。
0023a14: 不必定入定入印經一卷　仝上
0023a15: 元魏中天竺婆羅門瞿曇般若流支譯
0023a16: 與上經同。
0023a17: 佛說謗佛經六紙欠　男
0023a18: 元魏北天竺沙門菩提留支譯
0023a19: 佛在耆闍崛山。時有十菩薩，曾七年勤修陀羅尼。
0023a20: 心苦不靜，捨戒還家。不畏行菩薩，為彼請佛開化。
0023a21: 佛說其過去謗法師，久受種種惡報，并七百世勤
0023a22: 修無剋因緣等。次為說陀羅尼，令仍出家。七日住
0023a23: 於慈悲無常念佛三昧，一心持之，得見十方千佛，
0023a24: 惡障盡滅，獲陀羅尼，得不退轉。次重誡人於善惡
0023a25: 法師，失命身死，不應見其過，而以應具四種淨法
0023a26: 釋之。末略示修此陀羅尼法。
0023a27: 佛說決定總持經七紙半　男
0023b01: 西晉月支國沙門竺法護譯
0023b02: 與上經同總持譯作華言。
0023b03: 佛說象腋經一卷　慕
0023b04: 劉宋罽賓國沙門曇摩蜜多譯
0023b05: 佛在靈山。與五百比丘，六萬菩薩俱。舍利弗說偈
0023b06: 歎安樂德。佛放身光集眾。觀文殊而微笑。文殊啟
0023b07: 問，佛唱經名。阿難請說，佛讚許之。文殊啟問，佛為
0023b08: 說六度及六三昧。次明欲入此經，如入虛空。六十
0023b09: 增上慢比丘欲從座去，舍利弗留之，更請問佛，佛
0023b10: 為解釋，令大眾獲益。增上慢者得證，於是文殊重
0023b11: 問云何學，云何行，云何住，云何修進？佛以偈答，次
0023b12: 明信解者得二十功德，并說往古金剛幢菩薩，以
0023b13: 咒療眾生病。
0023b14: 佛說無所希望經一卷　一名象步經　慕
0023b15: 西晉月支國沙門竺法護譯
0023b16: 與上經同。
0023b17: 佛說甚深大迴向經四紙欠　南賢北景
0023b18: 劉宋出祐公錄
0023b19: 佛在祇園。明天菩薩問曰，云何少修善本，而獲大
0023b20: 果？佛言，應於去來現在佛所，修慈身口心行，所謂
0023b21: 隨喜歎善。又於去來現在諸眾生所，修慈身口心
0023b22: 行，所謂持十善戒。以此功德，共一切眾生迴向無
0023b23: 上菩提。
0023b24: 佛說大方廣未曾有經善巧方便品四紙欠　南淵北斯
0023b25: 宋北印土沙門施護譯
0023b26: 大意菩薩問修菩薩行者，於五欲境，作何方便取
0023b27: 而不著，雖復常行，無所障礙？佛答以於諸佛所深
0023c01: 種善根，名為善巧方便，即得諸佛共所建立。所謂
0023c02: 行少分施，起增上心，迴向一切。一香一華，一燈一
0023c03: 衣，乃至園林飲食，皆為眾生普發大願。又於所見
0023c04: 一切境界，皆為眾生普發大願。略與華嚴淨行品
0023c05: 同。
0023c06: 佛說十二頭陀經四紙半　一名沙門頭陀　南賢北羊
0023c07: 劉宋中天竺沙門求那跋陀羅譯
0023c08: 佛在給孤獨園。食已，至阿蘭若處，趺坐微笑。摩訶
0023c09: 迦葉請問笑緣。佛言，阿蘭若處，十方諸佛皆讚歎，
0023c10: 無量功德，皆由此生，三乘聖道，皆由此得。行此法
0023c11: 者，有十二事，一在阿蘭若處，遠離二著。二常行乞
0023c12: 食，三次第乞食，四受一食法，五節量食，六中後不
0023c13: 飲果蜜等漿，七著弊衲衣，八但三衣，九塚間住，修
0023c14: 止觀，十樹下止，十一露地坐，十二但坐不臥。更宜
0023c15: 繫心一處，觀五蘊空，比丘菩薩，依教諦觀身相，各
0023c16: 獲果證。帝釋，文殊，發願護持。
0023c17: 佛說四輩經二紙半　南賢北景
0023c18: 西晉月支國沙門竺法護譯
0023c19: 佛在祇園。自說末世弟子能壞佛道，於是舍利弗
0023c20: 作當機，聽佛說四輩弟子法非法事。
0023c21: 佛說三品弟子經二紙餘　一名弟子學有三輩　仝上
0023c22: 吳月支國優婆塞支謙譯
0023c23: 佛在祇園。為阿難說在家弟子，有上中下輩功德
0023c24: 罪業不同。
0023c25: 佛說四不可得經四紙餘　南莫北短
0023c26: 西晉月支國沙門竺法護譯
0023c27: 因四仙人避無常而不能免，佛為比丘說四不可
0024a01: 得，及說菩薩初中竟善。
0024a02: 佛說佛印三昧經二紙半　南行北羊
0024a03: 後漢安息國沙門安世高譯
0024a04: 佛在耆闍崛山，入於三昧，光照十方，大眾雲集。彌
0024a05: 勒，舍利弗，向文殊問佛身所在。文殊令入三昧觀
0024a06: 之，皆不能見。須臾佛現，乃問其義。佛言，住深般若
0024a07: 佛印故也。
0024a08: 佛語法門經三紙　南忘北短
0024a09: 元魏北天竺沙門菩提留支譯
0024a10: 佛住毗耶離大林。龍威德上王菩薩請問，佛為分
0024a11: 別是佛語非佛語門。龍威德上王悟無生忍，眾並
0024a12: 獲益。
0024a13: 佛說法常住經一紙餘　南賢北羊
0024a14: 附西晉錄
0024a15: 佛在祇園，為比丘說有佛無佛，法性如故，如來出
0024a16: 世，為眾生故。分別演說四諦十二因緣六度等法。
0024a17: 若行者與合，無彼無此，猶如眾流合海。
0024a18: 佛說罪業報應教化地獄經五紙餘　南尺北敬
0024a19: 後漢安息國沙門安世高譯
0024a20: 佛在耆闍崛山，因信相菩薩請，放眉間光，照於地
0024a21: 獄尋光見佛。信相問二十種惡報罪因。佛一一答，
0024a22: 誡令修行報恩，大眾獲益。即慈悲道場懺法中所
0024a23: 引。
0024a24: 佛說辯意長者子所問經八紙餘　當
0024a25: 元魏沙門釋法場譯
0024a26: 答生天乃至佛會，各有五事，共說五十法要。次於
0024a27: 請食時，一乞人發惡意，即感惡報。一乞人發善意，
0024b01: 即得善報為國王。還供佛僧。
0024b02: 佛說大自在天子因地經六紙半　南命北盡
0024b03: 宋北印土沙門施護譯
0024b04: 目犍連於大自在天宮乞食，大自在天先為天后
0024b05: 讚佛功德，次以食施，兼語目連過去無數劫事。目
0024b06: 連食竟，入定思惟，不能得知。舍利弗，大迦葉，亦不
0024b07: 能知。共往問佛，佛乃說其往因。
0024b08: 佛說尊那經五紙半　南夙北臨
0024b09: 宋中印土沙門法賢譯
0024b10: 佛在憍睒彌國瞿師羅林。尊那尊者問無盡功德，
0024b11: 佛荅以七種布施、七緣發心。
0024b12: 佛說弟子死復生經五紙　當
0024b13: 劉宋居士沮渠京聲譯
0024b14: 優婆塞先事外道，後奉佛戒。死去十日復生，述冥
0024b15: 中所見之事，化一家皆見佛得果。
0024b16: 佛說七女經五紙半　南尺北敬
0024b17: 吳月支國優婆塞支謙譯
0024b18: 拘留國婆羅門七女，喜自貢高，有分儒達居士為
0024b19: 之問佛，訶其不好，并說往昔國王七女因緣。
0024b20: 佛說懈怠耕者經一紙　當
0024b21: 劉宋居士沮渠京聲譯
0024b22: 耕人遙見佛來，發心欲見。尋退，欲俟閒時。佛放光
0024b23: 集眾，說其已巳過六佛，今又懈怠。彼人聞已巳，乃趨見
0024b24: 佛，悔過聞法，得不退轉。
0024b25: 大法炬陀羅尼經二十卷　使可
0024b26: 隋北天竺沙門闍那崛多譯
0024b27: 緣起品第一，善威光天子請問陀羅尼門，佛入大
0024c01: 力莊嚴三昧，令過去境界一切現前，次為阿難說
0024c02: 過去放光如來說此經事。伏魔品第二，授魔
0024c03: 記品第三，三乘行品第四，問法性品第五，
0024c04: 菩薩行品第六，相好品第七，四念處品第八，
0024c05: 四聖諦品第九，忍較量品第十，三乘教品
0024c06: 第十一，三法藏品第十二，法師相品第十三，
0024c07: 謗法果報品第十四，勸受持品第十五，智
0024c08: 成就品第十六，忍成就品第十七，證涅槃品
0024c09: 第十八，勸證品第十九，法師行相品第二十，
0024c10: 遮謗品第二十一，功德品第二十二，為他
0024c11: 悔過品第二十三，六度品第二十四，求證品
0024c12: 第二十五，諸菩薩證三昧品第二十六，召諸
0024c13: 菩薩品第二十七，問等覺品第二十八，三昧
0024c14: 因緣品第二十九，供養法師品第三十，入海
0024c15: 神變品第三十一，佛昇須彌山頂品第三十二，
0024c16: 天伏阿修羅品第三十三，阿修羅本業品第
0024c17: 三十四，雜類本業品第三十五，說無相品第
0024c18: 三十六，勸修行品第三十七，三字法門品第
0024c19: 三十八，將護法師品第三十九，放光佛本事
0024c20: 品第四十，教證法品第四十一，說無住品第
0024c21: 四十二，說聽功德品第四十三，諸菩薩證相
0024c22: 品第四十四，如化品第四十五，緣生法品第
0024c23: 四十六，信解品第四十七，離惡友品第四十
0024c24: 八，辨田讚施品第四十九，付菩薩品第五十，
0024c25: 付天帝釋品第五十一，法師弘護品第五十
0024c26: 二，以上五十二品，皆述昔時放光如來所說法
0024c27: 也。
0025a01: 大威德陀羅尼經二十卷北作十六卷　覆器
0025a02: 隋北天竺沙門闍那崛多譯
0025a03: 佛為阿難說陀羅尼法本，先列種種根數。次一一
0025a04: 法中，示多種名，多種義。亦廣說末世惡比丘事，及
0025a05: 示菩薩住母胎中樓閣莊嚴。
0025a06: 尊勝菩薩所問一切諸法入無量法門陀羅尼經一卷
0025a07: 　南莫北罔
0025a08: 高齊河南居士萬天懿譯
0025a09: 東方菩薩興無量供養，利益群生。見佛入一真諦
0025a10: 法，請問此陀羅尼門。
0025a11: 佛說無崖際總持法門經一卷　仝上
0025a12: 乞伏秦沙門釋聖堅譯
0025a13: 與上經同咒作華言。
0025a14: 金剛場陀羅尼經一卷　仝上
0025a15: 隋北天竺沙門闍那崛多譯
0025a16: 佛於靈山妙色聚落，入一切法平等相三昧。諸比
0025a17: 丘皆不見佛所在，諸天亦爾。次見在金窟，以神通
0025a18: 力，使諸菩薩去地而坐。其大菩薩各入三昧，令眾
0025a19: 獲益。佛騰空微笑放光。文殊請問，佛乃說金剛場
0025a20: 陀羅尼法，無一切善不善，有為無為，乃至一切諸
0025a21: 法，一切平等同故。欲是陀羅尼，惱是陀羅尼，癡是
0025a22: 陀羅尼，乃至天龍八部女相男相地獄等，皆是陀
0025a23: 羅尼。又說入無二法門，無明乃至生是陀羅尼。
0025a24: 金剛上味陀羅尼經一卷　仝上
0025a25: 元魏北天竺沙門佛陀扇多譯
0025a26: 與上經同。
0025a27: 閱藏知津卷第十
