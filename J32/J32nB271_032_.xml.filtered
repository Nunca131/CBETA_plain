0132a01: 閱藏知津卷第三十二
0132a02: 北天目沙門釋智旭彙輯
0132a03: 大乘律藏
0132a04: 述曰：「大乘律法，雜在方等諸經，不同聲聞別部
0132a05: 獨行。今於經中，取其扶律義居多者，或是全部，
0132a06: 或一品一章，別標如左。」
0132a07: 佛說梵網經二卷　南攝北安　有僧肇序
0132a08: 姚秦天竺沙門鳩摩羅什譯
0132a09: 菩薩心地品上。釋迦於第四禪。接眾歸蓮華藏。請
0132a10: 問盧舍那佛。廣說三十心。十地法門。菩薩心地
0132a11: 品下。釋迦示成佛道。十處說法之後，即於菩提樹
0132a12: 下，結示十重四十八輕戒法。
0132a13: 此經本與華嚴同部，今惟此品單行，故南北二
0132a14: 藏皆歸於律。
0132a15: 菩薩瓔珞本業經二卷　南職北篤
0132a16: 姚秦涼州沙門竺佛念譯
0132a17: 集眾品第一。佛重遊道場樹下，放四十二光，集十
0132a18: 首菩薩，從十林剎，十精進佛所來，及集一切諸天
0132a19: 眾等。賢聖名字品第二。說十住、十行、十迴向、十
0132a20: 地、等覺、妙覺、名字，皆華梵雙舉。又說住前十心、信、
0132a21: 念、精進、定、慧、戒、迴向、護法、捨、願。又說二十四願偈，
0132a22: 亦說十不可悔戒。賢聖學觀品第三。謂十住名
0132a23: 習種性，十行名性種性，十向名道種性，十地名聖
0132a24: 種性，次等覺性，次妙覺性。又名六堅，又名六忍，又
0132a25: 名六慧，又名六定，又名六觀，又名六寶瓔珞。一銅
0132a26: 寶，二銀寶，三金寶，四琉璃寶，五摩尼寶，六水精寶。
0132a27: 并說六位所修諸行。釋義品第四。仍釋前十信，
0132b01: 及四十二位之義。佛母品第五。答敬首菩薩問
0132b02: 二諦義，并說小中大劫差別。因果品第六。明十
0132b03: 波羅密，各有三緣，及說七財，四攝，四辯，四依等為
0132b04: 因，二種法身為果。大眾受學品第七。佛復放光
0132b05: 集眾，囑文殊及善財等七大菩薩，各領大眾受學，
0132b06: 因分別三種受戒，及受戒儀式，由受戒故，次第入
0132b07: 於住、行、向、地、等妙覺中。集散品第八。三勸大眾
0132b08: 發菩提心，乃至再囑須受菩薩戒已巳，方可為說此
0132b09: 大法門。
0132b10: 此亦仍似華嚴部攝，智者大師，依此判別圓位
0132b11: 次，今因始終申明十重戒法，故南北皆歸律藏。
0132b12: 菩薩善戒經九卷　一名菩薩地　南仕攝北辭
0132b13: 劉宋中天竺沙門求那跋摩等譯
0132b14: 序品第一。與寶積中決定毘尼經同。善行性品
0132b15: 第二。發菩提心品第三。利益內外品第四。
0132b16: 真實義品第五。不可思議品第六。調伏品第
0132b17: 七。菩提品第八。菩提力性品第九。施品第
0132b18: 十。戒品第十一。忍品第十二。精進品第十
0132b19: 三。禪品第十四。慧品第十五。軟語品第十
0132b20: 六。供養三寶品第十七。三十七助道品第十
0132b21: 八。助菩提數法餘品第十九。功德品第二十。
0132b22: 如法住菩薩相品第二十一。如法住禪品第
0132b23: 二十二。如法住定心品第二十三。如法住生
0132b24: 菩薩地品第二十四。如法住畢竟地生品第一。
0132b25: 畢竟地攝取品第二。畢竟地畢竟品第三。
0132b26: 畢竟地行品第四。畢竟地三十二相八十種好
0132b27: 品第五。畢竟地住品第六。明十力，四無畏等，後
0132c01: 有優波離問結經名。
0132c02: 從第二品以下，並與瑜伽師地論中菩薩地同
0132c03: 意。彌勒菩薩宗此經成地論，而地持一經，又從
0132c04: 地論錄出別行，故仍與此大同也。
0132c05: 菩薩善戒經一卷連前經　優波離問菩薩受戒法
0132c06: 明六重，八重，及四十八輕，即上經戒品中別出，與
0132c07: 菩薩戒本，及羯磨文，大同小異。
0132c08: 佛說受十善戒經一卷　南職北篤
0132c09: 開元錄拾遺單本
0132c10: 十惡業品第一。佛為舍利弗說十惡業名，并示以
0132c11: 授十善戒法，身三、口四、意三、三番歸依而受，次授
0132c12: 八戒齋法。十施報品第二。頌歎不殺功德，次說
0132c13: 殺生十報，略歎不盜功德，次說偷盜十報，讚歎不
0132c14: 婬有五功德，次說婬有十過，頌歎不妄語等功德，
0132c15: 次說口四過惡業。
0132c16: 佛說十善業道經五紙欠　南從北初
0132c17: 唐于闐國沙門實叉難陀譯
0132c18: 佛為海龍王說一切法靡不由心，應修十善，遂廣
0132c19: 明十善功德，及攝一切佛法。
0132c20: 即方等部海龍王經中一品。
0132c21: 佛為娑伽羅龍王所說大乘法經八紙半　南命北盡
0132c22: 宋北印土沙門施護譯
0132c23: 與十善業道經同。
0132c24: 文殊師利問經二卷　染
0132c25: 蕭梁扶南國沙門僧伽婆羅譯
0132c26: 序品第一。佛住耆闍崛山與比丘菩薩眾俱。菩
0132c27: 薩戒品第二。與沙彌十戒同。不可思議品第三。
0133a01: 明如來不入涅槃。無我品第四。涅槃品第五。
0133a02: 般若波羅密品第六。有餘氣品第七。來去
0133a03: 品第八。中道品第九。世間戒品第十。亦即沙
0133a04: 彌十戒。出世間戒品第十一。明菩薩七聚。上
0133a05: 出世間戒品第十二。觀第一義也。菩薩受戒品
0133a06: 第十三。發菩提心也。字母品第十四。分別部
0133a07: 品第十五。明佛滅後，僧祇上座二部，共出二十部，
0133a08: 皆是大乘出，無是亦無非。雜問品第十六。設為
0133a09: 外道種種邪難求佛解釋。囑累品第十七。既囑
0133a10: 累已巳，復廣明在家過患，出家功德。次明念佛三昧，
0133a11: 得見餘世界佛，次明用供養華咒法。
0133a12: 佛說菩薩內戒經一卷　南從北言
0133a13: 劉宋中天竺沙門求那跋摩譯
0133a14: 佛以十五日說戒時，文殊請問初發意道俗菩薩，
0133a15: 當作何功德。佛為說十二時戒法。一歸依懺悔，
0133a16: 誓行六度，發三願，及行十法則。二受四十七戒。
0133a17: 三受佛法身般若，各二十因緣。四受二十因
0133a18: 緣行之，自知宿命。五受四禪法。六受般若三
0133a19: 昧法。七受菩薩三昧法。八受月三昧，平心行
0133a20: 之。九六根去惡為善，以六度教化一切。十外
0133a21: 如地，內如水。十一願一切眾生，各得其樂。十
0133a22: 二修六妙門，不住三乘果，次說十住菩薩，各有十
0133a23: 功德。
0133a24: 文多梵語，頗難解會。
0133a25: 佛藏經四卷　南職北篤
0133a26: 姚秦天竺沙門鳩摩羅什譯
0133a27: 諸法實相品第一。為舍利弗說畫空等十喻，喻如
0133b01: 來說一切法無生無滅，無相無為，令人信解，倍為
0133b02: 希有。念佛品第二。明無有分別，無取無捨，是真
0133b03: 念佛。念法品第三。念僧品第四。淨戒品第
0133b04: 五。明破戒比丘，成就十憂惱箭，必墮惡道。淨法
0133b05: 品第六，明迦葉佛預記釋迦佛法中多受供養，故
0133b06: 法當疾滅，譬如諸盲為賊所誑，墮於深坑。往古
0133b07: 品第七，明大莊嚴佛滅後，眾分五部，一解正法者，
0133b08: 即今滿慈子，四說邪法者，久墮地獄，今出為調達
0133b09: 等。淨見品第八。明釋迦曾於過去歷侍多佛，以
0133b10: 有所得故，不獲受記，至錠光佛時，悟無生忍，乃得
0133b11: 受記。了戒品第九。明三種人不喜聞此經，一破
0133b12: 戒，二增上慢，三不淨說法，及貪著我者，次明白毫
0133b13: 相光一分，能供如法修道比丘，比丘不必愁慮四
0133b14: 事，但當一心辦道。囑累品第十。具明末世不如
0133b15: 法事，并囑累竟，魔王憂惱啼哭，以佛預為之防，不
0133b16: 能破正法故，佛更說偈，以結前義。
0133b17: 優婆塞戒經七卷　南攝北定
0133b18: 北涼中天竺沙門曇無讖譯
0133b19: 集會品第一。善生長者述外道禮六方法。佛告以
0133b20: 六波羅密，兼示以一切法無性，發菩提心，持八重
0133b21: 六重，名出家在家菩薩。發菩提心品第二。悲
0133b22: 品第三。解脫品第四。三種菩提品第五。謂聲
0133b23: 聞菩提，緣覺菩提，諸佛菩提，亦名從聞思修得。
0133b24: 修三十二相業品第六。發願品第七。名義菩
0133b25: 薩品第八。義菩薩心堅固品第九。自利利他
0133b26: 品第十。自他莊嚴品第十一。二莊嚴品第十
0133b27: 二。即福德，智慧。攝取品第十三。受戒品第十
0133c01: 四。明在家六重二十八輕戒，須六月中淨四威儀，
0133c02: 乃於二十僧中授之。淨戒品第十五。明受戒後
0133c03: 種種法要，三法，四法等。息惡品第十六。供養
0133c04: 三寶品第十七。六波羅密品第十八。雜品第
0133c05: 十九。具明布施如法不如法，清淨不清淨事。淨
0133c06: 三歸品第二十。八戒齋品第二十一。五戒品
0133c07: 第二十二。尸波羅密品第二十三。業品第
0133c08: 二十四。即十善十惡。羼提波羅密品第二十五。
0133c09: 毘離耶波羅密品第二十六。禪波羅密品第二
0133c10: 十七。般若波羅密品第二十八。
0133c11: 佛說法律三昧經七紙欠　南從北初
0133c12: 吳月支國優婆塞支謙譯
0133c13: 佛於摩竭提國，先說十二自燒，次為阿難說雖發
0133c14: 大意，有四事墮落。次因舍利弗自責昔非，為說大
0133c15: 乘法要。次為勇聲菩薩，分別聲聞禪，緣覺禪，如來
0133c16: 禪，五通仙人禪之不同。
0133c17: 清淨毘尼方廣經一卷　仝上
0133c18: 姚秦天竺沙門鳩摩羅什譯
0133c19: 佛住耆闍崛山，寂調伏音天子思見文殊。佛放白
0133c20: 毫藏光，從寶相佛國召來，與十千菩薩俱，文殊與
0133c21: 天子問答第一義諦，及彼土聲聞所證大法。有四
0133c22: 眾各五百人，及五千天子，因欲往彼土作聲聞眾，
0133c23: 而發大心，得往生記。又問答聲聞菩薩律行不同，
0133c24: 及種種法門，因明菩薩住五無間，成無上道，謂從
0133c25: 初發意中間，大心，大慈悲，大捨，分證，滿證，皆悉無
0133c26: 間，直至成佛。於是問答持此經眾義，又總約大悲，
0133c27: 別約六度，明煩惱成菩提義。佛乃讚印。及釋迦葉
0134a01: 疑，後文殊以神力教示彼土菩薩，於此土眾生而
0134a02: 發大願。
0134a03: 佛說文殊師利淨律經一卷　南從北言
0134a04: 西晉月支國沙門竺法護譯
0134a05: 與上經同，分作四品，而菩薩五無間以下諸文
0134a06: 俱闕，天子名寂順律音。
0134a07: 寂調音所問經一卷　一名如來所說清淨調伏經　南從北定
0134a08: 劉宋沙門釋法海譯
0134a09: 亦同上經。
0134a10: 佛說文殊悔過經一卷　仝上
0134a11: 西晉月支國沙門竺法護譯
0134a12: 佛在耆闍崛山，新學菩薩狐疑所蔽，有如來齊光
0134a13: 照燿菩薩，為之請問文殊。文殊為說懺悔，勸助，請
0134a14: 法，興供，迴向，發願，諸法。彼等皆得無生法忍，佛遙
0134a15: 聞而讚歎之。勸助，即隨喜也。
0134a16: 三曼陀陀羅菩薩經六紙　南從北初
0134a17: 西晉清信士聶道真譯
0134a18: 序品第一。佛在摩竭提國，文殊問三曼陀跋陀羅
0134a19: 菩薩，若人求菩薩道者，當作何施行，先總答之。
0134a20: 悔過品第二。願樂品第三。即隨喜。請勸品第
0134a21: 四。法行品第五。即迴向。譬福品第六。
0134a22: 菩薩藏經九紙欠　仝上
0134a23: 蕭梁扶南國沙門僧伽婆羅譯
0134a24: 佛在祇園。舍利弗問懺悔、隨喜、勸請、迴向之法。佛
0134a25: 具答之。初明十世界十佛，令結壇受持，後明過去
0134a26: 大光明聚如來時，佛為竭伽陀天女，受持此經，即
0134a27: 轉女身，若女人聞此如來名者，即不更受女身。
0134b01: 舍利弗悔過經四紙　仝上
0134b02: 後漢安息國沙門安世高譯
0134b03: 大乘三聚懺悔經一卷　南從北定
0134b04: 隋北天竺沙門闍那崛多及笈多等譯
0134b05: 二經皆同上，而悔過經文太略。
0134b06: 佛說淨業障經一卷　南職北篤
0134b07: 開元附秦錄
0134b08: 佛住毘舍離庵羅樹園。無垢光比丘入城乞食，被
0134b09: 婬女所咒，犯根本戒，生大憂悔。見文殊師利菩薩，
0134b10: 將至佛所，佛為說無性之法，發心得記，因廣說淨
0134b11: 業障法。又說過去無垢光佛滅後，有勇施比丘犯
0134b12: 根本戒，得聞深法，頓發大心，今已巳成佛。
0134b13: 佛說善恭敬經六紙欠　南效北良
0134b14: 隋北天竺沙門闍那崛多譯
0134b15: 說教他功德，及示事師軌式。
0134b16: 佛說正恭敬經四紙餘　仝上
0134b17: 元魏北天竺沙門佛陀扇多譯
0134b18: 與上經同，但示事師軌式。
0134b19: 佛說大乘戒經一紙　南履北臨
0134b20: 宋北印土沙門施護譯
0134b21: 佛在祇園說，文簡義切，最宜流通。
0134b22: 菩薩戒羯磨文五紙餘　南職北篤
0134b23: 彌勒菩薩說　唐大慈恩寺沙門釋玄奘譯
0134b24: 受戒羯磨第一。懺罪羯磨第二。得捨差別第
0134b25: 三。出瑜伽師地論。
0134b26: 菩薩戒本經一卷　仝上
0134b27: 慈氏菩薩說　北涼中天竺沙門曇無讖譯
0134c01: 此即半月半月誦戒本也，此譯最善。
0134c02: 菩薩優婆塞五戒威儀經一卷　南從北言
0134c03: 劉宋中天竺沙門求那跋摩譯
0134c04: 與上經同，而後附有禮佛，發願，受繩床等，諸法。
0134c05: 菩薩戒本一卷　南職北篤　有靜邁序
0134c06: 唐大慈恩寺沙門釋玄奘譯
0134c07: 與上經同，而中有開性罪之八條。
0134c08: 菩薩受齋經二紙餘　南從北初
0134c09: 西晉清信士聶道真譯
0134c10: 先明三歸悔過，次明當護十念，次明有十戒，次明
0134c11: 解齋法，迴向淨土。
0134c12: 菩薩五法懺悔經一紙半　仝上
0134c13: 開元附梁錄
0134c14: 五悔各作偈語，而無序及流通，蓋西土聖賢撰述
0134c15: 也。
0134c16: 閱藏知津卷第三十二
