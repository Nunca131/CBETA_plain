0756a01: 放生儀
0756a02: 按四明禮法師舊文。稍為參酌。使簡便易行。後增
0756a03: 代彼求願往生。又增華嚴迴向品文結之。意取先
0756a04: 生阿彌陀佛極樂世界。後入毘盧遮那華藏玄門
0756a05: 也。又暑天。初次生到。照此式念誦。即放。後續至者
0756a06: 續放。但念大悲咒一遍。往生咒三遍。稱念阿彌陀
0756a07: 佛放之。不必等齊。久久遲延。以致損壞生命。後更
0756a08: 有續至者。亦復如是○於放生處。鋪設香案。楊枝
0756a09: 淨水。眾等以慈眼視諸眾生。念其沉淪。深生哀憫。
0756a10: 復念三寶有大威力。能救拔之。作是觀已巳。手執水
0756a11: 盂。默念想云。一心奉請　十方慈父廣大靈感觀
0756a12: 世音菩薩。降臨道場。加持此水。具大功勳。洒霑異
0756a13: 類。令彼身心清淨。堪聞妙法。即誦大悲神咒一遍。
0756a14: 再三洒之。然後執手爐白云。仰白。
0756a15: 十方三寶。釋迦本師。彌陀慈父。寶勝如來。觀音菩薩。
0756a16: 流水長者子。天台永明。諸大士等。唯願慈悲。證知護
0756a17: 念。
0756a18: 今有飛空水陸。諸眾生等。為他網捕。將入死門比丘某甲
0756a19: 信士某甲。等。於是修菩薩行。發慈悲心。作長壽因。行放生
0756a20: 業。贖其身命。放使逍遙。仍順大乘方等經典。授與三
0756a21: 皈。稱揚十號。復為宣說十二因緣。但以此類眾生。罪
0756a22: 障深重。神識昏迷。仰乞
0756a23: 三寶。威德冥加。哀憐攝受。白云。
0756a24: 現前異類諸眾生等。皈依佛。皈依法。皈依僧三說。現前
0756a25: 異類諸眾生等。皈依佛竟。皈依法竟。皈依僧竟三說。
0756a26: 從今已往巳住。稱佛為師。更不皈依。邪魔外道三說。
0756a27: 諸佛子等。皈依三寶已巳。今當為汝稱揚
0756a28: 寶勝如來十號功德。令汝得聞。如彼十千遊魚。即得
0756a29: 生天。等無有異。
0756a30: 南無寶勝如來。應供。正遍知。明名行足。善逝。世間解。無
0756b01: 上士。調御丈夫。天人師。佛。世尊三說。
0756b02: 諸佛子。我今更為說十二因緣生相滅相。令汝了知
0756b03: 生滅之法。悟不生滅。同於諸佛。證大涅槃。所謂無明
0756b04: 緣行。行緣識。識緣名色。名色緣六入。六入緣觸。觸緣
0756b05: 受。受緣愛。愛緣取。取緣有。有緣生。生緣老死憂悲苦
0756b06: 惱。
0756b07: 所謂無明滅則行滅。行滅則識滅。識滅則名色滅。名
0756b08: 色滅則六入滅。六入滅則觸滅。觸滅則受滅。受滅則
0756b09: 愛滅。愛滅則取滅。取滅則有滅。有滅則生滅。生滅則
0756b10: 老死憂悲苦惱滅。
0756b11: 諸佛子。我今依大乘經。授汝三歸十號十二因緣已巳
0756b12: 竟。今當為汝對三寶前。發露罪愆。求哀懺悔。願汝罪
0756b13: 業。一念消除。得生善處。近佛授記。汝當至心。隨我懺
0756b14: 悔。
0756b15: 我昔所造諸惡業皆由無始貪嗔癡
0756b16: 從身語意之所生一切我今皆懺悔三說
0756b17: 清涼地菩薩摩訶薩三說。
0756b18: 唯願。放生以後。永不遭遇惡魔。吞噉網捕。優游自在。
0756b19: 獲盡天年。命終之後。乘三寶力。寶勝如來。本願慈力。
0756b20: 或生忉利。或生人間。持戒修行。不復造惡。信心念佛。
0756b21: 隨願往生。更冀放生弟子某甲等。從今日後。菩提行
0756b22: 願。念念增明。救苦眾生。當如己巳想。以是因緣。得生安
0756b23: 養。見阿彌陀佛。及諸聖眾。證無生忍。分身塵剎。廣度
0756b24: 有情。俱成正覺。現前大眾。齊聲誦念。華嚴回向妙章。
0756b25: 往生淨土神咒。
0756b26: 大方廣佛華嚴經十回向品隨順堅固一切善根回
0756b27: 向。
0756b28: 佛子。菩薩摩訶薩。作大國王。於法自在。普行教命。令
0756b29: 除殺業。閻浮提內。城邑聚落。一切屠殺。皆令禁斷。無
0756b30: 足。二足。四足。多足。種種生類。普施無畏。無欲奪心。廣
0756c01: 修一切菩薩諸行。仁慈蒞物。不行侵惱。發妙寶心。安
0756c02: 隱眾生。於諸佛所。立深志樂。常自安住三種淨戒。亦
0756c03: 令眾生。如是安住。菩薩摩訶薩。令諸眾生。住於五戒。
0756c04: 永斷殺業。以此善根。如是回向。所謂願一切眾生。發
0756c05: 菩提心。具足智慧。永保壽命。無有終盡。願一切眾生。
0756c06: 住無量劫。供一切佛。恭敬勤修。更增壽命。願一切眾
0756c07: 生。具足修行。離老死法。一切災毒。不害其命。願一切
0756c08: 眾生。具足成就無病惱身。壽命自在。能隨意住。願一
0756c09: 切眾生。得無盡命。窮未來劫。住菩薩行。教化調伏一
0756c10: 切眾生。願一切眾生。為壽命門。十力善根。於中增長。
0756c11: 願一切眾生。善根具足。得無盡命。成滿大願。願一切
0756c12: 眾生。悉見諸佛。供養承事。住無盡壽。修習善根。願一
0756c13: 切眾生。於如來處。善學所學。得聖法喜。無盡壽命。願
0756c14: 一切眾生。得不老不病。常住命根。勇猛精進。入佛智
0756c15: 慧。是為菩薩摩訶薩。住三聚淨戒。永斷殺業。善根回
0756c16: 向。為令眾生。得佛十力圓滿智故。
0756c17: 次誦往生咒三遍　誦畢白言。
0756c18: 上來放生功德。四恩普報。三有均資。法界眾生。同圓
0756c19: 種智。十方三世一切佛。一切菩薩摩訶薩。摩訶般若
0756c20: 波羅蜜。放生儀終
