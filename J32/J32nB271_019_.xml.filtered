0066c01: 閱藏知津卷第十九
0066c02: 北天目沙門釋智旭彙輯
0066c03: 大乘經藏　般若部第三之四
0066c04: 大般若經之餘三菩薩住品第四十八。善現白佛：「菩薩欲得菩提，當
0066c05: 於何住？應云何住？」佛言：「當於一切有情，住平等心，
0066c06: 起平等心，以平等心與語，起大慈心、大悲心、大喜
0066c07: 心、大捨心、恭敬心、質直心、調柔心、利益心、安樂心、
0066c08: 無礙心，如父母兄弟姊妹男女親族心，朋友心，如
0066c09: 親教師軌範師弟子同學心，如預流一來不還阿
0066c10: 羅漢心，如獨覺心，如菩薩心，如如來心，應供養恭
0066c11: 敬尊重讚歎心，應救濟憐愍覆護心，畢竟空無所
0066c12: 有不可得心，空、無相、無願心，當於此住。復次，應自
0066c13: 離十惡，勸他離十惡，恒正稱揚離十惡法，歡喜讚
0066c14: 歎離十惡者；應自修一切善，勸他修一切善，稱揚
0066c15: 一切善法，讚歎修一切善者，應如是住。若如是學，
0066c16: 如是安住，則於色等得無障礙。所以者何？從前際
0066c17: 來，不攝受色等。何以故？色等不可攝受故，若色等
0066c18: 不可攝受，則非色等。說是品時，萬二千菩薩，得無
0066c19: 生法忍。」不退轉品第四十九。善現白佛：「不退轉
0066c20: 菩薩，有何行，有何狀，有何相，我等云何知？」佛言：「菩
0066c21: 薩如實知異生地，二乘地，菩薩地，佛地，於諸法真
0066c22: 如中，無變異，無分別，皆無二無二分，雖如實悟入
0066c23: 諸法真如，而於諸法真如無所分別，以無所得為
0066c24: 方便故，聞真如與一切法無二無別，而無疑滯，以
0066c25: 真如與一切法，不可說一異俱不俱故。是菩薩若
0066c26: 無義利，終不發言，不觀視他好惡長短，平等憐愍，
0066c27: 而為說法。」善現復白佛：「以何行狀相，知是不退轉
0067a01: 菩薩！」佛言：「能觀一切法無行狀相，是為不退轉菩
0067a02: 薩。謂於色等退轉故，名不退轉，以色等自性無所
0067a03: 有，菩薩於中不住，故名退轉。若不退轉菩薩，終不
0067a04: 樂觀外道，於毘柰耶。終無疑惑，無戒禁取，不生三
0067a05: 惡趣等。受行十善，恒修六度，通利十二分教，持法
0067a06: 施善根，與諸有情迴向菩提，於深法門，不生疑惑
0067a07: 猶豫，都不見有色等，可於中生疑惑猶豫，成就柔
0067a08: 潤三業。於諸有情，心無罣礙，決定不與五蓋共居，
0067a09: 恒住正念正知，身心清淨，不貪四事，雖受十二杜
0067a10: 多功德，而無所恃。惡魔化現，不信不隨，決定不退
0067a11: 一切善法。於色等想退轉，以自相空，觀一切法已巳
0067a12: 入菩薩正性離生，乃至不見少法可得，無所造作，
0067a13: 畢竟不生，故名無生法忍。得是忍故，名不退轉。」又
0067a14: 答善現：「是菩薩不復退墮二乘地中，故說不退轉
0067a15: 故，名不退轉。遠離二乘地，於彼二地決定退捨，故
0067a16: 說以退轉故，名不退轉。隨意能入十二門禪三十
0067a17: 七品等，而不受其果，常不遠離大菩提心，不貴重
0067a18: 色等。雖現攝受五欲，而不染著，不行邪命。復有所
0067a19: 餘諸行狀相，通達諸法，皆無所有，常不遠離大菩
0067a20: 提心，不樂觀察論說色等，但樂觀察論說般若。常
0067a21: 不遠離一切智智相應作意，修行施等，離慳貪等。
0067a22: 雖住一切法空，而愛樂正法，不樂非法。雖住不可
0067a23: 得空，而常稱讚不壞法性，饒益有情。雖住真如法
0067a24: 界，而愛善友，不樂惡友。常樂見佛聞法，常不遠離
0067a25: 念佛聞法作意，生生之處，常不離佛，恒聞正法，護
0067a26: 持正法，不惜身命。」巧方便品第五十。佛告善現：
0067a27: 「不退菩薩，成就廣大無量無邊，不可數，難思議，勝
0067b01: 功德聚，住不共二乘智，引發四無礙解，又色等亦
0067b02: 名甚深，色等真如甚深故，色等真如，非即色等，非
0067b03: 離色等故。」善現白佛：「甚奇微妙方便，為不退菩薩
0067b04: 遮遣色等，顯示涅槃。」佛印述云「菩薩應於如是諸
0067b05: 甚深處，依深般若相應理趣，審諦思惟，稱量觀察，
0067b06: 應作是念！我今應如所說而住，應如所說而學，則
0067b07: 能攝取無數功德，超無量劫生死流轉，疾證菩提，
0067b08: 若此功德有形量者，恒沙世界不能容受。次以遠
0067b09: 離般若所修得福，與依深般若所獲功德，重重較
0067b10: 勝。」善現白佛：「分別所作，皆非實有，何緣是諸菩薩
0067b11: 獲福無邊！」佛言：「菩薩行深般若，知一切種分別所
0067b12: 作，空無所有，虛妄不實，善學二十空，如如觀察，即
0067b13: 不遠離甚深般若，獲福無數無量無邊，不可數在
0067b14: 有為無為界中，不可量在去來現在法中，不可測
0067b15: 度彼邊際故。復次，色等亦無數無量無邊，色等空
0067b16: 故。」善現白佛：「一切法空，即是無盡，亦是無數無量
0067b17: 無邊。」佛言：「如是！」善現復問：「若不可說義無增無減，
0067b18: 則布施等亦無增無減，云何菩薩修行施等，證得
0067b19: 無上菩提？」佛言：「如是！菩薩不作是念，我於般若等
0067b20: 若增若減。但作是念，唯有名想，謂為般若等。是菩
0067b21: 薩修施等時，持此施等俱行作意，及依此起心及
0067b22: 善根，與諸有情平等共有，迴向菩提，如佛菩提微
0067b23: 妙甚深而起迴向，由此迴向巧方便力，證得無上
0067b24: 菩提。」善現白佛：「何謂無上菩提！」佛言：「諸法真如是！」
0067b25: 又問：「何謂諸法真如？」佛言：「色等真如是，諸法真如
0067b26: 無增無減故，無上菩提亦無增無減，菩薩不離般
0067b27: 若，常樂安住諸法真如，都不見法有增有減，由此
0067c01: 不可說義無增無減，施等乃至一切相智，亦無增
0067c02: 無減，菩薩依止無增無減，方便修行般若，由此為
0067c03: 門，集諸功德，便證無上菩提。」善現白佛：「用初心證，
0067c04: 用後心證。」佛言：「如然燈時，為初燄能燋炷，為後燄
0067c05: 能燋炷？」善現言：「非初燄亦不離初燄，非後燄亦不
0067c06: 離後燄，其炷實燋。」佛言：「菩薩亦爾！」善現言：「菩薩不
0067c07: 作是念，我當壞相，及壞相想；亦不作是念，我當壞
0067c08: 無相，及壞無相想，於一切種無分別故。是菩薩雖
0067c09: 能離諸分別，而佛十力等未圓滿故，未證無上菩
0067c10: 提。由此善巧方便力故，於一切法，不取不壞，知一
0067c11: 切法自相空故，住一切法自相空中，為度有情，入
0067c12: 三三摩地，大悲願力所牽逼故，用此三定，成熟有
0067c13: 情。」佛言：「如是！」舍利子問菩薩夢中入三三摩地，於
0067c14: 深般若有增益不？善現答言：「晝時入三三摩地，於
0067c15: 深般若有增益者，彼夢中入，亦有增益，晝與夢中
0067c16: 無差別故。」乃至令與慈氏問答。願行品第五十
0067c17: 一。佛告善現，菩薩修行施等，見有情苦，作願勤修，
0067c18: 速得圓滿鄰近菩提。又見有情三聚無別，墮三惡
0067c19: 趣等，皆悉作願勤修六度，令速圓滿。殑伽天等
0067c20: 第五十二。授天女菩提記。善學品第五十三。善
0067c21: 現白佛：「行深般若菩薩，云何修習，近空三摩地等，
0067c22: 云何入空三摩地等。」佛言：「應觀色等空，不令心亂，
0067c23: 若心不亂，則不見法，若不見法，則不作證，善學諸
0067c24: 法自相皆空，無法可增，無法可減，故於諸法不見
0067c25: 不證，以勝義諦中，能證，所證，證處，證時，及由此證，
0067c26: 若合若離，皆不可得不可見故，菩薩觀法空時，先
0067c27: 作是念，我為學故觀，不為證故觀，今是學時，非為
0068a01: 證時，是菩薩未入定位，繫心於所緣，已入定時，不
0068a02: 繫心於境，不退六度二十空等，不證漏盡，如堅翅
0068a03: 鳥飛騰虛空，自在翱翔，久不墮地，雖依空戲，而不
0068a04: 住空，亦不為空之所拘礙。又如善射，箭箭相承，不
0068a05: 令墮落。」次廣明不退轉相，及廣明魔惱亂相。又廣
0068a06: 明傲慢餘菩薩罪，申明菩薩真遠離行，并示菩薩
0068a07: 真勝善友，勸諸菩薩當學般若。於此經中廣說菩
0068a08: 薩所應修學一切法相。善現白佛：「般若以何為相。」
0068a09: 佛言：「以虛空為相，無相為相，諸法諸相，皆不可得，
0068a10: 無所有故，又有因緣故，可說般若所有妙相，諸法
0068a11: 亦有如是妙相，所以者何？般若以性空為相，諸法
0068a12: 亦以性空為相，般若以遠離為相，諸法亦以遠離
0068a13: 為相，以一切法皆自性空，離眾相故。」善現白佛：「則
0068a14: 一切法，一切法空，亦一切法，一切法離，云何有情
0068a15: 可施設有雜染清淨？」佛言：「有情長夜有我我所心，
0068a16: 執我我所不？」答言：「如是！」佛言：「彼心所執我及我所，
0068a17: 空遠離不？」答言：「如是！」佛言：「豈不有情，由我我所執，
0068a18: 流轉生死！」答言：「如是！」佛言：「如是有情流轉生死，由
0068a19: 有雜染，以是證知，雜染可得。若諸有情，無心執著
0068a20: 我及我所，則無雜染，若無雜染，是則應無流轉生
0068a21: 死，流轉生死既現可得，應知有雜染法，既有雜染，
0068a22: 亦有清淨，是故應知有情雖自性空，遠離眾相，而
0068a23: 有雜染清淨可得。」善現白佛：「菩薩若如是行，則不
0068a24: 行色等。」佛言：「如是！乃復廣較宣說般若相應作意
0068a25: 功德，當知已到福田彼岸，一切有情無能及者，雖
0068a26: 於有情平等發起大慈悲等，而於一切無所執著。」
0068a27: 斷分別品第五十四。善現白佛：「一切作意，皆自
0068b01: 性離自性空，諸法亦爾。云何菩薩不離般若相應
0068b02: 作意，不離一切智智相應作意。」佛言：「如是離空，非
0068b03: 二乘菩薩佛作，亦非餘作，然一切法法住法定等，
0068b04: 法爾常住，是菩薩不離般若相應作意，亦不離一
0068b05: 切智智相應作意，何以故？甚深般若一切智智，及
0068b06: 諸作意皆自性離自性空故。如是離空，無增無減，
0068b07: 能正通達，名不離故。」善現復問：「云何修證般若平
0068b08: 等性已，證得無上菩提。」佛言：「非諸佛法有增有減，
0068b09: 亦非一切法住法定等有增有減，以甚深般若非
0068b10: 一非二，非三非四，亦非多故。」善現復問：「為即深般
0068b11: 若，空虛非有，不自在性，不堅實性，能行般若不？為
0068b12: 離深般若，空虛非有，不自在性，不堅實性，有法可
0068b13: 得能行般若不？為即深般若能行般若不？為離深
0068b14: 般若能行般若不？為即空性能行空不？為離空性
0068b15: 能行空不？為即色等能行般若不？為離色等能行
0068b16: 般若不？」佛一一答言：「不也！色等空虛非有，不自在
0068b17: 性，不堅實性，若即若離。」廣作問答亦如是。「色等真
0068b18: 如，乃至不思議界，若即若離。」廣作問答亦如是。善
0068b19: 現白佛：「若如是諸法，皆不能行般若，云何菩薩能
0068b20: 行般若？」佛言：「汝見有法，能行般若不？汝見般若，是
0068b21: 菩薩所行處不？汝所不見法，是法可得不？不可得
0068b22: 法，有生滅不？」善現一一答言：「不也！」佛言：「如汝所見
0068b23: 諸法實性，即是菩薩無生法忍，成就是忍，便為如
0068b24: 來授菩提記。」善現復問：「菩薩以一切法無生性得
0068b25: 記不？以一切法生性得記不？以一切法生無生性
0068b26: 得記不？以一切法非生非無生性得記不？」佛皆答
0068b27: 言：「不也！」善現白佛：「云何菩薩得不退記。」佛言：「汝見
0068c01: 有法得佛記不？」善現答言：「不也！」佛言：「如是！菩薩於
0068c02: 一切法無所得時，不作是念：『我於菩提當能證得，
0068c03: 我用是法證得菩提，我由此法，於如是時、如是處
0068c04: 證得菩提。』所以者何？無分別故。」巧便學品第五
0068c05: 十五。帝釋白佛：若於般若聽受修行，正為他說，乃
0068c06: 至菩提，不雜諸餘心心所者，當知必不成就微少
0068c07: 善根。佛印述較勝已巳，帝釋為一苾芻，復廣較勝，兼
0068c08: 為阿難明是佛威神力。佛言：般若功德非人天等
0068c09: 所能知故。次為阿難分別有擾亂不擾亂相，及明
0068c10: 出罪還補善法，或無或有差別，深囑菩薩，於有情
0068c11: 類，不應發起瞋忿等心，亦不應生麤惡言說。次答
0068c12: 阿難菩薩與菩薩共住之問。善現白佛：云何菩薩
0068c13: 平等性，而諸菩薩於中學故，名平等學？佛言：內空
0068c14: 等是平等性。復次色等，色等自性空，是平等性，菩
0068c15: 薩於中學故，名平等學。善現復問：為色等盡故學，
0068c16: 離故學，滅故學，無生故學，無滅故學，本來寂靜故
0068c17: 學，自性涅槃故學，是學一切智智不？如是廣問竟。
0068c18: 佛言：如汝所說，於意云何？色等真如盡滅斷不？答
0068c19: 言：不也！佛言：若菩薩於真如如是學，是學一切智
0068c20: 智。當知真如無盡，無滅，無斷，不可作證。一一述答
0068c21: 亦爾！復次如是學時，是學施等，乃至是學無上菩
0068c22: 提，若學施等，是學一切智智，至一切學圓滿彼岸。
0068c23: 善現白佛：若一切法本性清淨，云何菩薩於諸法
0068c24: 中復得清淨。佛言：如是諸法，本來自性清淨，菩薩
0068c25: 於中，精勤修學甚深般若，如實通達，無沒無滯，遠
0068c26: 離一切煩惱染著，故說菩薩復得清淨。復次雖一
0068c27: 切法本性清淨，而諸異生不知見覺，菩薩欲令彼
0069a01: 知見覺，修行布施等，安住內空等。如是學時，於佛
0069a02: 十力等無量佛法，皆得清淨，不墮二地。於諸有情
0069a03: 心行差別，皆能通達至極彼岸，善巧方便，令諸有
0069a04: 情證一切法本性清淨，如是修學，終不發起慳貪
0069a05: 破戒等心，終不發起執取色相等相應之心，何以
0069a06: 故？都不見法是可得者，無所得故，不起執取色等
0069a07: 法相相應之心，修學如是般若，無有一切功德善
0069a08: 根而不能得。願喻品第五十六。帝釋心念歎勝，
0069a09: 佛讚印之，散華發願。問隨喜福，佛答不可數知。善
0069a10: 現白佛：云何菩薩以如幻心，能證無上菩提。佛言：
0069a11: 汝見如幻心不？答言：不也！佛言：若處無幻，無如幻
0069a12: 心，汝見有是心，能證菩提不？答言：不也！佛言：若處
0069a13: 離幻，離如幻心，汝見有是法，能證菩提不？答言：不
0069a14: 也！我都不見即離心法，說何等法，是有是無，以一
0069a15: 切法畢竟離故，若法畢竟離，是法不應修，亦不應
0069a16: 壞，亦不應引。般若畢竟離故，不應能引，云何離法
0069a17: 能證離法。佛言：善哉！以般若等畢竟離故，菩薩可
0069a18: 得無上菩提，若般若等非畢竟離，應非般若等。以
0069a19: 般若等畢竟離故，名為般若等，是故菩薩非不依
0069a20: 般若，能證無上菩提，雖非離法能證離法，而證菩
0069a21: 提，非不依止甚深般若，是故菩薩欲得菩提，應學
0069a22: 般若。善現白佛：菩薩所行法義，極為甚深。佛言：如
0069a23: 是！菩薩能為難事，行甚深義而不作證。善現白言：
0069a24: 菩薩所作不難，所以者何，所證法義，能證般若，證
0069a25: 法，證者，證處，證時，都不可得。譬如虛空，幻士，影像，
0069a26: 如來，變化，機關，於一切法，無分別故。舍利子問：但
0069a27: 般若無分別耶？善現答言：靜慮等亦無分別。舍利
0069b01: 子問：色等亦無分別耶？善現印答。舍利子問：若一
0069b02: 切法皆無分別，云何有五趣差別，云何復有三乘
0069b03: 位異。善現言：有情顛倒煩惱因緣造種種業，感異
0069b04: 熟果，依此施設五趣差別，無分別故有，修預流及
0069b05: 預流果等三乘聖位。去來現在如來，由無分別，分
0069b06: 別斷故，可施設有。由此因緣，知一切法皆無分別，
0069b07: 以無分別真如法界法性實際為定量故，菩薩應
0069b08: 行如是無分別相般若，便能證得無分別相所求
0069b09: 菩提。堅等讚品第五十七。舍利子問：菩薩行深
0069b10: 般若，為行堅實法，無堅實法耶？善現答言：行無堅
0069b11: 實法。般若等無堅實故，尚不見無堅實可得，況見
0069b12: 有堅實可得。諸天作念，若人發心如深般若義行，
0069b13: 不墮二地，甚為希有，應當敬禮，善現告言：是未希
0069b14: 有，若菩薩知一切法及諸有情，皆不可得，而發心
0069b15: 擐功德鎧，度令究竟涅槃，乃甚希有。如調伏虛空，
0069b16: 如與虛空戰，何以故？色等離故有情離。復次，色等
0069b17: 離，故施等離，若菩薩聞說諸法無不遠離，心不沈
0069b18: 沒驚怖憂悔，是為行深般若。佛言：何因緣故，菩薩
0069b19: 於深般若，心不沈沒。善現言：以一切法，皆非有故，
0069b20: 皆遠離故，皆寂靜故，無所有故，無生滅故，觀一切
0069b21: 法，皆不可得，不可施設是能沈沒，是所沈沒，是沈
0069b22: 沒時，是沈沒處，是沈沒者，由此沈沒。若能如是行
0069b23: 深般若，釋梵禮敬。佛言：非但釋梵，亦為淨居諸天
0069b24: 禮敬，亦為十方佛所護念，則令一切功德圓滿，一
0069b25: 切惡魔不能沮壞，以成就二法故。一觀諸法皆畢
0069b26: 竟空，二不棄捨一切有情。又一如所言皆悉能作，
0069b27: 二為諸佛常所護念。若菩薩聞說般若，心無疑惑，
0069c01: 深生淨信，當於不動佛所，及諸菩薩所，廣聞其義，
0069c02: 信解不退，證得一切智智。善現白佛：諸法實性，皆
0069c03: 不可得，云何安住真如，精勤修學，疾證菩提。佛言：
0069c04: 如佛所化，安住真如，修菩薩行，疾證菩提，宣說正
0069c05: 法。菩薩亦復如是。帝釋白佛：般若極難信解，菩薩
0069c06: 甚為難事，觀一切法，都無所有，於深法性，無疑無
0069c07: 滯。善現語言：菩薩觀一切法，無不皆空，都無所有，
0069c08: 誰沈誰沒，誰怖誰驚，誰疑誰滯，未為希有。帝釋白
0069c09: 言：如箭射空，近遠無礙，尊者所說，亦復如是。囑
0069c10: 累品第五十八。帝釋白佛：讚善現所說，無不依空
0069c11: 等。佛告帝釋：善現安住空故，觀施等尚不可得，況
0069c12: 有行施等者，善現於一切法，住遠離住，寂靜住，無
0069c13: 所得住，空住，無相住，無願住，如是等無量勝住，比
0069c14: 菩薩所住般若最勝行住，乃至鄔波尼殺曇分，所
0069c15: 不及一。於是諸天散華，六千苾芻得菩提記，同名
0069c16: 散華如來。佛語慶喜：雖種三乘善根，要於甚深般
0069c17: 若，修行六度，安住二十空等，令得圓滿。是故我以
0069c18: 般若，付囑於汝，忘失餘法，其罪猶小，忘失般若，其
0069c19: 罪甚大。乃至種種讚說付囑，令受持已，復現神力，
0069c20: 令眾皆見不動如來海會說法，彼土莊嚴，佛攝神
0069c21: 力，眾忽不見。佛告慶喜：如彼佛土，非此土眼所行
0069c22: 境界，一切法亦如是，皆非眼根之所行境，法不行
0069c23: 法，法不見法，法不知法，一切法無行者，無見者，無
0069c24: 知者，無動無作，能取所取，性遠離故，能所思議，性
0069c25: 遠離故，如幻事等，眾緣和合，相似有故，無作受者，
0069c26: 妄現似有，無堅實故。若如是知如是見如是行者，
0069c27: 是行般若，亦不執著此諸法相，如是學時，於諸學
0070a01: 中為最，為勝，為長，為尊，為妙，為微妙，為上，為無上，
0070a02: 諸有欲取般若量邊際者，如愚欲取虛空量及邊
0070a03: 際。慶喜白佛：何故般若無量。佛言：性無盡故，性遠
0070a04: 離故，性寂靜故，如實際故，如虛空故，三世諸佛皆
0070a05: 學般若，證得菩提，宣說開示，而此般若，亦無有盡，
0070a06: 已巳不盡，今不盡，當不盡，靜慮等一一皆爾，內空等
0070a07: 一一皆爾。所以者何？此等諸法，無生無滅，亦無住
0070a08: 異，云何可得施設有盡。佛復出廣長舌，明無虛妄，
0070a09: 若能受持般若陀羅尼者，則為總持一切佛法。
0070a10: 無盡品第五十九。善現問佛：般若為無盡不？佛言：
0070a11: 實為無盡，猶如虛空，不可盡故。復問：云何應引般
0070a12: 若。佛言：色等無盡故，應引般若。復次色等虛空無
0070a13: 盡故，應引般若，復次觀無明等如虛空無盡故，應
0070a14: 引般若，如是觀察十二緣起，遠離二邊，是諸菩薩
0070a15: 不共妙觀。不見有法無因而生，不見有法無因而
0070a16: 滅，不見有法常住不滅，不見有法有我有情等，不
0070a17: 見有法若常若無常，若樂若苦，若我若無我，若淨
0070a18: 若不淨，若寂靜若不寂靜，若遠離若不遠離，是菩
0070a19: 薩雖行般若等，而不見有所行，亦不見有法能見
0070a20: 所行，以無所得而為方便，修行如是般若，一切魔
0070a21: 大愁惱。次答善現，菩薩能正修行般若，便能具足
0070a22: 修滿六波羅密。相引攝品第六十。善現白佛：云
0070a23: 何安住布施，引攝淨戒等五；乃至安住般若，引攝
0070a24: 布施等五，佛廣答之。多問不二品第六十一。善
0070a25: 現白佛：如是菩薩，發心幾時，乃至植幾善根。佛言：
0070a26: 發心甚久，善根無不圓滿，如是般若，如日月輪，照
0070a27: 餘五度。如有七寶，乃名輪王，如強夫守護美女，如
0070b01: 軍將善備鎧杖，如小王朝侍輪王，如水隨恒河入
0070b02: 海，如右手能作眾事，如大海同一鹹味，如聖王輪，
0070b03: 最居先導而無分別，何以故？波羅密多，及一切法，
0070b04: 自性皆鈍，無所能為，虛妄不實空無所有不自在
0070b05: 相。譬如陽燄、光影、水月、鏡中像等。其中都無分別
0070b06: 作用，真實自體。善現白佛：若一切法自性皆空，云
0070b07: 何菩薩勤修六度，當得菩提？佛言：菩薩恒作是念，
0070b08: 有情心皆顛倒，沒生死苦，我若不修善巧方便，不
0070b09: 能解脫彼苦。作是念已巳，捨內外物，捨已巳，復作思惟，
0070b10: 我於此物，都無所捨，此內外物，自性皆空，非關於
0070b11: 我，不可捨故。又復為諸有情，終不犯戒，不起瞋恨，
0070b12: 常無懈怠，不起亂心，修學勝慧，由此觀察修行六
0070b13: 度，速得圓滿，疾證菩提。善現白佛：若六度無差別
0070b14: 相，皆是般若所攝受故，皆由般若修成滿故，應合
0070b15: 成一波羅密多，云何可說般若於布施等，為最，為
0070b16: 勝，及無上等？佛言：如諸有情，種種相別，若近妙高
0070b17: 山王，咸同一色。善現復問：波羅密多及一切法，若
0070b18: 隨實義，皆無此彼勝劣差別，何緣故說般若最勝。
0070b19: 佛言：但依世俗言說作用，說有此彼勝劣差別，施
0070b20: 設六度，度脫有情世俗作用生老病死，然諸有情
0070b21: 生老病死，皆非實有，但假施設，所以者何？有情無
0070b22: 故，當知諸法亦無所有，甚深般若，了達一切都無
0070b23: 所有，能拔有情世俗作用生老病死，由此故說般
0070b24: 若最勝。善現白佛：般若於諸善法，有取捨不？佛言：
0070b25: 無取無捨，以一切法，皆不可取不可捨故，謂於色
0070b26: 等無取無捨。善現復問：般若云何於色等無取無
0070b27: 捨。佛言：般若不思惟色等，如是於色等無取無捨。
0070c01: 善現復問：般若云何不思惟色等。佛言：般若於色
0070c02: 等，不思惟一切相，亦不思惟一切所緣，如是不思
0070c03: 惟色等。善現復問：若菩薩不思惟色等，云何增長
0070c04: 所種善根，云何圓滿波羅密多，云何能得一切智
0070c05: 智。佛言：若時菩薩不思惟色等，是時便能增長所
0070c06: 種善根，便能圓滿波羅密多，便能證得一切智智。
0070c07: 所以者何？要不思惟色等，乃能具足修菩薩行，證
0070c08: 得無上菩提。善現復問：「何緣要不思惟色等，乃能
0070c09: 具足修菩薩行，證得菩提？」佛言：「若思惟色等，則染
0070c10: 著欲界色無色界，不能具足修菩薩行，證得菩提。
0070c11: 若不思惟色等，則不染著三界，則能具足修行，證
0070c12: 得菩提。」善現復問：「菩薩勤學般若，當於何住？」佛言：
0070c13: 「不應住色，乃至不應住諸佛無上菩提。」又問：「何緣
0070c14: 不應住色等？」佛言：「於一切法無執著故，不應住色
0070c15: 等，是菩薩不見有法可於其中而起執著，及安住
0070c16: 故。如是以無執著及無安住而為方便，行深般若
0070c17: 波羅密多。復次，若作是念，能如是無所執著安住
0070c18: 行深般若，是行般若，能如是無所執著安住修深
0070c19: 般若，是修般若，我應如是行，如是修，由如是念，取
0070c20: 相執著，遠離般若，亦遠離靜慮等，乃至遠離無上
0070c21: 菩提，何以故？甚深般若，於一切法無所執著，非深
0070c22: 般若有執著性，所以者何？甚深般若，都無自性，可
0070c23: 於諸法有所執著，是故菩薩修行般若，於一切法
0070c24: 及深般若，皆無執著。復次，若起是想，此是般若，我
0070c25: 行般若，則是遍行諸法實相。菩薩由起此想，便退
0070c26: 般若，亦退靜慮等，何以故？般若是一切種白法根
0070c27: 本，若退般若則為退失一切白法。復次，若作是念，
0071a01: 般若遍能攝受六度二十空等，則退失般若，亦不
0071a02: 能攝受六度二十空等，何以故？非離般若，能遍攝
0071a03: 受殊勝善法，及證菩提。復次，若作是念，安住般若，
0071a04: 便於菩提定得受記，則為退失般若，不得受記。復
0071a05: 次，若作是念，安住般若，則遍引發布施等，亦遍安
0071a06: 住內空等，則退失般若，不能引發布施等，不能安
0071a07: 住內空等。復次，若作是念，佛知諸法無攝受相，自
0071a08: 證菩提，得菩提已，為諸有情宣示諸法實相，則為
0071a09: 退失般若。何以故？如來於法，無知無覺，無說無示，
0071a10: 以諸法實相，不可知覺，不可施設，云何得有知覺
0071a11: 說示一切法者，若言實有知覺說示一切法者，無
0071a12: 有是處。」善現白佛：「云何遠離種種過失？」佛言：「若作
0071a13: 是念，諸法無所有，不可取，無有能現等覺者，亦無
0071a14: 有能宣說開示，若如是行，是行般若，離諸過失，若
0071a15: 著無所有不可取法，則離般若。何以故？甚深般若，
0071a16: 於一切法無所執著，無所攝受。」善現白佛：「般若於
0071a17: 般若，為遠離為不遠離，乃至三智於三智，為遠離
0071a18: 為不遠離，若般若於般若等，設遠離設不遠離，云
0071a19: 何能無執著引發般若等？內空等，則云安住。」佛言：「非遠離
0071a20: 非不遠離，是故能無執著，引發安住。何以故？非即
0071a21: 自性，非離自性，而能安住引發自性。復次，菩薩行
0071a22: 深般若時，不執著色等，謂此是色等，此色等屬彼，
0071a23: 於如是一切法無執著故，便能引發般若等，安住
0071a24: 內空等，若於諸法中有所執著，謂此是法，此法屬
0071a25: 彼，則不能隨意引發安住殊勝功德。復次，菩薩行
0071a26: 深般若時，不觀色等若常若無常，乃至若遠離若
0071a27: 不遠離，便能引發安住殊勝功德。復次，若行深般
0071b01: 若，則為行靜慮，乃至行一切相智。復次，甚深般若，
0071b02: 隨所行處，餘善皆從，隨所至處，餘善皆至，如四軍
0071b03: 隨輪王。又般若如善御者，御餘善法，行於正道，至
0071b04: 一切智智。」善現白佛：「云何為道，云何非道？」佛言：「諸
0071b05: 異生道，聲聞道，獨覺道，非菩薩道，自利利他道，一
0071b06: 切智智道。不住生死及涅槃道是菩薩道，甚深般
0071b07: 若，能為大事，示現道非道相，令菩薩知，速證一切
0071b08: 智智。復次，能為大事，度諸有情，皆獲利益安樂，雖
0071b09: 作無邊利樂他事，而於此事無所取著，雖能示現
0071b10: 色等所作事，而無取著，引導菩薩，令趣菩提，定不
0071b11: 退轉，而於諸法，無起無滅，以法住性為定量故。」善
0071b12: 現白佛：「若深般若，於一切法無起無滅，云何菩薩
0071b13: 應修六度？」佛言：「菩薩應緣一切智智，為諸有情而
0071b14: 修施等，持此善根，與諸有情平等共有，迴向菩提，
0071b15: 於迴向時，遠離三心，謂誰迴向，用何迴向，迴向何
0071b16: 處，是菩薩持此善根，如是迴向菩提，則修六度四
0071b17: 等，速得圓滿，疾得一切智智。」善現白佛：「云何能與
0071b18: 六度常共相應，不相捨離？」佛言：「如實觀色等非相
0071b19: 應非不相應，是能與六度常共相應，不相捨離。復
0071b20: 次，恒作是念，我不應住色等，以色等非能住非所
0071b21: 住故，是能與六度相應不離。」善現白佛：「菩薩應於
0071b22: 般若，常勤學耶？」佛言：「如是！般若如大海，是諸善法
0071b23: 生長方便所趣向門，三乘皆當勤學，菩薩於般若
0071b24: 勤修學時，應勤修學布施等，應勤安住內空等，如
0071b25: 善射人，甲冑堅固，執好弓箭，不懼怨敵，菩薩亦如
0071b26: 是。攝受般若及靜慮等諸功德時，皆以般若而為
0071b27: 方便，一切魔外皆不能伏，便為三世諸佛護念，以
0071c01: 能行布施，乃至能行一切相智故。」善現復問：「云何
0071c02: 行布施等，便為諸佛護念？」佛言：「行施等時，觀施等
0071c03: 不可得故，為佛護念。復次，三世諸佛如色等不可
0071c04: 得故，護念是菩薩。復次，三世諸佛不以色等故，護
0071c05: 念是菩薩。」善現白佛：「菩薩雖多處學，而無所學？佛
0071c06: 言：如是！實無有法，可令菩薩於中學故。」善現復言：
0071c07: 「佛為菩薩，或略或廣宣說六度相應之法，若欲證
0071c08: 菩提，皆應聽受讀誦通利，如理思惟，審正觀察，心
0071c09: 心所法，於所緣相，皆不復轉？」佛言：「如是！」又問：「云何
0071c10: 於一切法，如實了知略廣之相。」佛言：「若如實了知
0071c11: 色等真如相，是於一切法知略廣相。」又問：「云何色
0071c12: 等真如相，菩薩如實了知而於中學，於一切法知
0071c13: 略廣相？」佛言：「色等真如無生無滅，亦無住異而可
0071c14: 施設，菩薩如實了知當於中學，於一切法，如實了
0071c15: 知略廣之相，乃至無上菩提。」一一問答亦爾。復次，
0071c16: 如實了知色等實際相，是於一切法，如實了知略
0071c17: 廣之相，善現白佛：「云何色實際相？」佛言：「無色際是
0071c18: 名色實際相，乃至無上菩提。」一一問答亦爾。復次，
0071c19: 如實了知色等法界相，是於一切法如實了知略
0071c20: 廣之相。善現白佛：「云何色法界相？」佛言：「色界虛空
0071c21: 界，是名色法界，此色法界無斷無別而可施設，是
0071c22: 名色法界相，乃至無上菩提。」一一問答亦爾。善現
0071c23: 又問：「復云何應知一切法略廣相？」佛言：「如實了知
0071c24: 一切法不合不散，當知一切法略廣相，謂色等皆
0071c25: 不合不散，何以故？如是諸法，皆無自性，則無所有，
0071c26: 則不可說有合有散，於一切法如是了知，則能了
0071c27: 知略廣之相。」善現白佛：「如是名為略攝六度，若於
0072a01: 中學，能多所作，初修業，乃至十住地，皆應於中學。
0072a02: 學此略攝波羅密多，於一切法知廣略相？」佛言：「如
0072a03: 是！如是法門，利根能入，中根亦能入，定根能入，不
0072a04: 定根亦能入，若專於中學，無不能入，非懈怠等之
0072a05: 所能入，若如所說而學，能隨證得六度二十空等，
0072a06: 福聚甚多，善知所緣門，善知行相門，善知字門，善
0072a07: 知非字門，善知言，不言，一增語，二增語，乃至善知
0072a08: 界，善知非界。又善知色等作意，又善知色等色等
0072a09: 相空，又善知止息道，不止息道，生滅住異，乃至善
0072a10: 知安立三乘方便。」善現白佛：「菩薩云何當行般若，
0072a11: 當引般若，當修般若？」佛言：「觀色等乃至老死寂靜
0072a12: 故，可破故，不自在故，體虛妄故，不堅實故，應行般
0072a13: 若。又如引虛空，應引般若，如修虛空，應修般若。」又
0072a14: 問：「為經幾時當行、當引、當修？」佛言：「從初發心，乃至
0072a15: 坐菩提座，應行、應引、應修。」又問：「住何等心，無間當
0072a16: 行、引、修？」佛言：「從初發心，乃至菩提，不容發起諸餘
0072a17: 作意，唯常安住一切智智相應作意，應行、引、修般
0072a18: 若，如是行、引、修般若，乃至能令心心所法，於境不
0072a19: 轉。」又問：「菩薩行、引、修般若，當得一切智智不？不行、
0072a20: 不引、不修般若，當得一切智智不？亦行亦不行般
0072a21: 若等，當得一切智智不？非行非不行般若等，當得
0072a22: 一切智智不？」佛一一答言：「不也！」又問：「若爾，菩薩云
0072a23: 何當得一切智智？」佛言：「如真如！云何真如，如實際！
0072a24: 云何實際，如法界！云何法界，如我界！乃至補特伽
0072a25: 羅界，云何如我界等。」佛言：「若我若有情等，為可得
0072a26: 不？」善現言：「不也！」佛言：「若我等不可得，云何可施設
0072a27: 我界等，若菩薩不施設般若，亦不施設一切智智，
0072b01: 及一切法，定得一切智智。」善現又問：「為但般若不
0072b02: 可施設，為靜慮等亦不可施設耶？」佛言：「一切法皆
0072b03: 不可施設。」又問：「云何可施設是地獄，是傍生，乃至
0072b04: 是諸佛，是一切法耶？」佛言：「有情施設，及法施設，實
0072b05: 可得不。」善現言：「不也！」佛言：「菩薩行般若時，應學一
0072b06: 切法皆不可施設。」善現又問：「豈不應於色等學？」佛
0072b07: 言：「應於色等學，不增不減。」又問：「云何應於色等學，
0072b08: 不增不減？」佛言：「應於色等不生不滅故學。」又問：「云
0072b09: 何應於色等不生不滅故學？」佛言：「應於色等不起
0072b10: 作諸行若有若無故學。」又問：「云何應於色等不起
0072b11: 作諸行若有若無故學？」佛言：「應觀諸法自相皆空
0072b12: 故學。如是應於色等不起作諸行若有若無故學。」
0072b13: 又問：「云何應觀諸法自相皆空故學？」佛言：「應觀色
0072b14: 等色等相空故學。」又問：「若色等色等相空，云何菩
0072b15: 薩當行般若？」佛言：「由此般若不可得，菩薩不可得，
0072b16: 行亦不可得，若能行者，若由此行，若所行處，皆不
0072b17: 可得，是故都無所行，是行般若，以於其中一切戲
0072b18: 論不可得故。」又問：「初修業菩薩，云何當行？」佛言：「從
0072b19: 初發心，應於一切法常學無所得，修施等時，以無
0072b20: 所得而為方便，應修施等，住內空等時，以無所得
0072b21: 而為方便，應住內空等。」又問：「云何名有所得？云何
0072b22: 名無所得？」佛言：「諸有二者，名有所得，諸無二者，名
0072b23: 無所得，諸眼諸色為二，乃至諸菩提諸佛為二，如
0072b24: 是一切有戲論者，皆名有二。非眼非色為無二，乃
0072b25: 至非菩提非諸佛為無二，如是一切離戲論者，皆
0072b26: 名無二。」又答善現：非由有所得故無所得，亦非由
0072b27: 無所得故無所得，然有所得無所得平等性，是名
0072c01: 無所得，菩薩於有所得無所得平等性中，應勤修
0072c02: 學，如是學時，名學般若無所得義，離諸過失。善現
0072c03: 白佛：「若不著有所得，不著無所得，云何從一地至
0072c04: 一地，漸次圓滿？」佛言：「非住有所得中，能從一地至
0072c05: 一地，亦非住無所得中，能從一地至一地，何以故？
0072c06: 般若無所得故，菩提無所得故，行者、行處、行時、無
0072c07: 所得故，此無所得法，亦無所得故，應當如是修行
0072c08: 般若。」又問：「若般若等俱不可得，云何菩薩修行般
0072c09: 若時，於一切法常樂決擇，謂此是色等？」佛言：「雖於
0072c10: 諸法常樂決擇，而不得色等。」又問：「若不得色等，云
0072c11: 何能圓滿六度，入正性離生位，嚴淨佛土，成熟有
0072c12: 情，得一切智智，轉法輪，作佛事，解脫有情生死眾
0072c13: 苦，令證涅槃？」佛言：「菩薩不為色等故修行般若」，又
0072c14: 問：「為何事故修行般若？」佛言：「無所為故，以一切法
0072c15: 無所為，無所作，應以無所為無所作而為方便，修
0072c16: 行般若。」又問：「若一切法皆無所為無所作，不應安
0072c17: 立三乘差別？」佛言：「非無所為無所作法安立可得，
0072c18: 要有所為有所作法安立可得。所以者何？愚夫異
0072c19: 生，執著色等，由執著故，念色得色，乃至念菩提得
0072c20: 菩提，作如是念，色等實可得，我當決定證得菩提，
0072c21: 脫諸有情生死眾苦，令獲究竟常樂涅槃。是諸愚
0072c22: 夫無聞異生，顛倒因緣，作如是念，則為謗佛。何以
0072c23: 故？佛以五眼求色等尚不可得，若有決定當得菩
0072c24: 提，及脫有情生死，令獲涅槃，無有是處。」又問：「若諸
0072c25: 如來，皆以五眼求色等不可得故，諸有情類亦不
0072c26: 可得，則定無有證得菩提，及脫有情生死，令獲涅
0072c27: 槃。云何世尊證得菩提，安立有情，三聚差別？」佛言：
0073a01: 「我以五眼如實觀察，決定無我能證菩提，安立有
0073a02: 情，三聚差別，然諸有情，愚癡顛倒，於非實法，起實
0073a03: 法想，於非實有情，起實有情想，我為遣除彼虛妄
0073a04: 執，依世俗說，不依勝義。」善現復問：「為住勝義證得
0073a05: 菩提耶？為住顛倒證得菩提耶？將無世尊不證菩
0073a06: 提耶？佛皆言：不也！我雖證得菩提，然不住有為界，
0073a07: 亦不住無為界，如諸如來所變化者，雖不住有為
0073a08: 無為界，然有去來坐立等事，亦行布施等，亦住內
0073a09: 空等，如來亦爾，知一切法皆如變化，說一切法皆
0073a10: 如變化，雖有所作，而無真實，雖度有情，而無所度，
0073a11: 如所化者，度化有情，如是菩薩修行般若，應如佛
0073a12: 所化者，雖有所為而無執著。」次引過去善寂慧佛，
0073a13: 留化半劫，作諸佛事，應信諸法皆如變化。次明佛
0073a14: 身由法性故，作淨福田，化佛亦爾；由法性故，作淨
0073a15: 福田，供佛供化，福皆無盡，慈敬憶念，散華稱名，善
0073a16: 根亦皆無盡，菩薩應以諸法法性而為定量，修行
0073a17: 般若善巧方便，入諸法法性已巳，而於諸法不壞法
0073a18: 性，謂不分別此是般若，此是般若法性等。善現白
0073a19: 佛：「云何如來自壞諸法法性，謂佛常說此是色等，
0073a20: 乃至此是有為法，此是無為法？」佛言：「我不自壞諸
0073a21: 法法性，但以名相方便，假說諸法法性，令諸有情
0073a22: 得悟諸法法性無差別理。」又問：「云何佛於無名無
0073a23: 相法，以名相說，令他悟入耶？」佛言：「我隨世俗假立
0073a24: 名相，方便宣說諸法法性，而無執著，如諸愚夫，聞
0073a25: 說苦等，執著名相，不知假說，佛及弟子，如實知隨
0073a26: 世俗說，無有真實諸法名相，菩薩住一切法但假
0073a27: 名相，應行般若，而於其中不應住著。」善現又問：「若
0073b01: 一切法但有名相，菩薩為何事故，發菩提心，勤苦
0073b02: 修行？」佛言：「以一切法但有名相，但假施設，名相性
0073b03: 空，諸有情類顛倒執著，生死不脫，是故菩薩發心
0073b04: 行行，證得一切相智，以三乘法，度脫令出生死，入
0073b05: 涅槃界，而諸名相無生無滅，亦無住異施設可得。」
0073b06: 又問：「三智有何差別？」佛言：「一切智，共二乘。道相智，
0073b07: 共菩薩。一切相智，是如來不共妙智。一切智者，謂
0073b08: 蘊處界等，二乘亦能了知，而不能知一切道相及
0073b09: 一切法一切種相，菩薩應學遍知一切道相，雖令
0073b10: 此道作所應作，而不令其證於實際，知一切法皆
0073b11: 同一相，謂寂滅相，故名一切相智。復次，諸行狀相
0073b12: 能表諸法，如來如實能遍覺知，故名一切相智。」又
0073b13: 問：「道與涅槃，俱無自性，佛何故說此是預流，乃至
0073b14: 此是如來？」佛言：「如是一切，無為所顯。」又問：「無為法
0073b15: 中，實有預流乃至如來差別義不？」佛言：「我依世俗
0073b16: 言說顯示，不依勝義。非勝義中有語言路，或分別
0073b17: 慧，或復二種，然彼彼邊斷，立彼彼後際。」又問：「既一
0073b18: 切法自相皆空，前際尚無，況有後際？」佛言：「如是！然
0073b19: 諸有情，不解諸法自相皆空，為饒益彼，方便為說
0073b20: 此是前際，此是後際，然一切法自相空中，前際後
0073b21: 際俱不可得，菩薩達一切法自相空已巳，修行般若
0073b22: 無所執著，次達般若波羅密多名義。次明行般若
0073b23: 甚深義趣，應作是念，我不應行貪等義非義，我不
0073b24: 應行色等義非義，所以者何？如來得菩提時，不見
0073b25: 有法，能與少法為義非義，如來出世，若不出世，諸
0073b26: 法法性，法住，法定，法爾常住，無法於法為義非義，
0073b27: 如是菩薩應離義非義，常行般若甚深義趣。」
0073c01: 閱藏知津卷第十九
0073c02: 
0073c03: 　　信士魏國祥　比丘照滿各助
0073c04: 　　　　銀二兩
