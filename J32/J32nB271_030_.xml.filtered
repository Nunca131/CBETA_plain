0121c01: 閱藏知津卷第三十
0121c02: 北天目沙門釋智旭彙輯
0121c03: 小乘經藏之五
0121c04: 正法念處經七十卷　非寶寸陰是競資
0121c05: 元魏中天竺婆羅門瞿曇般若流支譯
0121c06: 十善業道品第一。因外道說佛法與彼無別，新學
0121c07: 比丘不能答。告舍利弗，舍利弗令問佛。佛為具說
0121c08: 十不善果報差別，及說十善世出世果。生死品
0121c09: 第二。說比丘應觀察生死過患，次第修十地行等。
0121c10: 地獄品第三。說十惡因，感得種種地獄苦報差
0121c11: 別，善能觀察，乃至得十三地。餓鬼品第四。說三
0121c12: 十六種餓鬼因果差別，觀察得十五地。畜生品
0121c13: 第五。說畜生品類差別最多，及說脩羅與天鬥戰
0121c14: 事，觀察得十七地。觀天品第六。觀察四王，及三
0121c15: 十三天，得十八地。又觀夜摩天有三十二處，隨業
0121c16: 受果，樂盡苦生，有夜摩天王，及鵝王，孔雀王，諸天
0121c17: 鳥等說種種訶放逸法。身念處品第七。說內身
0121c18: 觀，四大調與不調，戶蟲行業，諸風作用等，作外身
0121c19: 觀，四洲眾生苦樂因果，生死不斷，觀已厭離。
0121c20: 妙法聖念處經八卷今作四卷　忠
0121c21: 宋中印土沙門法天譯
0121c22: 說十善法，及厭離行等。訶酒過失，及十惡等。讚
0121c23: 歎護戒，及說天上諸偈，大意與正法念處經同。
0121c24: 佛說生經五卷　璧
0121c25: 西晉月支國沙門竺法護譯
0121c26: 一那賴經。說佛昔為仙人名那賴，此云無樂，說法
0121c27: 令方跡王斷愛，今復說法斷比丘欲想，令證果。
0122a01: 二分衛比丘經。說此比丘昔為鱉時，亦曾係意獼
0122a02: 猴，而不遂所願。三和難經。說和難釋子輒度人，
0122a03: 昔時亦曾受博掩子所欺。四邪業自活經。亦說
0122a04: 和難釋子往事。五是我所經。說慳鄙長者曾為
0122a05: 鳥，名我所。六野雞經。說野貓巧誘野雞因緣，貓
0122a06: 即旃遮比丘，雞即佛是。七前世諍女經。說調達
0122a07: 最初結怨之由。八墮珠著海中經。說佛昔時抒
0122a08: 海事。九旃闍摩暴志謗佛經。說尼謗佛夙緣。
0122a09: 十鱉獼猴經。亦說暴志昔為鱉婦，調達為鱉，佛為
0122a10: 獼猴。十一五仙人經。說一仙人侍四仙人事，四
0122a11: 仙人，即前後四佛，梵志，即調達。十二舅甥經。亦
0122a12: 佛及舍利弗調達往事。十三閑居經。為梵志說
0122a13: 出家閑居行。十四舍利弗般涅槃經。說尊者雖
0122a14: 入滅，五分法身不滅，人宜自求歸依，處於法地，歸
0122a15: 命於法，不處他地，不歸餘人。十五子命過經。為
0122a16: 喪子墮憂者說法，令悟無常。十六比丘各言志
0122a17: 經。與中阿含牛角娑羅林經上同。十七迦旃延
0122a18: 說無常經。十八和利長者問事經。佛問長者四
0122a19: 大諸法，長者一一能答。十九心總持經。說大乘
0122a20: 法，而有咒。二十護諸比丘咒經。二十一吉祥
0122a21: 咒經。二十二總持經。大似華嚴經中略出少許。
0122a22: 二十三所欣釋經。說所欣釋今昔麤獷事。二
0122a23: 十四國王五人經。說舍利弗，阿那律，阿難，輸輪，及
0122a24: 佛往因，與今事同。二十五蠱狐烏經。說調達與
0122a25: 拘迦利，昔為狐烏，互相謬歎，今亦復然。二十六
0122a26: 比丘疾病經。即佛躬看病比丘事。二十七審裸
0122a27: 形子經。外道遣人覓佛短，反受佛化，得見道跡，因
0122b01: 說夙事。二十八腹使經。阿難勸匿王於饑世供
0122b02: 佛及僧，佛說其往因，曾以腹使之語，利益眾人。
0122b03: 二十九弟子命過經。有弟子命過生天，見佛得道，
0122b04: 其師憶之，佛為安慰說法，并說昔時仙人愛小象
0122b05: 緣。三十水牛經。說昔時水牛王忍獼猴辱，而梵
0122b06: 志殺此獼猴，今外道亦然。三十一兔王經，說兔
0122b07: 王捨身奉仙人事。仙人，即錠光佛。兔王，即釋迦也。
0122b08: 三十二無懼經。說昔人行道，死時無懼，得生內
0122b09: 院。三十三五百幼童經。童子行善遇水厄，生內
0122b10: 院。三十四毒草經。說大林毒草喻，警人勤去三
0122b11: 毒。三十五鱉喻經。喻三界無安。三十六菩薩
0122b12: 曾為鱉王經。說鱉王忍苦，不害商人事。三十七
0122b13: 毒喻經。說子息不肯行毒以為喻，喻人不宜行毒，
0122b14: 宜去三毒，行六度等行。三十八誨子經。說母善
0122b15: 誨子事，歎後世人子，有從不從。三十九負為牛
0122b16: 者經。說佛救牛因緣。四十光華梵志經。說維衛
0122b17: 佛時梵志，即是今佛，眾眷屬，即今眾會。四十一
0122b18: 變悔喻經。居士出家，後又變悔，樹神現尼身以覺
0122b19: 悟之，乃得證道。四十二馬喻經。馬能調良，則受
0122b20: 快樂，佛調眾生，亦復如是。四十三比丘尼現變
0122b21: 經。二尼現變，化度惡人。四十四孤獨經。說昔時
0122b22: 孤獨人能作福，有子反受其累，以喻迷心而生五
0122b23: 陰六衰之患。四十五梵志經。佛為梵志一家說
0122b24: 法，令各得益，因說昔事亦爾。四十六君臣經。說
0122b25: 調達昔為大猶王，佛為密善財大臣。四十七拘
0122b26: 薩國烏王經。說四將昔為四烏事。四十八蜜具
0122b27: 經。授梵志施蜜者緣覺記，并說其往因。四十九
0122c01: 雜讚經。有比丘尼子出家，不順道法，母誨不從，父
0122c02: 敕不順，後遇大苦，佛因說其曾為烏時，亦遭此苦。
0122c03: 五十草驢馳經。比丘妄授客比丘籌，後取衣缽
0122c04: 辱主乃去，佛說草驢馳梵志往因。五十一孔雀
0122c05: 經。說往時孔雀，令烏無光，今佛令外道失彩。五
0122c06: 十二仙人撥劫經。即往古仙人觸女失通事。五
0122c07: 十三清信士阿夷扇持父子經。父不喜其子，子他
0122c08: 出後，方思之，喚不肯歸，佛因說昔時獼猴師事。
0122c09: 五十四夫婦經。夫不喜其妻，妻出家證果，後方喚
0122c10: 之，佛因說其夙緣。五十五譬喻經。一說昔時比
0122c11: 丘化油供佛緣，比丘，即然燈佛。老母施油者，即釋
0122c12: 迦佛也。二說大魚救荒結緣事。三說首達謗
0122c13: 惟先墮獄事，首達，即釋迦。惟先，即阿彌陀佛。四
0122c14: 說梵志儒童爭座成怨事，梵志，即調達。儒童，即釋
0122c15: 迦。梵志發惡願已巳，大修功德，乃得世世與佛相值。
0122c16: 五說驢隨馬，則與馬相似，隨驢，則仍似驢，誡人
0122c17: 宜隨善知識。六說盜天像金頭，稱南無佛，即得
0122c18: 取去，人方知天不如佛。七說狗伏床下聽經。得
0122c19: 為比丘尼證果。八說貧人乞得天帝瓶，墮地破
0122c20: 之，便無所堪。喻人初聞佛法，能行精進，所願必得，
0122c21: 後小懈怠，忘失經戒，譬如瓶破也。
0122c22: 雜有大乘法。
0122c23: 佛說義足經二卷　璧
0122c24: 吳月支國優婆塞支謙譯
0122c25: 桀貪第一。優填王第二。須陀利第三，殺女謗
0122c26: 佛事。摩竭梵第四。鏡面王第五，盲人摸象喻。
0122c27: 老少俱死第六。彌勒難第七。勇辭梵志第
0123a01: 八。摩因提女第九。異學捔飛第十。猛觀梵
0123a02: 志第十一。法觀梵志第十二。兜勒梵志第十
0123a03: 三。蓮華色比丘尼第十四，佛從忉利天來事。
0123a04: 子父共會第十五，佛與父王相見，令證果事。惟
0123a05: 樓勒太子第十六，即琉璃王害釋種事。
0123a06: 十六經各有義足偈，故總名義足經，而譯文甚
0123a07: 為難曉。
0123a08: 佛說大安般守意經二卷　有康僧會序　敬
0123a09: 後漢安息國沙門安世高譯
0123a10: 佛在越祇國舍羇瘦國說，大似論體。六行、四諦、十黠法門。
0123a11: 禪秘要法經三卷　南尺北竭
0123a12: 姚秦天竺沙門鳩摩羅什譯
0123a13: 一為迦絺那，難陀，說繫念觀左腳大指法。次為
0123a14: 大眾說第一繫念額上。第二觀白骨，第三津膩慚
0123a15: 愧觀。第四脹膿血，及易想觀。第五觀薄皮。第六
0123a16: 厚皮蟲聚觀。第七極赤淤泥濁水洗皮雜想。第八
0123a17: 新死想。第九具身想。第十節節解觀。第十一白骨
0123a18: 流光觀。第十二四大觀。亦名八十八使境界。第十
0123a19: 三結使根本觀。第十四易觀法。及地大觀。又觀外
0123a20: 四大，亦名漸解學觀空。第十五四大觀。第十六四
0123a21: 大觀。第十七身念處觀。第十八一門觀。具見七佛
0123a22: 等。第十九觀佛三昧，亦名灌頂法。第二十數息觀。
0123a23: 為禪難提比丘說。第二十一煖法觀。為槃直迦說。
0123a24: 第二十二觀頂法。第二十三觀助頂法方便。第二
0123a25: 十四火大觀。第二十五火滅觀。第二十六正觀。得
0123a26: 須陀洹道。第二十七真無我觀。滅水大想，向斯陀
0123a27: 含。第二十九水大觀。得斯陀含。第三十風大觀。
0123b01: 成阿那含。次為阿祇達說往昔因緣，教修慈心，及
0123b02: 說賢聖空相應心境界，分別十一切入相，阿難請
0123b03: 問經名，并示四法，及囑修者，慎勿輕與人知。
0123b04: 治禪病秘要經二卷　南善北慶
0123b05: 北涼安陽侯沮渠京聲譯
0123b06: 治阿練若亂心病七十二種法尊者舍利弗所問，出雜阿含阿練
0123b07: 若雜事中。治噎法。治行者貪婬患法。治利養瘡
0123b08: 法。治犯戒法。念七佛，念三十五佛，念諸菩薩，念
0123b09: 大乘心，觀於空法，想佛捉水灌頂，復想墮獄，稱三
0123b10: 寶名，蒙光救拔，然後八百日苦役。七日觀白毫相，
0123b11: 又教作毒蛇觀，更作苦役，更觀一佛，更修不淨觀
0123b12: 成，又誦戒經八百遍，然後復淨。治樂音樂法。
0123b13: 治好歌唄偈讚法。治水大猛盛，因是得下法。
0123b14: 治因火大頭痛、眼痛、耳聾，法。治入地三昧，見不
0123b15: 祥事，驚怖失心法。治風大法。初學坐者鬼魅
0123b16: 所著，種種不安，不能得定，治之之法尊者阿難所問。
0123b17: 此經雖云出阿含部，而多有大乘法要。
0123b18: 陰持入經二卷　南孝北竭
0123b19: 後漢安息國沙門安世高譯
0123b20: 說五陰六入等法相，及說三十七品等。
0123b21: 五百弟子自說本起經一卷　孝
0123b22: 西晉月支國沙門竺法護譯
0123b23: 前二十九品，諸弟子各說本因，第三十品，佛說九
0123b24: 惱本因似未完。
0123b25: 佛說光明童子因緣經四卷今作二卷　南斯北夙
0123b26: 宋北印土沙門施護譯
0123b27: 王舍城善賢長者妻懷妊，長者問佛。佛記其生男，
0123c01: 受天福，出家證果。長者誤信外道語，以毒藥摩妻
0123c02: 腹，妻死，焚之。佛與大眾往視，子從火中坐蓮華生。
0123c03: 佛命頻婆娑羅王，取以為子，後仍歸長者家。能辨
0123c04: 白疊新舊，受天福樂，畏阿闍世，遂求出家證果，佛
0123c05: 為比丘說其夙因。
0123c06: 摩登伽經二卷　南善北慶
0123c07: 吳天竺沙門竺律炎共支謙譯
0123c08: 度性女品第一。說一咒護阿難。又說六句神咒。
0123c09: 明往緣品第二。帝勝伽欲聘蓮華實女為息。示
0123c10: 真實品第三。破五祠邪，示真菩提法。眾相問品
0123c11: 第四。帝勝伽說三章二十一句咒，三章八句咒。說
0123c12: 星圖品第五。說二十八宿事。觀災祥品第六之
0123c13: 一。說人生所逢星紀善惡之相。六之二。說月在
0123c14: 眾星所應為事，及地動等吉凶。明時分別品第
0123c15: 七。說四時晝夜長短等法，及出古今夙習因緣。
0123c16: 舍頭諫經一卷　仝上
0123c17: 西晉月支國沙門竺法護譯
0123c18: 此云虎直，阿難昔名也。即摩登伽經異出。
0123c19: 摩鄧女經二紙餘　慶
0123c20: 後漢安息國沙門安世高譯
0123c21: 為此女說眼鼻口耳聲步不淨而證果。
0123c22: 摩鄧女解形中六事經二　二紙餘　慶
0123c23: 附東晉錄
0123c24: 同上。二經皆摩登伽經第一品異出。
0123c25: 佛說柰女耆域因緣經一卷　南慶北尺
0123c26: 後漢安息國沙門安世高譯
0123c27: 說柰女生柰樹上，後與萍沙王生耆域，為世名醫，
0124a01: 治種種奇病，并出往因。
0124a02: 佛說柰女耆婆經一卷　仝上譯人同上
0124a03: 與上經同，而文稍略。
0124a04: 佛說福力太子因緣經上中下合卷　南馨北夙
0124a05: 宋北印土沙門施護譯
0124a06: 阿難，聞二百億，阿尼樓陀，舍利子，各言色相，精進，
0124a07: 工巧，智慧，行業，多獲義利，以問世尊。佛言：智慧為
0124a08: 最勝，而修福因，又為極勝。即說往時眼力王四子，
0124a09: 及最後一子事。
0124a10: 佛說業報差別經一卷　南與北當
0124a11: 隋洋川郡守瞿曇法智譯
0124a12: 佛在舍衛國祇園，為力提耶子，首迦長者，說一切
0124a13: 眾生繫屬於業，依止於業，隨自業轉，因廣明一切
0124a14: 業，各有十種，最為詳明。
0124a15: 佛說輪轉五道罪福報應經四紙欠　南孝北當
0124a16: 劉宋中天竺沙門求那跋陀羅譯
0124a17: 佛在迦維羅大樹下，說罪福報應，慈悲懺法中廣
0124a18: 引之。
0124a19: 佛說十八泥犁經五紙欠　敬
0124a20: 後漢安息國沙門安世高譯
0124a21: 說十八地獄受苦，及壽命長遠。
0124a22: 雜藏經八紙餘　南善北璧
0124a23: 東晉平陽沙門釋法顯譯
0124a24: 前半皆鬼問，目連答。後半更有多種因果，又有現
0124a25: 在國王出家等種種緣。又一華獻佛，羅漢及彌勒，
0124a26: 亦不知其果報邊際，俟成佛乃知之。
0124a27: 鬼問目連經三紙餘　仝上
0124b01: 後漢安息國沙門安世高譯
0124b02: 出雜藏經。
0124b03: 餓鬼報應經六紙欠　仝上
0124b04: 失譯人名附東晉錄
0124b05: 與上經同，而多幾則。
0124b06: 佛說十二品生死經半紙餘　南孝北當
0124b07: 劉宋中天竺沙門求那跋陀羅譯
0124b08: 從聖至凡，生死有十二品不同，以勸誡人。
0124b09: 佛說淨意優婆塞所問經四紙半　南斯北夙
0124b10: 宋北印土沙門施護譯
0124b11: 佛在祇園，淨意來問長壽短壽，乃至愚癡，智慧八
0124b12: 種因緣，佛具答之。
0124b13: 無垢優婆夷問經二紙餘　當
0124b14: 元魏中天竺婆羅門瞿曇般若流支譯
0124b15: 答掃佛塔地，乃至禪四梵行，歸戒，功德差別，并現
0124b16: 舌相，以決其疑。
0124b17: 阿難問事佛吉凶經五紙餘　南善北慶
0124b18: 後漢安息國沙門安世高譯
0124b19: 佛答以持戒敬信，則得吉。毀犯輕慢，則得凶。復問
0124b20: 答殺生，及惡意向師向善人二種惡報，復問答末
0124b21: 世俗弟子理生之事，阿難重頌，請佛住世。
0124b22: 慢法經一紙　仝上
0124b23: 西晉沙門釋法炬譯
0124b24: 阿難分別經四紙半　仝上
0124b25: 乞伏秦沙門釋聖堅譯
0124b26: 皆阿難問事佛吉凶經同本。
0124b27: 佛說分別善惡所起經一卷　敬
0124c01: 後漢安息國沙門安世高譯
0124c02: 明十善十惡所有果報，中明飲酒三十六失，後有
0124c03: 偈，頌善惡二報。
0124c04: 佛說較量壽命經八紙餘　南力北則
0124c05: 宋中印土沙門天息災譯
0124c06: 說娑婆一切壽命長短之數。
0124c07: 十二緣生祥瑞經上下合卷　南盡北則
0124c08: 宋北印土沙門施護譯
0124c09: 以十二月一日，各從一有支算起，斷種種吉凶事，
0124c10: 後說十二生肖。
0124c11: 佛說處處經一卷　敬
0124c12: 後漢安息國沙門安世高譯
0124c13: 似律中雜雜因緣。
0124c14: 天請問經二紙餘　當
0124c15: 唐大慈恩寺沙門釋玄奘譯
0124c16: 說福非火所燒，少欲最安樂等。共九問九答，皆切
0124c17: 於開示眾生者。
0124c18: 佛說分別緣生經一紙餘　南凊北薄
0124c19: 宋中印土沙門法天譯
0124c20: 佛初成道，思念世間苦樂諸法，無有能了知者，梵
0124c21: 王便來證成，佛更為梵王說十二緣生之法。
0124c22: 嗟襪曩法天子受三歸依獲免惡道經三紙餘　南力北則
0124c23: 宋中印土沙門法天譯
0124c24: 天子應墮豬身，帝釋教以三歸，乃生兜率陀天。
0124c25: 佛說出家功德經四紙餘　當
0124c26: 失譯人名附三秦錄
0124c27: 佛聞鞞羅羡那王子樂音，記彼七日命終，阿難勸
0125a01: 令一日一夜出家。命終之後，七返生六欲天，當得
0125a02: 辟支佛道。阿難因問放人出家之福，障人出家之
0125a03: 罪，佛具答之。
0125a04: 佛說大迦葉本經四紙餘　南孝北當
0125a05: 西晉月支國沙門竺法護譯
0125a06: 佛為大迦葉說制心法。
0125a07: 佛說龍王兄弟經二紙欠　南尺北敬
0125a08: 吳月支國優婆塞支謙譯
0125a09: 即目連降伏二龍事。
0125a10: 佛說羅云忍辱經二紙半　南孝北當
0125a11: 西晉沙門釋法炬譯
0125a12: 因羅云受打，佛乃廣讚忍辱之道。
0125a13: 佛說梵摩難國王經一紙餘　當
0125a14: 失譯人名附西晉錄
0125a15: 王子均鄰儒出家證果，為父說法，亦證初果。佛因
0125a16: 敕眾僧臨飯時，說僧跋。僧跋者，眾僧飯皆悉平等。
0125a17: 佛說普達王經三紙欠　當
0125a18: 失譯人名附西晉錄
0125a19: 夫延國王禮沙門足，諸臣諫之，王命覓一切頭賣
0125a20: 之，惟人頭不可賣，乃至丐者亦不肯受，因勸人生
0125a21: 信心，遙請佛來國說法，佛并說其夙緣。
0125a22: 佛說末羅王經一紙餘　南孝北當
0125a23: 劉宋居士沮渠京聲譯
0125a24: 為移石人說四力，一精進力，二忍辱力，三布施力，
0125a25: 四父母力。又生、老、病、死，為四力。
0125a26: 佛說摩達國王經一紙　仝上譯人同上
0125a27: 羅漢比丘以宿業，為王養視官馬，七日後現神通，
0125b01: 化王歸佛，證初果。
0125b02: 佛說旃陀越國王經二紙半餘　仝上譯人同上
0125b03: 王小夫人懷孕，大夫人以金賂婆羅門，譖殺埋之。
0125b04: 兒於塚中得產，其母半身不朽，飲乳三年，至六歲
0125b05: 時，佛度出家，證阿羅漢，乃以神通，化其父王令歸
0125b06: 三寶，佛因具說夙緣，無數人聞之得道。
0125b07: 萍沙王五願經六紙　璧
0125b08: 吳月支國優婆塞支謙譯
0125b09: 先敘萍沙王五願，後敘弗迦沙王出家，宿窯家，佛
0125b10: 夜為說法，證三果，次日命終。
0125b11: 佛說五王經四紙餘　當
0125b12: 失譯人名附東晉錄
0125b13: 五王共相友善，四王各說世樂，惟普安王說出世
0125b14: 樂，因引四王見佛，佛為說世間八苦，遂同出家修
0125b15: 道。
0125b16: 犍陀國王經一紙餘　敬
0125b17: 後漢安息國沙門安世高譯
0125b18: 婆羅門譖殺毀樹者，牛不害折角者，王乃從此信
0125b19: 佛。佛因說其往因。
0125b20: 未生怨經三紙欠　敬
0125b21: 吳月支國優婆塞支謙譯
0125b22: 說瓶沙王受害事，與律中大同小異。
0125b23: 琉璃王經六紙　璧
0125b24: 西晉月支國沙門竺法護譯
0125b25: 說滅釋種，墮地獄，始末。
0125b26: 阿闍世王問五逆經四紙餘　南尺北敬
0125b27: 西晉沙門釋法炬譯
0125c01: 預記王當一墮獄，即出，二十劫不墮三惡道，最後
0125c02: 成辟支佛，名無穢。
0125c03: 閱藏知津卷第三十
0125c04: 
0125c05: 　　　　　華山見方丈助銀二兩
0125c06: 　　　　　信士龍彥含助銀二兩
