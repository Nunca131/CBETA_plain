0589a01: 沙彌律儀要略
0589a02: 菩薩戒弟子雲棲寺沙門袾祩宏輯
0589a03: 梵語沙彌。此云息慈。謂息惡行慈。息世染而慈濟眾
0589a04: 生也。亦云勤策。亦云求寂。律儀者。十戒律諸威儀也。
0589a05: 上篇
0589a06: 戒律門
0589a07: 佛制出家者。五夏以前。專精戒律。五夏以後。方乃
0589a08: 聽教參禪。是故沙彌剃落。先受十戒。次則登壇受
0589a09: 具。今名為沙彌。而本所受戒。愚者茫乎不知。狂者
0589a10: 忽而不學。便擬躐等。罔意高遠。亦可慨矣。因取十
0589a11: 戒。略解數語。使蒙學知所向方。好心出家者。切意
0589a12: 遵行。慎勿違犯。然後近為比丘戒之階梯。遠為菩
0589a13: 薩戒之根本。因戒生定。因定發慧。庶幾成就聖道。
0589a14: 不負出家之志矣。若樂廣覽自當閱律藏全書。
0589a15: 後十戒。出沙彌十戒經。佛敕舍利弗為羅羅說。
0589a16: 一曰不殺生
0589a17: 解曰。上至諸佛聖人。師僧父母。下至蜎飛蝡動。微
0589a18: 細昆蟲。但有命者。不得故殺。或自殺。或教他殺。或
0589a19: 見殺隨喜。廣如律中。文繁不錄。○經載冬月生蝨。
0589a20: 取放竹筒中。煖以綿絮。養以膩物。恐其饑凍而死
0589a21: 也。乃至濾水覆燈。不畜貓狸等。皆慈悲之道也。微
0589a22: 類尚然。大者可知矣。今人不能如是行慈。復加傷
0589a23: 害可乎。故經云。施恩濟乏。使其得安。若見殺者。當
0589a24: 起慈心。噫。可不戒歟。
0589a25: 二曰不盜
0589a26: 解曰。金銀重物。以至一鍼一草。不得不與而取。若
0589a27: 常住物。若信施物。若僧眾物。若官物。民物。一切物。
0589a28: 或奪取。或竊取。或詐取。乃至偷稅冒渡等。皆為偷
0589a29: 盜。○經載一沙彌盜常住果七枚。一沙彌盜眾僧
0589a30: 餅數番。一沙彌盜眾僧石蜜少分。俱墮地獄。故經
0589b01: 云。寧就斷手。不取非財。噫。可不戒歟。
0589b02: 三曰不婬
0589b03: 解曰。在家五戒。惟制邪婬。出家十戒。全斷婬欲。但
0589b04: 干犯世間一切男女。悉名破戒。○楞嚴載寶蓮香
0589b05: 比丘尼。私行婬欲。自言婬欲。非殺非偷。無有罪報。
0589b06: 遂感身出猛火。生陷地獄。世人因欲殺身亡家。出
0589b07: 俗為僧。豈得更犯。生死根本。欲為第一。故經云。婬
0589b08: 泆而生。不如貞潔而死。噫。可不戒歟。
0589b09: 四曰不妄語
0589b10: 解曰。妄語有四。一者妄言。謂以是為非。以非為是。
0589b11: 見言不見。不見言見。虛妄不實等。二者綺語。謂粧
0589b12: 飾浮言靡語。艷曲情詞。導欲增悲。蕩人心志等。三
0589b13: 者惡口。謂麤惡罵詈人等。四者兩舌。謂向此說彼。
0589b14: 向彼說此。離間恩義。挑唆鬥爭等。乃至前譽後毀。
0589b15: 面是背非。證入人罪。發宣人短。皆妄語之類也。若
0589b16: 凡夫自言證聖。如言已巳得須陀洹果。斯陀含果等。
0589b17: 名大妄語。其罪極重。餘妄語。為救他急難。方便權
0589b18: 巧。慈悲利濟者不犯。○古人謂行己巳之要自不妄
0589b19: 語始。況學出世之道乎。經載沙彌輕笑一老比丘
0589b20: 讀經。聲如狗吠。而老比丘者是阿羅漢。因教沙彌
0589b21: 急懺。僅免地獄。猶墮狗身。惡言一句。為害至此。故
0589b22: 經云。夫士處世。斧在口中。所以斬身。繇其惡言。噫。
0589b23: 可不戒歟。
0589b24: 五曰不飲酒
0589b25: 解曰。飲酒者。謂飲一切能醉人酒。西域酒有多種。
0589b26: 甘蔗蒲萄。及與百花皆可造酒。此方止有米造。俱
0589b27: 不可飲。除有重病。非酒莫療者。白眾方服。無故一
0589b28: 滴不可沾唇。乃至不得嗅酒。不得止酒舍。不得以
0589b29: 酒飲人。○儀狄造酒。禹因痛絕。紂作酒池。國以滅
0589b30: 亡。僧而飲酒。可恥尤甚。昔有優婆塞夷因破酒戒。遂
0589c01: 併餘戒俱破。三十六失。一飲備焉。過非小矣。貪飲
0589c02: 之人。死墮沸屎地獄。生生愚癡。失智慧種。迷魂狂
0589c03: 藥。烈於砒酖。故經云。寧飲洋銅。慎無犯酒。噫。可不
0589c04: 戒歟。
0589c05: 六曰不著香華鬘不香塗身
0589c06: 解曰。華鬘者。西域人貫華作鬘以嚴其首。此土則
0589c07: 繒絨金寶。製飾巾冠之類是也。香塗身者。西域貴
0589c08: 人。用名香為末。令青衣摩身。此土則佩香熏香脂
0589c09: 粉之類是也。出家之人。豈宜用此。○佛制三衣。俱
0589c10: 用麤疏麻布。獸毛蠶口。害物傷慈。非所應也。除年
0589c11: 及七十。衰頹之甚。非綿不暖者。或可為之。餘俱不
0589c12: 可。○夏禹惡衣。公孫布被。王臣之貴。宜為不為。豈
0589c13: 得道人。反貪華飾。壞色為服。糞掃蔽形。固其宜矣。
0589c14: 古有高僧。三十年著一緉鞋。況凡輩乎。噫。可不戒
0589c15: 歟。
0589c16: 七曰不歌舞倡伎不往觀聽
0589c17: 解曰。歌者口出歌曲。舞者身為戲舞。倡伎者謂琴
0589c18: 瑟簫管之類是也。不得自作。亦不得他人作時。故
0589c19: 往觀聽。○古有仙人。因聽女歌音聲微妙。遽失神
0589c20: 足。觀聽之害如是。況自作乎。今世愚人。因法華有
0589c21: 琵琶鐃鈸之句。恣學音樂。然法華乃供養諸佛。非
0589c22: 自娛也。應院作人間法事道場。猶可為之。今為生
0589c23: 死。捨俗出家。豈宜不修正務而求工技樂。乃至圍
0589c24: 棋陸博骰擲樗蒲等事。皆亂道心。增長過惡。噫。可
0589c25: 不戒歟。
0589c26: 八曰不坐高廣大床
0589c27: 解曰。佛制繩床。高不過如來八指。過此則犯。乃至
0589c28: 漆彩雕刻。及紗絹帳褥之類。亦不宜用。○古人用
0589c29: 草為座。宿於樹下。今有床榻。亦既勝矣。何更高廣。
0589c30: 縱恣幻軀。脅尊者一生脅不著席。高峰妙禪師。三
0590a01: 年立願不沾床凳。悟達受沉香之座。尚損福而招
0590a02: 報。噫。可不戒歟。
0590a03: 九曰不非時食
0590a04: 解曰。非時者。過日午非僧食之時分也。諸天早食。
0590a05: 佛午食。畜生午後食。鬼夜食。僧宜學佛。不過午食。
0590a06: ○餓鬼聞碗缽聲。則咽中火起。故午食尚宜寂靜。
0590a07: 況過午乎。昔有高僧聞鄰房僧午後舉爨。不覺涕
0590a08: 泣。悲佛法之衰殘也。今人體弱多病。欲數數食者。
0590a09: 或不能持此戒。故古人稱晚食為藥石。取療病之
0590a10: 意也。必也知違佛制。生大慚愧。念餓鬼苦。常行悲
0590a11: 濟。不多食。不美食。不安意食。庶幾可耳。如或不然。
0590a12: 得罪彌重。噫。可不戒歟。
0590a13: 十曰不捉持生像金銀寶物
0590a14: 解曰。生。即金也。像。似也。似金者。銀也。謂金色生本
0590a15: 自黃。銀可染黃似金也。寶。七寶之類也。皆長貪心
0590a16: 妨廢道業。故佛在世時。僧皆乞食。不立煙爨。衣服
0590a17: 房室。悉任外緣。置金銀於無用之地。捉持尚禁。清
0590a18: 可知矣。○鋤金不顧。世儒尚然。釋子稱貧。畜財奚
0590a19: 用。今人不能俱行乞食。或入叢林。或住庵院。或出
0590a20: 遠方。亦未免有金銀之費。必也知違佛制。生大慚
0590a21: 愧。念他窮乏。常行布施。不營求。不畜積。不販賣。不
0590a22: 以七寶粧飾衣器等物。庶幾可耳。如或不然。得罪
0590a23: 彌重。噫。可不戒歟。
0590a24: 
0590a25: 
0590a26: 
0590a27: 
0590a28: 
0590a29: 
0590a30: 
0590b01: 下篇
0590b02: 威儀門
0590b03: 佛制沙彌年滿二十。欲受具足戒時。若問不能具
0590b04: 對沙彌事者。不應與具足戒。當云。卿作沙彌。乃不
0590b05: 知沙彌所施行。沙門事大難作。卿且去。熟學。當悉
0590b06: 聞知。乃應受具足戒。今授卿具足戒。人謂佛法易
0590b07: 行。沙門易作。故當先問。
0590b08: 以下條則。於沙彌威儀諸經。及古清規。今沙彌
0590b09: 成範中節出。又宣律師行護律儀。雖誡新學比
0590b10: 丘。有可通用者亦節出。良以末法人情。多諸懈
0590b11: 怠。聞繁則厭。繇是刪繁取要。仍分類以便讀學。
0590b12: 間有未備。從義補入一二。其有樂廣覽者。自當
0590b13: 簡閱全書。
0590b14: 敬大沙門第一
0590b15: 不得喚大沙門字。○不得盜聽大沙門說戒。○不得
0590b16: 轉行說大沙門過。○不得坐見大沙門過不起。除讀
0590b17: 經時。病時。剃髮時。飯時。作眾事時。○行護云。五夏以
0590b18: 上。即闍黎位。十夏以上。即和尚位。雖比丘事。沙彌當
0590b19: 預知之。
0590b20: 事師第二
0590b21: 當早起。○欲入戶當先三彈指。○若有過。和尚阿闍
0590b22: 黎教戒之。不得還逆語。○視和尚阿闍黎。當如視佛。
0590b23: ○若使出不淨器。不得唾。不得怒恚。○若禮拜。師坐
0590b24: 禪不應作禮。師經行不應作禮。師食。師說經。師梳齒。
0590b25: 師澡浴。師眠息等。俱不應作禮。師閉戶。不應戶外作
0590b26: 禮。欲入戶作禮。應彈指三遍。師不應應去。○持師飲
0590b27: 食。皆當兩手捧。食畢斂歛器。當徐徐。○侍師不得對面
0590b28: 立。不得高處立。不得太遠立。當令師小語得聞。不費
0590b29: 尊力。○若請問佛法因緣。當整衣禮拜。合掌胡跪。師
0590b30: 有語。澄心諦聽。思惟深入。○若問家常事。不須拜跪。
0590c01: 但端立師側。據實申白。○師若身心倦。教去。應去。不
0590c02: 得心情不喜。見於顏色。○凡有犯戒等事。不得覆藏。
0590c03: 速詣師哀乞懺悔。師許則盡情發露。精誠悔改。還得
0590c04: 清淨。○師語未了不得語。不得戲坐師座。及臥師床。
0590c05: 著師衣帽等。○為師馳達書信。不得私自拆看。亦不
0590c06: 得與人看。到彼有問應答。則實對。不應答。則善辭卻
0590c07: 之。彼留。不得便住。當一心思師望歸。○師對賓。或立
0590c08: 常處。或於師側。或於師後。必使耳目相接。候師所須。
0590c09: ○師疾病。一一用心調治。房室。被褥藥餌粥食等。○
0590c10: 持衣授履。洗浣烘晒等。具於律中。茲不煩錄。
0590c11: 【附】凡侍師。不命之坐不敢坐。不問不敢對。除自有事
0590c12: 欲問。○凡侍立。不得倚壁靠卓。宜端身齊足側立。○
0590c13: 欲禮拜。若師止之。宜順師命勿拜。○凡師與客談論。
0590c14: 涉道話有益身心者。皆當記取。○師有所使令。宜及
0590c15: 時作辦。不得違慢。○凡睡眠。不得先師。○凡人問師
0590c16: 諱。當云上某下某。○凡弟子當擇明師。久久親近。不
0590c17: 得離師太早。如師實不明。當別求良導。○設離師。當
0590c18: 憶師誨。不得縱情自用。隨世俗流。行不正事。亦不得
0590c19: 住市井鬧處。不得住神廟。不得住民房。不得住近尼
0590c20: 寺處。不得以與師各住而行世法中一切惡事。
0590c21: 隨師出行第三
0590c22: 不得過歷人家。○不得止住道邊共人語。○不得左
0590c23: 右顧視。當低頭隨師後。○到檀越家。當住一面。師教
0590c24: 坐應坐。○到他寺院師禮佛。或自禮。不得擅自鳴磬。
0590c25: ○若山行。當持坐具隨之。若遠行。不得相離太遠。若
0590c26: 過渡。當持杖徐試淺深。○持瓶攜錫等。具如律中。文
0590c27: 繁不錄。
0590c28: 【附】若偶分行。約於某處會。不得後時。○師受齋。當侍
0590c29: 立出生。齋畢。復侍立收嚫。
0590c30: 入眾第四
0591a01: 不得爭坐處。○不得於坐上遙相呼語笑。○眾中有
0591a02: 失儀。當隱惡揚善。○不得伐勞顯己巳之功。○凡在處。
0591a03: 睡不在人前。起不在人後。○凡洗面。不得多使水。○
0591a04: 擦牙吐水。須低頭引水下。不得噴水濺人。○不得高
0591a05: 聲鼻涕嘔吐。○不得於殿塔及淨室淨地淨水中涕
0591a06: 唾。當於僻處。○喫茶湯時。不得隻手揖人。○不得向
0591a07: 塔洗齒。及向和尚阿闍黎等。○凡聞鐘聲。合掌默念。
0591a08: 聞鐘聲。煩惱輕。智慧長。菩提生。離地獄。出火坑。願成
0591a09: 佛。度眾生。唵。伽羅帝耶娑訶。○不得多笑。若大笑及
0591a10: 呵欠。當以衣袖掩口。○不得急行。不得將佛燈私就
0591a11: 己巳用。若燃燈當好以罩密覆。勿令飛蟲投入。○供佛
0591a12: 花。取開圓者。不得先嗅。除萎者。方供新者。萎者。不得
0591a13: 棄地踐踏。宜置屏處。○不得聞呼不應。凡呼俱宜以
0591a14: 念佛應之。○凡拾遺物。即當白主事僧。
0591a15: 【附】不得與年少沙彌結友。○不得三衣苟簡。○不得
0591a16: 多作衣服。若有餘當捨。○不得辦精緻絛拂玩器等
0591a17: 粧點江湖。取笑識者。○不得著色服。及類俗人衣飾
0591a18: 等。○不得不淨手搭衣。○凡上殿。須束朿縛褲襪。不得
0591a19: 放意自便。○不得閒走。○不得多言。○不得坐視大
0591a20: 眾勞務。避懶偷安。○不得私取招提竹木花果蔬菜
0591a21: 一切飲食。及一切器物等。○不得談說朝廷公府政
0591a22: 事得失。及白衣家長短好惡。○凡自稱當舉二字法
0591a23: 名。不得云我及小僧。○不得因小事爭執。若大事難
0591a24: 忍者。亦須心平氣和。以理論辯。不可。則辭而去。動氣
0591a25: 發麤。即非好僧也。
0591a26: 隨眾食第五
0591a27: 聞揵搥聲即當整衣服。○臨食咒願。皆當恭敬。○出
0591a28: 生飯不過七粒。麵不過一寸。饅頭不過指甲許。多則
0591a29: 為貪。少則為慳。其餘蔬菜荳腐不出。○凡出生。安左
0591a30: 手中。想念偈云。汝等鬼神眾。我今施汝供。此食遍十
0591b01: 方。一切鬼神共。○凡欲食作五觀想。一。計功多少。量
0591b02: 彼來處。二。忖己巳德行。全缺應供。三。防心離過。貪等為
0591b03: 宗。四。正事良藥。為療形枯。五。為成道故。方受此食。○
0591b04: 無呵食好惡。○不得以食私所與。若摘與狗。○來益
0591b05: 食。不得言不用。若已巳飽。當以手讓卻之。○不得爪頭
0591b06: 使風屑落鄰缽中。○不得含食語。○不得笑談雜話。
0591b07: ○不得嚼食有聲。○如欲挑牙。以衣袖掩口。○食中
0591b08: 或有蟲螘。宜密掩藏之。莫令鄰單見。生疑心。○當一
0591b09: 坐食。不得食訖離座更坐食。○不得食訖以手指刮
0591b10: 碗缽食。○凡食不得太速。不得太遲。○行食未至。不
0591b11: 得生煩惱。○或有所需。默然指授。不得高聲大喚。○
0591b12: 不得碗缽作聲。○不得食畢先起。○若違僧制。聞白
0591b13: 槌。不得抗拒不服。○飯中有穀。去皮食之。
0591b14: 【附】不得見美味。生貪心恣口食。○不得偏眾食。
0591b15: 禮拜第六
0591b16: 禮拜不得占殿中央。是住持位。○有人禮佛。不得向
0591b17: 彼人頭前徑過。○凡合掌。不得十指參差。不得中虛。
0591b18: 不得將指插鼻中。須平胸高低得所。○不得非時禮
0591b19: 拜。如欲非時禮。須待人靜時。○師禮佛。不得與師並
0591b20: 禮。當隨後遠拜。○師拜人。不得與師同拜。○在師前。
0591b21: 不得與同類相禮。○在師前。不得受人禮。○己巳手持
0591b22: 經像。不得為人作禮。
0591b23: 【附】凡禮拜。須精誠作觀。教列七種禮。不可不知。
0591b24: 聽法第七
0591b25: 凡遇掛上堂牌。宜早上堂。莫待法鼓大擂。○整理衣
0591b26: 服。○平視直進。○坐必端嚴。○不得亂語。○不得大
0591b27: 咳唾。
0591b28: 【附】凡聽法須聞而思。思而修。不得專記名言以資談
0591b29: 柄。○不得未會稱會。入耳出口。○年少沙彌。戒力未
0591b30: 固。宜更學律。不得早赴講筵。
0591c01: 習學經典第八
0591c02: 宜先學律。後學修多羅。不得違越。○凡學一經。須先
0591c03: 白師。經完更白。別學某經。○不得口吹經上塵。○不
0591c04: 得經案上包藏茶末雜物。○人閱經。不得近彼案前
0591c05: 經行。○凡經籍損壞。宜速修補。○沙彌本業未成。不
0591c06: 得習學外書子史治世典章。
0591c07: 【附】不得揀應赴道場經習學。○不得習學偽造經典。
0591c08: ○不得習學命書。相書。醫書。兵書。卜筮書。天文書。地
0591c09: 理書。圖讖書。乃至爐火黃白神奇鬼怪符水等書。○
0591c10: 不得習學宣卷打偈。○不得習學外道書。除智力有
0591c11: 餘。為欲知內外教深淺者。可以涉獵。然勿生習學想。
0591c12: ○不得習學詩辭。○不得著心學字求工。但書寫端
0591c13: 楷足矣。○不得污手執持經。○對經典如對佛。不得
0591c14: 戲笑。○不得案上狼藉卷帙。○不得高聲動眾。○不
0591c15: 得借人經看不還。及不加愛重以致損壞。
0591c16: 入寺院第九
0591c17: 凡入寺門。不得行中央。須緣左右邊行。緣左先左足。
0591c18: 緣右先右足。○不得無故登大殿遊行。○不得無故
0591c19: 登塔。○入殿塔當右遶。不得左轉。○不得殿塔中涕
0591c20: 唾。○遶塔或三匝七匝。乃至十百。須知遍數。○不得
0591c21: 以笠杖等倚殿壁。
0591c22: 入禪堂隨眾第十
0591c23: 單上不得抖衣被作聲扇風。使鄰單動念。○下床默
0591c24: 念偈云。從朝寅旦直至暮。一切眾生自迴護。若於足
0591c25: 下喪身形。願汝即時生淨土。○不得大語高聲。○輕
0591c26: 手揭簾。須垂後手。○不得拖鞋作聲。○不得大咳嗽
0591c27: 作聲。○不得鄰單交頭接耳。講說世事。○或有道伴
0591c28: 親情相看。堂中不得久話。相邀林下水邊。乃可傾心
0591c29: 談論。○若看經須端身澄心默翫。不得出聲。○二板
0591c30: 鳴。即宜早進堂。○歸位默念偈云。正身端坐。當願眾
0592a01: 生。坐菩提座。心無所著。
0592a02: 【附】不得穿堂直過。○上單下單。俱當細行。勿令鄰單
0592a03: 動念。○不得單上寫文字。除眾看經教時。○不得單
0592a04: 上相聚擺茶夜坐雜話。○不得單上縫補衣被。○不
0592a05: 得眠臥共鄰單說話動眾。
0592a06: 執作第十一
0592a07: 當惜眾僧物。○當隨知事者教令。不得違戾。○凡洗
0592a08: 菜當三易水。○凡汲水。先淨手。○凡用水須諦視有
0592a09: 蟲無蟲。以密羅濾過方用。若嚴冬。不得早濾水。須待
0592a10: 日出用。○凡燒灶。不得燃腐薪。○凡作食。不得帶爪甲
0592a11: 垢。○凡棄惡水不得當道。不得高手揚潑。當離地四
0592a12: 五寸徐徐棄之。○凡掃地不得逆風掃。不得聚灰土
0592a13: 安門扇後。○洗內衣須拾去蟣蝨方洗。○夏月用水
0592a14: 盆了須覆。若仰即蟲生。
0592a15: 【附】不得熱湯潑地上。○一切米麵蔬果等不得輕棄
0592a16: 狼藉。須加愛惜。
0592a17: 入浴第十二
0592a18: 先以湯洗面從上至下。徐徐洗之。○不得麤躁以湯
0592a19: 水濺鄰人。○不得浴堂小遺。○不得共人語笑。人天
0592a20: 寶鑑云。一沙彌入浴戲笑。遂感沸湯地獄之報。○不
0592a21: 得洗僻處。○凡有瘡癬。宜在後浴。或有可畏瘡。尤宜
0592a22: 迴避。免刺人眼。○不得恣意久洗妨礙後人。
0592a23: 【附】脫衣著衣。安詳自在。○浴前先洗淨。須細行。不得
0592a24: 以洗淨水入浴釜。○湯冷熱。依例擊梆。不得大喚。
0592a25: 入廁第十三
0592a26: 欲大小便即當行。莫待內逼倉卒。○於竹竿上掛直
0592a27: 掇。摺令齊整。以手巾或腰絛繫之。一作記認。二恐墮
0592a28: 地。○須脫換鞋腳。不可淨鞋入廁。○至當三彈指。使
0592a29: 內人知。○不得迫促內人使出。○已巳上復當三彈指。
0592a30: 默念大小便時。當願眾生。棄貪嗔癡。蠲除罪法。○不
0592b01: 得低頭視下。○不得持草畫地。○不得努氣作聲。○
0592b02: 不得隔壁共人說話。○不得唾壁。○逢人不得作禮。
0592b03: 宜側身避之。○不得沿路行繫衣帶。○便畢。當淨澡
0592b04: 手。未澡不得持物。○洗手。默念以水盥掌。當願眾生
0592b05: 得清淨手。受持佛法。唵。主迦囉耶娑訶。
0592b06: 【附】若小解亦要收起衣袖。又不可著偏衫小解。
0592b07: 睡臥第十四
0592b08: 臥須右脅。名吉祥睡。不得仰臥覆臥。及左脅臥。○不
0592b09: 得與師同室同榻。或得同室不得同榻。○亦不得與
0592b10: 同事沙彌共榻。○凡掛鞋履小衣等。不得過人頭面。
0592b11: 【附】不得脫裏衣臥。○不得睡上床笑語高聲。○不得
0592b12: 聖像及法堂前攜溺器過。
0592b13: 圍爐第十五
0592b14: 不得交頭接耳說話。○不得彈垢膩火中。○不得烘
0592b15: 焙鞋襪。○不得向火太久。恐妨後人。稍煖。便宜歸位。
0592b16: 在房中住第十六
0592b17: 更相問訊。須知大小。○欲持燈火入。預告房內知。云
0592b18: 火入。欲滅燈火。預問同房人更用燈否。○滅燈火。不
0592b19: 得口吹。念誦不得高聲。○若有病人當慈始終看之。
0592b20: ○有人睡。不得打物作嚮及高聲語笑。○不得無故
0592b21: 入他房院。
0592b22: 到尼寺第十七
0592b23: 有異坐方坐。無異坐不得坐。○不得為非時之說。○
0592b24: 若還。不得說其好醜。○不得書疏往來及假借裁割
0592b25: 洗浣等。○不得手為淨髮。○不得屏處共坐。
0592b26: 【附】無二人。不得單進。○不得彼此送禮。○不得囑託
0592b27: 尼僧入豪貴家化緣。及求念經懺等。○不得與尼僧
0592b28: 結拜父母姊妹道友。
0592b29: 至人家第十八
0592b30: 有異坐當坐。不宜雜坐。○人問經。當知時。慎勿為非
0592c01: 時之說。○不得多笑。○主人設食。雖非法會。亦勿失
0592c02: 儀軌。○無犯夜行。○不得空室內或屏處與女人共
0592c03: 坐共語。○不得書疏往來等同前。○若詣俗省親。當
0592c04: 先入中堂禮佛。或家堂聖像端莊問訊。次父母眷屬
0592c05: 等。一一問訊。○不得向父母說師法嚴。出家難。寂寥
0592c06: 淡薄。艱辛苦屈等事。宜為說佛法。令生信增福。○不
0592c07: 得與親族小兒等久坐久立雜話戲笑。亦不得問族
0592c08: 中是非好惡。○若天晚作宿。當獨處一榻。多坐少臥。
0592c09: 一心念佛。事訖即還。不得留連。
0592c10: 【附】不得左右邪視。○不得雜語。○若與女人語。不得
0592c11: 低聲密語。不得多語。○不得詐現威儀。假粧禪相。求
0592c12: 彼恭敬。○不得誑說佛法。亂答他問。自賣多聞。求彼
0592c13: 恭敬。○不得送盒禮。效白衣往還。○不得管人家務。
0592c14: ○不得雜坐酒席。○不得結拜白衣人作父母姊妹。
0592c15: ○不得說僧中過失。
0592c16: 乞食第十九
0592c17: 當與老成人俱。若無人俱。當知所可行處。○到人門
0592c18: 戶。宜審舉措。不得失威儀。○家無男子。不可入門。○
0592c19: 若欲坐。先當瞻視座席。有刀兵不宜坐。有寶物不宜
0592c20: 坐。有婦人衣被莊嚴等不宜坐。○欲說經。當知所應
0592c21: 說時。不應說時。○不得說與我食令爾得福。
0592c22: 【附】凡乞食不得哀求苦索。○不得廣談因果。望彼多
0592c23: 施。○多得勿生貪著。少得勿生憂惱。○不得專向熟
0592c24: 情施主家及熟情庵院處索食。
0592c25: 入聚落第二十
0592c26: 無切緣。不得入。○不得馳行。○不得搖臂行。○不得
0592c27: 數數傍視人物行。○不得共沙彌小兒談笑行。○不
0592c28: 得與女人前後互隨行。○不得與尼僧前後互隨行。
0592c29: ○不得與醉人狂人前後互隨行。○不後故視女人。
0592c30: 不得眼角傍看女人。○或逢尊宿親識俱立下傍。先
0593a01: 意問訊。○或逢戲幻奇怪等俱不宜看。○惟端身正
0593a02: 道而行。○凡遇水坑水缺不得跳越。有路當遶行。無
0593a03: 路眾皆跳越則得。○非病緣及急事不得乘馬。乃至
0593a04: 戲心鞭策馳驟。
0593a05: 【附】凡遇官府。不論大小。俱宜迴避。○遇鬥爭者亦遠
0593a06: 避之。不得住看。○不得回寺誇跨張所見城中華美之
0593a07: 事。
0593a08: 市物第二十一
0593a09: 無爭貴賤。○無坐女肆。○若為人所犯。方便避之。勿
0593a10: 從求直。○已巳許甲物。雖復更賤。無捨彼取此。令主有
0593a11: 恨。○慎無保任致愆負。
0593a12: 凡所施行不得自用第二十二
0593a13: 出入行來。當先白師。○作新法衣。當先白師。著新法
0593a14: 衣。當先白師。○剃頭。當先白師。○疾病服藥。當先白
0593a15: 師。○作眾僧事。當先白師。○欲有私具紙筆之輩。當
0593a16: 先白師。○若諷起經唄。當先白師。○若人以物惠施。
0593a17: 當先白師已巳。然後受。己巳物惠施人。當先白師。師聽然
0593a18: 後與。○人從己巳假借。當先白師。師聽然後與。己巳欲從
0593a19: 人借物。當先白師。師聽得去。○白師聽不聽。皆當作
0593a20: 禮。不聽不得有恨意。
0593a21: 【附】乃至大事。或遊方。或聽講。或入眾。或守山。或興緣
0593a22: 事。皆當白師。不得自用。
0593a23: 參方第二十三
0593a24: 遠行要假良朋。○古人心地未通。不遠千里求師。
0593a25: 【附】年幼戒淺。未許遠行。如行。不得與不良之輩同行。
0593a26: ○須為尋師訪道。決擇生死。不宜觀山翫水。惟圖遊
0593a27: 歷廣遠誇示於人。○所到之處。歇放行李。不得徑入
0593a28: 殿堂。一人看行李。一人先進問訊。取常住進止。方可
0593a29: 安頓行李入內。
0593a30: 衣缽名相第二十四
0593b01: 【五條衣】梵語安陀會。此云中宿衣。亦云下衣。亦云雜
0593b02: 作衣。凡寺中執勞服役。路途出入往還。當著此衣。○
0593b03: 搭衣偈善哉解脫服。無上福田衣。我今頂戴受。世世
0593b04: 不捨離。唵。悉陀耶娑婆訶。
0593b05: 【七條衣】梵語鬱多羅僧。此云上著衣。亦云入眾衣。凡
0593b06: 禮佛。修懺。誦經。坐禪。赴齋。聽講。布薩。自恣。當著此衣。
0593b07: ○搭衣偈善哉解脫服。無上福田衣。我今頂戴受。世
0593b08: 世常得披。唵。度波度波娑婆訶。
0593b09: 【二十五條衣】梵語僧伽黎。此云合。亦云重。亦云雜碎
0593b10: 衣。凡入王宮升座說法。聚落乞食。當著此衣。又此衣
0593b11: 九品。下品九條十一條十三條。中品十五條十七條
0593b12: 十九條。上品二十一條二十三條二十五條。○搭衣
0593b13: 偈善哉解脫服。無上福田衣。我今頂戴受。廣度諸群
0593b14: 迷。唵。摩訶迦波波吒悉帝娑婆訶。
0593b15: 【缽】梵語缽多羅。此云應量器。謂體色量三俱應法故。
0593b16: 體用鐵瓦二物。色以藥煙薰治。量則分上中下。
0593b17: 【具】梵語泥師壇。此云坐具。亦云隨足衣。○開具偈臥
0593b18: 具泥師壇。長養心苗性。展開登聖地。奉行如來命。唵。
0593b19: 檀波檀波娑婆訶。
0593b20: 沙彌律儀要略終
0593b21: 
0593b22: 
0593b23: 
0593b24: 　古秀州弟子大勝孫洪基捐資共五兩六錢
0593b25: 　　助鋟
0593b26: 雲棲大師法彙輯古中具戒便蒙沙彌要略誦戒
0593b27: 　式三種少報
0593b28: 佛祖拯度之垂恩并誌
0593b29: 大師維世之遺範末法良猷與願無斁
0593b30: 崇禎庚辰歲孟夏八日佛誕日謹識
