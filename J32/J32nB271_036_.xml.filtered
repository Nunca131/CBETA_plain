0141c01: 閱藏知津卷第三十六
0141c02: 北天目沙門釋智旭彙輯
0141c03: 大乘論藏　釋經論第一之三
0141c04: 金剛般若經疏一卷　南法北會
0141c05: 天台智者大師說
0141c06: 法譬標名，若見諸相非相，即見如來，是經正體。約
0141c07: 實相慧，行無相檀，如人有目，日光明照，見種種色。
0141c08: 是因，諸相非相，是果。此之因果，同約實相為宗，破
0141c09: 諸相惑，顯出功能，亦自無滯，即力用也。教相可知，
0141c10: 三分亦易可知。
0141c11: 金剛經疏論纂要三卷　農
0141c12: 唐大興福寺沙門宗密述　宋長水沙門子
0141c13: 璿重治
0141c14: 科經約天親，釋義兼無著，傍及餘論疏，但可云纂，
0141c15: 亦自云要。
0141c16: 釋金剛經刊定記七卷　農
0141c17: 宋長水沙門子璿錄
0141c18: 石壁於纂要，別為廣錄，今師病其繁長，更為刊定。
0141c19: 仁王護國般若經疏五卷　南韓北同　前有晁說之序
0141c20: 天台智者大師說　門人灌頂記
0141c21: 人法為名，實相為體，自行因果為宗，權實二智為
0141c22: 用，大乘熟酥為教相。序品為序分，觀空下六品為
0141c23: 正說分。囑累品為流通分。若望經文，受持品末，佛
0141c24: 告月光下，即是流通。
0141c25: 般若波羅密多心經略疏九紙　南青北百
0141c26: 沙門法藏述
0141c27: 五門分別：一教興。二藏攝。三宗趣。四釋題。五解文。
0142a01: 般若波羅密多心經集註一卷　南石北　前有御製序
0142a02: 明天界寺僧宗泐演福寺僧如同集
0142a03: 共集賢首，孤山，古雲，佛海，四家註疏。
0142a04: 妙法蓮華經玄義二十卷　南寔寧北密勿　前有私記緣起
0142a05: 智者大師說　門人灌頂錄
0142a06: 序曰：妙者，妙名不可思議也。法者，十界十如權實
0142a07: 之法也。蓮華者，譬權實法也。良以妙法難解，假喻
0142a08: 易彰，況意多端，略擬前後，合成六也：一為蓮故華，
0142a09: 譬為實施權。二華敷，譬開權，蓮現，譬顯實。三華落，
0142a10: 譬廢權，蓮成，譬立實，又蓮譬於本，華譬於跡，從本
0142a11: 垂跡，跡依於本。二華敷，譬開跡，蓮現，譬顯本。三華
0142a12: 落，譬廢跡，蓮成，譬立本。是以先標妙法，次喻蓮華。
0142a13: 蕩化城之執教，廢草庵之滯情，開方便之權門，示
0142a14: 真實之妙理，會眾善之小行，歸廣大之一乘。上中
0142a15: 下根皆與記，又發眾聖之權巧，顯本地之幽微，
0142a16: 故增道損生，位鄰大覺，一期化導，事理俱圓，蓮華
0142a17: 之譬，意在斯矣。
0142a18: 釋名第一，辨體第二。明宗第三。論用第四。判教第
0142a19: 五。釋此五章，有通有別，通則七番共解，別則五重
0142a20: 各說。○通七番者：一標章。二引證。三生起。四開合。
0142a21: 五料簡。六觀心。七會異。標章令易憶持，起念心故。
0142a22: 引證據佛語，起信心故。生起使不雜亂，起定心故。
0142a23: 開合料簡會異等，起慧心故。觀心即聞即行，起精
0142a24: 進心故。五心立，成五根，排五障，成五力，乃至入三
0142a25: 脫門。略說七重共意如此。廣解五章者，一一廣起
0142a26: 五心，五根，令開示悟入佛之知見耳。標章，乃至料
0142a27: 簡，具如全文。六觀心者，從標章至料簡，悉名觀心，
0142b01: 心如幻燄，但有名字，名之為心，適言其有，不見色
0142b02: 質，適言其無，復起慮想，不可以有無思度，故名心
0142b03: 為妙。妙心可軌，稱之為法。心法非因非果，能如理
0142b04: 觀，即辦因果，是名蓮華，由一心成觀，亦轉教餘心，
0142b05: 名之為經。釋名竟。心本無名，亦無無名，心名不生，
0142b06: 亦復不滅，心即實相，初觀為因，觀成為果，以觀心
0142b07: 故惡覺不起，心數塵勞，若同若異，皆被化而轉，是
0142b08: 為觀心標五章竟。觀心引證等，具如全文。七會異
0142b09: 者，會四悉檀也，解四悉檀為十重：一釋名。二辨相。
0142b10: 三釋成。四對諦。五起教觀。六說默。七用不用。八權
0142b11: 實。九開顯。十通經。具如全文尋之。○別解五章者，
0142b12: 釋名為四：一判通別。妙法蓮華為別名，經之一字
0142b13: 為通名，教行理三，皆論通別。不同他解，以上四字，唯目所詮，經之一字，
0142b14: 獨指能詮也。二定前後。文則先妙後法，解須先明法，次
0142b15: 明妙也。三出舊不錄。四正解。先明法者，謂眾生法、
0142b16: 佛法、心法。經云：為令眾生開示悟入佛之知見。若
0142b17: 眾生無佛知見，何所論開，當知佛之知見，蘊在眾
0142b18: 生，故眾生法妙也。佛法妙可知。心法妙者，如安樂
0142b19: 行中，修攝其心，觀一切法，不動不退，又一念隨喜
0142b20: 等。普賢觀云：我心自空，罪福無主，觀心無心，法不
0142b21: 住法。淨名云：諸佛解脫，當於眾生心行中求。華嚴
0142b22: 經云：心佛及眾生，是三無差別。破心微塵，出大千
0142b23: 經卷，是名心法妙也。次更約十界十如釋法：具如
0142b24: 全本。二明妙者，一通釋。二別釋。一通釋者，謂相待
0142b25: 妙，絕待妙，唯論二妙，更無非絕非待之文，若更作
0142b26: 者，絕何惑，顯何理，故不更論也。眾生之法，亦具二
0142b27: 妙，稱之為妙。佛法，心法，亦具二妙，稱之為妙。二別
0142c01: 釋者，有跡中十妙，本中十妙，觀心十妙。跡中十妙
0142c02: 者：一境妙。二智妙。三行妙。四位妙。五三法妙。六感
0142c03: 應妙。七神通妙。八說法妙。九眷屬妙。十功德利益
0142c04: 妙。釋此為五：一標章。二引證。三生起。四廣解。五起
0142c05: 權實。廣解中，第一境妙為二：一釋諸境。二論諸境
0142c06: 同異。釋境為六：一十如境。謂十界十如。二因緣境。
0142c07: 謂四種十二因緣。三四諦境。謂四種四諦。四二諦
0142c08: 境。謂七種二諦。五三諦境。謂五種三諦。六一諦境，
0142c09: 謂四種一諦，及與無諦。第二智妙為二：初總論諸
0142c10: 智。二對境論智。初為六：一數，謂一世智，乃至二十
0142c11: 圓妙覺智。二類，謂世智無道，邪計妄執，心行理外，
0142c12: 不信不入，故為一。五停心，四念處，已巳入初賢佛法
0142c13: 氣分，俱是外凡，故為一。四善根，同是內凡，故為一。
0142c14: 四果同見真，故為一。支佛別相觀能侵習，故為一。
0142c15: 六度緣理智弱，緣事智強，故為一。通教方便聲聞，
0142c16: 體法智勝，故為一。支佛又小勝，故為一。通教菩薩
0142c17: 入真方便智，四門遍學，故為一。出假智正緣俗，故
0142c18: 為一。別教十信智，先知中道。勝前劣後，故為一。三
0142c19: 十心，俱是內凡，故為一。十地同是聖智，故為一。三
0142c20: 藏佛是師位，名勝三乘弟子，故為一。通教佛智，斷
0142c21: 惑照機勝，故為一。別教佛智又勝，故為一。圓教五
0142c22: 品弟子，具煩惱性，能知如來秘密之藏，故為一。六
0142c23: 根清淨智鄰真，故為一。初住至等覺，同破無明，故
0142c24: 為一。妙覺佛智，無上最尊，故為一。三辨相，四明智
0142c25: 照境。五明麤妙。六明開麤顯妙。具如全本。二對境
0142c26: 明智，亦如全本。第三行妙為二：一通途增數行。二
0142c27: 約教增數行。後更約五數明行妙，先明別五行。次
0143a01: 明圓五行，謂聖行，梵行、天行、嬰兒行、病行，有次第
0143a02: 一心之不同。第四位妙者，約藥草喻品，但明六位，
0143a03: 一人天位，是小藥草。二聲聞緣覺位，是中藥草。三
0143a04: 六度菩薩位，是上藥草。四通菩薩位，是小樹。五別
0143a05: 菩薩位，是大樹。六圓教位，是最實事，如一地一雨。
0143a06: 於中又為十意：一簡名義。二明位數。三明斷伏。四
0143a07: 明功用。五通諸位明麤妙。六明位興。七明位廢。八
0143a08: 開麤顯妙。九引經。十妙位始終，具如全本。第五三
0143a09: 法妙者，妙位所住之法，即三軌也。此即七意：一總
0143a10: 明三軌，一真性軌。二觀照軌。三資成軌。名雖有三，
0143a11: 祇是一大乘法也。二歷別明三軌，歷四教各論三
0143a12: 法也。三判麤妙。四開麤顯妙。具如全本，五明始終。
0143a13: 取凡地一念之心，具十法界十種性相，為三法之
0143a14: 始。若有無明煩惱性相，即是智慧觀照性相，以迷
0143a15: 明故，起無明，若解無明，即是於明，如冰是水，如水
0143a16: 是冰，悉有惡業性相，即善性相。由惡有善，離惡無
0143a17: 善。翻於諸惡，即善資成。如竹有火，火出還燒竹，皆
0143a18: 有苦道性相，迷此苦道，生死浩然。此是迷法身為
0143a19: 苦道，不離苦道別有法身，如迷南為北，無別南也。
0143a20: 夫有心者，皆有三道性相，即是三軌性相。若言如
0143a21: 是力如是作者，菩提心發也，即是真性等萌動，如
0143a22: 是因者，即觀照萌動。如是緣者，即資成萌動，如是
0143a23: 果者，觀照萌動成習因，感得般若習果滿。如是報
0143a24: 者，資成萌動為緣因，感得解脫報果滿，是為三德
0143a25: 究竟滿，名秘密藏。本末等者，性德三軌冥伏，不縱
0143a26: 不橫，修德三軌彰顯，不縱不橫，冥伏彰顯，皆如等，
0143a27: 數等，妙等，故言等也。亦是空等，假等，中等，亦類通
0143b01: 三法，謂三道，三識，三佛性，三般若，三菩提，三大乘，
0143b02: 三身，三涅槃，三寶，三德，諸三法無量，舉其大要，明
0143b03: 始終耳，七悉檀料簡如全本，此五番明妙，從因至
0143b04: 果，以辨自行妙，半如意珠竟。第六感應妙者，上四
0143b05: 妙名圓因，三法妙名圓果，果智寂照，有感必彰，故
0143b06: 名感應妙也，感屬機，應屬聖，略言為四，一冥機冥
0143b07: 應，二冥機顯應。三顯機顯應。四顯機冥應。若具足
0143b08: 辨者，用四機為根本。所謂冥機，是過去，顯機，是現
0143b09: 在，亦冥亦顯機，是過現，非冥非顯機，是未來，於一
0143b10: 機中，各召四應，即成十六句也。餘如全本。第七神
0143b11: 通妙者，正論化用益他，即是三輪不思議化也。第
0143b12: 八說法妙。為六意：一釋法名。謂十二分教，二分大
0143b13: 小。三對緣同異，四判所詮，五明麤妙。六明觀心。皆
0143b14: 如全本。第九眷屬妙者。一理性眷屬。一切眾生，皆
0143b15: 是吾子也。二業生眷屬，為親、為中、為怨、三類受道，
0143b16: 得出生死也。三願生眷屬，先世結緣，雖未斷苦，願
0143b17: 生內眷屬中，或怨家等，因之得道，四神通眷屬，若
0143b18: 先世值佛，發真見諦，生猶未盡，或在上界，或在他
0143b19: 方。以身通力，分形來此。五應生眷屬，已得法身之
0143b20: 本，能起應入生死也。又法門眷屬，如方便為父，智
0143b21: 度為母等。第十功德利益妙者，為四：一來意。二正
0143b22: 說中利益。三流通中利益。四觀心中利益。略說七
0143b23: 益，廣開十益，具如全本。五結成權實，亦如全本，跡
0143b24: 中十妙竟：本中十妙者，先釋本跡，二明十妙，釋本
0143b25: 跡為六：一理為本，事為跡。二理事皆為本，說教為
0143b26: 跡。三教為本，行為跡。四行能證體為本，起用為跡。
0143b27: 五實得體用為本，權施體用為跡。六今經所顯成
0143c01: 佛已久為本，先來所說為跡也。明十妙者：一本因
0143c02: 妙。二本果妙。三本國土妙。四本感應妙。五本神通
0143c03: 妙。六本說法妙。七本眷屬妙。八本涅槃妙。九本壽
0143c04: 命妙。十本利益妙。觀心者，本跡長遠，亦不離心，佛
0143c05: 如眾生如，一如無二如，佛既觀心，得此本妙，跡用
0143c06: 廣大，不可稱說，我如如佛如，亦當觀心出此大利
0143c07: 也。次釋蓮華者，權實難顯，僅譬蓮華。又七喻文多：
0143c08: 故以譬標題。又蓮華非譬，即是法華三昧當體之
0143c09: 名，利根即名解理，不假譬喻，中下未悟，須譬乃知，
0143c10: 以易解之蓮華，喻難解之蓮華，故有三周說法，逗
0143c11: 上中下根，蓋依正因果，悉是蓮華之法，何須譬顯，
0143c12: 為鈍根人。不解法性蓮華，故舉世華為譬，亦應何
0143c13: 妨，二門六譬，略如序說，又以遍譬十如，十二因緣，
0143c14: 四諦，二諦，三諦，一諦，無諦，境妙。又譬智妙，行妙，乃
0143c15: 至功德利益妙，乃至本妙，具如全本。次釋經為五：
0143c16: 一明無翻。二明有翻。三和融有無。四歷法明經。五
0143c17: 觀心明經，亦具如全本。二顯體者，一部之旨歸，
0143c18: 眾義之都會也。略開七條：一正顯體。二廣簡偽。三
0143c19: 一法異名。四入體之門。五遍為眾經體。六遍為諸
0143c20: 行體。七遍為一切法體。一正顯體者，即一實相印
0143c21: 也。二廣簡偽者，凡外乃至別教教道，皆未達此實
0143c22: 相印也，三一法異名者，法界，真如，佛性，種智，乃至
0143c23: 大般涅槃等也，四明入體門者，謂以教行為門，略
0143c24: 為四意。一略示門相，謂四四一十六門。二示入門
0143c25: 觀，謂門門各具十法成乘。一識所觀境。二真正發
0143c26: 心。三遵修定慧。四能破法遍。五善知通塞。六善用
0143c27: 道品。七善用對治。八善知位次。九善能安忍。十法
0144a01: 愛不生，具在全帙，須細尋之。三示麤妙。四示開顯。
0144a02: 俱在全本，五六七三意，亦如全本。三明宗者，修
0144a03: 行之喉襟，顯體之要蹊，如梁柱持屋，結網提綱。釋
0144a04: 宗為五：一簡宗體。謂不異而異，約非因非果而論
0144a05: 因果，故有宗體之別也。二正明宗。從序品，訖安樂
0144a06: 行品，破廢方便，開顯真實佛之知見，亦明弟子實
0144a07: 因實果，亦明師門權因權果，文義雖廣，其要為成
0144a08: 弟子實因，因正果傍，故於前段明跡因跡果也。從
0144a09: 涌出品，訖勸發品，發跡顯本，廢方便之近壽，明長
0144a10: 遠之實果，亦明弟子實因實果，亦明師門權因權
0144a11: 果，而顯師之實果，果正因傍，故於後段明本因本
0144a12: 果，合前因果，共為經宗也。三眾經同異者，今經跡
0144a13: 中師弟因果，與眾經有同有異，本中師弟因果，眾
0144a14: 經所無，正以此之因果為經妙宗也。四麤妙開顯，
0144a15: 如全帙。五結成者，經說因果，正謂通益生法行人。
0144a16: 若開權顯實，正令七種方便生身未入者入，傍令
0144a17: 生法二身已巳人者進，若說壽長遠，傍令生身未入
0144a18: 者入，正令生法已巳入者進，從七種方便，入圓初住，
0144a19: 見真為因，乃至得妙覺為果，住前相似，非是真因，
0144a20: 若取性德為初因者，彈指散華，為緣因種，隨聞一
0144a21: 句，為了因種，凡有心者，是正因種，此乃遠示性德
0144a22: 三因種子，非是真實開發，故不取為因也。四明
0144a23: 用者，此經以斷疑生信為用，用佛菩提二智，斷七
0144a24: 種方便最大無明，同入圓因，破執近跡之情，生本
0144a25: 地深信，乃至等覺，亦令斷疑生信，如是勝用，豈同
0144a26: 眾經耶！五教相者，諸經皆是逗會他意，令他得
0144a27: 益。不譚佛意。今經但論如來布教之原始，中間取
0144b01: 與，漸頓適時，大事因緣，究竟終訖。當知此經。唯論
0144b02: 設教大綱，不委微細網目，記者私錄云：諸大乘經，
0144b03: 旨歸不殊，但隨宜為異，如華嚴，無量義，法華，皆三
0144b04: 昧名，般若是大智慧。維摩說不思議解脫，大涅槃
0144b05: 是究竟滅。文殊問菩提是滿足道，悉是佛法，法無
0144b06: 優劣，於中明果，皆是佛果，明因，皆是地因，明理，皆
0144b07: 是法性，所為，皆是菩薩，旨歸不當有異，人何為強
0144b08: 作優劣。
0144b09: 妙法蓮華經文句二十卷　南更霸北實寧
0144b10: 天台智者大師說　門人灌頂記
0144b11: 章安尊者敘云：佛出世難，佛說是難，傳譯此難，
0144b12: 自開悟難，聞師講難，一遍記難，余二十七，於金
0144b13: 陵聽受，六十九，於丹丘添削，留贈後賢，共期佛
0144b14: 慧。
0144b15: 初品為序。方便品訖分別功德十九行偈，凡十五
0144b16: 品半，名正。從偈後盡經凡十一品半，名流通。又一
0144b17: 時分為二，從序至安樂行十四品，約跡開權顯實。
0144b18: 從涌出訖經十四品，約本開權顯實。本跡各序正
0144b19: 流通。
0144b20: 消文為四：一因緣。二約教。三本跡。四觀心。始從如
0144b21: 是，終於而退，皆以四意消文，而今略書，或三二一，
0144b22: 貴在得意，不煩筆墨，因緣亦名感應，眾生無機，雖
0144b23: 近不見，慈善根力，遠而自通，感應道交，故用因緣
0144b24: 釋也。夫眾生求脫，此機眾矣，聖人起應，應亦眾矣。
0144b25: 今論娑婆國土，音聲佛事，則甘露門開，故用約教
0144b26: 釋也。若應機說教，教有權實淺深不同，須置指存
0144b27: 月，亡跡存本，故用本跡釋也。若尋跡跡廣，徒自疲
0144c01: 勞，若尋本本高，高不可極，日夜數他寶，身無半錢
0144c02: 分。但觀己巳心之高廣，扣無窮之聖應，機成致感，逮
0144c03: 得己已利，故用觀心釋也。初序品者，如是等五事，
0144c04: 冠於經首，次序也。放光六瑞，發起之端，由序也。問
0144c05: 答釋疑，正說弄引，敘述也。二從方便品，訖授學
0144c06: 無學人記品，是跡門正說，更為兩，一從此下，是略
0144c07: 開三顯一。二從告舍利弗，汝已巳殷勤三請。是廣開
0144c08: 三顯一，凡七品半，文為三：一從此至譬喻品盡迴
0144c09: 向佛道，是為上根人法說。二從爾時舍利弗白佛
0144c10: 下至授記品，是為中根人譬說。三化城喻下三品，
0144c11: 是為下根人因緣說，三法師下五品，是跡門流
0144c12: 通。從地涌出品第十五，是本門發起序。壽量
0144c13: 品第十六，是正開近跡顯遠本。分別功德品第
0144c14: 十七，於中佛說長行，為總授法身記，彌勒說偈，為
0144c15: 總申領解，正宗分竟。此後并下三品，為勸持流
0144c16: 通。神力品第二十一，乃至普賢菩薩勸發品第二
0144c17: 十八，為付囑流通。
0144c18: 觀音玄義二卷　南何北遵
0144c19: 天台智者大師說　門人灌頂記
0144c20: 此別釋法華經中觀世音菩薩普門品也。釋名十
0144c21: 義：一人法。二慈悲。三福慧。四真應。五藥珠。六冥顯。
0144c22: 七權實。八本跡，九緣了。十智斷。又境智因緣名觀
0144c23: 世音，世者，即五陰世間，眾生世間，國土世間，十種
0144c24: 法界，三十種世間，即所觀之境也。音者，即十法界
0144c25: 口業之機也。觀者，一切種智中道正觀也。普門者，
0144c26: 一慈悲普，二弘誓普，三修行普。四斷惑普。五入法
0144c27: 門普。六神通普。七方便普。八說法普。九供養諸佛
0145a01: 普。十成就眾生普也。以靈智合法身為體，感應為
0145a02: 宗，慈悲利物為用，流通醍醐味為教相。
0145a03: 觀音義疏二卷　仝上
0145a04: 天台智者大師說　門人灌頂記
0145a05: 有時亦作序、正、流通，三段。有時不作三段名，但分
0145a06: 為三章，一無盡意問。二佛答。三持地歎。或為四章，
0145a07: 三如前，四者聞品得益，或作二段，謂前後兩問答
0145a08: 也，多種分章，隨人意用，文中亦作因緣，乃至觀心
0145a09: 等釋。
0145a10: 妙法蓮華經要解并科二十卷　前有弘傳序註并釋及南序　曠遠
0145a11: 宋溫陵開元蓮寺沙門戒環解
0145a12: 科此經二十八品，序分一品。正宗分十九品。流通
0145a13: 分八品。
0145a14: 大般涅槃經玄義二卷　南踐北滅
0145a15: 隋天台沙門灌頂撰
0145a16: 此經若依梵本，具云摩訶般涅槃那修多羅。摩訶
0145a17: 言大，般涅槃那，此翻滅度。釋此三字，具依兩義：一
0145a18: 別。二通。別釋者，大即法身。故此經云：所言大者，其
0145a19: 性廣博，猶若虛空，其性即法性，法性即法身也。滅
0145a20: 者，即是解脫，解脫二種煩惱，生死永滅，免斯因果
0145a21: 患累，即解脫義也。所言度者，即是摩訶般若，故大
0145a22: 論云：信為能入，智為能度。當知別以三字標今經
0145a23: 之目，即是三德之異名也。通釋大者，謂大法身，大
0145a24: 般若，大解脫也。滅者，即是三德皆寂滅也。度者，即
0145a25: 是三德皆究竟圓滿也。故通以三字標名，表三德
0145a26: 皆大寂滅究竟也。別通之義雖殊，然並是用非果
0145a27: 之果，無上秘密之極果，以標一教之首也。復云大
0145b01: 若虛空，不因小相。又其性廣博，多所容受。又名不
0145b02: 可思議諸佛之法界，是為三義釋大也。滅者，滅二
0145b03: 十五有，及虛偽物，又得二十五王三昧，種種示現，
0145b04: 又生滅滅已巳，寂滅為樂，是為三義釋滅也。度者，度
0145b05: 於不度，又度於度，又度此彼之彼岸，亦度非此非
0145b06: 彼之彼岸，譬如神龜，水陸俱度，是為三義釋度也。
0145b07: 總攬三法，三目、三點，名大般涅槃，金剛寶藏，滿足
0145b08: 無缺，不縱不橫，不並不別，微妙秘密，以當其體，常
0145b09: 住不變，恒安清涼，不老不死，以當其宗，置毒佛性，
0145b10: 遍五味中，味味殺人，震大毒鼓，雖無心欲聞，聞之
0145b11: 皆死。八大自在我，以當其用，常住二字，無上醍醐，
0145b12: 與諸典別，決定之吼，以當其教，名含，體攝，常宗，毒
0145b13: 用，極教之相也。
0145b14: 大般涅槃經疏古十八卷南作二十六卷北作三十三卷　南土會盟北滅虢踐
0145b15: 撰者同上　唐天台沙門湛然再治
0145b16: 分文為五：一召請涅槃眾，從初如是訖流血灑地。
0145b17: 二開演涅槃施，從純陀訖大眾問。三示涅槃行，從
0145b18: 現病訖德王。四問答涅槃義，從師子吼訖品。五折
0145b19: 攝涅槃用，從迦葉訖經。
0145b20: 佛遺教經論疏節要一卷　南丹北跡
0145b21: 宋晉水高麗國沙門淨源述
0145b22: 大意宗天親論，而訛謂是馬鳴論，可見考訂之疏
0145b23: 矣。
0145b24: 菩薩戒義疏二卷　南遵北何
0145b25: 陳隋天台智者大師說
0145b26: 三重玄義，第一釋名，初明人名，次辨法號，後明階
0145b27: 位。第二出體，初明無作，二明止行二善。第三料簡，
0145c01: 一須信心，二無三障，三人法為緣。就文為三，從
0145c02: 初偈長行訖清淨者為序，次十重訖現在菩薩今
0145c03: 誦為正說，餘盡卷為勸說流通。
0145c04: 般若波羅蜜多心經註解一卷　前有洪武御製序　南北主
0145c05: 明天界善世禪寺住持僧宗泐
0145c06: 演福講寺住持僧如同奉　詔註
0145c07: 閱藏知津卷第三十六
0145c08: 　　　　　信士　　　助銀　兩
0145c09: 　　　　　信士馬泰昭助銀伍錢
0145c10: 　　　　　比丘慧一助銀陸錢
