0343b01: 不會禪師語錄卷第四
0343b02: 嗣法門人法衍法玉仝編
0343b03: 小參
0343b04: 結制小參問雲水濟濟聽說無生法未審喚甚麼作
0343b05: 無生法師云天無時不風進云則慶幸於此日流芳
0343b06: 不記秋師云地無處不臭乃云樹凋枝葉盡霜凝不
0343b07: 動尊萬籟俱藏定衲子護靈根唼碎栗棘蓬獨看火
0343b08: 裏冰盡虛空是個毛孔遍大地是隻眼睛果到與麼
0343b09: 時節三世諸佛秪得口掛壁上歷代祖師盡力提不
0343b10: 起復喝云意氣不從天地得英雄豈待毒鉗鎚昔南
0343b11: 泉示眾云文殊普賢昨夜起佛見法見各與三十棒
0343b12: 貶向二鐵圍山趙州出云和尚棒教誰喫泉云王老
0343b13: 師有甚麼過州禮拜泉歸方丈法上座看來南泉把
0343b14: 定當頭十方坐斷趙州塞斷要津分毫不讓家有是
0343b15: 父必有是子清果三門有個石土地連連起佛見法
0343b16: 見適纔與他三十棒秪教他莫著內外中間動則喪
0343b17: 身失命若有問和尚棒教誰喫答云切莫以己巳方人
0343b18: 復舉臨濟祖師示眾云有時奪人不奪境有時奪境
0343b19: 不奪人有時人境兩俱奪有時人境俱不奪師云者
0343b20: 是遠祖蹋翻陝陜府鐵牛骨髓揭開嘉州石像腦蓋蕩
0343b21: 盡曠劫家財單贏清風一載有時先照後用有時先
0343b22: 用後照有時照用同時有時照用不同時者是遠祖
0343b23: 利劍上求人電光中垂手擬議覿面千山不堪種艸
0343b24: 單以棒喝接人是他生平買賣令人無地容身他纔
0343b25: 有些慶快雷轟電掣雷掣雷轟去亦無路住亦難客
0343b26: 迴避不及伎倆盡窮逼得通身白汗七花八裂收拾
0343b27: 不住偈云不是金毛不是狗明明蝦跳不出斗生平
0343b28: 不愛巧梳粧無褌無鞋赤腳走。
0343b29: 小參舉圓通秀禪師示眾云少室九年冷坐剛被神
0343b30: 光覷破如今玉石難分秪得麻纏紙裹者一個那一
0343c01: 個更一個若是明眼人何須重說破徑山今日不免
0343c02: 狗尾續貂也有些子老胡九年話墮可惜當時放過
0343c03: 致令默照之徒鬼窟長年打坐者一個那一個更一
0343c04: 個雖然苦口叮嚀卻似樹頭風過師云特特來此起
0343c05: 禍個個肝腸攪破抖擻雖無一些須臾切莫放過者
0343c06: 一個那一個更一個既堪忤逆兒孫更向爐中添火。
0343c07: 小參做個胡種漢切莫回頭看殺人不眨眼亦任血
0343c08: 飛濺有甚麻三觔月淨雲消散有甚乾屎橛海鹹河
0343c09: 自淡坐斷死貓頭亦是胸中患一事不干懷木有充
0343c10: 饑飯。
0343c11: 小參問如何是佛師云百病從口入進云如何是法
0343c12: 師云百禍從口出進云如何是僧師云莫染污乃云
0343c13: 明心見性無病生病豎拂拈拳已落後天說妙談玄
0343c14: 破散家園口上生醭已巳含一物所以佛之一字吾不
0343c15: 喜聞世尊初生一手指天一手指地周行七步日顧
0343c16: 四方天上天下惟吾獨尊一大事已巳竟人多不薦所
0343c17: 以說了許多不乾不淨涴濁巧語塗污人家男女不
0343c18: 得快活惹得雲門惱怒要一棒打殺餧狗子喫貴圖
0343c19: 天下太平世尊大似為人難做做人難一要熱鬧門
0343c20: 庭又怕宗風掃地。
0343c21: 豎大悲閣小參樓閣重撐林泉土地盡生光長竿初
0343c22: 放四海金鱗翻浪騰能壯古佛家風揭開人天眼界
0343c23: 龍飛鳳舞齊遶畫棟雕梁紫微高照峰巒聚總是地
0343c24: 秀人賢看來猶屬化門何如不動斧鑿家家樓閣自
0343c25: 開不設鉗鎚個個撐天拄地所以道一莖艸上現玉
0343c26: 殿瓊樓若識玉殿瓊樓不假修持豈屬染污與麼說
0343c27: 話不是苦心人不知秪在人人肩頭腳底抬木運石
0343c28: 自識輕重處薦得方知乾坤作殿不為高廣日月為
0343c29: 燈光還有欠其或未然不免賓主交參和泥合水且
0343c30: 道如何是賓主交參齊伸安邦手扶起大棟梁復舉
0344a01: 世尊因地布髮掩泥獻花於然燈然燈見布髮處遂
0344a02: 約眾退乃指地曰此一方地宜建梵剎時有賢于長
0344a03: 者持標於指處插曰建梵剎竟山僧不曾指地長者
0344a04: 善識其時今遇別寶番商方知波斯鼻孔舉目煥然
0344a05: 聿新切莫當面錯過偈曰巧匠撐樓勢接天彩雲嘗
0344a06: 鎖白牛眠大悲不比閒和尚送子人間續後賢。
0344a07: 六奇陳文學為父除禫請小參藏身處沒蹤跡沒蹤
0344a08: 跡處莫藏身所謂有物先天地無形本寂寥能為萬
0344a09: 象主不逐四時凋正恁麼時令先考亨玄陳公不凋
0344a10: 底在甚處安身立命師震威一喝豎拄杖云即今在
0344a11: 山僧拄杖頭上七縱八橫動轉施為因甚不會原與
0344a12: 天地同根萬物一體若能會得乃至佛與祖僧與俗
0344a13: 男與女老與少生死關頭任去來物外逍遙真快活
0344a14: 真快活萬里天邊飛一鶚山僧不惜脣皮重施一偈
0344a15: 古今節孝合天緣滴淚如冰未息煙縱過三週難捨
0344a16: 服懸知早已伴瑤仙。
0344a17: 晚參問玄沙不過嶺保壽不渡河是何意旨師云不
0344a18: 向他人行處行進云雪峰三上投子九到洞山是同
0344a19: 是別師云掀翻四海進云恁麼春色無高下花枝有
0344a20: 短長師云儘思共度量弗能測佛智乃云東西兩序
0344a21: 正體堂堂晴空月朗照我山房深幽曲徑處處增光
0344a22: 喫茶濕嘴焚檀鼻香更有一番親切處健則經行倦
0344a23: 有禪床何須用搖唇鼓舌擺貨開張是則是切忌認
0344a24: 奴作郎。
0344a25: 為楊重之居士對靈小參佛祖妙道闊同太虛四生
0344a26: 之類無欠無餘秪因情生智隔愛水滔滔若得情忘
0344a27: 自然性天則耀照破根塵單單向喜怒哀樂處一覷
0344a28: 覷定返觀動靜忙閒誰動誰靜若識動靜無二自有
0344a29: 活鱍路頭氣聚氣散不離方寸豈隔絲毫入胎出胎
0344a30: 塵自不染任性逍遙獨無侶伴所謂處生死流驪珠
0344b01: 獨耀於滄海踞涅槃岸桂輪孤朗於碧天默豎拄杖
0344b02: 云紫羅帳裏翻身轉滿地黃花撲鼻香。
0344b03: 為在躬楊檀越對靈小參年將五九寄娑婆未審情
0344b04: 關透也麼暗裏抽身空了脫蓮開依舊不離波以拂
0344b05: 子打○相云生也不離此個死也此個不離若識此
0344b06: 個不離天堂地獄任意逍遙佛國污邦隨處無礙其
0344b07: 或未然當陽與汝道破有物先天無背面木人步步
0344b08: 火中行劫火壞時毫末盡石筍抽條無舊新雲去雲
0344b09: 來天本淨漚生漚滅水常存故釋迦老子道惟此一
0344b10: 事實餘二則非真正恁麼時且道楊公在甚麼處安
0344b11: 身鼻孔搭上脣書聲秋閣曉。
0344b12: 小參剛到五十四說話無意義一副鐵心肝盡脫煙
0344b13: 霞氣別無巧妙施指人腳點地絲毫弗順情佛祖難
0344b14: 迴避蹋翻彌勒破布袋喝轉楊岐三腳驢有時佛頭
0344b15: 上著糞有時晴天轟霹靂打碎陳年花甲不落聖凡
0344b16: 機位一任鹿鶴成群我只饑餐飽睡。
0344b17: 對靈小參師一喝若向山僧者一喝薦得起落處三
0344b18: 世諸佛為侍從猶未是本分極則以杖擊靈几云若
0344b19: 向者裏會得便是一擊忘所知更不假修持一花一
0344b20: 佛國處處現牟尼本光破諸暗誰言有悟迷秪因一
0344b21: 念妄動遷流異面故有入胎出胎轉身迻步者一喝
0344b22: 向未有天地時薦取是汝曠大劫來本自現成風火
0344b23: 未散施設萬般變化無盡一段真消息恍惚虛度即
0344b24: 今毫髮不少幸汝臨行高超獨步妻財子僕頓然撇
0344b25: 脫復示一偈六九春光又值秋無絃琴韻幾經收翻
0344b26: 身兔角無蹤跡空使山河淚滴愁。
0344b27: 小參問一句絕流情境外入廛真智利群機師云罕
0344b28: 遇知音進云和尚眼花邪師云還識羞麼僧作女人
0344b29: 拜師云漏逗不少乃云大道虛玄無正偏單單秪究
0344b30: 未生前痞塊若存消不盡徒勞接火去燒天所謂仰
0344c01: 之彌高鑽之彌堅露柱撞燈籠山門騎佛殿微笑與
0344c02: 拈華吾道一以貫。
0344c03: 拜掃宗祖廬墓小參大道淵源天地同根無邊法界
0344c04: 冤親一體吾寄此身秪將此報連喝云翻身腦後看
0344c05: 凡聖一齊吞頭頭彰寶所一一露全真大洋海底不
0344c06: 見涓滴須彌頂上了無寸土木人火裏嚼寒冰石馬
0344c07: 嘶時天外走不是家常茶飯亦非格外提持若向者
0344c08: 裏會得歷劫宗親當下酬畢所以道父母非我親誰
0344c09: 是最親者諸佛非我道誰是最道者復舉那吒太子
0344c10: 析肉還母析骨還父然後現本身具大神通為父母
0344c11: 說法是則是那吒太子也是一把柳絲收不得和煙
0344c12: 搭在玉欄杆法上座不向他人行處行三十三天說
0344c13: 法龍宮殿上打鼓百艸頭邊共和無生之曲石頭瓦
0344c14: 礫一齊起舞正當此際阿誰證盟山花埜鳥俱含笑
0344c15: 明月清風伴古今。
0344c16: 小參古人道三朝一七討個把鼻者裏三朝一七有
0344c17: 甚巴鼻時時好時日日好日緩則昏沉急似強敵不
0344c18: 緩不急如墻如壁如火消冰萬緣自息念念不停有
0344c19: 何利益鬼神覷破一文不值。
0344c20: 小參舉僧問趙州學人乍入叢林乞師指示州云你
0344c21: 喫粥了也未僧云喫粥了州云洗缽去其僧有省師
0344c22: 云諸方拈判者甚多註腳者不少未有一人分明說
0344c23: 破今日為諸人點破既喫了去洗盂兩手捧莫那迻
0344c24: 撥轉走自家知鳥能飛獸能馳趙州老肝膽施。
0344c25: 小參舉汾陽有三訣衲僧難辨別擬議問如何拄杖
0344c26: 驀頭楔清果與諸人頌出第一訣說無歇山河為口
0344c27: 風雲為舌第二訣最親切木人花鳥有甚分別第三
0344c28: 訣非迷徹秋風撲面一腔心血時有僧問如何是第
0344c29: 一訣師云不是烏龜不是鱉進云如何是第二訣師
0344c30: 云啞子做夢怎生說進云如何是第三訣師云烈燄
0345a01: 紅爐一點雪。
0345a02: 小參一切具足是自昧五欲三毒作群隊縱說機鋒
0345a03: 滿口流只與脩羅添一臂念念紛紛不暫停不如長
0345a04: 伸兩腳睡者樣初機學道流口裏談禪心鼎沸所以
0345a05: 太蛛蟲處處能棲難棲火燄之上眾生心處處能緣
0345a06: 難緣般若之體正如中庸不可能也。
0345a07: 冬至小參問如何是翻身句師云紅粉易粧端正女
0345a08: 無錢難作好兒郎進云和尚得老人破沙盆與古人
0345a09: 是同是別師云天共白雲曉水和明月流進云石女
0345a10: 持梅暗裏香師云杓卜聽虛聲乃云冬至一陽暗生
0345a11: 誰識午打三更萬象頓開寒面穿透凡聖頂門冬行
0345a12: 春令又如何道師復噓一聲官不容鍼私通車馬。
0345a13: 小參問南泉斬貓是何意師云令不虛行進云趙州
0345a14: 戴艸鞋作麼師云此心能有幾人知舉張拙秀才問
0345a15: 長沙某甲曾看千佛名經百千諸佛但見其名未審
0345a16: 居何國土還來化物也無長沙召秀才才應諾沙云
0345a17: 黃鶴樓詩崔灝題後秀才還題否才云不曾題沙云
0345a18: 得閒題取一篇好師頌云鍼去線來錐破封當機那
0345a19: 定有西東欲知諸佛居何土黃鶴樓前水不窮。
0345a20: 佛誕日小參皇宮降生名悉達指天指地分高下從
0345a21: 此干戈遍地生雲門惱怒要打殺忤逆兒孫不恁麼
0345a22: 看來俱是沒傝一個向紫羅帳裏撒珍珠只知有
0345a23: 己一個具截鐵斬釘手段為人閑事長無明大眾且
0345a24: 道釋迦老子過在甚麼處雲門要打殺試定當看。
0345a25: 小參問迷悟兩字猶未是學人本分事師云赤土塗
0345a26: 牛奶進云和尚又作麼生師云千聖共傳無底缽乃
0345a27: 云射界舖前朝朝人去人來能有幾個踏著青山秪
0345a28: 解磨今古洋淘江上日日船聚船開未見幾人無垢
0345a29: 流水何曾洗是非。
0345a30: 本師忌日小參舉僧問長沙和尚南泉遷化向甚麼
0345b01: 處去沙云東家作驢西家作馬僧云未審意旨如何
0345b02: 沙云要騎便騎要下便下師云若有問破山和尚遷
0345b03: 化向甚處去向他道十方諸國土無剎不現身未審
0345b04: 意旨如何答云既為法王於法自在生以不生生死
0345b05: 以不死死恁麼不恁麼泥牛入海底無相身無遷魔
0345b06: 王空歡喜殃及破沙盆兒孫冤債起欲識吾師恩聞
0345b07: 香鼻孔裏。
0345b08: 小參古人道者一片田地分付來多時也我立地待
0345b09: 你搆去法眼云者一片田地分付來多時也我坐待
0345b10: 你搆去師云者一片田地不用分付復以杖指云四
0345b11: 維上下無處不是。
0345b12: 小參僧問金鼇峰頂即不問登堂哮吼事如何師云
0345b13: 一句了然超百億進云三心不可得又如何師云兔
0345b14: 子喫牛奶乃云既作出家兒莫逐情妄使有甚麻三
0345b15: 觔有甚柏樹子胸中一物不須存秪要猢猻捏得死
0345b16: 任他天左旋地右轉善惡境緣俱莫取單看空劫未
0345b17: 生前動靜閒忙是誰使更有一路與君通最要疑情
0345b18: 時時起疑情疑破方太平千七葛藤無用矣。
0345b19: 小參學道先學心行好莫人餿飯莫隨人起倒莫
0345b20: 弄口頭滑莫被鬼神曉一片鐵石心自把方寸保儘
0345b21: 意決不休莫外打之遶莫念死話頭因甚我不了秪
0345b22: 將不了心便是還源妙更要徹底翻一了一切了。
0345b23: 小參狂子愛弄影世法裏深染貧兒喜數寶佛法中
0345b24: 濫醉古今多少客家親自作祟誰堪無事人饑餐飽
0345b25: 瞌睡所以破和尚提持初學做工夫偈云咬定牙關
0345b26: 捏定拳非思量處自蕭然諸人個裏合如是誰怕閻
0345b27: 羅筭飯錢清果也有一偈雖不似古人亦能遣昏除
0345b28: 散亦能不怕閻羅偈曰覷破猢猻休弄拳依稀一息
0345b29: 枉徒然大家鼻孔若同得管教山河變作錢。
0345b30: 誕日小參問海屋添籌事若何師云滿口道不盡進
0345c01: 云與世尊初生是同是別師云南斗六北斗七進云
0345c02: 恁麼則虛空不可量師云重言不當喫師於座中左
0345c03: 右觀定云若以松柏比壽松柏有時摧折若以南山
0345c04: 比壽南山有時崩裂若以江河比壽江河有時涸竭
0345c05: 若以乾坤比壽乾坤有時消滅遂放下拄杖子兩手
0345c06: 作擎空勢莫是者個麼休錯認坐中若有薦得參學
0345c07: 事畢其或未然三途一報五千劫出得頭來是幾時
0345c08: 大抵參學人要明無生之理始不被閻君制縛恁麼
0345c09: 告報切不可墮在偏枯網裏此間若言無生家家扶
0345c10: 起破糟缾若言無死兔子不在舊窩裏若言有生有
0345c11: 死大似開眼做夢。
0345c12: 小參正令全提十方坐斷滿懷雜毒急須吐盡帶水
0345c13: 拖泥不堪種艸玲瓏八面甚處啟口直饒一口吸乾
0345c14: 四海一腳蹋碎須彌未是衲僧本分故我遠祖西來
0345c15: 建立直捷猶累兒孫遂使山僧向人天眾前無中說
0345c16: 有正如國家軍器不得已巳而用之。
0345c17: 小參有善有惡有惡有善天堂地獄權巧之言無善
0345c18: 無惡無解無縛無惡無善罪福如幻善惡俱忘無處
0345c19: 不現切莫狐疑神目如電。
0345c20: 小參舉僧問趙州如何是毘盧圓相州云自小出家
0345c21: 不曾眼花看來趙州秪知有己已傍若無人或有問如
0345c22: 何是毘盧圓相答云誰家灶裏火無煙試撿點得出
0345c23: 光燄大些。
0345c24: 修造畢小參清果門通長安路水裏有橋山有鋪兩
0345c25: 江碧浪足魚龍飛閣鈴鳴絕狐兔軒窗一一對天開
0345c26: 賓是賓兮主是主來來去去弗知名飯時敲板一齊
0345c27: 住碗底箸頭各自知撞頭磕額無迴互更有一事不
0345c28: 順情問著直打三五度所以馬祖示大梅即心即佛
0345c29: 梅即巖居穴處日夜深究祖知穩當又示非心非佛
0345c30: 梅云任他非心非佛我秪即心即佛今時人多求知
0346a01: 解是名運糞入。
0346a02: 小參舉長生問長慶混沌未分時如何慶云露柱懷
0346a03: 胎生云分後如何慶云片雲點太清生云只如太清
0346a04: 還受點也無慶無對生云恁麼則含生弗來也慶亦
0346a05: 不對生云直得純清絕點時如何慶云猶是真常流
0346a06: 注生云如何是真常流注慶云如鏡常明生云未審
0346a07: 向上還有事也無慶云有生云如何是向上事慶云
0346a08: 打破鏡來相見師云一個偷天換日掀開庫藏顛觔
0346a09: 撥兩一個開張擺貨能放能收或藏或露正是唱拍
0346a10: 相隨如水同流如火同明者邊那邊無彼無此生與
0346a11: 未生全身顯露且道打破鏡來作麼生相見見不見
0346a12: 虛空忽爾轟雷電。
0346a13: 佛誕日小參指天指地是今朝末後重重多賣俏難
0346a14: 怪雲門深惱怒即今平地生起倒山僧只得隨順世
0346a15: 綠無老少也將杓水驀頭澆長沙道三世諸佛共法
0346a16: 界眾生是摩訶般若光光未發時尚無佛無眾生消
0346a17: 息秖如光未發時諸人向甚處委悉師云直饒悟去
0346a18: 未免平地喫交即今光已巳發釋迦已巳生且道如何是
0346a19: 已巳生消息萬古碧潭空界月再三撈摝始應知。
0346a20: 重九小參今朝正直重陽節惟見菊花成綵結萬木
0346a21: 凋殘葉亂飄不隨寒暑傲霜雪更有一物不凋殘我
0346a22: 若說時作兩橛不見道三玄三要事難分得意忘言
0346a23: 道易親一句明明該萬象重陽九日菊花新山僧向
0346a24: 古人註腳下添個註腳三玄三要事難分用分作麼
0346a25: 得意忘言道易親自不磣口一句明明該萬象落眼
0346a26: 成翳重陽九日菊花新也不消得。
0346a27: 小參問楊岐正令臨濟三玄即不問妙高峰頂事若
0346a28: 何師云當面錯過進云善財七日不逢且置文殊為
0346a29: 什麼百劫摸索不著師便打乃云今朝六月六乍晴
0346a30: 乍雨幾催促適纔晴天轟霹靂白雨又同紅日出寒
0346b01: 暑相蒸惱殺人汗臭布衫泥水黷更聽一偈寒暑相
0346b02: 侵有妙方恰似巧雲無肚腸陰陽我機關發不屬
0346b03: 陰陽坐道場。
0346b04: 
0346b05: 
0346b06: 嗣法門人慶雲識
0346b07: 嘉興楞嚴寺藏經坊存板
