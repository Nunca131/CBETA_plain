0055a01: 大乘阿毗達磨雜集論述記卷第四
0055a02: 大慈恩寺沙門　基　撰
0055a03: 問於不可記事至或一切。
0055a04: 述曰論本第二問答十四不可記事六十四說有
0055a05: 四因緣皆不可記一者無故謂有問言我於諸蘊
0055a06: 異不異等二者引無義故如昇攝波葉喻經說我
0055a07: 所說法爾所未說彼法不能引義利故三甚深故
0055a08: 謂有問言我是有耶此不應記勿彼執我即離蘊
0055a09: 故問我意耶亦不應記勿於世俗言說士夫起損
0055a10: 減執如來死後為有無等皆由甚深不可記別四
0055a11: 法爾故問言真如於一切法實異不異耶此不可
0055a12: 記法相法爾不可定故有此等問皆應答言但言
0055a13: 佛說此不可記復有四因佛說不可記妄宣說故
0055a14: 不如理故引無義故諍論依故此十四種不可記
0055a15: 事當初四中無故不可記當後此四中初二不可
0055a16: 記又處處說有四種記一應一向記二應分別記
0055a17: 三應返詰記四應捨置記十四當此捨置記攝云
0055a18: 何復名不可記耶但言佛說此不可記非為不記
0055a19: 名不可記但應捨記名捨置記如涅槃經三十五
0055a20: 說大智度論涅槃三十九俱舍第十九廣說十四
0055a21: 不可記事者一我及世間俱常二無常三亦常亦
0055a22: 無常四非常非無常五我及世間為有邊六無邊
0055a23: 七亦有邊亦無邊八非有邊非無邊九如來死後
0055a24: 為有十非有十一亦有亦非有十二非有非非有
0055b01: 十三為命者即身十四為命者異身此中常等是
0055b02: 常見無常等是斷見我後生故計後無故有邊等
0055b03: 四皆是邪見不計常斷故死後有等是常見非有
0055b04: 等是斷見身與神異是常見身與神一是斷見神
0055b05: 者是我身神異故由身雖死而神不滅故是常見
0055b06: 斷見翻此此中常見攝三見全四見少分斷見亦
0055b07: 攝三見全四見少分如是邊見總攝十見邪見攝
0055b08: 四見全身神一異應我見攝今意欲問死後常斷
0055b09: 我見後起故成邊見不問死後我之有無但是我
0055b10: 見故答自性是二見攝依我見生故執我為勝故
0055b11: 隨順執戒故由此餘三見皆是眷屬攝若展轉相
0055b12: 資五見俱眷屬。
0055b13: 二者至眷屬故。
0055b14: 述曰此釋論師總釋前答如前已巳說自體自攝名
0055b15: 自性攝互相資生名眷屬攝不爾眷屬但應有三。
0055b16: 問薄伽梵至誹毀計我。
0055b17: 述曰此第三段釋經毀我雖綜眾經佛皆毀我今
0055b18: 即所問阿毗達磨經相謂相狀以理狀相非我狀
0055b19: 相故名誹毀五種相者謂即所說異相等五經雖
0055b20: 略說此五種相而未廣釋彼相所因故寄問端欲
0055b21: 彰經意。
0055b22: 答至過失故。
0055b23: 述曰答中有二初總略答列五失名後廣別答釋
0055b24: 成五相今且總答觀執我者理有五失由此世多
0055c01: 以五相毀攝受即是堅執義故或攝領義。
0055c02: 謂異相至解脫過失。
0055c03: 述曰此列五名瑜伽第六及六十四顯揚十執我
0055c04: 有四一者即蘊二者異蘊然住蘊中三者異蘊住
0055c05: 離蘊法中四者異蘊非住蘊中非異蘊中而無有
0055c06: 蘊一切蘊法都不相應破彼初三計即此初三失
0055c07: 破彼第四計即此後二失至下當知上論本文下
0055c08: 釋師解。
0055c09: 異相過失至異我相故。
0055c10: 述曰諸所執我皆體常一然是實有蘊體非常非
0055c11: 一非異故即蘊我與我相異成唯識論立比量言
0055c12: 汝即蘊我應非常一許即蘊故如色蘊等又內諸
0055c13: 色定非實我有質礙故如外諸色心心所法亦非
0055c14: 實我不恒續故待眾緣故如聲電光不相應行非
0055c15: 根餘色亦非實我非覺性故如空等此中文總
0055c16: 但言色等非我體相與我相異而不別說異相所
0055c17: 因故應如前總別量破。
0055c18: 無常過失者至我應無常故。
0055c19: 述曰瑜伽於此雙設兩徵若由住蘊應同無常異
0055c20: 蘊無常亦不可得若我體常然寄住蘊當現變易
0055c21: 皆應不成諸趣轉易當來變故苦樂等易現在變
0055c22: 故今此但有初無常難於中唯有隨所依失所依
0055c23: 五蘊既體無常我亦應爾量云汝所執我應是無
0055c24: 常許依蘊故如瓶等。
0056a01: 所以者何。
0056a02: 述曰此義難詳寄徵重釋。
0056a03: 非所依無能依有故。
0056a04: 述曰非所依蘊體是無常而能依我有是常相或
0056a05: 非我所依其體已巳無如死懷等而能依我常住是
0056a06: 有若爾便非我依蘊住既恒依者起滅同故量云
0056a07: 終盡死滅位我應隨無常所依蘊滅故如破瓶瓮
0056a08: 等。
0056a09: 不自在至不能自在轉故。
0056a10: 述曰執我異蘊住異蘊中既於蘊等不相關預便
0056a11: 於蘊等無自在轉故不應觀我有色等量云汝我
0056a12: 於蘊應不自在非即住故如空等又不應觀我
0056a13: 有色等不自在故如石女兒瑜伽又言離蘊有相
0056a14: 尚不可得何為我之所安住譬如有言我實知
0056a15: 了石女兒頂繫空華鬘彼頂既無鬘亦非有所依
0056a16: 無故我體亦無。
0056a17: 無身過失至應無身故。
0056a18: 述曰彼第四計我相異蘊非住蘊中亦非蘊外既
0056a19: 爾便成我無身相由離諸蘊無身相故由此受想
0056a20: 善惡等性受用境界一切皆無雖蘊希求此相無
0056a21: 故舉身為首四蘊亦爾量云汝我離蘊應無身相
0056a22: 許離蘊故如兔角等故論破言非離色等外異處
0056a23: 有我等。
0056a24: 所以者何至不可得故。
0056b01: 述曰執我即身尚不可得離身計我理定不成由
0056b02: 無身故誰是我耶汝我應非我無身相故如空
0056b03: 等。
0056b04: 不由功用至應解脫故。
0056b05: 述曰前第四句正破我無此句設遮我有成失設
0056b06: 有如是邪分別執離蘊我相理亦不成無蘊之我
0056b07: 不假勤勞應成解脫。
0056b08: 所以者何至任運解脫。
0056b09: 述曰我不解脫本為身縛我既無身縛任運應解
0056b10: 脫不待勤勇求解脫縛故由我與蘊不相應故量
0056b11: 云汝未離縛我亦應成解脫無身縛故如已巳解脫
0056b12: 我瑜伽及此雖敘四執設作五徵仍言除此更無
0056b13: 計者唯遮外道非破小乘百論第二唯識第一同
0056b14: 說有三一者即蘊四中初計二者離蘊即後三計
0056b15: 三者與蘊非即非離或體非蘊即住蘊中亦是初
0056b16: 計犢子等宗非四所攝即蘊之我世間其許住蘊
0056b17: 之我獸主無住異蘊法及俱不住僧佉等計如
0056b18: 唯識等廣敘宗破古德多說僧佉衛世尼乾若提
0056b19: 我為四句違百論等復無誠說未可依敘且順所
0056b20: 宗。
0056b21: 問於五取蘊至幾我所見。
0056b22: 述曰此第四段我我所別於中有二初總問答我我
0056b23: 所數後別問答我所數因此總問言於一一蘊計
0056b24: 皆有四一是我二我有三屬我四我在中如是總
0056c01: 成二十句見幾是我見幾我所見今論但以色識
0056c02: 二蘊各為四句例中三蘊四句亦然何義故成二
0056c03: 十句見由分別行緣蘊不分別所起處故成二十
0056c04: 分別者解釋義行謂行相是我我所二種行相緣
0056c05: 謂緣歷二種行相皆緣蘊故所謂我所即我所見
0056c06: 今解釋我我所見二種行相緣歷諸蘊一一皆有
0056c07: 不別解釋此我所見從計何蘊我見後生諸我所
0056c08: 見一切皆從我見起故我見不從我所後起是根
0056c09: 本故如計色蘊我有屬我我在其中此三我所不
0056c10: 說從彼何蘊我見之所從起但總與我同一蘊說
0056c11: 五蘊各四故成二十。
0056c12: 答至是我所見。
0056c13: 述曰論主略答我我所數下釋論師顯此二別。
0056c14: 謂計色是我至是我所見。
0056c15: 述曰此於五蘊各四句中初一句皆是我見所餘
0056c16: 三句皆我所見執我但一不須為問我所見既多
0056c17: 故應問解。
0056c18: 何因十五是我所見。
0056c19: 述曰論本第二問我所數何因我見蘊各唯一其
0056c20: 我所見有十五耶。
0056c21: 相應我故至不離我所故。
0056c22: 述曰論主略答我體一常蘊各唯一所有多類故
0056c23: 成十五由一一蘊各有三故法界有情計我通說
0056c24: 有五我見非一有情計有五我我所不然一有情
0057a01: 計可成多故。
0057a02: 相應我所者至說有彼故。
0057a03: 述曰下釋論師釋我所相即初答中我有蘊句相
0057a04: 應者不乖返相順義由我與蘊不乖相順故說彼
0057a05: 蘊是我之所謂我有色乃至我有識者顯我有蘊
0057a06: 遍五蘊生成五句義由我與彼相應說有彼者以
0057a07: 相應義釋成我有如瓔珞等不乖我故。
0057a08: 隨轉我所者至是我所故。
0057a09: 述曰即初答中蘊屬我句隨謂隨順轉謂轉動由
0057a10: 蘊隨我有捨役等故名隨轉如僮僕等故名屬我
0057a11: 色屬我等者顯遍緣蘊成五句義若彼由此等者
0057a12: 正釋隨轉屬我之義舉喻成言如彼僕由此君
0057a13: 主自在力轉捨之則藏役之即行世間說彼所捨
0057a14: 役者主之臣故所役捨物是我所故今蘊亦然由
0057a15: 我捨故息諸事業由我役故作諸事業既隨我轉
0057a16: 攝於我故成我所。
0057a17: 不離我所者至隨行故。
0057a18: 述曰即初答中我在蘊中句不離者恒在義由恒
0057a19: 居蘊故名不離我在色中等者顯我遍在蘊成五
0057a20: 句義彼計實我等者正釋不離我在中義由我恒
0057a21: 遍處蘊體中隨行不捨故名我所如窟宅等故我
0057a22: 所攝此上三句如次即是我瓔珞我僮僕我器宇
0057a23: 不別分別我所起處故成二十亦分別彼我所起
0057a24: 處成六十五句謂計色為我我有受受屬我我在
0057b01: 受中如是乃至我有識識屬我我在識中色蘊為
0057b02: 我四蘊為所是計色我之我所故蘊各有十二我
0057b03: 所見并我十三五蘊各然成六十五五句我見六
0057b04: 十我所如計蘊為我有二十句六十五句計處界
0057b05: 等分別行緣不分別所起亦分別所起有句多少
0057b06: 因此復生邊見見取戒取邪見體數多少皆准應
0057b07: 知二十句等八十八說皆分別起唯見道斷從搆
0057b08: 畫生非任運故唯即蘊計非離蘊離蘊計中但總
0057b09: 十五是我所見無計蘊我。
0057b10: 問至了不了耶。
0057b11: 述曰此即第五明我見緣難執人法不唯此見餘
0057b12: 邪見等亦能起執此定實勝故偏說之舉此為問
0057b13: 例餘亦爾事有二種一者事物有為有漏緣此為
0057b14: 境我見方生二者事體通無為即顯此見迷理事
0057b15: 起問能緣見於前事物親所緣境為了不了於後
0057b16: 事體通親境了不了耶。
0057b17: 答至妄起解。
0057b18: 述曰依初問答事即依他我見皆緣取蘊起故於
0057b19: 此事物親所緣緣我見不了如於繩上妄起蛇解
0057b20: 攝大乘說繩喻依他起性蛇喻遍計所執解喻我
0057b21: 見不了依他起妄見故依後問答事通無為即是
0057b22: 依他圓成實性我見通迷理事起故於此親二
0057b23: 所緣境俱不解了如於繩上妄起蛇解非唯不了
0057b24: 假繩自性於實四塵亦不能了故生我見上論本
0057c01: 文下釋師解。
0057c02: 於事不至妄我見。
0057c03: 述曰釋師將解不了義喻先翻顯示於境決了若
0057c04: 依初事實相即是依他自體對彼所執稱之為實
0057c05: 相者體也若依後事實相即遍有無為境若能於
0057c06: 此二所緣境決了實相妄我見亦不應生如實
0057c07: 知故攝大乘說於繩謂蛇智見繩了義無證見彼
0057c08: 分時知如蛇智亂此中有義依依他覺遣所執覺
0057c09: 依圓成覺遣依佗覺所遣二覺如名所詮即二性
0057c10: 覺要見真如方了行故有義二覺俱所執覺遣所
0057c11: 執覺如說唯識遣依他覺如遣執識所取能取先
0057c12: 後遣故不爾依他便同所執體亦非有遣斷同故
0057c13: 後得智品亦應不成。
0057c14: 譬如有人至而起蛇執。
0057c15: 述曰成上法喻其文易了下三性中當更分別。
0057c16: 忿者至為業。
0057c17: 述曰六位心所下釋第五於中有二初明十種一
0057c18: 分隨惑後明十種諸分隨惑初唯是假分位別立
0057c19: 後亦通實剎那義說成唯識言初忿等十唯是煩
0057c20: 惱分位差別無等十唯是煩惱等流性故名隨
0057c21: 煩惱由此論文說一分分故成差別成唯識中並
0057c22: 名一分無此一分及分差別或分為三初忿等十
0057c23: 各別起故名少隨惑無等二遍不善故名中隨
0057c24: 惑悼舉等八遍染心故名大隨惑初說體業皆論
0058a01: 本文後重釋文皆釋師解依止現前等者顯所緣
0058a02: 境嗔之一分者顯所依法心怒為性者顯自行相
0058a03: 下皆准知更不別屬要對時分現在前境不饒益
0058a04: 相心怒為忿成唯識說忿亦得緣剎那過去故依
0058a05: 時分名對現前正障不忿此中不說下皆准知謂
0058a06: 懷忿者具發身語二不善業多發身表故言執仗
0058a07: 憤發所依仗扙器仗故八十九說能令面貌慘裂奮
0058a08: 發名忿。
0058a09: 當知忿等至無別性故。
0058a10: 述曰此釋論師欲明隨惑多分假有或隨他相故
0058a11: 今總說假立忿等理實此中有別有性至下當知
0058a12: 或釋論師釋本論中嗔一分言明忿等十定是假
0058a13: 有故作是言不說二十皆是假有不爾便違瑜伽
0058a14: 等說。
0058a15: 恨者至為業。
0058a16: 述曰懷怨不捨謂緣往惡。
0058a17: 自此後者謂從忿後。
0058a18: 述曰釋體中文由忿為先不捨惡故此依分位與
0058a19: 忿少別。
0058a20: 不忍者至示饒益事。
0058a21: 述曰釋業中文謂結恨者不能含忍前所忿境故
0058a22: 不能忍他不饒益八十九說內懷怨結故名為恨
0058a23: 餘皆廣說不能煩引。
0058a24: 覆者至為業。
0058b01: 述曰此覆行相恒覆諸罪故唯識言於所作罪恐
0058b02: 失利譽隱藏為性今言他舉方行隱藏以行增時
0058b03: 顯自性故於作罪者顯所覆境他發舉罪名他舉
0058b04: 時此顯時位隱藏者是行相。
0058b05: 法爾覆藏至安穩而住。
0058b06: 述曰此釋前業覆藏罪者或近或遠法爾憂悔故
0058b07: 不安穩有義此覆唯是癡分此論說故又不懼當
0058b08: 苦方覆自罪故有義貪癡一分為性恐失名利覆
0058b09: 自罪故論據麤顯唯為癡分如說掉舉貪分亦爾。
0058b10: 惱者至為體。
0058b11: 述曰謂追往惡忿恨居先觸現違緣心便佷戾。
0058b12: 高暴麤言至為業。
0058b13: 述曰由抱遭故多發惡業不能安穩螫蛆他故損
0058b14: 害處深說三種業。
0058b16: 述曰此釋初業高暴惡麤鄙惡言現此凶頑故
0058b17: 切心府。
0058b18: 嫉至為業。
0058b19: 述曰成唯識說殉自名利心嫉他榮今說少人多
0058b20: 所起但說利既懷嫉聞見他榮深懷憂慼不
0058b21: 能安穩。
0058b22: 慳者至為業。
0058b23: 述曰成唯識說著財法不能惠捨今據麤相不
0058b24: 說法。
0058c01: 不捨者至亦恒積集。
0058c02: 述曰謂慳者心多鄙猥畜積非所用物亦
0058c03: 恒聚積況堪用者。
0058c04: 誑者至為業。
0058c05: 述曰謂矯誑者心懷異謀詭詐現起不實之事貪
0058c06: 為首故邪命所依癡為首故詐現不實五十五說
0058c07: 唯是癡分矯現不實唯癡增故成唯識說故亦有
0058c08: 為名而行矯誑利通愚智略不說名耶命有
0058c09: 五一現希奇二說自德三占吉凶四高聲現威五
0058c10: 稱所供養以動人心因貪所起故名邪命。
0058c11: 者至為業。
0058c12: 述曰五十五說唯癡分者癡相增故實亦依貪亦
0058c13: 有為名准前應說。
0058c14: 矯設方便至以避餘事。
0058c15: 述曰此釋前體矯設方便詐現虔恭望他愛己巳隱
0058c16: 實過惡如馬勝問大種滅處梵王執手言我生者
0058c17: 託生者等避己巳不知如是等流皆諂之類。
0058c18: 障正教授至不任教授故。
0058c19: 述曰此釋前業謂諂曲者為網他曲順時宜矯
0058c20: 設方便為取他意或藏己巳失不任師友正教誨故。
0058c21: 憍者至為體。
0058c22: 述曰少年等憍之所恃令心悅者是憍行相。
0058c23: 一切煩惱至為業。
0058c24: 述曰謂若憍醉恃少年等能生一切諸雜染法今
0059a01: 說根本但言起惑不說起餘。
0059a02: 長壽相者至壽命憍逸。
0059a03: 述曰少年無病相易可知覺謂覺解恃己巳耆年起
0059a04: 不死解分別此相故生憍逸。
0059a05: 隨一有漏至自在等事。
0059a06: 述曰族謂族類姓謂姓望色謂妍美力謂族盛聰
0059a07: 謂易悟叡謂明敏寶貨曰財富縱任曰自在如是
0059a08: 非一故名等事。
0059a09: 悅預者謂染喜差別。
0059a10: 述曰恃少年等而生悅豫此即染汙喜受之相由
0059a11: 此憍故令俱心等與喜受俱故悅豫者染喜差別
0059a12: 憍慢別者緣自他身而計勝是慢不緣他自於法
0059a13: 生染是為憍相又高舉慢相染逸是憍相俱舍論
0059a14: 言有餘師說如因酒生欣舉差別說名為醉如是
0059a15: 貪生欣舉差別說名為憍故與慢異。
0059a16: 害者至為業。
0059a17: 述曰哀謂哀矜口生憂悲謂悲濟身能拔苦愍
0059a18: 謂愍念心起饒益無此為害或此三種即害所緣
0059a19: 三界有情或翻不害無緣法緣有情三種或緣三
0059a20: 業三品生類隨應配屬或即不害差別三名嗔害
0059a21: 別相准善應說。
0059a22: 無至如無說。
0059a23: 述曰上釋小十此解中二貪等分者從他相說五
0059a24: 十五說體是實有唯識又言是彼等流非即彼性
0059b01: 由此二種起必不善不善根所增故說貪等分於
0059b02: 諸過惡不自他二行所待非必緣彼言不善者
0059b03: 假說通相為二別性成唯識說輕拒賢善崇重暴
0059b04: 惡二別相故翻前愧廣說應知由於自他無所
0059b05: 顧者不過惡故能生長一切惡行。
0059b06: 惛沉者至為業。
0059b07: 述曰上解中二下釋大八有義此體癡一分攝論
0059b08: 所說故昧沉重即癡相故有義此體非但癡攝
0059b09: 一切煩惱皆無堪任無堪任者即沉故癡增偏
0059b10: 說非定唯爾有義此體別有自性別說能障毗
0059b11: 舍那故是癡等流說為癡分如不信等非即癡攝
0059b12: 隨他相說然是實有沉別相謂即瞢重令俱生
0059b13: 法無堪任故今說果行以為自體癡相迷暗正障
0059b14: 無癡此障輕安瞢重為相故非癡攝心無堪任生
0059b15: 身麤重故顯揚言輕說生起身意沉此說相應
0059b16: 不說身相。
0059b17: 掉舉者至為業。
0059b18: 述曰有義此體貪一分攝論所說故憶昔樂故有
0059b19: 義此體非但貪攝說遍染故一切煩惱皆不寂靜
0059b20: 不寂靜者掉舉相故貪增偏說非定唯爾有義此
0059b21: 體別有自性別說此體遍染心故貪等流故說為
0059b22: 貪分如不信等非即癡攝從他相說然是實有掉
0059b23: 舉別相謂即囂動令俱生法不寂靜故今說果行
0059b24: 以為自體不爾便有惑共相失此別障捨及奢摩
0059c01: 他然實悼通障止觀行相相違今各別說瑜伽
0059c02: 等說沉障止掉舉障觀依相順障亦不相違。
0059c03: 隨念淨相至心不寂靜。
0059c04: 述曰此釋前體理實掉舉緣三世生但言憶昔順
0059c05: 貪戲等者縱修止等時舉心故掉舉增說非遍
0059c06: 一切或舉緣過去令知緣二世皆有掉舉。
0059c07: 不信者至為業。
0059c08: 述曰瑜伽說此別有實性無癡分者癡位增故於
0059c09: 善法者於實不忍於德不淨於能不希翻信應說
0059c10: 由不信故不忍不希心不清淨非別有體謂此不
0059c11: 信自相渾濁復能渾濁餘心心所如極穢物自穢
0059c12: 穢他故不忍等是不信性若於餘事起忍樂欲是
0059c13: 欲勝解非此自性。
0059c14: 懈怠依至加行樂欲。
0059c15: 述曰此釋前業謂不信者多懈怠故無有善巧勉
0059c16: 勵修善希求樂欲。
0059c17: 懈怠者至為業。
0059c18: 述曰此別有體如不信說雖勤作惡不勤作惡不
0059c19: 作勤修善亦名懈怠然懈怠者多著睡眠倚臥為
0059c20: 業此即懈怠之因果心不勵是懈怠體謂懈怠
0059c21: 者滋長染法故障修善於無記事而勤者於善
0059c22: 品中無進退故是欲勝解非別有性如於無記忍
0059c23: 可樂欲非淨非染無信不信。
0059c24: 放逸者至為業。
0060a01: 述曰謂由懈怠及貪嗔癡不能防修染淨品法所
0060a02: 有縱蕩總名放逸非別有體唯依四者餘法劣故
0060a03: 此障善根遍法故故增長惡損善為業。
0060a04: 忘念者至為業。
0060a05: 述曰成唯識云於諸所緣不能明記是此自性有
0060a06: 義此體念一分攝此中說與煩惱俱故有義此體
0060a07: 癡一分攝五十五說是癡分故癡令念失非體即
0060a08: 念有義癡念各一分攝二影說故遍染心故。
0060a09: 不正知者至為業。
0060a10: 述曰成唯識云於所觀境謬解為性有義此解慧
0060a11: 一分攝有義此體癡一分攝有義此體俱一分攝
0060a12: 一一皆應准忘念說。
0060a13: 不正知至多所毀犯。
0060a14: 述曰此釋前業於身語心不正觀察此應止持此
0060a15: 應止犯此應作持此應作犯故多違犯顯不知能
0060a16: 發三業。
0060a17: 散亂者至為體。
0060a18: 述曰初出體後辨業體中有二初正出體後因辨
0060a19: 六散亂此即初也成唯識言於所緣境令心流蕩
0060a20: 今言流散是此自性有義此體癡一分攝五十五
0060a21: 說是癡分故有義此體貪嗔癡攝此中說故遍染心
0060a22: 故有義此體別有自性說他分者彼等流故如無
0060a23: 等隨他相說此別自相謂即躁擾令俱生法皆
0060a24: 流蕩故若無別體者應不別障定此與掉舉二相
0060b01: 何別掉令易解亂令易緣乃至廣說如唯識所說。
0060b02: 此復六種至作意散亂。
0060b03: 述曰自下第二汎解散亂非隨煩惱散亂自性非
0060b04: 五識等一向染故此初列名下隨別釋此中論本
0060b05: 更不指示其釋論文下當顯指七十七五亂。
0060b06: 自性散亂者謂五識身。
0060b07: 述曰五識因中不能入定假名散亂非染亂體辨
0060b08: 中邊第三云出定者由五識身當知即是自性散
0060b09: 亂彼意說言處在定外名之為出非由五出與此
0060b10: 文同或復亦由無功故出出此唯有漏通善等三
0060b11: 欲色界繫故第二云任運分別謂五識也由此諸
0060b12: 師說佛果位都無五識。
0060b13: 由彼自性至無功能故。
0060b14: 述曰此釋師解未至佛果五識不能入等引位於
0060b15: 內寂定都無功能名為散亂非性唯染佛果便能
0060b16: 入等引故。
0060b17: 外散亂者至其心馳散。
0060b18: 述曰此散亂體緣五欲生障修諸善故名為外不
0060b19: 說五境為此亂體故顯揚論第十八解此散亂云
0060b20: 謂於外五欲憒尋思隨煩惱外境界中縱心流
0060b21: 蕩此通六識相應染亂或即亂體。
0060b22: 謂方便修至處妙欲中。
0060b23: 述曰此釋師解謂起加行修聞思等諸善法時捨
0060b24: 所聞等心馳妙欲。
0060c01: 內散亂者至沉掉味著。
0060c02: 述曰修止觀位心起沉或時掉舉或時貪著故
0060c03: 不能進。
0060c04: 謂修定者至退失靜定。
0060c05: 述曰此釋師解雖修止觀彼皆能障然止位增故
0060c06: 亦偏說今欲修定先止住心沉遂起為修舉相
0060c07: 掉舉復生將住捨時復生貪著淨定便失障內定
0060c08: 心名內散亂此以沉掉及貪為體顯揚論說沉
0060c09: 睡眠未著諸定或即定中諸隨煩惱以為自性彼
0060c10: 意顯示行相順障增睡無掉此論說修止舉捨障
0060c11: 增掉無眠此依行增唯說三法彼說通有兼餘隨
0060c12: 惑實不相違或舉沉等意取相應亂沉等位中
0060c13: 亂必俱故正障定故餘不亂故。
0060c14: 相散亂者至矯示修善。
0060c15: 述曰為欲令他歸信於己巳矯示善儀修善之相此
0060c16: 說通修一切善法中邊唯說修定加行體即諂誑
0060c17: 詐現德故或即散亂由散亂增示德相故。
0060c18: 謂欲令他至漸更退失。
0060c19: 述曰釋師解言欲令他信詐現善儀惡法既增善
0060c20: 法便退顯揚論說依止外相作意思惟內境相貌
0060c21: 彼後以外相方比內相名相散亂非矯示相意顯
0060c22: 相亂通緣外相及矯示也。
0060c23: 麤重散亂者至取相。
0060c24: 述曰我我所執我慢麤重者即我見我慢種子由
0061a01: 彼種子在身有故修善法時於彼俱受見有領納
0061a02: 起我我所慢執受間雜取相。
0061a03: 由我執至永不清淨。
0061a04: 述曰下釋師解由三種力於善品俱樂喜等受見
0061a05: 有所領不正知故執為我等故所修善永不清淨
0061a06: 此意說言無漏位受非我執等執受等故故成無
0061a07: 漏所以清淨有漏位受我等執故成有漏永不清
0061a08: 淨我執等流唯說受者領納所知受相增故理亦
0061a09: 有領此體即取我見我慢言我皆能然恃己巳凌他
0061a10: 故顯揚唯說我我所者此為首故略無我慢或體
0061a11: 即是散亂自性見慢因故。
0061a12: 執受者至數執異相。
0061a13: 述曰釋前見慢執受等言善品受中初起見慢執
0061a14: 為我等名為執受最初執取領為我等故於第二
0061a15: 時起執著等名為間雜與善間故若數數執為我
0061a16: 等者名為取相不見是善見我等相言我能然餘
0061a17: 不能爾恃己巳凌他種種相故即四處中第三處也
0061a18: 此依修大乘法時所有我見等自下即第一處斷
0061a19: 二乘作意故然此稍寬通不定故。
0061a20: 作意散亂者至所有流散。
0061a21: 述曰顯揚論說捨大乘心習二乘意名作意亂有
0061a22: 退滅故捨勝品定入下劣定准此亦然捨二乘定
0061a23: 入上乘定非為散亂有勝進故此文雖總義與彼
0061a24: 同或顯揚說決定趣入若不決定數數捨下數數
0061b01: 趣上復更退下後更修上此論亦說為散亂體心
0061b02: 不定故有說此以三慧為體作意俱故名作意亂
0061b03: 有說唯以散亂為體由散亂故有所捨入依謂所
0061b04: 依入謂趣入先依後入捨入別故。
0061b05: 謂依餘乘至發起散亂。
0061b06: 述曰此釋師解顯乘定別說乘為依說定為入理
0061b07: 實乘定皆有依入俱捨得故或乘唯依通無為故
0061b08: 定唯是入唯有為故上解體已巳下當釋業。
0061b09: 當知能障離欲為業。
0061b10: 述曰據實散亂通障定慧偏說障定故障離欲成
0061b11: 唯識說障定慧故。
0061b12: 謂依隨煩惱性散亂說。
0061b13: 述曰釋師解業非六亂業唯初自體隨亂之業六
0061b14: 散亂相違如中邊抄會此六散亂應以諸門分別
0061b15: 此二十種皆有別障成唯識說忿恨惱嫉害嗔之
0061b16: 一分所障不忿等無嗔所攝覆誑諂三貪癡一分
0061b17: 所障不覆等無貪癡所攝若有說覆唯癡一分者
0061b18: 所障即唯無癡所攝慳憍二法貪之一分等所障
0061b19: 即唯無貪所攝無障無愧障愧沈障安掉
0061b20: 舉障捨不信障信懈怠障精進放逸障不放逸忘
0061b21: 念障正念不正知障正知散亂障定忘念等三別
0061b22: 境之分與餘不同此中文略不說別障此略以二
0061b23: 十門分別一增減廢立二依處不同三假實義殊
0061b24: 四俱生分別五自類俱起六諸識有無七諸受相
0061c01: 應八別境俱轉九本惑所攝並起十三性分別十
0061c02: 一三界成就十二上下相起十三上下相緣十四
0061c03: 學等所攝十五見所斷等十六迷緣障相十七有
0061c04: 無事緣十八有無攝境十九名事所緣二十有異
0061c05: 熟等一增減廢立者成唯識言雜事等說諸隨煩
0061c06: 惱非唯二十說二十者一非煩惱二唯是染三行
0061c07: 相麤此餘染法或此分位或此等流皆此所攝故
0061c08: 說二十不減不增二依處不同者五十五說依處
0061c09: 有九一展轉共住處依生忿恨二展轉相舉處依
0061c10: 生覆惱三利養處依生嫉慳四邪命處依生誑諂
0061c11: 五不敬尊師依之生憍六不忍處依之生害七毀
0061c12: 增上戒依之生長無無愧八毀增上心九毀增
0061c13: 上慧依此二處生餘八種心慧皆有止舉捨相毀
0061c14: 止相門依生沈毀舉相門依生掉舉毀捨相門
0061c15: 依生不信懈怠放逸忘念散亂及不正知三假實
0061c16: 義殊者小十大三定是假有無無愧不信懈怠
0061c17: 定是實有掉舉沈散亂三種有義是假有義是
0061c18: 實如前已巳說四俱生分別者皆通二種隨二煩惱
0061c19: 勢力起故五自類俱起者忿等初十定不俱生行
0061c20: 相麤猛各為主故無無愧遍不善心與餘十九
0061c21: 定得俱起沈等八遍諸染心與餘十九互相應
0061c22: 起五十五說不信懈怠放逸忘念散亂惡慧六遍
0061c23: 染者依別義說非實能遍謂依二十隨煩惱中解
0061c24: 通麤細無記不善通障定慧相顯故說遍通三義
0062a01: 名遍染心五十八說邪欲勝解及此大八十遍染
0062a02: 者依二十二隨煩惱中解通麤細無記不善遍通
0062a03: 二義名遍染心此論第七說沈掉舉不信懈怠
0062a04: 放逸五種遍染心者解通麤細違唯善法純隨煩
0062a05: 惱無記不善通四義故名遍染心皆非實遍忘念
0062a06: 等三別境分者不遍染心癡分等者遍染心起故
0062a07: 知大八名十九俱六諸識有無者非第八俱大八
0062a08: 容與第七識俱忿等十種行麤動故無無愧唯
0062a09: 不善故一切皆容意識俱轉五識唯有無等十
0062a10: 小十麤故非五識俱此依正義唯識第四說遍染
0062a11: 心更有三師如彼廣說七諸受相應者中二大八
0062a12: 容五受俱忿等七種喜憂捨俱諂誑憍三四俱除
0062a13: 苦有義忿等七四俱除樂諂誑憍三五受俱起意
0062a14: 有苦故八別境俱轉者二十皆與別境五俱染念
0062a15: 染慧癡分俱故念亦緣現前習類境忿亦得緣剎
0062a16: 那過去故忿念俱染定起時心亦擾故定亂俱
0062a17: 九本惑並起者中二大八十煩惱俱小十定非見
0062a18: 疑俱起麤細別故忿恨惱嫉害嫉容癡慢俱非貪
0062a19: 恚並是嗔分故慳癡慢俱非貪恚並是貪分故覆
0062a20: 諂誑三貪癡慢俱貪癡分故十三性分別者小七
0062a21: 中二唯不善攝諂誑憍三沉等八亦通無記十
0062a22: 一三界成就者小七中二唯欲界有諂誑欲色憍
0062a23: 及大八通三界有十二上下相起者生在下地容
0062a24: 起上十一若生上地起下後十小十生上無由起
0062b01: 下非正潤生及謗滅故十三上下相緣者中二大
0062b02: 八下亦緣上忿等小十有義不緣行相麤近不遠
0062b03: 取故有義嫉慳憍容亦得緣上於勝地法生嫉等
0062b04: 故大八諂誑上亦緣下憍不緣下非所恃故十四
0062b05: 學等所攝者二十皆非有學無學彼唯淨故十五
0062b06: 見所斷等者後十唯通見修所斷前十有義唯修
0062b07: 所斷有義亦通見修所斷隨二惑起故緣見等生
0062b08: 故十六迷緣諦相者二十皆通迷緣四諦或總或
0062b09: 別如煩惱說隨彼生故此中有義忿等前十非親
0062b10: 迷諦行麤淺故有義嫉慳憍害亦親迷諦於滅道
0062b11: 等生嫉等故十七有無事緣者忿等初十唯緣有
0062b12: 事要託本質方得生故餘通二種十八有無漏境
0062b13: 者中二大八通緣二種嫉惱憍害有義亦緣無漏
0062b14: 為境有義唯緣有漏為境餘亦唯緣有漏本事十
0062b15: 九名事所緣者中二大八通緣二種忿等六種唯
0062b16: 緣於事嫉慳憍害有義但緣各別事境行相淺故
0062b17: 有義亦緣名事為境於勝地法生嫉等故二十有
0062b18: 異熟等者忿恨覆惱嫉慳害無無愧九唯有異
0062b19: 熟唯不善故餘十一種通無異熟通二性故此中
0062b20: 略依唯識第六作分別所餘義門如瑜伽論第一
0062b21: 第八及五十五五十八六十二八十九顯揚第一
0062b22: 此下第六五蘊論法蘊足等皆當廣說。
0062b23: 睡眠者至為體。
0062b24: 述曰解心所中下第六位不定心所文別為三尋
0062c01: 伺二法業合說故此睡眠中初略體業後廣體業
0062c02: 此略釋體睡因緣者能生因緣愚癡分者依纏蓋
0062c03: 性隨他相說心略者顯自性令心略故顯揚論言
0062c04: 略攝於心不自在轉成唯識說令不自在昧略為
0062c05: 性謂睡眠位身不自在心極昧劣一門轉故昧簡
0062c06: 在定略別寤時寤時行廣此輕略故令不自在者
0062c07: 意顯睡眠非無體用此唯說略不別說昧愚癡分
0062c08: 言雖唯染分意顯昧義故下釋言為別於定但無
0062c09: 身果不說能令。
0062c10: 或善至為業。
0062c11: 述曰此有四位至下當知上論本文下釋師解。
0062c12: 睡因緣者至串習睡眠。
0062c13: 述曰釋體中文顯睡因因義略有五因一羸疲二
0062c14: 疲倦行役所生三身分沉重疾病所致或性沉
0062c15: 四思惟闇相捨諸所作寂靜閑悶無禪樂欲五曾
0062c16: 數此時串習睡眠。
0062c17: 或他術至風吹等。
0062c18: 述曰此釋睡緣文略有三一術所引二神力所
0062c19: 引三風所引等言顯示溫處所引鬼等所引。
0062c20: 愚癡分言為別於定。
0062c21: 述曰雖愚癡分唯染非餘顯善等睡尚常皆性暗
0062c22: 昧故別於定定行雖略明證法故或依纏蓋說癡
0062c23: 分言不爾善等應有癡俱釋師且依別定為論。
0062c24: 又至非定癡分。
0063a01: 述曰釋業中文初通三性前言癡分恐言唯染故
0063a02: 說善等。
0063a03: 時者至餘分。
0063a04: 述曰此第二位夜分中分應睡眠時或是夜中分
0063a05: 應睡眠分初後夜等名為非時。
0063a06: 應爾者至謂所餘分。
0063a07: 述曰此第三位所許時者佛開許時設復非佛所
0063a08: 開許時為病為調皆名應爾應作睡故不應翻此。
0063a09: 越失所作至性睡眠說。
0063a10: 述曰此第四位多樂睡者所作事業並皆越失此
0063a11: 依隨惑染睡眠說非善等睡由聞思等所引睡眠
0063a12: 不越失故顯此作業非通一切。
0063a13: 惡作者至為體。
0063a14: 述曰文勢有二如睡眠說樂不樂者依情欲說應
0063a15: 作不應作者依宜非宜說愚癡分者依纏蓋性隨
0063a16: 他相說心追悔者正顯行相顯揚論言悵怏追戀
0063a17: 為悔體故惡作是因悔體是果果說因稱立惡作
0063a18: 名惡惡所作方生悔故正理師言惡作是猒應通
0063a19: 三性或前省察諸心心所今義釋者惡作即猒善
0063a20: 猒無貪惡猒嗔分無記即欲於不作中生欣樂故
0063a21: 然說惡作通三性者依總聚說或從果名又釋惡
0063a22: 作即悔之境能惡所作即是悔故悔前惡作即是
0063a23: 境故又釋惡作善者是愧不善者無無記者是
0063a24: 慧又釋惡作三性皆慧簡擇所作方生悔故如唯
0063b01: 識疏具廣分別應作不應作者應作是惡事應起
0063b02: 悔故不應是善事不應生悔故又應是善事善事
0063b03: 應作翻生悔故不應是惡事惡事不應作可生悔
0063b04: 故雖作二釋何相未周無記之悔二中何攝今正
0063b05: 釋者三性諸法可生悔者名為應作時不宜故不
0063b06: 可悔者名不應作悔修下善等所時宜故釋論不
0063b07: 解故今略釋。
0063b08: 或善至為業。
0063b09: 述曰此有四位一通三性二了未了三此餘處四
0063b10: 能障礙障心住故顯揚論說障奢摩他名障心住
0063b11: 上論本文下釋師解。
0063b12: 樂作者至如其所應。
0063b13: 述曰釋體中文由本情欲樂作所作後生追悔或
0063b14: 為他遣及煩惱逼情雖不欲而作所作名不樂作
0063b15: 後生追悔如所應者顯由他引通起三性煩惱
0063b16: 逼多造不善或隨所應皆通三性遠因方便煩惱
0063b17: 逼故如二種愚發三種業貪飲食等起無記業諸
0063b18: 無漏業非由惑力有漏業者皆悔境故或隨所應
0063b19: 顯樂不樂皆通三性樂中文略不說無記應作業
0063b20: 易略而不論。
0063b21: 愚癡分者隨煩惱所攝。
0063b22: 述曰顯依隨惑說愚癡分非為盡理通三性故下
0063b23: 釋作業。
0063b24: 時者至已巳後。
0063c01: 述曰三性易知略不解作事未了未出離時即生
0063c02: 追悔作事已巳了出離已巳後名為非時方生追悔。
0063c03: 應爾者至於非處。
0063c04: 述曰應爾謂惡事等應生悔處不應翻此體中應
0063c05: 作等時宜不宜故與此別或隨所應三性等法即
0063c06: 於作處而生悔者名為應爾於是處故餘處悔此
0063c07: 名不應爾於非處故成唯識言有義此二唯癡為
0063c08: 體有義此二染癡為體淨即無癡有義睡以思想
0063c09: 為性惡作亦以思慧為性如實義者各別有體行
0063c10: 相別故隨他相說名癡分等。
0063c11: 尋者至為體。
0063c12: 述曰自下第三合解尋伺初辨二體後辨二業依
0063c13: 慧思者顯尋所依意言者顯遍緣境意言境中遍
0063c14: 尋求故此中有三釋一者從喻意及相應法能取
0063c15: 境界似言說故二者從境言謂音聲唯意取故三
0063c16: 者從果唯意能起言說名故雖相應法亦得此名
0063c17: 意識是主但說意言意言境中能尋求者尋遍緣
0063c18: 故令心麤者尋之行相於意言境令心麤轉是尋
0063c19: 相故上論本文下釋師解。
0063c20: 依思至意言分別。
0063c21: 述曰依思之尋不能推度非簡擇故依慧之尋即
0063c22: 能推度非思惟故依二位別故須依二應逆次第
0063c23: 配思及慧思不推度慧推度故故顯揚云思能造
0063c24: 作慧起推求逆次第者性相求故追求諸境而在
0064a01: 意言為分別者尋之行相。
0064a02: 伺者至為體。
0064a03: 述曰麤細有異餘與尋同此論本文下釋師解。
0064a04: 依思至意言分別。
0064a05: 述曰倒配次第如尋應知伺察諸境而在意言為
0064a06: 分別者伺之行相。
0064a07: 如是二種至為業。
0064a08: 述曰此論本師第二解業成唯識說尋伺俱以安
0064a09: 不安住身心分位所依為業所依即身通五蘊故
0064a10: 俱依思者身心位安不深推度故俱依慧者身心
0064a11: 位不安深推度故瑜伽第五說尋伺體者不深推
0064a12: 度所緣思為體性若深推度所緣慧為體性。
0064a13: 尋伺二種至建立差別。
0064a14: 述曰釋論師解尋伺俱依思慧為性俱能遍緣諸
0064a15: 意言境俱深推度不深推度俱令身心安不安住
0064a16: 如是行相相類難知故以麤細分二差別瑜伽第
0064a17: 五尋伺二種七門分別嗢拖南曰體所緣行相等
0064a18: 起與差別決擇及流轉略辨相應知一體性者不
0064a19: 深推度俱思為體若深推度俱慧為體二所緣者
0064a20: 依名句文義為所緣此論所言尋求伺察意言等
0064a21: 者言謂言說名等所依所緣境即彼三所詮義也
0064a22: 三行相者於此所緣尋求行是尋伺察是伺行即
0064a23: 見分四等起者能發語言成唯識說有義唯有漏
0064a24: 即無漏語言非二所發此唯有漏有義通無漏在
0064b01: 因非果唯佛語言非二所發五差別者即七分別
0064b02: 謂有相等至後當知六決擇者若尋伺即分別耶
0064b03: 設分別即尋伺耶諸尋伺必分別有分別非尋伺
0064b04: 所餘三界諸心心所望出世智皆是分別而非尋
0064b05: 伺准此尋伺唯是有漏不爾應成四句分別下料
0064b06: 簡中當更解釋七流轉者那落迦尋伺何等行何
0064b07: 所觸何所引何相應何所求何業轉傍生餓鬼人
0064b08: 欲界天初靜慮者為問亦爾地獄尋伺唯是慼行
0064b09: 觸非愛境引發於苦與憂相應常求脫苦嬈心業
0064b10: 轉一分鬼界尋伺亦爾此據多分理實亦與捨受
0064b11: 相應有義彼苦以憂名說在意識故如唯識論第
0064b12: 五卷說傍生人趣大力餓鬼所有尋伺多分慼行
0064b13: 少分欣行多觸非愛境少觸可愛境多引苦少引
0064b14: 樂多憂相應少喜相應多求脫苦少求遇樂嬈心
0064b15: 業轉欲天尋伺多欣行少慼行多觸可愛境少觸
0064b16: 非愛境多引樂少引苦多喜相應少憂相應多求
0064b17: 遇樂少求脫苦嬈心業轉初靜慮天所有尋伺一
0064b18: 向欣行一向觸內可愛境界一向引樂一向喜相
0064b19: 應唯求不離樂不嬈心業轉廣如彼說此四略以
0064b20: 十六門分別一彰假實二自俱起三諸識有四受
0064b21: 相應五別境俱六善俱起七本惑俱轉八隨惑相
0064b22: 應九三性分別十二善所攝十一二無記有十二
0064b23: 三界所繫十三上下相起十四上下相緣十五有
0064b24: 學等攝十六見所斷等一彰假實者尋伺唯假惡
0064c01: 作睡眠有義是假有義是實取實為正二自俱起
0064c02: 者尋伺二法必不相應麤細異故依於尋伺有染
0064c03: 離染立三地別不依彼種現起有無故不雜亂如
0064c04: 唯識樞要說皆悔眠俱悔眠二法亦得俱起三諸
0064c05: 識有者四皆不與七八識俱四皆定與第六識俱
0064c06: 有義尋伺亦五識有五十六說有尋伺故此第二
0064c07: 說七分別中有任運故有義尋伺唯意識有瑜伽
0064c08: 第一說是意識不共法故如前所引喜憂俱故五
0064c09: 識中說有尋伺者顯多由彼起非說彼相應任運
0064c10: 分別略有二種一五俱意識相應尋伺瑜伽說為
0064c11: 意不共法二即五識此說任運即是五識故非五
0064c12: 俱以此為正四受相應者有義惡作憂捨相應睡
0064c13: 眠喜憂捨受俱起尋伺憂喜捨樂相應有義此四
0064c14: 更增苦受意有苦故許地獄中亦有眠故五別境
0064c15: 俱者四皆五俱不相違故六善俱起者悔眠十俱
0064c16: 除輕安故尋伺皆俱通定有故七本惑俱轉者悔
0064c17: 唯癡俱貪等細故餘三十俱行不乖故八隨惑相
0064c18: 應者悔後十俱餘各為主故餘三二十俱行容順
0064c19: 故九三性分別者皆通三性無記業中亦生悔故
0064c20: 十二善所攝者有義悔眠唯生得善行相麤鄙及
0064c21: 昧劣故尋伺通二有義悔眠亦加行善聞思位中
0064c22: 有悔眠故此說為正十一二無記有者眠尋伺三
0064c23: 皆通染淨二無記攝惡作非染解麤猛故有四無
0064c24: 記一異熟生二威儀路三工巧處四通果悔唯中
0065a01: 二眠除第四尋伺除初此依業果異熟生說法執
0065a02: 等類亦是初者隨應具四十二三界所繫者悔眠
0065a03: 唯欲尋伺亦通初靜處有餘界地法皆妙靜故十
0065a04: 三上下相起者悔眠生上必不起下尋伺上下亦
0065a05: 起上下此依多分非盡理說色界中有悔修定故
0065a06: 由此生上有起下悔或前義正中有位俱無容起
0065a07: 故十四上下相緣者下上尋伺能緣上下有義悔
0065a08: 眠不能緣上有義此二亦得緣上悔修定故夢曾
0065a09: 更故後說為正十五有學等攝者悔非無學餘通
0065a10: 三種順彼有故十六見所斷等者悔眠唯通見修
0065a11: 所斷見力起故若已巳斷故名非所斷即無學眠非
0065a12: 所斷攝尋伺皆通見修所斷有義尋伺唯是有漏
0065a13: 無非所斷者彼因果故有義尋伺亦無漏顯揚第
0065a14: 二說正思惟是無漏故又說正思惟令尋求等故
0065a15: 十地第一說正思惟言說因故未究竟位於藥病
0065a16: 等未能遍知為他說法必假尋伺非如佛地無功
0065a17: 用說故此二種通因無漏引證會違如唯識第七
0065a18: 卷說此四不定如瑜伽論第一第五第十二五十
0065a19: 五五十六五十七五十八七十三八十九瑜伽釋
0065a20: 第一顯揚第一第二十地第一此論此處及第二
0065a21: 第十五蘊論唯識第七隨應廣說其緣諦相有無
0065a22: 事緣有無漏境名事所緣有異熟等皆應准思恐
0065a23: 煩且止。
0065a24: 復次至為業。
0065b01: 述曰隨別解釋諸心所中大文有三此即第三釋
0065b02: 善染法共相作業善法強勝斷鄣染為業染法迷
0065b03: 境障善為業此論本文下釋師解。
0065b04: 如信等至及無等。
0065b05: 述曰此釋善法斷障之業信斷不信乃至不害能
0065b06: 斷於害十一善法各有所斷此依別治如前已巳說。
0065b07: 貪等煩惱至令不生故。
0065b08: 述曰解染障中本惑作業貪障無貪乃至邪見能
0065b09: 障正見各有所障如前已巳說障礙善法令不生故。
0065b10: 當知忿等至亦爾。
0065b11: 述曰釋前隨惑能障之業忿障不忿乃至惡慧能
0065b12: 障善慧如前已巳說顯揚第四云慈體無嗔悲體不
0065b13: 害喜體不嫉此三皆是無嗔一分捨以無貪無嗔
0065b14: 一分為體今釋論師以別障法相隱難了說通所
0065b15: 障為彼別障以慈捨等法為忿等所障令生猒故
0065b16: 不爾便違顯揚等說如上所明六位心所雖一一
0065b17: 位已巳別解釋然未總集一處聊簡及所未明今當
0065b18: 總說且總略以五門分別一增減不同二體數多
0065b19: 少三起位無有四界地短長五與心一異。
0065b20: 一增減不同瑜伽第五十五顯揚第一唯識第
0065b21: 五等五蘊論百法論並說五十一謂五遍行五別
0065b22: 境十一善六煩惱二十隨煩惱四不定瑜伽第一
0065b23: 說五十三前所說中隨惑增二謂邪欲邪勝解依
0065b24: 此論中說五十五根本煩惱增說四種皆同初說
0065c01: 瑜伽六十二說隨煩惱有十八種謂諂誑憍詐無
0065c02: 無愧不信懈怠忘念不定惡慧慢緩猥雜趣向
0065c03: 前行捨遠離軛不敬學處不顧沙門唯希活命不
0065c04: 為菩薩而求出家八同前說更增十種并前所說
0065c05: 總六十三瑜伽八十九說諸隨煩惱有七十種謂
0065c06: 貪嗔癡忿恨覆惱嫉慳誑諂無無愧慢憍放
0065c07: 逸傲憤發矯詐現相研求以利求利不敬惡說惡
0065c08: 友惡欲大欲希欲不忍嗜遍嗜貪非法貪執
0065c09: 著惡貪薩迦耶見有常見無有斷見貪欲嗔恚
0065c10: 沉睡眠掉舉惡作疑瞢不樂頻申食不知量不
0065c11: 作意不應理心下劣抵突諀訿不純直不和不
0065c12: 順同分欲尋恚尋害尋親里尋國土尋不死尋輕
0065c13: 懱尋家勢尋愁歎憂苦隨煩惱等二十九種同前
0065c14: 所說更增四十一法添六十三總一百四雖法蘊
0065c15: 足雜事品中說七十三諸隨煩惱非大乘義故略
0065c16: 不敘百法論等說五十一者菩薩地說初地菩薩
0065c17: 成十百法百法門者謂識有八心所有五十一色
0065c18: 有十一不相應行有二十四無為有六雖心所等
0065c19: 更有眾多依初地證說五十一瑜伽第一說五十
0065c20: 三者說四無為除不動想受由別境染分為障處
0065c21: 深故說忘念等隨惑所攝由此瑜伽說十隨惑遍
0065c22: 通麤細二性染心百法等中以遍行等通三性法
0065c23: 各別有位不說為隨忘念惡慧散亂三種癡分等
0065c24: 者說為隨惑非別境分又設此三是別境分染念
0066a01: 能障念根念力念支正念其染定分障四神足定
0066a02: 根定力定支正定其惡慧分障四念處慧根慧力
0066a03: 擇法正見為障處深所以偏說欲解不爾故不說
0066a04: 之又對法說五十五者無邪欲解義同前說本煩
0066a05: 惱中惡見行相以各增猛損害處深為令生猒別
0066a06: 開為五然百法等以深推求俱染慧分總合為一
0066a07: 開合雖別而不相違六十二中增說十種隨煩惱
0066a08: 者彼自說言不信懈怠增上力故當知發起四種
0066a09: 隨惑慢緩猥雜趣向前行捨遠離軛又由忘念散
0066a10: 亂惡慧增上力故當知發起三種隨惑不敬學處
0066a11: 不顧沙門惟希活命不為菩提而求出家由此准
0066a12: 彼不定即是散亂差別矯詐即是誑諂差別故六
0066a13: 十二所增十種即二十中七種分位八十九中所
0066a14: 增四十一種隨煩惱者五是隨煩惱分位三十六
0066a15: 是等流五是隨分位者謂現相不純直二諂誑分
0066a16: 位瞢頻申二種是睡眠沉分位不作意一種放
0066a17: 逸分位三十二種根本煩惱分位隨其所應諸隨
0066a18: 煩惱等流一十八種是貪分位謂研求以利求利
0066a19: 惡欲大欲希欲嗜遍嗜非法貪執著惡貪不
0066a20: 樂食不知量不應理欲尋親里尋國土尋不死尋
0066a21: 家勢尋七是嗔分位謂憤發惡說不忍抵突諀訿
0066a22: 恚尋害尋五是慢分位謂傲不敬心下劣不和耎
0066a23: 輕蔑尋一是貪癡分位謂惡友一是貪嗔癡分位
0066a24: 謂不順同分四是受分位謂愁歎憂惱隨其所應
0066b01: 諸有隨煩惱等流由此義故唯識又言善可對除
0066b02: 諸隨煩惱雖義有別說種種名而體無異故不別
0066b03: 立何故六十二唯說十八諸隨煩惱更不說餘彼
0066b04: 論自說三處違犯故唯爾所一同住處起初四種
0066b05: 二犯戒處起無無愧三犯心慧學處起所餘種
0066b06: 不信懈怠依俱犯起忘念散亂依心犯起惡慧依
0066b07: 慧犯起餘慢緩等由五所起如前隨惑等流中說
0066b08: 亦通心慧依二犯起八十九中唯說七十諸隨煩
0066b09: 惱不說餘者五十八若在欲界說依十二處轉故
0066b10: 謂執著惡行處起貪嗔癡乃至第十二眾苦所集
0066b11: 處起愁歎憂苦廣如彼說故唯七十不減不增雖
0066b12: 心所法有此眾多依初地所證五十一為正此論
0066b13: 雖說五十五種體非增益故不相違。
0066b14: 二體數多少者有義五十五諸心所中二十七是
0066b15: 實謂遍行別境各有五種善法有八除不放逸捨
0066b16: 及不害根本煩惱五除五惡見隨煩惱四謂無慚
0066b17: 無愧不信懈怠餘二十八皆是假有有義此中三
0066b18: 十二法體是實有隨煩惱中加掉舉惛沉散亂三
0066b19: 種不定悔眠餘二十三皆假有說實有者各別種
0066b20: 生離他有用別有行相隨其所應實與識俱轉實
0066b21: 聖道所斷說假有者隨其所應或別或總依他施
0066b22: 設無別種生離他無實用無別實行相瑜伽一說
0066b23: 邪欲勝解至自說苦者如此一切隨其所應或隨
0066b24: 所依實有體法前後分位或一剎那義假安立。
0066c01: 二起位有無者今依此論五十五心所中略為六
0066c02: 例一者有五法起一必五俱謂遍行五二者有九
0066c03: 法起一必六俱謂別境五不定四隨一起時必有
0066c04: 遍行故遍行既遍一切心中下應皆說三者有九
0066c05: 法起一必十四俱謂無明及惛沉等八大隨煩惱
0066c06: 此九必俱故四者有二十一法起一必十五俱謂
0066c07: 十善法除輕安及貪慢疑五見諂誑憍善起十必
0066c08: 俱貪等染法隨一起時必有無明八大隨惑故五
0066c09: 者有三法起一必十六俱謂輕安無慚無愧輕安
0066c10: 起必十一善俱無慚無愧此二必俱并無明八大
0066c11: 隨惑故六者有八法起一必十七俱謂嗔忿恨覆
0066c12: 惱嫉慳害隨一起時必有無明無慚無愧八大隨
0066c13: 惑遍行五故此依正義准成唯識說決定俱定不
0066c14: 俱者一切善法定不與三十染法俱貪定非嗔疑
0066c15: 俱嗔定非見戒取覆誑諂俱慢定非疑俱疑定非
0066c16: 五見俱五見展轉定不俱忿等初十自定不俱亦
0066c17: 定不五見疑俱忿恨惱嫉害定非貪嗔俱憍定非
0066c18: 貪嗔慢俱尋定非伺俱悔眠定非輕安俱悔除嗔
0066c19: 癡邪見定非慢等七本惑俱論雖說九非決定故
0066c20: 悔定非忿等少十俱此依唯識所說決定不相應
0066c21: 者此所除外容得相應若依五十一及五十三心
0066c22: 所說即必定應說頌言五法五俱起九法定十四
0066c23: 二十一十五三法起十六八法十七俱是心所相
0066c24: 應智者應當學。
0067a01: 四界地短長者界謂三界地謂十地三界短長者
0067a02: 五十五心所中欲界具五十四除輕安有義具五
0067a03: 十五前說為正色界有四十三無色界有三十九
0067a04: 十二法唯欲界繫謂嗔忿等七無慚無愧及悔眠
0067a05: 二法唯二界繫謂諂誑十八法唯三界繫謂九根
0067a06: 本或憍八大隨煩惱三唯二界繫及不繫謂尋伺
0067a07: 輕安二十法三界繫及不繫謂遍行別境善除輕
0067a08: 安諸經論等具有誠文易不煩引如唯識疏十地
0067a09: 短長者理趣等經說一淨觀地二種姓地三第八
0067a10: 地四具見地五薄地六離欲地七已巳辦地八獨覺
0067a11: 地九菩薩地十如來地此說三乘共行十地攝法
0067a12: 周盡漸悟頓悟定不定姓皆此攝故非唯一乘所
0067a13: 行十地唯聖非凡因非果故初二地中略有二釋
0067a14: 有義淨觀地唯在聲聞解脫分位及順決擇分前
0067a15: 三位中種姓唯在世第一法有義淨觀地唯在解
0067a16: 脫分等未為諦觀種姓未定但淨修心觀身受等
0067a17: 名淨觀故種姓通在順決擇分燸等四位中至此
0067a18: 位中種姓方定不可轉故第八地謂預流向即住
0067a19: 見道前十五心迴向果中從阿羅漢向前數故具
0067a20: 見地者謂預流果具足見道十六心故薄地謂一
0067a21: 來果已巳於欲界九品惑中能倍離欲斷六品故離
0067a22: 欲地謂不還果決定全離欲界惑故已巳辦地謂阿
0067a23: 羅漢果生已巳盡梵行立所作辦無後有故獨覺地
0067a24: 謂麟角部行一切獨覺菩薩地謂十二住如來地
0067b01: 謂在佛位淨觀地中具五十五其種姓地第八地
0067b02: 具見地薄地唯有五十一法除邪見疑見取戒取
0067b03: 成唯識言加行位中分別二取皆已巳伏故離欲地
0067b04: 唯有四十法前所除外又除十一嗔忿恨覆惱嫉
0067b05: 害慳無慚無愧悔已巳辦地獨覺地唯成就二十四
0067b06: 法前所除外又除貪慢疑身邊見及諂誑憍八大
0067b07: 隨惑前所除者皆煩惱障若所知障八位皆具五
0067b08: 十五法由此聖教說有彼習菩薩地中十二住者
0067b09: 一種姓住謂住菩薩本性種姓二勝解行住從初
0067b10: 發心乃至初地已巳後十住各是一地三極喜住亦
0067b11: 名淨勝意樂住四增上戒住五增上心住六覺分
0067b12: 相應增上慧住七諸諦相應增上慧住八緣起流
0067b13: 轉止息相應增上慧住九無相有功用住十無相
0067b14: 無功用住十一無礙解住十二最上成滿菩薩住
0067b15: 其初二住皆具五十五此說頓悟若漸語者隨何
0067b16: 位入所具多少如本住說雖華嚴經第十卷十住
0067b17: 中言除滅諸煩惱永盡無有餘無礙寂滅觀是則
0067b18: 佛正法緣起經言無明有四一共二不共三纏四
0067b19: 隨眠外法異生所有諸業我說皆以此四為緣內
0067b20: 法異生若放逸者所有諸業我說皆以三無明為
0067b21: 緣不放逸者所有諸業我不說為無明緣行成唯
0067b22: 識論第九卷言資糧位中於唯識義雖深信解而
0067b23: 未能了能所取空多住外門證菩薩行故於二取
0067b24: 所引隨眠猶未有能伏滅功力令彼不起二取現
0067c01: 行又加行位唯能伏除分別二取一切皆盡不說
0067c02: 十住一切煩惱皆悉能斷但可應同緣起經說因
0067c03: 邪教友不共相應四種無明及此伴類十住中伏
0067c04: 行相麤故自分別起發分別業四種無明等乃至
0067c05: 位方能伏盡不爾便違唯識等說亦非內法一
0067c06: 切異生一切無明悉皆不起故知但應如前分別
0067c07: 其第三住乃至第九住中皆具五十一除疑邪見
0067c08: 見取戒取此中所無皆通煩惱所知障雖說有餘
0067c09: 諸煩惱等故意力有非不能除雖說四地斷身見
0067c10: 等此說少分非一切無餘三種中具三十五法前
0067c11: 所除外又除嗔及邊見少十隨惑無慚無愧惡作
0067c12: 睡眠其貪慢癡身見及八大隨惑第七識俱法執
0067c13: 有故此說尋伺遍無漏者若說尋伺唯有漏者彼
0067c14: 三住中唯有三十三法其佛地中唯有二十一法
0067c15: 如上說有皆說現行可得起者不說種子若說種
0067c16: 子義不定故斷不起義前六位中各已巳別釋故今
0067c17: 但應說具不具。
0067c18: 五與心一異者唯識第七自問答言諸心所法為
0067c19: 離心體有別自性為即是心分位差別若離心體
0067c20: 有別自性便違五教若即是心分位差別便違三
0067c21: 教若依世俗應說離心有別自性以心勝故說唯
0067c22: 識等皆無有失若依勝義心所與心非即非離今
0067c23: 依初勝義王臣別故行相差別故有無異故不可
0067c24: 定即幻事性故難了知故依緣起義皆可同故不
0068a01: 可定離第二勝義事差別故非定即理無二故非
0068a02: 定離又因果性非定即離第三勝義中詮有異故
0068a03: 非定即自無異故非定離第四勝義內證所知心
0068a04: 言俱寂心所與心非即非離。
0068a06: 述曰釋心所中自下第三解善染心所共相作業
0068a07: 於中有二上來論本下釋師解善法力強稱斷所
0068a08: 治惡法性劣名障能治又善法可欣與能斷稱惡
0068a09: 法可厭與障道名問以善違於惡即言斷惡種以
0068a10: 惡違於善應言斷善種答善能證理勝順益稱斷
0068a11: 於惡種惡法不證理損害不能斷善種。
0068a12: 如信慚等至令不生故。
0068a13: 述曰此釋別義前雖總舉未別指示今指善染各
0068a14: 別治障令法分相各如自名說障治法。
0068a15: 當知忿等至對治亦爾。
0068a16: 述曰善中總舉斷自所治染中分二根本已巳說此
0068a17: 說隨障唯如自名各障自善今言忿等能障於慈
0068a18: 據其通障顯揚第二說慈是不害悲是無嗔喜是
0068a19: 不嫉正障慈者即害隨惑言忿能障說是嗔分據
0068a20: 通障等亦不相違此等如名可自體攝如成唯識
0068a21: 第六卷說。
0068a22: 
0068a23: 大乘阿毗達磨雜集論述記卷第四
