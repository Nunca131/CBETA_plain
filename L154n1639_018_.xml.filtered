0357b02: 嗣法門人通琇編
0357b03: 頌古
0357b04: 舉外道問佛不問有言不問無言因緣。
0357b05: 一條拄杖兩頭拏把住中間便打他饒你脫
0357b06: 然輕快去看來猶著眼中沙
0357b07: 舉船子度夾山因緣。
0357b08: 一橈打入洪波裏翻然吞得鉤頭餌離鉤三
0357b09: 寸道將來不是尋常播唇嘴收拾綸得意
0357b10: 歸藏身處也無窮底無窮底覆卻郤船兮不是
0357b11: 你
0357b12: 舉少林面壁公案。
0357b13: 大鵬放翮九萬里偃鼠飲河半勺水直自培
0357b14: 風背負天沙界明明不用舉
0357b15: 舉僧問馬祖離四句絕百非請師直指西來
0358a01: 意祖云我今日勞倦不能為汝說問取智藏
0358a02: 去僧問西堂堂云我今日頭痛去問取海兄
0358a03: 僧又問百丈丈云我到者裏卻郤不會僧回舉
0358a04: 似祖祖云藏頭白海頭黑。
0358a05: 雨霽雲收一色天佳人拜見月明前相承父
0358a06: 子維摩病及至親逢又隔簾
0358a07: 舉法眼因僧次迺指簾時有二僧同去卷
0358a08: 簾眼云一得一失。
0358a09: 簾外春光地來主人敷坐笑顏開無心指
0358a10: 出家常事殺活從教子細猜
0358a11: 又。
0358a12: 說破分明不用猜勸君休逐二僧來從他得
0358a13: 也從他失一度春風一度開
0358a14: 舉靈雲見桃華悟道因緣。
0358a15: 山桃歲歲自開華漫說靈雲悟道誇不是玄
0358b01: 沙旁一拶至今流落在天涯
0358b02: 舉瑞巖喚主人公話。
0358b03: 捏殺猢猻子養純水牯牛老人親切處豈此
0358b04: 泛常流
0358b05: 舉香嚴上樹公案。
0358b06: 嚴老親從鳥道來清風明月絕塵埃藕牽
0358b07: 動鷺鷥驚起飛衝霄漢開莫疑猜笑裏有
0358b08: 刀窺得破從教南嶽與天台
0358b09: 舉趙州狗子無佛性話。
0358b10: 一個無字周沙界蠢動含靈俱不壞拈來擲
0358b11: 向在人前不會分明業識在
0358b12: 舉德山見僧入門便棒。
0358b13: 從來門裏大那見有天下不是老婆心膽是
0358b14: 虛空大
0358b15: 舉臨濟凡見僧來便喝。
0359a01: 好把琵琶月下彈清音透徹萬重山行人嚮
0359a02: 慕親來聽奈是無絃曲調難
0359a03: 又。
0359a04: 四喝從教一喝來英靈到此也疑猜頂門豁
0359a05: 達通天眼八臂那吒亦著獃
0359a06: 舉臨濟兩堂首座相見同時下喝僧問臨濟
0359a07: 還有賓主也無濟云賓主歷然迺召眾云要
0359a08: 會臨濟賓主句問取堂中二首座。
0359a09: 兩個泥牛驀一個木童難救牽動金剛主
0359a10: 人鐵鞭秖打童手咄若會直下分明不會依
0359a11: 然落後
0359a12: 舉臨濟一日在僧堂裏睡黃檗入堂見以拄
0359a13: 杖打板頭一下濟舉首見是檗卻郤又睡檗又
0359a14: 打板頭一下卻郤往上間見首座坐禪迺云下
0359a15: 間後生卻郤坐禪汝在者裏妄想作麼座云者
0359b01: 老漢作什麼檗又打板頭一下便出去。
0359b02: 一樹華開幾樣紅佳人漫採月明中可憐會
0359b03: 得枝頭意吹落巖前一陣風一陣風便不同
0359b04: 個中端的有魚龍試看今日堂中事那個男
0359b05: 兒徹骨窮
0359b06: 舉臨濟一日謂化克符二上座云我欲於
0359b07: 此建立黃檗宗旨汝二人可成褫我二人珍
0359b08: 重下去三日後普化卻郤上來問和尚三日前
0359b09: 說什麼濟便打三日後克符上來問和尚前
0359b10: 日打普化作什麼濟亦打。
0359b11: 毒氣受深當欲發直饒龍象也攢眉至今餘
0359b12: 毒藏幽壑不待聲揚動地雷喝一喝莫濡遲
0359b13: 宗旨何曾棒上疑者裏若還親薦得濟翁元
0359b14: 是小廝兒
0359b15: 舉興化見同來纔上法堂化便喝僧亦喝
0360a01: 化又喝僧亦喝化近前拈棒僧又喝化云你
0360a02: 看者瞎漢猶作主在僧擬議化直打下法堂
0360a03: 侍者問適來者僧有甚觸忤和尚化云他適
0360a04: 來也有權也有實也有照也有用及乎我將
0360a05: 手向伊面前橫兩橫到者裏卻郤去不得似者
0360a06: 般瞎漢不打更待何時。
0360a07: 同條生不同條死坐斷乾坤誰似你當陽一
0360a08: 著主賓分官不容鍼私通爾何不當時待侍
0360a09: 僧復喝還他臨濟旨
0360a10: 舉南院上堂赤肉團上壁立千仞僧問赤肉
0360a11: 團上壁立千仞豈不是和尚道院云是僧便
0360a12: 掀倒禪院云你看者瞎漢亂做僧擬議院
0360a13: 直打出。
0360a14: 一縱一擒真壁立從他猛將也失色正宗不
0360a15: 得師子兒界狐狼誰辨得
0360b01: 舉南院問僧近離甚處僧云襄州院云來作
0360b02: 什麼僧云特來禮拜和尚院云恰值寶應不
0360b03: 在僧便喝院云向汝道不在又喝作什麼僧
0360b04: 又喝院便打僧禮拜院云者棒本是汝打我
0360b05: 我且打汝要此話行瞎漢堂去。
0360b06: 高懸古鏡照當臺識得分明秪麼來漫漫便
0360b07: 將人境奪孟八郎漢入重圍末後句更奇哉
0360b08: 眼上眉毛點翠開野老者回親頌出任他南
0360b09: 嶽與天台
0360b10: 舉興化示眾若是作家戰將不用如何若何
0360b11: 便請單刀直入興化與你證據時旻德長老
0360b12: 出禮拜起便喝化亦喝旻又喝化亦喝旻禮
0360b13: 拜歸眾化云適來若是別人三十棒一棒也
0360b14: 較不得何故為他旻德會一喝不作一喝用。
0360b15: 作家相見事如何電卷風馳海嶽過霹靂一
0361a01: 聲雲散盡大家齊唱太平歌
0361a02: 又。
0361a03: 全放全收殺活機大人作普賢知禹門三
0361a04: 級曾經過萬浪千波更不疑
0361a05: 舉崔禪師在定州衙署陞座拈拄杖云出來
0361a06: 也打不出來也打有僧出云崔禪崔擲下
0361a07: 拄杖云久立太尉伏惟珍重。
0361a08: 正令全提殺活機隨家豐儉有誰知親言已
0361a09: 出親人口卻郤被旁人冷眼窺末後句更為奇
0361a10: 太尉還曾識得伊咄
0361a11: 舉徑山國一禪師唐代宗詔至闕下親加瞻
0361a12: 禮一日在內坐次見帝駕來迺起立帝云
0361a13: 師何以起一云檀越何得向四威儀中見貧
0361a14: 道。
0361a15: 龍吟鳳舞乾坤靜雨順風調世界寧不向四
0361b01: 威儀內薦文殊到此也難伸
0361b02: 舉藥山一日在石上坐次石頭見問云你在
0361b03: 者裏作麼山云一物不為頭云恁麼即閒坐
0361b04: 也山云若閒坐即為也頭云你道不為不為
0361b05: 個什麼山云千聖亦不識。
0361b06: 閒閒閒到無閒處若道無間又隔重千聖不
0361b07: 傳人不識大家都在白雲中
0361b08: 舉智門問五祖戒和尚暑往寒來則不問林
0361b09: 下相逢事若何祖云五鳳樓前聽玉漏門云
0361b10: 爭奈主山高案山低祖云須彌頂上擊金鐘。
0361b11: 嘉州大象陝陜府鐵牛一衝一撞半放半收盤
0361b12: 盤旋旋兮地軸磊磊落落兮天倪長空月色
0361b13: 無高下個裏相逢作者稀
0361b14: 舉雪峰問僧近離甚處僧云覆船峰云生死
0361b15: 海未渡為什麼覆卻郤船僧無語迺回舉似覆
0362a01: 船船云何不道渠無生死僧再至雪峰進此
0362a02: 語峰云此不是汝語僧云是覆船恁麼道峰
0362a03: 云我有二十棒寄與覆船二十棒老僧自喫
0362a04: 不干闍事。
0362a05: 浮萍浪打在中流兩岸何能到地頭一任黑
0362a06: 風吹大海幾曾翻卻郤釣魚舟意綢繆彼此相
0362a07: 看天色秋白棒臨頭如雨點賞罰分明得自
0362a08: 由
0362a09: 舉臨濟問院主甚處去來主云州中糶黃米
0362a10: 去來濟以拄杖畫一畫云遠糶得者個麼主
0362a11: 便喝濟便打典座至濟舉前話座云院主不
0362a12: 會和尚意濟云你又作麼生座禮拜濟亦打。
0362a13: 移花接木點鐵成金白拈手個裏分明雖
0362a14: 然不遇英靈漢千古留傳一片心
0362a15: 舉僧問長沙如何轉得山河國土歸自己巳去
0362b01: 沙云如何轉得自己已成山河國土去圓悟和
0362b02: 尚云得人一牛還人一馬。
0362b03: 翻掌合掌宗乘榜樣一個半斤一個八兩一
0362b04: 條篾纜縛三人試問誰人能解放咄
0362b05: 舉趙州問投子大死的人卻郤活時如何子云
0362b06: 不許夜行投明須到。
0362b07: 不許夜行投明須到八十翁翁入屋真誠
0362b08: 不是小兒嬉看他多少風流子脫卻郤羅衫換
0362b09: 紫衣
0362b10: 舉趙州聞沙彌喝向侍者云教伊去者迺
0362b11: 教去沙彌便珍重州云沙彌得入門侍者在
0362b12: 門外。
0362b13: 一抑一揚真自在高提正令不須謀權衡輕
0362b14: 重雖憑手出格男兒豈上鉤
0362b15: 舉趙州路逢一婆子問什麼處去婆云偷趙
0363a01: 州去州云忽遇趙州又作麼生婆便掌州
0363a02: 休去。
0363a03: 碧蘿影裏唱幽情何事冤家個樣深一點也
0363a04: 無回避處定教轉面若雷霆見得真那有旁
0363a05: 人來證明不料數千年後看趙州端的底清
0363a06: 貧
0363a07: 舉首山拈竹篦子問僧喚作竹篦則觸不喚
0363a08: 作竹篦則背且道喚作什麼。
0363a09: 新婦梳妝婆婆喚上堂不知天已曉羞見
0363a10: 入蘭房
0363a11: 舉僧問首山一切諸佛皆從此經出如何是
0363a12: 此經山云聲聲僧云如何受持山云切
0363a13: 不得染汙。
0363a14: 一道寒光耀古今個中那許著纖塵五千餘
0363a15: 卷非文字諸佛何曾出此經
0363b01: 舉泐潭詳禪師室中問僧惟一堅密身一切
0363b02: 塵中現如何是塵中現的身師著語云胡張
0363b03: 三黑李四僧指香爐云者個是香爐詳云帶
0363b04: 累三世諸佛生陷地獄師著語云泐潭僧
0363b05: 罔措詳便打師著語云屈屈復云諸人還救
0363b06: 得三世諸佛麼若救不得如何脫離生死速
0363b07: 道速道。
0363b08: 張公喫酒李公醉累他東村王大妹橫拖八
0363b09: 幅紫羅裙走入西村者一隊三世諸佛立地
0363b10: 看覓個眾生了不得元來都是堅密身擬議
0363b11: 之間百雜碎咄
0363b12: 舉僧問南嶽孜禪師如何是不涉煙波的句
0363b13: 孜云皎皎寒松月飄飄谷口風僧云萬差俱
0363b14: 掃蕩一句截然機孜云點僧云到孜云借人
0363b15: 面具舞三臺。
0364a01: 行鳥道兮絕高倚寒松兮風巍巍把住關
0364a02: 兮真個希灼然希尤更奇從教三級透重圍
0364a03: 老龍不肯糢糊放未免遭伊額上題
0364a04: 舉僧問華嚴大悟的人為什麼卻郤迷嚴云破
0364a05: 鏡不重照落華難上枝。
0364a06: 水歸大海顯全潮終日風波海上消能納百
0364a07: 川流不住魚龍喜躍任波濤
0364a08: 舉僧問曹山雪覆千山為什麼孤峰不白山
0364a09: 云須知有異中異僧云如何是異中異山云
0364a10: 不墮諸山色。
0364a11: 突突兀兀玲玲瓏瓏類而弗類同而弗同孤
0364a12: 巍插向青霄外五嶽從教立下風
0364a13: 舉鏡清問曹山清虛之理畢竟無身時如何
0364a14: 山云理即如是事作麼生清云如理如事山
0364a15: 云謾曹山一人即得爭奈諸聖眼何清云若
0364b01: 無諸聖眼爭鑑得個不恁麼山云官不容鍼
0364b02: 私通車馬。
0364b03: 一片寥寥獻與君誰知個裏不容鍼目前法
0364b04: 法無餘事把住牢關要見清識得一始相親
0364b05: 須教極盡今時去大地山河作眼睛
0364b06: 舉龐居士訪仰山問久嚮仰山到來為什麼
0364b07: 卻郤覆山豎起拂子士云恰是山云是仰是覆
0364b08: 士迺打露柱云雖然無人也要露柱證明山
0364b09: 擲拂子云若到諸方一任舉似。
0364b10: 步步傾湫倒嶽來軒轅高挂絕塵埃得人一
0364b11: 牛還一馬不是時流孟浪猜
0364b12: 舉洞山圓禪師嘗應筠人請南禪師住黃檗
0364b13: 相見於淨戒寺南默無所言但焚香相向危
0364b14: 坐而已巳自申至三鼓圓起云夜深妨和尚偃
0364b15: 息便出明日各還山南偶問永首座云汝在
0365a01: 廬山識今洞山老否永云不識止聞其名久
0365a02: 進云和尚此回見之何如人南云奇人永退
0365a03: 問侍者汝隨和尚見洞山夜話及何事者以
0365a04: 實告永笑云疑殺天下人。
0365a05: 南老圓公老作家無絃曲調不須誇可憐元
0365a06: 座忉忉者春過殘枝看落華
0365a07: 舉殃崛產難因緣。
0365a08: 煙雲封古洞迷卻郤乍遊人借問三家老春光
0365a09: 分半燈
0365a10: 舉古德油公案。
0365a11: 同門出入不知音散步何曾固必行識得老
0365a12: 人親切處不須更欲問他人
0365a13: 又。
0365a14: 老將機關不用刀殺人無意有全韜誰知個
0365a15: 裏分明語笑倒時人好琢雕
0365b01: 舉歸宗因僧辭迺問向什麼處去僧云諸方
0365b02: 學五味禪去宗云我者裏秪有一味禪僧問
0365b03: 如何是一味禪宗便打僧云莫打某甲會也
0365b04: 宗云你作麼生會僧擬開口宗又打黃檗聞
0365b05: 云馬祖出八十四員善知識個個屙漉漉地
0365b06: 惟有歸宗較些子圓悟云若非黃檗深辯端
0365b07: 倪幾乎勞而無功應菴和尚云二尊宿秖能
0365b08: 扶強不能扶弱若作一味禪入地獄如箭其
0365b09: 或別有生涯何異鏤冰作玉且道節角在什
0365b10: 麼處驀拈拄杖卓一卓喝一喝。
0365b11: 五味從他一味來龍吟虎嘯聽如獃一聲霹
0365b12: 靂雲消盡管教黃河徹底開
0365b13: 舉趙州一日於雪中臥云相救相救有僧便
0365b14: 去身邊臥州便起去。
0365b15: 傾身一色龍蛇此際誰知眼裏華起倒同
0366a01: 人不同用至今消息遍天涯
0366a02: 舉僧問匡化禪師如何是佛法大意化云貧
0366a03: 兒抱子渡恩愛競隨流。
0366a04: 赤條條地過洪波到此恩情沒奈何不是貧
0366a05: 兒偏愛子直饒拋棄更尤多
0366a06: 舉溈山有句無句公案。
0366a07: 狼狽相扶走始成舌頭無骨最相親乾坤不
0366a08: 獲三光照有眼人人暗裏行暗裏行涉途程
0366a09: 可憐無據奴郎者轉使溈山笑更新
0366a10: 又。
0366a11: 一箭雙鵰得得新分明全露法王身尋言逐
0366a12: 句支離者依約雲山漫賞音漫賞音獨沈吟
0366a13: 一一鍼錐須徹骨個裏原無半點塵咄
0366a14: 又。
0366a15: 綱宗總握句無偏著著分明已巳現前個裏豈
0366b01: 容聲色轉鑽研不到更加鞭灼然一笑傳千
0366b02: 古幸有知音隻眼觀撥轉機關全體露大千
0366b03: 沙界掌中看
0366b04: 舉楚石禪師魚籃觀音贊籃不見魚通身是
0366b05: 眼眼若有見如魚墮籃見不見離聞非聞滅
0366b06: 善哉大士常現娑婆。
0366b07: 眼在見中耳在聞中達得此旨當下心空聞
0366b08: 見不二處處皆宗
0366b09: 舉本來面目話。
0366b10: 者個本來面大千隨處現擬欲承當太虛
0366b11: 生閃電追之不得停挽之以何轉逍遙出世
0366b12: 間世間惟此善問渠渠不知咄渠渠又現堪
0366b13: 嗟捉影人豈識伊真面雲巖老頭陀笑指個
0366b14: 方便
0366b15: 舉圓覺經居一切時不起妄念於諸妄心亦
0367a01: 不息滅住妄想境不加了知於無了知不辯
0367a02: 真實。
0367a03: 山堂寂寂無人到澗水悠悠有琴操偶然曳
0367a04: 杖過前峰一陣狂風吹落帽吹落帽呵呵笑
0367a05: 漢語胡言那成調師驀卓拄杖喝一喝云
0367a06: 舉法華經偈大通智勝佛十劫坐道佛法
0367a07: 不現前不得成佛道。
0367a08: 隨處安禪經數劫肯將佛法輕漏泄面前腦
0367a09: 後錯承當好似癡人撈水月
0367a10: 舉起信論三大。
0367a11: 體大。
0367a12: 偉哉寂滅體難把虛空比虛空向可窺此心
0367a13: 難下嘴
0367a14: 相大。
0367a15: 妙哉諸有相本無名與狀名狀起於心心寂
0367b01: 等無量
0367b02: 用大。
0367b03: 奇哉不思用處處曾無著是個無手人打得
0367b04: 虛空落
0367b05: 詩
0367b06: 白雲巖
0367b07: 龍池一片雲化作巉巖石獨立萬層巔令人
0367b08: 看奇絕幾欲飛去來清風笑無翼月出湖波
0367b09: 光天連山影碧其間學道人逍遙定中出玄
0367b10: 言留碩光陰宜自惜曾登彼來濁累頓
0367b11: 超逸莫作雲巖看宇宙可一息
0367b12: 和憨山大師山居
0367b13: 自笑山中人散奚為趣閒時兩頓粥困來
0367b14: 一覺睡細草作蒲團碎衲為被忘讀東魯
0367b15: 書不識西來意三界空中華一真眼裏翳離
0368a01: 卻郤聖凡情脫前後際如雲過長空縱橫了
0368a02: 無事得失不關心悟迷那能滯有為即無為
0368a03: 無榮亦無累去住任優游死生不二義打破
0368a04: 者重關纔獲居山計
0368a05: 山中寄愛居士
0368a06: 夜來一笑天頂開萬劫昏沈從抖擻欲拈擲
0368a07: 向個中人寂寞深林問野叟雲石相依皆可
0368a08: 親月梅同色堪誰友憐余抱拙在山中獨憶
0368a09: 故人老澤藪嶺外白雲繞東西遙憶君時望
0368a10: 高柳高柳枝條一色青山村兩地何時偶年
0368a11: 來脫口頭禪實落分明與君剖百般妙用
0368a12: 空不空切莫隨他跟走言言見諦自相乖
0368a13: 句句超宗心露醜聊遺寸楮布空懷欲寄巖
0368a14: 房一無有
0368a15: 隨喜放生
0368b01: 諸佛本是眾生性眾生即是諸佛體佛種從
0368b02: 緣性即空生由迷悟體無止故說三堅無為
0368b03: 法修持定慧戒為始眾生能持未能持放生
0368b04: 利益當隨喜如人欲行千萬里須從一步而
0368b05: 起趾眾生相狀各不同護生之心心無二痛
0368b06: 癢與我一般知寧不哀憐方便彼不息貪瞋
0368b07: 異類生一念慈悲真佛子安忍相煎損彼身
0368b08: 滋我無明幻口體幻體浮脆誰得堅百年歡
0368b09: 樂電光駛改頭換面一迷心誰識我兮誰識
0368b10: 你竊念多生父母親萬死萬生不停止復念
0368b11: 化身菩薩眾現乎有苦有樂事凡夫五眼未
0368b12: 圓明那辯親聖凡體端能格物悟天真了
0368b13: 然生佛無彼此頭頭返照平等觀水陸一真
0368b14: 法界耳是因是果報無差雲巖道人語如是
0368b15: 覺洪弟新搆玉峰題贈
0369a01: 新開玉峰一片地搆得數椽蔽風雨竹明
0369a02: 映日月生對坐盤桓發幽趣不將禪道挂齒
0369a03: 牙墾土掘地終無慮山田米飯撲鼻香一念
0369a04: 萬年心不易
0369a05: 訪美昆玉子文去虎邱不遇寄懷
0369a06: 支笻漫步出雲壑為君伯仲來城郭長公笑
0369a07: 迎坐草堂不見子仲心如索想見虎邱
0369a08: 地誰共盤桓月明裏石上題詩佳句多寄來
0369a09: 起我寒巖意山間樹色夏陰濃理還巔遐
0369a10: 想公茲遊識得山水趣蹋破千峰與萬峰興
0369a11: 如珠走盤無礙遐邇縱橫得自在石磬山前
0369a12: 古洞幽一到管教君意快頒白頭陀立巖側
0369a13: 佇望搖搖徒慨息也知緇素等霄壤個中解
0369a14: 脫安可測淵明昔日入蓮社百般放下惟酒
0369a15: 癖遠公徹底順機宜卻郤憐根人豪傑我詩
0369b01: 沒韻且無味信口說來原不計非禪非道非
0369b02: 言詮不足啟君秀眉宇君家兄弟高才華落
0369b03: 筆迥出驚人句文章氣欲吞風雷如龍得雲
0369b04: 直飛去叢林外護宿有緣願力了知金石堅
0369b05: 神交無論隔面遠道念純真不假鞭浮生百
0369b06: 歲太虛電邂逅之際光中圓一年一回一百
0369b07: 回誰保百年人不遷茫茫三界浸苦海那個
0369b08: 回頭駕鐵船憶昔宋時山谷老洗心曾叩黃
0369b09: 龍禪憤志了生死事觸著頓悟玄中玄堪
0369b10: 笑巖阿修道者懷人不覺歌長篇
0369b11: 寄章格非太史
0369b12: 休老荊南最深谷巖畔藤蘿縛茅屋住來冷
0369b13: 落十年餘閒看春山紅又綠思君昔日破蒼
0369b14: 苔談笑篝燈連夜宿蕭蕭眉宇見文章浩浩
0369b15: 言詞滿空谷超然自具出世心好比崑山一
0370a01: 片玉回車若作荊溪遊令我林泉增秀蔚試
0370a02: 看禪喜羨羡蘇黃風流千載無生曲嗟哉滿眼
0370a03: 走埃塵斷絃今日何人續願君共出一隻手
0370a04: 力挽綱震塗毒
0370a05: 還山聞曹起明病寄懷
0370a06: 返谷俄聞君有恙兀兀空懷在青嶂夜來清
0370a07: 夢到君齋山水逶迤獨攜杖忽聞鳴鶴度松
0370a08: 驚起幽人轉惆悵蕭蕭臥月在巖房栩栩
0370a09: 乘雲自偃仰心本無來身不去相共盤桓豈
0370a10: 非妄平生情念了如冰及至與君心怏怏惟
0370a11: 君與我不尋常我愛君誠非勉強暫時休歇
0370a12: 塵中緣襆被來臥寒巖上為憐君骨真道人
0370a13: 豈肯埋頭老塵網野人默默思不已巳信手拈
0370a14: 詩寄玄賞雖無謝眺句驚人言下赤心揮萬
0370a15: 象
0370b01: 茅菴歌
0370b02: 茅菴清淨若秋水滿目紅塵提不起回光返
0370b03: 照百劫消擬議之間隔萬里洞山昔日過谿
0370b04: 流一分明蹋到底四壁蕭然綠竹陰草榻
0370b05: 從容揮麈尾閒適興漫登巔一目千峰掌握
0370b06: 間遙望翠微起處不知人住幾多番自揣
0370b07: 看吾何為不學盤山打觔斗且喜瓚之風
0370b08: 規詔到龕前煨紫芋收寒涕只堆堆又羨羡
0370b09: 寒山子寥寥忘卻郤來時路斜陽巖畔口喃喃
0370b10: 嗟歎時人不知始如猿捉影兮何日偷心死
0370b11: 且安林下度殘年不效人間殊勝事從他碌
0370b12: 碌兮奔南走北何時止一日閒兮一日新不
0370b13: 知誰是個知音鳥啼華落驚回夢又見空山
0370b14: 放白雲靜悄悄漫惺惺一钁生涯幾十春寒
0370b15: 則穿衣饑則食不須向外去追尋黃頭碧眼
0371a01: 難謾我任彼狐鑿性靈
0371a02: 效古詞四首
0371a03: 偶爾臨谿睹水形滿頭霜髮忽驚人浮生碌
0371a04: 碌空如影輸與青山萬古新返沈吟誰肯清
0371a05: 閒悟性靈
0371a06: 芳草萋萋客路長幾人回首暫思量不知樂
0371a07: 土雲深處空向紅塵逐日忙究心王不覺梅
0371a08: 梢月到
0371a09: 老桂庭香天半秋鴈聲嘹喨夜空愁舊年華
0371a10: 下尋幽客不見今年來再遊君早修光陰迅
0371a11: 速詎能留
0371a12: 世事如同百草紛紛各自勤搜討罷忙
0371a13: 忙撒手歸風華狼藉教誰掃須知道一輪明
0371a14: 月當天照
0371a15: 山居二十首
0371b01: 散羨羡山居忘緣境自如雲鉏半畝芋月誦
0371b02: 兩行書臨訪無塵士閒歌有翠鴝春秋雖不
0371b03: 涉梅放一年除
0371b04: 適得山居趣蹉跎不計春常逢采薪老那遇
0371b05: 慕玄人伐木天空開池水湛深長歌驚萬
0371b06: 壑笑口出風塵
0371b07: 曲徑無人掃蕭然太古間蹊無車馬門有
0371b08: 樹禽還松下翻經義臺前石斑偶然吟半
0371b09: 偈華雨落雲巖
0371b10: 達道愧無心塵囂竟莫侵披雲石上坐得月
0371b11: 澗邊吟仰看青山老孤行黃葉深不知浮世
0371b12: 幻孰肯向空林
0371b13: 偏愛吾廬好寥寥無所求草豐常睡鹿波靜
0371b14: 不驚鷗漫步乘風息徐歌待月流山前一怪
0371b15: 石相對兩忘憂
0372a01: 自在白雲間晴空見遠山論交常屈指脫俗
0372a02: 已巳蒼顏白髮誰能染青山我自閒浮生縱滿
0372a03: 百歸去把空拳
0372a04: 平生無所學秪好住幽谷不圖世人知惟看
0372a05: 麋鹿逐雲來伴我閒月到照我宿獃獃一頭
0372a06: 陀任他榮與辱
0372a07: 一笑轉幽閒空生誰住山眉開青嶂眼淨
0372a08: 碧谿瀾見月應忘指尋頭昧本顏擬思親切
0372a09: 處猶隔幾重關
0372a10: 不用外求真惟宜息見情雲開孤月皎雨過
0372a11: 萬山青林邃禽忻集谿深魚自沈何人達此
0372a12: 意處處悟無心
0372a13: 結屋倚巖阿沿谿荒徑多杖挑千障月襟帶
0372a14: 百川波半偈傳千古全身養太和逢樵無可
0372a15: 語信口發長歌
0372b01: 不盡幽居興爰忘塵世喧山空神自靜嶺外
0372b02: 客尋源鳥語翻詩律松風說梵言超然新得
0372b03: 句明月照當軒
0372b04: 開軒春正好華雨自繽紛稚穿危石龍松
0372b05: 入亂雲閒書消白晝清磬送斜曛默默誰堪
0372b06: 話爐香只自焚
0372b07: 臘盡一燈前空生已巳度年諸緣看暫息萬物
0372b08: 聽新傳道獨超數機玄在象先山梅半
0372b09: 放堪笑野僧閒
0372b10: 心光如透露能向大方步野鶴擇高林孤雲
0372b11: 出凡路超然無彼此脫豈回互個中若有
0372b12: 欺敢保一生誤
0372b13: 萍蹤何所拓野鶴自無家一笠隨風雨單瓢
0372b14: 挂落霞山青雲自斷草嫩路偏忽遇兒童
0372b15: 戲看他閒聚沙
0373a01: 淡雲橫谷口楓色滿山中碧沼凝秋水輕寒
0373a02: 度曉鐘草衰雙眼白木落一心空事事渾無
0373a03: 著蕭然一老翁
0373a04: 密竹藏精舍林深細路彎泉流兼宿雨木脫
0373a05: 見秋山清夜孤猿嘯閒幽鳥還病餘分半
0373a06: 榻不欲到人間
0373a07: 鴈過長空唳秋風拂半天雲收千嶂出月挂
0373a08: 萬谿圓紅葉飄飄墜麻衣索索褰光陰如電
0373a09: 卷幾個脫塵緣
0373a10: 秋光漸漸深衲破冷來侵路僻少逢客山窮
0373a11: 多見禽谿平涵野色林邃養閒心隨分年來
0373a12: 久何須向外尋
0373a13: 無事坐巖房秋深山晝菊花沾露冷松樹
0373a14: 帶雲蒼傲雪經年老登高此日長闌過晚
0373a15: 節雨入重陽
0373b01: 登東臺
0373b02: 曳杖轉幽林登臺望海吟一圍青障合五頂
0373b03: 白雲深坐久渾忘世情高若有心孤危常寂
0373b04: 處天籟絕無音
0373b05: 與友人遊陳公洞
0373b06: 林深小景幽挾客漫尋遊荷笠穿松徑支笻
0373b07: 看瀑流片雲橫谷口雨點枝頭話到忘言
0373b08: 處斜陽照晚秋
0373b09: 秋過龍池懷密雲法兄
0373b10: 扶笻過舊隱山徑露沾衣登嶺湖帆合窮巔
0373b11: 霄漢低龍池雲靄靄梵宇景依依去寺無千
0373b12: 日萍蹤幾別離
0373b13: 芙蓉寺
0373b14: 結秀重巖下芙蓉千載幽來來亭入漢去去
0373b15: 水經秋樹古宗風在池清法雨收龐公三拂
0374a01: 袖令我憶風流
0374a02: 寄曹藎生居士
0374a03: 巖竇日偏長蘭風撲鼻香懷人望遠嶺散步
0374a04: 到斜陽幽鳥啼林晚蒼松拂徑何時快老
0374a05: 眼相對共敷揚
0374a06: 寄吳石渠居士
0374a07: 春秋連接袂山僻漫相親淡淡石泉水蕭蕭
0374a08: 野澗芹錦衣忘故里破衲見閒心幾憶禪
0374a09: 話應知宿有因
0374a10: 留別曹念茲居士
0374a11: 一別過湖東懷君意莫窮依依出雲岫步步
0374a12: 拂天風慮澹交能久心慚道未充夜來孤月
0374a13: 皎相照已相通
0374a14: 懷琇侍者
0374a15: 吾懷琇侍者見道宿根深兩載巾缾事三春
0374b01: 木石心頭頭自顯妙一一本天真繼我誰為
0374b02: 後如斯得幾人
0374b03: 
0374b04: 
0374b05: 天隱禪師語錄卷第十八
0374b06: 音釋
0374b07: 韜他刀切音叨藏也。巉鋤銜切音讒巉巖高也。藪蘇后切音叟大澤也。
0374b08: 钁居縛切音矍大鉏也。逶迤上烏為切委平聲下唐何切音駝逶迤行貌。
0374b09: 栩虛切音詡栩栩喜貌。
