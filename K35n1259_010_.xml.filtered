0866a01: 御製秘藏詮卷第十　　　　　　　車
0866a02: 義解無生智至理深玄旨趣微妙言詮雖貫智本無生維摩經云文字
0866a03: 性離是即解脫。無生智不來諸法本寂妙智無來照體不立澄湛自如
0866a04: 維摩經云於第一義而不動。非智亦非解理事融通性相交徹證智
0866a05: 之心既非尋思之解亦絕楞伽經云非佛非真諦非因亦非果。上智豈能開
0866a06: 智窮解寂妙湛理凝就本而談豈能開演般若論云斯乃無名之法非言之所能言。
0866a07: 起知心識識雖了別心且能緣起智觀悲皆虛幻圓覺經云一切
0866a08: 諸眾生身心皆如幻。六情何足戀六情散亂心識馳流幻妄不真復何
0866a09: 攀戀圓覺經云六根四大中外合成妄有緣氣。一燈然百燈解心智朗
0866a10: 如室燈光復照迷燈燈續焰華嚴經云思惟發是願我當作世燈。恒作法輪
0866a11: 轉自智解起復教餘人他智隨解法輪義彰維摩經云三轉法輪於大千。
0866a12: 法教世尊說教則三乘頓漸咸貫機說則悲利化生流從法界位超
0866a13: 諸聖曰世尊軓物解生可居法稱寶積經云道師發起大悲心為說無雜真法界。慈
0866a14: 觀大化身大化身起運智觀機垂訓益生咸資善利華嚴經云我見尊妙
0866a15: 身相好自莊嚴。坤皆照佛心無私平等一照化洽坤令歸中道
0866a16: 法華經云深達罪福相照於十方。得達渡迷津得達真理深渡迷津
0866a17: 永踐無餘恒居常樂華嚴經云正覺功德大智出普達境界到彼岸。
0866a18: 旨趣高千億談妙旨也理高千古論深玄也言絕百家良由智尚不窺
0866a19: 心豈能測法華經云故諸經中為其上。花開有舊新曠未悟
0866a20: 虛妄纏心一念頓圓情塵俱遣如花開先後說有舊新法華經云香風時來吹去萎花。
0866a21: 山河及大地對情有隔在理融通山河大地全即自心法界觀云山河
0866b01: 石壁不相妨即是智通無罣礙。鄙我利他人行利他心歸惡自我所求
0866b02: 善事普濟於人梵經云好事與他人惡事自歸己巳。
0866b03: 玄閫難知盡玄則交羅性相閫乃開有規教旨幽深智難究盡法華
0866b04: 經云意趣難知。熙然大法身大則滿如空法乃凝然不動無為之功
0866b05: 德河沙離障之法身出顯起信論云法界一相即是如來平等法身。窮之不可
0866b06: 極法理深玄無為至極妙解之智難窮洞照之心莫測無名論云隨之弗得其蹤迎之
0866b07: 同見其首。筏渡愛河津筏乘智慧河渡愛津岸至無為心居解脫維摩
0866b08: 經云稽首已巳到於彼岸。
0866b09: 疑執無邊際三世因果猶豫偏增良由未證真常所以疑心無際
0866b10: 法華經云今者四眾咸皆有疑。不疑自見無疑頃刻自見本心了解
0866b11: 剎悟圓實際寶積經云疑惑已巳除知汝意樂。清淨苦海間虛妄大海
0866b12: 深廣無涯苦逼身心漂淪不息中含淨性其理本如圓覺經云十方眾生圓覺清淨。明
0866b13: 月光如練長霄雲靜月皎太虛妄盡習除佛心自朗寶積經云樓妙寶
0866b14: 流光亦如秋月無氛翳。
0866b15: 幽化坤外幽謂幽深化乃聖化通徹坤恒周法界一切有情平等
0866b16: 具足華嚴經云充滿法界悉現一切。逍遙道可貧逍遙真趣妙智
0866b17: 恒觀履道安貧清虛自遠淨名經云富有七勝財。邪宗難間隔是非
0866b18: 紛正理難移異執多端真心莫隔迷由邪見悟即真宗圓覺經云邪師過非眾生咎。
0866b19: 慈眼視相親慈眼悲心有緣恒視智身願力應念長周利物導迷豈唯
0866b20: 一致法華經云慈眼視眾生福聚海無量。
0866b21: 大哉調御力大哉即讚仰之詞調御則調攝有情控御當機咸令得益
0866b22: 智無能屈名之為力下生經云十力世尊甚希有。廣法混穹旻深廣
0866c01: 妙法智證則混然無邊旦指穹旻要彰妙理華嚴經云離垢清淨身如空滿十方。無
0866c02: 執非常說妄盡執無真心顯現機緣若備應化隨生授道觀根恒宣妙理
0866c03: 圓覺經云得離諸幻當為汝說。非因即是真果證既寂因亦本非千差
0866c04: 而徹偏真源稱理而圓融不二法界觀云森羅萬象並皆如。
0866c05: 信施及天下信則心淨為性施乃輟己惠他由信徹真源行施方及天
0866c06: 下八大人覺經云菩薩行施等念怨親。終依塔廟親遺形真體咸欲
0866c07: 躬承歸想而靜默澄心精絜而安閑誦念華嚴經云禪思誦念造立塔廟諸妙形像。眾
0866c08: 生具佛性佛性周普猶若虛空四生而體恒無減在賢聖而妙理無增
0866c09: 起信論云所謂一切法真如平等不增減故。智識定人倫識心洞達
0866c10: 處人倫而修禮樂智慧開照趣解脫而求妙因華嚴經云明聖達智慧超倫。
0866c11: 興善求諸佛善心興樂要證菩提諦信恭誠願垂智照下生經云恭勤
0866c12: 信受渴仰大師。妄緣自不見妄緣顛倒迷障遂增不能自見真心安可
0866c13: 了達實相法華經云入邪見稠林不聞佛名字。眼前黑闇中癡心黑闇
0866c14: 妙道難分慧眼若開無為自顯楞嚴經云我今眼前唯觀黑闇。此法如霜霰
0866c15: 貪癡邪見妄體全空霜霰電雲俱如幻有寶積經云世間本性聚沫陽焰泡幻芭蕉。
0866c16: 智超雲水淨智謂四智菩提成自受用身名超起變化身陰覆有情如
0866c17: 雲眾生信心如水無染名淨華嚴經云眾生心水淨菩提影現中。絕影亦
0866c18: 無塵塵影是色法身非色以無垢真如為體絕有影像塵垢故楞嚴經云於妙
0866c19: 圓中本無有物。妄相迷途隔妄相即有為相非是無為實相迷人執妄
0866c20: 為真見想即為阻隔般若論云妄相非真佛。終為不悟人凡夫固執
0866c21: 背覺合塵不悟真空攀緣諸境法華經云不覺內衣裏有無價寶珠。
0866c22: 我聞如是說我謂諸蘊世俗假者聞謂耳識聽聞如即指義是謂定詞
0867a01: 如斯妙義是佛所說智度論云如是我聞生信也。不達謾勞神一切
0867a02: 眾生不達識中菩提種子及自涅槃無始已來不修勝行謾勞神用法華經云迷惑不信
0867a03: 受破法墮惡道。及見無言盡證悟名見理本無言證理之時名言道斷
0867a04: 維摩經云法無名字言語斷故。茫然無所親茫然者無涯深遠之顯
0867a05: 於真如不同有為無其彼此何更親般若頌云法中無彼此理上豈親。
0867a06: 真本清如水真如本有性自無為體寂疑常清如湛水淨無垢染攝論
0867a07: 云清淨法界體即真如。濁緣豈得親法身寂靜眾聖所依五濁業緣
0867a08: 豈能親近楞嚴經云從始入終五疊渾濁不能染污。常如智者常如
0867a09: 者真如也體自恒常無有遷變智者了達悟解分明唯內證知法華經云智慧明了故。
0867a10: 甚處有艱辛我法未斷煩惱長拘證悟無生艱辛非有法華經云
0867a11: 唯了此事更無餘事。
0867a12: 念悉信無常悉者察也悉察有為念念遷變剎不住信是無常圓覺
0867a13: 經云念念生滅即是無常。修行興大善修謂進修萬行興謂興發大乘
0867a14: 趣求無上菩提成就無漏福慧名為大善金剛經云修一切善法即得阿耨菩提。慈
0867a15: 心起大悲如來因修二利果感三身應現慈心開接迷悶常起大悲楞嚴
0867a16: 經云唯垂大悲開發迷悶。但鄙貪癡戀但者獨也鄙者嫌也令其三界
0867a17: 眾生嫌棄貪癡戀著六塵法華經云汝等莫得樂住三界色聲香味觸也。
0867a18: 慧性歸元化慧謂智慧性者體也運智慧心化有情類皆歸正理攝相
0867a19: 就性即是一真法華經云化一切眾生皆令入佛道。綿綿若守真
0867a20: 綿綿即不斷之詞彰於理體綿綿若存用之不勤守其真德離於染淨涅槃經云了了明
0867a21: 見佛性故。有無通性相有無二法相對得名在相不可言無約性豈能
0867a22: 執有楞嚴經云有無俱遣名之為真。解了自清神解了者悟彼法性本
0867b01: 自凝然若達一體全真悟解自清神智唯識論云真智發生顯彼性相。
0867b02: 說亦真常道說謂演說如來所演言教不離法界說而無說名真
0867b03: 常道金剛經云無法可說是名說法。妙果論祇園轉依之果名妙世尊
0867b04: 於祇園中為菩提等談論真常之理金剛經云在祇樹給孤獨園。能成
0867b05: 諦信事能成是果諦信是因證無為事時並自熏習諦信所感金剛經云信
0867b06: 解受持是人成就第一希有。寂靜本因言法身寂靜唯內證知本體
0867b07: 圓明因言悟解勝經云河沙中行六波羅蜜不如有人暫時手執經卷。
0867b08: 理究真空理理即所證究謂窮究說大乘教窮究真空破彼二乘執有
0867b09: 相故顯於妙理法華經云唯佛與佛乃能究盡。慈悲世尊慈化眾生
0867b10: 悲濟苦難隨機方便勸教有情人天崇重故名世尊法華經云世尊大慈。湛然
0867b11: 虛妄境真理湛然有為虛妄泯相歸性幻境非侵不隨變異圓覺經云遠離
0867b12: 一切幻化虛妄境故。魔眾靜無諠金剛座上佛初成道入慈心定
0867b13: 降伏天魔眾不能動靜無所諠淨名經云而現降眾魔。
0867b14: 恒星不見時佛生王宮恒星不現放光洞耀表破衢如來興示相因
0867b15: 緣眾生以根孰悟道楞嚴經云從我因緣心得開悟。我佛行方便我佛
0867b16: 者釋迦佛也眾生根性利鈍不同談教有空功施方便後說真實令趣佛慧法華經云是
0867b17: 故以方便引汝趣佛慧。金混精光因位之中覆蔽真理喻如金
0867b18: 混於精光楞嚴經云又如金雜於精金故。成後終無變三僧祇
0867b19: 五位進修佛果既成更無變異圓覺經云既已巳成金不重為。
0867b20: 詮如來藏詮謂能詮教謂四持法義忍所並如來藏故
0867b21: 楞嚴經云淺深同說法頂禮如來藏。清流萬法源清流喻水體即真如
0867b22: 與其萬法為源一切有為作性淨名經云一切法亦如也。隨情登覺道
0867c01: 隨其有情根性差別理無頓漸悟有不同行滿三祇皆登覺道法華經云如是諸人等皆
0867c02: 已巳成佛道。何用使心權權者權法之義方便之門雖說三乘不拘中道
0867c03: 使至實所自證真空法華經云汝今勤精進當共至寶所。
0867c04: 求利他人益希求菩提勸行六度善巧方便以利他人令證常身是大
0867c05: 饒益金剛經云為利益一切眾生應如是布施。玄談不可論玄謂玄妙
0867c06: 二空真理離相寂然絕諸談論法華經云諸法寂滅相不可以言宣。真如常不
0867c07: 動法華云有為有三品中品可遷動可隨上品進轉可隨下品退敗真如不法華
0867c08: 經云不動不退不轉。經重法王尊經者貫花義崇重法王三界獨尊無
0867c09: 漏言教難可值遇法華經云無量國中乃至名字不可得聞。
0867c10: 解即非常見解謂證解無漏妙慧證解真空鑒達不即非常見般若
0867c11: 頌云愚人看似妄智者見唯真。其中事鄙煩真見道中理事融
0867c12: 其相俱泯鄙煩惱即時除淨妙二慧隨應自灦般若頌云所知煩惱障空中無所依。
0867c13: 不能隨境變變謂變通境即境事禪定起說不隨妄轉法華經云從禪
0867c14: 定起為諸國王開化演暢其心安隱。容易過朝任性隨緣名為
0867c15: 容易了空本際能過朝內鑒斯明外物無滯法華經云六十小劫謂如食頃。
0867c16: 習性盡由心十住菩薩求趣菩提熏習內心習已巳成性聞思修慧念念
0867c17: 相資攝論云外或無熏習非內種應知。愁人不自鍊煩惱昧覆蔽
0867c18: 妙悟真乘不假修鍊楞嚴經云自蔽妙受此淪溺。如珠走碧天
0867c19: 虛空際拂去迷雲喻如摩尼珠洞徹真理故楞嚴經云日輪昇天照耀無礙彰如珠矣。
0867c20: 所在得圓轉如彼圓珠得用無滯華嚴經云如摩尼珠於五色隨彼
0867c21: 顯現。
0867c22: 證悟無生事證謂智證悟即悟解佛果位中證悟圓滿無生忍故維摩
0868a01: 經云得無生忍。禪波潤法門禪河寂靜定水波澄止觀神通灌潤法門
0868a02: 華嚴經云諸念神通止觀等無量方便諸法門。人心自不定人即凡夫
0868a03: 心能緣慮凡夫妄心不悟圓常曾無變易圓覺經云譬如動目能搖湛水即人心自不定。
0868a04: 邪浪逐風喧邪浪即四瀑流風謂八風未獲正報被風喧雜漂流邪浪
0868a05: 楞嚴經云境等風所擊恒起諸識浪。
0868a06: 志極恒沙界志極者不悟真空有相行施寶滿恒沙世界感果在於人
0868a07: 天執相迷因非達無礙金剛經云以恒河沙等世界七寶布施。邪起妄
0868a08: 言迴邪者佛起隨機言教勸邪徒令成正果楞嚴經云若諸眾生愛樂術而為說
0868a09: 法。纖毫俱不是如來示相化喻令修導彼群迷隨情應設泯相歸真
0868a10: 纖毫俱遣般若頌云相寂名亦遣心融境亦亡。寂靜豈知元法身寂靜
0868a11: 因位難知自受用身方能證會二乘趣寂未辯所歸般若頌云趣寂不知歸。
0868a12: 果報分定果起酬因名之為報勸行六度定感菩提般若頌云生因
0868a13: 於此日證果未來時。應同野馬奔上士真始顯不遷之義凡夫昧識
0868a14: 難知得法之源楞嚴經云如彼野馬熠熠不停。百川歸大海佛化情類
0868a15: 會同真性喻百川流注咸歸大海體非有異華嚴經云能飲一切水令海不流溢。難
0868a16: 辯舊波痕平等一性理事融如海湧波固無定相法華經云其法一味
0868a17: 解脫涅槃。
0868a18: 除假要歸真去除假相虛妄六塵要悟真常圓四智楞嚴經云若有
0868a19: 一人發真歸源即除假相。魔心終是戀魔隨邪境妄心搖動迷惑戀著
0868a20: 終難出離楞嚴經云落愛見魔失菩提性終是戀故。因緣性亦空如來
0868a21: 示現眾生為因應感為緣悟法界性因之與緣體無所有故得空名華嚴經云雖順世間如
0868a22: 是說體性清淨如虛空。法共恒沙轉以心求法了無所得三際諸佛
0868b01: 如恒河沙共談流轉楞嚴經云恒沙諸佛同共宣說。
0868b02: 因中洪水大因中起行常發勝心廣護大乘曾無退轉法諭於水利
0868b03: 無邊涅槃經云為護正法以大乘水而自澡浴。驚波濁浪渾佛以慈悲
0868b04: 驚覺情類令斷五濁邪浪令入真源法華經云諸佛出於五濁惡世。無心風自
0868b05: 止禪定相應常依真理內心寂靜外緣不生雖居風界邪風自止涅槃經云於風起定
0868b06: 心不亂故。清淨理歸源障染盡故理寂無為性淨妙明皆歸真趣金剛
0868b07: 頌云欲達真如理應當識本源。
0868b08: 義遠諸天眾說大乘義遠化諸天使悟本心令眾解脫楞嚴經云若有
0868b09: 諸天樂出天倫我現天身而為說法。情迷白日有情迷解不悟真空
0868b10: 佛性如白日顯然盲人則自長昧維摩經云而盲者過非日月咎。如來傳秘
0868b11: 教傳謂傳說如來為諸菩薩傳說二空秘密之藏圓覺經云大悲世尊廣為菩薩開秘
0868b12: 密之藏。愚見與誰論凡夫愚癡見解非真無智了達執迷為是自既
0868b13: 無能與誰所論涅槃經云當知是人愚癡無智。
0868b14: 法偈周遷法即教法偈謂偈頌以多偈頌讚諸法王法華經云以千
0868b15: 萬偈讚諸法王。任從經百千遇佛教示頓悟妙明如得寶珠非生苦惱
0868b16: 任經百千沙劫真性常自坦然法華經云過於百千劫。菩提真是果
0868b17: 大乘菩提解脫之果一得常得故以名真涅槃經云菩薩大願路趣一切如來菩提果。
0868b18: 萬代劫中傳自受用身廣大法樂五蘊相續常無改變萬代劫中傳說
0868b19: 不盡華嚴經云十方諸如來於無量劫說不盡。
0868b20: 想念情中實想念諸佛安樂菩提情中棄捨於妄緣禪定常居於實際
0868b21: 華嚴經云若了實際見真如故。如露亦如電觀喻世間身如露珠太陽
0868b22: 纔昇即落有為諸法如電隨起即滅不似真常無有變異金剛經云如露亦如電。端
0868c01: 坐利生端坐者佛在定中運神通力巧應方便利濟生華嚴經云其
0868c02: 身端坐悉充滿此是三昧神通力。無剎佛不現佛具慈悲無有剎土
0868c03: 不現其身華嚴經云恒沙佛剎有世界名娑婆彼土有佛名釋迦牟尼。
0868c04: 達意忘虛幻通達心識悟解真空寂靜而妄緣不生虛幻而一切非有
0868c05: 般若心經云照見五蘊皆空。玄機有後先玄機妙理本體凝然根性
0868c06: 不同悟有先後金剛經云皆以無為法而有差別。一言如道合理智
0868c07: 混融法法皆歸如離相寂然本疑道合維摩經云寂滅是菩提離諸相故。超證自
0868c08: 依緣超越生死果證菩提福慧周圓能含萬德梵網經云我今盧舍方坐蓮華臺。
0868c09: 玄寂非無相真常妙理清淨湛然非相非空不生不滅又豈可言說也
0868c10: 無量義經云無相不相是真實相。先袪有妄緣先袪二障煩惱不生
0868c11: 悟彼是空妄緣不有智生惑滅破彼我法法華經云然彼長者無處妄之咎。根塵
0868c12: 能泯滅六根六境能泯滅者塵垢不染妙慧發生無漏識心因此生長法華
0868c13: 經云嚴六根皆令清淨。金地見青蓮布金為地建大道佛成道時
0868c14: 金剛座上如見青蓮華甚為希有金光經云清淨無垢如青蓮華。
0868c15: 幽巖修道行將成道行非止幽巖捨棄妄緣求證正覺維摩經云憶念
0868c16: 我昔曾於林中宴坐樹下。為事信天緣事理無礙離果離因佛法玄微超
0868c17: 凡入聖信緣任運至道無私不起妄情是法平等圓覺經云於一切時不起妄念。無
0868c18: 來兼不去不來不去法自流通絕相絕名妄情自泯金剛經云無所從來
0868c19: 亦無所去。誰後復知先一真平等法性圓融寂寂玄關誰先誰後湛湛
0868c20: 覺海何是何非法華經云等與大乘。
0868c21: 俗網障菩提俗塵煩惱障蔽菩提無漏智生方乃悟勝經云在纏
0868c22: 名如來藏。非論今與昔古今迷執大聖傷嗟欲知煩惱本空須依般若
0869a01: 深智了斯妙旨何論今昔不遷論云昔不至今今不至昔。當知釋氏尊
0869a02: 方知世尊通達大智越諸聖位善會諸法法華經云大雄猛世尊諸釋中之王。慈慧
0869a03: 常光弈慈悲智慧煥赫大千照耀四生咸令證悟威德湛湛不可極量觀佛
0869a04: 三昧經云世尊常光之圓卷猶如秋月。
0869a05: 大恩施不報我佛慈悲說法教化常施妙慧善誘眾生施大恩惠而不
0869a06: 望報法華經云世尊大恩以希有事。小惠豈拘牽大權菩薩應用無方
0869a07: 接物利生豈拘小惠維摩經云欲行大道莫視小徑。平等悉無礙說法
0869a08: 平等普世界無礙妙智悉已巳周圓勝王經云於凡聖境體非一異俱不能礙。迷
0869a09: 情免縛纏智斷情執永出纏覺悟妄緣永離諸有維摩經云覺悟解脫
0869a10: 永離纏。
0869a11: 信之不可及諸佛真智信不能及眾生識心種種迷闇法華經云盡思
0869a12: 共度量亦復不能知。貪欲自招牽五趣輪迴四生汩沒於情有欲難證
0869a13: 涅盤於法無心永超淨域慈恩云貪為苦本業在苦因。因緣皆種得
0869a14: 宿種善根必達彼岸暫求因果豈到淨方維摩經云善惡之業亦不忘。何事豈
0869a15: 遷延浮生迅速善法因時節因緣正當成就法華經云今正是其時定說
0869a16: 大乘。
0869a17: 智不周旋盡如來妙旨智不能齊道有淺深法自圓滿法華經云不退
0869a18: 諸菩薩其數如恒沙亦復不能知。寂空次第圓法約二空智有漸次吹
0869a19: 因深果極妙性周圓法華經云漸漸修學悉當成佛。剛柔知用利顯現
0869a20: 四智利益群生勿恣剛柔以為妙用維摩經云以智慧破煩惱賊。妙道亦如
0869a21: 然諸佛妙道恒自寂然理體本真不可言述法華經云諸法寂滅相不可以言宣。
0869a22: 諦信便知因實相甚深淺根難解若能發一念淨信明了妙因必證菩
0869b01: 提深知歸信金剛經云能生信心以此為實。有方行利益理事俱妙
0869b02: 福慧二嚴普極十方皆明實際華嚴經云平等饒益一切眾生。隨緣受果
0869b03: 報因行六度果報寧虛必若離相隨緣廣大之緣了證維摩經云以善方便智隨意皆
0869b04: 能現。定至寶山積由一真心起無相行定明了咸菩提如至寶山
0869b05: 定獲利樂法華經云汝等去來寶所在近。
0869b06: 我欲救諸苦佛以慈悲救度諸趣超五濁悟三身法華經云觀音
0869b07: 妙智力能救世閒苦。眾生執妄緣虛妄計因成於執第六識緣諸
0869b08: 法愛著不捨法華經云貪著虛妄法堅受不可捨。業因不可救善則
0869b09: 善果業則業報不執因果迷妄自除勝王經云示其善惡報。諸聖相
0869b10: 宣諸佛聖眾興慈運悲救度眾生相傳演法華經云千佛共說不令能盡。
0869b11: 真心不可測佛智如大海渺渺深佛量如巍巍不動法華經云一心
0869b12: 共思求亦復不能知。無黨亦無偏大慈悲故無彼無此愛增斷故無黨
0869b13: 無偏法華經云皆是吾子愛無偏黨。慧偃隨風草一真澄湛万法隨流
0869b14: 還如迷逐妄生風從草偃攝大乘論云煩惱伏不起如毒所害。非唯逐
0869b15: 境遷色空明闇逐境遷流受想行識念念生滅維摩經云法住實際諸邊不動故。
0869b16: 慧為智所轉慧能揀擇智不斷常聖人用之善巧方便不可思議法華
0869b17: 經云諸佛智慧甚深無量。智慧妄隨緣真不逐緣慧能轉物大悲聖智
0869b18: 妙用隨機無處不現仁王經云猶如大幻師所樂無不現。無智復無慧
0869b19: 會時無會說時無說離執離相諸法無言斷絕分別不可口談心緣非反華嚴經云無礙
0869b20: 寂滅觀是則佛正法。真心自寂然根本智證法界圓通合真體不可
0869b21: 言論至理湛然瑜伽論云知所取非有次能取亦無。
0869b22: 語意說分因言顯理得意忘言運大悲心示方便喻法華經云願出
0869c01: 微妙音時為如實說。其言無間隔言與理舍妙道坦然意與心通智真
0869c02: 逾遠言證道斷法華經云十方世界通達無礙。法心是本緣謂法清淨
0869c03: 不著於緣寂是絕非於心無礙阿毗達摩經云無始時來界一切法等依。冤債如
0869c04: 冰釋於法無情不生妄見如夫證果似清水結冰一念寂然冤魔白伏仁王經云
0869c05: 頂生即退天眾安隱冤恨既除便同冰釋。
0869c06: 說果皆因種諸聖說果必從因生種現熟時無有不報因緣會過必招
0869c07: 當果法華經云如是因如是緣如是果。勿疑虛自勞理深不測諦信
0869c08: 難窮智人不疑宿種因緣終不興念法華經云易可化度無有疲勞。天堂與
0869c09: 地獄天堂地獄本由心造無情無念不挂真源圓覺經云地獄天宮皆為淨土。終
0869c10: 不隔纖毫淨穢二境不隔纖毫真本湛然寧存罣礙華嚴論云無邊剎境
0869c11: 自他不隔於毫端。
0869c12: 理長終入妙本覺妙理含容萬象智證圓通終窮不盡密嚴經云以住本清
0869c13: 淨相應妙理中。雅淡寂風濤真空淵默謂之雅寂靜無為謂之淡如海
0869c14: 湛然波濤永息寶積經云我住於法識無動搖。可信如來說共信世尊
0869c15: 說法皆契眾生之根不迷因果故合中道法華經云如來所說法當生大信力。徒言
0869c16: 智識高眾聖說法佛智高言宣廣大更無過者法華經云咸皆共思量不
0869c17: 能知佛智。
0869c18: 詮言非敏慧解若必達真智執言執解敏手奚為維摩經云法無
0869c19: 名字離言詮故。未必滌塵勞依詮悟旨方滌塵勞若昧真宗其迷愈甚
0869c20: 楞嚴經云塵垢應念銷成圓淨妙。不曉開心印一真之法妙慧融
0869c21: 祖祖相傳印印信受維摩經云羅尼印印之至不退轉。寧誇智慧刀
0869c22: 智慧言詮本含幽理必若未曉心印而智慧徒誇勒頌云行智慧刀。
0870a01: 言語因成道般若妙智照了真詮即彼言音成解脫道維摩經云言說
0870a02: 文字皆解脫相。是非歸化寂法王化必使歸源非既不存是亦不立
0870a03: 法句經云諸法從本來無是亦無非。津梁行在世遷變不住往復循還
0870a04: 如來以妙法為津梁眾生以因緣為真諦華嚴經云於一念中所有行願皆得成就。福
0870a05: 業緣中得六度萬行有為無為隨機發明向無上雖法含一味而利樂
0870a06: 隨緣般若經云無去無來應緣而現。
0870a07: 求言通達識假言求理理極識亡言理周融智識無礙法華經云通達
0870a08: 大智。言話意須高通理之詮法本微妙炳煥真覺洞達靈源法華經云
0870a09: 如來有所言說意趣難解。佛理都無著佛即大覺之稱理則所證之
0870a10: 妙體不拘前後際豈在兩中間維摩經云常善入於空寂行達諸法相無罣礙。眉間
0870a11: 放白毫毫相之光分明交靈照之智仗此而生法華經云今佛放光明助
0870a12: 發實相義。
0870a13: 解種千生福始從初因興大願智則三祇劫滿萬行俱圓福報難思不
0870a14: 可量度金剛經云其福德不可思量。戒隨剃髮刀霜刀落彩受具尸羅
0870a15: 外現示聲聞內懷菩薩行法華經云剃除髮而被法服。諸冤兼妄語
0870a16: 妄緣纏繞觸境如冤真智融通了然無滯維摩經云妄語是妄語報。終滯業
0870a17: 心勞凡夫無智業累所牽悟達成真塵勞本淨楞嚴經云覺昧心勞。
0870a18: 證驗僧祇淨念證真道圓上品歷三祇大修萬德良因心寂智
0870a19: 真宗不別法華經云百千萬億阿僧祇劫。飄鼓信風因成果熟
0870a20: 似平地以虛行盡解圓若閑雲而入漢揚真諦實相風不遷論云野馬飄而不
0870a21: 動。江河雖注浪法之流轉如江河而不絕性之真實明即用以恒如
0870a22: 論云江河注而不流。洪水自滔滔妄心不息似洪水以滔滔真識
0870b01: 湛然若波瀾一浩浩論云洪流滔天無謂其動。
0870b02: 純一更無雜一味淨法根本虛無不礙群迷透真域含融眾妙量廓
0870b03: 幽玄法華經云純一無雜。真空光照出真光妙慧照有即空法法融通
0870b04: 光光涉入楞嚴經云性覺真空性空真覺。殊途皆體用即真妙用同歸
0870b05: 性海之中道體疑然不涉差別之智華嚴云用即波騰海沸全真體以運行。清淨
0870b06: 十方力妙慧之力廓徹性源圓照十方湛了清淨圓覺經云十方眾生圓覺清淨。
0870b07: 御製秘藏詮卷第十
0870b08: 乙巳歲高麗國大藏都監奉
0870b09: 雕造
