0454c01: 季總徹禪師語錄卷第三
0454c02: 侍者超祥記錄
0454c03: 拈古
0454c04: 舉世尊初生。一手指天。一手指地。周行七步。目顧四
0454c05: 方云。天上天下。唯我獨尊。後雲門云。我當時若見。一
0454c06: 棒打殺與狗子喫卻。貴圖天下太平。
0454c07: 拈云。釋迦老子無風起浪。將謂有多少奇特。冷地
0454c08: 看來。也是頭上安頭。雲門正令雖行。未免賊過後
0454c09: 張弓。二老鼻孔俱被慧燈穿卻郤了也。還有為古人
0454c10: 雪屈者麼。出來與慧燈拄杖子相見。
0454c11: 舉世尊在靈山會上拈華顧眾。百萬人天皆悉罔措。
0454c12: 唯迦葉尊者破顏微笑。世尊云。吾以正法眼藏。涅槃
0454c13: 玅心。實相無相。微玅法門。不立文字。教外別傳。付囑
0454c14: 摩訶迦葉。
0454c15: 拈云。世尊可謂挽千鈞之弩箭不虛發。迦葉亦似
0454c16: 水無筋骨。能載萬乘之舟。然雖如是。也是將錯就
0454c17: 錯。
0454c18: 趙州路逢一婆子問云。甚麼處去。婆云。偷趙州筍去。
0454c19: 州云。忽遇趙州又作麼生。婆與一掌。州休去。
0454c20: 拈云。趙州老漢三十年覓馬騎。卻被驢子撲。雖然
0454c21: 暗裏抽橫骨。明中坐舌頭。也須是者老漢始得。
0454c22: 浮杯和尚因凌行婆問。盡力道不得句分付阿誰。杯
0454c23: 云。浮杯無剩語。婆云。未到浮杯。不妨疑著。杯云。別有
0454c24: 長處。不妨拈出。婆斂歛手哭云。蒼天中更添冤苦。杯無
0454c25: 語。婆云。語不知偏正。理不知倒邪。為人即禍生。後僧
0454c26: 舉似南泉。泉云。苦哉浮杯。被者老婆推折一上。婆聞。
0454c27: 笑云。王老師猶少機關在。時有澄一禪客問婆。王老
0454c28: 師為甚少機關。婆哭云。可悲可痛。澂一舉似趙州。州
0454c29: 云。我若見者臭老婆問。教口啞。澄一云。未審和尚爭
0454c30: 生問他。州便打。澂一云。因甚卻郤打某甲。州云。是你者
0455a01: 伎死漢。不打更待何時。婆聞云。趙州合喫婆手中棒。
0455a02: 州聞哭云。蒼天蒼天。婆聞云。趙州眼光爍破四天下。
0455a03: 州聞。令僧問。如何是趙州眼。婆豎起拳。僧回舉似。州
0455a04: 寄偈云。當機覿面提。覿面當機疾。寄語凌行婆。哭聲
0455a05: 何得失。婆復偈云。哭聲師已巳曉。已巳曉復誰知。當時摩
0455a06: 竭國。幾喪目前機。
0455a07: 拈云。一箇狗走抖擻口。一箇猴愁摟搜頭。一箇瞎
0455a08: 驢趁大隊。一箇漆桶夜生光。當時慧燈若見。好與
0455a09: 一坑埋卻。貴圖天下太平。忽有箇旁不甘底出來
0455a10: 道。慧燈具甚眼。乃能如是。但斂歛手云。蒼天蒼天。
0455a11: 大隨菴側有一龜。僧問。一切眾生皆皮裹骨。者箇眾
0455a12: 生因甚骨裹皮。師拈草履覆龜背上。僧無語。
0455a13: 拈云。大隨和尚拈草履。不是好心。蹋殺者僧三生
0455a14: 六十劫翻身不得。若是慧燈待問。振威一喝。管教
0455a15: 他皮膚脫落。
0455a16: 靈雲因見桃華悟道。作偈云。三年來尋劍客。幾回落
0455a17: 葉又抽枝。自從一見桃華後。直至如今更不疑。玄沙
0455a18: 聞云。諦當甚諦當。敢保老兄未徹在。
0455a19: 拈云。靈雲平地喫蹎。玄沙痛處下針。二俱未了。山
0455a20: 僧恁麼道。也是龜毛長三尺。
0455a21: 玄機女道者常靜於大日山中。一日忽念曰。自性如
0455a22: 如。本無去住。厭喧取靜。豈為達耶。乃往參雪峰。峰問。
0455a23: 從甚處來。機云。大日山。峰云。日出也未。機云。若出鎔
0455a24: 卻雪峰。峰云。汝名甚麼。機云。玄機。峰云。日織多少。機
0455a25: 云。寸絲不掛。便禮拜。纔行三五步。峰召云。袈裟角拖
0455a26: 地也。機回首。峰云。大好寸絲不掛。
0455a27: 拈云。慧燈有六十棒。二十棒打玄機。不合龍頭蛇
0455a28: 尾。二十棒打雪峰。不合敶後興兵。二十棒慧燈自
0455a29: 喫。初不干及大眾。且道意作麼生。具眼者緇素看。
0455a30: 雪峰問僧。近離甚處。僧云。覆船。峰云。生死海未度。因
0455b01: 甚便覆卻船。僧無語。回舉似覆船。船云。何不道渠無
0455b02: 生死。僧再至雪峰舉此語。峰云。此不是你語。僧云。是
0455b03: 覆船恁麼道。峰云。我有二十棒寄與覆船。二十棒老
0455b04: 僧自喫。不干闍黎事。
0455b05: 拈云。楊意不逢。撫凌雲而自惜。鍾期既遇。奏流水
0455b06: 以何慚。雪峰覆船可謂心眼相關矣。雖然醫得眼
0455b07: 前瘡。剜去心頭肉。爭奈被者懵懂漢一時勘破。且
0455b08: 那裏是他勘破二老處。
0455b09: 莫將尚書謁南堂淨禪師咨決心要。堂使其向好處
0455b10: 提撕。適如廁。聞穢氣。急以手掩鼻。遂有省。即說偈曰。
0455b11: 從來姿韻愛風流。幾笑時人向外求。萬別千差無覓
0455b12: 處。得來原在鼻尖頭。南堂答曰。一法纔通法法周。縱
0455b13: 橫玅用更何求。青蛇出匣魔軍伏。碧眼胡僧笑點頭。
0455b14: 拈云。莫將尚書向廁坑上得些臭氣。便誇大口。玷
0455b15: 辱宣尼大師不少。南堂老漢好與三十拄杖。何故
0455b16: 不合教壞人家男女。
0455b17: 僧問雲門。如何是佛。門云。乾矢橛。
0455b18: 拈云。人歸大國方知貴。水到瀟湘分外清。韶陽老
0455b19: 子正所謂見說吳音都變盡。語言渾似廣南蠻也。
0455b20: 然雖如是。也是靈龜曳尾。
0455b21: 東印土國王請般若多羅尊者齋次。眾皆轉經。尊者
0455b22: 宴坐。王問曰。師何不轉經。者曰。貧道出息不涉眾緣。
0455b23: 入息不居陰界。常轉如是經百千萬億卷。王信入作
0455b24: 禮。
0455b25: 拈云。國王請齋不是好心。尊者雖善說法要。叵耐
0455b26: 國王出出入入。忙不能已巳。慧燈卻不然。他若問何
0455b27: 不轉經。但鳴指一下云。三藏十二部皆從者裏演
0455b28: 出。若人承虛接響。自有國王證明。
0455b29: 王常侍問僧。一切眾生皆有佛性。是否。僧云。是。侍指
0455b30: 畫上狗子云。者箇還有佛性也無。僧無語。侍自代云。
0455c01: 看咬著你。
0455c02: 拈云。惜何夫子之說君子也。駟不及舌。何以故。不
0455c03: 知者僧卻具陷虎之機。令者漢鑽入畜生隊裏吠
0455c04: 樁逐塊。然雖如是。山僧也是為他閒事長無明。
0455c05: 
0455c06: 
0455c07: 
0455c08: 
0455c09: 
0455c10: 
0455c11: 頌古
0455c12: 世尊一日陞座。文殊白椎云。諦觀法王法。法王法如
0455c13: 是。世尊便下座。
0455c14: 未升座前已巳漏洩。何須開口重宣說。銅頭銕額萬
0455c15: 千人。盡向文殊椎下折。
0455c16: 達磨大師見梁武帝。帝問。如何是聖諦第一義。磨云。
0455c17: 廓然無聖。帝云。對朕者誰。磨云。不識。帝不契。
0455c18: 一隻折頭箭。直射九重殿。廓然如霹靂。不識同閃
0455c19: 電。覿面被活埋。至今無人見。
0455c20: 文殊師利至諸佛集處見一女子近於佛座而入三
0455c21: 昧。白佛云。何此女得近佛坐。而我不得。世尊云。汝但
0455c22: 覺此女。令從三昧起。汝自問之。文殊遶女子三匝。鳴
0455c23: 指一下。托至梵天。盡其神力而不能出。世尊云。下方
0455c24: 過四十二億恒河沙國土有罔明菩薩能出此定。須
0455c25: 臾罔明從地湧出佇世尊前。世尊敕出女定。罔明於
0455c26: 女子前鳴指一下。女子於是從定而出。
0455c27: 夢中春色夢中回。月裏娑羅月裏垂。堪笑罔明與
0455c28: 文殊。無端失卻兩莖眉。
0455c29: 法眼因二僧來參。眼以手指簾。二僧同去捲。眼云。一
0455c30: 得一失。
0456a01: 指出須彌不是山。寒雲深鎖兩重關。他家自有通
0456a02: 霄路。不在層巒疊翠間。
0456a03: 雲門因僧問。如何是諸佛出身處。門云。東山水上行。
0456a04: 耳朵兩片皮。舌頭一臠肉。五五二十五。六六三十
0456a05: 六。
0456a06: 雲門因僧問。如何是佛法大意。門云。面南看北斗。
0456a07: 面南看北斗。拈得鼻孔失卻口。丈二舌頭著地拖。
0456a08: 波斯倒拔崑崙走。
0456a09: 雲門因僧問。不是目前機。亦非目前事時如何。門云。
0456a10: 倒一說。
0456a11: 倒一說。腦門拔出三觔銕。蟭螟眼裏放風箏。無色
0456a12: 界天笑落舌。別別往往清風吹白月。
0456a13: 玄沙指地上白點問僧云。見麼。僧云。見。沙如是三問。
0456a14: 僧如是三答。沙云。你也見。我也見。因甚麼道不會。
0456a15: 你也見。我也見。大似眉間倒挂劍。血濺梵天祗如
0456a16: 然。大冶精金色不變。
0456a17: 趙州因僧問。學人乍入叢林。乞師指示。州云。喫粥了
0456a18: 也未。僧云。喫粥了。州云。洗缽盂去。其僧有省。
0456a19: 喫粥了。洗缽去。等閒撞折須彌柱。咄哉禍事不須
0456a20: 言。冤入骨髓無雪處。
0456a21: 曹山問強上座。佛真法身。猶如虛空。應物現形。如水
0456a22: 中月。作麼生是應的道理。強云。如驢覷井。山云。道則
0456a23: 大煞。道祗道得八成。強云。和尚又如何。山云。如井覷
0456a24: 驢。
0456a25: 驢覷井。井覷驢。金毛獅子騎文殊。舌頭無骨峭崚
0456a26: 峋。兩箇鴛鴦一畫圖。
0456a27: 南泉示眾云。馬大師說即心即佛。王老師不恁麼道。
0456a28: 不是心。不是佛。不是物。恁麼道還有過麼。趙州禮拜
0456a29: 而去。
0456a30: 出乎類。拔乎萃。端底泥團是土塊。平地無端欺賺
0456b01: 人。賊子尤能藏父諱。
0456b02: 德山凡見僧入門便棒。
0456b03: 入門便棒。無風起浪。那箇男兒不丈夫。何勞特地
0456b04: 粧模樣。
0456b05: 波斯匿王問佛。聖義諦中還有世俗諦否。若言其無。
0456b06: 智不應一。若言其有。智不應二。不二之義。其義云何。
0456b07: 世尊云。大王汝於過去龍光佛時曾問此義。我今無
0456b08: 說。汝亦無聞。無說無聞。是名一義二義。
0456b09: 聖諦俗諦一二義。分明直說君休記。春來春去華
0456b10: 開落。揭諦揭諦僧揭諦。
0456b11: 三聖云。我逢人則出。出則不為人。興化云。我逢人則
0456b12: 不出。出則便為人。
0456b13: 驢唇輕。馬嘴重。兩箇啞子同說夢。與人方便惹人
0456b14: 嫌。徒把指頭靴裏弄。
0456b15: 馬祖因僧問。如何是佛。祖云。即心即佛。
0456b16: 太煞分明說似君。緣何尚自暗沉吟。折旋俯仰憑
0456b17: 誰力。認著猶為影弄人。
0456b18: 古德垂語云。鐘樓上念讚。床腳下種菜時如何。僧云。
0456b19: 猛虎當頭踞。
0456b20: 劍林刀樹眼中栽。銕壁銀山驀面來。遍界迥無迴
0456b21: 避處。老胡種族一時埋。
0456b22: 石頭云。恁麼也不得。不恁麼也不得。恁麼不恁麼總
0456b23: 不得。
0456b24: 開得唇皮意莫窺。革囊偏自露針錐。橫穿一串金
0456b25: 剛子。散作禾山打鼓椎。
0456b26: 趙州因僧問。狗子還有佛性也無。州云。無。
0456b27: 太阿氣接斗牛光。凡聖從來難近傍。未道已巳前筋
0456b28: 骨露。那堪開口犯鋒芒。
0456b29: 投子因趙州問。大死底人卻活時如何。子云。不許夜
0456b30: 行。投明須到。
0456c01: 石虎蹋翻衡嶽去。泥牛吸盡洞庭湖。全死全活休
0456c02: 擬議。明暗多來在半途。
0456c03: 歸宗因僧問。如何是佛。宗云。我向汝道。汝還信麼。僧
0456c04: 云。和尚重言。安敢不信。宗云。即汝便是。僧云。如何保
0456c05: 任。宗云。一翳在眼。空華亂墜。
0456c06: 面門劈破露筋骨。突出圓光孤卓卓。不得春風華
0456c07: 不開。華開又避風吹落。
0456c08: 魯祖面壁。
0456c09: 一掬冰池冷徹骨。皮膚凍裂命難續。寒風凜凜更
0456c10: 堪悲。幾箇於中能下足。
0456c11: 南嶽讓禪師因馬大師闡化江西。師問眾云。道一為
0456c12: 眾說法否。眾云。已巳為眾說法。師云。總未見持箇消息
0456c13: 來。眾無對。因遣一僧云。待伊上堂時但問作麼生。伊
0456c14: 道底言語記將來。僧至。一如師旨。回謂師云。馬師云。
0456c15: 自從胡亂後。三十年不曾少鹽醬喫。師然之。
0456c16: 徹底掀翻透頂過。拈來當甚苦胡盧。直饒高蹋毘
0456c17: 盧頂。猶是他家田庫奴。
0456c18: 龍牙參翠微久之。一日問云。自到法席。不蒙示誨。意
0456c19: 在於何。微云。嫌甚麼。又問洞山。山云。爭怪得老僧。法
0456c20: 眼別云。祖師來也。
0456c21: 嫌甚麼。可憐生。無限平人被陸沉。心不負人爭怪
0456c22: 得。祖師來也太惺惺。電光影裏親薦得。薦得分明
0456c23: 也隔津。
0456c24: 雪峰因三聖問。透網金鱗以何為食。峰云。待汝出網
0456c25: 來即向汝道。聖云。一千五百人善知識。話頭也不識。
0456c26: 峰云。老僧住持事繁。
0456c27: 禹門三汲起風雷。戴角金鱗被網圍。驀地翻身騰
0456c28: 碧漢。遭他點額下漁磯。
0456c29: 乾峰上堂云。舉一不得。舉二放過。一著落在第二。雲
0456c30: 門出眾云。昨日有人從天台來。卻往徑山去。峰云。典
0457a01: 座來日不得普請。便下座。
0457a02: 舉一分明落二頭。天台人往徑山遊。赤鬚胡遇赤
0457a03: 鬚赤。腦後長釘暗裏抽。
0457a04: 雲門因僧問。不起一念。還有過也無。門云。須彌山。
0457a05: 火裏生。火裏死。慎終幾箇能如始。擔箇須彌遶大
0457a06: 千。虛空撞落當門齒。
0457a07: 雲門云。聞聲悟道。見色明心。遂舉起手云。觀世音菩
0457a08: 薩將錢買糊餅。放下手云。元來祗是饅頭。
0457a09: 聞聲悟道。見色明心。靈雲見桃華。香嚴擊竹林。髑
0457a10: 髏識盡喜無立。胡餅饅頭金博金。
0457a11: 雲門因僧問。如何是一代時教。門云。對一說。
0457a12: 對一說。口銜銕。帶角披毛無間歇。嘉州大象喫一
0457a13: 鞭。陝陜府鐵牛痛不徹。別別。跛龜蹋破蒼龍穴。
0457a14: 雲門每顧見僧即云。鑑。僧欲酬之。則云。咦。
0457a15: 頭上沒蹤跡。腳下絕消息。擬議待如何。遭他顧鑑
0457a16: 咦。韶陽老。起復倒。拄杖拏雲穿碧漢。大蟲戴角入
0457a17: 荒草。
0457a18: 瑞巖每自喚主人公。復應諾。乃云。惺惺著他。後莫受
0457a19: 人瞞。
0457a20: 慣弄精魂是禍胎。不知誤卻幾人來。無端平地開
0457a21: 深阱。多少風流被活埋。
0457a22: 智門因僧問。蓮華未出水時如何。門云。蓮華出水後
0457a23: 如何。門云。荷葉。
0457a24: 出水何如未出時。蓮華荷葉兩依依。靈根不在鳥
0457a25: 啼處。馬踐殘紅滿路飛。
0457a26: 首山因僧問。如何是佛。山云。新婦騎驢阿家牽。
0457a27: 親切為君急處提。回頭何得尚遲疑。承當直下無
0457a28: 餘事。常憶當初滿腳泥。
0457a29: 七賢女遊尸陀林因緣。
0457a30: 大而無外。細而無內。以此索帝釋。鏟地應難會。玅
0457b01: 用甚天然。靈機真拔萃。雖拔萃。國有憲章。三千條
0457b02: 罪。
0457b03: 吾道一以貫之。
0457b04: 日紅月白。東出西沒。行無義路。坐斷語默。板齒生
0457b05: 毛。高山停舶。祗者一貫。兩箇五百。
0457b06: 摩竭掩室。
0457b07: 瞿曇無故夜拋磚。拶著能令心膽酸。骨董價高因
0457b08: 有自。髑髏乾盡待何年。木人寒向火邊立。石女昏
0457b09: 來鏡裏眠。坐斷兩頭君可驗。中間一點見還偏。
0457b10: 毘邪杜口。
0457b11: 腳頭一路難回互。脫卻皮膚體自堅。東甕飲乾西
0457b12: 甕酒。張公醉倒李公軒。驢蹄不似馬蹄曲。牛角還
0457b13: 同兔角尖。不二門中消息子。括囊早已巳落言詮。
0457b14: 德山托缽。
0457b15: 無牙獅子謾調兒。返躑嚬呻盡力施。末後句。少狐
0457b16: 疑。會得游行更讓誰。萬古長空風月在。三年從說
0457b17: 是歸期。
0457b18: 東坡居士問琴操西湖境因緣。
0457b19: 滿園春色畫眉喧。啼破浮雲宇宙寬。金勒馬嘶芳
0457b20: 草地。玉樓人醉杏華天。
0457b21: 雲門因僧問。如何是端坐念實相。門云。河裏失錢河
0457b22: 裏漉。
0457b23: 河裏失錢河裏漉。重陽遍地開金菊。桑田變海古
0457b24: 今然。萬里江山一點墨。
0457b25: 藥山夜參不點燈。垂語云。我有一句子。待特牛生兒。
0457b26: 即向汝道。有僧出云。特牛生兒也祗是和尚不道。山
0457b27: 云。侍者把火來。其僧抽身入眾。
0457b28: 特牛生兒暗自誇。稜層頭角口吒吒。分明點出不
0457b29: 能會。句裏追尋事轉賒。
0457b30: 雲門因僧問。如何是法身。門云。六不收。圜悟勤云。一
0457c01: 不立。
0457c02: 驢事三。馬事七。露柱穿卻燈籠鼻。豐干騎虎出松
0457c03: 門。林過寒巖千丈碧。
0457c04: 首山示眾云。喚作竹篦則觸。不喚作竹篦則背。畢竟
0457c05: 喚作甚麼。
0457c06: 背觸何如放下親。拈來弄去自傷神。直饒當下無
0457c07: 回互。未是他家脫穎人。
0457c08: 百丈每上堂。有一老人隨眾聽法。一日眾退。惟老人
0457c09: 不退。丈問。汝何人也。曰。吾非人也。於過去迦葉佛時。
0457c10: 曾住此山。因學人問。大修行人還落因果也無。某甲
0457c11: 對曰。不落因果。遂五百生墮埜狐身。今請和尚代一
0457c12: 轉語。貴脫埜狐身。丈云。汝問來。老人乃問。大修行人
0457c13: 還落因果也無。丈云。不昧因果。老人於言下大悟。作
0457c14: 禮曰。某甲已巳脫埜狐身。住在山後。敢乞依亡僧事例。
0457c15: 丈令維那白椎告眾。食後送亡僧。眾驚異。丈食後領
0457c16: 眾至山後巖下。以杖挑出一死埜狐。乃依法火葬。
0457c17: 不落不昧。成團打塊。或墮或脫。磊磊落落。終日相
0457c18: 逢知是誰。嘴如畚斗頭如鑿。
0457c19: 雲門因僧問。如何是超佛越祖之談。門云。胡餅。
0457c20: 敲出金鳳髓。擊碎驪龍珠。當機覿面提。水急浪華
0457c21: 麤。君不見蹋得故鄉田地穩。南唱北調總無殊。
0457c22: 趙州因僧問。如何是祖師西來意。州云。庭前柏樹子。
0457c23: 僧云。和尚莫將境示人。州云。老僧不將境示人。僧云。
0457c24: 如何是祖師西來意。州云。庭前柏樹子。
0457c25: 庭前柏樹歲寒心。兩度拈來用轉新。叵奈翠巖真
0457c26: 潦倒。深耕淺種誑平人。
0457c27: 洞山因僧問。如何是佛。山云。麻三斤。
0457c28: 如何是佛麻三斤。禪流莫認定盤星。雲過樹頭拖
0457c29: 綠黛。雁將秋影落沙汀。
0457c30: 雲門因僧請益乾峰十方婆伽梵一路涅槃門因緣
0458a01: 門。拈起扇子云。扇子跳上三十三天。築著帝釋鼻
0458a02: 孔。東海鯉魚打一棒。雨似傾盆。
0458a03: 古潭龍臥碧如苔。觸著傾湫倒嶽來。蕩滌長安車
0458a04: 馬路。行人胡更犯疑猜。
0458a05: 
0458a06: 
0458a07: 
0458a08: 
0458a09: 
0458a10: 
0458a11: 
0458a12: 
0458a13: 
0458a14: 
0458a15: 
0458a16: 
0458a17: 
0458a18: 
0458a19: 
0458a20: 
0458a21: 源流頌
0458a22: 第一世南嶽讓禪師詣曹谿參六祖。祖問。甚處來。師
0458a23: 云。嵩山來。祖云。甚麼物恁麼來。師云。說似一物即不
0458a24: 中。祖云。還假脩證否。師云。脩證則不無。染污則不得。
0458a25: 祖云。即此不染汙。諸佛之所護念。汝既如是。吾亦如
0458a26: 是。
0458a27: 覿面無私恁麼來。高超物表絕塵埃。一輪迥出難
0458a28: 遮障。七十餘峰盡豁開。
0458a29: 第二世馬祖一禪師在衡嶽山習坐禪。讓和尚知是
0458a30: 法器。來問云。坐禪圖作甚麼。師云。圖作佛。讓乃取一
0458b01: 磚於師菴前石上磨。師云。磨作甚麼。讓云。作鏡。師云。
0458b02: 磨磚豈得成鏡。讓云。磨磚既不成鏡。坐禪豈得成佛。
0458b03: 師云。如何即得。讓云。如牛駕車。車若不行。打車即是。
0458b04: 打牛即是。師於言下大悟。
0458b05: 煙霧重重瘴嶺巔。撥開紅日耀當天。車牛兩是都
0458b06: 拈卻。蹴蹋從茲遍大千。
0458b07: 第三世百丈海禪師參馬祖。為侍者。一日侍祖行次。
0458b08: 見一群埜鴨子飛過。祖云。是甚麼。師云。埜鴨子。祖云。
0458b09: 甚處去也。師云。飛過去也。祖遂扭師鼻。師負痛失聲。
0458b10: 祖云。又道飛過去也。師於言下有省。後再參。侍立次。
0458b11: 祖以目視繩床角拂子。師云。即此用。離此用。祖云。你
0458b12: 向後開兩片皮。將何為人。師取拂子豎起。祖云。即此
0458b13: 用。離此用。師挂拂子於舊處。祖震威一喝。師直得三
0458b14: 日耳聾。
0458b15: 扭轉鼻頭謾撩天。興雲吐霧出人前。更遭一喝髑
0458b16: 髏碎。獨坐雄峰最上巔。
0458b17: 第四世黃蘗運禪師參馬祖。值祖遷化。時百丈廬於
0458b18: 塔傍。師乃請問祖平日得力處。丈舉再參因緣。言老
0458b19: 僧被馬大師一喝。直得三日耳聾。師聞舉。不覺吐舌。
0458b20: 丈云。子已巳後莫承嗣馬祖去麼。師云。不然。今日因師
0458b21: 舉。得見馬祖大機之用。然且不識馬祖。若嗣馬祖已巳
0458b22: 後。喪我兒孫。丈云。如是如是。見與師齊。減師半德。見
0458b23: 過於師。方堪傳受。子甚有起師之見。
0458b24: 一句當陽脫牢籠。舌頭吐出化蜺虹。大機之用全
0458b25: 擔荷。滴水騰波起臥龍。
0458b26: 第五世臨濟玄禪師在黃蘗會中。時睦州為首座。令
0458b27: 問話。師遂去問。如何是佛法的的大意。聲未絕。蘗便
0458b28: 打。如是三度發問。三度被打。師便辭蘗。蘗令參大愚
0458b29: 師。到大愚。愚問。甚處來。師云。黃蘗來。愚云。黃蘗有何
0458b30: 言句。師云。某甲三度問佛法的的大意。三度被打。不
0458c01: 知某甲有過無過。愚云。黃蘗恁麼老婆心切。為你得
0458c02: 徹困。更來者裏問有過無過。師於言下大悟云。元來
0458c03: 黃蘗佛法無多子。愚搊住云。者尿床鬼子適來道有
0458c04: 過無過。如今又道佛法無多子。你見箇甚麼道理。速
0458c05: 道速道。師便向大愚脅下築三拳。愚拓開云。汝師黃
0458c06: 蘗。非干我事。師回黃蘗。蘗見來問云。來來去去。有甚
0458c07: 了期。師云。秪為老婆心切。蘗云。大愚饒舌。待來與伊
0458c08: 一頓。師云。說甚待來。即今便與。遂掌蘗。吟吟大笑。
0458c09: 三度龍門遭霹靂。大愚脅下報冤讎。獅王窟裏真
0458c10: 獅子。返躑還他得自由。
0458c11: 第六世興化獎禪師初參臨濟。充侍者。後在三聖會
0458c12: 中充首座。常云。我在南方行腳一遭。拄杖頭不曾撥
0458c13: 著一箇會佛法底。三聖聞知。問云。你具箇甚麼眼。便
0458c14: 恁麼道。師便喝。聖云。須是你始得。大覺聞云。作麼生
0458c15: 得風吹到大覺門裏來。師後到大覺為院主。一日覺
0458c16: 喚云。我聞你道向南方行腳一遭。拄杖頭不曾撥著
0458c17: 一箇會佛法底。你憑箇甚麼道理恁麼道。師便喝。覺
0458c18: 便打。師又喝。覺又打。師來日從法堂前過。覺召云。院
0458c19: 主。我直下疑你昨日兩喝。師便喝。覺便打。師再喝。覺
0458c20: 再打。師云。某甲於三聖師兄處學得箇賓主句。總被
0458c21: 師兄折倒了也。願與箇安樂法門。覺云。者瞎漢。來者
0458c22: 裏納敗。缺脫下衲衣痛與一頓。師於言下薦得臨濟
0458c23: 先師在黃蘗喫棒底道理。
0458c24: 電卷雷轟直向前。衲衣脫下始堪憐。生香一瓣重
0458c25: 拈出。劈破三玄作兩邊。
0458c26: 第七世南院顒禪師嗣興化。上堂云。赤肉團上。壁立
0458c27: 千仞。時有僧問。赤肉團上。壁立千仞。豈不是和尚語。
0458c28: 師云。是。僧便掀倒禪床。師云。你看者瞎驢亂做。僧擬
0458c29: 議。師便打出院。
0458c30: 凜凜吹毛赤手提。縱橫殺活在臨時。瞎驢從此無
0459a01: 門覷。高建魔城也大奇。
0459a02: 第八世風穴沼禪師參南院。院問。南方一棒作麼商
0459a03: 量。師云。作奇特商量。師卻問。和尚此間一棒作麼商
0459a04: 量。院拈拄杖云。棒下無生忍。臨機不見師。師於言下
0459a05: 大徹玄旨。
0459a06: 刀山劍樹擁前津。赤卻渾身曉夜行。撞破娘生真
0459a07: 面目。動揚古路舊時人。
0459a08: 第九世首山念禪師晚居風穴會中。穴勉師擔荷大
0459a09: 法。師云。願聞其要。穴遂上堂舉世尊拈青蓮華。目顧
0459a10: 視大眾。迦葉正與麼時且道說箇甚麼。若道不說而
0459a11: 說。又是埋沒先聖。且道說箇甚麼。師乃拂袖而退。穴
0459a12: 擲下拄杖歸方丈。侍僧請益云。念法華為甚不袛對
0459a13: 和尚。穴云。念法華會也。次日與真園頭同上問訊。穴
0459a14: 問云。作麼生是世尊不說說。真云。鵓鳩樹上啼。穴云。
0459a15: 汝作許多癡福作麼。何不體究言句。又問師。師云。動
0459a16: 容揚古路。不墮悄然機。穴謂真云。何不看念法華下
0459a17: 語。師自茲印可。後開法首山。
0459a18: 寶樹森森鬱茂林。鵓鳩不解劫前春。懸巖古路摩
0459a19: 尼聚。動用無如妙法音。
0459a20: 第十世汾陽昭禪師到首山。山陞座。師出問。百丈捲
0459a21: 席。意旨如何。山云。龍袖拂開全體現。師云。師意如何。
0459a22: 山云。象王行處絕狐蹤。師於言下大悟。遂提坐具顧
0459a23: 大眾云。萬古碧潭空界月。再三撈摝始應知。禮拜歸
0459a24: 眾。有僧問云。見何道理。便爾自肯。師云。正是我放身
0459a25: 命處。
0459a26: 輕輕拂動海門州。驀拶黃河水倒流。萬古碧潭誰
0459a27: 辨的。一輪穿破水中秋。
0459a28: 第十一世石霜圓禪師參汾陽。經二年未許入室。每
0459a29: 見必罵。一夕訴云。自至法席。不蒙指示。念歲月飄忽。
0459a30: 己巳事未明。有失出家之利。語未卒。汾叱云。是惡知識。
0459b01: 敢裨販我怒。舉杖逐之。師擬伸救。汾掩其口。師乃大
0459b02: 悟云。是知臨濟。道出常情。
0459b03: 歲月飄零入眼空。怒拈白棒活如龍。分明指點無
0459b04: 生路。道出常情一派通。
0459b05: 第十二世楊岐會禪師參慈明。一日明上堂。師出問。
0459b06: 幽鳥語喃喃。辭雲入亂峰時如何。明云。我行荒草裏。
0459b07: 汝又入深村。師云。官不容鍼。更借一問。明便喝。師云。
0459b08: 好喝。明又喝。師亦喝。明連喝兩喝。師禮拜。明云。此事
0459b09: 是箇人方能擔荷。師拂袖便行。
0459b10: 幽鳥辭雲立話端。老胡門徑潑天寬。自非西河金
0459b11: 獅子。難免遭他一問瞞。
0459b12: 第十三世白雲端禪師參楊岐。岐問。受業為誰。師云。
0459b13: 茶陵郁和尚。岐云。聞伊過橋遭有省。作偈甚奇。能
0459b14: 記否。師頌云。我有明珠一顆。久被塵勞關鎖。今朝塵
0459b15: 淨光生。照破山河萬朵。岐笑而趍起。師愕然。通夕不
0459b16: 寐。黎明咨決。適歲暮。岐云。汝昨日見打敺儺者麼。云。
0459b17: 見。岐云。汝一籌不及渠。師復駭問。岐云。渠愛人笑。汝
0459b18: 怕人笑。師大悟。
0459b19: 一笑臨風顯大機。暗藏春色幾人知。驀然打破精
0459b20: 靈窟。萬紫千紅總是伊。
0459b21: 第十四世五祖演禪師親浮山遠。遠令參白雲。舉僧
0459b22: 問南泉摩尼珠話請問。雲叱之。師領悟。獻投機偈云。
0459b23: 山前一片閑田地。叉手叮嚀問祖翁。幾度賣來還自
0459b24: 買。為憐松竹引清風。雲印可云。栗棘蓬禪屬子矣。令
0459b25: 掌磨。未幾。雲語師云。有數禪客從廬山來。皆有悟入
0459b26: 處。教伊說亦說得。舉因緣問伊亦明得。教伊下語亦
0459b27: 下得。秪是未在。師疑。自計云。既悟了。說亦說得。明亦
0459b28: 明得。如何卻未在。參究累日。忽省悟從前寶惜。一時
0459b29: 放下。遂走見雲。雲為手舞足蹈。師後云。吾因茲得出
0459b30: 一身白汗。便明得下載清風。
0459c01: 一片閒田古到今。埜花春草不能侵。奈何特地栽
0459c02: 松竹。後代兒孫費討尋。
0459c03: 第十五世圓悟勤禪師為五祖侍者。一日部使詣祖
0459c04: 問道。祖云。提刑少時曾讀小艷詩否。有兩句頗相近。
0459c05: 頻呼小玉元無事。秪要檀郎認得聲。提刑應喏喏。師
0459c06: 侍次問云。提刑會否。祖云。他秪認得聲。師云。秪要檀
0459c07: 郎認得聲。既認得聲。為甚卻不是。祖云。如何是祖師
0459c08: 西來意。庭前柏樹子。。師忽有省。遽出。見雞飛上欄
0459c09: 杆。鼓翅而鳴。復自謂云。此豈不是聲。遂入室。通所得。
0459c10: 呈偈云。金鴨香銷錦繡幃。笙歌叢裏醉扶歸。少年一
0459c11: 段風流事。秪許佳人獨自知。
0459c12: 托情比戲離華鋒。獨著旃檀寶樹風。轉向庭前春
0459c13: 色裏。錦雞啼破太虛空。
0459c14: 第十六世虎丘隆禪師謁圓悟。悟問。見見之時。見非
0459c15: 是見。見猶離見。見不能及。遂舉拳云。還見麼。師云。見。
0459c16: 悟云。頭上安頭。師於言下脫然契證。悟叱云。見箇甚
0459c17: 麼道理。師云。竹密不妨流水過。悟深肯之。
0459c18: 奴郎別後始承家。睡虎巖前露爪牙。誰識漢朝基
0459c19: 業固。劉章酒令至今誇。
0459c20: 第十七世應菴華禪師初依圓悟。痛與提策。悟令見
0459c21: 虎丘隆。居半載。通徹大法。頓明圓悟為人處。後開堂。
0459c22: 法嗣虎丘。有僧傳師垂示語。大慧見之。極口稱歎。有
0459c23: 偈寄云。坐斷金輪第一峰。千妖百怪盡潛蹤。年來又
0459c24: 得真消息。報道楊岐正脈通。
0459c25: 赤手摟空虎穴來。幔天鐵網向潮開。知音遙隔蓬
0459c26: 萊島。相報琅琅語似雷。
0459c27: 第十八世密菴傑禪師謁應菴。菴問。如何是正法眼。
0459c28: 師云。破沙盆。菴頷之。
0459c29: 時把綸竿釣素心。煙波歷盡遇知音。扁舟歸去霜
0459c30: 天曉。紅日青峰萬戶春。
0460a01: 第十九世破菴先禪師參密菴。菴住靈隱。師分座有
0460a02: 道者請益云。胡猻子捉不住。願垂開示。師云。用捉他
0460a03: 作麼。如風吹水。自然成紋。時無準在旁有省。
0460a04: 湛水波紋沒覆藏。普天匝地露堂堂。男兒具有超
0460a05: 方眼。覿體相看八面剛。
0460a06: 第二十世無準範禪師初謁一老宿。問坐禪之法。宿
0460a07: 云。禪是何物。坐底是誰。師體究一日。如廁有省。次參
0460a08: 育王佛照。照問。何處人。師云。劍州人。照云。帶得劍來
0460a09: 麼。師隨聲便喝。照笑云。這烏頭子也亂做。後至靈隱
0460a10: 時。破菴為第一座。同遊石筍菴。有道者請益胡猻子
0460a11: 話。師在旁當下脫然。
0460a12: 蹋碎煙痕入亂峰。閉門深自寫從容。一聲何處猿
0460a13: 啼月。萬壑千谿曉夢中。
0460a14: 第二十一世雪巖欽禪師參天目禮。令看臨濟三頓
0460a15: 痛棒話。一日上蒲團忽有省。後在無準會中。每遇入
0460a16: 室舉主人公。便可打跳。舉衲僧巴鼻佛祖爪牙。更
0460a17: 無下口處。經十年偶佛殿前行。抬眸見一株古柏。觸
0460a18: 著向來所得境界。和底一時颺下。方始見徑山老人
0460a19: 立地處。
0460a20: 帶月披霜四海遊。十年鶴夢不知秋。一株古柏金
0460a21: 風戰。颺下清光露兩眸。
0460a22: 第二十二世高峰妙禪師謁雪巖。纔問訊插香。被一
0460a23: 頓痛棒打出。後一入門便問。誰與你拖這死屍來。聲
0460a24: 未絕便打出。一日睹五祖演真贊云。百年三萬六千
0460a25: 朝。返覆元來是這漢。有省。後侍巖。巖詰云。日間浩浩
0460a26: 地作得主麼。師云。作得主。又問。睡夢中作得主麼。師
0460a27: 云。作得主。又問。正睡著時無夢無想無見無聞。主在
0460a28: 甚麼處。師無對。後因同宿道友推枕子墮地作聲大
0460a29: 悟云。元來只是舊時人。不改舊時行履處。
0460a30: 驀然蹋破水晶宮。金色銀光處處同。直向孤峰頂
0460b01: 上宿。春雷震徹主人公。
0460b02: 第二十三世中峰本禪師因觀流有省。詣高峰求證。
0460b03: 被峰打趁出。既而民間訛傳官選童男女。師因問云。
0460b04: 忽有人來問和尚討童男女時如何。峰云。我但度竹
0460b05: 篦子與他。師言下洞然徹法底源。
0460b06: 無端求麝染膻腥。蹋破乾坤別問津。索得童男都
0460b07: 撇卻。竹篦三尺證無生。
0460b08: 第二十四世千巖長禪師見中峰。初參狗子無佛性
0460b09: 話。因聞鵲聲有省。具陳悟因。峰斥之。師憤然歸。夜半
0460b10: 忽鼠翻貓器墮地。恍然開悟。往質峰。峰問云。趙州何
0460b11: 故云無。師云。鼠食貓飯。峰云。未在。師云。飯器破矣。峰
0460b12: 云。破後如何。師云。築碎方甓。峰乃微笑。囑云。善自護
0460b13: 持。時節若至。其理自彰。
0460b14: 幽鳥喃喃報好音。鼠翻貓器最為親。直教枯木寒
0460b15: 巖上。一點回光萬象春。
0460b16: 第二十五世萬峰蔚禪師慕千巖道風。往謁。初入室。
0460b17: 巖問。將甚麼與老僧相見。師豎拳云。這裏與和尚相
0460b18: 見。巖又問。死了燒了向何處安身立命。師云。漚生漚
0460b19: 滅水還在。風息波平月映潭。巖云。莫要請益受戒麼。
0460b20: 師即掩耳而出。明日普請斫松。師拈圓石作獻珠狀
0460b21: 云。請和尚酬價。巖云。不直半文錢。師云。瞎。巖云。你也
0460b22: 瞎。我也瞎。師云。瞎瞎。
0460b23: 岳路迢迢一色新。晴空萬里淨煙塵。箭鋒相柱難
0460b24: 迴避。撲落嬋娟徹夜明。
0460b25: 第二十六世寶藏持禪師參萬峰。峰付偈云。大愚肋
0460b26: 下痛還拳。三要三玄絕正偏。臨濟窟中獅子子。燈燈
0460b27: 續焰古今傳。
0460b28: 山色湖光不費猜。三玄要付棟梁材。金毛窟裏金
0460b29: 獅子。一吼從教萬象回。
0460b30: 第二十七世東明旵禪師親寶藏持。一日藏問云。心
0460c01: 不是佛。智不是道。汝云何會。師向前問訊。叉手而立。
0460c02: 藏呵云。汝在此許多時。還作這箇見解。師乃憤然。至
0460c03: 第二日驀然徹法底源。乃呈偈云。一拳打破太虛空。
0460c04: 百億須彌不露蹤。借問箇中誰是主。扶桑湧出一輪
0460c05: 紅。
0460c06: 雲龍風虎印寰中。叉手猶然隔萬重。百億須彌都
0460c07: 扭碎。海門迸出一輪紅。
0460c08: 第二十八世海舟慈禪師嗣東明。失機緣語錄。
0460c09: 歷盡閻浮道路賒。誰知滄海是生涯。東明一滴曹
0460c10: 溪水。運出慈舟濟劫沙。
0460c11: 第二十九世寶峰瑄禪師居金陵高峰寺。天奇參。師
0460c12: 問。甚麼處來。云。北京。師云。只在北京。別有去處。云。隨
0460c13: 方瀟灑。師云。曾到四川否。云。曾到。師云。四川境界與
0460c14: 此間境界何如。云。江山雖異。風月一般。師豎拳云。還
0460c15: 有這箇麼。云。無。師云。因甚卻無。云。非我境界。師云。如
0460c16: 何是你境界。云。諸佛不能識。誰敢強安名。師云。汝豈
0460c17: 不是著空。云。終不向鬼窟裏作活計。師云。西天九十
0460c18: 六種外道。你是第一奇。拂袖便出。
0460c19: 問著蠶叢事轉賒。錦江春色古來誇。何如此地風
0460c20: 光好。二水中分白露沙。
0460c21: 第三十世天奇瑞禪師因病中看大慧瘩背因緣有
0460c22: 省。自此有問。便行棒喝。偶聞山鹿叫喚。會得日用之
0460c23: 中無不是語。後同祖月看應菴語錄證悟。忽一日行
0460c24: 途中不覺身心廓落。從前所悟所證。一場。自懊
0460c25: 云。將謂有多少奇特。後到金陵見寶峰。峰為印可。說
0460c26: 偈云。濟山棒喝如輕觸。殺活從教手眼親。聖解凡情
0460c27: 俱坐斷。曇華猶放一枝新。
0460c28: 腳跟蹋遍水雲畸。萬戶千門一月輝。更向寶峰春
0460c29: 色裏。曇華香處顯全機。
0460c30: 第三十一世無聞聰禪師參天奇。奇問。在世忘世時。
0461a01: 如何師云了物非物奇云在念忘念時如何師云於
0461a02: 心無心奇云心物俱忘時如何師云華山高突太行
0461a03: 峨。
0461a04: 華山高突太行峨此箇難忘事轉多者裏不堪言
0461a05: 句會一輪秋月映江波。
0461a06: 第三十二世笑巖寶禪師參無聞問云十聖三賢已巳
0461a07: 全聖智如何道不明斯旨聞厲聲云十聖三賢爾已巳
0461a08: 知如何是斯旨速道師下語不契一日提籃水邊洗
0461a09: 菜忽一莖菜葉墮水逐水圜轉捉不著師忽有省喜
0461a10: 躍攜籃歸入見聞聞問是甚麼師云一籃菜聞云何
0461a11: 不別道一句師云請和尚別問來後再參與聞圍爐
0461a12: 次聞乃問人人有箇本來父母子之父母今在何處
0461a13: 師云一火焚之聞云恁麼則子無父母耶師云有則
0461a14: 有佛眼覷不見聞云子還見麼師云某亦不見聞云
0461a15: 為甚麼不見師云若見則非真父母呈偈云本來真
0461a16: 父母歷劫不曾離起坐承他力寒溫亦共知相逢不
0461a17: 相見相見不相識為問今何在分明呈似師聞云只
0461a18: 此一偈堪紹吾宗遂印可。
0461a19: 一莖漂出順溪流八臂修羅無計留歸去堂前親
0461a20: 舉似高提籃子足機籌。
0461a21: 第三十三世幻有傳禪師因聞燈華爆有省便遊方
0461a22: 參笑巖求證巖云汝把從前所悟底得力工夫一一
0461a23: 說來我為汝印證師具實語中間驀趯出隻履云向
0461a24: 這裏道取一句看遂把師話一時打斷師通夕不寐
0461a25: 明晨立簷下巖出方丈見之乃喚師師回顧巖翹一
0461a26: 足作修羅障日月勢師自茲脫然。
0461a27: 修羅日月掌中擎照破燈花劫外春休問華山誰
0461a28: 劈破摸稜金掌萬年新。
0461a29: 第三十四世天童悟禪師因閱壇經發心參究一日
0461a30: 負薪過山彎見堆柴有省遂棄妻孥從幻有傳和尚
0461b01: 脫白執爨負舂身任眾務久不憚勞後納僧服矢明
0461b02: 此事偶城歸過銅棺山頂豁然大悟覺情與無情煥
0461b03: 然等現覓纖毫過患了不可得時傳和尚入燕都師
0461b04: 往省覲傳見便問老僧離你三載還有新會處也無
0461b05: 師云有傳云何不呈似老僧師云一人有慶萬民樂
0461b06: 業傳云你又作麼生師云某甲特特來省覲和尚傳
0461b07: 云念汝遠來放汝三十棒師珍重出後因南還復歸
0461b08: 省傳問你到諸方曾見甚麼人師以腳打地以手拍
0461b09: 膝傳云你許多時一點氣息也無師云和尚疑則別
0461b10: 參傳乃撾鼓集眾付師衣拂以為可倚以支臨濟。
0461b11: 徹底掀翻世路窠千艱萬累自摩娑自從蹋破銅
0461b12: 棺頂躍出圓明照劫波。
0461b13: 第三十五世龍池微禪師嘉禾張氏子性淳朴幼負
0461b14: 出塵志十九入興善寺剃染知有生死大事日夕不
0461b15: 去心每遇耆碩即求開導有授以禪關策進師捧之
0461b16: 如獲至寶因見趙州無字話懷疑數年不倦偶讀楞
0461b17: 嚴經至諸可還者自然非汝不汝還者非汝而誰有
0461b18: 省入雲門參湛然禪師問無夢無想主人公話不契
0461b19: 心思迷悶一日禪師上堂云且道一切放下阿那箇
0461b20: 是你主人公豎起拂子云舉頭天外看誰是箇般人
0461b21: 師聞如在黑暗中跳出復念古人十死九生幾番徹
0461b22: 悟方得大休大歇我何人敢爾罷參耶即上金粟參
0461b23: 密雲和尚茶次密問者位師僧那裏師便喝密云老
0461b24: 僧過在甚麼處師云再犯不容密云犯後如何師擬
0461b25: 荅密即打云該是我打你師直得通身汗下伎倆都
0461b26: 盡不能加荅因入城聞人家打小廁云看你藏在那
0461b27: 裏去師不覺通身踴躍占偈云沒處藏沒處藏全身
0461b28: 獨露在街坊堪笑華亭擺渡漢葛藤打得太郎當遂
0461b29: 入山亦不言所得久之密上堂有僧問佛法大意密
0461b30: 云近前來僧近前密云老僧從來不眼花師於言下
0461c01: 頓釋從前寶惜親見佛祖及一切眾生立地處自此
0461c02: 師資低昂當機不讓後密住天童師復入山司侍寮
0461c03: 密一日問熏風自南來殿閣生微涼你作麼生會師
0461c04: 云嚴霜初降徹骨皆寒密云天地縣隔師拂袖出呈
0461c05: 偈云熏風自南來殿閣生微涼遍體寒毛豎將身納
0461c06: 被藏鼻息鼾鼾一覺醒從來越國是南方密頷之因
0461c07: 辭出山密即付以衣拂師後開發吳之荊溪龍池山
0461c08: 有語錄十卷行世。
0461c09: 金鎖重重啟固關六宮齊奏凱歌還禹門坐斷三
0461c10: 千頃平地波騰萬仞山。三卷終
