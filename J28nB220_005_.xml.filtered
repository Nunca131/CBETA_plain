0794b01: 法璽印禪師語錄卷第五
0794b02: 嗣法門人性圓旋璣旋哲旋賢等編次
0794b03: 小參
0794b04: 十方同聚會個個學無為此是選佛場心空及第歸
0794b05: 且作麼生是心空及第歸底意以拂子打○相云秋
0794b06: 月滿大地山河光皎潔翠屏峰上白雲輕招賢橋下
0794b07: 碧水急諸道流若委悉管教參學事了畢龐居士於
0794b08: 馬大師一言之下將歷劫家私一時蕩盡便道有男
0794b09: 不婚有女不嫁大家團圞頭共說無生話師云者漢
0794b10: 雖是道得清楚未免俗氣不除若是山僧不作恁麼
0794b11: 見解何故有男要婚有女要嫁但勤耕與織說甚
0794b12: 無生話大眾且道孰優孰劣若撿點得出方許把手
0794b13: 入龍門點撿不出退後三步看。
0794b14: 有物先天地無形本寂寥能為萬象主不逐四時凋
0794b15: 諸兄弟作麼生是不逐四時凋底意旨以杖擲下。
0794b16: 拈拄杖卓云聲前一句千聖不傳聲後一言諸祖莫
0794b17: 測正當恁麼時諸人如何理會眾無語師擲杖云劄
0794b18: 師過龍丘值伯震葉居士為母圓經請師云經不屬
0794b19: 圓不屬不圓圓則截他頭角不圓則減他聲價豈不
0794b20: 見聲前薦得猶落今時色裏承當迷頭認影所以道
0794b21: 若以色見我以音聲求我是人行邪道不能見如來
0794b22: 既不以色見聲求諸人作麼生會山僧不惜口業今
0794b23: 日為汝註破乃拈拄杖卓一卓云有見有聞皆是妄
0794b24: 無聲無色總歸非個中有隻金剛眼十聖三賢總莫
0794b25: 知果能如是則翠竹之聲塞兩耳亦非分外紅桃之
0794b26: 色刺雙眸甚是平常倚天長劍凜凜威光仆地金鍼
0794b27: 聲聲劄透恁麼時正好與蔡氏打開八字兩手分付
0794b28: 且結角羅文歸功一句作麼生道菩提玅法遍莊嚴
0794b29: 隨所住處常安樂。
0794b30: 握竹篦云把住也是者個放行也是者個山僧今晚
0794c01: 拈來不妨塞卻你底鼻孔封卻你底口門進不得出
0794c02: 不得左不得右不得到者裏果能撒手懸崖分身萬
0794c03: 像方於此事少分相應更有向上一著尚遠在。
0794c04: 舉竹篦云者是山僧七日已前為諸人把住的復擲
0794c05: 下云者是山僧七日已後為汝諸人放行的且道不
0794c06: 落把住放行的是什麼水中月鏡中像不可以語言
0794c07: 形豈可以默照會直須山盡水窮自然有個出路還
0794c08: 會麼喝一喝云甕裏何曾走卻鱉。
0794c09: 悅眾問百鳥成群棲鳳嶺千峰疊翠色斕斑如何是
0794c10: 同安境師云門前一湖水屋後萬重山如何是境中
0794c11: 人師云有工唯種竹無暇不栽花如何是人中意師
0794c12: 云瞻之仰之人境已蒙師指示起七一句作麼生師
0794c13: 劈脊打云切忌在者裏薦取乃云諸兄弟者個消息
0794c14: 甚是容易設若會得則門前一湖水屋後萬重山作
0794c15: 境會也得不作境會也得儻或躊躇我也知你是金
0794c16: 州路上客。
0794c17: 拈竹篦作○相云山是山水是水復劃破云山不是
0794c18: 山水不是水乃擊案云山仍舊山水仍舊水就中有
0794c19: 個漢見得徹向者裏掀翻窠臼剷削條章縱饒臨濟
0794c20: 德山只得吞聲飲氣若也尚滯狐疑敢保盡形壽無
0794c21: 有倒斷日在既然如是山僧索性為你諸人道破卓
0794c22: 杖云曙色未分人盡望及乎天曉也尋常一擊便行
0794c23: 燈宵十五日諸方悉解制龍門印長老不敢違先式
0794c24: 且作麼生是先式以拄杖打相云放復云若到諸
0794c25: 方切忌錯舉。
0794c26: 舉千巖和尚偈云六月山深日正長道人行處不尋
0794c27: 常團團圍繞青松下殿角無風也自涼師云者老漢
0794c28: 大似向松陰處著到山僧則不然夏木森森日正長
0794c29: 道人行處極平常任他市巷煩笳管熱鬧場中也自
0794c30: 涼諸仁者者裏著得隻眼紅塵堆裏遊戲依然滿地
0795a01: 繁霜碧巖深處打眠仍舊普天杲日到恁麼地始知
0795a02: 佛祖魔王無下手處閻羅鬼判覷著無門以杖一畫
0795a03: 云截斷葛藤。
0795a04: 中秋無風動絕雲行皎潔冰輪永夜清歷歷孤明光
0795a05: 上下丹青有筆畫難成驀喚云寒山子來也便歸方
0795a06: 丈。
0795a07: 大雪紛紛落膽寒彤雲簇簇鎖千山漫言野衲輸他
0795a08: 貴澹薄家風甚是安諸兄弟如何是澹薄家風拂云
0795a09: 挑菜連雲煮和羹帶柏香一飽憨憨臥無事可商量
0795a10: 權將玉燭鋪銀案寬酌先春笑謝郎。
0795a11: 新出紅爐金彈子簉破闍黎鐵面皮一度拈來重舉
0795a12: 示頓教佛祖也愁眉良久云達磨老祖昨夜在山僧
0795a13: 枕子邊道者一著子本無迷悟迥絕生死亙古亙今
0795a14: 全體獨露只為諸人一向攜燈覓火無有了期今日
0795a15: 同安結制也是平地生端諸仁者老祖與麼告報還
0795a16: 有領略者麼若是伶俐衲僧不妨了達設或未然山
0795a17: 僧更與你重重饒舌去也乃豎拄杖云脊梁豎起如
0795a18: 生鐵不破疑團不放休。
0795a19: 如來禪祖師禪俱皆坐斷金剛圈栗棘蓬一齊拋出
0795a20: 只教諸人吞吐不得搖掇不開無路可通無門可入
0795a21: 四面八方銀山鐵壁忽撞著個無手漢驀向腦後一
0795a22: 推豁然漆桶生光頂門具眼始得雲從龍風從虎七
0795a23: 縱八橫無拘無礙諸仁者雖然恁麼猶是者邊底事
0795a24: 秖如威音那畔更那畔一句要你諸人七日後腳跟
0795a25: 點地始不怪山僧今日饒舌。
0795a26: 今朝解制聚首九旬同安始終如一諸人去住自由
0795a27: 今有新令舉示諸人東去西去的一重山過一重山
0795a28: 腳跟下痛與三十缽囊高掛的饑時喫飯倦時眠腳
0795a29: 跟下痛與三十諸仁者今日同安因甚如此良久云
0795a30: 為人須向損邊行。
0795b01: 師至柩前以杖作○相云者是待贈高門余氏孺人
0795b02: 生前面目死後儀容清淨圓明靈通不昧若向者裏
0795b03: 薦得千了百當若少有恣疑未免錯過去也復舉文
0795b04: 殊問庵提遮女云生以何為義女云生以不生生為
0795b05: 生義殊云如何是不生生為生義女云若能明知地
0795b06: 水火風四緣未嘗自得有所和合而能隨其所宜是
0795b07: 為生義殊云死以何為義女云死以不死死為死義
0795b08: 殊云如何是死以不死死為死義女云若能明知地
0795b09: 水火風四緣未嘗自得有所離散而能隨其所宜是
0795b10: 為死義庵提遮女問文殊曰明知生是不生之理為
0795b11: 什麼卻被生死之所流轉文殊云其力未充師云文
0795b12: 殊與庵提遮女太煞郎當直饒道個監院房典作房
0795b13: 亦是釘樁搖櫓今日有問山僧明知生是不生之理
0795b14: 為什麼卻被生死之所流轉只向他道崑山有玉瑩
0795b15: 如雪萬古聲光無減增。
0795b16: 舉竹篦云寶鏡當軒狐妖膽喪靈鋒吼匣魔佛魂飛
0795b17: 觸著則腦裂覷著則眼瞎且道利害在甚麼處良久
0795b18: 一擊云兵隨令轉將聽符行乃度與西堂便歸方丈
0795b19: 師踞座良久云古人道有一物明歷歷上拄天下拄
0795b20: 地常在動用中動用中收不得且道是什麼物驀豎
0795b21: 拄杖云腳跟下薦取。
0795b22: 今朝解七大眾雲集試驗本參都盧黑漆舌若生苔
0795b23: 唇猶著棘進退無門銅墻鐵壁特為諸人聊通呼吸
0795b24: 且道呼吸作麼生通以拄杖一卓云一齊拶碎疑團
0795b25: 便是心空及第。
0795b26: 今日檀那應供歸來打鼓起參不言東土西竺豈說
0795b27: 前三後三隨緣放曠任意逍遙聖諦凡情了無計議
0795b28: 自然三千七百葛藤了然透徹何故風雨交加泥
0795b29: 路滑依然不溼個中衫。
0795b30: 巍巍堂堂澄澄湛湛當下迥絕承當豈容從頭計算
0795c01: 要知此事從來周遍十方無餘無欠總為諸人捨近
0795c02: 從遠棄易求難將己分一段真常置之不能受用把
0795c03: 古人閒言淡話蘊記胸中被人三追四奪依舊黑漫
0795c04: 漫地若恁麼縱饒打七打三結冬結夏也是虛度光
0795c05: 陰終無實得同安今日特為諸人別通一線乃拈拄
0795c06: 杖云有意無心俱是妄清風明月不須沽。
0795c07: 舉竹篦云釋迦老子說法利生的也是者個迦葉阿
0795c08: 難傳持法眼的也是者個西天東土奕葉相承的也
0795c09: 是者個南嶽青原石頭馬祖光前啟後的也是者個
0795c10: 從上老古錐向人天會裏舉揚的也是者個天下老
0795c11: 和尚在城市山林拈弄的也是者個今日山僧開爐
0795c12: 結制鍛鍊的也是者個且道者個是什麼遂擊一擊
0795c13: 擲下竹篦歸方丈。
0795c14: 豎竹篦云若論此事從無向背不假推移本沒週遮
0795c15: 何勞運轉直饒掣開心佛羅籠打破聖凡關鎖猶是
0795c16: 途路邊事且作麼生是到家一句擲下竹篦云自有
0795c17: 雙睛懸額角了無一物獻尊堂。
0795c18: 佛法至妙妙在明心心若洞明前後際斷超三祇於
0795c19: 剎那之頃證心印於彈指之間且喚什麼作心印以
0795c20: 拄杖一卓云莫將閒學解埋沒祖師機。
0795c21: 為雲陽元清關主開關師至關前云山僧有一問你
0795c22: 道得長老未來時早已相見了也若道不得對面千
0795c23: 里只如未閉關已前你在那裏立腳主一喝師云閉
0795c24: 後又在什麼處安身主云睡覺師云何不再喝主擬
0795c25: 議師云破也破也復以杖擊云不須彈指開樓閣透
0795c26: 過祖師個一重。
0795c27: 為靈嶽書記隱關嶽問玄關玉鎖佛祖頂乞師一
0795c28: 言以為龜鑑師云坐斷千差時頂門須具眼進曰秖
0795c29: 如坐斷的人向什處行履師云一日打眠三五度也
0795c30: 消不得許多閒嶽便喝師云退身三步看乃云今朝
0796a01: 正值臘月八睹星悟道事方恰腳下有個靈俐郎一
0796a02: 關高掩寶王剎有時上無攀仰有時閒行週匝且道
0796a03: 內不放出外不放入時百尺竿頭一句作麼生道乃
0796a04: 卓拄杖云待伊心肯處是我命通時。
0796a05: 問諸行無常是生滅法如何是生以不生生為生義
0796a06: 師云拄杖頭邊安世界毫端尾上定乾坤進曰生滅
0796a07: 滅已寂滅為樂如何是死以不死死為死義師云天
0796a08: 上泥人騎木馬人間露柱擊崑崙進曰只如不生不
0796a09: 滅又作麼生師打云正好喫棒進曰今朝設壇修梵
0796a10: 如何是接引一句師云薜蘿緣古樹進曰恁麼即證
0796a11: 無生地能超極樂天師云被你道著乃以拄杖高豎
0796a12: 云烏藤七尺絕甄別祖意西來齊漏洩威音那畔不
0796a13: 曾生今世門頭那有滅滅不滅有奇特萬象森羅一
0796a14: 印中劈破虛空成兩橛南斗珊北斗橫東山突兀
0796a15: 西山缺就中有個鐵崑崙一任東拋與西擲若向者
0796a16: 裏會得始知我　河廳李護法恭請山僧為母劉氏
0796a17: 太夫人對靈說法的意是什麼意良久卓杖云生死
0796a18: 涅槃齊坐斷孤明炯炯照三千。
0796a19: 普說
0796a20: 兩序到方丈為請說些禪病山僧云禪有什麼病蓋
0796a21: 為參底人自病耳然世間一切法現現成成眼是能
0796a22: 司見耳是能司聞鼻是能知香臭舌是能知苦澀身
0796a23: 是能為動轉意是能曉思惟以至蠢動含靈草木昆
0796a24: 蟲無不是現成你教山僧說個什麼雖然事無一向
0796a25: 若不如是則辜負眾等秖得無實法中說些實法絕
0796a26: 理事處言些理事乃豎拂子云會麼達磨西來教外
0796a27: 別傳不立文字直指人心見性成佛之旨總是者些
0796a28: 子所以者些子能會得便會萬物為一體古今為一
0796a29: 源超凡情絕聖域皆不出乎此又如臨濟雲門曹洞
0796a30: 溈仰法眼啟肇宗旨各立門庭機無不備法無不周
0796b01: 一切施為動靜罔不自適竭其樞要亦是者些子因
0796b02: 甚日用之間接物之際不能毀方瓦合卻又觸途成
0796b03: 滯秖因人到者裏未能向腳跟下細細窮研腦後追
0796b04: 覓所以百事施行皆拂亂其所為也及乎腳下覷破
0796b05: 腦後打開又把者點靜見死死守住如病鳥棲蘆困
0796b06: 魚止水已見法執全不殞亡一切施為亦復如是者
0796b07: 等人如是行履如是知解爭麼透得佛祖差別公案
0796b08: 達得佛祖從上根源若不遇大手眼宗匠替他把古
0796b09: 人淆訛處指得實落差別處點得分明不然騎牛終
0796b10: 不肯落地下船又怕登涯者個病如何消得去正所
0796b11: 謂劍為不平離寶匣藥因救病出金瓶所以高峰大
0796b12: 師道若要開鑿人天眼目發揚佛祖宗猷更將自己已
0796b13: 與選佛場鎔作一塊颺在百千萬億世界之外然後
0796b14: 轉身移步向威音那邊更那邊打一遭卻來西峰者
0796b15: 裏喫棒又如大慧老人云悟了若不遇人十個有五
0796b16: 雙杜撰至後決不能為人你看者兩個老漢的話教
0796b17: 汝透徹宗猷諳過眼目轉身移步向威音那邊更那
0796b18: 邊打一遭一切款案自然明白一切差別悉有師承
0796b19: 自爾許伊開鑿人天抑揚後學不是教汝徒將僻見
0796b20: 把古人血脈斷肢裂節杜撰扭捏雖縱自己僻見秖
0796b21: 謂之他受用終不謂之自受用又有一等一發可笑
0796b22: 全不會古人落處學了幾句儱侗語終日芒鞋緊峭
0796b23: 看驗知識某是文字禪某是一橛禪撞見一個明眼
0796b24: 宗匠向他咽喉下一捏者裏便去不得即將平日聽
0796b25: 記底便來抵塞殊不知明眼看來真一場笑具悲哉
0796b26: 恁麼參學他日黑面老子正打你者個能喝能棒打
0796b27: 圓相拂袖行底到恁麼時反道佛法無靈驗嗟嗟去
0796b28: 聖時遙人心不古若是有血氣底者樣殘羹餿飯誓
0796b29: 不沾唇畢竟要見得真透得徹未得牛時定要覓已
0796b30: 得了牛必要下果能如是自然終始相貫本末齊收
0796c01: 一切款案無不了了可謂一句通百句千句一時通
0796c02: 一機透千機百機一時透若決江河沛然莫之能禦
0796c03: 也山僧恁麼說話總要把彊橛打成一塊血脈凝作
0796c04: 一團然後淆訛處絕淆訛差別處無差別始稱真正
0796c05: 獨脫之地你諸人還會麼驀豎拂子云者裏會得纔
0796c06: 知者些子有如是施為有如是受用殺活縱擒橫遍
0796c07: 十方無不是者些子復豎拂子云只如者些子你若
0796c08: 認著也被拂子穿卻不認著也被拂子穿卻總不恁
0796c09: 麼也被拂子穿卻總恁麼也被拂子穿卻你諸人畢
0796c10: 竟如何試道看眾無語擲下拂子便歸方丈。
0796c11: 示眾
0796c12: 芒鞋緊峭到山庭六出飄飄冷腳跟借問君家何所
0796c13: 思滿頭白髮扣龍門古人立雪齊腰為求大法山僧
0796c14: 者裏無禪道佛法可學日用平常更無餘事寒則煨
0796c15: 品字饑則歠粥羹既然如是且道波禪冒雪衝寒還
0796c16: 是為扶宗教耶周顧人情耶若是人情卻同世諦若
0796c17: 扶宗教又落軌轍去此二途若定當得出便知波禪
0796c18: 未出雲陽早已眉毛相見其或未然今日與龍門猶
0796c19: 隔千里在拽杖便行。
0796c20: 師豎拂子云諸公今日入山求出世道山僧直下拈
0796c21: 出若會得不消鼻上加繩無勞腳跟繫索諸公因什
0796c22: 麼又尋枝摘葉納寶言貧只為不能向雲籠嶽頂處
0796c23: 打眠霧鎖巖阿裏放足所以父母之傍萬機擾擾妻
0796c24: 兒之處百念紛紛以至桃園杏圃被他流轉酒肆婬
0796c25: 坊隨境去就者裏作得主去有何生死可超有何法
0796c26: 名可安雖然如是諸公畢竟作麼生理會一拂云只
0796c27: 箇靈符懸肘後劫河生死任浮沉。
0796c28: 參禪貴要英靈子一舉話頭心便死白雲只在嶺頭
0796c29: 生日月麗天走不止咦白鳩樹頭鳴意在麻畬裏參
0796c30: 虛度光陰可歎惜今朝不覺是除夕無端彈落半邊
0797a01: 牙只恐閻家來催逼諸兄弟莫放逸二六時中當警
0797a02: 策一捱一拶急向前猶如一人萬人敵取得中軍個
0797a03: 一人自然干戈從此息方是天下太平時何用鍾馗
0797a04: 貼在壁一聲爆竹頂門開去住縱橫始自適如此不
0797a05: 負本來人纔許兒孫稱忤逆。
0797a06: 風清月白澗響松鳴驀面相逢吾不知其誰家之子
0797a07: 到恁麼地須是個人方可體會大道若是荒草中跳
0797a08: 出一個半個未免悚悚惶惶競競業業成個什麼邊
0797a09: 事若要擔荷大法輔弼宗教必須脫皮換骨絕後再
0797a10: 甦此事不在長連床上不在知識口邊畢竟在甚麼
0797a11: 處以杖打○相云向者裏薦取。
0797a12: 今朝六月二十六方丈新成生多福八部龍天擁護
0797a13: 居我來便登曲彔木遂趺座云新方丈已進曲彔木
0797a14: 已登若要聽取新令也須諸人別具眼目復以拄杖
0797a15: 橫案云隔墻見角隔山見煙知牛識火已遲八刻同
0797a16: 安者裏不惟勘辯龍蛇并本山二十五代老古錐也
0797a17: 須當下俯首聽令始不負方伯余翁文宗王翁建立
0797a18: 方丈的大方手眼顧左右云且道如何是不相辜負
0797a19: 的意良久擊禪床云一擊虛空轟霹靂銅頭鐵額盡
0797a20: 攢眉便入寢室。
0797a21: 舉黃龍南禪師云有五種不易一化者不易二施者
0797a22: 不易三生變成熟不易四端座受供不易更有一種
0797a23: 不易是什麼良久云師云同安家風又且不然即
0797a24: 有五種不難一化者不難二施者不難三生變成熟
0797a25: 不難四端座受供不難更有一種不難是什麼良久
0797a26: 云東寮西寮前寮後寮都是一隊瞌睡漢諸仁者只
0797a27: 如黃龍道不易同安道不難畢竟淆訛在什麼處你
0797a28: 諸人若撿點得出則黃龍南同安印總在你諸人腳
0797a29: 跟下若撿點不出也須仔細著拽杖便行。
0797a30: 方丈上梁師以拄杖指梁云者具大材緯地經天遮
0797b01: 龍蓋象孤迥迥能為萬象之主赤條條堪作眾聖之
0797b02: 尊巍巍乎豎窮三際蕩蕩乎橫遍十方高聳青霄頻
0797b03: 摩碧漢光吞日月體露真常一道圓明古今烜赫直
0797b04: 教千峰齊稽首萬派盡朝宗號令人天匡維佛祖定
0797b05: 四海之權衡作諸方之榜樣只如者段境界還是從
0797b06: 什麼人所得以杖高拱云恭惟斗所余翁文衡王翁
0797b07: 二大護法捐俸於同安祖庭修建鳳棲方丈卜取今
0797b08: 辰上樑獻彩諸仁者且道人天濟濟法樂闐闐上樑
0797b09: 句子作麼宣說遂擊樑云一齊著力撐霄漢萬古輝
0797b10: 煌振大都。
0797b11: 為燕京慈雲寺大悲閣上梁師以拄杖指梁云者具
0797b12: 良材還須大用建法幢為梁棟勢接雲霄招賢聖貯
0797b13: 象龍光騰日月縱橫自在耀古騰今至貴至尊為祥
0797b14: 為瑞恭惟闔京宰官居士暨住持容輝禪師等卜取
0797b15: 吉日良辰請山僧舉揚上梁一案且道山僧到來有
0797b16: 何三昧遂進前擊梁云高陞雲漢垂千古永祝吾
0797b17: 皇億萬年。
0797b18: 茶話
0797b19: 昨日晉公來書中有死心魯直燒灰公案越山今晚
0797b20: 特特舉似要你諸人塞死心口出山谷氣顧眾云有
0797b21: 麼僧作禮云請和尚舉師舉畢僧一喝便行師把住
0797b22: 云不許喝畢竟如何相見僧取帽云今夜天寒請和
0797b23: 尚戴師云不是者般儱侗畢竟還我落處來僧擬議
0797b24: 師連打云三生六十劫未許夢見在復云新長老黃
0797b25: 學士是一隊沒面孔漢至今猶未相見在何故者俗
0797b26: 漢只會吞酒豔飾則纔放下腳跟被者老漢一捏直
0797b27: 得眼眵若論端的未問已前早已相見了也既問
0797b28: 之後轉沒交涉當時山僧若在傍即時扭下禪床劈
0797b29: 面一摑管取個老漢退步有分山僧恁麼道你諸人
0797b30: 還知落處也未眾無語師云也是勾闌裏泥瓦。
0797c01: 拈龍門請書云者是第三回催符子越山者裏不敢
0797c02: 囊藏要與諸人共知共見辭不獲已大似生按牛頭
0797c03: 試問諸人還是允許不允許者裏親疏得相應方可
0797c04: 推倒山門扶起露柱不然山僧斷案去也一卓云秋
0797c05: 風橋下露花月楖栗堂中驗作家。
0797c06: 蒼松鶴點色象分明收不盡綠野祥雲話難窮天然
0797c07: 真趣諸仁者既然如是且道還有能窮其話也無覺
0797c08: 真斗公落髮此地請白雲天衢和尚弘宣戒律末後
0797c09: 以衣缽付囑云龍門祖席馬祖開山非草莽之地將
0797c10: 來必有真善知識踞此說法汝當守護如護自心切
0797c11: 勿狼籍也公承諦囑遍歷諸方參罷歸山數十餘年
0797c12: 其中風波險難甘苦挫磨不可計算如生鐵橛相似
0797c13: 搖掇不動蓋謂祖庭是重不忘衢翁末後之囑所以
0797c14: 不敢移易其志也癸巳年間聞山僧開法越山公領
0797c15: 眾房頭三上越頂迎請山僧主持此席公即退居永
0797c16: 寧與鹿豕共住可謂善繼人之志善述人之事者也
0797c17: 今值公七旬入山設供山僧亦不免為伊圖空寫月
0797c18: 饒舌一上偈曰滿頭白雪垂肩覆一道青眉夾眼飛
0797c19: 七十從心理事化今朝舉示大家知。
0797c20: 法璽印禪師語錄卷第五
