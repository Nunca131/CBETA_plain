0523c01: 
0523c02: 
0523c03: 
0523c04: 天聖廣燈錄卷第二十一　　　〔宋碑〕
0523c05: 
0523c06: 南岳山南臺懃禪師初開堂日。僧問。法筵龍象眾。當
0523c07: 觀第一義。如何是第一義　師云。地香煙秀。雲開
0523c08: 日色新。問。師唱誰家曲。宗風嗣阿誰　師云。日下
0523c09: 飛雲雨。桃川淥水香。問。慈雲已巳布千花秀。今日宣
0523c10: 揚事若何　師云。四海波濤靜。一輪天地明。問。今
0523c11: 日一會。未審為何人　師云。真珠箱裡盛宮誥。月桂
0523c12: 抽條萬代枝。問。如何是南臺境　師云。掌中觀世
0523c13: 界。日月滿懷流　進云。如何是境中人　師云。走殺
0523c14: 多少人。問。如何是禪　師云。石人拋玉彈。跣足履
0523c15: 春。問。如何是祖師西來的的意　師云。一寸龜
0523c16: 毛重九斤。
0523c17: 師上堂。僧問。法筵再啟。大眾雲臻。祖師西來。乞師舉
0523c18: 唱　師云。天上泥牛吼。空中木馬嘶。問。如何是南
0523c19: 臺家風　師云。爛黃虀菜。長燒般若柴。問。如何
0523c20: 是衡山境　師云。四時華爛漫。寒松貫嶽心　進云。
0523c21: 如何是境中人　師云。執政每依天子令。牛刀舉處
0523c22: 六卿寧。
0523c23: 師上堂云。南嶽山裡寒。不似別處寒。寒即樹結銀條。
0523c24: 草鋪碎玉。江河東定。四海成。空結合。鳥道不通。
0524a01: 雪布長郊。魚龍鎖戶。當恁麼時。命若懸絲。作麼生道。
0524a02: 若道得。即紅日連天。若道不得。即冥冥長夜。又云。紅
0524a03: 日團圓。白月彎曲。去天遠。去地近。久立。珍重。
0524a04: 鼎州文殊應真禪師上堂云。直鉤釣驪龍。曲鉤釣蝦
0524a05: 蟆．蚯蚓。還有龍麼。良久。云。勞而無功。久立。珍重。僧
0524a06: 問。圓明三句師親唱。截斷眾流事若何　師云。入水
0524a07: 見長人。問。寶未出匣時如何　師云。在什麼處
0524a08: 　進云。出匣後如何　師云。臂長衫袖短。問。師唱
0524a09: 誰家曲。宗風嗣阿誰　師云。祇欲得我答話。
0524a10: 師上堂云。古人道。盡大地未曾有人舉揚。我道盡大
0524a11: 地人舉揚。又作麼生。不可一向。誰是舉揚者。試道看。
0524a12: 珍重。
0524a13: 鼎州後德山柔禪師上堂云。古人道。盡大地是自
0524a14: 己巳。祇是曲為今時開方便門。要人得入。如今便作自
0524a15: 己巳會。豈不是錯信受。頭上安頭。但於十二時中不
0524a16: 起一念。十方世界無纖毫過咎。雖然如是。幾人到此。
0524a17: 久立。珍重。僧問。如何是佛　師云。西天去此十萬
0524a18: 八千。問。如何是祖師西來意　師云。穿雲度水。涉
0524a19: 歷江山。問。德山一曲師親唱。北斗藏身事若何
0524a20: 　師云。日月同天照。何處不分明。問。如何是德山境
0524a21: 　師云。山接桃源。水橫善卷　問。如何是境中人
0524a22: 　師云。夜靜不聞山獸語。朝聽漁父太平歌。
0524a23: 鼎州德山紹晏禪師上堂云。一塵纔舉。大地全。一
0524a24: 毛頭上。師子全身。且道一塵纔舉。大地全。須彌山
0524b01: 重多少。一毛頭上。師子全身。海水有幾滴。有人道得。
0524b02: 與拄杖。天下橫行。若道不得。須彌山蓋汝頭。大
0524b03: 海水溺汝身。久立。珍重。僧問。宗乘今日師親舉。
0524b04: 未審演法為何人　師云。去去西天路。迢迢十萬餘。
0524b05: 問。如何是德山家風　師云。千年松樹子　進云。
0524b06: 忽遇上上之賓。如何祗待　師云。上座即今是上上。
0524b07: 是下下。問。如何是祖師西來意　師云。桃源水遶
0524b08: 白雲亭。
0524b09: 鼎州文殊寬禪師上堂云。直教聞一句。一時決了。
0524b10: 已巳是不著便。遭他點污。合作麼生。僧問。牛頭未見
0524b11: 四祖時如何　師云。牛頭　進云。見後如何　師云。
0524b12: 妄想至今。問。如何是文殊為人底句　師云。粗識
0524b13: 好惡。問。古人捲席。意旨如何　師云。自不知時。
0524b14: 問。如何是雲門透法身句　師云。惜取眉毛　進
0524b15: 云。為什麼如此　師云。非汝境界。
0524b16: 鼎州普安道禪師師自住後。不收語錄。但存偈頌。
0524b17: 函蓋乾坤句
0524b18: 乾坤并萬象地獄及天堂物物皆真見
0524b19: 頭頭用不傷
0524b20: 截斷眾流句
0524b21: 推山積嶽來一一盡塵埃更擬論玄妙
0524b23: 隨波逐浪句
0524b24: 辨口利舌問高底應不虧還如應病藥
0524c01: 診候在臨時
0524c02: 三句外別頌
0524c03: 當人如舉唱三句豈能該有問如何事
0524c04: 南嶽與天台
0524c05: 褒貶句
0524c06: 金屑眼中翳衣珠法上塵己巳靈猶不重
0524c07: 佛祖為何人
0524c08: 親句
0524c09: 黑豆未生前商量已巳成顛若尋言句會
0524c10: 特地隔西天
0524c11: 辨邪正句
0524c12: 罔象談真旨都緣未辨明守他山鬼窟
0524c13: 不免是精靈
0524c14: 通賓主句
0524c15: 自遠趨風問分明向道休再三如未曉
0524c16: 消得更搖頭
0524c17: 薦商量
0524c18: 相見不揚眉君東我亦西紅霞穿碧海
0524c19: 白日照須彌
0524c20: 提綱商量
0524c21: 若欲正提綱直須大地荒欲來衝雪刃
0524c22: 不免碎鋒鋩
0524c23: 據實話會
0524c24: 睡來合眼飯來餐起坐終諸無兩般
0525a01: 同道盡知言不惑十方剎土目前看
0525a02: 迂曲商量
0525a03: 得用由來處處通應機施設認家風
0525a04: 揚眉瞬目開一眼拂敲床為耳聾
0525a05: 巴陵乾明院普禪師僧問。世尊不說說。迦葉不聞聞。
0525a06: 如何是親聞底事　師云。不聞　進云。為什麼如此
0525a07: 　師云。說話與聾人。問云。萬行齊修。古人不許。不
0525a08: 落功勳。還許也無　師云。一　學人未曉。乞師再指
0525a10: 雲夢澤。波撼岳陽城　進云。如來是境中人　師云。
0525a11: 知州新掌事。僧行宣低舉。
0525a12: 郴州乾明興禪師上堂云。充滿十方界。誰是當頭者。
0525a13: 若不如是。能得幾箇。長安路上有甚限數。便下堂。
0525a14: 僧問。師子返躑時如何　師云。不得消。直須瓦解。
0525a15: 問。一物不持。如何得親切　師云。天地。問。
0525a16: 路逢猛虎時如何　師云。心驚膽裂。問。如何是佛
0525a17: 法大意　師云。林下最幽奇。
0525a18: 渝州進雲山禪師僧問。摩騰入漢。已巳涉繁詞。達磨西
0525a19: 來。請師直指　師云。南天竺國人多慧。東震支那事
0525a20: 少同。問。十二時中如何得不昧於師宗　師云。身
0525a21: 如大地。心似長空。問。如何是佛　師云。巍巍長丈
0525a22: 六。紫磨黃金相。問。如何是透法身句　師云。水出
0525a23: 進雲。問。如何是臨機下口難　師云。開不得
0525a24: 　進云。如何進向　師云。近不得。
0525b01: 岳州乾明禪院普禪師僧問。聲纔罷。大眾雲臻。師
0525b02: 登寶座。合談何事　師云。聽　進云。恁麼即人天有
0525b03: 仰。大眾側聆　師云。黃河水又清。問。三乘教外別
0525b04: 傳底事。請師舉唱　師云。一二三四五　進云。便恁
0525b05: 麼領會時如何　師云。通宵徹底明。問。雖披入眾
0525b06: 衣。未曉出塵事。如何是出塵事　師云。三拜不施
0525b07: 　進云。恁麼則起動和尚　師云。放一頓　學人
0525b08: 禮拜　師云。恕後犯。問。如何是祖師西來意
0525b09: 　師云。鳥道迷來跡。
0525b10: 興元府中梁山崇禪師上堂云。巍巍堂堂。衝天塞地。
0525b11: 作麼生折伏。良久。云。王法無親。理能縛豹。問。絲
0525b12: 毫不隔。要且不逢時如何　師云。恰捉著。問。執即
0525b13: 失。一時放下時如何　師云。爭奈太陽門下。雪有蹄
0525b14: 蹤。問。垂絲千尺。意在深潭時如何　師云。紅鱗掌
0525b15: 上躍。問。如何是大善知識　師云。翻著襴衫倒裏
0525b16: 帽。問。祖師無心皆合道。為什麼言以心傳心
0525b17: 　師云。心。問。久親師丈室。如何得了時　師云。展手
0525b18: 不逢人。是非難隱節。問。解脫有何所據便打文殊
0525b19: 　師云。更與一頓　學云。有過邪　師云。罪不重科。
0525b20: 問。蓮華未出水時如何　師云。時未至　進云。出
0525b21: 水後如何　師云。合國人盡知　問。久負勿絃琴。請
0525b22: 師彈一曲　師云。不是鍾子期。焉能辨此音　進云。
0525b23: 忽遇知音者入。如何　師云。是宮商。是角徵　學云。
0525b24: 今日小敗　師云。放二十棒。
0525c01: 鄂州黃龍愿禪師僧問。祖師心印。傳嗣何人　師云。
0525c02: 龍門無宿。客鳥道勿玄人。問。迦葉上行衣。何人合
0525c03: 得披　師云。一片燒痕地。春入又逢青。問。情盡思
0525c04: 絕。表裡雙融。猶是佛邊事。如何是向上事　師云。朝
0525c05: 遊西天。暮歸東土。問。如何是佛　師云。少年亦曾
0525c06: 問。問。如何是祖師西來意　師云。山水甚分明。
0525c07: 問。如何是學人著力處　師云。當時妄想。至今猶然。
0525c08: 峨嵋山黑水寺承璟禪師上堂。示眾云。法洞太。能
0525c09: 該萬象。心包滄海。寧測淺深。是以理出有無。旨超隱
0525c10: 顯。不落斷常之見。妙逾生滅之端。可為明鑑。當臺顯
0525c11: 物象。而色塵非染。皎月輝世照清濁。而淨穢何閑。莫
0525c12: 不喧寂無妨。褒毀弗礙。雖言筌非及。語默猶彰。於是
0525c13: 順物應機。隨緣唱道。時有僧問。昔日梵王請佛。當
0525c14: 為有情。今日朝賢請師。為同為別　師云。法雷一震
0525c15: 三千界。萬國千咸總聞　進云。今日一會。不異靈
0525c16: 山也　師云。大眾儼然。更無別理。問。如何是祖師
0525c17: 西來意　師云。廓然坦蕩。周沙界。濁霧潛融佛日輝
0525c18: 　進云。如何作用　師云。大地藏不得。今日出身來。
0525c19: 問。如何是無縫塔　師云。祥生禪苑千峰秀。瑞繞
0525c20: 嘉川萬疊新　進云。如何是塔中人　師云。速禮三
0525c21: 拜　師云。如來以正法眼藏付大迦葉。爾後法法相
0525c22: 傳。心心相印。至於今日。三昧鱗次不絕。應用未少相
0525c23: 違。自是背覺合塵。蓋纏心地。若能言下相應。矗然洞
0525c24: 明心境。更欲多演。恐墜宗風。久立眾賢。伏惟珍重
0526a02: 是第幾人　師舉起拂子云。識麼　居士又再問。阿
0526a03: 育王造八萬四千寶塔。佛向阿那塔中受供養　師
0526a04: 云。速禮拜。
0526a05: 師又云。秖秪如世尊羅羅擊鐘。世尊問阿難。汝還
0526a06: 聞鐘聲否。阿難云。聞。鐘聲絕後。世尊又問阿難。汝聞
0526a07: 鐘聲否。阿難云。不聞。世尊呵阿難。聲生聲滅。自是聲
0526a08: 塵。汝本聞之性。豈逐生滅。當時阿難悟解本聞之性。
0526a09: 適來舉拂與聲。大眾各具見聞。還欠少否。既不欠
0526a10: 少。何勞久立。伏惟珍重。
0526a11: 益州東禪秀禪師僧問。古鏡未磨時如何　師云。磨
0526a12: 　進云。磨後如何　師云。誰敢著。問。如何是祖
0526a13: 師西來意　師云。三十年前塵埃裏。問。如何是三
0526a14: 乘十二分教　師云。老來無力到西天。問。既是善
0526a15: 神。為什麼被雷打　師云。世亂奴欺主。年衰鬼弄
0526a16: 人。　問。祖意教意。是同是別　師云。清風明月。問。
0526a17: 如何是一代時教　師云。多年故紙。問。十方薄伽
0526a18: 梵。一路涅槃門。如何是一路涅槃門　師云。天下已巳
0526a19: 歸漢。師行時。白兆楚和尚　問。近離什麼處
0526a20: 　師云。興陽　楚云。迤邐　師云。和尚試道看　楚
0526a21: 云。嗄　師打一坐具。楚擬議　師又打。便下參堂。
0526a22: 蘄州五祖戒禪師初開堂。示眾云。大迦葉擊金鐘於
0526a23: 須彌頂上。普震大千。阿難集總持於畢岩前。曲垂
0526a24: 奧旨。今則大教東流。法傳西祖。觀機應響。接物隨緣。
0526b01: 有解設問者。一任施呈。時有僧出禮拜　師云。切
0526b02: 忌龍門點破額　僧擬議　師云。迢恃地迢十萬餘
0526b03: 　問。法會光揚於此日。師今演法嗣何人　師云。迦
0526b04: 葉臺上仙華秀。溳水何邊瑞氣生　進云。恁麼即獨
0526b05: 松秀。溳水重清　師云。依俙越國。楊州　問。
0526b06: 如何是祖師西來意　師云。南斗七。北斗八　進云。
0526b07: 恁麼即大眾證明　師云。七棒對十三。
0526b08: 師云。千聖垂慈。施方便而普應群機。萬法一源。顯多
0526b09: 門而利物。窮斯秘旨。難遇作者之鋒。若也舉唱宗乘。
0526b10: 千聖也須失利。維摩詰呵呵大笑。普賢措之。何義。吾
0526b11: 門一道真筌歌偈。臨機敲起。莫學聽響之流。古者從
0526b12: 來有例。駐斯旨。息前詮。吾門有幸。冀察先賢。須菩提
0526b13: 遯跡巖中。天雨寶華。但某髑事荒。智非天產。賴諸
0526b14: 聖之慈光。續千燈而不斷。久立。珍重。
0526b15: 師上堂。良久。有僧問。如何是和尚為人處　師云。四
0526b16: 海江波靜。一輪天地明　進云。莫便是和尚為人處
0526b17: 也無　師云。寒山撫掌誰人會。拾得忻忻恃地迷。
0526b18: 問。寶劍未出匣時如何　師云。看　進云。出匣後如
0526b19: 何　師云。收。問。如何是和尚家風　師云。韶陽一
0526b20: 點異。清盡智門　進云。莫便是和尚家風也無
0526b21: 　師云。金州路上。兩兩三三　問。如何是佛　師云。鼻
0526b22: 孔長三尺　進云。不會　師云。真不掩偽。曲不藏直。
0526b23: 問。如何是古佛心　師云。少人買　學云。買後如
0526b24: 何　師云。學語之流。問。如何是道　師云。點　進
0526c01: 云。　點後如何　師云。荊三汴四。
0526c02: 師上堂云。智門今日開。布袋。有買賣。出來對眾商
0526c03: 量。若無。還我布袋錢來。便下座。僧問。如何是隨色
0526c04: 摩尼珠　師云。隨　學云。隨後如何　師云。一箇婆
0526c05: 婆兩箇癭。問。如何是智門境　師云。迦葉臺上雲。
0526c06: 白雲亭下水　進云。如何是境中人　師云。塞北穿
0526c07: 耳客。南地念經僧　問。蓮華未出水時如何　師云。
0526c08: 野老謳歌。　進云。出水後如何　師云。謳歌野老
0526c09: 　問。得船便度時如何　師云。櫂在誰人手　僧擬議
0526c10: 　師云。雲有出山勢。水無投聲。問。如何是迦葉
0526c11: 不聞聞　師云。文殊有　進云。如何是世尊不說
0526c12: 說　師云。維摩令行。
0526c13: 師上堂云。佛病祖病。一時與諸禪德拈向三門外。諸
0526c14: 德還拈得山僧病也無。若拈得山僧病。不妨見得佛
0526c15: 病祖病。珍重。僧問。稀逢難遇。請師指示　師云。量
0526c16: 天大監。問。佛未出世時如何　師云。山僧無面見
0526c17: 闍梨　進云。出世後如何　師云。迦葉臺前。白雲
0526c18: 亭上令　問。如何祖師西來意。師云。擔不起　進
0526c19: 云。為什麼擔不起　師云。祖師西來意　問。牛頭未
0526c20: 見四祖時如何　師云。高問低對　進云。見後如何
0526c21: 　師云。風蕭蕭。雨颯颯。
0526c22: 師上堂云。有僧問。雲門一曲師親唱。北斗藏身事若
0526c23: 何　師云。從苗辨地　學云。不會。特伸請益　師云。
0526c24: 是誰罪過。師乃云。好諸上座。囊挈。東西南北
0527a01: 行。當為何事。山僧如今大開門戶。不怕諸人出
0527a02: 來拗折拄杖。推倒禪床。猶未是作家在。又云。君子務
0527a03: 本。本立而道生。師拈起拄杖云。如今立也。本在什麼
0527a04: 處。莫在拄杖頭上麼。莫在諸人眉毛眼睫上麼。以
0527a05: 拄杖擊禪床一下。珍重。僧問。臨濟入門便喝。德山
0527a06: 入門便棒。和尚此間如何為人　師云。不當　學云。
0527a07: 為什麼不當　師便打。
0527a08: 師上堂云。古人道。涅槃含四德。唯我契直常。拈起拄
0527a09: 杖云。豈不是四德。作麼生是真常。諸人還會麼。
0527a10: 若不會。祖布施諸人。乃云。拄杖穿過真常。真常
0527a11: 穿過四德。會麼。祖解開布袋。一時傾出了也。諸
0527a12: 人有會底也無。出來說看。若說得。祖與證明。
0527a13: 你若說不得。敲落你鼻孔。拽脫你眉毛。以拄杖擊香
0527a14: 臺。便下座。
0527a15: 師上堂云。看看。須彌燈王如來向按上轉大法輪了。
0527a16: 入諸上座眉間。還見麼。若不見。眼在什麼處。以拄
0527a17: 杖打禪床。便下座。僧問。截鏌猶是鈍。囓鏃當
0527a18: 鋒事若何　師云。汝試用看　進云。恁麼即上漢
0527a19: 高王也　師云。你見箇什麼道理　進云。苦痛深
0527a20: 　師云。頭在我手裏。一任跳。
0527a21: 師上堂云。朝朝相聚。時序一般。雖然如是。當為何事。
0527a22: 不見教中道。一切諸佛及諸佛皆從此經出。師拈起
0527a23: 拄杖云。豈不是經。阿那箇是佛。若見。出來與祖
0527a24: 說看。若不見此義。文長付在來日。珍重。
0527b01: 師上堂。僧問。名喧宇宙知師久。雲嶺家風略借看
0527b02: 　師云。更道　僧展手　師便打。師又起拄杖云。
0527b03: 大眾會麼。言不再舉。令不重行。便下座。
0527b04: 師上堂。拈起拈杖云。彌勒先鋒。釋迦殿後。總在祖
0527b05: 拄杖頭上。諸人還見麼。又道。我觀法王法。法王法
0527b06: 如是。會麼。會即出來道看。若不會。伏惟尚響。以拄杖
0527b07: 擊香臺。便下座。
0527b08: 師上堂。大眾纔集。師云。鍾相催。當為何事。先德如
0527b09: 是。後進如何委悉。遂拈起拄杖云。先大師云。根實枝
0527b10: 異。久倚寒巖。攪大海。擊龍宮。山僧也不攪大海。擊龍
0527b11: 宮。秖秪擊諸上座眉毛眼睫。以拄杖打香臺一下。便下
0527b12: 座。僧問。獅子窟中無異獸。即今便請振全威　師
0527b13: 云。汝試振看　進云。恁麼即天龍恭敬去也　師便
0527b14: 打。
0527b15: 師上堂。舉。雲門大師云。法身有三種病。二種光。出得
0527b16: 荊棘叢林。淨地上死人無數。還有道得底麼。出來與
0527b17: 祖道看。若道不得。分付與德山．臨濟。以拄杖擊香
0527b18: 臺一下。便下座。
0527b19: 師上堂。拈起拄杖云。一切諸佛及諸佛阿耨菩提皆
0527b20: 從此經出。拄杖子豈不是經。諸人作麼生會。釋迦
0527b21: 老子從拄杖頭上出來。為諸人說佛說法得徹困。
0527b22: 見不會。從拄杖頭上入去也。出去即且從。作麼
0527b23: 生說箇入來底道理。以拄杖擊香臺一下。便下座
0527b24: 　師上堂云。佛真法身。猶若空。應物現形。如水中月。
0527c01: 師拈起拄杖云。此是拄杖子。月在什麼處。師遂云。三
0527c02: 歲孩兒皆道得。百歲翁翁行不得。以拄杖擊香臺一
0527c03: 下。便下座。
0527c04: 師上堂云。古人道。四執既無。百非俱遣。諸人作麼
0527c05: 生會四執。如普眼在佛會上入定。觀微塵剎土。不能
0527c06: 得見普賢。乃白世尊言。我於微塵剎土。覓普賢。不
0527c07: 能得見。世尊曰。汝但於淨三昧中起一念。便見普賢。
0527c08: 時普眼乃於淨三昧中忽起一念。便見普賢向空中
0527c09: 乘六牙白象。師云。眾中盡皆舉也。普賢我即不問。
0527c10: 且道普眼眼向什麼處著。珍重。
0527c11: 頌雲門法身
0527c12: 雲門透法身劃斷釋迦音文殊休惆悵
0527c13: 普賢謾沉
0527c14: 藥忌頌
0527c15: 藥忌由來鑒作家示徒親切病如麻
0527c16: 十方三世諸知識赫日光中雷電車
0527c17: 歲旦上堂有頌
0527c18: 今日正月一過去未來總露出
0527c19: 天下知識笑呵呵大滿家風誰相悉
0527c20: 誰相悉正月一
0527c21: 觀音殿裏禮彌勒文殊手裏普賢筆
0527c22: 因僧問雲門抽顧頌。雲門抽顧。衲僧眼皮重。眼皮重。
0527c23: 七八量。雷車打不動。打不動。
0527c24: 抽顧頌
0528a01: 時念彌陀三五聲追薦東村李胡子
0528a02: 生西天山裏孟八郎強健
0528a03: 福田院裏貧兒叫喚乞與我一文大光錢
0528a04: 僧問趙州樹子　師乃有頌。
0528a05: 天下禪翁咬少林趙州有語庭前
0528a06: 庭前老倒禪翁眼赫赤
0528a07: 不善東西失本源屈我觀音作胡客
0528a08: 蘄州四祖山諲禪師上堂云。盡乾坤大地．三世諸佛．
0528a09: 天下老和尚。被山僧今日坐斷。無出頭處。設有出
0528a10: 頭得時。也秖秪是一箇竹木精靈。雖然如是。也未免擔
0528a11: 枷判事。久立。珍重。僧問。如何是四祖境　師云。千
0528a12: 年松杉檜。四季鎮長青　進云。如何是境中人　師
0528a13: 云。祖師真影長年在。來往遊人稽首瞻　問。如何是
0528a14: 佛　師云。大殿裏是釋迦　進云。莫便是也無　師
0528a15: 云。莫錯認定盤星　問。如何是和尚家風　師云。
0528a16: 無過客餐　進云。客來將何祇待　師云。客來須看
0528a17: 　問。如何是透法身句　師云。多年松樹老輪皺
0528a18: 　間。尋枝摘葉即不問。如何是直截根源　師云。佛頭
0528a19: 衡不遠。問。迦葉上行衣。何人合得披　師云。大庾
0528a20: 嶺頭提不起。方知不是我同人。問。如何是祖師西
0528a21: 來意　師云。一人傳。萬人傳實。問。葉落歸根時
0528a22: 如何　師云。一歲一枯榮。
0528a23: 蘄州廣教懷志禪師上堂云。舉令提綱。郡魔屏蹟。全
0528a24: 提祖印。坐斷十方。正當恁麼時。老胡出來。也須乞命。
0528b01: 眾中若是作家。略希英鑒。時有僧問。從上相傳。合
0528b02: 談何事　師云。令　進云。恁麼即字人退步去也
0528b03: 　師云。吁。吁　問。如何是佛法大意　師云。記來多少
0528b04: 時　進云。學人不會。如何得受用去　師云。言猶在
0528b05: 耳。問。如何是祖宗下事　師云。舉得甚分明　進
0528b06: 云。恁麼即學人禮拜　師云。將為是真箇。問。是什
0528b07: 麼物。學人為什麼不會　師云。生在冀州。僧問。如
0528b08: 何是透法身句　師有頌答。
0528b09: 北斗藏身句當鋒措者稀投機猶未諦
0528b10: 玄會太無知猿聲青嶂外虎嘯透山谿
0528b11: 洪鍾來報曉雞向五更啼
0528b12: 襄州興化奉能禪師上堂云。一言纔舉。千差同轍。此
0528b13: 是化身說法。報身不說法。又云。報身為什麼不說法。
0528b14: 他自有廊幕在。僧問。如何是鷲嶺境　師云。風吹
0528b15: 兩岸柳。浪動一池蓮。問。如何是境中人　師云。大
0528b16: 殿毗盧佛。堂中雲水僧。問。師唱誰家曲。宗風嗣阿
0528b17: 誰　師云。迦葉臺前雲水塔。問。如何是鷲嶺關捩
0528b18: 子　師云。莫動箸　僧便喝　師云。向道莫動著。
0528b19: 喝箇什麼　僧又喝　師便打。問。如何是佛　師
0528b20: 云。髮長僧貌醜。問。棒喝臨機權且止。如何是鷲嶺
0528b21: 關捩子　師云。鷲嶺關捩且置。是自己巳事作麼生
0528b22: 　學云。不會　師云。還我關捩子。
0528b23: 師上堂。以頌示眾云。
0528b24: 問十方雲水和南來北往意如何
0528c01: 觸目千差無異路石人彈舌念彌陀
0528c02: 綱宗頌
0528c03: 最險無過劍刃鋒祖師從此定綱宗
0528c04: 顧鑒不知何處去千株松下白頭翁
0528c05: 唐州天睦山契滿禪師上堂。示眾。迦葉親傳。如來密
0528c06: 印。達磨西來。多少實。若論此事。且權認奴作郎。說
0528c07: 佛說祖。剜肉成瘡。直下單明。未是衲僧活計。作麼生
0528c08: 是衲僧活計。何不對眾證據看。時有僧禮拜　師
0528c09: 云。若是先陀客。更不待揚眉　僧云。喏　師云。金州
0528c10: 路上兩兩三三。問。師登師子座。奮迅振全威。迦葉
0528c11: 峰前令。師今為阿誰　師云。昨夜風霜緊。今朝刮骨
0528c12: 寒　進云。恁麼即隨陽一箭。師當的去也　師云。禍
0528c13: 不單行。問。魚透龍門浪。全身躍踊飛。時如何　師
0528c14: 云。三月雷雨動。霹靂震全威。問。如何是佛　師云。
0528c15: 多年桃核　進云。未審意旨如何　師云。打破裏頭
0528c16: 人。問。諸聖三昧。何人合得知　師云。秖秪如今　進
0528c17: 云。莫便是也無　師云。南山起雲。北山下雨。問。如
0528c18: 何是祖師西來意　師云。三年逢一閏　進云。合談
0528c19: 何事　師云。九月是重陽。
0528c20: 鄂州建福智同禪師上堂云。直饒一句踢蕩分明
0528c21: 去。早是不著便。遭他點污了也。合作麼生。久立。珍
0528c22: 重。僧問。祖意教意。是同是別　師云。崇山嶺峻
0528c23: 　進云。恁麼即不同　師云。夢澤波清。問。如何是和
0528c24: 尚為人一句　師云。粗識好惡。問。如何是文殊直
0529a01: 截一句　師云。彈指到清涼。問。法無二法。心無二
0529a02: 心。如何是心　師云。千差萬別。問。夜升兜率。晝降
0529a03: 閻浮。未審是什麼人境界　師云。不是別人。問。如
0529a04: 何是佛　師云。鼻如截筒。問。北斗藏身。意旨如何
0529a05: 　師云。鵡慕西秦。乃有頌。
0529a06: 雲門透法身法身何許人鴈迴沙塞去
0529a07: 鵡慕西秦
0529a08: 江陵府福昌禪院重善禪師上堂。僧問。如何是正法
0529a09: 眼　師云。夜觀乾象　學人不會意旨如何　師云。
0529a10: 日裏看山。問。如何是稱昌境　師云。松峰亭眺望。
0529a11: 不與白雲齊　進云。如何是境中人　師云。朝見金
0529a12: 鱗躍。暮聽子規啼。問。祖意與教意。是同是別　師
0529a13: 云。巢知風。穴知雨。問。如何是佛法的的大意　師
0529a14: 云。東方甲乙木　進云。恁麼即粉骨碎身也　師云。
0529a15: 易開終始口。難保歲寒心。問。如何是福昌山　師
0529a16: 云。鳥飛不度　進云。如何是山中人　師云。四海五
0529a17: 湖。問。浩浩之中。如何辨主　師云。長安天子。塞外
0529a18: 將軍　進云。恁麼即權握在手　師云。不斬無罪人。
0529a19: 問。如何是不遷底法　師云。死人不坐神　進云。學
0529a20: 人不會意旨如何　師云。那伽常在定。問。離咽
0529a21: 喉唇吻。請師速道　師云。福昌口門窄　進云。和尚
0529a22: 為什麼口門窄　師云。還我話來。問。如何是離筌
0529a23: 蹄底句　師云。頭大帽子小　學人不會意旨如何
0529a24: 　師云。側久穿靴。問。金烏東涌。玉兔西沉。時如
0529b01: 何　師云。措大不騎驢　進云。恁麼即謝師指南
0529b02: 　師云。更須子細。問。牛頭未見四祖時如何　師云。
0529b03: 子數珠　進云。見後如何　師云。磬行者。問。
0529b04: 未施武藝。便入戰場時如何　師云。老僧打退
0529b05: 　學云。恁麼則展陣開旗去也　師云。伏惟尚饗。
0529b06: 師上堂云。盡乾坤大地微塵諸佛總在福昌者。裏拈
0529b07: 拄杖劃地一下。云。說佛說法。禪德若也會得。出來與
0529b08: 證據。若也不會。華須連夜發。莫待曉風吹。久立。珍
0529b09: 重。
0529b10: 舒州龍門山仁永禪師上堂云。諸佛言詮。止啼為義。
0529b11: 祖師心印。莫可論之。向上一路。誰敢措足。直下會得。
0529b12: 早不著便。久立。珍重。問。祖祖相傳。未審傳箇什麼
0529b13: 　師云。德山拄杖　進云。恁麼即得其妙也　師便
0529b14: 打。問。如何是龍門路　師云。險　進云。為什麼如
0529b15: 此　師云。點額迴來。問。如何是龍門山裏龍
0529b16: 　師云。雷震青霄　進云。忽遇金翅來時如何　師云。
0529b17: 傾湫倒嶽。問。如何是祖師衣　師云。大庾嶺提不
0529b18: 起。問。如何是佛法大意　師云。罕逢此問。
0529b19: 襄州延慶宗本禪師初開堂。示眾云。山鋪碎玉。樹挂
0529b20: 銀條。道安巖畔。舉唱宗乘。迦葉門風。有疑請問。時
0529b21: 有僧問。正法無言。請師舉唱　師云。正當今日　進
0529b22: 云。恁麼即得遇於師也　師云。一場　學云。灼
0529b23: 然　師云。放二十棒。問。魚未跳龍門時如何
0529b24: 　師云。擺手入長安　進云。跳過後如何　師云。長安
0529c01: 雖樂。問。如何是鳳山　師云。天生標格　進云。如
0529c02: 何是山中人　師云。古無人識。問。如何是和尚
0529c03: 為人一句　師云。截斷鳳林關　進云。恁麼則展手
0529c04: 不逢人也　師便打。
0529c05: 唐州福安山慧珣禪師初開堂。升座。有僧問。師唱誰
0529c06: 家曲。宗風嗣阿誰　師云。古殿連雲水　進云。恁麼
0529c07: 即韶陽玄孫。龍居嫡子也　師云。重言不當吃。問。
0529c08: 我佛出世。振動魔宮。和尚出世。有何祥瑞　師云。泌
0529c09: 水正南流。師初受唐州請。便有僧問。若到泌陽。忽
0529c10: 有人若官若私。是男是女。人人各致一問。問問各別。
0529c11: 如何祇對　師云。春後一陽生　進云。恁麼即今日
0529c12: 小出大遇　師拈坐具當面擺。問。祖師來此土。意
0529c13: 旨如何　師云。端。問。人王與法王相見時如何
0529c14: 　師云。劄。問。未離兜率。已巳降王宮。未出母胎。度人已巳
0529c16: 鼎州大龍山炳賢禪師上堂。有僧問。如何是大龍境
0529c17: 　師云。堂前一堆土。巍峨倚半空　進云。如何是境
0529c18: 中人　師云。淨掃門前地。迎待五湖賓。問。如何是
0529c19: 佛　師云。穿雲不度水。躡足降閻浮。問。昔日先師
0529c20: 語。如何透法身　師云。萬仞峰前句。不與白雲齊。
0529c21: 問。如何是動乾坤句　師云。透出龍宮翻大海。掌開
0529c22: 日月倒須彌。問。如何是出家人　師云。深　進云。
0529c23: 如何是出家法　師云。苦。
0529c24: 隋州雙泉山瓊禪師不語錄。秖秪有偈頌。
0530a01: 色空頌
0530a02: 靈光滿目簇山河幻境之中物像多
0530a03: 體妙已巳知緣不礙執情還被境消磨
0530a04: 責黃靡實無妨用影響皆真覓即訛
0530a05: 是色是空重疊夢夢中華藏現森羅
0530a06: 頌靈雲見桃花得悟
0530a07: 學劍難提鋒刃頭光花發便心休
0530a08: 不疑句播乾坤內得旨唯憑月滿秋
0530a09: 又頌玄沙拈
0530a10: 玄沙聞舉悟中知當下云言未保伊
0530a11: 一擊海濤皆涌沸天光迴爍眼
0530a12: 魚鼓頌
0530a13: 玉鬣金鱗光閃爍逆浪衝波形勢惡
0530a14: 叢林擊著震山雷顧網遊魚皆省覺
0530a15: 常用不空頌
0530a16: 舉足下足步步相逐運用去來靈光不蓄
0530a17: 釋迦真風商那種族的的斯言斯言為酷
0530a18: 冬月雪下夜坐思智門和尚有頌
0530a19: 嚴風亂地天降雪夜久更深凍雲結
0530a20: 堂獨步驀思量憶龍居舊巢穴
0530a21: 明教先師雪裡言火發新羅燒熱
0530a22: 東嶺鷹飛禪客尋南山蛇出人行絕
0530a23: 象骨輥毬熟膽機歸宗拽石底時節
0530a24: 如斯綱要最希奇唯有吾師應可別
0530b01: 別得龍居牙爪生不貴真如玄妙譯
0530b02: 余愛韶陽新定機一生與人釘楔
0530b03: 何日春風一陣來吹歆寒雲掃霜雪
0530b04: 共師同賀大平年赫日光中雷電掣
0530b05: 自嚴上座有僧問。如何是吹毛劍　答云。龍脣鳳觜
0530b06: 　問。如何是無縫塔　答云。瓦泥土　進云。如何
0530b07: 是塔中人　答云。含齒戴髮　問。寶劍未出匣時如
0530b08: 何　答云。龍藏海底　進云。出匣後如何　師云。海
0530b09: 上橫行　問。如何是大人相　答云。不曾作模樣
0530b10: 　問。如何是老人相　答云。無力把拄杖　因與數僧
0530b11: 遊山迴。僧問云。盡日遊山。成得什麼邊事　答云。困
0530b12: 即喫茶　僧問。洞山麻三斤。意旨如何　答云。八十
0530b13: 婆婆不粧梳。
0530b14: 頌雲門透法身
0530b15: 先祖透法身仰面看日輪赤倒上樹
0530b16: 不會更愁人
0530b17: 
0530b18: 天聖廣燈錄卷第二十一
