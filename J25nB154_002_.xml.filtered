0035b01: 松隱唯菴然和尚語錄卷之二
0035b02: 徒弟比丘　慧省　編次
0035b03: 偈頌
0035b04: 送天界真藏主
0035b05: 潛宮正脈出梅洲夜夜潮聲撼石頭以字不成八不
0035b06: 是護龍河上鐵船浮
0035b07: 送蓮禪人回武林
0035b08: 好山只在屋簷頭何必千巖萬壑遊十里湖光煙柳
0035b09: 外畫船不是採蓮舟
0035b10: 送整禪人歸揚州觀音閣號鐵牛
0035b11: 功德山頭觀自在巍巍坐斷鐵牛機大人境界無人
0035b12: 到門外長江映落暉
0035b13: 次韻送天界玉藏主
0035b14: 颯颯西風撼樹庭飄飄桂子落黃金五千餘卷從頭
0035b15: 說潦倒瞿曇無二心
0035b16: 送道者參萬峰和尚
0035b17: 你儂莫是盧行者還我新州柴擔來轉向洞庭那畔
0035b18: 看萬峰門戶潑天開
0035b19: 荅觀維那時在天目月
0035b20: 寄來佳句玉玲瓏三復窮吟意萬重獅子巖前春日
0035b21: 暖杖藜獨立倚晴空
0035b22: 送圓藏主之靈隱
0035b23: 午夜白猿啼皎月重重華藏顯全機吾儂說話無憑
0035b24: 據去問靈山老古錐
0035b25: 送天禧深知客
0035b26: 繽紛花雨講經時主伴機忘合化儀千古長干春意
0035b27: 在一甌白雪漾玻璃
0035b28: 送澤源深禪人歸少林
0035b29: 一派流來空劫前洗清魔佛見根源到家句子如何
0035b30: 舉熊耳峰頭浪拍天
0035c01: 送靈谷原維那
0035c02: 金槌影裏轉身來頂堂堂正眼開二月皇州春似
0035c03: 海鍾山雨過碧崔嵬
0035c04: 送端藏主之靈隱
0035c05: 五千餘卷缽囉娘潦倒東山舌欠長後夜鷲峰重揭
0035c06: 示猿啼松頂月蒼蒼
0035c07: 示慧玉范百戶
0035c08: 揮來三尺吹毛劍凜凜光芒射斗牛鐵額銅頭俱倒
0035c09: 退太平寰宇任遨遊
0035c10: 示龍興如禪人
0035c11: 乾坤函蓋有來由佛祖如何敢出頭萬疊淮山青倒
0035c12: 卓桂輪孤朗一天秋
0035c13: 示醫士朱慧覺
0035c14: 話頭一則耆婆藥大藏諸經和劑方抹過二途開口
0035c15: 笑不勞針砭起膏肓
0035c16: 示洞庭玉禪人
0035c17: 現成句子沒淆訛白玉無瑕底用磨極目太湖三萬
0035c18: 頃一回拈起一回新
0035c19: 示善哲女子
0035c20: 岌岌海山多秀麗風光別是一般春爪籬撈得湘江
0035c21: 月千古無生話又新
0035c22: 示慧慶道者
0035c23: 菩提無樹鏡非臺蕩蕩乾坤絕點埃一夜櫓聲搖落
0035c24: 月衣孟傳得嶺南來
0035c25: 示善寶居士
0035c26: 風絮煙絲春復秋莫將情解混常流海門空闊銀濤
0035c27: 靜好看天垂月一鉤
0035c28: 次韻荅天目明長老
0035c29: 方處方兮圓處圓水光山色兩相便老來慵下蒼龍
0035c30: 窟萬仞峰頭泊釣船
0036a01: 寄醫士何慧芳
0036a02: 雪山大樹世醫王香氣纔沾病自忘溪月松風無限
0036a03: 意不妨來與話宗綱
0036a04: 寄寶陀原長老
0036a05: 一曲絃調師子筋伯牙聞著膽魂驚子期不用黃金
0036a06: 鑄小白花開滿四明
0036a07: 寄湧泉無證和尚
0036a08: 棺材頭畔行糧瓶我父臨行付與兄淚滿雙溪腸寸
0036a09: 斷至今流水有哀聲
0036a10: 化燈油
0036a11: 劫初一點光明種猛烈工夫拶出來瀉入碧琉璃裏
0036a12: 去百千諸佛笑顏開
0036a13: 送雲南榮侍者之萬壽
0036a14: 萬八千里雲南路鐵鞋踏破腳生胝缽囊高挂北山
0036a15: 寺對月長吟小艷詩
0036a16: 送禮藏主
0036a17: 少室門風運未衰西峰又見祖花開攜笻別我驚秋
0036a18: 暮黃葉庭前積滿堆
0036a19: 送靈隱源藏主回天龍
0036a20: 演出何妨還演入鷲峰口縫未嘗開家山只在錢塘
0036a21: 上夜夜潮聲吼怒雷
0036a22: 雪澗
0036a23: 六出遍遮千嶂色翩翩釣艇竟忘歸夕陽影裏東風
0036a24: 煖添得寒泉漲滿溪
0036a25: 雲菴
0036a26: 一片一片復一片重重疊疊覆青山有時飛入松關
0036a27: 裏占我尖頭屋半間
0036a28: 曉堂
0036a29: 金雞拍翅闌干上六戶當陽盡豁開驚起階前石師
0036a30: 子倒銜玉兔去投胎
0036b01: 示慧昭侍者
0036b02: 個事昭昭心目間盡情放下見何難南方五十三知
0036b03: 識眼上眉毛八字安
0036b04: 上伏龍和尚
0036b05: 羊腸鳥道絕行蹤日出三竿睡正濃因憶祖翁田契
0036b06: 券夢魂長繞伏龍峰
0036b07: 示天目禪人
0036b08: 翻身摸著虛空鼻信手推開佛祖關鴻鴈數聲秋色
0036b09: 老西風黃葉滿千山
0036b10: 船居十首
0036b11: 拋散家私徹骨貧乾坤等是一閒身水深不必篙竿
0036b12: 探柁轉何妨手眼親千尺絲綸潭底意一輪明月眼
0036b13: 中塵掀翻櫓棹從頭看誰是船兮誰是人
0036b14: 船不疏兮我不親兩相交處兩無心水光碧處天光
0036b15: 碧帆影沉時月影沉隔岸藕花香冉冉傍溪楊柳綠
0036b16: 陰陰個中一段真消息知有誰人會此音
0036b17: 船無定止柁無根船柁於吾若弟昆舉棹自然身有
0036b18: 影停舟依舊水無痕和雲宴坐閒神識對月高眠絕
0036b19: 夢魂任爾打頭風浪惡不妨左右自逢源
0036b20: 不問前程淺與深只憑一隻定南針翻篷掉搶皆由
0036b21: 我轉柂推扳總在心千頃浪翻千尺雪一枝櫓動一
0036b22: 江音滿懷風月難分付斜倚篷窗獨自吟
0036b23: 任從世諦自紛紜獨處舟中絕見聞順水行來船性
0036b24: 穩逆風撐出浪花分漏篷斜透波心月壞衲橫披浦
0036b25: 上雲千尺絲綸忘未得只緣潭底有金鱗
0036b26: 輕舟一葉樂無窮八面縱橫路路通不必湖中尋范
0036b27: 蠡卻從灘畔訪誠翁櫓聲搖出輪迴轍帆葉搶歸逆
0036b28: 順風更有一般奇特處柂頭常浸水晶宮
0036b29: 梗跡萍蹤任去留往來灘畔懶拋鉤帆修有漏還無
0036b30: 漏船逐邪流入正流四海煙波篷腳下五湖風月眼
0036c01: 晴頭當陽唱起胡家曲不染人間半點愁
0036c02: 一葉孤舟下激湍逆行順轉似龍蟠開篷未覺乾坤
0036c03: 闊打棹方知湖海寬兩岸柳拖金色線一江風戛玉
0036c04: 綸竿捲帆且泊斜陽外謾洗砂鍋煮月團
0036c05: 老來甘與世相違今古乾坤一釣磯畫槳一條全祖
0036c06: 意鐵篙三寸截流機飯炊芡實香偏好羹煮蒪絲味
0036c07: 更肥此樂祗應同道者莫教俗客等閑知
0036c08: 生涯隨分復何為只個船兒自住持衝雨衝風青箬
0036c09: 笠禦寒禦暑綠簑衣煙汀破曉數聲笛月渚橫秋一
0036c10: 釣絲萬頃滄波真活計天荒地老不知歸
0036c11: 送北平了禪人時在天目
0036c12: 煙霞老我事如何覲侍獅巖窣堵波燁燁祖華開石
0036c13: 罅寥寥古月掛松蘿自吾東海來歸隱有子北平方
0036c14: 見過好把兩莖眉剔起看他烈焰發冰河
0036c15: 次韻荅安藏主
0036c16: 老來懶打禾山鼓一榻巖房聽雨風謾有閒情思古
0036c17: 道且無餘力起先宗白雲鎖斷三關路碧澗分開兩
0036c18: 乳峰獨倚蘿窗宣妙偈瀑花飛雪灑空濛
0036c19: 送雲南歎西堂
0036c20: 三千九百丈天目秀色遙連金馬峰錫杖六環鳴夜
0036c21: 月衲衣兩袖舞春風堂堂顯露半邊鼻著著全超向
0036c22: 上宗頷下眉毛三尺雪莫將容易蓋雙瞳
0036c23: 送雲南證西堂
0036c24: 合頭語是繫驢橛此話傳來非等閒風煖巴江開曉
0036c25: 凍梅香庾嶺露春顏海神撲碎黃金彈石女分開碧
0036c26: 玉環拈卻劫初茅草令重來峰頂闢玄關
0036c27: 送大川順首座
0036c28: 道人何事下臺山惹得虛空展笑顏口縫未詢末後
0036c29: 句腳跟已巳踏上頭關大川浩浩春波闊少室寥寥夜
0036c30: 月寒重振宗綱當　聖世金毛師子大家看
0037a01: 送慧振郭百戶之江西葬母
0037a02: 劬勞欲報貴真誠一顆心珠耿耿明陰壑三冬抽石
0037a03: 筍長江六月結寒冰抱琴玉女朝天闕步月祥麟出
0037a04: 鳳城最是酬恩親切處楚天空闊曉風清
0037a05: 示童福宗居士
0037a06: 二千年事至於今鷲嶺拈花示此心火在石中仍用
0037a07: 擊眉橫眼上不須尋珠還合浦風波靜鐘動玉樓星
0037a08: 斗沉莫謂空王無實相骨頭節節是黃金
0037a09: 送慧吉侍者徑山禮祖
0037a10: 凌霄秀拔群峰外子欲登臨莫等閒胸次鏟除元字
0037a11: 腳機先拶透上頭關劍痕床在腥風泯喝石巖高祖
0037a12: 道還千載欽師靈骨在巍巍一塔白雲間
0037a13: 送祖禪人之姑蘇
0037a14: 西來祖意本無傳自是當人見處偏可煞馬師無定
0037a15: 策累他南岳苦磨磚春回澤國開冰鎖風轉松林奏
0037a16: 玉絃一吸太湖三萬頃卻來參我句中玄
0037a17: 送徒弟慧照參雙林和尚
0037a18: 金華重疊皆靈境獨有雲黃山最高七級浮圖層落
0037a19: 落兩條溪水浪滔滔天燈燦爛朝精舍花雨繽紛點
0037a20: 毳袍方丈老禪為人處揭天棒喝起風濤
0037a21: 送四川琛長老
0037a22: 海寶千般先求如意琛也奇珍絕乎倫比了無瑕玷
0037a23: 來先天光華燁燁騰大千迥然超出萬象表當陽揭
0037a24: 示玄中玄個事明明誰辨的翻笑卞和徒費力只因
0037a25: 喪卻目前機三獻由來仍受屈昔年地藏驗法眼塊
0037a26: 石發機何太簡函蓋乾坤兮玉振金聲超越古今兮
0037a27: 裁長就短子若干斯見得親揚起真風未為晚
0037a28: 送性海真長老
0037a29: 性海無風金波自湧撼倒須彌大千儱侗澄澄寂寂
0037a30: 涵青空森羅萬象難逃蹤鐵船浮動不浮動總在一
0037b01: 莖毛孔中有時徹底無涓滴蓬塵輥起三千尺翳卻
0037b02: 阿那律眼睛直至如今開不得
0037b03: 贈雲巢隱士隨所寓
0037b04: 隨所寓隨所寓任運騰騰無定處泛宅浮家老此身
0037b05: 水雲影裏無生路往來游戲一浮漚宛如碧玉壺中
0037b06: 住逆風駕上須彌巔背手拔得珊瑚樹咄哉玄真子
0037b07: 不識吾真趣老倒鴟夷翁風月無今古興來一口吞
0037b08: 長江金波洶湧充饑腸化作無邊香水海八萬四千
0037b09: 毛孔皆清涼或寓東西或南北傍梅待月無遲速片
0037b10: 帆不覺過滄洲款乃一聲山水綠紉草為衣狎鷗忘
0037b11: 機飯有雕胡羹有蓴絲唱紫芝於花汀月浦歌白雪
0037b12: 於蓮塘柳堤梗跡萍蹤無所依高風千古寄漁磯隨
0037b13: 所寓隨所寓煙波歷盡無寒暑老我乾坤雪一頭滿
0037b14: 懷風月難分付
0037b15: 示智戒主
0037b16: 戒如瓔珞珠亦如淨滿月汝當力堅持慎勿暫時瞥
0037b17: 一念若遲疑生死無休歇光陰能幾何子自宜甄別
0037b18: 吾家種草不易做眨起眉毛須薦取百尺竿頭解轉
0037b19: 身腳底何妨草鞋破便甚麼會石女唱巴歌不甚麼
0037b20: 會跛驢拽鐵磨囉囉哩黃頭碧眼知不知玉兔踏折
0037b21: 珊瑚枝
0037b22: 送虎丘統藏主
0037b23: 拈得缽囉娘一句絕毫絕釐沒巴鼻古木寒嵒月色
0037b24: 新統攝大千歸自己巳蘇州有也常州有劍池夜半蒼
0037b25: 龍吼驪珠抉得本無心一任猛風翻石臼五臺山上
0037b26: 隔塵氛雲蒸飯熟香氤氳驚倒生公點頭石當機說
0037b27: 法教誰聞
0037b28: 送大龍興澤監寺
0037b29: 大用現前滿眼滿耳纔墮見聞埋沒自己巳石窗漏燈
0037b30: 盞喪盡宗猷楊岐三腳驢全彰玄旨似火燒冰道人
0037c01: 行履澤禪澤禪莫忘此理
0037c02: 送玉禪人歸天台
0037c03: 格外之機石中韞玉渾渾侖侖不受磨琢當陽忽剖
0037c04: 開光明照幽谷覿體絕瑕痕誰能強名邈得來不費
0037c05: 纖毫力翻笑卞和三度泣邁古超今也大奇驚倒豐
0037c06: 干與寒拾
0037c07: 示印禪人
0037c08: 文彩未施全彰寶印信手搭來頭正尾正印空印水
0037c09: 及印泥鼓聲咬折撞鍾槌羅羅也竟罔措聞根喪
0037c10: 盡洩真機印水印泥還印空腳頭到處忘西東金毛
0037c11: 哮吼大千震身在蟭螟眼孔中印泥印空復印水高
0037c12: 峰頂上波濤起撼倒上天三十三舜若多神汗如雨
0037c13: 一二三兮三二一六合茫茫誰辨的筆描八臂那吒
0037c14: 神倒把秤鎚捏出汁
0037c15: 送四川明禪人禮補陀
0037c16: 明明百草頭明明祖師意直饒道得親猶是半途底
0037c17: 此理灼然原自別海底泥牛嚼生鐵三峽銀河天上
0037c18: 來夜深浸爛峨眉月明禪明禪知不知江南江北徒
0037c19: 纍纍白華巖上頻伽語不是西川啼子規
0037c20: 大龍興由俊上人求語住山
0037c21: 一由一有一亦莫守俊快衲僧不存窠臼頂門正眼
0037c22: 明如日轉轆轆兮明歷歷等閒照破劫空前不是心
0037c23: 兮不是佛保福有願不撒沙古也今也徒矜誇第一
0037c24: 山頭得腳何妨處處開曇華
0037c25: 示壽典座
0037c26: 佛祖向上事急著眼睛看機先見得真方堪救一半
0037c27: 栗棘蓬金剛圈端的從來吞透難若是吾家真種草
0037c28: 等閒一鏃破三關驗人自具驗人眼活路通身有何
0037c29: 限淨瓶踢倒笑呵呵堪與後昆作師範
0037c30: 次韻示澤知客
0038a01: 脫略衲僧家動轉如飛豹不墮有無功自然離用照
0038a02: 無星秤上沒淆訛半斤八兩何須較與麼也一盞清
0038a03: 茶醉不醒不與麼也耆婆妙藥難求效驀直臺山路
0038a04: 不差夜行不許投明到爛炒浮漚當飯切忌翻卻
0038a05: 煎茶銚
0038a06: 示現禪人
0038a07: 現成公案不必提撕塵塵剎剎顯露真機腳尖踢出
0038a08: 西來意泥團土塊生光輝寒山拾得擔枷過狀普化
0038a09: 臨濟疥狗泥豬風流出當家還他師子兒忽地青天
0038a10: 轟霹靂驚起洞庭湖水立光福山頭浪拍天舜若多
0038a11: 神面皮溼
0038a12: 送由藏主
0038a13: 道由心悟理緣事有提起破沙盆打殺子湖狗抹過
0038a14: 太虛空法身藏北斗扶桑人種陝陜西田鐵牛耕破崑
0038a15: 崙巔夜行人自愛明月不知腳底芒鞋穿阿呵呵羅
0038a16: 囉哩三春依舊鵓鳩啼
0038a17: 送日侍者禮補陀
0038a18: 機中有句句中有機不是圓通法門亦非向上提持
0038a19: 磐陀金剛石大海碧琉璃紫竹旃檀林八面香風吹
0038a20: 白衣仙人識不識見時須是超聲色拍天大浪撼潮
0038a21: 音夜半團團紅日出
0038a22: 送在禪人
0038a23: 伶俐衲僧行藏自別在在處處頭頭合轍金鎖玄關
0038a24: 信手開銀山鐵壁難遮截一機拋出絕量碧眼黃
0038a25: 頭俱結舌越山青兮吳水綠今古遊人觀不足觀得
0038a26: 足六六依然三十六
0038a27: 次韻送皓首侍者
0038a28: 萬法本來空一心何悄悄石人打鐵彈簉破虛空腦
0038a29: 血濺須彌盧腥風四邊繞吹綻優曇花香噴苾芻草
0038a30: 今古絕遮藏昭然明了了腳尾與腳頭總是長安道
0038b01: 一任山青黃誰管歲月老如意自家珍楚璧原非寶
0038b02: 送泥水
0038b03: 水泄不通那一著八臂那吒摸不著道人兩眼見得
0038b04: 親正好虛空中著腳虛空著腳良可奇絕躋攀處猶
0038b05: 坦夷腳底水泥無半點手中泥水何嘗離施為動轉
0038b06: 何超邁老蒼龍脊從空駕頭角崢嶸宇宙間縱使毗
0038b07: 嵐吹不壞轉身句子無滲漏逸量神機碎窠臼旁提
0038b08: 正按常住磚片片光生絕塵垢個樣從來本現成未
0038b09: 動手時功已巳辦丈六金身草一莖一莖草上黃金殿
0038b10: 示慧本居士
0038b11: 欲了生死因先淨心為本一念若遲疑便落魔軍阱
0038b12: 直須提起話頭參於一切處休顢頇驀地黑漆桶底
0038b13: 脫萬象森羅毛骨寒爪籬拈向風前舞有口不說無
0038b14: 生語一吸西江徹底乾瑞世優曇開鐵樹
0038b15: 
0038b16: 吳江縣　佛弟子沈邦柱法名大翔
0038b17: 張雋法名大梁　董二酉法名淨翰捐資刻
0038b18: 唯菴禪師語錄第二卷
0038b19: 　吳門九章朱袞對稿　金陵潘　耕書
0038b20: 　　　　　　　　　　　　　　自聞道人　蔣成榮刊
0038b21: 崇禎二年己巳巳歲佛成道日姑蘇兜率園　識
0038b22: 
0038b23: 松隱唯菴然和尚語錄卷之二終
