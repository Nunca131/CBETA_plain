0325c01: 昭覺丈雪醉禪師語錄卷第五
0325c02: 嗣法門人徹綱等編
0325c03: 問答機緣
0325c04: 僧問：「年盡、月盡、日盡、時盡，如何是到頭一句？」師云：「大
0325c05: 家在者裏。」進云：「不會。」師云：「雪催殘臘去，竹爆送春來。」
0325c06: 僧問：「如何是奪人不奪境？」師云：「旭日斜披影，金英擁
0325c07: 翠迴。」進云：「如何是奪境不奪人？」師云：「才伸巨靈手，華
0325c08: 山兩畔開。」進云：「如何是人境兩俱奪？」師云：「舌頭無骨。」
0325c09: 進云：「如何是人境俱不奪？」師云：「口是禍門。」
0325c10: 僧請開示，師豎一拳。進云：「者箇人人本有。」師云：「何不
0325c11: 伸出？」僧作禮。師當頭一踏。
0325c12: 僧問：「如何是法身？」師云：「穿釘靴，拄拐杖。」進云：「猶是化
0325c13: 身。」師云：「一翳在目，空花亂墜。」
0325c14: 僧問：「親近和尚一年不見師面，過在甚麼處？」師摸面，
0325c15: 云：「秖者是。」進云：「和尚莫謾人好。」師云：「更參三十年。」
0325c16: 居士問：「和尚先住，此山先住？」師云：「藤懸天上日，石挂
0325c17: 澗邊松。」士云：「未住時？」師云：「三家村裏漢。」
0325c18: 僧問：「某是一頭牛，要與和尚做對頭。」師作牛聲。僧擬
0325c19: 議，師云：「力未充在。」僧亦作牛聲，師以兩手拓地，僧罔
0325c20: 措。師云：「老僧罪過。」
0325c21: 僧問：「巖崖峭峻，還有佛法道理也無？」師云：「有。」進云：「如
0325c22: 何是巖崖中佛法？」師云：「雪甸恍如銀世界，峰高儼似
0325c23: 貼天梯。」
0325c24: 居士問：「一口氣不來時，向甚麼處安身立命？」師劈面
0325c25: 一掌。士擬開口，師復掌。士請開示，師云：「待汝一口氣
0325c26: 不來向汝道。」一日，又問：「一口氣不來向甚麼處安身
0325c27: 立命？」師打一拂子。士擬開口，師復打。士云：「弟子不會。」
0325c28: 師云：「賴汝不會。若會，黃河水也須倒流三千里。」
0325c29: 一官人執師拄杖，云：「與麼俊那？」師云：「居士未嘗愚魯。」
0325c30: 官云：「弟子不會佛法。」師云：「盡大地覓箇不會底人也
0326a01: 無。」官云：「莫是弟子麼？」師展手，云：「道道看。」官罔措。師云：
0326a02: 「且喜居士不會佛法。」
0326a03: 居士問：「和尚知生日，必知死日。」師云：「不知。」士云：「既是
0326a04: 善知識，因甚不知？」師云：「若知，吾類居士了。」
0326a05: 僧問：「一頭撞破虛空時如何？」師伸手，云：「還我髓骨來。」
0326a06: 僧拜，師當頭一踏，云：「頑皮腦漢。」
0326a07: 僧問：「舉起則一塵不立，放下則萬境全彰。萬境全彰
0326a08: 即不問，如何是一塵不立？」師云：「昨一向北僧與麼問？」
0326a09: 直打出去。
0326a10: 僧問：「者箇消息如何透得？」師驀頭一棒，云：「牛皮也教
0326a11: 穿。」僧諾諾。師云：「還我消息來。」僧罔措。
0326a12: 僧問：「一念未生時如何？」師云：「丁冬打丁冬。」進云：「念念
0326a13: 不停？」師云：「全身奉重。」進云：「生與未生且置，如何是
0326a14: 那邊事？」師云：「背後看。」
0326a15: 僧問：「正恁麼時如何？」師驀面一唾。進云：「謝和尚指示。」
0326a16: 師云：「你又裨販我了。」其僧有省。
0326a17: 僧問：「打即是，不打即是？」師云：「俱不是。」進云：「如何即是？」
0326a18: 師云：「如法問將來。」僧理前話，師便打。進云：「恁麼則和
0326a19: 尚也慣得其便。」師云：「少叢林漢。」僧擬開口，師又打。
0326a20: 僧問：「和尚年多少？」師豎一拳。僧云：「恁麼則與虛空同
0326a21: 壽。」師云：「謝子高鑒。」
0326a22: 僧問：「歷歷明明，因甚道不出？」師云：「為汝有粥飯氣。」僧
0326a23: 云：「道著時如何？」師云：「歷歷明明。」
0326a24: 僧問：「明知此事是箇現成底，因甚踏不著？」師云：「秖為
0326a25: 現成。」
0326a26: 師同卷隱居士山行，忽一客持弓彈雀。士曰：「此漢善
0326a27: 具活生之手，恨無袒胸者。」師作彎弓勢，云：「看箭。」士躊
0326a28: 躇。師云：「死卻一箇。」士擬開口，師劈嘴打，云：「無毛鷂子。」
0326a29: 一日，又問：「吞卻栗棘蓬時如何？」師作怕勢。士擬議，師
0326a30: 云：「噎殺也。」
0326b01: 僧問：「明知有箇靈靈不昧底，因甚踏不著？」師云：「莫亂
0326b02: 走。」僧轉身一匝。師云：「不會做客，勞煩主人。」
0326b03: 僧問：「一物不為時如何？」師云：「苦。」僧云：「和尚莫謾人好。」
0326b04: 師云：「昨日有人從東京來，卻得鞏昌信。」僧擬議，師云：
0326b05: 「雪葉滿空飄，森羅披白羽。」
0326b06: 一僧擒師，云：「相見了也。」師云：「甚麼劫中別來？」僧擬議，
0326b07: 師推下砌。僧纔上，師把住，云：「道！道！」僧擬開口，師云：「猶
0326b08: 隔砌在。」
0326b09: 僧問：「不縱、不奪、不殺、不活，和尚如何示人？」師拈一葉，
0326b10: 云：「者箇？」僧云：「樹葉。」師云：「恁麼則縱了。」遂度與僧，僧
0326b11: 擬接，師縮手，云：「恁麼則奪了。」復放下，云：「道道看。」僧擬
0326b12: 議，師云：「殺了也。」又喚：「近前來。」僧進前，師云：「活也，活也。」
0326b13: 僧罔措。師云：「三舉不第，收歸上科。」
0326b14: 師送費和上入福嚴。值上堂，有冰調陸居士入寮，問
0326b15: 請：「大師，好問頭教一箇與我。」師云：「問頭即有，秖恐居
0326b16: 士舌頭短。」士云：「某甲也善見機。」師驀面一掌，云：「且以
0326b17: 此句問堂頭老漢。」士亦踟躕。
0326b18: 轢居士禮本師幀，曰：「一別二十餘年，將謂不會。」師
0326b19: 曰：「老老大大作者箇語話。」士豎一拳。師云：「今日風頭
0326b20: 稍硬。」士作掌勢。師云：「觱發滿溪煙。」士云：「阿，阿。」師
0326b21: 休去。
0326b22: 子穀蔡居士見本師幀，搥胸大哭。師作聽勢，士復大
0326b23: 笑云云。師云：「我將謂居士忘卻了。」
0326b24: 師梓語錄時，雨樹作禮，云：「學人認刻。」師豎拳，云：「試刻
0326b25: 此一則。」樹和拳便打。師云：「太氣力生。」樹云：「刻字已竟。」
0326b26: 師展兩手，樹亦豎一拳。師云：「刀法欠清在。」
0326b27: 僧參。師問：「那裏來？」僧云：「福嚴受戒來。」師指衣，云：「福嚴
0326b28: 沒有者貨。」僧云：「新成衣，請和尚警策。」師云：「何不策警
0326b29: 自己？」僧云：「某甲是箇鈍根人。」師云：「六根門頭，你從那
0326b30: 一根鈍起？」僧云：「也是老和尚慈悲。」師云：「是即是，要且
0326c01: 教壞人男女。」
0326c02: 一僧肚疼，師往顧。偶聞貓聲，遂指貓，云：「你肚疼那？」僧
0326c03: 云：「爪牙利在。」師作怕勢。僧豎一掌，云：「貓。」師云：「好畜生。」
0326c04: 便出。
0326c05: 師問耨雲、佛冤：「你從福嚴來，清水白米任你餐，將甚
0326c06: 麼還飯錢？」雲觸禮一拜。師云：「一釣便上。」雲擬議，師云：
0326c07: 「吾有三十棒，寄打堂頭老漢。」雲云：「和尚也須自喫。」師
0326c08: 云：「幸問著老僧。」雲罔措。師顧佛冤，曰：「試代一轉語。」冤
0326c09: 云：「請和尚問來。」師云：「鷂子過新羅。」冤拂袖便出。師云：
0326c10: 「與麼那？與麼那？」
0326c11: 補石侍者呈偈云：「請和尚改正。」師接來扯碎。者奪去，
0326c12: 云：「莫辜負人好。」師云：「卻是你辜負吾。」
0326c13: 子修高居士問：「弟子疑情放不下。」師云：「放不下底，正
0326c14: 好放下。」士默然。師云：「要放便放，莫入陰界。」士云：「弟子
0326c15: 要入堂坐禪。」師云：「老僧禪也無，說甚麼坐？直要你當
0326c16: 下灑脫，永無凝滯。」士云：「弟子在此，奈何不去？」師偶拉
0326c17: 一蒼蠅腳，喚云：「居士相救！不然與伊斷命根去也。」士
0326c18: 擬救，師便放，云：「俊哉。」一日，師又問：「你近日有新見處
0326c19: 麼？」士云：「弟子工夫做得死墩墩地。」師云：「老僧者裏有
0326c20: 一條活路，極直捷，俟無人時說與你。」士云：「此正無人
0326c21: 了。」師下禪床，引至方丈門，兩手推出，掩卻門。
0326c22: 師問：「耕雲，你親近靈筏和尚有甚麼語句？」耕云：「一句
0326c23: 也無。」師云：「太尊貴生。」耕云：「萬里南來，特請垂示。」師豎
0326c24: 一拳，耕一喝。師云：「三喝、四喝後如何？」耕擬議，師云：「老
0326c25: 僧卻疑著你在。」
0326c26: 師問：「遁菴，汝和南時，我即舉手；汝呈偈時，我便接捉。
0326c27: 且道是見不是見？」菴云：「賓主歷然。」師云：「如何是你歷
0326c28: 然底？」菴擬議，師咄云：「孤負老僧即易，孤負自己卻難。」
0326c29: 菴禮一拜而出。師云：「大好賓主歷然。」
0326c30: 轢居士七十施醫於市。師往顧，曰：「寶店若開於國
0327a01: 初，不致蒼生橫死。」士曰：「為時所逼。若起死回生之手，
0327a02: 自有法兄在。」師云：「弟非攙行奪市之流。」士拈藥，云：「此
0327a03: 是諸方沒有底。」師奪卻，云：「翻是你沒有。」
0327a04: 略陽甯明府問：「請和尚與箇話頭參。」師云：「老僧沒有
0327a05: 者閒家具。」甯豎拳，云：「者箇？」師云：「者箇是甚麼？」又問
0327a06: 南泉斬貓意旨，師云：「一款盡招。」甯云：「趙州戴艸鞋？」
0327a07: 師云：「慣得其便。」甯云：「今日和尚堂中設有人爭貓，且
0327a08: 如何處分？」師云：「總教伊性命不存。」甯云：「恁麼則同古
0327a09: 人了。」師云：「將謂居士另具隻眼。」
0327a10: 杭州德符許居士問：「近來善知識都在文字套子裏。」
0327a11: 師云：「居士與麼逐塊，不妨又套著一箇。」乞師語錄看，
0327a12: 師展兩手，士罔措。師云：「蒼天，蒼天。」士袖錄而去。師云：
0327a13: 「略較些子。」
0327a14: 一僧佛前白相，師云：「你認得他麼？」僧云：「認得。」師云：「他
0327a15: 姓甚麼？」進云：「百家姓上沒有。」師指佛，云：「者箇？」僧罔
0327a16: 測。
0327a17: 師寓金陵普德，偕勗伊座主喫茶次，忽旻昭陳居士
0327a18: 問：「末那識與白淨識是一是二？」勗擬講，師掩兩耳。勗
0327a19: 云：「禪師家明得說不得。」師云：「你教家說得明不得。」勗
0327a20: 無語。
0327a21: 愛竹楊居士問：「宗門以棒打人是甚麼意？」師云：「你曾
0327a22: 遭幾棒來？」士云：「我在語錄上見。」師云：「語錄上見使得。
0327a23: 若道以棒打人，是謗宗門了。」士呵呵大笑而去。
0327a24: 僧問：「一句明千古時如何？」師云：「是。」進云：「半缽寒泉香
0327a25: 瘦嶺，天空雲靜事如何？」師云：「隔。」
0327a26: 士問：「眾僧討單，俱各有位。惟弟子無處安身。」師云：「怎
0327a27: 怪得你？」進云：「秖如一口氣不來，又向甚麼處去？」師云：
0327a28: 「僧堂裏。」
0327a29: 非眼劉居士問：「達磨帶得正法眼藏是否？」師云：「莫謗
0327a30: 他好。」進云：「既說一字也無，如何又有許多語錄？」師云：
0327b01: 「一等共行山上路，眼底各自見風煙。」進云：「一隻西歸，
0327b02: 因甚留下一隻？」師云：「疑則別參。」
0327b03: 僧問：「向上宗乘即不問，臨機一句請師宣。」師云：「速禮
0327b04: 三拜。」僧擬議，師便打。進云：「如何是末後句？」師云：「猶嫌
0327b05: 少那？」進云：「泥牛吼破千峰月，到底黃河一片清。」師云：
0327b06: 「毋母以眼作鼻。」
0327b07: 師同眾採薇，忽指，云：「此株與釋迦老子同箇法身，掐
0327b08: 他即殺釋迦。」又咬一株，云：「老僧恰似一頭驢。」又指一
0327b09: 株，云：「那一株不得動著，動著即禍生時。」答者甚眾。師
0327b10: 云：「都是菜園語。」
0327b11: 僧問：「某甲工夫做得死巴巴地。」師云：「死巴巴恰是箇
0327b12: 好消息。止欠轉身吐氣了。」僧作禮而去。行數步，師云：
0327b13: 「轉來。」僧回首，師云：「汝解轉身了，止欠吐氣在。」僧擬議，
0327b14: 師劈面一掌。
0327b15: 蒼然參點茶次，師舉泰首座上洞山排果子次，「洞云：
0327b16: 『有一問上拄天，下拄地，黑如漆，常在動用中。動用中，
0327b17: 收不得，過在甚麼處？』」然拈起果子，師一箸打落，云：「此
0327b18: 是風力所轉，畢竟過在甚麼處？」然無語。師喚行者撤
0327b19: 卻果子。
0327b20: 僧問：「內不放出，外不放入。不出不入時如何？」師以兩
0327b21: 手推出方丈，掩卻門。
0327b22: 僧問：「巨鑑輝今古、臨機不露絲即不問，如何是境中
0327b23: 人？」師云：「少底少，老底老。」僧云：「如何是人中境？」師云：「雲
0327b24: 集已巳後，凡聖同居。」僧云：「人境俱泯，法性何在？」師云：「更
0327b25: 要喫棒在。」
0327b26: 僧問：「如何是活句？」師云：「灼然。」進云：「如何是死句？」師云：
0327b27: 「碌磚。」進云：「死活坐斷時如何？」師云：「徑細不通風。」
0327b28: 僧問：「如何是漁臺境？」師云：「兩山攢一嶺。」進云：「太公在
0327b29: 甚麼處？」師云：「踏霧穿雲去，披蓑荷笠回。」
0327b30: 僧問：「如何是城裏禪？」師云：「半開半掩。」進云：「如何是村
0327c01: 裏禪？」師云：「有戶夜不扃。」進云：「如何是山裏禪？」師云：「雪
0327c02: 涌闌干月作燈。」
0327c03: 勘辨機緣
0327c04: 僧欲作禮，師擒住，云：「道得即拜。」僧擬議，師拓開，云：「隨
0327c05: 例喫飯漢。」便掌。
0327c06: 師問僧：「門外鬧甚麼？」僧云：「客店戶算帳。」師云：「汝喫常
0327c07: 住水米，將甚麼還？」僧云：「還即不無，恨無人證明。」師撫
0327c08: 冬青樹，云：「者箇？」僧亦撫樹，云：「與我證明得麼？」師摑，
0327c09: 云：「看者欠債主，驢年算不清在？」
0327c10: 人日，師頂笠入園鉏艸。忽眾集。師揎鉏，云：「有道得者，
0327c11: 與你钁柄。」有答話者，有繞匝者，有拔菜蓄艸者。師云：
0327c12: 「是即是，只是把柄在老僧手裏。」遂颺卻，歸。一僧迎著，
0327c13: 云：「和尚做甚麼來？」師展兩手，僧罔措。又一居士擬揭
0327c14: 師笠，師云：「道得即卸下。」士云：「請和尚道。」師便揭下笠。
0327c15: 侍者云：「和尚出行來？」師劈嘴一摑。者云：「老老大大猶
0327c16: 有者箇在。」師云：「諸方出行獵山水，老朽出行惟鉏地。
0327c17: 翻轉石頭瓦礫來，匝匝新風滿階砌。雖然時節不相
0327c18: 饒，要且乘時而便出。何故如此？春宵一刻直千金。」
0327c19: 師問梵僧：「從那裏來？」僧云：「烏司藏。」師云：「關隘甚嚴，爭
0327c20: 得到此？」僧云：「太平無禁拒。」師云：「你背後底？」僧從西
0327c21: 過東，師云：「與麼則浪遊山水。」僧又從東過西，師休去。
0327c22: 途遇梵僧，師問：「那裏來？」僧云：「西域。」師云：「踏斷多少谿
0327c23: 山來？」僧作度天勢，師以杖橫路；僧坐卻杖，師繞一匝，
0327c24: 僧便起去。師拈杖作彈勢，云：「太泥水生。」
0327c25: 師問新到僧：「那裏來？」僧云：「進門來。」師云：「見金剛也未？」
0327c26: 僧云：「勘破了也。」師指拄杖，曰：「者箇？」僧擬議，師云：「卻
0327c27: 是他看破你。」
0327c28: 師問僧：「那裏來？」僧云：「城裏。」師云：「天王安也未？」僧云：「萬
0327c29: 福。」師云：「汝宜盡形壽。」
0327c30: 師問新到僧：「那裏來？」僧云：「終南山。」師云：「將得糞箕、苕
0328a01: 帚麼？」僧云：「和尚莫將餌釣人。」師云：「將謂是箇燒尾金
0328a02: 鱗，卻翻作沒頭老鼠。」
0328a03: 師客祠話次，一居士云：「久欲行此事。」師作怕勢，士云：
0328a04: 「某甲所供實詣。」師掩耳，歸方丈。
0328a05: 師問僧：「甚處人？」僧以手一指，師云：「壁上人。」僧云：「不是。」
0328a06: 師云：「是即是，秖是你不肯承當。」
0328a07: 師問僧：「喫飯也未？」僧云：「未。」師畫○，云：「且喫箇餅止饑。」
0328a08: 僧擬議，師云：「噎殺也。」
0328a09: 師觀山水圖，指畫虎謂僧曰：「逐出者東西去。」僧舉手
0328a10: 作趁勢，師云：「喫飯穿衣漢。」僧云：「和尚作何方便？」師以
0328a11: 袖掩卻，僧云：「和尚慈悲，救某甲出虎口。」師云：「汝活得
0328a12: 即救。」僧作虎聲，師云：「者畜生猶帶腥氣在。」
0328a13: 師舉大顛擯首座話次，一僧云：「請師再舉。」師云：「鷂子
0328a14: 過新羅。」僧一掌，師噓兩聲，僧禮拜，師云：「老僧兩噓，是
0328a15: 肯韓愈不肯韓愈？」僧擬議，師亂棒打出。
0328a16: 師問僧：「那裏來？」僧云：「高麗。」師指月，云：「高麗有者箇麼？」
0328a17: 僧云：「有。」師云：「既有，何得拋離鄉井？」僧罔措，師云：「惜子
0328a18: 遠來，收取去。」僧禮拜，師當頭一踏，云：「還在者裏。」
0328a19: 師病，起觀水影，曰：「老僧秖得半箇人。」維那趨顧，師別
0328a20: 水，云：「連半箇也沒有。」那云：「若非某甲山頭老漢被箇
0328a21: 影子惑？」師休去。
0328a22: 芸圃次，侍者云：「請和尚陪客。」師云：「佛來亦不款。」者云：
0328a23: 「佛來也。」師連鉏兩鉏。者罔措，師云：「地陋艸偏肥。」
0328a24: 作務次，值驢鳴，師云：「者漢善提唱第一義諦。」眾躊躇。
0328a25: 鳴止，師敲钁柄，云：「諦觀法王法，法王法如是。」僧云：「山
0328a26: 頭老漢也是隨聲逐響。」師鞭驢，云：「無智人前不得錯
0328a27: 舉。」
0328a28: 擇菜次，師問園頭：「擇菜處還有佛法也無。」頭云：「有。」師
0328a29: 云：「如何是擇菜處佛法？」頭拈起菜，云：「者莖與麼肥，者
0328a30: 莖與麼瘦。」師云：「太氣力生。」頭云：「和尚又如何？」師收卻
0328b01: 菜。
0328b02: 一僧於師前拾一莖艸，師云：「不枉汝攙老僧前。」僧擬
0328b03: 議，師驀口一拳。旁僧云：「他不會和尚意。」師翹足，云：「道！
0328b04: 道！」僧拜，師當頭一踏，云：「同坑無異土。」
0328b05: 僧補杓次，師云：「我有箇破虛空，為我一補。」僧作接勢，
0328b06: 師一拳，僧禮拜，師當頭一踏，云：「且補者一縫。」僧罔措。
0328b07: 師到天童，讀雪嶠大師弔密師翁偈，「離離一片苦心
0328b08: 事，且道何人在影堂？」師沉吟，曰：「且道何人四字，老漢
0328b09: 猶定奪不得在。」塔主曰：「大師試定奪看。」師云：「羅漢松
0328b10: 吟翻月浪，玲瓏石頌吐秋風。」
0328b11: 一僧進門，師召，云：「禪師。」僧舉首，師云：「山僧罪過。」
0328b12: 一僧參，師云：「不審。」僧拂袖而出，師云：「俊哉。」
0328b13: 廣錄
0328b14: 入堂。云：「三朝一七，必要見箇消息。漫莫迷頭認影，蹉
0328b15: 過好時光也。」驀豎拳，云：「你看者物十分風利，要開便
0328b16: 開，要聚便聚，併不借他人力，未得箇端的，此便是箇
0328b17: 好巴鼻。秖是不得作拳頭會。」遂展手，云：「而今卻成巴
0328b18: 掌去也。」一僧近前，師拓住，云：「道！道！」僧擬開口，師劈嘴
0328b19: 一掌，云：「十指尖尖雖長短，打人白面轉為紅。」
0328b20: 入堂。僧問：「和尚落堂作甚麼？」師云：「單為闍黎。」進云：「某
0328b21: 甲是燒尾過底。」師兩手擒住，云：「試飛騰看。」進云：「和尚
0328b22: 腳底下泥深三尺。」師打一掌。進云：「恁麼則雲雷相送
0328b23: 去也。」師云：「看者掠虛漢，水漉漉地。」乃云：「此事不在別
0328b24: 處，在你開口答應不得處。若開得此張臭口，出一言、
0328b25: 吐一語，與千七百祖師面面相對，如印印空，無跡可
0328b26: 待，始覺胸次中擴充無限機會，如懸河倒瀉，沒點壅
0328b27: 塞。人人知有此事在，日用尋常中。既在尋常中，因甚
0328b28: 觸著、磕著又道不出？明知揚眉眴目、運轉施為，無非
0328b29: 者箇；既是者箇，何苦不肯承當？與從上那一夥泥豬、
0328b30: 癩狗輩賣弄風流去。長年倚他門戶、靠他牆，卻被人
0328c01: 來喚作郎。」
0328c02: 數禪者優劣諸方偈語氣可奪人師落堂曰汝等參
0328c03: 者乃琉璃瓶子禪耳自有佛祖以來千方百計務以
0328c04: 本分接入但以根性差殊局於小節翻以現成風味
0328c05: 似隔重城拾涕唾之餘新紙墨之府滔滔者天下皆
0328c06: 是而好事者謂之因指見月見月休指然癡頑眷屬
0328c07: 但觀其指反失真月良可悲也總以諸子百家耽味
0328c08: 情識巧鑿尖新指上安指與真月奚翅千里萬里哉
0328c09: 故我初祖越國而來立不言之教為直指之風示以
0328c10: 直捷根元排斥外典使人人知有腳跟下一條逼直
0328c11: 路通上徹下去古來今古云從天降下則貧窮從地
0328c12: 涌出則富貴瞥爾一見渾身快爽得大機顯大用生
0328c13: 擒活捉正令全提施熱喝痛棒之機驅奔雷掣電之
0328c14: 手稍如擬議便墮泥洹詎以文瀚詩聲而振祖庭者
0328c15: 耶今政禪風剝削之際望爾輩箇丈夫兒如星中揀
0328c16: 月奈何一箇箇堂堂之軀如聾似瞽力走旁門棄捐
0328c17: 正道靜明今夜也是無事討事血滴滴地痛為汝等
0328c18: 摟碎病源末學初機務向腳跟下究取體先哲遺訓
0328c19: 悛除雜學繼晷成功庶桶子底驀地打翻現在天真
0328c20: 要用便用振宗風於運季傳正眼於將來上不辜鷲
0328c21: 嶺遺囑下不負七尺己靈異日水到渠成千變萬化
0328c22: 漫莫嚼言討句乾守慧城唐喪好時光也慎之。
0328c23: 天童密師翁塔前拈香云頭頂虛空腳踏實地毒鼓
0328c24: 聲消干戈勝舉昔年樵採宜興推倒桐棺山今日塔
0328c25: 掃天童扶起太白嶺起曹源壅墜之風揩鷲嶺煙嵐
0328c26: 之色萬派歸源餘波入海不孝孫通醉親嬰痛棒瘡
0328c27: 痕尚未生脂幾受鞭叱詈聲今猶在耳時來塔院愧
0328c28: 無一芹爛煮甬東之冰旋摘霜花之葉敬獻尊前伏
0328c29: 惟慈鑑。
0328c30: 復俗檄上藩臬兩臺并席文宗王府尹
0329a01: 佛道流傳中國已巳二千餘稔適有聖檀乘悲願輪修
0329a02: 躬省慮默契神明率土欽歡無非佛事每嬰劫運水
0329a03: 火難侵蓋十力大師願海淵長而弘護弗淺也代有
0329a04: 好事者尋聲救苦無揀羽鱗隨類現形千變萬化或
0329a05: 乘獅子或乘象王或現半身或全體用如觀音胎於
0329a06: 蚌腹或示現於牛腎誌公卵於鷹巢樹提伽產於火
0329a07: 裏隨心所欲左右逢原履水如地履火如冰屠牛炙
0329a08: 狗觸象批鱗歷歷從常寂光中轍不動智至於罪福
0329a09: 定業世尊尚云七能三不能所謂猛火不久然月滿
0329a10: 還復虧泰乘否位用舍有時故六祖隱於獵群子牙
0329a11: 遁作漁父慈明混火隊中巖頭嘗為渡人舜老夫衣
0329a12: 俗服大中帝為沙彌乘時見機其心匪二古尚如此
0329a13: 吾又何人大抵運行歷數氣減時危荷葉帽改作巾
0329a14: 兒千鍼衲截為農服頭上青灰三五斗膝下紫泥沒
0329a15: 量深且做成一箇村夫窮達亦穿衣喫飯焚香稽首
0329a16: 拜謝祖庭脫卻袈裟出門去罷。
0329a17: 送佛冤西堂回蜀隱山歌
0329a18: 此去西山千百五其山突兀如花朵千峰攢簇似削
0329a19: 成古佛道場居天府梯煙直上并參傍刮茨剪茅峰
0329a20: 之昂青天碧甍架其梁飛陛流霞複為牆長松短竹
0329a21: 千百箇漱石迅流遶砌腳坎離羅列錦江東堯風舜
0329a22: 雨龍橋中霜花蕊結瘦枝上玲瓏石寒曉風唱背負
0329a23: 崑崙岷峨前胸盤楚漢襟吳顏左瞰羅浮右于闐匡
0329a24: 廬嵩岳如連環無口缽盂安斯處旋結天來大箇屋
0329a25: 時而風送萬雲歸好把龜毛拂一拂走殺赤縣與神
0329a26: 洲翻轉衲僧舊窠窟了無神運嫁東風詎以瀟灑雜
0329a27: 頑空十方諸佛從斯出犁耙債負都完足打底還他
0329a28: 一粒粟是則名為真善住。
0329a29: 良知歌
0329a30: 劈開混沌作吾廬安箇名知任指呼忠恕一堂非早
0329b01: 白滿腔心血苦為奴悟來天命非良策迷去中和塞
0329b02: 太湖知謂覺場原是妄弗知猶覺落偏枯坎離水泛
0329b03: 三千界五蘊基高百億都措足踢翻生死海掉身挨
0329b04: 倒是非壺識神店裏良知府碧眼光中盜跖軀倜儻
0329b05: 分明施大用廉纖見刺費工夫參乎曰唯功勳少回
0329b06: 也如愚氣志孤花為拈來香更著衣因微笑世系麤
0329b07: 截功補過成淘氣蔽目藏睛屬腠膚未有知前誰是
0329b08: 我原無位次以存吾碔砆漫道荊山玉鮫目何如江
0329b09: 漢珠弗假龜毛繩妄想那來兔角杖虛無驢鳴犬吠
0329b10: 仝機用兔走烏飛轍見途一喝馬駒翻出廄千年金
0329b11: 鐙響寰區打躬作揖渠儂偶撥火挑燈體用殊另有
0329b12: 一番聲價重臨場幾熟者之乎此知畢世人人有混
0329b13: 沌兒信手刳擬向禪徒求指示蚤成演若覓頭顱
0329b14: 儒釋道髮鬚與鬢也是小巫參大巫。
0329b15: 辭終南山歌
0329b16: 甲午冬初以受請落來將已巳七年準每因採藥入深
0329b17: 雲最喜秦山名萬頃縛雨編雲不識時花開花落彌
0329b18: 清省風梳木末壓千山瀑墮香流填萬井飫我雲廚
0329b19: 選佛兒谿舂偈句常心領耕煙種雨不放閒洗月燒
0329b20: 枯嫌日永門溜千尋結水簾案堆千嶂如風屏廠徉
0329b21: 寬似亮公廬陜隘危如蒙正枕露徙煙花蒨石紋雨
0329b22: 餘寒色翻晴影此風亂世劫中無生就清平十樣景
0329b23: 櫱裏蜂來貼貼飛天邊烏去忙忙逞元初不肯事斷
0329b24: 常那借功勳成勇猛相知幸有樹千條掃葉燒鐺月
0329b25: 一嶺削出峰巒昆仲齊接天沙嶼如蒸餅尋詩誤入
0329b26: 亂青冥握麈消閒無別耿瘦谷煙波笑傲肥懶司斫
0329b27: 額而伸頸雖無名聞落人間且喜逸民適僥倖分付
0329b28: 鳥猿勿亂啼谿邊浴菜防流騁終南萬里室居中僕
0329b29: 自落來惟敬儆辛丑秋吹八月風辭山歌盡山之冷
0329b30: 辭卻終南還舊隱。
0329c01: 重建燉煌塔記
0329c02: 聞夫天老地荒之闢都建長安教輿典御之來適逢
0329c03: 西晉去雙林一千三百餘載實震旦名聞興起之初
0329c04: 有竺法護師甘蔗種族示跡月氏瓢笠青門燉煌結
0329c05: 艸以一口兩舌之辯籀史區分聲梵華二語之言神
0329c06: 機幾喪一模脫出點盡錙銖喝采空有之風束彼三
0329c07: 乘之霧首翻七軸終譯海文世以燉煌名菩薩者蓋
0329c08: 以真風未泯故也稽晉迄今一千餘季有休菴者自
0329c09: 吳客魏適造故址徬徨四顧白氣燭天喟然嘆曰劫
0329c10: 雨淫而逕影疏烽煙虐而靈瑞遠遽於蓁莽隳中撥
0329c11: 出斷碣洗清三讀淚雨沾襟先哲浮圖淹沒及是不
0329c12: 覺泣天膜地重建矢言迨甲午秋忽遇余於漢江岸
0329c13: 上訴彼前盟叩余以記越明季丙申春余以天童掃
0329c14: 塔之行筇拖數子走訪遺標而公之行業以落成矣
0329c15: 復有逸民指顧曰背負終南勢接晴嵐之晚翠襟垂
0329c16: 八水帳開涇渭如蜿蜒坎離羅布星象交輝囑筆以
0329c17: 三用記其事愧余汗顏未洗倉卒難工噫先人未艾
0329c18: 之義罄在斯乎別斯而覓先人者未之有也然佛日
0329c19: 沉西得半蓬渡弱水之濱匪憑以力撮箕土培泰山
0329c20: 之屼事在人為幸朝野傾誠撝金出玉伐稠林之寶
0329c21: 樹啟金匣之青蚨不勞肯綮蹈彼前規千載遺風儼
0329c22: 如舊制上祝
0329c23: 皇基永固率土來賓八表偃干戈十方齊整肅庶宗
0329c24: 教之有賴期白業以無虞艸木騰輝赤幟佛旨謹記。
0329c25: 
0329c26: 
0329c27: 
0329c28: 
0329c29: 
0329c30: 昭覺丈雪醉禪師語錄卷第五
