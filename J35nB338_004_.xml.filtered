0727b01: 靈瑞尼祖揆符禪師妙湛錄卷第四
0727b02: 學人振清等錄
0727b03: 拈古
0727b04: 世尊初生一手指天一手指地周行七步目顧四方
0727b05: 云天上天下惟我獨尊。師云黃面瞿曇無大人相只
0727b06: 知有己巳不知有他若是符道者則不然蝦蟆蚯蚓茄
0727b07: 子瓠子我不敢輕於汝等汝等皆當作佛忽有個出
0727b08: 來道說得道理好我卻許伊何故不見道家無小使
0727b09: 不成君子。
0727b10: 梁武帝問達磨大師如何是聖諦第一義磨云廓然
0727b11: 無聖帝曰對朕者誰磨云不識帝不契達磨遂渡江
0727b12: 至魏。師云西天梵語此土唐言東西既自分疆語言
0727b13: 定然不對梁皇劈頭問去直得地轉天旋達磨信口
0727b14: 畣來頓見冰消瓦解諸人還識達磨麼縱道不識早
0727b15: 已巳落他圈繢了也後至嵩山少林寺一坐九年更將
0727b16: 熱面挨他冷壁有甚共語處。
0727b17: 文殊一日命善財採藥是藥者採將來善財遍觀大
0727b18: 地無不是藥來白文殊文殊云是藥者採將來善財
0727b19: 就地拈一莖草度與文殊文殊接得示眾云此藥亦
0727b20: 能殺人亦能活人。師云善財文殊遞相熱謾我當時
0727b21: 若見向他道草本不勞拈出。
0727b22: 傅大士云終日拈香擇火不知身是道場玄沙云終
0727b23: 日拈香擇火不知真個道場。師云終日拈香擇火不
0727b24: 知別有道場。
0727b25: 玄沙問鏡清教中道不見一法為大過患且道不見
0727b26: 甚麼法清指露柱云莫是不見這個法沙云淛中清
0727b27: 水白米從汝喫佛法未夢見在。師云大小鏡清有頭
0727b28: 無尾我當時若見但云作家宗師直教玄沙開了口
0727b29: 合不得。
0727b30: 文殊菩薩問維摩居士云我等各自說已巳云何是仁
0727c01: 者所說不二法門雪竇云維摩道甚麼。師云不可教
0727c02: 山僧重下註腳也。
0727c03: 良禪客問欽山云一鏃破三關時如何山云放出關
0727c04: 中主看良云恁麼則知過必改山云更待何時良云
0727c05: 好箭放不著所在便出山云且來闍黎良回首山把
0727c06: 住云一鏃破三關即且止試與欽山發箭看良擬議
0727c07: 山打七棒云且聽這漢疑三十年。師云可惜良禪客
0727c08: 只解貪功不知挫銳當時待他道試為欽山發箭看
0727c09: 劈耳便摑管教有棒也打不下而今要識關中主麼
0727c10: 隨聲便喝。
0727c11: 傅大士偈云夜夜抱佛眠朝朝還共起起坐鎮相隨
0727c12: 語默同居止須臾不相離如身影相似要識佛去處
0727c13: 只這語聲是師云苦哉佛阤玄沙云大小傅大士秪
0727c14: 認得個昭昭靈靈師云惡口惡口雪竇云打草秪要
0727c15: 蛇驚。師云舌頭在麼復拈云符上座見處也要諸方
0727c16: 簡點要識佛去處麼便起身云這裏住不得。
0727c17: 僧問長慶雪峰平日有何言句得似羚羊掛角時慶
0727c18: 云我不可作雪峰弟子不得。師云代僧便禮拜云敢
0727c19: 為流通。
0727c20: 僧問曹山清稅孤貧乞師賑濟山喚闍黎僧應諾山
0727c21: 云青原白家酒三盞喫了猶道未沾唇。師云清稅雖
0727c22: 善作竊怎奈不知趨向曹山尋嘗家風穩密你擬上
0727c23: 他門戶他便砒霜鴆羽一道而行設或霑他一滴豈
0727c24: 止喪身失命且道符上座與麼道還愜諸人意麼具
0727c25: 眼者試辨看。
0727c26: 阿難一日問迦葉曰師兄世尊傳金襴袈裟外別傳
0727c27: 個甚麼迦葉召阿難阿難應諾迦葉曰倒卻門前剎
0727c28: 竿著。師云金色頭陀被阿難一拶直得全身放倒即
0727c29: 今還有共相扶豎者麼良久云依舊可憐生。
0727c30: 玄沙問僧近離甚處僧云瑞嵒沙云瑞嵒有何言句
0728a01: 僧云嘗喚主人公自應諾惺惺著他後莫受人謾沙
0728a02: 云一等是美精魂也甚奇怪沙云何不在彼中住僧
0728a03: 云已巳遷化也沙云如今還喚得應麼僧無語雪竇云
0728a04: 蒼天蒼天。師云這僧無語多少淆訛雪竇道蒼天蒼
0728a05: 天也是死中得活。
0728a06: 槃山上堂云心月孤圓光吞萬象光非炤境境亦非
0728a07: 存光境俱忘復是何物。師隨聲便喝。
0728a08: 金峰示眾云金峰二十年前有老婆心二十年後無
0728a09: 老婆心僧云如何是二十年前有老婆心峰云問凡
0728a10: 畣凡問聖畣聖僧云如何是二十年後無老婆心峰
0728a11: 云問凡不畣凡問聖不畣聖。師云且道金峰前頭為
0728a12: 人後頭為人若說得分明許你作金峰半個弟子。
0728a13: 僧問仰山法身還解說法也無山云我說不得別有
0728a14: 一人說得僧云說得底人在甚麼處山推出枕子溈
0728a15: 山聞云寂子用劍刃上事。師云仰山推出枕子還當
0728a16: 法身說法也無說使當得且道說底是甚麼法若人
0728a17: 透得許你劍刃上有出身之路若透不得盡大地草
0728a18: 木斬為三段也不是分外。
0728a19: 六祖聞二僧對論風旛一曰旛動一曰風動往復不
0728a20: 已巳祖曰不是旛動不是風動仁者心動。師云話墮也。
0728a21: 僧問鏡清學人啐請師啄清云還得活也無僧云若
0728a22: 不活遭人怪笑清云也是草裏漢師云鏡清秪具啐
0728a23: 啄同時眼未有啐啄同時用所以不能活得這僧若
0728a24: 揀點得出卻免遭人怪笑不然草裏漢未許出頭在
0728a25: 靈雲一日見桃花契悟述偈云三十年來尋劍客幾
0728a26: 回落葉又抽枝自從一見桃花後直至如今更不疑
0728a27: 玄沙聞得乃云諦當甚諦當敢保老兄未徹在。師云
0728a28: 少信根人終無解脫。
0728a29: 王太傅入招慶煎茶時朗上座與明招把銚朗翻卻
0728a30: 茶銚太傅見問上座茶爐下是甚麼朗云捧爐神太
0728b01: 傅云既是捧爐神為甚麼翻卻茶銚朗云仕官千日
0728b02: 失在一朝太傅拂袖便去明招云朗上座喫卻招慶
0728b03: 飯了卻去江外打野朗云和尚作麼生招云非人
0728b04: 得其便雪竇云當時但踏倒茶爐。師云當時但拈一
0728b05: 片柴放在爐中。
0728b06: 黃檗捧缽向南泉位上坐泉入堂見乃問長老甚麼
0728b07: 年行道檗云威音王已巳前泉云猶是王老師兒孫下
0728b08: 去檗便過第二位坐泉休去。師云黃檗退己巳讓人早
0728b09: 已巳落在第二南泉雖得便宜爭奈猶欠一著若是符
0728b10: 上座見伊道威音王已巳前但云坐卻著且教這漢一
0728b11: 生動轉不得。
0728b12: 僧問長沙作麼生轉得山河大地歸自己巳去沙云作
0728b13: 麼生轉得自己巳歸山河大地去師云依舊打作兩橛
0728b14: 僧遊五臺問一婆子曰臺山路向甚麼處去婆曰驀
0728b15: 直去僧便去婆曰好個師僧又恁麼去後有僧舉似
0728b16: 趙州州曰待我去勘過明日州便去問臺山路向甚
0728b17: 麼處去婆曰驀直去州便去婆曰好個師僧又恁麼
0728b18: 去州歸院謂僧曰臺山婆子為汝勘破了也。師云臺
0728b19: 山大路徑直如絃往往來來無不踏著無端向別人
0728b20: 口裏討卻被這婆子冷眼看破好不丈夫趙州老漢
0728b21: 雖然得個轉身一路也是隨人腳跟走還免得婆子
0728b22: 口麼良久云茫茫宇宙人無數幾個男兒是丈夫。
0728b23: 僧問馬大師離四句絕百非請師直指某甲西來意
0728b24: 大師云我今日勞倦不能為汝說問取智藏去僧問
0728b25: 智藏藏云何不問和尚僧云和尚教來問藏云我今
0728b26: 日頭痛不能為汝說問取海兄去僧問海海云我到
0728b27: 這裏卻不會僧舉似馬大師大師云藏頭白海頭黑。
0728b28: 師云三人尊宿病痛一般這僧若是個點著知歸底
0728b29: 決不向髑髏前見鬼山僧今日與伊念一道真言免
0728b30: 得禍患纏身卓拄杖一下云藏頭白海頭黑一切精
0728c01: 靈從此出渾家送上渡頭船急急如律令敕。
0728c02: 龍牙問翠微如何是祖師西來意微云與我過禪板
0728c03: 來牙遂過禪板微接得便打牙云打即任打要且無
0728c04: 祖師西來意。師云皮下還有血麼。
0728c05: 徑山問玅總古人不出方丈為甚麼卻去莊上喫油
0728c06: 餈總曰和尚放玅總過玅總方敢通個消息山云我
0728c07: 放你過你試道看總曰玅總亦放和尚過山曰爭奈
0728c08: 油餈何總喝一喝便出。師云徑山玅總互相熱謾若
0728c09: 不得個油餈幾乎開口了合不得且道符上座見處
0728c10: 又作麼生纔有出來劈脊便棒云你且知些滋味。
0728c11: 俱胝和尚凡有人問便豎一指。師云佛法不是這個
0728c12: 道理。
0728c13: 僧問趙州學人乍入叢林乞師指示州云喫粥了也
0728c14: 未僧云喫粥了也州云洗缽盂去其僧因此大悟。師
0728c15: 云長連床上喫粥喫飯則許闍黎若是佛法未夢見
0728c16: 在。
0728c17: 僧問夾山如何是夾山境山云猿抱子歸青嶂裡鳥
0728c18: 啣花落碧嵒前法眼云我二十年秪作境話會。師云
0728c19: 謾露柱即得忽有人問不作境話會又且如何這木
0728c20: 頭方始瞥地。
0728c21: 僧問藥山平田淺草麈鹿成群如何射得麈中主山
0728c22: 曰看箭僧放身便倒山曰侍者拖出這死屍僧便走
0728c23: 山曰弄泥團漢有甚麼限。師云千鈞之弩不為鼷鼠
0728c24: 而發這僧皮下無血可惜藥山一枝好箭若是符上
0728c25: 座見伊纔問但云中也若跳得出許他死中得活。
0728c26: 臨濟大師示眾云佛法不是小事我於黃檗先師處
0728c27: 三度喫六十痛棒如蒿枝子拂相似如今更思一頓
0728c28: 誰為下手時有僧出云某甲下手濟拈棒與僧僧擬
0728c29: 接濟便打。師云一個不知痛癢一個全沒慚愧黃檗
0728c30: 先師血滴滴地為你卻道如蒿枝拂相似這僧不顧
0729a01: 來處艱難但只管喫符道者今日要令不知痛癢底
0729a02: 知些痛癢全沒慚愧底具足慚愧乃卓拄杖一下云
0729a03: 令不虛行。
0729a04: 僧問雲門如何是諸佛出身處門云東山水上行。師
0729a05: 云諸佛出身處東山水上行忽若山崩水竭諸人向
0729a06: 處覓佛家貧猶自可路貧愁殺人。
0729a07: 靈嵒一日因僧參嵒云甚處僧云湖廣嵒云聞得鸚
0729a08: 鵡洲被賊劫去是否僧云不曾嵒云老僧卻信人騙。
0729a09: 師云真個那又云賊賊。
0729a10: 僧問靈嵒學人患此大病正受疼痛時一切處安置
0729a11: 伊不得和尚如何救療嵒云還氣急麼僧一喝嵒云
0729a12: 肝氣有餘肺氣不足。師云靈嵒雖能識病不善用藥
0729a13: 拈拄杖卓一下云當時若喫得這服不致深入膏肓
0729a14: 何故不見道若藥不瞑眩厥疾不瘳以拄杖旋風打
0729a15: 散。
0729a16: 馬大師不安院主問和尚近日尊候如何大師曰日
0729a17: 面佛月面佛。師云病入膏肓。
0729a18: 雲蓋問石霜萬戶俱閉即不問萬戶俱開時如何霜
0729a19: 云堂中事作麼生云無人接得渠霜云道也太煞道
0729a20: 也只道得八九成云未審和尚作麼生道霜云無人
0729a21: 識得渠。師云頭頭上了物物上明秪喚作了事人百
0729a22: 尺竿頭更有一步在秪如萬戶俱開為甚麼無人識
0729a23: 得良久云用識作麼。
0729a24: 曹山問僧作甚麼僧云掃地山云佛前掃佛後掃僧
0729a25: 云前後一時掃山云與曹山過靸鞋袋來。師云曹山
0729a26: 雖善使令未免壓良為賤符上座則不然前後一時
0729a27: 掃拄杖不在苕帚柄聊與三十。
0729a28: 香林遠禪師因僧問魚遊陸地時如何遠云發言須
0729a29: 有後救僧云卻下碧潭時如何遠云頭重尾輕。師云
0729a30: 衲僧家發言須有後救香林雖然作者爭奈頭重尾
0729b01: 輕山僧則不然魚遊陸地時如何境界甚危卻下碧
0729b02: 潭時如何救得一半與麼道還有過麼。
0729b03: 僧問趙州一物不將來時如何州云放下著僧云既
0729b04: 是一物不將來放下個甚麼州云放不下擔取去。師
0729b05: 云這僧力能挾泰山以超北海一個門限卻跨不過
0729b06: 大眾要知趙州老漢心行麼大似籍沒人家產了更
0729b07: 要人納贓在山僧今日據款結案一物不將來請君
0729b08: 齊放下入門逢阿誰出門見甚麼口舌利如錐今古
0729b09: 令人怕喝一喝。
0729b10: 陸亙大夫一日見南泉云肇法師也甚奇怪解道天
0729b11: 地與我同根萬物與我一體泉指庭前牡丹花云大
0729b12: 夫時人見此一枝花如夢相似。師云南泉年老齒不
0729b13: 關風無端漏泄春光直是令人目眩若是符道者又
0729b14: 不然待伊道了但云大夫喚甚麼作天地萬物縱饒
0729b15: 陸亙有語也是夢裏惺惺。
0729b16: 武帝請傅大士講金剛經大士便於座上揮案一下
0729b17: 便下座師云葛藤不少誌公問云陛下還會麼帝云
0729b18: 不會誌公云大士講經竟。師云座主奴。
0729b19: 臨濟侍立德山次山云困濟云老漢寐語作麼山便
0729b20: 打濟便掀倒禪床。師云青天白日裏瞌睡也打不迭
0729b21: 這兩個漢大似開眼作夢山僧當時若見各與二十
0729b22: 九棒留一棒自喫何故只因為他閑事長無明。
0729b23: 靈嵒因一僧入方丈請益云某甲不善用心喫和尚
0729b24: 方便嵒云老僧今日患痢一連五六七次方便你還
0729b25: 知麼僧云不知嵒叱云原來我方便你又不知出去。
0729b26: 師云靈嵒雖則倒腹傾腸為人徹困其奈自矢不覺
0729b27: 臭這僧若是個知氣息底當時但掩鼻而出也免得
0729b28: 末後狼籍。
0729b29: 趙州問婆子甚麼處去婆云偷趙州筍去州云忽遇
0729b30: 趙州又作麼生婆一掌州便休。師云婆子匆匆打辦
0729c01: 放過一著趙州草草承當賴遇無旁觀者。
0729c02: 遵布衲在藥山浴佛次藥山云你只浴得這個還浴
0729c03: 得那個麼遵云把將那個來。師云更討第二通惡水
0729c04: 那。
0729c05: 鏡清問僧門外是甚麼聲僧云蛇吞蝦蟆聲清云將
0729c06: 謂眾生苦更有苦眾生。師云念彼觀音力還著於本
0729c07: 人又云自作自受。
0729c08: 仰山問僧近離甚處僧云廬山山云曾遊五老峰麼
0729c09: 僧云不曾到山云闍黎不曾遊山雲門云此語皆為
0729c10: 慈悲之故有落草之談。師云若作佛法商量腳下泥
0729c11: 深三尺不作佛法商量門前路滑如油畢竟如何待
0729c12: 上座遊山來卻向汝道。
0729c13: 僧問睦州高揖釋迦不拜彌勒時如何州云昨日有
0729c14: 人問趁出院了也僧云怕某甲不實那州云拄杖不
0729c15: 在苕帚柄聊與三十。師云這僧雷聲浩大雨點全無
0729c16: 睦州若不站定腳跟未免磕七撞八。
0729c17: 僧問靈嵒孤峰獨峭時如何嵒云風吹沒奈何僧云
0729c18: 萬派朝宗時如何嵒云不停流僧云如何是尊貴墮
0729c19: 嵒云不墮在尊貴僧云作家宗師嵒云他亦不受僧
0729c20: 云某甲到這裏也沒奈何嵒云誰教你來。師云這老
0729c21: 漢大似頑石一般天下人拈掇不起若不是這僧斧
0729c22: 鑿將來爭見些子竅穴。
0729c23: 僧問六祖黃梅意旨甚麼人得祖云會佛法人得僧
0729c24: 云和尚還得否祖云我不得僧云為甚麼不得祖云
0729c25: 我不會佛法。師云是真語是實語。
0729c26: 僧問雲門樹凋葉落時如何門云體露金風。師云雲
0729c27: 門不善成立從上家私狼藉殆盡符上座今日有一
0729c28: 語分付切須記取良久云莫將黃葉誤作真金。
0729c29: 翠嵒夏末示眾云一夏以來為兄弟東語西話看翠
0729c30: 嵒眉毛在麼師云一場話杷長慶云生也師云低聲
0730a01: 低聲保福云作賊人心虛師云智過君子雲門云關。
0730a02: 師云俱山僧恁麼道早是眉毛長數丈知麼。
0730a03: 崇壽指凳子云識得凳子周匝有餘雲門云識得凳
0730a04: 子天地懸殊。師云一個跳不出一人搆不著山僧則
0730a05: 不然識得凳子秪是凳子。
0730a06: 溈山一日見劉鐵磨來溈山云老牸牛汝來也磨云
0730a07: 來日臺山大會齋和尚還去麼山乃放身作臥勢磨
0730a08: 便出去師云巍巍堂堂被人家一頓齋飯便乃和身
0730a09: 放倒諸人還知銕磨便出去麼下坡不走快便難逢
0730a10: 杜順和尚偈曰嘉州牛喫禾益州馬腹脹天下覓醫
0730a11: 人炙豬左膊上。師云有甚麼交涉。
0730a12: 僧問雪竇如何是諸佛本源竇云千峰寒色師云直
0730a13: 得寒毛卓豎僧云向上更有事也無竇云雨滴嵒花。
0730a14: 師云到者方知。
0730a15: 臨濟上堂云有一無位真人嘗在汝等諸人面門出
0730a16: 入未證據者看看時有僧出云如何是無位真人濟
0730a17: 下禪床擒住云道道僧擬議濟拓開云無位真人是
0730a18: 甚麼乾屎橛。師云若是無位真人非一處出現茶裏
0730a19: 飯裏鐘裏鼓裏拄杖頭拂子上腳跟下鼻孔內無一
0730a20: 處不是他出現底所在開眼也著合眼也著如今衲
0730a21: 僧要見劈脊便打云有甚麼難。
0730a22: 靈嵒一日見居士炤鏡嵒云道人家須要炤顧這個
0730a23: 作麼士無語嵒云何不道秪圖看破伊。師云當時但
0730a24: 撲破鏡子。
0730a25: 僧問法眼如何是佛云汝是慧超。師云法眼雖然口
0730a26: 快未免喚奴作郎這僧造次承當怎奈有頭無尾。
0730a27: 玄沙上堂眾集遂將拄杖一時趁下卻回向侍者道
0730a28: 我今日作得一解險入地獄如箭射者云喜得和尚
0730a29: 再復人身。師云玄沙侍者對揚家醜靈利衲僧覷見
0730a30: 未免笑破鼻孔。
0730b01: 黃檗示眾云汝等諸人盡是酒糟漢恁麼行腳何
0730b02: 處更有今日還知大唐國裏沒禪師麼時有僧出云
0730b03: 只如諸方匡徒領眾又作麼生檗云不道無禪秪是
0730b04: 無師。師云黃檗若無後語洎被打破蔡州這僧雖善
0730b05: 搶攙奈何落在圈繢裏。
0730b06: 僧問雲門如何是法身門云六不收圓悟云一不立。
0730b07: 師云八不似復云雨灑不濕風吹不入靈利衲僧如
0730b08: 何辨得。
0730b09: 臨濟入僧堂兩首座齊下喝僧問臨濟還有賓主也
0730b10: 無濟云賓主歷然。師云從前汗馬無人識秪要重論
0730b11: 蓋代功。
0730b12: 三聖問雪峰透網金鱗以何為食峰云待汝出網來
0730b13: 向汝道聖云一千五百人善知識話頭也不識峰云
0730b14: 老僧住持事繁。師云揀點舌頭。
0730b15: 修山主偈云是柱不見柱非柱不見柱師云途中無
0730b16: 這個消息是非已巳去了是非裏薦取。師云屋裏沒此
0730b17: 葛藤說也說了註也註了還會麼若不會大好從頭
0730b18: 舉九九八十一收。
0730b19: 三角示眾云若論此事眨上眉毛早已巳蹉過麻谷出
0730b20: 問云蹉過則不問如何是此事角云蹉過谷便掀倒
0730b21: 禪床角便打雪竇云兩個老漢眉毛也未曾眨上說
0730b22: 甚麼此事蹉過。師云三尊宿雖各各眼明手快便利
0730b23: 如風使人卒難近傍要且不知此事而今莫有欲知
0730b24: 此事的麼纔有人出劈脊便打設或問道如何是此
0730b25: 事但復打云三十年後此話大行。
0730b26: 南泉示眾云王老師自小養得一頭水牯牛擬向溪
0730b27: 東牧不免食他國王水草擬向溪西牧亦不免食他
0730b28: 國王水草不如隨分納些些總不見得。師云王老師
0730b29: 秪解閉門作活不能觸處逢生一頭水牯牛東擬西
0730b30: 擬更沒奈何雖云隨分納些些總未是本分草料山
0730c01: 僧今日亦有一頭水牯牛溪東也放溪西也放總是
0730c02: 自家田地並不犯他家一莖水草諸人還見牛麼自
0730c03: 云叱叱。
0730c04: 長慶示眾云撞著道伴交肩過一生參學事畢。師云
0730c05: 撞著道伴交肩過好個無孔銕鎚。
0730c06: 僧問禾山習學謂之聞絕學謂之鄰過此二者是為
0730c07: 真過如何是真過山云解打鼓又問如何是真諦山
0730c08: 云解打鼓又問即心即佛即不問如何是非心非佛
0730c09: 山云解打鼓又問向上人來如何接山云解打鼓。師
0730c10: 云曾有人問符上座禾山解打鼓意旨如何對他道
0730c11: 好事不謾人且道還契古德意麼禾山解打鼓對眾
0730c12: 分明舉好事不謾人知音更誰許會得的甜瓜徹蒂
0730c13: 甜不會的苦瓠連根苦。
0730c14: 雪竇云乾坤之內宇宙之間中有一寶掛在壁上達
0730c15: 磨九年面壁不敢正眼覷著如今衲僧要見劈脊便
0730c16: 打。師云雪竇只圖自便不顧賺人無端與麼道了遂
0730c17: 令一輩衲僧向壁上東覷西捕唐喪光陰符上座則
0730c18: 不然乾坤之內宇宙之間中有一寶喝一喝云秪在
0730c19: 這裏拈起也日月增輝放下也泥沙匿耀如今衲僧
0730c20: 要見我也不惜復喝一喝。
0730c21: 趙州因秀才云和尚是古佛州云秀才是新如來。師
0730c22: 云靈山授記未到如此又云得人一牛還人一馬。
0730c23: 僧問香林如何是衲衣下事林云臘月火燒山雪竇
0730c24: 云臘火燒山萬種千般翹松鶴冷踏雪人寒達磨不
0730c25: 會大難大難。師云香林縱火燒山雪竇順風助燄衲
0730c26: 衣下事使人卒難摸索符上座則不然臘火燒山天
0730c27: 寬地寬達磨不識討甚心安。
0730c28: 睦州陞座云首座畣云在寺主畣云在維那
0730c29: 畣云在州云三段不同今當第一向下文長付在來
0730c30: 日。師云彈偏斥小歎大褒圓則不無睦州老漢且未
0731a01: 能隨根應病授與法藥山僧今日又且不然首座
0731a02: 在寺主在維那在我今為汝保任此事終不虛
0731a03: 也。
0731a04: 石室見僧來拈起拄杖云過去諸佛也恁麼現在諸
0731a05: 佛也恁麼未來諸佛也恁麼長沙云放下拄杖子別
0731a06: 通消息來。師云可惜這有頭無尾漢有根拄杖子也
0731a07: 不解用待他道放下拄杖別通個消息來劈脊便打
0731a08: 非惟勦絕長沙抑自有出身之路。
0731a09: 古德云這一片田地分付來多時也我待你立地搆
0731a10: 去法眼云這一片田地分付來多時也我待你坐地
0731a11: 搆去。師云這一片田地分付來多時也我更不與汝
0731a12: 著忙何故無人搆得。
0731a13: 雪峰示眾云世界闊一丈古鏡闊一丈世界闊一尺
0731a14: 古鏡闊一尺玄沙指火爐云且道火爐闊多少峰云
0731a15: 如古鏡闊沙云老和尚腳跟未點地在。師云雪峰古
0731a16: 鏡放光玄沙火爐發焰若非他家父子妍媸立辨胡
0731a17: 漢無私爭免得焦頭爛額諸人要識玄沙後語麼須
0731a18: 問取他家兒孫始得。
0731a19: 舍利弗一日入城見月上女出城舍利弗問云甚麼
0731a20: 處去女云如舍利弗恁麼去舍利弗云我方入城汝
0731a21: 方出城何言如舍利弗恁麼去女云諸佛弟子當住
0731a22: 何處弗云諸佛弟子當住大涅槃女云諸佛弟子既
0731a23: 住大涅槃故我亦如舍利弗恁麼去。師云兩個一場
0731a24: 敗闕有人簡點得出許汝謗于佛毀于法不入眾數
0731a25: 其或未然卻是山僧罪過。
0731a26: 僧問石門年窮歲盡時如何石門云東村王老夜燒
0731a27: 錢僧復問開先暹和尚年窮歲盡時如何暹云依舊
0731a28: 孟春猶寒。師云一人門外打之遶一人室中看冷煖
0731a29: 東山別有一轉年窮歲盡時如何大家相聚喫莖虀
0731a30: 也要諸方貶剝。
0731b01: 乾峰示眾云舉一不得舉二放過一著落在第二雲
0731b02: 門出云昨日有人從天台來卻往徑山去峰云典座
0731b03: 來日不得普請便下座。師云焦磚打著連底凍赤眼
0731b04: 撞著火柴頭。
0731b05: 外道問佛不問有言不問無言世尊良久外道云世
0731b06: 尊大慈開我迷雲令我得入外道既去阿難問云外
0731b07: 道有何所證禮謝而去世尊云如世良馬見鞭影而
0731b08: 行。師云作麼生是世尊鞭影莫是良久處麼若與麼
0731b09: 則東土衲僧不若西天外道畢竟如何良馬已巳隨鞭
0731b10: 影去阿難依舊世尊前。
0731b11: 雲門示眾云百草頭上道將一句來自代云俱。師云
0731b12: 紅旗閃爍換盡諸佛眼睛寶劍輝煌斷盡諸佛性命
0731b13: 還有具通天作用向一字裏排身者麼有即許你親
0731b14: 見雲門。
0731b15: 僧到靈嵒禮拜起便喝嵒便打僧云因甚便打嵒云
0731b16: 賞伊大膽。師云這僧如貧兒暴富揮金如土靈嵒雖
0731b17: 然得人一牛還人一馬叵奈儉而不奢若是符上座
0731b18: 脫下衲衣痛與一頓自然重賞之下必有勇夫。
0731b19: 僧問瑯琊清淨本然云何忽生山河大地琊云清淨
0731b20: 本然云何忽生山河大地其僧有省。師云騎賊馬趕
0731b21: 賊隊果是作家這僧恁麼悟去分明悟得教乘祖師
0731b22: 門下未夢見在。
0731b23: 溈山普請次值靜板鳴有一僧拍手呵呵大笑歸去
0731b24: 溈山云俊哉此是觀音入理之門至晚問其僧你適
0731b25: 來見個甚麼道理僧云適來肚饑聞板聲歸喫飯溈
0731b26: 山云賺殺人鏡清云當時溈山有此一僧鼓山云當
0731b27: 時溈山無此一僧。師云這僧一笑多少淆訛勞他千
0731b28: 五百人知識各說異端無本可據直至而今遂成不
0731b29: 了山僧此日乘時為渠了卻乃呵呵大笑云多少淆
0731b30: 訛。
0731c01: 僧問百丈如何是奇特事丈云獨坐大雄峰僧禮拜
0731c02: 丈便打。師云這僧會得禮拜不會禮拜若人緇素得
0731c03: 出始知百丈令行一半。
0731c04: 僧問興化四方八面來時如何化云打中間底僧便
0731c05: 禮拜化云昨日赴個村齋中途遇一陣卒風暴雨卻
0731c06: 向古廟裏躲避得過。師云興化老人頂門眼正肘後
0731c07: 符靈縱遇千妖百怪他卻不慌不忙輕輕念道真言
0731c08: 自然銷蹤滅跡雖然若不得個古廟藏身這陣卒風
0731c09: 暴雨也不易當抵直至今朝未免水漉漉地。
0731c10: 僧問靈嵒如何是密密之言嵒云外人爭得聞。師云
0731c11: 低聲低聲。
0731c12: 報慈問僧近離甚處僧云臥龍慈云在彼多少時僧
0731c13: 云經冬過夏慈云龍門無宿客為甚麼在彼多少時
0731c14: 僧云師子窟中無異獸慈云你試作師子吼看僧云
0731c15: 若作師子吼即無和尚也慈云念汝新到且放三十
0731c16: 棒。師云一個頭角已巳成一個爪牙畢露雖然各展風
0731c17: 規爭如山僧道個不必。
0731c18: 僧問巴陵祖意教意是同是別陵云雞寒上樹鴨寒
0731c19: 下水僧問睦州祖意教意是同是別州云青山是青
0731c20: 山白雲是白雲雪竇云問既一般畣亦相似其中有
0731c21: 利他自利謾人自謾若點揀分明管取解空第一。師
0731c22: 云登山采玉入海求珠祖意教意切忌守株若人點
0731c23: 揀得出直是天地懸殊。
0731c24: 百丈侍馬大師行次見一群野鴨子飛過祖云是甚
0731c25: 麼丈云野鴨子祖云甚麼處去也丈云飛過去也祖
0731c26: 遂把百丈鼻扭丈負痛失聲祖云又道飛過去也。師
0731c27: 云馬師雖然作者爭奈好肉剜瘡直饒扭捏將來鼻
0731c28: 孔終是不正若是山僧見他道飛過去也但微笑云
0731c29: 果然更不與他手忙腳亂何故不見道泉枯終見底
0731c30: 鳥倦自知還。
0732a01: 臨濟一日與普化同施主家齋濟問毛吞巨海芥納
0732a02: 須彌為復神通玅用為復法爾如然化踢倒飯床濟
0732a03: 云太麤生化云這裏是甚麼所在說麤說細濟休去
0732a04: 來日又同一施主家齋濟復問今日供養何似昨日
0732a05: 化又踢倒飯床濟云大麤生化云瞎漢佛法說甚麼
0732a06: 麤細濟吐舌。師云兩個老賊喫卻檀越家飯了作這
0732a07: 般去就全沒些子慚媿雖然官不容針私通車馬一
0732a08: 個有奔流度刃的手腳一個用疾焰過風的機關直
0732a09: 饒香積如來也須從旁喝彩且道那一個合受人天
0732a10: 供養良久喝一喝云有甚饅頭子快下將來。
0732a11: 趙州示眾云至道無難唯嫌揀擇纔有語言是揀擇
0732a12: 是明白老僧不在明白裏是汝諸人還護惜也無時
0732a13: 有僧出云既不在明白裏護惜個甚麼州云我亦不
0732a14: 知僧云和尚既不知為甚卻道不在明白裏州云問
0732a15: 事即得禮拜了退。師云趙州老一向放憨及遇這僧
0732a16: 挨拶緊來直得將身上壁還有為趙州竭力的麼出
0732a17: 來通個消息使山僧知你是個風不入底漢。
0732a18: 僧問靈嵒惟一堅密身一切塵中現如何是塵中現
0732a19: 底身嵒指庭前花云這株花得與麼紅那株花得與
0732a20: 麼白。師云換卻眼睛。
0732a21: 僧問鏡清新年頭還有佛法也無清云有僧云如何
0732a22: 是新年頭佛法清云元正啟祚僧云謝師畣話清云
0732a23: 鏡清今日失利又僧問明教新年頭還有佛法也無
0732a24: 教云無僧云年年是好年為甚麼卻無教云張公喫
0732a25: 酒李公醉僧云老老大大龍頭蛇尾教云明教今日
0732a26: 失利。師云新年佛法有石上栽花新年佛法無空中
0732a27: 釘橛忽有個問符上座新年頭還有佛法也無但云
0732a28: 路上相逢齊稽首且道是有耶是無耶若揀點得出
0732a29: 山僧今日失利。
0732a30: 僧問投子金雞未鳴時如何投云無這個音響僧云
0732b01: 鳴後如何投云各自知時。師云投子古佛等閑垂一
0732b02: 機一境直是令人難搆山僧今日不吝慈悲亦有一
0732b03: 轉高也著低也著金雞未鳴時如何夜半正明鳴後
0732b04: 如何天曉不露且道與古人相去多少。
0732b05: 僧問智門如何是般若體門云蚌含明月僧云如何
0732b06: 是般若用門云兔子懷胎。師云蚌含明月聲前撲不
0732b07: 破兔子懷胎句裏絕知音要識是非面目現在拍手
0732b08: 一下。
0732b09: 仰山問三聖汝名甚麼聖云慧寂仰山云慧寂是我
0732b10: 聖云我名慧然仰山呵呵大笑。師云二員作者一放
0732b11: 一收一挨一拶如排百萬大軍只將瓦礫相擊眾中
0732b12: 皆是慣歷沙場久經陣敵之士到這裏還覺額頭汗
0732b13: 出麼。
0732b14: 保福長慶遊山次福以手指云只這裏便是玅峰孤
0732b15: 頂慶云是即是可惜許師云直得腳跟下寸草不生
0732b16: 雪竇云今日共這漢遊山圖個甚麼師云下坡不走
0732b17: 快便難逢雪竇復云千年後不道無只是少師云相
0732b18: 隨來也後舉似鏡清清云若不是孫公便見髑髏遍
0732b19: 埜。師云青天白日。
0732b20: 文殊問無著近離甚處無著云南方殊云南方佛法
0732b21: 如何住持著云末法比丘少奉戒律殊云多少眾著
0732b22: 云或三百或五百無著問文殊此間如何住持殊云
0732b23: 凡聖同居龍蛇混雜著云多少眾殊云前三三後三
0732b24: 三。師云諸方總道無著被文殊熱謾殊不知文殊被
0732b25: 無著一問直得前後錯亂數目參差直至而今也打
0732b26: 筭不清。
0732b27: 肅宗皇帝問忠國師云師百年後所須何物國師云
0732b28: 與老僧作個無縫塔帝云請師塔樣國師良久云會
0732b29: 麼帝云不會國師云我有付法弟子耽源卻諳此事
0732b30: 請詔問之國師遷化後帝詔耽源問此意如何源云
0732c01: 湘之南潭之北中有黃金充一國無影樹下合同船
0732c02: 琉璃殿上無知識師云大小國師被天子一問直得
0732c03: 口啞若是山僧請師塔樣但云陛下可謂不忘付囑
0732c04: 非唯坐斷天下人舌頭亦免得後代兒孫起模畫樣
0732c05: 靈樹遠禪師一日問青上座云法華經中爾時龍女
0732c06: 有一寶珠價直三千大千世界且道三千大千是多
0732c07: 少價青云且待須臾自當證知遠云師兄即今還肯
0732c08: 方便麼青近前叉手云也不較多靈嵒聞得打露柱
0732c09: 一下師云一個索值甚高一個酬價極賤靈嵒從中
0732c10: 白拈爭奈旁觀覷破且道誰是旁觀者顧左右云喏
0732c11: 昔有秀才問長沙某甲曾看千佛名經百千諸佛但
0732c12: 見其名未審居何國土長沙召秀才秀才應諾沙云
0732c13: 黃鶴樓崔顥題後秀才還曾題也未曰未曾沙曰得
0732c14: 閑題取一篇好。師云長沙與秀才把手同行親到諸
0732c15: 佛住處叵耐秀才貪程太速不解返觀驀然撞著黃
0732c16: 鶴樓方始腳跟點地苦哉苦哉將長沙一片婆心擲
0732c17: 向鸚鵡洲裏不響你諸人還知諸佛住處麼豎起指
0732c18: 云黃鶴一去不復返白雲千載空悠悠。
0732c19: 僧問五祖一大藏教是個切腳未審切那個字祖云
0732c20: 八囉娘。師云灼然言不該典非君子之談東山信口
0732c21: 畣來暗與修多羅合一大藏教是個切腳釋迦老子
0732c22: 可謂竭盡機思且道八囉娘畢竟是唐言是梵語若
0732c23: 將并班必駁丁當帝都向齒舌上彈切得來有甚麼
0732c24: 交涉大眾要會八囉娘麼須於意外明宗莫向言中
0732c25: 取則隨以手空中畫一畫云汝等隨山僧手看眾舉
0732c26: 首乃轉身便行。
0732c27: 僧問投子如何是一大事因緣子云尹司空與老僧
0732c28: 開堂。師云投子果是實頭不免猶霑俗氣若問山僧
0732c29: 如何是一大事因緣但對他道不可更有第二事。
0732c30: 僧問長慶眾手淘金誰是得者慶云有伎倆者得僧
0733a01: 云學人還得也無慶云太遠在。師云長慶太吝這僧
0733a02: 太怯若是逴得便行底怎肯向別人口裏討得與不
0733a03: 得即今且止你道這僧具甚麼伎倆果若辨得一手
0733a04: 分付。
0733a05: 鏡清問僧趙州喫茶去你作麼生會僧便出去清云
0733a06: 邯鄲學唐步。師云可惜趙州一碗茶被鏡清潑卻這
0733a07: 僧便出且道知味不知味你向觜唇上咂啖得來怎
0733a08: 免道個苦。
0733a09: 趙州因新羅院主請齋州到門首問此是甚麼院主
0733a10: 云新羅院州云我與你隔海。師云趙州未入得新羅
0733a11: 門秪向途路上論量遠近若是山僧待他道與你隔
0733a12: 海便云怎得到這裏非惟截斷趙州舌頭且免後人
0733a13: 虛空釘橛。
0733a14: 僧問趙州如何是佛州云大者如兄小者如弟。師云
0733a15: 趙州和尚一向釘觜銕舌問著無有畣不得者這僧
0733a16: 秪問惟我獨尊底因甚他卻畣有兩個你試說道理
0733a17: 看是則遞相恭敬不是則各自稱尊。
0733a18: 僧問雲門一言道盡時如何門云裂破師云合得一
0733a19: 半雪竇彈指三下師云切忌承虛接響僧問睦州一
0733a20: 言道盡時如何州云老僧在你缽囊裏師云著甚來
0733a21: 由雪竇呵呵大笑。師云破了也復云有人辨得此四
0733a22: 轉語許他天上天下。
0733a23: 
0733a24: 
0733a25: 
0733a26: 
0733a27: 
0733a28: 
0733a29: 
0733a30: 靈瑞尼祖揆符禪師妙湛錄卷四終
