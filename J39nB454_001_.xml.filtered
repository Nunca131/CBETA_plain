0601a01: 頻吉祥禪師語錄目錄
0601a02: 卷第一
0601a03: 住衡陽雲峰佛國禪寺語錄
0601a04: 卷第二
0601a05: 住衡陽雲峰佛國禪寺語錄
0601a06: 卷第三
0601a07: 住寧州雲巖無住禪寺語錄
0601a08: 卷第四
0601a09: 住寧州雲巖無住禪寺語錄
0601a10: 卷第五
0601a11: 住湖州弁山龍華禪寺語錄
0601a12: 卷第六
0601a13: 住湖州弁山龍華禪寺語錄
0601a14: 卷第七
0601a15: 小參
0601a16: 晚參
0601a17: 卷第八
0601a18: 示眾
0601a19: 普說
0601a20: 卷第九
0601a21: 佛事
0601a22: 卷第十
0601a23: 牧麟堂集
0601a24: 卷第十一
0601a25: 機緣
0601a26: 垂問
0601a27: 卷第十二
0601a28: 像贊
0601a29: 示語
0601a30: 卷第十三
0601b01: 拈古
0601b02: 卷第十四
0601b03: 頌古
0601b04: 卷第十五
0601b05: 頌古
0601b06: 
0601b07: 
0601b08: 
0601b09: 
0601b10: 頻吉祥禪師語錄目錄終
0601b11: 
0601b12: 
0601b13: 
0601b14: 
0601b15: 
0601b16: 
0601b17: 
0601b18: 
0601b19: 
0601b20: 
0601b21: 
0601b22: 
0601b23: 
0601b24: 
0601b25: 
0601b26: 
0601b27: 
0601b28: 
0601b29: 
0601b30: 
0601c01: 頻吉祥禪師語錄卷第一
0601c02: 嗣法門人德能等編
0601c03: 住衡陽雲峰佛國禪寺語錄
0601c04: 上堂
0601c05: 康熙庚戌夏六月十日雲巖老和尚令達源大師齎
0601c06: 源流衣拂手札至山命師開堂本境檀護同門昆季
0601c07: 兩序耆舊於十五日恭請上堂師至座前舉衣曰者
0601c08: 是釋迦老子二千年前親囑飲光教合分付彌勒的
0601c09: 因甚落在雲峰手裏要知來處麼蘇州有常州有指
0601c10: 法座曰三賢四果人總不奈箇燈王老子何看新長
0601c11: 老直蹋頂去也便陞拈香曰此一瓣香罩古籠今
0601c12: 該天括地散之徹沙界無邊聚之出毛端有剩炳向
0601c13: 爐中熏破釋迦鼻孔裂開諸祖眼睛以此祝
0601c14: 一人有道慶萬國雍熙報不報親恩助無為聖化復
0601c15: 懷中出香曰此香種植得地灌溉有源正芬芳於獅
0601c16: 子峰頭被一陣風吹落兩浙三吳星霜歷盡末後移
0601c17: 到弁嶽山中頓使氣消葉盡今朝忽遭人於千里外
0601c18: 撥動寒灰放出遼天惡氣就此熏他現住江西雲巖
0601c19: 堂上傳洞山正宗第二十九世睦堂瑩老和尚不是
0601c20: 報德酬恩且要明冤理屈遂斂衣就座達源大師白
0601c21: 椎竟師卓拄杖曰好箇第一義諦卻被拄杖子吞卻
0601c22: 了也拄杖子橫山河大地一時橫拄杖子豎山河大
0601c23: 地一時豎即今略展神通要與諸人相見有麼僧問
0601c24: 理彰時至箇事如何師曰大蟲戴紙帽曰如是之法
0601c25: 佛祖密付今日向人天眾前一時顯露還有密意也
0601c26: 無師曰薰風匝地杲日輝天曰向上一路千聖不傳
0601c27: 雲巖與麼持來且道是傳耶非傳耶師曰特煞逼壓
0601c28: 人作麼曰與麼則雲巖一枝見於今日也師曰人天
0601c29: 眾前何必如是乃曰雲峰峭削萬仞崔嵬水洩不通
0601c30: 孤鴻莫度山僧一向於此攫霧拏雲直得七十二峰
0602a01: 俱倒卓金鞭倒握夜街行冷看大唐國裏狼煙匝地
0602a02: 縱有五位三玄金圈栗棘總是尸祝樽俎設有舉著
0602a03: 者一路子便教朝三千暮八百何故只為不識我居
0602a04: 山活計舉拂子曰者是山僧高臥白雲難通鳥道的
0602a05: 去處不惟夏月冰生更喜龍吟枯木祇如今朝金襴
0602a06: 遠錫高客臨門如何是祝
0602a07: 聖開堂一句擲拂子曰大開折腳炊松火細煮新豐
0602a08: 月一團。
0602a09: 當晚小參睦州擔板漢血心為著廝兒楊岐孝順子
0602a10: 至誠補弼慈明雖則雲龍風虎要知總為著箇正法
0602a11: 眼如何是正法眼栲栳無底。
0602a12: 謝兩序上堂臨濟入門便喝不是好心德山入門便
0602a13: 棒不是好心雲巖千里致書不是好心新長老特地
0602a14: 陞堂是好心不是好心殷勤無可答聊贈一枝花。
0602a15: 結制上堂豎拂子曰祇者些子名不得狀不得波斯
0602a16: 折斷珊瑚枝驪龍攪碎滄溟窟逢貴即賤比毫未猶
0602a17: 輕遇賤則貴盡人天無敵山僧曾於歡喜亭邊借路
0602a18: 還家己已自放開者些骨董今朝不奈業事臨門只得
0602a19: 向棚子頭擊鼓吹螺抽三換五昨日已告香結制了
0602a20: 也設有箇漢出來呵呵大笑道杜撰長老好不識羞
0602a21: 饒你扮得花攢錦簇於衲僧分上了沒交涉山僧不
0602a22: 禁撫掌曰海神知貴不知價留與人間光照夜。
0602a23: 上堂僧問清淨本然云何忽生山河大地師曰豈有
0602a24: 與麼事曰教有明言師曰莫信莫信曰某甲有疑乞
0602a25: 為開示師曰待疑破來再行撿點僧禮拜師良久曰
0602a26: 清淨本然拈拄杖曰忽生山河大地了也會得的信
0602a27: 知教有明言不會者擲拄杖曰少間再行撿點便下
0602a28: 座。
0602a29: 冬至上堂達磨不會禪夫子不識字兩箇訝郎當家
0602a30: 私都狼藉竟不管君子道亨小人道息陰盡陽生書
0602b01: 雲彩筆阿呵呵甜者甜苦者苦冬到清明一百五。
0602b02: 臘八上堂流雲石壓倒珍珠峰了夢巖吞卻宋家嘴
0602b03: 嚴風厲雪火爐頭纔說箇不要妄想執著忽然雲罅
0602b04: 裏吐出箇明星刺到眼中噁奇哉一切眾生俱有智
0602b05: 慧德相揮拂子曰可惜許僧問既降皇宮名悉達未
0602b06: 生名字請師名師曰雨後梅花香更遠煙籠晴樹曉
0602b07: 方疏曰謝師答話師曰幾多人錯會。
0602b08: 師誕日上堂以手輪曰甲巳已之年丙作首遂高聲曰
0602b09: 還有屬牛的人問命麼一僧出禮拜起師便打僧一
0602b10: 喝師曰山僧三十六歲限行到坎五鬼臨身僧曰葵
0602b11: 展丹心向日荷飄嫩綠垂波還是西來的意還是為
0602b12: 祝華誕師曰父無子而不獨子有父而返孤僧又喝
0602b13: 師打曰用神不可損傷日主最宜健旺僧禮拜師便
0602b14: 下座。
0602b15: 上堂無上醫王善開我心是則是病不投方雲峰診
0602b16: 得汝等本元耗散如今要應方驗疾佛病祖病攢簇
0602b17: 不得的四百四種膏肓病彈指曰百雜碎了也若向
0602b18: 含元殿裏彈鵲繫定驢橛子弄髑髏殼我即針汝炙
0602b19: 汝好好上來修事著瘥病不假驢馱藥也不錯千年
0602b20: 故紙好合錯。
0602b21: 上堂雨久菜園籬盡破年深灶爛火多煙芒鞋紙帳
0602b22: 都零落脫腳繩床沒半邊四句中一句旋嵐偃嶽而
0602b23: 常靜一句江河競注而不流一句野馬飄鼓而不動
0602b24: 一句日月歷天而不周若簡辨得出別炊香飯供養
0602b25: 除夕上堂今夜舊隨殘雨去明朝新逐曉風來三十
0602b26: 六句消算了到頭無事可安排格外句是破艸鞋向
0602b27: 上機是爛麻索那管驢事馬事笊篱木杓我者裏別
0602b28: 有三般奇特廚房內柴乾水足僧堂中有香有燭更
0602b29: 有一般明早出行放喜爆時你來聽。
0602b30: 元旦上堂堯天普被舜日高懸衲僧家正好向光天
0602c01: 化日之下別轉機輪千差坐斷祇奉一人天地貴更
0602c02: 無餘事樂耘鋤如何是普利均霑一句且喜今年麻
0602c03: 麥熟羅羅兒與一文。
0602c04: 上堂舉杜順和尚曰懷州牛喫禾益州馬腹脹天下
0602c05: 覓醫人灸豬左膊上乃曰者般說話煞有淆訛近日
0602c06: 風聞七顛八倒老鼠對月生土蛇鑽入艸好好也不
0602c07: 必深究其情纔有是非紛然失心。
0602c08: 解制上堂雪覆萬山孤峰不白好箇消息無人會得
0602c09: 堂司燒香啟請只得應箇時節今朝長期告滿須要
0602c10: 與汝從頭漏洩山前花鼓頻催獅子弄盡奇特如何
0602c11: 是解制的事長安市上多風月。
0602c12: 清明上堂清明時節雨紛紛路上行人欲斷魂借問
0602c13: 酒家何處有牧童遙指杏花村遂高聲曰主人在麼
0602c14: 良久曰賺我來賺我來便下座。
0602c15: 佛誕日上堂僧問如何是第一義師曰落花三月節
0602c16: 曰今朝四月八皇宮生悉達未審即今在甚麼處師
0602c17: 曰殘夢五更天曰祇如拈花微笑意旨如何師曰江
0602c18: 村四月閒人少老少安排學種瓜曰謝師答話師曰
0602c19: 且放你一棒乃曰九十七種大人相拈拄杖曰不異
0602c20: 落花三月節復卓曰莊嚴微妙淨色身還如殘夢五
0602c21: 更天打○相曰示現降神出母胎即今在甚麼處江
0602c22: 村四月閒人少復呈拄杖曰為眾生故作佛事莫是
0602c23: 拈花意旨麼老少安排學種瓜且道是慶祝耶酬唱
0602c24: 耶擲下拄杖曰且放者一棒。
0602c25: 上堂還有問話者麼顧視曰道泰不傳天子令時清
0602c26: 休唱太平歌山僧豈肯好肉剜瘡卓拄杖下座。
0602c27: 盂蘭會上堂太陽門下日日三秋明月堂前時時九
0602c28: 夏目犍連饋飯青提面然王端受供養十世古今不
0602c29: 離當念無邊剎海靡隔毫端一味高低普應何故衡
0602c30: 陽城裏好養民米賤柴多足四鄰。
0603a01: 上堂祖禰不了殃及兒孫銜鐵負鞍鞭撻方行我也
0603a02: 識得你良弓之子善為箕良冶之子善為裘。
0603a03: 結制上堂庭前翠竹砌下黃花明明百艸頭明明古
0603a04: 佛面者裏薦得猶是依稀越國彷彿楊州更須別著
0603a05: 隻眼始好向毘盧頂上豎五橫三跨燈籠來佛殿裏
0603a06: 趁須彌於海水上說甚麼法住法位實相常住三藏
0603a07: 十二部總是祭鬼神茶飯饒他文殊彌勒勢至普賢
0603a08: 且教下位安排若是目連鶖子滿慈空生縱能廣運
0603a09: 神力也只到得珍珠嶺畔要見雲峰猶隔山在你道
0603a10: 雲峰有何勝處曾經大海難為水除卻須彌不是山
0603a11: 誕日上堂僧問如何是慶祝華壽的事師曰下載清
0603a12: 風付與誰曰僧問仰山法身還解說法也無山曰我
0603a13: 說不得別有人說得為甚仰山說不得師曰你也須
0603a14: 出一身白汗始得曰說得的人今在何處師舉拂子
0603a15: 僧曰千江有水千江月萬里無雲萬里天師曰天傾
0603a16: 東南地虧西北問壽逾塵劫請師指示師曰隴上臘
0603a17: 梅剛吐玉曰與麼則大地均霑去也師曰睦州只擔
0603a18: 板南泉慣賣身曰天地同根真有道師曰三十年後
0603a19: 此話大行乃曰祖宗門下事須是你出得一身白汗
0603a20: 始知下載清風雖則仰山道說不得只顧天傾東南
0603a21: 未瞻地虧西北縱有說得的亦不許與陳睦州王老
0603a22: 師同參在要知壽逾塵劫意直待三十年後自有人
0603a23: 舉去。
0603a24: 解制上堂與麼與麼易分雪裏粉不與麼不與麼難
0603a25: 辨墨中煤與麼中不與麼千峰勢到嶽邊止不與麼
0603a26: 中卻與麼萬派聲歸海上消者般說話一似渠塘夜
0603a27: 月深秋底幾箇漁郎覓得歸東家杓柄長西家杓柄
0603a28: 短金剛手裏八楞棒總拈過一邊九十日飯錢作麼
0603a29: 生料理呵呵從來欠債的還錢怪山僧又怎得。
0603a30: 薦亡上堂拈拄杖曰動步喫交揚眉錯過不見新豐
0603b01: 老子道峰巒秀異鶴不停機靈木迢然鳳無依倚者
0603b02: 裏還有通死生一貫視身相如雲的麼有則淡影不
0603b03: 須描摸如無試看伊迥脫羅籠去也遂擲下拄杖。
0603b04: 出隊歸上堂常在途中不離家舍擔頭處處挑明月
0603b05: 離了家舍不在途中艸鞋步步蹋清風山僧在洞庭
0603b06: 湖北值一雁南來曾寄一函可曾到麼教你好好撐
0603b07: 拄門戶籬破應須撿點慎防鼠竊狗偷更有深深機
0603b08: 密句打鐘深夜漫登樓。
0603b09: 宗印施供僧田上堂舉拂子曰者一片田地分付來
0603b10: 多少時也祇緣一切人曠大劫來賃佃不真致使叢
0603b11: 生荊棘今日契券已巳在雲峰手裏有能如法耕植者
0603b12: 麼不歸歸便得煙景有誰爭。
0603b13: 結制上堂十五日前錐不用十五日後鉤不施正當
0603b14: 十五日中點水滴凍捏霧成團燄發冰河花開碓觜
0603b15: 且道是甚境界原是住居西。
0603b16: 臘八上堂今日是瞿曇翁二千年前正覺山中打失
0603b17: 鼻孔的一場敗缺凡受伊處分者都要潑些子穢露
0603b18: 彼羞顏雲峰忝為腳下六十七代遠孫腕終不外曲
0603b19: 且與據款結案一上遂喝一喝。
0603b20: 雲巖老人訃至上堂舉訃曰者是兩浙三吳一箇葛
0603b21: 藤椿子五十年東葛西葛絆倒天下英靈山僧也曾
0603b22: 喫一交來昨從顯聖堂中折倒了也快活快活免得
0603b23: 來鈍置我雖然撫胸曰一回舉處一回傷血染秋霜
0603b24: 紅似火。
0603b25: 瞿白禪人報母請上堂拄杖子化為龍吞卻乾坤了
0603b26: 也聞說山下人家昨夜三更失卻牛天明起來失卻
0603b27: 火東討西尋不見蹤原來賊是家親做驀指曰你是
0603b28: 何人噁噁萬里青天祇一鶚。
0603b29: 解制兼為雲巖老人禮懺上堂拈拄杖曰雲巖先師
0603b30: 來也即今入普現色身三昧出廣長舌謂今朝長期
0603c01: 告滿不得有辜行腳高流老僧特為法施卓拄杖曰
0603c02: 解開布袋頭放出百千頭蹋遍南丘又北丘老僧終
0603c03: 自樂優游設有問雲峰佛法何似一條白棒空今古
0603c04: 迥地遮天那一籌師起立合掌曰南無三滿哆沒馱
0603c05: 喃伏惟尚饗。
0603c06: 端午上堂五月五山深不見龍舟鼓門前不用釘桃
0603c07: 符驅邪自有雲門普喝一喝。
0603c08: 結制檀越懺藏經請上堂僧問結制安禪即不問者
0603c09: 一大藏從何處得來師曰法會因由分第一曰如何
0603c10: 是第一義師曰崑崙騎大象乃曰今日檀越啟請舉
0603c11: 揚般若要道法隨法行法幢隨處建立是接龜毛於
0603c12: 鐵牛尾上若說功超異域福利人天是安缽柄於
0603c13: 斧腰邊恁麼不恁麼總不得畢竟如何是兩處成龍
0603c14: 的句安禪不必佳隹山水消得閒情水亦香復舉趙州
0603c15: 禪師因婆子令人送錢請轉藏州受施已下禪床繞
0603c16: 一匝曰轉藏已竟婆聞曰比來請轉全藏為甚只轉
0603c17: 半藏大慧曰若論那半藏縱饒趙州繞百千萬億匝
0603c18: 也只得半藏乃至盡恆沙國土若艸若木各出廣長
0603c19: 舌相說到盡未來際也只得半藏師曰要識那半藏
0603c20: 麼遂下座便歸方丈。
0603c21: 師誕曰謝化主上堂舉五祖演禪師曰釋迦已滅彌
0603c22: 勒未生森羅萬象推過一邊作麼生是諸人常住法
0603c23: 身復曰有功無功莫使腹空師曰五祖雖則道貴連
0603c24: 城卻猶倜儻不及惜乎在生滅有無中著倒雲峰也
0603c25: 不管釋迦生彌勒出日曬窗櫺青山滿目化主歸來
0603c26: 也不問伊常住法身但道那一人因甚不到他道不
0603c27: 曾動著事因叮囑起展轉見淆訛且道與古人相去
0603c28: 多少一僧出曰和尚多口作麼師曰山僧祇得打退
0603c29: 鼓曰適來拈香慶祝未審悉達在什麼處師曰牡丹
0603c30: 樹下花貓子。
0604a01: 結夏上堂喝一喝曰雞足峰前無憂林裏若說一義
0604a02: 二義即是以藕絲風繫崑崙足立教石筍抽條冰生
0604a03: 六月還有知時識候者麼巢知風穴知雨不是狐便
0604a04: 是鼠。
0604a05: 鑄法鐘上堂萬煆爐中鐵疾藜等閒拈起要人知平
0604a06: 生自得施奇策妙密鉗錘在此時卓拄杖曰乾三連
0604a07: 坤六段水流溼火就燥驢兒只揀溼處尿看錮著
0604a08: 生鐵終不是望空啟告曾經敏手者自然玉振金聲
0604a09: 若是躍冶之金依舊白雲萬里。
0604a10: 結制上堂法昌力士撾鼓雲峰九眾開爐非圖熱鬧
0604a11: 門庭祗貴祖網不墜閒神野鬼守古塚寒巖本色袖
0604a12: 僧應四稜著地法身二種病二種光須是一一透過
0604a13: 始好歸家穩坐若是窮途異客勸君更盡三杯酒西
0604a14: 出陽關無故人。
0604a15: 上堂嘉州大象瞎七瞎八陝陜府鐵牛脫蹄脫角青州
0604a16: 做箇七斤衫傀儡偷來屋裏著好羞慚好快活門門
0604a17: 一切境回互不回互莫守寒巖異艸青坐卻白雲宗
0604a18: 不妙。
0604a19: 臘八普光薙髮請上堂僧問如何是有身無事句師
0604a20: 曰齊一變至於魯曰如何是有事無身句師曰藍田
0604a21: 虎須是李將軍射曰如何是身事齊捐句師曰今朝
0604a22: 正臘八曰如來成道普光落髮意旨如何師曰花根
0604a23: 本豔虎體原斑乃拈拂子曰會麼與麼會去便知花
0604a24: 根本豔虎體原斑說甚麼身事齊捐正好騰蹋向千
0604a25: 聖頂頭闊步高行不然未免畫蛇添足豎拂子曰
0604a26: 普光如來離三垢諸吉祥中最無上彼佛曾來入此
0604a27: 殿是故此中最吉祥釋迦老子忍俊不禁將閨閤中
0604a28: 陳年骨董徹底掀翻捏目生花去也且道以何為驗
0604a29: 遂擲下拂子。
0604a30: 上堂揚聲止響聲是響根棄妄求真真為妄本南贍
0604b01: 部洲經行北鬱單越打坐有佛處也錯無佛處也錯
0604b02: 你和南我稽首有什麼錯水長船高泥多佛大。
0604b03: 解制上堂僧問如何是結師曰烏龜無背面曰如何
0604b04: 是解師曰鼻孔漫撩天曰向上一路又作麼生師曰
0604b05: 盧同月蝕詩最難讀乃曰揮戈佛日掃蹤滅跡截水
0604b06: 停輪不容出氣上無攀仰下絕己躬正是時人公幹
0604b07: 今日一任你赤腳去衡陽也得袈裟裏艸鞋也得有
0604b08: 伴即來也得到處不合伴也得何故國清才子貴家
0604b09: 富小兒嬌。
0604b10: 上堂薰風南至殿閣正涼一味袓腹高眠那管東山
0604b11: 水上行胡僧赤腳走盡大地是一隻眼盡虛空是一
0604b12: 箇身總恒沙為壽量蟪蛄豈識春秋秕糠十聖塵垢
0604b13: 三賢猶是雲峰安居餘緒畢竟如何噓一噓下座。
0604b14: 邵陵威德寺請說戒上堂拈香畢衣忽垂下侍者整
0604b15: 衣師曰侍者拾起袈裟山僧欲重說破海壇馬子大
0604b16: 如驢潘閬倒騎顛折角驀顧侍者曰山僧與麼說話
0604b17: 也是將錯就錯。
0604b18: 棲賢和尚至上堂舉洞山寒暑因緣師曰老祖箇妙
0604b19: 協宗通法門若不是廣南蠻焉知鎮海明珠白月即
0604b20: 現黑月即隱的道理中菴法兄是渠直下嫡骨兒孫
0604b21: 你要知尊貴位中遍行三昧須懷香禮請。
0604b22: 元旦上堂僧問雲門乾矢橛意旨如何師曰山僧今
0604b23: 年更無他說曰祗如祝聖一句又作麼生師曰風以
0604b24: 時雨以時曰恭惟和尚起居多福師曰漁父歌樵人
0604b25: 舞乃曰爐裏栴檀香乍爇衲僧來問乾矢橛山僧答
0604b26: 話甚依稀只道今年無別說要知祝延聖壽樂享平
0604b27: 安但願風以時雨以時漁父歌樵人舞是誰恩力上
0604b28: 大人丘乙己已。
0604b29: 上堂舉巖頭雪峰欽山同到德山欽山問天皇也恁
0604b30: 麼道龍潭也恁麼道未審德山作麼生道德山曰你
0604c01: 試舉天皇龍潭道的看欽山擬議德山便打欽山被
0604c02: 打歸延壽堂曰是即是打我特煞巖頭曰你恁麼他
0604c03: 後不得道見德山來雪竇拈曰諸禪德欽山致箇問
0604c04: 端甚是奇特怎柰龍頭蛇尾你試舉天皇龍潭道的
0604c05: 看以坐具便摵大丈夫漢捋虎鬚也是本分他既不
0604c06: 能德山令行一半令若盡行雪峰巖頭總是涅槃堂
0604c07: 裏漢師曰雪竇只得登東山而小魯又豈知令若盡
0604c08: 行不啻填溝塞壑還知麼石頭路滑人難到到者方
0604c09: 知不易登。
0604c10: 建新禪堂上堂一莖艸上現玉殿瓊樓陋巷不騎金
0604c11: 色馬玉殿瓊樓被一莖艸蓋覆猶然身拄本來衣天
0604c12: 地玄黃宇宙洪荒磉子念咒露柱放光向上一路別
0604c13: 有商量卓拄杖曰錦鱗不得風雷送爭透龍門萬丈
0604c14: 高。
0604c15: 法堂落成謝兩序上堂欲知佛性義當觀時節因緣
0604c16: 雲峰不屑與麼道者一向來行德山棒用臨濟喝唱
0604c17: 雲門普插仰山鍬驅大溈水牯磨南嶽鏡磚鞭頑石
0604c18: 上峰教枯木解痛到今朝總與你各各回向破笊篱
0604c19: 收拾了爛生薑曬眼了雲堂裏煎點已畢菩薩子喫
0604c20: 飯來。
0604c21: 上堂悶守化城故是癡漢坐證實所猶為鈍機是人
0604c22: 先世罪業應墮惡道待彼身上生毛肢生牙爪駝著
0604c23: 一切人蹄蹋蹄觜對觜泥水通身為人輕賤先世罪
0604c24: 業即為消滅若謂雲峰說人過惡遂擎拳曰莫怪偶
0604c25: 然一時之說。
0604c26: 開爐上堂僧問三玄要旨請師開示師曰我不是他
0604c27: 群隊曰如何是第一玄師曰波斯嚼月法堂前曰如
0604c28: 何是第二玄師曰泥牛角上起蒼煙曰如何是第三
0604c29: 玄師曰爐頭截角小方磚曰如何是第一要師曰破
0604c30: 艸鞋跳曰如何是第二要師曰燈籠沒孔竅曰如
0605a01: 何是第三要師曰輪椎打得叫曰玄要蒙師指開爐
0605a02: 事若何師以拂子摵曰惜取眉毛乃曰曠劫無明生
0605a03: 死結根灰飛煙滅無處存身喝一喝便下座。
0605a04: 師四旬誕日上堂僧問圓同太虛無欠無餘因甚教
0605a05: 列三乘師曰昨日風今朝雪曰彼此俱是達磨兒孫
0605a06: 何得禪分五派師曰雞上樹鴨下水曰有一人不列
0605a07: 三乘不分五派和尚如何接待師便打乃曰好笑雲
0605a08: 峰孟八郎雪朝應請特陞堂年雖不惑猶懞懂每向
0605a09: 人前道大荒今朝凍得口似匾擔有一段如月上孤
0605a10: 峰秋臨萬壑的光景都說不出遂撥開胸曰幸是者
0605a11: 幾莖蓋膽毛不曾零落便下座。
0605a12: 誕日上堂僧問如何是意到句不到師曰剎竿頭上
0605a13: 風車子曰如何是句到意不到師曰日出東方又落
0605a14: 西曰如何是意句俱到師曰拶曰如何是意句俱不
0605a15: 到師曰露乃曰今日有一件不平的事意欲對眾舉
0605a16: 揚山僧若不是母難必要兜底說出他道睹星證得
0605a17: 箇智慧德相正是逐鹿者不見其山豈知坐在淨白
0605a18: 地上要問明星落後如何是身裏出門的意擬議不
0605a19: 來和座掀倒教知二千年後寥寥日幹蠱而今亦有
0605a20: 人。
0605a21: 供法物上堂好一段真風被他化母漏洩殆盡山僧
0605a22: 雖則露箇面目也是蝦因子屈自小養一頭水牯涬
0605a23: 是可憐生如今被人曳到曲彔床上祇得要撒放一
0605a24: 遍卓拄杖喝一喝下座。
0605a25: 上堂靈源明皎潔枝派暗流注拆東籬補西壁未免
0605a26: 作死馬醫設有箇漢掀倒禪床喝散大眾不唯剿絕
0605a27: 葛藤免見雲峰話墮。
0605a28: 為母金蓮老人七旬上堂僧問如何是為親祝壽句
0605a29: 師舉拂子曰能扶衰老益氣長年曰祇如無量壽又
0605a30: 如何慶曰紫金丹能瘳眾病曰祝與不祝又作麼生
0605b01: 師曰有箇類聖散方子與你僧禮拜師曰可惜不善
0605b02: 服用乃曰那吒析骨肉瞿曇轉法輪總是囊中滯貨
0605b03: 雲峰打開布袋你看紫金丹能瘳眾病類聖散諸毒
0605b04: 消除更有扶衰仙鳳酒補中益氣又長年有善於服
0605b05: 用的麼雲峰今日開舖更無一人下顧可惜三尺龍
0605b06: 鬚喚作尋常破布不如收拾與蒲菴老人異日莊嚴
0605b07: 淨土阿呵呵羅羅招羅羅搖莫怪空疏。
0605b08: 端午上堂今朝日面佛下界慶雲彌布定無蠱毒端
0605b09: 公掃開柱下精靈土地分付江神討卜曼殊師利獅
0605b10: 子筋疼善財童子遍處藥向我珍珠峰拈得箇茯
0605b11: 苓根作杜仲子被山僧一唾只得掩面而歸。
0605b12: 上堂黃檗捧缽坐南泉座穿靴水上行不曾打溼腳
0605b13: 王老師眼光爍破四天下兒孫猶在威音那邊行腳
0605b14: 且道虛席過第二位有淆訛無淆訛畢竟瞞雲峰不
0605b15: 過。
0605b16: 獅峰和尚周年上堂僧問三世佛俱已巳禮過如何是
0605b17: 先師面目師曰雨洗淡紅桃萼嫩曰未審即今在甚
0605b18: 麼處師曰風搖淺碧柳絲輕曰原來原來師曰更要
0605b19: 知春色惱人眠不得乃曰雨洗淡紅桃萼嫩好看三
0605b20: 世諸佛萬德莊嚴風搖淺碧柳絲輕須知先獅峰面
0605b21: 目現在臣退位朝君子轉身就父也難當春色惱人
0605b22: 眠不得即今獅峰老漢於星宿劫中紹位已巳竟落得
0605b23: 我業就功忘恩怨斷竟成不孝闡提人。
0605b24: 佛修剃落請上堂舉疏山仁禪師常握木蛇有僧問
0605b25: 和尚手中是甚麼疏山曰曹家女師拈拄杖曰設有
0605b26: 問雲峰手中是甚麼向他道德成端的曹家女洗出
0605b27: 如來舊法身。
0605b28: 古帆五旬請上堂舉拂子曰新豐一曲和者難賡雪
0605b29: 曲陽春知音罕搆還有和得的麼擊拂子唱曰烏隆
0605b30: 隆古公機有意在高山流水白雲黯黯處笑花生碓
0605c01: 觜誦遍了雜華鋪著破蒲團曰裏睡管什麼地老天
0605c02: 荒人不識大眾若是陶淵明纔聞便歸去。
0605c03: 雲巖老人于周上堂大事三朝小事一七十年來者
0605c04: 些子肝腸尚如黐桼怨不入骨恨不深恩不切髓情
0605c05: 不極若使外人聞知畢竟兒孫不濟特以此片栴檀
0605c06: 上復阿家老爹年年此恨難消七月二十四日。
0605c07: 贊伯居士六旬上堂一僧纔出師曰你向山僧未出
0605c08: 方丈道取看曰須是和尚自道師曰情知你道不得
0605c09: 曰白日烘筵增瑞色一庭松竹倚清風師曰早知你
0605c10: 有此一問曰松鳴朱頂千年鶴山長蒼條萬歲藤師
0605c11: 曰猶落春秋乃曰者一則因緣自崇禎己已巳冬月初
0605c12: 二為先君少嵩先慈金蓮與伊狼藉殆盡如今更要
0605c13: 山僧重為漏洩其實家醜不可外揚祇好借席呈情
0605c14: 舉趙州因僧問和尚年多少州舉數珠曰數珠一百
0605c15: 八師曰美則美矣未超數量今日設有問為居士慶
0605c16: 誕未審壽量多少乃舉拂子曰有什麼數量。
0605c17: 上堂舉風穴沼禪師曰若立一塵家國興盛野老顰
0605c18: 蹙不立一塵家國喪亡野老安甜識得此意便好消
0605c19: 兵器為農器放馬歸牛若有些子汗臭氣脫下衲衣
0605c20: 向山門頭領取帚柄。
0605c21: 解制上堂僧問如何是的指單傳句師曰牡丹花下
0605c22: 睡貓兒曰南泉斬卻了也師曰還取頭來僧展手曰
0605c23: 多少分明師曰趙州意作麼生僧擬議師打曰伎死
0605c24: 禪和乃曰結向然燈前拶斷湘江水一簾解向然燈
0605c25: 後艸色花顏俱漏逗正然燈急須薦上元定是正月
0605c26: 半火樹銀花爛熳紅自己家園都蹋遍蹋遍後如何
0605c27: 咄看腳下。
0605c28: 是心玅生剃度請上堂僧問不二門開新氣象華頂
0605c29: 峰前月正圓如何是峰前境師曰鶴歸天表煙浸寒
0605c30: 林曰如何是境中人師曰破碎伽黎撩亂搭曰只如
0606a01: 人境不立時如何是轉凡成聖的事師曰今日有人
0606a02: 出家曰與麼則歷歷相承去也師曰黃河三千年一
0606a03: 度清乃曰一句了然頓超十地男子身中入正定女
0606a04: 子身中從定起好笑他覺城東際見文殊禮慈氏終
0606a05: 是箇鼻孔出氣如何是轉凡成聖的句一雙鴻雁孤
0606a06: 飛兩隻鴛鴦獨立。
0606a07: 
0606a08: 
0606a09: 
0606a10: 頻吉祥禪師語錄卷第一終
