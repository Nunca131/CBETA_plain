0353b01: 蓮峰禪師語錄卷之六
0353b02: 嗣法門人性深等編
0353b03: 入室
0353b04: 典座進師問調和百味即不問離卻木杓道將一句
0353b05: 來座無語師打云未是踢淨瓶漢髻光進師云我見
0353b06: 燈明佛木光瑞如此如何是本光光擬議師一棒光
0353b07: 云爍破和尚面門師又打云遲了八刻知客進師云
0353b08: 父母未生前即不問賓主相見時如何客云好手手
0353b09: 中呈好手師便打云紅心心裏中紅心庫頭進師云
0353b10: 愛惜常住物如護眼中珠如何是眼中珠僧云滿口
0353b11: 道不著師打云擉瞎了也足一進師云牛在山中草
0353b12: 足水足時如何足云孤峰絕頂師云牛出山去東觸
0353b13: 西觸時如何足拂具便行師打云免不得這一鞭若
0353b14: 海進師云師資授受祖祖相傳且道傳個什麼海云
0353b15: 一雨普滋千峰秀色師打云政恁麼時又作麼生海
0353b16: 云一棒當頭落山山盡點頭師云且喜棒有人喫巡
0353b17: 照進師云不許夜行投明須到是如何照云青山原
0353b18: 不動師云未在更道照云白雲任去留師打云是賞
0353b19: 你是罰你照云求師開示師直打退顧侍者云今日
0353b20: 入室有幾箇野干幾箇獅子者擬議師亦打退。
0353b21: 勘辨機緣
0353b22: 維那參次師指果云不得動著動著即禍生那拈起
0353b23: 便喫師云貪嘴禪和傍僧云吐不出那云城門失火
0353b24: 師打傍僧云殃及池魚那云某甲今日失利師云果
0353b25: 然果然。
0353b26: 僧問如何是和尚為人處師云牽牛過太虛僧云此
0353b27: 心能有幾人知師云汝亦未知在。
0353b28: 僧伴行次云今日懶師云水牯牛卻健僧云水牯牛
0353b29: 亦懶師云因甚水牯牛亦懶僧云這幾日肚饑師云
0353b30: 大地盡是草因甚不肯喫僧云被和尚礙卻師云可
0353c01: 憐餓殺水牯牛。
0353c02: 師問僧汝無拄杖子我奪卻汝拄杖子時如何僧擬
0353c03: 議師便打僧亂統師與一頓。
0353c04: 僧參師問上座名甚麼僧云古絃師云古絃無音韻
0353c05: 汝試一彈看僧無語師云且坐喫茶。
0353c06: 僧問如何是諸佛出身處師云山門八字開僧無語
0353c07: 師云自埋了也。
0353c08: 僧問和尚出山即不問歸山一句作麼生道師云楖
0353c09: 栗橫擔不顧人直入千峰萬峰去僧云忽遇毒蛇當
0353c10: 路時如何師推退云信步踏殺僧無語。
0353c11: 僧辭云某甲歸家去師云家在甚麼處僧云在者裏
0353c12: 師云既在者裏又歸個什麼僧無語師便掌僧咄師
0353c13: 連掌出。
0353c14: 僧看經次師云離卻文字道將一句來僧云待某甲
0353c15: 再看幾行師云徒勞眼力。
0353c16: 居士問如何是本來面目師舉箸云會麼士云會師
0353c17: 云汝作麼生會士無語師放下云認著依然還不是
0353c18: 居士參師云行也是坐也是腳跟在甚處士云點地
0353c19: 在師云忽遇翻觔斗又如何士罔措師云未點地在
0353c20: 齋次老宿云今日可喫多些師云日日是好日宿微
0353c21: 笑居士云昨日正好著力師云何謂也士云父母未
0353c22: 生前師云喫向何處去士舉箸思之師與一摑。
0353c23: 師問僧汝在九座還有得力處也無僧豎拳師云不
0353c24: 是不是僧云請和尚開示師云禮拜了向汝道僧禮
0353c25: 拜師便踏倒僧罔措。
0353c26: 老宿問人天交接兩得相見且道見個什麼師與鼻
0353c27: 孔一捏云會麼宿云不會師云八十年來空白首。
0353c28: 僧參師云今日有幾人在這裏僧云五人師云阿那
0353c29: 個不在其數僧云拄杖子師云錯認不少一僧云佛
0353c30: 祖位中留不住師遂入方丈。
0354a01: 本源問玅應出世灶產白蓮和尚出世有何祥瑞師
0354a02: 云山青水綠源云也是閒家具師云如何是汝真底
0354a03: 源喝師云也是閒家具。
0354a04: 居士問世界許多闊因甚鐘聲披七條師云馬蹄何
0354a05: 處避殘紅。
0354a06: 師問居士無夢無想主人翁在甚麼處士呈偈云踏
0354a07: 破草鞋無覓處得來原不費工夫倦時長伸兩腳睡
0354a08: 翻身豈藉別人扶師圈之復示偈云子未升我堂何
0354a09: 以入我室勘破主人公一生參學畢畢不畢好奪判
0354a10: 官手裏筆士答云數年隨眾不升堂一偈登廊便入
0354a11: 室得法原來髮裏人何曾機鋒污紙筆師頷之。
0354a12: 僧問百丈未建叢林古聖棲在何所師云深山樹下
0354a13: 進云忽遇狂風吹倒時如何師云灰頭土面進云爭
0354a14: 柰銅頭鐵額何師云拖出死屍去。
0354a15: 僧問譬如有人將指指月只見其月不見其指師云
0354a16: 你見月耶見指耶僧云見指師云你指在甚處僧無
0354a17: 語師豎指僧又無語師掌云莫道見指好。
0354a18: 僧作務師云此一卷經誦得辛苦僧云一字也無師
0354a19: 云汝在者裏作甚麼僧云篩米師云莫道無一字好。
0354a20: 師問僧云曾有上首否僧云有一個師云是住菴是
0354a21: 行腳僧云也不住菴也不行腳師云在什麼處僧云
0354a22: 莫當面蹉過師與一棒。
0354a23: 長修孝廉問弟子要覓個人不到處有麼師云有即
0354a24: 有恐居士行履不得士云末後一句是有是無師掌
0354a25: 云會麼士笑之師云此事須是個人始得承當士云
0354a26: 承當即不得也師云雖然承當不得也要著力士云
0354a27: 有口喫飯用力作麼師云有口且置秪如無口將什
0354a28: 麼喫士無對。
0354a29: 師問居士古人問如何是佛荅云獨木橋其意如何
0354a30: 士云請師代一轉語師云度牛度馬士云秪如獨木
0354b01: 橋如何度得牛馬師云切莫顛倒。
0354b02: 士問萬念方興念從何起師云百花叢裏過一葉不
0354b03: 沾身士云一念未起念從何止師云無處摸索。
0354b04: 問猛虎不食其子因甚蜻蜓自咬尾巴師云求人不
0354b05: 如求己巳。
0354b06: 問魚以水為命因甚向水裏死師云口是禍門。
0354b07: 師問僧向上一路千聖不傳如何是不傳底路僧云
0354b08: 險師云錯僧云錯錯師云亂錯作麼僧云明眼人難
0354b09: 瞞師云勘破了也。
0354b10: 師問僧云洗面摸著鼻時如何僧罔措師打云當面
0354b11: 蹉過。
0354b12: 師問僧云饑餐渴飲須有尋常茶飯茶飯俱無將何
0354b13: 抵待僧云金剛圈栗棘蓬師云鯁殺你又問一僧無
0354b14: 對師云餓殺闍黎又問一僧云某甲不喫師云爭柰
0354b15: 饑何僧云從來不饑師云如何是你飽處僧噓一噓
0354b16: 師云典座明日不得普請。
0354b17: 問佛法只是一個道理因甚有明與不明師云秋水
0354b18: 共長天一色進云生如寄死如歸了生脫死時如何
0354b19: 師云頂天立地僧拜云謝師指示某甲承當去也師
0354b20: 云謝三娘秤銀。
0354b21: 居士問壁立萬仞即不問轉身一句請師道師云朝
0354b22: 往西天暮歸東土士佇思師推云還在這裏站腳。
0354b23: 問山河大地悉皆消殞和尚向何處安身立命師便
0354b24: 掌僧無語師云向何處去也僧云師子窟中無異獸
0354b25: 象王行處絕狐蹤師云也是無尾猢猻。
0354b26: 僧參師拈紙問有可用無可用僧云有可用師云作
0354b27: 麼生用僧云符到奉行師云許汝道得僧掩耳師又
0354b28: 拈云有可用無可用僧云雪上加霜師云何不道無
0354b29: 可用僧云從來不落人圈套師云蝦跳不出斗僧揮
0354b30: 案便行師大笑。
0354c01: 法語
0354c02: 示若海深西堂
0354c03: 佛法如大海轉入轉深而大徹底人要且通身無涓
0354c04: 滴赤灑灑乾嚗嚗始能勘破從上老古錐立地為人
0354c05: 處盡是虛張聲勢赤手殺人見僧入門非棒即喝直
0354c06: 得人人眼中血出雪裏花開更說什麼隔山見煙便
0354c07: 知是火隔墻見角便知是牛正好倒折其拄杖塞斷
0354c08: 其喉嚨方稱衲僧好手也有一種無正因行腳不窮
0354c09: 徹底淵源只顧隨波逐浪將謂宗門實有如是事悲
0354c10: 夫上座既已巳登我堂入我室好把閑家具盡底拋卻
0354c11: 將自家十成金剛鑽攤向十字街頭自有良賈酬價。
0354c12: 示石藏書記
0354c13: 石藏於玉玉中有石則人皆見之玉藏于石石中之
0354c14: 玉非智者則不能明辨或呼為燕或指為碔而玉人
0354c15: 餽獻反招刖足之辱一旦奇遇良工剖而出之精光
0354c16: 奪目潔澤潤人不但價重連城且亦珍為遞世之寶
0354c17: 詎非其物雖貴亦須遇人始不沉埋於世耶況乎出
0354c18: 世之寶非石能藏非玉可比光超日月價越大千良
0354c19: 匠雕琢不及佛眼窺覷無由若雜在瓦礫瓦礫生光
0354c20: 墜在枯荄枯荄發秀然有如是奇特如是受用焉得
0354c21: 人人而不自剖耶闍黎既已巳自剖必知寶作何色可
0354c22: 以呈似座山座山自不壓良為賤也時雪雨飄飄連
0354c23: 旬弗霽倏啟寒窗暘輝正掛于疏梅之上特筆此以
0354c24: 勗石藏記室也。
0354c25: 示黃百拙居士
0354c26: 在家學道須以信為先信乃道之源德之毋無信則
0354c27: 不圖成佛不思修德無信則不捨貪嗔癡不持戒定
0354c28: 慧至於諸惡莫作眾善奉行蓋由信始居士既信斯
0354c29: 道視名位危如纍卵隨素分安若泰山寵辱之驚亦
0354c30: 何有於居士哉然而己巳躬事要當時時省察無論正
0355a01: 念邪念力與掃卻看看日用之中主人翁在什麼處
0355a02: 朝如是暮如是動如是靜如是年久歲深工夫純熟
0355a03: 則不照自照不覺自覺矣龐居士云日用事無別惟
0355a04: 吾自偶諧頭頭非取舍處處勿張乖朱紫誰為號丘
0355a05: 山絕點埃神通並玅用運水及搬柴所以大悟之人
0355a06: 入林不動草入水不動波折旋俯仰與道相符並書
0355a07: 與居士勤而行之匪惟居安深造而且有逢原消息。
0355a08: 示一音侍者
0355a09: 萬法歸一一歸何處觀世音將錢買餬餅放下手原
0355a10: 來是個饅頭古人居於學地啟一問端皆從真疑中
0355a11: 所發而宗師家垂一兩則語撈摝後昆亦與鐵門限
0355a12: 相似除非參透向上關捩子者舉止皆為其所礙一
0355a13: 音禪人既久歷叢林必須過此門限始造一音演唱
0355a14: 處若只向水流風動鵲噪鴉鳴會大似徐六擔板若
0355a15: 向青州七觔衫庭前柏樹子會猶是徐六擔板任你
0355a16: 更向諸佛未出世達磨未西來世界未立形名未兆
0355a17: 會去也是箇擔板漢直饒將此三段葛藤拋向大千
0355a18: 之外直得淨裸裸赤灑灑沒可把性命猶在別人手
0355a19: 裏未免眼目定動口裏膠生禪人何以免斯過患試
0355a20: 下一轉語看。
0355a21: 示心鏡禪德
0355a22: 本色住山人原無刀斧痕日出而作日入而息鑿井
0355a23: 而飲耕田而食說什麼祖意教意即五千四十八卷
0355a24: 是他家揩卓布一千七百則公案是東壁角禿苕帚
0355a25: 風吹不搖雨灑不濕佛祖到來也須立在下階十聖
0355a26: 三賢無處插腳雖然具此天然氣骨猶未是吾家巨
0355a27: 器正好向大爐冶中受惡辣鉗槌從頭煆煉一旦火
0355a28: 星迸出碓嘴花開始見從前所厭所棄底盡是自家
0355a29: 寶藏無貴賤無餘欠橫拈直用不假外求然後以此
0355a30: 接待諸方以此濟諸貧乏報黃面之深恩了自家之
0355b01: 大事心鏡禪德自脫白以來惟務種田博飯影不出
0355b02: 山且亦訓徒足法修德可風書此為贈少當鞭影
0355b03: 日倘向此中翻轉面皮始不負余饒舌耳。
0355b04: 示古拙維那
0355b05: 上古之世人崇簡朴抱智若愚施巧若拙木食草衣
0355b06: 以自富巢居穴處而恒安蓋其飫天地之精華固聖
0355b07: 賢之元氣者也趨於今之時道漸微衰情竇日穿狂
0355b08: 瀾不障異端百出大義乖張而元氣泄矣然匪聖賢
0355b09: 復出則不能挽斯風而由斯道也是以從上古錐特
0355b10: 為此事單提向上一著令人深造于閫極耳昔雲峰
0355b11: 悅參大愚芝芝見其儀容表表可觀談吐條條有緒
0355b12: 但未知向上一著特上堂云大家相聚喫莖齏若喚
0355b13: 作一莖齏墮地獄如箭悅聞之茫然不知所以請益
0355b14: 於芝芝云我這裏忍饑不暇何暇與汝說禪乎與我
0355b15: 街坊作化主去悅不敢違命及歸納疏又求指示芝
0355b16: 云佛法不怕爛卻我堂中無人與我作維那去悅雖
0355b17: 領命恨芝不與說破正怏怏間忽聞架上桶箍墮地
0355b18: 一聲豁然大悟逕趨方丈芝一見云且喜維那大事
0355b19: 了畢此正迴風之手也古拙維那參侍山僧有年銳
0355b20: 志研窮矢透綱宗今春予有雲間之行而上座仍到
0355b21: 明發省覲不惟為法切且亦道誼深矣更冀其如雲
0355b22: 峰悅亦卒地折嚗地斷一番匪但眉尖添卻十分光
0355b23: 彩而肩上擔子亦無可卸處。
0355b24: 示吳輝如居士
0355b25: 高峰妙禪師參雪巖欽有年欽一日問高云日間浩
0355b26: 浩作得主否高云得又云夢中作得主否高云得又
0355b27: 云正睡無夢無想主人翁在什麼處高於此茫然立
0355b28: 心研究後聞枕子落地豁然大悟今居士處於鬧市
0355b29: 之中眼見耳聞無非鄭聲趙色劍樹刀山即高峰大
0355b30: 悟處且置為第二之門從前二處作主是第一要緊
0355c01: 關頭可於此咬定牙關攝住猿馬將世間景象作一
0355c02: 場傀儡觀設或渾身入草去好與驀鼻拽將回不為
0355c03: 色聲所埋不為榮辱所困日久歲深照顧純熟自然
0355c04: 行履與他人迥別舉眸一顧管絃樓花柳巷與光明
0355c05: 藏菩提場何所殊異哉然後更研窮無夢無想主人
0355c06: 翁向何處安立一日漆桶開花山僧遙助汝喜。
0355c07: 示古臨上座
0355c08: 拄杖頭一撥便轉猶是回頭轉腦漢腳跟下得路便
0355c09: 行猶是逐浪隨波漢長年不出戶諸佛不知名猶是
0355c10: 避聲躲色漢設或總不恁麼未免業識茫茫無本可
0355c11: 據故此事不在語默上不在知見上不在思惟上不
0355c12: 在一切境上你可放下諸緣立心參究直到向上關
0355c13: 捩重重透脫自然通身是眼別有生涯時時與古人
0355c14: 把手共行鼻孔相拄不但血脈貫通成吾家之種草
0355c15: 且亦智過於師迺法門之英傑也祝祝。
0355c16: 與朴菴上座住山
0355c17: 朴菴上座吾莆之名人也少年遍訪知識已巳知有宗
0355c18: 門旨趣因海氛日熾脫臼參方余嘗懷之而不知其
0355c19: 何往庚子夏初會于福嚴見其出言吐句與三年前
0355c20: 有異所謂禪和家三日不相見莫作等閒看語不誣
0355c21: 矣未久到華亭參本師於明發仍朝夕過余寮請益
0355c22: 余詰其所得雖向上一著力不甚充然敦敦究明此
0355c23: 一件大事也欲返閩中把茅蓋頂向折腳鐺下挲裙
0355c24: 擗褲不到古人田地而不已巳我老人嘉其志有逢人
0355c25: 不出出誰是此際憑君且熟籌之句勗之余見其氣
0355c26: 象過人終非籠中之物乃與首偈以當缽袋子令其
0355c27: 不作洛浦向他家齏甕裏淹殺亦可以倣香嚴於南
0355c28: 陽擲礫處脫穎也偈云從來坐臥在其中家具現前
0355c29: 用不窮好把一枝無孔笛月明吹過海門東。
0355c30: 示諸道友
0356a01: 處世修身殊為不易出則非繁華美麗即醜惡艱虞
0356a02: 入則非恩愛團圞即怨憎迫逼多少英烈丈夫被此
0356a03: 瞞卻有欲不被其所瞞無鐵石腸金剛志豈可得耶
0356a04: 然言之易行之難舍醜惡怨憎易舍美麗恩愛難暫
0356a05: 時易長時難有此難易之殊猶在苦海頭出頭沒也
0356a06: 欲直出苦輪永離生死必須興勇猛心發精進力如
0356a07: 將軍出陣駿馬追風不顧危亡單刀直入將癡頑昏
0356a08: 昧魔軍一併斬斷矢參自性彌陀向何處安身本來
0356a09: 善知識是甚形儀積日累月歲久年深忽一聲地
0356a10: 如大地平沉杲日東湧從前美惡愛憎盡皆瓦解冰
0356a11: 消擇火燒香無非現前佛事到此田地山僧未免一
0356a12: 棒賞之若不如斯是自暴棄。
0356a13: 示禪人
0356a14: 百丈開田迦葉踏土普化搖鈴禾山打鼓可謂古今
0356a15: 罕聞叢林標準蓮長老雖不與從上諸祖把手共行
0356a16: 要且與時時相見既從上諸祖過去久矣作麼生與
0356a17: 他相見莫是他開田踏土我亦開田踏土他搖鈴打
0356a18: 鼓我亦搖鈴打鼓麼若作如斯解會大似捉影捕風
0356a19: 認指忘月汝須向閒忙動靜之中真實參究參見從
0356a20: 上諸祖面目古之今之了無間隔方不愧爾遠離宗
0356a21: 親剃除鬚髮若不興此決烈之志徒向禪林空過日
0356a22: 逢人也道出家高。
0356a23: 與念宗禪德
0356a24: 頌古之作始自汾陽慈明之世盛於雪竇大慧之時
0356a25: 後一代不如一代至於流弊之甚莫過于今也古人
0356a26: 發明大事之後向水邊林下養成頭角方施自家手
0356a27: 眼播弄佛祖機權或拈或頌或抑或揚是皆發揮到
0356a28: 人而所未到發人而所未發不吝餘波以光後世所
0356a29: 以雪竇大慧有百則之奇道震一時名揚千古是皆
0356a30: 波瀾闊大氣宇超群所致非強然也如無盡悟德山
0356b01: 托缽之頌黃龍南悟趙州勘婆子之頌亦是隨機發
0356b02: 作非強然也不似當今二三初學纔入叢林盡謂欲
0356b03: 究明大事立地參尋到一期半期鑽無入頭咬無意
0356b04: 味便無長遠之志攢入葛藤窠弄出汗臭氣竊別人
0356b05: 涕唾作自己巳風光不顧自瞞珍為至寶到處逢人即
0356b06: 便拈出真可謂鶻臭當風立也茲因禪德進言不覺
0356b07: 忉怛如此若是過量人必不墮斯覆轍也。
0356b08: 示諸居士
0356b09: 豎法幢擊法鼓振法音灑甘露拈出雲門一字關懺
0356b10: 盡殺佛與殺祖懺已巳懺竟且佛祖作麼生殺龐老云
0356b11: 護生須是殺殺盡始安居大小龐老愛憎之跡未忘
0356b12: 殺護之機猶在張拙云欲除煩惱重增病趣向真如
0356b13: 亦是邪堪笑二居士同途把手不同歸到此田地方
0356b14: 稱了事凡夫一種平懷泯然自盡也無佛可殺也無
0356b15: 生可護也無福可求也無罪可懺無罪可懺罪若冰
0356b16: 消無福可求福如川至雖然總不似諸上善人當劫
0356b17: 灰之後發希有之心度諸苦輪同歸真際自是頓超
0356b18: 古人一頭地特拈首偈要自信得及曠劫結來勝玅
0356b19: 因共弘悲願運家珍須知三世如來種盡是寰中浩
0356b20: 浩人。
0356b21: 示雪疑上座閉關
0356b22: 上座所掩之關者非利名文字之關也非閒散恬退
0356b23: 之關也乃脫死生超佛祖之關也透差別出平實之
0356b24: 關也況諸佛大事遍界難藏即此關目已巳枝生節外
0356b25: 矣倘是銅頭鐵額任百匝千重一時粉碎山僧許汝
0356b26: 同出隻手若跼躅逡巡爪牙不敢伸露必須循途守
0356b27: 轍將從上爛葛藤極力咬嚼一朝錯口咬破舌頭方
0356b28: 知滴滴血從口出而法法不從人得也所謂悟後不
0356b29: 疑言句猶謂大病非經勞筋苦骨則不能成鎮州之
0356b30: 大器矣茲上座處於關中除二時茶飯外一切逆順
0356c01: 緣境俱付罔聞則自然安樂作個透關漢子或小不
0356c02: 忍則亂大謀是吾憂也是以特寄數言少助藥石。
0356c03: 示髻光禪人
0356c04: 趙州丱髻與師同參南泉泉問云還見瑞像否州云
0356c05: 不見瑞像只見臥如來泉起云汝是有主沙彌無主
0356c06: 沙彌州云有主沙彌泉云如何是汝主州云孟春猶
0356c07: 寒伏惟和尚尊侯萬福泉器之許其入室此少年入
0356c08: 道第一箇樣子也又開聖覺參五祖演有年祖問云
0356c09: 釋迦彌勒猶是他奴且道他是阿誰覺云胡張三黑
0356c10: 李四祖首肯明日再勘覺云昨日答和尚了也祖云
0356c11: 不是不是覺云為甚昨日是今日不是祖云昨日是
0356c12: 今日不是覺於言下大悟後拈香不原所得當下胸
0356c13: 如刀剜竟至不愈此是真參實悟第二箇樣子可為
0356c14: 昧本負心者戒子在座山提挈有年才學雖敏俊於
0356c15: 人而大事殊未洞達譬猶饑者見殘羹餿飯津津不
0356c16: 忍置雖可嘉而亦可慮也倘自知非從腸倒瀉則及
0356c17: 第之消息現前矣苟或不然本是醍醐翻成毒藥今
0356c18: 之叢林中此毒者多所以采斯入道之真方二則為
0356c19: 子明鏡一日照破自家研醜始信吾不汝欺矣。
0356c20: 示希悅禪人持法華經
0356c21: 法華者統諸佛降靈之本致也夫本致者乃開佛知
0356c22: 見示佛知見令群生悟佛知見入佛知見世諦語言
0356c23: 資生業等皆與實相不相違背是故僧問古德云如
0356c24: 何是佛答云麻三觔又云如何是佛答云廬陵米什
0356c25: 麼價伶俐漢與麼悟去一句了然超百億奚必從朝
0356c26: 至暮尋文數墨如伶俜之子甘守困窮哉然悟須實
0356c27: 悟若未實悟不妨向沙裏揀金石中剖玉一日努開
0356c28: 正眼穿破牛皮如貧得寶如暗得燈矣豈不見秦國
0356c29: 夫人云終日看經文如逢舊識人勿言頻有礙一舉
0356c30: 一回新此所謂真看經也又法達云誦經三千部曹
0357a01: 溪一句亡未明出世旨寧歇累生狂此所謂真誦經
0357a02: 也豈今之人不若古之人乎堂堂僧相不若閨閣女
0357a03: 流乎蓋為自信不及所以法王大寶不敢擔任汝今
0357a04: 勉諸。
0357a05: 復示林漢藻居士
0357a06: 渾身俱是痛誰是不痛者若捉得這漢痛與不痛總
0357a07: 不干他事始知宗門之下棒不虛施如殺人刀如活
0357a08: 人劍不可向死水裏淹殺直須棒下有出身之路向
0357a09: 髑髏上放大光明方有少分酬恩處西來直指指此
0357a10: 靈山成道成此山僧棒棒棒此惟此一事實餘二則
0357a11: 非真凡所瑣屑不足介懷邪正之門須自具眼若問
0357a12: 如何是髑髏上光明痛痛。
0357a13: 示海寧禪人
0357a14: 男子漢立身學道必須真參實究直造頭頭合轍步
0357a15: 步相應猶未稱衲僧分上事那堪冊子上漁獵意識
0357a16: 裏摶量抱負聰明自立知見如坐井觀天鑿筒窺豹
0357a17: 病之甚矣今因病來求示故不忍緘口度春問汝四
0357a18: 大本空病從何起雙樹還真佛從何覓仲尼夕死道
0357a19: 從何聞大地盡皆是草藥從何得向這裏討箇消息
0357a20: 然後來我手裏喫棒未為遲也。
0357a21: 示希忠禪人
0357a22: 梅花未吐菊圃猶黃偶躡足于蜚山之頂嘯月烹泉
0357a23: 有僧希忠者火裏煨芋影弗下山向前作禮求示余
0357a24: 曰汝生平所作何功所修何德一一舉似山僧是處
0357a25: 與汝證據不是處與汝鏟卻忠曰某少年曾受人指
0357a26: 誨常學坐禪到四大皆空神遊遍界萬境現前天龍
0357a27: 皆至晝夜晦明眼不交睫未知是邪耶正耶余曰西
0357a28: 來祖意如杲日麗天神龍出海不自參取白日無端
0357a29: 向鬼窟裏作活計縱然坐到終年不動與木偶人一
0357a30: 般高推聖境辜負己巳靈悉是波旬眷屬耳豈不聞永
0357b01: 嘉云絕學無為閒道人不除妄想不求真無明實性
0357b02: 即佛性幻化空身是法身於此荷擔得則行亦禪住
0357b03: 亦禪語默動靜體安然不須妄想求成佛萬里無雲
0357b04: 萬里天倘將信將疑好把狗子無佛性之話時時咬
0357b05: 嚼刻刻提撕趙州老漢是何面目一日賊身敗露不
0357b06: 惟從前聖境如湯沃雪終日穿衣喫飯運水搬柴無
0357b07: 入而不自得矣忠禮謝而退。
0357b08: 僧請益示之
0357b09: 僧問大通智勝佛其義云何師云我非座主焉能論
0357b10: 義僧云豈無方便師云此不具別傳眼目者總依因
0357b11: 緣事跡闡演不惟有負如來大意亦瞎卻將來眼耳
0357b12: 據子所問大通智勝者即無相真身當人之本覺也
0357b13: 無由窺覷不可名模強名曰大通夫通者該括十虛
0357b14: 包羅三界意識根塵精粗表裏無不貫通若有通相
0357b15: 可見即非大通也智勝者不可以智知不可以識識
0357b16: 掃頓漸空有之蹤越見聞覺知之宇佛者清淨本然
0357b17: 不從人得長年家裏坐北斗面南看十劫者十智也
0357b18: 智眼未開為識膜所障謂之劫洞開智眼識海自枯
0357b19: 如日照臨謂之通此智既通與真身同壽即古即今
0357b20: 無終無始坐者如如不動而常在其中也道場者萬
0357b21: 象森羅塵塵剎剎應物現形如水中月古德云盡日
0357b22: 燒香擇火不知身是道場即此謂也佛法不現前者
0357b23: 佛即法也法即佛也法性本自空寂大功不宰正位
0357b24: 不居所謂不現前也文殊普賢起佛見法見被世尊
0357b25: 貶向二鐵圍山非過量人不能達斯田地不得成佛
0357b26: 道者法身無相何聖何凡真佛無為何成何壞譬若
0357b27: 虛空具舍眾象於諸境界無所分別所謂不得成也
0357b28: 無壞無成者在聖不增在凡不減非言可詮非心可
0357b29: 測須是悟徹一番豈不見古人或坐破蒲團因捲簾
0357b30: 之悟或努力擊石出火之悟或悟於聞雞或悟於吹
0357c01: 燭今人不善求玅悟希望成佛高推聖境墮入邪途
0357c02: 而不知也子欲善求玅悟須傚古人用功一日漆桶
0357c03: 開花面目與大通智勝何別僧禮謝而退。
0357c04: 讚
0357c05: 彌陀佛
0357c06: 西竺應身娑婆獨步垂手蓬頭已巳敵國富無端撒土
0357c07: 撒沙大似賊身敗露惡聲今古掛唇皮滿面慚惶渾
0357c08: 不顧
0357c09: 雪山
0357c10: 捐身檀特伏波旬兩道眉毛霜雪春三十六宮留不
0357c11: 住空遺一缽累天人三齡過了又三齡饑火熬如木
0357c12: 石形弄得一場無合煞剛言夜半悟明星
0357c13: 觀音
0357c14: 水流風動誰能識鵲噪鴉鳴盡露顏應現豈惟三十
0357c15: 二大悲救苦遍人間
0357c16: 洛伽之中磐陀之上箕坐巍巍接人靡量手眼通身
0357c17: 兮超於見聞慈悲一種兮不可模樣何須紫竹引清
0357c18: 風白雀久依也解唱皎皎秋江月一輪天人何處不
0357c19: 瞻仰
0357c20: 蛤蜊說法特度仁君猶蓮出水遍界清芬洛伽留不
0357c21: 住魚鳥各超群任超群何所聞如意高揮千嶂雲
0357c22: 稽首菩薩自在何觀潭澄靜夜雪覆長安太虛未廣
0357c23: 芥子尤寬閒雲出岫明珠走盤圓通門戶塵塵啟月
0357c24: 上青山玉一團
0357c25: 馬郎婦
0357c26: 普門應現古如來雙髻平梳滿面埃得意高眠湖海
0357c27: 外何須破浪待春雷低頭看孰心灰未到龍門點額
0357c28: 回
0357c29: 不向洛伽藏滯貨卻來鬧市逞生涯堪嗟賣盡無人
0357c30: 識流落一身知幾家
0358a01: 初祖
0358a02: 芥不投針立地忙強分節目賺神光雖然隻履迢迢
0358a03: 去今古何嘗出大唐
0358a04: 善財
0358a05: 咄哉小孩兒宛有丈夫作打透文殊門廓開彌勒閣
0358a06: 腳跟在處兮截斷千差縹渺百城兮天飛一鶴
0358a07: 六祖
0358a08: 識義不識字是心不是風鬻薪與踏碓隨處展宗風
0358a09: 何必傳衣夜渡呵呵笑倒山翁
0358a10: 準提像
0358a11: 清淨本然靡聞靡見妙用圓千化萬變能武能文
0358a12: 能惡能善雄猛慈悲不隔條線福慧一如動靜雙遣
0358a13: 面如滿月機猶閃電天人心傾波旬膽顫作諸佛之
0358a14: 爺孃開法門之方便幸然現出宰官身頂門有眼須
0358a15: 親薦
0358a16: 布袋和尚
0358a17: 這個胖漢慣混天真不居內院遍露賊身高提扇子
0358a18: 兮直令邪風遠播橫拖布袋兮可中有甚奇珍肚皮
0358a19: 內參天荊棘面門上徑尺埃塵花街柳巷無人識笑
0358a20: 裏藏刀賺殺人
0358a21: 羅漢圖
0358a22: 這隊老臊胡從來好賣弄無一是真實聚頭乾打鬨
0358a23: 寸絲不掛兮費卻幾許金針般若無言兮潦倒開眸
0358a24: 作夢搔得自家癢處慶快渾身掃得聞塵淨時耳目
0358a25: 何用布袋橫拖兮等閑笑破虛空蒙頭枯坐兮未免
0358a26: 熱瞞海眾交參龍象兮現前水月一家師子嚬呻兮
0358a27: 驚起須彌不動天宮受供嘴未乾猶望百鳥啣花送
0358a28: 莫奉送西天東土佛梁棟
0358a29: 十八羅漢讚
0358a30: 豎指心月孤圓不勞直指瞻之仰之白雲萬里
0358b01: 撥眉剔起眉毛眼睛突出大地山河竟是何物
0358b02: 入定長年箕踞自困玄關鬼窟打破滿目青山
0358b03: 擊磬白雪陽春一擊粉碎四海魚龍切莫瞌睡
0358b04: 降龍倒嶽傾湫乾坤陡黑托出摩尼風雨頓息
0358b05: 伏虎密運慈機虛張怒目嚮化菸菟無繩自縛
0358b06: 朝陽毿布衲補綴難全金針刺剌罷日麗中天
0358b07: 對月熟讀琅函東方月亮一句了然口掛壁上
0358b08: 弄獅未曾絕乳便解咬人況遭教壞牙爪維伸
0358b09: 扶杖既承渠力得路便行橫拈直拄疑殺後生
0358b10: 洗耳淨掃聞塵松風謖謖勘破觀音圓通第一
0358b11: 寫經拾柿裁蕉塗鴉潑墨寫到驢年竟無一畫
0358b12: 憑几隱几曲肱深觀自在不審人間是何年代
0358b13: 執卷執持文字徒自勞神一篇閑語分付何人
0358b14: 托塔重似丘山輕如毛羽一座巍巍掌握寰宇
0358b15: 負袋團團叉口包括乾坤提起放下笑納風雲
0358b16: 抱膝不入那伽端然抱足若解轉身任君伸縮
0358b17: 合掌三界獨尊更禮何物有情無情皆當作佛
0358b18: 雲棲大士
0358b19: 貌恍枯柯道高震旦佛祖葛藤一筆勾斷五十餘年
0358b20: 撒真珠大地眼睛皆自換分身處處現那伽休云獨
0358b21: 坐錢塘畔
0358b22: 曹山慱山湛然萬如四和尚暨黃居士合圖
0358b23: 這隊古錐慣撾毒鼓佛世之鸞宗門之虎不是文殊
0358b24: 問疾於維摩亦非龐公問道於馬祖賓主交參言不
0358b25: 聞君臣回互面相睹去來現在盡其中東土一花開
0358b26: 葉五洞上家風付與誰近得慱山高接武龍池汲浪
0358b27: 活滔滔達磨口門猶未補莫謂僧繇畫不成萬松林
0358b28: 下鎮千古
0358b29: 座山獅林和尚
0358b30: 力擔重擔傑立叢林丈夫之膽赤子之心滅瞎驢眼
0358c01: 脫太白針見佛便殺逢虎便擒簸土揚塵十有載座
0358c02: 山頂上龍高吟竊卻文錢買履去高山流水不知音
0358c03: 金粟百老和尚
0358c04: 纔離漳南便承祖印振臨濟宗新金粟令拈起破米
0358c05: 篩隨處設坑阱奪食與驅耕風雷未足迅海嶽掀翻
0358c06: 二十年返躑師兄皆受命模樣若教畫得成直待瞎
0358c07: 驢成佛竟
0358c08: 蓮山超有公寶峰禪宿及諸上人像
0358c09: 稽首我祖濁世導師重光蓮灶廓振清規剖寶峰寶
0358c10: 發金山枝五侯結膝萬象揚眉諸相非相徒費王維
0358c11: 百年三萬六千日箇裏也須著眼窺
0358c12: 月川禪師像
0358c13: 齒登四皓貌若蒼童規模遠大表裏融通吮金栗乳
0358c14: 折鼓山兮龍蛇翻筆下山水富胸中身外無長物逍
0358c15: 遙播祖風老更入廛垂手還我法弟川公
0358c16: 十華黃司理像
0358c17: 謂翁是佛鬚眉滿面謂翁是僊未拋邪劍謂是靖節
0358c18: 先生五柳無栽謂是和靖居士梅花未種袍笏不欣
0358c19: 溪山長眷格外之操可仰可扳形中之寶誰稱誰羨羡
0358c20: 羨羡不羨羡憑藉筆尖通一線
0358c21: 心月藏主像
0358c22: 心月孤圓光吞萬象萬象現前鼻孔遼天與夫二三
0358c23: 老漢對談何事盡其五千餘卷了不能詮白雲淡泞
0358c24: 兮從容出沒丹崖壁立兮孰可比肩正法于今皆掃
0358c25: 地謾將賤賣作真傳
0358c26: 惺寂禪德像
0358c27: 這個阿師言而不言住而不住大地是家欲從何去
0358c28: 杖頭杖底兮撥動清風師子戲遊兮不求伴侶老成
0358c29: 若再見諸方八十趙州即是你
0358c30: 象龍柯居士像
0359a01: 怪石巖巖奇花簇簇一榻高閒四維清樂山中之僊
0359a02: 雲外之鶴隱宰官身現長者作唾令自乾攪亦不濁
0359a03: 遺書子孫施德耕牧甲子從頭數到周烏山轉作無
0359a04: 生國
0359a05: 龍泉院尼淨白合門出世圖念爾公求
0359a06: 立拋閨閣振龍泉度盡家親脫世緣不媿龐家成四
0359a07: 果已巳超孟母訓三遷眉班露出末山頂脈遠正承愛
0359a08: 道傳匪但姑亦賢女亦賢且有鸞膠續彈絃蒲團下
0359a09: 竹杖邊盡是空王未語前山巔巔水漣漣樹數株經
0359a10: 數篇須彌為筆寫難全分付爾公高著眼滿盤托出
0359a11: 老婆禪
0359a12: 雪癡禪德小影
0359a13: 當年借路過烏衣閩漢山川更險巇夢境一場陟歷
0359a14: 盡春風花發故園枝爛熳花飛春復秋堂堂晏坐息
0359a15: 馳求等閒坐得蒲團破慶快溈山水牯牛
0359a16: 座山智鏡禪德
0359a17: 不耽世味自童真壯歲侍師遍問津兩處招提同掌
0359a18: 握蒼蒼鬚鬢已巳如銀面目未生兮何所名邈佛心無
0359a19: 相兮不可疏親蒲團坐破知何日智鏡常明夢不侵
0359a20: 止言居士小影
0359a21: 咄這年少超超卓卓曰佛曰禪不耕不讀脫先進遺
0359a22: 風恃文章滿腹為竊渡蘆之贓翻投面壁之殼一身
0359a23: 無處不風流何事荷擔多絡索若遇法王正令行撥
0359a24: 轉杖頭與一摑線路傍通知不知毫端變化君頭角
0359a25: 朱明一居士壽像
0359a26: 即釋即儒無解無縛縳自有山林何須樓閣蒼蒼之松
0359a27: 巖巖之硌雲出岫其無心書橫攤以獨樂壽不問于
0359a28: 王喬身已巳齊乎鵬鶴吾道何聞幸無穿鑿
0359a29: 歐道者像有大士在上
0359a30: 宴坐磐陀了然自得諧老室家未嘗間隔子承父教
0359b01: 兮道者遺風共話無生兮龐公標格舌頭不動聲如
0359b02: 雷舍卻觀音誰證得
0359b03: 林門黃孺人像
0359b04: 荊山之璞赤水之璣所聞者廣所見者稀何為品譬
0359b05: 節烈相暉林有黃母少守貞幃慈音遶膝檗志如溰
0359b06: 縫麻衣煖嚼雪療饑案盈烈史女教玄機雖遭患難
0359b07: 高享古稀不假春風頻點綴蟠桃香已巳噴僊衣
0359b08: 自題
0359b09: 身無可藏齒尚未補腦後見腮風前播土入與筆硯
0359b10: 為儔出與犁鋤作伍撞著夙世冤家費卻一張弓弩
0359b11: 半生漏逗得人嗤恁麼為人太喫苦未喫苦不作不
0359b12: 食慚懷祖霜劍西堂請
0359b13: 爾其生耶豈非鹵莽慧不滿升福不足兩隨處浮沉
0359b14: 逢人勉強既落丹青何妨卓賞樹老葉稀水流石長
0359b15: 纔著破草鞋江山痛腳指不傳臨濟宗焉得少林髓
0359b16: 髓處結生冤拔人出死水面目雖可憎英靈奚足齒
0359b17: 一回相見一回羞自己巳頭屙自己巳屎若海首座請
0359b18: 徑山師翁費老和尚讚
0359b19: 稽首老師翁道譽蓋先達大用活如龍玄機峻似岳
0359b20: 棒捧喝一齊施人境兩俱奪挽澆漓之風瘳瞑眩之目
0359b21: 叢林歷踞而萬派朝宗正統弘通以赤身荷法誰云
0359b22: 不是馬大師天下英靈遭踏殺
0359b23: 又自題
0359b24: 這漢不受羅籠反招殃禍親見汾陽錯禮達磨鯤鯨
0359b25: 直釣兮玉麈橫揮英傑熱瞞兮金毛獨坐一身隨處
0359b26: 得自由罷駕銕船向九座座山知幻爾首座請
0359b27: 耳朵卓朔鼻孔軒昂未曾描寫已巳露堂堂或鉤或錐
0359b28: 兮提持自在一語一默兮文彩全彰師子生來師子
0359b29: 子幾回哮吼震諸方云何又逐春風去為愛常山一
0359b30: 脈長光澤常山霜劍首座再請
0359c01: 坐若孤峰映日行猶活水流川金睛眼昂頭拂尾拄
0359c02: 杖子覆地掀天不圖小利不豎空拳阿誰烈漢直契
0359c03: 機先一枝拔出千花外萬善同歸萬象前萬善天懷本西堂請
0359c04: 眼若星光貌如柴瘦展驅風逐電之機開呵佛罵祖
0359c05: 之口陳年曆日一筆勾笑看瞎驢成隊走買山莫悵
0359c06: 無錢養子誰知若母生涯不盡白雲邊從人喚作騎
0359c07: 牛叟白雲默山演西堂請
0359c08: 椹衣赫赫猊座巍巍眼光驀射鼻孔下垂犀扇不取
0359c09: 布毛不吹有子憑呼喚未嘗別指麾驊騮豈但馳千
0359c10: 里濟北風高任遠追雪英中侍者請
0359c11: 這齪漢甚無端埽直指慣熱瞞逢鱗則釣遇案便翻
0359c12: 六處冬行春令半生腳瘦鞋寬見面聞名誰不識白
0359c13: 頭猶自踞木蘭石憨西堂請
0359c14: 頂若峰高臉猶核瘦胡蜂不戀窩獅子合咆吼閒拈
0359c15: 龜毛拂明瞞逐塊狗言語顛倒顛如籃盛水走老漢
0359c16: 真儀描得就笑他普化翻觔斗徹空西堂請
0359c17: 昔年此地發春風芳韻襲人西復東大樹蓋出培得
0359c18: 久枝頭梅子熟雙雙孤山心澄印人二西堂請
0359c19: 年少奪錦標垂老臥庵舍兩孔氣沖天雙瞳光照夜
0359c20: 棒下辨龍蛇海內騰聲價果是忤逆兒不妨將伊罵
0359c21: 罵任罵一幅壽山永高掛壽山慧嚴西堂請
0359c22: 面玷朝霞胸空魯史開寶幢花結寶幢子誰偽誰真
0359c23: 匪朱匪紫舒展收藏總由伊從來機用如雲駛龍華自牧
0359c24: 上座請
0359c25: 嘯月臥雲疏懶行徑種田博飯本分生涯曾向此山
0359c26: 幾經寒暑復攜竿木遍弄爪牙翠竹蒼松皆依舊今
0359c27: 年樹吐去年花雲峰監院古請
0359c28: 貌如古木頂如峰嬾散無能振祖風拄杖凌凌長閣
0359c29: 壁從人喚作住山翁遯庵常住請
