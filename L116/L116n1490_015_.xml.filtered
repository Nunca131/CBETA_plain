0294b01: 妙法蓮華經玄義釋籤卷第十五　　侈五
0294b02: 隋天台智者大師說
0294b03: 門人灌頂記
0294b04: 唐天台沙門湛然釋
0294b05: ○次明圓五行中二初約教次觀心初文
0294b06: 又四初引經立行次此大下判因果三舉
0294b07: 此斥偏四若圓行下正明圓行。
0294b08: 圓五行者大經云復有一行是如來行所謂
0294b09: 大乘大般涅槃此大乘是圓因涅槃是圓果。
0294b10: 初二如文。
0294b11: 舉此標如來行非餘六度通別等行前雖名
0294b12: 大乘不能圓運前雖名涅槃過茶可說乃是
0294b13: 菩薩之行不得名為如來一行。
0294b14: 三中云過茶可說者別妙覺後猶有實
0294b15: 位故可說也。△四正明圓行。
0295a01: ○四正明中四初略立次如大論下引證
0295a02: 三此經下引同四今依下依今經廣釋行
0295a03: 相。
0295a04: 若圓行者圓具十法界一運一切運乃名大
0295a05: 乘即是乘於佛乘故名如來行。
0295a06: 初如文。
0295a07: ○次引二文證者初大論。
0295a08: 如大論云從初發心常觀涅槃行道。
0295a09: 如文。
0295a10: ○次大品。
0295a11: 亦如大品云從初發心行生修乃至坐道場
0295a12: 亦行生修畢竟發心二不別皆如來行意也。
0295a13: 文中云行生脩者大論八十先舉經云須
0295a14: 菩提白佛菩薩云何行般若波羅蜜云何
0295a15: 生般若波羅蜜云何脩般若波羅蜜佛言
0295b01: 色是寂滅故色是虛誑故色不實故應行
0295b02: 應生應修般若波羅蜜受想行識亦復如
0295b03: 是須菩提又問行生脩為幾時佛言初發
0295b04: 心乃至坐道場行般若波羅蜜生般若波
0295b05: 羅蜜脩般若波羅蜜既言初後俱行生脩
0295b06: 即圓義也故知即行時生生故復脩故經
0295b07: 復云須菩提言次第心中應行生脩等耶
0295b08: 佛言常不離薩婆若心不令餘念得入為
0295b09: 行為生為脩若心心數法不行為行為生
0295b10: 為脩有人釋云行在乾慧地生在無生忍
0295b11: 脩在無生忍後此通意耳若準通意例別
0295b12: 可知並非今所用。
0295b13: ○三引同中又三初就因果互現故義同。
0295b14: 此經明安樂行者安樂名涅槃即是圓果行
0295b15: 即圓因與涅槃義同故稱如來行。
0296a01: ○次入室下人法互舉故義同。
0296a02: 入室著衣坐座悉稱如來者此就人為語涅
0296a03: 槃就法為語即人論法如來即涅槃即法論
0296a04: 人涅槃即如來二經義同也。
0296a05: ○三涅槃下次不次互現故義同。
0296a06: 涅槃列一行名而廣解次第五行法華標安
0296a07: 樂行廣解圓意。
0296a08: 如前所會。
0296a09: ○四依今經中三初標次文云下略對三
0296a10: 云何下廣釋。
0296a11: 今依法華釋圓五行五行在一心中具足無
0296a12: 名如來行。
0296a13: 初如文。
0296a14: ○次對中二先略對。
0296a15: 文云如來莊嚴而自莊嚴即圓聖行如來室
0296b01: 即圓梵行如來座即圓天行如來衣有二種
0296b02: 柔和即圓嬰兒行忍辱即圓病行。
0296b03: ○次此五行下融通顯妙。
0296b04: 此五種行即一實相行一不作五五不作一
0296b05: 非共非離不可思議名一五行。
0296b06: 既同一實五一不二故不相作五一灼然
0296b07: 故非合其體無二故非離不見此意云何
0296b08: 欲脩四安樂耶法華三昧行實無憑。
0296b09: ○三廣釋中為二初引文以釋五行次又
0296b10: 復觀下例以五行用銷諸文初文者五行
0296b11: 自為五文初聖行中亦三謂戒定慧。
0296b12: 云何莊嚴名聖行文云持佛淨戒佛戒即圓
0296b13: 戒也又云深達罪福相照於一方即罪即
0296b14: 福而見實相乃名深達以實相心離十惱亂
0296b15: 等皆是圓戒佛自住大乘如其所得法定慧
0297a01: 力莊嚴即是佛之定慧莊嚴故名佛聖行也。
0297a02: 初戒聖行中云以圓心離十惱亂者安樂
0297a03: 行中脩止觀安樂行應離十惱亂一者豪
0297a04: 勢謂國王王子二者邪人法謂路逆路三
0297a05: 者兇戲四者旃陀羅五二乘六欲想七不
0297a06: 男八危害謂獨入他家九譏嫌十畜養所
0297a07: 離雖近能離妙故。
0297a08: 云何如來室名梵行無緣慈悲能為法界依
0297a09: 止如石普吸莫不歸趣又以弘誓神通智
0297a10: 慧引之令得住是法中故以如來室為梵行
0297a11: 云何如來座為天行第一義天實相妙理諸
0297a12: 佛所師一切如來同所栖息文云觀一切法
0297a13: 空不動不退亦不分別上中下法有為無為
0297a14: 實不實法故如來座即天行。
0297a15: 天行中言觀一切空等者彼第一安樂行
0297b01: 以十八空銷十八句故知畢竟中空即
0297b02: 是所觀即天然理也。
0297b03: 云何如來衣嬰兒行病行遮喧遮靜故名忍
0297b04: 辱雙照二諦復名柔和文云能為下劣忍于
0297b05: 斯事即脫瓔珞著弊垢衣即同病行方便附
0297b06: 近即同嬰兒行。
0297b07: 次嬰兒病行中忍惡名病柔和名嬰兒遮
0297b08: 喧遮靜等者喧靜譬二諦二諦望中猶名
0297b09: 為辱中忍能遮故云忍辱辱即病也文云
0297b10: 下重引文證二行言能為下劣等者能為
0297b11: 二乘下劣不弊不淨垢衣故云忍于斯事
0297b12: 方便附近同其事業即是同二乘小善也。
0297b13: ○次以五行用消諸文者並是初地所用
0297b14: 所證所照法門又為二初正消初地諸法
0297b15: 次消前來諸境初文又二初正消次若漸
0298a01: 引下與別對辨初文又為三初消十界次
0298a02: 又一心下消三諦三昧三又如來下消慈
0298a03: 悲破有初文二釋結。
0298a04: 又復觀十法界寂滅即如來座名天行拔九
0298a05: 法界性相故起悲與一法界樂故起慈即是
0298a06: 梵行柔和照善性相即同嬰兒照惡性相即
0298a07: 同病行又照善性相即戒寂照即定慧即是
0298a08: 聖行。
0298a09: 初文者十界皆理故是天行九界猶苦故
0298a10: 起悲唯佛界樂故起慈同九惡示九善名
0298a11: 病兒兩行聖行可知。
0298a12: 當知一心照十法界即具圓五行。
0298a13: 當知秪是一心十界即空假中五行具足。
0298a14: ○次消三諦三昧又二先正對五行次以
0298a15: 三諦以對二十五有過患。
0298b01: 又一心五行即是三諦三昧聖行即真諦三
0298b02: 昧梵嬰病即俗諦三昧天行即中道王三昧。
0298b03: 初文者次第行中既至初地成王三昧今
0298b04: 一心中亦三昧具足。
0298b05: 又圓三三昧圓破二十五有即空故破二十
0298b06: 五惡業見思等即假故破二十五無知即中
0298b07: 故破二十五無明即一而三即三而一一空
0298b08: 一切空一假一切假一中一切中故名如來
0298b09: 行。
0298b10: 次消自行圓破二十五有過患者故能於
0298b11: 一心中圓破眾生二十五有能令眾生所
0298b12: 見不同雖復不同不出三諦。
0298b13: ○三消慈悲破有中皆有引經對釋可知。
0298b14: 又如來室冥熏法界慈善根力不動真際和
0298b15: 光塵垢以病行慈悲應之示種種身如聾如
0299a01: 說種種法如狂如癡有生善機以嬰兒行
0299a02: 慈悲應之婆和木牛楊葉有入空機以聖行
0299a03: 慈悲應之執持糞器狀有所畏有入假機以
0299a04: 梵行慈悲應之慈善根力見如是事踞師子
0299a05: 寶几承足商估賈人乃他國出入息利
0299a06: 無處不有有入中機以天行慈悲應之如快
0299a07: 馬見鞭影行大直道無留難故無前無後不
0299a08: 並不別說無分別法諸法從本來常自寂滅
0299a09: 相圓應眾機如阿脩羅琴。
0299a10: 言示種種身至如癡者病行同惡始從阿
0299a11: 鼻乃至等覺一品無明皆名病行能於其
0299a12: 中現極惡身故云如聾如說極惡法故
0299a13: 云如狂如癡言踞師子等者圓滿報身
0299a14: 安處空理無復通別之惑亦無八魔等畏
0299a15: 名師子寶几承足者定慧為足實諦為
0299b01: 几即無生定慧依真如境也經又云婆羅
0299b02: 門者八地已巳上剎利者七地已還居士者
0299b03: 凡夫商估者諸菩薩等現於三土此往他
0299b04: 方他方來此出入者二而不二是入不二
0299b05: 而二是出又不二而二是入二而不二是
0299b06: 出又無量還一為入一中無量為出應釋
0299b07: 出所以云云。△次與別對辨。
0299b08: ○次對教以明機見別故令法不同故與
0299b09: 圓對辨。
0299b10: 若漸引入圓如前所說若頓引入圓如今所
0299b11: 說入圓等證更無差別為顯別圓初入之門
0299b12: 慈善根力令漸頓人見如此說云云。
0299b13: 入圓等證者前文漸引今明頓入教道雖
0299b14: 有初地之殊證道無別同成一圓為顯別
0299b15: 圓初入之門者地前仍存權說故立前後
0300a01: 二文依前則次第脩於二觀依後則三觀
0300a02: 圓脩有此不同故成二別。
0300a03: ○次消前來諸境智者亦應消前增數等
0300a04: 行文無者略亦可已在五行中收今始從
0300a05: 因緣終至一諦前諸境智若開顯已巳同成
0300a06: 一法故今明行還消前來諸境諸智對今
0300a07: 不可思議之行一行一切行令使同與境
0300a08: 智俱成一切行一行。
0300a09: 又圓五行即是四種十二因緣智行不思議
0300a10: 識名色等清淨即戒聖行行有等清淨即定
0300a11: 聖行無明愛等清淨即慧聖行十二支寂滅
0300a12: 又無前三種十二緣即天行能同前三種十
0300a13: 二因緣滅即嬰兒行同前十二因緣生即病
0300a14: 行。
0300a15: 初對因緣者戒是色故以不思議色對不
0300b01: 思議戒不思議業滅成不思議定不思議
0300b02: 惑滅成不思議智理無異相故名天行。
0300b03: 又是四種四諦智行無作之道即戒定慧聖
0300b04: 行無作之滅即天行慈悲拔苦拔四種苦與
0300b05: 四種樂即梵行直悲即病行直慈即嬰兒行
0300b06: 又是七種二諦智行圓真方便即是聖行圓
0300b07: 真之理即是天行悲七俗慈七善即梵行同
0300b08: 七俗即病行同七真即嬰兒行。
0300b09: 圓真聖行者且以畢竟空邊名聖行也即
0300b10: 空即中故云圓真之理。
0300b11: 又是五種三諦智行俗諦中善是戒聖行真
0300b12: 諦中禪是定聖行真諦慧即慧聖行中諦是
0300b13: 天行拔五俗苦與五真中樂是梵行同五俗
0300b14: 是病行同五真中是嬰兒行。
0300b15: 俗諦中具一切法且取善邊屬戒聖行攝
0301a01: 真諦中禪意亦如是餘文細思對之可見。
0301a02: 又是一實諦智行一實諦有道共戒定慧即
0301a03: 聖行一實境即天行同體慈悲合說即梵行
0301a04: 各說即病行嬰兒行。
0301a05: ○次約觀心中為七初明來意次即觀下
0301a06: 正釋三初心下稱歎即五品位四初心下
0301a07: 況歎五地持下引地持釋入位相六當知
0301a08: 下結位七是為下辨異。
0301a09: 觀心圓五行者上來圓行不可遠求即心而
0301a10: 是一切諸法中悉有安樂性。
0301a11: 即觀心性名為上定心性即空即假即中五
0301a12: 行三諦一切佛法即心而具。
0301a13: 初心如此行如來行應以如來供養而供養
0301a14: 之隨方向禮至處起塔已巳有全身舍利故。
0301a15: 初心尚爾況似解耶況入住耶。
0301b01: 初二三四如文。△五引地持釋入位相。
0301b02: 地持云從自性禪發一切禪一切禪有三種
0301b03: 一現法樂禪即實相空慧中三昧也二出生
0301b04: 一切種性三摩跋提二乘背捨除入等即真
0301b05: 三昧也三利益眾生禪即俗三昧也。
0301b06: 五引地持中云自性等者九種大禪自性
0301b07: 居初於此禪中能發第二一切禪也自性
0301b08: 位在地前一切禪位在初地三昧具足三
0301b09: 昧是總行五行是別行五行皆依三諦三
0301b10: 昧故至初地三昧滿也言現法樂者現受
0301b11: 法性之樂種種事禪同一真性故云種性
0301b12: 三摩跋提利生屬俗故引此文證三諦也。
0301b13: △六結位。
0301b14: 當知五行三諦於一切禪中皆悉成就即初
0301b15: 住分位入此位時無非佛法。△七辨異。
0302a01: 是為圓心之行豈與前五行次第意同。○判開。
0302a02: ○次當知次第下判。
0302a03: 當知次第為麤一行一切行為妙即相待意
0302a04: 也。
0302a05: ○三若開下開。
0302a06: 若開麤顯妙無麤可待即絕待行妙意也。
0302a07: 還望次第若判若開此中無可開也。△次料
0302a08: 簡釋疑列科在前卷三下四十一紙。
0302a09: 問法華開麤麤皆入妙涅槃何意更明次第
0302a10: 五行耶答法華為佛世人破權入實無復有
0302a11: 麤教意整足涅槃為末代凡夫見思病重定
0302a12: 執一實誹謗方便雖服甘露不能即事而真
0302a13: 傷命早夭故扶戒定慧顯大涅槃得法華意
0302a14: 者於涅槃不用次第行也。
0302a15: 次料簡中言扶戒定慧者事戒事定前三
0302b01: 教慧並為扶事法故具如止觀對治助開
0302b02: 中說今時行者或一向尚理則謂已巳均聖
0302b03: 及執實謗權或一向尚事則推功高位及
0302b04: 謗實許權既處末代不思聖旨其誰不墮
0302b05: 斯之二失得法華意則初後俱頓請揣心
0302b06: 撫臆自曉沈浮。
0302b07: ○第四位妙為四初明來意次但位下略
0302b08: 敘諸位權實三今經下略述今經四小草
0302b09: 下依經廣解。
0302b10: 第四明位妙者諦理既融智圓無隔導行成
0302b11: 妙三義已巳顯體宗用足更明位妙者行之所
0302b12: 階也。
0302b13: 初文中言體宗用足者境體也行宗也智
0302b14: 用也。
0302b15: 但位有權實布在經論若成論毗曇判位言
0303a01: 不涉大地攝等論判位別敘一途義不兼括
0303a02: 方等諸經明位瓔珞已巳判淺深般若諸經明
0303a03: 位仁王盛談高下而未彰麤妙。
0303a04: 次文中言地攝等論別敘一途者此等多
0303a05: 是別教一門義不兼於大小方等諸經明
0303a06: 位委悉不及瓔珞般若諸經明位委悉不
0303a07: 及仁王然瓔珞偏存別門仁王多在圓別
0303a08: 及含通意而並不明辨位之意尚不辨麤
0303a09: 妙何況論開故知但是當味明義而不辨
0303a10: 於始終位意所言意者諸教何故權實不
0303a11: 同諸味何故增減差異謂施開廢等即其
0303a12: 意也。△三述今經。
0303a13: ○三今經者先略敘意次略屬對。
0303a14: 今經位名不彰而意兼小大粗判權實然梵
0303a15: 文不盡度本經必有。
0303b01: 初中今經明位雖即不及彼之二經明位
0303b02: 似細而今經義兼大小及開判等則諸經
0303b03: 未明何者如序天雨四華方便開示悟入
0303b04: 譬喻遊於四方化城五百由旬並門實
0303b05: 位也草菴化城三草二木並門權位也
0303b06: 分別功德始從無生即初住也乃至一生
0303b07: 即等覺也此亦本實位也菴城被廢唯存
0303b08: 渚宅草木並依一地一雨此是會諸權位
0303b09: 咸歸一實故云粗判權實文不盡度者相
0303b10: 傳云西方法華布一由旬。
0303b11: ○次屬對中二初引經。
0303b12: 今藥草喻品但明六位文云轉輪聖王釋梵
0303b13: 諸王是小藥草知無漏法能得涅槃獨處山
0303b14: 林得緣覺證是中藥草求世尊處我當作佛
0303b15: 行精進定是上藥草又諸佛子專心佛道常
0304a01: 行慈悲自知作佛決定無疑是名小樹安住
0304a02: 神通轉不退輪度無量億百千眾生是名大
0304a03: 樹追取長行中一地所生一雨所潤及後文
0304a04: 云今當為汝說最實事以為第六位也。
0304a05: ○次屬對。
0304a06: 前三義是藏中位小樹是通位大樹是別位
0304a07: 最實事是圓位也。△四依經廣解。
0304a08: ○四廣釋者文中自分三草二木及以一
0304a09: 實以為六位初小草中三初略引經以立。
0304a10: 小草位者人天乘也。
0304a11: ○次辨其因果。
0304a12: 輪王是人主位釋梵是天主位皆約報果明
0304a13: 位果義既有優劣當知修因必有淺深。
0304a14: ○三人位下正釋釋中二謂人天人中三
0304a15: 初辨其因次下品下略明其果三皆是下
0304b01: 重明人主。
0304b02: 人位因者即是秉持五戒略為四品。
0304b03: 初如文。
0304b04: 下品為鐵輪王王一天下中品為銅輪王王
0304b05: 二天下上品為銀輪王王三天下上上品為
0304b06: 金輪王王四天下。
0304b07: 次文中人位四輪者俱舍云金銀銅鐵輪
0304b08: 一二三四洲鐵輪王一洲乃至金輪王四
0304b09: 洲夫輪王者先行七法一給施貧乏二敬
0304b10: 民孝養三四時八節以祭四海四時修忍
0304b11: 辱五六七除三毒然後沐浴受齋發誓等
0304b12: 次神寶自應等人主秪是福中之最為福
0304b13: 之最故報為人主。△三重明人主。
0304b14: 皆是散心持戒兼以慈心勸他為福故報為
0304b15: 人主飛行皇帝四方歸德神寶自然應也。
0305a01: ○次明天位自分三界諸天不同於中先
0305a02: 略敘三界天因。
0305a03: 天乘位者修十善道任運淳熟通是天因加
0305a04: 修禪定進升上界三界天果高下不同修因
0305a05: 必深淺異也。
0305a06: ○次正釋釋中初四王有四十住處。
0305a07: 正法念云六萬山遶須彌須彌四埵有持鬘
0305a08: 天有十住處各千由旬北四餘各二南名白
0305a09: 摩尼能十拍手頃受三歸依不雜餘心者生
0305a10: 此天受樂轉輪王十六倍不及一諸樂具悉
0305a11: 從山河流出二名峻崖昔於河濟造立橋船
0305a12: 度持戒人兼濟餘人不作眾惡果報可知西
0305a13: 方一名果命昔於飢世守持淨戒淨身口意
0305a14: 種殖果樹行者食之安樂充滿二名白功德
0305a15: 昔以華鬘散佛上及塔上東方一名一切喜
0305b01: 昔以華供養持戒人供佛自力致財買華果
0305b02: 報可知二名行道昔見大火起焚燒眾生以
0305b03: 水滅之果報云云北方四者一名愛欲二名愛
0305b04: 境界三名意動四名遊戲林初者見他親友
0305b05: 相破和合諍訟得生此天次昔說法會次昔
0305b06: 以淨信心供養眾僧掃塔淨信上田次昔持
0305b07: 信心施僧衣施一果直為作衣價愛樂隨喜
0305b08: 次迦留波陀天此言象跡亦有十處一名行
0305b09: 蓮華昔持戒熏心受三自歸稱南無佛所有
0305b10: 蜂聲尚勝餘天況復餘果報耶次名勝蜂歡
0305b11: 喜昔信心持戒有慈悲利益眾生華香伎樂
0305b12: 供養佛塔三名妙聲昔施佛寶蓋四名香樂
0305b13: 昔信心持戒香塗佛塔五名風行昔信心持
0305b14: 戒施僧扇得清涼六天香風悉來熏之皆倍
0305b15: 倍增香風尚爾況念香風隨念皆得六名散
0306a01: 華歡喜昔見持戒人說戒時施澡或道路
0306a02: 中盛滿淨水施人澡七名普觀昔於持戒
0306a03: 人以善熏心於破戒人病不求恩惠悲心施
0306a04: 安心不疲猒供養病人八名常歡喜昔見犯
0306a05: 法者應死以財贖命令其得脫九名香藥昔
0306a06: 於持戒信三寶大福田中施末香塗香淨心
0306a07: 供養如法得財施已巳隨喜十名均頭昔見人
0306a08: 得罪於王髲髮受戮救令得脫第三天名常
0306a09: 恣意十住處一名歡喜昔救護神樹及夜
0306a10: 叉所依樹有樹即樂失樹即苦二名優羅
0306a11: 色昔淨信持戒供養三寶造優羅華池故
0306a12: 三名分陀利昔造此華池四名彩地昔信淨
0306a13: 心為僧染治袈裟雜色染治法服故五名質
0306a14: 多羅此翻雜地昔以種種食施持戒不犯戒
0306a15: 等人故六名山頂昔修造屋遮風寒令人受
0306b01: 用故七名摩偷此翻美地昔持戒悲心質直
0306b02: 不惱人食施道行沙門婆羅門或一日或多
0306b03: 日或不息故八名欲境昔持戒若邪見人病
0306b04: 施其所安故九名清涼昔見臨終渴病人以
0306b05: 石蜜漿或冷水施病人故十名常遊戲昔為
0306b06: 坐禪人作房舍圖畫作死屍觀故第四名箜
0306b07: 篌天有十住處一名楗陀羅昔以園林甘蔗
0306b08: 菴羅等果林施僧故二名應聲昔為邪見人
0306b09: 說一偈法令其心淨信佛故三名喜樂昔施
0306b10: 人美飲或清美水或覆泉井不令蟲蟻入行
0306b11: 人飲之無苦惱故四名掬水昔見病苦者臨
0306b12: 終咽喉忽忽出聲施其漿水財物贖彼命五
0306b13: 名白身昔塗飾治補佛塔僧舍亦教人治補
0306b14: 故六名共遊戲昔信心持戒同法義和合共
0306b15: 故七名樂遊戲昔持戒化眾生令心淨信歡
0307a01: 喜戒施故八名共遊昔法會聽法佐助經營
0307a02: 深心隨喜故九名化生昔見飢饉者沒溺者
0307a03: 而救護之十名正行昔見亡破抄掠救令得
0307a04: 脫示嶮處正道。
0307a05: 略依正法念明四王住處持鬘天者俱舍
0307a06: 云堅守及持鬘恒憍大王眾如次居四級
0307a07: 亦住餘七山身量壽命具如俱舍世品四
0307a08: 天王者大論云東方提頭賴吒秦言持國
0307a09: 主南方毗留離秦言增長主西方毗留波
0307a10: 叉秦言雜主北方毗沙門秦言多聞主此
0307a11: 四為王主四天下四級各有十住處此四
0307a12: 十天名皆從因行而立三歸者準希有經
0307a13: 中廣校量三歸功德云教四天下及六欲
0307a14: 天得四果不如三歸依功德多又如增一
0307a15: 中有忉利天子五衰相現當生中愁憂
0307b01: 之聲聞於天帝天帝聞之喚來告曰汝可
0307b02: 三歸即時如教便免生佛說偈云諸有
0307b03: 歸依佛不墜三惡趣盡漏處人天便當至
0307b04: 涅槃三自歸已巳生長者家還得出家成於
0307b05: 無學文云十拍手者恐是先持性戒加爾
0307b06: 所時受三歸依尋即命終故得此報依心
0307b07: 不雜故得白名天勝輪王理數然耳言十
0307b08: 六倍者從勝歸故山河流出者經中一切
0307b09: 皆云流河乃至亦有酒河等此四十天並
0307b10: 須委悉以其因行而消果名云云峻崖者河
0307b11: 濟難度故果命者淨戒如果又種果塔
0307b12: 福最多白為色本如華見者皆生歡喜以
0307b13: 水滅火行慈悲道和瞋諍故愛欲說法會
0307b14: 生善境故見淨田故動信心意令他歡喜
0307b15: 如樂遊戲比因釋名準此可知。
0308a01: 次日行天遶須彌山住於宮殿外道說為日
0308a02: 曜及星宿略說三十六億昔持七戒令得增
0308a03: 上果風輪所持此日行等大天與二大天謂
0308a04: 提頭賴吒毗沙門遊四天下遊戲空中受五
0308a05: 欲樂如意自娛日行遶須彌山隨在何方山
0308a06: 有影現人說為夜風輪持北方星輪轉不沒
0308a07: 外道見辰星不沒謂其能持一切世間國土
0308a08: 不知風力所為也。
0308a09: 日行天外道說為日曜等者外人又計北
0308a10: 方星不沒者又立世阿毗曇有外道計大
0308a11: 地恒去不息佛破云擲物向前物應向後
0308a12: 又有計云地恒墜下佛言擲物向上應不
0308a13: 至地有計星不移地自動轉佛言射應不
0308a14: 至堋。
0308a15: 不殺戒生四天處不殺不盜生三十三天加
0308b01: 不婬生燄摩天加不口四過生兜率天又加
0308b02: 世間戒復信奉佛七戒生化樂他化兩天所
0308b03: 持戒轉勝天身福命轉勝又隨心持戒思心
0308b04: 勝者其福轉勝三十三天者一名住善法堂
0308b05: 天昔持七戒堅固無嫌施四果病人父母毋入
0308b06: 滅定人慈悲喜捨與怖畏壽命生善法堂天
0308b07: 作釋迦提婆姓憍尸迦名能天主有九十九
0308b08: 那由他天女為眷屬心無嫉善法堂廣五
0308b09: 百由旬第三名清淨天燄摩天王名牟修樓
0308b10: 陀身長五由旬百千帝釋和合所不及第四
0308b11: 兜率陀此云分別意宮其王名刪率陀第
0308b12: 五涅摩地此云自在亦名不憍樂第六名婆
0308b13: 羅尼蜜此云他化自在色無色不復書小藥
0308b14: 草竟。
0308b15: 六欲天因應具十善今云不殺乃至七戒
0309a01: 者具受分持所持增上故得名耳世間戒
0309a02: 者譏嫌戒也餘有諸天壽命身量等具如
0309a03: 俱舍婆沙此為略知次位不事廣論。
0309a04: ○中草位中二先定人以判因果。
0309a05: 中藥草位者即二乘也此就習果判位。
0309a06: ○次正釋釋中三先破古次略示二論三
0309a07: 廣釋有門。
0309a08: 舊云成論探明大乘解菩薩義此則不然論
0309a09: 主自云今正是明三藏中實義實義者空是
0309a10: 人師豈可誣論主耶。
0309a11: 此即空門明二十七賢聖斷伏之位阿毗曇
0309a12: 有門明七賢七聖斷伏之位委在兩論。
0309a13: 二十七賢聖者中阿含三十福田經長者
0309a14: 問佛福田有幾佛言學人有十八無學有
0309a15: 九學十八者謂信行法行信解見得身證
0309b01: 家家一種子向初果得初果向二果二果
0309b02: 向三果三果及五種含謂中生行不行上
0309b03: 流九無學者思進退不退不動住護慧俱
0309b04: 俱舍文同應更撿成論。
0309b05: ○正釋中二先標。
0309b06: 今略出有門中草之位。
0309b07: ○次釋釋中即二乘也初聲聞中先賢次
0309b08: 聖初賢中二先列。
0309b09: 初明七賢次明七聖位七賢者一五停心二
0309b10: 別相念處三相念處四法五頂法六忍
0309b11: 法七世第一法。
0309b12: ○次釋釋中三先釋名次功能三正釋。
0309b13: 通稱賢者聖曰賢能以似解伏見因似發
0309b14: 真故言聖。
0309b15: 又天魔外道愛見流轉不識四諦此七位人
0310a01: 明識四諦大經云我昔與汝等不見四真諦
0310a02: 云云見四諦者識屬愛四諦識屬見四諦皆能
0310a03: 明了若解四諦則所見真正無有邪曲故是
0310a04: 賢人相也。
0310a05: 功能中七賢位已於智妙中略辨今云愛
0310a06: 見四諦者秖是愛見二惑所依雖有愛見
0310a07: 皆屬於見具如八十八使中說。
0310a08: ○正釋中文自為七。
0310a09: 一初賢位者謂學五停心觀成破五障道即
0310a10: 是初賢位所以者何若定邪聚眾生不識三
0310a11: 寶四諦貪染生死若人歸依三寶解四真諦
0310a12: 發心欲離生死求涅槃樂五種障道煩惱散
0310a13: 動妨觀四諦今修五觀成就障破道明行解
0310a14: 相稱故名初賢。
0310a15: 初五停治五障具如止觀第七對治中。
0310b01: 二別相念處位者以五障既除觀慧諦當能
0310b02: 觀四諦而正以苦諦為初門作四念處觀破
0310b03: 四顛倒若慧解脫根性人但修性四念處觀
0310b04: 破性執四倒若俱解脫人修共四念處觀破
0310b05: 事理四倒若無疑解脫根性人修性共緣三
0310b06: 種四念處破一切事理文字等四顛倒善巧
0310b07: 方便於念處中有四種精進修四種定生五
0310b08: 善法破五種惡分別道用安隱而行能觀四
0310b09: 諦成別相四念處位也。
0310b10: 言苦諦為初門者後文以支佛集諦為初
0310b11: 門聲聞苦諦在初復初觀四念處故支佛
0310b12: 無明居因緣首初破愛取有故。
0310b13: 三相四念處者前已別相念慧破四顛倒
0310b14: 今深細觀慧破四倒或境觀境別觀
0310b15: 境觀別或二陰三陰四陰五陰皆名
0311a01: 相觀是中亦巧方便能生正勤如意七覺
0311a02: 八道疾入後法故名相念處位也。
0311a03: 境總觀總者以四觀通觀四境境別觀總
0311a04: 者於一一境四觀觀之境總觀別者以一
0311a05: 一觀總觀四境三二類知。
0311a06: 四法位者以別念處觀故能發似解十
0311a07: 六諦觀得佛法氣分譬如鑽火煙起亦如春
0311a08: 陽發以慧鑽境發相似解解即喻又如
0311a09: 春夏積集華草自有生以四諦慧集眾善
0311a10: 法善法熏積慧解得起故名也即是內凡
0311a11: 初位佛弟子有外道則無是名法位。
0311a12: 五頂法者似解轉增得四如意定十六諦觀
0311a13: 轉更分明在之上如登山頂觀矚四方悉
0311a14: 皆明了故名頂法。
0311a15: 六忍法位者亦是似解增長五種善法增進
0311b01: 成根於四諦中堪忍樂欲故名忍法位下中
0311b02: 二忍皆名忍位。
0311b03: 七世第一法位者即是上忍一剎那於凡夫
0311b04: 所得最勝善根名為世間第一法也上智妙
0311b05: 中已略說竟。
0311b06: 等諸文智中已辨今明次位略知深淺
0311b07: 仍略於彼若欲廣知應尋諸論。
0311b08: ○七聖者又三列位釋名正釋廣開具如
0311b09: 婆沙俱舍今文極略足判淺深。
0311b10: 七聖位者一隨信行二隨法行三信解四見
0311b11: 得五身證六時解脫羅漢七不時解脫羅漢
0311b12: 通名聖者正也苦忍明發捨凡性入聖性真
0311b13: 智見理故名聖人。
0311b14: 釋名中云苦忍明發捨凡入聖者至苦忍
0311b15: 已次第無間必入初果今從後說通云聖
0312a01: 人。
0312a02: 一隨信行位者是鈍根人入見道之名也非
0312a03: 自智力憑他生解是人在方便道先雖有信
0312a04: 以未習真信不名行行以進趣為義從得苦
0312a05: 忍真明十五剎那進趣見真故名隨信行位
0312a06: 也。
0312a07: 二隨法行位者即是利根入道之名也利者
0312a08: 自以智力見理斷結在方便道能自用觀觀
0312a09: 四真諦法但未發真不名為行因世第一法
0312a10: 發苦忍真明十五剎那進趣見真故名隨法
0312a11: 行位也。
0312a12: 三明信解位者即是信行人入修道轉名信
0312a13: 解人也鈍根憑信進發真解故名信解是人
0312a14: 證果有三謂三果云云證初果者第十六道比
0312a15: 智相應即證須陀洹須陀洹此翻修習無漏
0312b01: 成論明猶是見道數人明證果即入修道用
0312b02: 此明修習無漏義便若見道所斷略言三結
0312b03: 盡廣說八十八使盡七生在終不至八云云次
0312b04: 明證二果即有二種一向二果向者從初果
0312b05: 心後更修十六諦觀七菩提行現前即此世
0312b06: 無漏斷煩惱一品無礙斷欲界一品煩惱乃
0312b07: 至斷五品皆是於向亦名勝進須陀洹約此
0312b08: 論家家也二果者若斷六品盡證欲界第六
0312b09: 品解脫即是斯陀含果也天竺云薄薄欲界
0312b10: 煩惱也次明證阿那含亦有二一向二果向
0312b11: 者若斷欲界七品乃至八品皆名為向亦名
0312b12: 勝進斯陀含約此說一種子也果者九無礙
0312b13: 斷欲界若證第九解脫即名阿那含果也天
0312b14: 竺云不還不還生欲界也復次須陀洹有三
0312b15: 種一行中須陀洹即是向也二住果正是須
0313a01: 陀洹也三勝進須陀洹亦名家家即是斯陀
0313a02: 含向也斯陀含但有二種一住果二勝進勝
0313a03: 進亦名一種子即阿那含向也阿那含亦二
0313a04: 種一住果二勝進勝進那含斷五上分結謂
0313a05: 色無色染等即阿羅漢向也羅漢但有一謂
0313a06: 住果也復次超果者凡夫時斷欲界六品乃
0313a07: 至八品盡來入見道發苦忍真明十五心中
0313a08: 是斯陀含向十六心即證斯陀含果也若凡
0313a09: 夫時先斷二界九品盡乃至無所有處盡後
0313a10: 入見諦十五心名阿那含行第十六心即證
0313a11: 那含果此名超越人證後二果也是信解雖
0313a12: 是動根性不同謂退護思住進也若證阿那
0313a13: 含各復有五及七種般八種般五種般者中
0313a14: 般生般行般不行般上流般也七種者開中
0313a15: 般為三種也八種般者五如前更有現般無
0313b01: 色般不定般云云。
0313b02: 三結八十八使七生如止觀第六記中般
0313b03: 為三者謂速非速久住準俱舍論總為九
0313b04: 種謂三各分三謂中生上流也有行無行
0313b05: 生色界已方般涅槃並生般攝言中三者
0313b06: 謂速非速經久如迸火星以喻三義思之
0313b07: 可知並於中陰論速非速等生有三者一
0313b08: 生約速立二有行約非速立三無行約經
0313b09: 久立並生色界已論速等也上流三者一
0313b10: 全超約速立二半超約非速立三沒約
0313b11: 經久立從色初至色末始終有此三人不
0313b12: 同如是三九由業惑根異言業異者造順
0313b13: 現業成中般造順生業成生般造順後業
0313b14: 成上流般言惑三者下品惑成中般中品
0313b15: 惑成生般上品惑成上流般言根別者上
0314a01: 根中般中根生般下根上流般。
0314a02: 
0314a03: 
0314a04: 
0314a05: 妙法蓮華經玄義釋籤卷第十五
0314a06: 音釋
0314a07: 髲平義切鬄也。堋蒲庚切音彭射埒也。戮力竹切刑也。箜篌箜苦
0314a08: 紅切篌胡鉤切。矚朱欲切視也。
