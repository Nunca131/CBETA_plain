0679b01: 妙法蓮華經玄義釋籤卷第三十二　車二
0679b02: 隋天台智者大師說
0679b03: 門人灌頂記
0679b04: 唐天台沙門湛然釋
0679b05: ○第四明入實相門中為二初明來意次
0679b06: 正開章解釋初文二初正明來意。
0679b07: 第四明入實相門者夫實相幽微其理淵奧
0679b08: 如登絕壑必假飛梯欲契真源要因教行故
0679b09: 以教行為門。
0679b10: ○次下文下引證又三初證教門。
0679b11: 下文云以佛教門出三界苦。
0679b12: ○次佛子下明行門功能。
0679b13: 佛子行道已巳來世得作佛。
0679b14: 教能通行使行入理故云成佛此中具明
0679b15: 十六皆為實門文中雖無開廢等文意在
0680a01: 第九卷故此不論。
0680a02: ○三結名。
0680a03: 門名能通此之謂也。△次正開章解釋。
0680a04: ○次釋中二列。
0680a05: 略為四意一略示門相二示入門觀三示麤
0680a06: 妙四示開顯。
0680a07: ○釋初明門相中乃至歷四教教教之中
0680a08: 皆初先明用門之意及引教證是故不同
0680a09: 止觀中文止觀但為令知諸教四門皆破
0680a10: 見思此為並堪入於實相於中為二初
0680a11: 釋次歷教別釋初文五初釋門名謂能通
0680a12: 也次大論下示四相三又云下明功能
0680a13: 四又云般若波羅蜜下明門中得失五若
0680a14: 以下辨教行不同。
0680a15: 示門相者夫佛法不可宣示赴緣說者必以
0680b01: 四句詮理能通行人入真實地。
0680b02: 大論云於如是法說第一義悉檀所謂一切
0680b03: 實一切不實一切亦實亦不實一切非實非
0680b04: 不實如是皆名諸法之實相實相尚非是一
0680b05: 那得言四當知四是入實相門耳。
0680b06: 初二如文。
0680b07: ○三功能中二初明能攝根性功能。
0680b08: 又云四門入清涼池是門無礙非唯利者得
0680b09: 入鈍者亦入非唯定者散心專志精進者亦
0680b10: 得入。
0680b11: ○次又云下有能通至實相功能。
0680b12: 又云般若有四種相所謂有相無相乃至非
0680b13: 有非無相般若尚非一相云何四相當知亦
0680b14: 是入般若門也。
0680b15: 既云入般若門般若即是所入之理理謂
0681a01: 實相般若亦得是種智般若。
0681a02: 又云般若波羅蜜譬如大火燄四邊不可取
0681a03: 邪見火燒故若不觸火溫身熟食若觸火者
0681a04: 火則燒身身既被燒溫食無用四門本通般
0681a05: 若除煩惱辦大事若取著者則成邪見燒於
0681a06: 法身法身既燒四門通何等若不觸火門則
0681a07: 能通也。
0681a08: 四得失者此並通論四教四門悉有得失
0681a09: 故也。
0681a10: ○五教行者行秖是觀於中又二初通立
0681a11: 教行二門。
0681a12: 若以佛教為門者教略為四云云若於一教以
0681a13: 四句詮理即是四門四四合為十六門若以
0681a14: 行為門者稟教修觀因思得入即以行為門。
0681a15: ○次藉教下明根性悟入不同又五初明
0681b01: 一向根性。
0681b02: 藉教發真則以教為門若初聞教如快馬見
0681b03: 鞭影即入正路者不須修觀若初修觀如夜
0681b04: 見電光即得見道者不更須教並是昔善
0681b05: 根習熟今於教門得通名為信行於觀門得
0681b06: 通名法行。
0681b07: ○次若聞下明回轉根性。
0681b08: 若聞不即悟應須修觀於觀悟者轉成法行
0681b09: 若修觀不悟更須聽法聽法得悟轉名信行
0681b10: 教即為觀門觀即為教門。
0681b11: ○三聞教下相資根性。
0681b12: 聞教而觀觀教而聞教觀相資則通入成門。
0681b13: ○四教觀合下明門數。
0681b14: 教觀合論則有三十二門此語其大數耳細
0681b15: 尋於門實有無量五百身因三十二不二門
0682a01: 善財遊法界值無量知識說無量教門無量
0682a02: 觀行如喜見城千二百門實相法城豈唯一
0682a03: 轍。
0682a04: ○五經云下明門意。
0682a05: 經云說種種法門宣示於佛道。△次歷教別釋。
0682a06: ○次正釋中四四十六相別不同。
0682a07: 今且約四教明十六門相。
0682a08: ○初三藏四門中二標。
0682a09: 三藏四門者。
0682a10: ○釋釋中四別初有門為二先明門中四
0682a11: 諦次此是下明申門之論初文又二先苦
0682a12: 集次滅道初文又二初破邪。
0682a13: 初明有門謂生死法本非世性微塵父母所
0682a14: 作。
0682a15: ○次乃是下立正又二初略舉煩惱及業。
0682b01: 乃是無明正因緣法出生諸行。
0682b02: ○次煩惱下明三道結成有門。
0682b03: 煩惱業苦三道悉皆是有。
0682b04: 苦道即苦諦餘二即集。
0682b05: ○次一切有下明道滅又二先道次滅初
0682b06: 道諦又三初明門觀。
0682b07: 一切有為無常苦空無我。
0682b08: ○次能發下明門中功能。
0682b09: 能發得頂世第一法發真無漏因用真修
0682b10: 道。
0682b11: ○三此則下結門。
0682b12: 此則道諦亦是有。
0682b13: ○次子果下滅諦又三初正明滅次引證
0682b14: 三此則下結門。
0682b15: 子果既斷得有餘無餘涅槃。△次引證。
0683a01: 故大集云甚深之理不可說第一實義無聲
0683a02: 字陳如比丘於諸法獲得真實之知見。
0683a03: 引證中以真實證有。△三結門。
0683a04: 此則因滅會真真亦是有。△次明申門之論。
0683a05: 此是諸阿毗曇論之所申見有得道即有門
0683a06: 也。
0683a07: ○次空門中三先正明四諦次故須菩提
0683a08: 下引證三恐下明申門之論初文又二先
0683a09: 四諦次發真下功能初又二先苦集次三
0683a10: 假下道滅。
0683a11: 二空門者即是彼教析正因緣無明老死苦
0683a12: 集二諦三假浮虛破假實悉入空平等。
0683a13: 此門不言破邪者破邪之用事在有門無
0683a14: 明與老死略標二諦三假是道諦之觀入
0683a15: 空是滅諦大意。
0683b01: ○次功能中二先明功能。
0683b02: 發真無漏。
0683b03: ○次因空下結門。
0683b04: 因空見真空即第一義之門也。
0683b05: ○次引證中二先正引。
0683b06: 故須菩提在石室觀生滅無常入空。
0683b07: ○次因空下結門。
0683b08: 因空得道見佛法身。△三明申門之論。
0683b09: 恐此是成實論之所申也。
0683b10: ○亦空亦有門略云正因緣即是略舉四
0683b11: 諦之相於中為四先略明四諦。
0683b12: 三明有空門者即是彼教明正因緣生滅。
0683b13: ○次略結門。
0683b14: 亦有亦空。
0683b15: 諦相不殊故略而不辨。
0684a01: ○三若稟下明門功能能有所通第一義
0684a02: 也。
0684a03: 若稟此教能破偏執有無之見見因緣有空
0684a04: 發真無漏因有無見真有無即是第一義之
0684a05: 門也。
0684a06: ○四此是下門中通門之論。
0684a07: 此是迦旃延因門入道故作昆勒論還申此
0684a08: 門也。
0684a09: ○次第四門中分文不殊三門加第四
0684a10: 門中異解有人云已去是也。
0684a11: 四非有非無門者即是彼教明正因緣生滅
0684a12: 非有非無之理若稟此教能破有無邊邪執
0684a13: 見見因緣非有非無發真無漏因非有非無
0684a14: 見真非有非無即第一義之門也惡口車匿
0684a15: 因此入道未見論來有人言犢子阿毗曇申
0684b01: 此意彼論明我在第五不可說藏中我非三
0684b02: 世故非有我非無為故非無我此恐未可定
0684b03: 用也。
0684b04: ○次通教四門中二初次別初又二初
0684b05: 明衍門所通長遠。
0684b06: 二明通教四門相者此是摩訶衍門通通通
0684b07: 別不可偏取。
0684b08: ○次今下與三藏辨異又二初體不同。
0684b09: 今約通通論四門者上三藏四門皆滅色入
0684b10: 空如析實人頭等六分求人不得故名為空
0684b11: 通教四門皆即色是空如觀鏡像六分即空
0684b12: 不待析盡為空大論云佛告比丘觀空即疊
0684b13: 觀疊即空此是體門異析門也。
0684b14: ○次三藏下明觀生法二空不同又二初
0684b15: 正明二空不同次有人云下破古釋疑。
0685a01: 三藏觀生空得道三藏觀生空得道已又更
0685a02: 觀法空生法二境不融今通門生空即法空
0685a03: 法空即生空無二無別大品云色性如我性
0685a04: 我性如色性此二皆如幻化。
0685a05: 初文中云生法二空者見惑若破得須陀
0685a06: 洹名得生空後進斷思方得法空。△次破古釋
0685a07: 疑。
0685a08: ○次文三先破古。
0685a09: 有人言三藏破計實性約實法求我不得但
0685a10: 是觀性空大乘明相自性是空不須撿己已為
0685a11: 空此乃一之言。
0685a12: ○次大品下釋。
0685a13: 大品云常性空無不性空時曉了諸法如幻
0685a14: 化水月鏡像豈止相空而已巳。
0685a15: ○三引論重立門又三初略立。
0685b01: 秖約此幻化即判四門。
0685b02: ○次論云下正引論立。
0685b03: 論云一切實一切不實一切亦實亦不實一
0685b04: 切非實非不實。
0685b05: ○三佛於下明四門通意。
0685b06: 佛於此四句廣說第一義悉檀。
0685b07: ○次別釋中四先釋次結三若三乘下明
0685b08: 根性不同四故青目下引證初文自四初
0685b09: 有門者為二初正釋次如鏡像下結門。
0685b10: 一切實為有門者若業若果善惡等法乃至
0685b11: 涅槃皆幻化。
0685b12: 初中略舉三諦略無道諦故云乃至也初
0685b13: 業是集若果是苦涅槃是滅知法幻是道
0685b14: 法還屬於因果二義。△次結門。
0685b15: 譬鏡中像雖無實性而有幻化頭等六分為
0686a01: 有門也。
0686a02: ○次空門中二先釋次如鏡下結門。
0686a03: 諸法既如幻化幻化本自無實無實故空乃
0686a04: 至涅槃亦如幻化如鏡中像假有形色求不
0686a05: 可得是為空門。
0686a06: 大意如前此中文略。△三有空門。
0686a07: 諸法既如幻故名為有幻不可得故名為空
0686a08: 如鏡中像見而不可見不可見而見是亦空
0686a09: 亦有門。△四非有非空門。
0686a10: 幻有尚不可得況復幻空而當可得即是兩
0686a11: 捨為門。
0686a12: 三四二門例前可見。△次結。
0686a13: 是通教即空之四門也。△三明根性不同。
0686a14: 若三乘共稟而根性不同各於四句入第一
0686a15: 義故此四句皆名為門。△四引證。
0686b01: 故青目注論云諸法實相有三種今是三乘
0686b02: 人同入此門見第一義者是即空之一種也。
0686b03: ○別教門中為五初依教建立次所言
0686b04: 下釋名立相辨異三此意下別依教立門
0686b05: 四判功能五判圓別初文又二初依中論
0686b06: 第三句。
0686b07: 三明別教四門者若用中論偈亦名為假名
0686b08: 也。
0686b09: ○次而辨下明亦用大論一切實等四句。
0686b10: 而辨四門者即如大論四句亦是此四句意。
0686b11: 故初文所引今且從別通於四教。△次釋名互
0686b12: 相辨異。
0686b13: 所言別者下異藏通有七義故別上異圓教
0686b14: 又歷別入中故言別。
0686b15: 言七別者準四教本應有八別謂教理智
0687a01: 斷行位因果今不取教者謂一教之下有
0687a02: 此七故故不論教。
0687a03: ○別依教立門中二初明門相次別釋。
0687a04: 此意正出大經但多散說今約乳等喻即顯
0687a05: 別四門也。
0687a06: 初明當教四門多依大經。
0687a07: ○別釋中四。
0687a08: 文云佛性如乳有酪石中有金力士額珠即
0687a09: 是有門若明石無金性乳無酪性眾生佛性
0687a10: 猶如虛空大般涅槃空迦毗羅城空即是空
0687a11: 門又云佛性亦有亦無云何為有一切眾生
0687a12: 悉皆有故云何為無從善方便而得見故又
0687a13: 譬乳中亦有酪性亦無酪性即是亦有亦無
0687a14: 門也若明佛性即是中道雙非兩遣又譬乳
0687a15: 中非有酪性非無酪性即是非空非有門。
0687b01: 初從文云下有門中言乳中酪性者大經
0687b02: 出處非一今應約乳略出相狀從緣故有
0687b03: 無性故無兩存即第三雙非即第四細對
0687b04: 佛性由緣修顯以合乳譬對於四門其意
0687b05: 則顯石中有金具如止觀第六記佛藏十
0687b06: 喻為有力士額珠如止觀第三記此別四
0687b07: 門亦約略示相不暇委悉若委論者應如
0687b08: 三藏有門中具明諦相引證及得益之人
0687b09: 功能辨異等。△四判功能。
0687b10: 別教菩薩稟此四門之教因見佛性住大涅
0687b11: 槃故此四句即是別教之四門。△五判圓別。
0687b12: 一用擬別門經文或時為圓門此義在下
0687b13: 料簡云云。
0687b14: ○次圓教四門。
0687b15: 圓教四門相者此門明入佛性第一義一
0688a01: 與別門名義是同細尋意趣別有多途分別
0688a02: 同異在下委論云云。
0688a03: 指在第九卷論之。
0688a04: ○次示入門觀者亦有一十六門入觀不
0688a05: 同文自為二。
0688a06: 二示入門觀即為二先略示入門處二略示
0688a07: 入門觀。
0688a08: 處論所通觀論能入。
0688a09: ○初文又二先釋次料簡初文二初略立
0688a10: 所通偏圓二理。
0688a11: 略示入門處者能通教門大為十六所通之
0688a12: 理但是偏圓兩真前八門同入偏真後八門
0688a13: 同入圓真。
0688a14: ○次何故下以理問門。
0688a15: 何故偏真理一門八耶。
0688b01: 問中雖但舉一偏真為問意則通於圓真
0688b02: 故後釋圓真不復更問但直列而已巳。
0688b03: ○次三藏下釋先釋所通偏真八門中二
0688b04: 先法。
0688b05: 三藏四門紆迴隘陋名為拙度通教四門是
0688b06: 摩訶衍寬直巧度門有巧拙之殊能通為八
0688b07: 真理無二所通唯一。
0688b08: ○次譬。
0688b09: 譬如州城開四門四偏門以譬三藏四
0688b10: 直門以譬通教偏直既殊能通為八使君
0688b11: 是一所通不二也。
0688b12: ○次別教下釋所通圓真亦有八門者意
0688b13: 亦同前。
0688b14: 別教四門偏而未融圓四門圓而且融偏圓
0688b15: 既殊能通為八圓真不二所通唯一。
0689a01: 譬如帝城開四門四偏門以譬別教四
0689a02: 直門以譬圓教偏直既殊能通為八帝尊
0689a03: 不二所通唯一云云。△次料簡二初一問答。
0689a04: 問小乘一種四門摩訶衍何故三種四門答
0689a05: 小乘淺近一生斷結喻如小家大乘深遠通
0689a06: 處則長譬如大家須千門萬戶也三四何足
0689a07: 為多耶。
0689a08: 次料簡中先問意者衍應通圓門但應八
0689a09: 何故十二答中有譬有合如文。△次一問答。
0689a10: 問摩訶衍門那得三人見真答此門正意通
0689a11: 大傍通於小譬如王國有通門別門別門通
0689a12: 朝士通門通朝市不可以民庶登踐謂為民
0689a13: 門摩訶衍通門亦如是正通實相傍通真諦
0689a14: 故三乘灰斷兼由此門不可以兼通偏真而
0689a15: 名小乘門也。
0689b01: ○二示入門觀者具足應如止觀第五至
0689b02: 第七末止觀但明圓教空門餘之三門略
0689b03: 而不說乃至三教一十二門門門並應明
0689b04: 其相狀但此中文意在教相故觀法存略
0689b05: 於中初三藏四門初有門中二先立信法
0689b06: 兩行。
0689b07: 二略示入門觀者先明三藏有門觀彼有門
0689b08: 中具於信法信行聞說即悟此心疾利得道
0689b09: 方法難可示人。
0689b10: ○次於法行即立觀法於中又三初列。
0689b11: 且約法行觀門即為十意一識所觀境二真
0689b12: 正發心三遵修定慧四能破法遍五善知通
0689b13: 知塞六善用道品七善用對治八善知次位
0689b14: 九善能安忍十者法愛不生。
0689b15: ○次稱歎以舊。
0690a01: 阿毗曇中具此十意其文閒散論師設欲行
0690a02: 道不知依何而修如惑岐路莫識所從今撮
0690a03: 其要意通冠始終則識有門入道之觀也。
0690a04: ○三正釋為三初正釋十觀次重指本論
0690a05: 三五百下破計正釋中十初明正境中五
0690a06: 初略立次若謂下簡邪濫三故大論下正
0690a07: 出正境之相四如阿毗曇下指論五是名
0690a08: 下結顯正辨異。
0690a09: 一明所觀境者即是識正無明因緣生一切
0690a10: 法也。
0690a11: 初如文。
0690a12: ○次文二先明邪次明濫初又二先列邪
0690a13: 境次非初又二初邪因。
0690a14: 若謂世間苦樂之法從毗紐天生或言從世
0690a15: 性生微塵生皆邪因緣生。
0690b01: ○次無因。
0690b02: 若言自然法爾無誰作者此無因緣生。△次總
0690b03: 非。
0690b04: 無因緣生是破因不破果邪因緣亦是破正
0690b05: 因果是等悉非正因緣境所不應觀。
0690b06: ○次明濫中二初略。
0690b07: 數存虛論破虛此與邪無相濫殆非正
0690b08: 因緣境。
0690b09: ○次何者下釋濫意又二先正釋。
0690b10: 何者虛有無未免二見猶是無明顛倒倒
0690b11: 故是集集故感麤細等色。
0690b12: ○次結。
0690b13: 無明顛倒既其不實所感苦果報那得定計
0690b14: 有無。△三正出正境之相。
0690b15: 故大論云色若麤若細而觀之無常無我
0691a01: 無我故無主若麤若細若因若緣若苦若集
0691a02: 若依若正皆無常無主悉是無明顛倒所作。
0691a03: △四指論。
0691a04: 如阿毗曇門廣說。△五結顯正辨異。
0691a05: 是名識正因緣所觀之境不同外道邪無因
0691a06: 緣也。
0691a07: ○次明發心中三初重明境次欲休下明
0691a08: 能發心三其心下簡邪。
0691a09: 二發心真正者既識無明顛倒流轉行識乃
0691a10: 至老死如旋火輪欲休息結業正求涅槃發
0691a11: 二乘心出離見愛不要名利但破諸有不增
0691a12: 長苦集唯志無餘其心清淨不雜不偽此心
0691a13: 正真名正發心不同外道天魔也。
0691a14: 此中所以不辨菩薩心而獨語二乘心者
0691a15: 以二乘偏於一門從門義便故耳非無菩
0691b01: 薩但菩薩四門學觀同二乘復未斷惑
0691b02: 故不論之一門既爾餘門準知。
0691b03: ○次明安心中六初明不安次為修下
0691b04: 略明治法三又定下依德立名四行者下
0691b05: 正明用治五是名下結功能六不同下簡
0691b06: 邪偽。
0691b07: 三遵修定慧者行人既誓求出有依波羅提
0691b08: 木叉住修道但罪障紛馳心不得安道何由
0691b09: 剋。
0691b10: 為修四念處學五停心破五種障五停事觀
0691b11: 即是定定生念處即慧慧定均停故名安心。
0691b12: 初二如文。
0691b13: ○三依德立名中四初略出法名人。
0691b14: 又定慧調適故名停心若無定慧若單定慧
0691b15: 若不均調定慧皆不名賢人。
0692a01: ○次舉世賢為例。
0692a02: 如世間賢人智德具足智則靡所不閑德則
0692a03: 美行無許由巢父乃可稱賢。
0692a04: ○三若多下非賢。
0692a05: 若多智寡德名狂人多德寡智名癡人狂癡
0692a06: 皆非賢也。
0692a07: ○四賢名下結得名。
0692a08: 賢名賢能亦名賢善善故有德能故有智智
0692a09: 德具足故稱賢人。
0692a10: ○四正明用治中二先重舉。
0692a11: 行者亦爾修四念處慧學五停心定定慧具
0692a12: 足。
0692a13: ○次云何下別明文自為五。
0692a14: 云何數息具足定慧制諸覺散從一至十知
0692a15: 息及數無常生滅念念不停又若觀不淨當
0692b01: 深猒穢惡能觀所觀無常生滅速朽虛誑誑
0692b02: 諸眾生猒觀起恚須慈定相應見他得樂亦
0692b03: 知此定及彼樂相無常生滅因緣觀時橫觀
0692b04: 四生悉是因緣生法豎觀三界亦是因緣生
0692b05: 法從緣生者悉是無常無我諸障起者應須
0692b06: 念佛亦如是。△五結功能。
0692b07: 是名五停具修定慧有定故不狂有慧故不
0692b08: 愚依此安心為眾行基址發生頂入苦忍
0692b09: 真明聖為賢義在於此。△六簡邪偽。
0692b10: 不同外道不知鑽搖漿猶難得況復酪酥等
0692b11: 也。
0692b12: ○四明破法又五初立二根性次佛初
0692b13: 下引佛化儀明觀功能三今阿下救彼論
0692b14: 師被他破四故五百下引人證正五當
0692b15: 知下結正斥邪初文二初正立次破見下
0693a01: 指教可憑。
0693a02: 四破法遍成見有得道其安心定慧若五停
0693a03: 心後修共念處時帶不淨等遍破諸法事理
0693a04: 悉成若五停心後單修性念處時一向理觀
0693a05: 以無常之慧遍破諸見。
0693a06: 初文即慧俱二種初心不同之相也。
0693a07: ○次正指教。
0693a08: 破見之觀如中論下兩品所明也。
0693a09: 佛初轉法輪不說餘法但明無常遍破一切
0693a10: 外道若有若無乃至非有非無神及世間常
0693a11: 無常等六十二見使得清淨。
0693a12: 次引佛化儀中言六十二見如止觀第二
0693a13: 第五記世間即是國土及五陰也神即神
0693a14: 我計此神我與陰即離等。△三救彼論師被他破。
0693a15: 今阿毗曇師受他破云無常是小乘常是大
0693b01: 乘常得破無常無常不得破常若得前意此
0693b02: 不應然未得道前執心所計常無常亦常亦
0693b03: 無常非常非無常等法塵對意根而生諸見
0693b04: 見從緣生從緣生者悉是無常云何外道有
0693b05: 常樂我淨如是四倒悉用無常破之。
0693b06: 故五百比丘語達兜言但修無常可以得道
0693b07: 可以得通如六比丘為他說法純說無常。
0693b08: 四引人中云五百語達兜者調達從於五
0693b09: 百學通皆悉不教但云但修無常可以得
0693b10: 通可以得道後時有一比丘名曰修陀不
0693b11: 知因通而起逆罪依世間禪教其通法六
0693b12: 群雖復麤獷所說法不違聖旨乃至不
0693b13: 違佛之所制。△五結正邪。
0693b14: 當知見無深淺悉為無常所破不同舊醫純
0693b15: 用乳藥也。
0694a01: ○識通塞中四初略示通塞意次若有見
0694a02: 下示通塞法三若不下斥失以示通塞之
0694a03: 觀四如是下結正辨非。
0694a04: 五知通塞者前雖遍破諸見之過未見其德
0694a05: 過即是塞德即是通。
0694a06: 初如文。
0694a07: 若有見中八十八使乃至非有非無不可說
0694a08: 見中八十八使悉從緣生名之為塞塞故須
0694a09: 破復識其通者所謂有見中道滅乃至非有
0694a10: 非無不可說見中道滅如是道滅從因緣生
0694a11: 名之為通通何須破。
0694a12: 次文中言八十八使者具如止觀第五記。
0694a13: △三斥失以示通塞之觀。
0694a14: 若不識諸見謂是事實餘妄語執見成業愛
0694a15: 潤感果豈非塞耶能於諸見一一皆知無常
0694b01: 顛倒不生計著不執則無業無業則無果。△
0694b02: 四結正辨非。
0694b03: 如是達者則有道滅豈不名通不同外道如
0694b04: 蟲食木是蟲不知是字非字也。
0694b05: 餘並如文。
0694b06: ○次道品中七初略明須道品意。
0694b07: 六善修道品者豈唯識此通塞而已巳當修道
0694b08: 品進諸法門。
0694b09: ○次正明道品。
0694b10: 謂觀此有見乃至不可說見皆依於色汙穢
0694b11: 不淨即身念處若受有受乃至受不可說受
0694b12: 皆依三受受即是苦名受念處觀於諸見所
0694b13: 起想行悉是無我名法念處觀諸見之心念
0694b14: 念無常名心念處觀此四觀名有為法中得
0694b15: 正憶念得是念故四倒則伏是名念處勤修
0695a01: 四觀名四正勤定心中修名四如意五善根
0695a02: 生故名五根五根增長遮諸惡法故名五力
0695a03: 定慧調停名七覺分安隱道中行名八正道。
0695a04: ○三今非下簡示。
0695a05: 今非約位道品但就通修論三十七耳。
0695a06: ○四若一下略例。
0695a07: 若一停心門作三十七品餘停心亦如是。
0695a08: ○五示教門。
0695a09: 阿毗曇道諦中應廣分別云云。
0695a10: ○六此三十七下明道品後三空門。
0695a11: 此三十七品是行道法將至涅槃城有三門
0695a12: 所謂苦下二行為空解脫門集道各四苦下
0695a13: 有二是無作解脫門滅下有四是無相解脫
0695a14: 門若涅槃門開即得入也。
0695a15: ○七故佛下辨正簡邪。
0695b01: 故佛於須跋陀羅經中決定師子吼唯我法
0695b02: 中有八正道外道法中尚無一道何況八道
0695b03: 耶。
0695b04: ○對治中三初明須助道意。
0695b05: 七善修對治者若利人即入若不入者當修
0695b06: 助道故論云十二禪等悉是助開門法正慧
0695b07: 既弱遮障得起修助道為援。
0695b08: ○次論云下示對治相。
0695b09: 論云貪欲起教修不淨背捨等緣中不自在
0695b10: 當教勝處緣中不廣普當教一切處若少福
0695b11: 德當教無量心若欲出色當教四空。
0695b12: ○三如是等下顯正辨非。
0695b13: 如是等悉是助道助開門法不同外道於根
0695b14: 本禪起愛見慢也。
0695b15: ○次位中三初明須次位意。
0696a01: 八善識次位者雖修如此正助等法不得即
0696a02: 言我是聖人叨濫真似不識賢聖。
0696a03: ○次今明下略辨位及功能。
0696a04: 今明識真似階差自知非聖增上之慢則不
0696a05: 得生。
0696a06: ○三不同下辨非。
0696a07: 不同外道戒取見取計生死法以為涅槃也。
0696a08: ○安忍中四初正明轉外入內。
0696a09: 九善修安忍別相念處力弱未甚通泰轉修
0696a10: 相念處或一二乃至四是時應須
0696a11: 安忍使諦觀成就轉入法似道生。
0696a12: ○次引證。
0696a13: 大經云雖有漏有為還能破壞有漏有為
0696a14: 我弟子有外道則無。
0696a15: ○三又若下明須意。
0696b01: 又若安忍即成頂法頂法成名忍到彼邊如
0696b02: 其不忍則退還此邊故云頂法退為五逆
0696b03: 法退為闡提是故此中善須安忍內外諸障。
0696b04: ○四不同下辨非。
0696b05: 不同外道不能安忍細微遮法也。
0696b06: ○無法愛中三初明須無法愛意。
0696b07: 十法愛不生者上來既得四善根生若起法
0696b08: 愛雖不退為五逆闡提而不得入見諦。
0696b09: ○次是則下正明觀法。
0696b10: 是則三番縮觀進成上忍世第一法發苦忍
0696b11: 真明十六剎那得成初果或成超果或重用
0696b12: 觀斷五下五上得成無學。
0696b13: ○三若利下判至第十之人。
0696b14: 若利人用觀節節得入若鈍用觀具來至十。
0696b15: △次重指本論。
0697a01: 阿毗曇中雖復廣解不出十意。△三破計。
0697a02: 五百阿羅漢作毗婆沙正申有門得道云何
0697a03: 而言是調心方便四門調適俱能得道若生
0697a04: 取著俱不得道若但云見有得道見空不得
0697a05: 道云何異於外人故大論云若不得般若方
0697a06: 便則墮有無今以十法為方便直入真門永
0697a07: 異外道也是為有門入真之觀也。△次三門例。
0697a08: 餘空門亦空亦有門非空非有門入真之觀
0697a09: 始終方便比於有門各各不同然俱會偏真
0697a10: 斷三界惑更無異也其三門有例應十觀
0697a11: 大同小異可以意得今不能煩記云云。
0697a12: ○通教中十初是境。
0697a13: 次明通教有門觀者例為十意列名云云體解
0697a14: 諸法皆如幻化。
0697a15: ○三人下發心。
0697b01: 三人發心雖同亦有小異云云。
0697b02: ○次破古。
0697b03: 中論師云此中是大乘聲聞今言非也經云
0697b04: 欲得聲聞緣覺當學般若論云聲聞及緣覺
0697b05: 解脫涅槃道皆從般若得經論不云是大人
0697b06: 師謬耳。
0697b07: 雖知定慧不可得而安心二法以幻化之慧
0697b08: 遍破四見六十二見及一切諸法知幻化中
0697b09: 苦集名為塞知幻化中道滅名為通以不可
0697b10: 得心修三十七品以無所治學諸對治識乾
0697b11: 慧地乃至佛地幻化之慧不為外魔所動內
0697b12: 障所退諸法不生而般若生亦不愛著即得
0697b13: 入真若智若斷無生法忍比前為巧作可
0697b14: 知不復委記。
0697b15: 餘如文。
0698a01: 餘三門十意大同小異可以意得亦不煩記
0698a02: 文也。
0698a03: ○次別十法有四門於中初有門十中初
0698a04: 境中二初辨非顯正。
0698a05: 次明別教有門觀即為十意云云一觀境者超
0698a06: 出凡夫四見四門外亦非二乘四門法亦非
0698a07: 通教四門法諸四門法為境不名實相非生
0698a08: 死涅槃如來藏者乃名為妙有有真實法。
0698a09: ○次結功能等。
0698a10: 如此妙有為一切法而作依持從是妙有出
0698a11: 生諸法是為所觀之境也。
0698a12: ○次發心中四初明所緣境次菩薩下明
0698a13: 發心三思益下引證誓相四如是下結。
0698a14: 二明發心者菩薩深觀實相妙有不為生死
0698a15: 所遷金藏草穢額珠沒貧窮孤露甚可愍
0698b01: 傷。
0698b02: 初文中言金藏草穢如前所引貧女金藏
0698b03: 大小不知。
0698b04: 菩薩為此起大慈悲四弘誓願。△三引證誓相。
0698b05: 思益有三十二大悲華嚴云不為一人一國
0698b06: 一界微塵人乃為法界眾生發菩提心。
0698b07: 思益三十二大悲者思益第二佛告思益
0698b08: 梵天能知如來五力說法是菩薩能作佛
0698b09: 事一說二隨宜三方便四法門五大悲前
0698b10: 四如經大悲者有三十二救護眾生一一
0698b11: 大悲皆為眾生不知不解而起大悲如云
0698b12: 諸法無我眾生不解而起大悲無眾生無
0698b13: 壽命無人無所有無住無歸等。△四結。
0698b14: 如是發心有大勢力如師子吼。△三明安心。
0698b15: 既發心已巳安心進行如前所說種種定慧如
0699a01: 是時中宜應修如是定如是時中宜應修如
0699a02: 是慧定愛慧安心修道依止二法不餘依
0699a03: 止是為安心法也。△四破法。
0699a04: 還以妙有之慧遍破生死一切諸見六十二
0699a05: 等功德黑闇皆悉不受遍破涅槃沉空取證
0699a06: 猶如大樹不宿怨鳥。
0699a07: ○次通塞中三初標。
0699a08: 於一一法中明識通塞如雪山中備有毒草
0699a09: 亦有藥王。
0699a10: ○次菩薩下明通塞法。
0699a11: 菩薩須知如此心起即是六道苦集名為塞
0699a12: 如是心起即是二乘道滅名為通又如是心
0699a13: 起是二乘苦集名為塞如是心起是菩薩道
0699a14: 滅名為通如是心起名為菩薩苦集如是心
0699a15: 起名佛道滅。
0699b01: ○三於苦集下明通塞觀。
0699b02: 於苦集中能知非道通達佛道能知佛道起
0699b03: 於壅塞了了無滯是為識通塞。
0699b04: ○次道品中三初標。
0699b05: 善修道品者夫三十七品是菩薩寶炬陀羅
0699b06: 尼。
0699b07: ○次破倒下正明道品。
0699b08: 破倒念處勤行定心五善根生能排五惡定
0699b09: 慧調適安隱道中行。
0699b10: ○三離十相下明三脫。
0699b11: 離十相故名空三昧亦不見空相名無相三
0699b12: 昧不作願求名無作三昧是行道法近涅槃
0699b13: 門。
0699b14: 十相者大經二十三云色香味觸生住異
0699b15: 滅男相女相俱舍文同大般涅槃離此十
0700a01: 相所離同小約能觀所證以簡偏圓。
0700a02: ○對治中三初標次所謂下正明治相
0700a03: 三常樂下明開三脫。
0700a04: 若修諸法對治之門所謂常無常恒非恒安
0700a05: 非安為無為斷不斷涅槃非涅槃增上非增
0700a06: 上常樂觀察諸對治門助開實相也。
0700a07: 若修諸法等者此別教修治助開實相實
0700a08: 相既在初地已巳上治法並在十向已巳前此
0700a09: 引大經列優婆塞眾云無垢稱王優婆塞
0700a10: 等常樂觀察如是諸對治門章安解云味
0700a11: 俗為苦沈空為樂沈空為苦分別為樂常
0700a12: 我淨等亦復如是乃簡云恒與常云何異
0700a13: 不從因緣為常始終不異為恒餘文不釋
0700a14: 準例應知釋名辨異雖爾釋義應從一例
0700a15: 皆以空假相對而釋真理為安果為增上。
0700b01: ○次位中二初正明。
0700b02: 從初十信十住十行十迴向十地等覺妙覺。
0700b03: ○次功能。
0700b04: 聖位深淺悉知無謬終不謂我叨極上位。
0700b05: ○安忍中二初正安忍。
0700b06: 內忍善惡兩覺違從二賊外忍八風。
0700b07: ○次以忍下功能。
0700b08: 以忍力故不為傾動。
0700b09: ○法愛中四初正明離愛。
0700b10: 設證相似之法法愛不起不墮菩薩頂。
0700b11: ○次生名下明離意。
0700b12: 生名法愛無是愛故即入菩薩位。
0700b13: ○三破無明下功能。
0700b14: 破無明穢草顯出妙有金藏得見佛性入於
0700b15: 實相。
0701a01: ○四是為下結。
0701a02: 是為有門修入實觀也。
0701a03: 餘空門亦空亦有門非空非有門入實之觀
0701a04: 例亦為十諸門方便雖各不同俱會圓真理
0701a05: 無差二三門觀法有可知不復委記云云。
0701a06: 餘門準知。
0701a07: 
0701a08: 
0701a09: 
0701a10: 妙法蓮華經玄義釋籤卷第三十二
0701a11: 音釋
0701a12: 乃管切與煖同。踐慈演切踐蹋也。鑽祖官切穿也。
