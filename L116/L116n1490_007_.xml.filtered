0088b01: 妙法蓮華經玄義釋籤卷第七　　　祿七
0088b02: 隋天台智者大師說
0088b03: 門人灌頂記
0088b04: 唐天台沙門湛然釋
0088b05: ○三不思議生滅中五亦先立意次為利
0088b06: 下通立兩根三正釋四諸論下行相五結
0088b07: 名。
0088b08: 三不思議生滅因緣者破小明大。△次通立兩根。
0088b09: 為利鈍兩緣說界外法也。
0088b10: 前二可見。
0088b11: ○三正釋中二先引經。
0088b12: 華嚴云心如工畫師作種種五陰一切世間
0088b13: 中莫不從心造。
0088b14: ○次釋經意。
0088b15: 畫師即無明心也一切世間即是十法界假
0089a01: 實國土等也。
0089a02: ○四行相中三初敘性計。
0089a03: 諸論明心出一切法不同或言阿黎耶是真
0089a04: 識出一切法或言阿黎耶是無沒識無記無
0089a05: 明出一切法。
0089a06: 略述兩計餘兩可知言無沒等者無始時
0089a07: 有未曾斷絕故云無沒非善惡性故云無
0089a08: 記含藏種子出生一切。
0089a09: ○次若定下略斥性過又二初略斥次況
0089a10: 出過相。
0089a11: 若定執性實墮冥初生覺從覺生我心過。
0089a12: 初言若定執性實者計黎耶為真是自性
0089a13: 計為無明是他性定計自他能生諸法法
0089a14: 則有始有始故同於冥初則不出二十五
0089a15: 諦當知此計不出三藏所破豈得成於別
0089b01: 教因緣耶。
0089b02: ○次尚不下況出。
0089b03: 尚不成界內思議因緣豈得成界外不思議
0089b04: 因緣惑既非不思議境翻惑之解豈得成不
0089b05: 思議智破此如止觀中說。
0089b06: 可見。
0089b07: ○三今明下立正行相又二先自破計次
0089b08: 若有下為他四說。
0089b09: 今明無明之心不自不他不共不無因四句
0089b10: 皆不可思議。
0089b11: 初文四句推無明如四句求夢具如止觀
0089b12: 第五文彼意在圓今文在別。
0089b13: ○次為他中三法譬合。
0089b14: 若有四悉檀因緣亦可得說。△次譬。
0089b15: 如四句求夢不可得而說夢中見一切事。
0090a01: ○合中二先總。
0090a02: 四句求無明不可得而從無明出界內外一
0090a03: 切法。
0090a04: ○次出界下別明相狀又二初出界內次
0090a05: 界外。
0090a06: 出界內十二因緣如前說。
0090a07: 此界內外義通四種故云界內如前即前
0090a08: 二種前二指前竟。
0090a09: ○次出界外中二先略標。
0090a10: 出界外十二因緣者。
0090a11: ○次引論釋相又二先引論文。
0090a12: 如寶性論云羅漢支佛空智於如來身本所
0090a13: 不見二乘雖有無常等四對治依如來法身
0090a14: 復是顛倒顛倒故即是無明住無漏界中有
0090a15: 四種障謂緣相生壞。
0090b01: ○次緣者下釋彼論文以成今意論列四
0090b02: 障今具釋對於中二先正釋次過患初正
0090b03: 釋中二先略釋次還如下與界內辨同異。
0090b04: 緣者謂無明住地與行作緣也相者無明共
0090b05: 行為因也生者謂無明住地共無漏業因生
0090b06: 三種意生身也壞者三種意生身緣不可思
0090b07: 議變易死也。
0090b08: 初中言三種意生身如止觀第三記。
0090b09: ○次辨同異中二初明相同。
0090b10: 還如界內十二因緣從無明至老死也緣者
0090b11: 即無明支也相者行支也生者即名色等五
0090b12: 支也愛取有三支例前可知也壞即生死支
0090b13: 也。
0090b14: ○次此十二下明義異。
0090b15: 此十二支數同界內義意大異。
0091a01: ○次彼論下明過者由此十二故障於四
0091a02: 德由無四德故不得入於無障礙土。
0091a03: 彼論云三種意生身未得離無明垢未得究
0091a04: 竟無為淨無明細戲論未永滅未得究竟無
0091a05: 為我無明細戲論集因無漏業生意陰未永
0091a06: 滅未得無為樂煩惱染業染生染未究竟滅
0091a07: 未證甘露究竟常以緣煩惱道故不得大淨
0091a08: 以相業道故不得八自在我以生苦道故不
0091a09: 得大樂以壞老死故不得不變易常者由不
0091a10: 思議生滅十二因緣也。
0091a11: ○五是為下結名。
0091a12: 是為界外不思議生滅十二因緣相云云。
0091a13: 可知。
0091a14: ○明圓十二緣中為四先立根次即事下
0091a15: 立意三引證四結名。
0091b01: 不思議不生不滅十二因緣者為利根人。△
0091b02: 次立意。
0091b03: 即事顯理也。
0091b04: 初二如文。
0091b05: ○引證中三先引次無明下釋三故言無
0091b06: 明下結。
0091b07: 大經云十二因緣名為佛性者。
0091b08: 初者大經十二因緣名為佛性佛性即三
0091b09: 因也。△次釋。
0091b10: 無明愛取既是煩惱煩惱道即是菩提菩提
0091b11: 通達無復煩惱煩惱既無即究竟淨了因佛
0091b12: 性也行有是業道即是解脫解脫自在緣因
0091b13: 佛性也名色老死是苦道苦即法身法身無
0091b14: 苦無樂是名大樂不生不死是常正因佛性。
0091b15: △三結。
0092a01: 故言無明與愛是二中間即是中道無明是
0092a02: 過去愛是現在若邊若中無非佛性並是常
0092a03: 樂我淨無明不生亦復不滅。
0092a04: 即是中道者二十五云善男子生死本際
0092a05: 凡有二種一者無明二者有愛是二中間
0092a06: 即有生老病死之苦是名中道如是中道
0092a07: 能破生死故名中道以是義故中道之法
0092a08: 名為佛性章安釋云中間唯有識等云何
0092a09: 言老死答下文云現在世識名未來生現
0092a10: 在六入等名未來老死又作三德三觀以
0092a11: 對三道又如寶篋經中釋十二支一一並
0092a12: 明三觀之義彼去來品文殊白佛去來是
0092a13: 何義佛言來者向義去者背義不來不去
0092a14: 是聖行處癡是去義不癡是來義非癡非
0092a15: 不癡是聖行處乃至老死亦如是又約我
0092b01: 無我常無常等皆作此說當知向是生死
0092b02: 背是涅槃不向不背即是中道又下文中
0092b03: 道品云佛說中道無二法故二乘乃至凡
0092b04: 夫亦能生信佛告文殊明無明無二故成
0092b05: 無三智此謂中道具足真實觀於三諦乃
0092b06: 至老死亦復如是又云若無明有者是一
0092b07: 邊無者是一邊離邊此二中間無有色相
0092b08: 可見無相無待是為中道乃至老死亦復
0092b09: 如是問中道是何義答末陀摩經中自注
0092b10: 云末者莫義陀摩者中義莫著中道名末
0092b11: 陀摩釋之可見。△四結名。
0092b12: 是名不思議不生不滅十二因緣也。
0092b13: ○次判中先重敘。
0092b14: 二判麤妙者因緣之境不當麤妙取之淺深
0092b15: 致有差降耳。
0093a01: ○次判判中二先判後結判中先四教次
0093a02: 五味初四教者又二先列次判先列即是
0093a03: 展轉迭出巧拙最後方妙初中三藏次若
0093a04: 無明下通教次若無明下別教次若言下
0093a05: 圓教一一皆先釋次引經論證成可見。△
0093a06: 初三藏中先釋。
0093a07: 若從無明生諸行乃至老死從三生二從二
0093a08: 生七從七生三更互因緣煩惱業因緣業苦
0093a09: 因緣無常生滅。
0093a10: 初三藏中者從三生二謂煩惱生業從二
0093a11: 生七謂業生苦從七生三謂苦生煩惱三
0093a12: 世合說故也。△次引證。
0093a13: 中論判此教鈍根法涅槃稱殷勤半字此經
0093a14: 但離虛妄名為解脫故知此境則麤。△次通教中
0093a15: 先釋。
0093b01: 若無明體相本自不有妄想因緣和合而有
0093b02: 境既如幻智亦叵得。△次引證。
0093b03: 經言若有一法過於涅槃我亦說如幻如化
0093b04: 中論明教利根涅槃稱長者教毗伽羅論大
0093b05: 品名為如實巧度此經名小樹斯境則巧。
0093b06: 毗伽羅論如下第六記。△次別教中先釋。
0093b07: 若無明是緣從緣生相從相有生從生故壞
0093b08: 滅緣故淨除相故我盡生則樂無壞故常。△
0093b09: 次引證。
0093b10: 中論云因緣生法亦名為假名大品稱十二
0093b11: 緣獨菩薩法涅槃稱因滅無明則得熾燃此
0093b12: 經則是大樹而得增長比前為妙方後為麤。
0093b13: △次圓教中先釋。
0093b14: 若言無明三道即是三德不須斷三德更求
0093b15: 三德。△次引證。
0094a01: 中論云因緣所生法亦名中道義大品說十
0094a02: 二因緣是為坐道場涅槃云無明與愛是二
0094a03: 中間即是中道此經佛種從緣起是故說一
0094a04: 乘亦名最實事豈非妙耶。
0094a05: ○次判。
0094a06: 前三是權故為麤後一是實故為妙。
0094a07: 可見。△次五味。
0094a08: 用此麤妙歷五味教者乳教具二種因緣一
0094a09: 麤一妙酪教一麤生酥三麤一妙熟酥二麤
0094a10: 一妙法華但說一妙。
0094a11: 五味如文。△後結。
0094a12: 是名待麤因緣明妙因緣也。
0094a13: 結文可見。
0094a14: ○次開中為二初總敘三麤。
0094a15: 三開麤顯妙者如經我法妙難思前三皆是
0094b01: 佛法豈有思議之麤異不思議之妙無離文
0094b02: 字說解脫義。
0094b03: ○次正開又二初開前兩因緣次開第三
0094b04: 緣初又為四初略開次引信解譬三如來
0094b05: 下釋四結。
0094b06: 秪體思議即不思議。
0094b07: 初如文。△次引信解譬。
0094b08: 譬如長者引盆器米麵給與窮子成窮子物
0094b09: 若定天性窮子非復客作人盆器還家安是
0094b10: 他物。
0094b11: 次引信解中具如品中釋云成窮子物者
0094b12: 本是長者之物謂如來藏子性不殊故云
0094b13: 子物當知如來本有即子本有故一切諸
0094b14: 法皆摩訶衍又大經二十五云善男子觀
0094b15: 十二因緣智慧是阿耨多羅三菩提種子
0095a01: 以是義故十二因緣名為佛性又云一切
0095a02: 眾生雖與十二因緣共行不知以不知故
0095a03: 無有始終十住菩薩但見其終不見其始
0095a04: 諸佛世尊見始見終以是義故佛了了見
0095a05: 眾生不見是故輪轉。
0095a06: ○次如來下釋意。
0095a07: 如來於不思議方便說麤何得保麤異妙。
0095a08: ○次從今決了至即是開兩種因緣論妙
0095a09: 者結也。
0095a10: 今決了聲聞法是諸經之王即是開兩因緣
0095a11: 即論於妙。
0095a12: 前之兩教雖有佛菩薩大判並屬二乘之
0095a13: 法故今決了即是開彼藏通兩種十二緣
0095a14: 也。
0095a15: ○次開第三中二先略引大經明開次結
0095b01: 初文二先引經。
0095b02: 又大經云為諸聲聞開發慧眼者。
0095b03: ○次昔慧眼下釋經意又二先釋。
0095b04: 昔慧眼但見於空不見不空今開慧眼即見
0095b05: 不空不空即見佛性。
0095b06: ○次故云下重引經文以證所釋。
0095b07: 故云慧眼見故而不了了佛以佛眼見則了
0095b08: 了。
0095b09: 言慧眼見故而不了了者此是別教十住
0095b10: 慧眼之位全未見性名為不了又若約實
0095b11: 道即是相似見性亦得名為見不了了今
0095b12: 皆開之令見不空。
0095b13: ○此即下結。
0095b14: 此即決菩薩慧眼開第三因緣即絕待論於
0095b15: 妙。
0096a01: 此即是開別教故云第三。
0096a02: ○第四觀心中三先法次譬如下譬三一
0096a03: 念下結位初文二先立。
0096a04: 四觀心者觀一念無明即是明。
0096a05: ○次引證證中二先證。
0096a06: 大經云無明明者即畢竟空。
0096a07: ○次空慧下釋經意。
0096a08: 空慧照無明無明即淨。
0096a09: ○次譬中二先譬。
0096a10: 譬如有人覺知有賊賊無能為。
0096a11: ○次既不為下合。
0096a12: 既不為無明所染即是煩惱道淨煩惱淨故
0096a13: 則無業無業故無縛無縛故是自在我我既
0096a14: 自在不為業縛誰受是名色觸受無受則無
0096a15: 苦既無苦陰誰復遷滅即是常德。
0096b01: 具足四德。
0096b02: ○結中四初結成觀境。
0096b03: 一念之心既具十二因緣。
0096b04: ○次觀此下結成能觀之觀。
0096b05: 觀此因緣恒作常樂我淨之觀。
0096b06: ○三其心下結成祕藏。
0096b07: 其心念念住祕密藏中。
0096b08: ○四恒作下結成六即位。
0096b09: 恒作此觀名託聖胎觀行純熟胎分成就若
0096b10: 破無明名出聖胎云云。
0096b11: ○第三卷釋四諦境自為四別。
0096b12: 三明四諦境為四一明四諦二判麤妙三開
0096b13: 麤顯妙四觀心。
0096b14: ○初文自為二。
0096b15: 初又二一出他解二四番四諦。
0097a01: ○先出他解中又二先述次略斥。
0097a02: 有師解勝鬘無邊聖諦對二乘有餘彰佛究
0097a03: 竟二乘是有作四聖諦作者有量四聖諦也
0097a04: 無作四聖諦者無量四聖諦也作無作就行
0097a05: 量無量就法二乘觀諦得法不盡更有所作
0097a06: 故名有作得法不盡則有限量。
0097a07: 初文者有勝鬘師釋彼經中聖諦之義名
0097a08: 為無邊彼經但與二乘對辨故唯得立作
0097a09: 無作名古人既無四教判釋但以大小相
0097a10: 對明諦然勝鬘師於大乘中唯以佛果而
0097a11: 為究竟即對二乘名為有作經文自以有
0097a12: 量轉釋有作二乘既是有量有作當知大
0097a13: 乘秪是無作無量次即判釋約行約法分
0097a14: 作無作作謂造作故是行也量謂數量故
0097a15: 屬法也小行未窮不名無作法未究竟不
0097b01: 名無量。
0097b02: ○經言者亦勝鬘經也依經重釋作無作
0097b03: 等彼經云有二種聖諦義謂有作無作有
0097b04: 作者有量四聖諦也何以故非因他知能
0097b05: 知一切苦斷一切集證一切滅脩一切道
0097b06: 今文除上非字改下能字為非字者意顯
0097b07: 小乘從教得故經云非因他知者意顯所
0097b08: 證非從他得自知已巳法亦可分名能知一
0097b09: 切今初先釋有作。
0097b10: 經言因他知知是有作行也。
0097b11: 言因他知者二乘既未堪聞法界理但從
0097b12: 佛聞四諦聲教依此教行知是有作行也。
0097b13: △次釋有量。
0097b14: 因他知非一切知不知無量法也故言有作
0097b15: 有量。
0098a01: 次釋有量者上來但聞小乘之法攝法不
0098a02: 故云非一切知當知行法兩種相顯共
0098a03: 成小乘人也。
0098a04: ○次釋無作無量者對小明大故言無作
0098a05: 無量經云無作聖諦者無量四聖諦也何
0098a06: 以故自知一切受苦一切受集脩一切道
0098a07: 證一切滅如是四聖諦義唯有正覺事究
0098a08: 竟也非二乘事究竟古人不了見經唯有
0098a09: 正覺之言便推極果此是別教教道之說
0098a10: 非初發心畢竟不別於中先釋無作。
0098a11: 無作無量者佛知無窮盡更無所作故名無
0098a12: 作。
0098a13: 佛所知滿不復更作故名無作。
0098a14: ○自力知去重釋也。
0098a15: 自力知一切知者無作行也一切者是無量
0098b01: 法也。
0098b02: 有二義故名無作一者自力知異從他聞
0098b03: 二者一切知異有量法從知者去釋能知
0098b04: 者以屬於行即是無作所知一切即屬於
0098b05: 法是無量也此即大乘行法相成成大乘
0098b06: 人也。
0098b07: 如此釋者雖唱四名但成二義非今所用。
0098b08: 次云如此釋者雖唱四名者略結斥也謂
0098b09: 作無作量無量但成二義者大小二義也
0098b10: 此且略斥後猶廣破。
0098b11: ○次正釋四種四諦中標列釋。
0098b12: 四種四諦者。△次列。
0098b13: 一生滅二無生滅三無量四無作。
0098b14: ○釋中二先正釋次破古先正釋中三先
0098b15: 所依正教次明立法差別意三正釋。
0099a01: 其義出涅槃聖行品。
0099a02: 初文云其義出涅槃聖行品者第十一第
0099a03: 十二經廣明聖諦今多依彼然聖行中明
0099a04: 四諦義兼含大小若解生滅及以無量其
0099a05: 文則顯無生無作文稍隱略具如止觀第
0099a06: 一記然彼經文三藏四諦文中以略明四
0099a07: 種四諦竟後文廣釋耳具如止觀第一記。
0099a08: △次明立法差別意。
0099a09: 約偏圓事理分四種之殊。
0099a10: 次文者問何故立四種四諦之殊答諦本
0099a11: 無四諦秪是理理尚無一云何有四故知
0099a12: 依如來藏同體權實依大悲力無緣誓願
0099a13: 物機所扣不獲而用機宜不同致法差降
0099a14: 從一實理開於權理權實二理能詮教殊
0099a15: 故有四種差別教起涅槃實後暫用助圓
0099b01: 故須具用偏圓事理故今引之以顯誠證
0099b02: 三偏一圓界內界外各一事理故成四種。
0099b03: ○正釋中文自為四初明生滅四諦者又
0099b04: 為五初立名所從次然苦集下明立四所
0099b05: 以三雜心下釋相四次第下明安立次第
0099b06: 五聖者下釋名近代章皆釋名居初次
0099b07: 出體辨相此一家立義不以釋名等為要
0099b08: 但在立意所以得經宗要明觀行所歸若
0099b09: 釋餘經當機說法一處一會一門一行隨
0099b10: 稟隨入並益並當故若諦若緣若度若品
0099b11: 當文咸會若依法華凡銷一義皆混一代
0099b12: 窮其始末施開廢等教觀之相是則說者
0099b13: 真得法華之正教行者真得此經之正理
0099b14: 教行相循佛旨斯在故一一義下皆先分
0099b15: 別次明開顯次約觀心如此釋經方名弘
0100a01: 教五意不同初文可見。△初立名所從。
0100a02: 所言生滅者迷真重故從事受名。△次正明立四所
0100a03: 以。
0100a04: 然苦集是一法分因果成兩道滅亦然。
0100a05: 次意者苦集秪是世間一法道滅秪是出
0100a06: 世一法。
0100a07: ○三釋相中二釋結釋中總有三文。
0100a08: 雜心偈云諸行果性是說苦諦因性說集諦
0100a09: 一切有漏法究竟滅說滅諦一切無漏行說
0100a10: 道諦大經云陰入重擔逼迫繫縛是苦諦見
0100a11: 愛煩惱能招來果是集諦戒定慧無常苦空
0100a12: 能除苦本是道諦二十五有子果縛斷是滅
0100a13: 諦遺教云集真是因更無別因滅苦之道即
0100a14: 是真道。
0100a15: 初雜心者世出世法因果性殊而因必趣
0100b01: 果因果類異故使四殊次大經者陰入是
0100b02: 重擔凡夫不捨二乘不荷菩薩捨已巳能荷
0100b03: 故云捨擔能擔逼近迫驅也在近不離常
0100b04: 為驅逐三界恒為此苦繫縛見愛二種和
0100b05: 合聚集故招當果道品雖多戒等攝盡故
0100b06: 略舉三以明法相四諦之下八相雖異除
0100b07: 苦集觀不過苦等故略舉之果以因為本
0100b08: 苦以集為本道諦能除故得名也苦本若
0100b09: 去其苦自亡故但須除本子謂二十五有
0100b10: 因果謂二十五有果因若滅已巳其果必喪
0100b11: 自有因亡果身仍在今從遠說故云子果
0100b12: 故知但脩出世因以除世因故引遺教以
0100b13: 證二因又此諦名有通有別別在身心通
0100b14: 約一切如四含中歷一切法無非諦觀又
0100b15: 婆沙中舍利子為摩訶拘絺羅說多聞法
0101a01: 聖弟子如實知食知食集知食滅知食滅
0101a02: 道云何知食謂搏等四食云何知食集謂
0101a03: 若當來與愛喜貪俱云何知食滅謂如實
0101a04: 知當來有愛喜貪俱彼彼樂著無餘斷捨
0101a05: 吐盡離欲滅息沒是名食滅云何知食滅
0101a06: 道謂八支道乃至約八苦等悉皆如是此
0101a07: 是約十二頭陀中初乞食釋餘文一一乃
0101a08: 至十二緣無非四諦又如思益四諦品中
0101a09: 云四諦者謂世間世間集世間滅世間滅
0101a10: 道世間者五陰也世間集者貪著五陰也
0101a11: 世間滅者五陰盡也以無二法求五陰名
0101a12: 世間滅道又婆沙中云四諦體性何者是
0101a13: 耶答阿毗曇者作如是說五取陰是苦諦
0101a14: 有漏因是集諦數緣滅是滅諦學無學法
0101a15: 是道諦譬喻者作如是說色是苦諦煩惱
0101b01: 業是集諦煩惱業滅是滅諦定慧是道諦
0101b02: 阿毗曇中正量部異師為譬喻者毗婆闍
0101b03: 婆提說八苦是苦是苦諦餘有漏法是苦
0101b04: 非苦諦生後有愛是集是集諦餘有漏法
0101b05: 是集非集諦生後有愛盡是滅是滅諦餘
0101b06: 一切滅是滅非滅諦學人八支道是道是
0101b07: 道諦餘一切法是道非道諦若爾諸阿羅
0101b08: 漢但成就苦滅不成集道何者後有愛已巳
0101b09: 斷故羅漢非學人故學人八道非羅漢得。
0101b10: △次結。
0101b11: 此皆明生滅四聖諦相也。
0101b12: ○四四諦次第義者又二意前約教。
0101b13: 次第者從麤至細苦相麤故先說滅雖非真
0101b14: 因滅會真滅相麤亦先說。
0101b15: ○次約行。
0102a01: 又舉世苦果令厭世集滅能會出世果令其
0102a02: 欣道作如此次第也。
0102a03: 此二義俱先麤後細婆沙廣說世法麤
0102a04: 出世法細故前明世間就世出世法各論
0102a05: 因果果前因後者果麤因細故也。
0102a06: ○五聖諦者下釋名。
0102a07: 聖者對破邪法故言正聖也諦者有三解云云
0102a08: 謂自性不虛故稱為諦又見此四得不顛倒
0102a09: 覺故稱為諦又能以此法顯示於他故名為
0102a10: 諦大經凡夫有苦無諦聲聞緣覺有苦有苦
0102a11: 諦當知凡夫不見聖理不得智不能說但苦
0102a12: 無諦聲聞具三義故稱為諦此釋與經合也。
0102a13: 聖者正也人既是出世聖人故法亦是出
0102a14: 世聖法從對他邪而立名也諦有三解注
0102a15: 云云者不先列名次直釋云自性不虛四
0102b01: 皆實故次義具如遺教云由見諦故得不
0102b02: 顛倒法既云聖正故見者無倒第三義言
0102b03: 能轉示他者由前二義為因故自行滿則
0102b04: 能轉於四諦法輪又前二義中以由此四
0102b05: 性是真實故能令見者得不顛倒覺覺者
0102b06: 諦智也故知四法皆須審知又轉法輪時
0102b07: 於一一諦皆生四行謂眼智明覺今文語
0102b08: 略故但云覺故婆沙云諦是何義答審義
0102b09: 是諦義實義不顛倒義不異義是諦義今
0102b10: 文合初兩義審實不異故但三義第二與
0102b11: 論名同第三名者如云苦我已巳知不復更
0102b12: 知如汝所得與我不異餘例可知。
0102b13: ○次無生者又為四初得名次苦下釋相
0102b14: 三又無生下結名四聖諦下指廣。
0102b15: 無生者迷真輕故從理得名。
0103a01: 初文者從界內理以立名。△次釋相。
0103a02: ○次釋中二先釋次引證。
0103a03: 苦無逼迫相集無和合相道不二相滅無生
0103a04: 相。
0103a05: 初文準思益等經如思益云無生四諦者
0103a06: 知苦無生名苦聖諦知集無和合名集聖
0103a07: 諦於畢竟滅中無生名滅聖諦於一切法
0103a08: 平等不二名道聖諦今云苦無逼迫者對
0103a09: 破三藏苦逼迫相餘文依經但語略耳。△
0103a10: 次引證。
0103a11: 又習應苦空三亦如是。
0103a12: 次引證中言習應苦空等者大論三十七
0103a13: 云習者隨般若波羅蜜脩習不息不休是
0103a14: 名相應譬如弟子隨順師教是名相應又
0103a15: 如大品舍利子問菩薩摩訶薩云何脩習
0103b01: 與般若相應論釋曰舍利子知般若波羅
0103b02: 蜜難可受持恐行者故作是問大品佛
0103b03: 告舍利子菩薩摩訶薩習應色空受想行
0103b04: 識空是名與般若相應乃至種智亦如是
0103b05: 今釋四諦引彼中間四諦一科即通教義
0103b06: 也。
0103b07: ○三結名中亦三先略結次引證三正結。
0103b08: 又無生者生名集道集道即空空故不生集
0103b09: 道集道不生則無苦滅即事而真非滅後真。
0103b10: 由因生故而果得生是故生名從因而得
0103b11: 故今釋無生兼從因滅因本不生況復果
0103b12: 耶故云集道即空空故不生集道。△次引證。
0103b13: 大經云諸菩薩等解苦無苦是故無苦而有
0103b14: 真諦三亦如是。
0103b15: 次引證者四諦既本不生故舉解苦無苦
0104a01: 三例可知。
0104a02: ○三是故下結。
0104a03: 是故名為無生四聖諦。△四指廣。
0104a04: 聖諦義如前說。
0104a05: 四指廣者前生滅中已巳釋聖諦名及以次
0104a06: 第故今略指不指次第者雖俱無生而不
0104a07: 無次第但是文略無量無作此可知。
0104a08: ○次無量四諦者又為四初得名次苦有
0104a09: 下釋相三大經下引證四是名下結名。
0104a10: 無量者迷中重故從事得名。
0104a11: 初從界外事以立名又無量之名從豎從
0104a12: 橫具如後說。△次釋相。
0104a13: 苦有無量相十法界果不同故集有無量相
0104a14: 五住煩惱不同故道有無量相恒沙佛法不
0104a15: 同故滅有無量相諸波羅蜜不同故。
0104b01: 次文可見。△三引證。
0104b02: 大經云知諸陰苦名為中智分別諸陰有無
0104b03: 量相非諸聲聞緣覺所知我於彼經竟不說
0104b04: 之三亦如是。
0104b05: 第三引證者大經十二云善男子知聖諦
0104b06: 智凡有二種一者中智二者上智中智者
0104b07: 聲聞緣覺上智者諸佛菩薩善男子知諸
0104b08: 陰苦名為中智分別諸陰有無量相悉是
0104b09: 諸苦非諸聲聞緣覺所知是名上智如是
0104b10: 等義我於彼經竟不說之知諸入為門亦
0104b11: 名為苦知諸界為分亦名為性亦名為苦
0104b12: 知諸色壞相知受覺相知想取相知行作
0104b13: 相知識分別相已巳如苦諦知愛因緣能生五陰
0104b14: 餘如苦諦知滅煩惱是名中智分別煩惱不可
0104b15: 稱計滅亦如是不可稱計餘如苦諦知是道相
0105a01: 能滅煩惱是名中智分別道相無量無邊
0105a02: 所離煩惱亦無量無邊廣如苦諦亦可分於中
0105a03: 智為二聲聞屬藏緣覺屬通上智分二菩
0105a04: 薩屬別諸佛屬圓今從總說且言分別名
0105a05: 為上智以屬於別。
0105a06: ○四結。
0105a07: 是名無量四聖諦。
0105a08: 如文。
0105a09: ○次無作者又為四初得名次以迷下釋
0105a10: 相三大經下引證四一實下結名。
0105a11: 無作者迷中輕故從理得名。
0105a12: 初文者從界外理以立名為對前三立當
0105a13: 分義故云界外理理實全指界內生死煩
0105a14: 惱是也。△次釋相中二先釋。
0105a15: 以迷理故菩提是煩惱名集諦涅槃是生死
0105b01: 名苦諦以能解故煩惱即菩提名道諦生死
0105b02: 即涅槃名滅諦。
0105b03: 次釋相中二先釋者以迷理故菩提是煩
0105b04: 惱即理性真智菩提何者是耶界內見思
0105b05: 是也生死涅槃例此可解。
0105b06: ○次即事下略結。
0105b07: 即事而中無思無念無誰造作故名無作。
0105b08: 煩惱生死是事菩提涅槃是中無始時來
0105b09: 任運而然非久思非暫念無有宰主故云
0105b10: 無誰性本自然故無造作是故此四俱名
0105b11: 無作問此即結名何故下文復更結名答
0105b12: 此中為成無作相故便云無作下文總結
0105b13: 唯一諦故名無作。△三引證四結名。
0105b14: 大經云世諦即是第一義諦有善方便隨順
0105b15: 眾生說有二諦出世人知即第一義諦一實
0106a01: 諦者無虛妄無顛倒常樂我淨等是故名為
0106a02: 無作四聖諦。
0106a03: 次引證中云大經云世諦等者彼又約世
0106a04: 諦即第一義諦廣釋釋世諦即苦集第一
0106a05: 義諦即道滅欲令眾生於苦集中而見道
0106a06: 滅故云即耳其實無有二法相即故總結
0106a07: 名中四諦秖是一實一實秪是三德四德
0106a08: 是故雖有四名四實無四一尚無一云何
0106a09: 四耶故亦不次而論次第若釋名出體亦
0106a10: 具當分跨節二義四教審實理四教種智
0106a11: 覺四教教主轉秖是一音之教如前可知。
0106a12: ○次從然下廣破古師先依勝鬘重立無
0106a13: 作四諦彼勝鬘師但以一滅為無作者故
0106a14: 知非圓於中為四先重敘勝鬘師意次敘
0106a15: 達磨破三答下明勝鬘師救四今難下今
0106b01: 家判初文為二先指彼所立次何者下釋
0106b02: 彼所立。
0106b03: 然勝鬘說無作四諦中別取一滅諦是佛所
0106b04: 究竟是常是諦是依三是無常非諦非依。
0106b05: 初文者觀彼經意合從無作以立義旨彼
0106b06: 師別指一滅歎釋是常是諦是依。△次釋彼所
0106b07: 立。
0106b08: ○釋中二先釋三。
0106b09: 何者三入有為相中故無常無常則虛妄故
0106b10: 非諦無常則不安故非依。
0106b11: ○次釋一。
0106b12: 滅諦離有為故是常非虛妄故是諦第一安
0106b13: 隱故是依故名第一義諦亦名不思議也。
0106b14: ○次引達磨鬱多羅難者又二初難次結。
0106b15: 達摩鬱多羅難此義然經說佛菩提道三義
0107a01: 故常一惑盡故常二不從煩惱生故常三解
0107a02: 滿故常如眾流歸海。
0107a03: 初文難者依彼經文道亦是常何故總判
0107a04: 三為無常言如眾流入海等者以道常故
0107a05: 諸法皆常如眾流入海同一鹹味。
0107a06: ○次那云下結。
0107a07: 那云道諦無常。
0107a08: 彼判道等三皆是無常道既是常故知餘
0107a09: 二謬判。△三明勝鬘師救。
0107a10: 答勝鬘作此說者前苦滅諦非壞法滅無始
0107a11: 無作等過恒沙佛法成就說如來法身不離
0107a12: 煩惱藏說苦諦隱名如來藏顯名為法身二
0107a13: 乘空智於四不顛倒境界不見不知今欲顯
0107a14: 說說一是常是實是依有對治除障身顯故
0107a15: 明三非常非實一是常是實耳。
0107b01: 三勝鬘師救意者若以理為言四諦皆常
0107b02: 何但道諦前苦滅諦下釋滅是常從無始
0107b03: 無作下釋道是常說如來法身下釋集是
0107b04: 常言如來藏理本是法身是故名常說苦
0107b05: 諦隱下釋苦諦是常明如來法身為陰所
0107b06: 覆理體是常二乘於四不顛倒境不見不
0107b07: 知者明二乘人非但不見亦乃不知如來
0107b08: 藏理此是有量不知無量今欲顯說下明
0107b09: 向雖說四諦是常猶未顯現若顯說者灼
0107b10: 然如前一常三無常從有對去次約顯說
0107b11: 苦集道三猶是無常有對治故道是無常
0107b12: 障須除故集是無常身須顯故苦是無常
0107b13: 是故且說滅諦為常。
0107b14: ○四今師難又為三先斥。
0107b15: 今難若爾一諦顯是無作諦三諦未顯非無
0108a01: 作諦一是了義三非了義。
0108a02: ○次從當知下今師結判。
0108a03: 當知勝鬘所說說於次第從淺至深歷別未
0108a04: 融乃是無量四諦中之無作非是發心畢竟
0108a05: 二不別之無作。
0108a06: 乃是無量四諦之中別指滅顯位在初地
0108a07: 名為無作。
0108a08: ○三從涅槃下引大經證結。
0108a09: 涅槃云有諦有實當知四種皆稱諦稱實稱
0108a10: 常也。
0108a11: ○次判中然前所列四四諦相從淺至深
0108a12: 是辨優劣未是灼然判其優劣所以判者
0108a13: 今法華經約此四諦為是何教四諦所攝
0108a14: 故今此經獨得稱妙所以須此判麤妙來
0108a15: 若秪判四教中圓名之為妙諸經皆有如
0108b01: 是圓義何不稱妙故須復更約部約味方
0108b02: 顯今經教圓部圓是故判中又分為二先
0108b03: 約四教判次約五味判若不約教則不知
0108b04: 教妙若不約味則不知部妙下去一切判
0108b05: 麤妙文悉皆例此。
0108b06: 二判麤妙者大小乘論諦不出此四或教行
0108b07: 證不融者為麤教融行證未融亦麤俱融者
0108b08: 則妙。
0108b09: 初約四教判麤妙中教行證等例下乘妙
0108b10: 應約位判四教並以外凡為教內凡為行
0108b11: 聖位為證前之兩教但證真諦是故俱麤
0108b12: 別教若上下諸文應云證融教行不融
0108b13: 以從初地證道同故此之玄文凡判別義
0108b14: 未開顯邊多順教道今此亦然教談中理
0108b15: 是故名融行證次第故名不融若作證同
0109a01: 應如前說俱融是圓是故稱妙。△次約五味判。
0109a02: 若約五味者乳教兩種二乘並不聞以大隔
0109a03: 小則一麤一妙酪教一種大乘所不用以小
0109a04: 隔大根敗聾是故為麤生酥教四種一破
0109a05: 三二不入二一雖入一教不融故三麤一妙
0109a06: 熟酥教三種一破二一入一一不入一一雖
0109a07: 入一教不融故二麤一妙醍醐教但一種四
0109a08: 諦唯妙無麤是為待麤明妙云云。
0109a09: 次約五味中言一破三者圓破通等二不
0109a10: 入者藏通不入中也二一雖入一教不融
0109a11: 者於圓別二教雖俱入中別教不融熟酥
0109a12: 一破二者圓破通別一入一者別入中也
0109a13: 一不入一者通鈍根也一雖入一教不融
0109a14: 者重判別也。
0109a15: ○次開麤者二標釋。
0109b01: 三開麤顯妙者。
0109b02: ○釋者若但判不開妙是麤外之妙待對
0109b03: 宛然諸不了者咸謂待麤為妙妙反成麤
0109b04: 如前引中論云若法為待成是法還成待
0109b05: 故今開之無復所待即彼所待是能待故
0109b06: 能所名絕待對體亡故中論云今則無因
0109b07: 待亦無所成法是故須此一門開前三教
0109b08: 之麤及彼四味中麤下去諸法例此可知
0109b09: 又欲開諸經先敘諸經不開之意方顯今
0109b10: 經開義異前今文先敘諸經意次如是下
0109b11: 正開初文者例亦應通敘華嚴方等二
0109b12: 種四種文無者略於中二先敘諸經意次
0109b13: 重約教約理等判今且敘二味四經一論
0109b14: 不同。
0109b15: 先敘諸經意大品止明三種四諦文云色即
0110a01: 是空非色滅空無生意也一切法趣色是趣
0110a02: 不過無量意也色尚不可得何況有趣有不
0110a03: 趣無作意也。
0110a04: 初大品中云一切法趣本是圓教三諦之
0110a05: 文今且離開以證三義初即空文即是下
0110a06: 色尚不可得文也經文不次故前釋即空
0110a07: 後列二義以對三句。
0110a08: ○次引論文釋成大品。
0110a09: 中論偈亦有三意後兩品明小乘觀法即生
0110a10: 滅意也。
0110a11: 然中論偈文本是三意諸文義用以初證
0110a12: 藏下文既云已巳聞大乘十二因緣故知偈
0110a13: 文局在三教故今依文且證三意下文自
0110a14: 有兩品屬藏。
0110a15: 無量義明一中出無量是從無作開出三種
0110b01: 四諦也。
0110b02: 無量等者無量則從圓出三此下三經同
0110b03: 醍醐味經意具如諸餘所說。
0110b04: 法華明無量入一是會三種四諦歸無作一
0110b05: 種四諦也。
0110b06: 法華可見。
0110b07: ○涅槃言追者退也卻更分別前諸味也
0110b08: 泯者合會也自法華已巳前諸經皆泯此意
0110b09: 則順法華部也至大經中更分別者為被
0110b10: 末代故大經中具斯二說於中又二先列
0110b11: 二品文意次解釋。
0110b12: 涅槃聖行追分別眾經故具說四種四諦也
0110b13: 德王品追泯眾經俱寂四種四諦。
0110b14: 初如文。
0110b15: ○釋中但釋追泯於中又三先列次釋三
0111a01: 如此下結意。
0111a02: 文云生生不可說生不生不可說不生生不
0111a03: 可說不生不生不可說。
0111a04: ○釋中二先釋次料簡。
0111a05: 經釋初句云云何生生不可說生生故生生
0111a06: 生故不生故不可說若依文但舉生不生釋
0111a07: 生生此之生生即生不生那可偏作生生而
0111a08: 說佛為利根人舉一而例諸若取意者生生
0111a09: 即生不生亦即不生生亦即不生不生那可
0111a10: 偏作生生一句而說若得此意下三句例皆
0111a11: 如此。
0111a12: 釋中但釋初句次餘三句例初句中意其
0111a13: 理既即故說不可偏言那可偏作生生而
0111a14: 說者此中意圓不偏說故名不可說若止
0111a15: 觀破法中明圓理無說故不可說今為
0111b01: 成教從說便故故知一句皆具四句。△次料
0111b02: 簡。
0111b03: 問佛何故作偏釋耶答為利根故亦是有因
0111b04: 緣故須如此時眾如快馬見鞭影不俟徹
0111b05: 骨耳。
0111b06: 次料簡中問佛何故作偏解耶者問意者
0111b07: 義意既通佛於經中何故但將第二句而
0111b08: 解初句答意者若解第二即是初句即解
0111b09: 三四同於初句。△三結意。
0111b10: 如此追泯何說而不寂耶。△次重約教約理等判。
0111b11: ○次或三種下重判權實。
0111b12: 或三種可說為麤一可說為妙或三不可說
0111b13: 為麤一不可說為妙或四皆可說為麤四皆
0111b14: 不可說為妙或四可說有麤有妙或四不可
0111b15: 說有麤有妙或四可說皆非麤非妙或四不
0112a01: 可說皆非麤非妙。
0112a02: 前已巳明諸經若開若合今欲開顯故更重
0112a03: 判多種權實是權咸開皆令使妙初可說
0112a04: 不可說兩番可解次從或四皆可說為麤
0112a05: 者有言教故或四皆不可說為妙者契無
0112a06: 說理故或四可說有麤有妙者實語是虛
0112a07: 語故麤如說而證故妙或四不可說有麤
0112a08: 有妙者契如實理故妙起默然見故麤或
0112a09: 四可說非麤非妙者當教文字體非麤妙
0112a10: 故或四不可說非麤非妙者當教之理亦
0112a11: 不當麤妙雖有妙及非麤非妙猶屬相待
0112a12: 有麤有妙。
0112a13: ○次從如是等下皆開其麤令入今妙於
0112a14: 中又二先開。
0112a15: 如是等種種皆決了入妙開權顯實。
0112b01: ○次借光宅義以顯成妙。
0112b02: 四皆不可說是位高四皆可說是體廣四亦
0112b03: 可說亦不可說是用長四非可說非不可說
0112b04: 是非高非廣非長非短非一非異同稱為妙
0112b05: 也。
0112b06: 言四皆不可說是位高等者既開權已巳皆
0112b07: 至究竟不可說理即與妙經廣高長同故
0112b08: 用所開次第對之準例諸科並應皆對廣
0112b09: 高長義但此元是光宅立之於此非急故
0112b10: 餘不論句句至極故是位高皆可說者一
0112b11: 句皆可作四句說故是體廣亦可說亦不
0112b12: 可說者隨機說故故是用長。△四觀心。
0112b13: 觀心可知不復記也。
0112b14: 觀心可知者觀心即空故見生無生觀心
0112b15: 即假故見於無量觀心即中故見於無作
0113a01: 一心三觀於一念心見四四諦前是廢權
0113a02: 觀後是開權觀若論觀諦豈無觀心但上
0113a03: 來諸說皆約教門若施若廢今辨觀心則
0113a04: 向所明居于一念若境若智同在一心故
0113a05: 須更明以顯妙行。
0113a06: ○次釋二諦先標列。
0113a07: 四明二諦又為四一略述諸意二明二諦三
0113a08: 判麤妙四開麤顯妙。
0113a09: ○次正釋自四四中初文者又二先敘他
0113a10: 失次辨今得初文又三先通明失次別顯
0113a11: 失相三古今下總結。
0113a12: 夫二諦者名出眾經而其理難曉世間紛紜
0113a13: 由來碩諍。
0113a14: 二諦之名顯於餘教故一代所出其名最
0113a15: 多能詮既多所詮難曉故弘教者為茲諍
0113b01: 生碩大也。
0113b02: ○次妙勝下別明失中二初明聖者往因
0113b03: 次然執者下近代凡執初文又三初引經
0113b04: 次二聖下況斥三問下料簡釋妨。
0113b05: 妙勝定經云佛昔與文殊共諍二諦俱墮地
0113b06: 獄至迦葉佛時共質所疑。
0113b07: 初文引妙勝定經如止觀第三記。△次斥。
0113b08: 二聖因地尚不能了況即人情強生去取。
0113b09: 次文可見。
0113b10: ○三釋妨中二重問答以辨諍位。
0113b11: 問釋迦值迦葉即是二生菩薩云何始解二
0113b12: 諦爾前復不應墮惡道。
0113b13: 二聖在因何位生諍故須從近以二生為
0113b14: 問復重遮言二生之前又亦不應墮於惡
0113b15: 道。
0114a01: ○答中二先通指二生之前次又二生下
0114a02: 別約教簡示。
0114a03: 答爾前語寬何必齊二生之前始惡道出。
0114a04: 初意者自始發心至此已巳來皆名為前何
0114a05: 必近惡道出即至二生。△次別約教簡示。
0114a06: 又二生菩薩將補處補處位多別圓永無
0114a07: 此理通教見地已巳免惡道亦無墮落應是三
0114a08: 藏菩薩至二生時猶未斷惑始解二諦此義
0114a09: 無咎爾前墮惡道亦有其義。
0114a10: 次文中言爾前者齊初僧祗初皆名爾前
0114a11: 故容有墮以此菩薩至第三祗始離五障
0114a12: 方乃不墮何必第三阿僧祇末始惡道出。
0114a13: △次一問答。
0114a14: 問三藏菩薩有墮落餘三教無者金光明經
0114a15: 那云十地猶有虎狼師子等怖耶。
0114b01: 次問答中先問中引金光明者難後三教
0114b02: 無墮落者何故十地猶有虎狼等畏後之
0114b03: 三教並有十地故以為難畏故具惑具惑
0114b04: 故墮何故云無墮落惡道故引彼經第四
0114b05: 為難彼金勝陀羅尼品十方諸佛同時說
0114b06: 十番陀羅尼以護十地如護初地云若有
0114b07: 善男子得陀羅尼名依功德力是過去諸
0114b08: 佛所說若誦持者永離師子虎狼等怖乃
0114b09: 至第十地亦各有陀羅尼等彼經十地既
0114b10: 為虎狼所害那言三教無墮落耶。
0114b11: ○答意者亦二先通答次別答。
0114b12: 答為惡友殺則墮地獄為惡象殺不墮地獄。
0114b13: 初文者意引大經二十云菩薩雖見是身
0114b14: 無量過患具足充滿為欲受持涅槃經故
0114b15: 猶好將護不令乏少觀於惡象及惡知識
0115a01: 等無有二何以故壞法身故菩薩於惡象
0115a02: 等心無恐怖於惡知識生怖畏心何以故
0115a03: 是惡象等唯能壞身不能壞心惡知識者
0115a04: 二俱壞故若惡象者唯壞一身惡知識者
0115a05: 壞無量身無量善心臭身淨身肉身法身
0115a06: 亦爾為惡象殺不至三趣為惡友殺必至
0115a07: 三趣大經文意既是生身菩薩此父母身
0115a08: 不免狼害非謂有害必墮惡道章安云諸
0115a09: 惡獸等但是惡緣不能生人惡心惡知識
0115a10: 者甘談詐媚巧言令色牽人作惡以作惡
0115a11: 故破人善心名之為殺即墮地獄煩惱斷
0115a12: 者不為所牽故不墮獄。△次別答。
0115a13: ○次然圓教下約教酬向十地之難。
0115a14: 然圓教肉身於一生中有超登十地之義此
0115a15: 則煩惱已巳破無地獄業猶有肉身未免惡獸
0115b01: 餘教肉身一生之中不登十地唯作行解以
0115b02: 煩惱為虎狼作行解者於理則通於事不去
0115b03: 云云。
0115b04: 言餘教肉身等者別教既無一生之中得
0115b05: 入十地則不得云十地猶有虎狼等畏但
0115b06: 約觀解十地猶為一品無明虎狼所害通
0115b07: 教教門十地無惑故無觀解虎狼之義若
0115b08: 九地已巳前亦可通用若作廢權通教十地
0115b09: 由為界外無明狼害又復遮云於理則通
0115b10: 等者遮於通別雖有十地觀解之義於事
0115b11: 不通故應復初圓教申難。
0115b12: ○次然執者下約近世凡執又三初執佛
0115b13: 果不同次執世諦不同三執破立不同。
0115b14: 然執者不同莊嚴旻據佛果出二諦外為中
0115b15: 論師所覈如此佛智照何理破何惑若無別
0116a01: 理可照不應出外若出外而無別照者藉何
0116a02: 得出進不成三退不成二云云。
0116a03: 初文者佛果出二諦外等如止觀第三記。
0116a04: △次執世諦不同。
0116a05: 梁世成論執世諦不同或言世諦名用體皆
0116a06: 有或但名用而無於體或但有名而無體用
0116a07: 云云。
0116a08: 次文者梁世執世諦不同者初師云皆有
0116a09: 者如云即是名項細腹麤以銅為體盛
0116a10: 持盥洗以之為用次師云無體者名用如
0116a11: 前體無自性若言項細腹麤是體者人
0116a12: 應是若銅為體鈴應是第三師云無
0116a13: 體用者有名無體如前所說若言盛持盥
0116a14: 洗是用者盆應是及不假手又銅
0116a15: 無體尚無誰為用體用雖無世諦
0116b01: 立名名不可廢是故更無第四師計。△三執
0116b02: 破不同。
0116b03: 陳世中論破立不同或破古來二十三家明
0116b04: 二諦義自立二諦義或破他竟約四假明二
0116b05: 諦。
0116b06: 第三文者破古來二十三家明二諦義如
0116b07: 止觀第三記文在梁昭明集。△三總結。
0116b08: 古今異執各引證據自保一文不信餘說。
0116b09: 三總結中古即聖者往因及梁世已巳前今
0116b10: 即陳世諸德。△次辨今得。
0116b11: ○次今謂下今家正判復為融通使古今
0116b12: 諸釋咸屬隨情於中又四初總明立意次
0116b13: 略有下列三三隨情下解釋四若解下結。
0116b14: 今謂不爾夫經論異說悉是如來善權方便
0116b15: 知根知欲種種不同。
0117a01: 初中根欲如止觀十力中釋。
0117a02: 略有三異謂隨情情智智等。
0117a03: 次意如文。
0117a04: ○第三釋中云隨情等者如止觀第三記
0117a05: 初釋隨情又五初略明所以次引教示相
0117a06: 三如順下譬執教之失四眾師下重斥五
0117a07: 若二十三家下去取。△初釋隨情中初明所以。
0117a08: 隨情說者情性不同說隨情異。
0117a09: 初如文。△次引教示相。
0117a10: 如毗婆沙明世第一法有無量種際真尚爾
0117a11: 況復餘耶。
0117a12: 次文云世第一法有無量種者亦約多人
0117a13: 如下智妙中說一人無多人有既可分為
0117a14: 三品亦可分為無量品際真尚爾者舉世
0117a15: 第一況前三位自世第一已巳前皆屬隨情
0117b01: 如世第一近於真尚有多品況復忍位
0117b02: 乃至停心故隨情多。△三譬執教之失。
0117b03: 如順盲情種種示乳盲聞異說而諍白色豈
0117b04: 即乳耶。△四重斥。
0117b05: 眾師不達此意各執一文自起見諍互相是
0117b06: 非信一不信一浩浩亂哉莫知孰是。△五去取。
0117b07: 若二十三說及能破者有經文證皆判是隨
0117b08: 情二諦意耳無文證者悉是邪謂同彼外道
0117b09: 非二諦攝也。
0117b10: ○次釋隨情智中為四初立相次如五百
0117b11: 下引事三經云下復引教證四如此下結。
0117b12: 隨情智者情謂二諦二皆是俗若悟諦理乃
0117b13: 可為真真則唯一。
0117b14: 合前文隨情及後文隨智相對得為一種
0117b15: 二諦故有此意來也若不爾者經有此文
0118a01: 判屬何釋。△次引事。
0118a02: 如五百比丘各說身因身因乃多正理唯一。
0118a03: 五百身因如止觀第二記。△三復引教證。
0118a04: 經云世人心所見名為世諦出世人心所見
0118a05: 名第一義諦。
0118a06: 三引證者合世人心所見二諦為一世諦
0118a07: 合出世人所見二諦為第一義諦共為一
0118a08: 番二諦也。△四結。
0118a09: 如此說者即隨情智二諦也。
0118a10: 結文可見。
0118a11: 
0118a12: 妙法蓮華經玄義釋籤卷第七
0118a13: 音釋
0118a14: 篋苦協切箱屬。絺丑知切。搏徒官切掜聚也。盥古玩切澡手也。洄
0118a15: 澓洄胡瑰切澓方六切洄澓水旋流也。訖力切荊也。鬘莫班切。
