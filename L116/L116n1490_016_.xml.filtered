0314b01: 妙法蓮華經玄義釋籤卷第十六　　侈六
0314b02: 隋天台智者大師說
0314b03: 門人灌頂記
0314b04: 唐天台沙門湛然釋
0314b05: 四明見得位者法行人轉入修道名為見得
0314b06: 是利根人自以智勳見法得理故名見得是
0314b07: 人在思惟道次第證三果超越二果亦如信
0314b08: 解中分別但以利根不籍聞法不假眾具自
0314b09: 能見法得理為異也見得但是不動根性若
0314b10: 證阿那含果亦有五種七種八種般不同也
0314b11: 五明身證位者還是信解見到二人入思惟
0314b12: 道用無漏智斷上下分結發四禪四無色定
0314b13: 即是用共念處修八背捨八勝處十一切處
0314b14: 入九次第定三空事性兩障先已巳斷盡又斷
0314b15: 非想事障滅緣理諸心心數法入滅盡定得
0315a01: 此定故名身證阿那含也何者入滅定似涅
0315a02: 槃法安置身內息三界一切勞務身證想受
0315a03: 滅故名身證也若約初果解身證者但以先
0315a04: 於凡夫用等智斷結得四禪四無色定後得
0315a05: 見諦第十六心證那含果即修共念處還從
0315a06: 欲界修背捨勝處一切處入九次第定身證
0315a07: 也是阿那含有二種一住果但是阿那含也
0315a08: 二帶果行向即是勝進阿那含也亦是羅漢
0315a09: 向攝釋論云那含有十一種五種正是阿那
0315a10: 含六種阿羅漢向攝此身證者即是勝進為
0315a11: 羅漢向攝五種七種般皆有上流般八種般
0315a12: 但有現般無色般也毗曇分別那含有一萬
0315a13: 二千九百六十種云云。
0315a14: 斷上下分結者言五上分者謂掉慢無明
0315a15: 色染無色染言五下分者謂身見戒取疑
0315b01: 貪瞋故俱舍云由二不超欲謂貪瞋由三
0315b02: 復還下謂身見戒取疑滅盡定如止觀第
0315b03: 九記釋論二十二釋四雙八輩中攝十七
0315b04: 但云那含有十一種五種正是阿那含六
0315b05: 種阿羅漢向攝那含五種者恐是現般一
0315b06: 中般三速非速久住生般一六種阿羅漢
0315b07: 向者謂有行無行全超半超沒無色此私
0315b08: 對之更加初果向初果二果向二果三果向
0315b09: 三果為十七毗曇一萬二千九百六十種
0315b10: 者雜阿毗曇云阿那含者或五及七八五
0315b11: 謂中生有行無行上流七謂於中般更分
0315b12: 三如迸火星喻八者謂五上加現無色及
0315b13: 不定且從五種說謂色五種從根分十五
0315b14: 謂上中下各五故約地成二十四禪各五
0315b15: 故約性有三十謂退思護住進不動謂種
0316a01: 性各五故處有八十梵眾至尼吒十六處
0316a02: 各五故每一種那含有二千五百九十二
0316a03: 何者約十六處成十六人約種性六成六
0316a04: 倍增之合九十六約根有三三倍增之成
0316a05: 二百八十八更以九離欲人九倍增之成
0316a06: 二千五百九十二人一人既爾五種那含
0316a07: 又五倍增之成一萬二千九百六十種論文
0316a08: 難見故今出言九離欲者謂離欲界九品惑以
0316a09: 為九人也。
0316a10: 六明時解脫羅漢者是信行鈍根待時及眾
0316a11: 緣具方得解脫故名時解脫羅漢羅漢此無
0316a12: 翻名含三義殺賊不生應供也位居無學羅
0316a13: 漢有五種隨信行生退法思法護法住法升
0316a14: 進法也得盡智無學等見也若用金剛三昧
0316a15: 於非想九品惑盡次一剎那證非想第九解
0316b01: 脫成盡智次一剎那得無學等見也或彼時
0316b02: 退故不說得無生智此五種阿羅漢是信種
0316b03: 性根鈍因中修道必假衣食具處所說法
0316b04: 及人隨順善根增進不能一切時所欲進也
0316b05: 是五種各有二種不得滅盡定但是慧解脫
0316b06: 得滅盡定即是俱解脫若不得滅盡定是人
0316b07: 因中偏修性念處若得滅盡定是人因中修
0316b08: 性共也證果時三明八解一時俱得故名俱
0316b09: 解脫也。
0316b10: 羅漢有五種者依婆沙略釋云言退法者
0316b11: 謂退思法心生猒故言思法者持刀欲自
0316b12: 害故言護法者於己已解脫心生愛樂善守
0316b13: 護故言住法者不退不進故言進法者能
0316b14: 進至不動故言不動者住本不動故問退
0316b15: 法必退耶乃至進法必進耶答或有說者
0317a01: 不必退乃至不必進以是事故羅漢有五
0317a02: 種故作是說退不必退乃至進不必進問
0317a03: 若然何故名退乃至進答退者是退性乃
0317a04: 至進者是進性以有五種性故羅漢有五
0317a05: 種并法行一人名不動故有六種阿羅漢
0317a06: 也若退果者牽於斯那二果亦失至初果
0317a07: 住法爾然也此生之中必得不疑猶如勝
0317a08: 人平地顛墜四顧遠望不有他人見我倒
0317a09: 不即能自起極至臨終亦得無學故也得
0317a10: 滅定人因中既脩性共念處至果時但名
0317a11: 俱解脫人以未脩緣念終非無疑解脫也。
0317a12: 七不時解脫羅漢者即是法行利根名不動
0317a13: 法阿羅漢也此人因中修道能一切時隨所
0317a14: 欲進修善業不待眾具故名不時解脫是人
0317a15: 不為煩惱所動故名不動不動是不退義成
0317b01: 就三智謂盡智無生智無學等見能用重空
0317b02: 三昧擊聖善法以定捨定故言能擊是不動
0317b03: 羅漢亦有二種一不得滅盡定但名慧解脫
0317b04: 二得滅盡定即是俱解脫若聞佛說三藏教
0317b05: 門修緣念處即發四辯名無疑解脫是名波
0317b06: 羅蜜聲聞能究竟具足一切羅漢功德也名
0317b07: 沙門那沙門那者沙門果也。
0317b08: 盡智者謂見苦已巳斷乃至道亦如是無生
0317b09: 智者不復更斷無學等見者得世智亦名
0317b10: 等智婆沙云所作已辦名盡智從無學因
0317b11: 生名無生智又曾得而得名為盡智未曾
0317b12: 得而得名無生智又云解脫道所攝名為
0317b13: 盡智勝進道所攝名為無生智又云盡智
0317b14: 有五種羅漢無生智唯一種謂不動此即
0317b15: 從根不論解脫道等又無學等見者一切
0318a01: 羅漢等有此見自知我是阿羅漢果等有
0318a02: 此見故名等見重空三昧者謂空空三昧
0318a03: 無相無相三昧無作無作三昧空是聖法
0318a04: 復脩於空擊前聖法故名為重沙門那者
0318a05: 沙門此云乏那者此云道。
0318a06: 二明辟支佛位者此翻緣覺此人宿世福厚
0318a07: 神根猛利能觀集諦以為初門大論稱獨覺
0318a08: 因緣覺若出無佛世自然悟道此即獨覺若
0318a09: 出佛世聞十二因緣法稟此得道故名因緣
0318a10: 覺獨覺生無佛世有小有大若本在學人今
0318a11: 生佛後七生既滿不受八生自然成道不名
0318a12: 為佛亦非羅漢名小辟支迦羅論其道力不
0318a13: 及舍利弗等大羅漢二者大辟支迦羅二百
0318a14: 劫中作功德身得三十二相分或三十一三
0318a15: 十二十九乃至一相福力增長智慧利於
0318b01: 相別相能知能入久修集定常樂獨處故名
0318b02: 大辟支迦羅也若就因緣論小大者亦應如
0318b03: 是分別此人根利不須制果能斷正使又加
0318b04: 侵習譬如身壯直到所在不中止息故不制
0318b05: 果是名中草位竟。
0318b06: 支佛集諦為初門者三乘之人通緣四諦
0318b07: 但有總別之異以隨義便故初門不同順
0318b08: 四諦義故苦諦為初門順十二緣義故集
0318b09: 諦為初門順六度義故道諦為初門並三
0318b10: 藏義也通教三乘以界內滅諦為初門別
0318b11: 教菩薩以界外道諦為初門圓教菩薩以
0318b12: 界外滅諦為初門三藏六度緣起及衍人
0318b13: 小具如止觀第三記。
0318b14: ○於三藏菩薩為二初立門。
0318b15: 上草位者即是三藏菩薩位也此菩薩從初
0319a01: 發菩提心起慈悲誓願觀察四諦以道諦為
0319a02: 初門行六波羅蜜。
0319a03: ○次明位為三初三祇位。
0319a04: 從初釋迦至罽那尸棄佛時名第一阿僧祇
0319a05: 劫常離女人身亦不自知當作佛不作佛準
0319a06: 望二乘位應在五停心別相相念處位中
0319a07: 以慈悲心行六度行也從罽那尸棄佛至然
0319a08: 燈佛時名第二阿僧祇劫爾時雖自知作佛
0319a09: 而口不說準望此位應在法位中即是性
0319a10: 地順忍初心之位既有證法之信必知作佛
0319a11: 而用解修行六度心未分明故口不向他
0319a12: 說也從然燈佛至毗婆尸佛時名第三阿僧
0319a13: 祇劫是時內心了了自知作佛口自發言無
0319a14: 所畏難準此位應在頂法位中修行六度四
0319a15: 諦解明如登山頂了見四方故口向他說也。
0319b01: ○次百劫位。
0319b02: 若過三僧祇劫種三十二相業者準此是下
0319b03: 忍之位用此忍智行六度成百福德用百福
0319b04: 成一相因於下忍之位人中佛出世時得種
0319b05: 也。
0319b06: ○三佛果位。
0319b07: 若坐道場時位在中忍上忍從上忍一剎那
0319b08: 入真三十四心斷結得阿耨三菩提則名為
0319b09: 佛爾前則是三藏菩薩上草之位也。
0319b10: 於中分凡聖位如文具如止觀記。
0319b11: ○次通教三乘共位為二初明三乘同異。
0319b12: 小樹位者即是通教明三乘之人同以無言
0319b13: 說道斷煩惱入第一義諦體法觀慧不異但
0319b14: 智力強弱之殊煩惱習有盡不盡為異耳。
0319b15: ○次正明位文自分二。
0320a01: 先明三乘共十地位次簡名別義通云云。
0320a02: ○初共位。
0320a03: 一乾慧地者三乘之初同名乾慧即是體法
0320a04: 五停心別相相四念處觀事相不異三藏
0320a05: 此三階法門體陰入界如幻如化破見愛
0320a06: 八倒名身念處受心法亦如是住是觀中修
0320a07: 正勤如意根力覺道雖未得法相似理水
0320a08: 而相智慧深利故稱乾慧位也二性地位
0320a09: 者得過乾慧得已能增進初中後心入頂
0320a10: 法乃至世第一法皆名性地性地中無生方
0320a11: 便解慧善巧轉勝於前得相似無漏性水故
0320a12: 言性地也三八人地位者即是三乘信行法
0320a13: 行二人體見假以發真斷惑在無間三昧中
0320a14: 八忍具足智少一分故名八人位也四見地
0320a15: 位者即是三乘同見第一義無生四諦之理
0320b01: 同斷見惑八十八使盡也五薄地位者體愛
0320b02: 假即真發六品無礙斷欲界六品證第六解
0320b03: 脫欲界煩惱薄也六離欲地位者即是三乘
0320b04: 之人體愛假即真斷欲界五下分結盡離欲
0320b05: 界煩惱也七已辦地位者即是三乘之人體
0320b06: 色無色愛即真發真無漏斷五上分結七十
0320b07: 二品盡也斷三界事惑究竟故言已辦地八
0320b08: 辟支佛地位者緣覺菩薩發真無漏功德力
0320b09: 大故能侵除習氣也九菩薩地位者從空入
0320b10: 假道觀雙流深觀二諦進斷習氣色心無知
0320b11: 得法眼道種智遊戲神通淨佛國土成就眾
0320b12: 生學佛十力四無所畏斷習氣將盡也齊此
0320b13: 名小樹位也十佛地者大功德力資智慧一
0320b14: 念相應慧觀真諦究竟習亦究竟如劫火燒
0320b15: 木無復炭灰如象渡河到於邊底雖菩薩佛
0321a01: 名異二乘通俱觀無生體法同是無學得二
0321a02: 涅槃共歸灰斷證果處一故稱為通也。
0321a03: 如前。○如前者即指本文為前。△次簡名別義通。
0321a04: ○次義者文自為二初二中二初明立位
0321a05: 意次乾慧下正釋初文又二先指文。
0321a06: 二簡名別義通更為二初就三乘共位中菩
0321a07: 薩別立忍名而義通二用別教名名別義通
0321a08: 通義已巳如前說。
0321a09: ○次立意。
0321a10: 別立者別為菩薩立伏忍柔順忍無生忍之
0321a11: 名也。
0321a12: ○次正釋者文相稍廣於止觀中若讀彼
0321a13: 文須知此意於中二先釋次結判釋中自
0321a14: 為十初乾慧地為四初通立共意次而菩
0321a15: 薩下立別意三釋四弘相四從是為下辨
0321b01: 異。
0321b02: 乾慧地三人同伏見惑。
0321b03: 而菩薩更加伏忍之名者菩薩信因緣即空
0321b04: 而於無生四諦降伏其心起四弘誓願。
0321b05: ○釋四弘中初誓廣次三誓略初誓又二
0321b06: 初釋。
0321b07: 雖知眾生如虛空而發心度一切眾生是菩
0321b08: 薩欲度眾生如欲度虛空。
0321b09: ○次引證。
0321b10: 故金剛般若云菩薩如是降伏其心所謂滅
0321b11: 度無量眾生實無眾生得滅度者。△次三誓。
0321b12: 次三誓願降伏其心亦如是。△四辨異。
0321b13: 是為菩薩在乾慧地修停心別相相念處
0321b14: 觀時異於二乘故別稱伏忍。
0321b15: ○次性地中三初立共意。
0322a01: 復次三乘人同發善有漏五陰生相似解皆
0322a02: 伏見惑順第一義。
0322a03: ○次而菩薩下釋行相立別意。
0322a04: 而菩薩獨受柔順忍名者菩薩非但伏結順
0322a05: 理又能為一切眾生伏心行六度一切事
0322a06: 中福慧皆令究竟。
0322a07: ○三如三藏下判位辨異。
0322a08: 如三藏菩薩於中忍中三僧祇行六度不惜
0322a09: 身命今菩薩亦如是以空無相願調伏諸根
0322a10: 為眾生故滿足六度故名順忍也。
0322a11: ○次八人見地為三初立共意。
0322a12: 復次三乘人同發真無漏若智若斷同名無
0322a13: 生。
0322a14: ○次而菩薩下正釋。
0322a15: 而菩薩獨受無生法忍名者以其見諦理斷
0322b01: 結使不生取證之心故別受無生法忍之名
0322b02: 也。
0322b03: ○三何者下明立忍所以。
0322b04: 何者若生取證之心即墮二乘地不得入菩
0322b05: 薩第九地。
0322b06: ○次復次下明薄地為三初立共意。
0322b07: 復次三乘同得神通。
0322b08: ○次而二乘下斥二乘。
0322b09: 而二乘不能用成就眾生淨佛國土故不受
0322b10: 遊戲之名。
0322b11: ○三菩薩下正釋。
0322b12: 菩薩能爾故別受遊戲神通名也。
0322b13: 言遊戲神通具如止觀第五記。
0322b14: ○次阿那含下明離欲地為四初立共意
0322b15: 次斥二乘三菩薩能下正釋四所以下明
0323a01: 立地所以辨不同之相。
0323a02: 阿那含雖斷五下分結。
0323a03: 而不能捨深禪定來生欲界和光利物不同
0323a04: 其塵。
0323a05: 菩薩能如此故別受離欲清淨之名。
0323a06: 初三如文。
0323a07: ○辨不同中二初明觀諦用智不同。
0323a08: 所以三乘之人同觀二諦用與不同若二乘
0323a09: 雖觀二諦一向體假入空用真斷結至無學
0323a10: 果菩薩亦觀二諦始從乾慧終至見地多用
0323a11: 從假入空得一切智慧眼多用真也從薄地
0323a12: 學遊戲神通多修從空入假觀得道種智法
0323a13: 眼多用俗也從辟支佛地學二觀雙照入菩
0323a14: 薩地自然流入薩婆若海是則無功用心修
0323a15: 種智佛眼佛地圓明成一切種智佛眼同照
0323b01: 二諦究竟也。
0323b02: ○次故大論下引論證菩薩立名。
0323b03: 故大論云聲聞法中名乾慧地於菩薩即是
0323b04: 伏忍聲聞法名性地於菩薩法中名柔順忍
0323b05: 聲聞法名八人地於菩薩名無生忍道聲聞
0323b06: 法名見地於菩薩法是無生法忍果聲聞名
0323b07: 薄地於菩薩法名為遊戲五神通聲聞法名
0323b08: 離欲地於菩薩法名為離欲清淨。
0323b09: ○次阿羅漢地去明已巳辦地為二初辨異。
0323b10: 阿羅漢地於聲聞法即是佛地何者三藏佛
0323b11: 三十四心發真斷三界結盡與羅漢齊故名
0323b12: 佛地於菩薩法中猶名無生忍。
0323b13: ○次引證。
0323b14: 故大品云阿羅漢若智若斷是菩薩無生法
0323b15: 忍。
0324a01: ○次支佛下明支佛地。
0324a02: 辟支佛地亦如是。
0324a03: 指同羅漢故云亦如是。
0324a04: ○次明菩薩地為四初略立。
0324a05: 九地過辟支佛入菩薩位。
0324a06: ○次略辨。
0324a07: 菩薩位者九地十地。
0324a08: ○三是則下略釋。
0324a09: 是則十地菩薩當知為如佛。
0324a10: 十地猶受菩薩之名復名為佛地者以佛
0324a11: 地邊有菩薩地名故知始終皆有菩薩位
0324a12: 故云別為菩薩。
0324a13: ○四齊此下辨盡不盡。
0324a14: 齊此習氣未盡。
0324a15: ○次過菩薩下釋佛地為二初略立。
0324b01: 過菩薩地則入佛地用誓扶餘習生閻浮提
0324b02: 八相成道。
0324b03: ○次五相下辨異。
0324b04: 五相如三藏不殊唯六成道樹下得一念相
0324b05: 應慧與無生四諦理相應斷一切煩惱習盡
0324b06: 具足大慈悲十力四無畏十八不共法一切
0324b07: 功德名之為佛七轉法輪權智開三藏生滅
0324b08: 四諦法輪實智說摩訶衍無生四諦法輪通
0324b09: 教三乘人也八入涅槃相者雙樹入無餘涅
0324b10: 槃薪盡火滅留舍利為一切天人福田也。
0324b11: 於中三異涅槃異中言留舍利者若下本
0324b12: 門中通佛亦言同入灰斷者當教二義不
0324b13: 定故利鈍菩薩所見不同故。△次結判。
0324b14: 是為通教共位別為菩薩立此名位也。△二用
0324b15: 別教名別義通。
0325a01: ○次簡名別義通及為菩薩立忍名等具
0325a02: 如止觀第六記今文為二初釋次料簡初
0325a03: 文為四初來意次列別位三對位四是則
0325a04: 下結。
0325a05: 二用別名名者即是取別教之名準望通教
0325a06: 菩薩位也別名者即是十信三十心十地之
0325a07: 名也。
0325a08: 初二如文。△三對位。
0325a09: 鐵輪位於通義即是乾慧地伏忍也三十心
0325a10: 即望性地柔順忍也八人地見地即是初歡
0325a11: 喜地得無生法忍也故大品云須陀恒若智
0325a12: 若斷皆是菩薩無生忍也薄地向果向即是
0325a13: 離垢地果即是明地也故大品云斯陀含智
0325a14: 斷是菩薩無生法忍也離欲地向果向即燄
0325a15: 地果即難勝地故大品云阿那含智斷是菩
0325b01: 薩無生法忍已辦地向果向是現前地果是
0325b02: 遠行地大品云阿羅漢智斷是菩薩無生法
0325b03: 忍辟支佛地即是第八不動地侵習氣也大
0325b04: 品云辟支佛地智斷是菩薩無生法忍菩薩
0325b05: 地即是善慧地。
0325b06: 三對位中前九地如文。
0325b07: ○至佛地中先指前文。
0325b08: 十地當知如佛地佛地如前說。
0325b09: 通教十地於別但名菩薩地也。
0325b10: ○次此佛下與三藏辨同異。
0325b11: 此佛與三藏佛亦同亦異同八十年同入真
0325b12: 灰斷也異者三藏因伏果斷通佛因果俱斷
0325b13: 三藏一日三時照機通佛即俗而真照不須
0325b14: 入也。
0325b15: 言三藏佛一日三時照機者諸部阿含及
0326a01: 大論皆有此說云佛一日三時入定求可
0326a02: 度機以約教門不能常見故也亦如摩耶
0326a03: 經阿難近在於後而便問言阿難今者為
0326a04: 在何許又問祇洹何故多烏小近尚自不
0326a05: 知豈能任運常照。△四結。
0326a06: 是則用別名辨位名異義同猶屬通教位也。
0326a07: ○次料簡中初問。
0326a08: 問初地至七地對果出何經論。
0326a09: 可解。
0326a10: ○答中明此通位教相多異致使人師各
0326a11: 據一途於中二先見次思初中三先出同
0326a12: 異。
0326a13: 答經論非不對當但高下不同人師對之異
0326a14: 或用見地止對初地如今所用或向初取三
0326a15: 地併對初地仁王明四地併對初地此難定
0326b01: 判。
0326b02: ○次但通教下難。
0326b03: 但通教見地本是無間之道不出觀證須陀
0326b04: 洹豈得初地斷見乃至三地或云四地耶。
0326b05: ○三若斷下縱。
0326b06: 若斷別惑不共二乘此義有之。
0326b07: ○次思惑中二先出異。
0326b08: 又或言六地斷結齊羅漢或云七地。
0326b09: ○次兼前總判。
0326b10: 此難定執前後兩果經論對皆不定中間可
0326b11: 以意得今以義推不可定執也。
0326b12: 略云不可定執者通義不可定判教門利
0326b13: 他時長機雜故令爾也。
0326b14: ○次問答中三先略判。
0326b15: 問從七地八地觀常住破無明者是何地位
0327a01: 答此則非通亦復非別。
0327a02: ○次何者下釋。
0327a03: 何者通教始終不明觀常何得中間而破無
0327a04: 明別教初心即知常住初地已巳能破無明云
0327a05: 何八地始破無明。
0327a06: ○三此乃下正判。
0327a07: 此乃別接通意耳。○次一問答。
0327a08: 問大論三處明初燄約別圓皆取發真為初
0327a09: 燄通教何意取乾慧為初燄答別圓各逗一
0327a10: 種根性故用發真為初燄通教為逗多種根
0327a11: 性所謂別圓入通故含容取乾慧耳若鈍者
0327a12: 八人見地是初燄利者於乾慧即能斷結故
0327a13: 是初燄。
0327a14: 次問者問大論三處明焦炷等者謂乾慧
0327a15: 地初地初住大論四十八明四十二字門
0327b01: 即初住已上也第四十九明菩薩初歡喜
0327b02: 地乃至法雲地廣明脩治地業續此文後
0327b03: 即云復次地有二種一者但菩薩地二者
0327b04: 共菩薩地所謂乾慧地乃至佛地故知三
0327b05: 教明矣故知此中問意與止觀稍似有殊
0327b06: 此以三教為問見地焦炷置而不論若得
0327b07: 此意則止觀文宛然自別。○三一問答。
0327b08: 問利人應無十地答備有以根利故故不制
0327b09: 位耳。
0327b10: 次問利人應無十地者問意利人既於初
0327b11: 地斷見應二地乃至四地斷思六七地成
0327b12: 佛是則無十地耶答意者教門具有於利
0327b13: 人不制秖如超果得阿羅漢可令餘三果
0327b14: 亦無人耶。○四一問答。
0327b15: 問別圓無利人耶答雖有利鈍以根性純故
0328a01: 但作一說如此也。
0328a02: 次問意者別圓若有利人應在地前住前
0328a03: 燋炷耶答意者雖有利鈍斷位必定。
0328a04: ○次別位為大樹者為三標章列門正釋。
0328a05: 大樹位者別教位也此為三一出經論不同
0328a06: 二明位三別明位。
0328a07: 初二如文。
0328a08: ○釋中有三初又為六初得名次位法所
0328a09: 依三無量下通列四別教下判五然下判
0328a10: 傍正六既有下結示不同。
0328a11: 此別教名義理惑智斷皆別此正約因緣假
0328a12: 名恒沙佛法如來藏理常住涅槃無量四諦
0328a13: 而論位次。
0328a14: 前二可知。
0328a15: ○三通列中三先舉四數次有無量下列
0328b01: 四法三云何下釋四法。
0328b02: 無量四諦凡有四種。
0328b03: 有無量四諦不伏破塵沙亦不伏破無明有
0328b04: 無量四諦傍伏破塵沙不伏破無明有無量
0328b05: 四諦正伏破塵沙亦伏無明有無量四諦正
0328b06: 伏破塵沙亦伏破無明。
0328b07: 初二如文。
0328b08: 云何無量不伏破塵沙不伏破無明若三藏
0328b09: 伏道有十六諦觀明障真之惑有無量種此
0328b10: 乃伏於見思何關塵沙例如外道分別世智
0328b11: 非伏見思云何無量是傍伏破若通教七地
0328b12: 出假分別藥病此助滅界內非正伏破云何
0328b13: 無量正伏破塵沙此是別教分別內外四諦
0328b14: 有無量種即是伏破塵沙亦伏無明乃有破
0328b15: 無明義今從事得名伏無明者為便也云何
0329a01: 無量伏破無明若圓教三諦俱照法界事理
0329a02: 無不明了破自地無明伏上地無明。
0329a03: 釋意者所以四教斷伏皆名無量若斷若
0329a04: 伏相狀非一故通名之此中皆約菩薩故
0329a05: 也初如三藏云伏見思即指菩薩今明無
0329a06: 量多在出假故且置二乘故通教中亦指
0329a07: 出假助謂助別別教中云內外四諦者當
0329a08: 知別人具四四諦言乃有斷無明義者若
0329a09: 據始終雖登地斷既證道同圓當知教道
0329a10: 有斷義耳故今從事且判地前屬於別教
0329a11: 則迴向中伏望於圓理故得事名圓人破
0329a12: 無明位長故指初住去以為無量。
0329a13: ○四判。
0329a14: 別教無量四諦非前二非後一正就恒沙佛
0329a15: 法當名。△五判傍正。
0329b01: ○　五傍正者約別教始終以判。
0329b02: 然實通緣諸四諦次第為論不無傍正初心
0329b03: 緣諸無量發心誓願初正以生滅四諦伏通
0329b04: 見思傍修三種次正以無生破通見思傍修
0329b05: 兩種次正以無量破內外塵沙次正用無作
0329b06: 伏無明次正用無作破無明。
0329b07: 可知。
0329b08: ○六結示同異中二初略示。
0329b09: 既有如此無量階差是故經論名數斷伏高
0329b10: 下對諸法門多有不同。
0329b11: ○次若華嚴下示教不同於中為三先列
0329b12: 教次又斷下明教相不同三所以然者下
0329b13: 明不同意初又二先經。
0329b14: 若華嚴明四十一地謂三十心十地佛地瓔
0329b15: 珞明五十二位仁王明五十一位新金光明
0330a01: 經但出十地佛果勝天王般若明十四忍大
0330a02: 品但明十地涅槃明五行十功德約義配位
0330a03: 似開三十心十地佛地而文不出名。
0330a04: ○次論。
0330a05: 又十地論攝大乘論地持論十住毗婆沙論
0330a06: 大智度論並釋菩薩地位而多少出沒不同
0330a07: 云云。
0330a08: 十地論唯釋華嚴十地品攝大乘第七釋
0330a09: 第四因果勝相中亦但明歡喜等十地而
0330a10: 已巳地持中明種性等六位如止觀第五所
0330a11: 引論文十住婆沙初文但明十地而已巳次
0330a12: 釋地相亦無諸位大論略出通別文但引
0330a13: 例故知諸論明位粗略。△次明教相不同。
0330a14: ○次明教相斷伏不同。
0330a15: 又斷伏高下亦異對諸法門行位亦復殊別。
0330b01: 如文。△三明不同意。
0330b02: ○三明意中二先明聖教大意。
0330b03: 所以然者既明界內界外生法兩身菩薩行
0330b04: 位如來方便用四悉檀化界內眾生隨機利
0330b05: 益豈得定說不廣尋經論如無目諍日。
0330b06: ○次今若下明今家用聖教意又四初總
0330b07: 列大意意在為成初心行人入道正意。
0330b08: 今若明位數須依瓔珞仁王若明斷伏高下
0330b09: 須依大品三觀若對法門須依涅槃用眾經
0330b10: 意共成初心觀教兩門使分明耳。
0330b11: 若無位次將何以為聞賢思齊將何以越
0330b12: 增上慢罪若赴機異轍任彼所忻故使如
0330b13: 上參差不等若為成初心教觀故且用三
0330b14: 經。△三經者纓珞大品涅槃。
0330b15: ○次諸聖下誡勸修行。
0331a01: 諸聖上位非凡能測豈可妄說粗知大意者
0331a02: 為破行人增上慢心又為銷經文引物希向
0331a03: 不可偏執諍競是非也。
0331a04: ○三今判下正示用三經意。
0331a05: 今判位名數依瓔珞仁王者華嚴頓教多明
0331a06: 圓斷四十一地不出十信之名諸大乘經多
0331a07: 明諸法門不正辨位前四時般若多明菩薩
0331a08: 觀行法門意亦不正辨位。
0331a09: 是故今家不同世人解釋經論但依法相
0331a10: 列位而已巳今一家別位若不依瓔珞則位
0331a11: 無始終若不依大品則諸位全無斷惑高
0331a12: 下用觀分齊若不依涅槃則菩薩願行淺
0331a13: 深相狀遠近莫知三經相成佛旨無失。
0331a14: ○四釋三文自為三。
0331a15: 今謂瓔珞五十二位名義整足恐是結諸大
0331b01: 乘方等別圓之位仁王般若明五十一位恐
0331b02: 是結成前四時般若別圓之位也法華但開
0331b03: 權顯實顯一圓位涅槃大意亦明別圓兩位
0331b04: 而不摘出名目云云。
0331b05: 初依瓔珞仁王中言前四時般若者古判
0331b06: 般若總有五時一摩訶二金剛三天王四
0331b07: 光讚五仁王此亦未可全用雖然摩訶定
0331b08: 在仁王之前何以知然仁王云如來成道
0331b09: 二十九年先已巳為我說摩訶般若故知仁
0331b10: 王在後明矣若光讚經準諸經目錄弘始
0331b11: 五年四月二十三日譯大品竟二十七卷
0331b12: 成者是也後竺法護晉太康元年譯上帙
0331b13: 為光讚又朱仕衡譯為二十卷名放光般
0331b14: 若羅什又重譯為十卷名小品支讖又譯
0331b15: 為十卷名道行又有人譯為五卷名大明
0332a01: 度又有人譯略光讚名大明度又有人譯
0332a02: 略光讚名大智無極又有人譯名大品當
0332a03: 知光讚秪是大品上帙在後譯之故不可
0332a04: 以為別時義也為是義故與仁王天王而
0332a05: 為次第者未可全用法華意雖該攝且名
0332a06: 位不彰故但用二經。△次依大品三觀。
0332a07: 斷伏高下依大品三觀者於次第義便也。△
0332a08: 三依涅槃。
0332a09: 對觀行法門依涅槃五行者正是末代入道
0332a10: 所也何者別教明觀行有二種一者不共
0332a11: 二乘說如華嚴十地論地持九種戒定慧及
0332a12: 攝大乘論等是也二者共二乘說如方等大
0332a13: 品中論釋論是也今涅槃五行從凡至極故
0332a14: 是末代行用為要也。
0332a15: 言地持九種戒定慧者論文既云六度皆
0332b01: 九今但云三者或以三攝六或略舉三要
0332b02: 然諸位功用願行法相斷惑品類被物廣
0332b03: 狹依土淨穢示多少真應優劣對當法
0332b04: 門等非可具列是故今文但明一轍所以
0332b05: 不暇廣明法相今順文體亦不委曲廣尋
0332b06: 經論恐添雜本文故知依此文相足辨權
0332b07: 實也。
0332b08: ○次總明位中亦約三經先標。
0332b09: 二明菩薩位者即約三經。
0332b10: ○次釋釋中二初約瓔珞者列釋。
0332b11: 一約瓔珞明位數者經有七位謂十信十住
0332b12: 十行十迴向十地等覺妙覺地也。
0332b13: 初十信心即是外凡亦是別教乾慧地亦名
0332b14: 伏忍位也十住即是習種性此去盡三十心
0332b15: 皆解行位悉是別教內凡亦是性地亦名柔
0333a01: 順忍位約別教義推應如法也十行即是
0333a02: 性種性別教義推應如頂法十迴向道種性
0333a03: 別教義推應如忍法世第一法問今明別教
0333a04: 何用四善根名答別教十地既對四果今以
0333a05: 方便擬四善根何咎又通教通於通別真似
0333a06: 兩解作此比決於義分明也十地即是聖種
0333a07: 性此皆入別教四果聖位悉斷無明別見思
0333a08: 惑等覺位即是等覺性若望菩薩名等覺佛
0333a09: 若望佛地名金剛心菩薩亦名無垢地菩薩
0333a10: 也妙覺地即是妙覺性即是究竟佛菩提果
0333a11: 大涅槃之果果也。
0333a12: 二約大品及三觀合位明斷伏高下者大品
0333a13: 菩薩欲具道慧當學般若即此十信習從假
0333a14: 入空觀伏愛見論欲入十住位若得十住即
0333a15: 斷界內見思也欲以道慧具足道種慧當學
0333b01: 般若此即修從空入假十行也欲以道種慧
0333b02: 具足一切智當學般若此即修中道正觀入
0333b03: 十迴向位也欲以一切智具足一切種智當
0333b04: 學般若此即是證中道觀入十地也欲以一
0333b05: 切種智斷煩惱習當學般若此即等覺地也。
0333b06: 無明煩惱習盡名之為佛即妙覺地也。
0333b07: 次依大品明三觀者問今此文中將此四
0333b08: 義以對三觀與大論中釋因中總別果
0333b09: 上總別等有何差別答言異義同何者空
0333b10: 假為因中道為果從假入空為因中總相
0333b11: 從空入假為因中別相別人脩中初但總
0333b12: 相為果上總若入初地雙照二諦為果上
0333b13: 別當知四義與三不殊。
0333b14: 三約涅槃明聖行合位者初戒聖行定聖行
0333b15: 即是十信位也生滅無生滅四真諦慧聖行
0334a01: 即是十住位無量四聖諦慧即是十行位修
0334a02: 一實諦無作四聖諦即是十迴向位次若發
0334a03: 真見一實諦證無作四聖諦即是聖行滿住
0334a04: 無畏地得二十五三昧能破二十五有名歡
0334a05: 喜地五行具足次後說十功德者恐表住大
0334a06: 涅槃十地之功德也過此明佛眼了了是妙
0334a07: 覺地也。△　三別明位。
0334a08: 三別解七位餘本尋大樹位竟也。
0334a09: 別解七位者如瓔珞中明六種性兼於住
0334a10: 前信位為七瓔珞六位者謂十住習種性
0334a11: 十行性種性十向道種性十地聖種性等
0334a12: 覺性妙覺性應往四教本中尋三草二木
0334a13: 位竟。
0334a14: 妙法蓮華經玄義釋籤卷第十六
0334a15: 音釋罽居例切。粗坐五切略也。
