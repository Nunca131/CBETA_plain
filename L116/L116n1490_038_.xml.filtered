0807b01: 妙法蓮華經玄義釋籤卷第三十八　車八
0807b02: 隋天台智者大師說
0807b03: 門人灌頂記
0807b04: 唐天台沙門湛然釋
0807b05: ○次難不定者為三初舉諸經次別引
0807b06: 央掘列眾明常三以淨名為並。
0807b07: 次難偏方不定教謂非次第別為一緣如金
0807b08: 光勝鬘楞伽殃掘之流也。
0807b09: 問殃掘之經六年所說列次第眾委悉餘經
0807b10: 彈斥明常分明餘教釋梵四王及十弟子乃
0807b11: 至文殊皆被訶斥同聞宛然應入次第而今
0807b12: 判作偏方。
0807b13: 次文言央掘列眾者彼經初云爾時世尊
0807b14: 與無量菩薩摩訶薩及四眾天龍八部毗
0807b15: 舍遮富單那等日月天子及護世等皆云
0808a01: 無量始從鹿苑方等般若法華涅槃經初
0808a02: 列眾皆有聲聞菩薩雜眾央掘亦爾仍云
0808a03: 無量故云委悉彈斥明常者如彼央掘偈
0808a04: 云云何名為一謂一切眾生皆以如來藏
0808a05: 畢竟恒安住云何名為二所謂名與色此
0808a06: 是聲聞宗斯非摩訶衍云何名為四所謂
0808a07: 四聖諦是則聲聞宗斯非摩訶衍一切諸
0808a08: 如來第一畢竟常是則大乘諦非苦是真
0808a09: 諦云何名為五所謂彼五根是則聲聞宗
0808a10: 斯非摩訶衍所謂彼眼根於諸如來常等
0808a11: 具如止觀第七卷引乃至增十亦復如是
0808a12: 如是等文彈訶聲聞明於常住最為顯著
0808a13: 餘如彼經又如無垢施女經阿闍世王有
0808a14: 女名無垢施於晨朝時著王屣踞父殿坐
0808a15: 爾時舍利弗與八大聲聞文殊師利等八
0808b01: 大菩薩入城乞食各先作念舍利弗念言
0808b02: 我當入如是定已巳願舍衛城中一切眾生
0808b03: 聞四聖諦法目連念言願令城中一切眾
0808b04: 生無有魔事如是十六人各作念已巳次第
0808b05: 到城入無垢施女門詣其乞食皆被此女
0808b06: 如其心念種種彈訶此十六人還佛所述
0808b07: 已巳佛記是女等云云。△三以淨名為並。
0808b08: ○三文者為三初以同有彈訶為並。
0808b09: 淨名亦是彈訶那得引為次第。
0808b10: ○次又淨名下以訶在昔與央掘同為難。
0808b11: 又淨名所訶事在昔追述前語以辭不堪
0808b12: 當知十二年前已巳應被訶與殃掘同若殃掘
0808b13: 偏方則淨名非次。
0808b14: ○三若謂下以明常被緣為難。
0808b15: 若謂殃掘明常別為一緣者淨名云塵勞之
0809a01: 儔是如來種何得是次第之說云云。
0809a02: ○三難用涅槃五味中二先敘其非。
0809a03: 次難其依涅槃五味判五時教用從牛出乳
0809a04: 譬三藏十二年前有相教從乳出酪譬十二
0809a05: 年後般若無相教從酪出生酥譬方等褒貶
0809a06: 教從生酥出熟酥譬萬善同歸法華教從熟
0809a07: 酥出醍醐譬涅槃常住教。
0809a08: ○次別明難難中又二初斥非。
0809a09: 此現見乖文義理顛倒相生殊不次第。
0809a10: ○次何者下釋釋中自五初難從牛出乳
0809a11: 為十二部中三初以非初說及無十二部
0809a12: 為難次救云下彼救三今問下縱難。
0809a13: 何者經云從牛出乳譬初從佛出十二部經
0809a14: 云何以十二部對於九部有相教耶一者有
0809a15: 相教無十二部二者有相教非佛初說故不
0809b01: 應以此為對云云。
0809b02: 初如文。
0809b03: 彼即救云小乘亦有十二部引文證云雪山
0809b04: 忍草牛若食者即出醍醐更有異草牛若食
0809b05: 者不出醍醐故知大小通有十二部但有佛
0809b06: 性無佛性之異耳。
0809b07: 次文言彼救云小乘亦有十二部至異耳
0809b08: 者大經二十五云雪山有草名曰忍辱牛
0809b09: 若食者即出醍醐更有異草牛若食者則
0809b10: 無醍醐雖無醍醐不可說言雪山之中無
0809b11: 忍辱草佛性亦爾山喻如來忍辱草者喻
0809b12: 大涅槃異草者喻十二部經若有能聽大
0809b13: 般涅槃則見佛性十二部中雖不聞有不
0809b14: 可說言無佛性也既云十二部中無有佛
0809b15: 性即是無佛性之十二部也忍辱草者既
0810a01: 喻佛性佛性亦不出於十二部彼師依經
0810a02: 救云大小乘俱有十二部也今意從別且
0810a03: 存大乘佛性十二部也無佛性者且對九
0810a04: 部。
0810a05: ○三縱難中二先直縱難何為不用有佛
0810a06: 性之十二部。
0810a07: 今問縱令通有十二部者何故不取明佛性
0810a08: 之十二部為乳教耶。
0810a09: ○次引第七中判其墮罪。
0810a10: 大經第七云九部不明佛性是人無罪如言
0810a11: 大海唯有七寶無有八寶是人無罪例此而
0810a12: 言若十二部無佛性者是人得罪既言具十
0810a13: 二部何意不明佛性即墮得罪之句豈會無
0810a14: 罪十二部耶。
0810a15: ○次難第二時又四初牒計。
0810b01: 若言從十二部出修多羅修多羅對無相般
0810b02: 若教者。
0810b03: ○次修多羅下明難。
0810b04: 修多羅則通一切有相無相五時皆名修多
0810b05: 羅何以獨對無相般若。
0810b06: ○三解云下彼救。
0810b07: 解云般若中有直說義復是第二時故以對
0810b08: 之。
0810b09: ○四若言下重破破中又三初以譬喻等
0810b10: 例破。
0810b11: 若言直說應是修多羅者般若中有譬說因
0810b12: 緣說授記說論義說那得獨是直說耶。
0810b13: ○次般若下以餘經例般若直說為難。
0810b14: 般若兼具眾說以修多羅為名者餘經亦直
0810b15: 說何不對修多羅。
0811a01: ○三若言下破第二時。
0811a02: 若言第二時者何經非第二時已巳如前難。
0811a03: ○次破第三時又二先牒計。
0811a04: 從修多羅出方等經用對褒貶淨名等教者。
0811a05: ○次淨名下指前文破。
0811a06: 淨名不應在大品之後已巳如前破云云。
0811a07: ○次破第四時又二先牒計。
0811a08: 從方等出般若用對法華者。
0811a09: ○次正破破又二先破回文。
0811a10: 經文自云般若而曲辨為法華迴經文就義
0811a11: 最為無意。
0811a12: ○次引涅槃破其謬立。
0811a13: 涅槃云八千聲聞於法華受記不道般若受
0811a14: 記那得喚法華為般若乖文失旨不成次第。
0811a15: 
0811b01: ○次難第五時亦先牒計。
0811b02: 從般若出大涅槃彼即解云從法華出大涅
0811b03: 槃。
0811b04: ○次正破。
0811b05: 此亦不會經文譬如很子又似羊云云。
0811b06: 譬云很者兩字本為一義謂諍競不順
0811b07: 今隨語便故分字釋。△次結難。
0811b08: 五時之失其過如此其四時三時無勞更難
0811b09: 南方教相不可復依也。△次重難前文用三時義。
0811b10: 今更難用三時義家云十二年後訖至法華
0811b11: 同名無相教者法華會三般若亦應歸一若
0811b12: 不爾者云何同是無相四時亦例爾。
0811b13: 結及更難用四三二時可見。
0811b14: ○次難北地中自為七文初難五時中但
0811b15: 難初時次餘四同上初時為二初牒計。
0812a01: 次難北地五時義若言提謂說五戒十善者。
0812a02: ○次正難難中又六初單約戒善難次又
0812a03: 彼經下用彼經體難三又云五戒下以五
0812a04: 戒為諸行本難四又提謂下以經中結得
0812a05: 道眾難五復次下以結集法藏次第難六
0812a06: 若言下以在初難一音初文又二先直難。
0812a07: 彼經但明五戒不明十善唯是人教則非天
0812a08: 教。
0812a09: ○次縱難。
0812a10: 縱以此為人天教者諸經皆明戒善亦應是
0812a11: 人天教耶。△次用彼經體難。
0812a12: 又彼經云五戒為諸佛之母欲求佛道讀是
0812a13: 經欲求阿羅漢讀是經又云欲得不死地當
0812a14: 佩長生之符服不死之藥持長樂之印長生
0812a15: 符者即三乘法是長樂印者即泥洹道是云
0812b01: 何獨言是人天教耶。
0812b02: 次文者符謂三乘法者所謂行行法也印
0812b03: 謂泥洹道者道謂能通印謂實相有實相
0812b04: 印道則可行。△三以五戒為諸行本難。
0812b05: 又云五戒天地之根眾靈之源天持之和陰
0812b06: 陽地持之萬物生萬物之母萬神之父大道
0812b07: 之元泥洹之本又四事本五陰六衰本四事
0812b08: 即四大四事本淨五陰本淨六衰本淨如此
0812b09: 等意窮元極妙之說云何獨是人天教耶。
0812b10: 第三文者靈謂情識有情識故藉戒為本
0812b11: 天謂諸天正報依報地謂地神依報正報
0812b12: 四天王持之使四時調順地神持之萬物
0812b13: 成熟父母毋道源秖是能生為義。△四以經中結得
0812b14: 道眾難。
0812b15: 又提謂長者得不起法忍三百人得信忍二
0813a01: 百人得須陀洹四天王得柔順法忍龍王得
0813a02: 信根阿須輪眾皆發無上正真道意觀此得
0813a03: 道豈是人天教耶。
0813a04: 第四如文。
0813a05: ○第五結集難中二初難不預五時。
0813a06: 復次釋論結集法藏初從波羅柰至泥洹夕
0813a07: 凡所說小乘法結為三法藏從初生至雙樹
0813a08: 凡說大乘結為摩訶衍藏柰苑之前不預小
0813a09: 乘攝。
0813a10: ○次何者下釋不預所以。
0813a11: 何者爾時未有僧寶故不應用提謂為初教
0813a12: 也。
0813a13: ○六難一音。
0813a14: 若言提謂是祕密教一音異解者不應在顯
0813a15: 露之初。
0813b01: 可見。△次餘四同上。
0813b02: 餘四時同南家已巳如前破云云。
0813b03: ○次難菩提流支中二先牒計略斥。
0813b04: 次難流支半滿義從初鹿苑三藏皆明半義
0813b05: 從般若已巳去訖至涅槃皆明滿者此不應然。
0813b06: ○次從得道下正斥正斥又二先斥半教
0813b07: 次從般若去斥滿教初又二初難。
0813b08: 從得道夜常說般若鹿苑已巳來何曾不滿。
0813b09: ○次引諸文皆是十二年前已巳有滿教。
0813b10: 如提謂時無量天人得無生忍成道六年已巳
0813b11: 說殃掘摩羅涅槃云我初成道恒沙菩薩來
0813b12: 問是義如汝無異當知鹿苑不應純半。
0813b13: 言涅槃云我初成道恒沙菩薩來問等者
0813b14: 第三經迦葉設三十六問竟佛讚言善哉
0813b15: 善哉汝今未得一切種智如已巳得之如汝
0814a01: 所問如一切智等無有異善男子我初坐
0814a02: 道初成正覺爾時無量阿僧祇恒沙等
0814a03: 諸佛世界有諸菩薩亦曾問我如是深義
0814a04: 然其所問句義功德皆亦如是等無有異
0814a05: 如是問者則能利益無量眾生。
0814a06: ○次滿中又二先引論以明法華祕密
0814a07: 難。
0814a08: 從般若已巳去諸經皆滿者釋論云般若非祕
0814a09: 密教以付阿難法華是祕密教付諸菩薩若
0814a10: 同是滿教何得一祕一不祕。
0814a11: ○次又若下以三味名展轉互難互難又
0814a12: 二初正難。
0814a13: 又若皆是滿應同會三又若同是滿生熟二
0814a14: 酥應同是醍醐醍醐應同是生熟酥。
0814a15: ○次能譬下結難。
0814b01: 能譬之味既差別不同所譬之法豈併是滿
0814b02: 云云。
0814b03: ○次難四宗中自為四初難因緣宗中二
0814b04: 初以通途因緣為難次又因緣下假名義
0814b05: 同不應立異為難。
0814b06: 次難四宗者謂因緣宗指阿毗曇六因四緣
0814b07: 若爾成論亦明三因四緣一切諸法皆為因
0814b08: 緣所成因緣語通何獨在毗曇。
0814b09: 初文言六因四緣者略如止觀第八記言
0814b10: 成論三因四緣者三因謂生因習因依因
0814b11: 生因者若法生時能與其因如業為報因
0814b12: 習因者如習貪欲貪欲增長依因者如心
0814b13: 心數法依色香等四緣者因緣者具足三
0814b14: 因次第緣者心心數法次第而生緣緣者
0814b15: 如識生眼識增上緣者諸餘緣也若俱舍
0815a01: 中因緣五因性成論以所作因即是增上
0815a02: 故不別立但立報因即生因是自分因即
0815a03: 習因是共因即依因是。
0815a04: 又因緣宗異假名宗故成論云見有四諦是
0815a05: 調心法不能得道既立因緣宗得何等道若
0815a06: 得小乘道則與假名宗同何須別立若得大
0815a07: 乘道即與圓常等同何須別立今別以為宗
0815a08: 應別判一道云云。
0815a09: ○次難假名宗中二先據本論得道為難。
0815a10: 次難假名宗者指成實論觀三假浮虛乃是
0815a11: 世諦事法非彼論宗彼論見空得道應用空
0815a12: 為宗。
0815a13: ○次引大論空門為證。
0815a14: 又釋論明三藏中空門無假名門若指彼義
0815a15: 應用彼宗既別立名則非見空得道云云。
0815b01: 宗應順本論異不成宗。
0815b02: ○次難不真宗中三先引大論彈方廣破
0815b03: 次若謂下難不明佛性三何但下難幻化
0815b04: 語通立宗不成。
0815b05: 次難不真宗此指大品十喻為不真誑相者
0815b06: 龍樹彈方廣云取佛十喻說一切如幻如化
0815b07: 無生無滅失般若意與外道同云何拾他被
0815b08: 彈之義立不真宗。
0815b09: 初文破不真宗指大品十喻者如止觀第
0815b10: 五記十喻既是大品正文龍樹彈者但為
0815b11: 方廣不曉即空不空等理但指如幻為不
0815b12: 生滅如幻但是俗諦而已巳如何得立為般
0815b13: 若宗般若意在空及不空故云失般若意。
0815b14: 若謂文明幻化不辨佛性常住為不真者此
0815b15: 則不然經明佛性常住已巳如前說。
0816a01: 次文可見。
0816a02: ○第三文又二先難。
0816a03: 何但此經明幻化耶華嚴亦云如化忍如夢
0816a04: 忍心如工幻師等種種譬喻涅槃亦云諸法
0816a05: 如幻化佛於中不著絓是諸經皆明幻化亦
0816a06: 應是不真宗。
0816a07: ○次結。
0816a08: 若諸經幻化非不真宗何獨大品苦為誑相。
0816a09: ○次難常宗指涅槃於中為二先以八術
0816a10: 並難。
0816a11: 又難常宗指於涅槃涅槃之經何但明常亦
0816a12: 明非常非無常能常能無常雙用具足八術
0816a13: 云何單取常用為宗何不取無常用為宗單
0816a14: 輪隻翼不能飛運云云。
0816a15: ○次彼云下重述彼救重破又五初述計
0816b01: 次宗則下重破其宗教真不真等不應別
0816b02: 立三彼引楞伽下破其謬引失意四若爾
0816b03: 下以因緣假名為例五覆卻下結難。
0816b04: 彼云誑相不真宗即是通教常宗秪是真宗
0816b05: 即是通宗者宗則通真不真不真何意沒宗
0816b06: 而用教真宗何意無教而立宗宗若無教何
0816b07: 得知真真宗若沒宗有教則同名通教若俱
0816b08: 沒教留宗則同名通宗若俱安教則同名通
0816b09: 宗教若留不真真則名通不真宗教通真宗
0816b10: 教通不真宗可為三乘通修通真宗亦應三
0816b11: 乘通修也若言此通是融通之通者通教亦
0816b12: 是通真之真也此則兩名混同義無別也。
0816b13: 初文言彼云誑相不真宗等者彼立四宗
0816b14: 家自判云不真宗是通教常宗是真宗彼
0816b15: 依楞伽作如此判具如下引今以真不真
0817a01: 及宗教有無卻覆並決令二名齊等使宗
0817a02: 必有教教必有宗教是能詮宗是所詮必
0817a03: 互相有不可孤然既無此義當知汝之所
0817a04: 立真及不真亦須互有既不別立其名便
0817a05: 齊何須別立宗教二耶說大意竟更重消
0817a06: 文從初至者字有二十二字先述彼定計
0817a07: 二宗次從宗則下重破中初至用教二句
0817a08: 有十五字難其不真不合無宗從真宗去
0817a09: 至立宗有九字難其有宗不合無教次從
0817a10: 宗若去至知真有八字重徵其無教之失
0817a11: 宗為所詮教為能詮真宗既無能詮之教
0817a12: 如何得知所詮之真次從真宗若沒去至
0817a13: 通教有十二字以真卻並不真若使真宗
0817a14: 還例不真無宗有教則真與不真同名通
0817a15: 教次從若俱沒教去至通宗有十一字復
0817b01: 以不真卻並於真若使不真還例於真無
0817b02: 教有宗則真與不真同名通宗次從若俱
0817b03: 安去至宗教有一十字立理難其宗教合
0817b04: 俱若真與不真俱有教有宗則真與不真
0817b05: 俱名通宗及教次從若留去至宗教有十
0817b06: 六字以真不真卻覆並難宗之與教宗教
0817b07: 既等不應復分真不真別是則宗教之上
0817b08: 俱有真與不真真與不真既同宗之與教
0817b09: 復等是則但成一句謂通不真真宗教文
0817b10: 中似開為兩句者為開次文難勢未畢故
0817b11: 云通不真宗教通真宗教次從通不真宗
0817b12: 去至修也有二十一字以法卻覆難其行
0817b13: 人法既一例俱有教宗人不合分大小之
0817b14: 別若言不真通三乘人真宗亦應通三乘
0817b15: 人亦應更覆並云真既獨教菩薩之人不
0818a01: 真亦應獨教菩薩亦應更並云三乘通有
0818a02: 真與不真如何分宗教等別次若言去
0818a03: 至真也有十九字縱難也借使真宗是融
0818a04: 通之通亦不應獨無教而立宗也通教亦
0818a05: 是通宗之真豈得無宗而立於教從此則
0818a06: 下結宗教二義既其齊等真不真名亦
0818a07: 皆混同。
0818a08: 彼引楞伽經云說通教童蒙宗通教菩薩故
0818a09: 以真宗為通宗也。
0818a10: 三從彼引去出其謬引所憑便成不曉教
0818a11: 旨彼經明於三乘共位即簡二乘名為童
0818a12: 蒙說秖是教以教通故不隔童蒙故云說
0818a13: 通兼教童蒙雖通童蒙宗在菩薩是故宗
0818a14: 通本教菩薩教是能詮何故立云真宗無
0818a15: 教兼被於小則童蒙有教何故立云無宗
0818b01: 但教彼人不知三乘之真兼空不空不空
0818b02: 復有教證兩別他不見此望聲釋義徒分
0818b03: 宗教失旨逾深。
0818b04: ○四從若爾去例難。
0818b05: 若爾是則因緣假名不真皆是童蒙不應悉
0818b06: 立宗也。
0818b07: 且依彼立以難因緣假名二宗同成不真。
0818b08: 覆並決四宗名義甚不便也。
0818b09: 若更並決亦應準前故云不便。
0818b10: ○次破五宗六宗又二先破次責無憑
0818b11: 初破五宗。
0818b12: 次難五宗者難四宗如前。
0818b13: 彼立五宗四不殊前已巳如前破。
0818b14: ○次若言下正破法界宗中二先難次結
0818b15: 初文二先以涅槃難次以大品難初文二
0819a01: 先以二部不應優劣難。
0819a02: 若言華嚴為法界宗異大涅槃涅槃非法界
0819a03: 但名常宗大經云大般涅槃是諸佛法界若
0819a04: 為劣謝華嚴耶。
0819a05: ○次若常下以二法對並為妨難。
0819a06: 若常非法界法界非常法界非常應有生滅
0819a07: 常非法界攝法不盡此皆不可然也。
0819a08: 二法不別何得別立以為兩宗。
0819a09: 大品云不見一法出法性外者法性即是法
0819a10: 界又云一切法趣色是趣不過豈非法界之
0819a11: 說。
0819a12: 次引大品中一切法趣如止觀第二記。
0819a13: 而獨言華嚴是法界異於涅槃大品耶。
0819a14: 結如文。
0819a15: ○次難六宗先指四宗與前同竟已巳如前
0819b01: 破。
0819b02: 次難六宗者四宗如前難。
0819b03: ○次今問下真常二宗對並為難又二先
0819b04: 以同異對並。
0819b05: 今問真常兩宗真常若同何故開兩真常若
0819b06: 異俱非妙法。
0819b07: ○次何者下釋不異又二先釋異非妙法
0819b08: 以生滅虛偽故。
0819b09: 何者真若非常真則生滅常若非真常則虛
0819b10: 偽。
0819b11: ○次又真下判既非妙法何殊不真等。
0819b12: 又真若非常與前三宗何異若常非真即有
0819b13: 破壞法。
0819b14: ○次難圓宗中先牒計斥。
0819b15: 次難圓宗若言大集染淨圓融異於涅槃華
0820a01: 嚴者此亦不然。
0820a02: ○次大品下別難又二初以果法俱融難
0820a03: 次又云下以因法俱融難。
0820a04: 大品云即色是空非色滅空釋論解云色是
0820a05: 生死空是涅槃生死際涅槃際一而無二此
0820a06: 豈非染淨俱融又云一切趣色欲趣瞋趣癡
0820a07: 諸見等豈非俱融之相淨名云一切塵勞是
0820a08: 如來種不斷癡愛起諸明脫行於非道通達
0820a09: 佛道此圓融何異大集云云。
0820a10: 染因染果皆悉即淨具一切法豈非不二
0820a11: 耶。
0820a12: 此六宗五宗皆倚傍四宗而開但四宗無文
0820a13: 或言出頂王經經云初說因緣諸法空次教
0820a14: 諸子一乘常住法諸法空者不應是假名宗
0820a15: 也一乘常住者不應是通教誑相也或言經
0820b01: 不度也四宗既爾五宗六宗約四開立皆難
0820b02: 信用也。
0820b03: 次責五宗六宗無憑中言出頂王經者親
0820b04: 撿無文未審其意。
0820b05: ○次難有相無相教中二先。
0820b06: 次難有相無相大乘教者相無相不應單說。
0820b07: ○次何者下別又三初以二諦相即難
0820b08: 次華嚴下以經部大體難三大品下重引
0820b09: 大品結難初文二先舉二諦中言相即者
0820b10: 俗即有相真即無相不應相離。
0820b11: 何者本約真論俗還約俗論真。
0820b12: ○次一切智人去引證也。
0820b13: 一切智人以無為法而有差別。
0820b14: 一切智人即證真真即無為差別即俗以
0820b15: 猶用也用此無為而能分別故即俗論真。
0821a01: ○次文又二先準部中所明義不應別。
0821a02: 華嚴雖論十地何曾不約法身楞伽思益雖
0821a03: 復論空何曾不說無生忍。
0821a04: ○次若純下明別立有妨。
0821a05: 若純用有相相則無體教何所詮亦不得道
0821a06: 若純用無相無相真寂絕言離相言語道斷
0821a07: 心行處滅則非復是教云何可說若言是教
0821a08: 教即是相何謂無相。
0821a09: 寄此兼判楞伽成方等部他云楞伽非第
0821a10: 三時七卷經文第六卷中大慧問言外道
0821a11: 尚遮不許食肉何況如來大悲含育而許
0821a12: 自他令食肉耶若大乘中梵網已巳制猶作
0821a13: 此說當知楞伽四含之後為漸制之始下
0821a14: 佛答中仍云菩薩不應食肉故知仍存小
0821a15: 教中開。
0821b01: 大品須菩提問云若諸法畢竟無所有云何
0821b02: 說有一地乃至十地佛答云以諸法畢竟無
0821b03: 所有故則有菩薩初地至十地若諸法有決
0821b04: 定性者則無一地乃至十地故知二種大乘
0821b05: 別說乖經云云。
0821b06: ○次難一音中亦二先立計。
0821b07: 次難一音教者但言一大乘無三差別者秪
0821b08: 是實智不見權智。
0821b09: ○次別難別中為六初以鹿苑施小四諦
0821b10: 破。
0821b11: 若但大乘者法華何故云我若讚佛乘眾生
0821b12: 沒在苦破法不信故墜於三惡道尋時思方
0821b13: 便諸佛皆歡喜故知非獨一大乘教。
0821b14: ○次以信解衣瓔二身破。
0821b15: 若純是一乘亦應純長者身既有垢衣之體
0822a01: 亦有大小教異那得混判一音失於方便。
0822a02: ○三若言下所化返成能化破。
0822a03: 若言佛常說一乘眾生見三者此則眾生能
0822a04: 化佛是所化佛既是能化應能說三乘何得
0822a05: 用一乘。
0822a06: ○四若言法華下以法華純一縱難破。
0822a07: 若言法華純一可爾。
0822a08: ○五引華嚴仍二破六故知下結難。
0822a09: 華嚴五天反亦為鈍根菩薩開別方便況
0822a10: 餘經耶。
0822a11: 言華嚴五天往返者通舉上五故云五天
0822a12: 其實但四除化樂故謂忉利說十住夜摩
0822a13: 說十行兜率說十向他化說十地。
0822a14: 故知一音之教但有一大車無有僕從方便
0822a15: 侍衛但有智慧波羅蜜無方便波羅蜜云云。
0822b01: ○四研詳中二先釋章名。
0822b02: 四研詳去取者覈實故言研覈權故言詳適
0822b03: 法相故言去取。
0822b04: ○次若五時下正為研詳次第詳前南三
0822b05: 北七所用宗教尋之可見不復分節。
0822b06: 若五時明教得五味方便之文而失一道真
0822b07: 實之意雖得其文配對失旨其文通用其對
0822b08: 宜休若言十二年前明有相教此得小乘一
0822b09: 門而失三門何者三藏有四門得道或見有
0822b10: 得道如阿毗曇或見空得道如成實或見亦
0822b11: 有亦空得道如昆勒或見非空非有得道如
0822b12: 車匿故知泥洹真法寶眾生各以種種門入
0822b13: 若欲舉一標四應言三藏若欲廣明備立
0822b14: 四種何意偏存有相失沒三耶疑誤後生空
0822b15: 有成諍若三藏中菩薩須廣學四門通諸方
0823a01: 便後得佛時名正遍知若但標有相之教唯
0823a02: 得見有得道一門聲聞全失三門入泥洹路
0823a03: 則於小乘義闕若但有相秖偏知一門不解
0823a04: 三門非正遍知於菩薩義闕其闕則眾故須
0823a05: 棄其得則寡唯存一。
0823a06: 若十二年後明無相無相者此得共般若失
0823a07: 不共般若共般若有四門如幻如化即有門
0823a08: 幻化即無是空門幻化有而不有是亦空亦
0823a09: 有門雙非幻化即非空非有門若言般若無
0823a10: 相者秖得共般若一空門全失三門亦失七
0823a11: 門尚不是因中正遍知況果上正遍知其失
0823a12: 則去其得即取云云。
0823a13: 全失三門亦失七門者以般若中有共不
0823a14: 共故不共雖有別圓不同且言之名為
0823a15: 不空對共中四以為八門既但得一全失
0823b01: 共三及不共四故云失七。
0823b02: 若言第三時抑挫聲聞褒揚菩薩此得斥小
0823b03: 一種聲聞全失七種聲聞得顯大一意全不
0823b04: 得折挫諸偏菩薩褒揚極圓菩薩亦不得折
0823b05: 挫諸權菩薩褒揚於實菩薩又不識偏圓權
0823b06: 實四門所得處少不得處多。
0823b07: 此得斥小一種聲聞全失七種聲聞者藏
0823b08: 通八門各有聲聞若斥有相但斥三藏有
0823b09: 門一種全失餘三及通中四故云失七。
0823b10: 若言第四時同歸之教唯得萬善同歸一乘
0823b11: 之名不得萬善同歸一乘之所所者即佛性
0823b12: 同歸常住等也秪得會三歸一不得會五歸
0823b13: 一不得會七歸一唯得歸於一不得歸佛性
0823b14: 常住有如此等失云云。
0823b15: 會五者五謂人天及三不會七者七謂聲
0824a01: 聞支佛各有二故。
0824a02: 第五時若依二諦論常住則非常住若不依
0824a03: 二諦無所間然彼雖明常全失非常非無常
0824a04: 雙用常無常唯得四術之一永失七術復不
0824a05: 得其正體云云。
0824a06: 永失七術者常樂等四及非常非無常等
0824a07: 四成八術故知但常唯得八術中之一
0824a08: 耳又八術如止觀第八記。
0824a09: 四時教三時教無文可依無實可據進退無
0824a10: 所可取云云。
0824a11: 北地五時亦無文據又失實意其間去取類
0824a12: 前可知半滿教得實意失方便意四宗教失
0824a13: 五味方便意又失實意五宗六宗例如此二
0824a14: 種大乘教權實乖離父母乖離導師云何得
0824a15: 生權若離實無實相印是魔所說實若離權
0824b01: 不可說示一音教得實失權鰥夫寡婦不成
0824b02: 生活永無子孫眾家解教種種不同皆是當
0824b03: 世之師各各自謂有於深致時既流播義亦
0824b04: 添雜晚賢情執苟諍紛紜所以上來研難次
0824b05: 論去取略知大意云云。
0824b06: 若除其病如上所說若不除法用之則異云
0824b07: 何用異有相則具用四門無相則用共不共
0824b08: 八門褒貶則用貶小褒大貶偏褒圓貶權褒
0824b09: 實同歸則用同歸一乘常住佛性究竟圓趣
0824b10: 常住則用非常非無常雙用常無常二鳥俱
0824b11: 遊八術具足。
0824b12: 二鳥俱遊者大經第八鳥喻品云善男子
0824b13: 鳥有二種一名迦提二名鴛鴦遊止共
0824b14: 俱不相捨離此品答前云何共聖行娑羅
0824b15: 迦提舊云娑羅是雙提是鳥然娑羅
0825a01: 翻堅固不應云雙或云娑羅一雙提一
0825a02: 雙或云娑羅一隻提一隻引文云鳥有
0825a03: 二種也或娑羅翻為鴛鴦引證云問中云
0825a04: 娑羅答中云鴛鴦類異義同故以鴛鴦替
0825a05: 於娑羅或云娑羅翻為天鶴引六卷泥洹
0825a06: 云鴈鶴舍利章安云然漢不善梵音秖增
0825a07: 諍競意在況喻取其雌雄共遊止息譬一
0825a08: 中無量無量中一問為凡與聖共聖與凡
0825a09: 共凡與凡共他云若觀常時不識生死無
0825a10: 常若觀生死無常不識涅槃常住二解不
0825a11: 分如識金不識識不識金精識二物
0825a12: 是名雙觀餘三亦爾凡聖俱然故云雙遊
0825a13: 此釋違喻一鳥窮下之生死一鳥窮高之
0825a14: 涅槃升沈永乖雙遊何在又有人約半滿
0825a15: 以明雙遊夫雙遊者生死涅槃各有常與
0825b01: 無常取生死涅槃中雙常為一雙滿取生
0825b02: 死涅槃中一雙無常為一雙半今明不爾
0825b03: 兩常俱起乃是二雄兩無常俱起乃是二
0825b04: 雌亦與喻乖是故不用今言雙遊者生死
0825b05: 涅槃中俱有常無常在下在高雙遊並息
0825b06: 事理相即二即中中即二非二中而二中
0825b07: 事理雌雄義並成也故此雙遊須約六即
0825b08: 此中具有凡共聖等如前三句。
0825b09: 用五味則次第如文在下當說用提謂波利
0825b10: 亦不止是人天之乘用半滿則有五句滿開
0825b11: 滿立半破半明滿帶半明滿廢半明滿用因
0825b12: 緣假名則為三藏兩門耳用誑相是通教一
0825b13: 門耳用真秖是常常秪是真法界不獨在華
0825b14: 嚴圓宗不偏指大集用有相無相者約有相
0825b15: 明無相約無相明有相二不相離用一音者
0826a01: 有慧方便解有方便慧解設取其名用義永
0826a02: 異云云。
0826a03: 用一音者有慧方便解等者慧即是實方
0826a04: 便是權二義相即不得相離他用五時但
0826a05: 得方便而無實慧故淨名云無慧方便縛
0826a06: 故無實慧而用方便名愛見悲即三藏菩
0826a07: 薩也而言之除無緣外皆悉名為方便
0826a08: 縛也是則別教地前通教出假皆名愛見
0826a09: 若但一音而無權慧何但方便是縛慧亦
0826a10: 非解故淨名云無方便慧縛即二乘空慧
0826a11: 也而言之通別入空菩薩皆名無方便
0826a12: 慧今用此意斥彼用教諸味用實雖名一
0826a13: 音若無赴緣彈斥洮汰成生熟酥使至法
0826a14: 華堪入一實名無方便若用五時漸誘之
0826a15: 益則失諸味平等一音名為無慧故今斥
0826b01: 之義同縛慧及縛方便。
0826b02: ○五判教中列章。
0826b03: 五判教相者即為六一舉大綱二引三文證
0826b04: 三五味半滿相成四明合不合五通別料簡
0826b05: 六增數明教。
0826b06: ○解釋釋中自六初舉大綱中復為三標。
0826b07: 一大綱三種。
0826b08: ○列。
0826b09: 一頓二漸三不定此三名同舊義異也云云。
0826b10: ○釋釋中復為教觀二種於中又二先二
0826b11: 門意。
0826b12: 今釋此三教各作二解一約教門解二約觀
0826b13: 門解教門為信行人又成聞義觀門為法行
0826b14: 人又成慧義聞慧具足如人有目日光明照
0826b15: 見種種色具如釋論偈云云。
0827a01: ○次正釋釋中二先釋二種次今辨下簡
0827a02: 示稱歎初文二初約教中初釋頓教。
0827a03: 先約教者若華嚴七處八會之說譬如日出
0827a04: 先照高山淨名中唯嗅薝蔔大品中說不共
0827a05: 般若法華云但說無上道又始見我身聞我
0827a06: 所說即皆信受入如來慧若遇眾生盡教佛
0827a07: 道涅槃二十七云雪山有草名為忍辱牛若
0827a08: 食者即得醍醐又云我初成佛恒沙菩薩來
0827a09: 問是義如汝無異諸大乘經如此意義類例
0827a10: 皆名頓教相也非頓教部也。
0827a11: 始自華嚴終至法華皆有頓義故顯露中
0827a12: 唯除鹿苑以餘部中皆有頓故名為頓教
0827a13: 而非頓部下文不定亦復如是此中又引
0827a14: 初成道者且借祕密助入此中明鹿苑初
0827a15: 成亦有頓義況諸經耶言七處八會者是
0827b01: 舊經五十卷或六十卷成義十四年
0827b02: 北天竺佛度陀羅三藏此翻覺賢於揚
0827b03: 州司空寺譯後有大唐三藏證聖元年來
0827b04: 至與于闐實叉難陀此云喜覺於愛敬寺
0827b05: 譯八十卷成但龍宮三本上本十三世界
0827b06: 微塵數偈中本四十九萬八千八百偈下
0827b07: 本十萬偈四十八品今但有三十九品則
0827b08: 經猶未盡舊經七處八會新譯更加普光
0827b09: 明殿一會第一摩竭阿蘭若有六品一世
0827b10: 主妙嚴二如來現相三普賢三昧四世界
0827b11: 成就五華藏世界六毗盧遮那第二摩竭
0827b12: 連河曲普光明殿會有六品一如來名
0827b13: 號二四諦三光明覺四菩薩問明五淨行
0827b14: 六賢首第三忉利天會說十住有六品一
0827b15: 升須彌頂二須彌頂讚歎三十住四梵行
0828a01: 五發心功德六說法說令十住進後位也
0828a02: 第四夜摩天會說十行有四品一升夜摩
0828a03: 二夜摩讚偈三十行四無盡第五兜率天
0828a04: 會說十向有三品一升兜率二升兜率讚
0828a05: 歎三十向第六他化天會說十地一品第
0828a06: 七重會普光明殿說十地勝進行有十一
0828a07: 品一十定二十通三十忍四阿僧祇五壽
0828a08: 量明菩薩報生淨土隨時壽量六菩薩住
0828a09: 處七不思議法明佛果德八相海九隨相
0828a10: 光明功德十普賢行十一如來出現八三
0828a11: 會普光明殿說六位一品謂離世間第九
0828a12: 遊逝多林會說入法界品如是處會所明
0828a13: 位行不出別圓但經意兼含義難分判始
0828a14: 從住前至登住來全是圓義從第二住至
0828a15: 第七住文相次第又似別義於七住中又
0828b01: 辨一多相即自在次行向地又是次第差
0828b02: 別之義又一一位皆有普賢行布二門故
0828b03: 知兼用圓文接別次結如文。
0828b04: ○次漸教者又三初約始終共名為漸次
0828b05: 又始自下約人在教以判為漸三從方等
0828b06: 之初至法華前皆名為漸。
0828b07: 二漸教相者如涅槃十三云從佛出十二部
0828b08: 經從十二部經出修多羅從修多羅出方等
0828b09: 經從方等經出般若從般若出涅槃如此等
0828b10: 意即是漸教相也。
0828b11: 前文多處及止觀等用中間之漸今用舊
0828b12: 名通判一代且置藏等是故爾耳頓與不
0828b13: 定亦復如是今先引大經通明一代漸教
0828b14: 之相此明敷設教門出沒利物故用斯漸。
0828b15: 又始自人天二乘菩薩佛道亦是漸也。
0829a01: 次始自去始自人天終至佛乘亦名為漸
0829a02: 此是約人人雖在於諸味漸稟而得益深
0829a03: 淺始自人天次第入實此如止觀初破三
0829a04: 途後達常住此人不經華嚴但從鹿苑之
0829a05: 前初稟人天後漸深入。
0829a06: 又中間次第入亦是漸云云。
0829a07: 言中間者或復初從方等般若後漸漸深
0829a08: 入皆如前說並名為漸以鹿苑後皆有人
0829a09: 天乃至實相故也此等漸人初不在華嚴
0829a10: 後不至法華教雖經漸或得頓益其未入
0829a11: 者若來至法華被開會竟又名漸頓自是
0829a12: 別途非全名漸。
0829a13: ○三明不定中二初略點示。
0829a14: 三不定教者此無別法但約頓漸其義自明。
0829a15: ○次引經解釋釋中三先引教。
0829b01: 今依大經二十七云置毒乳中乳即殺人酪
0829b02: 酥醍醐亦能殺人。
0829b03: ○次釋經。
0829b04: 此謂過去佛所嘗聞大乘實相之教譬之以
0829b05: 毒。
0829b06: ○三結釋經意中又二先明不定之由由
0829b07: 聞法。
0829b08: 今值釋迦聲教其毒即發結惑人死。
0829b09: ○次正明不定。
0829b10: 若如提謂波利但聞五戒不起法忍三百人
0829b11: 得信忍四天王得柔順忍皆服長樂之藥佩
0829b12: 長生之符住於戒中見諸佛母毋即是乳中殺
0829b13: 人也。
0829b14: 即今世發習且以提謂為首提謂猶屬顯
0829b15: 露未假祕密故至鹿苑方分顯祕。
0830a01: 酪中殺人者如智度論云教有二種一顯露
0830a02: 教二祕密教顯露者初轉法輪五比丘及八
0830a03: 萬諸天得法眼淨若祕密教無量菩薩得無
0830a04: 生法忍此是毒至於酪而能殺人也。
0830a05: 生酥中殺人者有諸菩薩於方等大乘教得
0830a06: 見佛性住大涅槃即其義也熟酥殺人者有
0830a07: 諸菩薩於摩訶般若教得見佛性即其義也。
0830a08: 次生熟酥中但語菩薩者亦是顯露亦應
0830a09: 言若祕密教二乘之人處處得入但是文
0830a10: 略耳不語今經者如第一卷中分別今經
0830a11: 無不定故。
0830a12: 醍醐殺人者如涅槃教中鈍根聲聞開發慧
0830a13: 眼得見佛性乃至鈍根緣覺菩薩七種方便
0830a14: 皆入究竟涅槃即其義也是名不定教相也
0830a15: 非不定部。
0830b01: 涅槃中言鈍根二乘等者應於法華皆得
0830b02: 悟入若至涅槃乃是鈍中之鈍此如五千
0830b03: 復成不定言菩薩者即藏通菩薩至涅槃
0830b04: 中方得聞常破於無明亦屬不定是等皆
0830b05: 名發不定故言七種方便皆入究竟者今
0830b06: 釋不定非但涅槃之中七種方便皆得入
0830b07: 實名為不定前諸教中亦復如是若圓教
0830b08: 中及別登地得入實者不名不定故不定
0830b09: 名必在方便又登地登住超斷無明亦名
0830b10: 不定是故名為醍醐殺人。
0830b11: ○次約觀門者此三觀中頓觀一種全同
0830b12: 止觀漸及不定少分不同漸初不云先修
0830b13: 歸戒下去文同如前教中初即人天此中
0830b14: 道理初亦歸戒但是文略不定但寄漸次
0830b15: 論發不定若彼止觀但論從師所受修行
0831a01: 不定故彼文云或漸或頓或止或觀既云
0831a02: 天台傳於南岳不可從師傳於所發是故
0831a03: 不同此約昔聞今隨修觀所發不定又漸
0831a04: 次觀云從初發心為圓極故修阿那般那
0831a05: 彼止觀意亦復如是故彼三種初皆知圓
0831a06: 人不見之便謂止觀漸初不知圓極之理
0831a07: 名為別教者謬之甚矣稟此一家皆須諳
0831a08: 臆信其虛說徒費餘言。
0831a09: 二約觀門明義者一圓頓觀從初發心即觀
0831a10: 實相修四種三昧行八正道即於道場開佛
0831a11: 知見得無生忍如牛食忍草即得醍醐其意
0831a12: 具在止觀云云。
0831a13: ○漸次觀中二初釋。
0831a14: 二漸次觀從初發心為圓極故修阿那波那
0831a15: 十二門禪即是根本之行故云凡夫如雜血
0831b01: 乳次修六妙門十六特勝觀練熏修等乃至
0831b02: 道品四諦觀等即是聲聞法如清淨乳行也
0831b03: 次修十二緣觀即是緣覺如酪行也次修四
0831b04: 弘誓願六波羅蜜通藏菩薩所行事理之法
0831b05: 皆如生酥行也次修別教菩薩所行之行皆
0831b06: 如熟酥故云菩薩如熟酥也次修自性禪入
0831b07: 一切禪乃至清淨淨禪此諸法門能見佛性
0831b08: 住大涅槃真應具足故名醍醐行也。
0831b09: ○次重別指。
0831b10: 若的就菩薩位辨五味義如上行妙中辨亦
0831b11: 如次第禪門說也是名漸次觀也。
0831b12: 云若的就者以此中文皆寄四教二乘菩
0831b13: 薩辨觀故也復更云的即是借用別教行
0831b14: 相而初心知圓者是也。
0831b15: 不定觀者從過去佛深種善根今修證十二
0832a01: 門豁然開悟得無生忍即是毒在乳中即能
0832a02: 殺人也若坐證不淨觀九想十想背捨勝處
0832a03: 有作四聖諦觀等因此禪定豁然心開意解
0832a04: 得無生忍即是毒至酪中殺人也若有人發
0832a05: 四弘誓願修於六度體假入空無生四諦觀
0832a06: 豁然悟解得無生忍即是毒至生酥殺人也
0832a07: 若人修行六度修從空出假修無量四諦觀
0832a08: 豁然心悟得無生忍是毒至熟酥而殺人也
0832a09: 若有坐禪修中道自性等禪正觀學無作四
0832a10: 聖諦行法華般舟等四種三昧豁然心悟得
0832a11: 無生忍即是醍醐行中殺人也。
0832a12: ○次簡示中二初簡次結初文自分信法
0832a13: 二行。
0832a14: 今辨信法兩行明於佛法各作三意歷前諸
0832a15: 教無有一科而不異諸法師也若欲修禪學
0832b01: 道歷前諸觀為法行人說安心法無有一科
0832b02: 與世間禪師同也。
0832b03: 是名略點教觀大意大該佛法。
0832b04: 次結中云大該佛法者前標大綱故此結
0832b05: 云大該佛法言大綱者此三種義若教若
0832b06: 觀該通一化語頓則始終俱有語漸又三
0832b07: 種不同不定復寄諸門涉於四教列觀秪
0832b08: 是行者教部教部隨行何等為至何位發
0832b09: 心所期各各不同不假必須從初至後並
0832b10: 未委論諸門網目為是義故名為大綱不
0832b11: 同古人以此三名局定判部今師以此為
0832b12: 大綱竟於其中間或約聲聞鈍根菩薩或
0832b13: 約利根獨悟菩薩或對或並或破或會或
0832b14: 盈或縮或顯或祕此等諸意隨事別釋更
0832b15: 須約教故與今昔諸判不同。
0833a01: ○次引文者證三大綱所以引三文者方
0833a02: 便品法說文義顯著無量義重敘於開為
0833a03: 合作由信解品委領始終五味今昔權實
0833a04: 無若語方便攝下二周若語信解復該
0833a05: 前後故引此三文該通一部本門曉示久
0833a06: 成故亦略引是故正引三文義足然三處
0833a07: 文文意雖具今從易了隨顯而說故前之
0833a08: 兩文文義互彰後之一文該始末故初引
0833a09: 方便中意者且取從頓出鹿苑文次引無
0833a10: 量義者正當鹿苑後方等般若文後信解
0833a11: 者通二文今初方便品文又三初引文
0833a12: 次解釋三結示。
0833a13: 二引三文證者所謂方便品無量義經信解
0833a14: 品也方便品云我始坐道場觀樹亦經行於
0833a15: 三七日中思惟如此事我所得智慧微妙最
0833b01: 第一眾生諸根鈍云何而可度我寧不說法
0833b02: 疾入於涅槃尋念過去佛所行方便力我今
0833b03: 所得道亦應說三乘。
0833b04: 初引文中具明漸頓云於三七日中者近
0833b05: 代釋云但是始成不云日數菩提流支云
0833b06: 說華嚴經前之五會初七日說第六會去
0833b07: 第二七說引地經云如是我聞等成道未
0833b08: 久第二七日也復有人言八會如前第九
0833b09: 會別時說新破前二師釋云第七日但
0833b10: 說十地故知定在第二七日若準深密普
0833b11: 曜二經第七日在鹿苑說三乘四分律云
0833b12: 第六七興起行判七七五分律第七日智
0833b13: 論五十七十二遊一年方始說法過去因
0833b14: 果經云初七思惟我法妙無能受者二七
0833b15: 思惟上中下根三七思惟誰應聞法即至
0834a01: 波羅柰為五人說四諦小雲法華云三
0834a02: 七已巳說法華引下文宿王華智佛在七寶
0834a03: 菩提樹下說法華經今佛亦爾因果經略
0834a04: 同令師意者佛在法身地佛眼洞覽豈止
0834a05: 道場淹留三七今明三七意有所表表三
0834a06: 周也初七思惟法說次七思惟譬說三七
0834a07: 思惟因緣說皆無機故息大施小此偏就
0834a08: 圓為語若通約大乘為語初七思惟說圓
0834a09: 次七思惟欲說別三七思惟欲說通皆無
0834a10: 機故息大施於三藏。
0834a11: ○次釋中二先釋頓次釋漸初釋頓中二
0834a12: 初正釋方便品先頓意也次序品下引二
0834a13: 文助釋頓後明漸。
0834a14: 我始坐道場即是明頓何者從兜率下法身
0834a15: 眷屬如陰雲籠月共降母胎胎若虛空常說
0834b01: 妙法乃至寂滅道場始成正覺為諸菩薩純
0834b02: 說大乘如日初出前照高山此明釋迦最初
0834b03: 頓說也。
0834b04: 初文者約大機即寂之時約小機即成
0834b05: 已思惟未說之時。
0834b06: ○次文為二初引二文次如此等下判益
0834b07: 相不同初又二初引序文次引涌出初引
0834b08: 序中二初引今佛。
0834b09: 序品云佛放眉間光遍照東方萬八千土
0834b10: 聖主師子演說經法微妙第一教諸菩薩次
0834b11: 云若人遭苦為說涅槃盡諸苦際即是現在
0834b12: 佛先頓後漸。
0834b13: ○次引古佛。
0834b14: 又文殊釋疑引昔佛亦爾文云又見諸如來
0834b15: 自然成佛道世尊在大眾敷演深法義次即
0835a01: 云一一諸佛土聲聞眾無數即是古佛先頓
0835a02: 後漸。
0835a03: 又下方涌出菩薩問訊佛答云如是如是眾
0835a04: 生易度始見我身聞我所說即皆信受入如
0835a05: 來慧除先修習學小乘者如是之人我今亦
0835a06: 令得聞是經入於佛慧即是釋迦初頓後漸。
0835a07: 涌出如文。
0835a08: ○次得益不同中二先立不同。
0835a09: 如此等初頓未必純教法身菩薩亦有凡夫
0835a10: 大根性者即有兩義當體圓頓得悟者即是
0835a11: 醍醐初心之人雖聞大教始入十信最是初
0835a12: 味初能生後復是於乳。
0835a13: 即初後兩味不同。
0835a14: ○次何者下釋又為五初約機緣次如牛
0835a15: 下約化主三三教下約教味四又約下約
0835b01: 行五以此下結意。
0835b02: 何者雖言是頓或乘戒俱急或戒緩乘急如
0835b03: 此業生無由自致必須應生引入七處八會
0835b04: 大機扣佛譬忍辱草圓應頓說譬出醍醐又
0835b05: 頓教最初始入內凡仍呼為乳呼為乳者意
0835b06: 不在淡以初故本故。
0835b07: 初約機中具得二名大故名頓初故名乳。
0835b08: ○次約化主中二先譬。
0835b09: 如牛新生血變為乳純淨在身犢子若牛
0835b10: 即出乳。
0835b11: ○次合。
0835b12: 佛亦如是始坐道場新成正覺無明等血轉
0835b13: 變為明八萬法藏十二部經具在法身大機
0835b14: 犢子先感得乳乳為眾味之初譬頓在眾教
0835b15: 之首故以華嚴為乳耳。
0836a01: 機緣雖二約佛恒頓故云具在法身。
0836a02: ○三約教中二初單約華嚴得名。
0836a03: 三教分別即名頓教亦即醍醐。
0836a04: ○次五味下對餘教味得名復殊。
0836a05: 五味分別即名乳教。
0836a06: 所以對漸不定名之為頓在四味初故復
0836a07: 名乳。
0836a08: ○四約行中亦從所對得有二名一從所
0836a09: 證理極得醍醐名二得乳名復從二義。
0836a10: 大行之始二小機未轉先列二義。
0836a11: 又約行者大機稟頓即破無明得無生忍行
0836a12: 如醍醐又雖稟此頓未能悟入始初立行故
0836a13: 其行如乳若望小根性人行又如乳。
0836a14: ○次何者下釋小未轉之相。
0836a15: 何者大教擬小如聾如非己已智分行在凡
0836b01: 地全生如乳。
0836b02: ○五結。
0836b03: 以此義故頓教在初亦名醍醐亦名為乳其
0836b04: 意可見也。
0836b05: 如文。
0836b06: ○次釋方便品開漸中一初述方便品次
0836b07: 故涅槃下引涅槃證初文又二初正引方
0836b08: 便品。
0836b09: 次開漸者佛本以大乘擬度眾生其不堪者
0836b10: 尋思方便趣波羅柰於一乘道分別說三即
0836b11: 是開三藏教也。
0836b12: ○次非但下釋古佛同然。
0836b13: 非但釋迦隱其無量神德作斯漸化過現諸
0836b14: 佛亦復如是如前所引當知初頓之後次開
0836b15: 於漸。
0837a01: 指引序文也。
0837a02: ○次涅槃文二先引法譬。
0837a03: 故涅槃云從佛出十二部經從十二部出修
0837a04: 多羅正與此義相應譬如從牛出乳從乳出
0837a05: 酪其譬不違。
0837a06: ○次漸機下釋味名。
0837a07: 漸機於頓教未轉全生如乳三藏中轉革凡
0837a08: 成聖喻變乳為酪即是次第相生為第二時
0837a09: 教不取濃淡優劣為喻也。
0837a10: 所以言不取濃淡者秪是小機於華嚴如
0837a11: 乳非酪濃於華嚴。
0837a12: ○三結示。
0837a13: 方便品文齊於此。
0837a14: 如文。
0837a15: 
0837b01: 妙法蓮華經玄義釋籤卷第三十八
0837b02: 音釋
0837b03: 劇竭切甚也。很胡懇切。麗郎計切。鰥古頑切無妻曰鰥。紛
0837b04: 紜紛音芬紜音云紛紜擾亂也。所角切含吸也。
