0198b01: 妙法蓮華經玄義釋籤卷第十一　　侈一
0198b02: 隋天台智者大師說
0198b03: 門人灌頂記
0198b04: 唐天台沙門湛然釋
0198b05: ○次對七二諦明智者為二先例境略列
0198b06: 次正釋初文又三初總標意。
0198b07: 三對二諦境明智者權實二智也。
0198b08: ○次上真俗下例上開為七。
0198b09: 上真俗二諦既開七種今權實二智亦為七
0198b10: 番。
0198b11: ○三內外下列列中三初略列。
0198b12: 內外相即不相即四也三相接合七也。
0198b13: ○次廣列。
0198b14: 若對上數之析法權實二智體法二智體法
0198b15: 含中二智體法顯中二智別二智別含圓二
0199a01: 智圓二智上七番各開隨情隨情智隨智合
0199a02: 二十一種諦。
0199a03: ○三列三意。
0199a04: 今七番二智亦各開三種謂化他權實自行
0199a05: 化他權實自行權實合二十一權實也。
0199a06: ○次廣釋中為四初正釋次例諸境三問
0199a07: 答料簡四夫二諦下斥舊明今經破立之
0199a08: 意初釋中文三釋判開初文自為七初對
0199a09: 實有明二智者為二初正釋次依教重分
0199a10: 別初文又二初立二智。
0199a11: 若析法權實二智者照森羅分別為權智盡
0199a12: 森羅分別為實智。
0199a13: ○次說此下明三意。
0199a14: 說此二智逗種種緣作種種說隨種種欲種
0199a15: 種種種治種種悟各隨堪任當緣分別雖
0199b01: 復種種悉為析法權實所攝故有化他二智
0199b02: 化他二智隨緣之說皆束為權智若內自證
0199b03: 得若權若實俱是實證束為實智內外相望
0199b04: 共為二智故有自行化他權實二智也就自
0199b05: 證權實唯獨明了餘人不見更判權實故有
0199b06: 自行二智也。△次依教重分別。
0199b07: 今更約三藏重分別之此佛化二乘人多用
0199b08: 化他實智二乘稟此化他之實修成自行之
0199b09: 實故佛印迦葉云我之與汝俱坐解脫即
0199b10: 此義也若化菩薩多用化他權智其稟化他
0199b11: 之權修學得成自行之權佛亦印言我亦如
0199b12: 汝云云。
0199b13: 次更分別者前約智體說今約智用說得
0199b14: 此一番則識智體得名所從從於化主及
0199b15: 以所化得名不同而智秖是一言佛印迦
0200a01: 葉者佛有化他之實與二乘自行實同故
0200a02: 佛印云我之與汝俱坐解脫雖云俱得
0200a03: 然自行與化他不同化他之權意亦如是
0200a04: 故大論云我有慈悲四禪三昧汝亦如是
0200a05: 如此慈悲本是化他之法故菩薩得之即
0200a06: 成自行故復印言我亦如是。
0200a07: ○次明體法二智中先三藏次正釋。
0200a08: 此三種二智若望體法二智悉皆是權故龍
0200a09: 樹破云豈有不淨心中修菩提道猶如毒器
0200a10: 不任貯食食則殺人此正破析法意也故皆
0200a11: 是權云云。
0200a12: 初文中三藏菩薩毒器緣如止觀第二記。
0200a13: ○次正明中二先立二智次明三意。
0200a14: 體法權實二智者體森羅之色即是於空即
0200a15: 色是權智即空是實智。
0200b01: 初中云森羅者世人共聞其言而不甄簡
0200b02: 深淺皆指欲界人中五塵今則不爾既七
0200b03: 種中皆指權智所照俗境名為森羅是則
0200b04: 七種森羅不同細簡云云。
0200b05: 大品云即色是空非色滅空正是此義為緣
0200b06: 說二緣別不同說亦種種雖復異說悉為化
0200b07: 他權實所攝故有化他二智化他二智既是
0200b08: 隨情皆束為權內證權實既是自證悉名為
0200b09: 實以自之實對他之權故有自行化他二智
0200b10: 也就自證得又分權實故有自行二智也。
0200b11: ○下去五重皆先次正立等。
0200b12: 此三二智望含中二智復皆名權何者無中
0200b13: 道故云云。
0200b14: 體法含中權實二智者體色即空不空照色
0200b15: 是權智空不空是實智。
0201a01: 說此二智赴無量緣隨情異說雖復無量悉
0201a02: 是含中二智所攝故有化他二智化他二智
0201a03: 本是逗機皆名為權自證二智皆名為實於
0201a04: 自證二智更分權實故有自行二智。
0201a05: 此三二智望顯中二智悉皆是權何者帶於
0201a06: 空真及教道方便故。
0201a07: 又體法顯中權實二智者體色即空不空一
0201a08: 切法趣空不空了色是權智空不空一切法
0201a09: 趣空不空是實智。
0201a10: 為緣說二緣既無量說亦無量無量之說悉
0201a11: 為顯中二智所攝故有化他二智化他二智
0201a12: 既是隨緣悉名為權自證二智既是證得悉
0201a13: 名為實以自望他故有自行化他二智就自
0201a14: 證二智更分權實。
0201a15: 此三二智望別權實二智悉皆是權何者帶
0201b01: 即空及教道方便故。
0201b02: 別權實二智者體色即空不空色空俱是權
0201b03: 智不空是實智。
0201b04: 以此二智隨百千緣種種分別分別雖多悉
0201b05: 為次第二智所攝故有化他二智化他二智
0201b06: 悉是為緣皆名為權自證二智既是證得悉
0201b07: 名為實以自對他故有自他二智就自證權
0201b08: 實自分二智故有自行二智。
0201b09: 此三二智望別含圓二智悉復是權何者以
0201b10: 次第故帶教道故。
0201b11: 別含圓權實二智者色空不空一切法趣不
0201b12: 空色空名權智一切法趣不空為實智。
0201b13: 以此二智隨百千緣種種分別分別雖多悉
0201b14: 為別含圓二智所攝故有化他二智化他二
0201b15: 智既是為緣悉皆是權自證二智既是證得
0202a01: 悉名為實自他相望共為二智就自證得更
0202a02: 分權實故有自行二智。
0202a03: 此三二智望圓二智悉復是權何者帶次第
0202a04: 及教道故。
0202a05: 圓權實二智者即色是空不空一切法趣色
0202a06: 趣空趣不空一切法趣色趣空是權智一切
0202a07: 法趣不空是實智。
0202a08: 如此實智即是權智權智即實智無二無別
0202a09: 為化眾生種種隨緣隨欲隨隨治隨悟雖
0202a10: 種種說悉為圓二智所攝故有化他二智化
0202a11: 他二智既是隨情悉復是權自證二智悉名
0202a12: 為實就自證中更分二智故有三種不同也
0202a13: 此之二智不帶析法等十八種二智方便唯
0202a14: 有真權真實名佛權實。
0202a15: ○次判中二先正判次歎用判意初又二
0202b01: 初先舉今經明妙。
0202b02: 如經如來知見廣大深遠方便波羅蜜皆悉
0202b03: 具足獨稱為妙待前為麤。
0202b04: ○次更比決比決又二先約教次約味。
0202b05: 又從析法二智至顯中二智凡十二種二智
0202b06: 待前皆名為麤顯中為妙何以故此妙不異
0202b07: 後妙故又從次第二智凡九種二智待前為
0202b08: 麤不次第為妙又前十八種二智皆麤唯不
0202b09: 次第三種為妙又不次第二種為麤一種為
0202b10: 妙。
0202b11: 初文中四節初前四番中云從析法二智
0202b12: 至顯中凡十二種智待前為麤顯中為妙
0202b13: 者顯中雖在十二之數亦得待前為麤顯
0202b14: 中為妙指圓真也次後三中前二麤後一
0202b15: 妙第三復合前四通判云前十八麤後三
0203a01: 妙後三即第七也故後三中約三意說則
0203a02: 自行為妙亦約悟說。
0203a03: ○次約五味。
0203a04: 又歷五味教者乳教具三種九種二智酪教
0203a05: 一種三種二智生酥四種十二種二智熟酥
0203a06: 具三種九種二智此經但二種三種二智若
0203a07: 酪教中權實皆麤醍醐教中權實皆妙餘三
0203a08: 味中權實有麤有妙可以意推。
0203a09: 如文。
0203a10: ○次歎用判功能者若不約四教五味兩
0203a11: 重判妙焉知法華居一代之最比見讀此
0203a12: 教者尚反指華嚴豈不與夫震地逸敷而
0203a13: 不聞不見同耶哀哉傷哉於中為三先總
0203a14: 述次解釋三此中下結意。
0203a15: 若不作如上釋諸智者經論異說意則難解。
0203b01: 初如文。
0203b02: ○次何者去釋中引華嚴者一顯華嚴未
0203b03: 會二所顯三教猶麤於中又四先引華嚴
0203b04: 次明謬釋三此釋下難四若得下顯正。
0203b05: 何者華嚴解初住心云三世諸佛不知初住
0203b06: 智。
0203b07: 初如文。
0203b08: 世人釋云如實智佛自不知佛如實智亦不
0203b09: 知初住如實智。
0203b10: 次文中世人釋云等者世人意言初住如
0203b11: 實智與佛如實智不殊故俱不知作此說
0203b12: 者非但初濫於後亦乃顯佛愚癡故次文
0203b13: 云其實不允。
0203b14: ○次難又二先通難。
0203b15: 此釋自謂於理為通其實不允。△次歷教。
0204a01: 若藏通等佛不論如實智云何於自如實智
0204a02: 不知耶別教初住不得如實智云何言不知。
0204a03: 次歷教中約三教破云藏通二佛自無如
0204a04: 實智故不得云於自如實智不知別佛雖
0204a05: 得如實智別初住不得如實智云何言亦
0204a06: 不知初住如實智若其別佛不知別教斷
0204a07: 見思位真諦如實智大成可笑今言別教
0204a08: 初住不得如實智者即顯圓教初住得如
0204a09: 實智佛是究竟如實智此義可爾若言不
0204a10: 知全是落漠故大論八十六云如實智者
0204a11: 有二種一者具足謂諸佛二者不具足謂
0204a12: 大菩薩上能知下豈有具足而不知不具
0204a13: 足耶。
0204a14: 若得前來諸智意者三世三藏佛不知圓教
0204a15: 初住智此則事理二釋俱無滯也。
0204b01: 四顯正中云事理二釋俱無滯者藏不知
0204b02: 圓於事無滯下不知上於理無滯。△三結意。
0204b03: 此中義兼二種一分別二十一種權實二待
0204b04: 麤論妙如上說。
0204b05: ○次開中三謂法譬合。
0204b06: 若開麤顯妙者諸方便諦既融成妙諦對諦
0204b07: 立智悉非復麤如賤人舍王若過者舍則莊
0204b08: 嚴如眾流入海同一鹹味開諸麤智即是妙
0204b09: 智也。
0204b10: 如賤人舍王若過者等者麤智如舍妙諦
0204b11: 如王以境妙故智亦隨妙此約境發智說
0204b12: 故也。△次例諸境。
0204b13: ○次例餘境以立二智中先總敘意次正
0204b14: 例。
0204b15: 二智多有所關須商略類通今對七種二諦
0205a01: 明二十一種權實以為章門若得此意約因
0205a02: 緣境亦應如此。
0205a03: 初文云二智多有所關等者非但唯對二
0205a04: 諦而已巳以二諦境通一切境故因緣等亦
0205a05: 應如是。
0205a06: 謂析因緣智體因緣智含中因緣智顯中因
0205a07: 緣智次第因緣智帶次第因緣智不次第因
0205a08: 緣智一一各有化他自行化他自行等三種
0205a09: 分別合有二十一種分別麤妙判五味多少
0205a10: 論待絕等四諦三諦一諦等亦應如是當自
0205a11: 思之何煩具記也。
0205a12: ○三料簡。
0205a13: 問隨情諦及化他智何意無量隨智諦及自
0205a14: 行智何意不多答秖約一人未得道時見心
0205a15: 橫起邪執無窮何況多人種種各異為是義
0205b01: 故隨情則多智見於理理唯一種不得有異。
0205b02: 
0205b03: 如文。△四斥舊明今經破立之意。
0205b04: ○四謬立今經意中為八先舉宗以質
0205b05: 非次若破下明宗所憑意三方便下約今
0205b06: 法彼人法四若作下正顯其破相五若
0205b07: 但下明教法功能六世人下結七今若
0205b08: 下重歎八如此下形論意未周初文中三
0205b09: 先示法相次質偏三既不下示宗承所用。
0205b10: 夫二諦差別已巳如上說。
0205b11: 初如文。
0205b12: 說此七權實二十一權實頗用世人所執義
0205b13: 不頗同世人所說語不頗用諸論所立義不。
0205b14: 次文中云頗用世人等者今家章附理
0205b15: 憑教凡所立義不同他人隨其所弘偏讚
0206a01: 己已典若弘法華偏讚尚失況復餘耶何者
0206a02: 既言開權顯實豈可一向毀權施本為開
0206a03: 開無異趣世人解經或添以莊儒或雜以
0206a04: 綺飾亦不同諸論偏申一門或復通論直
0206a05: 申大小今採以佛經申法華意破立
0206a06: 明教指歸餘意可知。△三示宗承所用。
0206a07: 既不從世人亦不從文特是推大小乘經
0206a08: 作此釋耳。
0206a09: ○次明宗所憑教又二初正指經部次若
0206a10: 巧下明宗中所破。
0206a11: 若破若立皆是法華之意若巧拙相形以通
0206a12: 經二智破三藏經二智乃至次第不次第相
0206a13: 形以圓經二智破別經二智。
0206a14: 並如文。△三約今法斥彼人法。
0206a15: 方便諸經明智既麤通經之論豈得為妙經
0206b01: 論既爾弘經論人何勞擊射任其所說自有
0206b02: 所墮。△四正顯其破相。
0206b03: ○四破相中先舉七二之相次舉三意之
0206b04: 相。
0206b05: 若作生滅解權實者墮在初番若作不生不
0206b06: 滅解者墮第二番乃至第七番亦可知。
0206b07: 初如文。
0206b08: 又縱廣引經論莊嚴己已義者亦不得出初番
0206b09: 隨情二諦化他權實況出初番第二第三權
0206b10: 實尚不出初番三種權實況第七番三種權
0206b11: 實。
0206b12: 次文云又縱廣引諸經論等者世人釋二
0206b13: 諦義但廣引教釋二諦之名不能分別名
0206b14: 下之旨況七種二諦一一復有隨情等三
0206b15: 是故世人但各執教不知教是赴機異說
0207a01: 既迷教旨當知所引但成三藏隨情二諦
0207a02: 能觀之智秖成化他權實二智既不出於
0207a03: 初番隨情當知尚闕初教隨智及隨情智
0207a04: 況餘六三意耶。△五明教法功能。
0207a05: ○五功能中二初舉初番以況後諸番。
0207a06: 若但以初番二智破一切世間情執略盡假
0207a07: 令得入化城秖是自行實智尚不得化他之
0207a08: 權何況能得後番諸智。
0207a09: ○次若尋下廣舉下六番所破。
0207a10: 若尋二十一種二智凡破幾外見凡破幾權
0207a11: 經論復顯幾是立幾權經論然後方稱妙權
0207a12: 妙實。
0207a13: 言凡破幾外見等者破一切外人諸宗僻
0207a14: 計也凡破幾權經論立幾權經論者今以
0207a15: 法華經意以為破立故得破立施權
0207b01: 故立廢權故破或權實俱立或權實俱破
0207b02: 若開若會準例可知。△六結斥。
0207b03: 世人全不識一兩種權實之意而情中即計
0207b04: 為智若是智者破何惑見何理未見理未破
0207b05: 惑生死浩然非情何謂。△七重歎。
0207b06: 今若待前諸麤智而明妙智者法華破待之
0207b07: 意也若其會者一切權經論所明諦理皆成
0207b08: 妙理無非智地會一切權經論所明二智無
0207b09: 非妙智悉是大車。
0207b10: 六七可知。△八形論意末周。
0207b11: 如此破會深廣莫以中論相比可熟思之云云。
0207b12: 第八形論意中云如此破會莫以中論相
0207b13: 比者依向所說豈比中論末代通經雖兼
0207b14: 別含通豈能委明二十一種單複開合適
0207b15: 時破會逗物之妙結撮始終耶問一家所
0208a01: 承本宗龍樹今此何以反斥本宗答本承
0208a02: 觀法不承論所破勢論意唯以四句觀法
0208a03: 破大小執令末代行者歸心有由若部意
0208a04: 所立功歸於此若論破會者未若法華故
0208a05: 權實本遣偏廢近久遠聖旨於茲始存
0208a06: 故獲陀羅尼由三昧之力師資之宗宛如
0208a07: 符契。
0208a08: ○對三諦中二先重敘五境次對境明智
0208a09: 初文又三初總標來意次略列三境三相
0208a10: 對立五解釋。
0208a11: 四對三諦明智者上明五三諦竟今更分別。
0208a12: 初如文。
0208a13: 未三智照十法界束十為三謂有漏無漏非
0208a14: 有漏非無漏三法相入分別有五初謂非漏
0208a15: 非無漏入無漏對漏無漏為三法二謂一切
0208b01: 法入無漏對漏無漏為三法三謂漏無漏非
0208b02: 漏非無漏為三法四謂一切法趣非漏非無
0208b03: 漏對漏無漏為三法五謂一切法趣漏趣無
0208b04: 漏趣非漏非無漏為三法。
0208b05: 次二文者前單作諦名以真俗等名為便
0208b06: 今欲對境明智境作漏無漏名便也前亦
0208b07: 照境智從權實作名與今異者若照境時
0208b08: 從權實為名若論境體應名漏等漏是俗
0208b09: 無漏是真雙非是中以中對二得三境名
0208b10: 是故皆云對漏無漏為三法。
0208b11: ○次對境明智者為三先標五種相。
0208b12: 更說五境竟對此五境明五三智者謂一切
0208b13: 智道種智一切種智三智相入五種不同。
0208b14: ○次境智相入明五。
0208b15: 一中智入空智對道智為三次如來藏智入
0209a01: 空智對道智為三次中智對兩為三智次如
0209a02: 來藏智入中智對兩智為三智次圓三智是
0209a03: 為五差。
0209a04: ○三解釋釋中三先正釋次判三開初文
0209a05: 又二先教次觀教中文自五重不同初番
0209a06: 為三初明三境發三智次解釋三世人下
0209a07: 引同。
0209a08: 中智入空智分別為三智者初依無漏發一
0209a09: 切智次依有漏發道種智後深觀無漏之空
0209a10: 知空亦空發一切種智。
0209a11: 初如文。
0209a12: ○次文者為二先釋行相次今若下結示。
0209a13: 然初心不知空空次雖得空亦不空空後能
0209a14: 深觀於空空於前空但二空名同二境亦合
0209a15: 故言相入。
0209b01: 初文者下去相入例此可知。
0209b02: 今若分別以無漏空為一切智有漏空為道
0209b03: 種智中道空為一切種智。
0209b04: 世人採經論意云六地斷惑與羅漢齊七地
0209b05: 修方便道八地道觀雙流破無明成佛即此
0209b06: 意也。
0209b07: 三引同中破無明成佛者此是通教被接
0209b08: 菩薩至八地後破無明惑成別圓初地初
0209b09: 住八相佛也而世人唯知採經文而不知
0209b10: 教門深淺。
0209b11: ○圓入通中又三先正釋。
0209b12: 如來藏智入空智分別三智者依漏無漏發
0209b13: 一切智道種智不異前而後不因別境更修
0209b14: 中智但深觀空能見不空不空即如來藏藏
0209b15: 與空合故言相入以深觀空見不空故發一
0210a01: 切種智。
0210a02: 藏智者不同諸論含藏種子今以圓教諸
0210a03: 法具足含一切法義同於藏今秪觀所入
0210a04: 之空即見藏理故云不因別境以祕密智
0210a05: 力能令眾生發如此智。
0210a06: ○次比決。
0210a07: 前中道智但顯別理理之與智不具諸法藏
0210a08: 理藏智具一切法故異於前以藏智對兩智
0210a09: 為三智也。
0210a10: ○三大經下引證。
0210a11: 大經云聲聞之人但見於空不見不空智者
0210a12: 見空及與不空大品云一切智是聲聞智道
0210a13: 種智是菩薩智一切種智是佛智即此意也。
0210a14: ○次別三智為二先釋。
0210a15: 中智對兩成三智者各緣一境各發一智次
0210b01: 第深淺不相濫入。
0210b02: ○次引地持。
0210b03: 故地持云種性菩薩發心欲除二障有佛無
0210b04: 佛決定能次第斷諸煩惱即此意也。
0210b05: 二障者煩惱障及智障具如止觀第六卷
0210b06: 達磨鬱多羅釋今家依大品大論開為三
0210b07: 惑是故智障兼於事理障事智者是塵沙
0210b08: 惑障理智者是無明惑。
0210b09: ○次圓入別二智中四初略立次兩智下
0210b10: 對前辨體三引論師意證四示今意。
0210b11: 如來藏智入中智為三智者。
0210b12: 兩智不異前一切種智小異何者前明中境
0210b13: 直中理而已欲顯此理應修萬行顯理之智
0210b14: 故名一切種智耳今如來藏理含一切法非
0210b15: 直顯理之智名一切種智與前為異用此智
0211a01: 對前為三智也。
0211a02: 故地論師云緣修顯真修真修發時不須緣
0211a03: 修。
0211a04: 前三如文。
0211a05: 前兩智即是緣修後智發時即是真修真修
0211a06: 具一切法不須餘也即是此義云云。
0211a07: 四今意中云前兩智是緣脩者今家判在
0211a08: 緣脩之位屬空假觀地人但云地前為緣
0211a09: 脩不云空假。
0211a10: ○次圓三智中二先釋次引論證。
0211a11: 圓三智者有漏即是因緣生法即空即假即
0211a12: 中無漏亦即假即中非漏非無漏亦即空即
0211a13: 假一法即三法三法即一法一智即三智三
0211a14: 智即一智智即是境境即是智融通無礙如
0211a15: 此三智豈同於前釋論云三智一心中得無
0211b01: 前無後為向人說令易解故作三智名說耳
0211b02: 即是此意云云。
0211b03: 並如文。
0211b04: ○次明觀成於中二先辨因果次上明下
0211b05: 例智相入初文為二初總辨因果次對三
0211b06: 觀。
0211b07: 若欲顯智要須觀成汎論觀智俱通因果別
0211b08: 則觀因智果例如佛性通於因果別則因名
0211b09: 佛性果名涅槃今就別義以觀為因成於智
0211b10: 果。
0211b11: 初文具如止觀顯體中初說。
0211b12: ○次三觀中二先引瓔珞次正對三觀。
0211b13: 如瓔珞云從假入空名二諦觀從空入假名
0211b14: 平等觀二觀為方便道得入中道第一義諦
0211b15: 觀。
0212a01: 初文言瓔珞三觀具如止觀第三記及前
0212a02: 後所引脩觀義具如止觀破法次第不
0212a03: 次第破也。
0212a04: ○次今用下正約三觀明於觀智。
0212a05: 今用從假入空觀為因得成於果名一切智
0212a06: 用從空入假觀為因得成道種智果用中觀
0212a07: 為因得成一切種智果也。△次例智相入。
0212a08: 上明於智略有五種今以觀成亦應五種細
0212a09: 作可知修觀義如止觀云云。
0212a10: ○次判麤妙亦二先教次味初中二先判
0212a11: 前兩都不成三諦故不用。
0212a12: 言麤妙者藏通兩佛雖有一切種智之名更
0212a13: 無別理不破別惑此智不成故不用也。
0212a14: ○次釋後五重文自為五。
0212a15: 中入空智者雖說中道因於通門而成兩智
0212b01: 後照中道無廣大用因於拙教果又不融是
0212b02: 故為麤。
0212b03: 初明別入中云因於拙教果復不融者次
0212b04: 第為拙教門所說果理不融以果隔越不
0212b05: 與因理融通故也。
0212b06: 次如來藏入空智者教果理雖融因是通門
0212b07: 亦名為麤。
0212b08: 中對二智者雖不因通而三智別異果教未
0212b09: 融是故為麤。
0212b10: 如來藏入中者在果雖融因是別門此因亦
0212b11: 麤。
0212b12: 圓三智者因圓果圓因妙果妙諦妙智妙正
0212b13: 直捨方便但說無上道是故為妙智也。
0212b14: 餘四如文。△次味。
0212b15: 若歷五味教者乳教有三種三智酪教一種
0213a01: 三智生酥具五種三智熟酥亦具五種三智
0213a02: 麤妙可知法華但一種三智此是法華破意
0213a03: 即相待妙也。
0213a04: ○次開中四初略以劣況勝次故大經下
0213a05: 引證三凡夫下釋大經文以合今意四如
0213a06: 此下結歸。
0213a07: 開麤明妙者世智無道法尚以邪相入正相
0213a08: 治生產業皆與實相不相違背低頭舉手開
0213a09: 麤顯妙悉成佛道何況三乘出世之智故大
0213a10: 經云聲聞緣覺亦實亦虛斷煩惱故名之為
0213a11: 實非常住故名之為虛。
0213a12: 初二如文。
0213a13: ○第三文中二先以凡況小。
0213a14: 凡夫未斷煩惱無實唯虛尚開麤入妙即是
0213a15: 大乘何況二乘之智。
0213b01: ○次以小況大。
0213b02: 二乘之智根敗心死尚得還生何況道種之
0213b03: 智。△四結歸。
0213b04: 如此開時一切都妙無非實相七寶大車其
0213b05: 數無量此是法華會意即絕待妙也。
0213b06: ○五約一實智為三釋判開初釋中立譬
0213b07: 合結。
0213b08: 五對一諦明智者即是如實智也釋論云諸
0213b09: 水入海同一鹹味諸智入如實智失本名字
0213b10: 故知如實智攝一切智純照一境故眾
0213b11: 水俱成一鹹也。△次判。
0213b12: 若待十智為麤如實智為妙若待諸實智諸
0213b13: 實智名麤中道如實智名妙。
0213b14: 判中云若待十智為麤者大品十一智十
0213b15: 智同小乘第十一如實智屬大乘今文大
0214a01: 小通立如實於諸如實中唯圓如實為妙。
0214a02: △三開。
0214a03: 若開麤顯妙者非但諸實智為妙十智亦名
0214a04: 妙云云。
0214a05: 次開顯者唯開顯如實方成妙實。
0214a06: ○次明對無諦中三謂立判開初立。
0214a07: 無諦無說者既言無諦亦復無智。
0214a08: ○次若歷下判。
0214a09: 若歷諸處明無諦者餘方便無諦無智為麤
0214a10: 中道無諦無智為妙。
0214a11: ○三若以下開。
0214a12: 若以杜口絕言無諦無智者亦無麤無妙無
0214a13: 待無絕歷一切法皆無麤無妙也。△　前文對五境竟
0214a14: 今科二展轉相照對境。
0214a15: ○二展轉又二初明來意。
0214b01: 二展轉相照者六番之智傳照前諸境。
0214b02: ○次思議下正展轉相照六境既展轉開
0214b03: 合故須六智隨其開合亦隨境轉照若智
0214b04: 隨境得名是則諸智亦義同名異名異故
0214b05: 各照義同故傳照是則不可思議境智一
0214b06: 境一切境一智一切智如可思議中尚六
0214b07: 界十如結攝一切異名諸境諸境亦爾諸
0214b08: 智亦然況不思議大小偏圓互相攝耶故
0214b09: 下結云諦融智融圓成開顯法華妙旨若
0214b10: 不見始終妙意徒自云云何益者乎於中
0214b11: 又四初正明傳照次如此等下義當於判
0214b12: 開傳照如判俱融如開三如此等下義當
0214b13: 開教見理若見理時一切俱開四略以智
0214b14: 例境也。
0214b15: 思議因緣下智中智照六道十如性相等下
0215a01: 中二智觀十二因緣滅者照二乘十如性相
0215a02: 等上智照菩薩性相本末等上上智照佛法
0215a03: 界性相本末等四種四諦智照十法界者生
0215a04: 滅無生等苦集智照六道十如相性生滅無
0215a05: 生道滅智即是照二乘十如相性無量無作
0215a06: 苦集智照菩薩界性相等無量無作道滅智
0215a07: 照佛法界相性本末等四種四諦智照四十
0215a08: 二因緣者生滅無生苦集智照思議兩十二
0215a09: 因緣也生滅無生滅兩道滅智是照兩思議
0215a10: 十二因緣滅也無量無作兩苦集智照不思
0215a11: 議兩十二因緣也無量無作道滅智照不思
0215a12: 議兩十二因緣滅也七種二智照十法界者
0215a13: 生滅無生滅兩權智及入通等二合四權智
0215a14: 照六道性相生滅無生滅兩實智照二乘性
0215a15: 相等別權圓入別權有邊是照六道性相無
0215b01: 邊是照二乘性相圓權則通照九界性相別
0215b02: 入通實空邊是二乘性相不空邊是菩薩性
0215b03: 相圓入通實空邊是二乘性相不空邊是照
0215b04: 佛界相性別實是照菩薩性相圓入別實圓
0215b05: 實俱照佛法界相性也七種二智照四種因
0215b06: 緣者前四權是照思議兩十二緣別權圓入
0215b07: 別權有邊是照兩思議十二緣無邊是照兩
0215b08: 十二緣滅圓權則通云云別入通實空邊是照
0215b09: 思議十二緣滅不空邊是照不思議十二緣
0215b10: 圓入通實空邊同上不空邊是照不思議十
0215b11: 二緣滅別實照不思議兩十二緣滅圓實照
0215b12: 兩不思議十二緣滅等前四種權智是照生
0215b13: 滅無生滅兩苦集又三權智照無量無作苦
0215b14: 集二實智是照思議兩道滅又五實智是照
0215b15: 不思議兩道滅五種三智照十法界者五種
0216a01: 道種智照六道性相本末等五種一切智照
0216a02: 二乘菩薩性相本末等五種一切種智照佛
0216a03: 法界十如相性等又五種三智照四種十二
0216a04: 因緣者五種有智照思議兩十二緣五種一
0216a05: 切智照兩思議十二緣滅又是照不思議十
0216a06: 二緣五一切種智是照兩不思議十二緣滅
0216a07: 五種三智照四種四諦者五道種智照生滅
0216a08: 無生兩苦集五種一切智照生滅無生兩道
0216a09: 滅亦是照無量無作兩苦集五種一切種智
0216a10: 是照無量無作兩道滅五種三智照七種二
0216a11: 諦者五道種智是照四種俗諦五種一切智
0216a12: 是照兩種真諦亦是照別圓入別圓三種俗
0216a13: 諦五種一切種智是照五種真諦一如實智
0216a14: 是照佛界十如性相又是照不思議十二因
0216a15: 緣又是照無作四諦又是照五種真諦又是
0216b01: 照五種中道第一義諦無諦無說與十相性
0216b02: 如合與不思議十二緣滅合與四種不生不
0216b03: 生合與真諦無言說合與中道非生死非涅
0216b04: 槃合。
0216b05: 初文者秖是以後智傳照前境十如居初
0216b06: 故不論智據理亦應以十如智照於五境
0216b07: 是則六智一一皆能照於五境如文可見
0216b08: 不須委論若不解此諸境諸智若大若小
0216b09: 更相間入若判若開互為法界如何能識
0216b10: 法華所宗豈能了於一心妙境境智相稱
0216b11: 如何能見下諸妙文所依所發乃至化他
0216b12: 不思議用妙感妙應乃至眷屬並從此生
0216b13: 乃至本證亦不出此人不見之謂為煩。
0216b14: △次義當于判開。
0216b15: 如此等諸智傳傳照諦諦若融智即融智諦
0217a01: 融名之為妙。△三義當開教見理。
0217a02: 如此等皆是方便說言稱妙不妙見理之時
0217a03: 無復權實非權非實亦無妙與不妙是故稱
0217a04: 妙也。△四以智例境。
0217a05: 七種二諦五種三諦更相間入餘諸境亦有
0217a06: 此意七種二智五種三智既相間入者餘諸
0217a07: 智亦有此意例自可作云云。
0217a08: ○次明行妙中文自為二今又為三標列
0217a09: 釋。
0217a10: 第三行妙者為二一通途增數行二約教增
0217a11: 數行。
0217a12: ○釋中初略簡麤顯妙次前對下次依章
0217a13: 解釋初文又二初對前境智舉麤次妙行
0217a14: 者下顯妙初文又三初明三法次第相須
0217a15: 次明三法更互相顯三如此下結。
0217b01: 夫行名進趣非智不前智解導行非境不正
0217b02: 智目行足到清涼池。
0217b03: 初文者行假智智假境智行是能到理境
0217b04: 是所到到清涼池也。
0217b05: 而解是行本行能成智故行滿而智圓智能
0217b06: 顯理理窮則智息。
0217b07: 次文者解即智也智為行本則行藉智生
0217b08: 行能成智則智藉行成智能顯理智生則
0217b09: 理生理未窮故則智未息故理生則智生。
0217b10: 如此相須者則非妙行。
0217b11: 結文可見問若一心三智為妙行本乃至
0217b12: 一心三智照中道理到於初住清涼池者
0217b13: 何麤之有而斥為非妙耶答似如所問今
0217b14: 云麤者未見一理而三理乃至一行而三
0217b15: 行乃至六即初後俱三三一不殊初後不
0218a01: 二乃至脩德性德一念三身等若如是者
0218a02: 方名妙行妙行者下釋其相也。
0218a03: ○次釋妙行中初標次釋。
0218a04: 妙行者一行一切行。
0218a05: 初言一行一切行者須約六即以明三德
0218a06: 今言行者多在住前三法妙顯在於初住
0218a07: 故也問一行一切行其相如何答如四三
0218a08: 昧是菩薩行一一三昧無非法界諸度具
0218a09: 足故一施一戒皆具三諦三智三德成波
0218a10: 羅蜜攝諸善法是故名為一切行也。
0218a11: ○次釋又二先正釋次與境智互融初又
0218a12: 二初引經次結成三德。
0218a13: 如經本從無數佛具足行諸道又云無量諸
0218a14: 佛所而行深妙道又云盡行諸佛所有道法。
0218a15: 初如文。
0218b01: 既具復深又盡具即是廣深即是高盡即究
0218b02: 竟。
0218b03: 次文言深盡等者盡即法身具即解脫深
0218b04: 即般若如此三德在一心中境即理性三
0218b05: 德智即三德之解行即三德之觀始從觀
0218b06: 行終至六根無非妙法。△次與境智互融。
0218b07: ○次文又三先總明次前境說下別明三
0218b08: 若三下結。
0218b09: 此之妙行與前境智一而論三三而論一。
0218b10: 初言與前境智一而論三者一謂涅槃三
0218b11: 謂三德境是法身智是般若行是解脫當
0218b12: 知秖一涅槃而論此三又境即理三智即
0218b13: 名字三行即觀行相似三也當知九秖是
0218b14: 三三秖是一一尚無一豈有九三。
0218b15: 前境說如法相法相亦具三名祕密藏前智
0219a01: 是如法相解解亦具三如面上三目今行是
0219a02: 所行如所說行亦具三名伊字三點。△三結。
0219a03: 若三若一皆無減故稱妙行耳。
0219a04: 二三如文。
0219a05: 妙法蓮華經玄義釋籤卷第十一
0219a06: 音釋
0219a07: 而證切陳新相積也。帙直質切書衣也。
