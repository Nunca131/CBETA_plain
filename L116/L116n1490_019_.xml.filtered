0389a01: 妙法蓮華經玄義釋籤卷第十九　　侈九
0389a02: 隋天台智者大師說
0389a03: 門人灌頂記
0389a04: 唐天台沙門湛然釋
0389a05: ○次別教中二先引。
0389a06: 第九卷凡夫佛性如牛新生血乳未別聲聞
0389a07: 佛性如清淨乳支佛如酪菩薩如生熟酥佛
0389a08: 如醍醐此譬別教五位。
0389a09: ○次釋。
0389a10: 乳譬無明血譬四住凡夫具此故言雜血十
0389a11: 住已斷四住之血與二乘齊故言聲聞如乳
0389a12: 十住後心理明智利類支佛侵習故言如酪
0389a13: 十行破塵沙如生酥十迴向破界外塵沙如
0389a14: 熟酥故言菩薩如生熟酥登地破無明顯佛
0389a15: 性得一身無量身百佛世界八相作佛故言
0389b01: 佛如醍醐。
0389b02: ○次圓教中二先引。
0389b03: 二十五云雪山有草名為忍辱牛若食者即
0389b04: 得醍醐。
0389b05: ○次釋釋中二先釋。
0389b06: 牛喻凡夫草喻八正能修八正即見佛性名
0389b07: 得醍醐此譬圓教行大直道觀一切眾生即
0389b08: 涅槃相不復可滅。
0389b09: ○次圓信下辨異中三法譬合。
0389b10: 圓信圓行不由歷別於一生中即入初住得
0389b11: 見佛性如牛食忍草不歷四味草出醍醐故
0389b12: 知圓教意也忍草譬境妙牛譬智妙食者譬
0389b13: 行妙出醍醐譬位妙此圓意也牛食餘草血
0389b14: 乳轉變歷四味已巳方成醍醐餘方便教境智
0389b15: 行位皆麤意也。
0390a01: 可見。
0390a02: ○次明引經意中前引三教者意明教教
0390a03: 皆有醍醐醍醐不同故明所以於中又三
0390a04: 先說意次示四教醍醐位別三前兩下判。
0390a05: 前四譬即有四處明醍醐四教明佛智各異
0390a06: 俱既稱佛同指佛智以為醍醐。
0390a07: 初如文。
0390a08: ○次文二先示四教。
0390a09: 藏通二佛不明中道但取果頭佛二諦智為
0390a10: 醍醐別教登地破無明即能作佛以中道理
0390a11: 智為醍醐圓教初住得中道智亦稱為醍醐。
0390a12: ○次瓔珞下引證圓教。
0390a13: 瓔珞云頓悟世尊即此初住智為醍醐也。
0390a14: ○三判中二先判。
0390a15: 前兩醍醐是權非實故有教而無人別教醍
0390b01: 醐名權理實圓教醍醐名理俱實。
0390b02: ○次以是下結判。
0390b03: 以是義故前三位五味皆麤圓教一味皆妙。
0390b04: ○次不定秘密者以此兩教義理相濫若
0390b05: 順五時為次第者名不定意若不堪顯露
0390b06: 教中為次第者須秘密說若別明者已巳如
0390b07: 前文第一卷中今不煩文故相兼說於中
0390b08: 又二初先列五味。
0390b09: 第二十七卷云譬如有人置毒乳中則能殺
0390b10: 人乃至醍醐亦能殺人。
0390b11: ○次釋釋中二先標。
0390b12: 此譬兩用。
0390b13: ○次一通下釋中兩意先舉兩意。
0390b14: 一通約漸頓明不定教處處皆得見佛性也
0390b15: 二約行不定。
0391a01: ○次釋中教行兩意相修而釋歷頓漸教
0391a02: 故義之如教一一教中隨行淺深毒發不
0391a03: 定復名約行深得此意可與論斯教行顯
0391a04: 密不定之相一科之文兼含意廣明過去
0391a05: 雖聞若不探當時入位隨聞遠近多少
0391a06: 生熟行之淺深故藉今生重聞方發於中
0391a07: 先通釋兩意。
0391a08: 行人心行譬之如乳實相智譬之以毒毒有
0391a09: 殞命之能此智有破無明之力久遠劫來說
0391a10: 實相毒置於凡夫心乳毒慧開發不可為定
0391a11: 或於初味發或於後味發不得次第往判故
0391a12: 言置毒乳中乃至醍醐五味中悉有殺義。
0391a13: ○次若眾生下正明發相又二初正明發
0391a14: 相次若有行人下判二妙。
0391a15: 若眾生始於凡地得聞華嚴即便見理入佛
0391b01: 慧者此是血乳殺人若先得十住今華嚴得
0391b02: 悟即是酪中殺人十行悟者是生酥殺人十
0391b03: 迴向悟者是熟酥殺人諸地更悟是醍醐中
0391b04: 殺人若過去先是圓教中假名相似之位今
0391b05: 聞華嚴得悟者亦是乳中殺人亦是酪生熟
0391b06: 等酥中殺人若先是諸住諸行等位今更聞
0391b07: 華嚴得增道損生即是於醍醐中殺人云云若
0391b08: 歷三藏教中凡夫及方便位及菩薩位聞三
0391b09: 藏教於中即能密見中道即是乳中殺人若
0391b10: 四果位密見中道即是酪中殺人顯露教中
0391b11: 無此事也若通教中凡夫及三乘方便位若
0391b12: 聞通教密見佛性即是乳中殺人若入位者
0391b13: 祕密而去即是酪中殺人若菩薩道種智中
0391b14: 去即是生酥殺人九地中去即是熟酥殺人
0391b15: 十地中去即是醍醐中殺人通教聲聞但有
0392a01: 祕密中殺人無顯露不定殺也若歷別教中
0392a02: 十信聞教去即是乳中殺人三十心中去即
0392a03: 是酪殺人生酥熟酥等殺人登地去即是醍
0392a04: 醐殺人也若圓教中發始聞經即破無明見
0392a05: 佛性是乳中殺人六根清淨去是酪生熟酥
0392a06: 等殺人若初住去是醍醐殺人。
0392a07: 初文具歷頓漸以明發相初華嚴次四教
0392a08: 所以不云方等般若者部教別別互
0392a09: 攝別義易明故且依之以諸教中具五味
0392a10: 故故得約之於圓教中前文不引五味今
0392a11: 為明不定須約位列之又前兩教二乘之
0392a12: 人以法華前無發心義雖復不定此人必
0392a13: 須來至法華故法華前教須明秘密。
0392a14: ○次判二妙中二先進入。
0392a15: 若有行人歷諸教四譬五味過已巳方得入圓
0392b01: 教醍醐中殺人者此是破三顯一相形待為
0392b02: 妙。
0392b03: ○次按位中復引文。
0392b04: 若置毒乳中味味悉殺人者此是開權顯實
0392b05: 於一切法中即見中道故文云汝等所行是
0392b06: 菩薩道不須更改途易轍而求真實即麤見
0392b07: 妙故以置毒為喻。○應指進入按位兩文皆可見。
0392b08: 可見。
0392b09: ○次以法華意結歸為三初明諸經不具。
0392b10: 諸經悉有祕密置毒之妙而未有顯露歷味
0392b11: 入妙亦無顯露決麤即妙。
0392b12: ○次明法華方具。
0392b13: 至此法華方有二意同乘寶乘皆開佛知見
0392b14: 顯露事彰是故獨稱為妙其意在此。
0392b15: ○三次第下釋二妙相。
0393a01: 次第入妙開麤即妙各有兩意按位開入有
0393a02: 增進開入若言決了聲聞法是諸經之王聞
0393a03: 已諦思惟得近無上道即是按位顯妙增道
0393a04: 損生即是升進入妙故法華獨稱妙也。
0393a05: 次第入者謂法華前轉成熟酥開麤入者
0393a06: 謂法華會隨位即妙菩薩容有二乘的無
0393a07: 各有二意準例可知。
0393a08: ○次大章第十明妙位始終中二初略敘
0393a09: 來意次正釋初文三初明無差。
0393a10: 十明妙位始終者真如法中無詮次無一地
0393a11: 二地法性平等常自寂然豈應分別初後始
0393a12: 終。
0393a13: ○次良由下明有差。
0393a14: 良由平等大慧觀於法界無有若干能破若
0393a15: 干無明顯出無若干智慧。
0393b01: ○三約此下明無差而差差而不差及不
0393b02: 二相。
0393b03: 約此智慧無始而始即是初阿無終而終即
0393b04: 是後茶無中而論中即是四十心雖復差別
0393b05: 則無差別故名不思議位也。
0393b06: ○次引文正釋中二初引方便品次引分
0393b07: 別功德品初文又二初正明次如此下明
0393b08: 所乘不同初又二初引似位之始終次明
0393b09: 真位之始終初文又二先引文次釋初引
0393b10: 文中二先舉不知。
0393b11: 如下文云聲聞緣覺如竹林新發不退菩薩
0393b12: 等皆不能知。
0393b13: ○次正明能知即似位始終五品始六根
0393b14: 終。
0393b15: 除諸菩薩眾信力堅固者。△次釋。
0394a01: 聲聞緣覺所不能知此簡三藏通教兩種二
0394a02: 乘也三藏菩薩緣真不及聲聞聲聞尚不知
0394a03: 此菩薩那得知通教菩薩入真之智與二乘
0394a04: 不殊二乘不知彼菩薩亦不知今標二乘不
0394a05: 知兩處菩薩亦不能測發心不知即指別教
0394a06: 十信不退不能知即指別教三十心十住位
0394a07: 不退十行行不退十迴向念不退此三不退
0394a08: 皆不能知三藏中不退尚不及二乘通教中
0394a09: 不退止等二乘二乘不知豈重舉菩薩今標
0394a10: 發心不退者則擬別教中人也信力者是假
0394a11: 名位堅固者是鐵輪位如此等位聞經即解
0394a12: 故得為妙似位之始也。
0394a13: 釋中亦且釋不知等除其所知以顯不知
0394a14: 是故所除即似位也。
0394a15: ○次初開下真位始終。
0394b01: 初開佛知見乘是寶乘遊於東方即是真位
0394b02: 之始也三方是中位直至道場過茶無字可
0394b03: 說即是終位也。
0394b04: ○次明所乘中二先所乘不同次所行不
0394b05: 同初文四初略標。
0394b06: 如此諸位乘何等乘。
0394b07: ○次乘有下釋。
0394b08: 乘有三種謂教行證。
0394b09: ○三若言下釋乘所至不同。
0394b10: 若言是乘從三界出到薩婆若中住住有二
0394b11: 義一取證故住即通教意也二所乘極故住
0394b12: 即別圓意也。
0394b13: ○四初心下正明圓乘三相不同五品乘
0394b14: 教至六根六根乘行至初住初住乘證至
0394b15: 妙覺初初心下前標我圓教下結下二亦
0395a01: 爾。
0395a02: 初心馮教所詮信教立行得出三界無明未
0395a03: 破未有所證故不見真但乘教乘來至此耳
0395a04: 我圓教中其誰是耶謂五品弟子能善發大
0395a05: 心長別三界苦輪海即其人也教乘既息證
0395a06: 乘未及以似解慧進修眾行則以行為乘從
0395a07: 方便三界中出到初住薩婆若中住我圓教
0395a08: 中其誰是耶謂十信心六根淨者即其人也
0395a09: 初住乃至等覺更增道損生者此以證為乘
0395a10: 從因緣三界乃至無後三界中出到妙覺中
0395a11: 過茶無字可說故言到薩婆若中住前來諸
0395a12: 乘猶有上法不得稱住茶無上法是故言住
0395a13: 住無住處即妙位之終。
0395a14: 復次別教十住破見思是行三百由旬十行
0395a15: 破塵沙為四百十迴向伏無明為五百十地
0395b01: 斷無明此分見中道即為寶所也圓教六根
0395b02: 清淨時是行四百破無明入初住是行五百
0395b03: 二乘聞經破無明惑開佛知見得記作佛者
0395b04: 即是決了諸麤位過五百由旬來入初住即
0395b05: 是妙位之始得於證乘遊於東方也若至本
0395b06: 門中增道損生更乘證乘遊於南方是進入
0395b07: 十行位也西方是進入十迴向北方是進入
0395b08: 十地也。
0395b09: 次復次下明所行不同者復舉別教以明
0395b10: 未終次圓教中有本二門共方始終以
0395b11: 門中但入初住故也本門方至餘一生
0395b12: 在故。
0395b13: ○又如下引分別品委明始終又二初正
0395b14: 引次將前下略指前文。
0395b15: 又如文云說是如來壽命長遠時六百八十
0396a01: 萬億那由他恒河沙人得無生法忍即是十
0396a02: 住復千倍菩薩得聞持陀羅尼即十行復有
0396a03: 一世界微塵數菩薩得樂說辯才即十迴向
0396a04: 復有一世界微塵數得旋陀羅尼即初地三
0396a05: 千大千微塵得不退即二地二千國土微塵
0396a06: 能轉清淨法輪即三地小千國土微塵八生
0396a07: 當得菩提即四地七生當得即五地六生當
0396a08: 得即六地五生當得即七地四生當得即八
0396a09: 地三生當得即九地二生當得即十地一生
0396a10: 當得即等覺過此一生即是過茶無字即是
0396a11: 妙覺地妙位之終也。
0396a12: 經中所列從八至四今具列之。
0396a13: 將前列位中引法華經文入此中共作一科
0396a14: 者即不煩也。
0396a15: 次文言將前列位中引法華等者指此卷
0396b01: 初十門釋圓位中第二明位數門廣引此
0396b02: 經分別功德品等文是也。
0396b03: ○五三法妙中二初來意釋名次正釋初
0396b04: 文二初正明來意。
0396b05: 第五三法妙者斯乃妙位所住之法也。
0396b06: ○次言三下釋名。
0396b07: 言三法者即三軌也軌名軌範還是三法可
0396b08: 軌範耳。
0396b09: ○次正釋中二初列章。
0396b10: 此即七意一明三軌二歷別明三軌三判
0396b11: 麤妙四開麤顯妙五明始終六類三法七悉
0396b12: 檀料簡。
0396b13: ○次解釋釋中文自為七七章次第者初
0396b14: 言者謂唯一妙無復差別機宜不純開
0396b15: 出別即約教也教門不同次判麤妙判
0397a01: 意在開開已巳純妙妙必始終妙軌攝故
0397a02: 有類通以悉檀料簡諸意初文者為
0397a03: 五初標列。
0397a04: 一明三軌者一真性軌二觀照軌三資成
0397a05: 軌。
0397a06: ○次結意。
0397a07: 名雖有三秖是一大乘法也。
0397a08: ○三經曰下引教釋意。
0397a09: 經曰十方諦求更無餘乘唯一佛乘一佛乘
0397a10: 即具三法亦名第一義諦亦名第一義空亦
0397a11: 名如來藏此三不定三三而論一一不定一
0397a12: 一而論三不可思議不不別伊字天目。
0397a13: ○四故大經下引證解釋。
0397a14: 故大經云佛性者亦一非一非一非非一亦
0397a15: 一者一切眾生悉一乘故此語第一義諦非
0397b01: 一者如是數法故此語如來藏非一非非一
0397b02: 數非數法不決定故此語第一義空而皆稱
0397b03: 亦者鄭重也秖是一法亦名三耳故不可單
0397b04: 取不可複取不縱不橫而三而一。
0397b05: ○五前明下攝前四妙又二先攝同。
0397b06: 前明諸諦若開若合若麤若妙等已巳是真性
0397b07: 軌相也前明諸智若開若合若麤若妙是觀
0397b08: 照軌相也前明諸行若開若合若麤若妙已巳
0397b09: 是資成軌相也前明諸位秖是修此三法所
0397b10: 證之果耳。
0397b11: ○次若然下釋疑又二先疑。
0397b12: 若然何以重說。
0397b13: ○次重說下釋釋又二先大師次章安初
0397b14: 大師釋文自三義。
0397b15: 重說有三義一者前境智行是因中所乘之
0398a01: 三軌今明乘是大乘已巳至道場證果所住之
0398a02: 三軌也。
0398a03: 二者前作境智等名別說今作法名合說。
0398a04: ○第三義中三先略述本末。
0398a05: 三者前直爾散說不論本末今遠論其本即
0398a06: 是性德三軌亦名如來之藏極論其末即是
0398a07: 修德三軌亦名祕密藏本末含藏一切諸法。
0398a08: ○次從性下歷位。
0398a09: 從性德之三法起名字之三法因名字之三
0398a10: 法修觀行之三法因觀行之三法發相似之
0398a11: 三法乃至分證之三法究竟之三法。
0398a12: ○三自成下結。
0398a13: 自成三法化他三法為是義故應重說也。
0398a14: 自成者自從因以至果化他者位位有之。
0398a15: ○次私謂下章安釋言一句即三句等者
0398b01: 又二先釋次此諸下結意。
0398b02: 私謂一句即三句三句即一句名圓佛乘記
0398b03: 中既從如來藏一句出諸方便此乃別判例
0398b04: 應通開非一者數法故指此為如來藏開出
0398b05: 三藏中三乘事相方便非一非非一不決定
0398b06: 故指此一句為第一義空開出通教三人即
0398b07: 事而真亦一者一切眾生悉一乘故指此一
0398b08: 句為第一義諦開出別教獨菩薩乘。
0398b09: 初文者前文大師自釋云三不定三三而
0398b10: 論一等今出私解重牒前意稱讚前義名
0398b11: 圓佛乘異於偏教菩薩乘也言記中者指
0398b12: 大師釋是章安記卻指下文歷別三法藏
0398b13: 即是事從事出事之文也私謂乃是再治
0398b14: 定時方有此語記中已巳有故得卻指下文
0398b15: 記中方便諸乘既並從於藏句開出故云
0399a01: 別也此私釋中三句各出一方便乘故云
0399a02: 通也。
0399a03: 此諸方便悉從圓出故經言於一佛乘分別
0399a04: 說三即此義也。
0399a05: 次結意中云於一佛乘分別說三者此有
0399a06: 通別若以道思方便時分別說三是則
0399a07: 別指三藏三乘從頓已巳後赴鹿苑說若通
0399a08: 論者諸漸皆從圓頓開出即是從頓開藏
0399a09: 通別今此三句皆屬於圓故云從圓開出
0399a10: 也。
0399a11: ○次別三法者為二先明開合次約教
0399a12: 別明初中為二先論開合大意。
0399a13: 二歷別明三法者先須識如來開合方便然
0399a14: 後乃解攬三法為一大乘也。
0399a15: ○次佛從下別開出方便乘又六先徵次
0399b01: 如大經下引經示相三何者下釋其開相
0399b02: 四又依經下引證五例下引例六以是下
0399b03: 結意。
0399b04: 佛從何法開諸權乘。
0399b05: 如大經明佛性非一如是數法說三乘故當
0399b06: 知諸乘數法為如來藏所攝佛於此藏開出
0399b07: 聲聞緣覺及諸菩薩通別等乘。
0399b08: 何者諸乘既是方便如來藏又是事從事出
0399b09: 方便故言諸權為如來藏攝耳。
0399b10: 前三如文。
0399b11: ○四引證中二初引經證者福是事法故
0399b12: 事屬藏斥同有為。
0399b13: 又依經故大經云聲聞僧者名有為僧又云
0399b14: 六波羅蜜福德莊嚴。
0399b15: ○次引定力者驗是福德。
0400a01: 又云聲聞之人定力多故不見佛性當知定
0400a02: 力即是福德福德秖是有為勝鬘稱為有漏。
0400a03: 以諸權乘從藏開出故二乘之人即是有
0400a04: 為。
0400a05: ○五例中二先舉能例。
0400a06: 例如界內見思未破為有起作故名有為取
0400a07: 理不當故名有漏非智慧法故名福德。
0400a08: ○次今以下所例。
0400a09: 今以下望上亦應如是二乘未破變易猶是
0400a10: 有為無明未脫故言有漏非中道智故名福
0400a11: 德。
0400a12: 此引界內意以例界外驗二乘人是有為
0400a13: 等故云以下例上既非中道名為福德別
0400a14: 教地前並未見中故知並從藏中開出。
0400a15: ○六以是下結中二先正結釋次例結。
0400b01: 以是故知方便諸乘悉為資成所攝皆從大
0400b02: 乘一句偏出非究竟法故云於一佛乘分別
0400b03: 說三即此意也。
0400b04: 初正結如前。
0400b05: 亦是於一佛乘分別說五亦是分別說七亦
0400b06: 是分別說九若依此釋如來藏句開出種種
0400b07: 方便諸權乘法也。
0400b08: 次亦是下例結中云分別說五等者前三
0400b09: 乘上更加人天離兩二乘為七離三菩薩
0400b10: 為九謂藏通別三菩薩也若止觀中明方
0400b11: 便乘九念處者即除人天開別地前三十
0400b12: 心位以為三人以人天乘無念處故若言
0400b13: 九人生方便土者除六度菩薩加圓六根
0400b14: 三藏菩薩不斷惑故圓教六根未生實報
0400b15: 又九種醫九種土等九名雖同九義各別。
0401a01: △次約教別明。
0401a02: ○次約教中初標。
0401a03: 次歷四教各論三法者。
0401a04: ○次釋釋中自四初三藏中二先明三乘
0401a05: 三軌。
0401a06: 三藏中以無為智慧名觀照軌正為乘體助
0401a07: 道成乘具名資成軌正助之乘斷惑入真真
0401a08: 是真性軌教來詮此故以教為乘也緣覺亦
0401a09: 爾菩薩以無常觀為觀照功德肥為資成坐
0401a10: 道場斷結見真為真性。
0401a11: ○次此教下明教意。
0401a12: 此教詮真乘是教乘從三界中出到薩婆若
0401a13: 中住言教已巳盡故無教乘真不能運故證非
0401a14: 乘故有索車之意云云。
0401a15: 於中明所詮所至興廢真不能運是所詮
0401b01: 故所以索車言真不能運者藏通二乘證
0401b02: 偏真理當教理極故不名運運是載義亦
0401b03: 名為遠易云日月運行謂動也說文云陸
0401b04: 載曰運小果既極故非運義言索車者長
0401b05: 者先於火宅門外許諸子云汝等出來吾
0401b06: 為汝等造作此車既非本有故云造作諸
0401b07: 子出已巳不見果車皆詣父所而白父言願
0401b08: 賜我等三種寶車即索義也下文廣明三
0401b09: 乘索義云云下文別教中不云索者據後證
0401b10: 道仍是實乘故不須索若據教道通皆須
0401b11: 索故云不退菩薩亦不能知。
0401b12: ○次通教中亦二先明三軌中不分三乘
0401b13: 異者大同小異故不須分。
0401b14: 二通教以真性軌為乘體何以故即色是空
0401b15: 事中有理此理即真故為乘體以即空慧為
0402a01: 觀照眾行為資成。
0402a02: ○次此教下明教意。
0402a03: 此教詮真乘是教乘從三界出到薩婆若中
0402a04: 住菩薩出三界已巳用行為乘淨佛國土教化
0402a05: 眾生乃至道場乃可名住亦是有教無人無
0402a06: 誰住者亦是教謝證寂無復運義亦有索車
0402a07: 之意云云。
0402a08: 具如三藏尋之。
0402a09: ○次明別教中三先正明三軌次引攝大
0402a10: 乘辨非三若能下結示初文二先正明。
0402a11: 三明別教三法者以緣修觀照為乘體諸行
0402a12: 是資成以此二法為緣修智慧慧能破惑顯
0402a13: 理理不能破惑理若破惑一切眾生悉具理
0402a14: 性何故不破若得此慧則能破惑故用智為
0402a15: 乘體。
0402b01: ○次引證解釋。
0402b02: 故大經云無為無漏名菩薩僧即是一地二
0402b03: 地乃至十地智慧名智慧莊嚴以此智慧運
0402b04: 通十地故為乘體。△次引攝大乘辨非。
0402b05: ○次文者先列釋。
0402b06: 然攝大乘明三種乘理乘隨乘得乘理者即
0402b07: 是道前真如隨者即是觀真如慧隨順於境
0402b08: 得者一切行願熏習熏無分別智契無分別
0402b09: 境與真如相應。
0402b10: ○次又二初。
0402b11: 此三意一往乃同於三軌而前後未融。
0402b12: ○次何者下別又為六初明不融之相次
0402b13: 是則下判三元夫下明教意四此語下令
0402b14: 家誡示五又阿下重斥判六若執下誡
0402b15: 勸。
0403a01: 何者九識是道後真如真如無事智行根本
0403a02: 種子皆在黎耶識中熏習成就得無分別智
0403a03: 光成真實性。
0403a04: 是則理乘本有隨得今有道後真如方能化
0403a05: 物此豈非縱義若三乘悉為黎耶所攝又是
0403a06: 橫義又濫冥初生覺既縱既橫與真伊相乖。
0403a07: 初二可知。
0403a08: ○三元夫去至一途等者破別教教道及
0403a09: 明立教道之意於中先敘諸經論意次明
0403a10: 龍樹意同。
0403a11: 元夫如來初出便欲說實為不堪者先以無
0403a12: 常遣倒次用空淨蕩著次用歷別起心然後
0403a13: 方明常樂我淨龍樹作論申佛此意以不可
0403a14: 得空洗蕩封著習應一切法空是名與般若
0403a15: 相應此空豈不空於無明無明若空種子安
0403b01: 在淨諸法已巳點空說法結四句相。
0403b02: 並先用空遣蕩相著後方分別歷別法門
0403b03: 當知前空亦空無明無明尚空豈存諸計
0403b04: 無沒含藏種子耶又此文中從先以無常
0403b05: 去至於四德此寄如來漸教示離執之方
0403b06: 此寄漸文兼具兩意一約酪等四時二約
0403b07: 藏等四教細類上下亦應可見從淨諸法
0403b08: 已去正示滅後說法之人亦應先蕩諸相
0403b09: 著已巳後還用於自他四句為他說法。
0403b10: ○四今家誡示中云如除病去重更舉喻。
0403b11: 此語虛玄亦無住著如病除已巳乃可進食食
0403b12: 亦消化。
0403b13: ○從那得去責其計者。
0403b14: 那得發頭據阿黎耶出一切法。
0403b15: 汝未遣著何得妄計阿耶識出一切法。
0404a01: ○從本之去判其有惑。
0404a02: 本之見慢全自未降封此新文若長冰添水。
0404a03: 故惑猶存新惑更重。
0404a04: ○從故知去判屬界外仍非界外通方法
0404a05: 門故云一途。
0404a06: 故知彼論非逗末代重著眾生乃是界外一
0404a07: 途法門耳。
0404a08: 於彼界外尚是一途何得界內博地執諍。
0404a09: △五重斥判。
0404a10: 又阿黎耶若具一切法者那得不具道後真
0404a11: 如若言具者那言真如非第八識恐此猶是
0404a12: 方便從如來藏中開出耳。
0404a13: 若執方便巨妨真實若是實者執之又成語
0404a14: 見多含兒蘇恐將夭命云云。
0404a15: 六誡勸中云語見者依教語而起見不入
0404b01: 真道又云多含兒酥等者大經第四四相
0404b02: 品云有一女人乳養嬰兒來詣佛所有所
0404b03: 顧念心自思惟在一面坐爾時世尊知而
0404b04: 故問汝以愛念多唅兒酥不知籌量消與
0404b05: 不消爾時女人即白佛言甚奇世尊善知
0404b06: 我心惟願世尊為我少說我於今朝多唅
0404b07: 兒酥恐將不消佛言汝兒所食尋即消化
0404b08: 更增壽命女人聞已巳心大歡喜云凡養
0404b09: 嬰兒唅酥傷多尚恐夭命況復餘食女人
0404b10: 譬慈嬰兒譬信乳養譬聞法唅酥譬讚歎
0404b11: 生喜喜多尚妨於道況復癡怒今以酥多
0404b12: 譬生語見故與喜貪義同依實起見尚
0404b13: 慧命況於偏乘而生取著故大經第八云
0404b14: 無礙智甘露所謂大乘典如是大乘典亦
0404b15: 名雜毒藥如酥醍醐等及以諸石蜜服消
0405a01: 成甘露不消成毒藥方等亦如是智者為
0405a02: 甘露愚不知佛性服之成毒藥。
0405a03: 若能善解破立之意於諸經論淨無滯著也。
0405a04: ○次明圓教中二先正釋次是名下結成
0405a05: 乘意初文又三先略釋三法次若迷下明
0405a06: 三障三法身下辨體用初文又二初釋次
0405a07: 三法下融通。
0405a08: 四明圓教三法者以真性軌為乘體不偽名
0405a09: 真不改名性即正因常住諸佛所師謂此法
0405a10: 也一切眾生亦悉一乘眾生即涅槃相不可
0405a11: 復滅涅槃即生死無滅不生故大品云是乘
0405a12: 不動不出即此乘也觀照者秖點真性寂而
0405a13: 常照便是觀照即是第一義空資成者秖點
0405a14: 真性法界含藏諸行無量眾具即如來藏。
0405a15: 初文中言圓乘體者皆須從初因以至於
0405b01: 果因果所取名為乘體前之二教雖即同
0405b02: 有真性觀照能照所照但依權理別教教
0405b03: 道又以地前緣修方便而為乘體故前三
0405b04: 教所明乘體皆不至極未極息教是故索
0405b05: 車圓教乘體從始至終而非始終是故達
0405b06: 到乘義猶在故以真性始終不動而為車
0405b07: 體故此車體非運而運。
0405b08: ○次融通中三法譬合。
0405b09: 三法不一異如點如意珠中論光論寶光寶
0405b10: 不與珠一不與珠異不縱不橫三法亦如是
0405b11: 亦一亦非一亦非一非非一不可思議之三
0405b12: 法也。
0405b13: ○次若迷下明三障障於三法於中又四
0405b14: 初正明三障以障三軌。
0405b15: 若迷此三法即成三障一者界內界外塵沙
0406a01: 障如來藏二者通別見思障第一義空三者
0406a02: 根本無明障第一義理。
0406a03: ○次若即下明破障顯軌。
0406a04: 若即塵沙障達無量法門者即資成軌得顯
0406a05: 若即見思障達第一義空者觀照軌得顯若
0406a06: 即無明障達第一義諦者真性軌得顯。
0406a07: ○三真性下結顯三軌以成三德。
0406a08: 真性軌得顯名為法身觀照得顯名為般若
0406a09: 資成得顯名為解脫。
0406a10: ○四此兩下結成能嚴所嚴。
0406a11: 此兩即是定慧莊嚴莊嚴法身。
0406a12: ○三辨大車體用中二先法。
0406a13: 法身是乘體定慧是眾具。
0406a14: ○次引譬證。
0406a15: 下文云其車高廣眾寶莊校。△次結成乘意。
0406b01: ○次結教意中二先以人顯所乘。
0406b02: 是名圓教行人所乘之乘到薩婆若過茶無
0406b03: 字可說。
0406b04: ○次無字下明乘之所至於中又二先立
0406b05: 疑徵起。
0406b06: 無字可說亦應無乘可運。
0406b07: ○次若自下釋疑又二先以運義釋乘次
0406b08: 復次下有運不運釋乘初文又二先略釋。
0406b09: 若自行運畢乘義則休若權化未畢運他不
0406b10: 休。
0406b11: ○次故文云下引證又三法譬合。
0406b12: 故文云佛自住大乘如其所得法定慧力莊
0406b13: 嚴以此度眾生即其義也譬如御者運車達
0406b14: 到猶名為車果乘亦爾猶名為運。△次有運不運釋
0406b15: 乘。
0407a01: ○次文者又二初略立。
0407a02: 復次何必一向以運義釋乘。
0407a03: ○次融通又二先融通。
0407a04: 若取真性不動不出則非運非不運若取觀
0407a05: 照資成能動能出則名為運秪動出即不動
0407a06: 出即不動出是動出即用而論體動出是不
0407a07: 動出即體而論用即不動出是動出體用不
0407a08: 二而二耳。
0407a09: ○次引例釋前圓乘不二。
0407a10: 例如轉不轉皆阿鞞跋致動不動皆是毗尼
0407a11: 以是義故發趣不發趣皆名為乘也云云。
0407a12: 言轉不轉皆跋致者大論七十七發趣品
0407a13: 云轉二乘心入菩薩位第一義中一相尚
0407a14: 無故無所轉無菩薩位此約三乘理性不
0407a15: 當轉與不轉今亦約理而為體用理體無
0407b01: 退故皆跋致動不動皆毘尼者人天毗尼
0407b02: 名為不動無漏毗尼名之為動雖世出世
0407b03: 皆名毗尼若約理論無動不動故約理性
0407b04: 無非毗尼皆具足有一心十戒故也故圓
0407b05: 教乘無發不發皆名為乘然此四教各具
0407b06: 三軌非但深淺不同亦乃乘體誠異以諸
0407b07: 乘體不同故也所以藏別兩教咸以智慧
0407b08: 為體通圓兩教咸以真性為體者良以體
0407b09: 為所乘未可暫廢以藏別真性果滿方成
0407b10: 儻指體在當以何為運若用觀照則從始
0407b11: 至終故通圓居因即事論性即事之性果
0407b12: 位乃窮是故兩教真為乘體又前之兩教
0407b13: 通雖稍優並不知常置而不說別雖同證
0407b14: 教道全權故苦破之令同證道圓雖理極
0407b15: 尚有始終恐世濫行故須委辨是故廣以
0408a01: 因果自他類例等釋乘義不息方名實乘
0408a02: 若得此意別顯一科義猶指掌如迷此者
0408a03: 自行何依禿乘雖闕莊校車體猶存忽昧
0408a04: 斯旨乘何而去能乘所至一切都廢是則
0408a05: 以火宅為寶渚必為所燒指煩惑為能乘
0408a06: 義須傾覆。
0408a07: ○三判麤妙中二先約四教次約五味先
0408a08: 約四教中二即三麤一妙前三為三初三
0408a09: 藏中為四初明三相次既是下明教意三
0408a10: 不見下引證四半字下判決初又二初
0408a11: 明三法。
0408a12: 三明麤妙者三藏於有為福德論三法為乘。
0408a13: ○次四念下明三法所至。
0408a14: 四念處是聞慧乘於教乘到四善根四善根
0408a15: 乘於行乘到見諦見諦乘於證乘到無學。△
0408b01: 次明教意。
0408b02: 既是權法出三界外以真為證證則不運。△
0408b03: 三引證。
0408b04: 不見實乘嗚呼自責欲問世尊為失為不失
0408b05: 即此意也。△四判決。
0408b06: 半字漸引非究竟義是故三法皆麤也。
0408b07: 言半字者大經第五云譬如長者唯有一
0408b08: 子心常憶念憐愛無已巳將詣師所欲令受
0408b09: 業懼不速成尋便將還以愛念故晝夜殷
0408b10: 勤教其半字而不教誨毗伽羅論力未堪
0408b11: 故言半字者謂九部經毗伽羅論者謂方
0408b12: 等典此以理等名方等典非謂生酥調
0408b13: 方等。
0408b14: ○次通教中二先明三法次判初文者二
0408b15: 先明。
0409a01: 通教即空慧三法為乘巧餘意大同。
0409a02: ○次乾慧下明所至。
0409a03: 乾慧地乘於教乘性地乘於行乘八人見地
0409a04: 乘於證乘。△次判。
0409a05: 此亦偏說是故為麤。
0409a06: 妙法蓮華經玄義釋籤卷第十九
0409a07: 音釋
0409a08: 唅胡紺切音憾哺也。
