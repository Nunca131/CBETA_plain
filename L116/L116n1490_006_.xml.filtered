0059a01: 妙法蓮華經玄義釋籤卷第六　　　祿六
0059a02: 隋天台智者大師說
0059a03: 門人灌頂記
0059a04: 唐天台沙門湛然釋
0059a05: ○三以偈結中二先明結意。
0059a06: 復次百界千法縱橫甚多以經論偈結之令
0059a07: 其易解。
0059a08: 云縱橫甚多者於一一界各具十法故名
0059a09: 為橫按次第起名之為縱雖若縱若橫無
0059a10: 非三諦故知實非縱橫義言縱橫雖非縱
0059a11: 橫以交互起不可分別故雖千萬起不可
0059a12: 分別若以下文諸意結之則令可識。
0059a13: ○次正結中二先正結次總結初中云以
0059a14: 經論偈結者復有多意一者法不孤立立
0059a15: 必有由二者以偈結廣令易攝持三者知
0059b01: 此無上十界一切教大小乘為實施
0059b02: 權開權顯實等意並可見。
0059b03: 中論偈云因緣所生法我說即是空亦名為
0059b04: 假名亦名中道義六道相性即是因緣所生
0059b05: 法也二乘及通教菩薩等相性是我說即是
0059b06: 空六度別教菩薩相性是亦名為假名佛界
0059b07: 相性是亦名中道義結要雖少攝得前多義
0059b08: 則可見云云。
0059b09: 中論偈意本是一實不可思議申諸經
0059b10: 故今用結百界千如以成一心稱一切教
0059b11: 故云攝得前多。
0059b12: 又涅槃偈云諸行無常是生滅法生滅滅已巳
0059b13: 寂滅為樂六道相性即是諸行二乘通教相
0059b14: 性即是無常別教菩薩相性即是生滅滅已巳
0059b15: 佛界相性即是寂滅為樂又生滅滅已巳寂滅
0060a01: 為樂即是別教相性即於生滅仍是寂滅不
0060a02: 待滅已巳方稱為樂是為圓教佛界相性云云。
0060a03: 大經偈云通教同稱無常者未見常理故
0060a04: 別教次第滅於生滅先內次外佛界一切
0060a05: 眾生即滅盡定又生下重釋者別教登地
0060a06: 亦得寂滅故須此釋也。
0060a07: 又七佛通戒偈云諸惡莫作眾善奉行自淨
0060a08: 其意是諸佛教四趣相性即是諸惡人天相
0060a09: 性即是眾善自淨其意即有析體淨意是二
0060a10: 乘相性入假淨意是菩薩相性入中淨意是
0060a11: 佛界相性云云。
0060a12: 七佛通戒偈者過現諸佛皆用此偈以為
0060a13: 略戒攝諸戒故名為通如增一第一迦
0060a14: 葉問阿難增一阿含具三十七品及以諸
0060a15: 法四含亦出乎阿難言且四含一偈盡具
0060b01: 佛法及聲聞教所以然者如諸惡莫作是
0060b02: 戒淨眾善奉行是意淨自淨其意是除邪
0060b03: 是諸佛教是去愚當知一期廣教不出此
0060b04: 也小乘既爾例大亦然故用結之今對十
0060b05: 界其理盡也一切大小咸入其中。△次總結。
0060b06: 若能解十相性與眾經論律合者即通達三
0060b07: 藏通別識一切法無有障礙廣明眾生法相
0060b08: 竟。
0060b09: ○次廣明佛法中為三初標所照次唯佛
0060b10: 下能照三是事下結意指廣。
0060b11: 二廣明佛法者佛豈有別法秪百界千如是
0060b12: 佛境界。
0060b13: 初文者還指前眾生是佛智所照故云境
0060b14: 界。
0060b15: ○次明能照中二先總明境智相契次歷
0061a01: 三語以明智相文但二語者以自他相對
0061a02: 即名自他故闕不論初文中二先法。
0061a03: 唯佛與佛究竟斯理。
0061a04: ○次譬。
0061a05: 如函大蓋亦隨大。
0061a06: 當知三法秖是不思議廣大法界。
0061a07: ○次二語中二先正釋次從二法下結意
0061a08: 立妙。
0061a09: 以無邊佛智照廣大佛境到其源底名隨自
0061a10: 意法也若照九法界性相本末纖芥不遺名
0061a11: 隨他意法。
0061a12: 初文者照佛界名自照九界名他者亦約
0061a13: 顯說何者佛非無九九非無佛攝屬異故
0061a14: 故各得名。△次結意。
0061a15: 從二法本垂十界或示己巳身或示他身或
0061b01: 說自意語或說他意語自意他意不可思議
0061b02: 己巳身他身微妙寂絕皆非權非實而能應於
0061b03: 九界之權一界之實而於佛法無所損減諸
0061b04: 佛之法豈不妙耶。
0061b05: 次結中雖有本之名此是中之本亦
0061b06: 名權實亦名自他也以不言久遠之本但
0061b07: 云二法為本故但屬化儀不過現身說
0061b08: 法故約此二以明自他故知且約果邊明
0061b09: 佛法也。△三結意指廣。
0061b10: 是事可知無勞廣說至方便品中當更明之。
0061b11: 至方便品釋十如中委明。
0061b12: ○三明心法者為三初標次來意三正釋。
0061b13: 三廣釋心法者。
0061b14: 初如文。
0061b15: 前所明法豈得異心但眾生法太廣佛法太
0062a01: 高於初學為難然心佛及眾生是三無差別
0062a02: 者但自觀己巳心則為易。
0062a03: 次文者言前所明法者秖眾生法佛法不
0062a04: 出於心故先示之若爾何須復述故但眾
0062a05: 生下正述來意。
0062a06: ○次涅槃下正釋又二先明心體次上能
0062a07: 下明心所攝。
0062a08: 涅槃云一切眾生具足三定上定者謂佛性
0062a09: 也能觀心性名為上定。
0062a10: 初文者向言前法豈得異心今言心性名
0062a11: 為上定故心性之言其言甚略應了此性
0062a12: 具足佛法及眾生法雖復具足心性冥妙
0062a13: 不一不多以心性觀則似可見若以眾生
0062a14: 及佛而為觀者則似如不逮若以心性觀
0062a15: 彼界如界如皆空常具諸法非空非具而
0062b01: 空而具雙遮雙照非遮非照亦秖是一念
0062b02: 心性而已巳如斯之定豈不尚耶言涅槃云
0062b03: 一切眾生具足三定者謂上中下上定者
0062b04: 謂佛性即心法本妙如止觀第五記。
0062b05: ○次明所攝者既異前法故須明攝示心
0062b06: 是攝非謂攝他先攝眾生但略指而已巳。
0062b07: 上能兼下即攝得眾生法也。
0062b08: ○次攝佛法中二先引華嚴次釋經意顯
0062b09: 佛法界。
0062b10: 華嚴云遊心法界如虛空則知諸佛之境界。
0062b11: 初引華嚴等者引華嚴二句三諦具足。
0062b12: ○從法界去釋又二先釋經意次又遊心
0062b13: 等者下重釋二句結歸經意以顯心法妙
0062b14: 也。
0062b15: 法界即中也虛空即空也心佛即假也三種
0063a01: 具即佛境界也是為觀心仍具佛法又遊心
0063a02: 法界者觀根塵相對一念心起於十界中必
0063a03: 屬一界若屬一界即具百界千法於一念中
0063a04: 悉皆備足此心幻師於一日夜常造種種眾
0063a05: 生種種五陰種種國土所謂地獄假實國土
0063a06: 乃至佛界假實國土行人當自選擇何道可
0063a07: 從又如虛空者觀心自生心不須藉緣藉緣
0063a08: 有心心無生力心無生力緣亦無生心緣各
0063a09: 無合云何有合尚叵得離則不生尚無一生
0063a10: 況有百界千法耶以心空故從心所生一切
0063a11: 皆空此空亦空若空非空點空設假假亦非
0063a12: 假無假無空畢竟清淨又復佛境界者上等
0063a13: 佛法下等眾生法又心法者心佛及眾生是
0063a14: 三無差別是名心法也。
0063a15: 初釋遊心者心之所遊體是法界不得更
0063b01: 計能遊所遊此法界體是畢竟空故云如
0063b02: 空法本無名假立心佛故云即假經文雖
0063b03: 爾語猶總略故重釋云又遊心等即百界
0063b04: 千法三千世間次所謂去略引示相假即
0063b05: 眾生實即五陰及以國土即三世間也千
0063b06: 法皆三故有三千釋遊心竟次重釋如虛
0063b07: 空者具如止觀不思議境以自他四句推
0063b08: 三千法縱橫乃至非縱非橫四句叵得次
0063b09: 重釋諸佛境界者法界故故云上等佛
0063b10: 法下等眾生法次重釋心者眾生及佛不
0063b11: 出於心故無差別名心法妙是故結歸三
0063b12: 無差別方名為妙思意可見云云。
0063b13: ○問下料簡。
0063b14: 問一念心云何含受百界千法耶答借三種
0063b15: 為譬如止觀中說云云。
0064a01: 雖對心料簡意實亦應對餘二簡何者亦
0064a02: 應問言一一眾生何故各具百界千法佛
0064a03: 果已滿何須復云百界千法已巳云心法即
0064a04: 餘二故若不問餘二心法之二既其不妙
0064a05: 卻令心法亦未為妙故知義言應兼問二
0064a06: 具如止觀不思議境若理若脩若結若譬
0064a07: 須來此中若失此意至釋十妙妙反成麤
0064a08: 乃至第七卷末同申此旨何者乃至蓮華
0064a09: 同譬此旨乃至本門久證此旨體宗用三
0064a10: 同顯此旨。
0064a11: ○次釋妙者今一家釋義名通義別蓋是
0064a12: 常談又更略引小乘名通以示其相如中
0064a13: 含第三諸比丘歎含利子所說妙中之妙
0064a14: 然舍利子但說事中行忍是巧方便不損
0064a15: 他境名妙中妙又四十三佛告諸比丘莫
0064b01: 求欲樂極下賤法為凡夫行亦莫自苦苦
0064b02: 非聖行離此二邊則有中道成於眼智歷
0064b03: 一切法皆悉如是又四十九歷一切法皆
0064b04: 云不空又婆沙中問佛何故說四諦為食
0064b05: 答為滿法身如村落食但養人身故禪中
0064b06: 善根能養法身豈以如是妙中之妙中道
0064b07: 不空法身等名能定法體是故須以名下
0064b08: 之義而簡別之今尚不取別教教道通教
0064b09: 含中況三藏教離斷常中及阿舍中離苦
0064b10: 樂中等耶又約部者尚不取帶二對三兼
0064b11: 一之中況但空偏假而為妙耶又約本門
0064b12: 尚不取中間今日相待絕待況復今日兼
0064b13: 帶妙耶下去例然正釋中先列通別二門。
0064b14: 二明妙者一通釋二別釋。
0064b15: ○次依門解釋初通門中文自列二妙。
0065a01: 通又為二一相待二絕待。
0065a02: ○次釋釋中二先略敘二意次正釋初文
0065a03: 又二初正敘次破古。
0065a04: 此經唯論二妙更無非絕非待之文若更作
0065a05: 者絕何惑顯何理故不更論也。
0065a06: 初文者既云此經當知妙題兼此二義故
0065a07: 使今釋諸妙以二冠初故門十妙一一
0065a08: 妙中開多科目無不二釋言更無非待非
0065a09: 絕等者理性實是非待非絕秖向待絕約
0065a10: 理論二不同雙非二邊更有中道之理恐
0065a11: 有人疑應更別有雙非待絕之理故便釋
0065a12: 云文理俱無此待絕理已破無明已巳顯中
0065a13: 道故知雙非無復所顯故云破何惑等。
0065a14: 光宅用法華之妙待前諸教皆麤巨有所妨
0065a15: 已己如前難云云。
0065b01: 次破古中牒前破意以前教中有麤有妙
0065b02: 故知光宅破昔意謬如前。
0065b03: ○次正釋中自二先待次絕初待中二先
0065b04: 釋次問答料簡初文又三初總敘來意次
0065b05: 正釋三妙義下結意。
0065b06: 今待麤妙者待半字為麤明滿字為妙亦是
0065b07: 常無常大小相待為麤妙也。
0065b08: 初文意者今家即以三教為滿故對三藏
0065b09: 為半簡之亦是常無常等者大小可爾常
0065b10: 等仍以通教遠能通常理故故且對藏
0065b11: 以為無常餘例可知。
0065b12: ○次正釋中即以鹿苑對後三味中三教
0065b13: 為滿下文以涅槃在法華前者以同味故
0065b14: 前後無殊又欲以今經顯獨妙故在後明
0065b15: 之。
0066a01: 淨名云說法不有亦不無以因緣故諸法生
0066a02: 即是明滿字也始坐佛樹力降魔得甘露滿
0066a03: 覺道成即提昔之半待出於滿也般若云於
0066a04: 閻浮提見第二法輪轉亦是對鹿苑為第一
0066a05: 待般若為第二也涅槃云昔於波羅柰初轉
0066a06: 法輪今於尸城復轉法輪眾經皆共以鹿苑
0066a07: 為半為小為麤待此明滿大妙其義是同。
0066a08: 淨名滿中云說法等者具如淨名止觀
0066a09: 第一記略釋次般若云於閻浮提見第二
0066a10: 法輪轉者大品十二諸天子云我於閻浮
0066a11: 提見第二法輪轉是中無量百千諸天子
0066a12: 得無生忍乃至方等法華亦望鹿苑以為
0066a13: 初轉。
0066a14: ○次明今經。
0066a15: 今法華明昔於波羅柰轉四諦法輪五眾之
0066b01: 生滅今復轉最妙無上之法輪此亦待鹿苑
0066b02: 為麤法華為妙。
0066b03: 如文所以重敘前諸經者明今經相待不
0066b04: 應對三教文亦且同諸教所待故亦指鹿
0066b05: 苑而為所待。△三結意。
0066b06: 妙義皆同待麤亦等文義在此也。
0066b07: 結中意者一往以所待之麤對圓為能待
0066b08: 之妙。△次問答料簡。
0066b09: ○諸味不殊與法華何別故須更有料簡
0066b10: 釋疑於中有兩重問答先約法次約譬。
0066b11: 問齊方等來滿理無殊者悉應稱妙。
0066b12: 初約法中先問者如上釋不應法華獨稱
0066b13: 為妙。
0066b14: ○答中二初總責次別答。
0066b15: 答今亦不剋教定時那忽云齊方等耶縱令
0067a01: 爾者別有所以。
0067a02: 初總責云今亦不剋教定時者但云從通
0067a03: 教去且名為滿亦不剋定通別圓中俱取
0067a04: 三教生酥已巳去的取一時那忽難云齊方
0067a05: 等來滿理無殊又更與之故云縱令爾者
0067a06: 別有所以。
0067a07: ○從何者下別答中三先釋次引證三判
0067a08: 麤妙初釋中二先約機次約教初約機中
0067a09: 又三先總立利鈍二機次歷味分別三此
0067a10: 妙下判同異。
0067a11: 何者利根菩薩於彼入妙與法華不異鈍根
0067a12: 菩薩及二乘人猶帶方便諸味調伏。
0067a13: 初言利根者即圓別也二乘之人及通菩
0067a14: 薩即此以論方便別教雖帶地前方便處
0067a15: 處得入是故此等更須生熟二酥調之故
0067b01: 此二味復名方便。△次歷味分別。
0067b02: 方等帶生酥論妙以待麤般若帶熟酥論妙
0067b03: 以待麤今經無二味方便純真醍醐論妙以
0067b04: 待麤。
0067b05: 云方等帶生酥論妙以待麤者二乘鈍根
0067b06: 於方等中得生酥益帶此益故以論圓妙
0067b07: 熟酥比說。△三判同異。
0067b08: 此妙彼妙妙義無殊但以帶方便不帶方便
0067b09: 為異耳。
0067b10: 今經既無方便故判文中今經與諸經雖
0067b11: 同名滿帶不帶異故復不同。△次約教。
0067b12: 復次三藏但半字生滅門不能通滿理故名
0067b13: 為麤滿字是不生不滅門能通滿理故名妙
0067b14: 能通滿理復有二種一帶方便通滿理二直
0067b15: 顯滿理方等般若帶方便通滿理今經直顯
0068a01: 滿理。
0068a02: 次約教者既並云門故知是教可見。△次引
0068a03: 證。
0068a04: 故中論云為鈍根弟子說因緣生滅相為利
0068a05: 根弟子說因緣不生不滅相云云中論偈云云。
0068a06: 次引論證中雙證機教為說即教弟子是
0068a07: 機不生不滅帶不帶等已巳如前簡故註云
0068a08: 云中論偈云云者不能列名直釋其義證
0068a09: 利鈍根意初句為鈍餘三為利亦且一往
0068a10: 故云云耳。△三判妙。
0068a11: 若不即空為通真方便是故言麤若能即空
0068a12: 是通中方便通中方便若帶即空即假通中
0068a13: 者麤不帶空假直通中者妙云云。
0068a14: 三判中還以論偈意判初句對析故云不
0068a15: 即此析拙故故名為麤若能即空去釋下
0068b01: 三句初且通舉言此即空能通中道為中
0068b02: 方便次從通中方便去釋通別菩薩雖能
0068b03: 通中以帶麤故故總名麤通教中根帶於
0068b04: 即空下根帶假別教亦然是故皆麤言直
0068b05: 通者空即假中是故名妙此亦是判未得
0068b06: 名開開無復麤空假皆妙。△次約譬。
0068b07: 問乳至醍醐同稱為滿是譬云何。
0068b08: 次問者問乳至醍醐同稱為滿者約五味
0068b09: 為問也由前釋云方等般若及以今經俱
0068b10: 通滿理是則除三藏外俱名為滿其義既
0068b11: 混此云何通。
0068b12: 答今以譬解譬如官有三航及以私船從於
0068b13: 此岸度人彼岸乳教如大中兩航共度人彼
0068b14: 岸酪教如私船度人中洲生酥如四種小航
0068b15: 與私船度人於中洲兩航度人於彼岸熟酥
0069a01: 如三航一航中洲二航彼岸醍醐如大航度
0069a02: 人彼岸三航同是官物故俱稱為滿私船非
0069a03: 官物是故言半官物之中二航小所容蓋寡
0069a04: 大航壯麗容載倍多獨稱為妙智者以譬喻
0069a05: 得解其譬義如是云云。
0069a06: 答意者滿名雖同不無差別故作四航之
0069a07: 譬以解五味之譬四航之中三官一私雖
0069a08: 同名官不無差別教門亦爾通雖名滿所
0069a09: 通處近如至中洲別圓通遠如至彼岸若
0069a10: 簡教道別到彼岸其路紆迴圓教官航方
0069a11: 名直往雖同名官所通既近及教道別何
0069a12: 妨同滿而滿不同。
0069a13: ○釋絕待中為七先通明四絕次明二妙
0069a14: 妙上三法三將四絕約五味判四開權五
0069a15: 會諸絕成妙六將本等妙妙上三法七
0069b01: 判橫豎初文約教顯圓問若明絕待秖應
0069b02: 但一何故開四以四相形與待何別答若
0069b03: 相待中展轉明妙前麤猶存今論絕待絕
0069b04: 前諸麤無可形待又所以漸明四種絕者
0069b05: 為知圓絕極妙無過前三被絕圓外無法
0069b06: 細消文意各有深致言隨情等者三藏生
0069b07: 滅生滅是事事附物情故云隨情通教即
0069b08: 空空即附理故云隨理三假之義今不暇
0069b09: 釋意但且論展轉相望以明諸絕顯於圓
0069b10: 教無復能絕若委釋三假具如止觀第五
0069b11: 記故此中圓絕廣引文證譬類釋出圓絕
0069b12: 相狀於中初正釋四教不同。
0069b13: 二絕待明妙者為四一隨情三假法起若入
0069b14: 真諦待對即絕故身子云吾聞解脫之中無
0069b15: 有言說此三藏經中絕待意也二若隨理三
0070a01: 假一切世間皆如幻化即事而真無有一事
0070a02: 而非真者更待何物為不真耶望彼三藏絕
0070a03: 還不絕即事而真乃是絕待此通教絕待也
0070a04: 三別教若起望即真之絕還是世諦何者非
0070a05: 大涅槃猶是生死世諦絕還有待若入別教
0070a06: 中道待則絕矣。
0070a07: 前三如文。
0070a08: ○四圓教中為二初正釋次以空有二門
0070a09: 判前所釋初文為三初依圓教出絕待體
0070a10: 次今法下出今文意三降此下斥偽初又
0070a11: 三初引正教出體次大經下引經三妙亦
0070a12: 下以今意會經初文又二初正出體次明
0070a13: 絕相。
0070a14: 四圓教若起說無分別法即邊而中無非佛
0070a15: 法亡泯清淨。
0070b01: 初文者既云圓教若起說無分別教所談
0070b02: 絕絕前諸教故云亡泯。
0070b03: ○次豈更下明絕待相狀。
0070b04: 豈更佛法待於佛法如來法界故出法界外
0070b05: 無復有法可相形比待誰為麤形誰得妙無
0070b06: 所可待亦無所絕不知何名強言為絕。
0070b07: 明法界體一無復形待待誰為麤等者明
0070b08: 無能待能即是妙法外無法待誰麤妙無
0070b09: 所可待等者明無所絕所即是麤法外無
0070b10: 法故無所絕。
0070b11: ○次引大經中三謂法譬合。
0070b12: 大經云大名不可稱量不可思議故名為大
0070b13: 譬如虛空不因小空名為大也涅槃亦爾不
0070b14: 因小相名大涅槃。
0070b15: ○三會今經意中二先會。
0071a01: 妙亦如是妙名不可思議不因於麤而名為
0071a02: 妙。
0071a03: ○次若謂下破情計。
0071a04: 若謂定有法界廣大獨絕者此則大有所有
0071a05: 何謂為絕。
0071a06: 若謂有能絕此計大於所絕何者若於所
0071a07: 絕起計猶有能絕之大於能起計計大於
0071a08: 所故云大有所有能翻成所故不名絕。△
0071a09: 次出今文意。
0071a10: ○次今下正出今文絕妙之相又二先出。
0071a11: 今法界清淨非見聞覺知不可說示。
0071a12: ○次引證證中二先證非見聞等次證不
0071a13: 可說示初文二先引。
0071a14: 文云止止不須說我法妙難思。
0071a15: ○次釋。
0071b01: 止止不須說即是絕言我法妙難思即是絕
0071b02: 思。
0071b03: ○次文二先引。
0071b04: 又云是法不可示言辭相寂滅。
0071b05: ○次釋釋中二先總次別。
0071b06: 亦是絕歎之文。
0071b07: 總中但云亦是絕歎之文即指經中絕歎
0071b08: 文也。
0071b09: ○別中又二先釋次引文三證。
0071b10: 不可以待示不可以絕示滅待滅絕故言寂
0071b11: 滅。
0071b12: 初文者不可以相待示不可以絕待示待
0071b13: 絕俱絕故名滅待滅絕。
0071b14: 又云一切諸法常寂滅相終歸於空此空亦
0071b15: 空則無復待絕中論云若法為待成是法還
0072a01: 成待今則無因待亦無所成法華首云既得
0072a02: 無生忍亦不生無生無生即無生是名絕待。
0072a03: 次又云下引文三中初引今經空為能絕
0072a04: 此空亦空能所俱絕次引中論者借成今
0072a05: 文待不名絕若法為待成者待麤而得妙
0072a06: 是法還成待者是妙還成待今妙不因麤
0072a07: 故云無因待既無所待麤亦無能待妙妙
0072a08: 即所成法既能所俱亡故云亦無所成法
0072a09: 此引中論以絕破待待謂緣生故唯絕無
0072a10: 待故且引絕以證今經待絕俱妙同在法
0072a11: 華亦非碩異由待知妙妙體是絕絕亦無
0072a12: 寄妙體無二華首文意亦同此也故引華
0072a13: 首成中論意。
0072a14: ○次從降此已巳下偽顯正若未見理徒
0072a15: 謂為絕若論文意非必見理但應六即以
0072b01: 判絕理是則六即名為六絕於中又二先
0072b02: 明斥偽次若能下舉正顯偽各有法譬初
0072b03: 文法中又二先直明偽。
0072b04: 降此已巳外若更作者絕何物顯何理流浪無
0072b05: 窮則墮戲論。
0072b06: ○次乃是下出偽相偽即不絕又二先出
0072b07: 偽相。
0072b08: 乃是迷情分別絕待不絕非絕非待待於亦
0072b09: 待亦絕言語相逐永無絕矣。
0072b10: ○次何者下釋偽所以由心慮故。
0072b11: 何者言語從覺觀生心慮不息語何由絕。
0072b12: ○次舉譬偽故不絕。
0072b13: 如癡犬逐塊徒自疲勞塊終不絕。△次舉正顯偽。
0072b14: ○　次若能下復初顯正如黠下舉譬顯正。
0072b15: 若能妙悟寰中息覺觀風心水澄清言思皆
0073a01: 絕。
0073a02: 初言寰中如止觀第六記。
0073a03: 如黠師子放塊逐人塊本既除塊則絕矣。
0073a04: 名字如塊真理如人無明癡犬逐名言塊
0073a05: 種智師子得理亡名故知言語從覺觀生
0073a06: 息覺觀則名言絕言思絕則待絕亡。△次以
0073a07: 空有二門判前所釋。
0073a08: ○妙悟下明二門。
0073a09: 妙悟之時洞知法界外無法而論絕者約有
0073a10: 門明絕也是絕亦絕約空門明絕也如快馬
0073a11: 見鞭影無不得入是名絕待妙也。
0073a12: 門能入絕門從教入故如快馬下譬入門
0073a13: 之人此中多意不復委釋尋意可見。△次明
0073a14: 二妙妙上三法。
0073a15: 用是兩妙妙上三法眾生之法亦具二妙稱
0073b01: 之為妙佛法心法亦具二妙稱之為妙。
0073b02: 次二妙妙上三法者欲明三妙在於法華
0073b03: 方得稱妙故須二妙以妙三法故諸味中
0073b04: 雖有圓融全無二妙三被妙已巳故三即妙
0073b05: 故上文云此妙即法此法即妙故得三法
0073b06: 皆具於十成三十妙良由於此問向釋妙
0073b07: 云待絕俱絕方名為絕今何以言待絕二
0073b08: 耶答前明絕待故須俱絕今述經意故須
0073b09: 雙明經意雖雙理無異趣以此俱絕對前
0073b10: 稱待所待未會會方名絕是故此部得二
0073b11: 妙名。△三將四絕約五味判。
0073b12: 若將上四種絕待約五味經者乳教兩絕酪
0073b13: 教一絕生酥四絕熟酥三絕此經但有一絕。
0073b14: 三將四絕約五味者應更判云乳味二絕
0073b15: 一麤一妙乃至熟酥二麤一妙今經唯妙
0074a01: 但是文略。△四開權。
0074a02: 若開權絕者無不入一妙絕也。
0074a03: 四開權者開諸味中麤耳。△五會諸絕成妙。
0074a04: ○五從問下會絕成妙中先問。
0074a05: 問何意以絕釋妙。
0074a06: ○次答答中又三先會。
0074a07: 答秪喚妙為絕絕是妙之異名如世人稱絕
0074a08: 能耳。
0074a09: ○次從又下判能所。
0074a10: 又妙是能絕麤是所絕此妙有絕麤之功故
0074a11: 舉絕以名妙。
0074a12: ○三從如下約本以釋能所之意。
0074a13: 如中先施方便之教大教不得起今大教
0074a14: 若起方便教絕將所絕以名於妙耳又中
0074a15: 大教既起本地大教不得興今本地教興
0074b01: 中大教即絕絕於大功由本大將絕之
0074b02: 大名於本大故言絕也又本大教若興觀心
0074b03: 之妙不得起今入觀緣寂言語道斷本教即
0074b04: 絕絕由於觀將此絕名名於觀妙為顯此義
0074b05: 故以絕為妙。
0074b06: 教與本及以觀心展轉相絕何者不由
0074b07: 中圓融之說故不能知本地長遠之本
0074b08: 若本遠教興故使絕本雖絕豈即說
0074b09: 遠能知心性若語心性本俱絕故云本
0074b10: 雖殊不思議一一彼殊故故知徒引遠
0074b11: 近未了觀心遠近自彼於我何為如貧數
0074b12: 寶此之謂也。△六將本等妙妙上三法。
0074b13: 今將之絕妙妙上眾生法將本地之絕妙
0074b14: 妙上佛法將觀心之絕妙妙上心法。
0074b15: 第六今將下意者中意者九界眾生皆
0075a01: 開顯故本中意者雖開權竟事須顯本權
0075a02: 望本猶名麤觀心意者若不觀心安
0075a03: 知己巳他因果心妙。△七判橫。
0075a04: 前四絕橫約四教今三絕豎約圓教云云。
0075a05: 第七意者四各有絕故名為橫今三從圓
0075a06: 迭至觀心故名為豎。△別釋者即依門解釋中第二別門也。
0075a07: ○次別釋中二先結數示妙次正釋妙初
0075a08: 文中三麤一妙者且以但麤對獨妙說餘
0075a09: 之三味麤妙相帶故略未論下文具列於
0075a10: 中二先結數次若破下示妙。
0075a11: 別釋妙者為三若鹿苑三麤鷲頭一妙皆
0075a12: 中之說約開十重論妙此妙有有本本
0075a13: 據元初元初本妙十重論妙本俱是教依
0075a14: 教作觀觀復有十重論妙中有眾生法妙
0075a15: 佛法妙心法妙各十重合三十重此與眾經
0075b01: 論妙有同有異本中三十妙與眾經一向異
0075b02: 此六十重一一復有待妙絕妙則有一百二
0075b03: 十重。
0075b04: 初文中云本等者本各十具列在文
0075b05: 若觀心十並皆附在諸文之末或存或沒
0075b06: 不別開章既其觀心寄在諸文之下今但
0075b07: 約本兩門各具十妙義各攝於心佛眾
0075b08: 生。△次示妙。
0075b09: 若破麤顯妙即用上相待妙若開麤顯妙即
0075b10: 用上絕待妙云云。
0075b11: ○今初門十妙者為二先列。
0075b12: 中十妙者一境妙二智妙三行妙四位妙
0075b13: 五三法妙六感應妙七神通妙八說法妙九
0075b14: 眷屬妙十功德利益妙。
0075b15: ○次釋釋中為五者第一中云廣解五章
0076a01: 一一廣起五心者故今釋名十妙中望
0076a02: 前七番以成五心唯少開合及觀心等並
0076a03: 散在諸文故也故今標章起念引證起信
0076a04: 生起起定況諸妙下處處皆然并觀心起
0076a05: 進開合起慧五心足也故更列五番意在
0076a06: 於此。
0076a07: 釋十妙為五番一標章二引證三生起四廣
0076a08: 解五結權實標章者云何境妙謂十如因緣
0076a09: 四諦三諦二諦一諦等是諸佛所師故稱境
0076a10: 妙智妙者所謂二十智四菩提智下中上上
0076a11: 上七權實五三智一如實智以境妙故智亦
0076a12: 隨妙以法常故諸佛亦常函蓋相稱境智不
0076a13: 可思議故稱智妙行妙者謂增數行次第五
0076a14: 行不次第五行智導行故故言行妙位妙者
0076a15: 謂三草位二木位一實位妙行所契故言位
0076b01: 妙三法妙者謂三法縱三法橫三法不縱
0076b02: 不橫三法類通三法皆祕密藏故稱為妙感
0076b03: 應妙者謂四句感應三十六句感應二十五
0076b04: 感應別圓感應水不上升月不下降一月一
0076b05: 時普現眾水諸佛不來眾生不往慈善根力
0076b06: 見如此事故名感應妙神通妙者謂報通修
0076b07: 通作意通體法通無記化化通無謀之權稱
0076b08: 緣轉變若遠若近若種若熟若脫皆為一乘
0076b09: 故言神通妙說法妙者謂說十二部法小部
0076b10: 法大部法逗緣法所詮法圓妙法如理圓說
0076b11: 咸令眾生開示悟入佛之知見故言說法妙
0076b12: 眷屬妙者謂業眷屬神通眷屬願眷屬應眷
0076b13: 屬法門眷屬如陰雲籠月臣豪族前後圍
0076b14: 遶故言眷屬妙利益妙者謂果益因益空益
0076b15: 假益中益變易益猶如大海能受龍雨故名
0077a01: 利益妙。
0077a02: 初標章者非獨直標十名而已巳兼標章內
0077a03: 一一諸科如境具標六智列二十等觀文
0077a04: 可知釋者事須略述諸科文相大體攬下
0077a05: 觀今粗亦可見乃至一一妙中皆先列竟
0077a06: 末後說意如境妙云境是所師智云導行
0077a07: 等尋之可知標感應中水譬感月譬應不
0077a08: 升不降感應道交神通中報得在天脩得
0077a09: 如仙作意在藏體法在通無記在別圓初
0077a10: 地初住遠近者大通名遠爾後名近。
0077a11: ○二引證中先指處。
0077a12: 二引證者但引文尚不引本文況引餘經
0077a13: 耶。
0077a14: ○次正引證。
0077a15: 文云諸法如是相等唯佛與佛乃能究盡諸
0077b01: 法實相實相是佛智慧門門即境也又云甚
0077b02: 深微妙法難見難可了我及十方佛乃能知
0077b03: 是相即境妙也我所得智慧微妙最第一又
0077b04: 以此妙慧求無上道無漏不思議甚深微妙
0077b05: 法唯我知是相云云即智妙也本從無數佛具
0077b06: 足行諸道行此諸道已巳道場得成果又云合
0077b07: 掌以敬心欲聞具足道又諸法從本來常自
0077b08: 寂滅相佛子行道已巳來世得作佛即行妙天
0077b09: 雨四華表住行向地開示悟入亦是位義乘
0077b10: 是寶乘遊於四方四方是因位直至道場是
0077b11: 果位是名位妙佛自住大乘如其所得法定
0077b12: 慧力莊嚴大乘即真性定即資成慧即觀照
0077b13: 是為三法妙我於三七日中思惟如是事又
0077b14: 我以佛眼觀見六道眾生又一切眾生皆是
0077b15: 吾子又遙見其父踞師子即感應妙也今
0078a01: 佛世尊入于三昧是不可思議現希有事神
0078a02: 通妙也如來能種種分別巧說諸法言辭柔
0078a03: 可眾心身子云聞佛柔音深遠甚微
0078a04: 妙又其所說法皆悉到於一切智地又但說
0078a05: 無上道又已巳今當說最為難信難解即說法
0078a06: 妙但教化菩薩無聲聞弟子即眷屬妙現在
0078a07: 未來若聞一句一偈皆與三菩提記又須
0078a08: 聞者即得究竟三菩提又若以小乘化我即
0078a09: 墮慳貪此事為不可又終不令一人獨得滅
0078a10: 度皆以如來滅度而滅度之即利益妙也。
0078a11: 境中言智慧門者慧家之門即理為門意
0078a12: 也三法中且指乘體以為真性感中我即
0078a13: 是應思眾生眾生即感也佛眼六道等思
0078a14: 之可見神通中六瑞且舉入定。
0078a15: ○三生起中二初正生起。
0078b01: 三生起者實相之境非佛天人所作本自有
0078b02: 之非適今也故最居初迷理故起惑解理故
0078b03: 生智智為行本因於智目起於行足目足及
0078b04: 境三法為乘乘於是乘入清涼池登於諸位
0078b05: 位何所住住於三法祕密藏中住是法已巳寂
0078b06: 而常照照十法界機機來必應若赴機垂應
0078b07: 先用身輪神通駭發見變通已堪任受道即
0078b08: 以口輪宣示開導既霑法雨稟教受道成法
0078b09: 眷屬眷屬行行拔生死本開佛知見得大利
0078b10: 益。
0078b11: ○次前五下結成。
0078b12: 前五約自因果具足後五約他能所具足法
0078b13: 雖無量十義意圓自他始終皆悉究竟也。
0078b14: 自行化他各有始終故知心佛眾生皆有
0078b15: 此意也。
0079a01: ○次正釋中十文不同初釋境者先列章
0079a02: 次列數次數意次生起後廣解。
0079a03: 四廣釋境又為二一釋諸境二論諸境同異。
0079a04: △次列數。
0079a05: 釋境為六一十如境二因緣境三四諦境四
0079a06: 二諦境五三諦境六一諦境。△次數意。
0079a07: 然眾經赴緣明境甚眾豈可具載略舉六種。
0079a08: ○生起中初正生起次始從下結示始從
0079a09: 無明即十二因初也實際即一諦也。
0079a10: 六種次第者十如是此經所說故在初次十
0079a11: 二因緣三世輪迴本來具有如來出世分別
0079a12: 巧示四諦名興從廣至略次辨二諦二諦語
0079a13: 通別顯中道次明三諦三諦猶帶方便直顯
0079a14: 真實次明一諦一諦猶有名相次明無諦。
0079a15: 初正生起中云初十如是此經所說者此
0079b01: 是今經實相之境又是一部三妙之文次
0079b02: 因緣境雖舉三世生滅因緣已下三種以
0079b03: 三世為本次四諦者示其因果令脩道滅
0079b04: 非佛出世焉知此名苦集是俗道滅是真
0079b05: 餘文可見。△次結示。
0079b06: 始從無明終至實際略用六種足。△後廣解一明十
0079b07: 如境。
0079b08: 一明十如境已巳如前說云云。
0079b09: ○次正釋因緣中自為四章初列四章。
0079b10: 二釋因緣境又為四一正釋二判麤妙三開
0079b11: 麤顯妙四觀心。
0079b12: ○次釋釋中先雙舉界內界外各二種以
0079b13: 定根性。
0079b14: 正釋又為四一明思議生滅十二因緣二明
0079b15: 思議不生不滅十二因緣三明不思議生滅
0080a01: 十二因緣四明不思議不生不滅十二因緣。
0080a02: ○次釋釋中三先重立界內利鈍二根。
0080a03: 思議兩種因緣為利鈍兩緣辨界內法也。
0080a04: ○次引論。
0080a05: 中論云為鈍根弟子說十二因緣生滅相。
0080a06: ○三釋釋中二先簡次釋。
0080a07: 此簡異外道外道邪謂諸法從自在天生或
0080a08: 言世性或言微塵或言父母毋或言無因種種
0080a09: 邪推不當道理。
0080a10: 簡中言自在天者一切外道皆悉尊於三
0080a11: 仙二天如止觀第十記世性者計二十五
0080a12: 諦如止觀第十記微塵者計於眾塵和合
0080a13: 而成以外人不知業力緣故也。
0080a14: ○此正下正釋釋中為二先正釋次料簡
0080a15: 初正釋中四初略立次引證三過患四釋
0080b01: 名。
0080b02: 此正因緣不同邪計唯是過去無明顛倒心
0080b03: 中造作諸行能出今世六道苦果好惡不同。
0080b04: 初文者以知無明造故不同外計。
0080b05: ○次引證中三先引次釋三結。
0080b06: 正法念云畫人分布五彩圖一切形端正醜
0080b07: 陋不可稱計原其根本從畫手出六道差別
0080b08: 非自在等作悉從一念無明心出。
0080b09: 初文中非自在者諸邪計中且舉初計。
0080b10: ○次無明下釋。
0080b11: 無明與上品惡行業合即起地獄因緣如畫
0080b12: 出黑色無明與中品惡行業合起畜生道因
0080b13: 緣如畫出赤色無明與下品惡行合起鬼道
0080b14: 因緣如畫青色無明與下品善行合即起脩
0080b15: 羅因緣如畫黃色無明與中品善行合即起
0081a01: 人因緣如畫白色無明與上品善行合即起
0081a02: 天因緣如畫上上白色。
0081a03: ○當知下結。
0081a04: 當知無明與諸行合故即有六道名色六入
0081a05: 觸受愛取有生老病死等隨上中下差別不
0081a06: 同。
0081a07: ○三人天下明過患又二先出過。
0081a08: 人天諸趣苦樂萬品以生歸死死已巳還生三
0081a09: 世盤迴車輪旋火。
0081a10: ○次引瓔珞文證。
0081a11: 故經言有河洄澓沒眾生無明所盲不能出
0081a12: 經又稱為十二牽連更相拘帶亦名十二重
0081a13: 城亦名十二園。
0081a14: 言經又稱等者生已巳復生生生不已巳故云
0081a15: 十二牽連等也。
0081b01: ○此十二下釋名。
0081b02: 此十二因緣新新生滅念念不住故名生滅
0081b03: 十二因緣也。
0081b04: 新新秖是念念續起。△次料簡。
0081b05: 料簡者瓔珞第四云無明緣行生十二乃至
0081b06: 生緣老死亦生十二是則一百二十因緣初
0081b07: 是癡乃至老死亦是癡不覺故癡初亦不覺
0081b08: 至老死亦不覺癡故生癡故死若能覺因緣
0081b09: 因緣即不行癡不行故則將來生死盡名為
0081b10: 黠黠即隨道。
0081b11: 次料簡中云瓔珞中無明緣行生十二則
0081b12: 一百二十支者準彼經第四釋十二因緣
0081b13: 云從無明緣行便生十二支乃至有緣生
0081b14: 老死便生十二既以未來二支合說則始
0081b15: 從無明來至老死有十一番此十一番但
0082a01: 十箇中間一一皆生一十二支故十中間
0082a02: 有百二十若依今文乃成一百三十二支
0082a03: 以開生死為二番故雖開合不同大意不
0082a04: 別今雖開生死結數依經是故但云一百
0082a05: 二十初是癡等者既十二支無明為本一
0082a06: 一復具一十二支當知支支皆具無明乃
0082a07: 至老死。
0082a08: 又十二緣起十二緣生為同為異此同是一
0082a09: 切有為法故無異亦有差別因是緣起果是
0082a10: 緣生則二緣起五緣生三緣起二緣生又無
0082a11: 明是緣起行是緣生乃至生是緣起老死是
0082a12: 緣生又四句緣起非緣生未來二支法是也
0082a13: 緣生非緣起過去二支現在阿羅漢最後死
0082a14: 陰是也緣起緣生者除過去現在羅漢死五
0082a15: 陰諸餘過去現在法是也非緣起非緣生者
0082b01: 無為法是也。
0082b02: 緣起緣生者先問也從此同是去答婆沙
0082b03: 雜揵度中問云緣起緣生有何差別彼文
0082b04: 答云或有說者無有差別何者如伽羅那
0082b05: 經說云夫緣起法一切皆是有為法故云
0082b06: 何緣生一切緣生亦是有為法故今文略
0082b07: 云同是有為法故亦有差別去彼論云然
0082b08: 亦有差別故有說者云因是緣起果是緣
0082b09: 生如因果義事所事相所相成所成續所
0082b10: 續生所生取所取亦如是事如因所事如
0082b11: 果乃至取亦如是論中初但云因果次開對二因二果復有
0082b12: 說者過去是緣起現在是緣生不云未來復有
0082b13: 說者現在是緣起未來是緣生不云過去今文
0082b14: 略無此二解復有說者無明是緣起正是
0082b15: 今文第二解復有說者無明是緣起老死
0083a01: 是緣生十支是緣起緣生今文無此解又尊者
0083a02: 富那奢說應作四句具如今文四句中初句以
0083a03: 未來果支為緣起等者謂因能起果非果
0083a04: 生因以過去為緣生等者因能生果非果
0083a05: 起因故阿羅漢果不復起因第三句者謂
0083a06: 除前二句相已巳取過現果及餘凡夫現在
0083a07: 五支等此是論文諸師異解不須和會。
0083a08: 法身經說諸無明決定生行不相離常相隨
0083a09: 逐是名緣起非緣生若無明不決定生行或
0083a10: 時相離不相隨是名緣生非緣起乃至老死
0083a11: 亦如是尊者和須蜜說因是緣起從因生法
0083a12: 是緣生和合是緣起從和合生是緣生十二
0083a13: 因緣支二是過去則止常二是未來則止斷
0083a14: 現在則顯中道推現三因則說未來二果推
0083a15: 現在五果則說過去二因。
0083b01: 次引法身經說與論文同因是緣起即無
0083b02: 明也從因所生即是行也和合謂結業成
0083b03: 就從和合生謂識等是愛取至老死亦復
0083b04: 如是言中道者離斷常耳論文又云復次
0083b05: 起所起等如前。
0083b06: 三世皆有十二支為推因果故作如是說。
0083b07: 次推三世中云三世皆有十二者推因知
0083b08: 果等如今所說三世俱名因果而支數多
0083b09: 少不同者具如俱舍云略果及略因由中
0083b10: 可比二如止觀第三記現在既望過未成
0083b11: 十二當知過未亦自相望各有過未故各
0083b12: 十二今且從現故但十二。
0083b13: 十二時者無明是過去諸結時行是過去諸
0083b14: 行時識者相續心及眷屬時名色者已巳受生
0083b15: 相續未生四種色根六入未具一歌邏羅二
0084a01: 阿浮陀三卑尸四伽那五波羅奢訶如是等
0084a02: 時名名色六入已巳生四種色根具足六入此
0084a03: 諸根未能為觸作所依是時名六入此諸根
0084a04: 已巳能為觸作所依未別苦樂不能避危害捉
0084a05: 火觸毒把刃不淨是時名觸能分別苦樂避
0084a06: 危害等能生貪愛不起婬欲於一切物不生
0084a07: 染著是時名受具上三受是時名愛以貪境
0084a08: 故四方追求是時名取追求之時起身口意
0084a09: 是時名有如現在識在於未來是時名生如
0084a10: 現在名色六入觸受於未來是時名老死。
0084a11: 次釋十二時中識心眷屬者謂三陰也論
0084a12: 文又問云何具上三受答三受悉能為愛
0084a13: 作緣何者愛有五種一者求樂受愛未生
0084a14: 樂受欲令生故愛二者不欲離樂愛已巳生
0084a15: 樂受不欲離故生愛三者不生苦愛苦受
0084b01: 未生欲令不生故生愛四者欲速離苦愛
0084b02: 已巳生苦受欲令速滅故生愛五者愚愛未
0084b03: 生不苦不樂欲令未生不生已巳生欲令不
0084b04: 失故生愛為是義故三受緣愛問愛取何
0084b05: 別答愛增廣名取復有說者下者名愛上
0084b06: 者名取復有說者若愛能生煩惱是名受
0084b07: 緣愛若愛能生業是名為取。
0084b08: 一剎那十二緣者若以貪心殺生彼相應愚
0084b09: 是無明相應思是行相應心是識起有作業
0084b10: 必有名色起有作業必有六入彼相應觸是
0084b11: 觸彼相應受是受貪即是愛彼相應纏是取
0084b12: 彼身口作業是有如此諸法生是生此諸法
0084b13: 變是老此諸法壞是死。
0084b14: 次釋一剎那者俱舍亦云連縛等四剎那
0084b15: 是其一也具如止觀第七記。
0085a01: 問何不說病為支答一切時一切處盡有者
0085a02: 立支自有人從生無病如薄拘羅生來不識
0085a03: 頭痛況餘病是故不立問憂悲是支不答非
0085a04: 也以終顯始耳如老死必憂悲問無明有因
0085a05: 不老死有果不若有應是支若無則墮無因
0085a06: 無果法答有而非支無明有因謂不正思惟
0085a07: 老死有果謂憂悲又無明有因謂老死老死
0085a08: 有果謂無明現在愛取是過去無明現在名
0085a09: 色六入觸受此四若在未來名老死如說受
0085a10: 緣愛當知說老死緣無明也猶如車輪更互
0085a11: 相因也欲界胎生者具十二支色界者十一
0085a12: 無名色也無色界有十除名色六入又言具
0085a13: 有色界初生諸根未猛利時是名名色無色
0085a14: 界雖無色而有名當知悉具十二支也問無
0085a15: 明行與取有何異答過現新故已巳與果未與
0085b01: 果等異。
0085b02: 次料簡問答中論又問何故不立病為支
0085b03: 答具如今文欲界眾生尚有如薄拘羅者況色
0085b04: 無色界故不以病為支例老亦不是一
0085b05: 切常有故不立支問憂悲是支不答以終
0085b06: 顯始者始謂老死終謂憂悲以見憂悲必
0085b07: 有老死憂悲既苦老死必苦又云憂悲等
0085b08: 法散壞有支猶如霜雹是故非支論又問
0085b09: 三有為相何故生相獨為一支老死二法
0085b10: 共為一支尊者波奢說佛知法相無能過
0085b11: 者復有說者生能使法成立老死使法不
0085b12: 立復有說者法起時生勢用勝法滅時老
0085b13: 死勢用勝論又問無明有因不等具如今文若
0085b14: 有云何不立十三十四支若無無明不是
0085b15: 無因老死不是無果耶答應作是說無明
0086a01: 有因老死有果但不在有支中何者餘如今文
0086a02: 復有說者無明有因謂老死等如文彼料
0086a03: 簡文又約增數釋十二緣當知有一種緣
0086a04: 起法謂一切有為法復有二種緣起法謂
0086a05: 因果復有三種緣起法謂煩惱業苦復有
0086a06: 四種緣起法謂無明行生老死以現八支
0086a07: 攝在過未故也又有五種緣起法謂愛取
0086a08: 有生老死以過現七支攝在現未故也復
0086a09: 有六種緣起法謂三世各二謂因果也復
0086a10: 有七種乃至十一文中不列指在他經大
0086a11: 經十四增數文同婆沙次文又料簡問此
0086a12: 十二支幾欲界色界無色界答有說唯有
0086a13: 欲界胎生具有十二有說欲界十二色界
0086a14: 十一無色界十色界應云識緣六入無色
0086a15: 應云識緣觸評者曰應作是說三界皆十
0086b01: 二又問如色界無色界無名色云何具十
0086b02: 二答初生色界眾生諸根未猛利名名色
0086b03: 無色界雖無色而有名故云雖無色根而
0086b04: 有意根彼應作是說識緣名名緣意入意
0086b05: 入緣觸以是義故一切十二又婆沙中毗
0086b06: 婆闍婆提說無色有色若育多提婆說無
0086b07: 色無色何者是耶答佛經中說名色緣識
0086b08: 亦應有色又餘經說壽識三常相隨逐
0086b09: 無色既有壽識云何無又餘比丘說除
0086b10: 四陰說識有去來生死者不應爾如從欲
0086b11: 界生無色界經二四六八萬劫斷色後生
0086b12: 欲界還生色者入無餘界應更與行相續
0086b13: 欲令無此過故說無色有色言無色者此
0086b14: 依何經答經云解脫寂靜過色入無色者
0086b15: 故知無色又云色離欲無色離一切入涅
0087a01: 槃故知無色此二云何通何者為勝答說
0087a02: 無者勝若爾說有者云何通答未了義故
0087a03: 問引經云何通答欲有名色無色無也欲
0087a04: 有三法隨逐無色無也色續論者有四句
0087a05: 分別無色續色色續無色餘二句可見故
0087a06: 知無咎論又譬樹者過去二支為根現在
0087a07: 五支為質現在三支為華未來二支為果
0087a08: 有華有果謂凡夫無華有果謂學人無華
0087a09: 無果謂無學。
0087a10: ○無生中六先立意次立根三正釋四引
0087a11: 證五舉譬六結名總而言之秖是四句破
0087a12: 假相性二空故得幻化即空之名。
0087a13: 二思議不生不滅十二者此以巧破拙。△次立
0087a14: 根。
0087a15: 中論云為利根弟子說十二不生不滅。△三正
0087b01: 釋。
0087b02: 癡如虛空乃至老死如虛空無明如幻化不
0087b03: 可得故乃至老死如幻化不可得。△四引證。
0087b04: 金光明云無明體相本自不有妄想因緣和
0087b05: 合而有不善思惟心行所造。△五舉譬。
0087b06: 如幻師在四衢道幻作種種象馬瓔珞人物
0087b07: 等癡謂真實智知非真無明幻出六道依正
0087b08: 當知本自不有無明所為。
0087b09: 前五文可見。△六結名。
0087b10: ○結中先譬次合。
0087b11: 如知藤本非則怖心不生不生故不滅。
0087b12: 譬中云如藤蛇者亦可喻圓門本有今通
0087b13: 喻無生辨異可知。△次合。
0087b14: 是名思議不生不滅十二因緣相也。
0087b15: 妙法蓮華經玄義釋籤卷第六
0088a01: 音釋
0088a02: 叵普火切不可也。航胡剛切方舟也。塊苦怪切土塊也。胡八切慧也。
0088a03: 鷲疾救切。籠盧紅切也。乳兗切。
