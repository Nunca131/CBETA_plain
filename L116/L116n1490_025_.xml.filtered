0533a01: 妙法蓮華經玄義釋籤卷第二十五　富五
0533a02: 隋天台智者大師說
0533a03: 門人灌頂記
0533a04: 唐天台沙門湛然釋
0533a05: ○次近益中二先正釋次料簡初正釋中
0533a06: 二先釋次始從下結初又二先釋次近從
0533a07: 下明益不同初又二初約教次約味初約
0533a08: 教又二初釋次復次下判初文又二初
0533a09: 明諸教益相次別明十益初文又二初通
0533a10: 標一期深淺。
0533a11: 二近利益者起於寂滅道場始成正覺即轉
0533a12: 法輪擊於毒鼓天鼓利益眾生齊至法華已
0533a13: 前益亦淺深死亦奢促。
0533a14: ○次何者下釋。
0533a15: 何者教本逗緣緣略為四教亦有四教主亦
0533b01: 四皆稱法王具王三昧自破二十五有七益
0533b02: 眾生例如前說。
0533b03: 所以然者始自寂場終至法華雖復差別
0533b04: 來至法華終歸實事並是示為四教教主
0533b05: 調熟之力功在於斯雖遠近有殊七益之
0533b06: 相不異於遠故云如前。
0533b07: ○又大小去別明十益中二先約諸教辨
0533b08: 因果二益次別對諸教以明八益初因果
0533b09: 二先釋次結初文二先引他經明因果益。
0533b10: 又大小乘經明佛入王三昧放光說法善惡
0533b11: 諸趣果苦得益者如阿含中說見佛光明蒙
0533b12: 佛手觸六道苦患悉得除愈又大品云放光
0533b13: 照地獄眾生苦惱即除生齊第六天苦除是
0533b14: 果益生天是因益大品稱為華葉之益也。
0533b15: ○次又佛下此經明果益。
0534a01: 又佛放光幽闇之處皆大明各作是念此中
0534a02: 云何忽生眾生此亦是果益。
0534a03: 久居黑暗而今大明故屬果益。
0534a04: ○次結。
0534a05: 此因果益四教主佛通能此益。
0534a06: 大小乘中皆照六道故云通也。
0534a07: ○次別論下以聲聞去別對諸教故云別
0534a08: 也。○別論下即第二科別對諸教以明八益言八益者從第三聲聞至第十實
0534a09: 報。
0534a10: 別論益者則是淺深不同謂聲聞斷正緣覺
0534a11: 侵習同名中草菩薩伏惑兼度眾生故經云
0534a12: 求世尊處我當作佛行精進定是名上草益
0534a13: 蓋三藏教主慈善根力利益之相也經云若
0534a14: 諸菩薩智慧堅固了達三界求最上乘即三
0534a15: 人同觀無生非但有前析智之益別有巧度
0534b01: 即是體真是為小樹增長益蓋通教主利益
0534b02: 之相經云復有住禪得神通力聞諸法空心
0534b03: 大歡喜住禪者住九種大禪心大歡喜者登
0534b04: 歡喜地度無數億百千眾生是名大樹增長
0534b05: 非但有前因果析體之益而別有分別道種
0534b06: 智乃至一切種智益蓋別教主利益之相經
0534b07: 云今當為汝說最實事不啻如前之益乃有
0534b08: 即破無明顯出佛性究竟實益蓋圓教主利
0534b09: 益之相。△次判。
0534b10: 復次前三教益劣不兼勝勝則兼劣可解云云。
0534b11: 次判云勝則兼劣者勝謂圓教既未說開
0534b12: 但云兼耳。
0534b13: ○次五味中二先列次判。
0534b14: 又歷五味者乳教但因果大樹實事四益而
0534b15: 不明三草一木以大乘經不入二乘人手如
0535a01: 聾如故酪教但有三草等四益生酥備有
0535a02: 七益熟酥無析法三草而有體法等七益醍
0535a03: 醐但有實事益。
0535a04: 初文中云熟酥而有體法等七益者等別
0535a05: 圓諸教通途皆有因果兩益雖無三藏中
0535a06: 三草自有通中二乘為中草乾慧性地為
0535a07: 上草八人已巳去為小樹八地已巳去入別教
0535a08: 道及別教本人為大樹被接見中及圓教
0535a09: 本人為實事若方等七益依前所列不同
0535a10: 此例。
0535a11: ○次前諸下判。
0535a12: 前諸益皆麤今益則妙。
0535a13: 可知。△次明益不同。
0535a14: 近從寂滅訖至法華為生身菩薩但得八番
0535a15: 之益不得第九第十益也又有得義者即是
0535b01: 菩薩從法性身來入分作願通應生等眷
0535b02: 屬進破無明斷除殘品即得明第九第十番
0535b03: 益也。△次結。
0535b04: 始從寂滅終至法華略言十益也。△次料簡。
0535b05: 問法身菩薩聞應身佛說法應身中益亦令
0535b06: 法身得益耶答譬如磨鏡鏡轉明色像亦明。
0535b07: 次雜料簡中初問中云應身益亦令法身
0535b08: 益者法身菩薩起應輔於應身佛化聞法
0535b09: 進道亦能令此菩薩法身益耶答意者應
0535b10: 身之處即法身應身得益即法益亦如磨
0535b11: 鏡為見像見像之時即鏡明其像彌現鏡
0535b12: 彌明故明像體本不二汝問應益法益不
0535b13: 如問像現鏡明不為是義故汝問非也。△
0535b14: 次問答。
0535b15: 又問應身聞法益法身亦益者應身現病法
0536a01: 身亦病耶答此病若實者應病法亦病秪為
0536a02: 應病非實非實故應身無病法身亦無病。
0536a03: 次問者法身平等本無應垂應之時名病
0536a04: 行應身得益即法益方丈現病法應病答
0536a05: 意者秪為法身本無病能現病行利眾生
0536a06: 利生現病非實病故知法應俱無病。
0536a07: ○次從又下更作一番化功歸己已釋。
0536a08: 又若應身現病少當知法身益亦少若能應
0536a09: 身現病廣法身益亦廣也。
0536a10: 利物若少病則少應若多名病多機多
0536a11: 應多功即多法身得益理應多。
0536a12: ○次從今作下復有兩箇四句七箇二句
0536a13: 而為料簡初兩箇四句並約十番之中因
0536a14: 果二益以料簡故不相及。
0536a15: 今作諸句料簡自有果益因不益因益果不
0536b01: 益俱益俱不益此即現事可解。
0536b02: 或有一人得果益或有一人得因益或有
0536b03: 一人二俱益或有一人俱無益。
0536b04: ○次四句者自有壞益下列也。
0536b05: 自有壞益成益亦壞亦成益不壞不成益。
0536b06: ○不成不壞至亦成亦壞更作四句釋前
0536b07: 所列。
0536b08: 不壞不成益是清涼益四趣因是壞益非想
0536b09: 因是成益中間是亦成亦壞益云云。
0536b10: 不成不壞釋第四句四趣因益釋前初句
0536b11: 非想成益釋第二句中間已巳去釋第三句
0536b12: 如修五戒生於人中四趣之因一時俱壞
0536b13: 餘句可見。△七箇二句。
0536b14: 自有因益即果益果益即因益此變易因移
0536b15: 果易意也自有因益非增道果益非生得
0537a01: 是因果益不得是因果益分報因果也自
0537a02: 有因益是增道果益是生不得是因果益
0537a03: 得是因果益習因習果也自有真益非俗益
0537a04: 二乘也俗益非真益六度菩薩也自有先俗
0537a05: 益後真益六度菩薩也自有先真益後俗益
0537a06: 通菩薩也自有真俗益非中益中益非真俗
0537a07: 益別也自有真益即俗益亦即中道益圓也。
0537a08: 得是分因果益不得是變易因果益不
0537a09: 得是分因果益得是遠為實報土家因
0537a10: 果益。
0537a11: ○前之七益望於法華有麤有妙約教約
0537a12: 味皆悉不同故知遠近兩益但成判於麤
0537a13: 妙來至今經同成一妙方始是開於中又
0537a14: 二初標次雖復下釋。
0537a15: 三當文利益就今經備有七益。
0537b01: 初標中云今經備有七益者前八番益中
0537b02: 合因果益為一小草益故但七益本謂三
0537b03: 草二木及一實事各不相關即他經七益
0537b04: 今開權顯實更無異趣此即三草二木同
0537b05: 一實相地之所生等一佛乘兩之所潤仍
0537b06: 舊為名名為七益是則七人同成一實又
0537b07: 於一實亦可義立七益之名為今經七益
0537b08: 故云本是地上清涼益今則進發大乘解
0537b09: 心明淨等。
0537b10: ○次釋中二先開次諸經下別開。
0537b11: 雖復差別即無差別譬如芽莖枝葉生長不
0537b12: 同而是一地所生七益誠復淺深無非實相
0537b13: 故言差別無差別也。
0537b14: 初文者故彼藥草中一一文義皆云差
0537b15: 即無差無差即差今亦如是草木即一實
0538a01: 一實即草木。
0538a02: ○次別開中二先正開次借益相以判眷
0538a03: 屬初文又二初略開故云無差妙益。
0538a04: 諸經差別麤益同入此經無差妙益。
0538a05: ○次更借待妙對絕以辨又三初雙標。
0538a06: 或進入諸妙益或按位成妙益。
0538a07: ○次釋。
0538a08: 進入益者本是地上清涼今則進發大乘解
0538a09: 心明淨或進觀行妙相似分真中本是人天
0538a10: 因益今進入相似分真本是小乘學無學益
0538a11: 今進破無明分真妙益譬如迴聲入角轉小
0538a12: 為大也通別進益例此可知按位益者本是
0538a13: 麤果地上清涼即成理妙之益按於麤因之
0538a14: 益即是觀行妙益按麤學無學益即是相似
0538a15: 妙益開麤即妙不須進入通別例此可知。
0538b01: ○三進入即是下結判。
0538b02: 進入妙益即是待麤益明妙益按位益即是
0538b03: 絕待妙益云云。
0538b04: ○次判眷屬中二先判眷屬次約妙。
0538b05: 諸麤益判眷屬者果因二益堪為業生眷屬
0538b06: 中上二草小樹等堪為願通眷屬大樹見性
0538b07: 已巳去皆應生眷屬攝云云。
0538b08: 初如文。
0538b09: 進入按位者理妙假名觀行妙堪為業生眷
0538b10: 屬相似妙堪為願通眷屬分真堪為應生眷
0538b11: 屬是名此經利益之相也云云。
0538b12: 次文者但進入之相捨麤入妙又捨下位
0538b13: 進入高位義當相待不進不妙義當於待
0538b14: 其實並與絕待不異無差即差六益宛然
0538b15: 差即無差秪是一實是故此經不捨六名
0539a01: 而成一實然前所明若遠若近不出當文
0539a02: 但約文中騰昔說者名為遠近三周開廢
0539a03: 名為當文當知今經所譚異昔況復開顯
0539a04: 永異餘經故遠近當文實相無別故前文
0539a05: 云今所入者與本入者不異。
0539a06: ○次明流通益中標列釋。
0539a07: 三明流通利益者為三。
0539a08: 一出師二出法三出益。
0539a09: ○釋中初明出師中三例不同謂法身生
0539a10: 身及凡夫師。
0539a11: 弘經行人具通凡聖若法身菩薩誓願莊嚴
0539a12: 令此土他土下土上土得權實七益九益十
0539a13: 益化功歸已巳還資法身增道生也。
0539a14: 初法身弘經者法身從上土來上謂實報
0539a15: 等故能上土益物妙音觀音普賢文殊即
0539b01: 其人也實報七益如七方便同成一實他
0539b02: 土具七亦能令他具足十益。
0539b03: 生身菩薩亦能此土他土弘經令他得權實
0539b04: 七益化功歸已巳增道生而不能上土利益
0539b05: 也。
0539b06: 生身菩薩亦能此土他土者神通但能
0539b07: 於他方而未能入方便有餘令他得於權
0539b08: 實等益既許用權以助於實故知能於他
0539b09: 土得前六益名為權益得一實益名為實
0539b10: 益始於此土得無生忍是故未能於上二
0539b11: 土弘經益也雖則自能增道生未能起
0539b12: 應但能此土及以神通於他土尚未能
0539b13: 入方便有餘故云不能上土利益。
0539b14: 凡夫之師亦能此土弘經令他得權實七益
0539b15: 化功歸已巳增益品位故無量義云有病導師
0540a01: 在於此岸而成就船筏渡人彼岸即其義也
0540a02: 問凡夫但能為凡夫弘經使凡夫得益亦能
0540a03: 令聖人得益耶答聖有二種一小乘聖二大
0540a04: 乘聖如經云若有實得阿羅漢生滅度想若
0540a05: 遇餘佛便得決了南岳師云初依名餘佛無
0540a06: 明未破名之為餘能知如來祕密之藏深覺
0540a07: 圓理名之為佛佛滅後實得羅漢者於權實
0540a08: 未了若遇初依即能決了成相似益或進入
0540a09: 分真益此文證凡夫之師得為小乘聖人
0540a10: 弘經得益也經云六根清淨人說法十方諸
0540a11: 佛皆樂見之皆向其處說法一切天龍聞其
0540a12: 所說皆大歡喜此亦是凡夫師為大聖說法
0540a13: 之明文也。
0540a14: 凡夫師者通取五品及以六根淨故今下
0540a15: 答問文中引六根文證內凡位名為凡師。
0540b01: ○次出法者法謂方法亦曰法相弘經方
0540b02: 法為唯用實亦許用權為顯此意故云出
0540b03: 法又為二初正釋次今時下破立初文又
0540b04: 三初明雙用次明唯實三又云下釋疑初
0540b05: 文二先釋次此則下結初又二先正釋以
0540b06: 三助一次但菩薩下明助意。
0540b07: 二出法者通經方法明出聖言文云若眾生
0540b08: 不信受者當於餘深法中示教利喜餘者帶
0540b09: 方便也深者明中道也帶方便明中道者即
0540b10: 別教也若但方便不明中道即通藏等教也
0540b11: 經文許用別助圓而例推亦應用通助圓又
0540b12: 文云更以異方便助顯第一義豈隔藏通耶。
0540b13: 初文云經文許用別助圓者經云若不信
0540b14: 此法於餘深法中示教利喜者有深復餘
0540b15: 者即別教法也入地名深地前名餘。
0541a01: 但菩薩已得實慧亦得權意不以實濫權亦
0541a02: 不謂權是實但為弘實而眾生不信須為實
0541a03: 施權以淺助深無虛妄也。△次結。
0541a04: 此則雙用權實而弘經也。△次明唯實。
0541a05: 安樂行云若有難問不以小乘法答但以大
0541a06: 乘而為解說令得一切種智此則但令用實
0541a07: 弘經也。△三釋疑。
0541a08: 又云隨宜為說此亦不隔於權也。
0541a09: ○次破立中二先破。
0541a10: 今時人弘法或一向用大或一向用小皆不
0541a11: 得佛意。
0541a12: ○次善弘下立。
0541a13: 善弘經者用與適時口雖說權而內心不違
0541a14: 實法但使眾生得權實七益於弘經暢矣。
0541a15: 正出弘經之相。
0541b01: ○次明益中凡言弘經之相益在滅後流
0541b02: 通相也於中為四初出法次出人三正出
0541b03: 益四舉況初文二先明正宗中亦有流通
0541b04: 之益次展轉去正明流通益。
0541b05: 三出益者然流通利益不待第三流通方
0541b06: 明利益秪正說文中已指未來弘經之利譬
0541b07: 喻品後授記品末法師品中皆明弘經功德
0541b08: 利益能於如來滅後聞一句偈者亦與受三
0541b09: 菩提記況弘宣者竊為一人說者功德尚多
0541b10: 況處眾廣說者。
0541b11: 初中云譬喻品後等者品末文云鈍根小
0541b12: 智等不得為說若有利根智慧明了等乃
0541b13: 可為說廣如經文授記品末者四大聲聞
0541b14: 得授記已於他方土作佛弘經餘如文法
0541b15: 師品中者入室著衣坐座爾乃應為四眾
0542a01: 說法法師品文若作三仍屬正說若分
0542a02: 本即在流通流通正在六七二卷文相
0542a03: 可知。
0542a04: 展轉至第五十人隨喜功德尚非二乘境界
0542a05: 況最初會中聞隨喜者常不輕流通一句尚
0542a06: 得六根清淨況具足流通者。△次出人。
0542a07: 初品弟子弘經功德無量億劫行五波羅蜜
0542a08: 不得為喻況第五品十方虛空寧有邊表五
0542a09: 品弘經尚叵窮盡皆云入如來室著如來衣
0542a10: 坐如來座如來之法皆非數量況八萬大士
0542a11: 千界微塵菩薩而當可說耶而當可知耶唯
0542a12: 除如來無能盡知者也。
0542a13: 次初品去約人展轉以下況上八萬大士
0542a14: 者如法師品中千界塵數者如神力品中
0542a15: 指地涌菩薩是也。
0542b01: ○三明益中即是末代流通之益初明七
0542b02: 益次明穿鑿助顯七益。
0542b03: 凡師弘經令凡七益經云此經是閻浮提人
0542b04: 病之良藥若聞是經不老不死者於老死中
0542b05: 識老死實相老死是果報法識實相即得清
0542b06: 涼理妙益也亦果報益也能持此經故生安
0542b07: 樂土處蓮華中不為貪欲所惱亦是離十惱
0542b08: 亂是善行菩薩道亦名名字益亦是觀行妙
0542b09: 亦是修因妙得陀羅尼能旋假入空即是下
0542b10: 中上藥草等益亦是小樹益得百千旋陀羅
0542b11: 尼即大樹益得法音方便陀羅尼是相似實
0542b12: 益若有須聞即得究竟三菩提即是真實
0542b13: 益。
0542b14: 初文言不老等者秖是達老死實相言旋
0542b15: 假入空即三草等益者五品為小草七信
0543a01: 為中草上草亦在五品位中以同三藏未
0543a02: 斷惑故八信已巳上為小樹十信伏無明為
0543a03: 大樹初住已上即實事益雖分七益位必
0543a04: 在圓。
0543a05: 復次如人穿鑿高原見乾土是下中上藥草
0543a06: 益見泥是小樹大樹益得水是最實益。△四舉
0543a07: 況。
0543a08: 後五百歲尚獲此益況復今時弘經利他寧
0543a09: 無七益耶。
0543a10: ○第四明觀心利益中二先正明觀心次
0543a11: 夫一向下破性過初又三先明觀境次若
0543a12: 能下勸須起觀三淨心下正明起觀。
0543a13: 第四觀心者小乘明心起未動身口不名為
0543a14: 業大乘明剎那造罪殃墜無間無間是大苦
0543a15: 報處剎那促起業處促心暫起重業已成況
0543b01: 九法界而不具足。
0543b02: 初文者凡一切重罪皆由剎那故剎那若
0543b03: 起已含因果故大乘觀之已巳成重因舉輕
0543b04: 責重令勿起剎那。
0543b05: 若能淨心諸業即淨。
0543b06: 次如文。
0543b07: ○正起觀中二初正明觀相。
0543b08: 淨心觀者謂觀諸心悉是因緣生法即空即
0543b09: 假即中一心三觀。
0543b10: ○次以是下結益。
0543b11: 以是觀故知心非心心但有名知法非法法
0543b12: 無有我知名無名即是我等知法無法即涅
0543b13: 槃等此解起時於我我所如雲如幻即是地
0543b14: 上清涼益信敬慚愧諸善心生於空假中意
0543b15: 而有勇即是因益念念與即空相應是中上
0544a01: 草小樹等益念念與即假相應是大樹益念
0544a02: 念與即中相應是最實事益於一念益心七
0544a03: 種分別云云。
0544a04: 所以須明觀心益者然上來得益由於現
0544a05: 身口輪說法令他得於近遠當文七益十
0544a06: 益然益實由觀法恐尋者不達文旨若遠
0544a07: 若近已巳謝於正說流通自屬於他若不
0544a08: 自觀己已心徒數他寶。
0544a09: ○次破性中二初立性計。
0544a10: 夫一向無生觀人但信心益不信外佛威加
0544a11: 益此墮自性癡又一向信外佛加不內心求
0544a12: 益此墮他性癡共癡無因癡亦可解。
0544a13: ○次自性下破破文二先破自次三句例
0544a14: 初破自中四初立事破。
0544a15: 自性癡人眼見世間牽重不前者傍力助進
0544b01: 云何不信罪垢重者佛威建立令觀慧得益
0544b02: 耶。
0544b03: ○次又汝從下立道理破。
0544b04: 又汝從何處得是無生內觀耶從師耶從經
0544b05: 耶從自悟耶師與經即是汝之外緣若自悟
0544b06: 者必被冥加汝不知恩如樹木不識日月風
0544b07: 雨等恩。
0544b08: ○三又三事下約法相破。
0544b09: 又三事汝不知外加一不信教二不自行求
0544b10: 外加三不教人直是汝之不信非無外益也。
0544b11: ○四引證。
0544b12: 經曰非內非外而內而外而內故諸佛解脫
0544b13: 於心中求而外故諸佛護念云何不信外益
0544b14: 耶云云。
0544b15: ○次三句例中二先例。
0545a01: 他共無因癡例可解。
0545a02: ○次即假下結成。
0545a03: 即假故無自性即空故無他性即中故無共
0545a04: 性雙照故無無因性云云。
0545a05: 可解。
0545a06: ○五明權實者大文第五第二卷初大為
0545a07: 五文釋此十妙一列名二生起三引證四
0545a08: 廣釋今當第五結前十妙以成權實於中
0545a09: 為二初破古次正釋初文又二先出古人
0545a10: 意次破。
0545a11: 第五結成權實者光宅云照三三之境為權
0545a12: 照四一之境為實今不用此解。
0545a13: 初云三三之權者此光宅意以昔三乘但
0545a14: 各有三故云三三謂教人因昔三乘權未
0545a15: 至於果故闕於果果即是理大小俱有理
0545b01: 大小各有果何故昔三但有於三昔教何
0545b02: 辜而不立理。
0545b03: ○次破中二先破三三次破四一初文又
0545b04: 四初直破。
0545b05: 既以大乘果為大理何不用小乘果為小理。
0545b06: ○次彼下明光宅救。
0545b07: 彼救云小果非真故不以其果為理。
0545b08: 大師既不見光宅應是他人亦曾此破先
0545b09: 有斯救故今述之。
0545b10: ○三若爾下重難。
0545b11: 若爾權教及權行人何嘗是實既立權教行
0545b12: 人何不立權理。
0545b13: 還以彼三三難彼無理。
0545b14: ○四又下重並難。
0545b15: 又權若無理俗不應稱諦既言俗諦權不應
0546a01: 止三也。
0546a02: ○次從實有四去難光宅四一中但立因
0546a03: 果而無於理於中為三初難。
0546a04: 實有四者夫因果是二法云何以二法為理
0546a05: 一耶。
0546a06: ○次引證責云云何分別因果為理一耶。
0546a07: 經云觀一切法如實相不行不分別云何分
0546a08: 別因果為理一。
0546a09: ○若爾去重難。
0546a10: 若爾便無實相則魔所說故不用彼釋。
0546a11: 若但因果而不出理則同魔說今家和舊
0546a12: 亦作四一乃廢因果以立理一更加行一
0546a13: 是故數同而名義永異。
0546a14: ○二正釋中三初約法次約五味三故知
0546a15: 下結判初文又二初直就十妙中結。
0546b01: 今明照十麤之境為權照十妙之境為實十
0546b02: 麤者即前九法界三因緣等諸麤諦智乃至
0546b03: 麤利益皆稱權也照十妙者即是理妙乃至
0546b04: 利益妙妙故為實。
0546b05: ○次復次下約施開相對以結又三初正
0546b06: 結。
0546b07: 復次為十妙故開出十麤如為蓮故華意在
0546b08: 於蓮而蓮隱不現於餘深法示教利喜餘法
0546b09: 有實而實不顯文云如來方便意趣難解也
0546b10: 又華開蓮現譬開十麤顯十妙則無復十麤
0546b11: 唯一大事不可思議境界乃至利益。
0546b12: ○次引他同。
0546b13: 肇師云始從佛國終法供養皆明不可思議。
0546b14: ○三例。
0546b15: 今亦例爾既開麤已始終皆妙。
0547a01: 又約五味者乳味則有為十妙明十麤開十
0547a02: 麤顯十妙則成一權一實若就四悉檀則有
0547a03: 六權二實若約四門則十二權四實也若約
0547a04: 三藏一向是權化城楊葉還就三藏約化他
0547a05: 為權就自行為實約四悉檀三權一實約四
0547a06: 門十二權四實若方等既備有四教故三十
0547a07: 種權一十種實若約四悉檀十四權二實對
0547a08: 四門五十六權八實若約摩訶般若既廢三
0547a09: 藏但用三教通別二十種為權一十種圓為
0547a10: 實若約悉檀十權二實若歷四門四十權八
0547a11: 實。
0547a12: 次五味中前四如文。
0547a13: ○第五味中分二謂法華涅槃。
0547a14: 若至法華前來一向皆廢但說一實實中非
0547a15: 無方便但是實相方便同稱為實今約悉檀
0547b01: 者未悟之前三權悟即一實若歷四門十二
0547b02: 權四實名數一同三藏而意有天懸而地
0547b03: 殊彼教十二權四實一向是權法華一向是
0547b04: 實料簡異方等般若云云故云但說無上道示
0547b05: 真實相此之謂也。
0547b06: 法華如文。
0547b07: ○涅槃中二初與方等辨異。
0547b08: 若約涅槃涅槃備釋四教亦是三十權一十
0547b09: 實一往似同方等而意異彼則二入實二
0547b10: 不入實。△次正約涅槃。
0547b11: 今涅槃四俱入實因中則有三權一實在果
0547b12: 則四實而無權。
0547b13: 次正約涅槃中初約教中云在果四俱實
0547b14: 者四教俱得入實故也。
0547b15: 若約四悉檀十四權二實。
0548a01: 若約四悉十四權二實者別圓兩教第一
0548a02: 義悉皆實故也。
0548a03: 歷四門五十六權八實若更約三因門五十
0548a04: 六權若果門四實但是實仍其本因故說四
0548a05: 耳是則四門入實約果四實十二權法華義
0548a06: 齊也。
0548a07: 歷四門者別圓兩教中各有十二權四實
0548a08: 并前兩教三十二權故有五十六權八實
0548a09: 若更約因門五十六權亦如前此中重云
0548a10: 因者涅槃中人用前三教為入實門兼因
0548a11: 作名有五十六與前數同名之為權果門
0548a12: 者入實為果四教四門悉皆入圓同成一
0548a13: 實無復有權故云但實仍其四門本因為
0548a14: 名故云四實及別四實入圓四實同成一
0548a15: 實意亦同之約果四實十二權者前之三
0548b01: 教入實同圓故名為果就圓四門十六悉
0548b02: 檀中自分權實四門有四第一義名為四
0548b03: 實四門各有餘三悉檀三四十二名為權
0548b04: 悉此實中權不復同前三教三悉當知三
0548b05: 教三悉即是權中之權三教第一義悉即
0548b06: 是權中之實圓教第一義悉即是實中之
0548b07: 實。
0548b08: ○次結中二初約教結。△三結判。
0548b09: 故知諸教雖同有權實權實不同或一向實
0548b10: 或一向權或權實相兼皆是稱當機情緣理
0548b11: 未融。
0548b12: ○次更約教判又四初約四教。
0548b13: 今就教判權實若約三藏通別三教是權
0548b14: 圓教為實又諸教權實未融為權既融開權
0548b15: 顯實為實。
0549a01: ○次獨約一圓用法華待絕以判。
0549a02: 今法華是一圓故為實又開權故為實。
0549a03: 今法華是待又開權是絕。
0549a04: ○三獨約圓教以判亦有待絕。
0549a05: 若就圓教為語照前三教三十麤為權照十
0549a06: 妙為實若就開權圓融為語決於三十麤皆
0549a07: 成妙但稱為實是故稱妙。
0549a08: ○四若取下約悟以判。
0549a09: 若取悟理者理即非權非實不見一法空拳
0549a10: 誑小兒說權說實是則為麤理則非權非實
0549a11: 是故為妙也。
0549a12: 問前來諸文處處約教約味若判若開文
0549a13: 相已巳廣今此何故復重明耶答此有多意
0549a14: 前明諸妙但釋一妙以為十相故一一文
0549a15: 中為欲明妙先明諸麤開之成妙今廣釋
0549b01: 已巳復更束前非但諸文盡妙亦乃諸妙無
0549b02: 殊故更合明秖是權實及開權實又前諸
0549b03: 文自行化他但明權實未明權實悉用四
0549b04: 悉四悉之內幾權幾實復有諸門諸門之
0549b05: 內四悉亦爾故更約五味諸味法門以判
0549b06: 四悉幾權幾實是故更此以四悉權實結
0549b07: 前諸文苦約諸教者但是重結諸權實意
0549b08: 一切諸法亡泯不二故更約悟開前十妙
0549b09: 權實同成一理心性乃識前來若妙若麤
0549b10: 若開若施空拳咸實因茲復立大意顯悟
0549b11: 誑小之說咸堪被圓然此門譚其因果
0549b12: 及以自他使一代教門融通入妙故凡諸
0549b13: 義釋皆約四教及以五味意在開教悉入
0549b14: 醍醐觀心乃是教行樞機仍且略點寄在
0549b15: 諸說或存或沒非部正意故縱有施設託
0550a01: 事附法或辨十觀列名而已巳所明理境智
0550a02: 行位法能化所化意在能詮詮中咸妙為
0550a03: 辨詮內始末自他故具演十妙搜括一化
0550a04: 出世大意罄無不盡故不可不了十妙大
0550a05: 綱故撮十妙為觀法大體若解妙本妙
0550a06: 非遙應知但是離合異耳因果義一自他
0550a07: 何殊故下文云本雖殊不思議一況體
0550a08: 宗用秖是自他因果法故況復教相秪是
0550a09: 分別前之四章使前四章與諸文永異若
0550a10: 曉斯旨則教有歸一期縱橫不出一念三
0550a11: 千世間即空假中理境乃至利益咸爾則
0550a12: 止觀十乘成今自行因果起教一章成今
0550a13: 化他能所則彼此昭著法華行成使功不
0550a14: 唐所詮可識故更以十門收攝十妙何
0550a15: 者為實施權則不二而二開權顯實則二
0550b01: 而不二法既教部咸開成妙故此十門不
0550b02: 二為目一一門下以六即檢之本文已巳廣
0550b03: 引誠證此下但直申一理使一部經旨皎
0550b04: 在目前。
0550b05: 一者色心不二門二者內外不二門
0550b06: 三者修性不二門四者因果不二門
0550b07: 五者染淨不二門六者依正不二門
0550b08: 七者自他不二門八者三業不二門
0550b09: 九者權實不二門十者受潤不二門
0550b10: 是中第一從境妙立名第二第三從智行
0550b11: 立名第四從位法立名第五第六第七從
0550b12: 感應神通立名第八第九從說法立名第
0550b13: 十從眷屬利益立名。
0550b14: 一色心不二門者且十如境乃至無諦一
0550b15: 一皆有別二意在一念別分色心何
0551a01: 者初十如中相唯在色性唯在心體力作
0551a02: 緣義兼心色因果唯心報唯約色十二因
0551a03: 緣苦業兩兼惑唯在心四諦則三兼色心
0551a04: 滅唯在心二諦三諦皆俗具色心真中唯
0551a05: 心一實及無準此可見既知別已巳攝別入
0551a06: 一切諸法無非心性一性無性三千宛
0551a07: 然當知心之色心即心名變變名為造造
0551a08: 謂體用是則非色非心而色而心唯色唯
0551a09: 心良由於此故知但識一念見己巳他生
0551a10: 佛他生他佛尚與心同況己已心生佛寧乖
0551a11: 一念故彼彼境法差而不差。
0551a12: 二內外不二門者凡所觀境不出內外外
0551a13: 謂託彼依正色心即空假中即空假中妙
0551a14: 故心色體絕唯一實性無空假中色心宛
0551a15: 然豁同真淨無復眾生七方便異不見國
0551b01: 土淨穢差品而帝網依正終自炳然所言
0551b02: 內者先了外色心一念無念唯內體三千
0551b03: 即空假中是則外法全為心性心性無外
0551b04: 攝無不周十方諸佛法界有情性體無殊
0551b05: 一切咸誰云內外色心己已他此即用向
0551b06: 色心不二門成。
0551b07: 三修性不二門者性德秖是界如一念此
0551b08: 內界如三法具足性雖本爾藉智起修由
0551b09: 修照性由性發修在性則全修成性起修
0551b10: 則全性成修性無所移修常宛爾修又二
0551b11: 種順修逆修順謂了性為行逆謂背性成
0551b12: 迷迷了二心心雖不二逆順二性性事恒
0551b13: 殊可由事不移心則令迷修成了故須一
0551b14: 期迷了照性成修見性修心二修俱泯又
0551b15: 了順修對性有離有合離謂修性各三合
0552a01: 謂修二性一修二各三共發性三是則修
0552a02: 雖具九九秖是三為對性明修故合修為
0552a03: 二二與一性如水為波二亦無二亦如波
0552a04: 水應知性指三障是故具三修從性成成
0552a05: 三法爾達無修性唯一妙乘無所分別法
0552a06: 界洞朗此由內外不二門成。
0552a07: 四因果不二門者眾生心因既具三軌此
0552a08: 因成果名三涅槃因果無殊始終理一若
0552a09: 爾因德已具何不住因但由迷因各自謂
0552a10: 實若了迷性實唯住因故久研此因因顯
0552a11: 名果秪緣因果理一用此一理為因理顯
0552a12: 無復果名豈可仍存因號因果既泯理性
0552a13: 自亡秖由亡智親致使迷成厚薄迷厚
0552a14: 薄故強分三惑義開六即名智淺深故如
0552a15: 夢勤加空名惑絕幻因既滿鏡像果圓空
0552b01: 像雖即義同而空虛像實像實故稱理本
0552b02: 有空虛故迷轉應成性是則不二而二立
0552b03: 因果殊二而不二始終體一若謂因異果
0552b04: 因亦非因曉果從因因方克果所以三千
0552b05: 在理同名無明三千果成咸稱常樂三千
0552b06: 無改無明即明三身並常俱體俱用此以
0552b07: 修性不二門成。
0552b08: 五染淨不二門者若識無始即法性為無
0552b09: 明故可了今即無明為法性法性之與無
0552b10: 明造諸法名之為染無明之與法性
0552b11: 應眾緣號之為淨濁水清水波濕無殊清
0552b12: 濁雖即由緣而濁成本有濁雖本有而全
0552b13: 體是清以二波理通舉體是用故三千因
0552b14: 果俱名緣起迷悟緣起不離剎那剎那性
0552b15: 常緣起理一一理之內而分淨穢別則六
0553a01: 穢四淨通則十通淨穢故知剎那染體悉
0553a02: 淨三千未顯驗體仍迷故相似位成六根
0553a03: 照照分十界各具灼然豈六根淨人謂
0553a04: 十定十分真垂十界亦然乃由果成等
0553a05: 彼百界故須初心而遮而照照故三千恒
0553a06: 具遮故法爾空中終日雙亡終日雙照不
0553a07: 動此念應無方隨感而施淨穢斯泯亡
0553a08: 淨穢故以空以中仍由空中轉染為淨由
0553a09: 了染淨空中自亡此以因果不二門成。
0553a10: 六依正不二門者已巳證遮那一體不二良
0553a11: 由無始一念三千以三千中生陰二千為
0553a12: 正國土一千屬依依正既居一心一心豈
0553a13: 分能所雖無能所依正宛然是則理性名
0553a14: 字觀行已有不二正依之相故使自他因
0553a15: 果相攝但眾生在理果雖未辦一切莫非
0553b01: 遮那妙境然應復了諸佛法體非而
0553b02: 眾生理性非局而局始終不改大小無妨
0553b03: 因果理同依正何別故淨穢之土勝劣之
0553b04: 身塵身與法身量同塵國與寂光無異是
0553b05: 則一一塵剎一切剎一一塵身一切身廣
0553b06: 狹勝劣難思議淨穢方所無窮盡若非三
0553b07: 千空假中安能成茲自在用如是方知生
0553b08: 佛等彼此事理互相收此以染淨不二門
0553b09: 成。
0553b10: 七自他不二門者隨機利他事乃憑本本
0553b11: 謂一性具足自他方至果位自即益他如
0553b12: 理性三德三諦三千自行唯在空中利他
0553b13: 三千赴物物機無量不出三千能應雖多
0553b14: 不出十界界界轉現不出一念土土互生
0553b15: 不出寂光眾生由理具三千故能感諸佛
0554a01: 由三千理滿故能應應機欣赴不差
0554a02: 不然豈能如鏡現像鏡有現像之理形有
0554a03: 生像之性若一形對不能現像則鏡理有
0554a04: 窮形事不通若與鏡隔則容有是理無有
0554a05: 形對而不像者若鏡未現像由塵所遮去
0554a06: 塵由人磨像現非關磨者以喻觀法大旨
0554a07: 可知應知理雖自他具足必藉緣了為利
0554a08: 他功復由緣了與性一合方能稱性施設
0554a09: 萬端則不起自性應無方所此由依正不
0554a10: 二門成。
0554a11: 八三業不二門者於化他門事分三密隨
0554a12: 順物理得名不同心輪鑒機二輪設化現
0554a13: 身說法未曾毫差在身分於真應在法分
0554a14: 於權實二身若異何故乃云即是法身二
0554a15: 說若乖何故乃云皆成佛道若唯法身應
0554b01: 無垂世若唯佛道誰施三乘身尚無身說
0554b02: 必非說身口平等等彼意輪心色一如不
0554b03: 謀而化常至極稱物施為豈非百界一
0554b04: 心界界無非三業界尚一念三業豈殊果
0554b05: 用無虧因必稱果若信因果方知三密有
0554b06: 本百界三業俱空假中故使稱宜赴為
0554b07: 果一一應色一一言音無不百界三業具
0554b08: 足化復作化斯之謂歟故一念凡心已巳有
0554b09: 理性三密相海一塵報色同在本理毗盧
0554b10: 遮那方乃名為三無差別此以自他不二
0554b11: 門成。
0554b12: 九權實不二門者平等大慧常鑒法界亦
0554b13: 由理性九權一實實復九界權亦復然權
0554b14: 實相百界一念不可分別任運常然至
0554b15: 果乃由契本一理非權非實而權而實此
0555a01: 即如前心輪自在致令身口赴權實機三
0555a02: 業一念無乖權實不動而施豈應隔異對
0555a03: 說即以權實立稱在身即以真應為名三
0555a04: 業理同權實合此以三業不二門成。
0555a05: 十受潤不二門者物理本來性具權實無
0555a06: 始熏習或實或權權實由熏理恒平等遇
0555a07: 時成習行願所資若無本因熏亦徒設遇
0555a08: 熏自異非由性殊性雖無殊必藉幻發幻
0555a09: 機幻感幻應幻赴能應所化並非權實然
0555a10: 由生具非權非實成權實機佛亦果具非
0555a11: 權非實為權實應物機契應身土無偏同
0555a12: 常寂光無非法界故知三千同在心地與
0555a13: 佛心地三千不殊四微體同權實益等此
0555a14: 以權實不二門成。
0555a15: 是故十門門門通入色心乃至受潤咸然
0555b01: 故使十妙始終理一如境本來具三依理
0555b02: 生解故名為智智解導行行解契理三法
0555b03: 相符不異而異而假立淺深設位簡濫三
0555b04: 法秖是證彼理三下之五章三法起用三
0555b05: 法既是一念三千即空假中成故有用若
0555b06: 了一念十方三世諸佛之法本非遙故
0555b07: 重述十門令觀行可識首題既爾覽別為
0555b08: 符文可知。
0555b09: 
0555b10: 妙法蓮華經玄義釋籤卷第二十五
0555b11: 音釋
0555b12: 啻施智切不啻不止也。
