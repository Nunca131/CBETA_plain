0778b01: 妙法蓮華經玄義釋籤卷第三十七　車七
0778b02: 隋天台智者大師說
0778b03: 門人灌頂記
0778b04: 唐天台沙門湛然釋
0778b05: ○五教相中二先明來意次開章解釋初
0778b06: 文中又二初正明來意次但聖下述開章
0778b07: 意。
0778b08: 大章第五釋教相者若弘餘經不明教相於
0778b09: 義無傷若弘法華不明教者文義有闕。
0778b10: 初文云若弘法華至有闕者法華前經但
0778b11: 當文判釋於義未失當文辨教於理易明
0778b12: 若弘法華須辨一期五時教相說佛本意
0778b13: 意在何之諸經有體體趣何等明宗明用
0778b14: 為何所依是故前釋宗用中云用是宗用
0778b15: 宗是體宗名標三教相判四是故法華
0779a01: 不明教相使前四義無所顯四義不顯
0779a02: 妙法難明故不明教相於理實闕。
0779a03: ○次文為五初但聖意下述大意意。
0779a04: 但聖意幽隱教法彌難。
0779a05: ○次前代下述異解意。
0779a06: 前代諸師或祖承名匠或思出神衿。
0779a07: ○三雖阡陌下述明難意。
0779a08: 雖阡陌縱橫莫知孰是。
0779a09: ○四然義不下述去取意。
0779a10: 然義不雙立理無兩存若深有所以復與修
0779a11: 多羅合者錄而用之無文無義不可信受。
0779a12: ○五南岳下述判教意。
0779a13: 南岳大師心有所證又勘同經論聿遵佛語
0779a14: 天台師述而從用。
0779a15: 以聖旨難知故須先出大意以諸師不同
0779b01: 故須逐失略列以無一全是故一一難破
0779b02: 以不全非故須明去取唯證可從故準南
0779b03: 岳正判。
0779b04: ○次開章解釋中二先列章。
0779b05: 略明教為五一大意二出異三明難四去取
0779b06: 五判教。
0779b07: ○次解釋中初大意者大略而言五時教
0779b08: 中前之四時當部被物而不須明設教多
0779b09: 少開合增減對帶等意意在何之於中為
0779b10: 三初明說之根本次說餘下正明大意三
0779b11: 若能下結勸。
0779b12: 大意者佛於無名相中假名相說。
0779b13: 初文者約佛自證本不可說若被此土機
0779b14: 緣須假立聲教。
0779b15: ○次正大意中四初明教法優劣次其宿
0780a01: 植下明物機不同三如是下明如來能鑒
0780a02: 四又已今當下明校量所說初又二初明
0780a03: 餘經當機當部不涉始終次今經下明今
0780a04: 經化緣教旨始末該攝遠近初文又三初
0780a05: 略標示次至如下別明前後諸教三凡
0780a06: 此下結諸教未窮。
0780a07: 說餘經典各赴緣取益。
0780a08: 初如文。△次別明前後諸教。
0780a09: ○次文自五即四時并涅槃。
0780a10: 至如華嚴初逗圓別之機高山先照直明次
0780a11: 第不次第修行住上地上之功德不辨如來
0780a12: 說頓之意。
0780a13: 初云至如華嚴至住上地上者今家為顯
0780a14: 部中圓別二位不同故云地住新譯經中
0780a15: 初會六品秖明如來現相普賢三昧世界
0780b01: 藏海第二會六品前之五品但明人法名
0780b02: 號菩薩發問為入住之端第三會六品秪
0780b03: 說十住第四會四品秖說十行第五會三
0780b04: 品秪說十向第六會一品秪說十地第七
0780b05: 會十一品秖明十地勝進行耳第八會明
0780b06: 離世間一品及以最後入法界品秪是令
0780b07: 信善知識教故知一經三十七品但明菩
0780b08: 薩行位功德言圓別者住中多明圓融之
0780b09: 相行後多明歷別之相而皆不明行位之
0780b10: 意不語初成頓說大旨。
0780b11: 若說四阿含增一明人天因果中明真寂深
0780b12: 義雜明諸禪定長破外道而通說無常知苦
0780b13: 斷集證滅修道不明如來曲巧施小之意。
0780b14: 四含灼然說小而已而亦不明說小之意
0780b15: 於大化不獲垂以劣形說以淺法赴小機
0781a01: 宜豈非曲巧。
0781a02: 若諸方等折小彈偏歎大褒圓慈悲行願事
0781a03: 理殊絕不明並對訶讚之意。
0781a04: 方等折小如弟子品彈偏如菩薩品如觀
0781a05: 眾生品即是歎大稱歎文殊及淨名等即
0781a06: 是圓又弟子品用折不同有用三教如
0781a07: 訶目連是歎大有用圓訶如訶身子是
0781a08: 圓慈悲行願如問疾品佛道品事理殊絕
0781a09: 如不思議品香積品等是事殊絕入不二
0781a10: 法門品是理殊絕雖有此勝亦不明大小
0781a11: 並席具對眾機等意。
0781a12: 若般若論通則三人同入論別則菩薩獨進
0781a13: 廣歷陰入盡淨虛融亦不明共別之意。
0781a14: 般若論通則通於三教故曰三人論別則
0781a15: 獨在別圓故云獨進三教同被盡淨虛融
0781b01: 二乘之人無心悕取鈍根菩薩推功上人
0781b02: 別教地前謂為別俗圓眾自謂一切圓融
0781b03: 故使文中始自色心終乎種智融通入
0781b04: 而亦不說設教所以別是不共而不明一
0781b05: 部有共不共意也。
0781b06: 若涅槃在後略斥三修粗點五味亦不委說
0781b07: 如來置教原始結要之終。
0781b08: 涅槃重施方便又於經初已巳開常宗斥奪
0781b09: 三修十仙小證中間廣荅三十六問廣辨
0781b10: 菩薩五行十功而亦少明用方便意。△三總
0781b11: 結諸教未窮。
0781b12: 凡此諸經皆是逗會他意令他得益不譚佛
0781b13: 意意趣何之。
0781b14: 結文可知。
0781b15: ○次明今經中生先敘諸經以為網目次
0782a01: 但論下明今經以為綱格。
0782a02: 今經不爾絓是法門網目大小觀法十力無
0782a03: 畏種種規矩皆所不論為前經已說故。
0782a04: 初文言法門網目者自法華已前諸經所
0782a05: 明方便教門如華嚴中別鹿苑四含方等
0782a06: 中三般若中二並是圓門網目而已巳雖諸
0782a07: 部中有權有實而並不明權實本被物
0782a08: 之意故非大綱故說法華唯存大綱不事
0782a09: 網目。
0782a10: ○次明今經者欲明今經復先敘始末方
0782a11: 顯今妙。
0782a12: 但論如來布教之元始中間取與漸頓適時。
0782a13: 敘始末者門以大通為元始本門以本
0782a14: 因為元始今日以初成為元始大通已巳後
0782a15: 本成已來如是中間節節施化皆以漸頓
0782b01: 適物機情若大若小皆為取物機而與法
0782b02: 差別若今日中間言取與者華嚴已巳後法
0782b03: 華之前觀機為取逗物為與適者得也謂
0782b04: 得時而用諸經不爾未為大體。
0782b05: ○次大事下正明今經。
0782b06: 大事因緣究竟終訖說故之綱格大化之筌
0782b07: 。
0782b08: 說教等者明今經是一代之綱格格正也
0782b09: 大化等者明一化之極筌字應從竹蹄字
0782b10: 如止觀記。
0782b11: ○次明物機不同中又二先明四種根性
0782b12: 不同次明今經純一根性教意綱紀。
0782b13: 其宿殖淳厚者初即頓與直明菩薩位行功
0782b14: 德言不涉小文云始見我身聞我所說即皆
0782b15: 信受入如來慧其不堪者隱其無量神德以
0783a01: 貧所樂法方便附近語令勤作文云我若讚
0783a02: 佛乘眾生沒在苦如此之人應以此法漸入
0783a03: 佛慧既得道已巳宜須彈斥即如方等以大破
0783a04: 小文云苦切責之已示以所繫珠若宜兼通
0783a05: 半滿洮汰如大品遣蕩相著會其宗途文云
0783a06: 將導眾人欲過嶮道。
0783a07: 初文自為四意從其宿植去正出今經敘
0783a08: 於一代用教之意故前文云始從華嚴至
0783a09: 般若來皆不說於設教之意故從此下騰
0783a10: 今經意述一代教用與之由故初說華嚴
0783a11: 意在大根言不涉小則三意未周一不攝
0783a12: 小機二不開權三不發從其不堪者去
0783a13: 說阿含教意在於小亦有三意未周一不
0783a14: 涉大機餘二如前從既得道已去說方等
0783a15: 教具明大小有二意一逗大逗小二以
0783b01: 大斥小亦三意未周一者不明逗緣彈斥
0783b02: 之意餘二同前從若宜兼通去說般若教
0783b03: 亦有二意一通被大小二洮汰付財亦三
0783b04: 意未周一者無通被洮汰之意餘二同前。
0783b05: ○次文二初明開顯次結成綱紀。
0783b06: 過此難已巳定之以子父付之以家業拂之以
0783b07: 權顯之以實本。
0783b08: 從過此難已巳去唯至法華說前教意顯今
0783b09: 教意故云過此已巳後定之以父子開權人
0783b10: 也付之以家業委權實法也此約門開
0783b11: 權顯實次拂之以權顯之以實本此本
0783b12: 門開顯本也此即法華之大綱今家之
0783b13: 撮要不過數行而已巳一代教法出法華
0783b14: 文心辨諸教所以請有眼者委悉尋之勿
0783b15: 云法華漸圓不及華嚴頓極當知法華約
0784a01: 部則尚破華嚴般若約教則尚破別教後
0784a02: 心如此教旨豈同外人因中有果等而為
0784a03: 匹類耶一一文中皆先述教意次引文證。
0784a04: ○次當知下結成今經綱紀中三先法。
0784a05: 當知此經唯論如來設教大綱不委微細網
0784a06: 目。
0784a07: ○次譬。
0784a08: 譬如筭者初下後除紀定大數不存斗斛。
0784a09: ○三引無量義意以合譬。
0784a10: 故無量義云無量義者從一法生則於一佛
0784a11: 乘分別說三此譬下筭若無量以入一會
0784a12: 三而歸大者此譬除筭唯記大數焉。
0784a13: 若無諸數將何以紀定若不紀定將何以
0784a14: 結歸若不結歸則佛意杳漫若無諸數則
0784a15: 化儀不周故開權顯實即彼所行是菩薩
0784b01: 道開顯本本雖殊不思議一。△三明如來
0784b02: 能鑒。
0784b03: ○三明佛意鑒機中二先明鑒機來久次
0784b04: 當知下明佛意難測初文又二初述次
0784b05: 別指。
0784b06: 如是等意皆法身地寂而常照非始道樹逗
0784b07: 大逗小佛智照機其來久矣。
0784b08: 初文言法身地等者自本地真因初住已巳
0784b09: 來遠鑒今日乃至未來大小眾機故云本
0784b10: 行菩薩道時所成壽命今猶未盡豈今日
0784b11: 中草座木樹方鑒今日大小機耶。
0784b12: ○次文云下別明鑒機以今日之事驗久
0784b13: 遠之智一代始成四十餘年豈能令彼世
0784b14: 界塵數菩薩萬億諸大聲聞便悟大道現
0784b15: 獲無生色聲之益略難稱紀故知今日逗
0785a01: 會赴昔成熟之機況若種若脫非言可盡
0785a02: 於中又二初略明始終一期佛意次信解
0785a03: 下重牒信解領鑒證成初文又三初明佛
0785a04: 垂世本意意雖知小而在大。
0785a05: 文云唯以一大事因緣出現於世此照大久
0785a06: 矣。
0785a07: ○次文云殷勤下明用小化本意意雖知
0785a08: 大而用小。
0785a09: 文云殷勤稱歎方便此照小久矣。
0785a10: ○三文云諸佛下明適機化儀佛意本暢
0785a11: 非始靈鷲其心泰然。
0785a12: 文云諸佛法久後要當說真實此照會小歸
0785a13: 大久矣。
0785a14: ○次信解文具足五時。
0785a15: 信解品云踞師子見子便識此語初鑒大
0785b01: 機久矣於中遙見其子者此鑒小機久
0785b02: 矣密遣二人方便附近語令勤作此鑒須開
0785b03: 三久矣心相體信入出無難此鑒調斥久矣
0785b04: 領知眾物此鑒洮汰久矣後付家業此鑒教
0785b05: 行等久矣。
0785b06: 初華嚴時大機未起以佛遠鑒令見而復
0785b07: 遙次於中下知小機先熟故遙而不
0785b08: 捨所以密遣將護大機故體業領付其意
0785b09: 在茲。△次明佛意難測。
0785b10: ○次當知下結中二先正結。
0785b11: 當知佛意深遠彌勒不識所為因緣況下地
0785b12: 二乘凡夫等耶。
0785b13: ○次文云下引證。
0785b14: 文云唯我知是相十方佛亦然。
0785b15: ○四明校量中二先引法師品與一代校
0786a01: 量次將說下以疑請文與諸經校量。
0786a02: 又已今當說最為難信難解前經是已巳說隨
0786a03: 他意彼不明此意故易信易解無量義是今
0786a04: 說亦是隨他意亦易信易解涅槃是當說先
0786a05: 已巳聞故亦易信易解。
0786a06: 初文可知。
0786a07: ○次文中二先明與諸經一向異次唯華
0786a08: 嚴與法華經廣辨同異。
0786a09: 將說此教疑請重疊具如本二文受請說
0786a10: 時秖是說於教意教意是佛意佛意即是佛
0786a11: 智佛智至深是故三止四請如此艱難比於
0786a12: 餘經餘經則易若始坐道場梵王初請直言
0786a13: 請法亦無疑網往復殷勤說諸方等觀文可
0786a14: 知說大品時猶酬梵請。
0786a15: 初文中三止四請者方便品初佛止歎云
0786b01: 止舍利弗不須復說次舍利弗騰眾心請
0786b02: 次佛止云止止不須復說恐驚疑故二舍
0786b03: 利弗騰宿根利是故復請三佛復止舍利
0786b04: 弗護增上慢故三舍利弗復騰宿慧益多
0786b05: 是故更請四如來許說四身子願聞亦無
0786b06: 疑網等者餘經雖亦有請有止不同此經
0786b07: 三乘四眾天龍咸有疑請致請為往佛止
0786b08: 為復皆至於三名為殷勤說諸方等觀文
0786b09: 可知者且如說方等陀羅尼時初敘雷音
0786b10: 比丘為九十二億魔之所掩蔽華聚菩薩
0786b11: 請佛救護佛便許以摩訶袒持調伏彼魔
0786b12: 後說滅罪修行方法如說淨名初因命問
0786b13: 疾述昔被彈文殊承旨廣論因疾調伏慰
0786b14: 喻此等諸文由問疾生已巳下諸文次第而
0786b15: 起不云再請何況至三說大品時猶酬梵
0787a01: 請者如大品中如來自敷師子之座入王
0787a02: 三昧身分次第放於六百萬億光明放光
0787a03: 明已巳復入師子遊戲三昧現神變已巳令無
0787a04: 量人各各謂佛獨為我說十方世界亦復
0787a05: 如是此中無請仍用梵王初通請竟是故
0787a06: 此說猶酬梵王所言猶者佛初成道梵王
0787a07: 初請請意既遠鹿苑方等未稱梵心故至
0787a08: 般若尚酬初請故知三請唯獨法華驗不
0787a09: 虛矣。
0787a10: ○次與華嚴對辨者今一家意豈欲貶於
0787a11: 法界融通普賢入文殊彌勒妙用無邊
0787a12: 耶但據彼部文猶帶行布序首結集自云
0787a13: 始成存行布故仍未開權言始成故尚未
0787a14: 發此之二義文意之綱骨教法之心髓
0787a15: 而彼部不開不拂焉知化無優劣耶圓
0787b01: 理無殊故今許云可為連類斥人師不了
0787b02: 故復論之於中為二初明同異次別比
0787b03: 決。
0787b04: 唯華嚴中請金剛藏可為連類而人師偏著
0787b05: 謂加於法華言小乘致請不及菩薩此見一
0787b06: 邊耳。
0787b07: 初連類者如華嚴中說十住時有十慧菩
0787b08: 薩法慧為首說十行時有十林菩薩功德
0787b09: 林為首說十向時有十幢菩薩金剛幢為
0787b10: 首並云承佛力說至說十地時有三十六
0787b11: 菩薩皆以藏為名金剛藏為首解脫月居
0787b12: 末是金剛藏入大智慧光明三昧十方皆
0787b13: 爾從三昧起告諸菩薩言廣大如法界等
0787b14: 次列十地名竟云三世十方諸佛無有不
0787b15: 說此十地者一切菩薩隨順佛說作是說
0788a01: 已巳默然而住一切菩薩聞是語已巳渴仰欲
0788a02: 聞各各念言何故金剛藏菩薩說十地名
0788a03: 已巳默然而住眾中有菩薩名解脫月知眾
0788a04: 心念說五行偈請金剛藏金剛藏復說六
0788a05: 行偈止云眾生少信故我默然解脫月復
0788a06: 請云大眾直心清淨善修助道種諸善根
0788a07: 云云金剛藏復止云眾雖清淨不久行者智
0788a08: 慧未明了解脫月復請云諸佛皆護念願
0788a09: 說十地義諸菩薩同聲偈請諸佛放光照
0788a10: 光中偈讚竟金剛藏復稱歎十地義深妙
0788a11: 難思謙退已巳次方乃云承佛力說復誡眾
0788a12: 令諦聽恭敬又云我之所說者如大海之
0788a13: 一渧次方廣說十地功德等此乃三請兩
0788a14: 止猶闕法華一請一止故云連類況法華
0788a15: 所請獨顯本一實長遠耶又連類者但
0788b01: 云止請不云所說之法法非連類不可為
0788b02: 儔而人師偏著謂加於法華者自古弘經
0788b03: 論師不曉佛意唯見華嚴事廣文長菩薩
0788b04: 致請而謂華嚴加勝法華近代已來讀山
0788b05: 門教者仍有此說哉哉況以人師但
0788b06: 以請主勝劣相形不云法門觀智勝此而
0788b07: 近代匠者更以教體謂勝法華豈非耶
0788b08: 明同異竟。
0788b09: ○次身子下別比決中三初正比決次彼
0788b10: 以下明比決意三但此下結歸本文疑多
0788b11: 請倍之意初文又二初斥古師云法華請
0788b12: 者唯小。
0788b13: 身子騰眾心云佛口所生子合掌瞻仰待求
0788b14: 佛諸菩薩大數有八萬欲聞具足道何獨是
0788b15: 一小乘。
0789a01: ○次又彌勒下救法華不及菩薩疑請於
0789a02: 中又二先引齊次又本門下明勝意。
0789a03: 又彌勒闔眾求決文殊與解脫月金剛藏若
0789a04: 為有異。
0789a05: 初云法華中彌勒求決於文殊華嚴中解
0789a06: 脫月請釋疑於金剛藏若據二處菩薩互
0789a07: 為主並是深位是則似齊故云若為有
0789a08: 異二處會主雖即釋迦舍那不同但是衣
0789a09: 纓少殊內身不別。
0789a10: ○次文者一雖然所請之法所被機緣
0789a11: 不無同異華嚴兼別法華純圓又十方諸
0789a12: 佛皆是舍那分身而經中不說亦是以權
0789a13: 而覆於實是故須此比決令勝於中又三
0789a14: 初明請人說者所說法勝次若彼下別
0789a15: 明眷屬勝三又彼下明化主勝。
0789b01: 又本門中菩薩請佛說於佛法豈比菩薩請
0789b02: 菩薩說菩薩法耶若就此意有加於彼。
0789b03: 初文者法華本門是佛說佛法與華嚴中
0789b04: 加於菩薩說菩薩法不無同異如此優劣
0789b05: 佛旨難思故大師自云若較其優劣恐失
0789b06: 佛旨佛旨但在誘物契真但能被教門不
0789b07: 可一所以復云此法華經開權顯實開
0789b08: 顯本如斯兩意永異餘經請倍疑多復
0789b09: 異諸教故門三止四請本門四請三誡。
0789b10: 若彼列眾十方雲集皆是盧舍那佛宿世知
0789b11: 識此經雲集地涌菩薩皆從釋尊發心是我
0789b12: 所化此一則齊而不無密。
0789b13: 次文中言不無密者知識發心密知
0789b14: 識可互相成益發心則師位不移故知知
0789b15: 識之言覆此發心之事顯覆不等密何
0790a01: 疑。△三明化主勝。
0790a02: 又彼明十方佛說華嚴被加者同名法慧金
0790a03: 剛藏等不言彼佛是舍那分身今明三變土
0790a04: 田一方各四百萬億那由他土滿中諸佛悉
0790a05: 是釋尊分身此意異彼。
0790a06: 第三意者彼十方說法法同人同被加者
0790a07: 同是則化主眷屬並以一身無量身互為
0790a08: 主伴同而不同一身多身一多自在而覆
0790a09: 其分身之說但云主伴相關設彼一身多
0790a10: 身但云法同名同彼一華臺立一化主華
0790a11: 臺相去其量叵量今以八方土田滿中諸
0790a12: 佛凡集幾許華臺佛耶舉例而知塵數亦
0790a13: 爾。△次明比決意。
0790a14: 彼以華嚴為勝還復出一兩句非故興毀若
0790a15: 較其優劣恐成失旨。
0790b01: 比決意者彼華嚴佛何殊法華已如前說
0790b02: 餘並如文及文中廣以十義辨於同異。
0790b03: ○三結歸。
0790b04: 但此法華開權顯本前後二文疑多請倍不
0790b05: 比餘經秖為深論佛教妙說聖心近會圓因
0790b06: 遠申本果所以疑請不已。
0790b07: 如文。
0790b08: ○二結勸。
0790b09: 若能精知教相則識如來權實二智也教意
0790b10: 甚深其略如是。
0790b11: ○次異解中二先明三意通用次明諸師
0790b12: 不同初文者頓漸不定名雖不殊但明義
0790b13: 不了是故須破。
0790b14: 二出異解者即為十意所謂南三北七南北
0790b15: 地通用三種教相一頓二漸三不定華嚴為
0791a01: 化菩薩如日照高山名為頓教三藏為化小
0791a02: 乘先教半字故名有相教十二年後為大乘
0791a03: 人說五時般若乃至常住名無相教此等俱
0791a04: 為漸教也別有一經非頓漸攝而明佛性常
0791a05: 住勝鬘光明等是也此名偏方不定教此之
0791a06: 三意通途共用也。
0791a07: 初中言南三北七者南謂南朝即京江之
0791a08: 南北謂北朝河北也。
0791a09: 一者虎丘山岌師述頓與不定不殊前舊漸
0791a10: 更為三十二年前明三藏見有得道名有相
0791a11: 教十二年後齊至法華明見空得道名無相
0791a12: 教最後雙林明一切眾生佛性闡提作佛名
0791a13: 常住教也二者宗愛法師頓與不定同前就
0791a14: 漸更判四時教即莊嚴旻師所用三時不異
0791a15: 前更於無相後常住之前指法華會三歸一
0791b01: 萬善悉向菩提名同歸教也三者定林柔次
0791b02: 二師及道場觀法師明頓與不定同前更判
0791b03: 漸為五時教即開善光宅所用也四時不異
0791b04: 前更約無相之後同歸之前指淨名思益諸
0791b05: 方等經為褒貶抑揚教四者北地師亦作五
0791b06: 時教而取提謂波利為人天教合淨名般若
0791b07: 為無相教餘三不異南方五者菩提流支明
0791b08: 半滿教十二年前皆是半字教十二年後皆
0791b09: 是滿字教六者佛三藏學士光統所辨四
0791b10: 宗判教一因緣宗指毗曇六因四緣二假名
0791b11: 宗指成論三假三誑相宗指大品三論四常
0791b12: 宗指涅槃華嚴等常住佛性本有湛然也七
0791b13: 者有師開五宗教四義不異前更相華嚴為
0791b14: 法界宗即護身自軌大乘所用也八者有人
0791b15: 稱光統云四宗有所不更開六宗指法華
0792a01: 萬善同歸諸佛法久後要當說真實名為真
0792a02: 宗大集染淨俱融法界圓普名為圓宗餘四
0792a03: 宗如前即是耆闍師所用九者北地禪師
0792a04: 明二種大乘教一有相大乘二無相大乘有
0792a05: 相者如華嚴瓔珞大品等說階級十地功德
0792a06: 行相也無相者如楞伽思益真法無詮次一
0792a07: 切眾生即涅槃相也十者北地禪師非四宗
0792a08: 五宗六宗二相半滿等教但一佛乘無二亦
0792a09: 無三一音說法隨類異解諸佛常行一乘眾
0792a10: 生見三但是一音教也出異解竟。
0792a11: 自宋朝已巳來三論相承其師非一並稟羅
0792a12: 什但年代淹久文零落至齊朝已巳來玄
0792a13: 綱殆絕江南盛弘成實河北偏尚毗曇于
0792a14: 是高麗朗公至齊建武來至江南難成實
0792a15: 師結舌無對因茲朗公自弘三論至梁武
0792b01: 帝十人止觀詮等令學三論九人但為
0792b02: 兒戲唯止觀詮習學成就詮有學士四人
0792b03: 入室時人語日興皇伏虎朗栖霞得意布
0792b04: 長干領語辯禪眾文章勇故知南宗初弘
0792b05: 成實後尚三論近代相傳以天台義指為
0792b06: 南宗者非也自是山門一家相承是故難
0792b07: 則南北俱破取則南北俱存今時言北宗
0792b08: 者謂俱舍唯識南方近代亦無偏弘其中
0792b09: 諸師所用義意若憑三論則應判為南宗
0792b10: 若今師所用毗曇成實及三論等大小諸
0792b11: 經隨義引用不偏南北若法相宗徒多依
0792b12: 大論觀門綱格正用瓔珞融通諸法則依
0792b13: 大品及諸部圓文故知今家不偏朋黨護
0792b14: 身寺自軌法師大乘是人為立號以重其
0792b15: 所習故美之稱為大乘。
0793a01: ○三明難中先難南三次難北七初南三
0793a02: 中先難五時次今更下重難前文用三時
0793a03: 義初文二先難五時次五時之失下結難
0793a04: 初文正難用涅槃五味五時又三初難五
0793a05: 時次難共用頓等三教三難用涅槃五味
0793a06: 初文又二初敘意次正難。
0793a07: 三明難者先難南地五時其義不成餘四時
0793a08: 三時例壞也。
0793a09: 初言先難五時者以初二師立三四時攝
0793a10: 在五時中故先標意竟。
0793a11: ○次若言下次第難其五時即自為五文
0793a12: 初難十二年前有相教者先牒其所立。
0793a13: 若言十二年前名有相教者。
0793a14: ○次難難中又四初難十二年前及以
0793a15: 有相次又阿含下單以空難三又成道下
0793b01: 難十二年前唯小四復次下以成論破意
0793b02: 難。
0793b03: 成實論師自誣己巳論論云我今正欲明三藏
0793b04: 中實義實義者所謂空是空非無相耶三藏
0793b05: 非十二年前耶。
0793b06: 初文中言成論等者論屬十二年前論文
0793b07: 自明空義論師判之為有相教豈非以有
0793b08: 加誣己已宗為有相教。
0793b09: 又阿含中說是老死誰老死二皆邪見無是
0793b10: 老死即法空無誰老死即生空三藏經中自
0793b11: 說二空二空豈非無相又釋論云三藏中明
0793b12: 法空為大空摩訶衍中明十方空為大空既
0793b13: 以法空為大空即大無相。
0793b14: 次文者阿含即是十二年前及大論所指
0793b15: 皆明空義如何云有言是老死等者如止
0794a01: 觀第六記次論所指云三藏中明法空為
0794a02: 大空者他云三藏通大小何為但屬小今
0794a03: 明如法華云貪著小乘三藏學者又大論
0794a04: 中處處以三藏對衍而辨大小故準此文
0794a05: 以三藏為小若通論者小衍二門俱有三
0794a06: 藏自是通途非別意也若唯通途如何銷
0794a07: 通法華大論具如四教本中廣明故十二
0794a08: 年前約顯露教秪可通云三藏教耳故不
0794a09: 可云見有得道若唯見有妨於三門是故
0794a10: 文中且破存於計有之見又三藏教準不
0794a11: 定教亦非獨在十二年前如食檀耳是涅
0794a12: 槃時其事亦在四阿含內迦留陀夷亦復
0794a13: 如是故顯露教十二年前定唯在小。
0794a14: ○三難唯小中二初文引央掘仍是大乘
0794a15: 明空亦在十二年前。
0794b01: 又成道六年即說殃掘摩羅經明空最切此
0794b02: 非無相誰是無相耶云云。
0794b03: ○次又如大論得道已巳後十二年中亦說
0794b04: 般若。
0794b05: 又大論云從得道夜至泥洹夜常說般若般
0794b06: 若即空慧也。
0794b07: ○四成論斥意難中三初直以論師斥意
0794b08: 難教成虛設。
0794b09: 復次十二年前名有相教為得道為不得道
0794b10: 若得道則乖成論論師云有相四諦是調心
0794b11: 方便實不得道須見空平乃能得道既言有
0794b12: 相那忽得道若不得道用此教為。
0794b13: ○次又拘下以得道人難得道不無則
0794b14: 教成無相。
0794b15: 又拘如五人最初於佛法寂然無聲字獲
0795a01: 真實知見最初之言豈非十二年前得道耶。
0795a02: ○三又若下以得道與無相雙折又為三
0795a03: 初難得道不得道教同無相及以邪說。
0795a04: 又若得道教同無相若不得道教同邪說。
0795a05: ○次難得道仍存有相道亦成外。
0795a06: 又若得道得何等道若見空得道還同無相
0795a07: 若不見空得道亦同九十五種非得佛道。
0795a08: ○三結成過相。
0795a09: 有相之教具有二過云云。
0795a10: ○次難十二年後亦二先牒所立以略非。
0795a11: 二難十二年後名無相教明空蕩相未明佛
0795a12: 性常住猶是無常八十年佛亦不會三歸一
0795a13: 亦無彈訶褒貶者此不可解。
0795a14: ○次若言下廣破彼師以般若教為第二
0795a15: 時故般若無褒貶等所以約此而為難辭
0795b01: 於中為六初難無相不成次若言下難不
0795b02: 明佛性三若言下以般若無會三難四若
0795b03: 言下以般若無彈訶難五若言下以般若
0795b04: 是第二時教難六以般若通十二年前難。
0795b05: 若言無相何意不蕩無常猶有無常何謂無
0795b06: 相。
0795b07: 初如文。
0795b08: ○次文又三初單以正因佛性難次故知
0795b09: 下以三佛性難三若言無常下以八十年
0795b10: 不說佛性難初文又二初以共不共般若
0795b11: 難。
0795b12: 若言不明佛性法身常住者共般若可非佛
0795b13: 性法身常等不共般若云何非佛性耶。
0795b14: ○次大經下以名義同難又為四初引五
0795b15: 名中有佛性般若難次彼師救三若爾下
0796a01: 重破四又涅槃下重引文結同。
0796a02: 大經云佛性有五種名亦名首楞嚴亦名般
0796a03: 若般若乃是佛性之異名何得言非。
0796a04: 初文云佛性有五種名如止觀第三記意
0796a05: 仍少別。
0796a06: 彼即救言經稱佛性亦名般若者是三德之
0796a07: 般若何關無相之般若。
0796a08: 次救云涅槃自是三德中之般若非無相
0796a09: 者此過更甚一者三德般若猶有相過二
0796a10: 者無相般若非三德過若非三德即是無
0796a11: 常若是無常云何無相縱屬小乘亦非十
0796a12: 二年後般若無相不成況重破中還為涅
0796a13: 槃所指涅槃何殊般若耶況重立結同中
0796a14: 涅槃佛性與實際般若不殊。
0796a15: 若爾者涅槃第八何意云如我先於摩訶般
0796b01: 若中說我與無我其性不二不二之性即是
0796b02: 實性實性之性即是佛性如此遙指明文灼
0796b03: 然何意言非。
0796b04: 又涅槃佛性秖是法性常住不可變易般若
0796b05: 明實相實際不來不去即是佛無生法無生
0796b06: 法即是佛二義何異。
0796b07: ○次以三佛性難中三初更牒涅槃般若
0796b08: 所明實相法性為正因對餘二性為三因。
0796b09: 故知法性實相即是正因佛性般若觀照即
0796b10: 是了因佛性五度功德資發般若即是緣因
0796b11: 佛性此三般若與涅槃三佛性復何異耶。
0796b12: ○次重引金剛論證般若為了因佛性。
0796b13: 金剛般若論云福不趣菩提二能趣菩提於
0796b14: 餘名生因於實名了因實相了因能趣菩提
0796b15: 豈非佛性。
0797a01: ○三但名異下舉譬結難。
0797a02: 但名異義同如前分別何得聞釋提婆那民
0797a03: 謂非帝釋其謬類此。
0797a04: ○三以八十年佛難中二先牒所計。
0797a05: 若言無常八十年佛說非佛性常住者。
0797a06: ○次難難中又三初以八十年佛亦說常
0797a07: 難次引大論秖是一身而分生法難三以
0797a08: 小況並難。
0797a09: 涅槃亦云八十年佛背痛有疾於娑羅入滅
0797a10: 那忽譚常辨性云云。
0797a11: 初言云云者涅槃八十既說常般若八十
0797a12: 豈不說般若八十若不說涅槃八十安得
0797a13: 說廣並云云。
0797a14: ○次引大論又二先分二身次二身合。
0797a15: 釋論云佛有生身法身生身同人法有寒熱
0797b01: 病患馬麥乞乳法性身佛光明無邊色像無
0797b02: 邊尊特之身猶如虛空為法性身菩薩說法
0797b03: 聽法之眾尚非生死身何況佛耶。
0797b04: 初文者般若之中既為諸菩薩當知化主
0797b05: 必非生死若非生死即是常住若是常住
0797b06: 明常灼然所言佛有生法二身者如大品
0797b07: 中華積世界普明菩薩欲來此土彼佛令
0797b08: 其問訊釋迦少病少惱等論問云何故諸
0797b09: 佛問訊而言病惱論答云佛有生法二身
0797b10: 故生身有寒熱乃至九惱法身無病故問
0797b11: 生身不問法身。
0797b12: 釋論云又生身佛壽則有量法身佛壽則無
0797b13: 量豈可以無常八十年加於法身耶。
0797b14: 次釋論下明二身合者教分二身為機劣
0797b15: 故豈以為劣機故暫現無常即以無常加
0798a01: 誣法性令無常耶。
0798a02: 小乘中云法身尚其不滅如均提沙彌憂惱
0798a03: 佛問汝和尚戒身滅不答言不乃至解脫知
0798a04: 見滅不答言不何況般若法身而言無常。
0798a05: 三舉小為況者均提沙彌緣出大論如止
0798a06: 觀第四記彼小乘言不滅者以無作之業
0798a07: 至未來世名為不滅非常住不滅且引不
0798a08: 滅破彼無常。
0798a09: ○三般若無會三難者其實般若未會其
0798a10: 人今且以會法而為難者彼亦不曉會法
0798a11: 不會人故又為二初汎引天子發心。
0798a12: 若言般若無會三者何故問住品云諸天子
0798a13: 今未發三菩提心者應當發。
0798a14: 天子雖非二乘然發菩提即當會義。
0798a15: ○次引聲聞發心正明會義又為二初引
0798b01: 經次若聲聞下釋。
0798b02: 若入聲聞正位是人不能發三菩提心何以
0798b03: 故與生死作障隔故是人若發三菩提心者
0798b04: 我亦隨喜所以者何上人應求上法我終不
0798b05: 斷其功德。
0798b06: 初文中云與生死作障隔者滅智灰身永
0798b07: 斷生死若其發心大悲利物應處生死與
0798b08: 物結緣若種若脫而成熟之是故二乘已巳
0798b09: 斷生死永與生死作障隔故不能復入生
0798b10: 死益物若發三菩提心者我亦隨喜者折
0798b11: 挫小行令發大心於權教中雖云敗種佛
0798b12: 以實理而發動之假使能發菩提心者我
0798b13: 亦隨喜。
0798b14: 若聲聞不求上法何所隨喜既隨喜上法即
0798b15: 是會三。
0799a01: ○四難無褒貶中四初引斥智次又十三
0799a02: 下引斥教三又云下以引失教旨難四豈
0799a03: 有下結。
0799a04: 若言般若無彈訶者大品云二乘智慧猶如
0799a05: 螢火菩薩一日學智慧如日照四天下。
0799a06: 又十三卷云譬如狗不從大家求食反從作
0799a07: 務者索當來世善男女人棄深般若而攀枝
0799a08: 葉取聲聞辟支佛所應行經。
0799a09: 次文言不從大家求食等者經云汝是上
0799a10: 人應求上法不應自鄙唯居下位不應如
0799a11: 彼攀附枝葉狗狎作務等。
0799a12: 又云見像觀跡皆名不黠。
0799a13: 三引失教旨中言見象等者立小乘教本
0799a14: 期於大住小亡大斯為不黠。
0799a15: ○四結。
0799b01: 豈有彈訶更劇於此謂無褒貶耶。
0799b02: 如文。
0799b03: ○五難是第二時中二初引諸經。
0799b04: 若言般若是第二時教引諸天子白佛云見
0799b05: 第二法輪轉者何經不見第二而獨言般若
0799b06: 淨名云始坐道樹力降魔得甘露滅覺道成
0799b07: 乃至說法不有亦不無兩說相對亦應是第
0799b08: 二法輪轉法華亦云昔於波羅柰轉四諦法
0799b09: 輪今復更轉最上之法輪涅槃又云昔於波
0799b10: 羅柰初轉法輪八萬天人得須陀洹果今於
0799b11: 此間拘尸那城轉法輪時八十萬億人得不
0799b12: 退轉。
0799b13: ○次經經下結難。
0799b14: 經經皆有此旨亦應併是第二何獨般若耶。
0799b15: ○六難十二年後有無相。
0800a01: 若言十二年後明無相者何得二夜常說般
0800a02: 若故知無相之過亦甚眾多云云。
0800a03: 如文。
0800a04: ○次難第三時者彼以方等為第三時教
0800a05: 故須約褒貶等難於中為二初牒所計次
0800a06: 今問下正難。
0800a07: 次難褒貶教是第三時雖七百阿僧祇猶是
0800a08: 無常不明常住直是彈訶褒揚而已。
0800a09: 初如文。
0800a10: ○次為四初難方等不應在般若之後次
0800a11: 又彌勒下難被彈不應獨在聲聞三若言
0800a12: 下難不應以七百之壽用判方等四以三
0800a13: 佛性難同涅槃常住。
0800a14: 今問說般若時諸大弟子皆轉教說法雖不
0800a15: 悕取咸以具知菩薩法門何得被訶茫然不
0800b01: 識是何言不知以何答故知褒貶不應在般
0800b02: 若之後非第三時也。
0800b03: 又彌勒等亦被屈折何但聲聞。
0800b04: 初二如文。
0800b05: ○第三中又三初難次文辨下再辨三又
0800b06: 云下引證常身。
0800b07: 若言七百阿僧祇者此亦不然其文自說佛
0800b08: 身無為不墮諸數金剛之體何疾何惱為度
0800b09: 眾生現斯事耳。
0800b10: 初文中云七百阿僧祇者楞嚴七百及淨
0800b11: 名金剛二經俱是第三時教何故不取金
0800b12: 剛為正而人師苦以七百判為無常若七
0800b13: 百無常金剛豈常方等金剛若無常者涅
0800b14: 槃金剛何必是常涅槃無常佛性何在言
0800b15: 何疾何惱者乳光經中佛在毗耶離音樂
0801a01: 樹下眾會說法佛少中風當用牛乳時城
0801a02: 中有梵志名摩耶利五百弟子為國大長
0801a03: 者不信佛法不知布施羅覆宅庭不令鳥
0801a04: 侵所居之處去佛不遠佛告阿難汝持我
0801a05: 名至梵志所索乳來阿難受教而往持
0801a06: 門下立時梵志欲入王宮因見阿難問
0801a07: 曰何故晨朝持住此阿難具以佛意答
0801a08: 梵志梵志默然思惟若不與乳諸人咸謂
0801a09: 我慳若與乳者諸梵志謂我事瞿曇道復
0801a10: 思惟已即授弊牛令阿難自欲令弊牛
0801a11: 觸殺阿難折辱瞿曇如謀而行梵志五百
0801a12: 弟子皆笑云瞿曇常自言能度生老病死
0801a13: 今者自病須乳時維摩詰訶辭問答空聲
0801a14: 等具如淨名仍廣於經時五百弟子聞空
0801a15: 中聲即無狐疑皆悉歡喜發無上心時梵
0801b01: 志內外眷屬及聚落中無數千人皆隨阿
0801b02: 難往看牛阿難至牛傍自念我師法不
0801b03: 自乳言竟忉利天座為之大動從天下
0801b04: 來化為小梵志住牛傍阿難見之歡喜請
0801b05: 取乳即答阿難我非梵志是帝釋耳聞世
0801b06: 尊須乳故來至此阿難言何能近此腥穢
0801b07: 耶答言我之何如佛世尊耶欲為取乳唯
0801b08: 願知時帝釋諾即持器至牛傍牛便靜住
0801b09: 觀者驚怪小梵志有何緣來為之乳儻
0801b10: 為弊牛觸死當柰何耶帝釋說偈言今佛
0801b11: 小中風與汝作乳令佛服之差得福無
0801b12: 有量佛尊天人師常慈心憂念飛蠕動
0801b13: 類皆欲令度脫爾時犢母毋說偈云此手捫
0801b14: 摸我一切快乃爾取我兩乳置於後餘
0801b15: 者當持遺我子朝來未得食雖知有多福
0802a01: 作意當平等於是犢子為母說偈云我從
0802a02: 無數劫今得聞佛聲即言持我分盡用奉
0802a03: 上佛世尊一切師甚難得再見我食草飲
0802a04: 水自可足今日更有五偈云云於是阿難滿
0802a05: 乳去梵志及親邑八見此稱歎信解佛
0802a06: 法得法眼淨阿難至世尊所具述之佛言
0802a07: 如是此牛過去曾為長者喜出息償錢畢
0802a08: 復觸他人坐此墮畜生今罪已巳畢放口
0802a09: 光授記從此卻後命終七反生兜率天及
0802a10: 梵天復七反生人間豪家牛母見彌勒成
0802a11: 阿羅漢犢子上下二十劫竟作佛號乳光
0802a12: 當知世尊無疾無惱為度人故現身有疾
0802a13: 為度眾生現行斯事故淨名安慰阿難云
0802a14: 但為佛出五濁惡世為眾生故現行斯法。
0802a15: △次再辨。
0802b01: 文辨金剛而人判七百涅槃亦辨金剛那忽
0802b02: 常住。△三引證常身。
0802b03: 又云觀身實相觀佛亦然。
0802b04: 二三如文。
0802b05: ○第四文又三初引經題具三脫即三
0802b06: 佛性難。
0802b07: 又不思議解脫有三種真性實慧方便即是
0802b08: 三佛性義。
0802b09: ○次引下文具三脫三佛性難。
0802b10: 且復塵勞之儔是如來種豈非正因佛性不
0802b11: 斷癡愛起諸明脫明即了因性脫即緣因性。
0802b12: ○三三義下結難。
0802b13: 三義宛然判是無常涅槃三種佛性何得是
0802b14: 常耶。
0802b15: ○次難第四時為法華同歸教者又二初
0803a01: 牒文斥。
0803a02: 次難第四時同歸教正是束萬善入於一
0803a03: 乘不明佛性神通延壽前過恒沙後倍上數
0803a04: 亦不明常此不應爾。
0803a05: ○次法華下別難別難又為二初略舉法
0803a06: 華明常辨性華嚴下別引並難。
0803a07: 法華明一種性相一地所生其所說法皆悉
0803a08: 到於一切智地命章即云開示悟入佛之知
0803a09: 見。
0803a10: 初文云命章者命字口令也謂教也即命
0803a11: 召也謂章初也。
0803a12: ○次文又三初引明常文次引佛性文三
0803a13: 破神通初文又五初以華嚴為並難彼許
0803a14: 華嚴亦明常住故將為並次又無量義下
0803a15: 以序文驗為難三若言下以語多少為
0803b01: 難四引今文五法華論下引三身為難初
0803b02: 文又二先以門並難次又華嚴下以本
0803b03: 門並難。
0803b04: 華嚴明佛智慧猶帶菩薩智慧菩薩智慧如
0803b05: 爪上土如來智慧如十方土法華純說佛之
0803b06: 智慧如十方土而非常者華嚴爪上土云何
0803b07: 明常住。
0803b08: 初文言菩薩智慧如爪上土者大經三十
0803b09: 二云爾時世尊取大地土置爪甲上問迦
0803b10: 葉言是土多耶十方世界地土多耶迦葉
0803b11: 荅言爪上土者不比十方所有土也經文
0803b12: 本譬捨於人身得人身少今借以譬菩薩
0803b13: 智者如爪土等華嚴甚深但為今序。
0803b14: 又華嚴始坐道場初成正覺成佛太近法華
0803b15: 明成佛久遠中間今日皆是耳中所說
0804a01: 而言是常本地之教豈不明常。△次以序文驗為難。
0804a02: 又無量義經云說華嚴海空歷劫修行未曾
0804a03: 宣說如是甚深無量義經甚深無量義經已巳
0804a04: 自甚深甚深之經為法華弄引豈不明常。△
0804a05: 三以語多少為難。
0804a06: 若言常住語少者如天子一語可非耶。
0804a07: 第二第三如文。△四引今文。
0804a08: 文云世間相常住又云無量阿僧祇劫壽命
0804a09: 無量常住不滅伽耶城壽命及數數示現等
0804a10: 是應佛壽命阿僧祇壽命無量者是報佛壽
0804a11: 命常住不滅者是法佛壽命也三佛宛然常
0804a12: 住義足。
0804a13: 第四文者引文三身壽命為難。△五引三身為難。
0804a14: 法華論云示現三種菩提一者應化佛菩提
0804a15: 隨所應見而為示現謂出釋氏宮去伽耶城
0804b01: 不遠坐道場得三菩提也二報佛菩提謂十
0804b02: 地滿足得常涅槃文云我實成佛已巳來無量
0804b03: 無邊百千萬億那由他劫也三法佛菩提謂
0804b04: 如來藏性淨涅槃常清淨不變文云如來如
0804b05: 實知見三界之相不如三界見於三界謂眾
0804b06: 生界即涅槃界不離眾生界即如來藏。
0804b07: 第五文者若不明常豈明三佛。
0804b08: ○次明三佛性又五初引不輕文次引法
0804b09: 華論文三引涅槃遙指四引涅槃同明一
0804b10: 乘五汎舉涅槃猶劣。
0804b11: 又云我不敢輕於汝等汝等皆當作佛即正
0804b12: 因佛性又云為令眾生開佛知見即了因佛
0804b13: 性又云佛種從緣起即緣因佛性。
0804b14: 法華論亦明三種佛性論云唯佛如來證大
0804b15: 菩提究竟滿足一切智慧故名大言我不敢
0805a01: 輕於汝等汝等皆當作佛者示諸眾生皆有
0805a02: 佛性也經論明據云何言無。
0805a03: 初二如文。△三引涅槃遙指。
0805a04: 又涅槃云是經出世如彼果實多所利益安
0805a05: 樂一切能令眾生見如來性如法華中八千
0805a06: 聲聞得受記成大果實如秋冬藏更無
0805a07: 所作若八千聲聞於法華中不見佛性涅槃
0805a08: 不應懸指明文信驗何勞苟執。
0805a09: 第三文言八千聲聞得授記者如止觀
0805a10: 第七記。△四引涅槃同明一乘。
0805a11: 又涅槃二十五云究竟畢竟者一切眾生所
0805a12: 得一乘一乘者名為佛性以是義故我說一
0805a13: 切眾生悉有佛性一切眾生悉有一乘故今
0805a14: 經是一乘之教與涅槃玄會。
0805a15: 第四同明一乘中言畢竟者經云畢竟有
0805b01: 二種一者莊嚴畢竟二者畢竟畢竟又有
0805b02: 二種一者世間二出世間莊嚴畢竟謂六
0805b03: 波羅蜜畢竟畢竟謂一切眾生悉是一乘
0805b04: 一乘者名為佛性是故我說一切眾生悉
0805b05: 有佛性悉有一乘。△五泛舉涅槃猶劣。
0805b06: 且涅槃猶帶三乘得道此經純一無雜涅槃
0805b07: 更不發此經顯本義彰。
0805b08: 第五如文。
0805b09: ○三破神通者又二初略舉身土不滅驗
0805b10: 非神通。
0805b11: 處處唱生處處現滅未來常住三世益物人
0805b12: 眾見燒我土不毀豈是神通延壽有滅盡耶。
0805b13: ○次正破神通義。
0805b14: 破神通延壽義云云。
0805b15: 如第二卷故著云云。
0806a01: ○次破第五時中又二初牒。
0806a02: 難第五時教雙林常住眾生佛性闡提作佛
0806a03: 者。
0806a04: ○次難又二初以一諦為難次眾生佛性
0806a05: 下例難。
0806a06: 問成論師依二諦解義第五時教為二諦攝
0806a07: 不若二諦攝與諸教同前教二諦猶是無常
0806a08: 雙林二諦何得是常若雙林不出二諦能照
0806a09: 別理破別惑得是常者前教所明二諦亦照
0806a10: 別理破別惑那忽無常。
0806a11: 初言欲破第五先難成論師二諦判教古
0806a12: 人雖云二諦而不分共別含顯之異故將
0806a13: 常住以例諸教諸教並是十二年後所明
0806a14: 二諦與十二年前二諦何別若言無別自
0806a15: 涅槃已巳前法華已巳來應俱無常若其別者
0806b01: 那同名二諦。
0806b02: 眾生佛性闡提作佛例如此難故知明理不
0806b03: 異前時據何為常住耶。
0806b04: 次例難者二諦既同應俱明佛性並云云
0806b05: 二諦既同應俱明闡提作佛並云云。
0806b06: ○已巳難漸中五時次難頓等三教初難頓
0806b07: 者又二先以同難次權雖下以別難。
0806b08: 難頓教者例此可解實既是同據何為頓。
0806b09: 華嚴至法華來無不有頓何獨華嚴得稱
0806b10: 頓耶。
0806b11: 權雖別異不應從事判大小則大顛倒云云。
0806b12: 次明別難中以權別故故有諸部不同者
0806b13: 權是事法不應從權異邊而分頓與非頓。
0806b14: 
0806b15: 妙法蓮華經玄義釋籤卷第三十七
0807a01: 音釋
0807a02: 筌筌音詮取魚器也音題兔網也。洮汰洮音桃汰音太洮汰洗濯
0807a03: 也。薳韋委切。力稔切。胡八切慧也。他冬他動竹用三切
0807a04: 乳汁也。
