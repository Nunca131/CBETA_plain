0109b01: 費隱禪師語錄卷第二
0109b02: 嗣法門人隆琦等編
0109b03: 上堂二
0109b04: 崇禎九年眾護法請師住建寧府建安縣蓮峰院當
0109b05: 日請上堂拈香云者一瓣香橫該萬有豎透金輪爇
0109b06: 向爐中端為祝延
0109b07: 今上皇帝聖躬萬歲萬歲萬萬歲者一瓣香自從親
0109b08: 遭毒手至今鋸解不開次第二回拈出爇向爐中專
0109b09: 為現住天童禪寺傳曹溪正脈三十四世本師密雲
0109b10: 悟老和尚用酬法乳之恩遂斂歛衣就座上首白椎竟
0109b11: 師云隨處作主遇緣即宗法隨法行法幢隨處建立
0109b12: 提持向上巴鼻直指當人本分若能直下翻身便見
0109b13: 自家境界現成覿體不受囊藏施機發用八面威光
0109b14: 所以道若論戰也各各力在轉處雖然如是秪如今
0109b15: 日開堂祝聖一句作麼生道邊邦寧靜歸王化萬姓
0109b16: 謳歌樂太平下座。
0109b17: 開爐上堂淨裸裸赤灑灑沒可把長連床上消閒過
0109b18: 日猛火爐頭話無主賓撫沒絃琴唱無腔曲笑他釋
0109b19: 迦老子捏怪多事達磨祖師勉強出頭三藏玄文拭
0109b20: 瘡疣紙千七百則破爛草鞋真是貽子害孫鈍置殺
0109b21: 人忽有人問蓮峰今日出來作甚麼即得退身有分
0109b22: 復舉趙州謂眾云我向行腳到南方火爐頭有個無
0109b23: 賓主話直至如今無人舉著師云大小趙州舊習不
0109b24: 忘賣弄己巳醜今日恰遇此個時節不妨與他頌出無
0109b25: 賓主話若何論覿露當陽世界吞越色超聲常顯煥
0109b26: 綿延終古逾彌存下座。
0109b27: 臘八上堂三界釋迦尊極是無面目一朝禍入身百
0109b28: 世遭罵咄道個不曾悟焉能得成佛漢語胡言誑惑
0109b29: 人罪犯彌天不可述朝打三千暮打八百有甚麼屈
0109b30: 辱忽有人抱不平出來道且謾喃喃費隱老禿古今
0109c01: 公案難逃眾目山僧便與一棒云太平本是將軍致
0109c02: 不許將軍見太平卓拄杖下座。
0109c03: 上堂祖師門下水洩不通風吹不入恁麼見得極是
0109c04: 直截其或不然放一線道山門前佛殿後翠竹動清
0109c05: 風錦河翻白浪明明般若門一一菩提路會得也自
0109c06: 古至今會不得也從今至古何以物物般般本不遷
0109c07: 湛然嘗住曷能數便下座。
0109c08: 祈壽請上堂山青水綠李白桃紅輕舟泛小浦幽鳥
0109c09: 語長空頭頭彰寶所物物顯全機離此別有則向外
0109c10: 馳求即此便是則世諦流布于中豁開一隻眼便見
0109c11: 當人盧舍那身時時現前金剛妙體無處不周如是
0109c12: 于一身中復現多身于一一身各現廣長舌相以說
0109c13: 其法且道說什麼法遂以拄杖架肩云長年滯貨無
0109c14: 人識挑向街頭付與誰便下座。
0109c15: 上堂今朝四月初六釋迦尚未降跡若能瞥爾知歸
0109c16: 一生參學事畢苟自知歸也如鳳沖霄漢不墮金網
0109c17: 魚躍龍門那遭點額逍遙碧空以為家鄉浩然滄海
0109c18: 是其活計纔見得未離兜率已巳降皇宮未出母胎度
0109c19: 人已巳畢還信得及麼自是不歸歸便得五湖煙景有
0109c20: 誰爭下座。
0109c21: 上堂僧問語默涉離微向上還有路且道淨名杜口
0109c22: 意作麼生師云點進云吹毛威不動神光射斗牛師
0109c23: 云喪身了也問世尊初生一手指天一手指地意旨
0109c24: 如何師便打云會麼進云既然如是為甚又道雪山
0109c25: 六年睹明星悟道師云不妨疑著僧以手指天云恁
0109c26: 麼則世尊也師云未夢見在僧喝一喝師云再喝看
0109c27: 僧無語乃云削髮為僧相善根宿世培若還不了道
0109c28: 依舊入凡胎且道又作麼生了向此豁開正法眼紅
0109c29: 塵堆裏見如來遂喝一喝下座。
0109c30: 上堂僧問途中事作麼生師云草鞋拄杖乃云展沒
0110a01: 巴鼻句莫不罔措撥向上關悉皆躊躕咬嚼不破十
0110a02: 分滋味卜度不行全身揭露不是謾指蹤繇亦非無
0110a03: 端特地高超物表一句作麼生道萬丈峰頭獨足立
0110a04: 十方世界示全身下座。
0110a05: 師誕日請上堂若道今日是生日前湛無水之波若
0110a06: 道今日無生劫外糝枯木之花若道無生即生生是
0110a07: 無生也是秤錘裏呷汁更說離四句絕百非是他端
0110a08: 的處亦是靈龜曳尾自取喪身之兆既爾畢竟如何
0110a09: 燈籠露柱呵呵笑驚得鐵牛遍體麻下座。
0110a10: 上堂向上無門撥不開折旋俯仰幾多回等閒踏倒
0110a11: 珊瑚樹格外風光特地來如是則轉短壽為長年改
0110a12: 粟柄為禾莖不是曩劫培成亦非今時造就且道端
0110a13: 的在什麼處千紅萬紫從君看那把春風度與人下
0110a14: 座。
0110a15: 請上堂問弟子請師陞座將什麼超拔先親師云一
0110a16: 毫頭上可翻身進云畢竟向何處安身立命師云遍
0110a17: 界明明不覆藏乃云父死多年未及報憂愁無限結
0110a18: 眉端若非般若多靈驗那得三途絕往還驀豎拂云
0110a19: 此是摩訶般若光光非炤境境亦非存光境俱忘復
0110a20: 是何物已巳故順齋居士若向者裏薦得則生著冬時
0110a21: 襖死脫夏天衫超然了生死前三與後三遂以拂子
0110a22: 擊一擊下座。
0110a23: 開爐請上堂問十方同聚會個個學無為如何是無
0110a24: 為一句師云廓落無邊際進云無邊外又作麼生師
0110a25: 云汝又要立邊岸僧乃笑師云見人空解笑弄物不
0110a26: 知名僧以手畫圓相師一喝乃云破盆猛焰亙古彌
0110a27: 新金圈栗棘煆出眼睛便爾輝騰今古不是無位真
0110a28: 人當此之際虛空倒卓大海揚塵更說起期結制誰
0110a29: 知蚊咬鐵釘其或應時休去已巳是夾背汗淋到者裏
0110a30: 不得動著動著則打斷驢筋遂以拄杖擊香几下座。
0110b01: 上堂僧問前半月已巳過去後半月猶未來即今十五
0110b02: 是如何師云眉毛卓豎乃云一機獨脫立地超卓拈
0110b03: 三放兩妖精伎倆流布差殊作話端到處逢人便喫
0110b04: 棒爭似全機截眾流人間天上更無兩明指破休魍
0110b05: 魎拶著不知劈面掌。
0110b06: 元旦上堂僧問新年頭有佛法正是雪上加霜新年
0110b07: 頭無佛法又成當面蹉過不涉二途請和尚別接來
0110b08: 機師云元正啟祚萬物咸新進云恁麼則直下有無
0110b09: 俱不立迥然獨露句超方師云闍黎自道取僧云禮
0110b10: 拜和尚去也師云不干山僧事乃云一年三百六十
0110b11: 日今日分明是初一會得一兮萬事周世間出世從
0110b12: 茲立卓拄杖下座。
0110b13: 上堂僧問大通智勝佛十劫坐道場佛法不現前不
0110b14: 能成佛道如今成佛否師云百草頭上無邊春僧云
0110b15: 謝師指示師云草尖刺剌汝眼問如何是陽春境師云
0110b16: 滿面是落花進云如何是境中人師云披襟獨自得
0110b17: 進云恁麼則春風吹處百花新師云闍黎何處著腳
0110b18: 乃舉靈雲禪師悟道偈云三十年來尋劍客幾回落
0110b19: 葉又抽枝自從一見桃花後直至如今更不疑師云
0110b20: 慚愧古人二三十年起倒存忘至於智窮力極向桃
0110b21: 花邊打失眼睛直至如今不見天日又有玄沙傍不
0110b22: 肯云諦當甚諦當敢保老兄未徹在且道什麼處是
0110b23: 靈雲未徹處莫是見色明心附物顯理為未徹處麼
0110b24: 且喜沒交涉莫是道無向背說疑說悟為未徹處麼
0110b25: 且喜沒交涉莫是把斷要津不通凡聖為未徹處麼
0110b26: 且喜沒交涉既都不如是畢竟意旨如何一擘華山
0110b27: 分兩路萬年流水不知春下座。
0110b28: 解制上堂僧問大制從來無解結當人不薦自羅籠
0110b29: 百匝千重即不問東擲西拋事若何師云汝自蹉過
0110b30: 乃云問著劈脊便拳始稱衲僧意氣放出面門老大
0110c01: 光佛祖橫吞千萬里者裏還有汝諸人立地處麼以
0110c02: 拄杖一時打散。
0110c03: 蓮峰辭眾云衲僧行止沒多般大似閒雲繞翠巒來
0110c04: 既無心去無住不妨隨處現瀰漫。
0110c05: 崇禎十年丁丑浙江溫州府永嘉縣檀越張養睿李
0110c06: 光春邵建策周宗壁陳立政等請師就法通寺開堂
0110c07: 於八月十五入院。
0110c08: 當日眾請上堂拈香云者一瓣香上拄天下拄地爇
0110c09: 向爐中端為祝延
0110c10: 今上皇帝聖躬萬歲萬歲萬萬歲恭願皇圖與乾坤
0110c11: 並固國祚同日月長明者一瓣香描固不成畫亦不
0110c12: 就信手拈來次第三回爇向爐中端為現住天童禪
0110c13: 寺傳曹溪正脈三十四世本師密雲悟老和尚用酬
0110c14: 法乳之恩乃云全身擔荷赤體提持要是夙有器骨
0110c15: 英靈漢子於尋常日用活卓卓地不將奇特言句貼
0110c16: 於額頭玄妙理致蘊於底裏專用格外鉗鎚獨距宗
0110c17: 門牙爪生擒猛虎活捉獰龍縱有言超佛祖行過舍
0110c18: 那入此閫域未免橫身拶出其餘之輩觀心作念著
0110c19: 意思惟塵寂光生而有神穎妙慧自作去就畢竟搆
0110c20: 他語脈不上要有者等丁卓始可別行教外單傳直
0110c21: 指主持棒喝全行正令而與從上瞎驢蹄角相肖且
0110c22: 正當恁麼時回機就位一句作麼生道本來不借修
0110c23: 因得那說心明與法通卓拄杖下座復白椎云諦觀
0110c24: 法王法法王法如是。
0110c25: 瑞安可受林居士請上堂僧問棒頭點出超方眼便
0110c26: 解翻身捋虎鬚正法瞎驢邊滅卻師今何以接賢愚
0110c27: 師便打云只將者個進云不逢別者不開拳一遇知
0110c28: 音便分付師云自羞也不識乃云珠沉滄海秀媚淵
0110c29: 波劍埋荒墟光射牛斗人人具頂門向上一著個個
0110c30: 蘊超佛越祖之宗耀古騰今離見絕聞如地擎山不
0111a01: 知山之孤峻似石含玉不知玉之無瑕向此開得一
0111a02: 隻眼便見具足凡夫法凡夫不知具足聖人法聖人
0111a03: 不會聖人若會即同凡夫凡夫若知即同聖人即同
0111a04: 凡夫故喚釋迦老子作具縛眾生即同聖人故指具
0111a05: 縛眾生為釋迦老子不是壓良為賤亦非呼賤作貴
0111a06: 本來一體浩然大均且正當恁麼時各歸本位一句
0111a07: 作麼生道雲在嶺頭閒不徹水流澗下太忙生下座。
0111a08: 上堂問破衲條條全體現白牛露地事如何師云點
0111a09: 進云出群不帶角不與類相同師云好打進云踏破
0111a10: 虛空掀翻大地師以杖擉退問世尊拈花迦葉親承
0111a11: 請問和尚即今華在什麼處師云萬年山上一枝松
0111a12: 乃云風不待月而涼火不待日而熱若論祖意西來
0111a13: 三人證龜成鱉今日試問諸人日用還瞥不瞥若也
0111a14: 已巳瞥朝打三千暮打八百若也未瞥鼻孔舌頭一時
0111a15: 頓裂不是山僧強言秤錘原硬如鐵驀豎拂子云釋
0111a16: 迦老子來也在山僧拂子頭上說道騎佛殿出山門
0111a17: 驅山門入露柱驚得四天門王跳上三十三天帝
0111a18: 釋打一棒東海龍王發怒一時海天變色油然作雲
0111a19: 沛然下雨直得大千界內擎拳底擎拳合掌底合掌
0111a20: 且道恁麼提持如何話會脫體頓超知見外方名越
0111a21: 格自繇人喝一喝下座。
0111a22: 上堂驀豎拂子云者一段事亙古亙今人人本具個
0111a23: 個圓成會也草披春色不會月瀉秋清弗用求真息
0111a24: 見那許管帶忘形五湖四海同風日社舞村歌樂太
0111a25: 平下座。
0111a26: 開爐上堂問千聖不傳之法還許諸人悟入也無師
0111a27: 云山僧亦不知進云恁麼則善財來到無門路俱在
0111a28: 渠儂彈指中師云闍黎太分曉僧便喝師云你者一
0111a29: 喝落在什麼處乃云者裏東西十萬南北八千是個
0111a30: 火爐在汝諸人如何迴避若也迴避不得以大圓覺
0111b01: 為我伽藍身心安居平等性智性智既平等則內不
0111b02: 見有五蘊六入十二處十八界圓覺為伽藍則外不
0111b03: 見有山河大地明暗色空內外一如身心寂滅虛而
0111b04: 靈寂而妙者猶未是衲僧透脫邊事蓋衲僧分上如
0111b05: 透網金鱗不吞鉤餌吹雲鼓浪志在丹霄舉鬣揚腮
0111b06: 全彰意氣不與佛祖同躔那共人天合伴當頭發問
0111b07: 攔腮便劈如此跳躍掀騰始稱宗門中客更說什麼
0111b08: 東西十萬南北八千猛燄火爐又道是甚三月護生
0111b09: 九旬結制束朿縛形軀既爾則今日出來做者去就作
0111b10: 什麼舉頭天外看憶是個中人復舉龐居士云日用
0111b11: 事無別惟吾自偶諧頭頭非取捨處處沒張乖朱紫
0111b12: 誰為號丘山絕點埃神通並妙用運水及搬柴師云
0111b13: 大小龐居士將常住片地作為自己巳田園今古推他
0111b14: 得處朴實不知人人悉皆如是然而更望超群出類
0111b15: 吞佛噉祖底漢將他龐公三百六十骨節八萬四千
0111b16: 毛孔一一分析碎為微塵撒向他方世界自己巳風高
0111b17: 千仞萬古垂芳甚生奇特且道還有恁麼漢麼上大
0111b18: 人丘乙己巳化三千七十士爾小生八九子佳作仁可
0111b19: 知禮也誠能如是不妨示現全身力同轉繇來正法
0111b20: 輪下座。
0111b21: 上堂僧問如何是賓中主師云闍黎問得自然親如
0111b22: 何是主中賓師云山僧答處出常情如何是賓中賓
0111b23: 師云到處逢人拾涕唾如何是主中主師便打云還
0111b24: 會麼乃云本來個事自尋常日用堂堂絕覆藏更欲
0111b25: 別求消息子一條白棒一條痕拍香几下座。
0111b26: 上堂世尊拈花迦葉微笑雖則覿面提持未知向上
0111b27: 一竅欲知向上一竅須是衲僧自透且作麼生透一
0111b28: 莖草上解安身百億須彌翻筋斗便下座。
0111b29: 上堂今日陽和忽地升石頭土塊盡翻身生機一路
0111b30: 繇來別纔動些兒海嶽驚總差別於群芳野水破眾
0111c01: 疑於寒灰冷焰都教出頭露面終不晦跡韜光且應
0111c02: 時及節一句作麼生道欲知天地無私力看取梅花
0111c03: 破雪開下座。
0111c04: 上堂僧問臨濟家風則且置曹洞宗旨是如何師云
0111c05: 牽連斷貫索進云如何是正中偏師云白雲覆青山
0111c06: 如何是偏中正師云青山鎖白雲如何是正中來師
0111c07: 云獨坐古皇臺如何是兼中至師云寒山逢拾得如
0111c08: 何是兼中到師云大家在者裏乃云今朝正是十五
0111c09: 個事本來獨露普請諸人自觀管取頓超佛祖卓拄
0111c10: 杖下座。
0111c11: 上堂教中道若心取相則著我人眾生壽者若取法
0111c12: 相則著我人眾生壽者若取非法相亦著我人眾生
0111c13: 壽者是故不應取法不應取非法法尚應捨何況非
0111c14: 法世尊生平神通無量手眼千般到者裏大似智窮
0111c15: 力極轉身不得遂以拂子擊香几云山僧與他打開
0111c16: 寶藏湧出摩尼以一分奉亡過覺靈得無生忍以一
0111c17: 分奉今日齋主壽筭彌衍不惟功超等級亦且價重
0111c18: 娑婆但能從緣薦取管教永無退失且道意旨如何
0111c19: 驀豎拂云碓嘴開花後虛空笑點頭下座。
0111c20: 臘八上堂最是無端老釋迦纔生下地便周遮忽觀
0111c21: 星斗猶言悟雪上加霜眼轉花恁麼道來未審諸人
0111c22: 還甘不甘若也不甘為他出氣多分說倘乎甘去莫
0111c23: 怪兒孫卻罵爺。
0111c24: 解制上堂舉祖師心印狀似鐵牛之機去即印住住
0111c25: 即印破秪如不去不住還是印即是不印即是師云
0111c26: 能于不去不住端倪上具得個眼不妨坐斷佛祖蹤
0111c27: 繇任運鐵牛之機利益天上人間都教徹骨徹髓安
0111c28: 期百餘日內壁立萬仞而解制百餘日外萬仞壁立
0111c29: 直下脫灑自如更不麻纏紙褁且如今日稱勞賞功
0111c30: 一句作麼生道個個都與三十棒為甚如此功不浪
0112a01: 施去也遂以拄杖一時打退。
0112a02: 尼請上堂問諸佛未出世祖師未西來舉坐具云還
0112a03: 有者個麼師云闍黎試道看僧以坐具拂一拂師云
0112a04: 打之遶作麼乃云本有非男女常光燭古今顯揚何
0112a05: 爾狀非色亦非聲既非色兮又非聲直指無過個現
0112a06: 成瞥念知歸塵累脫縱橫無礙是全真復舉古時有
0112a07: 個灌溪和尚問末山尼了然禪師云如何是末山尼
0112a08: 云不露頂溪云如何是末山主尼云非男女相灌溪
0112a09: 乃喝云何不變去尼云不是神不是鬼變個什麼灌
0112a10: 溪于是服膺作園頭三載師云據者尼僧達本還元
0112a11: 作女中英標隨機答問不妨驚聽百世之下合有知
0112a12: 音且作麼生知但向言前諳落處與他較量不多爭
0112a13: 下座。
0112a14: 四月八日上堂今日是釋迦降生之辰淨頭希賢禪
0112a15: 人化施主為法通結夏設齋請山僧上堂然亦無可
0112a16: 別說即釋迦老子纔降生時便乃一手指天一手指
0112a17: 地目顧四方周行七步云天上天下唯我獨尊者是
0112a18: 黃面瞿曇最初為人竭力顯露本來面目無論聖凡
0112a19: 迷悟人天異類莫不皆然然則法通今日一會而與
0112a20: 盡虛空遍法界人及非人普同結夏大伽藍中經行
0112a21: 坐臥穿衣喫飯騰騰任運任運騰騰更無可為緣為
0112a22: 對為障為礙不妨與我如來把臂共行天下宗師一
0112a23: 鼻出氣於一毫端現寶王剎坐微塵裏轉大法輪剪
0112a24: 覺花於無影樹頭刮龜毛於鐵牛背上力用完全不
0112a25: 假于外但向腦後自看管取真宗顯著雖然如是畢
0112a26: 竟結夏一句作麼生道不憐鵝護雪那許蠟人冰卓
0112a27: 拄杖下座。
0112a28: 上堂今朝四月十有五不用揚塵井播土驀拈拄杖
0112a29: 作射勢云當陽一箭中紅心發機須是千鈞弩等閒
0112a30: 射著個中人便解翻身向上路還有麼有僧便喝亦
0112b01: 有走出位者師遂以拄杖擊香几云謾向人前呈莽
0112b02: 鹵便下座。
0112b03: 上堂今朝正是端午節魍魎妖精盡消滅佛祖傳來
0112b04: 正法眼此際不知滅不滅有人道得句超方朝打三
0112b05: 千暮打八百且道秉什麼威權乃拈拄杖喝一喝云
0112b06: 急急如律令敕。
0112b07: 上堂春風襲襲春日融融春鳥唧唧春草叢叢都在
0112b08: 春光同受用更須悟取主人公且主人公又作麼生
0112b09: 悟豈不見當時雪巖欽禪師問高峰遠祖云日間浩
0112b10: 浩時作得主麼答云作得主夢中作得主麼答云作
0112b11: 得主秪如睡著無夢無想無見無聞主人公在什麼
0112b12: 處高峰無言可對無理可伸遂存心六載一夕因枕
0112b13: 子墮地作聲始乃大悟雖然如是法無一向直指繇
0112b14: 人道無方所悟之在己巳不論年月遠近若是個漢聞
0112b15: 恁麼道便乃脫去則大地山河翻觔斗門邊苕帚化
0112b16: 為龍更說什麼春風襲襲春日融融春鳥唧唧春草
0112b17: 叢叢從上葛藤俱透盡赤拳隨處任張空便下座。
0112b18: 居士屠民開薦親請上堂即心是佛水外無波即佛
0112b19: 是心波外無水於斯見得在聖不增處凡不減不增
0112b20: 不減則慧光渾圓彌滿法界以大千土作一粒粟將
0112b21: 一粒粟作大千土此於倡道門中不妨好個入路若
0112b22: 在衲僧分上正好朝打三千暮打八百更須曉他向
0112b23: 上一竅始得三世諸佛不知有狸奴白牯卻知有知
0112b24: 有底擎頭戴角不知有底灰頭土面不特斷盡凡情
0112b25: 亦乃蕩卻聖解到這裏若說向上向下正是頭上安
0112b26: 頭更云最初末後亦是泥裏洗土直得是非杳忘聖
0112b27: 凡不立山僧今日說此無上大法最勝善利追薦屠
0112b28: 居士亡過兩尊人不辭塵勞當體解脫捨生受身隨
0112b29: 處逍遙雖然如是更須返常合本纔見其妙正當恁
0112b30: 麼時一句作麼生自去自來梁上燕相親相近水中
0112c01: 鷗復云三世諸佛不知有從空放下狸奴白牯卻知
0112c02: 有平地昇高雖然曲直不分要且兩不相著你道古
0112c03: 人意旨如何八角磨盤空裏走遂喝一喝下座。
0112c04: 解夏辭眾上堂今朝恰是立秋日法通結夏期事畢
0112c05: 驀豎拂云瞥然薦得者些兒日日元來是好日既爾
0112c06: 則施主設齋眾僧受供掬水月在手摘花香滿衣放
0112c07: 行把住渾成事不間從前兩道眉復云等閒鼻孔被
0112c08: 穿繩帶累諸人去不能拽脫鼻頭咸慶快通霄有路
0112c09: 各須登便下座。
0112c10: 崇禎戊寅三月嘉興府海鹽縣邑侯朱諱應熊紳衿
0112c11: 黃承昊曹谷鍾鴻穎徐昌治蔡聯璧等請師住金粟
0112c12: 山廣慧禪寺於七月念九日入院。
0112c13: 即日孝廉覲周徐居士同眾請上堂師至座前以拄
0112c14: 杖指法座云若論據本明宗直是須彌燈佛也須立
0112c15: 在下風遂陞拈香云者一瓣香巍巍乎蕩蕩乎無得
0112c16: 而稱爇向爐中端為祝延
0112c17: 今上皇帝聖躬萬歲萬歲萬萬歲恭願皇風永扇帝
0112c18: 日長明八方歌有道之君四海樂無虞之化者一瓣
0112c19: 香信手拈來根源有據次第四回拈出爇向爐中端
0112c20: 為現住天童禪寺傳曹溪正脈三十四世本師密雲
0112c21: 悟老和尚用酬法乳之恩遂斂歛衣就座上首白椎云
0112c22: 法筵龍象眾當觀第一義師云須知第一義諦最初
0112c23: 一槌打就若有鋸解不開底衲僧試出來敲磕看僧
0112c24: 問敲磕當陽即不問全提向上請師裁師舉拂子云
0112c25: 會麼進云恁麼則棒頭敲出玉麒麟撥轉紅爐金鳳
0112c26: 子師云難得者一句進云昔日密雲今朝和尚也師
0112c27: 云不勞讚嘆進云管教洞徹法源底地覆天翻我不
0112c28: 聞師打云是賞你是罰你問臨濟問黃檗如何是佛
0112c29: 法的的大意三遭發問被他三頓痛棒還是佛法有
0112c30: 吝還是和盤托出師便打云你試定當看進云恁麼
0113a01: 則黃檗門中無個消息大愚言下徹底掀翻師云道
0113a02: 不著進云忽有人問和尚如何是西來的的大意又
0113a03: 作麼生師復打云你會麼進云西來的旨蒙師指更
0113a04: 有一句是如何師云我不聽得乃云高提祖印千差
0113a05: 無異舉唱宗乘萬別同元隨方任我行持展演全無
0113a06: 彼此更無別法流傳直指當頭便是面皮直下翻轉
0113a07: 即用向上全機掀騰毒鼓音聲劈破摩醯眼目任是
0113a08: 佛祖當前不敢正眼覷著人天在側亦須尋路迴避
0113a09: 惟許異目超宗格外瞻風自契秪如今日據方就位
0113a10: 一句作麼生道鐵牛未踏欄邊草木馬泥牛任喫驚
0113a11: 卓拄杖下座。
0113a12: 立頭首眾執事上堂衲僧造行事事勿怕經持勞苦
0113a13: 如牛拽耙雖則通身泥水要且十分瀟灑一莖草上
0113a14: 安身遍立無量生涯叢林賴以贊成世風轉歸法化
0113a15: 乃驀拈拄杖云誰知者一隊訝郎當漢卻被個沒眼
0113a16: 睛長老一匙挑上永不放手一句作麼生道沙盆共
0113a17: 掇從人看萬古人間作典論遂下座。
0113a18: 師過報國院請上堂個事本來曾無背面顯發當陽
0113a19: 人須自薦苟自薦也則見天寧地泰海晏河清天下
0113a20: 太平萬民樂業國王水土之恩報盡佛祖之意抑亦
0113a21: 契畢了煩惱即菩提就生死是解脫以一莖草作百
0113a22: 千萬億身用從教越聖超凡臨機縱奪隨方自在且
0113a23: 正當恁麼時報國一句作麼生道常將日月為天眼
0113a24: 指出須彌作壽山卓拄杖下座。
0113a25: 開爐居士吳稚仙董爾潛等請上堂問紅爐點鐵大
0113a26: 冶烹金猶是第二儔侶事未審格外人來如何接引
0113a27: 師云門外立進云恁麼則法鼓一聲轟宇宙金鱗衝
0113a28: 破釣鰲磯師云瞞老僧耳聾乃云金粟今朝結制無
0113a29: 端畫地為牢就裏翻身跳出便見佛法無多透過毘
0113a30: 盧頂上踢踼殺魍魎妖魔如是則從前入一叢林出一
0113b01: 保社長期短限修禪習定佛祖邊覓碗玄妙上註腳
0113b02: 乃至東覷西捕零星所得紅爐片雪銷鎔淨盡無復
0113b03: 遺餘即此紅爐便是當人個事現前曾無蓋覆豈容
0113b04: 向背自古及今熾然不息所謂般若如大火聚四門
0113b05: 皆不可入從教今日齋主不歷門戶親證火光三昧
0113b06: 與他勝熱婆羅門把手共行自繇自在苟不如是則
0113b07: 眼睛著知見刺剌底裏中雜毒深直到驢年無繇擺脫
0113b08: 且正當恁麼時翻身跳出一句作麼生道新出紅爐
0113b09: 金彈子簉破闍黎鐵面皮卓拄杖下座。
0113b10: 上堂問鐵饅頭入口便消且道無米飯阿誰攝受師
0113b11: 云無面目人進云滿盤親托出慶讚句如何師云大
0113b12: 家飽膨脝進云恁麼則端坐受供養施主常安樂師
0113b13: 云不勞讚歎進云當堂顯出真消息錦帳重重露古
0113b14: 風師云葛藤滿地乃云覿面消息孤明歷歷迥脫根
0113b15: 塵披露真實所以道應如是知如是見如是信解不
0113b16: 生法相且作麼生說個法相驀豎拂云喚作拂子則
0113b17: 是法相不喚作拂子亦是法相畢竟如何撩起便行
0113b18: 超佛祖聖凡名字何從立下座。
0113b19: 上堂逐年十二月初八盡道釋迦悟時節不識渠儂
0113b20: 禍入身忽添腦後三斤鐵山僧恁麼舉揚掀翻迷悟
0113b21: 兩途顯發向上一路任是釋迦老子復現三十二相
0113b22: 八十種好變無量神通到來也須喫棒是汝諸人更
0113b23: 在者裏覓什麼碗遂以拄杖打出法堂。
0113b24: 解制上堂劈破面門掀開腦蓋突出無位人縱橫得
0113b25: 自在且超方獨步一句作麼生道銀山鐵壁萬重高
0113b26: 腳下無私都踏碎下座。
0113b27: 追薦請上堂僧問生也如寸雲遮日死也似尺霧障
0113b28: 天一旦雲飛霧捲時如何師云突出難辨進云不會
0113b29: 師云瞎乃云節屆端陽五月五烈燄光中鬥石虎帝
0113b30: 釋人間奪錦標波斯天上擊鼉鼓燈籠突出眼睛聽
0113c01: 露柱撒開兩手舞不是世間出世法能令亡者脫幽
0113c02: 苦安身只在一毫端遍界無非是出路且作麼生是
0113c03: 出路底意不曾動著腳跟頭朝到西天暮東土喝一
0113c04: 喝下座。
0113c05: 開爐上堂僧問金粟山中結制十方龍象同參我師
0113c06: 高登猊座有何佛法指南師云平吞萬象進云覿面
0113c07: 純彰無異旨十方世界現全身師云擺手出山門進
0113c08: 云三條椽下七尺單前一句又作麼生師打云曲枕
0113c09: 橫眠僧禮拜云恁麼則知恩有地師噓一噓乃云盡
0113c10: 道今日開爐誰知柴炭俱無骨髓都教凍裂更討甚
0113c11: 麼分疏直得吒吒沙沙歷歷落落佛見法見無從起
0113c12: 覓殘言剩語不挂嘴頭卓卓丁丁行大步眼空四海
0113c13: 若為儔喝一喝卓拄杖下座。
0113c14: 送法衣請上堂問錦上添衣即不問赤條條地是如
0113c15: 何師云著了七八重來進云休下羅籠網師打云刺剌
0113c16: 腦入膠盆乃云不是聖賢了事凡夫且事作麼生了
0113c17: 遂提起衣角云喚作法衣則不能了不喚作法衣亦
0113c18: 不能了且道喚作什麼又以衣角提一提云生佛通
0113c19: 同一片地遍覆三千及大千復舉當時應菴華和尚
0113c20: 問密菴傑禪師云如何是正法眼師云現成拶將來
0113c21: 傑禪師答云破沙盆師云特地生荊棘更為頌出暴
0113c22: 露街邊絕覆藏風敲雨打任郎當羽流攜去超方用
0113c23: 煮石烹雲歲月長下座。
0113c24: 上堂僧問世尊拈花則不問迦葉微笑意如何師云
0113c25: 覷破伊面孔僧云恁麼則學人倒卻剎竿去也師云
0113c26: 汝向何處安身立命僧喝師云汝者一喝未有端的
0113c27: 在僧又擬進語師直打退乃云句要分明意須不錯
0113c28: 分明不錯洒洒落落隨處騰雲降雨不比禿帚墮在
0113c29: 門角所以垂鉤四海只釣獰龍格外玄機為尋知己巳
0113c30: 獰龍既釣也則蝦蟆蚯蚓不在所言知己巳若遇也則
0114a01: 門外漢子徒勞捉摸且道金粟會裏以何為知己巳滴
0114a02: 水能興萬丈波到來猶欠那一杓復舉當時五祖演
0114a03: 禪師云譬如水牯牛過窗櫺頭角四蹄俱過了只是
0114a04: 尾巴過不得山僧道不妨下載清風因與一頌昂藏
0114a05: 頭角足堪誇一種風流出當家跳躍綠叢應有據春
0114a06: 光踏爛莫嫌賒。
0114a07: 祈嗣請上堂問堂前露柱久懷胎生下嬰兒頗俊哉
0114a08: 為復是從天降下為復是從地湧出師云當陽指出
0114a09: 進云未解語言先作賦一操直取狀元來為復是公
0114a10: 侯有種為復是獨占鰲頭師云現成道將來進云恁
0114a11: 麼則雲裏撥開金鳳鎖棒頭點出玉麒麟師云不妨
0114a12: 據款結案乃云我本無心有所希求今此寶藏自然
0114a13: 而至遂以拄杖擊香几云寶藏打開也有眼者見有
0114a14: 耳者聞聞見分明隨機證取如父得子如貧得寶如
0114a15: 病得醫如饑得食任其根性悉得充足所謂清淨本
0114a16: 然週遍法界隨眾生心應所知量正當恁麼時點即
0114a17: 便到一句作麼生道栽得階前數竿竹從教飛鳳好
0114a18: 來棲下座。
0114a19: 上堂問如何是法身師云問取露柱如何是法眼師
0114a20: 云腦後看進云恁麼則頭頭顯露師云百匝又千重
0114a21: 請問和尚未薦已巳前一句作麼生師云觸著磕著進
0114a22: 云薦後一句又作麼生師云又落第二頭進云恁麼
0114a23: 則亡靈得度也師云又要重說偈言乃云雪月風花
0114a24: 解脫機不加點綴自離披機先豈是拖聲色從本何
0114a25: 曾涉水泥所以生本不生死本不死不生不死東湧
0114a26: 西沒南湧北沒雖則出沒無方要且腦後圓光不曾
0114a27: 打濕且伊孺人即今在什麼處白藕池中為雨露黃
0114a28: 金地上起風雷下座。
0114a29: 解制上堂問下釣垂鉤事若何師以拄杖作垂釣勢
0114a30: 云急著眼覷進云恁麼則驚群須是英靈漢敵勝還
0114b01: 他獅子兒師云誰是其人僧一喝師便打乃云天寒
0114b02: 地寒大家在者裏風和陽和彼此行物外有佛處不
0114b03: 得住沒孔鐵鎚恐虫蛀無佛處急走過枯木巖前蹉
0114b04: 路多恁麼不去也驀地翻身尋本據摘楊花摘楊花
0114b05: 誰憶趙州老作家然則金粟今朝解制還是去的是
0114b06: 不去的是把住兩頭咸踢脫等閒舉步廓周沙下座。
0114b07: 廣東僧悅西請上堂師云千鄉萬里來單為個一著
0114b08: 須要自回光不用多行腳江北江南共天日海東海
0114b09: 西同風月青山綠水古猶今翠竹黃花明且灼回頭
0114b10: 便是故家鄉當體無羈本寥廓以拄杖卓一卓云還
0114b11: 會麼便下座。
0114b12: 開爐上堂問有一人呼喚不回頭點即不到有一人
0114b13: 長年不出戶到即不點未審恁麼人如何師云七縱
0114b14: 八橫進云恁麼則解拈一粒粟供養于此人去也師
0114b15: 云清風生腋下進云龍得水時添意氣虎逢山色長
0114b16: 威獰師打云雲雷相送乃云逐歲開爐枉費工夫長
0114b17: 年結制分明鈍置若是過量底人聞恁麼道便乃掀
0114b18: 倒禪床喝散大眾把山僧爛椎一頓堪報不報之恩
0114b19: 共助無為之化其或未然不免向第二門頭放一線
0114b20: 道烹佛烹祖大爐煆生煆死惡鉗鎚四海英靈奇
0114b21: 衲子到來都與痛加錐不惟覿面提持抑顯格外風
0114b22: 規泥牛入海人皆會金佛度爐若個知驀拈拄杖云
0114b23: 拄杖子吞卻乾坤了也是汝諸人更向何處出氣若
0114b24: 云火燄為三世諸佛說法正是熟睡饒寱語三世諸
0114b25: 佛立地聽也是杓卜聽虛聲到者裏若存纖毫異見
0114b26: 即墮鐵圍那邊正恁麼時金佛度爐一句作麼生道
0114b27: 毛吞巨海尋常事芥納須彌匹似閑下座。
0114b28: 上堂舉楞嚴經佛告阿難云吾不見時何不見吾不
0114b29: 見之處若見不見自然非彼不見之相若不見吾不
0114b30: 見之地自然非物云何非汝師云大小世尊為阿難
0114c01: 牽來拽去到末梢頭直得鉤繩自斷令他覿體全彰
0114c02: 脫灑自繇不假風帆孤舟到岸所以當時遠祖白雲
0114c03: 端禪師作頌發明其意云堂前露柱久懷胎生下孩
0114c04: 兒頗俊哉未解語言先作賦一操直取狀元來蓋遠
0114c05: 祖之意正古人所謂若欲播揚大教須從自己巳胸襟
0114c06: 中流出將來與我蓋天蓋地一期語句不妨奇怪山
0114c07: 僧今日因求嗣上堂亦有一頌不惟幾百年後與遠
0114c08: 祖鬥富亦令現前一切人天凡有所願悉皆如意頌
0114c09: 曰天曉園林盡放花十分春色最交加人多賞翫渾
0114c10: 如醉得意忘歸到月斜卓拄杖下座。
0114c11: 伯載吳居士將逝遺囑請上堂僧問即今亡者向什
0114c12: 麼處安身立命師云揭露當前進云恁麼則不涉途
0114c13: 程即生蓮界了也師云覓之即不見進云承師直指
0114c14: 西來路亡者聽法得無生師云作恁麼解會乃云大
0114c15: 道坦然更無罣礙就死如生面目儼在且道伯載居
0114c16: 士即今面目在什麼處以拂子打圓相云還見麼又
0114c17: 以拂子擊香几云還聞麼若向者裏聞又聞矣見又
0114c18: 見得則知居士二十六年前寂寥非內二十六年後
0114c19: 寬廓非外正當二十六縱橫得自繇於前後中際求
0114c20: 其三毒水泡了不可得五蘊浮雲亦無所有更說生
0114c21: 死涅槃輪迴苦趣亦是缽盂安柄仁者自生分別殊
0114c22: 不知當人本體圓同太虛無欠無餘不容修治那許
0114c23: 向背所謂居一切時不起妄念於諸妄心亦不息滅
0114c24: 住妄想境不加了知於無了知不辨真實真實既不
0114c25: 辨也則描固不成畫亦不就又說什麼三藏十二部
0114c26: 一切修多羅三千七百則祖師葛藤窠是玄是妙撥
0114c27: 過一邊說心說性拋向他方直得淨裸裸赤灑灑清
0114c28: 風翻白羽野老笑相親殿角風搖樹行人盡解衣通
0114c29: 身手眼竿木隨行遍界是渠逢場作戲分明與十方
0114c30: 諸佛歷代祖師天下老和尚真契實證同條共命一
0115a01: 道提持劈不開撲不碎自古至今點胸點肋於了了
0115a02: 之地且正當恁麼時不偶萬緣一句作麼生道不起
0115a03: 纖毫修學心無相光中常自在遂下座。
0115a04: 
0115a05: 
0115a06: 
0115a07: 
0115a08: 
0115a09: 
0115a10: 費隱禪師語錄卷第二終
