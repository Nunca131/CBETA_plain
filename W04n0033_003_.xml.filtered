0069a05: 
0069a06: 入菩薩行論廣解卷三
0069a07: 
0069a08: 庚二、先修隨喜眾善等積集資糧，順緣次正受持菩提心。分
0069a09: 二：
0069a10: 辛一、釋論文；辛二、出品名。初中分三：壬一、加行；壬二、
0069a11: 正行；壬三、結行。初中分五：
0069a12: 癸一、隨喜眾善；癸二、請轉法輪；癸三、請不涅槃；癸四、眾
0069a13: 善迴向；癸五、先修捨身財善根之心，以為修佈施波羅蜜多之因。
0069a14: 初中分三：
0069a15: 子一、隨喜增上生因果之善；子二、隨喜唯解脫因果之善；子
0069a16: 三、隨喜無上菩提因果。今初：
0069a17: 一切有情惡趣苦，能令解脫諸善根，
0069a18: 令受苦者安樂住，我心欣悅常隨喜。
0069a19: 住輪迴中一切有情之惡趣苦，能令止息，且得殊勝增上生之
0069a20: 善因，及其所得果，謂諸受苦者皆住增上生之安樂，於彼意樂歡
0069a21: 喜，念言能得如是不亦善哉而隨喜也。
0069a22: 子二、隨喜惟解脫因果之善：
0069a23: 成菩提因積諸善，我心於彼亦隨喜，
0069a24: 有情脫離生死苦，決定解脫我隨喜。
0069a25: 積集能為聲緣菩提因之順解脫分善根，於彼隨喜，其果諸有
0069a26: 情決定脫生死苦而得涅槃，亦於彼隨喜。
0069a27: 子三、隨喜無上菩提因果：
0070a01: 諸救護尊證菩提，諸菩薩地皆隨喜，
0070a02: 令諸有情得安樂，發心妙善廣大海，
0070a03: 於諸有情作饒益，我心欣悅常隨喜。
0070a04: 諸救護眾生者，圓滿菩提及諸菩薩十地功德，我皆隨喜。其
0070a05: 因謂為令一切有情安樂故，於殊勝菩提發心，其善猶如大海，及
0070a06: 以加行饒益有情之行，於彼悉修喜相應之清淨信心而隨喜。
0070a07: 癸二、請轉法輪：
0070a08: 普於十方一切佛，合掌志心作祈請，
0070a09: 為諸有情除苦暗，清然妙法光明炬。
0070a10: 普於十方成佛未久，安住未說法之諸佛前，威儀合掌，恭敬
0070a11: 祈請，為諸苦及無明黑暗所困惑之有情，顯示解脫道故，願燃光
0070a12: 明法炬也。
0070a13: 癸三、請不涅槃：
0070a14: 諸佛若許入涅槃，合掌志心作祈請，
0070a15: 勿盲一切眾生目，願住世間無數劫。
0070a16: 諸佛若許般涅盤者，當於其前合掌祈請，勿令眾生為無明暗
0070a17: 盲其慧目，為除無明暗故，願祈住世經無數劫也。
0070a18: 癸四、眾善迴向。分四：
0070a19: 子一、總迴向；子二、迴向病者；子三、迴向除飢渴；子四、迴
0070a20: 向隨欲出生之因。今初：
0070a21: 如是所修一切行，我今所積諸善根，
0070a22: 以便迴向諸有情，悉令解除一切苦。
0070a23: 如是已修供養乃至啟請諸行，凡我所積善根，願悉迴向一切
0070a24: 有情，除一切苦。
0070a25: 子二、迴向病者：
0070a26: 有情諸病所逼惱，乃至盡其病癒時，
0070a27: 願我為醫或為藥，或為侍疾看病人。
0071a01: 以此諸善之力，所有一切病苦眾生，乃至盡其病癒中間，願
0071a02: 我為藥為醫，及為彼病者之看病人也。
0071a03: 子三、迴向除飢渴：
0071a04: 若遇凶年飢饉劫，願我化身供飲食，
0071a05: 降澍食飲如甘霖，普為有情除飢渴。
0071a06: 願於諸飢渴有情，能降飲食之雨，以種種飲食，令除一切飢
0071a07: 渴逼惱，於三中劫之飢饉劫中，為彼諸有情飲食除彼飢渴也。
0071a08: 子四、迴向隨欲出生之因：
0071a09: 有情貧困乏資財，願我成為無盡藏，
0071a10: 隨心所欲諸資具，莫不現前咸備陳。
0071a11: 於有情匱乏資具者，我願成為無盡受用寶藏，凡心所欲種種
0071a12: 五欲資具，不勞勵力，即能成辦，現前備陳。
0071a13: 癸五、先修捨身財善根之心，以為修波羅蜜多之因。分三：
0071a14: 子一、修捨身財善根之心；子二、願為無盡善根之因；子三、
0071a15: 願為受用之因。初中分三：
0071a16: 丑一、捨之法；丑二、應決定捨之因；丑三、捨後如何修法。
0071a17: 今初：
0071a18: 如是我身及受用，乃至三時諸善根，
0071a19: 為成有情義利故，悉能施捨無顧惜。
0071a20: 應以我身及衣食等受用及三時依三處所攝之一切善根，悉
0071a21: 為一切有情成辦暫時及究竟義利故，意無顧而施捨也。
0071a22: 丑二、應決定捨之因。分二：
0071a23: 寅一、於一切捨離貪著而得涅槃；寅二、有情為佈施殊勝福
0071a24: 田故應於彼施捨。今初：
0071a25: 一切能施得涅槃，為證涅槃始修行。
0071a26: 身財及諸善根，悉應施以利他，如是能捨一切則能得涅槃
0071a27: ，我心亦正，唯求證無住涅槃故。
0072a01: 寅二、有情為佈施殊勝福田故應於彼施捨：
0072a02: 總攝一切佈施中，施諸有情最為勝。
0072a03: 總言一切皆施，佈施雖同，而以施諸有情最為殊勝，以由是
0072a04: 能成佛故。
0072a05: 丑三、施已云何修行之法。分三：
0072a06: 寅一、今後於自身捨主宰之心；寅二、廣釋其義；寅三、用於
0072a07: 應作之事。今初：
0072a08: 我於一切有情前，此身已施自恣請，
0072a09: 若殺若罵若捶楚，隨其所樂常順承。
0072a10: 身等施已，復應云何？我於一切有情之前，既捨此身，聽其
0072a11: 為所欲為，若諸有情常於此身，或殺或罵，或加打拍，隨其所欲，
0072a12: 所有於身所生之貪愛，及於他有情之瞋恚，應多方令其止息也。
0072a13: 寅二、廣釋其義：
0072a14: 若於我身施詰難，或復以為調笑具，
0072a15: 今我此身已施竟，於此何得復諍論。
0072a16: 今後一切有情，倘於我身，或以戲笑，或以惡意，而施詰難，
0072a17: 或加調弄，以為笑柄，我身既施與彼，何故復為護惜此身，與他人
0072a18: 諍論？既無所顧惜一切施竟，聽其為所欲為可也。
0072a19: 寅三、用於應作之事：
0072a20: 若於彼人無損害，唯命是聽悉順從。
0072a21: 今後一切時中，凡於自他有益無損之善業，不論何事，悉可
0072a22: 使此身作之。
0072a23: 子二、願為無盡善根之因。分三：
0072a24: 丑一、願為利他之因；丑二、願為意樂無盡之因；丑三、願為
0072a25: 加行無盡之因。今初：
0072a26: 願於何時緣我身，勿作些微無義事。
0072a27: 願諸有情，任何時中，緣於我身，悉勿令為無義及出生不可
0073a01: 愛樂事之因。
0073a02: 丑二、願為意樂不虛之因：
0073a03: 願任何人緣我身，或生瞋惱或生信，
0073a04: 即彼常時能轉變，為彼成辦眾事因。
0073a05: 若有何人，緣於我身，或生瞋心，或生信心，願即依彼心，轉
0073a06: 為成辦彼人現前究竟一切義利之因。
0073a07: 丑三、願為加行不虛之因：
0073a08: 若人於我作譏毀，或復於我作損惱，
0073a09: 乃至施以罵辱言，願悉轉成菩提因。
0073a10: 若人於我語為譏毀，或復有人，身為損惱，或復如是暗加罵
0073a11: 辱，願悉轉為能證無上菩提善根之因。
0073a12: 子三、願為受用之因。分三：
0073a13: 丑一、願己悉為他人一切急需之具；丑二、願時分及作用廣
0073a14: 大；丑三、願時分及境界無間。今初：
0073a15: 諸無依怙我為依，諸入道者我為導，
0073a16: 諸欲渡者為舟楫，或為巨舸或橋樑，
0073a17: 求洲渚者為洲渚，求燈炬者為燈炬，
0073a18: 求舍宅者為舍宅，有情欲役使我者，
0073a19: 愿為僕使供驅走，如意牟尼妙寶瓶，
0073a20: 持明成就阿伽藥，隨欲出生如意樹，
0073a21: 眾生所欲悉能成。
0073a22: 我於一切無依怙者願為依怙，於一切欲趣道者願為引導，於
0073a23: 諸欲渡河者願為舟楫橋樑，欲求陸地洲渚者願我為作洲渚，求燈
0073a24: 明者願我為作燈明，求舍宅者願我為作舍宅，所有有情需僕使
0073a25: 者，我願於彼等悉為僕使。願為隨欲出生衣食等之如意珠及大
0073a26: 藏瓶，成辦息災增益等事業之持明成就，療一切病之菁華妙藥，
0073a27: 隨欲出生衣食等之如意樹，凡諸有情所有欲求悉能滿足之隨欲
0074a01: 寶牛，應再再發願作如是想。
0074a02: 丑二、願時分及作用廣大：
0074a03: 願如地等四大種，亦如虛空常無盡，
0074a04: 有情種類多無量，悉能為彼俱有因。
0074a05: 願如地等四大種，為諸有情之能作因，亦如虛空於無量有情
0074a06: 以多種門為俱有因。《寶積經》云：「菩薩如五大，能為一切有情
0074a07: 義故。」
0074a08: 丑三、願時分及境界無間：
0074a09: 如是盡於虛空際，一切種類有情界，
0074a10: 乃至未證涅槃間，願我為其俱有因。
0074a11: 如是於盡虛空際諸有情界，以無量門多種方便，乃至證得涅
0074a12: 槃中間，於一切有情，願我唯由饒益之門，為作俱有因也。應如
0074a13: 是再再思維，由意樂之門，淨治其心。
0074a14: 壬二、正行：
0074a15: 如其往昔諸如來，從於生起菩提心，
0074a16: 菩提薩埵諸學處，如其次第善安住。
0074a17: 如是為利有情故，願我亦發菩提心，
0074a18: 如其所學諸學處，亦如次第能修學。
0074a19: 如昔諸如來發心之時，於諸佛子之前，發起殊勝願菩提心，
0074a20: 為受持菩薩戒故，發起行菩提心，如諸菩薩，於菩薩學處，學修次
0074a21: 第，亦如其次第學修，如是我亦為現前及究竟饒益一切眾生故，
0074a22: 或現有具清淨菩薩行戒之阿闍黎，若無亦迎請諸佛菩薩降臨面
0074a23: 前，求乞證明，發起願菩提心，亦如是受行菩提心，如所受之學
0074a24: 處，亦應依次而學。應如是三說，隨師語誦。如師不現前，應作
0074a25: 隨佛菩薩語誦之勝解。如其次第而學者，謂如說施身等修捨，若
0074a26: 意樂不淨則不應作，作則成罪，於無罪而成廣大資糧之時始作之
0074a27: 也。此是如其次第而學之義。或言謂律儀戒等三聚戒分齊不
0075a01: 同，學時應依界限，其義非是。又謂受行菩提心與受菩薩戒之儀
0075a02: 軌，應別別行之，亦為任何大乘所不許。不應爾也。先發願菩提
0075a03: 心，次修欲學菩薩行之欲，後受行菩提心者，謂由補特伽羅差別
0075a04: 而成殊勝方便，而謂總於一人依次而受亦可也。受持之法如何
0075a05: 者，如前所說，由大師所造諸論應知，此不贅述。
0075a06: 壬三、結行。分二：
0075a07: 癸一、自修喜心；癸二、令他生喜。初中分二：
0075a08: 子一、能成自利；子二、能成他利。初中分三：
0075a09: 丑一、贊揚此心修喜；丑二、既得此心修不放逸；丑三：得此
0075a10: 難得之心故修歡喜。今初：
0075a11: 具足如是慧心者，已發無上菩提心，
0075a12: 為令起行並增長，如是妙心當贊揚。
0075a13: 今我此生不虛度，今我善來人中生，
0075a14: 今我生於如來家，成為如來親長子。
0075a15: 如是具足慧心之菩薩，心極清明，以歡喜淨信心，堅固受持
0075a16: 二菩提心已，次為趣入不壞而且增長之方便，且為廣細受持故，
0075a17: 應發如是歡喜踊躍之心，而為贊揚。云何歡喜贊揚？謂今我發
0075a18: 心受戒之時，已令我此生非空無果，善得人中受生暇滿，大義已
0075a19: 成，我今已生如來家，成就菩提薩埵，我常發願當於何時方能成
0075a20: 如來子，今真成如來子矣，如是思維而修喜心。
0075a21: 丑二、既得此心修不放逸：
0075a22: 無論如何我自今，當勤荷負此家業，
0075a23: 勿令所行有玷污，於此無垢尊貴種。
0075a24: 今得此心便滿足耶？不爾。自今為始，我應三門精勤，紹繼
0075a25: 如來慈父家業，初中後善無過，唯以功德莊嚴，於此尊貴種姓中，
0075a26: 勿令與願行學處相違之罪墮，玷污其宗嗣。於如是方便，當勤致
0075a27: 力也。
0076a01: 丑三、得此難得之心故修歡喜：
0076a02: 如人偶於糞埽中，無心拾得希世珍，
0076a03: 如是依於誰之力，菩提妙心我能生。
0076a04: 如窮困乞人，何幸於糞埽堆中，拾得重寶，我今何幸以何方
0076a05: 術，能生如是珍貴之菩提心，定是如來之力也。
0076a06: 子二、能成他利。分三：
0076a07: 丑一、能除有情苦；丑二、能除苦因障；丑三、能成辦一切利
0076a08: 益安樂。初中分五：
0076a09: 寅一、降伏眾生之死王；寅二、降伏貧困；寅三、降伏病患；寅
0076a10: 四、總降伏生死苦；寅五、特降伏惡趣苦。今初：
0076a11: 能為眾生摧死王，此是不死妙甘露。
0076a12: 死王能令眾生不由自主而死，能降伏彼之妙甘露，亦即是發
0076a13: 菩提心，能安立彼於無老死之地故。
0076a14: 寅二、降伏貧困：
0076a15: 能為眾生降困窮，此是無盡大寶藏。
0076a16: 以財法無盡受用施予眾生，除其貧乏，如無盡藏，亦唯發菩
0076a17: 提心也。
0076a18: 寅三、降伏病患：
0076a19: 能為眾生療諸疾，此是殊勝阿伽陀。
0076a20: 眾生一切病悉能滅除之妙藥，亦即此也。
0076a21: 寅四、總降伏生死苦：
0076a22: 眾生跋涉三有途，此是止息濃蔭樹。
0076a23: 眾生漂泊，三有長途，疲勞困苦，為止息處，施與蔭涼之大
0076a24: 樹，亦是此也。
0076a25: 寅五、特降伏惡趣苦：
0076a26: 拔眾生出惡趣苦，此是越渡總津梁。
0076a27: 能渡一切眾生出於惡趣之總津梁，亦是發心。
0077a01: 丑二、能除苦因障。分二：
0077a02: 寅一、除煩惱障；寅二、除所知障。今初：
0077a03: 煩惱熱逼眾生心，此是除熱清涼月。
0077a04: 此發心者，能除眾生熱逼之心，如涼月上，以其能盡摧一切
0077a05: 煩惱障故。
0077a06: 寅二、除所知障：
0077a07: 眾生無知昏霧塞，此是破暗皎日輪。
0077a08: 此發心者，能根本拔除眾生不染污無明所知障昏暗愚，如皎
0077a09: 日昇，由廣大資糧莊嚴證空性之般若，能盡所知障之種子故。
0077a10: 丑三、能成辦一切利益安樂。分二：
0077a11: 寅一、能成辦一切利益；寅二、能成辦一切安樂。今初：
0077a12: 攪正法乳成酥酪，此是醍醐無上味。
0077a13: 此發心者，是以聞思慧杵，善攪契經正法廣大乳海，而出之
0077a14: 精華，能生酥酪精汁，具足生一切利益之美味與大力，故咸應於
0077a15: 此致力也。
0077a16: 寅二、能成辦一切安樂：
0077a17: 為有情侶馳驅生死道，欲求受用資具安樂因，
0077a18: 此是隨身資斧勝安樂，能令滿足有情勝友心。
0077a19: 為漂流輪迴之眾生作伴侶故，馳驅生死道中，欲享人天受用
0077a20: 之安樂者，發即最切近之殊勝方便，能令有情勝友所欲滿足，以
0077a21: 能成辦一切有情之增上生及決勝故。
0077a22: 癸二、令他生喜：
0077a23: 我今現對一切依怙前，唱言願為一切眾生侶，
0077a24: 乃至成佛中間不少離，天及非天聞者皆歡喜。
0077a25: 我今現對諸佛佛子一切救護之前，己自唱言，願為眾生助
0077a26: 伴，令其證得如來聖位，悉能圓滿一切有情一切利益安樂，於其
0077a27: 未成佛前，復能以人天安樂令其滿足享受，天及非天摩羅伽等
0078a01: 今後應皆歡喜。如是云云，是令他生歡喜心也。發二菩提心之
0078a02: 前，如本論所說，應先修淨除違緣障難，及積集順緣資糧，而後發
0078a03: 心。既知此是暇滿所依殊勝心要，當勤勵力也。《攝頌》云：「獲
0078a04: 得暇滿人身具慧者，佛說一切契經心要義，百千佛子解脫唯一
0078a05: 道，二菩提心勵力令生起。」
0078a06: 辛二、出品名：
0078a07: 入菩薩行論廣解佛子津梁釋受持菩提心品第三竟。
