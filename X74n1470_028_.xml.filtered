0289a12: 
0289a13: 大方廣佛華嚴經海印道場十重行願常禮懺儀
0289a14: 卷第二十八
0289a15: 
0289a16: 唐　蘭山雲巖慈恩寺護法國師行沙門慧覺依經錄
0289a17: 宋　蒼山載光寺沙門普瑞補註
0289a18: 明　欽忠義忠藎四川布政佛弟子木增訂正
0289a19: 雞山寂光寺沙門讀徹參閱
0289a20: 天台習教觀沙門正止治定
0289a21: 第二十八晌
0289a22: 次十住位中初五善知識會
0289a23: 一切恭敬敬禮無盡三寶。
0289a24: 是諸眾等人各胡跪。嚴持香華。如法供養。願此供海
0289b01: 雲。滿十方界。十千金剛網。十千種帳。十千種。十
0289b02: 千繒綺。十千珠瓔珞。周交絡。十千衣服。十千光明。
0289b03: 而為照曜。天妙華。天末香。天華鬘。天雜香。天寶衣。天
0289b04: 寶雲。天莊嚴具雲。天諸音樂。不自鳴。放大光明。又
0289b05: 出妙音聲。以如是等諸供養具。常作供養。帝網重重。
0289b06: 諸佛菩薩賢聖海眾。受此供養雲。以為光明臺。廣於
0289b07: 無邊界。無量無盡。願作佛事。
0289b08: 供養已巳。一切恭敬。
0289b09: 次奉施寶錯
0289b10: 寶珠自性廣大海七寶山等最殊勝
0289b11: 出興如斯供養雲諸佛等處我奉獻
0289b12: 唵薩末怛達遏怛囉得捺布銘遏薩摩囉悉
0289b13: 癹囉捺薩麻英吽
0289b14: 寶錯經云。有一總持名無量種。皆能成就具大功
0289b15: 能。總持曰。
0289b16: 唵悉麻囉悉麻囉眉麻捺悉葛囉麻曷令斡吽
0289b17: 次運心供養以二手金剛合掌置于頂上應誦此
0289b18: 唵薩末二合達二合眉嗚遏二合切身悉癹囉兮慢
0289b19: 引遏遏捺竿莎引訶
0289b20: 梵音讚佛
0289b21: 若佛菩薩等不出於世間無有一眾生
0289b22: 而能得安樂如來等正覺及諸賢聖眾
0289b23: 出現於世間能與眾生樂若見如來者
0289b24: 為得大善利聞佛名生信則是世間塔
0289c01: 直言讚佛
0289c02: 若有見正覺解脫離諸漏不著一切世
0289c03: 彼非正道眼若有知如來體相無所有
0289c04: 修習得明了此人疾作佛能見此世界
0289c05: 其心不動搖於佛身亦然當成聖智者
0289c06: 若於諸佛法其心了平等二念不現前
0289c07: 當踐難思位若見佛及身平等而安住
0289c08: 無住無所入當成難遇者色受無有數
0289c09: 想行識亦然若能如是智當作大牟尼
0289c10: 世及出世見一切皆超越而能善知法
0289c11: 當成大光耀若於一切知發生迴向心
0289c12: 見心無所生當獲大名稱眾生無有心
0289c13: 亦復無有壞若得如是知當成無上道
0289c14: 一中解無量無量中解一了彼互生起
0289c15: 當成無所畏
0289c16: 南無大方廣佛華嚴經中華藏世界海本尊毗盧遮
0289c17: 那佛
0289c18: 南無大慈大悲五百誓願五濁救苦釋迦牟尼佛
0289c19: 南無東方滿月世界十二上願五濁救苦藥師琉璃
0289c20: 光王佛
0289c21: 南無西方極樂世界四十八願五濁救苦阿彌陀佛
0289c22: 南無十方三世盡空界微塵剎土中大方廣佛華
0289c23: 嚴經圓滿教海
0289c24: 南無大方廣佛華嚴經中主於行願真理普賢菩薩
0290a01: 摩訶薩
0290a02: 南無大方廣佛華嚴經中主於信解證智文殊師利
0290a03: 菩薩摩訶薩
0290a04: 南無大慈大悲五濁救苦千手千眼觀世音菩薩摩
0290a05: 訶薩
0290a06: 南無大願弘深五濁救苦出無佛世安慰人心常住
0290a07: 琰魔羅界地藏王菩薩摩訶薩
0290a08: 南無十方三世盡空界微塵剎土中十信菩薩十
0290a09: 住菩薩十行菩薩十迴向菩薩十地菩薩等覺菩
0290a10: 薩法界剎海微塵數菩薩一切海眾
0290a11: 南無大方廣佛華嚴經末會中修證五相處五十五
0290a12: 聖者
0290a13: 南無大方廣佛華嚴經末會中圓器上根百城求法
0290a14: 一生之內菩薩行圓為末世頓門修證軌範善財
0290a15: 菩薩摩訶薩
0290a16: 南無十方三世盡空界微塵剎土中法身色身形
0290a17: 相舍利寶塔寺宇一切佛事又於法藏及講法處
0290a18: 菩薩賢聖一切海眾
0290a19: 南無大願摜甲求生淨土末濁夏國護持正法護法
0290a20: 國師
0290a21: 至心歸命禮大方廣佛華嚴經華藏世界海本尊毗
0290a22: 盧遮那佛
0290a23: 十方盡歸命滅罪增淨信願生華藏海
0290a24: 極樂淨土中
0290b01: 第一德雲比丘憶念一切諸佛境界智慧光明
0290b02: 普見解脫法門
0290b03: 經云爾時善財童子向勝樂至右繞觀察辭退而去。
0290b04: 願共諸眾生往生華藏海極樂淨土中
0290b05: 次德雲比丘所見佛
0290b06: 南無東方一佛南無東方二佛
0290b07: 南無東方十佛南無東方百佛
0290b08: 南無東方千佛南無東方百千佛
0290b09: 南無東方億佛南無東方百億佛
0290b10: 南無東方千億佛南無百千億佛
0290b11: 南無那由他億佛南無百那由他億佛
0290b12: 南無千那由他億佛南無無數佛
0290b13: 南無無量佛南無無邊佛
0290b14: 南無無等佛南無不可數佛
0290b15: 南無不可稱佛南無不可思佛
0290b16: 南無不可量佛南無不可說佛
0290b17: 南無不可說不可說佛南無閻浮提微塵數佛
0290b18: 南無四天下微塵數佛南無千世界微塵數佛
0290b19: 南無二千世界微塵數佛南無三千世界微塵數佛
0290b20: 南無十佛剎微塵數佛南無百佛剎微塵數佛
0290b21: 南無千佛剎微塵數佛南無百億佛剎微塵數佛
0290b22: 南無千億佛剎微塵數佛
0290b23: 南無百千億佛剎微塵數佛
0290b24: 南無那由他億佛剎微塵數佛
0290c01: 南無乃至不可說不可說佛剎微塵數佛
0290c02: 南無如東方南西北方四維上下亦復如是多佛
0290c03: 次德雲比丘
0290c04: 南無勝樂國妙峰山所解普見諸佛無量法門德雲
0290c05: 比丘
0290c06: 十方盡歸命滅罪增淨信願生華藏海
0290c07: 極樂淨土中
0290c08: 第二海雲比丘普眼解脫法門
0290c09: 經云爾時善財童子至右繞瞻仰辭退而去。
0290c10: 願共諸眾生往生華藏海極樂淨土中
0290c11: 次海雲比丘聞法處佛
0290c12: 南無此大蓮華上結跏趺坐其身至有頂者如來
0290c13: 次海雲比丘
0290c14: 南無海門國得普眼解脫法門海雲比丘
0290c15: 十方盡歸命滅罪增淨信願生華藏海
0290c16: 極樂淨土中
0290c17: 第三善住比丘無礙解脫法門
0290c18: 經云爾時善財童子至右繞瞻仰辭退而行。
0290c19: 願共諸眾生往生華藏海極樂淨土中
0290c20: 南無南方六千由旬楞伽道邊海岸聚落得無礙解
0290c21: 脫門無量無數天龍八部恭敬供養善住比丘
0290c22: 十方盡歸命滅罪增淨信願生華藏海
0290c23: 極樂淨土中
0290c24: 第四彌伽大士妙音陀羅尼光明解脫法門
0291a02: 願共諸眾生往生華藏海極樂淨土中
0291a03: 南無南方自在城中參得無量菩薩妙音陀羅尼光
0291a04: 明法門彼十千人前後圍繞彌伽善醫王
0291a05: 十方盡歸命滅罪增淨信願生華藏海
0291a06: 極樂淨土中
0291a07: 第五解脫長者如來無礙莊嚴解脫法門
0291a08: 經云爾時善財童子至諸善法故辭退而行。
0291a09: 願共諸眾生往生華藏海極樂淨土中
0291a10: 次解脫長者所見佛
0291a11: 南無東方閻浮檀金光明世界中龍自在王如來毗
0291a12: 盧遮那藏菩薩等道場一切海眾
0291a13: 南無南方速疾力世界中普香如來心王菩薩等道
0291a14: 場一切海眾
0291a15: 南無西方香光世界中須彌燈王如來無礙心菩薩
0291a16: 等道場一切海眾
0291a17: 南無北方袈裟幢世界中不可壞金剛如來金剛步
0291a18: 勇猛菩薩等道場一切海眾
0291a19: 南無東北方一切上妙寶世界中無所得境界眼如
0291a20: 來無所得善變化菩薩等道場一切海眾
0291a21: 南無東南方香焰光音世界中香燈如來金剛焰慧
0291a22: 菩薩等道場一切海眾
0291a23: 南無西南方智慧日普光明世界中法界輪幢如來
0291a24: 現一切變化幢菩薩等道場一切海眾
0291b01: 南無西北方普清淨世界中一切佛寶高勝幢如來
0291b02: 法幢王菩薩等道場一切海眾
0291b03: 南無上方佛次第出現無盡世界中無邊智慧光圓
0291b04: 滿幢如來法界門幢王菩薩等道場一切海眾
0291b05: 南無下方佛光明世界中無礙智幢如來一切世間
0291b06: 剎幢王菩薩等道場一切海眾
0291b07: 南無如是等十方各十佛剎微塵數一切如來
0291b08: 南無安樂世界中阿彌陀如來
0291b09: 南無旃檀世界中金剛光明如來
0291b10: 南無妙香世界中寶光明如來
0291b11: 南無蓮華世界中寶蓮華光明如來
0291b12: 南無妙金世界中寂靜光如來
0291b13: 南無妙喜世界中不動如來
0291b14: 南無善住世界中師子如來
0291b15: 南無鏡光明世界中月覺如來
0291b16: 南無寶師子莊嚴世界中毗盧遮那如來
0291b17: 次解脫長者
0291b18: 南無南方住林聚落中得如來無礙莊嚴解脫門解
0291b19: 脫長者
0291b20: 十方盡歸命滅罪增淨信願生華藏海
0291b21: 極樂淨土中
0291b22: 次十二類生業報懺悔
0291b23: 惟願帝網無盡佛法僧寶。毗盧遮那如來。普賢文殊
0291b24: 海會聖眾。世出世神。慈悲本願。放大光明照於法會。
0291c01: 證明護念哀愍攝受。願我及一切眾生海。自從無始
0291c02: 直至今時。業海無盡。帝網重重。十二業報類生一切
0291c03: 罪業。發露懺悔。
0291c04: 大涅槃經云。菩薩摩訶薩。滅除有餘。有餘有三。一者
0291c05: 煩惱餘報。二者餘業。三者餘有。善男子。云何名為煩
0291c06: 惱餘報。若有眾生。習近貪欲。是報熟故。墮於地獄。從
0291c07: 地獄出。受畜生身。所謂鴿鴛鴦鸚鵡耆婆耆婆舍
0291c08: 利伽鳥青魚獼猴鹿。若得人身。受黃門形女
0291c09: 人二根無根淫女。若得出家。犯初重戒。是名餘報。罪
0291c10: 報懺悔。
0291c11: 復次善男子。若有眾生。以殷重心。習近嗔恚。是報熟
0291c12: 故。墮於地獄。從地獄出。受畜生身。所謂毒蛇。具四種
0291c13: 毒。見毒觸毒齧毒歔毒。師子虎狼熊羆狸鷹之
0291c14: 屬。若得人身。具足十六諸惡律儀。若得出家。犯第二
0291c15: 重戒。是名餘報。罪報懺悔。
0291c16: 復次善男子。若有修行愚癡之人。是報熟時。墮於地
0291c17: 獄。從地獄出。受畜生身。所謂象牛羊水牛蚤虱蚊
0291c18: 蟻子等形。若得人身。聾盲喑。癃殘背。諸根不
0291c19: 具。不能受法。若得出家。諸根闇鈍。喜犯重戒。乃至五
0291c20: 殘。是名餘報。罪報懺悔。
0291c21: 復次善男子。若有修習。憍慢之人。是報熟時。墮於地
0291c22: 獄。從地獄出。受畜生身。所謂糞蟲駝驢犬馬。若生人
0291c23: 中。受奴婢身。貧窮乞丐。或時出家。常為眾生之所輕
0291c24: 賤。破第四戒。是名餘報。如是等名煩惱餘報。如是餘
0292a01: 報。菩薩摩訶薩。以能修習大涅槃故。悉得除滅。罪報
0292a02: 懺悔。
0292a03: 云何餘業。謂一切凡夫業。一切聲聞業。須陀洹人。受
0292a04: 七有業。斯陀含人。受二有業。阿那含人。受色有業。是
0292a05: 名餘業。如是餘業。菩薩摩訶薩。以能修習大涅槃故。
0292a06: 悉得斷除。罪報懺悔。
0292a07: 云何餘有。阿羅漢得阿羅漢果。辟支佛得辟支佛果。
0292a08: 無業無結。而轉二果。是名餘有。罪報懺悔。
0292a09: 如是三種有餘之法。菩薩修習大乘大涅槃經故得
0292a10: 除滅。是名菩薩摩訶薩滅除餘有。罪報懺悔。
0292a11: 楞嚴經云。佛告阿難。當知玅性圓明。離諸名相。本來
0292a12: 無有世界眾生。因妄有生。因生有滅。生滅名妄。滅妄
0292a13: 名真。是稱如來無上菩提及大涅槃二轉依號。阿難。
0292a14: 汝今欲修真三摩地。直詣如來大涅槃者。先當識此
0292a15: 眾生世界二顛倒因。顛倒不生。斯則如來真三摩地。
0292a16: 阿難。云何名為眾生顛倒。阿難。由性明心性明圓故。
0292a17: 因明發性。性妄見生。從畢竟無。成究竟有。此有所有。
0292a18: 非因所因。住所住相。了無根本。依此無住。建立世界
0292a19: 及諸眾生。迷本圓明。是生妄。妄性無體。非有所依。
0292a20: 將欲復真。欲真已巳非真真如性。非真求復。宛成非相。
0292a21: 非生非住非心非法。展轉發生。生力發明。熏以成業。
0292a22: 同業相感。因有感業。相滅相生。由是故有眾生顛倒。
0292a23: 罪報懺悔。
0292a24: 阿難。云何名為世界顛倒。是有所有。分段妄生。因此
0292b01: 界立。非因所因。無住所住。遷流不住。因此世成。三世
0292b02: 四方。和合相涉。變化眾生。成十二類。是故世界因動
0292b03: 有聲。因聲有色。因色有香。因香有觸。因觸有味。因味
0292b04: 知法。六亂妄想。成業性故。十二區分。由此輪轉。是故
0292b05: 世間聲香味觸。窮十二變為一旋復。乘此輪轉顛倒
0292b06: 相故。是有世界。卵生胎生溼生化生。有色無色。有想
0292b07: 無想。若非有色。若非無色。若非有想。若非無想。罪報
0292b08: 懺悔。
0292b09: 阿難。由因世界妄輪迴動顛倒故。和合氣成八萬
0292b10: 四千飛沈亂想。如是故有卵羯邏藍。流轉國土。魚鳥
0292b11: 龜蛇。其類充塞。罪報懺悔。
0292b12: 由因世界雜染輪迴欲顛倒故。和合滋成八萬四千
0292b13: 橫亂想。如是故有胎遏蒲曇。流轉國土。人畜龍仙。
0292b14: 其類充塞。罪報懺悔。
0292b15: 由因世界執著輪迴趣顛倒故。和合煖成八萬四千
0292b16: 翻覆亂想。如是故有溼相蔽尸。流轉國土。含蠢蠕動。
0292b17: 其類充塞。罪報懺悔。
0292b18: 由因世界變易輪迴假顛倒故。和合觸成八萬四千
0292b19: 新故亂想。如是故有化相羯南。流轉國土。轉蛻飛行。
0292b20: 其類充塞。罪報懺悔。
0292b21: 由因世界留礙輪迴障顛倒故。和合著成八萬四千
0292b22: 精耀亂想。如是故有色相羯南。流轉國土。休咎精明。
0292b23: 其類充塞。罪報懺悔。
0292b24: 由因世界銷散輪迴惑顛倒故。和合暗成八萬四千
0292c01: 陰隱亂想。如是故有無色羯南。流轉國土。空散銷沈。
0292c02: 其類充塞。罪報懺悔。
0292c03: 由因世界罔象輪迴影顛倒故。和合憶成八萬四千
0292c04: 潛結亂想。如是故有想相羯南。流轉國土。神鬼精靈。
0292c05: 其類充塞。罪報懺悔。
0292c06: 由因世界愚鈍輪迴痴顛倒故。和合頑成八萬四千
0292c07: 枯槁亂想。如是故有無想羯南。流轉國土。精神化為
0292c08: 土木金石。其類充塞。罪報懺悔。
0292c09: 由因世界相待輪迴偽顛倒故。和合染成八萬四千
0292c10: 因依亂想。如是故有非有色相成色羯南。流轉國土。
0292c11: 諸水母等。以為目。其類充塞。罪報懺悔。
0292c12: 由因世界相引輪迴性顛倒故。和合成八萬四千
0292c13: 呼召亂想。如是故有非無色相無色羯南。流轉國土。
0292c14: 詛魘生。其類充塞。罪報懺悔。
0292c15: 由因世界合妄輪迴罔顛倒故。和合異成八萬四千
0292c16: 迴護亂想。如是故有非有想相成相羯南。流轉國土。
0292c17: 彼蒲盧等。異質相成。其類充塞。罪報懺悔。
0292c18: 由因世界怨害輪迴殺顛倒故。和合成八萬四千
0292c19: 食父母想。如是故有非無想相無想羯南。流轉國土。
0292c20: 如土梟等附塊為兒。及破鏡鳥以毒樹果抱為其子。
0292c21: 子成父母皆遭其食。其類充塞。罪報懺悔。
0292c22: 是名眾生十二種類。阿難。如是眾生。一一類中。亦各
0292c23: 各具十二顛倒。猶如捏目亂華發生。顛倒妙圓真淨
0292c24: 明心。具足如斯妄亂想。罪報懺悔。
0293a01: 汝今修證佛三摩地。於是本因元所亂想。立三漸次。
0293a02: 方得除滅。如淨器中除去毒蜜。以諸湯水并雜香。
0293a03: 洗滌其器。後貯甘露。云何名為三種漸次。一者修習
0293a04: 除其助因。二者真修刳其正性。三者增進違其現業。
0293a05: 云何助因。阿難。如是世界十二類生。不能自全。依四
0293a06: 食住。所謂段食觸食思食識食。是故佛說一切眾生
0293a07: 皆依食住。阿難。一切眾生。食甘故生。食毒故死。是諸
0293a08: 眾生。求三摩地。當斷世間五種辛菜。是五種辛。熟食
0293a09: 發婬。生啖增恚。如是世界食辛之人。縱能宣說十二
0293a10: 部經。十方天仙。嫌其臭穢。咸皆遠離。諸餓鬼等。因彼
0293a11: 食次。其唇吻。常與鬼住。福德日銷。長無利益。是食
0293a12: 辛人。修三摩地。菩薩天仙。十方善神。不來守護。大力
0293a13: 魔王。得其方便。現作佛身。來為說法。非毀禁戒。讚婬
0293a14: 怒痴。命終自為魔王眷屬。受魔福盡。墮無間獄。阿難。
0293a15: 修菩提者。永斷五辛。是則名為第一增進修行漸次。
0293a16: 云何正性。阿難。如是眾生。入三摩地。要先嚴持清淨
0293a17: 戒律。永斷婬心。不餐酒肉。以火淨食。無啖生氣。阿難。
0293a18: 是修行人。若不斷婬及與殺生。出三界者。無有是處。
0293a19: 當觀婬欲猶如毒蛇。如見怨賊。先持聲聞四棄八棄。
0293a20: 執身不動。後行菩薩清淨律儀。執心不起。禁戒成就。
0293a21: 則於世界。永無相生相殺之業。偷劫不行。無相負累。
0293a22: 亦於世間。不還宿債。是清淨人。修三摩地。父母肉身。
0293a23: 不須天眼。自然觀見十方世界。佛聞法。親奉聖旨。
0293a24: 得大神通。遊十方界。宿命清淨。得無艱險。是則名為
0293b01: 第二增進修行漸次。
0293b02: 云何現業。阿難。如是清淨持禁戒人。心無貪婬。於外
0293b03: 六塵。不多流逸。因不流逸。旋元自歸。塵既不緣。根無
0293b04: 所偶。反流全一。六用不行。十方國土皎然清淨。譬如
0293b05: 琉璃內懸明月。身心快然。妙圓平等。獲大安隱。一切
0293b06: 如來密圓淨妙。皆現其中。是人即獲無生法忍。從是
0293b07: 漸修。隨所發行。安立聖位。是則名為第三增進修行
0293b08: 漸次。
0293b09: 我等為無明所覆。不識業報十二類生罪因。今遇道
0293b10: 場。乃能覺知。歸命毗盧遮那如來及一切賢聖海眾。
0293b11: 燒香散華。十二類生一切業報。發露懺悔。不敢覆藏。
0293b12: 由此因緣。我及法界眾生海一切業報。願皆清淨。
0293b13: 次懺悔滅罪印
0293b14: 唵薩末二合巴引巴眉悉普怛曷捺末日囉也莎
0293b15: 曷應誦三
0293b16: 百劫積集罪一念盡盪除如火焚枯草
0293b17: 滅盡無有餘
0293b18: 我昔所造諸惡業皆由無始貪嗔痴
0293b19: 從身語意之所生一切我今皆懺悔
0293b20: 懺悔已巳。至心歸命禮本尊毗盧遮那佛。
0293b21: ○白眾等聽說經中無常偈
0293b22: 如睡眠中所覺受及與僧作諸佛事
0293b23: 以此為其所緣境諸過去事無所見
0293b24: 我今於此現身上無量怨親已巳經過
0293c01: 為於彼等所造業堪可怖畏向前待
0293c02: 是知此身不堅久我今不解此事故
0293c03: 皆因愚痴及貪嗔造作無量諸罪業
0293c04: 
0293c05: 大方廣佛華嚴經海印道場十重行願常禮懺儀
0293c06: 卷第二十八
