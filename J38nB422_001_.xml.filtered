0569a01: 序
0569a02: 曹谿演派而後諸家皆有語錄行世。多者至數十萬
0569a03: 言汪洋浩瀚。大發本地風光。要非鋪張文采。總見源
0569a04: 頭活水。信手拈來一言半字。悉真機自然。無可捉摸。
0569a05: 桶底既脫無處無物。非上上機也。若學人執著語錄
0569a06: 要見古德本來。又似逐兔尋角捉龜覓毛何啻千里
0569a07: 萬里矣。我　林公大和尚慧本於天。誠秉於性。少而
0569a08: 經教融通。得西來心印。長而悟明宗旨。傳臨濟正法。
0569a09: 可謂真人天大宗師也。然而素不喜侈文詞。惟於集
0569a10: 眾陞座。時時拈本分語開示緇素輩。學人集而成錄
0569a11: 強之行世。和尚曰爾等又欲瞎人眼睛耶。余曰金鎞
0569a12: 撥眼在是矣。和尚慈悲何忍昏天黑地。不燃一盞。古
0569a13: 燈透明三界。使物物智珠咸登淨琉璃地歟。世之讀
0569a14: 是錄者。尚從無文字處見和尚即見自己。究竟自己已
0569a15: 與和尚不知都銷歸何處。推倒扶起扶起推倒。咄一
0569a16: 場大笑。珍重珍重。
0569a17: 關中髮頭陀于昌胤沐手和南書
0569a18: 
0569a19: 
0569a20: 
0569a21: 林我禪師語錄目次
0569a22: 序文一　篇
0569a23: 卷一
0569a24: 住河南南陽府岝峉山法海禪寺
0569a25: 住陝陜西西安府文塔鐵佛禪寺
0569a26: 卷二
0569a27: 住長安大興善禪寺
0569a28: 住秦中寧夏海寶禪寺
0569a29: 卷三
0569a30: 小參晚參
0569b01: 示眾入室機緣
0569b02: 拈古頌古
0569b03: 聯芳偈題贊
0569b04: 卷四
0569b05: 住鳳翔府清涼禪寺警語
0569b06: 示偈佛事
0569b07: 行實塔銘附
0569b08: 
0569b09: 
0569b10: 
0569b11: 
0569b12: 
0569b13: 
0569b14: 
0569b15: 
0569b16: 
0569b17: 
0569b18: 
0569b19: 
0569b20: 
0569b21: 
0569b22: 
0569b23: 
0569b24: 
0569b25: 
0569b26: 
0569b27: 
0569b28: 
0569b29: 
0569b30: 
0569c01: 林我禪師語錄卷之一
0569c02: 
0569c03: 嗣法門人　海編　海茲錄
0569c04: 住河南南陽府岝峉山當道護法本山勤舊等請住
0569c05: 法海禪寺於
0569c06: 康熙乙巳年十月十五日開法至
0569c07: 佛殿拈香云。丹霞燎火御寒。雲門一棒打殺。南陽上
0569c08: 來此間。淨瓶溈山踢倒。法海今日就地扶起。秪得互
0569c09: 相恭敬。撒開坐具云。若向此間親薦得。渠儂何處不
0569c10: 稱尊。
0569c11: 伽藍殿云。門庭冷澹。選佛場新。今朝全仗金湯力。法
0569c12: 海波騰遍界春。
0569c13: 祖師堂云。少林面壁冷眼看人。斷臂安心雪中送炭。
0569c14: 撞著不肖兒孫。孰與牽枝引蔓。炷香祖前著火。薰破
0569c15: 鼻孔半邊。
0569c16: 據室驀拈拄杖云。摩竭陀國令行一半。毘耶離城樵
0569c17: 未全彰。法海新長老。今日到來畢竟如何施設。以拄
0569c18: 杖卓一卓云。當央白棒難迴避。從教佛祖也慞惶。
0569c19: 挂板拈椎示眾云。規約權衡。佛祖法範。號令人天。聲
0569c20: 傳劫外。宗風嚮振箇中極則。且道畢竟是何意旨。乃
0569c21: 擊一擊便挂。
0569c22: 結制南明法弟請上堂。師指法座云。者曲彔木。從上
0569c23: 佛祖。無不據此縱橫與奪。大用全機。鑑上座今日不
0569c24: 免有條攀條。無條攀例去也。遂陞拈香云。此一瓣香
0569c25: 始自空劫傳來兩土。流芳不息。而今當昜舉出頓今
0569c26: 凡聖一源。爇向爐中。專伸供養三世諸佛歷代祖師。
0569c27: 本寺開山和尚暨平昔曾以一言一字訓誨我者。伏
0569c28: 願禪燈烈燄祖道恢弘。自利利人同圓種智。次拈云
0569c29: 根株益茂條葉昌隆。栽培十善之殊。締結九五之固。
0569c30: 爇向爐中。端為祝筵今上
0570a01: 皇帝聖壽萬歲。臣統千秋。本省當路宰官府郡牧伯
0570a02: 護法檀那在筵緇素。欽願明良喜起治化雍熙物阜
0570a03: 民安。共襄法化。再拈云。始自蜀水秦山三十年。瞻風
0570a04: 撥艸。後於五岡唐鎮惟寬室中。驀劄撞著箇不近人
0570a05: 情老漢。直於痛處一錐。裂破面門。今日迫不得已巳。向
0570a06: 法海堂前對眾雪屈。爇向爐中。耑為供養。現住陝陜西
0570a07: 西安府興善堂上。傳曹谿正脈。第三十六世本師
0570a08: 易菴大和尚。用酬法乳之恩。斂衣就座。上首白椎云。
0570a09: 法筵龍象眾當觀第一義。師云第一義諦了無向背。
0570a10: 直捷道來早已巳不是。眾中莫有解觀者麼。試出來與
0570a11: 木上座相見。僧問如來出世為一大事因緣。開示悟
0570a12: 入佛之知見。大事因緣即不問。如何是開佛知見。師
0570a13: 云迎送終朝曾不厭。進云如何是示佛知見。師云客
0570a14: 來談笑話偏長。進云如何是悟佛知見。師云嶽邊勢
0570a15: 到千峰止。進云如何是入佛知見。師云海上聲歸萬
0570a16: 派消。進云眼光落地四大本空。將何悟入。師云向陽
0570a17: 華易發。僧禮拜。師打云。背陰雪難消。問法海初建。選
0570a18: 佛場開。凡聖交參高賢聚會。如何得人人悟毘盧性
0570a19: 海。師云任緣放曠。進云如何得箇箇入普賢行門。師
0570a20: 云飽食高眠。進云此事人人本具。箇箇不無。因甚麼
0570a21: 不得。師打云。奈汝鼻孔不正。問如何是父母未生前。
0570a22: 本來面目。師云問處分明。進云秪如香嚴和尚涅槃
0570a23: 後在甚麼處相會。師云答處親切。乃云豎拂拈槌。人
0570a24: 天法範。主賓契合。今古常規。一毛頭上橫身。直切絲
0570a25: 綸有據。四海魚龍負命。原來香餌無私。驅耕奪食大
0570a26: 都款待分明。激濁揚清惟貴眼橫鼻直。若也緇素得
0570a27: 出。彼此不隔毫端。脫或未然。更聽木上座為汝等下
0570a28: 箇註腳。驀拈拄杖卓一卓云。橫按莫邪全正令。太平
0570a29: 寰宇斬癡頑。復舉漳州浮石禪師上堂云。山僧開卜
0570a30: 舖。能斷人貧富。定人生死。時有僧問離卻貧富生死
0570b01: 不落五行。請師直道。州云金木水火土。師云大小漳
0570b02: 州卻被五行管轄。直至如今常在貧富生死上走作。
0570b03: 法海則不然。今日也無卜舖可開也。無生死可斷。忽
0570b04: 有僧纔出即便喝云。喫粥也未。僧若擬議。劈脊便打。
0570b05: 何故。不見道火中驗玉。槌下驗金。結槌云。諦觀法
0570b06: 王法。法王法如是。便下座。
0570b07: 解制上堂。乃云打破聖凡情關。蹋翻生死窠窟。通身
0570b08: 迥絕羅籠。脫體渾無拘束。撒開虛空布袋。笑倒街頭
0570b09: 古佛。識得就裏風光。一箇殊非兩物。喝一喝云。還識
0570b10: 麼。蹋遍閻浮地。谿山一樣春。復喝一喝下座。
0570b11: 上堂僧問。龍象聚會。凡聖交參。請師說法。報答雙親。
0570b12: 如何是薦嚴一句。師云雲間東嶺千重出。進云如何
0570b13: 是著力處。師云樹裏南湖一片明。進云如何是轉身
0570b14: 處。師打云踏殺天下人。乃云攪長河為酥酪。可惜喚
0570b15: 鐘作甕。變大地作黃金。何異證龜成鱉。一向眼橫鼻
0570b16: 直。馬面不是牛頭。其或顧佇停機。未免守株待兔。還
0570b17: 會麼。覓火和煙得。擔泉帶月歸。下座。
0570b18: 中秋上堂。僧問。獅子出窟眾獸潛蹤。未審向何處安
0570b19: 身立命。師打云藏竄無地。僧禮拜。師震威一喝乃云。
0570b20: 雲掃長空露碧天。昇騰燦桂輪圓。珊瑚枝上連星
0570b21: 斗。江海波澄影像全。以拂子拂一拂召眾云。大眾且
0570b22: 道衲僧分上。不涉盈虧一句作麼生道。良久云。萬山
0570b23: 不隔今宵月。一片清光分外明。擲拂子下座。
0570b24: 佛成道日上堂。乃云六年辛苦不辭。直至今朝臘八。
0570b25: 夜半忽睹明星。眼被光芒刺瞎。觸著耀古騰今。慣惹
0570b26: 人天攻伐。最毒忤逆兒孫。剛要一棒打殺。大眾還知
0570b27: 禍害落處麼。若將耳聽終難會。眼底聞聲方得知。卓
0570b28: 拄杖下座。
0570b29: 解制上堂。乃云火樹飛光。星橋續燄。城郭山川。人皆
0570b30: 仰羨。林下道人不拘此限。結制解制古今一貫。即今
0570c01: 九旬期滿。聖制周圓。推倒界墻一句作麼生道。良久
0570c02: 云。及至遍參無可悟。始知虛費艸鞋錢。
0570c03: 本師易菴和尚誕辰上堂。師握拄杖云。毒中三巴藥
0570c04: 發興善。惡辣鉗鎚。無處著便。為法忘軀。寒灰烈燄。降
0570c05: 誕茲辰。因齋慶贊。大眾且慶贊一句作麼生道。以拄
0570c06: 杖卓一卓云。一味藥頭。塗毒遠千年。禍害卒難酬。喝
0570c07: 一喝下座。
0570c08: 上堂。舉寶壽開堂三聖推出一僧。壽便打。聖云恁麼
0570c09: 為人瞎卻鎮州一城人眼去在。壽擲拄杖歸方丈。師
0570c10: 云此則公案每見提唱者。往往錯下名言。或云三聖
0570c11: 有陷之機。寶壽具拏龍之手。或云三聖瞞天索價。
0570c12: 寶壽就地還錢。若與麼見解。遠之遠矣。山僧有箇見
0570c13: 處不免舉似大眾。法海今日設有推出一僧。但云普
0570c14: 請喫茶去。若伊云恁麼為人瞎卻鎮州一城人眼去
0570c15: 在。直向他道。山僧住持事繁。管教聞者俛首。何故如
0570c16: 此。若不同流水。還應過別山。卓拄杖下座。
0570c17: 祈雨上堂。僧問一法若有。毘盧墮在深坑。萬法若無。
0570c18: 普賢失其境界。去此二途請師別道。師云今日風頭
0570c19: 太硬。進云恁麼則天上有雲封帝闕。人間無地不滂
0570c20: 沱。師打云。可惜通身泥水。乃云萬籟砧聲促雨忙。槐
0570c21: 亭丹桂滴餘香。雲門是甚閒家具。跳盆傾浸大荒。
0570c22: 若也於斯會得。始知國富民豐。其或未能。油然雲向
0570c23: 天邊作。沛然雨從頭上來。下座。
0570c24: 結制上堂。僧問昔大覺尊。纔離母胎急力贊揚。今時
0570c25: 之人。毫不缺少無端勞碌。不肯承當於意云何。師云
0570c26: 雪後始知松柏操。進云離諸色相無作無為是名演
0570c27: 說。今日如何舉揚。師打云。切忌話作兩橛。居士問法
0570c28: 筵再展。祖道重光。正當結制。如何舉唱。師云舉頭天
0570c29: 外看。誰是我般人。進云如何是境中人。師云黑袈裟
0570c30: 下雲乘座。進云如何是人中境。師云白楖栗邊風逼
0571a01: 人。進云人境已巳蒙師指示向上宗乘事若何。師便打。
0571a02: 居士問法王陞座。選佛場開。賓主相逢如何話會。師
0571a03: 打云相見了也。進云三世諸佛共一鼻孔出氣。歷代
0571a04: 祖師同一眼睛放光。且道承誰恩力。師云汝試放放
0571a05: 看。士便喝。師便打乃云宗風既拂覺天雲掃聖凡情
0571a06: 戒月光流禪河。永絕生死浪。若也會得神光兩臂雙
0571a07: 全。脫或未然。達磨依前面壁。還會麼蹋雪尋知己巳歸家
0571a08: 罷問程。下座。
0571a09: 解制上堂。乃云化外風光皆爾爾。若箇師僧可知源
0571a10: 底。聖凡情解任分疏。渠儂不著些兒子。且道三世諸
0571a11: 佛歷代祖師。還曾蹋著些子麼。也是水裏擇鹽味。
0571a12: 中秋孝子王定國薦嚴請上堂。僧問出格提持即不
0571a13: 問。隨宜施設事如何。師云思親孝子哀哀泣。進云昔
0571a14: 年父母今見兒孫。且道向甚麼處相見。師云金鼎沉
0571a15: 檀細細煙。進云莫將猿鶴唳誤作野鶯啼。師云直須
0571a16: 自道始得。進云總在裏許。師云躲根漢。問子孫作善
0571a17: 祖禰昇天。今日和尚為亡說法且道如何是超生死
0571a18: 句。師云兩堂無限白蘋風。明明不自秋江起。問如何
0571a19: 是佛。師云者漢對面不識在。進云若是不識何緣得
0571a20: 見。師云有眼如盲有耳如聾。乃云白露時。中秋月。農
0571a21: 正忙。蟬韻徹。風馳黃葉走金龜。桂輪交燦銀晶色。池
0571a22: 沼蓮胎已巳結成。靈魂聽法皆欣悅。驀豎拂子云。今者
0571a23: 孝眷設誠建此無遮盛會悼薦故。考宣威將軍福寰
0571a24: 王公堅請山僧特登此座。為公指示惟心淨土去也。
0571a25: 還知落處麼。心生大歡喜。自知當作佛。擲拂下座。
0571a26: 上堂。舉南陽忠國師一日喚侍者。者應諾。如是三喚
0571a27: 三應。國師云將謂吾辜負汝。卻是汝辜負吾。師云者
0571a28: 公案甚奇特。有云國師深為侍者故有落艸之譚。有
0571a29: 云侍者勘破國師故無絕聲之應。若與麼批判正是
0571a30: 真州望長蘆。法海則不然。殊不知國師三喚餿飯泥
0571b01: 茶罏。侍者三應赤土塗牛嬭。秪如負汝負吾一句又
0571b02: 作麼生。揮拂子云獅子教兒迷蹤訣。剛纔跳又翻
0571b03: 身。擲拂子下座。
0571b04: 佛成道日上堂。僧問和尚陞座說法授戒未知是心
0571b05: 受是身受。師云切忌話作兩橛。進云四大本空五蘊
0571b06: 非實。如何修證。師云直須恁麼始得。進云一切有為
0571b07: 法如夢幻泡影。如何是無為佛道。師便打乃云昔日
0571b08: 如來成道。今朝此會重新。非但兩彩一賽。自然今古
0571b09: 分明。驀豎拂子云。直如雪山老子六年苦行。夜睹明
0571b10: 星悟無上道。即今現前大眾每每良宵常見此星。且
0571b11: 道還悟也未。若也悟得。釋迦不先。彌勒不後。其或未
0571b12: 然。時人當著超方眼。觸目光輝總現成。擲拂下座。
0571b13: 渾愚監院送師翁靈骨入塔請上堂。僧問那吒太子
0571b14: 析骨還父析肉還母。然後現身為父母說法。未審所
0571b15: 說何法。師云下文繁長付在來日。進云覿面相呈無
0571b16: 一物。為人自肯乃方親。師云且道誰是自肯者。僧便
0571b17: 喝。師打云未信你在。問如何是學人平常無生句。師
0571b18: 云長安塵世別。風味一般同。進云如何是玄妙無私
0571b19: 句。師云石筍抽條長一丈。進云如何是體妙無盡句。
0571b20: 師云冰河燄起灼三千。進云爐煉就銅頭銕額。請
0571b21: 師著眼看。師打云。情知你不是恁麼人。乃云從來面
0571b22: 目本如如生死交遷體不殊。識得浮生渾是夢。空山
0571b23: 雲外影蕭疏。碧峰宿德即今形。亡業謝托胤蓮胎。化
0571b24: 被叢林神遊物。表切恐慣習路頭。山僧特為指出。以
0571b25: 拂子打○相云。還會麼。若也會得。何勞重說偈言。脫
0571b26: 或未。待至多子塔前為渠下箇註腳。
0571b27: 養性禪人誕辰請上堂。問無位真人常在當人面門
0571b28: 出入世人因甚不會。師云怪山僧不得。僧一喝師云
0571b29: 好一喝。秪是不知落處。僧無語。師連棒打退。問如何
0571b30: 是學人親切句。師云冷時須向火。熱處且乘涼。進云
0571c01: 如何是學人轉身句。師云夢裏明明有六趣。覺後空
0571c02: 空無大千。進云如何是學人向上句。師云印破虛空
0571c03: 千丈月。洗清天地一林霜。進云如何是學人末後句。
0571c04: 師打云猶未夢見在。進云明月堂前垂玉露。水晶宮
0571c05: 裏撒珍珠。師復打云勘破汝家私。居士問凡所有相
0571c06: 皆是虛妄若見諸相非相即見如來。如何是如來。師
0571c07: 云問在答處。進云如何是形相。師云答在問處。士禮
0571c08: 拜師震威一喝。乃云問在答處全機獨露。答在問處
0571c09: 更無回互。絕慮忘緣千聖不傳。奇特玄妙信口直道。
0571c10: 推倒界墻不犯鋒鋩。秪如不犯鋒鋩一句作麼生道。
0571c11: 良久云。福苞西麓千峰秀。壽嶽東林一帶嵩。擲拂子
0571c12: 下座。
0571c13: 念休尼請上堂。問人天普集。選佛場開。祖令當行。如
0571c14: 何舉唱。師便打。進云秪如牛頭未見四祖時如何。師
0571c15: 云家貧無過客。富貴有鄰親。進云見後如何。師云直
0571c16: 須恁麼地。猶是不相應。僧禮拜。師復打。乃云短限長
0571c17: 期惜寸陰。直須努力箇前程。偶然踏轉家山路。唬鳥
0571c18: 松聲報好音。以拄杖卓一卓召眾云。各須直捷薦取。
0571c19: 生平樂自無憂。倘或顧佇停機。錯過現前三昧。驀豎
0571c20: 拄杖云。休更當面錯過。復舉尼劉銕磨見溈山。山云
0571c21: 老牸牛。汝來耶。磨云來日臺山大會齋。和尚還去麼。
0571c22: 山放身臥。磨便出去。師云者公案古今評論者極多。
0571c23: 錯會者不少。有云溈山錯下名言。卻被銕磨勘破。有
0571c24: 云若非銕磨作家。安顯溈山機用。是即是。俱未勦絕。
0571c25: 法海則不然。殊不知大小溈山被銕磨一拶拶倒。要
0571c26: 起起不得。鐵磨被溈山一推推轉。要住住不得。當時
0571c27: 若遇法海。各與三十拄杖。管教去住自繇。還會麼。萬
0571c28: 古碧潭空界月。再三撈摝始應知。
0571c29: 自恣日卜居士造五大部經送上山薦親請上堂。問
0571c30: 一切賢聖皆以無為法而有差別。如何是差別意。師
0572a01: 云雲在嶺頭閒不徹。水流谿底太忙生。僧禮拜。師打
0572a02: 云灼然差別了也。乃豎拂子云。五部微言秪者便是。
0572a03: 千徑九逵王城不二。義在斯。經經宣斯義。知恩報恩
0572a04: 惟是為最。以拂子拂一拂云。大眾即今山僧將此五
0572a05: 部微言。並塵說剎說拈向拂子頭上。盡情顯露了也。
0572a06: 諸人還見麼。還信麼。若見得徹。信得及。則知從上佛
0572a07: 祖。若聖若凡。若僧若俗。乃至自恣懺摩吹和羅飯薦
0572a08: 親報本。盡向者裏一一識得根源去也。還會麼。穿雲
0572a09: 踏月遠傳來。萬古叢林作標幟。擲拂子下座。
0572a10: 住關中涇陽文塔鐵佛禪寺
0572a11: 康熙六年歲次丙午十一月十六日進院。
0572a12: 山門。以拄杖卓一卓云。門庭孤峻關鑰密嚴。任是佛
0572a13: 祖人天。到此亦難措足。新長老今日到來為汝等別
0572a14: 峰取路去也。喝一喝拽杖便入。
0572a15: 佛殿。云寄居兜率過犯彌天。降蹟迦維惡聲振世。且
0572a16: 道七步拈花。畢竟是何意旨。遂大展三拜。
0572a17: 韋馱殿。云靈山記從苗辨地。歷代訶護因語識人。
0572a18: 今朝全仗金湯力。大家扶起破沙盆。
0572a19: 據室。按拄杖云。蹋碎毘盧頂。掀翻佛祖窠臼。既到
0572a20: 者裏。畢竟如何施設。驀豎拄杖云。塗毒鼓邊休側耳。
0572a21: 太阿鋒下莫抬頭。便起。即日護法耆舊請上堂。師拈
0572a22: 疏示眾云。佛祖綱要。人天密旨。胸中錦繡腹內珠璣。
0572a23: 總在者裏。文彩全彰。何勞指注。於斯見得公案現成。
0572a24: 脫或未然。試請維那宣白。師指法座云。此寶華王座
0572a25: 先聖據此簸土揚塵。塗污諸人眼目。新銕佛忍俊不
0572a26: 禁。直得為汝諸人蓋覆一上。便陞拈香祝
0572a27: 聖畢。次拈香云。咬冰嚼鐵。辛苦無辭。狹路相逢。勢難
0572a28: 迴避。即今第二回拈出。爇向鑪中耑申供養。見住興
0572a29: 善堂上傳曹谿正脈第三十六世易菴大和尚用酬
0572a30: 法乳之恩。斂衣就座上首。白椎云。法筵龍象眾。當觀
0572b01: 第一義。師云。若是西河獅子。善能露爪張牙。倘非什
0572b02: 邡馬駒豈解翻騰踢蹋。眾中莫有恁麼者麼。試出來
0572b03: 跳看。僧問從上佛祖天下老和尚盡向龜背上刮
0572b04: 毛。馬頭上截角。前報恩業已巳道過。今和尚又作麼生。
0572b05: 師云好看上頭注腳。僧便喝。師云再喝喝看。進云學
0572b06: 人口門窄。和尚作麼生。師便打。乃云問處分明答處
0572b07: 親切。擬議思量掉棒打月。於斯明得龜背刮毛。脫或
0572b08: 未然虛空釘橛。復舉圓通訥和尚云。圓通不開生藥
0572b09: 舖。單單只賣死貓頭。不知那箇無思算。喫著通身冷
0572b10: 汗流。師云圓通賣弄死貓。致使贓氣息慣惹蠅蟻
0572b11: 直至而今腥膻滿地。山僧今日也無生藥舖可開。亦
0572b12: 無死貓頭可賣。秪有一則奇特語。不免舉似大眾。呈
0572b13: 拄杖云。看看。遂擲下云。逢人切莫錯舉。結椎云。諦觀
0572b14: 法王法。法王法如是。便下座。
0572b15: 結春制上堂。師示眾云絲毫不露佛祖齊列下風。坐
0572b16: 斷兩頭聖凡卒難近傍。其奈事無一向。鐵佛今日不
0572b17: 免放開一線。眾中還有超宗異目者麼。試出來激揚
0572b18: 看。僧問西來大意即不問。如何是萬壽境。師云嵯峨
0572b19: 直聳參天地。涇渭長流貫古今。進云如何是境中人。
0572b20: 師云耕耨歸來處。其日正當午。進云如何是人中意。
0572b21: 師云腰纏十萬貫。騎鶴上揚州。進云如何是奪境不
0572b22: 奪人。師云雪覆前村徑。客肆且留題。進云如何是奪
0572b23: 人不奪境。師云三徑開幽況。松竹滿籬東。進云如何
0572b24: 是人境兩俱奪。師云目前無闍黎。此間無老僧。進云
0572b25: 如何是人境俱不奪。師云山從人面起。雲傍馬頭生。
0572b26: 乃云全身收攝都盧按下雲頭高掛缽囊。直教眉毛
0572b27: 廝結。涅槃生死者。回豆爆冷灰。聖見凡情管取空華
0572b28: 落卸。若也見得原來。觸目現成。尚滯皮膚極力歸堂
0572b29: 體究。驀豎拂子云。會麼。擲下云參。
0572b30: 上堂僧問昨夜東風滿上林。吹開楊柳葉中金。陽春
0572c01: 佳隹景即不問。衲僧巴鼻作麼生。師云枇杷月向懷中
0572c02: 抱。進云蹋遍乾坤無覓處。水澄風靜月初明。師云楊
0572c03: 柳風來面上吹。進云一曲無生調。依稀和不成。師云
0572c04: 識得者些消息子。趙州東壁掛葫蘆。僧禮拜。師打云。
0572c05: 切忌錯會。問向上一路千聖不傳。和尚陞座又作麼
0572c06: 生。師云不入驚人浪。難逢稱意魚。僧以袖掩耳。師便
0572c07: 打乃云。贊襄法化。全彰本地風光。輔翼宗猷助顯衲
0572c08: 僧巴鼻。致使兩堂雲水正眼豁開。四野來賓通身慶
0572c09: 快。便知神光斷臂。雪中忘身。為法普化。搖鈴街上舍
0572c10: 己從人。驀豎拂子云。且道者是神光斷臂。是普化搖
0572c11: 鈴。還委悉麼。以拂子拂一拂云。試看當場弄傀儡。拙
0572c12: 牽須是箇中人。擲拂子下座。
0572c13: 佛誕日上堂。僧問把住處東西不辨南北不分。正恁
0572c14: 麼時還有佛法也無。師云體病形消瘦。進云莫便是
0572c15: 和尚為人處麼。師云神怡氣骨清。問萬法歸一一歸
0572c16: 何處。師云門前綠柳飛花絮。僧禮拜師打云。屋後蒼
0572c17: 槐映碧窗。問開眼見明名為見外。閉眼見暗名為見
0572c18: 內。意旨如何。師云可惜話作兩橛。進云淨裸裸本來
0572c19: 面目又作麼生。師云開眼也著閉眼也著。問從上佛
0572c20: 祖即不問。現前佛法事如何。師云水歸大海波濤靜。
0572c21: 進云佛法的的大意又作麼生。師云雲到蒼梧氣象
0572c22: 閒。乃云人人懷明月珠。箇箇抱荊山璧。有時萬德莊
0572c23: 嚴。有時艸衣木食。或現掩息毘耶。或示誕生維衛。幹
0572c24: 旋佛祖權衡燮理。衲僧巴鼻驀豎拂子云佛祖權衡
0572c25: 則且置秪如衲僧巴鼻作麼生燮理。以拂子擊香几
0572c26: 云。年年此際僧同慶歲歲今朝祝誕時。擲拂下座。
0572c27: 結制上堂。僧問西風拂拂上東林。菊點蒼梧片片金。
0572c28: 黃面老子曾道破。即今銕佛作麼生。師云山川高下
0572c29: 異。風光一樣同。進云恁麼則天上有星皆拱北人間
0572c30: 無水不朝東。師打云切忌隨波逐浪問古人道大事
0573a01: 未明如喪考妣即且置。因甚大事已巳明亦如喪考妣。
0573a02: 師云屋裏販楊州。進云向上還有事也無。師震威一
0573a03: 喝乃云。佛法直下委悉。有甚今朝昨日。切忌舉處承
0573a04: 當。惟貴聖凡念息。驀地打破疑情。一生參學事畢。以
0573a05: 拂子打○相云。還會麼擲拂子云參。
0573a06: 鄖陽府回龍山南明和尚請上堂。僧問楚水秦山一
0573a07: 徑通。長安星月古今同。熏風遠送茶芽味。香透當人
0573a08: 鼻孔中。當人鼻孔箇箇不無。作麼生是茶芽味。師
0573a09: 云任從滄海變。終不與君通。進云恁麼則松華若也
0573a10: 沾春力。根在深巖也著開。師打云切忌恁麼去。問過
0573a11: 去未來即不問。現前日用事如何。師云熱時大家熱。
0573a12: 進云因甚卻有四生六道。師云獅子吠人。韓盧逐塊。
0573a13: 乃云熏風始拂。炎暑時臨。長稚賢愚正堪休歇。制毒
0573a14: 龍於無相佛剎。調狂象於正覺場中。朗智地之神珠。
0573a15: 燦性天之戒月。單刀直入。獨步丹霄。方知牢關把定。
0573a16: 異轍同途。相見別峰。傍通消息。驀豎拂子云。還會麼。
0573a17: 忽然擊碎蟠桃核。者回方見箇中人。擲拂子下座。
0573a18: 曬藏經三原侯御史請上堂。僧問世尊說法四十九
0573a19: 年。又道無法可說。既是無法可說。今此三藏靈文從
0573a20: 何所有。師云一日三餐瓔珞飯。四時花木萬株香。進
0573a21: 云恁麼則老婆心何太切也。師打云可惜錯會。乃云
0573a22: 從來佛法本無奇。日用全彰自不知。珍重瞿曇題日
0573a23: 別。兒孫翻覆曬鬚眉。且道瞿曇題目作麼生別。驀豎
0573a24: 拂子云。始終頓漸大小方圓總在者裏歷歷明明。所
0573a25: 以道向上一路迥絕言思。歷代祖師拈提不起。一大
0573a26: 藏教詮註不及。汝等諸人作麼生薦取。乃拂一拂云。
0573a27: 歷歷分明如不會。且將龍藏曬當軒。擲拂子下座。
0573a28: 佛誕日上堂。未出母胎之時卻也諸根完具。及乎右
0573a29: 脅而生。藥法膏肓盲一味。雲門相為剪除。愈見葛藤遍
0573a30: 地。然雖打草驚蛇。未免兜三惹四。還知落處麼。年年
0573b01: 惡水驀頭澆。別有聲光動天地。喝一喝。
