0385b01: 東山梅溪度禪師語錄卷第三
0385b02: 嗣法門人真解等編
0385b03: 上堂三
0385b04: 住師宗州觀音閣師誕日趙養浩張甲科楊英張懋
0385b05: 猷雷運通杜貞杜元徐明朱超鳳蔡萬高徐運通同
0385b06: 監院海順等請上堂問久嚮和尚悟入三摩非生非
0385b07: 滅因甚又道降生師云獨露堂堂人不會故將安置
0385b08: 在斯辰問海眾雲臻即不問和尚示生有何祥瑞師
0385b09: 云半嶺雪梅一庭煙柳進云祥瑞且置秪如師陽眾
0385b10: 信精誠未審利益有多少師云數不完記不盡問如
0385b11: 何是一無歸萬有師云春暖百花放進云如何是萬
0385b12: 有歸一無師云秋深萬木凋進云有無未彰如何領
0385b13: 會師拈拄杖云向這裏薦取空徹問人人念佛佛念
0385b14: 甚麼師云念空徹問和尚生辰即不問二親劬勞如
0385b15: 何報答師拈拄杖云單憑此個力乃云寒暑去來疾
0385b16: 似箭居諸往返快如梭一從策杖來昆水彈指經今
0385b17: 六載過而今欲返夜郎去不意諸檀留此住各以一
0385b18: 香并一花持來為我祝初度兼請陞堂把舌饒頻撾
0385b19: 法鼓震丹霄一條白棒驀拈出下下都從痛處敲點
0385b20: 點血星飛碧漢星辰日月悉昏暗盲龜跛鱉怕怖生
0385b21: 稽首座前乞方便我宗從不涉言詞只貴當人直下
0385b22: 知設使與君談論得瞿曇詎肯拈花枝應識人人本
0385b23: 體具一非即也一非離秪因妄想與攀緣所以長年
0385b24: 相鈍置二六時中須自強莫教碌碌背圓常眼前日
0385b25: 子如花費只恐臨時徒自傷趁斯力健與身壯抖擻
0385b26: 精神做一上非滅非生坐斷來無生曲子憑敲唱無
0385b27: 生曲子且置如何是非生非滅一句秋來諸樹皆凋
0385b28: 葉春到群花盡吐香卓拄杖下座。
0385b29: 觀音誕日眾戒子請上堂問祖道中興如何舉唱師
0385b30: 云春風浩浩如雷吼進云王道遐昌如何讚頌師云
0385c01: 祥雲冉冉覆河山進云秪如天下太平萬民樂業又
0385c02: 作麼生師云村歌社舞自成曲問太陽門下日日三
0385c03: 秋明月堂前時時九夏意旨如何師云這是甚麼所
0385c04: 在說秋說夏進云如此則慶誕一句又作麼生師云
0385c05: 三瓣栴檀一雙樺炬乃云幾片錦雲騰梵闕一簾膏
0385c06: 雨點禪林陞堂為慶圓通誕聽得黃鸝講佛心擊禪
0385c07: 床云聞麼聞麼於此聞得凡舉一念則一觀音示現
0385c08: 舉百念則百圓通現前更說甚麼三摩地自在心南
0385c09: 海岸紫竹林紅桃綠柳盡是滿月慈容鳥語風聲無
0385c10: 非普門舌相顧左右云且塵塵覿面一句作麼生道
0385c11: 見聞端的如能透等閒何處不圓通卓拄杖下座。
0385c12: 十月初一傳戒上堂四月初八說戒純清絕點十月
0385c13: 初一說戒絕點純清雖然怎奈天榜山未肯點首何
0385c14: 故他道仁者紹祖基業傳佛心宗何不橫拈白棒直
0385c15: 指根源使人當機徹證直下荷擔傳甚麼龍盂虎錫
0385c16: 臥具田衣講甚麼冰清梵行雪淨毘尼不見道惟此
0385c17: 一事實餘二則非真時珍珠泉忍俊不禁乃勵聲曰
0385c18: 爾這漢又偏耶豈不聞禪定智慧以戒為基菩提涅
0385c19: 槃以戒為本三世能仁孰不由斯證道歷代開士阿
0385c20: 誰越此度人故曰過去諸如來斯門以成就現在諸
0385c21: 菩薩今各入圓明未來修學人當依如是法與論至
0385c22: 此焂忽霜風入座寒月澄空珍珠泉依然湛湛天榜
0385c23: 山照舊巍巍敢問大眾且道天榜山說的是珍珠泉
0385c24: 說的是試分析看若分析得則山僧四月初八與十
0385c25: 月初一說未曾說著半字諸人十月初一與四月初
0385c26: 八受未曾領受一法圓陀陀人人本有光灼灼個個
0385c27: 不無到這裏一任手把豬頭衣包狗骨其或未然且
0385c28: 將新戒體搭起舊袈裟。
0385c29: 惺源請上堂霜風颯颯林葉飄飄涼霧籠山頂寒雲
0385c30: 鎖樹梢山僧掩室把爐燒聽得堂前鐘鼓敲偶登曲
0386a01: 彔木棒喝不相饒驚起海底泥牛吼崖前石虎哮大
0386a02: 眾且道明甚麼邊事俱胝但把指頭豎普化惟將鈴
0386a03: 鐸搖卓拄杖下座。
0386a04: 到普安縣綠蘿庵尹正楚黃玉科馬顯成張夢蘭等
0386a05: 請上堂爛熳春光二月天桃花是處吐枝鮮靈雲打
0386a06: 失娘生眼流播人間今古傳豎拂子召大眾云那裏
0386a07: 是靈雲打失眼目處試檢點看檢點得出始知重重
0386a08: 煙景非從別處開敷歷歷風光盡在個中發現說甚
0386a09: 麼劉阮溪邊馬蹄踏踏王謝堂上燕語嘈嘈塵塵華
0386a10: 藏門處處真如界雖然眾中莫有不被境轉者麼如
0386a11: 無不免據款結案粉蝶尋芳穿檻外金鶯出谷繞枝
0386a12: 頭雖然滿目皆春色切忌遭他換兩眸。
0386a13: 康熙乙未六月十二受駐防王守戎洎眾居士等請
0386a14: 住普安縣圓通寺到院上堂圓通山頂別是乾坤雲
0386a15: 樹參天樓臺接日鳥頌劫前之韻泉鳴個裏之琴可
0386a16: 謂古今勝地龍象真蹤到此不弘宗教禪子何以知
0386a17: 歸不免八字打開普使當機透脫震威一喝云聞麼
0386a18: 這裏聞得始知一喝分賓主照用一時行又喝云且
0386a19: 道這一喝是賓是主是照是用於此脫然省去一任
0386a20: 作宗門真表臨濟遠孫四料揀斬新揭示三玄要劈
0386a21: 面指揮說甚麼金剛王劍踞地師子探竿影草喝不
0386a22: 作喝脫或未能仍向圓通山頂一一覷破始得。
0386a23: 浴佛上堂拈拄杖云這裏是毘嵐園無憂樹悉達太
0386a24: 子即今下生手指兩儀足行七步諸人見麼卓一下
0386a25: 云又道天上天下惟吾獨尊聞麼若也聞見分明可
0386a26: 謂人人兩耳圓通個個雙眸炯碧所以道即此見聞
0386a27: 非見聞無餘聲色可呈君個中若了全無事體用何
0386a28: 妨分不分到這裏始知二千年前九龍吐水浴的與
0386a29: 今日一眾舉手澆的無二無別既無二又無別則古
0386a30: 之悉達即今之悉達古之四月八即今之四月八何
0386b01: 有纖毫之變易哉雖然即如四月初八已巳前還有山
0386b02: 僧啟口處也無顧視左右下座。
0386b03: 傳戒上堂舉袈裟云會麼這裏會得便會佛性戒珠
0386b04: 心地印霧露雲霞體上衣講甚麼防非止惡重難輕
0386b05: 遮如謂不然遂度袈裟云且從這裏擔荷。
0386b06: 師於康熙癸亥冬還貴筑之棲霞乙丑冬撫軍慕大
0386b07: 檀越暨闔省文武諸公重建本山值豎殿日師集眾
0386b08: 上堂揮拂子云棲霞開建百餘春幾度遭逢兵燹傾
0386b09: 不是宰官垂護念曇花焉得復重榮召大眾云諸昆
0386b10: 仲看看此山形肖鷲峰勢凌霄漢一水拖藍於側群
0386b11: 峰俯首於前花吐色香鳥談梵偈巍然高拱北闕卓
0386b12: 哉偉壯南黔始闢於先明弘治之年復經於本朝義
0386b13: 王之建廣集龍象大結勝因豈意甲寅鋒鏑殿閣頹
0386b14: 然雲水蕭條香花澹寂不期我撫軍慕大檀越并闔
0386b15: 省文武諸公不忘靈山記咸生希有信心金布滿
0386b16: 園剎新一色欲令慈風再扇慧日重明喝震洞口之
0386b17: 雲棒敲松頂之月可謂曹源復漲覺樹再春然雖若
0386b18: 是你諸人還知慕大檀越并文武諸公信心出處麼
0386b19: 若知出處何妨一毫端上現寶王剎坐微塵裏轉大
0386b20: 法輪脫或未然不免重宣以偈此段因緣非偶然大
0386b21: 都種自劫初前祗園今日重彪炳永壯皇圖億萬年
0386b22: 下座。
0386b23: 昊天閣落成開光上堂師以拂子打圓相云諸昆仲
0386b24: 見麼此是清淨自然覺皇如來三千二百劫所證之
0386b25: 光所謂大神通光大慈悲光大喜捨光大忍辱光大
0386b26: 平等光大柔和光大自在光大利益光大如意光大
0386b27: 智慧光大吉祥光大解脫光大功德光大皈依光大
0386b28: 圓滿光大無礙光無能勝光今日在我開府慕公不
0386b29: 思議海中放於棲霞頂上普照三千大千世界於中
0386b30: 山河國土動植飛潛凡遇斯光者悉皆當地解脫召
0386c01: 大眾云既是清淨自然覺皇如來所證之光因甚又
0386c02: 在開府慕公不思議海中放出這裏會得始知人人
0386c03: 六根門頭靡不放光動地個個五蘊山中不無吐瑞
0386c04: 凌虛又何有聖凡之別迷悟之分敢問大眾開光稱
0386c05: 賀一句作麼生道良久云琳宮重建覆金仙盤結紅
0386c06: 雲勢自然以筆點一點云十七大光開此日人間天
0386c07: 上照無偏。
0386c08: 佛成道日觀音寺松雲禪人同眾請圓戒上堂不住
0386c09: 皇宮入雪山六年苦行太無端明星一點凌空現照
0386c10: 得頂沒半邊拈拄杖召大眾云諸昆仲那裏是迦
0386c11: 文老人頂沒半邊處這裏會得便會大地普觀奇
0386c12: 哉三歎以至赤雙足披凍雲下山談空說有拈花枝
0386c13: 付正法教人遞代流通到這裏則比丘二百五十戒
0386c14: 不具已巳具菩薩十重四十八輕戒未圓已圓又何須
0386c15: 鳴鐘陞座析相分條而謂之戒耶倘或未能一年一
0386c16: 度逢斯日引得諸人說悟迷圓戒畢下座。
0386c17: 康熙丁卯年正月十五日開府慕大檀越請就本山
0386c18: 結制糧憲慈母傅太夫人營齋請上堂師詣座前震
0386c19: 威一喝云喝震雲開獅嶺外以杖擊座云杖敲花吐
0386c20: 鳳山前棲霞頂上燈王座信步高登孰敢先顧左右
0386c21: 云還見麼策杖便登拈香云這瓣香位尊北闕壽等
0386c22: 南山放之則千邦皆治卷之則萬國咸寧爇向爐中
0386c23: 端為祝延
0386c24: 今上皇帝聖躬萬歲萬歲萬萬歲欽願四海宴而干
0386c25: 戈息八方靜而甲馬休次拈云這瓣香義清似水節
0386c26: 重如山凝瑞氣以擁一人結祥雲而覆萬姓爇向爐
0386c27: 中奉為滿朝文武闔國公卿並及重建本山都憲慕
0386c28: 大檀越暨通省當道勳貴伏願當作皇圖柱石恒為
0386c29: 佛國金湯再拈云這瓣香冤深河海禍重丘山棒喝
0386c30: 叢中一度得人天座上四回拈供養前住普門堂上
0387a01: 傳臨濟正宗第三十二世先師靈隱文老人用酬法
0387a02: 乳伏願生生誨人無倦世世接物有方斂歛衣就座維
0387a03: 那白椎竟師舉拂子云秪這個若喚作第一義諦顢
0387a04: 頇不少不喚作第一義諦錯過太多顧左右云且作
0387a05: 麼生是第一義問靉靆祥雲橫谷口繽紛瑞氣結峰
0387a06: 頭如何是東山境師云生春石一嶺集鳥樹千株進
0387a07: 云群緇雲集法曇殿共和陽春一曲新如何是東山
0387a08: 人師云拈杖撐禪月陞堂佈法雲進云人境已巳蒙師
0387a09: 指示秪如傅太夫人來山營齋供眾還是為純嘏永
0387a10: 錫還是為海屋添籌師云一片春風生隴陌無邊花
0387a11: 柳綻江濱進云恁麼則一箭落雙鵰也師云幸得上
0387a12: 座證明問如何是天命之謂性師云日出峰巒香閣
0387a13: 暖風生林壑石門寒進云如何是率性之謂道師云
0387a14: 渴飲饑餐情落落冬裘夏葛意翛翛進云如何是修
0387a15: 道之謂教師云說偈雲生案談經月滿堂進云一簾
0387a16: 春色人皆見獨有吾師見更真師云是峰皆聳翠無
0387a17: 鶴不棲松問道本無言為甚說許多絡索因言顯道
0387a18: 究竟來原無一字還是說的是不說的是師云桐葉
0387a19: 秋風剪杏花春露滋進云和尚切莫向語默裏轉師
0387a20: 卓杖云是語是默僧罔措師便打一僧作禮起目顧
0387a21: 四方云是處俱不見未審向那裏見師云有見見時
0387a22: 非正見僧四方作聽勢云是處俱不聞且道向那裏
0387a23: 聞師云不聞聞處是真聞問如何是萬法歸一師云
0387a24: 鈴鳴風過處進云一歸何處師云犬吠客來時問十
0387a25: 五日已巳前當轉何法師云梅雪飄香侵丈室進云正
0387a26: 當十五日又作麼生師云爐煙結篆出廊楹進云十
0387a27: 五日已巳後如何話會師云鐘鼓堂前如擊動人天座
0387a28: 下定交參問法座巍巍人天濟濟和尚以何法利人
0387a29: 師云短杖敲開銅嶺月圓音驚起聖泉龍進云如此
0387a30: 則黔南眾姓均霑法雨去也師云不勞讚嘆問昔日
0387b01: 說法昆水今朝說法黔山未審昔日的是今朝的是
0387b02: 師云日月兩輪光宇內進云恁麼則遇緣即宗隨處
0387b03: 作主去也師云香花一路擁杖頭乃云昆池遊罷轉
0387b04: 黔南掩室棲霞經幾年今日開堂祝聖壽龜毛拂柄
0387b05: 又重拈是以龍象交參歌皇風之地厚水雲聚集頌
0387b06: 佛日之天高不期我傅太夫人生希有心營殊勝供
0387b07: 敦請山僧弘揚此道偉濟人天欲說即心即佛猶是
0387b08: 玉蝶穿花零碎錦欲說非心非佛又成金鶯擲柳亂
0387b09: 垂絲不免將此龜毛拂柄拈向諸人面前註解一上
0387b10: 致令賢愚老少知心源水源共湛貴賤高低識性月
0387b11: 山月同輝遂拈拂子召眾云諸昆仲看看這龜毛拂
0387b12: 柄一自普門室內得來幾向華王座上拈出能殺活
0387b13: 於當機能縱奪於覿面只是觸不得背不得雖則觸
0387b14: 背不得卻能放大寶光照諸剎土是故諸佛於此得
0387b15: 之談空說有列祖於此得之接物利生聖君於此得
0387b16: 之垂衣治化宰輔於此得之福國庇民庶民於此得
0387b17: 之起家治業衲僧於此得之演教弘宗按下拂子云
0387b18: 龜毛拂柄既有如是光明如是利益因甚又借傅太
0387b19: 夫人信心為之點出於此會得不特會拂柄光明一
0387b20: 切遍覆便會夫人信心億劫長存到這裏則鳥啼花
0387b21: 落無非即心即佛之玄風清雲澹盡是非心非佛之
0387b22: 妙明歷歷諸佛分上此段光明不增活潑潑眾生分
0387b23: 上此段光明不減正所謂黃頭碧眼難開口白牯狸
0387b24: 奴易展眉正恁麼時各各圓成各各具足則且置如
0387b25: 何是開堂祝國一句慈風扇處山河固玉版鳴時日
0387b26: 月長復舉三聖道我逢人則不出出即便為人興化
0387b27: 道我逢人則出出即不為人師云秪如山僧今日高
0387b28: 登寶座普集人天且道為人是不為人是於此下得
0387b29: 一轉語不惟不觸於三聖亦且不背於興化脫或不
0387b30: 能聽取一頌悠悠綠水拖雲澹岌岌青山捧月明但
0387c01: 得消閒三昧法橫拈短杖任遊行結椎下座。
0387c02: 明空曹居士設齋請上堂士問如何是賓中賓師云
0387c03: 雲瓢雪笠走風塵士云如何是賓中主師云逢場作
0387c04: 戲任歌舞士云如何是主中賓師云堂前撾鼓四方
0387c05: 聞士云如何是主中主師云坐斷白雲不出戶問如
0387c06: 何是第一玄師云南明水泛釣魚船進云如何是第
0387c07: 二玄師云銅峰頂上月孤圓進云如何是第三玄師
0387c08: 云石洞橫穿照壁山進云如何是第一要師云陞座
0387c09: 宜撾鼓進云如何是第二要師云聽法要知音進云
0387c10: 如何是第三要師云受齋須捧缽進云玄要機關雖
0387c11: 迥別不出尋常十二時師云只容如是知不許恁麼
0387c12: 道乃云三玄三要展個裏之風光四主四賓印劫前
0387c13: 之春色當陽如領會不必棒如雨點直下若承當何
0387c14: 須喝似雷轟人天眼目憑開佛祖權衡任握顧左右
0387c15: 云要識玄要機關麼鳥聲春裏碎要識主賓意旨麼
0387c16: 山色雨中多卓拄杖下座。
0387c17: 師誕日霞章監院請上堂問世尊說法四十九年未
0387c18: 曾說著半字且道說的是甚麼法師卓杖一下云會
0387c19: 麼進云不會師云不會正好受持問如何是祖祖傳
0387c20: 不盡的師云撐天拄地一枝杖進云如此則將作何
0387c21: 用師云打雨敲風處處拈問海屋添籌從此始南山
0387c22: 層次數偏長蟠桃一粒大如斗信手拈來獻法王遂
0387c23: 豎起拳云且道和尚向何處下口師便打進云恁麼
0387c24: 則通身慶快師復打問法堂高闢聳東巖瑞草琪花
0387c25: 擁壽臺獅子吼時天地動聖凡濟濟盡歸來時如何
0387c26: 師云共看香雲結碧嶺同聞法鼓震丹霄進云秪如
0387c27: 世尊出摩耶胎指天指地與和尚登寶王座豎拂拈
0387c28: 椎是同是別師云風搖楊柳一江綠露潤桃花夾岸
0387c29: 紅進云恁麼則世尊眉橫和尚鼻直師云春色一般
0387c30: 露騷人幾樣吟僧禮退師拈杖卓一卓云這木上座
0388a01: 與山僧同壽從無始來至於今日同行同住同坐同
0388a02: 臥同喜同怒同哀同樂秪是窺覷不得思量不得何
0388a03: 故稍起思量而墻千尺纔涉窺覷白雲萬里諸人還
0388a04: 委悉麼若能委悉不特與山僧同則過去莊嚴劫千
0388a05: 佛已巳同現在賢劫千佛亦同未來星宿劫千佛當同
0388a06: 乃至西乾四七東土二三居廛力生遁跡道者莫不
0388a07: 皆同到這裏原來金剛壽量人人具足個個圓成非
0388a08: 南山之可倫非東海之可比正恁麼時有情無情與
0388a09: 木上座同壽則且置如何是數不完計不盡的花甲
0388a10: 琪枝歲歲逢春發好鳥年年逐暖啼。
0388a11: 糧憲夫人周氏初度設齋請上堂問一華開敷千葉
0388a12: 周匝一佛出現千佛讚揚且置獨踞孤峰頂時如何
0388a13: 師云橫按莫邪全正令進云今日周夫人壽誕開無
0388a14: 盡藏結殊勝緣如何是因齋慶讚一句師云綠水青
0388a15: 山談壽量進云如此則壽山與江山並峙師云碧霞
0388a16: 紫霧結星台問今日周夫人母難之期來山營齋供
0388a17: 眾莫是求福如東海麼師云移花兼蝶至進云莫是
0388a18: 求壽比南山麼師云買石得雲饒進云如此則算數
0388a19: 譬喻所不能及師云不須重道破乃云連日上堂講
0388a20: 心說性論妙談玄波及大眾立機立境山僧動棒施
0388a21: 喝今日上堂心性不講玄妙不談機境不立棒喝不
0388a22: 施拈拄杖云單憑這個與周夫人點出不可說不可
0388a23: 說智慧海一一流出無量無邊不可說不可說福德
0388a24: 門一一含容無量無邊不可說不可說壽命聚一一
0388a25: 聚中或現大身或現小身或現男形或現女形凡有
0388a26: 所為悉皆顯現諸人還委悉麼若能委悉始知周夫
0388a27: 人智慧福德壽命盡未來際不曾增盡未來際不曾
0388a28: 減盡未來際不曾生盡未來際不曾滅到這境界則
0388a29: 南山萬仞莫能比其高東海千尋莫能喻其廣又何
0388a30: 須華封三祝海屋添籌召大眾云如何是周夫人永
0388b01: 同金剛不屬杇壞一句宵宵銅鼓峰頭月日日棲霞
0388b02: 嶺上雲不變不遷明歷歷亙今亙古鎮長春。
0388b03: 二月初八日撫軍慕大檀越設齋請上堂拈香云此
0388b04: 香無聲無臭不蔓不枝拈起則瑞擁皇圖放下則祥
0388b05: 凝佛國爇向爐中奉為巡撫貴州兼理湖北川東等
0388b06: 處地方提督軍務都察院右副都御史重建本山大
0388b07: 功德主慕大檀越伏願道心共佛日長明智種同金
0388b08: 剛永固斂歛衣就座上首白椎竟問都院以平等心設
0388b09: 伊蒲供於中不向佛求不向法求不向僧求未審和
0388b10: 尚如何證明師云百花叢裏過片葉不霑身進云如
0388b11: 此則一種沒絃琴惟師彈得妙師云幸有知音識短
0388b12: 長問牛頭未見四祖時因甚百鳥啣花獻師云富在
0388b13: 深山有遠親進云見後為甚不啣花獻師云貧居鬧
0388b14: 市無人問進云如此則幾片閒雲歸去後一輪孤月
0388b15: 照山川師云不因瑞木空中墜怎得寒梅江上開進
0388b16: 云正所謂金從礦裏出玉自石中生師云一般真切
0388b17: 意能有幾人知問孔子有云吾道一貫曾子應唯是
0388b18: 何旨趣師云半雷從地發無處不春回進云瞿曇拈
0388b19: 花飲光微笑如何話會師云杏花含露放粉蝶逐風
0388b20: 來進云雖然如是且道儒釋端的在甚麼處師驀頭
0388b21: 兩棒問孔子登東山而小魯登泰山而小天下今日
0388b22: 和尚東山陞座且道得何意旨師云聳聳群峰皆俯
0388b23: 首悠悠萬派盡朝宗進云恁麼則不負四眾臨筵鐘
0388b24: 鼓震開府營齋龍象臻師云知恩有幾人問露地白
0388b25: 牛眠淺草穿雲鐵鷂遶晴空此段消息和尚知否師
0388b26: 云不知進云和尚與麼學人不與麼師云一枝短拄
0388b27: 杖對柄斷拂子問善財童子五十三參且道參個甚
0388b28: 麼師云參汝不會的進云學人擬欲進步不知樓閣
0388b29: 門從甚處入師卓杖云向這裏來進云謝師指引師
0388b30: 云切忌錯下腳頭問春回大地先天洩是和尚語否
0388c01: 師云曾恁麼道來進云且如九十日前這片春光從
0388c02: 甚處發師云拄杖頭上進云九十日後又向甚處去
0388c03: 也師云拄杖頭上進云正當恁麼時又在何處師云
0388c04: 拄杖頭上乃云吐玉碧桃開夾岸拖金細柳拂層臺
0388c05: 乘時敲唱陽春曲幸有知音接拍來須是恁麼人方
0388c06: 佐恁麼事欲佐恁麼事還他恁麼人方使宗風不墜
0388c07: 道眼流通流通且置作麼生是道眼莫是青山綠水
0388c08: 麼未免住於色相莫是鶯啼燕語麼未免住於音聲
0388c09: 大眾聞見既都不是道眼畢竟在甚麼處這裏見得
0388c10: 端的始知我慕大檀越天爵人爵齊修選官選佛兩
0388c11: 得說甚麼共打無腔鼓同撐不二門扶破沙盆於今
0388c12: 時拋爛冬瓜於那畔露鳶飛魚躍旨趣洩水流風動
0388c13: 機緣到這裏則河圖洛書端由莫測妙德空生玄妙
0388c14: 罔知三賢啟口無能十地退身有分又何須動棒似
0388c15: 雨施喝如雷與麼會去從教佩佛祖靈符如是觀來
0388c16: 亦可攜仲尼日月然後現丈六金身於一莖草上不
0388c17: 為分外納百億須彌於一粒粟中又有何妨正與麼
0388c18: 時如何是慕大檀越互相激揚一句玉板聲傳雲谷
0388c19: 外曇花香發仕途中下座。
0388c20: 諸山禪德營齋請上堂半月濃陰鋪四野一朝杲日
0388c21: 麗高亭諸禪潔治酥酡供請我陞堂轉法輪拂子揮
0388c22: 時古洞孤巖悉皆吐氣杖頭卓處枯松稿竹莫不回
0388c23: 春引得鳥語關關清木入之耳底谷風習習煖石女
0388c24: 之面門樵人腰斧登危岡野水拖藍投古渡此是諸
0388c25: 山禪德同設香飯共結勝因撥去千層障雲露出一
0388c26: 輪杲日致令有情無情霑不盡之光輝真諦俗諦樂
0388c27: 無為之至化敢問大眾陽回大地則且置未審這段
0388c28: 濃陰收向甚處卓杖云但向聲前親薦取休從言下
0388c29: 錯商量下座。
0388c30: 洪邊門一興劉居士率眾檀信營齋請上堂問今日
0389a01: 陞堂無別問君臣五位請師宣師云逐一問將來進
0389a02: 云如何是君師云萬國咸欽仰進云如何是臣師云
0389a03: 丹心貫太清進云如何是君視臣師云雖然居九五
0389a04: 寶光左右飛進云如何是臣向君師云秉節清寰宇
0389a05: 傾心仰聖顏進云如何是君臣合道師云恩深似海
0389a06: 乾坤宴義重如山社稷安問昔日釋迦老漢未說法
0389a07: 時先拈大乘中乘小乘今日和尚登寶王座還是以
0389a08: 小喻中以中喻大師云這是甚麼所在說大說中說
0389a09: 小進云因甚又道小根小莖小枝小葉中根中莖中
0389a10: 枝中葉大根大莖大枝大葉師云山僧這裏總不恁
0389a11: 麼進云何故長者於火宅門外推出三車師卓杖云
0389a12: 且道這是那一車進云如是則窮子鼓掌去堂堂信
0389a13: 步歸師云腳跟下好與三十棒僧禮拜師乃云連日
0389a14: 未陞法堂案上塵生一尺層層霧鎖獅山疊疊雲封
0389a15: 照壁惹得銅鼓巖皺眉蹙額筆架峰短嘆長嗟偶逢
0389a16: 檀信設伊蒲敦請山僧說法要句下澄清五位聲前
0389a17: 點破三乘焂忽照壁雲收獅山霧斂歛銅鼓巖撫掌生
0389a18: 歡筆架峰揚眉發笑拈拄杖召大眾云且道證明的
0389a19: 是阿誰良久云有意尋思全不見無心晤對甚分明
0389a20: 卓拄杖下座。
0389a21: 寒食道淨桂居士率眾檀信等營齋請上堂問今日
0389a22: 清明節哭聲震野雲是何意旨師云總為靈源未透
0389a23: 真際未歸進云東山堂上又作麼生施濟師云棒敲
0389a24: 山石裂喝震髑髏穿僧作禮師乃云枯林膏雨潤峻
0389a25: 嶺鶴雲拖子規啼血染江濱蛺蝶尋芳穿徑岸有者
0389a26: 放紙鳶於綠野有者指酒舍於花村有者灑淚荒坵
0389a27: 有者燒錢古塚惟有東山了無是事堂前輕敲鐘鼓
0389a28: 座上演說無生致令人人三世父母直下透徹靈源
0389a29: 箇箇歷劫宗親當陽頓歸真際敢問大眾乘時普濟
0389a30: 一句作麼生道禁煙節令屆今朝撾鼓陞堂震碧霄
0389b01: 一曲無生唱未已巳三途六趣盡高超卓拄杖下座。
0389b02: 本師靈隱老人忌日上堂拈拄杖云識先師來處麼
0389b03: 卓左邊一下云春來草木含芳識先師去處麼卓右
0389b04: 邊一下云秋到峰巒削色還識先師不來而來不去
0389b05: 而去處麼卓中間一下云宵宵月朗長空日日風清
0389b06: 八極你諸人還委悉麼如其委悉始知先師來無所
0389b07: 從去無所至法身克滿十虛法雨灑周三際設或不
0389b08: 能酥酡妙供真前列牛首名香鼎內焚以杖三卓下
0389b09: 座率眾至影堂拈香上供畢便歸方丈。
0389b10: 
0389b11: 
0389b12: 
0389b13: 　　　雲南師宗州萬壽庵嗣法門人海聞捐刻
0389b14: 　　本師和尚語錄第三卷附藏流通伏願曹源涸而
0389b15: 　　　復長覺樹凋而再春
0389b16: 　　　康熙戊寅歲季夏月吉旦
0389b17: 　　　　　　　　　板藏嘉禾楞嚴經坊
0389b18: 
0389b19: 
0389b20: 東山梅溪度禪師語錄卷第三終
