0121b01: 
0121b02: 
0121b03: No. 962
0121b04: 不可剎那無此君
0121b05: 
0121b06: 宋達磨山沙門　義銛　述
0121b07: 空蕩立中絕對此乃天然體上名
0121b08: 俱破俱立俱法界此乃天然名下體
0121b09: 體不二故體常融名非濫故名常定
0121b10: 空彰蕩德三俱破三千三諦是相如
0121b11: 假彰建德三俱立三千三諦如是相
0121b12: 中彰妙德俱法界三千三諦相如是
0121b13: 界蹄十如三世界事理因果依正盡
0121b14: 三周正體不出此只在平常一念中
0121b15: 終窮究畢光極談甚深境界不思議
0121b16: 以此為境曰妙境三千三諦非他物
0121b17: 以此為觀曰妙觀三千三諦皆本無
0121b18: 境即觀故能所忘是故初乘不名觀
0121b19: 境觀難思何所用只要剎那妄融
0121b20: 妄心融處真亦亡一牧了事隨緣漢
0121b21: 善惡都不思量著任運惡滅而成善
0121b22: 無用心處願行增一超直入如來地
0121b23: 不成團劈不開看來看去只成獃
0121b24: 若能親到獃田地三觀元來是禍胎
0121c01: No. 962-A
0121c02: 元享釋書十三年戒泉涌寺俊傳曰山陰義銛述不
0121c03: 可剎那無此君贈銛號朴翁內外兼明禪教并
0121c04: 通可謂會稽名士葛天民字無懷者也。
0121c05: 
0121c06: 叡山沙門秀雲不可剎那無此君纂註曰華嚴疏
0121c07: 曰般若能成萬行何法而不用之寂照盡於理極
0121c08: 不得一行無此君耳所以開即萬行森然泯則一
0121c09: 不為一得意即無所不通耳鈔曰言一得一行無
0121c10: 此君者借外典語晉書中說王獻之好竹到處即
0121c11: 皆樹之人問其故答曰人生不得一日無此君耳
0121c12: 意在心貞節歲寒不移今明萬行不得暫時而
0121c13: 無般若雲按清涼云王獻之誤也蓋徽之之事也
0121c14: 徽之義之子而獻之兄也晉書列傳第五十曰王
0121c15: 徽之字子猷嘗寄居空居中便令種竹或問其故
0121c16: 徽之但嘯詠指竹曰何可一日無此君耶本按瀛
0121c17: 奎律髓夏日載葛無懷詩曰僧義銛字朴翁以事
0121c18: 還俗葛其姓無懷號也今錄律髓所載朴翁詩七首
0121c19: 于此。
0121c20: 郊原避暑曰
0121c21: 有暑猶當避無憂可得忘竹身共瘦
0121c22: 湖近意先涼靜勝寧須奕幽朗不待觴
0121c23: 還同殘夢樂炙背負朝陽
0121c24: 夏日曰
0122a01: 曉荷承墜露晚岫障斜陽樹下地常蔭
0122a02: 水邊風景蟬移驚鵲近鷺超得魚忙
0122a03: 獨坐觀群動閑消夏日長
0122a04: 湖提晚步曰
0122a05: 照影怜寒水關情奈夕陽雪慳天欠冷
0122a06: 年近曰添長好句誰相寄浮生各自忙
0122a07: 有身聊頓放無事可思量
0122a08: 訪端叔提幹曰
0122a09: 水趁潮頭行山隨柁尾行大江中夜滿
0122a10: 雙櫓半空鳴雁冷來無幾鷗清睡不成
0122a11: 平生師友地此夕最關情
0122a12: 雪夜曰
0122a13: 冷通幽信孤山欠幾遭杯因寒更滿
0122a14: 句到淡方高雪滴晴檐雨松翻夜壑濤
0122a15: 布衾雖仍鐵猶念早趨朝
0122a16: 宿裴菴曰
0122a17: 一徑松杉迴成陰見日稀山晴僧盡出
0122a18: 風暖燕交飛結子華拋樹欄人犬護扉
0122a19: 閑看山月上清坐更添衣
0122a20: 小亭曰
0122a21: 小亭終日對幽叢兀坐無言似定中
0122a22: 蒼鮮靜連湘竹紫綠陰深映蜀葵紅
0122a23: 來戲捉穿華蝶下偷銜卷葉蟲
0122a24: 斜照尚多高柳少明年更欲種梧桐
