0167a01: 大明太宗文皇帝御製序讚文十篇主十
0167a02: 藏經讚
0167a03: 如來正宗大覺妙經序
0167a04: 四部經序
0167a05: 聖妙吉祥真實名經序
0167a06: 喜金剛本續序
0167a07: 般若論中道論對論律論比量論序
0167a08: 經牌讚
0167a09: 釋迦如來金像讚
0167a10: 尊勝佛母讚藏經跋尾
0167b01: 御製藏經讚
0167b02: 朕惟如來為一大事出現演三藏十二部
0167b03: 之玄言所以指教垂義者尚矣自其言流
0167b04: 于中土翻譯其義以化導類非上根圓
0167b05: 智之士鮮能以通之而得其要者或寡矣
0167b06: 夫治心修身所以成道心也者虛靈明妙
0167b07: 煥然洞徹該貫萬理而無所遺也是故啟
0167b08: 多聞必由於藏海原萬法本歸於一心以
0167b09: 是修證超乎圓妙常住不動無有所蔽此
0167b10: 誠末世之津梁迷途之明炬也朕撫臨大
0168a01: 統仰承鴻基念
0168a02: 皇考
0168a03: 皇妣生育之恩垂緒之德劬勞莫報乃遣使
0168a04: 往西土取藏經之文刊梓印施以資為薦
0168a05: 揚之典下一切生靈均霑無窮之福如
0168a06: 是功德有不可名言若夫世之由迷惑真
0168a07: 交纏故業茫然而莫之所歸者不究竟於
0168a08: 斯亦莫能得其體而返其真也推是心以
0168a09: 濟拔流轉引援沉淪者亦如來慈悲之願
0168a10: 也用是為讚以揭于卷首且以翼流通於
0168b01: 無窮焉讚曰。
0168b02: 如來演義諦法音充周
0168b03: 世界恒河沙一一皆具足
0168b04: 化導於類咸得成正觀
0168b05: 有漏諸微塵悉超於覺海
0168b06: 歷阿僧祇劫廣開方便門
0168b07: 迷妄執空華一切了明徹
0168b08: 有一弗徹者誓不成佛陀
0168b09: 我今念眾生是故廣演說
0168b10: 深心奉塵剎俱願證菩提
0169a01: 上報二重恩下濟諸途苦
0169a02: 並登無上覺欲漏盡消除
0169a03: 成就勝妙心以拯諸末劫
0169a04: 廣此密因義布施於竺乾
0169a05: 頻伽大梵音至妙不思議
0169a06: 如十方擊鼓無礙於音聲
0169a07: 有耳皆獲聞聞者即成覺
0169a08: 堅固無動轉永不墮輪迴
0169a09: 世尊為證明作如是讚歎
0169a10: 功德不可說永被於生靈
0169b01: 
0169b02: 
0169b03: 永樂八年三月初九日
0169b04: 
0169b05: 
0169b06: 御製如來正宗大覺妙經序
0169b07: 朕惟如來以大慈悲之心愍濟迷悟開般
0169b08: 若之門闢漚和之路演一乘之法了一真
0169b09: 之義論不空之空見無相之相平等如如
0169b10: 唯一無二正宗大覺妙經者乃如來萬法
0170a01: 之原諸佛弘覺之海妙詮累劫之因發啟
0170a02: 無量之果包含而事無不統該貫而理無
0170a03: 不歸即始而見終非始終之可究由顯而
0170a04: 達隱非顯隱之可求要皆闡其跡而神其
0170a05: 化恒其體而森其用者也夫真諦難逢至
0170a06: 寶難獲故明珠含彩於深淵美玉韜光於
0170a07: 厚嶽非有神靈啟其扃鐍亦何以剖其祕
0170a08: 而其奇哉蓋誠感慈敷蘊奧斯露譬猶
0170a09: 揭如意樹於交衢奏鈞天樂於廣漠所難
0170a10: 見者人咸見之所難聞者人咸聞之見之
0170b01: 而無不滿其欲聞之而無不遂其願飢而
0170b02: 來飽而歸虛而至實而往若登須彌之頂
0170b03: 悉覽培塿之塵若飲大海之流具識百川
0170b04: 之味求其一義充周於恒河沙界之中語
0170b05: 其一言旋轉於萬一陀羅之內為五千四
0170b06: 十八卷之首三藏十二部之微欲舉其
0170b07: 妙豈可殫述雖然法本無言匪言則法無
0170b08: 以寓迷以法悟豈可無法法以言立豈可
0170b09: 無言故經者言之寄言者經之流緣經而
0170b10: 求法悟法以成覺流而徂源由凡而至
0171a01: 聖實皆本於斯是經功德廣矣大矣嘉與
0171a02: 萬方同遊智海乃以鋟梓用廣流傳謹書
0171a03: 為序發其所謂以爝火而益太陽之
0171a04: 光舉纖塵而增華嶽之重誠知有所不能
0171a05: 然而覺迷悟惑以惠利於眾庶俾咸趍至
0171a06: 善並受福禔者此朕之至心也。
0171a07: 
0171a08: 永樂十年九月十五日
0171a09: 
0171a10: 
0171b01: 御製四部經序
0171b02: 四部經者何本行因果釋迦譜涅槃經是
0171b03: 也謂之四部者何所以紀如來之功行雖
0171b04: 其名有不同合其事而貫通之則一也朕
0171b05: 惟如來之道廣大悉備最勝最妙無與為
0171b06: 等超天人而獨尊歷萬劫而永固迎之不
0171b07: 見其始而隨之不見其終然猶假生滅修
0171b08: 證以弘覺世人者蓋因其理之近似者而
0171b09: 言之使凡欲致力於如來之道者有所持
0171b10: 循也夫不自有為則無以顯夫無為不因
0172a01: 生滅則無以著乎非生非滅由有為而達
0172a02: 乎無為由生滅而悟乎不生不滅夫然後
0172a03: 可以造般若之途而踐大覺之者也朕
0172a04: 間大藏之典恒注意于斯慮夫世之修
0172a05: 如來道者契經之浩瀚莫適其旨歸未
0172a06: 免有望洋之歎爰會四經而一之命工鋟
0172a07: 梓嘉惠於人使由邇而至遠自下而升高
0172a08: 頓空意地泯然智識之俱無湛然形之
0172a09: 俱化大道固凝又何有於始生真如常住
0172a10: 又何有於涅槃也哉謹書為序以發其端
0172b01: 云。
0172b02: 
0172b03: 永樂十年八月初一日
0172b04: 
0172b05: 
0172b06: 御製聖妙吉祥真實名經序并讚
0172b07: 朕惟如來之道廣大周高超無等浩渺
0172b08: 汪洋莫測其淺深杳無邊際莫知其遠近
0172b09: 視之不見其形聽之不聞其聲若存若亡
0172b10: 不生不滅非名言可得其性相非隨迎可
0173a01: 見其始終所謂唱無緣之慈而澤周萬物
0173a02: 演勿照之明而鑒窮沙界者也當其掩室
0173a03: 摩竭示寂息言杜口毘邪現默得意是以
0173a04: 文殊師利興善哉之歎以無語言是真入
0173a05: 不二法門聖妙吉祥真實名經者是一切
0173a06: 如來顯密微妙最極清淨正覺菩提其義
0173a07: 甚深廣大如來弘大慈悲敷演妙旨作殊
0173a08: 勝方便成就一切正覺夫道本無名絕諸
0173a09: 對待性空真有不逐緣滅性常如是故曰
0173a10: 實相惟不執有以為有不泥無以存無以
0173b01: 是觀法則可以明道是故是經浩乎博乎
0173b02: 妙萬法而不遺統萬有而歸真者也朕每
0173b03: 誦其言了解其趣是修習者出有壞妙吉
0173b04: 祥頂髻之珠嘉與萬方同增福慧用是鏤
0173b05: 梓以廣其傳凡諸有情能了是最極殊勝
0173b06: 則功德具足頓超漚和之門即登般若之
0173b07: 路不然違真以迷性競辯以好異烏能得
0173b08: 是經之涯涘況敢望其逕也哉學道之
0173b09: 士宜盡心焉謹敷揚而為讚曰。
0173b10: 聖妙吉祥最殊勝廣大顯密真實名
0174a01: 如來演說利益因超出無生與有壞
0174a02: 惟此菩提無上覺能令一切悉斷除
0174a03: 如是祕義妙宣揚即說乃離於言說
0174a04: 法王神通大自在弘施方便於世間
0174a05: 如彼甘露虛空無盡法界皆霑足
0174a06: 一句一義妙無量是為清淨最上乘
0174a07: 金剛威力摧眾魔那由他劫善調伏
0174a08: 能於種種作饒益無二真如頂髻珠
0174a09: 持誦演說作思惟令得一切咸快樂
0174a10: 聞者如聆師子吼眾生隨處即西方
0174b01: 一身宴坐寶蓮華兩足先登般若地
0174b02: 惟願有情皆實性各應超脫此門中
0174b03: 歸依無等真實王具諸功德不思議
0174b04: 讚歎甚深微妙理最妙吉祥成佛陀
0174b05: 
0174b06: 
0174b07: 
0174b08: 永樂九年四月十七日
0174b09: 
0174b10: 
0175a01: 御製喜金剛本續序
0175a02: 朕惟二儀奠位萬品咸遂於流形三昧顯
0175a03: 真諸法了能於成就是即最勝無量調伏
0175a04: 眾妙之祕密乃為般若波羅蜜多清淨之
0175a05: 玄門括囊三藏十二部之精微標十地
0175a06: 百千劫之準的宏精進以攝懈怠設方便
0175a07: 以濟沉淪盡苦空真正之言表禁戒深研
0175a08: 之義讚相知相乎實相論空本空乎悉空
0175a09: 與華嚴之理合轍而同塗演金剛之教自
0175a10: 源而之派發跡由於天竺流潤溢於閻浮
0175b01: 朕臨御洪基撫茲兆庶欲納之於之
0175b02: 域措之於仁壽之鄉恒翼翼是惟兢兢弗
0175b03: 及爰稽釋典因究真詮詳其味則實深探
0175b04: 其功則甚大矧遇
0175b05: 如來遙致丕闡宗乘開笥則法雲布騰展
0175b06: 帙則慧日融朗是用鋟梓以廣流通祈
0175b07: 四海之豐穰水為生之福利乃述為序
0175b08: 以弁于端顧以蹄涔之積豈足以益滄海
0175b09: 之波簣垤之微焉足以埤須彌之峻聊敷
0175b10: 覺旨以紀聖功焉。
0176a01: 
0176a02: 
0176a03: 永樂十三年四月十七日
0176a04: 
0176a05: 
0176a06: 御製般若論中道論對論律論比量論序
0176a07: 朕惟佛法密微妙萬化而無跡大覺曠照
0176a08: 寓至理於無言然非論無以盡其言非言
0176a09: 無以宣其旨故舉名標實鑑寂亡緣昔者
0176a10: 諸佛菩薩愍彼執迷熏蒸惑業顛倒斷常
0176b01: 之見造次有無之間喪實失真攀條棄本
0176b02: 爰啟玄指巧破鈍根廓邪路於周行敞嚴
0176b03: 關於廣漠慧風布而煩歊息甘露灑而枯
0176b04: 瘁榮闢祕密藏而賜如意珠顯覺樹株而
0176b05: 施菩提果燃迷塗之慧炬駕渡海之迅航
0176b06: 道既難名功斯大矣等河沙之舌豈足以
0176b07: 頌讚聚須彌之筆何可以紀書惠餘光而
0176b08: 及今演玄源於無極朕每釋典遐究真
0176b09: 詮志契道符得其指要是用鋟梓以廣其
0176b10: 傳頌布竺乾越踰嶺開側陋偏悟之鄙
0177a01: 廣如來弘濟之心祈四海之常豐俾群生
0177a02: 之偕福於乎日月之照人皆仰其明雨露
0177a03: 之濡物咸被其澤若是教典其功溥哉於
0177a04: 是抽毫為序用冠其端使觀者於斯超然
0177a05: 自悟庶幾有小補云。
0177a06: 
0177a07: 
0177a08: 永樂十三年六月　　日
0177a09: 
0177a10: 
0177b01: 御製經牌讚
0177b02: 六合清寧七政順序雨暘時若
0177b03: 萬物阜豐億兆康和九幽融朗
0177b04: 均躋壽域溥種福田上善攸臻
0177b05: 障礙消釋家崇忠孝人樂慈良
0177b06: 官清政平訟簡刑措化行俗美
0177b07: 泰道咸亨凡厥有生俱成佛果
0177b08: 
0177b09: 
0177b10: 永樂九年五月初一日
0178a01: 御製釋迦如來金像讚
0178a02: 圓覺持妙湛尊功德極高無與等
0178a03: 愍濟迷為利益法身恒住若虛空
0178a04: 弘誓慈悲方便門願俾眾生俱成佛
0178a05: 演說無量微奧義周大千世界中
0178a06: 無分天上與人間龍宮海藏皆充滿
0178a07: 彼聞一音及一語隨意莊嚴悉現前
0178a08: 十號具足蓮華生三十二相八十好
0178a09: 端嚴微妙顯金像千日煇放光明
0178a10: 世尊聖主天中王廣與眾生集善福
0178b01: 以此金剛堅固力有情含識盡蒙恩
0178b02: 
0178b03: 
0178b04: 
0178b05: 
0178b06: 御製尊勝佛母讚
0178b07: 如來弘誓大慈悲周布無礙廣大法
0178b08: 一切諸佛所乘故是法世間出世間
0178b09: 依二諦說二門萬法不離於一體
0178b10: 稽首具足薄伽梵神通廣大妙無邊
0179a01: 華鬘瓔珞妙莊嚴是故諸天皆頂禮
0179a02: 乃演說尊勝佛母妙眾法陀羅尼
0179a03: 能滅惡道盡消除能斷一切生死苦
0179a04: 能破地獄諸報業能使隨獲清淨心
0179a05: 使從天者得歷天使慕佛者得成佛
0179a06: 令獲福者得安穩令得壽者壽益增
0179a07: 有能專此作思惟入佛剎土無障礙
0179a08: 無量河沙佛宣說如來智印第一義
0179a09: 彼有墮於生死海應得解脫出沉淪
0179a10: 餓鬼閻王阿脩羅與彼藥羅剎眾
0179b01: 蚊龜狗及蛇蟒鳥獸蠢動與含靈
0179b02: 身皆不受即轉生直至如來生補處
0179b03: 或得生天剎利種或得生婆羅門家
0179b04: 或於最勝豪貴生皆由乘此佛力故
0179b05: 轉所生處得清淨乃至得到妙菩提
0179b06: 如是功德名吉祥盡無量舌難讚美
0179b07: 猶如日藏摩尼寶光燄照徹無不周
0179b08: 又復如閻浮檀金見者悉令生歡喜
0179b09: 實為生之慈父乃為莫測之宗師
0179b10: 饑者如食真乳糜渴者如飲醍醐味
0180a01: 病者似服伽陀藥熱者如濯清珠池
0180a02: 盡承慈力樹善根一一所願皆如意
0180a03: 所授記者無退轉諸佛如來悉現前
0180a04: 駕此巨海之津梁示此涅槃之正路
0180a05: 諸天神明咸擁護歷無量劫愈光明
0180a06: 歡喜讚歎施有情舉足皆登密嚴國
0180a07: 
0180a08: 
0180a09: 
0180a10: 
0180b01: 御製藏經跋尾
0180b02: 如來法藏至妙難測至高無等至廣莫極
0180b03: 淵而無際深不可量大包天地細入無間
0180b04: 功德無量無邊不可思議誠超三域之平
0180b05: 路濟眾庶之夷途以此弘善用報重恩普
0180b06: 濟一切悉拔曠劫若眾生發菩提心受持
0180b07: 讀誦演說思惟則道無不洽德無不施福
0180b08: 無不充了悟三乘之宗解真如之旨即
0180b09: 成正覺永紹佛陀。
0180b10: 
0181a01: 
0181a02: 
0181a03: 永樂九年閏十二月
