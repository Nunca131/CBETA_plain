0163c01: 
0163c02: 
0163c03: 
0163c04: 
0163c05: No. 646
0163c06: 釋普門品重頌
0163c07: 
0163c08: 宋天竺寺沙門　遵式　述
0163c09: △第二重頌是隋煬大業中智者滅後笈多所譯
0163c10: 方入大部故疏闕釋靈感傳天人語南山云什師
0163c11: 八地菩薩譯法華闕觀音重頌既涉冥報信有此
0163c12: 文今扶上二番問答隨文略釋固難盡理講者但
0163c13: 令不失上文大途梗何必騁異此頌二十六行
0163c14: 為二初一偈雙問二章次二十五偈雙答二問初
0163c15: 問中一句歎。德三句正問。
0163c16: 世尊妙相具。
0163c17: 一句之內名體合歎世尊名也所以略舉尊號則
0163c18: 知上九為三世中尊歎之要也具相質也相妙
0163c19: 而具妙是歎辭具謂三十二滿足又可妙即是好
0163c20: 以八十種好嚴其相令妙好也復次名實俱歎法
0163c21: 身名是妙名相為妙相上文云具相三十二以八
0163c22: 十種好用莊嚴法身即此意也具此相好者即具
0163c23: 二嚴能答我問故舉而歎也。
0163c24: 我今重問彼佛子何因緣名為觀世音。
0164a01: 正問中初句兼於二問文云重問即重問上二段
0164a02: 之事孰謂不然次二句別問觀音欲佛先答初章
0164a03: 就近更徵故也亦可三句併問初章自招後答既
0164a04: 有真身冥益豈無應緣顯赴耶故許說中雙許二
0164a05: 番謂聞名及見身是也。
0164a06: △第二答中作三意初二偈總答二章次十九偈
0164a07: 別答二章三四偈勸持名供養總答中初一偈正
0164a08: 答次一偈依本觀慈悲。
0164a09: 具足妙相尊偈答無盡意汝聽觀音行善應諸方所
0164a10: 弘誓深如海歷劫不思議侍多千億佛發大清淨願。
0164a11: 汝聽觀音行是總答前章觀音即境智因緣得名
0164a12: 善應諸方所是總答後段普門示現用上總意
0164a13: 消之次一偈尋本觀慈誓顯今智斷十番利益
0164a14: 本依別圓無量無作四諦起於願行由誓境深廣
0164a15: 故弘誓如海弘即廣也歷劫顯時久遠一一劫中
0164a16: 侍多千億顯值復多一一佛所復發別願如四十
0164a17: 八等一一願含法界故復云大也歷劫約豎侍多
0164a18: 約橫一一豎中有橫一一橫中有所歷之時廣說
0164a19: 云云將此總中本誓歷下別答一一難及普門後
0164a20: 廣作可知。
0164a21: △第二別答復二初一偈是雙許說二章。
0164a22: 我為汝略說聞名及見身心念不空過能滅諸有苦。
0164a23: 聞名是許前章見身是許後章向誡聽今許說言
0164a24: 略說者即別答也總答多含即文略而意廣別答
0164b01: 陳列且約人界果報邊明七難等普門且約三十
0164b02: 三身等即文廣而意略今取意略信是許別答也
0164b03: 聞名聞觀世音境智名也上文約四種聞釋成三
0164b04: 慧義觀兩全可解見身即普門示現顯應三業也
0164b05: 心念不空者明二段應益也心念屬意不云身口
0164b06: 者此從冥顯二機攝二章語便何者初章顯機若
0164b07: 身若口俱須域意故意能總攝也故上釋持名云
0164b08: 口為誦持心為秉持為理不失雖非口持覺觀是
0164b09: 口行通屬口業機攝例如小彌陀執持名號一心
0164b10: 不亂亦不妨口機下文皆云念彼觀音力例同此
0164b11: 釋後段冥機約心為便可解不空者縱使稱名都
0164b12: 無顯驗冥益不。
0164b13: △第二十八偈正答又二初十三偈頌初章次五
0164b14: 偈頌後章初又二初十二偈明口業機應次一行
0164b15: 略頌身意二種機應上文七難表六大種而云假
0164b16: 令多舉諸難亦是表此今偈加推墮二山惡獸蛇
0164b17: 蠍此四皆識種攝毒藥從人及蟲鬼識種攝從塵
0164b18: 體地種攝雨雹水種攝又合羅剎鬼難加六成十
0164b19: 二難初一偈火難。
0164b20: 假使興害意推落大火坑念彼觀音力火坑變成池。
0164b21: 上文例作三科釋貼文事證觀解於觀中初廣約
0164b22: 十番遭苦稱名成機致感次約別圓二種本住法
0164b23: 門及慈悲誓願顯前十界圓益今但略作貼文一
0164b24: 釋餘可準上不復備敘講者應具示其意使義觀
0164c01: 不壅有益來者言大火坑者上直云大火此加之
0164c02: 以坑大而更深意顯聖力火無淺小皆能成難況
0164c03: 乎大坑設使劫火從地獄至初禪如此大坑滿中
0164c04: 紅焰菩薩亦能或以吹滅或以口或復手遮令
0164c05: 其不燒或作涼池。
0164c06: △次一偈水難。
0164c07: 或漂流巨海龍魚諸鬼難念彼觀音力波浪不能沒。
0164c08: 上得淺處即能免難若加龍鬼淺亦可畏故值死
0164c09: 緣多重於上文彌彰聖應爾。
0164c10: △次一偈墮須彌難。
0164c11: 或在須彌峰為人所推墮念彼觀音力如日空住。
0164c12: 如日住空顯聖力難思然但是假設何人能到復
0164c13: 被推等設有此事聖無不為頂生人王能上妙高
0164c14: 因貪帝位還降人間若能稱名必有免理。
0164c15: △四一偈墮金山難。
0164c16: 或被惡人逐墮落金剛山念彼觀音力不能損一毛。
0164c17: △五一偈怨賊難。
0164c18: 或值怨賊繞各執刀加害念彼觀音力咸即起慈心。
0164c19: △六一偈王難。
0164c20: 或遭王難苦臨刑欲壽終念彼觀音力刀尋段段壞。
0164c21: △七一偈枷難。
0164c22: 或囚禁枷鎖手足被杻械念彼觀音力釋然得解脫。
0164c23: △八一偈毒藥難。
0164c24: 詛諸毒藥所欲害身者念彼觀音力還著於本人。
0165a01: 大慈等愛理合均除而還著本人者被害稱名機
0165a02: 成須救能害無機惡心自非聖使然又毒藥有
0165a03: 鬼須得著人若不殺他必須自害問若惡心自
0165a04: 怨賊何故但令起慈答賊害事顯但令起慈即彰
0165a05: 聖力毒藥陰謀反害方驗然賊亦有自害如東林
0165a06: 老僧為賊所斬賊反以自刺心入背出黨奔
0165a07: 迸又毒藥未必例皆還著有作折攝二用釋者若
0165a08: 二俱有機則可然若能害者無冥顯二機折亦徒
0165a09: 施。
0165a10: △九一偈羅剎鬼難。
0165a11: 或遇惡羅剎毒龍諸鬼等念彼觀音力時悉不敢害。
0165a12: 然兼毒龍前有魚龍及鬼此重言者龍鬼通水陸
0165a13: 前但在水也上文四種龍等云云。
0165a14: △十一偈惡獸難。
0165a15: 若惡獸圍繞利牙爪可怖念彼觀音力疾走無邊方。
0165a16: △十一一偈蛇蠍難。
0165a17: 蚖蛇及蝮蠍氣毒火然念彼觀音力尋聲自迴去。
0165a18: △十二一偈雨雹難。
0165a19: 雲雷鼓掣電降雹澍大雨念彼觀音力應時得消散。
0165a20: 欲益觀行者應巧約惡業煩惱作蛇虎等法門釋
0165a21: 之使順道理若準請觀音疏作三義明消伏力用
0165a22: 謂約事約行約理對此中果報煩惱及所住法門
0165a23: 會之亦應可解口業機應竟。
0165a24: △第二一偈總頌身意二種機應。
0165b01: 眾生被困厄無量苦逼身觀音妙智力能救世間苦。
0165b02: 三毒猛盛心不自在名之困厄四類同棲各說所
0165b03: 苦鴿說婬為最苦蛇說瞋為最苦云云女無子苦
0165b04: 如上說或分二句對意對身細作可了若作觀解
0165b05: 十番為三毒所困及約界外作順逆法門應釋應
0165b06: 用上文意消三毒義身業無子無修因男女乃至
0165b07: 無圓頓男女尋上文消之若心念身禮二業成機
0165b08: 斷除三毒根滿足二莊嚴永拔十界三土世間之
0165b09: 苦故云觀音妙智力能救世間苦亦應更明別圓
0165b10: 本觀慈悲云云。
0165b11: △第二五偈別答普門示現此中文狹望上別文
0165b12: 此仍成總又為三初二偈頌普現次二偈頌本觀
0165b13: 三一偈結成聖者三業初又二初一偈直頌普現
0165b14: 二一偈別舉所化三種法界。
0165b15: 具足神通力廣修智方便十方諸國土無剎不現身
0165b16: 種種諸惡趣地獄鬼畜生生老病死苦以漸悉令滅。
0165b17: 上文列聖身至金剛神闕地獄界此中舉劣況勝
0165b18: 成互出耳一一身說約四句如前又上文約三土
0165b19: 為所應此十方當約三土釋十方云云。
0165b20: △次二偈本觀又二初偈行願次偈觀成普益初
0165b21: 又三二句辨觀一句慈誓一句誡歸向。
0165b22: 真觀清淨觀廣大智慧觀悲觀及慈觀常願常瞻仰。
0165b23: 真觀了空成一切智清淨觀出假處有無染成道
0165b24: 種智廣大智慧即中道觀於諸法名廣勝出二
0165c01: 邊名大中道體即智慧觀此體故名智慧觀問何
0165c02: 以智慧名中體耶答順此經意此經以寂照合法
0165c03: 身為體感應為宗得作此說三智實在一心中得
0165c04: 不可一異悲觀等者誓願通稱為觀緣諦發故如
0165c05: 止觀十法通名為觀。
0165c06: △次偈辯益又二。
0165c07: 無垢清淨光慧日破諸闇能伏災風火普明照世間。
0165c08: 上二句明智光次二句慈光破暗照世云云。
0165c09: △三一偈結成聖者三業顯應。
0165c10: 悲體戒雷震慈意妙大雲澍甘露法雨滅除煩惱。
0165c11: 戒雷對身業慈雲對意業澍雨對口業戒檢七支
0165c12: 身業為便戒淨能拔三惡之苦故名悲體身輪現
0165c13: 通駭動情復如雷震內心愛念名慈普覆一切
0165c14: 如雲無謀而應逗會不差復名為妙意業也口輪
0165c15: 演實相之法為甘露雨三草二木平等蒙潤三惑
0165c16: 熱惱為之清涼廣釋三無緣三不護等如上文一
0165c17: 一應跡一一說法皆須明別圓菩薩所住法門方
0165c18: 有事用釋普門一番竟。
0165c19: △第三四偈勸持供養又為二初二行一句勸持
0165c20: 二一行三句勸供養初又二初一行重舉前口業
0165c21: 機應以為勸由。
0165c22: 諍訟經官處怖畏軍陣中念彼觀音力眾怨悉退散。
0165c23: 由前口業居初舉一攝二所以特舉官訟軍陣者
0165c24: 水火難稀鬼虎事寡運衰方值諍訟事眾世之諍
0166a01: 本財色田宅日用有之勸持則要也刀杖幽執有
0166a02: 過方遭軍陣王役事非由己巳又捔力相持自刃森
0166a03: 目刀杖案籍死之難賊奪有財非如師旅斯亦
0166a04: 勸之要也。
0166a05: △次一行一句正勸又二初三句約權實格量次
0166a06: 二句結勸。
0166a07: 妙音觀世音梵音海潮音勝彼世間音。
0166a08: 先舉菩薩實證實益為格量本勝彼九界權乘慈
0166a09: 智故云勝世間音秖音塵一法以實智佛眼觀之
0166a10: 即實諦妙音權智法眼觀之即俗諦世音此實證
0166a11: 也緣中道修慈名為梵音此慈能與機會名海潮
0166a12: 音譬不失度此實益也與夫九界生法二慈作意
0166a13: 應物豈復為類故云勝彼格量明矣。
0166a14: △二句結勸。
0166a15: 是故須常念念念勿生疑。
0166a16: 初勸常念有事理二行云云若事理行成自見菩
0166a17: 薩色法二身故一句復止疑勸也。
0166a18: △次一行三句勸供養初一句歎。
0166a19: 觀世音淨聖。
0166a20: 菩薩清淨三業從正命生故云淨聖言其堪受供
0166a21: 養也正命是聖法人稟此法名人為聖故云觀音
0166a22: 淨聖次別別舉德以為勸由。
0166a23: △於苦惱下二句頌上施無畏德。
0166a24: 於苦惱死厄能為作依怙。
0166b01: 苦惱死厄怖畏處也作依怙無畏力也如幼子恃
0166b02: 怙父母更何所畏即指前現權實身說為父母護
0166b03: 三乘子免二死厄。
0166b04: △具一切下四句舉福田勸。
0166b05: 具一切功德慈眼視眾生福聚海無量是故應頂禮。
0166b06: 具一切功德舉菩薩報身敬由慈眼視眾生舉應
0166b07: 身恩田福聚海無量總歎二田高出如山之謂聚
0166b08: 深廣無際之謂海亦是二田所依歎法身也頂禮
0166b09: 正勸以三業供養也身儀事顯故特舉之必具三
0166b10: 業上文脫瓔珞望今乃互舉耳又此勸事普一切
0166b11: 皆得供養百金之瓔孰人可辨又能嚴尚貴所嚴
0166b12: 豈復輕耶觀心者身業勤則增長福德供養應身
0166b13: 口業動則說般若供養報身意業勤則會理供養
0166b14: 法身云云釋偈竟。
0166b15: 
0166b16: 釋普門品重頌終
0166b17: 
0166b18: 
0166b19: 
0166b20: 宋慈雲尊者疏別行重頌附大部入藏而南方教
0166b21: 苑不傳幾二百年矣至元甲午為教門入京於燕
0166b22: 城弘法寺得之東歸猶至實然不敢自祕遂鋟諸
0166b23: 梓以惠來學大德。壬寅夏五興元住山苾芻性澄
0166b24: 謹題
