0306a17: 妙法蓮華經解卷第三之一
0306a18: 
0306a19: 溫陵開元蓮寺比丘　戒環　解
0306a20: 妙法蓮華經藥草喻品第五
0306a21: △三如來述成二。初科分敘義。
0306a22: 此品為中根述成領悟之意也。大迦葉等前雖領
0306a23: 隨宜之權會歸之實。而未明一音密闡真知冥化
0306a24: 之功。如彼大雲雨於一切。草木叢林隨分受潤。故
0306b01: 佛以此喻重與述成。以顯聖人平等之慈。若天地
0306b02: 之無私由萬物之自私也。故名藥草喻品。三乘根
0306b03: 性譬諸草木。覺皇道化等如一雨。雨雖一味而種
0306b04: 有差別。故根莖大小之不同。法雖一相而機有利
0306b05: 鈍。故道果證趣之各異。此慈無不等而萬物自私
0306b06: 也。草能治病名藥草。以喻人天善種三乘智因能
0306b07: 遠害滅惡者。若四趣惡種生死業因。則徒為蕪穢
0306b08: 非藥草矣。此譬三乘文兼樹木。獨以藥草名品者。
0306b09: 為中根述成。取當機立名耳。偈云。聲聞緣覺。聞法
0306b10: 得果。是名藥草。各得增長是也。若諸菩薩是名大
0306b11: 樹。非當機矣。△二依文正釋六。一述成前義。
0306b12: 爾時世尊告摩訶迦葉至誠如所言。
0306b13: 迦葉領悟喻說。即設大富長者之喻。歎佛隱勝現
0306b14: 劣誘諸庸鄙。使得大法利。又於偈末感歎慈悲方
0306b15: 便之大恩。是善說如來真實功德。△二示所未及
0306b16: 二。初標不盡。
0306b17: 如來復有無量無邊阿僧祇功德至說不能盡。
0306b18: 此明一音密闡真知冥化平等之慈。尤為無量功
0306b19: 德。雖迦葉善說。而言未及此。故復示之也。△二釋
0306b20: 所以二。初示一音密闡。
0306b21: 迦葉當知至其所說法皆悉到於一切智地。
0306b22: 方便為權智地為實。於一切法以方便說而皆到
0306b23: 智地。所謂密闡也。到一切智地者。契實相智境也。
0306b24: △二示真知冥化。
0306c01: 如來觀知至示諸眾生一切智慧。
0306c02: 諸法歸趣。即一乘實相。眾心所行。即三乘性欲。佛
0306c03: 說一切法為度一切心。不知法之歸趣難以度心。
0306c04: 不知心之所行難以說法。今於二者通達無礙。可
0306c05: 謂真知冥化矣。而又究明諸法以開示眾生一切
0306c06: 智慧。欲令悟入。皆所謂無邊僧祇功德也。△三喻
0306c07: 明所示四。一立譬之本。
0306c08: 迦葉譬如三千大千世界至若干名色各異。
0306c09: 大千同為一地。而有山川谿谷之高下。譬一真境
0306c10: 而有三界諸趣之別也。卉木同生一地而有種類
0306c11: 名色之各異。譬一法性而有三乘大小之辨也。眾
0306c12: 草為卉草之總名也。卉有叢。木有林。△二喻一音
0306c13: 密闡。
0306c14: 密雲彌布覆三千大千世界。一時等澍。其澤普洽。
0306c15: 雲喻慈意。澤喻法雨。言密雲者。雲不密則不能等
0306c16: 澍。慈不密則不能廣利。一雲所雨大千普洽。譬一
0306c17: 音密闡大小均被也。△三喻真知冥化。
0306c18: 卉木叢林及諸藥草至華果敷實。
0306c19: 喻真知冥化物物自遂也。根莖大小總辨草木。以
0306c20: 明根機有異。諸樹大小總結草木以明一雨是同。
0306c21: 夫以一雲一雨而滋眾物。稱其大小種性曾無夭
0306c22: 閼。使為華者敷為果者實。各各自遂。則佛之真知
0306c23: 冥化若此而已巳。木質曰斡草質曰莖。皆依根而立。
0306c24: 根譬種性。莖譬發心。枚葉譬所薰教理。華果譬所
0307a01: 修行果。謂三乘種性發心熏習之不同。同是一音
0307a02: 教澤之被。而各有所成也。△四喻作成不同。
0307a03: 雖一地所生一雨所潤。而諸草木各有差別。
0307a04: 草木皆植類。樹之一地同。潤之一雨同。而有大小
0307a05: 之殊者。根自異也。群生亦類也。所賦一性所化一
0307a06: 道。而有三乘之殊者。亦機自異耳。△四以法合喻
0307a07: 四。一合立譬之本。
0307a08: 迦葉當知至如彼大雲覆三千大千國土。
0307a09: 明佛出興廣覆群有。雲起無心喻無緣慈也。大音
0307a10: 聲即廣長舌相之音也。天人修羅為三善道。不言
0307a11: 三惡道。為障重非機也。△二合一音密闡。
0307a12: 於大眾中而唱是言至未涅槃者令得涅槃。
0307a13: 此敘佛初坐道場唱顯化跡宣度生事。使知聖人
0307a14: 出興之意也。超證菩提曰度。了達萬法曰解。離眾
0307a15: 結縛曰安。究竟永寂曰涅槃。
0307a16: 今世後世如實知之至皆應到此為聽法故。
0307a17: 此示正知見欲廣開悟也。今世後世如實知者。以
0307a18: 實相智了三世事。如華嚴一念普觀無去來住也。
0307a19: 一切知一切見者。以佛知見徹了諸法也。知道者。
0307a20: 言已巳先知先覺也。開道者。能以是道開覺後人也。
0307a21: 說道者。能以是道方便演說也。如是唱者。為警群
0307a22: 機。故召天人使令聽受。
0307a23: 爾時無數千萬億種眾生。來至佛所而聽法。
0307a24: 因召而集也。△三合真知冥化。
0307b01: 如來於時觀是眾生至皆令歡喜快得善利。
0307b02: 所來之眾根性不同。佛各隨其所堪而化之。以堪
0307b03: 人天者為說十善。堪二乘者為說諦緣。堪大乘者
0307b04: 為說六度。以至定不定性人非人類。各隨所堪而
0307b05: 為說法。雖根有無量而皆令利喜。是謂冥化。△四
0307b06: 合作成不同。
0307b07: 是諸眾生聞是法已巳至具足蒙潤各得生長。
0307b08: 明作成之利也。聞法安隱者。眾生汩於塵勞。二乘
0307b09: 縛於空寂。聞是法者。足以滌塵勞解縛著。釋然物
0307b10: 外優遊一生。此現世安隱也。後生善處即聞法之
0307b11: 報。以道受樂即修道之果。言以道者。各隨其道受
0307b12: 樂不同也。修十善則受人天樂。修諦緣即受二乘
0307b13: 樂。修六度則受菩薩樂。各以其道也。離諸障礙者。
0307b14: 惡道離業障而之人天。人天離事障而入二乘。二
0307b15: 乘離理障而入菩薩。各遂其才也。故曰於諸法中
0307b16: 任力所能漸得入道。如彼大雲雨於一切。
0307b17: 如來說法一相一味至所得功德不自覺知。
0307b18: 疏闡化之功也。謂如來說法方便雖多。實則一相
0307b19: 一味如一雲一雨而已巳。解脫離滅者。指一相一味
0307b20: 之體也。解脫相則不縛諸法。離相則不合諸塵。滅
0307b21: 相則生死永盡。而究竟皆至一切種智無上道也。
0307b22: 眾生聞持而所獲功利不自覺知者。一音密闡真
0307b23: 化冥運。若天地之產百嘉。雨露之滋眾卉。自生自
0307b24: 遂孰足以知之。
0307c01: 所以者何至而不自知上中下性。
0307c02: 此明觀根逗教不怫其性故。物得自遂也。三乘種
0307c03: 類性欲不同。故念思修得亦各不同。唯如來能知
0307c04: 能化而彼不自知也。念何事等。謂或念人天事。乃
0307c05: 至聲聞菩薩事也。云何念等。謂或正或邪有為無
0307c06: 為也。以何法念等。謂或以大小頓漸。或以定慧覺
0307c07: 觀也。以何法得謂。或以四諦得聲聞法。乃至或以
0307c08: 六度得菩薩法也。如是念思所住各各不同。是謂
0307c09: 住於種種之地。如來皆能如實見之。如此委曲言
0307c10: 者。明如來知根之詳也。△五結歎迦葉。
0307c11: 如來知是一相一味之法至隨宜說法難解難知。
0307c12: 牒前一相一味等文。以明隨宜說法難解難知。而
0307c13: 歎迦葉能信受也。一相一味等即一切種智所證
0307c14: 之法。如來雖知而觀眾生性欲不同。且將之護之。
0307c15: 不即明說。故甚難知而迦葉能信能受。是謂希有。
0307c16: 此牒前文。而前言究竟至於一切種智。此言究竟
0307c17: 涅槃常寂滅相者。前依正智言。此依實相言。其揆
0307c18: 一也。終歸於空者。自解脫離滅。究竟至於常寂滅
0307c19: 相。則識心緣影一切蕩盡。而歸乎實相妙空非斷
0307c20: 空也。△六以偈重申七。初頌述成前義。
0307c21: 爾時世尊欲重此義。而說偈言。
0307c22: 破有法王。出現世間。隨眾生欲。種種說法。
0307c23: 此述成迦葉前讚諸佛於法得最自在。知諸眾生
0307c24: 種種欲樂。隨為說法之意也。眾生失真沈妄。而滯
0308a01: 於無明生死諸有封蔀。大覺出興為說真法。以破
0308a02: 妄有以除障滯。故號破有法王。△二頌示所未及。
0308a03: 如來尊重至令得正見。
0308a04: 頌密闡冥化平等之慈也。久嘿不說者。所以待機
0308a05: 也。有智則信無智則疑。而永失大利。故用以漸
0308a06: 導之。而隨力為說。令得正見。此為密闡等慈。而迦
0308a07: 葉言所未及。△三頌喻明四。初頌譬本。
0308a08: 迦葉當知。譬如大雲。起於世間。遍覆一切。
0308a09: 譬佛出興也。△二頌喻一音密闡。
0308a10: 慧雲含潤至率土充洽。
0308a11: 大雲將雨則電曜雷震。譬如來出興放光說法。慧
0308a12: 雲含潤日光掩蔽者。所謂慈意妙大雲滅除煩惱
0308a13: 焰也。雲陰靉然下逮與地。親邇可以承攬。譬慈意
0308a14: 逮下俯同萬物也。其雨普等譬法利均一。四方俱
0308a15: 下譬不擇四生。率土充洽譬教被大千也。△三頌
0308a16: 喻真知冥化。
0308a17: 山川險谷至藥木並茂。
0308a18: 譬群機不同而不失其應也。前止言草木。此加百
0308a19: 等者。草木譬三乘種性。特為入道之機。未顯在
0308a20: 故加百等。以譬有生纖悉皆蒙潤澤也。乾地
0308a21: 譬未霑法水者。悉皆利潤故云普洽。藥木者藥草
0308a22: 樹木也。△四頌喻作成不同。
0308a23: 其雲所出至而各滋茂。
0308a24: △四頌法合四。初合譬本。
0308b01: 佛亦如是。出現於世。譬如大雲。普覆一切。
0308b02: △二合一音密闡。
0308b03: 既出於世。為諸眾生。分別演說。諸法之實。
0308b04: 雖方便多門。而不離實相。
0308b05: 大聖世尊至及涅槃樂。
0308b06: 頌唱顯化宣度生事也。皆令離苦已巳下頌未度
0308b07: 令度等。由其得度以至於涅槃。故離苦安隱而世
0308b08: 出世樂無不得也。
0308b09: 諸天人眾至甘露淨法。
0308b10: 頌召集人天聽法也。
0308b11: 其法一味至而作因緣。
0308b12: 頌一相一味等文。常為大乘作緣者。所謂究竟至
0308b13: 於一切種智。△三合真知冥化。
0308b14: 我觀一切至而無懈倦。
0308b15: 此皆真知冥化平等之大慈也。△四合作成不同。
0308b16: 一切眾生。聞我法者。隨力所受。住於諸地。
0308b17: 諸地如下明。始於人天終於十地。
0308b18: 或處人天。轉輪聖王。釋梵諸王。是小藥草。
0308b19: 人天乘也。輪王王四天下。帝釋王忉利天。梵王王
0308b20: 初禪天。
0308b21: 知無漏法至是中藥草。
0308b22: 聲聞乘也。得無漏小果起六通三明。乃聲聞緣覺
0308b23: 之同行。但於中利根則得緣覺證。
0308b24: 求世尊處。我當作佛。行精進定。是上藥草。
0308c01: 藏教菩薩也。此依權乘修菩薩行。雖求佛果勤行
0308c02: 精進。而未離小乘。故為上草。
0308c03: 又諸佛子至是名小樹。
0308c04: 通教菩薩也。此依方等教修菩薩行。為大乘初位。
0308c05: 以根雖大而蔭未廣。故為小樹。
0308c06: 安住神通至名為大樹。
0308c07: 圓教菩薩也。此依一乘修菩薩行。出三乘安住
0308c08: 神通。轉不退輪度億千眾。則其蔭廣矣。
0308c09: 佛平等說至所稟各異。
0308c10: 結上作成不同。明佛至化冥同造物。
0308c11: 佛以此喻至如海一滴。
0308c12: 指上喻說雖廣。然於佛真智海中方明一滴之相
0308c13: 耳。此結顯如來阿僧祇功德說不能盡之意。△五
0308c14: 明隨機增進。
0308c15: 我雨法雨至漸增茂好。
0308c16: 此明增進之利。下明增進之機。
0308c17: 諸佛之法至皆得道果。
0308c18: 此總標。下別明。
0308c19: 聲聞緣覺至各得增長。
0308c20: 此依二乘之法增進者。最後身者將證辟支佛果。
0308c21: 不復人間受生也。
0308c22: 若諸菩薩至而得增長。
0308c23: 此依方等之法增進者。
0308c24: 復有住禪至而得生長。
0309a01: 此依大乘之法增進者。
0309a02: 如是迦葉至各得成實。
0309a03: 總結增進隨機不同也。人華謂善根秀發者。因佛
0309a04: 冥化各得成實。△六明諸佛道同。
0309a05: 迦葉當知至諸佛亦然。
0309a06: 密闡冥化佛佛道同。△七結前開後。
0309a07: 今為汝等至悉當成佛。
0309a08: 總結前說立實廢權。而開後與記之文。說最實事
0309a09: 即立實也。皆非滅度即廢權也。修行是道悉當成
0309a10: 佛。即開後與記文也。
0309a11: 妙法蓮華經授記品第六
0309a12: △四中根得記二。初略敘科義。
0309a13: 大迦葉等領悟喻說。得佛正道。當踐佛位。故與說
0309a14: 來果。名授記品。法華一會乃群機貞實所作已巳辦
0309a15: 之時。故正宗說示了無多事。直則會三乘於一致。
0309a16: 開四見使悟入。而一一授記印其成佛。以示出與
0309a17: 功成本願滿足之意耳。然昔淨名嘗怪彌勒授一
0309a18: 生記。以正位中本無授記及得菩提。而法華已巳入
0309a19: 正位。何滯耶。抑有己巳故有記。入正位者尚有己巳
0309a20: 乎。正位中雖無授記。亦不廢於授記。若華嚴性
0309a21: 海豈非正位。而十住之初妙覺之終。屢聞記。如
0309a22: 所謂清淨心所謂殊勝境界者。曷嘗無哉。淨名曰。
0309a23: 說法不有亦不無。以因緣故諸法生。無我無造無
0309a24: 受者。善惡之業亦不亡。正證之人固無己巳也。然善
0309b01: 惡之業豈有己巳之可記。豈無己巳之可忘哉。若世之
0309b02: 貧富貴賤修短苦樂。昔作而今受。前召而後應。懸
0309b03: 網而不漏。淪浩劫而莫遺者。其誰與記耶。今所
0309b04: 謂記者。特以助明不亡之理。而引發行人耳。△二
0309b05: 正依釋文三。初迦葉得記。
0309b06: 爾時世尊說是偈已巳至劫名大莊嚴。
0309b07: 諸授記文皆二。十號之前為因記。後為果記。諸弟
0309b08: 子覲佛多寡之不同。各隨其願緣也。事佛功用之
0309b09: 不同。各隨其才力也。成佛果號之不同。各隨其因
0309b10: 行也。大迦葉因地事日月燈佛。至佛滅後然燈續
0309b11: 明。以紫光金塗佛形像。又於法華妙性開明。故號
0309b12: 光明。至於國名光德劫名莊嚴。皆類其因行也。
0309b13: 佛壽十二小劫至像法亦住二十小劫。
0309b14: 淨法界身本無出沒。然於未來世而出住十二劫
0309b15: 而沒者。隨大悲願力而示現耳。正像之法各二十
0309b16: 劫而後滅者。隨眾生機感而隆替耳。佛身法性固
0309b17: 無加損於其間。
0309b18: 國界嚴飾無諸穢惡至散諸寶華周清淨。
0309b19: 依報所感皆由心地。瓦礫荊棘雜心感也。便利不
0309b20: 淨染心感也。坑坎堆阜諂心感也。諸佛無雜染諂
0309b21: 心故。國界嚴飾無諸穢惡。唯修清淨妙行故。其土
0309b22: 平正百寶周。淨名曰。隨其心淨則佛土淨。隨其
0309b23: 心淨則一切功德淨。此其證矣。
0309b24: 其國菩薩無量千億至雖有魔及魔民皆護佛法。
0309c01: 問。釋尊成佛尚煩戡剪。飲光何為獨無魔事。曰釋
0309c02: 尊示化五濁。正與眾魔共作勞侶。若無魔事不名
0309c03: 惡世。飲光成佛當善國土。故雖有魔皆護佛法。
0309c04: 爾時世尊欲重宣此義。而說偈言。
0309c05: 告諸比丘至其事如是。
0309c06: 頌應長行可明其心。調柔言慈悲之至也。逮大神
0309c07: 通言應化不測也。逮及也。大神通者。不為而應不
0309c08: 慮而。異於小聖也。無漏後身即聲聞果體。法王
0309c09: 之子即大心聲聞也。△二三聖請記。
0309c10: 爾時大目犍連至即共同聲而說偈言。
0309c11: 法說云千二百羅漢悉亦當作佛。則與記已巳竟。於
0309c12: 此特授迦葉上首。則三聖之記不言可諭。而目連
0309c13: 等心不自安。如逢王未敢便食。是以悚慄而請
0309c14: 也。
0309c15: 大雄猛世尊至除熱得清涼。
0309c16: 初四句讚謝法喻之賜。其次請記求益也。
0309c17: 如從饑國來至然後乃敢食。
0309c18: 此設譬。下自釋。
0309c19: 我等亦如是至爾乃快安樂。
0309c20: 每惟小乘過。所謂如從饑國來也。言我等作佛。所
0309c21: 謂忽遇大王也。
0309c22: 大雄猛世尊。常欲安世間。願賜我等記。如饑須教食。
0309c23: 結請也。△三三聖得記又三。一善吉得記。
0309c24: 爾時世尊知諸大弟子心之所念至國名寶生。
0310a01: 色心初破萬法皆空。理事還源一切真實。須菩提
0310a02: 昔者解空無名無相。色心初破也。今證實果反號
0310a03: 名相。理事還源也。又其生時家物忽空。今劫名有
0310a04: 寶。國名寶生。亦其義也。那由他即數。
0310a05: 其土平正至度脫無量菩薩及聲聞眾。
0310a06: 所舉十號明正報。劫國莊嚴明依報。華樹臺閣皆
0310a07: 悉寶成。應劫國之名也。其佛常處空說法者。示
0310a08: 因空悟解使由空證實也。
0310a09: 爾時世尊欲重宣此義。而說偈言。
0310a10: 諸比丘眾至二十小劫。
0310a11: 須菩提於靈山勝集居僧之首。於般若大會解空
0310a12: 第一。其道德功行疑若亞聖。而記果猶當供無數
0310a13: 佛。隨佛所行而漸具大道者。為小乘但念無相不
0310a14: 修大行。雖經多劫不成正覺。故須發菩提大心具
0310a15: 菩薩大道。然後成佛也。人民合掌聽受佛語。言皆
0310a16: 篤信樂善無薄俗也。△二旃延得記。
0310a17: 爾時世尊復告諸比丘眾至而說偈言。
0310a18: 諸比丘眾至莊嚴其國。
0310a19: 閻浮那提金紫無比。旃延果體金色如之。由旃
0310a20: 延論義第一。理性精瑩。又緣過去勤掃佛地。資成
0310a21: 嚴淨之果也。斷一切有者。理極情忘纖塵不立。言
0310a22: 其證道精徹。非謂捨有之無也。△三目連得記。
0310a23: 爾時世尊復告大眾至像法亦住四十小劫。
0310a24: 多摩羅栴檀香清遠潛通。目連神通第一果德
0310b01: 如之。西北方佛名多摩羅栴檀香神通。則香喻
0310b02: 神通明矣。一由旬四十里。目連供佛起塔高千由
0310b03: 旬者。神通所建故也。諸因記行。皆所以進聲聞
0310b04: 開廓大心。令捨空寂廣修大行。以成就佛道也。
0310b05: 爾時世尊欲重宣此義。而說偈言。
0310b06: 我此弟子至汝等善聽。
0310b07: 長表金剎者。剎具云掣多羅謂塔上覆柱。為塔
0310b08: 之表故名表剎。以金為之。其塔高千由旬則表之
0310b09: 長可知也。目連記頌至像法亦爾之句已巳終。從我
0310b10: 諸弟子威德具足已巳下。即許五百記。及開第三周
0310b11: 說法之端。
0310b12: 
0310b13: 妙法蓮華經解卷第三之一
0310b14: 
0310b15: 妙法蓮華經解卷第三之二
0310b16: 
0310b17: 溫陵開元蓮寺比丘　戒環　解
0310b18: 妙法蓮華經化城喻品第七
0310b19: △三因緣說一周。被下根二。初略敘科義。
0310b20: 化城本無而權設。以濟阻修願息之人。而進之令
0310b21: 至寶所。喻小果非實而權設。以濟樂小求證之人。
0310b22: 而引之令入佛慧也。謂之因緣說者。由前喻說乃
0310b23: 至藥草。皆以法一而機異。恐下根以為終不可及。
0310b24: 遂生懈退。於是明曩因曾化示。今緣已巳熟勝果在
0310c01: 近。使無退墮而遂捨化城趍寶所也。△二依科釋
0310c02: 文二。初正說因緣六。一標本始。
0310c03: 佛告諸比丘至劫名大相。
0310c04: 大通智勝者。一乘實智之果佛也。其智之體。囊括
0310c05: 十為大。徹照塵劫為通。物無與等為勝。以言
0310c06: 之則釋迦因地之宗師。以理推之則眾生本源之
0310c07: 覺體也。眾生覺體本來若此但為自迷色心之內
0310c08: 故小而不大。封滯無明之故礙而不通。潛伏妄
0310c09: 識之陋故劣而不勝。夫能了色心之迷滯。破無明
0310c10: 之封。則勝智現前與佛無別矣。言過無量不思
0310c11: 議劫者。明此智體其來無始。非情塵數量所及也。
0310c12: 諸比丘至譬如三千大千世界所有地種。
0310c13: 將明極多之地。設此為種。以出生餘地。
0310c14: 假使有人磨以為墨至不也世尊。
0310c15: 此舉極多之地。
0310c16: 諸比丘至盡抹為塵一塵一劫。
0310c17: 此數極多之劫。
0310c18: 彼佛滅度已巳來至百千萬億阿僧祇劫。
0310c19: 勝智無古無今。未始滅度。而彼佛滅度如是久遠
0310c20: 者。對下根述情言之耳。若吾輩者失滅勝智。迷淪
0310c21: 已巳來不知過若干劫耶。誠不可以塵墨數也。法說
0310c22: 明所化之因。但舉成佛已巳來而不言劫數。喻說則
0310c23: 舉二萬億佛所教化之事。至此則舉塵劫因緣。其
0310c24: 對上中下根明矣。
0311a01: 我以如來知見力故。觀彼久遠猶若今日。
0311a02: 以眾生知見則迷淪妄計。故智勝之佛隔塵墨劫。
0311a03: 以如來知見則古今一時。故觀彼久遠猶若今日。
0311a04: 此又釋迦之大通也。
0311a05: 爾時世尊欲重宣此義。而說偈言。
0311a06: 我念過去世至通達無量劫。
0311a07: 頌大通本始。及示釋迦宿智之明達也。知彼佛滅
0311a08: 度者。所謂猶若今日也。及聲聞菩薩如見今滅度
0311a09: 者。亦知彼眾滅度之事如今見也。佛智淨微妙通
0311a10: 達無量劫者。頌釋迦之大通也。諸比丘使知者。
0311a11: 將說宿世因緣。使信如來明見無錯謬也。△二敘
0311a12: 昔因十二。初大通成道。
0311a13: 佛告諸比丘至而諸佛法猶不在前。
0311a14: 法身慧命其來無始。則五百萬億劫。猶為應緣
0311a15: 之壽不足多也。所謂佛法者。一乘實智佛知見也。
0311a16: 上根頓悟即成佛道。下根障重必假漸修。今大通
0311a17: 經十小劫猶不現前。乃應下根示現而已巳。下根
0311a18: 因十使煩惱惑障。失滅勝智。甚大久遠。勢須積行
0311a19: 次第斷治。故言自一小劫至十小劫。斷盡惑障智
0311a20: 乃現前。所以大通應機若此。故王子讚曰。為度眾
0311a21: 生故。於無量億歲。爾乃得成佛。此應機示現明矣。
0311a22: 爾時忉利諸天至當得阿耨多羅三藐三菩提。
0311a23: 敘大通將坐道場。諸天設座請佛也。或謂本坐道
0311a24: 場佛法不現。移坐於此即得菩提。表遣忘緣然後
0311b01: 契道。然下云適坐此座滿十小劫。殆非移坐即得。
0311b02: 適坐此座時至至於滅度亦復如是。
0311b03: 適坐初坐也。初坐而雨華作樂。乃至滅度亦復如
0311b04: 是。言諸天欽向之至也。
0311b05: 諸比丘至成阿耨多羅三藐三菩提。
0311b06: 表十使惑盡勝智圓現成最正覺。△二王子隨佛。
0311b07: 其佛未出家時。有十六子。其第一者名曰智積。
0311b08: 諸佛應本為表法。燈明未出家有八子。大通未
0311b09: 出家有十六子。皆表在纏八識。前對上根正而不
0311b10: 邪。故唯八而已巳。此對下根邪正兼混。故有十六。一
0311b11: 名智積者。由智有所積故為在纏之識。若運而無
0311b12: 積斯為大通勝智矣。燈明之子一名有意。亦有積
0311b13: 之義。
0311b14: 諸子各有種種珍異翫好之具至繞佛畢已巳。
0311b15: 燈明之子止言領四天下。表上根唯四大為累而
0311b16: 已巳。智勝之子言各有種種玩好者。表下根有種種
0311b17: 欲深心所著之積。捨珍詣佛者。以其有積則未能
0311b18: 大通。能捨欲著乃證通智也。王子所養之母不一。
0311b19: 故言諸母涕泣而隨。以愛難遽捨也。輪王即大通
0311b20: 之父。於智積為祖。△三王子讚佛三。初讚滿願
0311b21: 成道。
0311b22: 一心合掌瞻仰世尊。以偈頌曰。
0311b23: 大威德世尊至善哉吉無上。
0311b24: 久乃成佛。待度生之願滿也。善吉無上。讚吉祥之
0311c01: 道尊也。△二讚定慧功圓。
0311c02: 世尊甚希有至安住無漏法。
0311c03: 安憺不亂定圓也。究竟無漏慧圓也。△三慶己巳值
0311c04: 遇。
0311c05: 今者見世尊至永不聞佛名。
0311c06: 得善利者。將除苦盲。識苦盡道知求解脫也。盲言
0311c07: 內無慧目。瞑言外無慧日也。苦盡道即所謂說諸
0311c08: 盡苦道示之以涅槃。乃初心之利。
0311c09: 今佛得最上至歸命無上尊。
0311c10: 結慶也。△四請轉法輪。
0311c11: 爾時十六王子偈讚佛已巳至重說偈言。
0311c12: 法輪取運濟無滯也。
0311c13: 世雄無等倫至當轉無上輪。
0311c14: 初四句頌德請法。從度脫於我等至眾生亦復然。
0311c15: 即希慕法利也。從世尊知眾生至當轉無上輪。願
0311c16: 應機而說也。所念所行言向道之機。智力福力言
0311c17: 受道之質。宿命行業言得道之因。各有小大淺深。
0311c18: 佛悉知見。故當應機也。△五瑞動諸天。
0311c19: 佛告諸比丘至此中云何忽生眾生。
0311c20: 眾生以無明固結。感地大礙而不通。障蔽妙明。故
0311c21: 諸佛得道皆動地放光。示破無明顯發智光也。
0311c22: 其國中間幽瞑之處。即所謂鐵圍兩山黑暗之間
0311c23: 也。其中眾生昔處幽瞑各不相見。因明乃見故疑
0311c24: 忽生也。夫人以五蘊眾相和合有生。而封蔀無明。
0312a01: 誠非日月威光所能照燭。及乎勝智開明。乃知眾
0312a02: 生之相。從芒芴間忽然幻有。亦若是矣。
0312a03: 又其國界諸天宮殿至勝諸天光。
0312a04: 諸天雖有常光。不及佛光。△六諸天請法五。一東
0312a05: 方五百梵王四。初佛光感動。
0312a06: 佛光大明感動十方。各尋光詣佛獻供請法。復有
0312a07: 四科。
0312a08: 爾時東方五百萬億諸國土中至而說偈言。
0312a09: 我等諸宮殿至照於十方。
0312a10: 諸天有大威德者。將生則祥光先見。名大德天。△
0312a11: 二尋光詣佛。
0312a12: 爾時五百萬億國土至請佛轉法輪。
0312a13: 諸天有隨身宮殿。故云與宮殿俱。△三禮佛獻供。
0312a14: 即時諸梵天王至所獻宮殿願垂納處。
0312a15: 以華散佛所以尊師。并以供樹所以重道。華如須
0312a16: 彌山。樹高十由旬。皆佛報身之量感變也。譬龍王
0312a17: 降雨洪注十方。豈彼水之能多。所變在龍而已巳。
0312a18: 時諸梵天王即於佛前。一心同聲以偈頌曰。
0312a19: 世尊甚希有至唯願哀納受。
0312a20: 具無量功德能救護一切。讚所蘊也。十方諸眾生
0312a21: 普皆蒙饒。讚所利也。我等所從來等。陳遠慕也。
0312a22: 我等先世福等。伸投獻也。△四請佛轉法。
0312a23: 爾時諸梵天王偈讚佛已巳至而說偈言。
0312a24: 世雄兩足尊。唯願演說法。以大慈悲力。度苦惱眾生。
0312b01: 涅槃道。即脫生死輪迴之妙道也。
0312b02: 爾時大通智勝如來嘿然許之。
0312b03: 佛知時未至。受請嘿然坐。△二東南方五百梵王
0312b04: 四。一佛光感動。
0312b05: 又諸比丘至為諸梵眾而說偈言。
0312b06: 是事何因緣至度脫苦眾生。
0312b07: △二尋光詣佛。
0312b08: 爾時五百萬億諸梵天王至請佛轉法輪。
0312b09: △三禮佛獻供。
0312b10: 時諸梵天王頭面禮佛至一心同聲以偈頌曰。
0312b11: 聖主天中王至今得值世尊。
0312b12: 迦陵頻伽云好音鳥。其聲清和感悅。譬佛法音。此
0312b13: 天云百八十劫空過無佛。南天云百三十劫乃得
0312b14: 一見。上天云昔無量劫空過無佛。如此不同者。信
0312b15: 知佛身無所不在無時不現。但隨緣所感故有延
0312b16: 促生滅之見耳。為眾生眼者。開惡道昏迷也。為眾
0312b17: 生父者。作世間歸趣也。△四請轉法輪。
0312b18: 爾時諸梵天王偈讚佛已巳至一心同聲而說偈言。
0312b19: 大聖轉法輪至忍善者增益。
0312b20: 度苦惱眾生令得大歡喜者。失真沈妄故苦。脫黏
0312b21: 解縛故喜。得道若生天者。上或深造得道。下或獲
0312b22: 福生天。忍善者勉力為善也。
0312b23: 爾時大通智勝如來嘿然許之。
0312b24: △三南方五百梵王四。一佛光感動。
0312c01: 又諸比丘南方五百萬億國土諸大梵至而說偈言。
0312c02: 我等諸宮殿至為佛出世間。
0312c03: △二尋光詣佛。
0312c04: 爾時五百萬億諸梵天王與宮殿俱至請佛轉法輪。
0312c05: △三禮佛獻供。
0312c06: 時諸梵天王頭面禮佛至以偈頌曰。
0312c07: 世尊甚難見至惟願垂納受。
0312c08: △四請轉法輪。
0312c09: 爾時諸梵天王偈讚佛已巳至以偈頌曰。
0312c10: 惟願天人尊至當演深遠音。
0312c11: 鼓螺雨皆譬大法能號令警眾利澤群物。
0312c12: 爾時大通智勝如來嘿然許之。
0312c13: △四例餘方梵天。
0312c14: 西南方乃至下方。亦復如是。
0312c15: △五且約上方五百四。初佛光感動。
0312c16: 爾時上方五百萬億國土諸大梵王至而說偈言。
0312c17: 今以何因緣至為佛出世間。
0312c18: △二尋光詣佛。
0312c19: 爾時五百萬億諸梵天王與宮殿俱至請佛轉法輪。
0312c20: △三禮佛獻供。
0312c21: 時諸梵天王頭面禮佛遶百千以偈頌曰。
0312c22: 善哉見諸佛至皆共成佛道。
0312c23: 善哉見諸佛者。此天過無量劫乃得一見。故稱善
0312c24: 自慶也。前謂三界為火宅者。以眾苦逼切為名。此
0313a01: 謂三界為獄者。以業累繫滯為名。言救世勉獄讚
0313a02: 悲願也。言普智廣度讚智力也。十方暗瞑者。無大
0313a03: 智光明故。由無智光則三惡增長天眾轉減。不從
0313a04: 佛聞法等者。佛法能繕性澄神。外資色力內資智
0313a05: 慧。為善業因緣。能致樂事能生樂想。由其不聞故
0313a06: 反之也。樂想者。厭苦想樂也。末後一偈為廣大回
0313a07: 向。△四請轉法輪。
0313a08: 爾時五百萬億諸梵天王偈讚佛已巳至而說偈言。
0313a09: 世尊轉法輪至無量劫習法。
0313a10: 前言甘露門。此言甘露鼓。皆取其能除苦惱。惟門
0313a11: 言悟入。鼓言警發。
0313a12: 
0313a13: 妙法蓮華經解卷第三之二
0313a14: 
0313a15: 
0313a16: 妙法蓮華經解卷第三之三
0313a17: 
0313a18: 溫陵開元蓮寺比丘　戒環　解
0313a19: 妙法蓮華經化城喻品第七之餘
0313a20: △七受請開漸。
0313a21: 爾時大通智勝如來至即時三轉十二行法輪。
0313a22: 三轉者。示相轉勸修轉作證轉。令入見修無學三
0313a23: 位也。示相者。示四諦之行相使知向方。即見道位
0313a24: 也。勸修者。示四諦之功利使知修行。即修道位也。
0313b01: 作證者。示我已巳證汝亦應證。即無學位也。又三轉
0313b02: 者。泛應三根。若下根須三。中根可二。上根唯一。若
0313b03: 上上根則目擊道存不容聲矣。有所謂十二教法
0313b04: 論。有所謂十二行法輪。教為能轉行為所轉。依示
0313b06: 四諦。即十二行法輪也。舊謂於一轉中令聞法者。
0313b07: 發生真聖慧眼及智明覺。三轉各四為十二行。亦
0313b08: 不離見修無學也。
0313b09: 若沙門婆羅門若天魔梵。及餘世間所不能轉。
0313b10: 謂此等未能正證。則雖轉唯滯言詮。
0313b11: 謂是苦是苦集是苦滅是苦滅道。
0313b12: 示所轉之相即四諦法也。皆謂之苦者。四諦因苦
0313b13: 而設。為滅苦之道故也。生老病死等八現前逼惱。
0313b14: 曰苦。煩惱結業召致未來八苦。曰集。此通三世。謂
0313b15: 過去集致現在苦。現在集致未來苦也。結業盡則
0313b16: 生死八苦永盡。曰滅。治結業則修三十七道品。曰
0313b17: 道。三十七品見淨藏淨眼文。
0313b18: 及廣說十二因緣法至生滅則老死憂悲苦惱滅。
0313b19: 廣四諦說十二緣也。自無明緣行至生緣老死等。
0313b20: 示生起相。即廣苦集二諦而說也。自無明滅至憂
0313b21: 悲苦惱滅。示修斷相。即廣滅道二諦而說也。四諦
0313b22: 為下根。聊陳麤相所本在跡。十二緣為中根。細觀
0313b23: 四諦所本在心。謂性智本明妙湛精了。由妄塵瞥
0313b24: 起俄然晦昧名無明。於無明體一念初動名行。晦
0313c01: 昧搖動則失彼精了。粘湛發知故轉智名識。十二
0313c02: 緣中。此三為根本。餘九為支末。相因以成三世之
0313c03: 緣耳。智本無知由識故知。形為妄心謂之名。乃六
0313c04: 賊之主也。性本無生由識故生。形為幻質謂之色
0313c05: 即四陰之依也。則名色者識初托胎凝滑之相也。
0313c06: 由凝滑而具六根名六入。根成出胎根與境交名
0313c07: 觸。領納前境名受。有所受故受心生而受斯取之。
0313c08: 由受取故惑業相結善惡有狀名有。由諸有結為
0313c09: 三界之生因名生。有生則老死苦惱隨之矣。此生
0313c10: 起之相也。將欲滅之。以何為要耶。當知彼無明者
0313c11: 非實有體。初一心源廓然妙湛。由知見立知。妄塵
0313c12: 瞥起。故有無明。若知見無見則智性真淨復還妙
0313c13: 湛洞徹精了。名無明滅。則自行已巳下莫不皆滅。
0313c14: 本既不存末無所附。此修斷之相也。夫四諦十二
0313c15: 緣名一而義多。有所謂小乘生滅四諦。則依分段
0313c16: 生死名苦。煩惱及業名集。擇滅名滅。生空智品名
0313c17: 道。有所謂大乘無作四諦。則依變易生死名苦。所
0313c18: 知障名集。無住涅槃名滅。法空智品名道。或曰八
0313c19: 諦。即合上言之。又有無量四諦。則依一乘圓頓而
0313c20: 說。即諸苦集明第一義。外求滅道了無所得。是謂
0313c21: 四聖諦也。十二緣亦如之。故諦緣之法雖屬二乘
0313c22: 實通大乘。其要皆為斷生死本滅無明因。使復還
0313c23: 本明妙性而已巳。凡為道看教。當深明乎此。
0313c24: 佛於天人大眾之中至具八解脫。
0314a02: 諦緣空了無所著也。心本解脫有受故累。性本
0314a03: 明定有著故昏。是以不受一切法故。遂於諸漏心
0314a04: 得解脫。又得禪定三明六通。然則聖凡一體迷悟
0314a05: 同源。人者苟能悟患累之由。達汩昏之始。果亦於
0314a06: 法不受。則禪定解脫六通三明皆可得矣。
0314a07: 第二第三第四說法時至不可稱數。
0314a08: 此於次第聞法獲中下之根也。利根一聞千悟。
0314a09: 中下多聞少悟。故至於第三第四時。乃獲也。從
0314a10: 是已巳後非一席說。又有小根獲其數不計。△八
0314a11: 因小請大。
0314a12: 此正敘請說法華也。然前所請皆願轉無上輪。而
0314a13: 大通止說諦緣之法。又待此請者。諸佛說法皆自
0314a14: 漸之頓。藉權顯實。導之無漸則駭而不信。非惟
0314a15: 教不陵節。亦欲學不躐等故也。
0314a16: 爾時十六王子至佛自證知。
0314a17: 十六王子聞法獲。於是出家復求大乘。皆已巳成
0314a18: 就謂已巳成就大志故請說大法。我等志願下自陳
0314a19: 大志望說大法也。如來知見即所謂一大事也。
0314a20: 爾時轉輪聖王至王即聽許。
0314a21: △九受請說頓。
0314a22: 爾時彼佛受沙彌請至佛所護念。
0314a23: 過二萬劫乃久嘿斯要以待機也。則二萬劫前且
0314a24: 說方等般若之教。偈云。說六波羅蜜及諸神通事
0314b01: 是也。釋迦現壽八十。而四十年說般若等教。大通
0314b02: 現壽五百萬億那由他劫。則宜於二萬劫說也。
0314b03: 說是經已巳至皆共持諷誦通利。
0314b04: 欣樂大法敬奉宣明。△十聞根不等。
0314b05: 說是經時至八萬四千劫。
0314b06: 菩薩必信聲聞或信眾生不信。所謂上士聞道勤
0314b07: 而行之。中士聞道若存若亡。下士聞道大笑而已巳。
0314b08: 未曾休廢者。所謂熾然說無間說也。△十一沙彌
0314b09: 演妙。
0314b10: 是時十六菩薩沙彌至三菩提心。
0314b11: 為疑惑之眾曲講也。十六王子表在纏八識。十六
0314b12: 菩薩表出纏八智。然有十六者。示以八正伏八邪
0314b13: 也。於八萬劫各度多眾者。表既得大通之道。則八
0314b14: 萬法門無所不通故。非唯八正為妙智。雖八邪亦
0314b15: 妙智也。非唯八正之能度。雖八邪亦能度也。所謂
0314b16: 聖性無不通逆順皆方便。唯其如此。故各能演妙
0314b17: 至於窮劫。各能度眾至於恒沙。不如是。不足為大
0314b18: 通之道。△十二大通印證。
0314b19: 大通智勝佛至而供養之。
0314b20: 可其所說讚其德行。使眾親附也。
0314b21: 所以者何至三菩提如來智慧。
0314b22: 三乘得妙。則同歸一乘。△三示今緣五。一徵昔
0314b23: 會今。
0314b24: 佛告諸比丘至於今不盡。
0314c01: 徵昔所化會今之緣也。所化之眾常與師俱者。為
0314c02: 化緣深故。以是得值億萬多佛。其緣未盡。今復相
0314c03: 值。△二歷陳名。
0314c04: 諸比丘我今語汝至二名須彌頂。
0314c05: 陳十六王子成佛名也。天地設位道運乎其中。
0314c06: 聖人法之以開物成務。天下之道。故八方之佛
0314c07: 各依一方而示一德。所以開物所以成務。原始要
0314c08: 終。則天下之道無不矣。東方震為動。歡喜亦動
0314c09: 也。阿云無動。須彌頂又無動之極也。經云。毀譽
0314c10: 不動如須彌。此佛出應群動而其體無動。又在動
0314c11: 國。示即動而靜也。二佛並化其德相資。故雖二名
0314c12: 可以合釋。或曰。八卦乃中夏之書。引配竺教豈佛
0314c13: 意耶。李長者用釋華嚴。呂觀文用釋此章。或者非
0314c14: 之。子復蹈襲何也。曰竺夏一天下耳。畿所及方
0314c15: 位所同。而卦乃天地自然之理。獨不同哉。伏羲畫
0314c16: 之以示人。吾佛象之以設法。各默得其同耳。今經
0314c17: 雖無八卦之文。顯有八方之象。借事明理烏乎不
0314c18: 可。而必拘詆呰。非達士也。昔五百應真各解佛
0314c19: 言。而問誰當佛意。佛言。皆非我意。眾曰。不當佛意
0314c20: 將無得罪。佛言。雖非我意。各順正理堪為聖教。有
0314c21: 福無罪。吾唯守此。以當或者之非。
0314c22: 東南方二佛。一名師子音。二名師子相。
0314c23: 東南巽為柔順。師子音者所說無畏。師子相者所
0314c24: 示無畏。此佛以慈柔應物。以無畏說法。
0315a01: 南方二佛。一名空住。二名常滅。
0315a02: 南方离為明。空住者。體到以應群實也。常
0315a03: 滅者。了一切法當體凝。即寂滅相。不復更滅。是
0315a04: 謂常滅。
0315a05: 西南方二佛。一名帝相。二名梵相。
0315a06: 西南坤為資生。帝相者神出而應物。為帝梵淨也。
0315a07: 此佛以神應物。物資以生。而其德常淨不累於物。
0315a08: 西方二佛。一名阿彌陀。二名度一切世間苦惱。
0315a09: 西方兌為毀折。阿彌陀云無量壽。世間苦惱即生
0315a10: 死無常也。此佛於毀折之際示無量壽。則了無生
0315a11: 死。以救度世間生死苦惱。
0315a12: 西北方二佛一名多摩羅旃檀香神通二名須彌
0315a13: 相。
0315a14: 西北乾為剛。多摩羅旃檀香清遠潛通以比神
0315a15: 通。須彌相亦無動義。此佛神通應物。如乾道不息。
0315a16: 寂然不動感而通。
0315a17: 北方二佛。一名雲自在。二名雲自在王。
0315a18: 北方坎為險陷。雲自在謂無心而利物。雲自在王
0315a19: 又自在之至也。此佛以無緣慈覆陰。利澤險難眾
0315a20: 生。而無心無著。如雲之自在。
0315a21: 東北方佛名壞一切世間怖畏。
0315a22: 東北艮為萬物成始成終之所。始終之理在物為
0315a23: 成壞。在人為生死。乃世間之所怖畏也。此佛於生
0315a24: 死畏中。以一真凝常之道。開覺群物。使達其無始
0315b01: 無終。而入於不死不生。則世間怖畏壞滅矣。
0315b02: 第十六我釋迦牟尼佛至三菩提。
0315b03: 釋迦牟尼。云能仁寂默。謂其德仁濟群類。其道寂
0315b04: 默無為。以示化堪忍故號能仁。此繼東北方而持
0315b05: 標者。大覺雖具成始成終之德。而其道圓應不滯
0315b06: 方隅。無始無終。為眾德之總故也。自無動而出
0315b07: 應群動。能柔能剛說是無畏。己巳應物現壽運神。
0315b08: 乃至濟險滅怖。無非釋迦隨宜之行。故歷言八方
0315b09: 佛德。而以釋迦總之。斯乃範圍天地曲成萬物。無
0315b10: 方無體之至德也。非成無上正道何以與此。故曰
0315b11: 釋迦牟尼於娑婆國成阿耨菩提。△三成就所化。
0315b12: 諸比丘等為沙彌時至漸入佛道。
0315b13: 明昔因今緣。使知功行已巳深而成就之也。舉為沙
0315b14: 彌所化。明昔因也。於今所化。明今緣也。應以是法
0315b15: 漸入佛道。即成就之也。
0315b16: 所以者何。如來智慧難信難解。
0315b17: 釋上既曠劫蒙教。今猶漸入者。以如來智慧難信
0315b18: 解故。然眾生莫不有如來智慧。而難解若此者。塵
0315b19: 習自障故也。以今人觀之。幸聞正法不無宿因。安
0315b20: 知吾徒非智勝之遺塵。非未來之弟子。然緣障尚
0315b21: 稠道果渺邈。即曠劫蒙教。今猶漸入者也。若能勤
0315b22: 進猶可庶幾。設復退墮。又安知未來之期。比前塵
0315b23: 劫不復過於是數耶。然則所謂難解者。非佛智之
0315b24: 難機自難耳。
0315c01: 爾時所化無量恒河沙等眾生者至聲聞弟子是也。
0315c02: 上明蒙化之因。此指所化之人。△四廣度遺餘。
0315c03: 我滅度後至除諸如來方便說法。
0315c04: 上云未來聲聞。謂曾蒙化者。此云復有弟子。言未
0315c05: 蒙化者。其因緣展轉終當遇佛。而依一乘得度也。
0315c06: 餘國作佛者。示滅於此而應緣於彼也。更有異名
0315c07: 者。華嚴云。如來名應眾生心各各不同。於一四
0315c08: 天下乃至十方。各各十千是也。△五結會終實。
0315c09: 諸比丘至唯一佛乘得滅度耳。
0315c10: 前明始權此會終實也。涅槃時到言化緣將畢。眾
0315c11: 又清淨言根機已巳熟。眾清淨者。已巳於藏教斷惑除
0315c12: 結也。信堅固者。已巳於通教心相體信也。了達空法
0315c13: 謂已巳悟般若。深入禪定謂妙造玄源。如此則諸病
0315c14: 已巳除醫方亦遣。故廢二權特明一實。得滅度者。得
0315c15: 真常道果也。△四喻明權實六。一立譬本。
0315c16: 比丘當知至是人若聞則便信受。
0315c17: 為樂小者權說小果。彼便信受如滯化城。△二正
0315c18: 引喻。
0315c19: 譬如五百由旬險難惡道。曠絕無人怖畏之處。
0315c20: 譬諸生死煩惱惡道險難長遠也。五百由旬舊說
0315c21: 尤多。今取二乘斷三界結惑。離分段生死。證有餘
0315c22: 涅槃。是過三百由旬而至化城。然尚滯變易生死。
0315c23: 若回心向大。進至七地斷盡習氣。是過四百由旬
0315c24: 近於寶所。又進八地已巳上斷盡無明。離變易生死
0316a01: 證無餘涅槃。是過五百由旬到寶所也。曠絕無人
0316a02: 等譬生死長遠。無真知見妄起怖畏。
0316a03: 若有多眾。欲過此道至珍寶處。
0316a04: 譬三乘求佛。△三善知方宜。
0316a05: 有一導師聰慧明達至欲過此難。
0316a06: 導師指津之人。譬釋尊也。通斯進之塞斯止之。通
0316a07: 譬斷惑塞譬起障。又善則通惡則塞。乃可無難。△
0316a08: 四眾心懈退。
0316a09: 所將人眾中路懈退至今欲退還。
0316a10: 譬二乘求道難進易退。△五設化權濟。
0316a11: 導師多諸方便而作是念至亦可得去。
0316a12: 譬因二乘斷三界結惑。後息以小果而進之智地
0316a13: 也。隨意所作即任力所能。漸得入道之義。
0316a14: 是時疲極之眾至快得安隱。
0316a15: 稱願息之心故也。
0316a16: 於是眾人前入化城。生已巳度想生安隱想。
0316a17: 樂小忘大。△六廢權立實。
0316a18: 爾時導師知此人眾至為止息耳。
0316a19: 化非真有故斯須即滅。唯寶所為真。權非實有故
0316a20: 終竟而廢。唯一乘為實。△五合顯權實五。一合
0316a21: 引喻。
0316a22: 諸比丘。如來亦復如是。今為汝等。作大導師。
0316a23: △二合知方宜。
0316a24: 知諸生死煩惱惡道。險難長遠應去應度。
0316b01: △三合眾懈退。
0316b02: 若眾生但聞一佛乘者至乃可得成。
0316b03: 若但聞一乘而無權濟。則厭大而不欲見佛。憚煩
0316b04: 而憂其道遠。故須權濟也。上言惡道長遠。此言佛
0316b05: 道長遠者。上以正見觀眾生。此以倒見觀佛道故
0316b06: 也。佛道初不遠人本無修證。特由生死背馳復之
0316b07: 之難。故見其長遠。惑業積障治之之難。故見其勤
0316b08: 苦。則長遠勤苦由倒妄起。何關於道哉。苟無生死
0316b09: 無惑業。則當體凝淨何復何治。長遠之見勤苦之
0316b10: 功了無所施矣。昧者不知出此。而致咎佛道遂生
0316b11: 懈退。大覺所以敘其倒見。而誘進之。△四合權濟。
0316b12: 佛知是心怯弱下劣至說二涅槃。
0316b13: 中道即大小乘之中間也。二涅槃即二乘涅槃。下
0316b14: 云二地是也。△五合廢權立實。
0316b15: 若眾生住於二地至我化作耳。
0316b16: 住於二地。謂滯二乘權果而不知進。故語之佛慧。
0316b17: 令觀察籌量而進取實果也。△六以偈重宣五。初
0316b18: 頌昔因八。初頌大通成道。
0316b19: 爾時世尊欲重宣此義。而說偈言。
0316b20: 大通智勝佛至心皆懷踊躍。
0316b21: △二頌王子隨佛。
0316b22: 彼佛十六子。皆與其眷屬。千萬億圍遶。俱行至佛所。
0316b23: △三頌王子讚佛請法。
0316b24: 頭面禮佛足至震動於一切。
0316c01: 聖師子者。讚聖力無畏也。世尊難值已巳下。頌出世
0316c02: 本懷而請法。△四頌瑞動諸天請法。
0316c03: 東方諸世界至轉無上法輪。
0316c04: △五頌受請開漸。
0316c05: 無量慧世尊至汝等應當知。
0316c06: 無明至老死。舉十二因緣也。皆從生緣有明無生。
0316c07: 即無眾過患也。
0316c08: 宣暢是法時。六百萬億。得盡諸苦際。皆成阿羅漢。
0316c09: 頌初會聞法獲益之利根也。風俗通云。十萬曰億。
0316c10: 十億曰兆。十兆曰京。十京曰秭。十秭曰。為總
0316c11: 大之數。即所謂那由他也。
0316c12: 第二說法時至不能得其邊。
0316c13: 頌次第獲益中下之根。△六頌因小請大。
0316c14: 時十六王子至慧眼第一淨。
0316c15: 小乘慧眼未免緣影。求其第一清淨無如世尊。故
0316c16: 願得之。△七頌受請說頓。
0316c17: 佛知童子心至如恒河沙偈。
0316c18: 知童子心。即前云。深心所念佛自證知也。說六波
0316c19: 羅蜜等。即前云。過二萬劫之事也。六波羅蜜即般
0316c20: 若教。諸神通事即方等教。且分別實法為大乘之
0316c21: 始而已巳。過是已巳後乃說法華。然有如恒沙偈者。妙
0316c22: 法應機廣略不同。故釋迦則一期而說。燈明六十
0316c23: 劫說。大通八千劫說。今經止於二十八品。常不輕
0316c24: 於威音。則聞二十千萬億偈。喜見於日月淨明德。
0317a01: 則聞八百萬億阿婆偈。各隨其緣之促根
0317a02: 之廣狹故。說有豐約。其實稱性之法無所終窮。是
0317a03: 以華嚴有三部之文。而一字法門書海墨而不盡。
0317a04: 則恒沙之偈不為多也。△八頌沙彌演妙。
0317a05: 彼佛說經已巳至恒河沙等眾。
0317a06: △二頌今緣四。一頌徵昔會今。
0317a07: 彼佛滅度後。是諸聞法者。在在諸佛土。常與師俱生。
0317a08: 因法華緣。世世相值。△二頌陳名。
0317a09: 是十六沙彌。具足行佛道。今現在十方。各得成正覺。
0317a10: △三頌成就所化。
0317a11: 爾時聞法者至引汝趣佛慧。
0317a12: 明遠緣深功。而成就之也。△四頌結會終實。
0317a13: 以是本因緣。今說法華經。令汝入佛道。慎勿懷驚。
0317a14: △三頌喻權實五。一頌譬本。
0317a15: 譬如險惡道至經五百由旬。
0317a16: 毒獸譬生死。煩惱水草譬菩提資根。△二頌善知
0317a17: 方宜。
0317a18: 時有一導師。強識有智慧。明了心決定。在險濟眾難。
0317a19: △三頌眾心懈退。
0317a20: 眾人皆疲倦。而白導師言。我等今頓乏。於此欲退還。
0317a21: △四頌設化權濟。
0317a22: 導師作是念至各可隨所樂。
0317a23: 前止云化作一城。即通譬道果。此又云郭及舍宅
0317a24: 男女等者。詳譬果中德用也。國邑有城。重城為郭。
0317b01: 城以郭為防。果以德為輔。舍宅譬依止之德。以畢
0317b02: 竟空寂為莊嚴。園林譬庇賴之德。以無漏法樹為
0317b03: 周。浴池譬潔淨之德。以八解定水為渠流。樓閣
0317b04: 譬超達之德。以空無相無作為重門。男女充滿。即
0317b05: 所謂善心誠實男慈悲心為女也。然此譬二乘果
0317b06: 德。而有似大乘之德者。乃以似量權進之耳。故總
0317b07: 依化城為言。及乎即滅化城則此等皆滅。譬二乘
0317b08: 之德曾無實證。終歸壞滅也。世之學者以比智知
0317b09: 道。以似量見性。緣無實證亦若是矣。△五頌廢權
0317b10: 立實。
0317b11: 諸人既入城至當共至寶所。
0317b12: △四頌合顯權實四。一頌合譬本。
0317b13: 我亦復如是。為一切導師。
0317b14: △二頌合知方。
0317b15: 見諸求道者。中路而懈廢。不能度生死。煩惱諸險道。
0317b16: △三頌合權濟。
0317b17: 故以方便力。為息說涅槃。言汝等苦滅。所作皆已巳辦。
0317b18: 此云已巳辦乃權進之。及其住於二地。即實說未辦。
0317b19: △四頌合廢權立實。
0317b20: 既知到涅槃。皆得阿羅漢。爾乃集大眾。為說真實法。
0317b21: 如科。
0317b22: 諸佛方便力至乃是真實滅。
0317b23: 此令觀察籌量所得非真。勉之令趣實果也。△五
0317b24: 頌總結。
0317c01: 諸佛之導師。為息說涅槃。既知是息已巳。引入於佛慧。
0317c02: 總結化城一品意義也。
0317c03: 
0317c04: 妙法蓮華經解卷第三之三
