0225a01: 憨休禪師語錄卷第九
0225a02: 嗣法門人　繼堯　等編
0225a03: 小參
0225a04: 當晚小參一句全提千差坐斷當陽顯赫迥絕離微
0225a05: 蓋色騎聲而罔測端倪貫古通今而了無縫罅靈機
0225a06: 卓爾萬法樅然鳥道虛元十方通透覿面無向背當
0225a07: 處絕遮攔活鱍鱍觸處現成圓陀陀縱橫自在所以
0225a08: 云有物混成先天地生寂兮寥兮獨立而不改週行
0225a09: 而不殆可以為天下母吾不知其名遂驀召大眾云
0225a10: 既不知其名畢竟是箇甚麼參。
0225a11: 結制小參舉芭蕉清禪師云若論此事如人行次忽
0225a12: 遇前面萬丈深坑背後野火來逼兩畔是荊棘叢林
0225a13: 若也向前則墮在坑塹若也退後則野火燒身若也
0225a14: 轉側則被荊棘林礙當與麼時作麼生免得若也免
0225a15: 得合有出身之路若免不得墮身死漢師云這箇公
0225a16: 案大似魚腹灘頭八陣圖休生傷杜景死驚開一一
0225a17: 布列分明可謂殺中透脫活處藏機神情莫測妙絕
0225a18: 古今若是久慣奇門熟諳遁甲底作家戰將說甚麼
0225a19: 免得免不得只管於中左衝右突七縱八橫門門有
0225a20: 出身之路著著有先見之機到者裏汝諸人須知有
0225a21: 武侯妙訣始得且如何是武侯妙訣揮拂子云不因
0225a22: 指點黃承彥到底難甦陸遜迷。
0225a23: 晚參頂相巍峨千聖莫窺其極威光赫奕萬靈叵測
0225a24: 其端包空有而絕形絕名入言象而無朕無兆凡情
0225a25: 極盡聖解豈居淨智覺圓真常獨露凡名聖號悉是
0225a26: 虛聲殊相劣形皆為幻色行棒行喝乃亂世之英雄
0225a27: 說妙談元為太平之奸賊遂左右顧視云棒喝英雄
0225a28: 元妙且拈放一邊阿那箇是賊門戶隄防須謹慎莫
0225a29: 教偷去怨爺娘。
0225a30: 打七小參立限起期大似虛空穵窟寵煉三打七還
0225b01: 如牽牛上壁頭求真去妄而枉役心神益行加工而
0225b02: 謾勞觔骨心心無間已巳涉廉纖念念純真還迷智眼
0225b03: 涇河水清渭河水濁猶未脫常人情見直須放出南
0225b04: 山鱉鼻吞卻東海鯉魚趁起陝陜府鐵牛踏倒嘉州大
0225b05: 像方能毫端上建立世界火燄裏轉大法輪妙契冥
0225b06: 符聲和響順何故者回不入驚人浪到底難逢稱
0225b07: 意魚。
0225b08: 圓七小參仲冬嚴寒言端語的且喜衲僧七已巳打畢
0225b09: 七既畢已巳山僧又說箇甚麼既無可說卻舉箇古人
0225b10: 公案記得趙州諗禪師示眾云山僧今夜答話去也
0225b11: 有問話者出來時有僧出禮拜州云適來拋磚引玉
0225b12: 只引得箇土墼子師云趙州奇兵協合首尾一如者
0225b13: 僧見義勇為單刀直入既然如是為甚麼道只引得
0225b14: 箇土墼子的盧不躍檀溪過爭見真龍水上飛。
0225b15: 除夕小參一年十二月月月有三十如何到今宵人
0225b16: 人都忙逼貧富理舊堂豐肥置綺席爆竹吼如雷歡
0225b17: 聲鬧不息東舍喚西鄰男歌女笑極李公勸張公醉
0225b18: 酒胡亂喫打鼓祭江神不知堯舜力唯我林下人當
0225b19: 體常湛寂無故亦無新無意亦無必不烹露地牛只
0225b20: 炊粟米粒雲水喜團圞家晏時供給唯有末後機時
0225b21: 時常請益好時節因緣錯過真可惜直此報諸人流
0225b22: 光如箭急急急急觸境逢緣休外覓復舉僧問古德
0225b23: 臘月三十日到來時如何古德云門前無索債底師
0225b24: 云古德只知開口不覺舌頭拖地今夜若有僧問興
0225b25: 福臘月三十日到來時如何向道須彌腳下烏龜子
0225b26: 且道還有索債底人麼臘月三十日門前無索債忙
0225b27: 殺田厙奴笑倒憨布袋布袋逢人便打開都是尋常
0225b28: 舊賣買擊拂子。
0225b29: 當晚小參靈源絕朕法相離名赤條條不掛寸絲淨
0225b30: 裸裸全無忌諱露呈萬象該括十虛取之無蹤舍之
0225c01: 不得貴乎心飫神會妙在領略機先譬彼茅廬未出
0225c02: 已巳知鼎足三分王氣潛符早定真人消息況復衲僧
0225c03: 家眼光爍破四天下鼻孔中藏獅子兒直須坐斷舌
0225c04: 頭切莫拈舐指故襲燈云語是謗默是誑語默向
0225c05: 上有事在老僧口門窄不能為伊說汝等諸人歸堂
0225c06: 各自摸索看。
0225c07: 晚參舉龍牙密禪師云休把庭花類此身庭花落後
0225c08: 更逢春此身一往知何處三界茫茫愁殺人師云山
0225c09: 僧則不然花開花落示全身劫外靈枝不犯春昔亦
0225c10: 不來今不往箇中須識本來人。
0225c11: 小參三世諸佛說不到開口道著歷代祖師行不到
0225c12: 動步踏著既開口道著動步踏著汝等諸人為甚麼
0225c13: 不會眾下語不契師卓拄杖云秪為分明極翻令所
0225c14: 得遲。
0225c15: 解夏小參今夏廣教住時緣兩乖助羽檄飛不停
0225c16: 催科日到戶旱魃更為災千里焦赤土檀信無所
0225c17: 施化士難納疏且喜數衲僧道念恒堅固溈山水牯
0225c18: 牛時時勤牧護鞭索既忘疲廊下東西步東踏西踏
0225c19: 忽然踏著雲門扇子跳上三十三天磕著帝釋鼻
0225c20: 孔東海鯉魚打一棒雨似盆傾三草二木一雨普潤
0225c21: 各得增長水牯牛此時硬著蹄角將南村北舍前岡
0225c22: 後原不管墻內墻外祖翁田地一齊耕轉不覺通身
0225c23: 泥水適柳毅先生從洞庭而來驀地撞著欣欣然有
0225c24: 喜色而相告曰只是尋常者一頭隨緣放曠復何求
0225c25: 打開欄圈無拘東南北東西任意遊。
0225c26: 當晚小參多年四海覓冤讎不得冤讎誓不休芍藥
0225c27: 花開菩薩面棕櫚葉長夜叉頭神光不昧萬古徽猷
0225c28: 一句全提千差坐斷纖塵絕醫杲日麗於中天烜赫
0225c29: 無私靈鋒當乎宇宙輝天鑑地耀古騰今若是大丈
0225c30: 夫伶俐漢腳跟下硬糾糾地萬靈籠罩不住千聖呼
0226a01: 喚不回如獅子兒踞地吒沙返擲自在如金翅擘海
0226a02: 直取龍吞如插翼虎飛取物食不見當時大雄山下
0226a03: 百丈親遭一口高安灘頭大愚痛喫三拳若也金鋀
0226a04: 罔辨煤墨不分未免上人機境性命早屬他人了也
0226a05: 還委悉麼男兒自有沖天志不向他人行處行。
0226a06: 結冬小參正眼豁開古鏡臺前列萬象淆訛坐斷太
0226a07: 阿鋒下截群機拈提向上鉗錘弘開作家爐亙天
0226a08: 烈燄佛祖齊烹匝地火星聖凡俱殞直饒勝熱婆羅
0226a09: 到者裏管取手忙腳亂大眾且道具甚麼手段底人
0226a10: 則不被燒卻豎拂子云顧影須為良善馬躍爐都是
0226a11: 不祥金。
0226a12: 因事小參赫日當天起寸雲看來枉自費辛勤何須
0226a13: 別用求元旨記得兒時千字文天地玄黃分明箇事
0226a14: 露堂堂宇宙洪荒爍爍圓明一顆光若能直下薦取
0226a15: 管教雲騰致雨露結為霜只要遐邇壹體勿論周吳
0226a16: 鄭王但得知過必改向後器欲難量切莫罔談彼短
0226a17: 靡恃己長大眾清福如此說話大有人在背地裏笑
0226a18: 似三家村裏教順朱底措大雖然如是大鵬展翅蓋
0226a19: 十洲籬雀徒自鬧啾啾復舉玉泉皓禪師因蘇東坡
0226a20: 來參問尊官高姓坡云姓秤是稱天下長老的秤泉
0226a21: 喝一喝云重多少坡無對師拈云蘇學士乃宋朝大
0226a22: 儒平常具一幹秤到處誇經賣紀因甚向玉泉便折
0226a23: 卻是汝諸人還會麼聽取一頌秤頭賣弄卻光新一
0226a24: 喝當機便折衡不足文章窮伎倆知君錯認定盤星。
0226a25: 晚參千佛出世直指心源達磨西來不為別事所以
0226a26: 圓通訥禪師云圓通不開生藥舖單單只賣死貓頭
0226a27: 不知那箇無思筭喫著通身冷汗流清福這裏也無
0226a28: 生藥舖可開也無死貓頭可賣惟據一條楋栗拄杖
0226a29: 朝打三十暮打八百何謂如此棒頭有眼明如日要
0226a30: 識真金火裏看。
0226b01: 檀越到山請小參以拂子點云雪覆千山玉冰河凍
0226b02: 斷流分明西祖意何用更馳求諸仁者若能於此鏟
0226b03: 地會去始知佛祖之道出自平常大解脫門毫無隔
0226b04: 礙彌綸宇宙逼塞太虛頭頭顯露真機處處全彰妙
0226b05: 體不可以語言造不可以寂默通獨脫無依靈然絕
0226b06: 待所以世尊拈花微笑契於迦葉口是禍門達磨面
0226b07: 壁三拜累於神光腳跟不穩一人傅虛萬人傳實遞
0226b08: 代相承沿流不止其後雪峰輥毬道吾舞笏秘魔擎
0226b09: 杈普化振鐸黃檗打臨濟六十拄杖如蒿枝拂相似
0226b10: 者一隊沒意智漢扯風扯顛造妖捏怪知他有甚憑
0226b11: 據雖然克家種草自肯承當上上之流聞而生信不
0226b12: 見昔日陸游居士問松源云心傳之學可得聞乎源
0226b13: 曰既是心傳豈從聞得士即領悟呈偈曰幾度驅車
0226b14: 入帝城逢僧一例眼雙青今朝始覺禪家別說有談
0226b15: 空要眼聽且道他當時見箇甚麼道理便解與麼道
0226b16: 還委悉麼要得梅花香撲鼻除非徹骨一番寒。
0226b17: 晚參舉天親菩薩從彌勒內院下無著菩薩問經云
0226b18: 人間四百年彼天為一晝夜彌勒一時成就五百天
0226b19: 子證無生法忍未審說何法一任鑽龜打瓦天親云
0226b20: 只說者箇法妄通消息只是梵音清雅令人樂聞依
0226b21: 稀似曲纔堪聽又被風吹別調中天親無著二菩薩
0226b22: 雖似暗藏春色明露秋光大都未識者箇在還會麼
0226b23: 乃撫掌呵呵大笑而退。
0226b24: 晚參云不是心不是佛不是物不是物兮是甚麼南
0226b25: 泉王老師盡力道不出道得出舌頭拶碎虛空骨南
0226b26: 山猛虎咬大蟲古墓蝦蟆頭戴角輸他潘閬倒騎驢
0226b27: 卻令笑倒黃旛綽喝一喝。
0226b28: 晚參舉法華經云十方佛土中唯有一乘法無二亦
0226b29: 無三除佛方便說如何是方便說寒野凝朝霧霜天
0226b30: 散夕霞。
0226c01: 除夕小參一年三百六十日今日是箇盡頭的日子
0226c02: 諸方盡向者裏說禪說道舉古舉今當作家常筵讌
0226c03: 清福行不列市思來筭去只是無有說的記得有首
0226c04: 唐詩不免借來完箇局面旅館寒燈獨不眠客心何
0226c05: 事轉悽然故鄉今夜思千里霜鬢明朝又一年詩人
0226c06: 之意大約客久他鄉長棲旅邸貪著名聞利養拋別
0226c07: 故園蕩而忘返忽遇大年夜到來猛地思起故鄉遠
0226c08: 在千里之外不覺悽然太息大眾等是南州北縣水
0226c09: 雲義聚安禪於斯人人都有箇故鄉不知今夜還思
0226c10: 念及麼縱能思念更問那箇是你故鄉莫是畢郢原
0226c11: 上清福寺中是汝故鄉麼爭奈者裏無你插腳之處
0226c12: 莫是江南塞北楚地燕邦是汝故鄉麼法堂內大有
0226c13: 人不肯在畢竟如何爆竹數聲消雪態梅花幾點壯
0226c14: 春顏。
0226c15: 復舉古德僧問年窮歲盡時如何德云東村王老夜
0226c16: 燒錢師云古德者般荅話大似泗州人見大聖還委
0226c17: 悉麼東村王老夜燒錢上樹猢猻尾倒顛歲盡年窮
0226c18: 如會得隨家豐儉樂堯天。
0226c19: 解冬小參牢關把定綿密不通風布袋解開隨方任
0226c20: 瀟灑衲僧家住無住相行無行蹤要住即住一條拄
0226c21: 杖子無束無拘要行便行兩隻破草鞋如雲如鶴行
0226c22: 解相應去住自由所以終日行未曾踏著一片地終
0226c23: 日喫飯未曾咬著一粒米終日著衣未曾掛著一寸
0226c24: 絲如是則常在途中不離家舍常在家舍不離途中
0226c25: 清福今日十字縱橫與諸人直截指呈了也還知麼
0226c26: 長安風月貫今昔那箇男兒摸壁行。
0226c27: 小參極盡筌蹄沒意白雲封岳麓大功不宰無心明
0226c28: 月印寒潭殺活縱橫而露布門庭與奪自在而顯彰
0226c29: 妙理言前薦得猶滯半途覿面酬機早已巳錯過若是
0226c30: 追風良驥豈在加鞭衝浪金鱗自知時節所以衲衣
0227a01: 未脫興化之道眼圓明布毛纔吹侍者之狂心頓歇
0227a02: 眾中還有恁麼人知恁麼事麼良久云驚群須是英
0227a03: 靈漢敵勝還他獅子兒。
0227a04: 結冬小參驀拈拄杖云靈鋒在握坐斷十方寶鑑當
0227a05: 軒難逃影現復卓一卓云者是烹佛烹祖大爐煆
0227a06: 生煉死惡鉗鎚若是箇伶俐漢斬釘截鐵又何須七
0227a07: 十三八十四者裏經冬那裏過夏蒲團坐破甚麼相
0227a08: 干殊不知此事極是現成纔涉思惟千里萬里不見。
0227a09: 僧問趙州和尚云如何是祖師西來意州云庭前柏
0227a10: 樹子僧云和尚莫將境示人州云老僧不將境示人
0227a11: 僧又問如何是祖師西來意州云庭前柏樹子諸兄
0227a12: 弟看趙州如此提唱可謂寶鑑當軒爭奈者僧漆桶
0227a13: 不快翻成鈍置猶欠光新若是廣教待問如何是祖
0227a14: 師西來意和聲便棒不惟令者僧直下知歸亦免得
0227a15: 後人尋枝摘葉。
0227a16: 晚參舉僧問巖頭古帆未掛時如何頭云後園驢喫
0227a17: 草師云巖頭恁麼荅話不妨光前絕後若遇明眼衲
0227a18: 僧未免一場笑具且道笑箇甚麼一僧出云舌頭無
0227a19: 骨師云瞎僧云且莫壓良為賤師云太乙西邊紫閣
0227a20: 東僧禮拜師云敗闕敗闕便歸方丈。
0227a21: 甯文伯文學請小參人之初性本善性相近習相遠
0227a22: 此四句山僧孩提時於書堂中念過的如今猛地思
0227a23: 量起來正是為聖為賢之大綱領超生越死之最捷
0227a24: 徑也此語直示吾人有生之初性體本善乾乾淨淨
0227a25: 無纖毫染污元相近的及其壯也為世欲所牽積習
0227a26: 深厚便與之相遠了所以輪轉於三界之中汩沒乎
0227a27: 四生之內改頭換面慒然無知良可悲也若是有血
0227a28: 氣丈夫聞山僧與麼告報便知自性本近唯因習而
0227a29: 遠猛地回光返照念念在茲用力之久一旦豁然貫
0227a30: 通始知造化在我道不遠人口之於味也目之於色
0227b01: 也耳之於聲也四肢之於安佚也非汝而誰立則見
0227b02: 其參於前也在輿則見其倚於衡也瞻之在前也忽
0227b03: 焉在後也取之左右逢其原也道豈遠乎哉當日宋
0227b04: 時有箇邵堯夫於此事卻較些子著皇極經世書詠
0227b05: 詩云月到天心處風來水面時一般清意味料得少
0227b06: 人知然在儒門足可觀光若是祖師門下又則不然
0227b07: 何也蓋為此事離文字相離語言相故世尊拈花迦
0227b08: 葉微笑鳥窠吹布侍者契機香嚴擊竹而禮拜溈山
0227b09: 長慶捲簾而徹見天下豈是心思擬議尋章摘句簇
0227b10: 錦攢花弄識神影子而可成辦者耶不見山谷黃太
0227b11: 史同諸鉅儒造黃龍心禪師問佛法捷要處請指示
0227b12: 黃龍曰只如仲尼道二三子以我為隱乎吾無隱乎
0227b13: 爾居士尋常如何理論山谷擬對心曰不是不是山
0227b14: 谷迷悶不已巳一日復造侍心山行次時木樨盛開心
0227b15: 問曰居士聞木樨花香否山谷曰聞心曰吾無隱乎
0227b16: 爾山谷遂有省不覺禮拜於地曰和尚得恁麼老婆
0227b17: 心切心曰只要公到家耳當時黃太史若在語言文
0227b18: 字上作活計爭能於黃龍處嚗地斷啐地折此便是
0227b19: 離文字相離語言相的樣子所以道道在目前不是
0227b20: 目前法亦不離目前非耳目之所能到遂驀豎拂子
0227b21: 云居士還會麼要識上大人便是丘乙己已久立珍重。
0227b22: 結制小參若論此事別無奇特只要當人死盡無量
0227b23: 劫來偷心向三條椽下七尺單前豎起生鐵脊梁咬
0227b24: 定牙關孤迥迥峭巍巍一直挨拶將去驀地撞倒鐵
0227b25: 壁銀山管取通身白汗慶快生平倘有纖毫情念未
0227b26: 盡盡屬生死根本所以道靈源不昧萬古徽猷入此
0227b27: 門來莫存知解即今爐弘開之際鉗鎚高舉之時
0227b28: 人人收拾闌殘箇箇猛著精彩若是十赤精金愈煉
0227b29: 愈精自然光燄溢目遍界輝騰其或胸臆夾雜志念
0227b30: 不純更須向燉煌爐裏煆過始得何故不經敏手
0227c01: 重烹煉到底終歸是假銀。
0227c02: 晚參明明歷歷歷歷明明當陽疾薦莫向外尋昨夜
0227c03: 三更霜月冷冰河發燄寂無聲卓拄杖云唯人自肯
0227c04: 乃方親。
0227c05: 小參參須真參悟須實悟踢倒牢關大方獨步心期
0227c06: 滿處即知不比尋常做處所以長慶捲簾鳥窠吹布
0227c07: 香巖擊竹東明觸樹徹體一段風流不屬修證染污
0227c08: 只須一回親證肯受他人指注那箇男兒不丈夫剔
0227c09: 起眉毛須照顧卓拄杖。
0227c10: 小參秋水橫按用處絕思惟眨上眉毛早是已巳錯過
0227c11: 獨超物外遍滿十方迥脫是非不落顧鑑全照全用
0227c12: 截斷衲子命根離相離名鏟除聖凡窠臼直饒德山
0227c13: 臨濟立在下風文殊普賢全沒伎倆正恁麼時東村
0227c14: 白額咬殺南山大蟲汝諸兄弟還知落處麼赤膊金
0227c15: 剛階下蹲脫殼神龜火裏走以拄杖卓一卓喝一喝。
0227c16: 結制小參大抵叢林小參謂之家教昔山僧未至金
0227c17: 粟汝諸人分上不曾少箇甚麼山僧及到此間汝諸
0227c18: 人分上亦不曾添箇甚麼今既不添昔亦不減穿衣
0227c19: 喫飯坐臥經行一切仍舊何等現成又何須九旬結
0227c20: 制三月安期大似好肉剜瘡無繩自縛殊不知鉗鎚
0227c21: 未舉早已打破牢關爐停煽盡屬純剛利器庭前
0227c22: 柏樹子成佛多時檻外木樨花觸碎鼻孔燈籠露柱
0227c23: 喜氣盈眉廚庫僧堂歡聲慶贊只得屋角上鴟吻忍
0227c24: 俊不禁咬殺殿脊虛空裏磨盤手舞足蹈踏碎蟾光
0227c25: 若有箇漢於斯承當得去不妨坐斷報化佛頭掀翻
0227c26: 是非窠臼橫身宇宙獨步丹霄不拜釋迦高揖彌勒
0227c27: 不為分外脫或未然正好於三條椽下七尺單前高
0227c28: 掛缽囊全身放下豎起生鐵脊梁務要剋期取證驀
0227c29: 地冷灰豆爆裂破面門究竟不離者裏只如火燄為
0227c30: 三世諸佛說法三世諸佛立地聽且道是甚麼意旨
0228a01: 遂揮拂子云三叉路口石人蹲。
0228a02: 除夕小參捏不成團撥不開何須南嶽又天台六根
0228a03: 門首無人用空守寒爐撥死灰殊不知有句無句如
0228a04: 藤倚樹日面月面空中閃電海底起紅塵靈機透脫
0228a05: 山頭飛白浪至理高明若向者裏洞達得去理事雙
0228a06: 彰權實並顯脫或未然葛藤窩裏絆倒一生得失海
0228a07: 中沒頭浸殺只如歲盡年窮一句又作麼生道爆竹
0228a08: 一聲催臘去梅花幾點送春來。
0228a09: 解制小參九旬已過解制斯臨堤畔梅花迎東風而
0228a10: 解笑枝上啼鳥向暖日以爭喧只此見聞更有何事
0228a11: 眾兄弟一冬已巳來時無虛棄功不浪施歷劫無明當
0228a12: 下消殞所以有時當門按劍獨露獅子爪牙句裏藏
0228a13: 機突出向上一竅今雖打開布袋亦任去住自由只
0228a14: 是金粟者裏還有一事正要共諸兄弟商量且道是
0228a15: 那一事三分光陰二早過靈臺一點不揩磨貪生逐
0228a16: 日區區走喚不回頭奈若何。
0228a17: 結制小參承言須會宗勿自立規矩衲僧家等閒拶
0228a18: 著如奔流度刃疾燄過風斬釘截鐵舉一明三所以
0228a19: 陷虎機關難瞞識者穿楊中的作者方知豎幟奪標
0228a20: 須是英靈漢子囓鏃之機還他敵勝獅兒撩起便行
0228a21: 猶為鈍置廉纖不斷豈能克家金粟今夜結制未免
0228a22: 抱關擊柝去也還有恁麼人知恁麼事麼卓拄杖云
0228a23: 一鏃破三關分明前後路。
0228a24: 解冬小參結冬九十日明朝欲解制今夜為小參重
0228a25: 與論箇事且道是甚麼事不見五祖演禪師云一即
0228a26: 三三即七牧羊海畔女貞花拒馬河邊望夫石石擊
0228a27: 赤赤土畫簸箕從教眼眵五祖老人雖則暗藏春
0228a28: 色不無明露秋光若論箇事猶太遠在金粟三冬已巳
0228a29: 來與眾兄弟眉毛廝結鼻孔相揩深錐痛劄透骨徹
0228a30: 髓極力相為明朝聖制告終布袋打開東去西去只
0228b01: 是不得孤負金粟何故頻窺紅爛處暢煞子平生喝
0228b02: 一喝便起。
0228b03: 結夏小參安期結制先聖弘規遞代遵行理無二致
0228b04: 是則也是金粟猶且不然何故圓明不動體如如凡
0228b05: 聖同源豈有殊不用將心求解會大千沙界總毘盧
0228b06: 於此明去正所謂以大圓覺為我伽藍身心安居平
0228b07: 等性智何妨揭卻炙脂帽子脫卻鶻臭布衫灑灑地
0228b08: 做一箇無事漢豈不慶快那更受人畫地為牢循規
0228b09: 蹈矩也哉脫或腳跟下紅絲線未斷正在圈繢裏總
0228b10: 跳不出好於金粟門下九十日內討箇活路始得且
0228b11: 如何是活路遂起身歸方丈。
0228b12: 解夏小參初住興善歲值饑荒堂中三百餘眾不免
0228b13: 結夏安居常住空虛鹽荒米貴移貧作富不能將無
0228b14: 作有不得只是牽來補去隨分度時逗到今朝是箇
0228b15: 解制日子更要問你諸人前日結又結箇甚麼今日
0228b16: 解又解箇甚麼直饒道得結解分明由是途路邊事
0228b17: 在殊不知前日結到底不曾結今日解到底不曾解
0228b18: 你要去只管步步登高我也無錐錐你你要住只管
0228b19: 從空放下我也無鉤鉤你來去自由本法常寂靈臺
0228b20: 不昧智鑑常輝驀豎拂子云還會麼金風昨夜從西
0228b21: 度梧葉驚飛四海秋。
0228b22: 乏糧小參大雪連宵五六日腳下水泥二三尺面壁
0228b23: 巖前絕行蹤僵臥高人掃無跡只知白狗爛銀蹄誰
0228b24: 解烏雞雪上立興善常住久空虛米麥忝豆無一粒
0228b25: 可憐雲堂眾衲僧身上衣寒饑又逼饅頭餺飥箇也
0228b26: 無糠餅糢糊也無喫憶昔孔子在陳時絕糧未似我
0228b27: 今日雖然護法有天龍這裏不能相助力清寥寥白
0228b28: 滴滴閉門死守欲打七如何更得有心情思量念箇
0228b29: 波羅密大眾波羅密作麼生念乃合掌云南無一元
0228b30: 和二佛陀三達摩其餘是甚麼碗脫丘果然靈驗今
0228c01: 日幸爾天晴兩廊師德相濟麥豆以賙其急衲僧箇
0228c02: 箇饑瘡充塞道業愈增只有方丈長老坐食無功虛
0228c03: 消信施未免作一頭水牯牛償債去也諸人還知頭
0228c04: 角崢嶸麼以拄杖卓一卓喝一喝。
0228c05: 結冬小參大事未明為之結活捉虛空敲出血倒跨
0228c06: 楊岐三腳驢等閒踏翻波底月大眾還會麼若會得
0228c07: 也是眼中一粒黃金屑若會不得正好於興善這裏
0228c08: 三條椽下七尺單前全身放下眉毛廝結但能歇盡
0228c09: 狂心那怕甕中走鱉真實言無畏說打刀須是并州
0228c10: 鐵疏山突出曹家女東董端兒木一橛喝一喝。
0228c11: 結制小參多日不說禪青草覆卻舌結制請小參只
0228c12: 得應時節曳杖上堂來早著眼中屑那更鼓唇皮又
0228c13: 要強分別謗佛兼罵祖聽造闡提業釋迦老臊胡達
0228c14: 磨齒門缺斷臂賺神光皮髓盡漏洩睦州擔板漢雲
0228c15: 門乾屎橛洞山麻三觔玄沙保未徹臨濟與德山一
0228c16: 夥白拈賊遞代相承來兒孫更顛劣慣驅耕夫牛慣
0228c17: 奪饑人食貓有歃血功虎有起屍德彼此丈夫兒豈
0228c18: 受他人惑切莫弄泥團抵死守途轍眼前黑漫漫胸
0228c19: 中似漆墨終日求利養狂心不肯歇暫時入叢林又
0228c20: 不依軌則菩薩與夜叉只在一線隔直下肯承當成
0228c21: 佛最直截更有一句子真實為汝說那吒頂上起蒺
0228c22: 藜金剛腳下流鮮血且道明甚麼邊事參。
0228c23: 圓七小參本來成現迥絕思惟無端畫地為牢至使
0228c24: 群疑不息諸人發向上志起精進心定要打七煉三
0228c25: 直得七日七夜亙天烈燄爐通紅妙密斯嚴鉗錘
0228c26: 惡辣恁是勝熱婆羅門無處躲避假饒赤身火金剛
0228c27: 倒退三千勿論頑銅鈍鐵當下銷鎔只教祥麟威鳳
0228c28: 一火鑄就雖未迸裂虛空且喜打成一片於今七日
0228c29: 功圓未免收因結果且道如何是收功一句若不藍
0228c30: 田射石虎誰人識得李將軍。
0229a01: 張復恭檀越為孺人王氏請對靈小參六十年來奉
0229a02: 佛勤臨行至再囑夫君請吾欲覓歸家路特向靈前
0229a03: 為指陳王氏孺人諦聽諦聽靈光獨耀迥脫根塵體
0229a04: 露真常縱橫自在箇中本無生滅就裏寧有去來淨
0229a05: 智妙圓體自空寂殊不知其來也如月印天心其去
0229a06: 也似波澄水面所以道生以不生生死以不死死生
0229a07: 死兩重關究竟何彼此若向這裏勘破又何有生死
0229a08: 去來之所礙耶即今四大各歸根塵永謝還知安身
0229a09: 立命處麼以拂子打圓相云這裏不住無生滅佛國
0229a10: 蓮胎恁意行。
0229a11: 結制小參明朝結制今夜小參四海禪流向此興善
0229a12: 寺裏眉毛廝結人人純鋼打就箇箇生鐵鑄成後進
0229a13: 初機未證據者如猿付杙念念不停久參先德已巳徹
0229a14: 無功百尺竿頭更須進步假饒乾坤坐斷逸格超宗
0229a15: 明投暗合玉轉珠迴的也是把纜放船抱橋柱浴若
0229a16: 是通方上士出格高人自有生機一路終不守他窠
0229a17: 窟現前大眾善冀參詳九十日內便與麼去無纖毫
0229a18: 過患自然坐治太平其或未然擊拂子一下云三日
0229a19: 後看。
0229a20: 起七小參興善今日起七話頭要知端的坐斷凡聖
0229a21: 二途又要離心意識放下一念萬年譬如銀山鐵壁
0229a22: 虛空揣見骨髓秤錘捏出金汁頂門正眼豁開參學
0229a23: 事纔了畢若是情關未破識鎖難開汝等諸人正好
0229a24: 於七日七夜之內討箇本命元辰落處且如何是本
0229a25: 命元辰落處擊拂子云雪消大野乾坤靜風捲殘雲
0229a26: 世界寬。
0229a27: 
0229a28: 
0229a29: 
0229a30: 憨休禪師語錄卷第九終
