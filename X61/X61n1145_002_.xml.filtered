0108a01: 
0108a02: 
0108a03: 
0108a04: 西方要決科註卷下
0108a05: 
0108a07: 樂國土。眾生生者。皆是阿跋致。
0108a08: 決定流轉。名邪定聚。隨緣不定。名不定聚。決定不
0108a09: 退。名正定聚。淨土無前二。故住正定也。蓋是乘願
0108a10: 力。居純正土也。
0108a12: 下至臨終十念。並蒙彌陀接引。生彼得不退。
0108a13: 十信。經一萬劫方入三賢。今即一生等行。順次獲
0108a14: 得。疑也宜哉。
0108a16: 符契。漢制以竹長六寸。分而相合。兩不相差也。
0108a18: 穢土。二處淨方。穢土修因。要資萬劫。淨方起行。自有
0108a19: 多途。
0108a20: 淨土論註曰。正定。即是阿致。今此言之者。論
0108a21: 定聚義。經論說殊。人師解區。故預判之。使無相濫
0108a22: 也。九品證異。故有多途。或有被弘誓鎧。居下位。或
0108a23: 有速疾證不退。住補處之位。亦成多途也。雖同居
0108a24: 不退。而證有淺深。故作此釋。
0108b02: 諸經論中。明不退義。未必一准。以其名異。數別位
0108b03: 殊。勿迷其途矣。
0108b05: 觀成。不復退墮惡律儀行。流轉生死。二者行不退。已巳
0108b06: 得初地。真唯識觀。捨二乘心。於利他行得不退也。三
0108b07: 者。念不退。入八地以。去。真得任運無功用智於定散
0108b08: 中。得自在故。無念退也。
0108b09: 十住論。普考未得此文。意言者。相似義也。言第六
0108b10: 分別觀慧。取相似之境也。惡律儀行者。旃陀羅及
0108b11: 畜羊等。畋獵漁捕之類是也。准瑜伽等。一期活
0108b12: 命意樂。起殺等等。成不律儀也。廣如諸文。三賢菩
0108b13: 薩。伏滅二取。令彼不起了二取空。得相似智。常生
0108b14: 貴家。及善趣中。不墮惡行。及不善趣。前文所謂。皆
0108b15: 比知二無我。不隨生死凡流。亦斯謂矣。始入初地。
0108b16: 實證真如境智平等。離二取相謂之真唯識觀成
0108b17: 也。於初地中。斷異生性障。永不轉變為邪見等。能
0108b18: 相續不起異類見。及異類業。豈起小心。此中一行
0108b19: 之中。修一切行。故不廢利他。第八地中。斷無相中
0108b20: 作加行障。故任運道空中能起有之勝行於定散
0108b21: 中。方得自在矣。
0108b23: 退根羅漢。欲界人中得果。遇五緣退具。恐失聖果。起
0108b24: 修道惑。謂遠行多病。樂誦經典。樂和諍訟。樂營僧事。
0108c01: 若天中得果。不逢退具。即得不退。入般無餘。行者亦
0108c02: 爾。前三不退。未得人中。若在娑婆流浪生死。是其常
0108c03: 處。由此染界。遇五退緣。一者短命多病。二者大惡緣
0108c04: 伴。壞淨心。三者外道雜善。亂真正行。四者六塵境
0108c05: 界。嬈動淨心。五者不常見佛。竭逢聖化。若常住此。遭
0108c06: 五退緣。但生淨土。逢五勝事。一者長命無病。二者勝
0108c07: 侶提。三者純正無邪。四者唯淨無染。五者恒事聖
0108c08: 尊。由此五緣。故得不退。
0108c09: 婆娑論第七卷。說六種羅漢。前五皆退。後一無退
0108c10: 廣如彼論。及俱舍對法等說。五退具等。光記引大
0108c11: 毗婆娑論。第六十卷。文與今同。考論未得全文。蓋
0108c12: 取意而已巳。見所斷惑。迷諦理起。修所斷惑。迷麤事
0108c13: 生。迷理已巳斷。迷事未盡。故麤事境。失念惑生。是故
0108c14: 生修道惑。所謂五事。皆令心倦。實為退緣也。短命
0108c15: 多病等。鸞師同述。天台亦言。原出於十住論中。大
0108c16: 雖同。各有少異。惡緣伴者。無顧惡人。破他勝德
0108c17: 等。即其事也。其相似善。亂真正行。謂之雜善。淺行
0108c18: 之人。苟不甄別。深成障道。當遠離焉。五勝事者。天
0109a01: 台亦言。通贊同舉。並與今少異。又今師觀經疏。舉
0109a02: 七種勝事。其中五種。便解今文。謂壽命無量。而得
0109a03: 金剛那羅延身。是一勝也。諸上善人俱會一處。補
0109a04: 處菩薩。常為法友。是二勝也。常修梵行。無不善事
0109a05: 不聞惡聲。不見惡人。無邪法而可亂正行是三勝
0109a06: 也。無女人故。無欲愛心。見聞觸者。令心不染。是四
0109a07: 勝也。常見諸佛。即補處故。恭敬供養。是五勝也。
0109a10: 伴。至于一代無起過緣也。
0109a13: 念佛。如何生彼。
0109a14: 六度四攝等。名為諸業也。
0109a16: 今生不聞佛號。但今得聞淨土。專心念佛。即是過去
0109a17: 善因。想念西方。方能決至。此為大善根也。雖聞彌陀
0109a18: 淨土。發意願生。進退未恒。心不決定。判為少善。不生
0109a19: 淨土也。
0109a20: 大本曰。若人無善本。不得聞此經。清淨有戒者。乃
0109a21: 獲聞正法。曾更見世尊。則能信此事。謙敬聞奉行。
0109a22: 踊躍大歡喜。當知今生至心。過去有因也。廣說宿
0109a23: 善。出在賢護觀佛。稱讚平等覺等諸文也。按立多
0109a24: 少名目。諸師異解。未必一准也。
0109b02: 稱佛號。那得往生。
0109b04: 願行。成此果名。但能念號。具包眾德。故成大善。不廢
0109b05: 往生。
0109b06: 上智下機。俱能修習。謂之總修也。或修此一行。都
0109b07: 含諸德。是名總修也。
0109b09: 受。成實論。釋佛之號。前之九號。皆從別義。總前九號
0109b10: 名義功德。為佛世尊。說初三號。歷劫難周。阿難領悟
0109b11: 莫能具悉。更加六號。以制佛名。勝德既圓。念其大善
0109b12: 也。
0109b13: 經下卷也。論出十號品焉。夫論十號開合有異。今
0109b14: 文准開無上士。調御丈夫。合佛世尊之說而解之
0109b15: 則其意明矣。所謂初三號者。如來應供正知也。
0109b16: 此之三號。其德最勝。故諸文中多舉此三。然桉彼
0109b17: 經。列初二號。與終總德。今言初三。蓋約通途而言
0109b18: 之耳。一曰。經舉十中初二。故有初言。是從初從多
0109b19: 而言焉。今按通說之三。加總為四加之以六。十號
0109b20: 方滿足。而更加六號之言易見焉。
0109b22: 眾數。無量無邊。淨土論云。大乘善根界。等無譏嫌名。
0109b23: 女人及根缺。二乘種不生。
0109c01: 彼。二俱聖教。何以各殊。
0109c03: 言女人生者。志性妙決。深厭女身。專念佛名。求生淨。
0109c05: 根雖是女。能求菩提。深信平等廣大誓願。故曰妙
0109c06: 決也。願文曰。其有女人。發菩提心。厭惡女身。壽終
0109c07: 之後復為女像。不取正覺。善導釋曰。正命終時。即
0109c08: 轉女身。得成男子。坐寶華上。隨佛往生。入佛大會。
0109c09: 十住論曰。隨諸佛之本願因緣。女人見者。若聞名
0109c10: 者即成男身。
0109c12: 此根缺。志性無恒。但能發心。決意勇猛。捨殘缺根。感
0109c13: 具根身。即生彼國也。
0109c14: 天然不具。謂之生也。以力去勢。名為犍也。因見他
0109c15: 婬。心起婬。謂之也。半月能婬。半月不能。名為
0109c16: 半月也。一身挾二根。是名二形焉。准律中言。若此
0109c17: 之類。其性軟弱。不堪法器。今文無恒。即斯謂也。聲
0109c18: 盲瘖。足孑臂之類。復不全器。但言五種者。蓋
0110a01: 舉重而已巳。
0110a04: 唯求自益。不能利他。不可得生淨土。
0110a07: 發利他行。故生彼國也。
0110a09: 中三品云證阿羅漢。及須陀洹。
0110a11: 曰。此人先有小乘種子。遇善知識。發大乘心。即因前
0110a12: 小習。悟四非常。發起宿因。即證小果。大乘善友。力所
0110a13: 獎。不住小乘。還興大念。故非小乘也。
0110a14: 經中上品云。聞眾音聲。讚歎四諦。應時即得阿羅
0110a15: 漢道。大乘善友。二菩薩等是也。經曰。觀音勢至。為
0110a16: 其勝友。當坐道場。生諸佛家。亦此意也。
0110a18: 誓當成佛。廣度眾生。念捨女身。即生淨土。臨當報盡
0110a19: 化佛來迎。成大丈夫。入蓮華座。即生彼國。佛令安神
0110a20: 經約此門。故云皆往。論據不能若此。故說不生也。
0110a21: 涅槃經云。若能自知有佛性者。我說是人為大丈
0110a22: 夫。即此中意也。
0110a24: 號聲聞也。
0110b01: 淨土論註云。如言聲聞者。是他方聲聞來生。仍本
0110b02: 名故。稱為聲聞。如佛與帝釋語時。猶稱憍尸迦是
0110b03: 其類也。上四句會論。下二句通經○按古德解之
0110b04: 以多釋義。天台所判。粗似同之。千福解之。亦舉釋。
0110b05: 尋可知焉。
0110b07: 論註曰。軟心菩薩。不甚勇猛。譏言聲聞。今指之而
0110b08: 曰判作也。或謂是無。必所別指。亦得焉。
0110b11: 令聲普聞。寧為小乎。
0110b13: 聞。
0110b14: 文出信解品也。
0110b16: 願文曰。國中人天。乃至聞有不善名者不取正覺。
0110b17: 不善名已巳無。況有體乎。故有等之言也。
0110b19: 三階佛法。信行禪師之所立。集錄所述也。斯乃主
0110b20: 於佛宗。亦萬衢之一術焉耳。隋之初。佛滅後。一千
0110b21: 五百三十四年。盛行於世。開皇未歲。斷不行。事
0110b22: 見于續高僧傳。凡立三階佛法。成其三義。一依時。
0110b23: 二約處。三准人。依時者。滅後一千年前。猶用一二
0110b24: 階法。於中五百已巳前。屬第一階。一千年間。屬第二
0110c01: 階。一千已巳後。總屬第三。然以正像末三時。經論有
0110c02: 異說。而建立三階。亦自異說。詳按彼錄。多千年後。
0110c03: 以為第三。是准正法千年之說。而像法已巳後。以為
0110c04: 第三階之時也。或復一千五百年後。以為第三。是
0110c05: 據正法五百說。而末未法已巳後。為第三階也。或單五
0110c06: 百後。即為第三是依正法五百年說。像法已巳後。為
0110c07: 第三階也。約處者。淨土即是第一階。一乘世界國
0110c08: 無濁故。純說一乘。一乘即是第一階法。故以為第
0110c09: 一階處。娑婆穢土。即第二階。三乘世界。有是五濁。
0110c10: 分一說三。三乘即是第二階法。故以為第二階處。
0110c11: 亦是破戒壞見之處。戒見俱破第三階相。故亦為
0110c12: 第三階處。准人者。第一階人。有其兩種。一者。莫問
0110c13: 一切凡聖。戒見俱具。正見成就。一切利根。一乘機
0110c14: 根。諸佛菩薩。二者。莫問一切破戒。一種皆悉不壞
0110c15: 正見。利根凡夫。一切一乘根機菩薩。雖有兩種。而
0110c16: 唯最上利根。一乘根機而已巳。第二階中。雖亦有名
0110c17: 一乘者。而猶是不出三乘之中也。第二階機。亦有
0110c18: 二類。一者。莫問一切凡聖大乘小乘。皆悉一種戒
0111a01: 見不破。正見成就之眾生也。二者。莫問大乘小乘。
0111a02: 皆悉破戒不破見之凡夫。眾生雖有二類。而並利
0111a03: 根正見。成就三乘機類也。第三階者。集錄之中。引
0111a04: 文極廣。詳察。唯是有彼戒見俱破。顛倒一切一種
0111a05: 眾生。屬第三階之機矣。若約時論。則雖如此。而就
0111a06: 人論。則在世及五百年前。亦容通有第三階機。一
0111a07: 千年後。亦容通有一二階機。又娑婆機雖是第三。
0111a08: 而就人論。則亦有二。餘之通局。准之知焉。廣如集。
0111a09: 錄說也。
0111a11: 三毒。今者專心念佛。願往西方。邪毒轉增。豈非倒見。
0111a12: 大論曰。或色界死。生阿鼻獄。乃至展轉餓鬼中死。
0111a13: 或生人天。如是輪轉六道。受苦無窮矣。無方執境。
0111a14: 故名為邪。能害慧命。是故名毒。依毒邪起。故曰邪
0111a15: 毒。從果得名。然立邪名。有二解釋。一曰。聖人所有
0111a16: 名正。凡夫所有名邪。是解准止觀意也。一曰。大論
0111a17: 說二種三毒。謂一者。邪貪欲。二者。貪欲等矣。斯乃
0111a18: 凡夫備有二說也。
0111a21: 聖者堪遊。不揆下凡。發願生彼。即邪貪也。所以然者。
0111a22: 皆為無明。即邪癡障也。
0111a23: 濁惡凡夫。未斷一惑。焉能得出三界。常居此界。理
0111a24: 當然也。瞋。即慼行轉也。妄憂苦境。嗔慧斯長矣。三
0111b01: 界惑盡。方居淨土。同事於聖。不知己巳分。妄求彼方。
0111b02: 即為僥倖。非是邪貪。而何乎。揆。度也。無明不了。而
0111b03: 使之然。癡之為根也深哉。為猶是也。
0111b05: 淨土受生。
0111b06: 田能生為義也。大品經云。有煩惱魔。外感鬼神。魔。
0111b07: 疑也。良有由矣。
0111b11: 若契無生。極樂與娑婆不二。未假厭茲雜界。別仰淨
0111b12: 方。位處輪迴。要須生彼。穢土大士所居。理解恒遊莫
0111b13: 隔。下凡未成勝觀。暫止還長苦流。
0111b14: 凡此一節意。但隨行淺深。且處分淨穢而已巳其實
0111b15: 不妨聖人亦生彼方。故有多許不退菩薩。而生彼
0111b16: 國。如經說焉。
0111b18: 慧所相應。內積三善根。外招眾聖助。此方後報謝。妙
0111b19: 剎淨華迎。
0111b20: 捨染取淨。揀擇之善慧也。第六心王。與此相應。無
0111b21: 明斯伏。貪瞋之可起更無由。故三善內積。眾聖因
0111b22: 之助。三垢消滅心意柔軟。善心生焉。斯光益寧
0111b23: 乎。
0111c02: 如何不受。直往西方。設欲往生。豈不為障。
0111c03: 業道如秤。鸞大師指云。業道經考。未得此文焉。
0111c05: 非謬不委。
0111c06: 無始以來。常為凡愚。故云同也。
0111c08: 如其未滅。受生因何不障。
0111c10: 惡不能遮。善報既終。苦果當受也。
0111c12: 焉能起礙。
0111c14: 劣行。惡所不遮。故得人身。罪已巳無力。無始正行。及今
0111c15: 發心。誓盡苦原。當來作佛。精勤念。願生西方。報盡
0111c16: 之期。慈悲善友。哀矜護念。使住正心。聖眾現前。特生
0111c17: 渴仰。乘茲勝因。往彼豈難。勿得懷疑。不修淨業。
0111c18: 瑜伽等論說將受生時。父母不淨。謂為己巳有。而生
0112a01: 貪愛。於男於女。若愛若恚。以潤當生。入母胎中。識
0112a02: 羯羅灆。更相和合。故云。倒想所牽等也。勝己巳之私
0112a03: 之謂矣。
0112a05: 翻為障道。不免輪迴。何不捨別行。以隨修其普。
0112a06: 准集錄意。彼建二法。曰普曰別。普歸普信。是名普
0112a07: 法。言法及人中。不分大小。不辨凡聖。俱信敬之也
0112a08: 第三階機偏見成就。偏學一二。則互憎愛。而成誹
0112a09: 謗。故開普信普正佛法。以化第三階也。別學別行。
0112a10: 謂之別法。言一二兩階。如次一乘三乘之法。各別
0112a11: 修之也。兩階根機。正見成就。更無憎愛。隨修隨行
0112a12: 各有巨益。病藥相當。治道無違。廣如彼錄說焉。
0112a14: 智淺。難以行。大聖隨機。遣修別行。稱根性故。於理
0112a15: 無傷。假別為因。修成普業。
0112a16: 一解八地以上諸行之中。修諸行等。為通賢所修
0112a17: 之普行。按彼所謂普行。未必若此。故顯智力微淺
0112a18: 之人。未堪廣業。可以為此中之意義也○凡此節
0112a19: 意備。彼所立成。此宗實義矣。
0112a22: 數量無邊。
0112b01: 如來藏上。橫起癡心。約相雖殊。普親無別。隔生不識。
0112b02: 妄起愛憎。恒於佛性父母。緣行殺盜婬等。
0112b03: 體唯佛性。是一切法平等實性。以為眾生之體本
0112b04: 矣。楞伽及梵網等經曰。一切眾生。皆是我父母等。
0112b05: 故云相即普親也。非理而生三毒。故有妄橫言也。
0112b06: 形異類別。是故云殊也。生生世世。互相有恩。故言
0112b07: 無別也。體相俱失。而遂行惡。哀哉。
0112b09: 增長惡緣。
0112b11: 當過不起。但於此方懺謝。罪盡可除。厭此欣西。豈亡
0112b12: 怨結。
0112b13: 啟。開也。愆。過也。對境謝罪。彼即領受。捨往他方。怨
0112b14: 嫌益深。理應在此。先解怨也。
0112b16: 之境。實在娑婆。積此怨嫌。已巳成愛結。今日審察。倒想
0112b17: 所纏。若欲具了眾生體唯佛性。相即普親。諸佛大悲
0112b18: 權應。隨形六道。跡示同凡。作此解心。人皆共委。如論
0112b19: 起行。實驗全無。知之非難。行者難矣。
0112b21: 惡。誓不更為。專念佛名。及修諸行。迴生淨土。如救頭
0112b22: 然。此界沉淪。吟嗟失路。且安神極樂。果證無生。自行
0112b23: 既成。翻歸五濁。大悲化物。等濟機。
0112b24: 論解。則不出念自身罪惡。談行。則一聲等並皆往
0112c01: 生。信行心具。十即十生。百即百生。故言非也。頭
0112c02: 然。頭上火然也。吟嗟。傷歎之聲也。
0112c04: 徑。直道也。所修妙業。先絕怨結。蓋擬償其罪因也。
0112c06: 乃懷疑難。
0112c07: 願生淨土。橫截五惡。故言捨苦因也。自業既威。亦
0112c08: 施怨結。故俱成因。同生彼也。一味國界。何怨之有。
0112c09: 故言遂捨。
0112c11: 地藏菩薩。當今有緣。理可專稱。並念三寶。
0112c12: 依地藏十輪經。及本願經。所有悲願。超餘大士。若
0112c13: 未來世。有諸下賤等人或奴或婢。乃至諸不自由
0112c14: 之人。覺知宿業。要懺悔者。志心瞻禮地藏菩薩形
0112c15: 像。更不經三惡道苦。蒙佛付屬。至阿逸多。成佛以
0112c16: 來。六道眾生。遣令度脫。若人一日稱菩薩名。勝俱
0112c17: 底劫中。稱餘智者德。又聞其名。一聲歷耳。永不經
0112c18: 歷三惡道苦。其諸分身。遍滿諸界。一身度于萬億
0113a01: 眾生。令歸敬三寶。永離生死。至涅槃。廣如經中說
0113a02: 焉。
0113a04: 濁惡。性欲卑微。那得行上人之法。上學下法。迂會
0113a05: 稽留。下起上修。障道受苦。法根不會。豈得成功。
0113a06: 迂。遠也。會。合也。稽留。疑滯不通也。
0113a08: 為通。定開近修。
0113a12: 抄。寫錄之名也。啟。開也。教道之也。創。始也。
0113a14: 傳此三昧。諸惡比丘。不能信受。傍言魔說。又告賢護。
0113a15: 比丘行惡時。諸國相伐時。更相毀謗時。眾生濁惡時
0113a16: 有四眾弟子。能傳此法。利益眾生。
0113a17: 見經第二第三卷也。
0113a19: 子。求往生西方不定者。念藥師名。即斷疑網。臨命終
0113a20: 時。八大菩薩。示往生路。
0113a21: 此經前後有四代譯。今文唐玄奘之所譯也。列八
0113a22: 聖名。在隨達多笈多。及唐義淨經本。標示其名。二
0113a23: 文大意焉。
0113b01: 信之法。六方諸佛。舒舌證誠。
0113b03: 眾生。請生淨土。又下輩三品。具造惡業。皆得往生也。
0113b05: 五惡。除五痛。滅五燒。又當來之世。經道滅盡。我以慈
0113b06: 悲哀愍特留此經。止住百年。爾時眾生。起一念信。即
0113b07: 生彼國。
0113b08: 疑時濁惡。害今所修。故所引文。皆取被於濁世者
0113b09: 也。
0113b11: 之說。通曰。大人之言。必合真趣。向援經教。皆究竟門
0113b12: 所以知之。不了之教。涅槃之會釋通。淨土一門。雙林
0113b13: 更無疑決。十方諸佛。舒舌印成。據斯二義。故非方便
0113b14: 也。
0113b15: 一切如來。三業清淨。諸佛所言。無復有異。故皆合
0113b16: 真。依像法決疑經。佛告大眾。我將涅槃。若有疑者
0113b17: 可速問之。常施菩薩問種種事。於淨土一門也。菩
0113b18: 薩不問。則佛亦不決焉。其說丁寧。蓋無可疑也。當
0113b19: 知決定顯了之說焉。小經云。六方諸佛。證誠稱讚
0113b20: 經言十方。開合之意耳。
0113b23: 彌陀大悲。十念濟物。不求淨土。恐落三塗。念地藏名。
0113b24: 苦苦望救。
0113c01: 維摩經云。佛以一音演說法。眾生隨類各得解。故
0113c02: 曰一音各解。萬機差殊。一雨冥潤。故云萬殊並契。
0113c03: 彌陀本願。誓度娑婆。地藏弘願。意本惡趣。若乖本
0113c04: 意。焉得解脫。
0113c06: 淨國。永絕三塗。苦事不經。無勞請救也。
0113c07: 大本曰。大命將終。解有二義。義寂云。死生。為大命。
0113c08: 窮通。為小命。憬奧云。命是天地壽三大中之一。故
0113c09: 云大。
0113c11: 者。眾行具成。即第二階。非下凡業也。今觀此意。說上
0113c12: 行人。三輩之中。獨明上中生人也。
0113c13: 按彼宗意。分別三時。自有異說。今從一說。故云千
0113c14: 五百也。三福九品等。謂之眾行也。據今宗而辨之
0113c15: 彼之所謂上行。即三中之二類生也。
0113c18: 定善往生。
0114a01: 越世欲染。故曰清眾也。尊賢名德。十住論云。生佛
0114a02: 法中。名為貴族。好家中生。
0114a04: 散因。定生彼國。家資匱乏。事務牽纏。一行能隨。亦生
0114a05: 寶界。
0114a06: 匱。亦乏也。牽纏。皆曰縛也。
0114a08: 教念佛名。惡相既除。即生妙剎。
0114a09: 此一節忽述觀經下三品意也。
0114a11: 深。分為上輩三品。小乘之根。初從善趣。上至世第一
0114a12: 法。分為中輩三生。大小乘根機。約過輕重。分為下輩
0114a13: 三位。
0114a14: 簡下三惡。故言善根。初一之至字。恐是衍文。或當
0114a15: 改作從也。准經至彼。始得初地。及初果等。所以此
0114a16: 取齊迴向終。及世第一以下也○按判三輩機。諸
0114a17: 師異解。廣如群疑論等說焉。
0114a19: 多小。皆得往生。
0114a23: 止住百年。爾時眾生聞名生信。皆生彼國。
0114a24: 經文但云聞經意。名經之所詮。而一部之宗致。故
0114b01: 云聞名也。黑谷判曰。特留念佛。即斯謂也。或謂經
0114b02: 名亦得焉。
0114b04: 一教。利物偏增。大聖特留百歲。
0114b05: 判法滅時。諸師解異。道綽善導。淨影義寂。及法位
0114b06: 等皆同。今說如憬興者。依法住記。指於增劫七萬
0114b07: 歲後。各據一義。並不相違。二家釋義。出在群疑論
0114b08: 矣。
0114b10: 留教百年。爾時修因。上生妙土。何為預判。不令願生。
0114b11: 設疑萬年後。而尚未足許。何預判之。為不願時哉。
0114b13: 晉王獻之傳曰。管中窺豹。時見一班。通經。眾機通
0114b14: 信之經。
0114b16: 即得往生安樂者。是別時意。
0114b17: 此論本末。譯有四代。今文相似隋唐二論。陳隋二
0114b18: 論。名別時意。唐論之中。加一趣字。魏論名曰時節
0114b19: 意趣。世親攝論云。言說與意。時分有異。為別時矣。
0114b21: 即言一節之骨子也。
0114c01: 故說別時。非謂念佛不即生也。
0114c02: 上古碩德。盛通此義。蓋自損損他。而害於時也。群
0114c03: 疑論云。自攝論至此百有餘年。諸德咸見此論文。
0114c04: 不修西方淨業矣。
0114c06: 稱南無佛。皆已巳成佛道。
0114c07: 文出于方便品也。
0114c09: 國。
0114c11: 非謬。
0114c12: 既植佛種。當生果也。方行正業。乘願得生。佛因不
0114c13: 朽。淨業足成。豈謬乎。
0114c16: 方軌。其狀若為。
0114c18: 名利。妄計我人。廣作善緣。不為正理。沈淪惡趣。受苦
0115a01: 無窮。
0115a03: 唯貪造惡。雖學佛法。現世求名。自是非他。恒生慢。
0115a04: 追求衣食。日夜勞勤。設有餘功。用隨惡儻。
0115a05: 造惡難捨。如惜物。故曰貪也。與傲同。慢也。
0115a07: 大善知識。共我有緣。教我思維。捨諸惡行。得聞阿彌
0115a08: 陀佛。本願慈悲。
0115a09: 老少男女。能說此法。謂之善知識也。令人出離。大
0115a10: 哉德也。
0115a12: 特生恥恨。瞋起貪行癡生。
0115a13: 五內。五情也。一曰五臟也。文選云。轅馬悲且鳴。哀
0115a14: 傷五內。
0115a16: 俱舍及攝論。並明四修。是雖聖道修行相貌。而淨
0115a17: 教中。此業亦要。故善導等。同勸進焉。隨義轉用而
0115a18: 已巳。
0115a20: 退轉。
0115a22: 坐臥。不背西方。涕唾便利。不向西方也。二敬有緣像
0115a23: 教。謂造西方彌陀像變。不能廣作。但作一佛二菩薩。
0115a24: 亦得。教者。彌陀經等。五色袋盛。自讀教他。此之經像。
0115b02: 緣善知識。謂宣淨土教者。若千由旬。十由旬以來。並
0115b03: 須敬重。親近供養。別學之者。總起敬心。與己巳不同。但
0115b04: 知深敬也。若生輕慢。得罪無窮。故須總敬。即除行障。
0115b05: 四敬同緣伴。謂同修業者。自雖障重獨業不成。要藉
0115b06: 良朋。方能作行。扶危救厄。助力相資。同伴善緣。深相
0115b07: 保重。五敬三寶。同體別相。並合深敬。不能具錄。為淺
0115b08: 行者。不果依修。住持三寶者。與今淺識人。作大因緣。
0115b09: 今粗料簡。言佛寶者。謂雕檀繡綺。素質金容。鏤玉圖
0115b11: 福。若生少慢。長惡善亡。但想尊容。當見真佛。言法寶
0115b12: 者。三乘教旨。法界所流。名句所詮。能生解緣。故須珍
0115b13: 仰。以發慧基。抄寫尊經。恒安淨室。箱函盛貯。並合嚴
0115b14: 敬。讀誦之時。身手清潔。言僧寶者。聖僧菩薩。破戒之
0115b15: 流。等心起敬。勿生慢想。
0115b16: 有緣聖人。淨土聖眾也。往生禮讚曰。恭敬禮拜彼
0115b18: 報也。異學異見之徒。動妨行者。若慢若諍。實為障
0115b19: 緣。吾高祖制曰。諍論之場。諸煩惱競起。智者去之
0115b20: 百由旬矣。可不慎乎。檀。栴檀也。綺。綢綾也。拜像尊
0115b21: 而作真佛想。故曰當見等也。或可由想形像。而終
0115b22: 感真佛也。經佛身觀。以次像觀者。可復思焉。法界
0115b23: 所流等。者梁攝論云。無分別智。真如所流。因斯智
0115b24: 流。分別後得。所生大悲。因此大悲。安立正法。此之
0115c01: 法是大悲所流矣。聖僧即名二乘。本業經曰。有而
0115c02: 犯者。勝無不犯。故云等敬也。
0115c04: 巧。譬若有人被他抄掠。身為下賤。備受艱辛。忽思父
0115c07: 母。縱任歡娛。行者亦然。往因煩惱。壞亂善心。福智珍
0115c08: 財。並皆散失。久流生死。制不自由。恒與魔王。而作僕
0115c09: 使。驅馳六道。苦切身心。今遇善緣。忽聞彌陀慈父。不
0115c10: 違弘願。濟拔群生。日夜驚忙。發心願往。所以精勤不
0115c11: 倦。當念佛恩。報盡為期。心恒計念。
0115c12: 元曉師云。心是業主。受生之本。心若西逝。業亦隨
0115c13: 之。法鼓經云。但知彼方有佛。作往生意。亦得往生。
0115c14: 故勸使想巧也。
0115c16: 令雜起。所作之業。日別須修。念佛讀經。不留餘課耳。
0115c17: 念佛通觀及稱也○宗明五行。何局二種也。謂念
0115c18: 佛本願。正定之業。五中為要。經能詮之。故兼讀焉。
0116a01: 廣略得中。便於正行也。
0116a03: 兩位。躁動不安。智博情弘。能堪久處。若也識癡行淺。
0116a04: 恐溺幽塗。
0116a05: 大集月藏分云。我正法住五百年。像法住千年。依
0116a06: 魯春秋。當周匡王班。四年壬子。佛般涅槃。從彼壬
0116a07: 子。凡歷一千二百四十有餘年。今師傳法。故云生
0116a08: 居像季等也。躁。動也。
0116a12: 德過肇生之節。詎謝乾城。
0116a13: 智論曰。日初出時。在大海邊。見城門樓櫓宮殿。行
0116a14: 人出入。日轉高轉滅。可眼見而無有實。名乾闥
0116a15: 婆城。道安慧遠。同世於晉朝。名流於四方。僧肇道
0116a16: 生。師事於羅什。德溢乎海內。一旦魂斷。事等幻夢
0116a17: 矣。
0116a19: 功非一簣之能。業成數載之慮。豈剎那之分。念積塵
0116a20: 沙。方宣九有之奇。心恒造境。境述二無之妙。識戀邪
0116a21: 魔。將崇達妄之由。生期分促。待植會真之智。死路非
0116a22: 運。
0116a23: 人法俱空。謂之三空。九無得之道斷九惑。是為九
0116a24: 斷。五重唯識。名曰五修。或般若禪。攝為五度者是
0116b01: 也。簣。土籠也。書曰。為山九仞。功虧一簣。九有。九有
0116b02: 情居。如俱舍論說焉。心如工師。能造種種境。識
0116b03: 如颺野馬。常逐彼彼妄。故曰。造境戀邪也○凡此
0116b04: 一節。顯穢土行難成。欲使人捨聖道而歸淨土也。
0116b06: 軍修。
0116b07: 慧浦。念佛之行也。觀稱雖異。而慧為基。浦。水也。
0116b08: 遺教經。智慧水。即其義也。軍。當改作單也。
0116b10: 同至道於慈顏。折疑何停。感悲音於聖德。解證無生。
0116b11: 弘益滋繁。可略云爾。粗陳蠡酌。以簡良水。
0116b12: 過十萬億土。有七寶樹林。故云遙上苑。無之
0116b13: 身。無極之體。故云妙質也。至道名所證理。分得果
0116b14: 德。是云同慈顏也。觀世音。大勢至。以大悲音聲為
0116b15: 說甚深法。故云感等也。滋繁。言多也。文選云。以蠡
0116b16: 測海。
0116b18: 府與俯同。禮記云。過之者。俯而就之。不至焉者。跂
0116b19: 而及之。
0116b20: 西方要決釋難通規。
0116b21: 首題稱云釋疑。言之左右焉耳。
0116b22: 西方要決科註卷下終
0116b23: 大唐大慈恩寺上座唯識基法師真像
0116b24: 太宗皇帝御製讚曰。
0116c01: 巨哉哲仁迥然出群疏造百本才過萬人
0116c02: 妙閑性相理契天親口翻四辯詞發大雲
0116c03: 昂昂藏藏法中之王面舒滿月雙眸電光
0116c04: 昏衢麗日苦海津梁聊申讚嘆孰能宣揚
0116c05: 
0116c06: No. 1145-A
0116c07:  附辨西方要決真偽造疑
0116c08: 
0116c09: 南都藥師寺留學傳法相宗沙門釋基辨撰
0116c10: 今將辨此書造主真偽大分三門初舉古疑二舉他
0116c11: 判三今正判定。
0116c12: 初舉古疑者古來有三家疑初家疑者昔日仁和寺
0116c13: 南岳坊有濟暹僧都於此要決立五箇疑一云此書
0116c14: 判往生難易違上生經疏故彼疏中云天宮有十易
0116c15: 生淨土有七難生且勸內院曰但業行淺缺願生西
0116c16: 方萬一不生恐成自誤故當己巳行應修此業一師所
0116c17: 釋何其如此故此書非基師造也二云此書中有本
0116c18: 覺圓明之言乖始覺菩提之義三云有同歸一實之
0116c19: 言不類三乘真實之旨四云判都退不與自作疏
0116c20: 差異彼疏曰若生外院雖下下品任運後時還成不
0116c21: 退今何違乎五云定來迎有無背上生經文經曰時
0116c22: 彌勒菩薩放眉間白毫光來迎此人今無接引者豈
0116c23: 非乖異乎以有此等乖異為非基師造也已巳上南岳僧都五疑
0116c24: 　第二家疑者近來有疑云許凡夫往生及引舊譯
0117a01: 而不依新翻是以為疑　第三家疑云此中有三身
0117a02: 不異之言不似相家之所談上來舉古疑己巳。
0117a03: 大文第二舉他判釋者近代有通南岳師初疑云如
0117a04: 來設教隨機萬差人師演教亦隨宜示隨入一門並
0117a05: 歸一理此書所述意在茲也通贊中亦舉十勝專勸
0117a06: 淨土各隨一趣並不相違　又通第二疑云准唯識
0117a07: 論清淨法界非漏隨增性淨圓明雖有客塵而本性
0117a08: 淨故曰真體障亡此性本有二身覺悟平等自性具
0117a09: 無量德離諸戲論故曰本覺圓明或可法爾無漏本
0117a10: 有種子名為本覺此乃今師自釋楞伽之文而存二
0117a11: 義也　又通第三難云約不定姓會三歸一名同歸
0117a12: 一實也是故不出三乘真實之旨法華玄贊此說一
0117a13: 乘故義貫通云云　又通第四疑云此是釋外院中
0117a14: 亦有不退者然多有退而今不退蓋就多分而言
0117a15: 　又通第五疑云彌勒無本願來迎相亦劣也故且屬
0117a16: 無焉已巳上通南岳五疑已巳　又次通第二家難云彼家說身土
0117a17: 有三一唯報二唯變化三通報化疑者何執一概若
0117a18: 滯唯報義釋則唯以自力判凡本願力之所牽位該
0117a19: 於上下五乘齊入本願所攝唯識之所不判性相之
0117a20: 所未攝也況文中曰生化土見化佛何其暗乎又引
0117a21: 唯舊譯為難觀經等釋宗義也　又通第三家三身
0117a22: 不異之難云非是言相即唯是攝相歸性而已巳故玄
0117a23: 贊曰應化非真佛亦非說法者推功歸本即法身也
0117a24: 已巳上近來通釋也。
0117b01: 大文第三今正判定者南岳僧都初以都史西方往
0117b02: 生難易為疑近代通釋以隨機萬差人師演教亦隨
0117b03: 今詳曰近代通釋理實雖爾意味未明復引通贊興
0117b04: 福寺永超傳燈錄中評云或偽造是故南京學徒以
0117b05: 通贊不為正今此要決永超錄中云基師造又藏俊
0117b06: 注進錄為基撰自昔至今興福寺學侶日別回轉讀
0117b07: 誦六經十一論及基師所撰章疏等其中有西方要
0117b08: 決無通贊疏由是應知此是要決基師真造近代以
0117b09: 通贊為通釋為謬今正舉証以隨機義判定上生經
0117b10: 中說生彼人疏釋云略有三人一者菩薩行法不厭
0117b11: 生死受生死苦行利樂故樂生天者託勝所依修妙
0117b12: 行故於一切生受尊貴故處劣自體行不圓故生天
0117b13: 得見慈氏佛故不同二乘厭生死苦恐天放逸不樂
0117b14: 生也二者愛敬無上菩提心者樂修勝行求大菩提
0117b15: 於彌勒前聞大法故不樂大乘希小果者隨受生處
0117b16: 欣涅槃故三者欲為彌勒作弟子者願於惡界為作
0117b17: 善利苦有情所希行救濟不願淨土作餘佛弟子彼
0117b18: 無苦有情可行濟度無苦可厭欣心不深故已巳上疏文由
0117b19: 是應知都史往生唯菩薩機為此所被非被聲聞緣
0117b20: 覺二乘之機都史內院慈尊說法會座說唯天子聽
0117b21: 聞而不說聲聞眾聽聞也西方淨土不爾阿彌陀經
0117b22: 說又舍利弗彼佛有無量無邊聲聞弟子皆阿羅漢
0117b23: 非是算數之所能知諸菩薩眾亦復如是又觀經中
0117b24: 說中三品往生得益以阿羅漢須陀洹果又無量壽
0117c01: 經說聲聞緣覺於百千劫悉共計挍知其數者不取
0117c02: 正覺之願由是應知西方往生所被盡一切機所以
0117c03: 何者厭離穢土之心即是二乘之心非厭離穢土心
0117c04: 至極則不可言至心信樂欲生我國意樂增長若此
0117c05: 意樂非極增長則非真實乘佛願力二乘厭離之心
0117c06: 是雖下劣今以劣心發至心信樂乘佛願故下劣
0117c07: 心轉為成廣大轉之因如損力益能轉又都史往生
0117c08: 之心若於下地發麤苦障厭離則生上界不能生都
0117c09: 史天依彌勒之弟子是故經說不求斷結修十善法
0117c10: 不厭生死樂生天者疏釋誡勿作六行觀故知都史
0117c11: 往生所被之機唯菩薩也。
0117c12: 又說往生難易亦對被機不同上生疏中行六事法
0117c13: 為上品行生疏主釋經意言六事法者一精勤修福
0117c14: 敬恩悲田中所作業等二威儀不缺堅守諸戒行自
0117c15: 住軌則等三拂塔塗地修道場正理制多等四香
0117c16: 華供養四事供濟等五凡夫行三昧聞思等定聖人
0117c17: 入正定隨所得禪或凡夫所行三昧非六行定六行
0117c18: 定者必上生故深住聞思亦名三昧六讀誦經典演
0117c19: 說修習十善法行等且舉偏勝易行上首有此六事
0117c20: 其中一一具攝眾業若具修六或能修五上上品生
0117c21: 若修三四上中品生若修一二上下品生次中三品
0117c22: 行生者四眾八部先不犯戒亦不造惡罪輕微者聞
0117c23: 名心喜語發恭敬身禮拜者此中具三業者中上品
0117c24: 生唯具二業中中品生若唯一業中下品生復次下
0118a01: 三品行生者雖有十行攝為六行一懺悔二造像三
0118a02: 供養四禮拜五繫念六一稱名也此中具六者下上
0118a03: 品生唯有初四無五六二下中品生但有初三無四
0118a04: 五六下下品生或六中隨行一發願見慈氏尊或生
0118a05: 外院得不退亦是下下品攝設不發願故雖不生天
0118a06: 是即三會得脫之人具如上生經疏如是諸行從觀
0118a07: 經說極造惡者臨命終時善友力故至心令聲不絕
0118a08: 具足十念滅罪往生而見則都史九品行共皆難行
0118a09: 雖然一一諸行皆是平生散心所行從臨命終至心
0118a10: 信樂難起見之亦以為易又西方往生雖至心信樂
0118a11: 難起對厭離穢土心極增長之機根則至心信樂增
0118a12: 長故但以稱名十聲往生故為極易又菩薩機者生
0118a13: 天作利樂行此人若生西方樂處故不可行縱雖還
0118a14: 來穢國應度人天非上品上生人不能速為濟度行
0118a15: 其餘往生已巳後歷劫得歡喜地已巳應作事也故以對
0118a16: 菩薩機甚為難行以都史往生為易往不違意樂故
0118a17: 故知上生疏對唯菩薩機說易今此要決對厭離穢
0118a18: 土之機說西方易往於理全無相違又上生疏中論
0118a19: 都史西方往生難易說西方有七難生都史有十易
0118a20: 生且勸唯菩薩機非被諸機故疏結文云處穢方而
0118a21: 修淨行寔聖者之利他居淨土嚴淨國非上士之弘
0118a22: 濟等云云又說業行淺缺萬一不生若缺至心信樂
0118a23: 則萬一不生故是故以此等文不可為疑也我慈恩
0118a24: 基法師是大乘菩薩對彼彼機為令得益作此二書
0118b01: 以一執見不應起疑也如唯識疏以唯識說中道
0118b02: 對法疏以大乘蘊處界說中道心經幽贊以空說中
0118b03: 道等對機所說雖異令悟入離言法性同一鹹味全
0118b04: 無差異。
0118b05: 次以本覺圓明之言為疑近代通釋有二義初以清
0118b06: 淨法界會之云名本覺不應道理上句云真如體淨
0118b07: 是清淨法界以是復云本覺有重言失設救言真如
0118b08: 體淨為本淨涅槃本覺圓明為佛所證真淨法界受
0118b09: 用變化平等所依不應道理圓明言以離戲論釋其
0118b10: 理未明本淨涅槃亦離戲論故此亦重言故初釋難
0118b11: 用次以本有無漏種釋此為當雖然釋義未明今
0118b12: 助釋言本謂本有覺謂正智以四智心品為體唯識
0118b13: 論十說四智心品本有能生種子所生得故今以四
0118b14: 智名為本覺四智圓明即佛果顯現也上句以淨法
0118b15: 界云真如體淨次句以四智現云本覺圓明如對法
0118b16: 抄歸敬頌云稽首圓明本性寂圓明言顯四智本性
0118b17: 寂言彰淨法界離淨法界四智心品無佛果顯現相
0118b18: 故具如佛地論說。
0118b19: 復次以云同歸一實為疑近來通釋以一乘為一實
0118b20: 非我宗意我宗說一實言謂癈詮談旨一實如即是
0118b21: 清淨法界之名了義燈等說如來設教體一真如等
0118b22: 與今意同。
0118b23: 復次以都史退不退為疑近來通釋約多分有退雖
0118b24: 有道理未明了也今詳曰上生疏云若生外眾雖下
0118c01: 下品任運後時還成不退佛號慈氏善自長故云云
0118c02: 此中既云後時還成是有退証也前時無退以何云
0118c03: 後時還成復置還言顯雖有退由慈氏加被力還得
0118c04: 不退成謂得也又西方淨土往生已巳後一向無有退
0118c05: 校對此異今此要決云天上有退西方無退況云多
0118c06: 不免退既云多分顯少分有不退故二文全無違。
0118c07: 復次就來迎有無為疑近代通釋以勝劣辨為不
0118c08: 當今詳云上生經中說三種行生相其行生相總別
0118c09: 難分故疏主分九品明行生別其中於下品上生行
0118c10: 唯說慈氏來迎之相餘八品行生不說之也西方淨
0118c11: 土來迎中品下生雖不說引接其餘八品皆悉說之
0118c12: 下品下生說見金蓮華亦是來接之相今此要決約
0118c13: 九品往生中多分說來迎云若生淨國聖眾來迎又
0118c14: 約上中六品及下下品外院生者無來接相云捨命
0118c15: 生天無人接引少在屬無故已巳上南岳房五疑判釋已巳。
0118c16: 次判第二家疑者就此書中許凡夫往生及引舊譯
0118c17: 不引新翻而為疑難近來通釋明由本願力五乘齊
0118c18: 入故凡夫生報土之義而言本願所攝唯識之所不
0118c19: 判性相所不攝也又此書中言生化土見化佛故舉
0118c20: 我宗三義以通報化義會之云疑者何暗乎今詳曰
0118c21: 此會釋未明了我宗判安養報化有三義一唯報二
0118c22: 唯化三通報化海住山上人由第三義判定為正至
0118c23: 今南京相宗學徒依用此義今採其要辨之謂若唯
0118c24: 報非化報土地上薩埵所見非凡所及是聖教說若
0119a01: 凡夫乘願力云自生初生報土見報佛則阿彌陀佛
0119a02: 現化身化土一向無用若化身土無用是佛本願則
0119a03: 應非三身圓滿之佛故唯報義不成又若唯化非報
0119a04: 則餘佛亦令凡夫生化土有何差別得稱彌陀超世
0119a05: 別願乎故唯化義不成是故以言通報化為正云何
0119a06: 得通謂總明化土有二一長時變二暫時變西方淨
0119a07: 土通化者長時變化即報土現化故離報無化是亦
0119a08: 酬本願力長時化故若歸性言化即報土是超餘佛
0119a09: 故云超世別願也然今此要決云生化土見化佛復
0119a10: 云求見化身遂感彌陀化主降念相迎等者是即約
0119a11: 下三品以作此言說遣化佛化觀音化勢至至行者
0119a12: 前故唯識佛地等論說變化身還依變化土故離土
0119a13: 有身無其處故今且約下三品得益云生化土見化
0119a14: 佛等此是雖化佛願所酬與餘佛不共理無相違。
0119a15: 問若爾何故此要決文云化主提得無生忍耶答
0119a16: 無生忍者上三品益故此違如何。答無生忍言有二
0119a17: 相宗常途所談一約八地上言二約初地已巳上言上
0119a18: 三品中所說無生忍八地上下三品所說初地已巳上
0119a19: 下品上生中既說得入初地故此要決以得入初地
0119a20: 云得無生忍理全無違又於不引新翻說西方往生
0119a21: 專在舊經故唯引舊經以釋成也。
0119a22: 問若爾上生經亦舊譯何故交釋新翻耶。答上生經
0119a23: 疏釋成經故新舊交引今此要決唯立理成非釋成
0119a24: 經故唯引舊經理無相違。
0119b01: 問近代通釋所言本願所攝唯識之所不判性相之
0119b02: 所不攝者其理成耶。答世親菩薩安立一切法唯識
0119b03: 變深密等經說諸法唯識故此中攝有無漏一切法
0119b04: 盡具明如二十唯識疏等謂佛本願是佛識上所變
0119b05: 是為增上緣故念佛行者自意識上往生心相變現
0119b06: 云何云非唯識之所判若強云佛願非唯識所變則
0119b07: 應固執實有佛心何有固執又佛本願云性相之所
0119b08: 未攝則離性相有何所論不論則已巳假爾起言性相
0119b09: 義成又若彌陀超世別願不可思議非言論所及故
0119b10: 云性相未判則是即一法界我宗所言廢詮談旨一
0119b11: 實如也真待俗立若依詮門是猶性相若癈詮門既
0119b12: 云癈詮彰談其旨何本之有何願之有強褒稱之名
0119b14: 以有所得故非實佛本願可謂小乘唯安立見非大
0119b15: 乘見故云性相未攝乃是妄判。
0119b16: 復次第三家以三身不異言為疑近代以攝相歸性
0119b17: 會釋今謂未盡如成唯識十說法身有三種別一自
0119b18: 性身二受用身三變化身如是三身共為法身皆是
0119b19: 無上寂默法之所莊嚴故不可分離此即我宗所立
0119b20: 三身故云三身不異理全無違。
0119b21: 或問此書筆挌不似唯識疏等故猶有疑如之何答
0119b22: 慈恩章疏筆挌非一疏主自挍正已巳筆挌相同三十
0119b23: 二十唯識疏義林章等是也或有未挍如對法抄六
0119b24: 已巳下或有但師談門人書記如勝鬘經疏等此書亦
0119c01: 恐出門人手所談文理全疏主意必以已巳挍章疏筆
0119c02: 挌不可為疑也。
0119c03: 上來所辨定有錯謬為令眾生起厭穢土樂欲淨土
0119c04: 之勝解不顧拙智聊書記竟。
0119c05: 願以微少功普施一切生增長厭穢志
0119c06: 乘佛願生彼
0119c07: 辨西方要決真偽造疑尾
