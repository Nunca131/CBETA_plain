0589a01: 
0589a02: 
0589a03: 
0589a04: 
0589a05: 
0589a06: 淨土資糧全集卷之五
0589a07: 
0589a08: 古杭雲棲寺蓮池禪師　袾宏　校正
0589a09: 李桐邑淨業弟子　莊廣還　輯
0589a10: 淨土日課章
0589a11: 六時對越篇事冗者二時三時亦得
0589a12: 南無蓮池海會佛菩薩二稱三拜
0589a13: 佛說阿彌陀經
0589a14: 如是我聞。一時佛在舍衛國。祗樹給孤獨園。與大比
0589a15: 丘僧。千二百五十人俱。皆是大阿羅漢。眾所知識。長
0589a16: 老舍利弗。摩訶目犍連。摩訶迦葉。摩訶迦旃延。摩訶
0589a17: 俱絺羅。離婆多。周利槃陀伽。難陀。阿難陀。羅羅。憍
0589a18: 梵波提。賓頭羅頗羅墮。迦留陀夷。摩訶劫賓那。薄拘
0589a19: 羅。阿樓。如是等諸大弟子。并諸菩薩摩訶薩文
0589a20: 殊師利法王子。阿逸多菩薩。乾陀訶提菩薩。常精進
0589a21: 菩薩。與如是等諸大菩薩。及釋提桓因等。無量諸天
0589a22: 大眾俱。
0589a23: 爾時佛告長老舍利弗。從是西方過十萬億佛土。有
0589a24: 世界名曰極樂。其土有佛。號阿彌陀。今現在說法。舍
0589b01: 利弗。彼土何故名為極樂。其國眾生。無有眾苦。但受
0589b02: 諸樂。故名極樂。
0589b03: 又舍利弗。極樂國土。七重欄楯。七重羅網。七重行樹。
0589b04: 皆是四寶周匝圍繞。是故彼國名為極樂。
0589b05: 又舍利弗。極樂國土。有七寶實池。八功德水充滿其中。
0589b06: 池底純以金沙布地。四邊階道。金銀琉璃。玻合成。
0589b07: 上有樓閣。亦以金銀璃玻硨磲赤珠瑪瑙而嚴
0589b08: 飾之。池中蓮花。大如車輪。青色青光。黃色黃光。赤色
0589b09: 赤光。白色白光。微妙香潔。舍利弗。極樂國土。成就如
0589b10: 是功德莊嚴。
0589b11: 又舍利弗。彼佛國土。常作天樂。黃金為地。晝夜六時。
0589b13: 妙華。供養他方十萬億佛。即以食時還到本國。飯食
0589b14: 經行。舍利弗。極樂國土。成就如是功德莊嚴。
0589b15: 復次舍利弗。彼國常有種種奇妙色之鳥。白。孔
0589b16: 。鸚鵡。舍利。迦陵頻伽共命之鳥。是諸眾鳥。晝夜六
0589b17: 時出和雅音。其音演暢五根五力。七菩提分。八聖道
0589b18: 分。如是等法。其土眾生。聞是音已巳。皆悉念佛念法念
0589b19: 僧。舍利弗。汝勿謂此鳥。實是罪報所生。所以者何。彼
0589b20: 佛國土。無三惡道。舍利弗。其佛國土。尚無惡道之名。
0589b21: 何況有實。是諸眾鳥。皆是阿彌陀佛欲令法音宣流。
0589b22: 變化所作。舍利弗。彼佛國土。微風吹動諸寶行樹。及
0589b23: 寶羅網。出微妙音。譬如百千種樂。同時俱作。聞是音
0589b24: 者。自然皆生念佛念法念僧之心。舍利弗。其佛國土。
0589c01: 成就如是功德莊嚴。
0589c02: 舍利弗。於汝意云何。彼佛何故號阿彌陀。舍利弗。彼
0589c03: 佛光明無量。照十方國無所障礙。是故號為阿彌陀。
0589c04: 又舍利弗。彼佛壽命。及其人民。無量無邊。阿僧祇劫。
0589c05: 故名阿彌陀。舍利弗。阿彌陀佛成佛已巳來。於今十劫。
0589c06: 又舍利弗。彼佛有無量無邊聲聞弟子。皆阿羅漢。非
0589c07: 是算數之所能知。諸菩薩眾亦復如是。舍利弗。彼佛
0589c08: 國土。成就如是功德莊嚴。
0589c09: 又舍利弗。極樂國土。眾生生者。皆是阿致。其中
0589c10: 多有一生補處。其數甚多。非是算數所能知之。但可
0589c11: 以無量無邊阿僧祇說。
0589c12: 舍利弗。眾生聞者。應當發願。願生彼國。所以者何。得
0589c13: 與如是諸上善人俱會一處。舍利弗。不可以少善根
0589c14: 福德因緣。得生彼國。舍利弗。若有善男子。善女人。聞
0589c15: 說阿彌陀佛。執持名號。若一日。若二日。若三日。若四
0589c16: 日。若五日。若六日。若七日。一心不亂。其人臨命終時。
0589c17: 阿彌陀佛與諸聖眾現在其前。是人終時。心不顛倒。
0589c18: 即得往生阿彌陀佛極樂國土。舍利弗。我見是利。故
0589c19: 說此言。若有眾生聞是說者。應當發願生彼國土。
0589c20: 舍利弗。如我今者。讚歎阿彌陀佛不可思議功德之
0589c21: 利。東方亦有阿佛。須彌相佛。大須彌佛。須彌光
0589c22: 佛。妙音佛。如是等恒河沙數諸佛。各於其國出廣長
0589c23: 舌相。覆三千大千世界。說誠實言。汝等眾生。當信
0589c24: 是稱讚不可思議功德。一切諸佛所護念經。
0590a01: 舍利弗。南方世界。有日月燈佛。名聞光佛。大肩佛。
0590a02: 須彌燈佛。無量精進佛。如是等恒河沙數諸佛。各於
0590a03: 其國出廣長舌相。覆三千大千世界。說誠實言。汝等眾
0590a04: 生。當信是稱讚不可思議功德。一切諸佛所護念經。
0590a05: 舍利弗。西方世界。有無量壽佛。無量相佛。無量幢佛。
0590a06: 大光佛。大明佛。寶相佛。淨光佛。如是等恒河沙數諸
0590a07: 佛。各於其國出廣長舌相。覆三千大千世界。說誠
0590a08: 實言。汝等眾生。當信是稱讚不可思議功德。一切諸
0590a09: 佛所護念經。
0590a10: 舍利弗。北方世界。有肩佛。最勝音佛。難沮佛。日生
0590a11: 佛。網明佛。如是等恒河沙數諸佛。各於其國出廣長
0590a12: 舌相。覆三千大千世界。說誠實言。汝等眾生。當信
0590a13: 是稱讚不可思議功德。一切諸佛所護念經。
0590a14: 舍利弗。下方世界。有師子佛。名聞佛。名光佛。達磨佛
0590a15: 法幢佛。持法佛。如是等恒河沙數諸佛。各於其國出
0590a16: 廣長舌相。覆三千大千世界。說誠實言。汝等眾生。
0590a17: 當信是稱讚不可思議功德。一切諸佛所護念經。
0590a18: 舍利弗。上方世界。有梵音佛。宿王佛。香上佛。香光佛。
0590a19: 大肩佛。雜色寶華嚴身佛。娑羅樹王佛。寶華德佛。
0590a20: 見一切義佛。如須彌山佛。如是等恒河沙數諸佛。各
0590a21: 於其國出廣長舌相。覆三千大千世界。說誠實言。
0590a22: 汝等眾生。當信是稱讚不可思議功德。一切諸佛所
0590a23: 護念經。
0590a24: 舍利弗。於汝意云何。何故名為一切諸佛所護念經。
0590b01: 舍利弗。若有善男子。善女人。聞是經受持者。及聞諸
0590b02: 佛名者。是諸善男子。善女人。皆為一切諸佛之所護
0590b03: 念。皆得不退轉於阿耨多羅三藐三菩提。是故舍利
0590b04: 弗。汝等皆當信受我語。及諸佛所說。
0590b05: 舍利弗。若有人已巳發願。今發願。當發願。欲生阿彌陀
0590b06: 佛國者。是諸人等。皆得不退轉於阿耨多羅三藐三
0590b07: 菩提。於彼國土。若已巳生。若今生。若當生。是故舍利弗。
0590b08: 諸善男子。善女人。若有信者。應當發願生彼國土。
0590b09: 舍利弗。如我今者稱讚諸佛不可思議功德。彼諸佛
0590b10: 等。亦稱讚我不可思議功德。而作是言。釋迦牟尼佛。
0590b11: 能為甚難希有之事。能於娑婆國土五濁惡世。劫濁。
0590b12: 見濁。煩惱濁。眾生濁。命濁中。得阿耨多羅三藐三菩
0590b13: 提。為諸眾生說是一切世間難信之法。舍利弗。當知
0590b14: 我於五濁惡世行此難事。得阿耨多羅三藐三菩提。
0590b15: 為一切世間說此難信之法。是為甚難。佛說此經已巳。
0590b16: 舍利弗及諸比丘。一切世間天人阿修羅等。聞佛所
0590b17: 說。歡喜信受。作禮而去。
0590b18: 佛說阿彌陀經
0590b19: 考證對越詩清之章曰。對越在天。駿奔
0590b20: 走在○今佛前禮誦。故以對越名篇。
0590b21: 佛說阿彌陀經蓮師疏云。此經本名稱讚不
0590b22: 可思議功德。一切諸佛所護念經。今名是什師
0590b23: 改定。自有二義。一者佛攝無盡義故。二者彼佛
0590b24: 人所樂聞故。
0590c01: 如是我聞妙宗鈔云。言是事如是。我聞異外
0590c02: 道之不稟佛。我親承於佛也○太論經云。佛將
0590c03: 涅槃。阿難問佛。一切經首。當安何語。佛答曰。如
0590c04: 是我聞一時佛在某處某國土。與某大眾。非獨
0590c05: 我法如是。三世諸佛經初亦然。
0590c06: 佛佛亦名薄伽梵。具六義。一自在。二熾盛。三
0590c07: 端嚴。四名稱。五吉祥。六尊貴。舊婆伽梵。訛也○
0590c08: 妙宗鈔云。佛者。一切智異外道。慈悲異二乘。平
0590c09: 等異小菩薩。究竟覺異諸因位。四種分別○蓮
0590c10: 師疏云。佛者梵語。此云覺者。備三覺故。自覺異
0590c11: 凡夫。覺他異二乘。覺滿異菩薩。三覺俱圓。故云
0590c12: 覺也。
0590c13: 舍衛國梵語亦云室羅筏悉底。波斯匿王所
0590c14: 居之國。
0590c15: 祗樹祗者。匿王太子祗陀也。樹是祗陀太子
0590c16: 所施。故云祗樹。
0590c17: 給孤獨園舍衛國有一長者。名曰須達多。常
0590c18: 施孤獨貧人。故云給孤獨。長者側金布地。與
0590c19: 太子買此園。建精舍。請佛說法。
0590c20: 與大比丘僧比音鼻。此云乞士。謂上乞法於
0590c21: 諸佛。以明己巳之真性。下乞食於世人。以為世人
0590c22: 多種福德。又云含三義。乞士。破惡。怖魔○蓮師
0590c23: 鈔云。乞食資身。乞法資心。怖魔者。出家離欲。趨
0590c24: 向無生。魔失黨與。生怖畏故。破惡者。能破煩惱。
0591a01: 九十八使。悉皆斷絕故○僧者梵語。具云僧伽。
0591a02: 此云眾和合。
0591a03: 千二百五十人云。三迦葉弟子共一千。目
0591a04: 犍連。舍利。二人弟子。共二百五十人。合成故○
0591a05: 此眾並先事外道。勤苦累劫。一無所得。纔遇佛。
0591a06: 即得上果。故感恩德為常隨眾。
0591a07: 大阿羅漢含三義。一應供。為人天福田。乞士
0591a08: 果也。二殺賊。斷煩惱盡。破惡果也。三無生。不受
0591a09: 後有。怖魔果也。
0591a10: 長老疏云。長老者。德長臘老。又德臘具一亦
0591a11: 通稱長老。鈔云。臘者。出家一歲為一臘。
0591a12: 舍利弗疏云。梵語舍利。此云鶖鷺。梵語弗。此
0591a13: 云子。故云鶖子。亦云身子○其母名舍利。以其
0591a14: 眼黑白分明。轉動流利如之。故連母為名。智慧
0591a15: 第一。
0591a16: 目犍連鈔云。目犍連。姓也。名拘律陀。拘律陀
0591a17: 者樹名。禱樹神而生。因以為名。神通第一。
0591a18: 迦葉疏云。此云大龜氏。鈔云。先世學道。有靈
0591a19: 龜負圖而出。因以為姓。名畢羅。亦樹也。頭陀
0591a20: 第一。
0591a21: 迦旃延疏云。迦旃延。姓也。南天竺婆羅門族
0591a22: 也。此云文釋。論議第一○什曰。善解契經者也。
0591a23: 拘絺羅疏云。此云大膝。從狀得名。舍利弗舅
0591a24: 氏。答問第一。
0591b01: 離婆多疏云。此云星宿。無倒亂第一。鈔云。星
0591b02: 宿者。從星乞子而生。因以為名。無倒亂者。心正
0591b03: 故不顛倒。心定故不散亂。
0591b04: 周利槃陀伽疏云。此云繼道○其母省親。生
0591b05: 於路傍。資性魯鈍。唯誦半偈。久之忽悟。垢淨惑
0591b06: 除。得阿羅漢。
0591b07: 難陀此云善歡喜。佛之親弟也。
0591b08: 阿難陀此云慶喜。白飯王之子。佛之堂弟也。
0591b09: 佛成道日生。舉國欣慶。因立佳名。其多聞第一。
0591b10: 羅羅疏云。此云覆障。密行第一。鈔云。覆障
0591b11: 者。本阿修羅名。能以手障日月。故名覆障。障有
0591b12: 二義。一云佛為所障。不即出家。一云六年在胎。
0591b13: 已巳自被障也。積行而人不知。惟佛能知。故曰密
0591b14: 行第一。
0591b15: 憍梵波提疏云。此云牛。受天供養第一○
0591b16: 宿生為牛。食已巳轉。餘報未盡。故受此名。常居
0591b17: 天上。諸天敬奉。故云受天供第一。
0591b18: 賓頭羅頗羅墮疏云。上三字。此云不動。名也。
0591b19: 下三字。此云利根。姓也。鈔云。其族凡十八。稱名
0591b20: 在先。別其餘也。
0591b21: 迦留陀夷疏云。此云黑光。鈔云。其黑色光耀
0591b22: 異常故。
0591b23: 劫賓那疏云。此云房宿。知星宿第一。鈔云。不
0591b24: 假璣衡。通曉天象也。
0591c01: 薄拘羅疏云。此云善容。壽命第一。鈔云。顏貌
0591c02: 端正。故曰善容。壽年百有六十。由昔持不殺戒
0591c03: 也。
0591c04: 阿樓鈔云。昔於饑世。以稷飯施辟支佛。
0591c05: 九十一劫資用充足。所求如意。遂得天眼第一。
0591c06: 菩薩摩訶薩菩薩者梵語。菩提薩埵。此云覺
0591c07: 有情。同佛所證曰覺。無明未盡曰有情。摩訶薩。
0591c08: 此云大道心眾生。菩薩摩訶薩。猶云菩薩中大
0591c09: 菩薩也。
0591c10: 文殊師利此云妙德。以微妙三德。同佛所證
0591c11: 故。鈔云。亦云曼殊室利。三德。信行智也。
0591c12: 法王子疏云。入法正位。故名法王子。又云。以
0591c13: 法化人。故名法王子。
0591c14: 阿逸多疏云。此云無能勝。即彌勒佛也。鈔云。
0591c15: 慈氏。姓也。阿逸多。名也。
0591c16: 乾陀訶提疏云。此云不休息。鈔云。自利精進。
0591c17: 利他精進也。
0591c18: 常精進菩薩鈔云。此二菩薩。名殊而德一者
0591c19: 也。
0591c20: 釋提桓因疏云。此云能天主。忉利天王也。
0591c21: 無量諸天大眾欲色界中諸梵天王。護世四
0591c22: 王等也。兼四眾八部。故言大眾俱。
0591c23: 極樂梵語須摩提。此云安樂。亦名安養。亦名
0591c24: 清泰。亦名妙意。名雖小殊。皆極樂義。以五濁輕
0592a01: 重而分淨穢。娑婆五濁重。故兼四惡趣。輪迴不
0592a02: 息。安養五濁輕。惟有人天。皆得不退。故名極樂。
0592a03: 四土之中。此是同居土。盡理言之。唯究竟寂光。
0592a04: 是真極樂。
0592a05: 阿彌陀梵語也。此云無量。阿。無也。彌陀。量也。
0592a06: 無量光佛。無量壽佛。
0592a07: 眾苦諸樂疏云。眾苦者。諸經論開。有三苦八
0592a08: 苦一十苦。又約二種生死。則變易亦苦。況其餘
0592a09: 者。以苦事非一。故曰眾苦也。諸樂者。如經所陳。
0592a10: 二種清淨莊嚴。亦以樂事非一。故曰諸樂也。
0592a11: 七重欄楯疏云。欄楯圍於樹外。羅網覆於樹
0592a12: 上。重重相間。其數有七也。鈔云。橫曰欄。直曰楯。
0592a13: 四寶疏云。七寶前四也。
0592a14: 八功德水疏云。一澄淨。二清冷。三甘美。四輕
0592a15: 。五潤澤。六安和。七除饑渴。八長養諸根。具八
0592a16: 種功德。利益眾生也。
0592a17: 上有樓閣觀經云。眾寶國土。一一界上。有五
0592a18: 百億寶樓。大本云。其講堂精舍宮殿樓觀。皆七
0592a19: 寶莊嚴。自然化成者也。又大本云。是諸樓閣。有
0592a20: 隨意高大。浮於空中若雲氣者。有不能隨意高
0592a21: 大。止在地上者。以求道時。德有厚薄所致。
0592a22: 池中蓮華青色者。名優羅華。黃色者。名拘
0592a23: 勿頭華。赤色者。名波羅摩華。白色者。名芬陀利
0592a24: 華。觀經云。一一池中有六十億七寶蓮華。則非
0592b01: 止四色。一一蓮華。團圍正等十二由旬。非止如
0592b02: 車輪也。大本云。隨機所見。優劣不同耳。
0592b03: 晝夜六時鈔云。此土日月循環。遶須彌而分
0592b04: 晝夜。彼國既無須彌。又無日月。常明不昏。晝夜
0592b05: 無辨。唯以花開鳥鳴而為晝。花合鳥棲而為夜
0592b06: 也。
0592b07: 曼陀羅華疏云。此天華名也。此云適意。亦名
0592b08: 白華。
0592b09: 舍利此云春鶯。亦云鶖鷺。
0592b10: 迦陵頻伽此云妙音。出雪山。在時。其音已巳
0592b11: 超眾鳥。
0592b12: 共命鈔云。雪山有二頭鳥。一曰迦婁嗏。一云
0592b13: 優波迦婁嗏。是也。今刻繪作人身二首。恐非。
0592b14: 和雅音鈔云。和則聽者躁心什。雅則聽者欲
0592b15: 心平。由瑟缺於和。鄭聲背於雅。鳥兼二美。
0592b16: 五根疏云。一信。二進。三念。四定。五慧。能生聖
0592b17: 道。故名為根。
0592b18: 五力疏云。即前五根。增長具有大力。故名為
0592b19: 力。
0592b20: 七菩提分疏云。即七覺支。一擇法。二精進。三
0592b21: 喜。四除。五捨。六定。七念。七念者。修出世道時。善
0592b22: 能覺了。常使定慧均平。若心沉沒。當念用擇進
0592b23: 喜三支。察而起之。若心浮動。當念用除捨定三
0592b24: 支。攝而伏之。念念調和。使中適故。
0592c01: 八聖道分疏云。亦名八正道。謂一正見。二正
0592c02: 思惟。三正語。四正業。五正命。六正精進。七正念。
0592c03: 八正定。
0592c04: 光明無量疏云。光明有二。一者智光。二者身
0592c05: 光。復有二義。一者常光。二者放光。又光所因復
0592c06: 有二義。一是萬德所成。一是本願所致。鈔云。十
0592c07: 方諸佛頂中光明。有照一里二里者。如是漸遠。
0592c08: 有照二百萬里者。有照一世界。二世界。如是漸
0592c09: 遠。有照二百萬世界者。唯阿彌陀佛光明。照十
0592c10: 方世界。無有窮盡。故號無量光佛。疏云。大本及
0592c11: 觀經題。皆止云無量壽。不言光者。何義。以金
0592c12: 光金體。不相離故。言壽。則光在其中矣。
0592c13: 成佛十劫鈔云。今依唐譯云。十大劫亦應無
0592c14: 量。如法華中。眾疑世尊成佛未久。云何曠劫菩
0592c15: 薩。是所教化。佛言我實成佛以來。無量無邊劫。
0592c16: 則彌陀成佛。其可量乎。
0592c17: 阿致此云不退轉。又云阿唯越致。法華
0592c18: 經云。是諸菩薩。皆阿唯越致。轉不退法輪。
0592c19: 一生補處疏云。補處者。止此一生。次補佛位。
0592c20: 即等覺菩薩也。鈔云。止此一生者。此土修行。捨
0592c21: 身受身。千生萬生。未有窮已巳。乃至證三果者。猶
0592c22: 尚有生。阿羅漢地。方斷後有。不得成佛。今此唯
0592c23: 餘一生。次即補佛。前如護明。後如慈氏。
0592c24: 善根福德疏云。欲生彼國。須多善多福。今持
0593a01: 名。乃善中之善。福中之福。正所謂發菩提心。而
0593a02: 為生彼國之大因緣也。問。以持名為多善根福
0593a03: 德。此經之外。別有證據否。答。歷歷可證。善根者。
0593a04: 如大悲經。大莊嚴經論。華嚴第十四回向。皆以
0593a05: 稱名為善根。而今經持名。正回向無上菩提之
0593a06: 善根也。以阿彌陀佛。即無上菩提故。是則善中
0593a07: 之善。名多善也。證福德者。如大品般若經。稱揚
0593a08: 諸佛功德經。增一阿含經。及智論。皆以持名為
0593a09: 福德之明證也。亦有二義。一者彌陀乃萬德名
0593a10: 號。一名纔舉。萬德齊圓。不期於福。福已巳故。二
0593a11: 者以持念力。自然諸惡不作。眾善奉行。以之修
0593a12: 福。福易集故。是則福中之福。名多福也。又引寶
0593a13: 積十九經。雙顯持名為多善多福之明證。諸經
0593a14: 皆以文長不述。當於彌陀經疏鈔考之。
0593a15: 一心不亂疏云。一心不亂。言執持之極也。是
0593a16: 為一經中之要旨。詳後念佛持法中考證○疏
0593a17: 云。一心不亂下。有加二十一字。今所不用。以文
0593a18: 義不安。上有執持名號四字。不可更著專持
0593a19: 名號一句。上下重復。不成文義故。
0593a20: 我見是利鈔云。此土修行。多劫升沉。不能解
0593a21: 脫。今以稱名往生。遂登不退。較其利害。明若指
0593a22: 掌。利即諸樂。害即眾苦。故當欣厭。
0593a23: 阿佛疏云。此。云不動。法身不動故。
0593a24: 須彌相佛須彌。此云妙高。佛相如之。妙則三
0593b01: 德圓融。高則出因位。
0593b02: 大須彌佛佛德高大如須彌。超過眾生。
0593b03: 須彌光佛疏云。佛光廣照。猶如須彌映蔽諸
0593b04: 山。
0593b05: 妙音佛疏云。法音圓妙。說法稱機故。
0593b06: 日月燈佛日月燈。表佛三智。
0593b07: 名聞光佛疏云。名稱普聞。如光遠照。
0593b08: 大肩佛疏云。肩表二智。喻照耀。鈔云。二
0593b09: 智者。權智照事。實智照理。
0593b10: 須彌燈佛疏云。須彌為燈。照四天下。佛光照
0593b11: 亦如是故。
0593b12: 無量精進佛自利利人。未休息。
0593b13: 無量壽佛靈芝云。同名甚多。決非法藏所成
0593b14: 之彌陀也。以是本佛。不應自讚故。慈恩云。設若
0593b15: 彌陀自讚。於理何妨。謂稱讚此法門。令眾生深
0593b16: 信。非自伐也。
0593b17: 無量相佛疏云。相好無盡故。
0593b18: 無量幢佛疏云。功德高顯。喻之如幢。極其高
0593b19: 顯。名無量也。
0593b20: 大光佛相好殊特。如寶可貴。
0593b21: 淨光佛淨表法身。光表應化。
0593b22: 燄肩佛雙照真俗。如肩發。
0593b23: 最勝音佛梵音深妙。超勝一切。
0593b24: 難沮佛佛德堅密。不可沮壞。
0593c01: 日生佛如日初生。無幽不照。
0593c02: 網明佛智明如網。覆十界。
0593c03: 師子佛如師子王。摧伏獸。
0593c04: 名聞佛名稱普聞無量世界。
0593c05: 名光佛名如日光。照一切。
0593c06: 達磨佛疏云。此云法。鈔云。法者軌持義。以法
0593c07: 軌持己巳德。成己巳法身。以法軌持他身。令諸眾生
0593c08: 皆證法身故。
0593c09: 法幢佛法相如幢。高出有。
0593c10: 持法佛疏云。有二義。一者執中名持。不墮有
0593c11: 無。善持中道妙法。二者執守名持。持此妙法。疏
0593c12: 通三世。使不斷絕。
0593c13: 梵音佛疏云。佛音清淨。無雜染故。
0593c14: 宿王佛如月為宿王。眾星所拱。
0593c15: 香上佛疏云。佛聖中聖。如香中香。最上無比。
0593c16: 香光佛疏云。其香發光。如斷智二德故。斷德
0593c17: 者。香能辟惡。有滅穢義。智德者。光能破暗。有智
0593c18: 慧義。
0593c19: 大肩佛大照發光。雙照二邊。
0593c20: 雜色寶華嚴身佛善行因華。如實莊嚴法性
0593c21: 之身。
0593c22: 娑羅樹王佛娑羅。此云堅固。喻法身無變易
0593c23: 故。
0593c24: 寶華德佛四德如寶。如華開敷。
0594a01: 見一切義佛洞達諸法甚深義趣。
0594a02: 如須彌山佛如妙高山。眾聖中尊。
0594a03: 恒河沙數諸佛恒河。亦云殑伽河。在中天竺
0594a04: 無熱池側。其沙至細。與水同流。喻佛之多也。
0594a05: 廣長舌如來三十二相云。舌大薄。覆面至髮
0594a06: 際。今云覆大千者。極言舌相之廣長也○表無
0594a07: 妄。無量劫來。口離四過。故感此相也。
0594a08: 三千大千世界俱舍頌云。四大洲日月。須彌
0594a10: 為中千。此中千千倍。名為大千。皆同一成壞。為
0594a11: 萬億四天下。總為一佛土。
0594a12: 說誠實言淨土或問云。釋迦見在世時。為弟
0594a13: 子說彌陀經。預知末法眾生。少能信向。故引六
0594a14: 方佛出廣長舌。以起其信。以破其疑也。
0594a15: 不可思議想心不能及為不可思。情識名言
0594a16: 不能及為不可議。
0594a17: 護念護。為覆護。不使魔嬈。念。謂憶念。不令退
0594a18: 失。
0594a19: 稱讚諸佛釋迦稱讚阿彌陀佛。今言稱讚諸
0594a20: 佛者。以佛佛體同。是故稱讚彌陀。即是稱讚諸
0594a21: 佛。
0594a22: 亦稱讚我彌陀亦同諸佛稱諸釋迦也。
0594a23: 五濁楞嚴經云。譬如清水。投之沙土。土失流
0594a24: 礙。水亡清潔。汩然渾濁。汝濁五重。亦復如是○
0594b01: 略解云。人壽二萬歲時。即入劫濁。四濁增劇。聚
0594b02: 在此時。瞋恚增劇。刀兵起。貪欲增劇。饑饉起。愚
0594b03: 愔增劇。疾疫起。三災起故。煩惱倍隆。諸見轉熾。
0594b04: 眾濁交。見濁者。身見。邊見。邪見。見取。戒取五
0594b05: 利使。乃至六十二見等也。煩惱濁者。貪嗔癡慢
0594b06: 疑五鈍使。乃至八百煩惱等是也。眾生濁者。攪
0594b07: 五陰見慢果報。立此假名。命濁者。剎那生滅。催
0594b08: 年促壽命也○宗鏡錄曰。居此濁亂之時。遮障
0594b09: 增劇。境飄識焰。燒盡善根。業動心風。吹殘白法。
0594b10: 瞋魑魅之鬼趣。墮癡羅剎之網中。為貪愛王
0594b11: 之拘留。被魔怨王之驅役。孰能頓悟。效此圓修。
0594b12: 天人阿修羅等略解云。別舉三善道者。多受
0594b13: 化之機故也。天謂梵釋欲色等天。阿修羅。此云
0594b14: 非天。富樂同天而多誑。無天行故。等者。等於
0594b15: 八部鬼神。見第四卷大力鬼註。
0594b16: 難信之法疏云。淨土法門。一切世間之所難
0594b17: 信。佛以惡世得道。復於惡世說此法以度眾生。
0594b18: 又難中難也。難信有十。詳見鈔中。
0594b19: 還謹按此考證。勢難採。略舉其要耳。欲悉其
0594b20: 義。當於彌陀經疏鈔考之。
0594b21: 拔一切業障根本得生淨土陀羅尼
0594b22: 南無阿彌多婆夜一哆他伽哆夜二哆地夜他三阿
0594b23: 彌利都婆毗四阿彌利哆五悉耽婆毗六阿彌利哆
0594b24: 七毗伽蘭帝八阿彌利哆九毗伽蘭哆十伽彌膩十一
0594c01: 伽伽那十二枳哆伽利十三莎婆訶十四
0594c02: 考證往生龍舒淨土文曰。誦此者。阿
0594c03: 彌陀佛常住其頂。不令冤家為害。現世安穩。命
0594c04: 終任意往生。或者疑云。無量眾生念此真言。佛
0594c05: 豈能一一住其頂乎。曰。亦自然耳。譬如天上
0594c06: 一日。普現一切水中。豈不自然哉。
0594c07: 陀羅尼此云總持。謂持善不失。持惡不生○
0594c08: 成佛心要云。自古諸師。皆說陀羅尼。因位聖賢
0594c09: 不能曉解。但信而持之。滅障成德。又云。陀羅尼。
0594c10: 是如來秘密心印。豈可以凡夫妄情籌量。不須
0594c11: 強釋。惟宜諦而信之耳。
0594c12: 曩謨又云柰麻。即南無也。上俱取聲不取字。
0594c13: 此翻皈命。或翻恭敬。
0594c14: 南無阿彌陀多婆夜淨土指歸云。此云皈命
0594c15: 無量壽。
0594c16: 哆他伽哆夜此云如來。
0594c17: 哆地夜多此云。即說曰。以下方是密語○
0594c18: 哆字與帶字同音。方得其正。地字讀作逮字
0594c19: ○略解云。是梵語。中國之人持誦。不經師
0594c20: 授。訛謬實多。此載養字函。書者節句差誤。後
0594c21: 人沿襲。遂失其正。龍舒淨土文。樂文類等。不
0594c22: 原其所以。執之為是。而反以正為。謬之甚矣
0594c23: 今依正本。刊印行矣○蓮師亦以略解句讀為
0594c24: 是。疏云。諸本句讀稍異。今依古本。經相聯。正
0595a01: 顯密圓通義。兼持。則雙美畢具。單舉。亦交攝不
0595a02: 遺。故曰。圓通。若專持佛名號。尤勝持。詳見疏
0595a03: 鈔。
0595a04: 讚佛偈
0595a05: 阿彌陀佛真金色相好端嚴無等倫
0595a06: 白毫宛轉五須彌紺目澄清四大海
0595a07: 光中化佛無數億化菩薩眾亦無邊
0595a08: 四十八願度眾生九品咸令登彼岸
0595a09: 南無西生極樂世界大慈大悲阿彌陀佛
0595a10: 南無阿彌陀佛五百聲或三百聲
0595a11: 南無觀世音菩薩十聲
0595a12: 南無大勢至菩薩十聲
0595a13: 南無清淨大海眾菩薩十聲
0595a14: 考證　淨土指歸曰。業報差別經曰。高聲念佛
0595a15: 誦經。有十種功德。一能排睡魔。二天魔驚怖。三
0595a16: 聲十方。四三塗息苦。五外聲不入。六令心不
0595a17: 散。七勇猛精進。八諸佛歡喜。九三昧現前。十往
0595a18: 生淨土。又大集十藏經云。小念見小佛。大念見
0595a19: 大佛。釋云。大念者。大聲念佛也。小念者。小聲念
0595a20: 佛也。奉勸世人。勵聲念佛。三昧易成。小聲念佛。
0595a21: 遂多馳散。學者方知。非常人能曉也○念佛持
0595a22: 珠手法當結佛印見造像經可考。
0595a23: 迴向文見龍舒淨土文　若欲全備念西方願文見誓願章
0595a24: 眾某等一心歸命極樂世界阿彌陀佛。願以淨光
0595b01: 照我。慈誓攝我。我今為脫娑婆苦報。求生淨土。滿
0595b02: 菩提願。發至誠心。修行淨業。願以禮念如來聖號。
0595b03: 諷經誦。眾善功德。投入如來誓願海中。承佛慈
0595b04: 力。諸罪消滅。淨因增長。我若臨欲命終。自知時至。
0595b05: 身無痛苦。心無貪戀。意不顛倒。如入禪定。佛及聖
0595b06: 眾。手持金臺。異香天樂。來迎接我。如一念頃。生極
0595b07: 樂國。華開見佛。即聞佛乘。頓開佛慧。即證無生。廣
0595b08: 度有情。同歸淨土。惟願如來特垂救濟。十方三世
0595b09: 一切佛。一切菩薩摩訶薩。摩訶般若波羅蜜。
0595b10: 考證　淨名經曰。志常安住。方便迴向。僧什曰。
0595b11: 萬善無常。隨意所成。故須方便迴向佛道。如瓶
0595b12: 沙王被繫在獄。獄孔中遙見佛於山上往來。心
0595b13: 大歡喜。應生兜率天。在路中。聞毗沙門天王食
0595b14: 香。自以饑餓而死。心甚樂著。我今當往生彼食
0595b15: 處。即時於毗沙門樓上化生。小既迴向。大亦宜
0595b16: 然。人之迴向淨土者。有不生淨土哉○宗鏡錄
0595b17: 曰。經云。佛言有三種迴向。何等為三。謂過去空。
0595b18: 當來空。現在空。無有迴向者。亦無迴向法。亦無
0595b19: 迴向處。作是迴向時。三處皆清淨。以此清淨功
0595b20: 德。與一切眾生。共迴向阿耨多羅三藐三菩提。
0595b21: 作是迴向。無有凡夫及凡夫法。乃至亦無有佛。
0595b22: 及迴向者。何以故。法性無緣。不生不滅。無所住
0595b23: 故。愚按懺悔有理有事。今迴向亦然。龍舒之文。
0595b24: 事迴向也。宗鏡之說。理迴向也。二者固不可偏
0595c01: 廢。但下學而未能上達者。事迴向尤不可缺矣。
0595c02: 般若宗鏡錄曰。萬行皆由般若成立。若萬善
0595c03: 無般若。空成有滿因。不契無為果。故知般若。是
0595c04: 險惡境中之導師。迷闇室中之明炬。生死海中
0595c05: 之智。煩惱病中之良醫。碎邪山之大風。破魔
0595c06: 軍之猛將。照幽塗之赫日。警昏識之迅雷。扶愚
0595c07: 盲之金鎞。沃渴愛之甘露。截愛網之慧力。濟貧
0595c08: 乏之寶珠。若般若不明。萬行設。
0595c09: 南無阿彌陀佛一稱一拜四十八拜或二十四拜
0595c10: 南無觀世音菩薩三稱三拜
0595c11: 南無大勢至菩薩三稱三拜
0595c12: 南無清淨大海眾菩薩三稱三拜
0595c13: 自歸依佛。當願眾生。體解大道。發無上心一拜
0595c14: 自歸依法。當願眾生。深入藏經。智慧如海一拜
0595c15: 自歸依僧。當願眾生。統理大眾。一切無礙和南聖眾
0595c16: 晨昏二課畢詣釋迦佛前稱云。
0595c17: 南無娑婆教主大慈大悲釋迦牟尼佛三稱三拜。
0595c18: 考證娑婆此翻能忍。言此土眾生。能忍三
0595c19: 毒諸煩惱故。又真諦三藏翻為忍土。謂劫初梵
0595c20: 王名忍。為世界主也。
0595c21: 大慈大悲初門曰。佛住大慈心中。以大慈善
0595c22: 根力故。能實與一切眾生世間樂。及出世間樂。
0595c23: 故云慈能與樂。若四無量中慈。唯心念與樂。而
0595c24: 眾生實未得樂。故不名大也○佛住大悲心中。
0596a01: 以大悲善根力故。能實拔一切眾生世間苦。分
0596a02: 段生死苦。及變易生死苦。故云悲能拔苦。前四
0596a03: 無量中悲。雖心念救苦。而眾生實未得脫苦。故
0596a04: 不名大也。
0596a05: 釋迦牟尼華嚴註云。此翻能仁寂默。能仁。姓
0596a06: 也。寂默。字也。昔有輪王姓甘蔗氏。聽四妃之。
0596a07: 擯四太子。至雪山。自立城居。以德懷人。父王悔
0596a08: 憶。遣使往召。辭過不還。乃三嘆我子釋迦。因此
0596a09: 命氏。此說與折疑論不同。未知孰是○本行經
0596a10: 云。諸釋種立性憍慢。及見太子。悉皆默然。王曰。
0596a11: 宜字牟尼。故名○妙明折疑論曰。漢西數萬里。
0596a12: 有國曰迦維羅。王姓釋迦。父名淨飯。太夫人曰
0596a13: 摩耶。佛本居兜率天宮。以先佛迦葉般涅槃後。
0596a14: 佛補處。名曰護名。實以三祇位滿。萬德果圓。宿
0596a15: 念未周。示同生滅。駕日輪香象。托廕王宮。以太
0596a16: 夫人摩耶為母。以周昭王甲寅二十四年四月
0596a17: 八日。毗蘭園中。右而生。即能縱行七步。目顧
0596a18: 四方。一手指天。一手指地。曰天上地下。惟吾獨
0596a19: 尊。具三十二種大人相。八十種隨形行好。年十九。
0596a20: 壬辰二月八日。呼車匿鞁朱。遊看四門。逢僧
0596a21: 了法。不樂王宮。亟欲修心。迨夜之央。淨居天人
0596a22: 報曰。太子可出宮。今正是時。於是跨犍陟。僕車
0596a23: 匿。天人捧駕。飛空而去。投身雪嶺之上。趺坐盤
0596a24: 石。靜思六年。遂成佛果○頌曰。十九逾城六苦
0596b02: 八十壽○又梵網經云。悉達七歲家出家。三十成
0596b03: 道。發隱曰。大藏經譜。文各稍殊。而疏主於斯。又
0596b04: 無明釋。七歲三十。義極難辨。然則竟誰從乎。曰
0596b05: 十九出家。六年成道。茲為近。吾從眾○佛至周
0596b06: 定王癸酉年。二月十五日入涅槃○佛有正法。
0596b07: 有像法。有末法。正法住世五百年。始於周定王
0596b08: 甲戌年。終於周貞定王癸巳年。像法住世一千
0596b09: 年。始於貞定王甲午年。終于梁元帝癸酉年。末
0596b10: 法住世一萬年。始于甲戌。至癸丑滿一萬年。月
0596b11: 光菩薩出此方。說法度生。滿五十二年入涅槃。
0596b12: 又詣護法神前云。
0596b13: 南無三洲感應護法韋尊天三稱三拜。
0596b14: 考證詳見誓願章
0596b15: 還謹按前課如經等項。迴向等文。懺悔等法。
0596b16: 隨人志願加入。不必拘此。他如龍舒居士。所謂
0596b17: 行持十念於一茶之頃。為事煩務冗者之權教耳。
0596b18: 否則大簡恐無以攝人之心。又如永明禪師。課
0596b19: 定一百八事於一日之間。唯年富力強者可則
0596b20: 耳。否則言難適所以阻人之進。善於脩行者。
0596b21: 當自酌之。
0596b22: 考證自酌成道記云。佛在日。有長者子名
0596b23: 億耳。投佛出家。日夕精勤苦行。久無所證。佛問
0596b24: 曰。汝在家日能彈琴耶。答。能。佛問絃太急太緩
0596c01: 時如何。答。聲不成曲。又問絃得中時如何。答。曲
0596c02: 韻方成。佛云。我法中。出家求道者亦如是。太急
0596c03: 則疲倦。太緩則懈怠。得中。則其道成矣。億耳奉
0596c04: 教。不月餘。證阿羅漢果。由是觀之。則功課之煩
0596c05: 簡。當自酌明矣。
0596c06: 六時念佛篇
0596c07: 論念佛正因
0596c08: 大阿彌陀經曰。第二十七願。我作佛時。諸天人民至
0596c09: 心信樂。欲生我剎。十聲念我名號。必遂來生。不得是
0596c10: 願。終不作佛。
0596c11: 還謹按王居士謂佛自開念誦法門。此可證矣。
0596c12: 他如文殊菩薩。則曰。諸修行門。無如念佛。大勢
0596c13: 至菩薩。則曰。我以念佛心。入無生忍。及觀歷代
0596c14: 諸師。亦多以念佛三昧往生。至有日課五六七
0596c15: 萬者。胡今人之見念佛。之以為愚。何其謬哉。
0596c16: 考證文殊勸念佛往生集曰。唐法照於
0596c17: 內見五色雲。有梵剎曰大聖竹林寺。後詣五
0596c18: 臺。見異光。果得竹林寺。入講堂。則文殊在西。普
0596c19: 賢在東。照作禮問曰。末代凡夫。未審修何法門。
0596c20: 文殊告曰。諸修行門。無如念佛。我以念佛。得一
0596c21: 切種智。又問。當云何念。曰此世界西有阿彌陀
0596c22: 佛。彼願力不可思議。汝當繼念。毋令斷絕。決定
0596c23: 往生。
0596c24: 念佛三昧大勢至云。彼佛教我念佛三昧。般
0597a01: 舟經云。佛云修念佛三昧。得生我國。往生集中。
0597a02: 載諸師修念佛三昧往生者。不可枚舉○華嚴
0597a03: 疏云。師子筋為琴絃。一奏。眾絃皆絕。人修念佛
0597a04: 三昧。諸煩惱皆滅。
0597a05: 日課五六七萬往生集云。唐懷王。日課佛號
0597a06: 五萬聲。天寶元年化去○唐寶相。日課佛號六
0597a08: 二年化去。
0597a09: 蓮宗寶鑑曰。聞恒河沙數眾如來。彌陀第一。十
0597a10: 方微塵諸佛剎。極樂是歸。至理本祗唯心。初門必
0597a11: 由因地。欲超生死。以淨土為歸趣之方。將證涅槃。
0597a12: 故念佛為正心之要。先明落處。乃望果以修因。漸
0597a13: 履玄途。是從因而至果。故知集群賢而結社。有其
0597a14: 旨焉。專念佛而勸人。興其教也。是以一念興而萬
0597a15: 靈知。信心生而諸佛現。纔稱寶號。已巳投種於蓮胎。
0597a16: 一發菩提。即標名於金地。嗟乎。識昏障重。信寡疑
0597a17: 多。貶淨業為權乘。持誦為麤行。豈非耽溺火宅。
0597a18: 自甘永劫之沉迷。悖悷慈親。深痛一生之喪。須
0597a19: 信非憑他力。截惑業以無由。不遇此門。脫生死而
0597a20: 無路。誓同諸佛。敢前修。勸勉後賢。深崇此道。
0597a21: 考證惑業初門曰。見思兩道。惑障不同。欲
0597a22: 明見思二惑。先明十使。十使者何。五利使。五鈍
0597a23: 使也。五鈍使者。一貪欲使。二嗔恚使。三無明使。
0597a24: 迷惑不了之心。名為無明。四慢使。自恃輕他之
0597b01: 心曰慢。五疑使。迷心乖理。猶豫不決。曰疑。五利
0597b02: 使者。六身見使。若於名色陰入界中。妄計為身。
0597b03: 名為身見。七邊見使。執邊之心。於四邊不了。隨
0597b04: 見一邊為實。餘邊悉為妄語。名為邊見。八邪見
0597b05: 使。邪心取理。故名邪見。九見取使。於非真勝法
0597b06: 中。謬見涅槃。生心而取。故曰見取。十戒取使。於
0597b07: 非戒中謬以為戒。所以進行。故曰戒取○見思
0597b08: 二惑。共九十八使○見諦惑。欲界三十二使。苦
0597b09: 諦下共有十使。集諦下有七使。除身見邊見戒
0597b11: 八使。但除身見邊見。故欲界四行下。合有三十
0597b12: 二使○見諦惑。色界二十八使。苦諦下有九使。
0597b13: 除嗔。集諦下有六使。除嗔身見邊見戒取。道諦
0597b14: 下有七使。亦除嗔及身見邊見。故色界四行。合
0597b15: 有二十八使○見諦惑。無色界二十八使。苦諦
0597b16: 下有九使。集諦下有六使。滅諦下有六使。道諦
0597b17: 下有七使。若取若除。皆如色界中分別。故無色
0597b18: 四行下。合有二十八使。共八十八使也○思惟
0597b19: 惑。欲界四使。一貪。二嗔。三痴。四慢。此四使從斯
0597b20: 陀含向入修道斷。乃至阿那含果。九品方盡○
0597b21: 思惟惑。色界三使。一貪。二痴。三慢。此二使。並是
0597b22: 阿羅漢向用修道智斷也○思惟惑。無色界三
0597b23: 使。一貪。二癡。三慢○共有十使。合前見諦惑為
0597b24: 九十八使。
0597c01: 賾禪師淨土文曰。夫以念為念。以生為生者。常見
0597c02: 之所失也。以無念為無念。以無生為無生者。邪見
0597c03: 之所惑也。念而無念。生而無生者。第一義諦也。是
0597c04: 以實際理地不受一塵。則上無諸佛之可念。下無
0597c05: 淨土之可生。佛事門中不捨一法。則總攝諸根。
0597c06: 有念佛三昧。還源要術。示開往生一門。所以終日
0597c07: 念佛而不乖於無念。熾然往生而不乖於無生。故
0597c08: 能凡聖各住自位。而感應道交。東西不相往來。而
0597c09: 神遷淨域。此不可得而致詰也。
0597c10: 蓮池禪師曰。念佛有三義。信。願。行。是已巳。信謂信生
0597c11: 佛不二。眾生念佛。定得往生。究竟成佛故。如經所
0597c12: 云。汝等皆當信受我語是也。願謂信非徒信。如子
0597c13: 憶母。瞻依向慕。欲往生故。如經所云應當發願。生
0597c14: 彼國土是也。行謂願非願。常行精進。念念相續。
0597c15: 無有間斷故。如經所云。執持名號。一心不亂。是也。
0597c16: 此之三事。號為資糧。資糧不充。罔克前進。
0597c17: 還謹按資糧一部。止信願行三義。所包甚廣。今
0597c18: 念佛乃資糧之一事。而亦以三義貫之。所該何
0597c19: 甚狹也。噫。資糧為修行之要法。而念佛又資糧
0597c20: 之要法。詩不云乎。如切如磋。如琢如磨。資糧之
0597c21: 信願行。切也。琢也。念佛之信願行。磋也。磨也。已巳
0597c22: 精而益精。已巳密而益密。其念佛之資糧歟。
0597c23: 又曰。唯此念佛法門。三輩九品。悉皆度脫。徹上則
0597c24: 三心圓發。直入無生。徹下。則十念成功。亦生彼國。
0598a01: 所謂不離一法。巧被諸根。豪傑無下抑之羞。庸愚
0598a02: 有仰攀之益。無機不收。有情皆攝者也。
0598a03: 又曰。念佛一路。即是入理妙門。圓契五宗。弘該諸
0598a04: 教。精微莫測。廣大無窮。鈍根者。得之而疾免苦輪。
0598a05: 利根者。逢之而直超彼岸。似粗而細。若易而難。普
0598a06: 願深思。慎勿忽也○問念佛法門。既在五停。是
0598a07: 小乘。非菩薩道。答。不淨數息。皆具偏圓。不曰有圓
0598a08: 教念佛乎。思之。
0598a09: 還謹按古今禪師稱讚念佛法門。不可勝載。聊
0598a10: 具二三。念佛之為正因可知矣。
0598a11: 考證圓契五宗天台五宗。曰臨濟。曰溈仰。
0598a12: 曰曹洞。曰法眼。曰雲門。臨濟痛快。溈仰謹嚴。曹
0598a13: 洞細密。法眼詳明。雲門高古。此其大耳。
0598a14: 弘該諸教成佛心要云。顯教者。謂大乘始教
0598a15: 有二。一法相宗。謂深密佛地等數十本經。瑜伽
0598a16: 唯識等數百卷論。說一切法皆是唯識。了二空
0598a17: 真理。修六度萬行。趣大乘佛果。於中多談法相
0598a18: 之義。二無相宗。謂諸部般若等千餘卷經。中百
0598a19: 門等數本論文。說一切法。本來是空。無始迷情。
0598a20: 妄認為有。欲證菩提。以為所得。修習萬行。於中
0598a21: 多談無相空義。斯之兩宗。皆是大乘初門。故名
0598a22: 曰始。始者初也。三。一乘終教。謂法華涅槃等四
0598a23: 十餘部經。實性佛性等十餘論。說一切眾生皆
0598a24: 有佛性。從本已巳來。靈明不昧。了了常知。無始迷
0598b01: 倒。不自覺悟。欲成佛果。先須了悟自家佛性。後
0598b02: 方稱性修習。本有無量妙行。多談法性。是大乘
0598b03: 盡理之教。故名曰終。終者盡也。四。一乘頓教。謂
0598b04: 楞伽思益經文。達磨所傳禪宗。說一切妄想本
0598b05: 空。真心本淨。元無煩惱。本是菩提。惟談真性。不
0598b06: 依位次成佛。故名曰頓。五。不思議圓教。謂華嚴
0598b07: 一經。十地一論。全說毗盧法界普賢行海。於中
0598b08: 所有。若事若理。若因若果。一具一切。重重無盡。
0598b09: 總含諸教。無法不收。稱性自在。無障無礙。殊
0598b10: 偏說。故名為圓。此之五教。前者是淺是權。後者
0598b11: 是深是實○註云。今且據對待而論。前四是權。
0598b12: 後圓是實。若缺前四教。亦非圓暢。若五教俱傳。
0598b13: 偏圓共讚。逗根方足。
0598b14: 外凡五停見誓願章考證。
0598b15: 念佛持法疏云。持有數種。一者明持。謂出聲
0598b16: 稱念。二者默持。謂無聲密念。三者半明半默持。
0598b17: 謂微動唇舌念。家名金剛持是也。又或記數
0598b18: 持。或不記數持。隨便皆可。此言常時念佛持法。
0598b19: 若佛前功課。自當高聲念誦。見前對越篇考證。
0598b20: 自當記數念佛。其持珠手法現造像經可考之。
0598b21: 佛說阿彌陀經曰。若有善男子。善女人。聞說阿彌陀
0598b22: 佛。執持名號。若一日。若二日。若三日。若四日。若五日。
0598b23: 若六日。若七日。一心不亂。其人臨命終時。阿彌陀佛
0598b24: 與諸聖眾現在其前。是人終時。心不顛倒。即得往生
0598c01: 阿彌陀佛極樂國土。
0598c02: 蓮師疏曰。彌陀名號。是標念境。執持一心。是明念
0598c03: 法。一日七日。是念期。非境。則法無所施。非法。則
0598c04: 境為立。非期。則雖境勝法強。懈怠因循。功不速
0598c05: 建。三事具故。能令淨業決定成就。
0598c06: 考證執持執者。聞斯受之。勇猛果決。不搖
0598c07: 奪故。持者。受斯守之。常永貞固。不遺忘故。若單
0598c08: 言持。各分事理。憶念無間。是謂事持。體究無間。
0598c09: 是謂理持。
0598c10: 疏云。一心不亂言執持之極也。是為一經要旨。心
0598c11: 者。揀口誦而心不念也。一者。揀心雖念而念不一
0598c12: 也。不亂者。揀念雖一而有時乎不一也。一心不亂。
0598c13: 淨業之能事畢矣。
0598c14: 考證一心疏云。一心不亂。而事理各別。初
0598c15: 事一心者。如前憶念。信力成就。名事一心。鈔云。
0598c16: 憶念者。聞佛名號。常憶常念。以心緣歷。字字分
0598c17: 明。前句後句。相續不斷。行住坐臥。唯此一念。不
0598c18: 為貪嗔煩惱諸念之所雜亂者。是也。事上即得。
0598c19: 理上未徹。唯得信力。未見道故。名事一心也○
0598c20: 疏云。理一心者。如前體究。獲自本心。故名理一
0598c21: 心。於中復二。一者。了知能念所念。更非二物。唯
0598c22: 一心故。二者。非有非無。非亦有亦無。非非有非
0598c23: 無。離於四句。唯一心故。此純理觀。不專事相。觀
0598c24: 力成就。名理一心。鈔云。體究者。聞佛名號。不唯
0599a01: 憶念。即念反觀。體察究審。鞠其根源。體究之極。
0599a02: 於自本心。忽然契合。中二義者。初即如智不二。
0599a03: 能念心外。無有佛為我所念。是智外無如。所念
0599a04: 佛外。無有心能念於佛。是如外無智。非如非智。
0599a05: 故唯一心。二則寂照難思。若言其有。則能念之
0599a06: 心。本體自空。所念之佛。了不可得。若言其無。則
0599a07: 能念之心。靈靈不昧。所念之佛。歷歷分明。若言
0599a08: 亦有亦無。則有念無念俱泯。若言非有非無。則
0599a09: 有念無念俱存。非有則常寂。非無則常照。非雙
0599a10: 亦。非雙非。則不寂不照。而照而寂。言思路絕。無
0599a11: 可名狀。故唯一心。斯則能所情消。有無見盡。清
0599a12: 淨本然之體。更有何法而雜亂。以見諦故。名理
0599a13: 一心也。
0599a14: 現在其前疏云。但能一心不亂。命終之時。佛
0599a15: 必現前。以自力佛力。感應道交。自力者。人命終
0599a16: 時。平生善惡。自然現前。如十惡五逆。地獄現前。
0599a17: 慳貪嫉。餓鬼現前。乃至五戒十善。人天現前。
0599a18: 今專念佛。一心不亂。則淨念成就。清淨心中。寧
0599a19: 不佛現前乎。楞嚴所謂憶佛念佛。現前當來必
0599a20: 定見佛。是也。佛力者。經中所謂念佛眾生。攝取
0599a21: 不捨。是也。若依般若。則自力復二。一者念力。二
0599a22: 者本有佛性力。兼以佛攝取力。乃成三力。本有
0599a23: 如舟船。念佛如帆楫。佛攝取如便風。三事周圓。
0599a24: 必登彼岸矣。
0599b01: 心不顛倒疏云。以一心不亂。故不顛倒。以不
0599b02: 顛倒故。不生他處。即得者。言其速也。鈔云。顛倒
0599b03: 者。由其平日隨順妄想。不修正念。心多散亂。將
0599b04: 捨煖觸之時。一生所作。俱現於前。心神惶怖。動
0599b05: 止揮霍。應入地獄者。刀山劍樹。視作園林。應墮
0599b06: 畜生者。馬腹驢胎。認為堂宇。就令作善。合為人
0599b07: 天。未免憎愛父母。乃至小聖初心。猶不能正知
0599b08: 出入。皆所謂顛倒也。乘此顛倒。三界七趣。隨業
0599b09: 受生。今既一心不亂。則內凝正念。外感佛迎。捨
0599b10: 此報身。竟生彼國。如佛言隨其心淨。則佛土淨。
0599b11: 又言一切國土。唯想所持。淨想成就。必得往生。
0599b12: 固無疑也。速者。不經中陰。不隔時日。如觀經所
0599b13: 謂如彈指頃。生極樂國也。
0599b14: 淨土或問曰。世網中人。若是痛念無常。用心真切
0599b15: 者。不問苦樂逆順。靜閑忙。一任萬緣交擾。八面
0599b16: 應酬。與他念佛。兩不相妨。不見古人道。朝也阿彌
0599b17: 陀。暮也阿彌陀。假饒忙似箭。不離阿彌陀。每日或
0599b18: 念三萬聲。一萬聲。三千聲。一千聲。定為日課。不容
0599b19: 一日放過。又有忙冗之極。頃刻無間者。每日晨朝
0599b20: 十念。積久功成。亦不廢。念佛之外。或念經禮佛。
0599b21: 懺悔發願。種種結緣。種種作福。隨力布施。修諸善
0599b22: 功以助之。如此。非惟決定往生。亦必增高品位矣。
0599b23: 又曰。念佛者。或專緣三十二相。繫心得定。開目閉
0599b24: 目。常得見佛。或但專稱口號。執持不散。亦於現身
0599c01: 而得見佛。稱佛之法。必須制心。不令散亂。念念相
0599c02: 續。繫緣佛號。口中聲聲喚阿彌陀佛。以心緣歷。字
0599c03: 字分明。稱佛名時。無多少。並須一心一意。心口相
0599c04: 續。如此。方得一念滅八十億劫生死之罪。若不然
0599c05: 者。滅罪良難。善道和尚有專修無間之說。專修者。
0599c06: 謂眾生障重。境細心粗。識颺神飛。觀難成就是以大
0599c07: 聖悲憐。直勸專稱名號。止由稱名易故。若能念念
0599c08: 相續。畢命為期。百即百生。何以故。無外緣。得正
0599c09: 念故。若捨真終。而終業以求生者。百中希得一
0599c10: 二。乃由緣亂動。失正念故也。觀其專修無間之
0599c11: 說。要緊只在念念相續。故孤山有云。不可等閒發
0599c12: 願。散亂稱名。永明亦云。直須一心皈命。盡報精修。
0599c13: 念佛發願之時。懇苦翹誠。無諸異念。如就刑戮。怨
0599c14: 賊所追。水火所迫。一心求救。願脫苦輪。速證無生。
0599c15: 廣度含識。紹隆三寶。誓報四恩。如斯志誠。方不
0599c16: 棄。如或言行不稱。信願輕微。無念念相續之心。有
0599c17: 數數間斷之意。恃其懈怠。臨終望生。但為業障所
0599c18: 遮。恐難值其善友。風火逼迫。正念不成。何以故。如
0599c19: 今是因。臨終是果。應須因實。果則不故也。
0599c20: 蓮池禪師曰。孔子言終食造次顛沛不違仁。此不
0599c21: 違工夫。雖是不易到。然作而不止。乃成自然。況久
0599c22: 久行持。忽地有箇省處。則苦樂逆順。道在其中。所
0599c23: 謂咳唾掉臂。無不是祖師西來意。念佛者。亦在乎
0599c24: 熟之而已巳矣。
0600a01: 還謹按淨土或問前一段所云。申明事一心也。而理
0600a02: 在其中矣。後一段所云。申明理一心也。而事在
0600a03: 其中矣。至於蓮師所云。則一心圓融。渾然純熟。
0600a04: 及其成功則一也。而事理不必辨矣。嗚呼。念佛
0600a05: 至此。尚何遺法之有哉。
0600a06: 蓮池禪師曰。或問今見世人念佛者多。生西方成
0600a07: 佛者少。何也。答。此有三故。一者。口雖念佛。心中不
0600a08: 善。以此不得往生。奉勸世人。既是念佛。便要依佛
0600a09: 所說。要積德修福。要孝順父母。要忠事君王。要兄
0600a10: 弟相愛。要夫婦相敬。要至誠信實。要柔和忍耐。要
0600a11: 公平正直。要陰方便。要慈愍一切。不殺害生命。
0600a12: 不凌辱下人。不欺壓小民。但有不好心起。著力念
0600a13: 佛。定要念退這不好心。如此纔是念佛的人。定得
0600a14: 成佛。二者。口雖念佛。心中胡思亂想。以此不得往
0600a15: 生。奉勸世人。念佛之時。按定心猿意馬。字字分明。
0600a16: 心心照管。如親在西方。面對彌陀。不敢散亂。如此
0600a17: 纔是念佛的人。定得成佛。三者口雖念佛。心中只
0600a18: 願求生富貴。或說我等凡夫。料得西方無有我分。
0600a19: 止圖來世不失人身。此則不合佛心。佛指引你生
0600a20: 西方。你自不願。以此不得往生。奉勸世人。凡念
0600a21: 佛者。決意求生西方。休得疑惑。如天宮富貴。福盡
0600a22: 也要墮落。何況人間富貴。能有幾時。若說你是凡
0600a23: 天。西方無分。則聖賢多是凡夫做。安知你不生西
0600a24: 方也。便可發廣大心。立堅固志。誓願往生。見佛聞
0600b01: 法。得無上果。廣度眾生。如此纔是念佛的人。定得
0600b02: 成佛。
0600b03: 考證孝順父母觀孝名為戒之經。則修諸
0600b04: 德行。以孝順父母為先。觀為善陰之書。則作
0600b05: 諸善事。以陰方便為首。故以二者考證之○
0600b06: 寶藏經云。孝順父母。天主帝釋在汝家中。又能
0600b07: 行孝。大梵尊天在汝家中。又能盡孝。釋迦文佛
0600b08: 在汝家中。睒魔菩薩。親服患愈。慈心童子。火輪
0600b09: 速滅。即其靈應。發隱曰。善事父母。謂奉養無方。
0600b10: 服勤有道。孝之始也。帝釋臨焉。又能行者。凡是
0600b11: 孝道。無不舉行。孝之中也。梵王臨焉。又能盡者。
0600b12: 現生父母。前生父母。歷生父母。無不酬答。孝之
0600b13: 終也。釋迦臨焉。天能聽卑。佛一切。簡在冥加。
0600b14: 理有之也。故魔割目救父。而沉痾愈於一朝。
0600b15: 慈心發願代苦。而火輪消於頃刻。至行動天。真
0600b16: 誠感佛。正猶是耳。恐世不信。說云何天佛得在
0600b17: 你家。故引二事以證之也。
0600b18: 陰方便龍舒曰。大觀間。有一官員。其父已巳
0600b19: 故。一日出外。見其父乘馬。前行。不顧其子。其子
0600b20: 乃呼曰。我與父。生為父子。何無一言以教我。其
0600b21: 父曰。學葛繁。問葛何人。曰。世聞人。遂訪問所在。
0600b22: 其時為鎮江大守。乃性見之。言其故。且問葛何
0600b23: 以見重於幽冥如此。答云予始者日行一利人
0600b24: 事。其次行二事三事。或至十事。于今四十年。未
0600c01: 一日廢。問何以利人。葛指座間踏子云。若
0600c02: 此物置之不正。則蹙人足。予為正之。亦利人事
0600c03: 也。又若人渴者。能飲以一杯水。亦利人事也。唯
0600c04: 隨事而行之。上自卿相。下至乞丐。皆可以行。唯
0600c05: 在乎久而不廢耳。其子拜而退。葛後以高壽坐
0600c06: 化而去。葛兼修淨業。以是回向。後有僧神遊淨
0600c07: 土。見葛在焉。由是觀之。則陰方便者。可即小
0600c08: 以大矣。
0600c09: 論念佛勝利
0600c10: 賓主盤桓曰。持念佛名。為有二種殊勝利益故。內
0600c11: 則令念者覺斯無量壽。即可解脫此有限生死之
0600c12: 身。外則實有彼佛願力。以接引念佛者臨終往生
0600c13: 淨土。
0600c14: 還謹按此二種。乃勝利之綱領。後之四方便。十
0600c15: 利益。諸感應。特其節目耳。雖十利益有接引之
0600c16: 說。實無歸重之意也。故表章之。
0600c17: 蓮池禪師疏曰。念佛一門。最為方便。略陳有四。一。
0600c18: 不值佛出世常得見佛方便。二。不斷惑業。得出輪
0600c19: 迴方便。三。不修餘行。得波羅密方便。四。不經多劫。
0600c20: 得疾解脫方便。
0600c21: 考證　鈔云。得常見佛者。起信論云。有初學是
0600c22: 法。其心怯弱。以娑婆不常值佛。謂信心難就。
0600c23: 如來有勝方便。攝護信心。謂專意念佛。即生佛
0600c24: 土。常見於佛。如修多羅說專念西方阿彌陀佛。
0601a01: 即得往生。終無有退。此經則七日一心。佛現在
0601a02: 前是也。故知靈山已巳過。龍華未來。無佛世中而
0601a03: 得見佛。是名最勝第一方便。得出輪迴者。由惑
0601a04: 起業。由業感報。往來六道輪轉無窮。依餘法修。
0601a05: 直至惑盡。始得出離。而托質世間。升沉未保。唯
0601a06: 茲念佛。帶惑往生。以己巳念力。及佛攝受大神力
0601a07: 故。一生彼國。即超三界。不受輪轉。經云。眾生生
0601a08: 者。皆是阿致是也。是為最勝第二方便。得
0601a09: 波羅蜜者諸菩薩眾。有恒河沙劫中修六度萬
0601a10: 行。未能滿足。而今一心念佛。萬緣自捨。即布施
0601a11: 波羅蜜。一心念佛。諸惡自止。即持戒波羅蜜。一
0601a12: 心念佛。心自柔軟。即忍辱波羅蜜。一心念佛。永
0601a13: 不退墮。即精進波羅蜜。一心念佛。餘想不主。即
0601a14: 禪定波羅蜜。一心念佛。正念分明。即般若波羅
0601a15: 蜜。推而極之。不出一心。萬行具足。如大本法藏
0601a16: 願云。若我成佛。國中有情。不獲神通自在波羅
0601a17: 蜜多。不取正覺。是為第三最勝方便。得疾解脫
0601a18: 者。智論云。有諸菩薩。自念謗大般若。墮惡道中。
0601a19: 歷無量劫。雖修餘行。不能滅罪。後遇知識。教念
0601a20: 阿彌陀佛。乃得滅罪。超生淨土。又十住斷結經
0601a21: 云。是時座中有四億眾。自知死此生彼牽連不
0601a22: 斷。欲為之源。樂生無欲國土。佛言西方有佛。名
0601a23: 曰無量壽。其土清淨。無淫怒癡。蓮華化生。汝當
0601a24: 生彼。故大本云菩薩欲令眾生速疾安住無上
0601b01: 菩提者。應當起精進力。聽此法門。古謂欲得一
0601b02: 生取辦。便於是法留心。是名最勝第四方便。
0601b03: 淨土或問曰。經中道受持佛名者。現世當獲十種
0601b04: 利益。一者。常得一切諸天大力神隱形守獲。二者。
0601b05: 常得一切菩薩常隨守獲三者常得諸佛晝夜護念。阿
0601b06: 彌陀佛常放光明。攝受此人。四者。一切惡鬼皆不
0601b07: 能害。一切蛇龍毒藥悉不能中。五者。水火冤賊。刀
0601b08: 箭牢獄。橫死枉生。悉皆不受。六者。先所作業。悉皆
0601b09: 消滅。所殺冤命。彼蒙解脫。更無執對。七者。夜夢正
0601b10: 直。或復夢見阿彌陀佛勝妙色相。八者。心常歡喜。
0601b11: 顏色光澤。氣力充盛。所作吉利。九者。常為一切世
0601b12: 間人民恭敬供養。歡喜禮拜。猶如敬佛。十者。命終
0601b13: 之時。心無怖畏。正念見前。得見阿彌陀佛及諸聖
0601b14: 眾。接引往生淨土。如此十種利益。經文具載。乃佛
0601b15: 口之所宣也。既是現生皆有利益。然則世出世間。
0601b16: 要緊法門。無如念佛者矣。
0601b17: 還謹按龍舒淨土文。敘念佛現世感應一卷。不
0601b18: 可不知。有念佛薦亡如張繼祖者。有念佛鬼
0601b19: 如陳企者。有念佛脫難如邵希文者。有念佛安
0601b20: 如劉仲慧者。有念佛屋不壓死如瞽婦者。有
0601b21: 念佛而風疾不作如王居士者。有念佛而痁疾
0601b22: 遂愈如李子清者。有念佛眼明如阮嫂者。有念
0601b23: 佛痼疾皆愈如梁氏女者。有念佛治病得愈如
0601b24: 秀州僧者。有念佛孫兒免難如鄉老者。有見殺
0601c01: 生念佛得福如鄭鄰者。由此推之。念佛勝利。奚
0601c02: 啻十種而已巳哉。
0601c03: 考證念佛薦亡龍舒王居士曰。予與張
0601c04: 繼祖言西方事。繼祖信之。其乳母死。多為念阿
0601c05: 彌佛追薦。一夕夢乳母來謝而別去。此念佛追
0601c06: 薦之也。
0601c07: 念佛鬼予同郡陳企。妄殺人。後見鬼現。
0601c08: 企畏。急念阿彌陀佛。鬼不敢近。企念佛不已巳。
0601c09: 鬼遂不現。後常念佛。臨終坐化。
0601c10: 念佛脫難晉江邵希希文為士人時。夢至一
0601c11: 官府。人皆稱安撫。行至前。見一官員問云。汝知
0601c12: 汝未及第因否。對曰不知。引希文去。見一大鑊
0601c13: 蛤蜊。見希文。及作人言。其姓名。希文遂念
0601c14: 阿彌陀佛。方念一聲。蛤蜊皆變作黃飛去。希
0601c15: 文後果乃第。至安撫使。以此見殺生阻人前程
0601c16: 不可不戒。又見佛力廣大。不可不敬也。
0601c17: 念佛安予舊相識劉仲慧。以夜夢多恐。
0601c18: 予勸以念阿彌陀佛。仲慧志誠高聲念百八。
0601c19: 當夜遂安。次日如前念誦。自此皆得安。
0601c20: 念佛屋不壓死有一老婦雙瞽。令小兒牽行。
0601c21: 常念阿彌陀佛。一日息於舊屋之下。忽傾倒。小
0601c22: 兒走出。老婦在下。乃有二木相住。護於老婦之
0601c23: 上。得不死。
0601c24: 念佛風疾不作王居士於金山借阿彌陀。佛
0602a01: 經。欲校勘刻板廣傳。舉筆之時。右手有風。其指
0602a02: 自掉。寫字不便。乃舉指念阿彌陀佛。與觀世音
0602a03: 菩薩數聲。禱除風疾。以成就此經。禱畢。指遂不
0602a04: 掉。以至終帙無恙。以此見佛菩薩只在目前。但
0602a05: 人信心不至耳。
0602a06: 念佛愈痁官員李子清。久苦痁疾予乃授以
0602a07: 一方。臨發時。專念阿彌陀佛。子清從之。其日遂
0602a08: 愈八分。次日復如是遂全愈。子清由是篤信佛
0602a09: 理。
0602a10: 念佛明眼予同郡有阮嫂。患兩目將盲。常念
0602a11: 阿彌陀佛。遂得開明。此予親見之。
0602a12: 念佛愈痼疾梁氏女雙目俱盲。念阿彌陀佛
0602a13: 三年。繫念不絕。雙目開明。又馮氏夫人念佛。久
0602a14: 病自愈。
0602a15: 念佛治病秀州一僧。常念阿彌陀佛。為人治
0602a16: 病。常得全愈。
0602a17: 念佛兒孫免難予鄉村間有一老人。每有事。
0602a18: 必合掌至額。念阿彌陀佛。其孫兒方二三歲。因
0602a19: 隨母至田野。忽失之。後數日。人告云。在溪外。果
0602a20: 尋得之。其足跡於灘上。其溪甚深。不知此兒
0602a21: 何緣過彼。又且久而無恙。人以為其祖志誠念
0602a22: 佛所感。
0602a23: 念佛得福饒州軍典鄭鄰。死至陰府。以來
0602a24: 放還。閻羅王告云。汝還人間。見人殺生。但念阿
0602b01: 彌陀佛與觀世音菩薩。彼得受生。汝亦得福。以
0602b02: 此推之。足以見念阿彌陀佛。可薦亡者。可增
0602b03: 延福壽。亦無難。不特往生西方而已巳。
0602b04: 論臨終念佛
0602b05: 龍舒淨土文曰。凡一切命終。欲生淨土。須是不得
0602b06: 怕死。但當放下身心。莫生戀著。凡遇有病。便念無
0602b07: 常。一心待死。叮囑家人。病重之時。凡來我前。為我
0602b08: 念佛。不得說家中長短之事。不得哭泣嗟嘆。惑亂
0602b09: 心神。失其正念。但一時同聲念佛。待氣盡了。方可
0602b10: 哀泣。纔有絲毫戀世間心。便成礙。不得解脫。若
0602b11: 明曉淨土之人。頻來勵。極為大幸。若依此者。決
0602b12: 定超生即無疑也。
0602b13: 淨土或問曰。一生造惡。臨終念佛。帶業得生。然則
0602b14: 我於生前。且做世間事業。直待臨終。然後念佛。可
0602b15: 乎。答曰。苦哉苦哉何其愚謬之甚也。向所謂逆惡
0602b16: 凡夫。臨終念佛者。乃是宿有善根福德因緣。方遇
0602b17: 知識。方得念佛。此等僥倖。萬萬中一人。汝將謂人
0602b18: 人臨終有此僥倖哉。豈不見疑論云。世間有十
0602b19: 種人。臨終不得念佛。一者。善友未必相遇。故無勸
0602b20: 念之理。二者。業苦纏身。不遑念佛。三者。或偏風失語。
0602b21: 不能稱佛。四者。狂亂失心。注想難成。五者。或遭水
0602b22: 火。不暇至誠。六者。遭遇豺狼。無復善友。七者。臨終
0602b23: 惡友。破壞信心。八者。飽食過度。昏迷致死。九者。軍
0602b24: 陣戰。奄忽而亡。十者。忽墮高巖。傷壞性命。如此
0602c01: 十種。尋常有之。或宿緣所招。或現業所感。忽爾現
0602c02: 前。不容迴避便須隨業受報。向三途八難中。受苦
0602c03: 受罪。直饒你無此惡緣。只是好病而死。亦未免風
0602c04: 刀解體。四大分離。病苦逼迫。忙怖張惶。念佛不得
0602c05: 了也。更饒你無病而死。又或世緣未了。世念未休。
0602c06: 貪生怖死。擾亂懷。若是俗人。又兼家私未明。更
0602c07: 有後事未辦。妻啼子哭。百種憂煎。念佛不得了也。
0602c08: 更饒你未死以前。只有些少病痛在身。忍疼忍苦。
0602c09: 喚呻吟。問藥求醫。禱祈懺悔。念紛飛。念佛不
0602c10: 得了也。更饒你未病以前。只是年紀老大。衰相現
0602c11: 前。因頓龍鍾。愁嘆憂惱。只向箇衰老身上左右安
0602c12: 排。念佛不得了也。更饒你未老以前。正是少壯之
0602c13: 日。正好念佛之時。稍或狂心未歇。俗務相關。東攀
0602c14: 西緣。胡思亂想。業識茫茫。念佛不得了也。更饒你
0602c15: 清閑自在。有志修行。稍於世相之中。照不破。放不
0602c16: 下。把不定。坐不斷。忽然些子境界現前。一箇主人。
0602c17: 隨他顛倒。念佛不得了也。你看他老病之時。少壯
0602c18: 清閒之日。稍有一事在心。早是念佛不得。況待臨
0602c19: 終時哉。何況你更道且做世間事業。且世間事業。
0602c20: 如夢如幻。如影如響。那一件有實效。那一件替得
0602c21: 生死。縱饒你廣造伽藍。多增常住。攀求名位。結交
0602c22: 官豪。你將謂多做好事。殊不知犯了如來不體道
0602c23: 本。廣造伽藍等戒。豈不見道有為之功。多諸過咎。
0602c24: 天堂未就。地獄先成。生死未明。皆為苦本。眼光落
0603a01: 地。受苦之時。方知平生所作。盡是枷上添枷。上
0603a02: 添。失人身。萬劫難復。鐵漢聞之。也須淚落。祖
0603a03: 師如此苦口勸人。曾許你且做事業。待臨終方念
0603a04: 佛乎。又不見死心禪師道。世間之人。財寶如山。妻
0603a05: 妾滿前。日夜歡樂。他豈不要長生在世。爭柰前程
0603a06: 有限。暗裏相催。符到奉行。不容滯住。且據諸人眼
0603a07: 見耳聞。強壯後生。死多少。世人多云。待老來方
0603a08: 念佛。好教你知。黃泉路上無老少。能有幾人待得
0603a09: 到老。少年夭死者多矣。古人云。莫待老來方念佛。
0603a10: 孤墳多是少年人。又云。自從早年索妻養兒。經營
0603a11: 家計。受盡萬千辛苦。忽然三寸氣斷。未免一旦皆
0603a12: 休。若是孝順兒孫。猶是記憶爹娘。若是不肖之子。
0603a13: 父母方死。骨頭未冷。作撻財產。恣意作樂。以此較
0603a14: 之。甚麼急。兒孫自有兒孫福。莫與兒孫作馬牛。
0603a15: 古德如此苦口勸人。曾許你且做事業。待臨終方
0603a16: 念佛乎。當思人生在世。能有幾時。此未老未病
0603a17: 之時。抖擻身心。撥去世事。得一日光景。念一日佛
0603a18: 名。得一時功夫。修一時淨業。由他臨命終時。好死
0603a19: 惡死。我之盤纏。預辦了也。我之前程。穩穩當當了
0603a20: 也若不如此。後悔難追。思之思之。
0603a21: 還謹按天如以老來方念佛之言。憫念眾生。惟
0603a22: 恐其無及。可謂喫緊為人矣。不知今人多以塵
0603a23: 俗終其身。老而不念者。恒十之八九也。嗚呼。其
0603a24: 有負於古德者。不亦多乎。
0603b01: 六時觀想篇
0603b02: 論一心三觀
0603b03: 淨土指歸曰。三觀者。一念即空即假即中也。揚
0603b04: 肇自於如來。妙悟近推於智者。所謂空者。一切皆
0603b05: 空。三觀悉泯。蕩相之用也假者。一切皆假。三觀悉
0603b06: 明。立法之功也。中者。一切皆中。三觀悉是絕待之
0603b07: 體也。是則終日蕩相而諸法皆成。終日立法而纖
0603b08: 塵必盡。終日絕待而三諦熾然。故般若談空。入十
0603b09: 法門得顯。維摩立法。三界見愛皆忘。法華一乘。世
0603b10: 間之相常住。皆由三觀相即。致令諸法無遺。故三
0603b11: 即非三。一即非一。非次第而入。非並列而觀。不可
0603b12: 以有無求。不可以中邊取。三一圓融。修性冥泯。豈
0603b13: 識心之所測。何言說之能詮。故強示云不可思議
0603b14: 之妙觀也。故龍樹云。除諸法實相。餘皆魔事。迦葉
0603b15: 云。未聞大涅槃前。皆是邪見。大矣哉一心三觀之
0603b16: 妙宗也。
0603b17: 淨土境觀要門曰。且如照此白毫。即是我心。心外
0603b18: 無法。法法叵得是空。其相宛然是假。假即是境。空
0603b19: 即是觀。了了通達。不為境所染。亡假也。了了通達。
0603b20: 不為智所淨。亡空也非染非淨。境觀雙絕。能所頓
0603b21: 亡。即是中道。何有前後耶。頌曰。
0603b22: 境為妙假觀為空境觀雙亡便是中
0603b23: 亡照何曾有前後一心融絕了無蹤
0603b24: 又曰。問。淨土依正。在十萬億剎外。何云惟心淨土。
0603c01: 本性彌陀。又經云。阿彌陀佛去此不遠耶。答。此義
0603c02: 須約三諦三觀說之。其疑方解。何者。就不失自體
0603c03: 東西宛爾邊。何妨在十萬億剎之外。即妙假也。就
0603c04: 同一性體。不隔毫厘邊。即妙空也。就不一不異。二
0603c05: 相亡泯。即妙中也。亦是一即一切。故不妨遠。一切
0603c06: 即一。故不妨近。非一非一切。故不遠不近。小彌陀
0603c07: 偏云其遠。十六觀經偏語其近。既其遠近雙照。必
0603c08: 遠近雙寂。是則遠近非近非遠。生即無生。無生即
0603c09: 生。非生非不生。今人偏執一邊。不能圓解。故十疑
0603c10: 論云。今人聞生便作生解。聞不生便作不生解。正
0603c11: 墮此責也。悲夫。
0603c12: 考證三諦三觀宗泐曰。觀即般若妙智。以
0603c13: 此妙智觀有為法。無非妙境。妙境者。一境三諦
0603c14: 也。妙智者。一心三觀也。三觀者。空假中也。三諦
0603c15: 者。真俗中也。即觀有為之法。離性離相之謂空。
0603c16: 無法不具之謂假。非空非假之謂中。諦者。審實
0603c17: 不之謂。全諦發觀。以觀照諦。諦既即一而三。
0603c18: 觀豈前後而照。
0603c19: 生即無生無生即生淨土或問曰。余以性相
0603c20: 二字釋之。妙真如性。本自無生。因緣和合乃有
0603c21: 生相。以其性能現相。故曰無生即生。以其相由
0603c22: 性現。故曰生即無生也。如此。則知淨土之生。唯
0603c23: 心所生。無生而生。理何乖焉。
0603c24: 觀想白毫法
0604a01: 龍舒淨土文曰。齋戒潔己巳。清心靜慮。面西安坐。閉
0604a02: 目默然。觀想阿彌陀佛真金色身。在西方七寶池
0604a03: 中大蓮華上。身長丈六。兩眉中間。有白毫一條。八
0604a05: 注想於白毫。更不得妄有分毫他念。當令閉目開
0604a06: 目。悉皆見之。欲念念不忘也。如此久久。念心成
0604a07: 熟。自然感應。見佛全身。此法最為上。謂心想佛時。
0604a08: 此心即是佛。又過於口念也。身後必上品上生。唐
0604a09: 啟芳圓果二人。作觀想法。只五月。自覺身到淨土。
0604a10: 見佛聞法。
0604a11: 攷證　或問舍日觀而遽作毫相之觀。疑於故
0604a12: 紊觀經次序矣。蓮池禪師答曰。不觀日輪而觀
0604a13: 毫相。是自有說。良以觀門雖廣也。而標大主。則
0604a14: 言佛便周。佛相雖多也。而表中道。則惟毫是統。
0604a15: 為夫樂簡便而厭煩劇者設也。似乎越次。實
0604a16: 則無傷。
0604a17: 十六觀想法節要
0604a18: 觀無量壽佛經。略曰。時韋提希白佛言世尊。是諸佛
0604a19: 土雖復清淨。我樂生極樂世界阿彌陀佛所。惟願世
0604a20: 尊教我思惟。教我正受。爾時世尊告韋提希。欲生彼
0604a21: 國者。當修三福。一者。孝養父母。奉事師長。慈心不殺。
0604a22: 修十善業。二者。受持三歸。具足眾戒。不犯威儀。三者。
0604a23: 發菩提心。深信因果。讀誦大乘。勸進行者。如此三事。
0604a24: 名為淨業。善思念之。如來今者為未來世一切眾生。
0604b01: 為煩惱賊之所害者。說清淨業。善哉韋提希。快問此
0604b02: 事。今者教韋提希。及未來世一切眾生。觀於西方極
0604b03: 樂世界。見彼國土極妙樂事。心歡喜故。應時即得無
0604b04: 生法忍。汝是凡夫。心想羸劣。未得天眼。不能遠觀諸
0604b05: 佛。如來有異方便。令汝得見阿彌陀佛極樂世界。云
0604b06: 何得見。汝及眾生。應當專心繫念一處。想於西方。
0604b07: 考證總論十六觀淨土指歸曰。初觀落日
0604b08: 此有二意。一令觀日。心不馳散。二令心想。正向
0604b09: 西方。次觀清水。復想成。良以彼土琉璃為地。
0604b10: 此地難想。想若成。寶地可見。次觀彼國地樹
0604b11: 池樓。至樓若成。寶土皆現。故名總觀。已巳上觀依
0604b12: 報竟。次觀正報。既欲觀佛。佛必坐座。故先觀華
0604b13: 座。又真佛難觀。要須觀像。像觀若成。真佛可見。
0604b14: 八萬相好。但觀毫相如五須彌。此想若成。八萬
0604b15: 皆觀。次觀觀音勢至真實色身。次修普觀。先想
0604b16: 己巳身生於彼土。次觀三聖來入我心。初修觀。
0604b17: 觀彼佛身。勝劣化用。能大能小。皆全法界。已巳上
0604b18: 七觀。觀正報。次觀三輩往生。令捨中下。修習上
0604b19: 品。觀與經合。名為正觀。見相乖經。是發魔事。故
0604b20: 名邪觀。
0604b21: 韋提希無量壽佛經略云。王舍大城有太子。
0604b22: 名阿闍世。執父王頻娑婆羅。幽閉室內。國太夫
0604b23: 人韋提希。密以桃漿上王。太子聞之。將母閉置
0604b24: 深宮。韋提希悲泣。向佛禮佛。佛遂從耆闍崛山
0604c01: 沒。於王宮出。告韋提希以三種淨業。乃得生極
0604c02: 樂國土。為說十六觀法○說云。阿闍世何故舉
0604c03: 此逆事。為彰此界極惡。親所生子。猶尚違害。即
0604c04: 欲令人厭棄。同欣淨土。調達。闍世。頻婆。韋提。皆
0604c05: 是大權。現逆現順。利益眾生也。
0604c06: 孝養父母淨土指歸曰。賾禪師作勸孝文。前
0604c07: 言孝養甘旨為世間之孝。後言勸父母修淨土
0604c08: 為出世之孝。世間之孝。一世而止。出世之孝。無
0604c09: 時而盡。能使父母生淨土。莫大之孝。父母現在。
0604c10: 而子不以此勸勉。他日徒爾傷心。多為厚禮。亦
0604c11: 何益哉。觀經前後兩說孝養父母為淨業。即此
0604c12: 意也。
0604c13: 十善業身除三邪。口離四過。意斷三業。為十
0604c14: 善業。
0604c15: 煩惱賊說云。損慧命。傷法身。故名為賊。
0604c16: 具足眾戒說云。道俗受者。
0604c17: 第一日觀
0604c18: 凡作想者。當正坐西向。專想日沒時。狀如懸鼓。閉目
0604c19: 開目。皆令明了。名為初觀。
0604c20: 第二水觀
0604c21: 次作水想。見水澄清。當起想。見徹。作琉璃想。
0604c22: 第三地觀
0604c23: 此想成已巳。見璃地。內外徹。下有金剛七寶金幢。
0604c24: 擎璃地。其幢八方。八稜具足。百寶所成。有千光明
0605a01: 璃地。地上以黃金繩廁間錯。以七寶界。分齊
0605a02: 分明。一一寶中。其光如華。又如星月懸處空。成光
0605a03: 明臺。樓閣千萬。於臺兩邊。各有百億華幢。無量樂器。
0605a04: 以為莊嚴。八種清風。從光明出。鼓此樂器。演說苦空
0605a05: 無常無我之音。如此想者。名為麤見極樂世界。
0605a06: 考證八種清風說云。彼處實無時節。謂除
0605a07: 上下。餘四方四維。故云八風○鈔云。彼八風。不
0605a08: 同此土令物生長及以衰落。但鼓自然之樂。演
0605a09: 乎妙法之音耳。
0605a10: 第四樹想
0605a11: 次觀寶樹。作七重行樹想。一一樹高八千由旬七寶
0605a12: 華葉。無不具足。作異寶色。妙真珠網彌覆樹上。有七
0605a13: 重網。一一網間。有妙華宮殿。諸天童子自然在中。此
0605a14: 諸寶樹。生諸妙華。作閻浮檀金色。涌生諸果如帝釋
0605a15: 瓶。有大光明。化作幢幡寶。是寶蓋中。現三千大
0605a16: 千世界。十方佛國。是為樹想。
0605a17: 考證閻浮檀金閻浮。具云染部捺陀。此是
0605a18: 西域河名。近閻浮捺陀樹。其金出河中。即此河
0605a19: 因樹立稱。金由河得名。又楞嚴會解云。閻浮檀
0605a20: 樹果汁入水。沙石成上等金。故名閻浮檀金。
0605a21: 帝釋瓶帝釋。此云能主。言其能為天主也○
0605a22: 有人常供奉天。其人貧窮。天愍之。自現身而問
0605a23: 之曰。汝求何等。答云。我求富貴。天與一器。名曰
0605a24: 德瓶。而語之曰。所須之物。從此瓶出。其人應意
0605b01: 所欲無不得。今以妙華湧出諸果。如彼德瓶出
0605b02: 種種物。故以為喻。
0605b03: 十方佛國宗鏡錄曰。娑婆世界釋迦牟尼如
0605b04: 來。栴檀世界。金剛光明如來。妙香世界。寶光明
0605b05: 如來。蓮華世界。寶光明如來。妙金世界。寂靜光
0605b06: 如來。妙喜世界。不動如來。善住世界。師子如來。
0605b07: 鏡光明世界。月覺如來。寶師子莊嚴世界。毗盧
0605b08: 遮那如來○經云。或有國土。七寶合成。或有國
0605b09: 土。如自在天宮。或有國土。如玻璃鏡。或有國土。
0605b10: 純是蓮華○佛國無量。此略言之耳。
0605b11: 第五池觀
0605b12: 極樂國土有八池水。七寶所成。其寶柔。從如意珠
0605b13: 王生。分為十四支。一一支作七寶色。黃金為渠。渠下
0605b14: 皆以金剛以為底沙。一一水中有七寶蓮花。其摩
0605b15: 尼水流注華間。尋樹上下。其聲微妙。演說苦空。無常
0605b16: 無我諸波羅密。復有讚嘆諸佛相好者。如意珠王涌
0605b17: 出金色光明。其光化為百寶色鳥。和鳴哀雅。常讚念
0605b18: 佛念法念僧。是為八功德水想。
0605b19: 攷證　經云。其摩尼水流注華間尋樹上下。鈔
0605b20: 云。論其寶水。稱適人情。自然上樹。然後流下。故
0605b21: 上生經明兜率宮有水遊梁間。與此同也。
0605b22: 摩尼珠此翻離垢。言此寶光淨不為垢所染。
0605b23: 又翻如意珠。
0605b24: 第六總觀
0605c01: 眾寶國土。一一界上。有五百億寶樓。其樓閣中。有無
0605c02: 量諸天作天妓樂。又有樂器懸處空。不自鳴。此
0605c03: 眾音中。皆說念佛念法念僧。此想成已巳。名為麤見極
0605c04: 樂世界寶樹寶地寶池。是為總觀想。
0605c05: 第七座觀
0605c06: 欲觀彼佛。當起想念。於七寶池上。作蓮華想。其蓮華
0605c07: 有八萬四千葉。一一葉間有百億摩尼珠王以為
0605c08: 飾。放千光明。覆地上。釋迦毗楞伽寶以為其臺。此
0605c09: 蓮華臺上有四柱寶幢。幢上寶幔。有五億微妙寶珠
0605c10: 以為飾。一一寶珠有八萬四千光。其佛土。隨意
0605c11: 變現。施作佛事。是為佛座想。如此妙華。是本法藏比
0605c12: 丘願力所成。若欲念彼佛者。當先作此華座想。
0605c13: 考證釋迦毗楞伽寶此云能勝。
0605c15: 千者。因障顯德。故成此數。佛居凡地。具於八萬
0605c16: 四千塵勞。皆見實相理智。故能示現相好光明。
0605c17: 故云八萬四千。
0605c18: 第八像觀
0605c19: 想彼佛者。先當想像。如閻浮檀金色。坐彼華上。見像
0605c20: 坐已巳。見寶地寶池寶樹行列。諸天寶幔彌覆其上。復
0605c21: 當更作一大蓮華在佛左邊。觀世音菩薩像坐左華
0605c22: 座。復作一大蓮華在佛右邊。大勢至菩薩像坐右華
0605c23: 座。亦作金色如前。此想成時。佛菩薩像皆放金色光。
0605c24: 照諸寶樹。一一樹下亦有三蓮華。各有一佛二菩薩。
0606a01: 滿彼國。是為像想。
0606a02: 第九佛觀
0606a03: 次當更觀無量壽佛。身相光明如閻浮檀金色。佛身
0606a04: 高六十萬億那由他恒河沙由旬。眉間白毫。右旋宛
0606a05: 轉如五須彌山。佛眼如四大海水。青白分明。身諸毛
0606a06: 孔。演出光明如須彌山。彼佛圓光中。其相好光明。及
0606a07: 與化佛。不可具說。以觀佛身故。亦見佛心。佛心者。大
0606a08: 慈悲是。以無緣慈攝取眾生。
0606a09: 考證那由他萬億也。
0606a10: 由旬此云限量。大八十里。中六十里。下四十
0606a11: 里。如今之驛程。
0606a12: 無緣慈釋論云。慈有三種。一眾生緣。無心攀
0606a13: 援一切眾生。而於眾生自然現益。如涅槃經。我
0606a14: 實不往。慈善根力。能令眾生見如來。二法緣者。
0606a15: 無心觀法。而於諸法自然普照。如日照物。無所
0606a16: 分別。三者無緣。無心觀理。而於平等第一義中。
0606a17: 自然安住。以無緣慈攝諸眾生。辨佛心相也○
0606a18: 此說與前不嗔恨條下所解三慈各別。並存之
0606a19: 以備參考。
0606a20: 第十觀音觀
0606a21: 次當觀觀世音菩薩。身長八十萬億那由他由旬。身
0606a22: 紫金色。頂有肉髻。項有圓光。有無數化佛化菩薩以
0606a23: 為侍者。舉身光中。五道眾生。一切色相。皆於中現。頂
0606a24: 上毗楞伽摩尼寶以為天冠。天冠中有一立化佛。高
0606b01: 二十五由旬。手掌作五百億蓮華色。一一色有八
0606b02: 萬四千光。普照一切。以此寶手接引眾生。其餘身相。
0606b03: 眾好具足。如佛無異。唯頂上肉髻。及無見頂相。不及
0606b04: 世尊。是為觀觀世音。
0606b05: 考證肉髻天冠身相既多。先觀肉髻。次觀
0606b06: 天冠。以此二者表示觀音也。
0606b07: 頂相佛三十二相云。頂肉髻成。乃知佛雖有
0606b08: 肉髻。而不見肉髻之頂相也。
0606b09: 第十一勢至觀
0606b10: 次觀大勢至菩薩。身量大小。亦如觀世音。舉身光明
0606b11: 作紫金色。有緣眾生皆悉得見但見此菩薩一毛孔
0606b13: 名無邊光。以智慧光普照一切。令離三塗。得無上力。
0606b14: 是故名大勢至。頂上肉髻上有一寶瓶。盛諸光明。普
0606b15: 見佛事。餘諸身相。如觀音無異。是為觀大勢至。
0606b16: 第十二普往生觀
0606b17: 見此事已巳。當起自心生於西方極樂世界。於蓮華中
0606b18: 結跏趺坐。作蓮華合想開想。蓮華開時。有五百色光
0606b19: 來照身想。眼目開想。見佛菩薩滿空中。水鳥樹林。
0606b20: 及與諸佛所出音聲。皆演妙法。與十二部經合。是為
0606b21: 普觀想。
0606b22: 第十三觀
0606b23: 阿彌陀佛或現大身滿空中。或現小身丈六八尺。
0606b24: 所現之形。皆真金色。圓光化佛。及寶蓮華。如上所說。
0606c01: 觀世音大勢至。身同眾生。但觀首相。此二菩薩助阿
0606c02: 彌陀佛普照一切。是為想觀。
0606c03: 考證但觀首相觀音頭上天冠中有一立
0606c04: 化佛。勢至頭上有寶瓶。盛諸光明。以此為別也。
0606c05: 第十四上品上生觀
0606c06: 佛告阿難及韋提希。上品上生者。若有眾生願生彼
0606c07: 國者。發三種心。即便往生。何等為三。一者至誠心。二
0606c08: 者深心。三者迴向發願心。具此三心者。必生彼國。復
0606c09: 有三種眾生。當得往生。何等為三。一者。慈心不殺。具
0606c10: 諸戒行。二者。讀誦大乘方等經典。三者。脩行六念。迴
0606c11: 向發願。願生彼國。具此功德。一日乃至七日。即得往
0606c12: 生。生彼國時。此人精進勇猛故。阿彌陀如來。與觀世
0606c13: 音大勢至。無數化佛。百千比丘。聲聞大眾。無量諸天。
0606c14: 七寶宮殿。觀世音菩薩。執金剛臺。與大勢至菩薩至
0606c15: 行者前。阿彌陀佛放大光明。照行者身。與諸菩薩授
0606c16: 手迎接。觀世音大勢至。與無數菩薩。讚嘆行者。勸進
0606c17: 其心。行者見已巳。歡喜踊躍。自見其身乘金剛臺。隨從
0606c18: 佛後。如彈指頃。往生彼國。生彼國已巳。見佛色身。眾相
0606c19: 具足。見諸菩薩。色相具足。光明寶林。演說妙法。聞已巳。
0606c20: 即悟無生法忍。經須臾間。歷事諸佛。十方界。於諸
0606c21: 佛前。次第受記。還至彼國。得無量百千陀羅尼門。是
0606c22: 名上品上生者。
0606c23: 還謹按先賢云。學莫先於立志。是故有志者事
0606c24: 竟成。然則修淨業者。可不以上品上生自期。而
0607a01: 以中下自足乎。予故止錄此篇。不及餘品。亦厚
0607a02: 望眾生之意也。能立其志者。尚其勗之。
0607a03: 攷證三心淨土指歸曰。善導和尚云。身禮
0607a04: 拜彼佛。口稱念彼佛。意觀察彼佛。三業真實。名
0607a05: 至誠心。以真實信心。知自身具足煩惱。流轉三
0607a06: 界。信知彌陀本願。下至十念得生。無有一念疑
0607a07: 心。故名深心。凡所作為一切善相。悉皆迴向往
0607a08: 生。故名迴向發願心○說云。佛果高深。以心往
0607a09: 求。故名深心。此說尤明切。
0607a10: 六念初門曰。一念佛。若遭恐怖及眾障難之
0607a11: 時。應當念佛。是多陀阿伽度阿羅訶三藐三佛
0607a13: 恐怖障難之時。應當念法。佛法巧出。得今世果。
0607a14: 無熱惱。不待時能到善處。通達無礙○三念僧。
0607a15: 僧佛弟子眾。具足五分法身。中有四雙八輩三
0607a16: 乘得果。應受供養禮事。世界無上福田○四念
0607a17: 戒。戒是遮諸惡。安隱住處。是中戒有三種。所謂
0607a18: 律儀戒。定共戒。道共戒。律儀能除身口諸惡。定
0607a19: 共能遮煩惱覺。道共能破無明。得慧解脫○五
0607a20: 念捨。有二種。一者捨施捨。二者捨煩惱捨。捨施
0607a22: 六念天。謂四天王天。乃至他化自在。復有四種
0607a23: 天。一名天。二生天。三淨天。四生淨天。如是得果
0607b01: 念自。戒施是自因。生天是自果也。
0607b02: 帝網無盡觀法
0607b03: 成佛心要曰。普賢行海。雖汗浩無涯。今就觀行。略
0607b04: 示其一。曰帝網無盡觀。於中略示五門。一禮敬門。
0607b05: 二供養門。三懺悔門。四發願門。五持誦門。
0607b06: 初禮敬門者。謂想盡空。法界。塵塵剎剎。帝網
0607b07: 無盡三寶前。各有帝網無盡自身。每一一身。各禮
0607b08: 帝網無盡三寶。更想此一門。盡未來際。無有休歇。
0607b09: 念念相續。無有間斷。身語意業。無有疲厭。
0607b10: 以下四門准此類推。
0607b11: 考證帝網發隱曰。大梵天王。赤珠羅網。紅
0607b12: 光互射。寶色交輝。文彩千重。不相障閡也○宗
0607b13: 鏡錄曰。帝網從喻得名。若就法立。應名重現無
0607b14: 盡門。釋曰。重重無盡者。即是一法皆含真如心
0607b15: 性無盡之理。所以互重重。
0607b16: 禮敬或坐中作觀想。晨昏禮佛。暫時斂歛念。入
0607b17: 此觀門。功德無盡。或想法界。純是毗盧佛等。
0607b18: 每一尊前。自想一身禮。更若難入。先想十尊。習
0607b19: 之稍熟。漸漸百尊千尊。乃至無盡。下准此門習
0607b20: 之。
0607b21: 供養每一一身。各出帝網無盡供具。所謂香
0607b22: 華。燈燭。衣服。飲食。幢幡。傘。瓔珞雲。樓閣雲等。
0607b23: 懺悔每一一身。盡皆至誠懺悔帝網無盡罪
0607b24: 障。所謂自從無始。迄至今身。所造五逆十惡等
0607c01: 罪。煩惱所知等障。
0607c02: 發願每一一身。各發帝網無盡願。所謂無邊
0607c03: 眾生誓願度。無邊煩惱誓願斷。無邊佛法誓願
0607c04: 學。無邊福智誓願集。無上菩提誓願成。并自心
0607c05: 所樂善愿。盡總發之。
0607c06: 持誦每一一身。各有帝網無盡真言。教法。諸
0607c07: 佛菩薩名號。
0607c08: 還謹按疏云。若不習帝網等觀。終不能得無礙
0607c09: 佛果。今有小根。聞此法門。媟繁亂。由此言之。
0607c10: 帝網無盡觀法不可缺明矣。
0607c11: 善導大師勸修淨土入觀臨睡發願文見淨土指
0607c12: 歸及蓮師集錄
0607c13: 修淨土者。凡入觀與睡時。應先起立。合掌。一心向
0607c14: 西。十稱四聖名號畢。即發願言。弟子現是生死凡
0607c15: 夫。罪業深重。輪迴六道。不能出離。今遇善知識。得
0607c16: 聞彌陀名號。本願功德。一心稱念。願生淨土。願佛
0607c17: 哀憐。攝受接引。弟子某。不識彌陀世尊身相光明。
0607c18: 願佛菩薩示現身相。及國土莊嚴等事。令我了了
0607c19: 得見。說是語已巳。一心正念。即便入觀。及睡。不得雜
0607c20: 語。不得雜想。或於正發願時。見諸瑞相。或於觀中
0607c21: 得見。或於夢中得見。此法近來大靈。精進行之。
0607c22: 方信不。
0607c23: 攷證　蓮池禪師曰。善導大師。古稱阿彌陀佛
0607c24: 化身。今此願文。修淨土人所宜深信。慎勿以暫
0608a01: 時無。而廢墜。務在久遠行持。必於淨土功
0608a02: 不唐捐也。
0608a03: 附情想論
0608a04: 楞嚴經曰。一切眾生。實本真淨。因諸愛染。發起妄情。
0608a05: 情積不休。能生愛水。是故眾生心憶珍羞。口中出水。
0608a06: 心憶前人。目中淚盈。貪求財寶。心發愛涎。舉體光潤。
0608a07: 心著行婬。男女二根。自然流液。諸愛雖別。流結自同。
0608a08: 潤濕不升。自然墜下。眾生因諸渴仰。發明想。想積
0608a09: 不休。能生勝氣。是故眾生心持禁戒。舉身輕清。心持
0608a10: 印。顧盻雄毅。心欲生天。夢想飛舉。心存佛國。聖境
0608a11: 冥現。事善知識。自輕身命。諸想雖別。輕舉是同。飛動
0608a12: 不流。自然超越。阿難。純想即飛。必生天上。若飛心中
0608a13: 兼福兼慧。及與淨願。自然心開。見十方佛。一切淨土。
0608a14: 隨願往生。情少想多。輕舉非遠。即為飛僊。大力鬼王。
0608a15: 飛行夜叉。地行羅剎。遊於四天。所去無礙。其中若有
0608a16: 善願。護持我法。是等親往如來座下。情想均等。不飛
0608a17: 不墜。生於人間。情多想少。流入橫生。重為毛。輕為
0608a18: 羽族。七情三想。流下水輪。生於火際。身為餓鬼。常被
0608a20: 火輪。輕生有間。重生無間。二種地獄。純情。即流入阿
0608a21: 鼻獄。
0608a22: 龍舒淨土文曰。喜怒好惡嗜欲。皆情也。養情為惡。
0608a23: 縱情為賊。節情為善。滅情為聖。甘其飲食。美其衣
0608a24: 服。大其居處。若此之類。謂之養情。飲食若流。衣服
0608b01: 盡飾。居處無厭。若此之類。謂之縱情。犯之不校。觸
0608b02: 之不怒。傷之不怨。是為折情。犯之觸之傷之如空。
0608b03: 反生憐憫愚癡之心。是為滅情。
0608b04: 還謹按淨土文。今世之人。皆養情縱情者也。雖
0608b05: 遊心淨土。亦無益矣。而況不知有淨土也。噫。安
0608b06: 得滅情折情者。而共語觀想之法也哉。
0608b07: ○六齋日加課法兼十齋日
0608b08: 朔日晨起焚香法見袁氏功課錄餘日俱同
0608b09: 持香長跪。一心觀此香。變為珍珠瓔珞。
0608b10: 香臺寶樓。天衣妙樂。異果華雲。種種供具。
0608b11: 供養十方三寶。觀畢。插香佛前。拜伏念云。
0608b12: 願此香華雲。以為光明臺。供養佛菩薩。普
0608b13: 及于一切。
0608b14: 禮三寶禮拜隨願
0608b15: 稽首圓滿知覺。寂靜平等本真源。相好嚴特非
0608b16: 有無。慧光普照微塵剎。一心敬禮十方三世。盡
0608b17: 空。法界。微塵剎土中。一切常住佛寶。兩足尊。此
0608b18: 界他方。人間天上。法報真身。舍利形像。一一塔廟。
0608b19: 稽首湛然真妙法。甚深十二修多羅。非文非字非
0608b20: 言宣。一音隨類皆明了。一心敬禮十方三世。盡
0608b21: 空。法界。微塵剎土中。一切常住法寶。離欲尊。天
0608b22: 上人間。龍宮海藏。十二部經。一切聖典。
0608b23: 稽首清淨諸賢聖。十方和合應真僧。執持禁戒無
0608b24: 有違。振錫瓶利含識。一心敬禮十方三世。盡
0608c01: 空。法界。微塵剎土中。一切常住僧寶。眾中尊。寶
0608c02: 剎淨土。巖阿石室。諸大菩薩。緣覺聲聞。一切賢聖。
0608c03: 攷證三寶歸元直指曰。三寶有三種。一曰。
0608c04: 同體三寶。謂真如之理。自性開覺。名佛寶。德用
0608c05: 軌則。自性正直。名法寶。動無違諍。自性清淨。名
0608c06: 僧寶。二曰。出世三寶。謂法報化身。隨類應現。是
0608c07: 為佛寶。六度銓旨。四諦緣生。名為法寶。十聖三
0608c08: 賢。五果四向。名為僧寶。三曰。世間住持三寶。謂
0608c09: 泥龕塑像。名為佛寶。黃卷赤軸。名為法寶。剃髮
0608c10: 染衣。名為僧寶。皈依者。罪滅河沙。瞻仰者。福增
0608c11: 無量。若不敬世間三寶。即同體出世三寶何所
0608c12: 得哉。
0608c13: 禮佛禮佛時。雖不得能拜之身。及所拜之佛。
0608c14: 須作帝網無盡觀。一一塵中有一切佛。一一佛
0608c15: 前有我身。語云。一拜永除千劫罪。乃真實不。
0608c16: 兩足尊佛以福慧兼脩。兩足尊。謂福慧兩足
0608c17: 也。福慧詳見第一卷往生勝果篇考證。
0608c18: 舍利成道記云。碎金剛之勝身。為舍利之遺
0608c19: 骨。註云。佛雖示滅度。而留舍利流布人間。令瞻
0608c20: 奉供養。發心生善。
0608c21: 十二部經大乘九部。無譬喻。因緣。議論。小
0608c22: 乘九部。無方廣。受記。無問自說。
0608c23: 
0608c24: 
0609a01: 
0609a02: 
0609a03: 
0609a04: 
0609a05: 
0609a06: 
0609a07: 
0609a08: 
0609a09: 
0609a10: 
0609a11: 
0609a12: 焚香三拜祝云連後共三段見龍舒淨土文略加刪削
0609a13: 弟子某。謹為一切眾生然香敬禮。盡空界。上自
0609a14: 諸天。天帝天人。日月星辰。南斗北斗。司中司命。風
0609a15: 師雨師。一切主造化靈神。下自地祇。大嶽溟海。
0609a16: 山眾水。一切主造化靈神。中及人間。一切掌禍福
0609a17: 靈神。普同敬禮。乞成就一切善願。以濟度無量無
0609a18: 邊眾生。先願某見今處世。無一切疾病災難等事。
0609a19: 道心堅固。終始不渝。佛法精進。身心彌篤。臨命終
0609a20: 時。一月豫知其期。化佛菩薩來迎。西方境界。盡現
0609a21: 空中。遲遲而久。眾人皆見某。即如入禪定。安然化
0609a22: 去。遂見阿彌陀佛。證無生法忍。了六神通。不出此
0609a23: 間一歲。即來此間教化眾生。漸漸變此南閻浮提。
0609a24: 盡娑娑世界。以至十方無量世界。皆為清淨極樂
0609b01: 世界三拜。
0609b02: 又焚香三拜祝云
0609b03: 弟子某。感謝天地覆載。日月星辰照臨。造化生成。
0609b04: 神靈衛祐。父母產育。君臣護庇。師尊教誨。恩地提
0609b05: 挈。及衣食來處。及受用處。及使令處。一切有恩力
0609b06: 於己巳者。普同敬禮。又為此等眾生。謝覆載照臨生
0609b07: 成衛護之恩某。謹為此等眾生。念南無釋迦牟尼
0609b08: 佛一百八遍。以種無上善根。念南無阿彌陀佛一
0609b09: 百八遍。以結無上善緣。願此等眾生。修持佛法。脫
0609b10: 離苦海。即變此南閻浮提為極樂世界禮拜。
0609b11: 又焚香三拜祝云
0609b12: 弟子某。謹為平生所食之肉之眾生。所衣綿帛之
0609b13: 蚕。念誦南無西方極樂世界三十六萬億云云阿
0609b14: 彌陀佛。一百八遍。仰唯如來大慈大悲。特展神威。
0609b15: 一如此眾生。自捨身命與某者。乞為念誦。資薦其
0609b16: 身。定拔濟生於極樂世界。俟某生極樂世界。見佛
0609b17: 聞法。證六神通。來此南閻浮提化度眾生之時。此
0609b18: 等眾生。皆隨逐而來。共化眾生。同升佛道禮拜。
0609b19: 右禮三寶。三祝願。於六齋十齋日內。隨人志願
0609b20: 行持。
0609b21: 初一日十五日齋佛　至夜蒙山施食此為在家
0609b22: 修行者而言。若出家者每夜行持不必言矣。
0609b23: 十五日三十日持誦梵網經此二日誦戒經古制也。若未受菩薩
0609b24: 戒者不必誦禮誦迴向十業文在第四卷各條下餘有七日
0609c01: 隨人志願持誦大乘經典如華嚴經法華經心經金剛經楞嚴楞伽
0609c02: 圓覺等經或持往生真言多寡隨願。
0609c03: 右各加於行持本課之外。
0609c04: 
0609c05: 淨土資糧全集卷之五
