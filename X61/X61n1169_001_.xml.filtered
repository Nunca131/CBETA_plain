0871b01: 
0871b02: 
0871b03: 
0871b04: 
0871b05: 
0871b06: No. 1169-A
0871b07:  淨土生無生論會集序
0871b08: 
0871b09: 夫淨土者。確實而言非是生。亦非無生也。何則淨土
0871b10: 者。乃心性之異名也。本無惑染。強名曰淨。眾生依止。
0871b11: 強名曰土。既是自心。則生與無生。皆成戲論矣。今言
0871b12: 生者。乃大慈悲父。為兒女心重。於第二門頭。苦與
0871b13: 樂之謂。乃生滅門意也。又言無生者。乃古善知識。為
0871b14: 佛法情深。依第一義諦。應病下藥。乃真如門意也。二
0871b15: 門唯是一心。說甚生及無生也。然而一心具足二門。
0871b16: 不妨生與無生也。是故古人喚作倚門望子也。若如
0871b17: 此會得。則能圓超四句。圓該四句。絕待圓融。不可思
0871b18: 議。自然超情離見。免墮如藤依樹之誚。若觸火聚之
0871b19: 譏也。嗟乎是時也。正值法苑秋晚。僧海冬深。獅子蟲
0871b20: 於霜林。水潦充滿冰海。縱然佛祖再出。亦無門
0871b21: 可望矣。我輩何人。敢鼓舌搖唇。亦只為支持門庭。事
0871b22: 不獲己巳耳。問。汝何人也。不自忖量。敢作註解耶。答。我
0871b23: 亦非何人。實亦不敢作註解。今是書也。乃於病苦之
0871b24: 暇。集些殘飯。只欲自餐自飲。不意旁觀有不嫌
0871c01: 酸臭者。逼而奪之。非不自量也。然是飯也。雖不可
0871c02: 飽人之口。而於我等譏餓者。不無小補。今題曰會集
0871c03: 者。謂釋題一科。皆出徹祖之筆。若不集之。恐失傳也。
0871c04: 論中著述。盡採台宗之意。若不會之。恐失詳也。今會
0871c05: 而集之。作斯名焉。
0871c06: 道光己酉年清和月紅螺山慕蓮學人達默述
0871c07: 
0871c08: 
0871c09: 
0871c10: 
0871c11: No. 1169
0871c12: 淨土生無生論會集
0871c13: 
0871c14: 明天台山幽溪沙門　傳燈和南　撰
0871c15: 清紅螺山資福比丘　達默和南　集
0871c16: 清紅螺山資福沙門　達林和南　訂
0871c17: 講釋此論。大科分三。初總標論題。二請加述意。
0871c18: 三分門立論。初又二。初論題。二論主。初又三。初
0871c19: 解淨土。二解生無生。三解論字。初解淨土。又四。
0871c20: 初辯四土。二述緣起。三明宗旨。四顯勝益。初又
0871c21: 三。初明四土名義。二明四土染淨。三明四土橫
0871c22: 豎。初又二。初列名。二辯義○今初。
0871c23: 名者。四土名字也。四土者。十界眾生所依之國土
0871c24: 也。土雖無量。略攝為四。初常寂光土。二實報無障
0872a01: 礙土。三方便有餘土。四凡聖同居土。以四土攝十
0872a02: 界者。寂光是佛國土。實報是菩薩國土。方便是聲
0872a03: 聞緣覺國土。同居乃六凡國土。
0872a04: ○二辯義又四。初常寂光土。乃至第四凡聖同居
0872a05: 土○今初。
0872a06: 常寂光土者。乃諸佛所住。三德秘藏也。而分性修
0872a07: 二德。言性德者。乃眾生本具之心性也。梵網玄義
0872a08: 云。常即法身。寂即解脫。光即般若。又三德皆常。性
0872a09: 無遷故。三德皆寂。離塵勞故。三德皆光。極明淨故。
0872a10: 如此三法。不縱不橫。名秘密藏。此即下文論中所
0872a11: 謂性體。性量。性具。性體。乃本具法身德。性量。乃本
0872a12: 具般若德。性具。乃本具解脫德。亦即三諦。常即中
0872a13: 諦。寂即俗諦。光即真諦。即一而論三。故非縱。即三
0872a14: 而論一。故非橫。非縱非橫。不可思議。故名秘密藏
0872a15: 也。此乃性德。言修德者。後文云。修之者。稱性照了
0872a16: 也。謂修空觀。破見思。稱真諦性。成般若德。修假觀。
0872a17: 破塵沙。稱俗諦性。成解脫德。修中觀。破無明。稱中
0872a18: 諦性。成法身德也。性修合論。乃清淨法身之所遊
0872a19: 居。約性德理名土。約修德智名身。身土一如。非二
0872a20: 相也。此無各各別異之致。而實周別異界中。以
0872a21: 別異界。離此別無安立處故。
0872a22: ○二實報無障礙土
0872a23: 實報無障礙土者。稱乎實相。真實果報。故曰實報。
0872a24: 色心自在。塵剎互含。故曰無礙。此土乃圓教四十
0872b01: 一位。別教地上大士之所遊居。身能現土。土亦現
0872b02: 身。不違法性。勝妙莊嚴。具如華嚴經所明。法界安
0872b03: 立海也。又名分證常寂光土。法身大士所居故。
0872b04: ○三方便餘土
0872b05: 方便有餘土者。出三界外有淨土。三乘聖人。修方
0872b06: 便道之所遊居。故曰方便。但盡見思。未除別惑。但
0872b07: 離分段。未免變易。故曰有餘。謂九人生於此土。藏
0872b08: 教二人。謂聲聞支佛。通教三人。謂聲聞。緣覺。及六
0872b09: 地以上菩薩。別教三人。十住。十行。及十迴向。圓教
0872b10: 一人。即十信也。此九人但修空觀。斷見思之通惑。
0872b11: 別圓雖修假中。無明未破。未曾證實。故曰方便。亦
0872b12: 名實報土。乃三乘聖人之實報故。
0872b13: ○四凡聖同居土
0872b14: 凡聖同居土者。本是凡夫有漏善。不善。不動業。之
0872b15: 所招感。而聖人亦復同居。故曰凡聖同居土也。先
0872b16: 明凡。次明聖。凡夫者。謂三界九地也。三界者。謂欲
0872b17: 界。色界。無色界也。九地者。謂一五趣雜居地。二離
0872b18: 生喜樂地。三定生喜樂地。四離喜妙樂地。五捨念
0872b19: 清淨地。六空無邊處地。七識無邊處地。八無所有
0872b20: 處地。九非非想處地。初五趣雜居者。謂欲界內。三
0872b21: 途。人道。六欲諸天雜處。故曰五趣雜居也。二離生
0872b22: 喜樂者。初禪三天。謂梵眾天。梵輔天。大梵天。已巳離
0872b23: 五欲。發得初禪五支功德。謂覺。觀。喜。樂。一心。故曰
0872b24: 離生喜樂地也。三定生喜樂者。二禪三天。謂少光
0872c01: 天。無量光天。光音天。此三天。又離初禪覺觀二支。
0872c02: 而得內淨。喜。樂。一心。四支功德。故曰定生喜樂地
0872c03: 也。四離喜妙樂地者。謂三禪三天。少淨天。無量淨
0872c04: 天。遍淨天。此三天。又離二禪之喜支。而得三禪捨。
0872c05: 念。慧。樂。一心。五支功德。故曰離喜妙樂地也。五捨
0872c06: 念清淨者。謂四禪九天。福生天。福愛天。廣果天此三
0872c07: 乃凡夫天。無想天此外道天。無煩天。無熱天。善見天。善現天。
0872c08: 色究竟天此乃五不還天。三果聖人所居。此九天。又離三禪之樂
0872c09: 支。而得不苦不樂。捨。念。一心。之四支功德。故曰捨
0872c10: 念清淨地也。已巳上四地。名為色界。謂以色蘊為界
0872c11: 也。六空無邊處地者。楞嚴經云。若在捨心。捨厭成
0872c12: 就。覺身為礙。銷礙入空。如是一類。名為空處。識無
0872c13: 邊處者。諸礙既銷。無礙無滅。其中唯留阿賴耶識。
0872c14: 全於末那半分微細。如是一類。名為識處。無所有
0872c15: 處者。空色既亡。識心都滅。十方寂然。無攸往。如
0872c16: 是一類。名無所有處。非非想處者。識性不動。以滅
0872c17: 窮研。於無盡中。發宣盡性。如存不存。若盡非盡。如
0872c18: 是一類。名非非想處。此四地皆無色蘊。故曰無色
0872c19: 界也。又名二十五有。謂四洲四惡趣。六欲并梵天。
0872c20: 四禪四空處。無想及那含。此諸眾生。皆是有漏因
0872c21: 果。故曰二十五有也。此明凡夫○下明聖人。聖有
0872c22: 二種。謂權實。實者。謂藏四果。通六地。別十住。圓十
0872c23: 信。通惑雖斷。報身猶在。故曰實聖。權者。謂此聖人。
0872c24: 或是寂光。實報。方便土人。由大悲願力。哀愍眾生。
0873a01: 示生此界。非是業牽。以此二種聖人。與凡雜處。故
0873a02: 曰凡聖同居土也。問。同居土人有權實。上三土亦
0873a03: 有權實否。答。方便土。二權一實。若從同居斷惑而
0873a04: 生。如前九人。總名一實。若從寂光實報。佛及菩薩。
0873a05: 為誘定性二乘。及地前菩薩。令入正位。示居方便。
0873a06: 是名二權。實報土中。一權一實。四十一位。總名一
0873a07: 實。妙覺法佛。現報身相。名之為權。寂光土中。唯實
0873a08: 無權。以是諸佛所遊居故。初明四土名義竟。
0873a09: ○二明四土染淨
0873a10: 四土染淨者。觀經疏云。五濁輕重。同居淨穢。體析
0873a11: 巧拙。有餘淨穢。若第頓入。實報淨穢。分證究竟。寂
0873a12: 光淨穢。妙宗釋云。五濁者。劫濁。見濁。煩惱濁。眾生
0873a13: 濁。命濁。此五濁輕。所感同居則淨。如極樂世界。妙
0873a14: 喜世界也。五濁重者。則薉。如今娑婆世界也。即娑
0873a15: 婆亦分淨穢不同。如四教凡位。皆令濁輕。所感皆
0873a16: 淨。而圓教輕濁。感同居依正最淨。言體析巧拙。有
0873a17: 餘淨穢者。體者。通教體空觀。析者。藏教析空觀。通
0873a18: 人智巧。用觀則巧。了達五陰當體本空。不待分析
0873a19: 而後知空。以此體空智慧。斷惑證真也。藏人智拙。
0873a20: 用觀則拙。必以四大五陰分析。而後知人空。以此
0873a21: 析空智慧。斷惑證真也。然此土淨相亦寬。析觀感
0873a22: 薉。可在三藏。體觀感淨。不專通人。衍門三教。對三
0873a23: 藏析。俱明體法。通但空體。別次第體。圓不次第體。
0873a24: 三人生彼。俱感淨相。圓人最淨。言次第頓入。實報
0873b01: 淨薉者。次第者。別教次第三觀也。頓入。乃圓教一
0873b02: 心三觀也。別人根鈍。不了即中。故先修空觀。斷見
0873b03: 思。次修假觀。斷塵沙。後修中觀。斷無明。故曰次第
0873b04: 三觀也。圓人根利。了達諸法。唯一念心。一念心具
0873b05: 足諸法。非一非諸。亦一亦諸。不斷而斷。圓斷五住。
0873b06: 故曰一心三觀也。而言淨薉者。若論證實。則唯一
0873b07: 淨。今約教道。別十地不融。所感則薉也。言分證究
0873b08: 竟。寂光淨薉者。分證。指別妙覺。究竟。乃圓妙覺。而
0873b09: 分淨薉者。別圓妙覺。同證寂光。若論斷惑。別妙覺
0873b10: 僅斷十二品無明。則與圓二行齊猶。屬分證位。圓
0873b11: 教斷惑。則有四十二品。乃名究竟。故曰分證究竟。
0873b12: 寂光淨薉也。
0873b13: ○三明四土橫豎
0873b14: 論四土橫豎者。約別圓二人論也。豎論者。出於同
0873b15: 居。乃入方便。出於方便。乃入實報。出於實報。而入
0873b16: 寂光。斷惑既淺深不同。住處亦高下別。橫論則
0873b17: 不移當處。所見自殊。於同居土。橫超上三土。所謂
0873b18: 見思斷盡。即見方便。塵沙斷盡。分破無明。即見實
0873b19: 報。亦得分見寂光。無明斷盡。即得了了見於寂光。
0873b20: 於方便土。橫超上二。謂實報寂光。於實報土。橫超
0873b21: 一土。謂寂光。寂光土無復可超。亦無橫豎。又約諸
0873b22: 佛菩薩。及三乘聖人。隨於己巳土。橫豎自在。寂光土
0873b23: 能為眾生。現下三土。實報能現下二。方便能現同
0873b24: 居。又同居土能示上三土。方便能示上二土。實報
0873c01: 土。能示寂光土也。初辯四土竟。
0873c02: ○二述緣起
0873c03: 夫緣起者。現前一念妄心。乃一法界總緣起。徹祖
0873c04: 曰。最初迷真起妄。則曰一念妄動。末後返妄歸真。
0873c05: 則曰一念相應。是則起妄之後。歸真之前。更有何
0873c06: 法。能外此一念乎。是故一念悟隨淨緣。即佛法界
0873c07: 緣起。迷隨染緣。即九法界緣起。十方空。是此一
0873c08: 念迷昧。一切國土。是此一念澄凝。四生正報。乃此
0873c09: 一念情想合離。四大依報。是此一念動靜違順。唯
0873c10: 依此念。變現諸法。離此念外。無法可得。原此一念。
0873c11: 本是法界。從緣而起。緣無自性。全體法界。故得橫
0873c12: 遍十方。豎窮三際。離過絕非。不可思議。法爾具此
0873c13: 威神。法爾具此功用。今以此念。念於西方阿彌陀
0873c14: 佛。求生極樂淨土。正當念時。西方依正。已巳在我之
0873c15: 心中。而我此心。已巳在西方依正之內。如兩鏡交光。
0873c16: 相含互照。此橫遍十方之相也。若約豎窮三際。則
0873c17: 念佛時。即見佛時。亦即成佛時。求生時。即往生時。
0873c18: 亦即度生時。三際同時。更無前後。帝網珠光。難齊
0873c19: 全體。南柯夢事。略類一斑。此理悟之最難。信之最
0873c20: 易。但能直下承當。終必全身受用。可謂參學事畢。
0873c21: 所作已巳辦矣。如或未能。但當任便觀察。隨分受用
0873c22: 耳。述緣起竟。
0873c23: ○三明宗旨。又四。初直示唯心。二進明萬法。三絕
0873c24: 待圓融。四超情離見。初又分四。初約現等三量。
0874a01: 楷定唯心。二約事理二門。辯明具造。三約名體
0874a02: 同異。揀定真妄。四約本有現前。折衷指點○今
0874a03: 初。
0874a04: 宗者。綱宗。旨。謂旨趣。須知一句阿彌陀佛。以唯心
0874a05: 為宗。此唯心之義。須以三量楷定。三量者。現量。比
0874a06: 量。聖言量也。現量。謂親證其理也。如羅什大師。隨
0874a07: 母入寺。見佛。喜而頂戴之。俄而念曰。我年甚幼。
0874a08: 佛甚重。何能頂戴。是念纔動。忽失聲置。遂悟
0874a09: 萬法唯心。高麗唯曉法師。來此土參學。夜宿塚間。
0874a10: 渴甚。明月之下。見清水一汪。以手掬而飲之。殊覺
0874a11: 香美。至次日清晨。乃見其水。為墓中控出。遂惡心
0874a12: 大吐。乃悟萬法唯心。便回本國著述。此皆現量親
0874a13: 證也。比量者。借眾相而觀於義。比喻而知也。諸喻
0874a14: 之中。夢喻最切。如夢中所見。山川人物。萬別千差。
0874a15: 皆不離我能夢之心。離夢心外。別無一法可得。即
0874a16: 此可以比喻而知。現前一切萬法。但唯心現也。聖
0874a17: 言量者。三界唯心。萬法唯識。千經萬論。皆如是說。
0874a18: 楷定唯心竟。
0874a19: ○二約事理二門辯明具造
0874a20: 言辯明具造者。具。謂理具。造。謂事造。只此一念心
0874a21: 中。本具十界萬法。即此一念心性隨緣。能造十界
0874a22: 萬法。理具。如金中本具。可成瓶盤釵釧之理。事造。
0874a23: 如工匠爐鎚之緣。造成瓶盤釵釧之器。又理具。如
0874a24: 中本具可成種種食物之理。事造。如水火人工
0874b01: 之緣。造成種種食物。由有理具。方有事造。理若不
0874b02: 具。事何所造。所以理具。但具事造。離理具外。別無
0874b03: 事造。由有事造。方顯理具。事若不造。爭知理具。所
0874b04: 以事造。秪造理具。離事造外。別無理具也。已巳辯具
0874b05: 造竟。
0874b06: ○三約名體同異揀定真妄
0874b07: 言揀定真妄者。佛法中有名同體異者。有名異體
0874b08: 同者。名同體異。如心之一名。有肉團心。有緣慮心。
0874b09: 有集起心。有堅實心。肉團心。同外四大。無所知識。
0874b10: 緣慮心。通於八識。以八種識。皆能緣慮自分境故。
0874b11: 此則是妄。集起心。唯約第八。以能集諸法種子。能
0874b12: 起諸法現行故。此則真妄和合。堅實心者。即堅固
0874b13: 真實之性。乃離念靈知。純真心體也。今言唯心者。
0874b14: 乃唯堅實純真之心也。名異體同者。如諸經中所
0874b15: 說真如。佛性。實相。法界等。種種極則之名。皆此堅
0874b16: 實純真心也。已巳揀真妄竟。
0874b17: ○四約本有現前折衷指點
0874b18: 言折衷指點者。以諸經皆言無始本有真心。夫既
0874b19: 曰本有。即今豈無。而今現有。即本有也。若無無始。
0874b20: 則無現前。若離現前。豈有無始。是故不必高尊本
0874b21: 有。遠推無始。但現前一念心之自性。即本有真心
0874b22: 也。以現前一念。全真成妄。全妄即真。終日隨緣。終
0874b23: 日不變。離此現前一念之外。豈別有真心可得哉。
0874b24: 古德云。威音那畔。不離今世門頭。眾生現行無明。
0874c01: 即是諸佛不動智體。其庶幾乎。由上四義。以顯唯
0874c02: 心。故一以唯心為宗也。初直示唯心竟。
0874c03: ○二進明萬法
0874c04: 進明萬法者。又一句阿彌陀佛。以唯佛為宗。以一
0874c05: 切萬法。既是心現。全體唯心。心無彼此。心無分齊。
0874c06: 於十界萬法。若依若正。假名實法。隨拈一法。皆即
0874c07: 心之全體。皆具心之大用。如心橫遍。如心豎窮。以
0874c08: 唯心義成。唯色。唯聲。唯香。唯味。唯觸。唯法。乃至唯
0874c09: 微塵。唯芥子。一切唯義俱成。一切唯義俱成。方成
0874c10: 真唯心義。一切唯義不成。但有唯心之名。而無
0874c11: 唯心之實義。以一切唯義俱成。故曰法無定相。遇
0874c12: 緣即宗。唯微塵唯芥子。尚可為宗。八萬相好莊嚴
0874c13: 之果地彌陀。反不可以為宗也。故以唯佛為宗。第
0874c14: 二進明萬法竟。
0874c15: ○第三絕待圓融
0874c16: 絕待圓融者。又一句阿彌陀佛。以絕待圓融為宗。
0874c17: 於十界萬法。隨拈一法。無非即心全體。具心大用。
0874c18: 橫遍十方。豎窮三際。離於四句。絕於百非。獨體全
0874c19: 真。更無有外。彌滿清淨。中不容他。一法既爾。萬法
0874c20: 皆然。各約諸法。當體絕待無外。是為絕待。又以十
0874c21: 界萬法。各各互遍。各各互含。一一交羅。一一該徹。
0874c22: 彼彼無障無礙。各各無壞無雜。如當臺古鏡。影現
0874c23: 重重。如帝網千珠。迴環交攝。此約諸法迭互相望。
0874c24: 是為圓融。今合絕待圓融為一宗。正絕待時。即圓
0875a01: 融。正圓融時。便絕待。非離絕待。別有圓融。絕待。絕
0875a02: 待其圓融。非離圓融。別有絕待。圓融。圓融其絕待。
0875a03: 絕待圓融。各皆不可思議。今共合為一宗。則不思
0875a04: 議中不思議也。第三絕待圓融竟。
0875a05: ○第四超情離見
0875a06: 超情離見者。以但約諸法絕待。離過絕非。已巳超一
0875a07: 切眾生情妄執著。三乘賢聖所見差別。若約諸法
0875a08: 圓融。圓該四句。融會百非。尤非凡情聖見之所能
0875a09: 及。故總立超情離見為宗。初以唯心為宗。次以唯
0875a10: 佛為宗。三以絕待圓融為宗。末以超情離見為宗。
0875a11: 總此四重宗旨。方是一句彌陀正宗宗旨。豈易言
0875a12: 哉。第三明宗旨竟。
0875a13: ○第四顯勝益
0875a14: 夫見道而後修道。修道而後證道。此乃千聖同途。
0875a15: 千古不易之定論也。然見道。豈易言哉。若依教乘。
0875a16: 必大開圓解。若依宗門。必直透重關。然後得論其
0875a17: 修道。否。則便為盲修瞎練。不免撞牆磕壁。墮坑落
0875a18: 塹矣。唯淨土一門則不然。從是西方過十萬億佛
0875a19: 土。有世界名曰極樂。其土有佛。號阿彌陀。今現在
0875a20: 說法。但發願持名。即得往生。此乃佛心佛眼。親知
0875a21: 親見之境界。非彼三乘賢聖。所能知見也。但當深
0875a22: 信佛言。依此而發願持名。即是以佛知見為知見。
0875a23: 不必另求悟門也。又餘門修道。必悟後依法修習。
0875a24: 攝心成定。因定發慧。因慧斷惑。所發之慧。有勝有
0875b01: 劣。所斷之惑。有淺有深。然後方可論其退與不退。
0875b02: 唯此淨土門中。唯以信願之心。專持名號。持至一
0875b03: 心不亂。淨業即為大成。身後決定往生。一得往生。
0875b04: 便永不退轉矣。又餘門修道。先須懺其現業。若現
0875b05: 業不懺。即為障道。則進修無路矣。修淨業者。乃帶
0875b06: 業往生。不須懺業。以至心念佛一聲。能滅八十億
0875b07: 劫生死重罪故。又餘門修道。須斷煩惱。若見思煩
0875b08: 惱分毫未盡。則分段生死不盡。不能出離同居國
0875b09: 土。唯修淨業者。乃橫出三界。不斷煩惱。從此同居。
0875b10: 生彼同居。一生彼土。則生死根株便永斷矣。既生
0875b11: 彼土。則常常見佛。時時聞法。衣食居處。出於自然。
0875b12: 水鳥樹林。皆悉說法。同居土中。橫見上三土。諸上
0875b13: 善人。俱會一處圓證三種不退。一生便補佛位。然
0875b14: 則淨土一門。最初省求悟門。末後不待發慧。不須
0875b15: 懺業。不斷煩惱。至極省要。至極徑捷。及其證入。至
0875b16: 極廣大。至極究竟。學者當細心玩味而詳擇之。毋
0875b17: 以一時貢高。失此殊勝最大利益也。顯勝益竟。大
0875b18: 科解淨土已巳竟。
0875b19: ○二解生無生又三。初約教。二揀收。三破立○今
0875b20: 初。
0875b21: 言約教者。四教皆有生無生義。若不細揀。則有儱
0875b22: 伺之過。約藏教者。綱宗云。諸行無常。是生滅法。生
0875b23: 滅滅已巳。寂滅為樂。因滅會真。滅非真諦。滅尚非真。
0875b24: 況苦集道。真諦在因果事相之外。故依衍教。判為
0875c01: 偏真無生也。約通教者。諸法不自生。亦不從他生。
0875c02: 不共。不無因。是故說無生。解苦無苦而有真諦。苦
0875c03: 尚即真。況集滅道。此乃即真無生也。約別教者。真
0875c04: 如法性。隨緣不變。在生死而不染。證涅槃而非淨。
0875c05: 超二邊。不即諸法。此乃但中無生也。約圓教者。
0875c06: 如來之藏。不變隨緣。隨緣不變。隨拈一法。無非法
0875c07: 界。心佛眾生。三無差別。在凡不減。在聖不增。此乃
0875c08: 圓教圓超四句。圓該四句。不思議之無生也。約教
0875c09: 竟。
0875c10: ○二揀收
0875c11: 言揀收者。謂揀去前三無生。收入圓乘也。何者。藏
0875c12: 教則生滅滅已巳。寂滅為樂。生滅者。二十五有生滅
0875c13: 法也。寂滅者。偏真涅槃生也。無生在生滅之外。
0875c14: 此論生無生者。乃即生之無生。故非藏教之意也。
0875c15: 通教雖言生即無生。不得意人。終歸斷之果。又
0875c16: 藏通二教。不言他方佛土。此論乃他方淨土之生。
0875c17: 即是無生。故又非通教之意也。別教雖言他方佛
0875c18: 土。而但中之理。不即二邊。此論生無生者。乃即二
0875c19: 邊之生。即中道無生。故又非別教意也。唯圓教即
0875c20: 中之理。即四土之生法。當體即中。圓離四句。圓融
0875c21: 四句。謂生即無生也。亦即亦生亦無生也。亦即非
0875c22: 生非無生也。舉一即四。全四即一。故曰不可思議
0875c23: 之無生。正是此論之本旨。故曰淨土生無生論也。
0875c24: ○三破立
0876a01: 破立者。世人有偏執有生者。偏執無生者。偏執有
0876a02: 生。猶有往生之益。而偏執無生者。大端墮在緣影
0876a03: 妄想。以為唯心淨土。自性彌陀。故題曰。淨土生無
0876a04: 生論。正破緣影之妄。而立乎淨土之生。即心性
0876a05: 之無生也。故古德云。生則決定生。去則實不去。又
0876a06: 曰。因緣所生法。我說即是空。亦名為假名。亦名中
0876a07: 道義。下文論云。心具而造。豈分能所。即心是佛。即
0876a08: 佛是心。即心是土。即土是心。能造因緣。及所造法。
0876a09: 當處皆是心性。故明此宗而求生樂土者。乃生與
0876a10: 無生兩冥之至道也。解生無生竟。
0876a11: ○三解論字
0876a12: 梵語優波提舍。此云論義。裂網疏云。謂問辯徵析。
0876a13: 剖斷開示。令得決定之謂也。問辯徵析。乃教論。剖
0876a14: 斷開示。乃行論。令得決定。乃理論。又問辯徵析。乃
0876a15: 名字位中聞慧教行理。剖斷開示。乃觀行相似位
0876a16: 中思慧教行理。令得決定。乃分證位中修慧教行
0876a17: 理。又約教。乃世界悉檀之論。約行。乃為人對治悉
0876a18: 檀之論。約理。乃第一義悉檀之論。釋論題竟。
0876a19: ○第二釋論主
0876a20: 明者。國號也。朱氏而有天下。稱為大明。天台山。浙
0876a21: 江之山也。在台州之北。幽溪者。地名。在山內。沙門
0876a22: 者。梵語。或云桑門。皆梵音不同。什師云。佛法及外
0876a23: 道。凡出家者。皆稱沙門。乃出家之都稱。或翻息心。
0876a24: 瑞應經云。息心達本源。故號為沙門。又云勤息。謂
0876b01: 勤求戒定慧。息滅貪嗔癡。今釋沙門有四教。各分
0876b02: 四種。謂勝道沙門。說道沙門。活道沙門。污道沙門。
0876b03: 若勤求藏通戒定慧。息見思之心。證三乘果。乃藏
0876b04: 通二教勝道沙門。若從真起應。說生滅無生二種
0876b05: 四諦。乃說道沙門。若稟二教。修七科道品。乃活道
0876b06: 沙門。不然者。乃污道沙門也。別圓亦然。傳燈。乃論
0876b07: 主之諱也。謂傳真諦燈。俗諦燈。中諦燈。次第燈。一
0876b08: 心燈。今造此論。乃傳西方唯心四土。自性三身。一
0876b09: 心妙蓮燈也。和南者。梵云。槃那寐。或云。槃談。訛云
0876b10: 和南也。皆翻我禮。即禮拜也。撰者述也。造也。大師
0876b11: 俗姓葉。浙江衢州人。少從進賢映庵禪師薙髮。隨
0876b12: 謁百松法師。聞講法華。恍有神會。次問楞嚴大定
0876b13: 之旨。百松瞪目周視。燈即契入。百松以金雲紫袈
0876b14: 裟授之。一生修法華。大悲。光明。彌陀。楞嚴等懺。無
0876b15: 日。卜居幽溪高明寺。先有土人葉祺。葬親寺後。
0876b16: 夢神云。此聖道場地。將有肉身菩薩大作佛事。可
0876b17: 速遷。祺不信。俄舉家病困。懼而徙焉。翌日燈至。即
0876b18: 其地立天台祖庭。學侶輻輳。嘗於新昌大佛前。登
0876b19: 座豎義。眾聞石室天樂鏗鏘。講畢乃寂。而著作此
0876b20: 論。融會三觀。闡揚淨土法門。每歲修四三昧。身先
0876b21: 率眾。精進勇猛。註楞嚴維摩等經。凡染翰。必被戒
0876b22: 衲。前後應講七十餘期。預知時至。手書妙法蓮華
0876b23: 經五字。復高唱經題者再。泊然而寂。總標論題竟。
0876b24: ○二請加述意。又二。初歸命請加。二造論成益○
0876c01: 今初。
0876c02: 稽首能仁圓滿智無量壽覺大導師
0876c03: 所說安養大乘經了義了義至圓頓
0876c04: 妙德普賢觀自在勢至清淨大海眾
0876c05: 馬鳴龍樹及天親此土廬山蓮社祖
0876c06: 天台智者并法智古往今來宏法師
0876c07: 我今皈命禮三寶求乞冥加發神識
0876c08: 造論宏法。必先歸命三寶者。略有四義。一順古先
0876c09: 聖賢儀式故。二令增長眾生福德善根故。三不同
0876c10: 外道議論無宗本故。四顯示能歸所歸性空寂。感
0876c11: 應道交難思議故。須知歸命。有能歸所歸。請加。有
0876c12: 能請所請。先明能歸。文中稽首者。下拜首至地。舉
0876c13: 身業。總攝三業也。又言歸命者。乃身命歸依也。歸
0876c14: 者。投向義。返還義。生死海中。唯三寶功德可作恃
0876c15: 怙。故應投向。三寶體性。即眾生現前介爾心性。由
0876c16: 無始來背覺合塵甘自逃背。今背塵合覺。復本心
0876c17: 源。故名返還。命者。依於色心連持不斷之所假立。
0876c18: 非有實法。但為眾生迷情之所寶重。隨順世間語
0876c19: 言。舉此總攝三業也。將此最重之命。投向住持三
0876c20: 寶。則為增上緣。研此假立命根本不可得。便返還
0876c21: 一體三寶也。能仁下。所歸三寶。又三。先明佛寶。二
0876c22: 明法寶。三明僧寶。能仁圓滿智。無量壽覺大導師
0876c23: 者。佛寶也。初句明此土教主。次句彼土導師。梵語
0876c24: 釋迦牟尼。此云能仁寂默。能仁表大悲。不住涅槃。
0877a01: 寂默表大智。不住生死。乃悲智雙運。立此嘉稱。又
0877a02: 能仁者。姓也。阿含云。昔有輪王。姓甘蔗氏。聽次妃
0877a03: 之譖。擯四太子。至雪山北。自立城居。以德歸人。不
0877a04: 數年間。乃為強國父王悔憶。遣使往召。四子辭過
0877a05: 不還。父王三嘆。我子釋迦。因此命族。又云。住直樹
0877a06: 林。又號釋迦。既於林立國。即以林為姓。寂默者。字
0877a07: 也。本行經云。又諸釋種。立性憍慢多言。及見太子。
0877a08: 悉皆默然。王云。宜字牟尼。又能仁表大悲。而有生
0877a09: 緣悲。法緣悲。無緣悲。寂默表大智。而有一切智。道
0877a10: 種智。一切種智。今三悲究竟。三智圓滿。三悲為福
0877a11: 德莊嚴。三智為智慧莊嚴。福慧雙足。莊嚴法身。故
0877a12: 曰釋迦牟尼也。無量壽者。彼土接引導師也。要解
0877a13: 云。梵語阿彌陀。正翻無量。本不可說。本師以光壽
0877a14: 二義。收盡一切無量。壽則豎。窮三際。光則橫遍十
0877a15: 方。橫豎交徹。即法界體。今言無量壽。乃舉豎以攝
0877a16: 橫也。覺者。謂自覺。覺他。覺滿。悟性真常。了惑妄。
0877a17: 名自覺。運無緣慈。度有情界。名覺他。窮源極底。行
0877a18: 圓果滿。名覺滿也。大導師者。然佛具三身引物。若
0877a19: 行人至觀行相似位中。不為見思所亂。故感彌陀
0877a20: 變化身。及諸聖眾。引歸同居方便二種淨土。若至
0877a21: 分證位中。不為二邊所亂。故感受用身。及諸聖眾。
0877a22: 引歸實報寂光二種淨土。然佛有四十八種大願。
0877a23: 又具三身普引。故曰大導師也。佛寶竟。二明法寶。
0877a24: 所說者。佛為能說。經為所說。安養者。梵云須摩提。
0877b01: 此云安養。又云清泰。又云極樂。乃永離眾苦。第一
0877b02: 安隱之謂。大乘者。大乃對小而言。具體相用三大。
0877b03: 法華經云。其車高廣。眾寶莊校。其車高。故言體大。
0877b04: 其車廣。故言相大。眾寶莊校。故言用大。乘者。車乘。
0877b05: 約喻為名。運載為義。而有三種。謂理乘。隨乘。得乘。
0877b06: 體大為理乘。相大為隨乘。用大為得乘。又所乘三
0877b07: 大為理乘。能乘三智為隨乘。能所究竟為得乘。經
0877b08: 者。梵云修多羅。此云契經。謂契緣。契事。契理。契緣
0877b09: 為教經。契事為行經。契理為理經。又契緣。故為世
0877b10: 界悉檀之經。契事。故為為人。對治二種悉檀之經。
0877b11: 契理。故為第一義悉檀之經。了義者。謂了明第一
0877b12: 義諦之理。中道之理。為理了明。佛法界證窮此理。
0877b13: 為事了明。安養諸經。具此事理二了。故曰了義中
0877b14: 了義也。至圓頓者。謂圓教之理。具四義故名圓。謂
0877b15: 圓妙。圓融。圓足。圓頓。今淨土法門。念念之中。圓轉
0877b16: 五濁故妙。圓淨四土故融。圓見三身故足。圓證三
0877b17: 不退故頓。帶業往生。一生成佛。可謂至圓至頓也。
0877b18: 法寶竟。三明僧寶。○妙德者。梵語文殊師利。或云
0877b19: 曼殊室利。此云妙德。亦云妙吉祥。謂文殊生時。十
0877b20: 事吉祥。謂光明滿室。甘露盈庭。地湧七珍。神開伏
0877b21: 藏。雞生鳳子。娩龍豚。馬產麒麟。牛生白澤。倉變
0877b22: 金粟。象具六牙。具此十瑞。故曰妙吉祥。生於舍衛
0877b23: 國。多羅聚落。梵德婆羅門家。從母右脅而生。身紫
0877b24: 金色墮地能語。尋於佛所出家。首楞嚴三昧經。過
0877c01: 去無量阿僧祇劫。南方世界名平等。佛號龍種上
0877c02: 尊王如來。即文殊是。央掘經言。現在北方常喜世
0877c03: 界。歡喜藏摩尼寶積佛。即文殊是。悲華經言。阿彌
0877c04: 陀佛。為轉輪王時。第三王子。名曰王眾。於寶藏佛
0877c05: 所。發菩提心。願於來世。行菩薩道。無有齊限。莊嚴
0877c06: 佛剎。大寶填廁。又無惡觸。及諸女人。及其名字。佛
0877c07: 即改王眾字。號為文殊師利。授記曰。於未來世。南
0877c08: 方世界。名曰清淨無垢寶窴。成阿耨多羅三藐三
0877c09: 菩提。號曰普現如來。○普賢者。梵云邲輸陀。悲
0877c10: 華經云。阿彌陀佛。為轉輪王時。第八王子。名曰泯
0877c11: 圖。於寶藏佛前發願。願於是不淨世界。修菩薩行。
0877c12: 復當修治莊嚴。十千不淨世界。令得嚴淨。如青香
0877c13: 光明無垢世界。亦當教化無量菩薩。令心清淨。皆
0877c14: 趣大乘。悉使充滿我之世界。佛即改泯圖名。號為
0877c15: 普賢。授記未來於北方知水善淨功德世界。成阿
0877c16: 耨多羅三藐三菩提。號曰智剛吼自在相王如來。
0877c17: ○觀自在者。梵云阿那婆婁吉低輸。此云觀世音。
0877c18: 又名觀自在。現在西方極樂世界。為補處菩薩。悲
0877c19: 華經云。往昔劫中。阿彌陀佛為轉輪王時。觀世音
0877c20: 菩薩。為第一太子。名曰不眴。爾時寶藏如來。為轉
0877c21: 輪王授記已巳。不眴太子。前白佛言。世尊。今我以大
0877c22: 音聲。告諸眾生。我之所有一切善根。盡回向阿耨
0877c23: 多羅三藐三菩提。願我行菩薩道時。若有眾生。受
0877c24: 諸苦惱恐怖等事。退失正法。墮大暗處。憂愁孤窮
0878a01: 無有救護。若能念我。稱我名字。若其為我天耳所
0878a02: 聞。天眼所見。是眾生等。若不得免斯苦惱者。我終
0878a03: 不成阿耨多羅三藐三菩提。世尊。我今復當為眾
0878a04: 生故。發上勝願。願轉輪聖王。於安樂世界。作佛事
0878a05: 已巳。入無餘涅槃。乃至正法住時。我於其中修菩薩
0878a06: 道。是佛正法初夜滅。即其後夜。成阿耨多羅三藐
0878a07: 三菩提。時寶藏佛。尋為授記曰。汝觀天人三惡一
0878a08: 切眾生。生大悲心。欲斷眾生諸苦惱故。欲令眾生
0878a09: 住安樂故。今當字汝為觀世音。無量壽佛般涅槃
0878a10: 已巳。第二恒河沙阿僧祇劫。彼土轉名一切珍寶所
0878a11: 成就世界。所有種種莊嚴。無量無邊。安樂世界所
0878a12: 不能及。汝於菩提樹下。成阿耨多羅三藐三菩提。
0878a13: 號遍出一切光明功德山王如來。○勢至者。梵語
0878a14: 摩訶那。此云大勢至。現在極樂世界。第二補處
0878a15: 菩薩也。悲華經云。昔阿彌陀佛。為轉輪王時。大勢
0878a16: 至為第二太子。名曰尼摩。爾時寶藏如來。為王及
0878a17: 第一太子授記已巳。第二王子。亦白佛言。世尊。如我
0878a18: 所有身口意業。清淨福德。盡以回向阿耨多羅三
0878a19: 藐三菩提。願遍出一切光明功德山王佛。始初成
0878a20: 道。我當先請轉於法輪。隨其說法。所經時節。於其
0878a21: 中間行菩薩道。是佛涅槃後。正法滅已巳。我於其後。
0878a22: 次第成於阿耨多羅三藐三菩提。我作佛時。所作
0878a23: 佛事。世界所有種種莊嚴。般涅槃後。正法住世。悉
0878a24: 如彼佛。等無有異。爾時佛告第二王子。汝今所願。
0878b01: 取大世界。如汝所願。當於如是最大世界。成阿耨
0878b02: 多羅三藐三菩提。號曰善住珍寶山王如來。由汝
0878b03: 願取大世界故。因是字汝為得大勢。○馬鳴者。梵
0878b04: 語阿溼矩沙。此云馬鳴。東天竺桑岐多國婆羅門。
0878b05: 得法於夜奢尊者。嘗製大乘起信論。末後勸人求
0878b06: 生淨土曰。眾生以住此娑婆世界。自畏不能常值
0878b07: 諸佛。親承供養。懼畏信心。難可成就。意欲退者。當
0878b08: 知如來有勝方便。攝護信心。謂以專意念佛因緣。
0878b09: 隨願得生他方佛土。常見於佛。永離惡道。如修多
0878b10: 羅說。若人專念西方極樂世界。阿彌陀佛。所修善
0878b11: 根。回向願求生彼世界。即得往生。常見佛故。終無
0878b12: 有退。若觀彼佛真如法身。常勤修習。畢竟得生。住
0878b13: 正定聚。後付法於迦毗摩羅尊者已巳。即入龍奮迅
0878b14: 三昧。挺身空。如日輪相。還復本位。而取涅槃。○
0878b15: 龍樹者。梵云那伽曷樹那。此云龍樹。南天竺國梵
0878b16: 志之裔。得法於迦毗摩羅尊者。意欲廣演經教。時
0878b17: 大龍菩薩。即以神力。接入龍宮。開七寶函。與諸方
0878b18: 等經典。九十日中。通解甚多。龍即送之出宮。還天
0878b19: 竺國。大宏法施。嘗造毗婆沙論。論中有稱讚彌陀
0878b20: 偈。其略曰。若人願作佛。心念阿彌陀。應時為現身。
0878b21: 是故我歸命。彼佛本願力。十方諸菩薩。來供養聽
0878b22: 法。是故我稽首。彼土諸菩薩。具足諸相好。以自莊
0878b23: 嚴身。我今皈命禮。又造大智度論云。菩薩常修念
0878b24: 佛三昧因緣故。所生常值諸佛。如般舟三昧中說。
0878c01: 菩薩入是三昧。即見生阿彌陀佛國。後付法迦那
0878c02: 提婆尊者已巳。入三昧。如蟬蛻而去。按入楞伽經。佛
0878c03: 告大慧云。大慧汝當知。善逝涅槃後。未來世當有。
0878c04: 持於我法者。南天竺國中。大名德比丘。厥號為龍
0878c05: 樹。能破有無宗。世間中顯我。無上大乘法。得初歡
0878c06: 喜地。往生安樂國。自世尊入寂。七百年而龍樹出
0878c07: 世。適符佛記。○天親者。梵云婆藪盤豆。此云天親。
0878c08: 言天親者。菩薩乃毗紐天親也。北天竺富婁叉國
0878c09: 人。於一切有部出家受業。樂聞小乘。輒毀大乘經
0878c10: 典。後聞其兄無著。誦十地經。聞已巳感悟。追悔前愆。
0878c11: 欲自斷舌。無著止之曰。昔以舌毀大乘。今以舌讚
0878c12: 大乘。補過自新。猶為善矣。斷舌絕言。其利安在。天
0878c13: 親於是精研覃思。製大乘論。凡百餘部。並行於世。
0878c14: 所製無量壽經論。開示淨土。立五念門。一禮拜。二
0878c15: 讚歎。三作願。四觀察。五回向。冠以偈曰。世尊我一
0878c16: 心。歸命盡十方。無礙光如來。願生安樂國。我作論
0878c17: 說偈。願見彌陀佛。普共諸眾生。往生安樂國。平居
0878c18: 兼修兜率觀。願覲慈氏。後捨壽。經六月現形。告無
0878c19: 著曰。吾已巳生慈氏前矣。○廬山蓮社祖者。慧遠大
0878c20: 師也。師姓賈氏。雁門樓煩人。幼而好學。博綜六經。
0878c21: 尤善莊老。時道安法師。建剎太行恒山。遠往歸之。
0878c22: 聞講般若經。豁然開悟。因投簪受業。精思諷誦。以
0878c23: 夜繼晝。安歎曰。使道流東國者。其在遠乎。晉太元
0878c24: 六年。過潯陽。見廬山閒曠。可以棲止。乃立精舍。號
0879a01: 龍泉寺。時遠同門慧永。先居廬山西林。欲邀同止。
0879a02: 而遠學侶寖眾。西林隘不可處。刺史桓伊。為遠更
0879a03: 立寺山東。遂號東林。遠於是率眾行道。鑿池種蓮。
0879a04: 於水上立十二葉蓮華。因波隨轉。分刻晝夜。以為
0879a05: 行道之節。既而四方清信之士。聞風而至者。百二
0879a06: 十三人。遠曰。諸君之來。能無意於淨土乎。乃造西
0879a07: 方三聖像。建齋立社。令劉遺民著發願文。勒之石。
0879a08: 居山三十年。跡不入俗。專志淨土。澄心觀想。三見
0879a09: 聖像而沉厚不言。義熙十二年七月晦夕於般若臺之
0879a10: 東龕。方從定起。見阿彌陀佛。身滿空。圓光之中。
0879a11: 有諸化佛。觀音。勢至。左右侍立。又水流光明。分十
0879a12: 四支。回注上下。演說苦。空。無常。無我之音。佛告遠
0879a13: 曰。我以本願力故。來安慰汝。汝後七日。當生我國。
0879a14: 又見社中先化者。佛陀耶舍。慧持。慧永。劉遺民等。
0879a15: 皆在側前揖曰。師早發心。何來之晚。遠謂弟子法
0879a16: 淨。惠寶曰。吾始居此山十一年。三聖像。今復再
0879a17: 見。吾生淨土必矣。即自製遺戒。八月六日。端坐入
0879a18: 寂。年八十三。○天台智者。乃天台山智顗大師也。
0879a19: 字德安。姓陳。潁川人。母孕時。夢香煙五采釆。縈繞懷
0879a20: 抱。及誕。室內光明洞然。眼有重瞳。臥必合掌。坐必
0879a21: 向西。少長見像即禮。逢僧必敬。年十八歲。投湘州
0879a22: 果願寺。法緒出家。誦法華經。兼通律藏。性樂禪悅。
0879a23: 詣光州大蘇山。禮慧思禪師。思一見曰。昔日靈山
0879a24: 同聽法華。宿緣所追。今復來矣。即示以普賢道場。
0879b01: 為說四安樂行。顗乃於此山。修法華三昧。始經三
0879b02: 夕。誦至藥王品。是真精進。是名真法供養如來。身
0879b03: 心豁然。寂然入定。照了法華。達諸法相。陳光大元
0879b04: 年。初至金陵。居瓦官寺。創宏禪法。太建七年。往臨
0879b05: 海天台山。結庵於北。居焉。未幾。奉詔入金陵。陳
0879b06: 亡。去之廬山。又周遊荊揚間。隋開皇十四年。歸天
0879b07: 台。前後造寺三十六所。佛像八十萬軀。親度僧一
0879b08: 萬四千人。贖魚溪梁六十餘所。作放生池。表聞
0879b09: 於朝。嚴禁採捕。龍天致敬。道俗向化。法教於斯大
0879b10: 盛。晉王廣。從受菩薩戒。奉以名曰智者。嘗作淨土
0879b11: 十疑論。觀經疏等。顗化緣既畢。往剡東石城寺。謂
0879b12: 弟子曰。吾當卒於此矣。命施東壁。面向西方。專
0879b13: 稱阿彌陀佛。觀音。及般若名。又令多然香火。唱無
0879b14: 量壽佛經。及觀經題竟。弟子請云。未審大師證入
0879b15: 何位。沒此何生。顗曰。吾不領眾。必淨六根。損己巳利
0879b16: 人。但證五品。吾諸師友。今從觀音。勢至。皆來迎我。
0879b17: 言訖端坐。如入三昧。年六十七。開皇十七年。十一
0879b18: 月二十四日也。○法智者。名知禮。字約言。明州金
0879b19: 氏子。其父母禱佛求嗣。夢神僧一童子。之曰。
0879b20: 此佛子羅羅也。未幾。生禮。七歲喪母。號哭不絕。
0879b21: 白父求出家。遂往太平興國寺。依洪選師得度。稍
0879b22: 長。依寶雲寺。義通法師。學教觀。圓頓之旨。一受即
0879b23: 了。化中。通既歸寂。受請主乾符寺。尋徙保恩院。
0879b24: 敷揚教觀。學徒踵至。明州旱。禮與慈雲式公。修光
0879c01: 明懺。約三日不雨。當自焚一手。如期。果大雨。大中
0879c02: 祥符三年。重建保恩。賜名。曰延慶。六年。建念佛施
0879c03: 戒會。親為疏文。以勸念佛。結萬人以為一社。心心
0879c04: 繫念。日日要期。每歲仲春。同集一處。同修供養。同
0879c05: 聽法音。會彼萬心。以為一志。俾成淨業。誓取往生。
0879c06: 自此二月望日。每歲舉會以為常。嘗集十僧。修法
0879c07: 華懺三年。期以懺畢焚身。供養妙經。求生淨土。後
0879c08: 為眾沮不果。復集十僧。修大悲懺三年。然三指供
0879c09: 佛。天禧四年。駙馬李遵勗。奏禮高行。賜號法智大
0879c10: 師。敕令住世演教。禮以從上諸祖。闡揚淨土。多談
0879c11: 事相。罕示觀門。暫被時機。未窮圓頓。因取天台觀
0879c12: 無量壽經疏。研極理奧。曲暢元風。成妙宗鈔。數萬
0879c13: 餘言。其餘撰述。多指歸淨土。妙宗最切。時方詔天
0879c14: 下立放生池。禮歲遇佛生日。結放生會。集眾作法。
0879c15: 天聖六年。正月元日。將示寂。建光明懺七日。至五
0879c16: 日。結跏趺坐。召大眾說法畢。驟稱阿彌陀佛數百
0879c17: 聲。奄然而逝。年六十九。露龕二七日。爪髮加長。闍
0879c18: 維時。舌根不壞。若蓮花然。上能歸所歸竟。下能請
0879c19: 所請。我今皈命禮三寶者。能請也。求乞冥加發神
0879c20: 識。所請也。能請具四感。所請具四應。感應四句。釋
0879c21: 在後文。此中感為顯感。冥加。乃法身冥應也。發神
0879c22: 識者。求乞三寶加其智慧也。皈命請加竟。
0879c23: ○二造論成益。
0879c24: 敬採經論秘密旨闡明淨土生無生
0880a01: 普使將來悟此門斷疑生信階不退
0880a02: 上二句。明造論。下二句。乃成益也。秘密旨者。三德
0880a03: 密藏之旨。三德者。法身。般若。解脫。名為三。皆具常
0880a04: 樂我淨。名為德。此三不縱橫。不並別。不可思議。故
0880a05: 曰秘密。涅槃云。安置諸子秘密藏中。我亦不久自
0880a06: 住其中。故知自他初心。無不皆修。自他後心。無不
0880a07: 皆入。即下文一念心性圓三諦理。以圓三觀而證
0880a08: 入。所謂常寂光土也。闡明者。發明也。淨土生無生
0880a09: 者。謂因緣所生法。全體即中道無生也。普使將來
0880a10: 悟此門。斷疑生信階不退者。疑雖無量。大略有三。
0880a11: 一者邪疑。但信緣影之妄。不信佛土之唯心。二
0880a12: 者偏疑。但信偏空之真。不知妙有之俗。三者漸疑。
0880a13: 但信修德之漸。不知性德之橫。今悟此門。則斷邪
0880a14: 疑生正信。斷偏疑生圓信。斷漸疑生頓信。不退有
0880a15: 三。一位不退。入聖流不墮凡地。二行不退。恒度生
0880a16: 不墮二乘地。三念不退。心心流入薩婆若海。今入
0880a17: 此門。念念中圓斷三疑。圓生三信。圓證三不退也。
0880a18: 第二請加述意竟。
0880a19: ○第三分門立論。於中又二。初分門。二立論○今
0880a20: 初。
0880a21: 將造此論。立為十門。一一真法界門。二身土緣起門。
0880a22: 三心土相即門。四生佛不二門。五法界為念門。六境
0880a23: 觀相吞門。七三觀法爾門。八感應任運門。九彼此恒
0880a24: 一門。十現未互在門。
0880b01: 徹祖曰。十門大旨。初明理具。二明事造。前二是總。
0880b02: 後八為別。三四兩門。偏顯性德。五等諸門。偏顯修
0880b03: 德。第九橫論。第十豎論。然於其間。第五一門為最
0880b04: 要。以事理總別性修橫豎等義。舉不外此一念。以
0880b05: 是全體法界故。是故學者。但能於此一門洞明。則
0880b06: 前後諸門。盡在是矣。又此十科皆稱門者。門以能
0880b07: 通為義。謂此十科。門門皆通故。下明立論。先明第
0880b08: 一。
0880b09: ○初一真法界門。又二。初偈頌。二論文○今初。
0880b10: 一真法性中。具足十法界。依正本融通。生佛非殊致。
0880b11: 此科明理具者。謂眾生一念心性。本具三千實相。
0880b12: 法華經云。唯佛與佛。乃能究盡諸法實相。何謂諸
0880b13: 法實相。所謂諸法如是相。如是性等也。謂此心中。
0880b14: 本具十法界。十界各具十界。共成百界。每界又具
0880b15: 十如是。則成千如是。故曰百界千如也。又有假名
0880b16: 一千。實法一千。依報一千。則成三千。此三千法。不
0880b17: 離一念妄心。妄心既然。妄境亦爾。隨拈一香一華
0880b18: 一塵一聲。皆即三千實相。是故依正融通。生佛非
0880b19: 殊也。
0880b20: ○二論文分二。初立義。二防難。初又三。初總標。二
0880b21: 別釋。三結成○今初。
0880b22: 論曰。一真法界。即眾生本有心性。此之心性。具無量
0880b23: 德。受無量名。
0880b24: 若約性德。隨拈一法。皆即法界。皆具無量德。受無
0880c01: 量名。今言眾生心性者。乃觀心釋。謂心佛眾生。三
0880c02: 無差別。若約佛法釋。初機之人。則疑太高。若約眾
0880c03: 生法。又疑太廣。故但就現前一念第六意識釋。近
0880c04: 而復要也。眾生者。謂五陰四大和合。假曰眾生。本
0880c05: 有者。本來非無。強名曰有也。心性者。寂而常照。強
0880c06: 名曰心。照而常寂。強名曰性。德者。實有功能。名者。
0880c07: 隨功立號也。總標竟。
0880c08: ○二別釋二。初徵釋具德。二徵釋受名。初又四。初
0880c09: 分別三德。二融會三德。三會同三諦。四引經證
0880c10: 明。初又二。初總標。二別明○今初。
0880c11: 云何具無量德。舉要言之。謂性體。性量。性具。
0880c12: ○二別明又三。初明性體。二明性量。三明性具○
0880c13: 今初。
0880c14: 云何性體。謂此心性。離四句。絕百非。體性堅凝。清淨
0880c15: 無染。不生不滅。常住不壞。
0880c16: 離四絕百。正顯體。體性下四句。明具德。四句者。謂
0880c17: 有句。無句。亦有亦無句。非有非無句。百非。謂上四
0880c18: 句。各具四句。四四成十六句。約三世。則成四十八
0880c19: 句。已巳起四十八。未起四十八。則成九十六句。加根
0880c20: 本四句。共為百句也。而言離絕者。謂此性體。本離
0880c21: 言說相。離名字相。離心緣相。法華云。是法非思量
0880c22: 分別之所能解。謂一落思量分別。則不出四句。若
0880c23: 執四句。則成外道四句邪見。故般若云。般若如大
0880c24: 火聚。四邊不可觸。觸著便燒。然亦不可定離。墮絕
0881a01: 言見。若能融會之。則般若如清涼池。四門皆堪入
0881a02: 道。而成圓教四門。故起信論云。復次真實空者。從
0881a03: 本已巳來。一切染法。不相應故。離一切法差別相故。
0881a04: 無有妄分別心故。應知真如。非有相。非無相。非
0881a05: 亦有亦無相。非非有非無相。非一相。非異相。非亦
0881a06: 一亦異相。非非一非異相。略說。以一切眾生妄分
0881a07: 別心不能觸。故立為空。據實道理。妄念非有。空性
0881a08: 亦空。以所遮是無。能遮亦無故。下明具德。體性堅
0881a09: 凝。我德也。我者。主宰義。能為主故。不被所破。故曰
0881a10: 堅凝。顯心性乃十界萬法之主。清淨無染。淨德也。
0881a11: 謂本性清淨。無五住之惑染。不生不滅。樂德也。謂
0881a12: 本無分段變易二種生滅故。常住不壞。常德也。又
0881a13: 四句。各具四德。明性體竟。
0881a14: ○二明性量。
0881a15: 云何性量。謂此心性。豎窮三際。橫遍十方。世界有邊。
0881a16: 空無邊。空有邊。心性無邊。現在有邊。過未無邊。
0881a17: 過未有邊。心性無邊。無盡無盡。無量無量。
0881a18: 三際者。過去現在未來為三世。過去亦具三。謂過
0881a19: 去過去。過去現在。過去未來。現在亦具三。謂現在
0881a20: 過去。現在現在。現在未來。未來亦具三。謂未來過
0881a21: 去。未來現在。未來未來。加根本一世。則成十世。古
0881a22: 德云。十世古今。始終不離於當念。故曰豎窮三際
0881a23: 也。十方者。約正報則為十界。約依報則曰十方。據
0881a24: 華嚴經。此世界海。有須彌山微塵數風輪所持。能
0881b01: 持寶光牟尼香水海。此香水海。出大蓮華。名種種
0881b02: 光明蕊香幢。此世界住在其中。此世界金剛輪圍
0881b03: 山內。所有大地中。有十不可說佛剎微塵數香水
0881b04: 海。此香水海中。各有大蓮華。一一蓮華。各有世界
0881b05: 種。於中安住。一一世界種。各有二十重華藏世界。
0881b06: 次第布列。如此十不可說佛剎微塵數香水海雖
0881b07: 多。不出一念心性之相分。故曰無邊剎海。自他不
0881b08: 隔於毫端。故曰橫遍十方也。世界有邊等四句。釋
0881b09: 橫遍義。謂上佛剎微塵數香水海中。重重世界雖
0881b10: 多。總不出空外。故曰世界有邊。空無邊也。
0881b11: 空有邊。心性無邊者。空有相。心性無相故。楞嚴
0881b12: 經云。空生大覺中。如海一漚發。有漏微塵國。皆依
0881b13: 空所生。漚滅空本無。況復諸三有。又曰。十方空。
0881b14: 生汝心內。猶如片雲。點太清裏。故曰空有邊。心
0881b15: 性無邊也。現在有邊等四句。釋豎窮義。現在有邊
0881b16: 者。過去未來。乃現在之邊際故。過未無邊者。過未
0881b17: 無盡故。過未有邊。心性無邊者。經云。心生種種法
0881b18: 生。心滅種種法滅。心生。乃過去邊際。心滅。乃未來
0881b19: 邊際。故曰過未有邊。心性本無生滅。故曰無邊也。
0881b20: 無盡無量者。總結也。上句結豎。下句結橫。無盡者。
0881b21: 謂非有盡之無盡。乃離四句絕百非之無盡。無量
0881b22: 亦然。明性量竟。
0881b23: ○三明性具又三。初明假名。二明正報。三明依報
0881b24: ○今初。而言假名者。乃十法界。各各名字。謂此
0881c01: 名字。依正報實法而立。謂佛名字。乃至地獄名
0881c02: 字。對實法而言。故曰假名也。
0881c03: 云何性具。謂此心性。具十法界。謂佛法界。菩薩法界。
0881c04: 緣覺法界。聲聞法界。天法界。修羅法界。人法界。畜生
0881c05: 法界。餓鬼法界。地獄法界。此是假名。
0881c06: 釋此假名又二。初略釋假名。二略明法界。謂此心
0881c07: 性具十法界者。謂具假名。實法。依報。三千法也。梵
0881c08: 云佛陀。此云覺者。謂自覺。覺他。覺滿。自覺異凡夫。
0881c09: 覺他異二乘。覺滿異菩薩。佛則三覺圓。萬德備。故
0881c10: 名覺者。梵云菩提薩埵。此云覺有情。約自行。則雖
0881c11: 然覺悟。而情念未盡。故曰覺有情。約化他。則為覺
0881c12: 悟有情眾生也。梵云辟支迦羅。此翻緣覺。而有二
0881c13: 種。若出有佛世。修十二因緣。觀悟道。名緣覺。若出
0881c14: 無佛世。無師自悟。則名獨覺。聲聞者。大乘則以佛
0881c15: 道聲。令一切聞。故曰聲聞。小乘則聞佛四諦音聲
0881c16: 而悟道。故曰聲聞。梵云提婆。此云天。天者。天然。為
0881c17: 常受天然之樂。故云天。此攝六欲。四禪。四空。梵云
0881c18: 阿修羅。此云無端正。男醜女美。又翻非天。謂似天
0881c19: 而非天也。而有天人鬼畜四類。梵云摩舍喃。此
0881c20: 云人。人者。忍也。謂能安忍違順也。此該四洲。梵云
0881c21: 底栗車。此云畜生。此該水陸空三種。梵云閃多。此
0881c22: 云鬼。謂有財。少財。無財等。梵云泥耶。此云無有。
0881c23: 謂無樂有苦。地獄。乃此方約義立名。謂地下之獄。
0881c24: 故名地獄。此分大小寒熱等不同。此略釋假名。二
0882a01: 釋法界有三義。謂十數是能依。法界是所依。能所
0882a02: 合稱。故言十法界。又此十法界。各各因。各各果。不
0882a03: 相混濫。故言十法界。又此十法。一一當體是法界。
0882a04: 故言十法界。釋假名竟。
0882a05: ○二明正報。
0882a06: 復有正報。謂佛五陰。菩薩五陰。乃至地獄五陰。此是
0882a07: 實法。
0882a08: 正報者。謂無明為因。業為緣。所感名色。即指此名
0882a09: 色乃正感之報。故曰正報。言名色者。謂第八識投
0882a10: 胎時。識心無相。但有其名。故曰名。父精母血。有質
0882a11: 之法。故曰色。五陰者。開名色二法而為五。開名。為
0882a12: 受想行識四陰。色。即色陰。陰者。陰蓋義。蓋覆法身
0882a13: 故。又名五蘊。蘊者。積聚義。積聚生死故。佛五陰者。
0882a14: 非漏非無漏法性五陰。謂真善妙色。第一正受。無
0882a15: 上妙慧。真性解脫。一切智見。菩薩五陰者。謂亦有
0882a16: 漏亦無漏五陰。淨不淨色。樂無樂受。我無我想行。
0882a17: 常無常識。緣覺聲聞。無漏五陰。謂戒。定。慧。解脫。解
0882a18: 脫知見。人天。善有漏五陰。四惡趣。惡有漏五陰。此
0882a19: 是實法者。對假名而言也。正報竟。
0882a20: ○三明依報。
0882a21: 復有依報。謂佛國土。菩薩國土。乃至地獄國土。
0882a22: 依報者。乃十界眾生所依住故。又依正報所感故。
0882a23: 佛國土者。謂佛所依常寂光淨土。菩薩國土分三。
0882a24: 若圓別菩薩。無明破者。居實報國土。亦分入寂光
0882b01: 國土。若見思盡者。依方便國土。若未盡者。依人天
0882b02: 住。通菩薩惑盡者。依方便國土。未盡者。依人天住。
0882b03: 藏菩薩。依人天住。聲聞緣覺惑盡者。依方便住。未
0882b04: 盡者。依人天住。天依宮殿住。人依地住。修羅依海
0882b05: 底海畔住。畜生依地水空住。鬼依糞穢火住。八寒
0882b06: 八熱。乃地獄國土。此上十界。界各具十共。成百界。
0882b07: 又各具十如是。共成千如是。復有假名一千。正報
0882b08: 一千。依報一千。共成三千。又理具三千。事造三千。
0882b09: 兩重三千。同居一念。故曰性具也。明性具竟。已巳上
0882b10: 分別三德竟。
0882b11: ○二融會三德。
0882b12: 令易解故。作此三種分別。得意為言。即性具是性體
0882b13: 性量。性體離過絕非。即性具十界離過絕非。性體堅
0882b14: 凝。清淨無染。不生不滅。常住不壞。性具十界亦然。性
0882b15: 量豎窮橫遍。無盡無盡。無量無量。性具十界亦然。正
0882b16: 報五陰。同性體性量。清淨周遍。依報國土亦然。
0882b17: 融者。和也。謂和會三德也。釋此又二。初會假名。二
0882b18: 例依正。初又二。初總。次別。令易解故。作此三種分
0882b19: 別。得意為言。即性具是性體性量。此乃總融會也。
0882b20: 下乃別會。又二。初融會體具。次融會量具。文云。性
0882b21: 體離過絕非。即性具十界離過絕非者。此顯現前
0882b22: 事法界一切諸法。隨拈一香一華。乃至一微塵一
0882b23: 芥子。皆是性體。皆離四句。皆絕百非也。性體堅凝。
0882b24: 清淨無染。不生不滅。常住不壞。性具十界亦然者。
0882c01: 乃顯隨拈一香一華。乃至微塵芥子。皆是常樂我
0882c02: 淨四德也。此乃融會體具。下融會量具。性量豎窮
0882c03: 橫遍。無盡無盡。無量無量。性具十界亦然者。乃隨
0882c04: 拈一香一華。皆豎窮橫遍。無盡無量也。此足顯事
0882c05: 事無礙法界也。此融會假名竟。下例明依正也。正
0882c06: 報五陰。同性體性量。清淨周遍。此乃例明正報也。
0882c07: 謂十界正報五陰。乃至地獄極惡五陰。亦是性體
0882c08: 離過絕非。體性堅凝。清淨無染。不生不滅。常住不
0882c09: 壞。亦是性量之豎窮橫遍。無盡無量也。依報國土
0882c10: 亦然者。例明依報也。謂乃至地獄極惡依報。隨拈
0882c11: 一法。皆是性體離過絕非。體性堅凝。清淨無染。不
0882c12: 生不滅。常住不壞。亦是性量之豎窮橫遍。無盡無
0882c13: 量也。故偈云。依正本融通。生佛非殊致也。此融會
0882c14: 三德竟。
0882c15: ○三會同三諦。
0882c16: 此之三法。亦名三諦。性體即中諦。性量即真諦。性具
0882c17: 即俗諦。
0882c18: 諦者。謂自性不。故稱為諦。又見此三諦。得不顛
0882c19: 倒覺。故稱為諦。又能以此示於他。故稱為諦。中諦
0882c20: 者。統一切法之謂也。故下文云。離即離非。是即非
0882c21: 即也。真諦者。泯一切法也。故下文云。一切俱非也。
0882c22: 俗諦者。立一切法也。故下文云。一切俱即也。會同
0882c23: 三諦竟。
0882c24: ○四引經證明又二。初引三藏文證。二引七大文
0883a01: 證。初又三。初引空如來藏。二引不空如來藏。三
0883a02: 引空不空如來藏○今初。
0883a03: 故楞嚴經云。而如來藏妙明圓心。非心。非空。非地水
0883a04: 火風。非眼耳鼻舌身意。非色聲香味觸法。非眼界。乃
0883a05: 至非意識界。非無明。乃至非老死。非無明盡。乃至非
0883a06: 老死盡。非苦集滅道。非智。非得。非檀那。乃至非般剌
0883a07: 若。非怛答阿羯。非阿羅訶。非三藐三菩。非常樂我淨。
0883a08: 此即性量無相。是為真諦。
0883a09: 大佛頂文句云。此正顯心性。正隨緣而成十界染
0883a10: 淨諸法。而染淨法中。隨拈一法。皆即豎窮橫遍。無
0883a11: 盡無量之圓融大真諦也。一切俱非者。即藏性如
0883a12: 實空義。正隨緣而常不變也。言如來藏妙明圓心
0883a13: 者。隨緣不變名為如。不變隨緣名曰來。唯是一心
0883a14: 名曰藏。不可思議故曰妙。性自靈知故曰明。豎窮
0883a15: 橫遍故曰圓。重在圓字。為顯性量。然此三諦。有橫
0883a16: 有豎。豎。則即橫論豎。橫。則即豎論橫。今云一切俱
0883a17: 非。乃即豎論橫也。首言非心者。即指心法。次非空。
0883a18: 乃至非般剌若。指眾生法。次如是乃至非常樂我
0883a19: 淨。即指佛法。意顯心佛眾生。三無差別。約真諦而
0883a20: 論。故曰一非一切俱非也。若即橫論豎。豎中亦具
0883a21: 三諦。眾生法中。非空。至非意識界。是六凡法。屬俗
0883a22: 諦。非無明。乃至非老死。非無明盡。乃至非老死盡。
0883a23: 是緣覺法。非苦集滅道。非智非得。乃聲聞法。此二
0883a24: 屬真諦。緣覺法中。非無明。乃至非老死。乃流轉門。
0883b01: 非無明盡。乃至非老死盡。乃還滅門。聲聞法中。苦
0883b02: 集滅道。乃生滅四諦。非智非得。乃聲聞之果。非檀
0883b03: 那。乃至非般剌若。及六波羅蜜。是菩薩法。非怛答
0883b04: 阿羯。至非常樂我淨。乃佛法。此二屬中諦。梵云怛
0883b05: 答阿羯。此云如來。阿羅訶。此云無生。三藐三菩。此
0883b06: 云正知。今一切俱非。所謂一空一切空。假中皆
0883b07: 空。不思議大真諦也。空如來藏竟。
0883b08: ○二引不空如來藏。
0883b09: 而如來藏元明心妙。即心。即空。即地水火風。即六凡。
0883b10: 即二乘。乃至即如來常樂我淨。此即性具十界。是為
0883b11: 俗諦。
0883b12: 此文略。若約全文云。以是俱非世出世故。即如來
0883b13: 藏元明心妙。即心即空等也。以是俱非世出世者。
0883b14: 結上起下。非六凡。故非世。非四聖。故非出世。由其
0883b15: 一切俱非。所以一切俱即。即者。是也。此顯染淨諸
0883b16: 法。隨拈一法。無不具足三千實相。是圓融俗諦。一
0883b17: 切俱即。即藏性如實不空義。正隨緣而常不變也。
0883b18: 元明心妙。重一妙字。為顯性具。心佛眾生。三無差
0883b19: 別。一即。一切俱即。又三諦俱即。所謂一假一切假。
0883b20: 空中皆假。不思議大俗諦也。不空藏竟。
0883b21: ○三引空不空如來藏。
0883b22: 而如來藏妙明心元。離即離非。是即非即。此即性體
0883b23: 統攝。是為中諦。
0883b24: 文云。以是俱即世出世故。即如來藏妙明心元等。
0883c01: 以是俱即世出世故者。結上起下。由其俱非。而又
0883c02: 俱即。所以即妙明心元。此顯十界染淨諸法。隨拈
0883c03: 一法。無不皆是離過絕非。圓融中諦。一切雙遮雙
0883c04: 照。即藏性遮照同時義。正隨緣而常不變也。妙明
0883c05: 心元。重一元字。為顯性體統攝。離即離非。乃雙遮
0883c06: 上文。是即非即。乃雙照上文。心佛眾生。三無差別。
0883c07: 一遮照。一切遮照。又三諦俱遮俱照。即所謂一中
0883c08: 一切中。空假俱中。不思議大中諦也。引三藏文證
0883c09: 竟。
0883c10: ○二引七大文證。
0883c11: 又云。如來藏性色真空。性空真色。清淨本然。周遍法
0883c12: 界。地水火風空見識。莫不如是。地水火風空見識。即
0883c13: 性具也。清淨本然。性體也。周遍法界。性量也。又地水
0883c14: 火風空。清淨本然。周遍法界。即依報國土性體性量
0883c15: 也。見識清淨本然。周遍法界。即正報五陰性體性量
0883c16: 也。
0883c17: 此中文分二節。又云如來藏性色真空。至莫不如
0883c18: 是。乃引經文。下乃釋義證成。經中地大則曰性色
0883c19: 真空。性空真色。清淨本然。周遍法界。空大則曰性
0883c20: 覺真空。性空真覺。見大則曰性見覺明。覺精明見。
0883c21: 總攝聞覺知。識大則曰性識明知。覺明真識。妙覺
0883c22: 湛然。周遍法界。文雖少差。不出二諦。故曰莫不如
0883c23: 是也。下乃釋成。又二。初總。次別。地水火風空見識。
0883c24: 乃總十法界依正二報。故曰性具也。七大各各清
0884a01: 淨本然。離過絕非。故為性體。各各周遍法界。故為
0884a02: 性量也。下乃別釋。謂別其依正各具三諦也。引經
0884a03: 證明竟。大科徵釋具德已巳竟。
0884a04: ○二徵釋受名。
0884a05: 云何受無量名。舉要言之。此之心性。或名空如來藏。
0884a06: 或名真如。佛性。或名庵摩羅識。或名大圓鏡智。或名
0884a07: 菩提。涅槃。性體性量名空如來藏。即性具十界五陰
0884a08: 國土名空如來藏。性體性量名真如佛性。即性具等
0884a09: 名真如佛性。性體性量名庵摩羅識。即性具等名庵
0884a10: 摩羅識。性體性量名大圓鏡智。即性具等名大圓鏡
0884a11: 智。性體性量名菩提涅槃。即性具等名菩提涅槃。
0884a12: 文分二段。初略引七名。一法不立。名空如來藏。不
0884a13: 妄不變。名真如。離過絕非。名佛性。洞照萬法。名大
0884a14: 圓鏡智。諸佛所得。名菩提。寂靜無為。名涅槃。分別
0884a15: 一切而無染。名庵摩羅識。此云清淨識。二融會七
0884a16: 名。性體性量名空如來藏。即性具等名空如來藏
0884a17: 者。謂性具十界依正。隨拈一法。皆名空如來藏等
0884a18: 也。又既論十界。必分六即。謂理即空如來藏。乃至
0884a19: 究竟空如來藏。故下文明初後心也。真如佛性等
0884a20: 準知。第二別釋竟。
0884a21: ○三結成。
0884a22: 故曰。一真法性中。具足十法界。依正本融通。生佛非
0884a23: 殊致。
0884a24: ○大科立義竟。
0884b01: ○二防難又二。初問。二答。初又二。初雙開二心。二
0884b02: 初後互難○今初。
0884b03: 問曰。此一真法界。為初心是。為後心是。
0884b04: 初心者。理即位。後心者。究竟位。言六即者。六明事
0884b05: 相。因果無差。即顯理性。初後體同。無機子曰。癡禪
0884b06: 任性。濫上聖以矜高。狂慧隨情。居下凡而自屈。由
0884b07: 是天台大師明六即佛。破二種見。揀其太過。六分
0884b08: 因果之事殊。收彼不收。即顯聖凡之理等。六即頌
0884b09: 曰。動靜理全是。行藏事盡非。冥冥隨物去。杳杳不
0884b10: 知歸。此頌理即佛也。方聽無生曲。始聞不死歌。今
0884b11: 知當體是。翻恨自蹉跎。此頌名字即佛。念念照常
0884b12: 理。心心息幻塵。觀諸法性。無假亦無真。此頌觀
0884b13: 行即佛。四住雖先落。六塵未盡空。眼中猶有翳。空
0884b14: 裏見華紅。此頌相似即佛。豁爾心開悟。湛然一切
0884b15: 通。窮源猶未盡。尚見月朧。此頌分證即佛。從來
0884b16: 真是妄。今日妄皆真。但復本時性。更無一法新。此
0884b17: 頌究竟即佛。今雙開二心。乃以事難理也。
0884b18: ○二初後互難。
0884b19: 若初心是。應無七名。若後心是。應無九界。初後俱墮。
0884b20: 立義不成。
0884b21: 應無七名者。不達七名各具六即。應無九界者。不
0884b22: 達佛證窮十界。
0884b23: ○二答又二。初略明。二詳釋○今初。
0884b24: 答曰。此正顯初心是。以初心是故。方有後心是。以後
0884c01: 心是故。方顯初心是。
0884c02: 言初心後心者。有初。有初初。有後。有後後。初者。因
0884c03: 也。初初者。因性也。後者。果也。後後者。果性也。若論
0884c04: 事相。則初後天淵。若論理性。則因果一體。今一真
0884c05: 法界。乃十界之性。故初後俱是也。
0884c06: ○二詳釋又三。初以初證後非無九界。二聖凡六
0884c07: 即辯其初後。三以後證初非無七名○今初。
0884c08: 云何以初心是故。方有後心是。如果地依正融通。色
0884c09: 心不二。垂形九界。方便度生。悉由證此因心所具。故
0884c10: 曰。諸佛果地融通。但證眾生理本。故得稱性施設。無
0884c11: 謀而應。若不然者。何異小乘外道。作意神通。
0884c12: 果地依正融通。色心不二者。果地乃妙覺果。謂後
0884c13: 心也。此地以如如理為依報。如如智為正報。理智
0884c14: 不二。故依正融通。身土一如。故色心不二也。垂形
0884c15: 九界。方便度生者。方者。法也。便者。用也。謂佛於九
0884c16: 法界中。示十界之形像。又用四教十六門。六十四
0884c17: 悉檀方便。引九界眾生同證理性也。悉由證此因
0884c18: 心所具者。乃證窮十界因心所具三諦之理。證真
0884c19: 諦而得般若之相。證俗諦而得解脫之用。證中諦
0884c20: 而得法身之體。故荊溪大師云。諸佛果地融通。但
0884c21: 證眾生理本也。稱性施設。無謀而應者。稱真諦性。
0884c22: 施設藏通二教。稱俗諦性。施設別教。稱中諦性。施
0884c23: 設圓教。或頓施。或漸施。或秘密施。或不定施。曲盡
0884c24: 其宜。無方不可。皆是無心而應物。故曰無謀而應
0885a01: 也。作意神通者。謂起心作意始有通也。通有六種。
0885a02: 謂天眼。天耳。宿命。他心。神足。漏盡。此六通。又有修
0885a03: 得報得。鬼天報得五通。外道因根本禪。發得五通。
0885a04: 三乘依八背捨。八勝處等。修得五通。證果時得漏
0885a05: 盡通。圓教依法華經云。諸根通利。智慧明了。即諸
0885a06: 根互用。乃中道之通。今無謀而應。即中道之通。不
0885a07: 須作意。任運成就故。亦名無記化化禪。以初證後
0885a08: 竟。
0885a09: ○二聖凡六即辨其初後。
0885a10: 故法智大師曰。六即之義。不專在佛。一切假。實。三乘
0885a11: 人天。下至蛣。地獄色心。皆須六即。辯其初後。所謂
0885a12: 理蛣。名字蛣。乃至究竟蛣。以論十界皆理性
0885a13: 故。無非法界。一不可改。故名字去。不唯顯佛。九亦同
0885a14: 彰。至於果成。十皆究竟。
0885a15: 妙宗云。六種即名。皆事。理。體不二義。而事有逆順。
0885a16: 名字等五。順修事。唯理即一。純逆修事。此逆順事。
0885a17: 與本覺理。體皆不二。體既不二。其逆順名。自何而
0885a18: 立。以知不二。事皆合理。名之為順。其不知者。事皆
0885a19: 違理。故名為逆。名字等五。皆知皆順。若初理即。唯
0885a20: 迷唯逆。而迷逆事。與其覺理。未始暫乖。故名即佛。
0885a21: 以全體是故。免於退屈。六分別故。免於上慢。六不
0885a22: 離即。即不離六。六即義成。圓位可辯。又六即辯位。
0885a23: 有權有實。若權論者。前三教亦論六即。乃至四惡
0885a24: 趣。以十二因緣。亦可辯其初後。雖具六即。乃權論
0885b01: 耳。又不能言六即佛也。若據實而判者。若知實理
0885b02: 者。攝入名字位中。其未知者。盡在理即位中。故妙
0885b03: 宗云。未得圓聞。齊別內凡。尚屬理即。以七方便。未
0885b04: 解妙名。豈知即佛。此中判位。唯約圓判也。蛣者。
0885b05: 螂蟲也。理蛣等者。以劣例勝也。謂乃至地獄。
0885b06: 一色一心。尚論六即。何況佛也。以論十界皆理性
0885b07: 故。無非法界。一不可改者。問。何以地獄色心。乃至
0885b08: 蛣。皆以六即辯其初後。答曰。以論十法界。當體
0885b09: 全是本覺理性。無非一真法界全體。故曰。一一不
0885b10: 可改。此乃明其圓人所悟不二之理。前三教人全
0885b11: 然不知。況其餘也。名字去。不唯顯佛。九亦同彰者。
0885b12: 從名字位。至分證位。不但佛性顯。乃至地獄性。蛣
0885b13: 蜣性。假名性。正報性。依報性。微塵芥子性。一顯一
0885b14: 切顯。故云發心住者。一發一切發也。至於果成。十
0885b15: 皆究竟者。究竟位中。佛究竟菩薩亦究竟。乃至地
0885b16: 獄一色一心。一切皆究竟也。辯初後竟。
0885b17: ○三以後證初非無七名。
0885b18: 云何以後心是故。方顯初心是。正由後心果地。全證
0885b19: 眾生理本。故果地七種名目。悉是眾生性德美稱。但
0885b20: 眾生在迷。故無此稱。論性德。豈可言無。故初後俱
0885b21: 善。立義成矣。
0885b22: 性德者。心性本有功能也。美稱者。美名也。謂既有
0885b23: 此功能。便有此美名也。眾生在迷者。迷有二種。謂
0885b24: 界內眾生迷於事。界外眾生迷於理。由此二迷。不
0885c01: 悟性德。故無此美名也。防難竟。第一一真法界門
0885c02: 竟。
0885c03: ○二身土緣起門。又二。初偈頌。二論文○今初。
0885c04: 一真法界性。不變能隨緣。三身及四土。悉由心變造。
0885c05: 一真法界性。不變能隨緣者。謂一念心性之體。雖
0885c06: 不變。而用能隨緣。譬如空。雖非相。而不拒彼
0885c07: 諸相發揮。暗相發揮。喻九界緣起。明相發揮。喻佛
0885c08: 界緣起。雖然發揮。空常自不變。雖然不變。不拒
0885c09: 發揮。故曰正隨緣而常不變。正不變而常隨緣也。
0885c10: 三身四土者。十界皆具三身。九界苦即法身。惑即
0885c11: 報身。業即化身也。
0885c12: ○二論文分二。初正辯緣起。二結示淨宗。初又二。
0885c13: 初唯心變造。二變造唯心○今初。
0885c14: 論曰一真法界性。即前文所明性體性量性具也。教
0885c15: 中說真如不變隨緣。隨緣不變者。正由性體性量即
0885c16: 性具故。如君子不器。善惡皆能。故晉譯華嚴經云。能
0885c17: 隨染淨緣。具造十法界。謂真如性中所具九法界。能
0885c18: 隨染緣。造事中九法界。真如性中所具佛法界。能隨
0885c19: 淨緣。造事中佛法界。所以能者。正由性具。性若不具。
0885c20: 何所稱能。天台家言。正由理具。方有事用。此之謂也。
0885c21: 釋初句可知。教中下。釋不變能隨緣。引佛語也。真
0885c22: 如者。乃心性之異名。不妄不異之義也。正由性體
0885c23: 性量即性具故者。譬如空體。空量。即明暗二
0885c24: 境故。心性亦然。全鬼性體性量。即所見之火。人性
0886a01: 體量。即水。六凡體量。即同居。二乘即方便。菩薩即
0886a02: 實報。佛即寂光。如君子不器。善惡皆能者。引世間
0886a03: 法。例出世間法也。儒云君子不器者。不為一才一
0886a04: 藝所能局也。例出世間者。君喻性體。子喻性量。器
0886a05: 喻性具。有正報器。依報器。又有善器。惡器。有漏器。
0886a06: 無漏器。亦有亦無漏器。非有非無漏器。體量之君
0886a07: 子。無所不能。故曰不器也。晉譯華嚴經下。引經證
0886a08: 明。初引華嚴宗。二引台宗。梵語佛陀陀羅。此云
0886a09: 覺賢。大乘三果人。甘露飯王之苗裔。此土與羅什
0886a10: 相見。什有所疑。多就咨決。東晉義熙十四年。於謝
0886a11: 司空寺。譯華嚴經六十卷。堂前池內。有二童子。常
0886a12: 從池出。捧香散華。謂真如下。釋經義也。真如性中
0886a13: 所具九法界等者。謂一念心性中本具六凡見思
0886a14: 惑。能隨有漏業緣。造事中六凡法界。心性中本具
0886a15: 二乘塵沙惑。能隨無漏業緣。造事中二乘法界。心
0886a16: 性中本具菩薩無明惑。能隨亦有漏亦無漏緣。造
0886a17: 事中菩薩法界。真如性中所具佛法界等者。謂一
0886a18: 念心性中本具如來智慧。能隨非有漏非無漏緣。
0886a19: 造事中佛法界。所以能者。乃心性之妙用也。性若
0886a20: 不具。何以顯其妙哉。天台下。又引台宗證成也。唯
0886a21: 心變造竟。
0886a22: ○二變造唯心。
0886a23: 是知事中。十法界三身四土。悉由真如隨緣變造。既
0886a24: 曰真如不變隨緣。隨緣不變。則事中染淨身土。當體
0886b01: 即真。無一絲毫可加損於其間者。楞嚴經云。見與見
0886b02: 緣。並所想相。如空華。本無所有。此見及緣。元是菩
0886b03: 提妙淨明體是也。
0886b04: 此中二段。初正明。楞嚴下。引證也。事中十界者。謂
0886b05: 事法界也。法界者。一切眾生身心本體。法者。軌則
0886b06: 義。界。具性分二義。若約事說。即分義。若約理說。即
0886b07: 性義。以此性分互相交絡。則成四種法界義。一者
0886b08: 事法界。謂十界眾生。身心差別。各有分齊。二理法
0886b09: 界。謂十界眾生。同一理體。三理事無礙法界。謂理
0886b10: 由事顯。事由理成。理事互融。名理事無礙。四事事
0886b11: 無礙法界者。謂一一分齊事法。稱性互融。一多相
0886b12: 即。大小互容。重重無盡。名事事無礙也。三身者。法
0886b13: 報化也。十界各具三身。謂九界苦。即法身。業即解
0886b14: 脫。即應化身。惑即般若。即報身。得論六即。佛界三
0886b15: 身。又論單複。四土。亦論亦即。若依若正。若單若複。
0886b16: 若凡若聖。悉由真如隨緣而變造。當體即真者。謂
0886b17: 事法界中。隨拈一法。當體即性體性量。離過絕非。
0886b18: 豎窮橫遍也。一法既爾。法法皆然。故得互相攝入。
0886b19: 主伴重重。而成事事無礙法界也。故曰無一絲毫
0886b20: 法。可加於其間。可損於其間也。楞嚴經下。引證也。
0886b21: 見者。十界八識能緣見分。心法也。見緣者。十界八
0886b22: 識所緣相分。境法也。所想相者。眾生不了如幻。妄
0886b23: 起我法二執也。如空華。本無所有者。不唯我法
0886b24: 本空。而且心境如幻也。此見及緣。元是菩提妙淨
0886c01: 明體者。謂心境二法。唯一真如性體性量也。正辯
0886c02: 緣起竟。
0886c03: ○二結示淨宗。
0886c04: 若然。則娑婆。極樂。此世眾生當生九品。彌陀已巳成吾
0886c05: 心當果。悉由心性之所變造。心具而造。豈分能所。即
0886c06: 心是佛。即佛是心。即心是土。即土是心。即心是果。即
0886c07: 果是心。能造因緣。及所造法。當處皆是心性。故明此
0886c08: 宗而求生樂土者。乃生與無生兩冥之至道也。
0886c09: 結示淨宗者。謂結示唯心之宗。唯佛之宗。絕待圓
0886c10: 融之宗。超情離見之宗也。此中二段。初結唯心變
0886c11: 造。示生則決定生義。二結變造唯心。示無生則決
0886c12: 定無生義也。若然者。承上文也。娑婆極樂者。明唯
0886c13: 心變造之土也。此世眾生當生九品者。明唯心變
0886c14: 造眾生也。彌陀已巳成吾心當果者。明唯心變造之
0886c15: 佛也。故曰悉由心性之所變造也。下明無生義。心
0886c16: 具而造。豈分能所者。謂國土眾生及佛。並是心中
0886c17: 本具。而今造出。元無能生所生也。即心是佛。即佛
0886c18: 是心。則佛無生也。即心是土。即土是心。則土無生
0886c19: 也。即心是果。即果是心。則果無生也。亦眾生無生
0886c20: 也。能造因緣。即十界之因也。所造法。即十界之果
0886c21: 也。當處皆是心性者。因緣當處是心。則因緣無生
0886c22: 也。果當處是心。則果無生也。以此而例。唯心變造。
0886c23: 明其生則決定有生。變造唯心。明其無生決定無
0886c24: 生。若二義相成。則決定亦生亦無生。若二義互奪。
0887a01: 則決定非生非無生也。若言有生。乃唯佛之宗。若
0887a02: 言無生。乃唯心之宗。若言非生非無生。乃絕待之
0887a03: 宗。若言亦生亦無生。乃圓融之宗。一句中圓該四
0887a04: 句。而又圓超四句。而又正圓該時。便圓超。正圓超
0887a05: 時。便圓該。圓超圓該。同時無礙。乃超情離見之宗。
0887a06: 故曰明此宗旨而求生樂土者。乃生與無生兩冥
0887a07: 之至道也。若再例釋者。亦是求也。亦無求也。亦非
0887a08: 求非無求也。亦亦求亦無求也。亦求生也。亦求無
0887a09: 生也。亦求非生非無生也。亦求亦生亦無生也。兩
0887a10: 冥至道。亦四冥至道。亦五冥至道。亦冥也。亦不冥
0887a11: 也。亦亦冥亦不冥。亦不冥亦非冥至道也。身土緣
0887a12: 起門竟。
0887a13: ○三心土相即門。又二。初偈頌。二論文○今初。
0887a14: 西方安樂土。去此十萬億。與我介爾心。初無彼此異。
0887a15: 即者。是也。謂即心是土。即土是心也。心者。乃一念
0887a16: 之見分也。土。乃相分。見相唯是一心。故曰此見及
0887a17: 緣。元是菩提妙淨明體。云何於中有是非是也。
0887a18: ○二論文分二。初正辯。相即。二問答申明○今初。
0887a19: 論曰。佛說阿彌陀經云。從是西方過十萬億佛土。有
0887a20: 世界名曰極樂。百億日月。百億須彌。百億大海。百億
0887a21: 鐵圍山。名一佛土。十千為萬。十萬為億。一佛國土。已巳
0887a22: 自廣大。況億佛土乎。況十萬億乎。是則極樂國土。去
0887a23: 此甚遠。博地凡夫。念佛求生。彈指即到者。正由生吾
0887a24: 心所具之佛土也。言介爾心者。即凡夫念佛之心也。
0887b01: 剎那之心。至微至劣。故稱介爾。謂十萬億遠之佛土。
0887b02: 居於凡夫介爾之心。即心是土。即土是心。故曰初無
0887b03: 彼此異。
0887b04: 百億日月等者。乃明三千大千世界。為一佛所化。
0887b05: 故為一佛土也。三千。謂小千中千大千也。一日月。
0887b06: 一須彌。一大海。一鐵圍。乃一四天下。一千四天下。
0887b07: 為小千世界。一千小千。為中千。一千中千。為一大
0887b08: 千世界。一共有百億日月等也。十千為萬下。況顯
0887b09: 其遠也。博地下。正明相即。博地者。大地也。剎那者。
0887b10: 此云極少時。一念中有九十剎那。故曰極少。一念
0887b11: 心起必具四分。所生之土。乃相分。能生之心。乃見
0887b12: 分。見相。唯一自證分。及證自證分。四分唯是一心。
0887b13: 故曰即心是土。即土是心。而無彼此也。正辯相即
0887b14: 竟。
0887b15: ○二問答申明。
0887b16: 問曰。介爾之心。居於方寸博地疑團。何能包許遠之佛土。答曰。
0887b17: 介爾之心。昧者謂小。達人大觀。真妄無二。蓋此妄心。
0887b18: 全性而起。性既無邊。心亦無際。性如大海。心如浮漚。
0887b19: 全海為漚。漚還匝海。蓋真如不變隨緣。隨緣不變。既
0887b20: 曰隨緣不變。豈可以真妄而局大小哉。
0887b21: 方寸者。肉團心也。此心方圓。不出寸許。故曰方寸。
0887b22: 乃五臟中心臟。浮塵意根。俗云神藏於心。故曰居
0887b23: 於方寸。亦第八識相分。答中言真妄無二者。真。謂
0887b24: 真性。妄。謂妄心。性。乃不變之體。心。乃隨緣之用。體
0887c01: 用不二也。妄心全性而起者。謂全豎窮橫遍之性。
0887c02: 起為介爾之心。全介爾之心。即豎窮橫遍之性。故
0887c03: 曰性既無邊。心亦無際也。性如大海。更以喻釋也。
0887c04: 文可知。心土相即門竟。
0887c05: ○四生佛不二門。又二。初偈頌。二論文○今初。
0887c06: 阿彌與凡夫。迷悟雖有殊。佛心眾生心。究竟無有二。
0887c07: ○二論文分四。初生佛分於迷悟。二迷悟依於心
0887c08: 性。三心性體不受迷。四稱性行無棄○今初。
0887c09: 論曰阿彌陀佛者。果人也。成就三身。四智。十力。四無
0887c10: 所畏。十八不共等功德。凡夫者。因人也。具足無量恒
0887c11: 沙煩惱。造作無量恒沙業繫。當受無量恒沙生死。迷
0887c12: 悟之相。譬彼雲泥。
0887c13: 三身者。梵語毗盧遮那。此云遍一切處。華嚴云。法
0887c14: 身在一切處。一切眾生及國土。三世悉在無有
0887c15: 餘。無有形相而可得。梵語盧舍那。此云光明遍照。
0887c16: 梵網云。我今盧舍那。方坐蓮華臺等。梵語釋迦牟
0887c17: 尼。此云能仁寂默。然此三名。不可定執。晉譯華嚴。
0887c18: 皆盧舍那。唐譯皆稱毗盧遮那。華嚴又云。或名釋
0887c19: 迦。或名遮那等。只是梵音不同耳。雖有三名。本無
0887c20: 異體。然此三身。各論單複。法身單。唯指本覺性體。
0887c21: 報身單。指始覺智圓。化身單。指慈悲應現。法身複
0887c22: 者。一者自性清淨法身。二者離垢妙極法身。報身
0887c23: 複者。一者自受用報身。即諸佛智斷二德。究竟果
0887c24: 德。二者他受用報身。即地上菩薩所見剎塵相好。
0888a01: 化身複者。一者應現身。示成八相。二者變化身。無
0888a02: 而倏有。示現八相。又有三種。一者勝應身。謂地上
0888a03: 所見。亦名他受用。二者帶劣勝應身。即通教三乘
0888a04: 所見。三劣應身。藏教所見丈六老比丘相。四智者。
0888a05: 謂轉八識成四智。轉第八為大圓鏡智。第七為平
0888a06: 等性智。第六為妙觀察智。前五為成所作智。十力
0888a07: 者。一者是處非處智力。知一切眾生果報因緣。如
0888a08: 作善業能得樂報。名是處。作惡業望於善報。名非
0888a09: 處。二者知業智力。知一切眾生三世所有業力。三
0888a10: 者知定智力。知禪三昧。四者知根智力。知諸眾生
0888a11: 上中下根。五者知欲智力。知諸眾生種種欲樂。六
0888a12: 者知界智力。知諸眾生世間種種界分。七者知至
0888a13: 處智力。知一切道至處相。八者宿命智力。知過去
0888a14: 一世乃至百千萬世。姓名苦樂壽夭等。九者天眼
0888a15: 智力。見諸眾生生時死時。善道惡道等。十者漏盡
0888a16: 智力。自知我生已巳盡。不受後有。四無所畏者。一者
0888a17: 一切智無畏。謂於一切諸法。盡知盡見。故無所畏。
0888a18: 二漏盡無畏。謂佛五住究盡。二死永亡。故無所畏。
0888a19: 三者說障道無畏。謂於障道之法。能知能說。故無
0888a20: 所畏。四者說苦盡道無畏。謂於盡苦之道。能知能
0888a21: 說。故無所畏。十八不共法者。唯佛一人有。不與三
0888a22: 乘共。一者身無失。二者口無失。三者意無失。四者
0888a23: 無不定心。五者無異想心。六者無不知已巳捨心。七
0888a24: 者欲無減。八者念無減。九者精進無減。十者智慧
0888b01: 無減。十一者解脫無減。十二者解脫知見無減。十
0888b02: 三者身業隨智慧行。十四者口業隨智慧行。十五
0888b03: 者意業隨智慧行。十六者知過去世無礙。十七者
0888b04: 知現在世無礙。十八者知未來世無礙。功德者。力
0888b05: 用也。凡夫者。因人也者。謂四教內凡外凡也。因人
0888b06: 則通。等覺皆名因人。具足無量恒沙煩惱者。見思
0888b07: 煩惱。塵沙煩惱。無明煩惱。恒沙業繫者。謂有漏業。
0888b08: 無漏業。亦有亦無漏業。造業必感苦果。故名為繫。
0888b09: 恒沙生死者。謂分段變易二種生死。業多生死亦
0888b10: 多也。迷悟者。真中二種迷悟也。譬彼雲泥者。天地
0888b11: 懸殊也。生佛分於迷悟竟。
0888b12: ○二迷悟依於心性。
0888b13: 而言究竟無二者。謂據相而言。則不二而二。約性而
0888b14: 論。則二而不二。蓋諸佛乃悟眾生心內諸佛。眾生乃
0888b15: 迷諸佛心內眾生。所以悟者。悟眾生本具性體性量
0888b16: 性具也。所以迷者。迷諸佛所證性體性量性具也。
0888b17: 據相而言者。謂按俗諦中事相而言也。不二而二
0888b18: 者。修德不同故。即而常自六也。約性而論者。約真
0888b19: 諦理性而言也。二而不二者。性德體一故。六而常
0888b20: 自即也。蓋諸佛下。明不二所以也。諸佛者。乃四教
0888b21: 佛。法報應化也。乃悟眾生心內諸佛者。謂法佛乃
0888b22: 眾生心內性體諸佛。報佛乃眾生心內性量諸佛。
0888b23: 應化乃眾生心內性具諸佛。眾生者。乃四教眾生。
0888b24: 謂九法界。乃迷諸佛心內眾生者。謂菩薩乃諸佛
0888c01: 心內無明眾生。二乘乃諸佛心內塵沙眾生。六凡
0888c02: 乃諸佛心內見思眾生。此明能迷能悟也。所以下。
0888c03: 明所迷所悟也。譬如依方故悟。依方故迷。所以悟
0888c04: 者。悟眾生本具性體性量性具者。謂法佛悟性體。
0888c05: 報佛悟性具。應化悟性量。又法佛圓悟。報佛次第
0888c06: 悟。應化體析悟也。所以迷者。迷諸佛所證性體性
0888c07: 量性具者。謂菩薩迷性體。二乘迷性具。六凡迷性
0888c08: 量。又六凡全迷。二乘迷俗中。菩薩迷中道。迷悟依
0888c09: 於心性竟。
0888c10: ○三心性體不受迷。
0888c11: 心性之妙。豈受其迷。迷而不迷。斯言有在。
0888c12: 非唯不受其迷。而亦不受其悟。喻如定方原無動。
0888c13: 迷悟在於人。約人有迷悟。方不屬迷悟。雖不屬迷
0888c14: 悟。而亦不離迷悟。故曰迷而不迷。斯言有在。亦可
0888c15: 言悟而不悟也。心性體不受迷竟。
0888c16: ○四稱性行無棄。
0888c17: 故眾生本有性體。即諸佛所證法身。性量。即報身。性
0888c18: 具。即應身。四智。十力。四無所畏。十八不共等功德。會
0888c19: 合可知。故古德云。諸佛心內眾生。塵塵極樂。眾生心
0888c20: 內諸佛。念念證真。故彌陀即我心。我心即彌陀。未舉
0888c21: 念時。早已巳成就。纔舉心念。即便圓成。感應道交。為有
0888c22: 此理。故念佛人。功不唐捐。
0888c23: 會合可知者。三身已巳會合。四智者。鏡智即法身。乃
0888c24: 性體。平等智即報身。乃性量。成事智即應身。乃性
0889a01: 具。觀察智通三身。十力。四無所畏。不共法等。各分
0889a02: 四教。四教合三身可知矣。故古德云者。引古證也。
0889a03: 塵塵極樂者。眾生即佛故。念念證真者。佛即眾生
0889a04: 故。由其佛即眾生。故彌陀即我心矣。由其眾生即
0889a05: 佛。故我心即彌陀也。未舉念時早已巳成就者。性德
0889a06: 本然也。纔舉心念即便圓成者。修德合性。故曰一
0889a07: 念相應一念佛。念念相應念念佛也。感應道交二
0889a08: 句者。我為能感。佛為所感。佛為能應。我為所應。為
0889a09: 有此不二之心焉。生佛不二門竟。
0889a10: ○五法界為念門二。初偈頌。二論文○今初。
0889a11: 法界圓融體。作我一念心。故我念佛心。全體是法界。
0889a12: 法界圓融體者。即事事無礙法界之體也。豎窮橫
0889a13: 故曰圓。法法無礙故曰融。作我一念心者。亦可
0889a14: 說一念境。一念香。一念華等。無不可也。全體是法
0889a15: 界者。四種法界也。所念。即事法界。能念。即理法界。
0889a16: 能所不二。即理事無礙法界。具足三千。即事事無
0889a17: 礙法界也。
0889a18: ○二論文二。初正辯念體。二結示淨宗。初又三。初
0889a19: 正辯。二引證。三況顯○今初。
0889a20: 論曰。行者稱佛名時。作佛觀時。作主伴依正餘觀時。
0889a21: 修三種淨業時。一心不亂時。散心稱名時。以至見思
0889a22: 浩浩。恒沙煩惱。凡此有心。皆由真如不變隨緣而作。
0889a23: 全體即是法界。
0889a24: 三種淨業者。一者孝養父母。奉事師長。慈心不殺。
0889b01: 修十善業。二者受持三皈。具足眾戒。不犯威儀。三
0889b02: 者深信因果。讀誦大乘。勸進行者。見思者。謂見思
0889b03: 二惑。見。謂身邊邪見戒。思。謂貪嗔癡慢疑。恒沙煩
0889b04: 惱。謂煩惱無盡也。徹祖十門大旨曰。然於十門之
0889b05: 中。第五一門為最要。以事理總別性修橫豎等義。
0889b06: 舉不外此一念。以是全體法界故。是故學者。但能
0889b07: 於此一門洞明。則前後諸門。盡在是矣。今略為點
0889b08: 示。先示本科。行者正當稱名時。便是作佛觀時。謂
0889b09: 一心專注洪名。便是能觀所觀。此中具足十法成
0889b10: 乘。所念洪名。即不思議境。能念。即不思議菩提之
0889b11: 心。能所不二。即不思議止觀。念念相應。即破法遍。
0889b12: 若達此意。即識通塞。能念即念。所念即處。即四念
0889b13: 處。念念相續。莫令不相續。即正勤。若功行熟。即如
0889b14: 意足。以功行純熟。即五根生。根生故力用長。即五
0889b15: 力。念念覺照。即七覺分。安隱而行。即八聖道。此道
0889b16: 品調適。行住坐臥。懇禱禮拜。即對治助開。須識六
0889b17: 即位次。莫起上慢。莫令妄想所動。即能安忍。以往
0889b18: 生為期。即離法愛。此即十乘觀法。亦是作主伴依
0889b19: 正餘觀時。觀經疏云。觀雖十六。言佛便周。謂以主
0889b20: 攝伴。以正攝依也。亦是修三種淨業時。謂我今念
0889b21: 佛求生者。正為過去無盡父母故。無盡師長故。無
0889b22: 量眾生故。念念之中。具足如是三心。一句洪名。乃
0889b23: 上上品十善。即此便是一體三皈。念念相續。便具
0889b24: 足眾戒。行住坐臥不離。乃不犯威儀。念佛為因。淨
0889c01: 土為果。正當念念相續。即大乘經典。即此心佛。即
0889c02: 第一義諦。亦以此勸進行者。亦是見思浩浩時。煩
0889c03: 惱不曾斷故。此略點本科。再點十門。既曰法界全
0889c04: 體。便是一真法界門。所念之佛即性具。能念之心
0889c05: 即性量。能所不二即性體。此即三諦。能念屬身。所
0889c06: 念屬土。能所惟一緣起。即身土緣起門。即能是所
0889c07: 即所是能。即心土相即門。能念是生。所念是佛。能
0889c08: 所不二。即生佛不二門。能念是觀。所念是境。離能
0889c09: 無所。離所無能。即境觀相吞門。境為妙假觀為空。
0889c10: 境觀雙亡即是中。即三觀法爾門。能念為感。所念
0889c11: 為應。即感應任運門。能念是此。所念是彼。能所不
0889c12: 二。即彼此恒一門。念佛時。即往生時。即成佛時。即
0889c13: 度生時。豎窮三際。即現未互在門。再示釋題。一聲
0889c14: 佛號。圓具彌陀三身四土。正當念時。便圓淨四土。
0889c15: 圓見三身。亦圓轉五濁。圓證三不退。故文云。以此
0889c16: 妙心。念彼阿彌。則彼三身。何身不念。求彼四土。何
0889c17: 土不生。即釋淨土。一聲佛號。即佛界大緣起。佛界
0889c18: 既起。九亦同彰。即示緣起。一聲佛號。全佛即心。即
0889c19: 唯心之宗。全心即佛。即唯佛之宗。非心非佛。即絕
0889c20: 待之宗。即心即佛。即圓融之宗。無有思量分別。即
0889c21: 超情離見之宗。即明宗旨。念佛時。即成佛時。自然
0889c22: 超出三乘權益。即顯勝益。正當念時。全體是生。唯
0889c23: 是一心則無生。非心非佛。則非生非無生。心佛宛
0889c24: 然。則亦生亦無生。圓該四句。而又圓超四句。而又
0890a01: 正圓該時便圓超。正圓超時便圓該。圓該圓超。同
0890a02: 時無礙。生無生論也。示釋題竟。稱佛名時如此。作
0890a03: 佛觀時。乃至見思浩浩。無不皆然。介爾有心。三諦
0890a04: 具足。故是法界全體也。正辯竟。
0890a05: ○二引證。
0890a06: 故法智大師云。法界圓融不思議體。作我一念之心。
0890a07: 亦復舉體作生作佛。作依作正。
0890a08: ○三況顯。
0890a09: 若然者。餘心尚是。況念佛心乎。
0890a10: 餘心者。謂見思煩惱心。眾生心尚是。況佛心乎。正
0890a11: 辯念體竟。
0890a12: ○二結示淨宗又二。初示理本圓妙。二示行有等。
0890a13: 差○今初。
0890a14: 是故行者念佛之時。此心便是圓融清淨寶覺。以此
0890a15: 妙心。念彼阿彌。則彼三身。何身不念。求彼四土。何土
0890a16: 不生。
0890a17: 圓融清淨寶覺者。即法界圓融不思議體。所念。即
0890a18: 法身。能念。即般若。能所不二。即解脫。三德念念具
0890a19: 足。故曰圓融。不可思議。故曰清淨。此心便是妙覺
0890a20: 之體。故曰寶覺。生佛不二。故曰念彼三身。何身不
0890a21: 念。身土不二。故曰何土不生。若不然者。不稱妙心
0890a22: 也。理本圓妙竟。
0890a23: ○二示行有等差。
0890a24: 但隨功行淺深。品位高下耳。
0890b01: 上文明即事之理。理本圓妙。此乃示即理之事。事
0890b02: 有等差。理本圓妙。故六而常即。事有等差。故即而
0890b03: 常六。是故須分六即之義也。若功行至觀行位。則
0890b04: 生同居淨土。分三輩九品。通惑未斷故。見彌陀應
0890b05: 化身。若至相似位。則生方便淨土。四住雖落。六塵
0890b06: 本空故。見彌陀勝應身。若至分證位。則生實報淨
0890b07: 土。亦名分證寂光淨土。見佛報身。亦見法身。雖生
0890b08: 彼土。即生自土。雖見他身。即見自身。自他不二。故
0890b09: 曰唯心淨土。自性彌陀也。法界為念門竟。
0890b10: ○六境觀相吞門二。初偈頌。二論文○今初。
0890b11: 十六等諸境。事理兩種觀。彼此互相吞。如因陀羅網。
0890b12: 十六諸境者。十六妙觀也。初日輪懸鼓觀。乃至第
0890b13: 六總觀。為依報觀。第七華座觀。至十三雜觀。為正
0890b14: 報觀。十四至十六。為九品往生觀。此十六諸境。妙
0890b15: 宗以事理二觀。釋彼經文。事觀則但觀十六事境。
0890b16: 觀成則隨位往生。理觀則了知十六。唯是一心。故
0890b17: 曰是心作佛。是心是佛等也。觀成亦隨位往生。若
0890b18: 欲詳細。當觀妙宗。茲不具錄。如因陀羅網者。因陀
0890b19: 羅。帝釋天之名也。具云釋迦提婆因陀羅。此云能
0890b20: 天主。此天有網。故曰因陀羅網。
0890b21: ○二論文二。初正辯相吞。二結示淨宗。初又三。初
0890b22: 標有本。二明由致。三示行相○今初。
0890b23: 論曰。境觀相吞者。正由事事無礙也。事事所以無礙
0890b24: 者。所謂有本者如是也。
0890c01: 有本者。即下文由致。乃明其本也。今先明事事無
0890c02: 礙觀。藕益大師釋觀想偈云。能禮所禮性空寂。感
0890c03: 應道交難思議。我此道場如帝珠等六句。以明互
0890c04: 遍互具妙觀。深顯事事無礙法界也。且初能禮。即
0890c05: 我之三業。謂身業翹勤。口業專至。意業恭敬。此三
0890c06: 並是因緣生法。凡屬緣生。悉皆無性。謂非自。他。共。
0890c07: 離。故其性空寂由空寂故。方成能感。即寂而感。即
0890c08: 感仍寂。故難思議。其所禮者。即佛菩薩等三身。此
0890c09: 三並是因緣生法。無性。故空寂。空寂。故方成能應。
0890c10: 即寂而應。即應仍寂。故難思議。如兩鏡相照。由明
0890c11: 淨故。方能互現。互為能照。互為所照。感應之道交。
0890c12: 亦復如是。兩鏡中影。雖各各重重無盡。而無出入。
0890c13: 亦無往來。法性本然。詎可思議達此不思譏法性
0890c14: 已巳。方知我之一室道場。本與法界空界等。十方
0890c15: 三世諸佛菩薩。無不炳現此一室中。猶如帝珠。普
0890c16: 現一切。又知十方三世諸佛菩薩。道場海會。無不
0890c17: 皆然。亦如帝珠。普現一切。故我此身雖在於此。決
0890c18: 定普於一切諸佛菩薩之前而現其影。此則不唯
0890c19: 一身禮一佛。亦復一身遍禮一切佛。亦復一切身
0890c20: 互禮一切佛。稱性互遍。稱性互具。此無盡身雲。人
0890c21: 人本具。不俟安排而後然。我之身雲既然。佛菩薩
0890c22: 身雲亦爾。正報既爾。依報亦然。故為事事無礙法
0890c23: 界也。標有本竟。
0890c24: ○二明由致。
0891a01: 蓋由法界圓融不思議體。作我一念之心。亦復舉體
0891a02: 作生作佛。作依作正。既皆全體而作。有何一法不即
0891a03: 法界。故曰一塵法界不小。剎海法界不大。多亦法界
0891a04: 少亦法界。
0891a05: 由。謂因由。致。謂理致。事事所以無礙者。蓋由其法
0891a06: 界圓融不思議不理致也。圓融不思議體者。即一
0891a07: 真法界也。事事無礙者。蓋由性具即性體性量故
0891a08: 也。作我一念心者。舉法界全體。作我一念能修之
0891a09: 心法。非法界少分。此心既法界全體。便即豎窮橫
0891a10: 也。亦復舉體作生作佛作依作正者。亦舉法界
0891a11: 全體。作所觀之生法佛法依法正法。亦非法界少
0891a12: 分。乃至一塵一芥。法法皆然。既皆全體而作。有何
0891a13: 一法不即豎窮橫。故曰一塵法界不小。剎海法
0891a14: 界不大。法界無大小故。多亦法界。少亦法界。法界
0891a15: 無多少故。法法既皆豎窮橫。而無妨礙。故為事
0891a16: 事無礙法界也。明由致竟。
0891a17: ○三示行相。
0891a18: 是以西方十六諸境。吾心事理二觀。一一無非法界
0891a19: 全體。如帝釋宮中。因陀羅網。雖彼此各是一珠。而影
0891a20: 入眾珠。雖影入眾珠。而東西照用有別。境觀亦然以
0891a21: 境為事。則觀為理。理能包事。是為以觀吞境。以觀為
0891a22: 事。則境為理。理能包事。是為以境吞觀。若觀若境。或
0891a23: 一為事。餘為理。或一為理。餘為事。彼此互各相吞。故
0891a24: 如因陀羅網。
0891b01: 文分三節。初明圓融理。二引圓融喻。三合圓融觀。
0891b02: 是以西方十六諸境。吾心事理二觀。一一無非法
0891b03: 界全體者。正明法界圓融理也。是以者。承上文義
0891b04: 也。十六諸境。無非法界全體者。所觀之境。皆是性
0891b05: 體性量也。事理二觀。無非法界全體者。能觀之心。
0891b06: 亦是性體性量也。性體清淨。故能互含。性量周遍。
0891b07: 故能互遍。以互遍互含。故能互吞。互為能吞。互為
0891b08: 所吞。重重無盡。即成事事無礙之理。以此而為所
0891b09: 觀。故前文互遍互具妙觀云。如兩鏡相照。由明淨
0891b10: 故。方能互現。互為能照。互為所照。法性本然。詎可
0891b11: 思議。達此不思議法性已巳。方知我之道場。本與法
0891b12: 界空界等。十方三世諸佛菩薩。無不炳現此道
0891b13: 場中。猶如帝珠。普現一切也。如帝釋宮下。引喻也。
0891b14: 此法界體。湛然清淨。無可比況。且以帝珠為喻也。
0891b15: 此中喻。具四法界。珠體。喻事法界。彼此各是一珠
0891b16: 故。珠光。喻理法界。能含影故。影入眾珠。喻理事無
0891b17: 礙法界。影影皆豎窮橫。重重無盡。喻事事無礙
0891b18: 法界。梵網合註云。一珠影現一切珠。一切珠中一
0891b19: 珠影。一切珠中一切珠。一珠各住一珠位也。東西
0891b20: 照用有別者。一珠各住一珠位也。境。觀亦然者。合
0891b21: 圓融妙觀也。以境為事者。以所觀之境為事法界。
0891b22: 如珠中之影。以觀為理者。以能觀之智為理法界。
0891b23: 如珠光。理能包事者。如光能含影。是為以觀吞境。
0891b24: 即下文謂。西方依正。已巳在我觀之內也。以觀為事
0891c01: 者。以能觀智為事法界。如珠影。以境為理者。以所
0891c02: 觀境為理法界。如珠光。理能包事者。如光能含影。
0891c03: 是為以境吞觀。下文云。我今身心。已巳在依正之中。
0891c04: 若觀若境。或一為事者。謂若能觀若所觀。一總為
0891c05: 事法界。如影。餘為理者。餘十五境為理法界。如光。
0891c06: 亦理能包事。如各各珠光皆含一切影。或一為理
0891c07: 者。能觀所觀。一總為理法界。如光。餘十五境為事
0891c08: 法界。如影。亦理能包事。如一珠光含一切影。彼此
0891c09: 互各相吞者。顯重重無盡。互遍互具。事事無礙妙
0891c10: 觀也。正辯相吞竟。
0891c11: ○二結示淨宗。
0891c12: 若然者。當我作觀時。則西方依正。已巳在我觀之內。我
0891c13: 今身心。已巳在依正之中。了此而求生安養。可謂雁過
0891c14: 長空。影沉寒水。雁絕遺蹤之意。水無留影之心。
0891c15: 此結淨宗生而無生。無生而生之意也。當我作觀
0891c16: 時者。正當修觀時。以例禮懺供養。看經念佛。回向。
0891c17: 發願。坐禪等時。淨業既爾。乃至造惡業。無不皆然
0891c18: 也。我此道場如帝珠。西方依正諸境。已巳在我觀之
0891c19: 內。西方依正亦如帝珠。我今身心諸業。已巳在依正
0891c20: 之中。法性法爾如是故。修觀時始照知故。若了此
0891c21: 義。則知生則決定生。生而無生。去則實不去。不去
0891c22: 而去也。又復例知。彌陀接則決定接。接而不接。來
0891c23: 則實不來。不來而來之意也。故天衣懷禪師示眾
0891c24: 曰。禪宗則曰無生。淨土則曰有生。還是生耶。還是
0892a01: 無生耶。則曰生則決定生。去則實不去。譬如雁過
0892a02: 長空。影沉寒水。雁絕遺蹤之意。水無留影之心。雁
0892a03: 過長空。影沉寒水。喻生則決定生。雁絕意。水無心。
0892a04: 中間無來往之相。則喻去則實不去也。又雁絕遺
0892a05: 蹤之意。雖喻無生。而蹤自遺。則喻無生而自生也。
0892a06: 水無留影之心。喻佛不來接。而影自留。則喻不接
0892a07: 而自接也。慈善根力。任運如是。非作意神通也。境
0892a08: 觀相吞門竟。
0892a09: ○七三觀法爾門二。初偈頌。二論文○今初。
0892a10: 能觀為三觀。所觀即三諦。全性以起修。故稱為法爾。
0892a11: 能觀為三觀者。乃全性體性量性具。三諦性德。起
0892a12: 成三觀之修德。全三觀之修德。還照三諦之性德。
0892a13: 故曰全性起修。全修在性。性修不二止觀大意云。
0892a14: 三諦三觀三非三。三一一三無所寄。諦觀名別體
0892a15: 復同。是故能所二非二。故稱法爾。
0892a16: ○二論文分二。初正明三觀。二結示淨宗。初又二。
0892a17: 初別論。二總論。初又二。初雙標諦觀。二別論諦
0892a18: 觀○今初。
0892a19: 論曰。三諦者。真俗中也。三觀者。空假中也。
0892a20: 諦者。諦審也。謂諦審諸法。即空假中。即空。是性量
0892a21: 之真諦。即假。是性具之俗諦。即中。是性體之中諦。
0892a22: 此三隔歷。即次第三諦。三一圓融。即圓融三諦。觀
0892a23: 者。照了之義。照真。即空觀。照俗。即假觀。照中。即中
0892a24: 觀。此三隔歷。即次第三觀。三一無礙。即圓融三觀。
0892b01: 雙標諦觀竟。
0892b02: ○二別論諦觀。又二。初別論三諦性德。二別論三
0892b03: 觀修德。初又三。初論三諦。二會歸一心。三結
0892b04: 成性德○今初。
0892b05: 忘情絕解。莫尚乎真。隨緣應用。莫尚乎俗。融通空有。
0892b06: 莫尚乎中。
0892b07: 真。即真空。泯一切法之謂也。蓋諸法本空。眾生不
0892b08: 了。執之為實。而生妄見。若以空觀蕩之。則謂實之
0892b09: 情解自忘。故曰忘情絕解。莫尚乎真也。俗即世俗。
0892b10: 立一切法之謂也。諸法雖即本空。若以假觀照之。
0892b11: 則能諦了性具諸法。歷歷宛然。故曰隨緣應用。莫
0892b12: 尚乎俗也。中。即中正。統一切法之謂也。諸法本來
0892b13: 不即二邊。不離二邊若以中觀觀之。則能諦了諸
0892b14: 法非真非俗。即真即俗。圓融無礙。即一而三。即三
0892b15: 而一。不可思議。故曰融通空有。莫尚乎中也。論
0892b16: 三諦竟。
0892b17: ○二會歸一心。
0892b18: 靈不昧。此吾心自空者也。物來斯應。此吾心自有
0892b19: 者也。空有相即。此吾心自中者也。
0892b20: 靈不昧者。隨緣而常自不變也。物來斯應者。不
0892b21: 變而常自隨緣也。空有相即者。即隨緣而不變。即
0892b22: 不變而隨緣也。會歸一心竟。
0892b23: ○三結成性德。
0892b24: 此性也。非修也。三諦也。非三。觀也。
0892c01: 別論三諦性德竟。
0892c02: ○二別論三觀修德三。初分別行相。二顯示圓融。
0892c03: 三結成修德○今初。
0892c04: 修之者。稱性照了也。故體達此心。空洞無物。謂之空。
0892c05: 照了此性。具足萬法。謂之假。融通二邊。不一不異。謂
0892c06: 之中。
0892c07: 修之者。標其修德。別其性德也。稱性照了者。謂修
0892c08: 德之功。稱乎性德之理也。體達此心者。謂體空觀
0892c09: 也。體達此隨緣之心。常不被物所變。故曰空洞無
0892c10: 物謂之空也。照了此性者。妙假觀也。謂照了此不
0892c11: 變之性。常隨萬法之緣。故曰具足萬法謂之假也。
0892c12: 融通二邊者。圓融觀也。性是體。心是用。故不一。離
0892c13: 體無用。離用無體。故不異。故曰不一不異謂之中
0892c14: 也。分別行相竟。
0892c15: ○二顯示圓融。
0892c16: 然則即靈而應物也。即應物而靈也。空。即假中
0892c17: 也。假。即空中也。中。即空假也。
0892c18: 然則者。承上文而言也。三觀唯是一心。故曰相即。
0892c19: 即靈而應物者。即體是用也。即應物而靈者。
0892c20: 即用是體也。體用唯是一心。故曰三觀相即。顯示
0892c21: 圓融竟。
0892c22: ○三結成修德。
0892c23: 是稱性而修也。絕待而照也。不思議之三觀也。首楞
0892c24: 嚴大定之司南也。此別論也如此。
0893a01: 稱性而修者。性修不二也。絕待而照者。能所不二
0893a02: 也。不思議三觀者。三觀不二也。首楞嚴大定司南
0893a03: 者。因果不二也。梵語首楞嚴。此云究竟堅固。即果
0893a04: 覺異名。司南者。定南鍼也。以一心三觀。乃大定之
0893a05: 因。故曰司南也。別論竟。
0893a06: ○二總論二。初分別行相。二顯示圓融○今初。
0893a07: 若總論者。或以吾心靈者為空。以所觀萬物者為
0893a08: 假。以心境不二者為中。
0893a09: 上文別者。乃別論觀心。今文總者。總其心境。唯是
0893a10: 一性也。心性無相故為空。變作諸法故為假。即心
0893a11: 即境。即境即心。故曰不二為中也。分別行相竟。
0893a12: ○二顯示圓融。
0893a13: 物吾心之物也。何假而不空。心萬物之心也。何空而
0893a14: 不假。即心即物。即物即心。何中而不空假。當是何空假而不中。
0893a15: 物吾心之物。何假而不空者。謂所觀之境。乃心性
0893a16: 所變之境。何假何中而不即空。乃即性具性體是
0893a17: 性量也。心萬物之心。何空而不假者。謂能觀之心。
0893a18: 乃境性能變之心。何空何中而不即假。乃即性量
0893a19: 性體是性具。即心即物。即物即心。何空假而不即
0893a20: 中者。謂心性境性。唯只一性。故曰何空何假而不
0893a21: 即中。乃即性量性具是性體也。正明三觀竟。
0893a22: ○二結示淨宗。
0893a23: 是以觀極樂依正者。以吾一心之三觀。觀彼一境之
0893a24: 三諦。無不可者。以吾三觀之一心。照彼三諦之一境。
0893b01: 亦無不可者。虎溪大師曰。境為妙假觀為空。境觀雙
0893b02: 忘即是中。忘照何嘗有先後。一心融絕了無蹤。尚何
0893b03: 三觀之不法爾乎。
0893b04: 以吾一心之三觀。觀彼一境之三諦者。乃理觀也。
0893b05: 亦別觀也。以吾三觀之一心。照彼三諦之一境者。
0893b06: 乃事觀也。亦總觀也。亦即專稱名號也。然此淨宗。
0893b07: 唯在發願求生。是故總觀別觀。皆無不可也。虎溪
0893b08: 大師。乃元朝虎溪懷則法師。述一心三觀頌曰。境
0893b09: 為妙假云云。境為妙假者即心也。觀為空者。即境
0893b10: 也。境觀雙亡者。非心非境也。亡照何嘗有先後者。
0893b11: 遮照同時也。一心融絕了無蹤者。唯一中道妙心。
0893b12: 更無空假之蹤也。既日用中具足三觀。尚何不
0893b13: 法爾乎。三觀法爾門竟。
0893b14: ○八感應任運門二。初偈頌。二論文○今初。
0893b15: 我心感諸佛。彌陀即懸應。天性自相關。如磁石吸鍼。
0893b16: 感應之相。略明四句。一者冥感冥應。謂過去善修
0893b17: 三業。現在未運身口。藉往善力。為冥感也。雖不現
0893b18: 見靈瑞。密為法身所益。不見不聞。而覺而知。是為
0893b19: 冥應也。二者冥感顯應者。過去殖善。為冥感已巳成。
0893b20: 便得值佛聞法。現前獲利。是為顯應。如佛初出世。
0893b21: 先得度者。現在何嘗修行。如來照其宿機。自往度
0893b22: 之。即其義也。三者顯感顯應。現在身口。精勤不懈。
0893b23: 而能感降。如須達長跪。佛往祇園。又如道場禮懺。
0893b24: 能感靈瑞。即顯感顯應也。四顯感冥應者。如人一
0893c01: 世勤苦。現善濃積。而不顯應。冥有其利。此顯感冥
0893c02: 應也。若解四意。一切低頭舉手。則知福不棄。終
0893c03: 日無感。終日無悔。若見喜殺長壽。好施貧乏。不生
0893c04: 邪見。若詳論者。則有三十六句等種種義也。天性
0893c05: 者。佛性也。相關者。連係也。有二種相關。謂天性。誓
0893c06: 願也。我於諸佛。但有天性相關。我於彌陀。則有二
0893c07: 種。故於彌陀最有緣也。磁石者。吸鐵石。山之陽產
0893c08: 鐵。山陰必有磁石。二物同氣故也。
0893c09: ○二論文分三。初天性相關。二誓願相關。三結示
0893c10: 淨宗○今初。
0893c11: 論曰。諸佛眾生。同一覺源。迷悟雖殊。理常平等。故曰
0893c12: 諸佛是眾生心內諸佛。眾生乃諸佛心內眾生。此
0893c13: 而言。則諸佛眾生。心精無時而不通。但諸佛無時
0893c14: 不欲度生。而眾生念念與之迷背。故勢至菩薩曰。一
0893c15: 人專憶。一人專忘。若逢不逢。或見非見。子若憶母。如
0893c16: 母憶時。母子歷生。不相違遠。若眾生心憶佛念佛。現
0893c17: 前當來必定見佛。去佛不遠。正由一理平等。天性相
0893c18: 關。故得任運苦與樂。
0893c19: 文分三節。初正明。二引證。三總結。初中同一覺源
0893c20: 者。同一天性也。者。合。即相關也。第二引證中。
0893c21: 有事理二意。今但約事釋。一人專憶。喻佛常欲度
0893c22: 生。一人專忘。喻眾生念念迷背。佛常欲度生故若
0893c23: 逢。念念迷背故不逢。逢故見。不逢故不見。此喻理
0893c24: 即位也。子若憶母。喻眾生常念佛。喻名字觀行相
0894a01: 似位也。如母憶時。母子歷生。不相違遠。喻分證位。
0894a02: 若眾生心。憶佛念佛。現前當來。必定見佛。去佛不
0894a03: 遠。此以法合喻也。現前見佛。如遠公三聖像。當
0894a04: 來見佛。或命終時見。或於淨土見。去佛不遠者。去
0894a05: 自果佛不遠也。第三總結。一理。即天性也。苦與
0894a06: 樂者。悲能九界苦集二諦之苦。慈能與佛界道
0894a07: 滅二諦之樂也。天性相關竟。
0894a08: ○二誓願相關。
0894a09: 況無量壽佛。因中發四十八願。誓取極樂。攝受有情。
0894a10: 今道果久成。僧那久滿。故凡百眾生。弗憂佛不來應。
0894a11: 但當深信憶念。數數發願。願生西方。如磁石與鍼。任
0894a12: 運吸取。然磁能吸鐵。而不能吸銅。鍼能合磁。而不能
0894a13: 合玉。譬猶佛能度有緣。而不能度無緣。眾生易感彌
0894a14: 陀。而不易感諸佛。豈非生佛。誓願相關者乎。
0894a15: 文分二節。初明誓願。二明相關。按無量壽經。過去
0894a16: 久遠。世自在王佛世中。有一國王。聞佛說法。心懷
0894a17: 悅豫。發無上道意。棄國捐王。而作沙門。號曰法藏。
0894a18: 詣世自在王佛所。求佛說法。時世自在王佛。廣說
0894a19: 二百一十億諸佛剎土。天人之善惡。國土之粗妙。
0894a20: 應其心願。悉現與之。時彼比丘。聞佛所說嚴淨國
0894a21: 土。皆悉見。發無上願。具足五劫。思惟攝取莊嚴
0894a22: 國土清淨之行。如是修已巳。詣彼佛所。白佛言。唯願
0894a23: 聽察。如我所願。當具說之。故發四十八種大願。誓
0894a24: 取極樂。攝受有情說有一願不滿。不取正覺。今道
0894b01: 果久成。僧那者。此云宏誓也。此明誓願。然磁能下。
0894b02: 明相關也。然諸佛度生。原無揀擇。而因中願力不
0894b03: 同。結緣有異。故有相關不相關者。彌陀因中願勝。
0894b04: 與此土眾生緣深。故誓願相關也。誓願相關竟。
0894b05: ○三結示淨宗。
0894b06: 是故求生淨土者。信願行三。缺一不可。
0894b07: 彌陀要解云。信願為慧行。持名為行行。得生與否。
0894b08: 全由信願之有無。品位高下。全由持名之深淺。是
0894b09: 故信願為前導。持名為正修。如目足並運也。感應
0894b10: 任運門竟。
0894b11: ○九彼此恒一門二。初偈頌。二論文○今初。
0894b12: 若人臨終時。能不失正念。或見光見華。已巳受寶蓮生。
0894b13: 普賢行願品云。又復是人臨命終時。最後剎那。一
0894b14: 切諸根。悉皆散壞。一切親屬。悉皆捨離。一切威勢。
0894b15: 悉皆退失。輔相大臣。宮城內外。象馬車乘。珍寶伏
0894b16: 藏。如是一切。無復相隨。唯此願王。不相捨離。於一
0894b17: 切時。引導其前。一剎那中。即得往生極樂世界。到
0894b18: 已巳。即見阿彌陀佛。文殊師利菩薩。普賢菩薩。觀自
0894b19: 在菩薩。彌勒菩薩等。所共圍繞。其人自見生蓮華
0894b20: 中。蒙佛授記。此中能不失正念者。正謂唯此願王。
0894b21: 不相捨離也。此實在操之有素也。
0894b22: ○二論文分三。初舉事。二顯理。三引證○今初。
0894b23: 論曰。往生傳云。張抗。仕石晉為翰林學士。課大悲
0894b24: 十萬遍。願生西方。一日寢疾。唯念佛號。忽謂家人曰。
0894c01: 西方淨土。秪在堂屋西邊。阿彌陀佛。坐蓮華上。見翁
0894c02: 兒在蓮華池。金沙地上。禮拜嬉戲。良久念佛而化。翁
0894c03: 兒。抗之孫也。
0894c04: 石晉者。後晉也。高祖石敬塘。後唐明宗之。借遼
0894c05: 兵而滅唐。有天下。改稱為晉也。舉事竟。
0894c06: ○二顯理二。初本體直示唯心。二就行人點示
0894c07: 唯心○今初。
0894c08: 所以爾者。蓋西方極樂世界乃吾心中之一土耳。娑
0894c09: 婆世界。亦吾心中之一土耳。約土而言。有十萬億彼
0894c10: 此之異。約心而觀。原無遠近。
0894c11: 所以爾者。承上文西方秪在堂屋西邊而言也。極
0894c12: 樂者。乃吾心之淨土。心淨故所以土淨也。娑婆者。
0894c13: 乃吾心之穢土。心穢故所以土穢也。約土而事論。
0894c14: 而有彼此之幻相。約心而理論。彼亦唯心。此亦唯
0894c15: 心。原無遠近也。直示唯心竟。
0894c16: ○二就行人點示唯心。
0894c17: 但眾生自受生以來。為五陰區局真性。不契心源。念
0894c18: 佛之人。果報成熟。將捨現陰。趣生陰時。淨土蓮華。忽
0894c19: 然在前。唯心境界。非有去來彼此之相。
0894c20: 自受生以來者。謂從無始以來也。為五陰區局真
0894c21: 性。不契心源者。被色受想行識。分隔真如實性也。
0894c22: 謂六凡五陰。區局真諦性。不契性量之源。二乘五
0894c23: 陰。區局俗諦之性。不契性具之源。菩薩五陰。區局
0894c24: 中諦之性。不契性體之源。現陰者。現在五陰也。趣
0895a01: 生陰者。趣淨土清淨五陰也。陰有四種。謂現陰。命
0895a02: 終時。名死陰。死陰後生陰前。名中陰。投胎時名生
0895a03: 陰。又名四有。大善大惡。不落中陰。今念佛人直趣
0895a04: 生陰者。不落中陰也。捨現陰。趣生陰。故曰生則決
0895a05: 定生。唯心境界。無有去來。故曰去則實不法也。顯
0895a06: 理竟。
0895a07: ○三引證二。初引經證。二引古證○今初。
0895a08: 故首楞嚴經云。臨命終時。未捨暖觸。一生善惡。俱時
0895a09: 頓現。純想即飛。必生天上。若飛心中。兼福兼慧。及與
0895a10: 淨願。自然心開。見十方佛。一切淨土。隨願往生。
0895a11: 大佛頂經云。一切眾生。實本真淨。因彼妄見。有妄
0895a12: 習生。因此分開內分外分。阿難。內分。即是眾生分
0895a13: 內。因諸愛染。發起妄情。情積不休。能生愛水。是故
0895a14: 眾生。心憶珍饈。口中水出。乃至心著行婬。男女二
0895a15: 根自然流液。諸愛雖別。流結是同。潤溼不升。自然
0895a16: 從墜。此名內分。阿難。外分。即是眾生分外。因諸渴
0895a17: 仰。發明想。想積不休。能生勝氣。是故眾生心持
0895a18: 禁戒。舉身輕清。乃至心存佛國。聖境冥現。阿難。諸
0895a19: 想雖別。輕舉是同。飛動不沉。自然超越。此名外分。
0895a20: 阿難。一切世間生死相續。生從順習。死從變流。臨
0895a21: 命終時。未捨暖觸。一生善惡。俱時頓現云云。未捨
0895a22: 暖觸者。即前文云。最後剎那。第八識趣生陰時也。
0895a23: 善惡頓現者。亂心位也。純想即飛者。謂純是想。
0895a24: 不能從墜也。若飛心中。謂上升心中也。兼福兼慧。
0895b01: 及與淨願者。平日所修福慧。並發求生淨願也。自
0895b02: 然心開者。一切境界無有障礙也。無障礙故。所求
0895b03: 淨土自現。隨願力往生也。下文還有一情九想。二
0895b04: 情八想。乃至純情無想。隨情想二分。判其升沉。茲
0895b05: 不具錄也。引經證竟。
0895b06: ○二引古證。
0895b07: 法智大師云。須知垂終自見坐金蓮身。已巳是彼國生
0895b08: 陰。亦此意也。
0895b09: 彼此恒一門竟。
0895b10: ○第十現未互在門二。初偈頌。二論文○今初。
0895b11: 行者今念佛。功德不唐捐。因中已巳有果。如蓮華開敷。
0895b12: 蓮華開敷者。喻因果同時也。華開蓮現。故曰因中
0895b13: 有果。功德不唐捐也。
0895b14: ○二論文二。初約心法圓融明互在。二約心性常
0895b15: 住明互在○今初。
0895b16: 論曰。圓頓教人。頓悟心性。無修而修。修彼樂。性中
0895b17: 所具極樂。由修顯發。而此心性。豎貫三際。橫裹十
0895b18: 佛法生法。正法依法。因法果法。一念圓成。是以念佛
0895b19: 之人。名為全性起修。全修在性。全性起修。雖名為因。
0895b20: 全修在性。因中有果。以所具因法。與所具果法。同居
0895b21: 一念。心性圓融。無法不攝。故如蓮華開敷。華中有果。
0895b22: 頓悟心性。無修而修。修彼樂者。頓悟隨緣不變
0895b23: 之性。雖然無修。然而不變隨緣之用。無所不修。以
0895b24: 性中所具法身之極樂。由般若解脫二種修德而
0895c01: 顯發故也。佛法生法。正法依法。因法果法。一念圓
0895c02: 成者。理具事造兩重三千。同居一念也。由同居一
0895c03: 念故。是以念佛之人。名為全法身之性德。起成般
0895c04: 若解脫二種修德。全二種修德。仍在法身之性德
0895c05: 中。約修德而論。雖名為因。約性德而言。因中有果。
0895c06: 以因法果法。同居一念故也。理具三千因法。事造
0895c07: 三千果法。同居一念。故曰心性圓融。無法不攝。猶
0895c08: 如蓮華開敷。華。喻因。蓮。喻果。華開蓮現。喻因果同
0895c09: 居一時。故現未互在也。心法圓融明互在竟。
0895c10: ○二約心性常住明互在。
0895c11: 況此心常住。無生滅去來。即今念佛之心。便是當來
0895c12: 華池受生之時。故說初發心人。極樂寶池。已巳萌蓮種。
0895c13: 若精進不退。日益生長。華漸開敷。隨其功德。大小輝
0895c14: 煌。其或懈退悔雜。日漸憔。若能自新。華復鮮麗。其
0895c15: 或不然。芽焦種敗。且此蓮華。人誰種植。現未互在。斯
0895c16: 言有歸也。
0895c17: 越國夫人王氏。宋哲宗從父荊王之妻也。專修淨
0895c18: 土。晝夜無間。導諸妾婢。并志西歸。中有一婢。獨懈
0895c19: 慢。夫人曰。不可以爾一人。壞我規矩。擯之。婢悚悔。
0895c20: 遂發憤精進。久之不倦。一日謂同事曰。吾其行矣。
0895c21: 夜聞異香滿室。無疾而逝。越宿。同事者告夫人。夜
0895c22: 夢化去之婢。令致謝夫人。幸蒙訓責。得生西方。感
0895c23: 德無量。夫人曰。彼能入我夢。乃可信爾。其夕夫人
0895c24: 夢婢致謝如前。夫人曰。西方可至乎。婢曰。可。遂導
0896a01: 夫人行。頃之。見一大池。有蓮華大小間錯。或榮或
0896a02: 悴。夫人問其故。婢曰。世間修西方者。纔發一念。此
0896a03: 中便生一華。勤惰不同。榮悴亦異。精進者榮。怠廢
0896a04: 者悴。若歷久不息。念熟觀成。形消神謝。決生其中。
0896a05: 中有一人。朝服而坐。寶冠瓔珞。莊嚴其身。夫人問
0896a06: 曰。何人也。婢曰。楊傑也。又一人朝服而坐。夫人又
0896a07: 問何人。曰。馬玗也。兩人俱修淨業。事具本傳。夫人
0896a08: 曰。我當生何處。婢導之行。可數里。望見一華臺。金
0896a09: 碧晃耀。光明洞然。婢曰。此夫人生處。乃金臺上品
0896a10: 上生也。既覺。悲喜交至。其年遇生日。晨起秉爐焚
0896a11: 香。望觀音閣而立。諸眷方趣前為壽。之。則已巳化
0896a12: 去矣。現未互在門竟。
0896a13: 
0896a14: 生無生論會集終
0896a15: 
0896a16: 
0896a17: 
0896a18: 
0896a19: No. 1169-B
0896a20:  ○舊
0896a21: 
0896a22: 幽溪大師。中興天台教觀。以性具圓理。闡淨土法門。
0896a23: 著為生無生論。初開演於新昌石城寺。每一登座。天
0896a24: 樂盈空。大眾同聞。事非誑。誠可謂離五濁之大津
0896b01: 梁。登九蓮之勝方便。正知於丁巳年春。歸依大師。即
0896b02: 蒙相授。旋梓流通。後因板寄慧慶。遂復久置高閣。今
0896b03: 與十疑。寶王。重梓。合成淨土三論。伏願見聞隨喜。盡
0896b04: 斷狐疑。遂成三昧寶王。頓悟無生法忍。親覲彌陀。等
0896b05: 蒙授記。比丘正知識
0896b06: 
0896b07: 
0896b08: 
0896b09: 
0896b10: No. 1169-C
0896b11:  語
0896b12: 
0896b13: 原夫三界唯心。萬法唯識。唯心唯識是開閉閫入涅
0896b14: 槃。趣無生之關鑰也。教乘云。法不孤起。假因緣
0896b15: 巧而生。古今　佛祖同一鼻孔出氣。無非拯眾
0896b16: 生為大事因緣。故種種粗言細語。循循善誘。導歸
0896b17: 覺岸。獲無生忍之意也。　天台幽溪老人造論。發
0896b18: 揮淨土。布列十門。彰顯妙有之宗。演唱無生之曲。
0896b19: 言簡義週。事確理圓。性相融通。橫該八教。豎徹五
0896b20: 時。托底掀翻。究竟極譚。可謂皓月懸於晴空。無暗
0896b21: 不燭者也。題名會集者。乃紅螺　亮座主。為法情
0896b22: 深。婆心切切。咸繇時當末劫法運。垂秋後進。根淺
0896b23: 機鈍。智力微弱。妙義難達。上不契　佛祖之聖意。
0896b24: 下不領會於自心。故此以善巧妙智。採薈經教。撮
0896c01: 集祖語。隨時應症。染指即效九品金地。如在掌中
0896c02: 花池寶所。似現目前。誠能救濟貧乏之良方也。苟
0896c03: 能公諸同好。若將此書。執持勤撥。展轉流通。庶不
0896c04: 負亮公大師苦心。不昧熱血無乾。闡揚法道。永不
0896c05: 墜落。自性彌陀。唯心淨土。去則不遠西方極樂勝
0896c06: 莊嚴者。乃生無生論會集也矣。
0896c07: 時於
0896c08: 道光二十九年季冬紅螺山二有丈室蓮村氏敬識
