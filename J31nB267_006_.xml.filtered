0578c01: 牧雲和尚嬾齋別集卷之六
0578c02: 東吳　毛晉子晉　編閱
0578c03: 鄂州　記室智時　較訂
0578c04: 文己已
0578c05: 雜牘
0578c06: 與唯一禪師
0578c07: 與兄湖頭一別又見秋風落木矣聞于爾時天龍啟
0578c08: 請開演唯識名稱普聞遠近崇信流出無量如來正
0578c09: 于兄謦欬間耳中秋左右擬過法會一談契闊。
0578c10: 與鹽梅禪師
0578c11: 舊歲覓一茅不就病日甚遂爾下蘇至今家舍猶在
0578c12: 途中四月渡江值雨不便走晤聞道履安和三門雖
0578c13: 清冷然正見住山家風彼圖熱鬧啾啾亂鳴者何耶。
0578c14: 答友
0578c15: 壽木已成承惠心銘。
0578c16: 與山中友人
0578c17: 西風作寒秋山變色病足不能遠陟領此深意霜葉
0578c18: 紅于二月花不又蹉過耶聞有天童之行果否古者
0578c19: 道生死事大若果則為君賀。
0578c20: 與婁江歐沖谷文學
0578c21: 足下高年知有宗門事期于打徹此非夙薰般若者
0578c22: 不能蓋尋常人多好作有為事說個明心見性了生
0578c23: 脫死彼以為迂語皆望望然去之故須有根器者乃
0578c24: 能直下信取古宿云但辦肯心必不相賺別來半載
0578c25: 有所契入否乞寄示。
0578c26: 復崑山諸千如文學
0578c27: 新正望後過無量始見足下書述令先尊眷念之意
0578c28: 一旦千秋心為惻然然足下道骨聳秀將來成就世
0578c29: 出世法克振家聲令先尊誰云亡乎。
0578c30: 又
0579a01: 病衲投跡深雲與足下經歲疏闊春仲曳策過天池
0579a02: 撫令先尊窣堵波恍然增我遐思還琴川省親聞足
0579a03: 下邇來謝事讀書歡喜無量願足下千萬自重千萬
0579a04: 勇往佛法世法驀忽一槌打就向塵勞中垂手佛頂
0579a05: 上打眠非分外事也。
0579a06: 簡嘉善周君謨
0579a07: 入春來雨雪連綿僦居村庵人跡斷絕衲被蒙頭烘
0579a08: 爐打坐不異在孤峰頂上遙想故園老梅當不止一
0579a09: 枝開也但此時曼殊不過無與對談居士亦未免嘴
0579a10: 盧都耳一笑。
0579a11: 簡馮荃升文學
0579a12: 入山而得足下為鄰玄度在咫尺矣愧山衲非放鶴
0579a13: 之儔耳幸蒙過存道誼何如哉暫下峰頂言念伊人
0579a14: 草此奉報。
0579a15: 簡吳伯明
0579a16: 承盛暑枉顧一彈指頃天朗氣清山川又一面目矣
0579a17: 松陵煙水邊偶有未了公案因而出山聞左右在城
0579a18: 未遑待晤緬惟尊志遊方之外而能隨順世緣不即
0579a19: 不離成已巳成物妙用有如此較之孤峰兀坐飽飯過
0579a20: 日理亂不聞者真如散耳。
0579a21: 復張靜垣
0579a22: 來諭自期此生徹證乃休誠鐵石心志也但謂山僧
0579a23: 掃盡葛藤只以本分接人殊不知作如是說正葛藤
0579a24: 也且如何是無葛藤。
0579a25: 柬周西玄
0579a26: 領翰知冬底不能接晤矣荒院內外人情頗安唯嘗
0579a27: 忍飢說法聞之當一笑也有同參燭公者聚首天童
0579a28: 老人會中非一日住靜陽文山復四五年一缽千家
0579a29: 殊自高潔邇因蝗災曳杖出山欲窮水村之致聞貴
0579a30: 縣有荻秋精舍虛無主人其檀越為吳姓座下必知
0579b01: 其詳故敢通其情于左右燭師特謁可否惟命之。
0579b02: 與吳君訥
0579b03: 有情世間起倒如因時當秋風落木樹樹秋聲良覺
0579b04: 悽楚至于春日群葩吐艷紅綠又滿前矣聞足下春
0579b05: 遭回祿夏背嚴君亦適丁悽楚之時也唯百憂放開
0579b06: 致命遂志佑啟後人他日振家聲回春象嚴君如在
0579b07: 堂矣勉之哉居常幸無戚戚。
0579b08: 柬王言遠
0579b09: 近得一雨平疇交遠風良苗亦懷新想見柴桑之曠
0579b10: 懷齋中想亦欣然而心得也令親蒙賜柬為法虔矣
0579b11: 必得門下是日偕行此訂。
0579b12: 復兄
0579b13: 前者解維五內悽哽不可告人五七之期承院中大
0579b14: 眾設供轉經然皆身後事也子欲養而親不在古人
0579b15: 親嘗苦境乃能吐出嗚呼痛哉。
0579b16: 與宋五陵煉師
0579b17: 力扶教門乃所當為事但從上真人語不引亦妙所
0579b18: 以告足下但明其道不必計釋計儒者乃其間有深
0579b19: 旨也念相見時所陳尚有沾滯處異時徹證當知直
0579b20: 言為不欺耳。
0579b21: 柬周西玄
0579b22: 今歲秋成何薄之甚耶前月為庵中結制不過應個
0579b23: 時節外來師僧所留無幾幸而私志安分不十分以
0579b24: 得失關心頹然一室殊自得也想欲知近況此白。
0579b25: 與丁方流文學
0579b26: 重陽住波庵一接言論不惟文品清勝猶見慧心開
0579b27: 朗此非夙具大信根不能爾也所願從是增進克究
0579b28: 其實蓋西方聖人垂教深資之則可窮理盡性實踐
0579b29: 之則能脩己已正身前賢揄揚之諒非虛語也惟嘗置
0579b30: 于懷他日當自見矣。
0579c01: 與李曉令
0579c02: 自道履之之白門也不得時接晤言獻歲歸宅又聞
0579c03: 抱疾不可以風今者綠楊三月時桃花紅菜花黃竹
0579c04: 院虛無人乃不聞跫然足音不令人深長思乎。
0579c05: 又
0579c06: 接尊札知近況林下枯稿之士古稱無事人用世者
0579c07: 豈同此耶日用應酬不暇正當人分內事也所惠陳
0579c08: 穀踰六十年直當以奇物視之或宿痾合愈而得此
0579c09: 也謝謝。
0579c10: 與吳門玄若師
0579c11: 某七八年來萍梗無定不接道範念與時積緬憶曩
0579c12: 于芸居中分題坐夜跳笑縱談猶夢中也令孫雨新
0579c13: 了然遠遊其志可嘉戎雷兄奄忽棄我往歲聞訃念
0579c14: 彼研幾教海十餘年之苦辛不覺涕下且聞死無窆
0579c15: 所更可傷焉培兄熱腸敦于友誼亦聞得奇恙天道
0579c16: 報施亦何爽耶。
0579c17: 復吳伯明
0579c18: 憶卑棲銅井時承道力加被飽看湖光山色中心藏
0579c19: 之未嘗忘也鄙刻實天地問一種野話然非有山林
0579c20: 泉石之情自當撫掌而擲矣乃門下跡寄寰中心遊
0579c21: 方外不惟不棄且欲樂聞之何耶。
0579c22: 復李曉令
0579c23: 昨慢去為歉三公子秀發豐厚信皆從福慧中來也
0579c24: 佳句深味所謂醉裏惺惺識得識不得是不必論但
0579c25: 于此信入奚止青天片雲十方早為居士坐斷矣。
0579c26: 寄靈章友人病中
0579c27: 山中安靜舊恙想輕減也病況僕曾深嘗醫藥秪半
0579c28: 功善調養者其要在胸中無一事健則放歌于青山
0579c29: 白雲倦則高眠聽良朋知友三三兩兩快談劇論自
0579c30: 則粧聾作啞飢則飲食隨意不必拘泥早暮幽獨則
0580a01: 復閒坐坐閒聽聽閒看看野鳥或飛或鳴時上時下
0580a02: 忽來忽去山花紅紅白白自開自落不言不語各成
0580a03: 其致乃至村樵負擔牧豎牽牛野步野貌不規不矩
0580a04: 野情野話嘈嘈雜雜吞吐無倫若平常以有心揀別
0580a05: 則見其鄙俗若無心領略則彼此無交涉試以閒心
0580a06: 一接自覺多味不必要吟詠偶然觸感有在口頭則
0580a07: 寫之不必要讀書忽乎興起則讀一兩葉而止此外
0580a08: 如憨如癡如百不解底人不計生不計死如是則真
0580a09: 忘病真忘病則有真忘病之樂現前久久則病去而
0580a10: 神復矣神得復大有為在我矣此藥頭乃軒岐所未
0580a11: 嘗道破秦越人信無從知也僕曾經驗敢此寫上。
0580a12: 與李曉令
0580a13: 尊親之變極為慘矣然既于封疆殉難死猶生也為
0580a14: 之後者在彰其志而已巳苫塊母過自哀毀。
0580a15: 與唐琪園
0580a16: 久不得晤念與日積尊從來知于佳隹園謝事脩持及
0580a17: 見報恩復書不覺驚歎法門之變一至此耶然願門
0580a18: 下以此斷文字之緣亦以此堅立雪之操務明己巳躬
0580a19: 長揖外擾暇則箕踞孤松婆娑片岫但見花開落不
0580a20: 聞人是非佛國之樂當不外是也。
0580a21: 與道侶
0580a22: 山野之性惟道聚最樂亦惟道話不倦憶雲在庵篝
0580a23: 燈相對豈多得耶夫子以剛毅木訥近仁吾宗亦以
0580a24: 勇往誠篤為尚聞初意欲過我後以事阻嗟嗟白駒
0580a25: 易馳晤緣難必急先務也莫過生死一關閒忙動靜
0580a26: 不置度外可坐斯道進毋忽毋忽。
0580a27: 與王言遠
0580a28: 甬東回至莊蒲堰值門下舟侍者言遲交臂而失之
0580a29: 怏怏至今都中聞有警北征又于何日。
0580a30: 與孫集公
0580b01: 住村三年不見煙壑自詣高齋乃知平地亦有山林
0580b02: 特恨拄杖子不得餘閒時時晏坐其間耳近者接仲
0580b03: 虞手帖忽聞宅內丙丁作祟吉人天相何應有此或
0580b04: 足下夙昔曾索牛車來釋迦老子冥復以此為警惟
0580b05: 作是觀珍重攝養。
0580b06: 與李曉令
0580b07: 夏末聞徒跣寧海迎尊先君之櫬上臺具題得恤可
0580b08: 謂忠孝著于一門山林之情亦為踊躍松傘甚為佳
0580b09: 物又非菌可易致。
0580b10: 復天童木陳和尚
0580b11: 承憫念賤體幸邇來可杖行第出門尚有小苦銘塔
0580b12: 一事舊冬欠商遂成少不更事然為人後者發揚先
0580b13: 人光明不一而足念是或可恕也。
0580b14: 寄江陰乾明寺元白禪師
0580b15: 某生平意在巖壑苦為村僧如籠中鳥忽忽不樂君
0580b16: 山憑眺風雨俱來放言抒懷同心在座嘉會豈易得
0580b17: 耶又想古寺清秋長廊直入法堂前艸深一丈行坐
0580b18: 自得一任門外漢窺覷豈非真古宿高風哉。
0580b19: 與社友
0580b20: 人生而靜天之性也不平者其有激焉何以治之其
0580b21: 恕矣乎何以言之人性同也有激則不平若彼彼相
0580b22: 激彼彼不平小則成隙大則成怨怨而不息則父子
0580b23: 之間君臣朋友之際一旦不顧未有不至相戕相害
0580b24: 者隙而至于相戕相害何所底止乎故莫若靜之以
0580b25: 復其初也語云君子之過也如日月之食焉過也人
0580b26: 皆見之更也人皆仰之今公情關骨肉理宜不平豈
0580b27: 為過乎但望一靜則吾所仰者竹院無事清晨頗涼
0580b28: 幸即移玉。
0580b29: 與沈傳中文學
0580b30: 端陽別來瞬息秋中矣遙憶天門山色恍焉在目第
0580c01: 不得共居士納涼橫山頂上如何如何。
0580c02: 答李曉令
0580c03: 適喫午飯佳蔬忽及齒牙俱甘矣冊葉像卷已巳為塗
0580c04: 抹但非當行聊塞來命耳。
0580c05: 復諸千如
0580c06: 前自敝里過貴邑應酬煩而精神倦故不告而行矣
0580c07: 意者秋以為期復過雲在談衷話舊旦暮相對也惠
0580c08: 履甚輕便步時恒念足下不既。
0580c09: 答葉嶽心
0580c10: 來字山僧西遊居士東櫂此即好與三十棒何故只
0580c11: 為山僧不曾動步試問居士腳跟又且如何。
0580c12: 答錢聖月
0580c13: 接佳作讀之甚快菴主亦欣然寶之所付紙聊以應
0580c14: 命婁東歸尚圖竹下一坐。
0580c15: 與許白生文學
0580c16: 玉峰聊寓適當搖落懷想君子殊深白露蒹葭之思
0580c17: 恨不能溯遊從之耳。
0580c18: 與虎丘道侶
0580c19: 五月一宿高齋殊覺快意恨無暇不得上生公可中
0580c20: 亭領略晨霞曙色耳。
0580c21: 與諸合甫
0580c22: 雲在逗留不過半月虞山不過一日程臨行能同到
0580c23: 空潭之曲坐坐乎故里道俗信有為者多倘得一二
0580c24: 有道激揚此事虞山玉峰雖曰齊魯不一變並幾于
0580c25: 道耶。
0580c26: 與葛瑞五
0580c27: 入鄉聞冒風今愈否木樨已巳開過獨西山幾片石似
0580c28: 不能忘情出月若及門諸子來當率其向孤峰一坐
0580c29: 足下當為導師一笑。
0580c30: 與葉嶽心
0581a01: 來時汗流浹背今寒風凄其將吹人過他山矣足下
0581a02: 其念之乎。
0581a03: 與嚴髻珠
0581a04: 清燈靜夜娓娓談心追味玄言喜而不寐昨歸途晤
0581a05: 鶴師又承畫安眾久遠之方聚流成河積土成山令
0581a06: 有餘不足皆得向緇田植種惠而不費旨哉斯舉聞
0581a07: 戴仲老有塤箎之應打鼓弄琵琶還他一會家靈山
0581a08: 法筵儼然未散欣慰何如。
0581a09: 與葛瑞五
0581a10: 月夕出山興之所乘殊覺幽曠獨歸室中未免深長
0581a11: 思耳群陰已極一陽將來未審君子天心能復炤于
0581a12: 寒谷乎。
0581a13: 復松雨師
0581a14: 還山冗冗未及造謁更承枉顧感佩感佩歲云暮矣
0581a15: 空谷寂寥私擬新正人事完局逕抵高齋想其時庭
0581a16: 梅試花或不置我于清香之外。
0581a17: 柬空林大師
0581a18: 太陽傾倒忽又隔兩年頭生平知益思雖長而晤焉
0581a19: 寡晚節苦境良在茲也荒山開自齊梁而山光潭影
0581a20: 實見于唐詠或能乘興汗漫其遊雖曰百里一帆可
0581a21: 即已巳囑愚侍辦舟倘能不棄真所謂從天降下也。
0581a22: 示靈嶼上人
0581a23: 覽書知有志宗乘非一日矣古人云若也形于紙墨
0581a24: 何有吾宗一紙頌皆岐路邊事確實處一字不著不
0581a25: 知又如何通信來。
0581a26: 寄沈傳中文學
0581a27: 棲真僻在東南清絕高曠于中閒吟散步殊稱病軀
0581a28: 不謂出山後天時人事遂有阻隔舊歲與朱近脩商
0581a29: 訂今春必同渡錢塘渠甚有意移家剡上作桃源隱
0581a30: 者因犯傷寒一冬在床席今始起也慈恩來山野即
0581b01: 思俶裝聞道路難行又復擔閣弘文出門久欲先歸
0581b02: 故附手疏。
0581b03: 復姚江沈求如居士
0581b04: 大陽話別日月易流回想深山晤對不能驟得為恨
0581b05: 興福為脫俗之地檀命難卻暫歸一應然未免復熏
0581b06: 俗氣長天孤鶴棲真時在夢想承諭入山唯恐不深
0581b07: 非深相為何有此肝膈之語日下尚未能灑然擬在
0581b08: 春深夏初過法海一禮妙兄塔兼圖促膝石上商巨
0581b09: 細法門飲清涼之泉耳。
0581b10: 復鄭子康
0581b11: 飢思食倦思眠近來真境此外無事矣得粉團喜甚
0581b12: 前過敘作得二偈附上。
0581b13: 與李曉令
0581b14: 連日大雨想花神亦隱身去矣院中無聊惟隔墻望
0581b15: 桑葉耳。
0581b16: 復王侶石
0581b17: 適捧二圖章不忍去手私意不滿更有索焉想博雅
0581b18: 君子不吝此大布施也。
0581b19: 復李曉令
0581b20: 雨雹之後繼此霖雨房屋濕蒸四肢困倦唯啜茶打
0581b21: 盹而已巳圖章領訖然此筆法又未見也。
0581b22: 柬鶴師
0581b23: 憶別河干綠楊紅杏殊快心目歸村院惟見菜花滿
0581b24: 田而谿桃零落已巳盡春光如駛病骨不強兀坐室中
0581b25: 浩然長歎。
0581b26: 與葉嶽心
0581b27: 世相虛幻病軀倦贏孤峰把茅諒時不可深村數椽
0581b28: 得以閒坐困眠老我餘生復何求耶但得屋邊有樹
0581b29: 牖外有竹門前有水可居數人足矣若曰此非知識
0581b30: 局面不知三百五百鬧叢叢地自有大叢林在何必
0581c01: 求靜乎。
0581c02: 與高靜之居士
0581c03: 去秋雲在會晤非一衛法之誼見于辭色豈直金湯
0581c04: 是稱直以緇流為骨肉矣不忘不忘然崑多君子又
0581c05: 得有道引之向上行履則闤闠阡陌皆佛國也病軀
0581c06: 將來謝院事必求仁里以處。
0581c07: 與雪首座
0581c08: 棲真之行移在秋者其時以興福事未結局故也今
0581c09: 則旦暮可行但不知途路如何僧是離鄉艸遠則有
0581c10: 香我力辭破山者以此久住則不美也公當以此籌
0581c11: 之廣眾中是非雖有忍辱鎧何在我不十分強公在
0581c12: 公當原其大者前進可也。
0581c13: 與印象知客
0581c14: 好山好水其誰不愛然美膳中有毒自當棄之矣所
0581c15: 以衲子住處人為上境為下聞在雲在過夏相宜否
0581c16: 古聖惜寸陰百工必居肆況我病矣倦矣將謝事矣
0581c17: 天各一方散時多而聚時少能不動心乎。
0581c18: 簡吳稚仙居士二首
0581c19: 孤峰寥廓縱目八荒宿痾得以灑然更得有道相鄰
0581c20: 歡喜增一倍矣齋頭有暇把臂白雲之上固所願也。
0581c21: 又
0581c22: 兩湖名勝乘興一泛更得高樓縱目伊蒲飽腹真快
0581c23: 遊也圓劑領訖服後當報其利益。
0581c24: 與吳仲木
0581c25: 接教知近況雖彼此相去然登山頭見澉城恍若見
0581c26: 君子道同而情真蓋不期然而然矣菴中殊自適菴
0581c27: 主蕭散亦正合疏野第因破山僧來聐聒兩日覺牙
0581c28: 疼亦不妨耳。
0581c29: 與陸哉生文學
0581c30: 日者捧缽高齋春風逼人如遊武陵桃源蒼黃滿眼
0582a01: 又若登孤峰峻壑別後不無想念村上化士還傳稱
0582a02: 道駕欲近日過山囑童子掃徑以俟。
0582a03: 與陸子念居士
0582a04: 谿菴逗留承喬梓枉顧既醉既飽兼示瑤章所獲多
0582a05: 矣竊聞初度與樗散相若欲申繾綣謹製山偈一幅
0582a06: 嘉賓宴集華堂之上錦屏繡幢間插入巴下之音乃
0582a07: 希有事然亦君子之優容也一笑。
0582a08: 柬陸葆翁
0582a09: 歲聿云暮空谷無聊獨梅蕊含香橫斜窗外差可人
0582a10: 耳然新年頭應接甚煩意欲向僻處避數日燈節後
0582a11: 望惠然石上一看新泉。
0582a12: 與靈嶼上人
0582a13: 久不面甚念聞病不能步履此正加功時也惟人有
0582a14: 病他念俱息惟念生死最緊十方諸佛皆因念老病
0582a15: 死而成道所以病在參學人分上最有利益也我與
0582a16: 汝同鄉人又是舊相識故不以客語相告。
0582a17: 與香際上人
0582a18: 扁舟偷閒泛乎海濱復因夏期相逼撥欋即去念未
0582a19: 及與上座一晤拙語一冊寄覽少見惓惓。
0582a20: 與吳稚仙
0582a21: 鷹峰葛藤竟被令姪流布狼籍狼籍在海虞尋秋過
0582a22: 一谿菴又有拙語謹奉尊覽雲水之蹤晤期不定神
0582a23: 往神往。
0582a24: 與徐非一
0582a25: 紅塵而脩白業古所難也緇服而舍紅塵尤所難也
0582a26: 非善根熟時節到其能耶有作易想者又相似出塵
0582a27: 而實在塵也我不勸公即出塵但與出塵之心相應
0582a28: 即身不出塵可也。
0582a29: 復陸叔範居士
0582a30: 衰病之軀厭煩喜靜天童之任力已巳辭卻偶來幽僻
0582b01: 心所眷眷但以路遙蔣徑梅花徒神遊而已巳。
0582b02: 與陸藎臣
0582b03: 法緣結聚固自不偶然非不偶既出于偶豈能常偶
0582b04: 耶古人如貓捕鼠孜孜于是者亦以日月易流師友
0582b05: 難遘求師于心吾何有隱念之念之二六時中精神
0582b06: 當興起十倍水窮山盡得一轉身不移寸步不妨入
0582b07: 室矣結冬嬾東話西語無可相寄偶來殊僻難定即
0582b08: 往直付之偶來而已巳。
0582b09: 與陸平叔
0582b10: 人生知命之外血氣中衰縱金丹大藥莫能滋益以
0582b11: 非本元豈能長固若能長固世當無老病或貧賤不
0582b12: 能致秦皇漢武定南面萬世矣彼莫能之則可知世
0582b13: 相無常乃先佛誠諦不易之訓也從無常而生厭離
0582b14: 得道者如毛戀無常而欲出世得道者如角豈特如
0582b15: 角我未之見也唯座下久研法味深得道腴病衰之
0582b16: 魔必以此勝之也。
0582b17: 與范遵甫
0582b18: 日來求閒反被閒役聞闇伯過我兩度皆出外不值
0582b19: 人生良會亦自難得然人生之役役無已巳多半為居
0582b20: 處飲食而然使居處飲食不謀而遂人亦何苦役役
0582b21: 所可笑者方外之人無父母兄弟家室子女而亦役
0582b22: 役不休何為其然也老子云吾有大患為吾有身信
0582b23: 斯言也雨中無聊偶懷書上。
0582b24: 答鄭子康
0582b25: 嬾齋而得新詠嬾亦能感人而新詩又能起予嬾嬾
0582b26: 相感嬾之趣味非嬾人不知也大士緣起經歷名公
0582b27: 多矣其再摹時適同尊翁生齡此因緣非偶尊翁其
0582b28: 再來人乎近詩得暇當錄寄也。
0582b29: 又
0582b30: 兩日來心想只在佳園李子上真所謂醉李也得三
0582c01: 十枚不覺喜躍餘廿枚欲我分諸左右恐不足要將
0582c02: 佳者補之殊覺吝吝耳。
0582c03: 又
0582c04: 前李珍藏日食四顆今復得二十枚意外之遇也又
0582c05: 大雨不損香色益見護持念我所念矣然貪心不息
0582c06: 又待來年聞之當一笑也。
0582c07: 與隱峰侍者
0582c08: 今春雨水連綿欲看菜花阻我佳興至五月初始移
0582c09: 櫂從新城盛澤北麻一轉總遊戲三昧而已巳即欲撥
0582c10: 櫂至汾湖以出門日久院中有事逼歸不得如願也
0582c11: 中秋邊擬過池上看月其時不識可抽身來一相聚
0582c12: 乎。
0582c13: 與廣潤木陳和尚
0582c14: 夏雨彌月蒸濕異常吳江道信歸自台嶺稔知法體
0582c15: 康勝勤眾七月流火涼風徐來千巖萬壑之中爽氣
0582c16: 先集秋色既佳遐想几杖又必悠然得其樂矣散步
0582c17: 谿上胤靈過門因風寄候深冀慈原。
0582c18: 與梅谿庵主
0582c19: 溽暑遽返得無勞乎梅詩快讀塵埃脫盡如坐冰壺
0582c20: 非詩不洩梅之神非梅不發詩之韻詩乎梅乎殆莫
0582c21: 可分矣刻完必先寄我一冊使得坐遊于孤山之下。
0582c22: 與王侶石文學
0582c23: 客歲中秋小山看月乃極快事惡知自今思之為極
0582c24: 哀事耶曉令往矣小山依然至中秋夜月必仍來欲
0582c25: 得曉令為展紙磨墨看山野寫詩其可得耶曉令之
0582c26: 死蓋不忍言矣足下為心知誨此諸孤覽其庭囿其
0582c27: 情亦必有不勝言不忍言者矣茲來自京口不得見
0582c28: 曉令又復不得晤足下此中鬱噎紙墨所不能洩也
0582c29: 悼詩八首附致靈所倘足下見之為一讀與諸子俾
0582c30: 諸子對其尊公而誦之曉令非蒙蒙者其必踊然而
0583a01: 聽余之詩毅然而登道之岸矣唯足下善勗其郎君
0583a02: 即所以慰曉令也。
0583a03: 寄曉令諸郎君
0583a04: 尊公溘焉棄世人事何如此耶茲來舊院不得過宅
0583a05: 一弔悼詩八首一讀尊公前以見久交之誼書一緘
0583a06: 可致之王先生逝者不可追今日之事願諸公子勤
0583a07: 讀好學不墜書聲即尊公于冥冥之中亦歡然放懷
0583a08: 矣薄儀附致以代漬酒。
0583a09: 與商尊法侄
0583a10: 一春冗冗直至四月望後還山寺中雖澹泊而綠樹
0583a11: 環遶濃陰蔽天又多脩竹日夕涼風不搖扇亦快爽
0583a12: 也且淨房浴室賴知浴皆就燈火無缺安居亦稱自
0583a13: 在矣吾侄聞之必有快于心也。
0583a14: 寄極樂庵嬾石監院
0583a15: 佛訓比丘出世先脩慈心大士度生全憑願力上座
0583a16: 能安老病度異類此與慈心相應也未得如是必欲
0583a17: 如是此願力也慈心普願力堅何事不可為何為而
0583a18: 不成乎。
0583a19: 柬庉村浮石和尚
0583a20: 丹陽舟中匆匆言別殊歉于心捧讀尊錄自在說去
0583a21: 文旨清徹不落近時濃抹之態真足垂世不朽弟何
0583a22: 敢舉筆於其間耶承命不敢套辭繁處略刪幾段至
0583a23: 於第三冊碎栴檀片片皆香似不必去取矣。
0583a24: 復錢聖月
0583a25: 歲晚得札不勝憮然念曰何錢子頻年所遇如此乎
0583a26: 古南寂寞不減秋亭即於此送臘迎春想錢子未能
0583a27: 即咬莖虀未免推向門外此為別也而其同者幸錢
0583a28: 子有一莖虀在腹中將來可漸入佳境嬾叟作是實
0583a29: 語錢子覽之當一噴飯和介老詩并登金山作俱已巳
0583a30: 披誦感吉人之永逝念嘉會之不常祗令人添牛山
0583b01: 之悲耳藏墨甚佳弗敢輕用俟有新詠發其光也。
0583b02: 柬周公貞
0583b03: 昨暮燈下忽成莖虀詩足下目之當一笑耶然天機
0583b04: 所至不期然而然乞并前書緘寄聖月新年完一詩
0583b05: 債甚為自得醜妍不知也呵呵。
0583b06: 與范遵甫二首
0583b07: 昨敘甚歡夜來方雨天之隨人如此耶明欲出門四
0583b08: 五日歸時再同看梅野外或櫂湧蓮一看近修劇談
0583b09: 半日皆樂事也。
0583b10: 又
0583b11: 今日有意大梅恐早間雨妒減其神矣公能念之步
0583b12: 至河干小舟候談也不敢多拉人惡不靜故。
0583b13: 與朱近脩
0583b14: 谿東有老梅一往觀之雖不甚奇諸梅當遜之也與
0583b15: 范子留連移時惜公不與覺興短耳京口尚未去亦
0583b16: 厭去業風所吹又不得不去也在遲遲耳望邊若舟
0583b17: 回須拼一日桃柳下坐。
0583b18: 與法平書記
0583b19: 開書知吳下氣象種種可觀此林下人之福也庭梅
0583b20: 盛開須及時看好但心欲來而事有阻念之不覺此
0583b21: 中搖搖耳大約清明邊可出門想梅花雖謝桃杏必
0583b22: 能待我也。
0583b23: 柬木陳和尚
0583b24: 古人弘法罹難何代無之如石門棲賢覺範皆英偉
0583b25: 奇傑之人自經世患而光明愈赫赫難掩苟不經憂
0583b26: 患又誰見其英偉奇傑也哉武林帶水一葦非不能
0583b27: 杭因癤毒彌月未瘳步履拘攣致失躬候也。
0583b28: 柬報恩浮石和尚
0583b29: 賤體正在困頓岫徒促入西華買舟復止步履實不
0583b30: 便也況華山為舊遊之地含法師亦舊同參契闊已巳
0583c01: 久亦思一晤然必待精神稍充始能往返盤桓聞佳
0583c02: 園樹木蔥菁有閣有亭可以登眺此弟所甚喜臨風
0583c03: 懷想不覺神飛。
0583c04: 與玄若禪師二首
0583c05: 憶別又踰年矣南北馳鶩渴鹿野馬自笑狂癡乃入
0583c06: 春來忽患癤毒經今未瘳人情形貌已巳失故吾攬鏡
0583c07: 捫頭深生愧悔緬想道體耆年珍攝宴坐室中吉祥
0583c08: 止止動靜攸分天壤莫喻大圓鏡中必生憐憫扇頭
0583c09: 佳詠何過譽耶塵坌填胸未能唱喁報命在京口時
0583c10: 粥飯之暇有懷三十年前故友如同戒二公今不多
0583c11: 得用是描寫生平一申想慕今已巳付梓吾兄必樂聞
0583c12: 之謹持數冊呈覽或社中舊交見之二公雖化去而
0583c13: 神情儼然夙昔之盟固未寒也。
0583c14: 又
0583c15: 暮年受用無事為福聞禁足自怡餘閒悟寂方寸未
0583c16: 寧者豈同日而語耶神往神往蒙論正觀銘誌厥旨
0583c17: 高深學既蕪陋語又顛連恐不副來命幸長公一記
0583c18: 索隱鉤深古今咀嚼倚墻靠壁或無誚焉及乎舉筆
0583c19: 目眩神倦首尾不倫非真非草皆以意造想二王之
0583c20: 必無我法也舉似左右當一噴飯。
0583c21: 復周青士
0583c22: 周子固窮別來無恙深慰深慰衰朽雖在青山古寺
0583c23: 中無日高未起之福役役如在市井周子居市井而
0583c24: 心常如在山林之閒靜我知之矣周子亦自知否耶
0583c25: 知之亦足以自樂矣富貴浮雲不必相較也。
0583c26: 答王薇垣
0583c27: 雲山千里經年不得相聚念之念之然居僧居俗各
0583c28: 有家計此難免者但纏縛中緊緩微有不同耳今欲
0583c29: 出離不必太著忙又不可全丟下但好事只管做去
0583c30: 便是出離之法齋得一僧是好事不可不齋念得一
0584a01: 佛是好事不可不念靜坐得一炷香是好事不可不
0584a02: 坐記取記取不可丟開好事徒自著忙徒自煩惱無
0584a03: 益于修行也。
0584a04: 與錢聖月
0584a05: 相隔兩月晴日甚少中秋月色又付之烏有山中亦
0584a06: 覺無興致令親楊君已巳惠一圖章極文極雅然念因
0584a07: 公所致摩挲而復馳想耳茲初八夜見月生喜不覺
0584a08: 多坐一時遂冒寒嘔泄累日正無排悶處忽又得所
0584a09: 寄佳鐫一方如對公面置之案頭不忍去手。
0584a10: 與朱近脩
0584a11: 嚴寒聿至雪霰紛飛一年又復告終神衰病集未免
0584a12: 悒悒其懷耳公之所履又何如耶椒盤柏酒寓以詩
0584a13: 文情懷庶幾可遣然來日苦短興盡悲來諒亦大同
0584a14: 于我也。
0584a15: 柬鶴師兄
0584a16: 嚴髻老親製圖章楊曰老以海王百谷類不肖皆莫
0584a17: 大之惠也至于廣慧聞公法誼惓惓而五六年曠隔
0584a18: 疏慵成性當必諒我湖州靈上座久約登臨乃匆匆
0584a19: 不上前春風梅花幾度遭渠冷笑仲行純甫在山中
0584a20: 承甚相愛纘先憶在垂髫時晨夕歡笑今亦成老友
0584a21: 皆意中所念拙錄粗扇乞分致之。
0584a22: 與陸葆翁
0584a23: 月日住四明天童山苾芻某頓首不佞處方外與宗
0584a24: 族鄉黨闊絕久矣凡婚喪之禮匪特不行亦不與聞
0584a25: 也茲有所啟者情之有不得已巳也情之不得已巳則非
0584a26: 道之所在然亦義之所在也願我翁詳聽使成其義
0584a27: 不佞少失學家貧年十三寄食于舅氏益所公家我
0584a28: 翁所知也公時無子欲子不佞而不察內政之苛忌
0584a29: 暑無苧寒無絮眾僕皆欣欣然溫飽而不佞飢不敢
0584a30: 啼寒不敢聲驅叱使令求等於廝僕不能得而公如
0584b01: 弗聞見蓋名曰甥舅不啻如路人也于是病憤反舍
0584b02: 年十七從舅君平入泮往拜之外叔祖季吳公見而
0584b03: 喜留于家亦我翁所知也在季吳公家踰月從之出
0584b04: 入一日忽命不佞稱君平舅為兄舅姆為嫂叔祖母
0584b05: 黃氏所教亦然無異辭不佞不知所謂而口難之歸
0584b06: 白先慈先慈曰此外公愛汝欲汝為子矣汝從之亦
0584b07: 好但他人或有言後不便不佞奉先慈語在迴遑間
0584b08: 卒難改口間聞二老人私語謂君平舅既讀書已巳何
0584b09: 暇理家業此郎識字警敏無外習勝我兩姪他日一
0584b10: 專舉業一主家門如兄弟相依可也所言兩姪者蓋
0584b11: 季吳公之兄子少孤皆賴公撫育及長有不合咸去
0584b12: 故云季吳公因晨夕數四命不佞稱君平舅曰兄姆
0584b13: 曰嫂焉不佞終以為難既而君平舅言于二老人謂
0584b14: 不佞資性敏可讀書二老人又喜曰既有資性待他
0584b15: 讀書也罷公之兄子果嘖有煩言不佞乃守先慈囑
0584b16: 二老人知不佞意乃默前語然不佞恒處君平舅書
0584b17: 齋相對怡然未嘗一日不如兄弟相語相樂而二老
0584b18: 人愛撫又未嘗一日不以骨肉等視不若撫二姪之疏
0584b19: 也即君平舅姆亦未嘗一日不如小叔敬待無履製
0584b20: 履無襪製襪故不佞雖不順二老人過愛之言實未
0584b21: 嘗不受二老人暨君平舅過愛之實三年在其家安
0584b22: 心肆志如父母家然外祖母愛撫尤篤將出呼從者
0584b23: 既醉恐飢睡至于冬夏浣濯靡不親視親朋宴會靡
0584b24: 或見遺匪德其飲食也推其意無時不愛我立于其
0584b25: 前也逮三年之後君平舅赴館季吳公入鄉應接家
0584b26: 庭指揮僮僕盡囑于不佞而外祖母見不佞在側則
0584b27: 喜有事他出則望焉思焉雖曰愛甥幾同真子矣從
0584b28: 是季吳公定婚割產欲速成之媒妁到門矣行聘有
0584b29: 日矣不佞終守先慈囑以他日未安為念然亦出塵
0584b30: 時至有負二老人之心非二老人有始而不克終也
0584c01: 惟此厚德已銜三十年餘一回思憶恍然如昨今二
0584c02: 老人骸骨異處其孫飄落能忘情哉趙氏親枝唯益
0584c03: 所舅有子然尚幼俟其長恐二柩不能待每與家兄
0584c04: 商之曰此或以幼弟出名聯絡至親從旁贊助又必
0584c05: 得至親中一老尊長坐炤不佞初難之因念不佞兩
0584c06: 番寄食外家皆我翁所知是以奉聞且我翁與趙氏
0584c07: 戚誼無間默自揣摩必欣然許未議為義舉也其賻
0584c08: 葬之資已巳豫為計尚有至親諒能竟事其要者必得
0584c09: 縣尊批示公安雖不法死者無知古人有澤及枯骨
0584c10: 傳于後世此有仗我翁精思以開陳密用而措置也
0584c11: 昔魏客謂信陵君曰公子有德于人願公子忘之人
0584c12: 有德于公子願公子勿忘哀哉今季吳公暨外祖母
0584c13: 四人皆之九原其德不佞必相忘也其在不佞忍相
0584c14: 忘耶德至于不能相忘既處方外則亦已巳矣何必必
0584c15: 以安其骨是念蓋不佞推季吳公當日欲嗣立不佞
0584c16: 之心有子義于君平舅有弟義親緣可棄此義不能
0584c17: 泯沒仰惟仁鑒俯就而成其志寧獨某方外一人踊
0584c18: 躍實與趙氏百世感且不朽某不勝懇切惶悚之至。
0584c19: 復陸葆翁
0584c20: 翁年高神旺福履綏之某隈身空山搖搖如侍座側
0584c21: 舊秋趙氏四柩未安陳情獻議正以道途修阻未能
0584c22: 踵叩承慷慨許主其事九泉蒙德蓋無窮也且嘉獎
0584c23: 之言溢於長箋詞嚴義正益令人歎服。
0584c24: 
0584c25: 
0584c26: 
0584c27: 
0584c28: 
0584c29: 
0584c30: 嬾齋別集卷之六終
