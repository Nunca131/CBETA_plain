0936c01: 
0936c02: 
0936c03: 
0936c04: 勝鬘經疏義私鈔卷之二
0936c05: 
0936c06: 【疏】就第三有一受名攝善法戒亦分為二第一直
0936c07: 明不忘攝受正法。
0936c09: 【疏】攝受正法終不忘失者既云攝受正法是八地
0936c10: 以上行故云他分行今勝鬘在七地而言不忘
0936c11: 者但願得八地以上故攝受正法之心暫不敢忘
0936c12: 非言自得而不忘也。第二釋不忘。
0936c14: 忘波羅蜜者則不欲大乘若菩薩不決定大乘者則
0936c15: 不能得攝正法欲隨所樂入永不堪任越凡夫地。
0936c16: 【疏】就第二釋中凡有三行三欲三行是八地以上
0936c17: 行三欲謂七地以還故。
0936c18: 【鈔】三欲判在七地已巳還者瓔珞云十信菩薩今復
0936c19: 修行無量功德所謂十波羅蜜乃至集一切善法
0936c20: 八萬四千波羅蜜一切諸法門攝我心中念念不
0936c21: 去心此是今經三欲意彼經文中已巳有二欲大乘
0936c22: 欲可知。
0936c23: 【疏】三行者一攝受正法行二大乘行三波羅蜜行
0936c24: 七地以還非不大乘但大義未顯何者七地以還
0937a01: 斷結與二乘齊同出三界。
0937a02: 【鈔】七地以還斷結與二乘齊等者瓔珞釋七地菩
0937a03: 薩心所觀法中謂盡果報無障無礙智所謂以三
0937a04: 空智觀三界習色心果報滅無餘一切功德功用
0937a05: 造作已巳竟。
0937a06: 【疏】而未及八地以上冥合眾流更無異趣故大義
0937a07: 不明。
0937a08: 【鈔】冥合眾流者彼經釋八地中不思議無功用觀
0937a09: 所謂無相大慧方便大用無有色習無明亦盡百
0937a10: 萬劫事無量佛土事以一念心一時得現如佛形
0937a11: 示一切眾生形以一念心中一時行以無功用故
0937a12: 華嚴三十八云菩薩住第八不動地即捨一切功
0937a13: 用行得無功用法身口意業念務皆息住於報行
0937a14: 又云佛子此地菩薩本願力故諸佛世尊親現其
0937a15: 前與如來智令其得入法流門中譬如乘船欲入
0937a16: 大海未至於海多用功力若至海已巳但隨風去不
0937a17: 假人力以至大海一日所行此未至其未至時設
0937a18: 經百歲亦不能及佛子菩薩亦如是積集廣大善
0937a19: 根資糧乘大乘船至菩薩行海於一念頃以無功
0937a20: 用智入一切智智境界等本有功用行經於無量
0937a21: 百千億那由他劫所不能及。
0937a22: 【疏】波羅蜜者名到彼岸七地以還亦是無相彼岸
0937a23: 但未能並照故波羅蜜義亦未彰七地以還亦修
0937a24: 萬行但一念之中不能齊故亦不得攝受之名。
0937b01: 【鈔】並照者十波羅蜜一念心中一時行照之以無
0937b02: 相七地已巳還次第行萬行故云不齊。
0937b03: 【疏】所以攝受大乘波羅蜜皆名八地以上為明三
0937b04: 欲即是願得此三行之心故七地以還許其有也
0937b05: 而此三行皆是八地以上一心上用但隨義立別
0937b06: 名耳故云若忘失法即三行都忘三行既忘即三
0937b08: 攝受為先列欲則以大乘為初是逐便無大意
0937b09: 也。
0937b10: 【鈔】逐便等者逐三行中第三波羅蜜行便列波羅
0937b11: 蜜欲故也經既失三行忘三欲。
0937b12: 【疏】從隨所樂入以下明失行即起惡也。
0937b13: 【鈔】隨所樂入法門不得入又不能超過凡夫地豈
0937b14: 非大過哉此一段文總取七地已巳還三欲以為攝
0937b15: 善法戒故疏云許其有也。
0937b16: 【疏】第三結不忘。
0937b18: 薩無量福利故受此大受。
0937b19: 【疏】從我見如是以下第三結不忘言忘則致禍不
0937b20: 忘得福故受不忘。
0937b21: 【鈔】無名疏統收今後兩章亦不出七地已巳還行與
0937b22: 今意同彼云報勝則道高行精則果能在己巳進德
0937b23: 曰行及物勝曰願故十受以守戒不犯為先三願
0937b24: 以安慰眾生為首也十受中五明止惡五說修善
0937c01: 而修善以攝受正法為原止惡以戒慎為本故建
0937c02: 此兩端以統萬行修善進德以慈悲為首故前兩
0937c03: 行以明慈後二行以明悲將明得失之深大故階
0937c04: 節以言欲者向道之初門波羅蜜者大乘之妙行
0937c05: 大乘者理極之都稱攝正法者人法之合名也夫
0937c06: 遺終則忘始數之然矣開此章義彰于下。
0937c07: 【疏】從法主世尊以下章中第三立誓斷疑就中亦
0937c08: 有四第一佛前立誓。
0937c10: 善根微薄戒起疑網以十大受極難度故彼或長夜
0937c11: 非義饒益不得安樂為安彼故今於佛前說誠實誓
0937c12: 我受此十大受如說行者以此誓故於大眾中當雨
0937c13: 天華出天妙音。
0937c14: 【鈔】第三立誓斷疑中引佛為證者無名云證者證
0937c15: 其受必能行信薄則生疑疑生則入網既入生死
0937c16: 之密網焉得涅槃之安樂哉。
0937c17: 【疏】第二從說是語時以下明雨華出聲為證。
0937c19: 如汝所說真實無異。
0937c20: 【疏】言有聲必有言故以聲證言非有華必有實
0937c21: 故以華證行必果。第三從彼見妙華以下明眾
0937c22: 疑得斷仍發願。
0937c24: 而發願言恒與勝鬘常共俱會同其所行。
0938a01: 【疏】第四明佛為賜記可見。
0938a03: 【疏】從爾時勝鬘復於佛前以下自分行中第三三
0938a04: 大願章歸依受戒既殊於昔故願亦更發勝願遠
0938a05: 期常住法身異於昔日願身滅智亡就中開為三
0938a06: 第一明為願作願第二從以此善根以下正發三
0938a07: 願第三從爾時世尊以下明佛述成。
0938a09: 安慰無量無邊眾生。
0938a10: 【疏】以此實願者通言以我今將願三大願也明大
0938a11: 士立懷非但自為必先為物故云安慰眾生一云
0938a12: 實願者必行其行。
0938a13: 【鈔】第三三大願章為願作願者為三大願對佛發願
0938a14: 願行此三願也願必行其行願不故云實願也。
0938a15: 【疏】就第二正發三願中自有三願第一願願得正
0938a16: 法智。
0938a18: 【疏】正法智者謂常住之智。
0938a19: 【鈔】以此善根者指前歸依常住戒行之善根。正
0938a20: 法智者歸依三德常住正法依此起解故云常住
0938a21: 智自行若成必化他也化他之功必嚴自行。
0938a22: 【疏】第二願願為眾生說。
0938a24: 【疏】第三願願護法。
0938b02: 【疏】第一第三二願要就自行兼明化他中間一願
0938b03: 因明化他并顯自行即與上十大受同。
0938b04: 【疏】第三如來述成可見。
0938b06: 如是菩薩恒沙諸願皆悉入此三大願中此三願者
0938b07: 真實廣大。
0938b08: 【疏】而此三願並是住前之願而言攝受諸願者此
0938b09: 但取住前諸願非兼八地以上願也。
0938b10: 【鈔】疏取住前諸願者瓔珞上卷釋十住前十信心
0938b11: 信心有十故修行百法明門常發無量有行無行
0938b12: 大願得入習種姓中廣行一切願經文廣十信心
0938b13: 者信進念定慧戒迴向護法捨願習種姓謂十信
0938b14: 是一賢位。經恒沙諸願皆悉入此三大願中者
0938b15: 瓔珞云我因果願悉已巳具足一切願行攝在其中
0938b16: 今於諸佛前受大願願今已巳滿修進餘行一切菩
0938b17: 薩若入是願無不得入薩婆若海彼在住上義通
0938b18: 住前已巳上三章自分行訖。
0938b19: 【疏】從爾時勝鬘白佛言以下明乘體中第二舉二
0938b20: 章明他分行二章即自為二第一攝受正法章明
0938b21: 萬善出生義言八地以上一念心中能生五乘諸
0938b22: 善第二入一乘章收入一義言總取能生八地之
0938b23: 行所生五乘諸善皆入一乘。
0938b24: 【鈔】第四攝受正法章。言萬善出生義等者此乃
0938c01: 辨兩章之同異攝受章八地已巳上一念心中攝諸
0938c02: 願行以得名此心能出生五乘因果故名為能生
0938c03: 也一乘章總能所皆入一乘也。
0938c04: 【疏】一往釋攝受正法能攝萬行之心為攝受所修
0938c05: 之善當理非邪故言正為物軌則故言法而釋此
0938c06: 攝受正法種種不同。
0938c07: 【鈔】一往釋攝受正法下釋名體寬狹先釋名從一
0938c08: 往至為攝受釋攝受二字所修之善釋法字當理
0938c09: 非邪故釋正字。
0938c10: 【疏】或云夫善皆能攝生眾生諸行故自凡至聖皆
0938c11: 取以為攝受正法。
0938c12: 【鈔】從攝生眾生已巳下釋體寬狹攝生眾生諸行故
0938c13: 等言攝受正法能攝諸行故從初信乃至妙覺之
0938c14: 善皆取。
0938c15: 【疏】或云外凡之善皆以相心而作故不得為攝受
0938c16: 正法但內凡以上可取。
0938c17: 【鈔】或云下除十信外凡從十住內凡已巳上皆取。
0938c18: 【疏】或云內凡猶未得真解故亦未足取但初地以
0938c19: 上正是真觀故從此可取而今所須者八地以上
0938c20: 一念之中備修萬行之心為攝受所修之行當理
0938c21: 非邪故言正為物軌則故言法初地以上七地以
0938c22: 還之行實是真無漏故亦應言正為物軌則故亦
0938c23: 可稱法然但一念之中不能備修萬行亦未並觀
0938c24: 故猶不得攝受之名且臨文自證若盡并取七地
0939a01: 以下以為攝受正法者那得言菩薩所有恒沙諸
0939a02: 願一切皆入一大願中所謂攝受正法所言自分
0939a03: 他分以此為辨也就中初開為二第一從初訖有
0939a04: 大功德有大利益明願攝第二從勝鬘白佛言我
0939a05: 當承佛神力竟章明行攝受。
0939a06: 【鈔】或內凡已巳下從初地已巳上皆取如上三師自是
0939a07: 一途今家自取八地已巳上願攝受者華嚴云八地
0939a08: 菩薩十波羅蜜中願波羅蜜增上。
0939a09: 【疏】私釋少異此章正以出生義為宗但物聞上三
0939a10: 願便謂願極於此故一往從初訖有大利益先明
0939a11: 七地以下恒沙諸願皆入八地以上一念願中若
0939a12: 論其至極正在於此第二從勝鬘白佛我當承佛
0939a13: 以下正明出生義第一明願攝中亦有二第一正
0939a14: 明願攝第二明如來讚成就第一正明願攝中即
0939a15: 有三第一明勝鬘受命。
0939a16: 【鈔】私釋已巳上疏主義判非即用此為正科文言出
0939a17: 生為宗者此一意明攝受正法菩薩能出生五乘
0939a18: 義此為章中之宗要也。
0939a20: 真實無異。
0939a21: 【疏】承佛威神者外形端肅曰威內心難測曰神而
0939a22: 今承者直是如來許已巳有說恣其所辨非謂異術
0939a23: 相加木石使能言之前三章不求承威但從此章
0939a24: 乃請承威則所謂自分他分亦可證調伏大願者
0939b01: 心恒附理為調伏無德不期為大願真實無異者
0939b02: 言與佛昔願無異也又云如佛所說無異。
0939b03: 【鈔】如來許已巳有說者金剛論云於菩薩身佛與功
0939b04: 德智慧之力故名加也。言自分他分亦可證者
0939b05: 七地已巳還是自分行不假承威八地他分非自能
0939b06: 述必假威神從以判也大願者八地已巳上願
0939b07: 必順理故云心恒附理三德四義及恒沙萬德為
0939b08: 無德不期廣則恒沙萬德略則三德四義攝一功
0939b09: 德盡也。
0939b10: 【疏】第二明佛許說。
0939b12: 【疏】許聽可見。
0939b13: 【鈔】許聽者聽地丁反提也亦他定反。
0939b14: 【疏】第三從勝鬘白佛以下正明願攝。
0939b16: 中所謂攝受正法攝受正法者真為大願。
0939b17: 【疏】第三正明願攝恒沙諸願皆入一大願中者一
0939b18: 願謂八地以上一念心中願言七地以下恒沙諸
0939b19: 願皆入八地以上一念願中故云皆入一大願中
0939b20: 所謂攝受正法者出一願體與萬行正法即是八
0939b21: 地以上一念上用故云攝受正法真為大願也。
0939b22: 【鈔】八地已巳上一念上用者自行化他之用悉有一
0939b23: 念如引華嚴經經文云此菩薩十波羅蜜中願波
0939b24: 羅蜜增上餘波羅蜜非不修行隨力隨分。
0939c01: 【疏】從佛讚勝鬘以下明願攝中第二如來讚成就
0939c02: 中亦有五第一讚其現德。
0939c04: 【鈔】疏讚其現德者無名云智以照空權以入有能
0939c05: 體空說有者可曰甚深微妙也。
0939c06: 【疏】第二從汝已巳長夜以下歎其往因。
0939c08: 汝所說。
0939c09: 【鈔】長夜等者於無明夜種諸善本智慧為諸善之
0939c10: 本也故經云大智本行也。
0939c11: 【疏】第三從汝之所說以下歎其所說與諸佛同。
0939c13: 今說當說。
0939c14: 【鈔】三歎同諸佛者無名云三世諸佛雖殊而其道
0939c15: 不二不二之道汝能一之得一者豈遠乎哉道無
0939c16: 二宗其能得異乎自以為證。
0939c17: 【疏】第四從我今得無上菩提以下嘆說與釋迦同。
0939c19: 【疏】然釋迦即入諸佛但是一化之主故更別舉。
0939c20: 第五從如是我說以下歎攝受正法所有功德。
0939c22: 辯才亦無邊際何以故是攝受正法有大功德有大
0939c23: 利益。
0939c24: 【疏】不得邊際者只是攝受正法理深幽遠說不可
0940a01: 盡故云不得邊際如來智慧辯才亦無邊際者釋
0940a02: 疑若攝受功德不得邊際者亦應無能解此理者
0940a03: 誰以此理為說眾生耶故釋曰佛智從無邊理而
0940a04: 生故佛智亦無邊際今以無邊際之智還照無邊
0940a05: 際之理為佛何難所以稱為一切種智從何以故
0940a06: 以下仍釋佛智無邊際標疑云何以如來慧智亦
0940a07: 無邊際耶釋曰此攝受正法之理有大功德利益
0940a08: 故所生佛智亦無邊際也亦釋何以攝受所有功
0940a09: 德無邊際者此攝受正法上能感種智下能化眾
0940a10: 生如是功德利益說不可盡故不得邊際也。
0940a11: 【鈔】智慧辯才等者辯有四種一義無礙辯二法無
0940a12: 礙辯三辭無礙辯四樂無礙辯此四通名無礙辯
0940a13: 者如來於此四法智慧捷疾分別了了通達無滯
0940a14: 故通名無礙智也一義無礙智者知諸法義了了
0940a15: 通達無滯故又能知一切義皆入實相故二法無
0940a16: 礙智者法名一切義名字為知義故悉通達諸法
0940a17: 名字分別無滯又能以是法無礙智分別三乘而
0940a18: 不壞法性於所說語言中無有滯礙也三辭無礙
0940a19: 智者以語言說名字義種種莊嚴言語隨其所應
0940a20: 能令解了所謂一切眾生殊方異語若一語若二
0940a21: 語略男女等語過去未來現在語如此等語言能
0940a22: 令各各得解辯無礙一切聞者悉解其言說也四
0940a23: 樂說無礙智者於一字中能說一切字一語中說
0940a24: 一切語一法中說一切法於是所說法皆是真實
0940b01: 皆隨可度者有所利益所謂十二部經八萬四千
0940b02: 法藏隨一切眾生根性樂聞善赴機緣言方無滯
0940b03: 聞者無厭乃至無量劫說為佛何難者用智照理
0940b04: 得成為佛雖無邊際說何難無差機之過已巳上並
0940b05: 是經論誠文。
0940b06: 【疏】從我當承佛神力以下第二明攝行私云正明
0940b07: 出生義又開為二第一正明行攝第二從爾時世
0940b08: 尊於勝鬘所說以下竟章亦明如來讚成就第一
0940b09: 正明行攝又分為三第一先出行攝之體亦可能
0940b10: 生之體第二從譬如劫初成時以下正明出生義
0940b11: 第三從世尊攝受正法攝受正法者以下明相即
0940b12: 以釋物疑第一中亦有三第一受命。
0940b14: 之義。
0940b15: 【疏】第二許聽。
0940b17: 【疏】第三從白佛以下正出行體皆可見。
0940b19: 佛法攝八萬四千法門。
0940b20: 【疏】廣大義者謂行體也一云牒前句從則是無量
0940b21: 以下皆釋廣大八萬四千法門餘疏有記而今不
0940b22: 記。
0940b23: 【鈔】八萬四千法門者結八地三行之體不出八萬
0940b24: 四千法門大小乘經論所出不同今存一釋賢劫
0940c01: 經云佛初發心至分舍利凡有三百五十度門一
0940c02: 一皆有六度合二千一百又對四分合八千四百
0940c03: 一變為十合八萬四千彼經文相稍隱古來皆用
0940c04: 以為准的然諸經所出雖多不出四諦八萬四千
0940c05: 法藏即苦諦塵勞門即集諦對治門三三昧門諸
0940c06: 陀羅尼門此三合為道諦諸波羅蜜門即滅諦大
0940c07: 論問三昧與陀羅尼何別答陀羅尼慧性三昧定
0940c08: 性故將此二合為道諦但是對治之義。
0940c09: 【疏】就第二明其出生義凡有四譬分為二第一初
0940c10: 二譬明法能出生第二後二譬明人能出生所以
0940c11: 知者前二譬直言攝受正法而不見善男女後二
0940c12: 譬即合中皆言善男女就第一明法能出生中二
0940c13: 譬自分為二第一雲興譬。
0940c15: 攝受正法雨無量福報及無量善根之雨。
0940c16: 【疏】明其蔭覆之義言八地以上攝受正法能蔭覆
0940c17: 眾生貧人亦第二有大水譬明其洗蕩之用言八
0940c18: 地以上攝受正法亦能洗蕩眾生垢累就第一雲
0940c19: 譬即開合為二譬中即有四句初句譬如劫初成
0940c20: 時譬八地以上真身初建第二句普興大雲譬應
0940c21: 身說法此二句皆為能生攝受作譬第三句雨眾
0940c22: 色雨譬能生五乘因第四句及種種寶亦譬能生
0940c23: 五乘果此二句皆為所生五乘作譬第二合譬有
0940c24: 三句初句如是攝受正法併合上能生中劫成雲
0941a01: 興二譬言八地以上真身初建垂應化物則義同
0941a02: 劫成雲興第二句雨無量福報退合上所生中及
0941a03: 種種寶言八地以上攝受能生五乘果即義同雨
0941a04: 種種寶第三句及無量善根之雨超合上所生中
0941a05: 雨眾色雨言能生五乘因即義同雨眾色雨。
0941a06: 【鈔】蔭覆眾生貧人等者眾生乏五乘之法財蘊五
0941a07: 住之惑垢也。真身初建應身說法者瓔珞云從
0941a08: 初地至佛地有二種法身一極果法身二應化法
0941a09: 身於第一義諦法流水中從實性生智故實智為
0941a10: 法身法名自體集義為身一切眾生善根感此實
0941a11: 智法身故法身能現應無量法身所謂一切世界
0941a12: 國土身一切眾生身一切佛菩薩身皆悉能現不
0941a13: 可思議國土亦然應身說法相具如釋迦一化所
0941a14: 演半滿之教無異也。
0941a15: 【疏】就第二大水譬開為三第一開比。
0941a17: 及四百億種種類洲。
0941a18: 【疏】比中亦有四句初句又如劫成時亦比八地以
0941a19: 上真身初建第二句有大水聚亦比應身說法此
0941a20: 二句亦皆為能生攝受作比第三句出生三千大
0941a21: 千界藏者比能生菩薩大乘第四句及四百億種
0941a22: 種類州比能生四乘。第二合比。
0941a24: 之力一切世間安穩快樂一切世間如意自在及出
0941b01: 世間安樂。
0941b02: 【疏】第二合比即有五句初句如是攝受正法亦併
0941b03: 合上能生中劫成大水二比言八地真身初建垂
0941b04: 應說法即義同劫成有大水聚也第二句出生大
0941b05: 乘無量界藏一切菩薩神通之力者合上所生中
0941b06: 出生三千大千界藏第三句一切世間安穩快樂
0941b07: 舉人乘合上四百中一百州第四句一切世間如
0941b08: 意自在舉天乘合上四百中二百州第五句及出
0941b09: 世間安樂舉二乘共合上四百中三四百州明二
0941b10: 乘同出三界故共合也。第三雙結開合。
0941b12: 【疏】劫成乃至天人本所未得皆於中出者第三雙
0941b13: 結開合劫成取開比之初天人本所未得取合比
0941b14: 之末出世間安樂是天人本所未得比取其初合
0941b15: 取其末中間為略故云乃至皆於中出者雙結大
0941b16: 千界藏及四百億類州皆從劫中而出亦天人本
0941b17: 所未得皆從攝受而生也此二比有三可辨一為
0941b18: 本作比即二比皆云劫初成時故文意皆同二為
0941b19: 作比前比普興大雲後比有大水聚故意一文
0941b20: 異三為所生作比前比合人而辨因果後比辨人
0941b21: 而合因果故文意皆異然亦無大意但聖人說法
0941b22: 互舉而明也。
0941b23: 【鈔】有三可辨者雲興大水二比之中皆有劫成並
0941b24: 喻八地已巳上真身之本此即文同其意亦同二比
0941c01: 之中皆有垂應之此即文異而意同文異者即
0941c02: 普興大雲有大水聚也二比之中前比但言雨眾
0941c03: 色雨是因及種種寶是果而不明人人合在因果
0941c04: 之中後比但言菩薩神通及安隱等而不明因果
0941c05: 因果合在人中故文意皆異互舉而明者言初本
0941c06: 中一切菩薩真身之本皆同故文意皆同以顯之
0941c07: 一切菩薩從本垂雖同而化各異故意同文
0941c08: 異以第三所生中前比但出法後比但出人者互
0941c09: 舉而明也何者八地真身初建垂應說法不出五
0941c10: 乘因果或舉法以顯人故如前比或舉人顯法即
0941c11: 如後比一代教門此即極多溢敷經論表之所化
0941c12: 五乘或開因果而顯人不同或開於人而顯因果
0941c13: 有異故云互舉而明也然亦不出從真起應說五
0941c14: 乘法化五乘人說因說果或離或合即一化人
0941c15: 之興法能化所化聲無不盡即是菩薩一念無功
0941c16: 用行中攝受一切諸行等法故云行攝也。
0941c17: 【疏】從又如大地以下明出生中第二明人能出成
0941c18: 就中亦有二比自為二第一名重擔比明八地以
0941c19: 上大士荷負眾生之義第二名寶藏比明八地以
0941c20: 上大士為眾生蘊藏之義就第一重擔比即開合
0941c21: 為二就開比即有二第一初二句為八地以上能
0941c22: 負人作比。
0941c23: 【鈔】荷負眾生之義者菩薩垂形九道同事而攝故
0941c24: 經云而生五道以現其身為大醫王善療眾病蘊
0942a01: 藏之義者一念含藏五乘之法故經云集眾法寶
0942a02: 如海導師。
0942a04: 【疏】第二從何等為四以下為所負法作比。
0942a06: 【疏】有四句一大海比菩薩言廣抱眾生即如大海
0942a07: 抱納無窮故以為比二諸山比緣覺乘言真高出
0942a08: 亦如眾山之高故以為喻三草木比聲聞乘言其
0942a09: 頭數繁多如草木故以為比四眾生共比人天乘
0942a10: 人天乘但在生死中如眾生處處受生故以為況。
0942a11: 【鈔】緣覺出聲聞之上故喻之以山菩薩可不高耶
0942a12: 菩薩垂形六道和光同塵利物故喻之以海廣抱。
0942a13: 【疏】第二合比分為三第一正合第二結合第三讚
0942a14: 歎能負人就第一正合中亦有二第一合能負人
0942a15: 比。
0942a17: 四種重任踰彼大地。
0942a18: 【疏】踰彼大地者地唯負形不如大士兼負形神教
0942a19: 令改惡修善故云踰彼大地。
0942a20: 【鈔】經建立大地者真應二身之地以能生五乘故
0942a21: 踰者羊朱反越也度也。
0942a22: 【疏】第二合所負法比。
0942a24: 而成就之求聲聞者授聲聞乘求緣覺者授緣覺乘
0942b01: 求大乘者授以大乘。
0942b02: 【疏】第二合所負法唯倒合先合眾生比可見從聲
0942b03: 聞以下合上草木比從緣覺以下合上諸山比從
0942b04: 大乘以下合上大海比言八地以上大士能負五
0942b05: 乘眾生則義同大地負此四種也。第二結合可
0942b06: 見。
0942b08: 四種重任。
0942b09: 【疏】從世尊以下合中第三讚歎能負人亦可見。
0942b11: 荷負四種重任普為眾生作不請之友大悲安慰哀
0942b12: 愍眾生為世法母。
0942b13: 【疏】友是相救為義然請而後救即非真友故云作
0942b14: 不請之友菩薩化物知慈母就嬰兒故云為世法
0942b15: 母。
0942b16: 【鈔】不請友者世以同志為友菩薩四攝有同事攝
0942b17: 善巧同根緣修五乘善令得無漏果故經云我等
0942b18: 二人亦共汝作淨名云眾人不請友而安者未安
0942b19: 道諦即令安道諦即與今經大悲安慰全同無名
0942b20: 云大悲內興救不待請哀愍安慰猶如慈母舉此
0942b21: 結終以明地德之厚戴也。
0942b22: 【疏】從又如大地有四種寶藏以下第二寶藏比明
0942b23: 八地為眾生蘊藏之義即開合為二開比中亦有
0942b24: 二第一正比。
0942c02: 價三者中價四者下價。
0942c03: 【疏】正比中亦有二第一初二句為能蘊藏作比可
0942c04: 見第二為所蘊藏法作比有四句無價比菩薩乘
0942c05: 上價比緣覺乘中價比聲聞乘下價比人天乘。
0942c06: 第二結比。
0942c08: 【疏】是名有四種寶藏者第二結。就第二合比亦
0942c09: 有三第一正合第二讚歎第三明即正合中亦有
0942c10: 二第一合能蘊藏比。
0942c12: 種最上大寶。
0942c13: 【疏】得眾生四種最大寶者解有四種第一解言五
0942c14: 乘之善義屬眾生八地大士備之在心故言得眾
0942c15: 生寶第二云八地以上大士得教化四種眾生之
0942c16: 寶故云得眾生寶第三云攝受正法由教化四種
0942c17: 眾生而得故言得眾生寶第四解四種眾生善根
0942c18: 並由八地菩薩為得故云得眾生寶而第一第二
0942c19: 解但言本末有異大意似同。
0942c20: 【鈔】但言本末有異者初備在心即自行成以為本
0942c21: 將此法化眾生以為末合此二文總成今家出生
0942c22: 義。
0942c23: 【疏】第三第四解但其處得上下各異故語意皆不
0942c24: 同。
0943a01: 【鈔】但其處得等者第三得之於下第四得之於上。
0943a02: 【疏】且第四解於文即便但此未合所蘊藏。
0943a03: 【鈔】且第四解於文即便者文云如是得大寶眾生
0943a04: 皆由攝受正法善男女得此奇特希有功德此乃
0943a05: 讚歎能蘊藏人不合所蘊藏。
0943a06: 【疏】然以後結文為推亦所是也。
0943a07: 【鈔】然以結文為推者即此章末結勸文云是故勝
0943a08: 鬘當以攝受正法開示眾生教化眾生建立眾生
0943a09: 也此文與初二師解同是故今用並是能蘊藏。
0943a10: 【疏】第三解好即好矣但其取之甚遠也。
0943a11: 【鈔】取之甚遠者由教化四種眾生方成攝受正法
0943a12: 者其義太遠矣。
0943a13: 【疏】第一第二隨念為用而四種寶中唯無價最上
0943a14: 那得皆是最上者以勝兼劣故通稱最上又云餘
0943a15: 三始終會成上價故通稱最上。
0943a16: 【鈔】餘三始終會成上價者會始歸終同成一乘故
0943a17: 云通稱最上。
0943a18: 【疏】第二合所蘊藏比。
0943a20: 以人天功德善根而授與之求聲聞者授聲聞乘求
0943a21: 緣覺者授緣覺乘求大乘者授以大乘。
0943a22: 【疏】從何等為四以下第二合所蘊藏法從無聞以
0943a23: 下合上下價從聲聞以下合上中價從緣覺以下
0943a24: 合上上價從大乘以下合上無價。從如是以下
0943b01: 合中第二歎。
0943b03: 此奇特希有功德。
0943b04: 【疏】從世尊以下合中第三明即。
0943b06: 【疏】而前重擔譬但結而不明即今此寶藏譬即而
0943b07: 不結者前重擔譬即言以身為負於事可難而負
0943b08: 非他身故即義可信所以結而不明即也寶藏譬
0943b09: 況言有寶故即義難明而非以身負故於事可易
0943b10: 所以即以不結且前重擔譬既言踰彼大地今此
0943b11: 寶藏譬直言得眾生寶此亦同此意也。
0943b12: 【鈔】第三相即者世尊大寶藏等者即喻八地已巳上
0943b13: 攝受正法也。而前重擔譬已巳下明二比中即結
0943b14: 互有出沒何者前比立譬自即於義易信更不用
0943b15: 別出即文言將身為負於事實難故結出也後比
0943b16: 立譬不即於義難明所以別出即文言不以身為
0943b17: 負於事實易故不用結也雖有結即不同而二譬
0943b18: 俱勝理無優劣故云此亦意同也。
0943b19: 【疏】從世尊攝受正法攝受正法者以下正明行攝
0943b20: 中第三明相即以釋物疑上正明出成中前二比
0943b21: 明法能出成後二比明人能出成物謂人非法法
0943b22: 非人二體各異故今致比亦不同又因此廣生諸
0943b23: 疑諸萬行正法異於攝受正法攝受正法異於波
0943b24: 羅蜜故舉此相即為釋也就中開為二第一從初
0943c01: 訖攝受正法即是波羅蜜先明法法相即第二從
0943c02: 世尊我今承佛威神更說大義以下明人法相即
0943c03: 然疑本但在人法此情即一往難遣所以先明法
0943c04: 法相即因令稍解後明人法相即以遣之也就第
0943c05: 一法法相即中分為二第一萬行正法即攝受之
0943c06: 心。
0943c08: 法正法即是攝受正法。
0943c09: 【鈔】雙明無異中皆取上句來無異下句何者且如
0943c10: 初釋無異正法一句者即取上雙牒中下句來故
0943c11: 云能攝之心無異所攝萬行正法也次釋無異攝
0943c12: 受正法一句者即取上無異正法句來故云所攝
0943c13: 萬行正法無異能攝之心也此勢下文屢有此中
0943c14: 故委明之。
0943c15: 【疏】正法即是攝受正法者明萬行正法即是攝受
0943c16: 之心次應言攝受正法即是正法經文闕也言八
0943c17: 地以上既是法身故以萬行正法為心以心為萬
0943c18: 行正法心法一體更無二相故云萬行正法即是
0943c19: 心心即萬行正法也七地以下非未法身且不能
0943c20: 一念備修故不得然。
0943c21: 【鈔】言七地以下非未法身者瓔珞云佛子初地一
0943c22: 念無相法身智成就百萬阿僧祇功德雙照二諦
0943c23: 心心寂滅法流水中不可以凡夫心識思量二種
0943c24: 之法身何況二地乃至妙覺地。
0944a01: 【疏】第二明波羅蜜即萬行法分為三第一正明相
0944a02: 即。
0944a04: 羅蜜。
0944a05: 【疏】第二從無異波羅蜜以下明波羅蜜即萬行正
0944a06: 法無異波羅蜜者謂攝受正法無異於波羅蜜也
0944a07: 攝受正法即是波羅蜜者明即文不足亦闕也。
0944a08: 第二舉六度釋正法即波羅蜜。
0944a10: 施成就乃至捨身支節將護彼意而成就之彼所成
0944a11: 就眾生建立正法是名檀波羅蜜應以戒成就者以
0944a12: 守護六根淨身口意業乃至正四威儀將護彼意而
0944a13: 成就之彼所成就眾生建立正法是名尸羅波羅蜜
0944a14: 應以忍成就者若彼眾生罵詈毀辱誹謗恐怖以無
0944a15: 恚心饒益心第一忍力乃至顏色無變將護彼意而
0944a16: 成就之彼所成就眾生建立正法是名羼提波羅蜜
0944a17: 應以精進成就者於彼眾生不起懈心生大欲心第
0944a18: 一精進乃至苦四威儀將護彼意而成就之彼所成
0944a19: 就眾生建立正法是名毗耶波羅蜜應以禪成就
0944a20: 者於彼眾生以不亂心不外向心第一正念乃至久
0944a21: 時所作久時所說終不忘失將護彼意而成就之彼
0944a22: 所成就眾生建立正法是名禪波羅蜜應以智慧成
0944a23: 就者彼諸眾生問一切義以無畏心而為演說一切
0944a24: 論一切工巧究竟明處乃至種種工巧諸事將護彼
0944b01: 意而成就之彼所成就眾生建立正法是名般若波
0944b02: 羅蜜。
0944b03: 【疏】第二從何以故以下舉六度法釋正法即波羅
0944b04: 蜜義標疑云何以正法即是波羅蜜耶正釋曰八
0944b05: 地大士欲以隨機度物故一念之中修此六度而
0944b06: 此六度行當理非邪故即是正法為物軌則故即
0944b07: 是法無相修行故即是波羅蜜故云即正法也此
0944b08: 中六度皆以此意為釋也彼者謂彼八地以上。
0944b09: 【鈔】八地大士欲以隨機度物等者華嚴釋八地中
0944b10: 此菩薩隨諸眾生身心信解種種差別於彼佛國
0944b11: 會眾會之中而現其身所謂於沙門中示沙門形
0944b12: 波羅門剎利毗舍首陀居士四天王三十三天乃
0944b13: 至阿迦尼吒天聲聞緣覺菩薩如來皆示其形一
0944b14: 切國土亦復如是放大智光普滅眾生煩惱黑闇
0944b15: 能善開闡智慧門故。
0944b16: 【疏】第三從是故世尊以下結即義。
0944b18: 是波羅蜜。
0944b19: 【疏】從世尊我今以下明相即中第二明人法相即
0944b20: 又分為三第一正明人法相即。
0944b22: 攝受正法攝受正法者無異攝受正法無異攝受正
0944b23: 法者攝受正法善男子善女人即是攝受正法。
0944b24: 【疏】攝受正法攝受正法者亦牒上句牒法下句牒
0944c01: 人無異攝受正法者謂人無異於法無異攝受正
0944c02: 法者謂法無異於人此二句雙明無異次應明即
0944c03: 文不足亦闕也所以知此明人法相即者此則言
0944c04: 攝受正法善男女故也第二從何以故以下亦釋
0944c05: 相即義。
0944c07: 三種分。
0944c08: 【疏】第二釋相即義標疑云何以人即法耶釋曰八
0944c09: 地以上人為攝受正法捨三種分此捨之心即是
0944c10: 攝受正法之心即以此心既成此行人然即此攝
0944c11: 受正法之心安得異於捨此三種分人。
0944c12: 【鈔】二釋相即義中即以此心既成此行人者言以
0944c13: 此攝受正法之心能成此捨三分人故知正法之
0944c14: 心即是捨三分人無名云能捨之主目人所捨之
0944c15: 理曰法故人即法也為攝受正法而捨三分可名
0944c16: 人也第二願開其端此章成其義。
0944c17: 【疏】第三從何等為三以下出捨三分義第三出捨
0944c18: 三分義因上焰明之也。
0944c19: 【鈔】因上焰明之者因前將捨三分人未釋相即義
0944c20: 故今仍明三分義也。
0944c21: 【疏】又分為四第一正明三分義第二從世尊如是
0944c22: 以下讚嘆捨三分人第三從世尊又善男子以下
0944c23: 明捨三分時節第四從世尊我見攝受正法以下
0944c24: 引佛為證就第一正明捨三分中即有二第一直
0945a01: 總舉三分何等為三謂身命財是。
0945a03: 【疏】第二從捨身者以下別出三分體。
0945a05: 壞常住無有變易不可思議功德如來法身捨命者
0945a06: 生死後際等畢竟離老病死得無邊常住不可思議
0945a07: 功德通達一切甚深佛法捨財者生死後際等得不
0945a08: 共一切眾生無盡無減畢竟常住不可思議具足功
0945a09: 德得一切眾生殊勝供養。
0945a10: 【疏】從捨身以下別明捨身從捨命以下明捨命從
0945a11: 捨財以下明捨財舊釋捨身謂自放為奴捨命為
0945a12: 人取死今云捨命捨身皆是死也但建意異耳若
0945a13: 如投身餓虎本在捨身若義士見色授命意在捨
0945a14: 命捨財謂身外之物後際等者謂未來未來則無
0945a15: 際謂常捨明矣又云金剛心為後際離老病死者
0945a16: 謂分段生死無有變易者謂變易生死也此言得
0945a17: 者謂令得眾生也功德法財非如世財五家共有
0945a18: 得一切眾生殊勝供養者語少倒應言得供養殊
0945a19: 勝一切眾生或順文直釋得人天殊勝供養。
0945a20: 【鈔】若如投身餓虎等者即是金光明第四薩埵王
0945a21: 子捨身緣彼捨身品中因菩提樹神問如來昔日
0945a22: 苦行之事如來神力大地震動有七寶塔從地踊
0945a23: 出佛禮塔訖令阿難取舍利示此大眾佛言此舍
0945a24: 利者是戒定慧乃至無量波羅蜜之所薰修爾時
0945b01: 世尊斷眾疑故說舍利往昔因緣過去世有王名
0945b02: 摩訶羅陀而有三子一名摩訶波那羅次名摩訶
0945b03: 提婆小名摩訶薩埵於是三子因遊園林見有一
0945b04: 虎新產七子身體羸損命將欲絕其薩埵王子自
0945b05: 觀己巳身不淨深生厭離誓求無上涅槃故於高山
0945b06: 王上投身虎前其虎食噉唯留餘骨等佛告樹神
0945b07: 爾時薩埵今我身是第一王子彌勒是第二王子
0945b08: 調達是虎者瞿夷是七子者今五比丘舍利弗及
0945b09: 目連是光明施頭者大方便佛報恩經第四云昔
0945b10: 波羅柰國王名大光明心惠一切不違人意小國
0945b11: 嫉之雇婆羅門從其乞頭王自思惟從無始來未
0945b12: 曾為法空度生死勞我精神今此身欲求菩提王
0945b13: 言大善即者不與違我本心何當得成無上菩提
0945b14: 王言大善即自以髮繫後園樹上令婆羅門斷
0945b15: 頭將去光明王者即釋迦是。五家共有者一水
0945b16: 二火三怨家四責主五王難。
0945b17: 【疏】從世尊以下第二嘆捨三分人可見也。
0945b19: 切諸佛所記一切眾生之所瞻仰。
0945b20: 【疏】從世尊又善男子以下第三明捨三分時節言
0945b21: 夫護法之功在法將滅滅而更興護功乃顯也就
0945b22: 中有二第一正明捨三分時節。
0945b24: 比丘尼優婆塞優婆夷朋黨諍訟破壞離散以不
0945c01: 曲不欺誑不幻偽愛樂正法攝受正法入法朋中。
0945c02: 【疏】明要在法欲將滅時必以正道心乃可為也。
0945c03: 【鈔】必以正道心者經文從以不曲已巳下並是。
0945c04: 【疏】第二從入法朋者以下明佛賜記得時捨三分
0945c05: 人皆可見也。
0945c07: 【疏】從世尊我見以下出三分義中第四引佛為證
0945c08: 證言行也。
0945c10: 根本為通達法為正法依亦悉知見。
0945c11: 【鈔】引佛為證者無名云實眼則見實智則知為法
0945c12: 根本則照其始為通達法則鑒其終為正法依人
0945c13: 所敬信佛既知見願垂顯證。
0945c14: 
0945c15: 勝鬘經疏義私鈔卷之二
