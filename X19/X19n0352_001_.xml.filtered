0898a01: 
0898a02: 
0898a03: 
0898a05: 
0898a06: 卷之上
0898a07: 如來真實功德章第一
0898a08: 十受章第二
0898a09: 三願章第三
0898a10: 攝受章第四
0898a11: 一乘章第五
0898a12: 卷之下
0898a13: 一乘章之餘
0898a14: 無邊聖諦章第六
0898a15: 如來藏章第七
0898a16: 法身章第八
0898a17: 空義隱覆真實章第九
0898a18: 一諦章第十
0898a19: 一依章第十一
0898a20: 顛倒真實章第十二
0898a21: 自性清淨章第十三
0898a22: 如來真子章第十四
0898a23: 勝鬘獅子吼章第十五
0898a24: 勝鬘經述記目次終
0898b01: 
0898b02: 
0898b03: 
0898b04: 
0898b05: No. 352
0898b06: 勝鬘經述記卷上
0898b07: 
0898b08: 大乘慈恩　基法師說
0898b09: 門人　義令　記
0898b10: 此經有三分。初說經由致分。二如來妙色身以下。加
0898b11: 持廣說分。三爾時世尊放勝光明等下。還述依行分。
0898b12: 前中有二。初諸經通敘。二時波斯匿王下。此經別敘
0898b13: 通敘中。若依大智度論有六。一謂如是。二謂我聞。三
0898b14: 時。四佛。五處。六眾。明文。若依佛地論有五。如是我聞。
0898b15: 總合為一。為令生信。何以然者。若說如是。即我聞別
0898b16: 者。既說我聞。欲聞何法。以即前是別故。今總為一。今
0898b17: 言如是前法我從佛聞。合一為勝。問。此言佛住。乃至
0898b18: 餘經。復言佛在耶。答。在者遊化之處。住者遊化所居。
0898b19: 古釋有多。非關三住等義也。問。佛地有五。何故此經
0898b20: 獨無教所被機耶。答。勝鬘長為國后。生在深宮。出入
0898b21: 既難。折法至重。如來愍其聰慧。為現空中。居將每逐。
0898b22: 眾人恐招議論。於空挺住。復釋譏嫌。所以此經無通
0898b23: 敘眾。勝鬘眷屬。即教被機。創聽深經。非常隨也。如來
0898b24: 獨往。所以無常應隨眾。既在孤獨園中。豈是勝鬘說
0898c01: 經之處耶。解云。不舉說經之處。但談付屬之所也。問。
0898c02: 付屬之所。尚列為處所。何不標付屬之眾作同聞之
0898c03: 人。解云。付屬之眾。非是所為。故此不列。付屬之處。佛
0898c04: 意故偏釋。又解。此經亦有同聞眾。故下經云。天龍八
0898c05: 部等。但是經家隱前顯後。若列在初者。恐時人謂給
0898c06: 園眾生同聞勝鬘所說。此經隱前顯後者。耆闍雖無。
0898c07: 祗洹眾有。為成二家別。故有隱顯也。
0898c08: 於別敘中有四。初平章遣信。二勝鬘得書以下。勝鬘
0898c09: 喜請。三即生此念時等。佛現在空。四勝鬘及眷屬下。
0898c10: 接歎歸禮。前中有二。初談平章因。二明遣使果。
0898c12: 也。其仁王經云。波斯匿王。是月光王也。今三藏會云。
0898c13: 有二種王。名此人非。故十六群童子為義。言末利夫
0898c15: 有扶夫之用。名曰夫人也。二云末利者名。從因地
0898c16: 受稱。名末利夫人也。應云末利迦。此云造鬘者。此女
0898c18: 國母。因即現報。每以眾綖貫華。名造鬘者。問。何故古
0898c20: 串於頭上。為此方不解故。置華於頭上。欲莊末利。名
0898c21: 造鬘者。此方不悟。遂疑己巳心。名塵頭婢。儻置餘華。應
0898c23: 未堅。然婢雖久淨心隨夫。總言未久。此談平章之因
0899a01: 書寫家錯故。
0899a02: 第二明遣使果。正辨平章中有四。初歎女德高。二夫
0899a03: 人敬諾。三作書遣信。四使者依行。於歎女德中有五。
0899a05: 籌議。
0899a06: 言共相謂言者。汎示也。問曰。兩人相對。言論談道。可
0899a07: 說共相。下獨夫人敬諾。唯王語。何得稱共相謂言耶。
0899a08: 答曰。四解。二情和順。故名為共。夫獨申語曰謂言。所
0899a09: 以下文夫人敬諾也。又可兩面相覿無反曰共。王出
0899a10: 言告。稱曰謂言。夫人面難相對。上文由是未語情無
0899a12: 是。即謂共相。非夫人先發。下獨稱敬諾也。又云。欲明
0899a13: 父母俱解常住。共宜重欲及女同得此解。故言共相
0899a14: 謂也。言勝鬘者。二明字也。梵音云末利室羅。此云
0899a16: 根。堪聞妙法。灌勝法在心。是鬘者之女。故名勝鬘。二
0899a17: 云。然末利產生既多。上有璃太子。能除釋種。下有
0899a18: 金剛女。門亦不逾。中有勝鬘。形貌端政。才量難思。復
0899a19: 為用妃。末利深生敬重。是夫人愛勝之女。鬘過勝故。
0899a20: 名曰勝鬘。三云。其母初為賤餘。後始高尊。然女終始
0899a21: 俱珍過母。母邊勝故。名曰勝鬘也。問。既標勝之足。何
0899a22: 須復道夫人耶。解云。子尊不加於父。雖為國后。然是
0899a23: 女所以先標鬘。為與貴重人作軌則。復置夫人之德。
0899a24: 若稱正名。便違他國法也。是我之女者。三恰念也。
0899b03: 生死之女。今已巳解常。名真女。故須重也。言聰慧等
0899b04: 下。四歎德也。於中有二。初聰至悟者。生知之德。二從
0899b05: 若至無疑。長益之能。亦可初在凡之德。後居聖之德。
0899b07: 自潔非不成其器。要見佛而無疑。於生知之德中。有
0899b08: 二義。為六。或可為三。言六者。一聰。聞法即悟。不假裁
0899b09: 節故。二慧。簡擇是非故。三利根。速證真理故。四通。事
0899b11: 云三者。上三是標。下三是釋。通故聰。簡故通也。敏故
0899b13: 名生知德也。言若見佛者至心得無疑者。述曰。明長
0899b14: 益之能。有四解。由逢佛故必速解法。修善也。心得無
0899b15: 疑。離惡也。惑有見修障聖唯見。見中萬品。疑是為先。
0899b17: 也。大智能生。心得無疑。三云。善謂二種性得方便。方
0899b19: 即若見佛者。必速解法也。因二得定。修慧便生。簡擇
0899b20: 諸法。謂心得無疑也。四云。勝鬘四諦具證。名為速解
0899b21: 法也。四種淨在身。魔不能滅。謂心得無疑也。言宜
0899b23: 可。故說名宜。今正應爾。故名曰時。上人慰下稱遣。今
0899b24: 傳意到曰信。信至大願。遂生行因。故菩提乃。所以
0899c01: 名為發其道意也。言夫人白言今正是時者。述曰。夫
0899c02: 人敬諾也。聞法是時。宜應速往也。
0899c03: 言王及夫人等者。述曰。第三作書遣信。於中有二。初
0899c04: 作書。第二遣信。言王及夫人至無量功德者。作書也。
0899c05: 言與勝鬘書至讚。彰能歎也。如來以下。明其所歎功
0899c06: 德無量。不可具陳。今少稱揚。故名略讚。乘如實道。名
0899c07: 曰如來。內德無窮。稱為無量。行因所得。乃以功德為
0899c10: 女來聽。夫所制物。若合遙念。恐生我慢。但可略示尊
0899c11: 名。任自安念也。言即遣內人名旃提羅者。述曰。第
0899c12: 二遣信也。旃提羅者。古釋使人名故。今解不爾。此名
0899c13: 聲類。有三種名。戰陀羅。月也。旃陀羅。屠兒也。今旃提
0899c14: 羅者。黃門兒也。總談其德。非獨使人之名也。
0899c15: 言使人奉書至敬授勝鬘者。述曰。第四使者依行。言
0899c16: 阿踰闍國者。此云無生國。以此國中多學大乘無生
0899c18: 守門。以是內人。今直入其宮內。必為下。所以須護
0899c19: 於勝鬘。故名為敬。前跪申手。付書了彼。稱為授也。上
0899c20: 為第一平章遣信也。
0899c21: 言勝鬘得書以下。第二勝鬘喜請。於中有二。初明喜。
0899c22: 二明請。
0899c23: 前喜中有二。初得書歡喜。二向旃提羅等下。敬讚歡
0900a01: 送書人。異於常徒。表此書中。必有勝事也。二云。書有
0900a02: 二種。謂吉凶故。向觀此人形。顏貌怡悅。定非凶事也。
0900a03: 三云。勝鬘大士隱女人。欲化此國之人無由。及今
0900a06: 先未見佛。但其書。只可眼見。如何得聞耶。答。有五
0900a07: 說。一云。論實讀書。應名眼見。聽彼者言述。依此名聞。
0900a08: 二云。無辟林解云。勝鬘讀書。非是耳聽。今將眼讚耳。
0900a09: 故名我聞。此解不可。三云。若論語表。獨在於聲。紙載
0900a10: 其文。色非表業。今見色文而起解。若相而思仁。鑒
0900a12: 名聞也。五云。勝鬘得書意。父母作書意。令勝鬘讚書
0900a13: 請佛。今既得已巳即請。如似我身於父母前坐聞相似。
0900a17: 之甚。故曰應當修供養也。二云。供養如來。非使人故。
0900a18: 此意云。我聞如來功德好音。所言若真。我今應當具
0900a19: 以三業修持供養如來也。此是旁義。故無辟林云。使
0900a20: 人汝言若真。與汝作衣裳。問。上文云。勝鬘具聽。聰慧
0900a21: 利根。一聞領悟。無所凝滯。下文復說。我久安立汝前
0900a22: 世已巳開覺等。如來非使人。乃是有疑。如何說聰耶。答
0900a23: 有二解。一云。前後二文。實為聰敏。但聞即悟。無有疑
0900a24: 心。今此示相生疑。欲令事事皆審。喻如復若如來知
0900b02: 有二種義。前約生知之德天性。所以言聽。後據長益
0900b04: 言仰惟佛世尊等一行。明請也。問曰。仰惟伏惟。此二
0900b05: 何別耶。答。深心任念名曰伏惟。佛德既高慕遵曰仰。
0900b06: 言普為世間出者。普有二義。謂遍故並故。遍故無所
0900b07: 不遊。並哉若日輝於東域。普照天下。喻大智也。
0900b09: 不得爾。不將常隨之眾入宮。恐招議論。如來所以
0900b11: 他具。下斷德是自利。又可放光故令滅諸纏。現身故
0900b12: 令修萬行也。二云。地是有。空是無。如來在空者。明佛
0900b14: 來脫三相離生死地也。
0900b15: 言勝鬘及眷屬等一行。第四接歎歸禮。接故身業也。
0900b16: 心故意業也。歎故語業也。問。夫言接足親捧尊容。佛
0900b18: 親名接。今勝鬘相對尊容。意立名接也。
0900b19: 下說一章下正說分。言如來妙色身等以下。第二加
0900b20: 持廣說分。於中十五章經。分之為二。謂自利利他行。
0900b21: 前十四名自利。第十五名利他。利他即自利。一無別。
0900b22: 何者。修智惑滅名曰自利。說授他學名曰利他。利他
0900b23: 若成攝歸即是自利。故言為一。前自利中有二。初十
0900b24: 三明法。第十四辨人。人無別體。攬實以成人。故前為
0900c01: 法。十四為人也。依攝論瑜伽有三義。一處。二修行。三
0900c02: 修行者。攝論云。十殊勝者。前二為境。今是處也。中六
0900c04: 既見法身真境。生滅之塵。二境共圓。名境處也。前十
0900c05: 四章修其萬行。第十五章名修行者。其人是也。前法
0900c06: 中有四。謂教理行果。初有四章名行。第五一章明果。
0900c07: 後有八章。總為教理。問。何以不次第耶。答。教理前世
0900c08: 開覺。所以後明。行果曾來示修。今時無說。於中有二。
0900c09: 初有二章明行。修二章明願。行中有二。謂有漏無漏。
0900c10: 或有世間出世間。或有自利利他願也。
0900c11: 於真實章中有四。初六行頌。讚歎如來。二有一行頌。
0900c14: 於六行中有二。初五行歎佛。次有一行。發心求攝。於
0900c15: 前中有二。初四行。別歎三事。總歎涅槃。次有一行。總
0900c16: 歎眾德。別歎福智。
0900c17: 於前中有三。初二行歎法身。次有一行歎解脫。次有
0900c18: 一行。歎摩訶般若。歎法身中即是三身佛也。問。涅槃
0900c19: 所說三事唯是法身。此處及成唯識三身為法身耶。
0900c20: 答。涅槃據如一體義說三名。此處成唯識。約事三說。
0900c21: 若二乘位。名解脫身。在大牟尼。名法身故。體依聚義
0900c22: 說為身。然諸論中。說智及處。俱名為般若。菩提菩提
0900c23: 斷。俱名為菩提。攝論又云二斷二智為菩提故。故此
0900c24: 三身。並名法身也。於二偈明三身中。初一行明化身。
0901a01: 次兩句明報身。次後二句明法身故。云妙色身者。四
0901a02: 事既不可唯變相色。色雖本影有別。不失其位。有用
0901a03: 心法。若通影本。相心為境。無用所以唯化為色。此中
0901a04: 獨歎也。言世間無與等者。有三義。無等齊德。無比者
0901a05: 無類德。不思議者無言慮德。故釋迦如來因中。歎燃
0901a06: 燈佛云。天地此界多聞室。逝宮天處十方無。丈夫中
0901a07: 王大沙門。尋地山林遍無等。言如來色無盡智慧亦
0901a08: 復然者。歎自受用身。一切法有二。色聚。非色聚。色聚
0901a09: 舉色為首。非色以智為先。以佛果中智慧強故。故涅
0901a10: 槃捨無常色。獲得常色。受想行識亦復如是也。言
0901a11: 一切法常住者。歎法身也。一切有二。謂一切一切。少
0901a12: 分一切也。若一切一切。如來所知。是佛境名一切法
0901a13: 也。常住所謂真如。真如與彼為依。即是一切法之常
0901a14: 住。故我歸依也。若少分一切。謂如來地恒沙功德。唯
0901a15: 無漏。唯無為。唯善性。一切法與常住故。我依歸佛故。
0901a16: 此三身有三種常。法爾凝然常。不變易故。報身不斷
0901a17: 常。一受已巳去更不斷故。變化身相續常。隨機應物故。
0901a18: 言降伏心過惡等一行。明解脫也。降者下義。令煩惱
0901a19: 卑下。伏者歸義。令相應淨。故名降伏也。然起煩惱。由
0901a20: 二種境。一謂色。二謂心。心為因故。諸煩惱起。名心過
0901a21: 惡。色為境故。積聚名身。四大種故。曰及與身四種也。
0901a22: 第二解云。起諸煩惱。由三業故。言心過惡。意業也。及
0901a24: 應言。降伏心三語四及身三種過惡。應在其下。今此
0901b01: 語業標有四。應教身心各具三種過惡。既居心下。彰
0901b04: 煩惱在身。為他所伏。罪惑皆盡。故名難伏地。地者謂
0901b05: 無明住地為難伏。佛地方斷故。二者。即指如來。言
0901b06: 知一切爾炎等者一行。明摩訶般若。言爾炎者。此翻
0901b07: 為境。亦名智母。以能生智故。此境名後得智。一切種
0901b08: 智也。智慧身自在者。謂根本智。昔由煩惱所拘。不得
0901b09: 自在。永離罪染。解脫無為。名為自在。觀空之智也。言
0901b10: 身者。通釋二智依止名身故。攝謂包含。一切境界。全
0901b11: 分俱盡。真俗具。是佛所知。後得智也。持謂任持。不
0901b12: 令流散。持一切法者。少分非多。是根本智。能證真理。
0901b13: 任持少分一切法界之理。名持一切法。由是我等今
0901b14: 敬禮。言敬禮過稱量等一行。總歎眾德。別歎福慧
0901b15: 也。然有四種。一謂數分。若依俱舍有六十大數。四已巳
0901b16: 遺落。有五十六名。阿僧祗劫。若依華嚴經。一百二十
0901b17: 大數。至億數已巳。乃加億億。名非等也。二謂喻分。乃以
0901b18: 世間法為譬。三時分。謂有四時分故。四力分。所不能
0901b19: 伏故。今此頌中。依此四種。言過稱量。者過數分。也稱
0901b20: 謂能計。量謂所度。名曰稱量也。言無譬類者。過喻分
0901b21: 也。如王勢力尚自無礙。況有如來喻所能譬也。言無
0901b22: 邊法者。過時分也。言難思議者。過力分也。尋思所不
0901b23: 及。言論不能知。世所難伏。名過力分也。又有解者。此
0901b24: 一行釋疑。疑曰。見上歎佛意謂如來功德。有所歎中。
0901c01: 便即有限。今釋云。向歎說不盡。且略明之。故云歎也
0901c04: 二。能此覆護。具足喜捨之用。如來既能無量設造。能
0901c05: 令於我法種增長故。法謂菩提種。即本有因也。既逢
0901c06: 世尊。復植上因。願此世及後世。佛常攝受也。
0901c07: 言我久安立汝等一行。明如來許攝。佛意云。我久於
0901c08: 過去。安立開覺。今現攝受。未來亦然。故我今時應攝
0901c09: 受汝也。離三途名安。得人天名立。又可教斷生死之
0901c10: 方名安。與發大安名立也。開文詮理名開。發教解生
0901c11: 名覺。覺知善惡。
0901c13: 言佛於眾中即為授記等者。第四明授記也。於中有
0901c14: 三。初總標授記。二別陳授記。三大眾歡喜。言佛於眾
0901c15: 中即為授記者。述曰總標也。問。於三身中。記何身耶。
0901c16: 答。一義唯記變化身他受用身。法身與自受用身不
0901c17: 可記故。有義自受用身可有記也。
0901c18: 言汝嘆如來至皆集於彼者。述曰。別陳授記。於中
0901c19: 二。一授因。二記果。授因中有二。初內德圓滿。二主
0901c20: 緣會遇也。言汝歎如來至為自在王者。述曰。內德
0901c21: 圓滿也。由歎如來真實功德。資益本有無漏種子。令
0901c22: 漸增長。所資種子。當得報身。不能資有漏善種子。能
0901c24: 報。菩薩成而不取也。言一切生處等者。述曰。主緣也。
0902a01: 於中有二。初明見一佛。二廣事如來。言一切生處至
0902a02: 如今無異者。述曰。明見一佛也。如來記云。汝於今生。
0902a03: 逢我稱歎。願更餘生。當現讚歎。眷屬無捨。問。勝鬘有
0902a04: 盡之身。如來化形有極。於茲永滅。更不重生。如何說
0902a05: 言生生常見耶。答。有二解。一云。若勝鬘地下凡夫。當
0902a06: 見化佛。佛於此土一面各有三十二。一時成佛。或次
0902a07: 第生。勝鬘捨身。於彼稱讚。以此化身相續故。二云。勝
0902a09: 處。大火所不能燒。勝鬘常在此中稱歎。有何過失。言
0902a10: 當復供養無量阿僧祇佛者。述曰。明主緣更多廣事
0902a11: 如來也。若依小乘。初劫逢六萬五千。第二劫逢六萬
0902a12: 六千。第三劫逢六萬七千也。今大乘。初劫五恒河沙
0902a14: 槃經。第十地菩薩。事八恒河沙佛。然勝鬘具事諸佛。
0902a16: 中有三。初明時。二列名。即正報。三舉果。即依報。言過
0902a17: 二萬阿僧祇劫。述曰。明時也。二果用證要三僧祇。佛
0902a18: 德既高。無邊因感。三僧祇劫。必善心相續。勝鬘三性
0902a19: 所間。或雜或純。所以要經二萬僧祇初。准此勝鬘未
0902a20: 十信也。言當得作佛至應正知者。述曰。明佛名正
0902a21: 果也。由佛普放淨光遍世間出。為斯授記勝鬘。名曰
0902a23: 圓滿也。言彼佛國土等者。述曰。第三明依果也。於中
0902a24: 有二。初明所無惡。二明所有善也。明無惡中有二。初
0902b01: 果。後因。言彼佛國土至不適意苦。述曰。明無惡果也。
0902b03: 取也。言亦無不善惡業道名。述曰。明因也。果既非有。
0902b04: 何得獨有其因。故無不善業名也。又解云。老死人趣。
0902b06: 於中有二。初明果。二明因。言彼國眾生至自在諸天。
0902b07: 述曰。明果也。色故無老苦。顏色不改故。力故無病苦。
0902b08: 由無彼病。氣力無竭故。壽命故無惱。必無壽命若中
0902b10: 苦。於一切二境中。皆悉快樂。故於六欲天中。唯他化
0902b11: 自在天。欲境最勝。今彼國內快樂過彼。故云勝於他
0902b12: 化自在天也。言彼諸眾生至皆集於彼。述曰。明因也。
0902b13: 如師子王遶圍故。今勝鬘所生之處。當成大乘根器
0902b14: 眾生共於彼國也。
0902b15: 言勝鬘夫人至皆當往生。述曰。第三勝鬘得記歡喜
0902b16: 皆願生也。上明真實功德語行始起。
0902b18: 自受下說第二章十大受。第二世尊下。作證求相。前
0902b20: 十大受之意。
0902b22: 總明得記也。世尊者。能授也。大者。出過二乘。體用弘
0902b23: 廣。名之為大。大有容納。復名為受。即是大受之受。依
0902b24: 主釋也。恭敬者。心肅曰恭。形處曰敬。二云。立而受戒
0902c01: 似慢。今名恭敬立者。佛立空。勝鬘在地。欲使言語通
0902c02: 天故立。聲聞自跪。但支形恭。不與心會。菩薩二俱不
0902c03: 妨。今言立者。即無二乘心也。三云。夫立者必持行之。
0902c04: 獨得勝受。得意能行。故起受戒。為受者要。受方行故。
0902c05: 問。此中受。為是受語。為是持語。答。只持語。乃至菩提
0902c06: 不起犯心等。即是持文。又云。恭敬而立受十大受。即
0902c07: 是受文。
0902c08: 於別說十。依菩薩地。有三種戒。謂律儀等。即此十中。
0902c09: 受之為三。初有五種。明律儀戒。第二有四種。明饒益
0902c10: 有情戒。第三有一種。明攝善法戒。然菩薩戒及八五
0902c11: 戒。通時因緣受。若出家戒。不能行臥受。故無有自受。
0902c12: 其菩薩三戒。起受心時。要先斷惡。方能修善。由斷惡
0902c13: 修善已巳。始能饒益有情。然此文相。次第稍別。由先斷
0902c15: 益有情戒。既能自惡已巳斷。令他亦善。於諸善品。方能
0902c16: 攝受故。次第三明攝善法戒也。律儀戒者。斷一切惡。
0902c17: 菩薩戒內。有四種者。亦依此義。文中有二。初有一大
0902c19: 四受。唯持其性非遮。唯重非輕。唯根本非隨順也。於
0902c20: 中有四。即四波羅夷。此名他勝處。惡法損己巳。名他勝
0902c21: 處。善法益已巳。名已巳勝處。何者為四種。一若有財法不
0902c22: 得惜。二不得為名聞等自讚毀他。三有怨嫌彼此
0902c23: 相和。四不得起大邪見謗無因果。今此文中。不依斯
0902c24: 次。從後向前說。欲明斷惡。邪見最重。所以先明也。言
0903a01: 世尊我從今日至不起犯心者。述曰。第一總也。言世
0903a02: 尊我從今日至不起慢心。述曰。第一明第四不得起
0903a03: 大邪見也。慢者。自恃非他。高舉之相。今於諸尊者一
0903a04: 切功德尊宿之處。不起慢心。長謂師長。有德之人。亦
0903a05: 無慢意。由此不起增上慢邪見也。言世尊我從今日
0903a07: 一人於我所生憎害心。又若相共有怨嫌心。相謝令
0903a08: 喜。不生瞋恨。故云不起恚心也。言世尊我從今日至
0903a09: 不起嫉心。述曰。第三明第二不得為名聞等也。若懷
0903a10: 嫉。於他身色及外眾具即是依止二根內外二果。
0903a11: 深生嫉。所有造作。皆為名等。既無嫉所作。不為名
0903a12: 等也。言世尊我從今日至不起慳心。述曰。第四明第
0903a13: 一不施財法也。由持戒故。若內財法。若外財法。物不
0903a14: 生惱恨。是故不起四波羅夷也。於四大受。明饒益有
0903a15: 情中有二。初之二種。明慈與樂行。第二有兩大受。明
0903a16: 悲拔苦行。於初中有二。初畜淨財。二明攝受有情也。
0903a17: 言世尊我從今日至貧苦眾生。述曰。置淨財也。菩薩
0903a18: 所有錢財有三種。一敬田。謂三寶。二悲田。謂貧苦等。
0903a20: 名等置錢財等。言世尊我從今日至一切眾生故。述
0903a21: 曰。第二攝受中。於中有二。初總。後別。此即初也。菩薩
0903a22: 所畜。不自為己巳。樂行四攝。利益一切眾生。四攝者。謂
0903a23: 布施通三。二愛語。柔和悅故。三利行。樂勸為善。四同
0903a24: 事。共所作業。故名四攝也。言以不愛染心無厭足心
0903b01: 無罣礙心攝受眾生。述曰。別受解。然世間中。有三種
0903b02: 心極急可汙。一於知識生愛染心。二於怨家起殺害
0903b03: 心。三於中容人起不攝受心。今菩薩無此三種故。名
0903b04: 四攝圓。言不以愛染心者。無第一故。言無厭足心。於
0903b06: 欲攝受。不生捨相也。二云。無釋疑故。眾疑既問。愛諸
0903b07: 攝物情。謂菩薩染心說。更有即足有礙故。解云。大眾
0903b08: 宜聞故說。非染心故。既無有染。即無足無礙也。三云。
0903b09: 不同凡夫故無染。不同二乘無足。俱離此二。即無礙
0903b10: 心也。上二名與樂也。下二明拔苦。於中有三。初拔現
0903b11: 在苦果。二明拔未來苦因。初中有二。初標宗。二釋所
0903b12: 以。言世尊我從今日至終不暫捨。述曰標也。勝鬘意
0903b13: 云。若見孤謂無父母。若見獨謂無兒等。幽謂深加重
0903b14: 縛。繫謂枷等繫。病即惡風。種種危難者。危謂危怖。
0903b15: 難謂厄難。困苦眾生。通結上也。若見此類。終不暫捨。
0903b17: 危難。令得安隱。義有二義。一財義。二道理義。若見孤
0903b18: 獨人。必以財義饒益。然後乃捨。若見幽繫人。道理拔
0903b19: 彼。令得饒益。後方可捨。若有疾病等人。安慰與藥。令
0903b20: 除重病。饒益方捨也。言世尊我從今日至終不棄捨。
0903b21: 述曰。第二未來苦因也。於中有二。初舉宗。二釋所以。
0903b22: 於前有二。明眾生造業我見生念。第二正明折伏。此
0903b23: 即初也。然惡律儀。經論有異。如彌勒疏說。律謂法也。
0903b24: 儀謂戒也。有所法戒。故名律儀。今造眾苦行彼淨戒。
0903c01: 名惡律儀。律儀之體。非造惡也。勝鬘發意。若見惡律
0903c02: 及有破戒等人。終不棄捨。令廣造罪欲何所作耶。言
0903c03: 我得力時至而攝受之。述曰。正明折伏也。勝鬘云。我
0903c05: 機根感我無量力時。降伏有二。謂剛強眾生。二隨順
0903c06: 者。若剛強者。必苦折伏之。若隨順者。應業攝受之。此
0903c07: 舉宗竟。釋所以中有三。初徵起所由。二正釋所由。三
0903c08: 結攝之意。言何以故者。述曰徵也。於正釋有二。初舉
0903c09: 不捨。二明得益。言以折伏攝受故。述曰。總舉不捨也。
0903c10: 此文中總。應別論云。言該下二。故者結於下。若剛強
0903c11: 者當折伏故。隨順者應以攝受故。言令法久住至而
0903c12: 得隨轉。述曰。明得益也。由攝持此二種有情故。諸惡
0903c14: 不滅。故云令法久住也。由法久住。人天多。惡道少。善
0903c16: 聞勝法也。見是利故等。述曰。於第三明攝善法戒中。
0903c17: 有三。初標宗。二釋所以。言世尊我從今日至終不忘
0903c18: 失者。述曰標宗也。攝者包含義。法界善法修。受者領
0903c19: 納義。眾善法須念也。於此正法。欲不忘失也。言何以
0903c20: 故者。述曰下釋所以。於中有三。初徵。二釋。三明忘失
0903c21: 有損。此即為初徵竟。釋中有四。即是大乘教理行果。
0903c22: 言忘失法者至則不欲大乘者。述曰釋也。忘失法者。
0903c23: 謂失教法也。忘大乘者。謂忘理也。忘波羅蜜者。謂無
0903c24: 行也。不欲大乘者。謂不得果菩提涅槃等果也。言若
0904a01: 菩薩不決定大乘至越凡夫地者。述曰。明忘失有損
0904a02: 也。不決定者。謂無勝解。勝解若有。於大乘等。深生決
0904a03: 定。既於大乘。不能決定。由無勝解。即涅槃心中。生勝
0904a04: 解脫。教法不習。則不能攝受正法。無有法。即欲於四
0904a05: 善根隨所樂入之義永絕。由是不能越凡夫地也。
0904a06: 言我見如是無量大過至故受此大受者。述曰。第三
0904a07: 勝鬘明受之意。既見現在無量過失。深生欲斷。復見
0904a08: 未來正法可攝。菩薩功德。無有邊際。為有斯利故。我
0904a09: 今日受此十受也。上雖有三文。今是第一受十受也。
0904a10: 自下第二法主證明。勝鬘請應。於中有六。初法主為
0904a11: 證。二勝鬘求相三瑞相現前。四大眾俱見。五同時發
0904a12: 願。六如來許可。
0904a13: 言法主世尊現為我證者。述曰。勝鬘引佛為證明。法
0904a14: 真堪可遵持。世絕言故。於請瑞相中有二。初起請
0904a15: 所因。第二正明發請。前中有二。初為根薄疑生。長夜
0904a16: 不安。非義饒益也。言惟佛世尊現前證知至極難度
0904a17: 故。述曰。有情根薄疑生故。須請證如來。雖為我身作
0904a18: 證。現有情類。不能悟解。何以彼善根極為微薄。從聞
0904a19: 深理。疑惑便已巳。何以生耶。以十大受極難受故。度者
0904a20: 到彼岸也。言彼或長夜至說誠實誓者。述曰。眾生長
0904a21: 夜不安。非義饒益故。今日請瑞相證明。而眾生等。惱
0904a22: 於長夜。起不饒益事。不得安樂。受諸苦。為安彼故。令
0904a23: 常得樂故。我今於佛前。說誠實誓。誓言何耶。言我受
0904a24: 此十受至出天妙音者。述曰。第二正明發請也。我今
0904b01: 日受十受。十受功德。如說依行。終不棄捨。誓當護持。
0904b02: 永無忘失。願行威力。於大眾中。一雨華出音。證明我
0904b03: 誓。令法非利益群品。華有過惡結果。二能聲有引悟
0904b04: 依學兩用。為此故祈斯相也。言說是語時至真實
0904b05: 無異者。述曰。第三瑞相現前也。由前發誓其心王至
0904b06: 如來為應。出聲雨華。於音樂中。而聲言曰。如說行者。
0904b07: 如是如是。正法無真疑。可當依學也。言彼見
0904b08: 妙華至喜躍無量。述曰。第四大眾俱見也。勝鬘眷屬。
0904b09: 俱見此事。一切眾會。疑惑除滅。喜不息止也。言而
0904b10: 發願言至同其所行者。述曰。第五同時發願也。願有
0904b11: 二種。我等大眾。願常同生。不相捨離。二若有眾行。所
0904b12: 習無殊也。言世尊悉記至如其所願。述曰。如來許
0904b13: 可也。雖有二受。即是初文二行。
0904b14: 下有二受明教散定二願。於中先散。後定。散中有二。
0904b15: 初勝鬘發願。二如來讚嘆。前中有二。初總標發願之
0904b16: 意。二別發三願。
0904b18: 發實願。安慰有情。無苦得樂。益諸眾生。已巳下三願。文
0904b19: 即為三。言以此善根至第一大願。述曰。此發正法之
0904b20: 智願。演教智也。言我得正法至第二大願。述曰。由前
0904b21: 發正法智已巳。若得願。於無量劫中。為諸有情。常說妙
0904b22: 法。永無疲厭勞慮之心也。言我於攝受至第三大願。
0904b23: 述曰。由說法無厭故。於攝受正法中。所有身命財等
0904b24: 不惜心。常能護持正法不壞故。護者守護。持者任
0904c01: 持。正法終無忘失。
0904c02: 言爾時世尊即應勝鬘至三大誓願。述曰。第二如來
0904c03: 讚嘆有三。初法。二喻。三合法。此即初也。汝既能發斯
0904c04: 三願。體用弘廣。名為大故。言如一切色悉入空界。述
0904c05: 曰喻也。如眾色空界能納。今此如室除喻若不見惡。
0904c06: 言如是菩薩至真實廣大。述曰合法也。恒沙大願。皆
0904c07: 入三內。以三願體用弘廣故。云真實廣大也。
0904c08: 於定願中有二。初略。二廣。略中有四。初勝鬘請說。二
0904c09: 如來聽許。三勝鬘正說。四如來讚嘆。
0904c11: 復承佛威神。更請調伏大願。定非妄。調謂修善。伏
0904c12: 謂折惡。或調者自利。伏者利他。或住前有漏相心所
0904c13: 拘。為相心所間。非為調伏。今明無相真解不為相心
0904c14: 所間。故言調伏也。問上之三業。皆無承佛。為何此處
0904c15: 獨得此名耶。解云有二。一云。上三心是住下之行。是
0904c16: 己巳智分。不假承佛。今攝受正法十地行。願深取遠。非
0904c17: 我境界。要須承佛。二云。初章正明常住佛果。理實是
0904c18: 難。為奉來書。書上具載。勝鬘披已巳。隨解無疑。因即歎
0904c19: 說。今日此章。行願二種無所載。勝鬘生長。但住深宮。
0904c20: 未聞聖旨。仰空對佛。請加方說。以此行願。非凡小知。
0904c21: 唯佛能悟。故此經云。如來述讚此攝受正法。皆是三
0904c22: 世諸佛共所歎說。今我亦然。功德無量。故此一章。獨
0904c23: 有承佛之言也。言佛告勝鬘恣聽汝說。述曰。第二
0905a01: 業也。初顯示無師身身加也。二歎勝鬘語加。發此二
0905a02: 業。心有二即思即是心加故。今恣說故。言勝鬘白
0905a04: 攝用歸體。二所謂下。正出願體。三攝受下。結歎願勝。
0905a05: 然總意云也。菩薩所有無量諸願無不皆入一大願
0905a06: 中。何者是耶。謂攝受正法願。乃至包含法界善法皆
0905a07: 盡。名之為攝也。此願真為大願故。於如來歎中有
0905a08: 二。初如來讚嘆。二勝鬘復歎。前中有三。初歎智謂二
0905a09: 能。第二引三世諸佛為證。三自行為證也。前中有二。
0905a10: 初歎智。二歎說。言佛讚勝鬘至甚深微妙。述曰。汝有
0905a11: 智慧方便。非下所知。甚深微妙不可思議也。智慧者
0905a12: 實智也。方便者權智也。實智照實。名甚深也。權智巧
0905a13: 用。名微妙也。亦可二智俱深俱巧也。言汝已巳長夜至
0905a14: 解汝所說。述曰歎說也。汝久植善本。來世有情。若非
0905a15: 久植善根。餘者未能解汝所說也。汝所說甚深難測
0905a16: 故。言汝之所說至今說當說。述曰。引三世佛為證己巳。
0905a17: 不但汝今始說此攝受正法。過去三世諸佛。曾已巳廣
0905a18: 說故。言我今得無至攝受正法。述曰。自引為證也。何
0905a19: 但三世諸佛已巳說。我得無上菩提已巳來。常亦說也。自
0905a21: 說。後智慧。今翻譯者依此本。不據彼方。若論此因。應
0905a22: 先智慧。後方說故。於中有二。初標說。二標智也。言如
0905a23: 是我說至不得邊際。述曰標說也。如是說攝受正法
0905a24: 所有功德。若欲窮之。不得邊際。三十二相中。梵音聲
0905b01: 相最為殊勝故。言如來智慧辨才亦無邊際。述曰。七
0905b02: 辨無盡。豈心慮所及乎。言何以故是至有大利益。述
0905b03: 曰釋也。是攝受正法功德利益。俱無量故。已巳上略竟
0905b04: 於廣中有二。初勝鬘廣說。二如來隨喜。前中有二。初
0905b05: 勝鬘承加廣說。二推功歸佛。前中有三。初勝鬘請說。
0905b06: 令佛加持。二佛許說。三正說也。
0905b07: 言勝鬘白佛至廣大之義。述曰請也。言佛言便說。述
0905b08: 曰許也。於正說中有二。初總標有三。第二依標廣說。
0905b09: 言勝鬘白佛至四千法門。述曰總略也。既言攝受正
0905b11: 二一切佛法成就廣故。三攝八萬四千法門包含廣
0905b12: 故。具斯三義。名為攝受正法廣大義也。下釋中有三。
0905b13: 解此三故。有何所以。有此三耶。答。以上發三種大願
0905b14: 故。一得正智。當今無量也。二以無厭心為眾生說。當
0905b15: 今第三八萬四千法門也。三護持正法。當今第二一
0905b16: 切佛法也。雲水地藏四字。解上無量也。六波羅蜜下。
0905b17: 解上八萬四千也。捨三得三護持正法下。解上得一
0905b18: 切佛法也。問。何故標中不說前。以後廣釋中。乃有前
0905b19: 耶。答。標中標果。為論要先以根成熟。後方攝生。為是
0905b20: 所依。前義次第。下廣釋中。果既由自。隨因次第。更不
0905b21: 可說也。
0905b23: 三地攝益足故。四寶藏包含具故。問。何故三地攝四
0905c01: 歸地為喻。地中有藏為喻。前中有二。初喻。次法也。言
0905c02: 譬如劫初成時至及種種寶。述曰喻也。二十劫空訖。
0905c03: 從上向下。成器世間界。至四空居天竟。於炎摩天中
0905c05: 遶四方持。漸復下雨。有水風擊。有金為地輪。地輪上
0905c06: 更有水成海。以向上名為須彌山。有七金山。四大洲
0905c07: 起故。大雲內出生無量有果五雨及以種種寶。謂四
0905c08: 色故。東黃金。南璃。西白銀。北水精也。東名勝身。面
0905c09: 目端嚴故。南名瞻部。從樹得名故。西名牛貨。用牛為
0905c10: 市故。北名拘盧。地側四方故。此得舉喻也。言如是攝
0905c11: 受至善根之雨。述曰法也。由此攝受正法出生善根
0905c12: 之雨。無量福報隨二即而生。今此文中。不依次第。先
0905c13: 果後因也。於第二中有二。初喻。後法。言又如劫初
0905c14: 成時至種種類洲。述曰舉喻也。三千界藏者。謂一佛
0905c15: 所化。水所持也。四百億種種類洲。離此三千。為四百億。億類不同。或以
0905c16: 百萬為億。或以萬萬為億。進不就廣。退不就略。但取中間千萬為億。億亦不多。錢團不少。得百億名。名不不殊。
0905c17: 一須彌其四天下。既有百億須彌。約四天下百億。一四百億也言如是攝受至皆於
0905c19: 薩也。一切菩薩神通之力者。喻東方勝身洲。一切世
0905c20: 間安隱快樂者。喻西方牛貨洲也。一切世間如意自
0905c21: 在者。昔不自由。聞攝受法。後得自在也。及出世間安
0905c22: 樂劫成者。明得淨土也。乃至天人本所未得皆於中
0905c23: 出者。總結上四也。於第三中有二。初喻。後法也。言
0905c24: 又如大地持至四者眾生。述曰舉喻也。大地能持四
0906a01: 種擔也。於法中有三。初總標喻地。二徵別含四。三結
0906a02: 四同喻。言如是攝受至喻彼大地。述曰。今攝受正法
0906a03: 能含四種眾生。即如於地也。言何等為四至攝以大
0906a04: 乘。述曰。別說有四。為常所說也。言是名攝受至為世
0906a05: 法母。述曰。此即結文。於中有三。初結同彼大地負四
0906a06: 種之擔。二結與眾生作不請之友。三結為世法母。如
0906a07: 文可解。自下第四。於中有二。初喻。次法。言又如大
0906a08: 地至四種寶藏。述曰。如意名無價。海岸名上價。金等
0906a09: 名中價。銅名下價。此舉喻也。自下舉法。於中有四。初
0906a10: 總舉同喻。二問起。三別同。四結。言如是攝受至最上
0906a11: 大寶。述曰總同也。言何等為四。述曰問起也。言攝受
0906a12: 正法至授以大乘。述曰別同也。言如是得大至攝受
0906a13: 正法。述曰此即結文。其中有二。初結眾生得寶。顯由
0906a14: 攝受正法。二結大寶。即是攝受正法也。如文可解。
0906a15: 自下解攝八萬四千法門。其中有二。初以總即別教。
0906a16: 二以總即別行。言世尊授受至即是攝受正法。述曰。
0906a17: 將總即別。別復即。相即故體無異。
0906a18: 自下於即別行中有三。初標。二釋。三結也。言世尊無
0906a19: 異至是波羅蜜。述曰總標也。准前教應言世尊攝受
0906a20: 正法攝受正法者無異波羅蜜等。然翻譯家。不能繁
0906a21: 廣。以前置訖。後文略之。但言無異波羅蜜等也。
0906a22: 別釋中有二。初徵。後釋也。言何以故攝至子善女人。
0906a24: 即為六。自下說布施中有三。初標其所化。二以施
0906b01: 成熟下。同行攝。三是名下結己巳化行為波羅蜜義。言
0906b02: 應以施成熟者。述曰第一標其所化也。於同行攝中
0906b03: 有三。初菩薩自行布施。二將護彼意下。以施攝他。三
0906b04: 彼所熟下。明所化眾生因化德位也。言以施成熟至
0906b05: 捨身支節。述曰。第一菩薩自行施也。言將護彼意而
0906b06: 成熟之。述曰。第二以施攝他也。言彼所成就建立正
0906b07: 法。述曰。第三所化眾生德也。言是名檀波羅蜜。述曰。
0906b08: 第三總結也。下餘五度。皆如施中。不能繁述。自應准
0906b09: 知。於戒中有三。言應以戒成就者。述曰。標所化也。
0906b10: 言以守護六至正四威儀。述曰。菩薩自持戒也。言將
0906b13: 下於忍中有三。准知。言應以忍成熟者。述曰。標所化
0906b14: 也。言若彼眾生至顏色無變。述曰。菩薩自行忍也。若
0906b15: 有眾生種種罵辱無恚心者。耐怨害忍也。言饒益心
0906b16: 者。安受苦忍也。第一忍者。諦察法忍也。言將護彼意
0906b17: 而成熟之者。述曰。以忍攝取也。言彼所成熟至建立
0906b18: 正法。述曰。所化益也。言是名等下。述曰第三結也。
0906b19: 自下精進中亦有三。言應以精進成熟者。述曰。標所
0906b20: 化也。言於彼眾生至若四威儀。述曰。菩薩自行精進
0906b21: 也。言不起懈怠者。被甲精進。也生大欲心。者攝善精
0906b22: 進也。第一者。利樂精進也。言將護彼意等。述曰。以精
0906b23: 進攝取也。言彼所熟等。述曰。所化益也。言是名等下。
0906b24: 述曰。第三結也。自下於禪度中亦有三。言應以禪
0906c01: 成熟者。述曰。標所化也。言於彼眾生至終不忘失。述
0906c02: 曰。菩薩行禪也。以不亂心者。安住靜慮故。即四禪中
0906c03: 現法樂住也。不外向心者。引發靜慮也。但能引發無
0906c04: 量神通。心恒緣內故。第一正念等者。辨事靜慮也。以
0906c05: 能成熟一切有情。於所作所說。久時不忘失故。言將
0906c06: 護彼意等者。述曰。以禪攝取也。言彼所成熟等者。述
0906c07: 曰。所化益也。言是名等。述曰。第三結也。自下於智
0906c08: 慧中亦有三。言應以智慧成熟者。述曰。標所化也。言
0906c09: 彼諸眾生至工巧諸事。述曰。菩薩自行慧也。顯菩薩
0906c10: 具學五明論。成熟眾生故。言將護彼意等。述曰。以慧
0906c11: 攝取也。言彼所成熟等。述曰。所化益也。言是名等下。
0906c12: 述曰。第三結也。
0906c13: 言是故世尊至是波羅蜜多。述曰。第三結文也。
0906c14: 自下於第二。得一切佛法。即是前文三大願中。第三
0906c15: 護持正法也。文分為三。初請說。二佛許。三正陳。
0906c16: 言世尊我今承佛威神更說大義。述曰請說也。復佛
0906c17: 三加。我今更說也。言佛言便說。述曰佛許也。佛言汝
0906c18: 隨時宜順便應當更說也。自下正陳中文有三。初將
0906c19: 法即人。二釋上所以。明即有三別。三明擁護也。前中
0906c20: 有二。初明人法無異。二明相即。言勝鬘白佛至攝受
0906c21: 正法。述曰。明無異也。者謂假者。即五蘊也。人人無別。
0906c22: 人攬別法。以成總假人故。今行攝受正法別行。即是
0906c23: 攝受正法者。總離別法無體。故名無異也。言攝受正
0906c24: 法至即是攝受正法。述曰。明即是無異也。既言攝受
0907a01: 正法善男子即是攝受正法。故知法即是其人也。
0907a02: 自下於釋所以中有三。初憑上所以作勢生起。明人
0907a03: 法相即。有三分義。第二明捨三得三。第三總結。前中
0907a04: 有二。初問起。二正釋也。言何以故。述曰。問曰有何所
0907a05: 以攝受正法無異者故。復言即耶。次文是答也。言若
0907a06: 攝受正法至捨三種分。述曰釋也。有何所以。得知即
0907a07: 法為人。以能捨三種別故。以知為即。何者是耶。自下
0907a08: 別解中有三。初徵起。二略答。三別解也。言何等為三。
0907a09: 述曰問也。既言有三。何者是耶。言謂身命財。述曰略
0907a10: 答也。捨身。謂將己巳身助化造作不惜功力等也。捨命
0907a11: 者。謂不顧身命能有拔濟眾苦等事。捨財者。謂能具
0907a12: 捨內外財故也。別釋此三中。文即為三。前中有二。初
0907a13: 明起常等。二明五德也。言善男子至生死後際等。述
0907a14: 曰。明迷悟等也。言生死者。謂染縛也。後際者。謂還滅
0907a16: 故。若有智慧達解。則為後際涅槃。若有愚癡迷謬。則
0907a17: 生死逐起。謂無涅槃名染縛故。言離老病死至如來
0907a18: 法身。述曰。明五德也。一離老病死德。二所不壞常住
0907a19: 德。三無有變易。四不可思議功德。五如來法身德也。
0907a20: 於捨命中有二。初明無異故等。如前解可解。二明五
0907a21: 德也。何者是耶。言捨命者等。述曰。明生死涅槃無異
0907a23: 離死。二得無邊。三常住。四不可思議功德。五通達一
0907a24: 切甚深弘法也。於捨財中有二。初明無二故等。二明
0907b01: 六德。何者是耶。言捨財者生死後際等。述曰。明生死
0907b02: 涅槃無異也。言得不共一切眾生至殊勝供養。述曰。
0907b04: 不可思議德。五具足功德。六供養功德也。言世尊如
0907b05: 是至之所瞻仰。述曰。總結也。
0907b06: 言世尊又善男子等。述曰。第三明能護也。於中有二。
0907b07: 初正法將滅四眾乖反。二以正直心入彼和解也。言
0907b08: 世尊又善男子等者。是即初文。朋黨謂互相扇惑也。
0907b09: 諍訟謂彼此言斷也。言破壞。諍訟故然。云離散。朋黨
0907b10: 故爾也。又云。朋黨意業也。諍訟語業也。離散身業也。
0907b11: 言以不諂曲至入法朋中。述曰。明和彼也。於中有二。
0907b13: 為初。此以五種心。能和於彼諍訟乖違。一不諂曲身
0907b14: 業。二不欺誑心語業。三不幻偽心意業。已巳上三種不
0907b15: 同惡也。四愛樂正法意業也。五攝受正法語業也。入
0907b16: 法朋中身業也。下三同善也。為此三心所拘礙故。入
0907b17: 法朋中。不趣邪徒之內也。言入法朋者至之所授記。
0907b18: 述曰。如來所記也。
0907b19: 言世尊我見至亦悉知見。述曰。第二推功歸佛。明佛
0907b20: 為證。顯法可行也。
0907b21: 於第二如來隨喜中。有二。初經家標舉。明佛起隨喜
0907b22: 心。二正明隨喜心也。言爾時世尊至起隨喜心。述曰。
0907b23: 此經家總標明佛隨喜意。既能攝受正法。是大精進
0907b24: 力。精謂精純。進謂悍勇。故名精進也。
0907c01: 於正喜中有三。初明精進力大。二勸勝鬘攝受。三引
0907c02: 自為證也。前中有三。一謂力士。二牛王。三須彌山王
0907c03: 也。力士中有二。初舉喻。二法合。言如是勝鬘至大苦
0907c04: 痛。述曰。汝既能持攝受正法大精進力。無能屈伏。如
0907c05: 大力士以小威力少觸身分。彼人生苦無窮也。言如
0907c06: 是勝鬘至令魔苦惱。述曰合也。有二。舉餘。反解。此初。
0907c07: 菩薩解具此攝受正法。能除四魔。以小力故。眾魔退
0907c08: 散。修自利善根。名為少分。魔皆憂苦。由少攝受正法
0907c09: 也。言我不見下。述曰翻解。不見凡夫二乘小善令苦
0907c11: 王至勝一切牛。述曰明喻也。然此牛王。有五種相。謂
0907c13: 是大乘至以廣大故。述曰。一切善根。有三差別。今此
0907c14: 攝受善根。勝餘二乘善根。唯舉利他一德。名為少分。
0907c15: 何以故耶。大乘以廣大故也。於山王中有二。初舉
0907c17: 然須彌七重山內。最為殊勝。名為山王也。
0907c19: 命財。謂地前初住菩薩。二捨身命財。復能攝受正法。
0907c20: 地上菩薩。故云勝不捨身命財大乘初住菩薩善根。
0907c21: 尚不同地上菩薩善根。何況二乘有善。故云何況二
0907c22: 乘。所以者何。以大乘廣大故也。問曰。何以要有三種
0907c23: 喻耶。答有五解。一云。上文云攝受無量一切佛法攝
0907c24: 八萬四千法門也。今力士。即無量也。牛王者。即攝四
0908a01: 千也。須彌山王者。謂一切佛法。二云。有三種行。謂離
0908a02: 惡。利生。攝善。今力士者。離惡行也。牛王者。利眾生行
0908a03: 也。須彌山王者。攝善行也。三云。三乘故。力士。勝聲聞
0908a04: 也。牛王者。出緣覺也。山王者。出於七地也。四云。佛有
0908a05: 三身故。五因有三惑故。六用有三明故。七能除三毒
0908a06: 故。八能修三學故。九能出三居故。十永離三塗故。力
0908a07: 士取力勝。牛王取外好勝。山王取體勝。又云。力士喻
0908a08: 降魔勝。牛王對二乘勝。山王形地前勝。言是故勝鬘
0908a09: 當以攝受至建立眾生。述曰。第二勸學也。於中有二。
0908a10: 初明勸勝鬘開演也。二明開演利益。此即初也。然即
0908a13: 也。或有眾多三分如所述也。言如是勝鬘至如是大
0908a14: 果。述曰。明利益也。與聲聞乘。名為大利。力士。與緣覺
0908a15: 果。名為大福。牛王也。與大乘果。名為大果。山王也。更
0908a16: 有餘三。准前可解也。
0908a17: 言勝鬘我於至不得邊際。述曰。第三引佛自下證也。
0908a19: 言。此攝受正法。於多僧劫。說之難盡也。不但說之難
0908a20: 窮。功德復無量。何者。言是故勝鬘至無邊功德。述曰。
0908a21: 總結明功德無邊也。上來四章明行訖。
0908a23: 正陳也。
0908a24: 言佛告勝鬘至攝受正法。述曰。佛加勸說。加有三加。
0908b01: 謂身語意。如上具辨。問。上之四章。如來不勸。勝鬘自
0908b02: 陳。何故此中佛加勸說耶。答。上之四行。已巳曾修學。所
0908b05: 念恐其情違於聖教。為此要待佛告。
0908b06: 於正說中有二。初勝鬘敬諾歎仰受教。第二承力即
0908b07: 說也。言勝鬘白佛至唯然受教。述曰。承佛威力。敬諾
0908b09: 六處下。攝入故名曰大乘門。何以有名二耶。答有二
0908b11: 也。二云。若不定種姓及大乘種姓。畢竟還歸大乘。名
0908b12: 攝入大乘。二云於不定性中有二義。若始從小教。趣
0908b13: 小果時。名出生故名大乘。若已巳迴心歸大乘時。名曰
0908b14: 攝入故。名大乘也。
0908b15: 於前明出生名大乘中有三。初總標略舉。二釋所以。
0908b16: 三結成也。言即白佛言至是摩訶衍。述曰。略標舉也。
0908b17: 今言攝受正法者。即是摩訶衍。摩訶衍者。名大乘故。
0908b19: 二。初總。次別。總中有二。初徵。後釋。言何以故。述曰徵
0908b20: 也。言摩訶衍至出世間善法。述曰總釋也。何以故者。
0908b21: 有何所以。攝受正法。即是摩訶。而能出生三乘等耶。
0908b23: 也。於別釋中有二。初出生德。二依生德。出生德亦
0908b24: 有二。初舉喻。二合法也。言世尊如阿耨等。述曰舉喻
0908c01: 也。言阿耨者。名曰清涼。無諸熱故。此名謬略。應言阿
0908c02: 那婆達多池故。此在香山南雪山北。深五十由旬。方
0908c03: 亦如是。其岸亦高五十由旬。除非得通人。方能往彼。
0908c04: 此池出四大河。南殑伽。北信度。西徙多。東博。作牛
0908c05: 頭等。此四出已巳。各遶池一周。入四方海也。此四河出。
0908c07: 耶。答。餘經中四者據本說。復有餘經言二十河。末並
0908c08: 合說。此中言八者。說此經。在南面。河分五河。更取餘
0908c09: 三方根本。名曰八河。南取末除本。餘取本非末也。言
0908c10: 如是摩訶至出世間善法。述曰合法也。可解。問。喻中
0908c12: 中還有八義。即此四中。俱有因果二義。即名為八義
0908c13: 也。言世尊又如至而得生長。述曰。此名依生德。世間
0908c14: 一切種子。皆依於地。而得生。而得長也。言如是一切
0908c15: 至而得增長。述曰合法也。三乘等種。依大乘而得增
0908c16: 長也。言是故世尊至出世間善法。述曰總結有二。
0908c17: 初大外無小。小外無大。二世出世亦爾。故得為生為
0908c18: 依也。
0908c19: 於攝入明一。前中有二。初明因攝入。二明果攝入。前
0908c20: 中有二。初總標。二釋所以。言如世尊說至說此六處。
0908c21: 述曰此總標也。文有三別。一引佛誠說。二別徵。三別
0908c22: 列明說也。此六法中。三義所攝。依四法。謂無貪無
0908c23: 瞋為戒學。正念定學。正定慧學。戒學但是威
0908c24: 儀。不能斷惑。唯有定慧。方能滅除。今此文中。依斷惑
0909a01: 次第。先定慧。後說戒學。以定慧二能斷惑修善故。名
0909a02: 住名滅。住故善法得生。滅故諸惑皆盡也。前四名所
0909a03: 受教法。後二名能受者行法。前四中。前二經法。後二
0909a04: 律法。又六法中為三對。初二住滅相當。中二廣略相
0909a05: 當。後二始終相當。若此六法。趣聲聞果。即是小乘家
0909a06: 近方便。與大為方便。方便大乘也。波羅提木叉者。名
0909a07: 為解脫。略本也。毗尼者。名為調伏。廣本也。何以故下
0909a09: 彼三學。文即為三。言正法住等。述曰解住也。通定慧
0909a10: 二學故。言正法滅等。述曰釋滅也。通二學故。言波羅
0909a11: 提木叉等。述曰解戒學也。於中有二。初解波羅與毗
0909a13: 異。述曰。明無異也。此二廣略有異。而體無殊。同明戒
0909a14: 學義故。於解出家受具足中。有三。初正解毗尼即大
0909a15: 乘學。二明上所以結歸出家受具足。三引阿羅漢為
0909a16: 證明無異。言毗尼者至受具足故。述曰。解毗尼也。於
0909a17: 中有二。初標。二釋。釋中有二。初徵。後釋。言毗尼者即
0909a18: 大乘學者。標也。明與大乘為方便。畢竟歸本故。何以
0909a19: 故者。徵問起也。以依佛出家而受具足者。釋所以也。
0909a21: 至是受具足。述曰。乘上所以。結為出家受具足也。而
0909a22: 雖後起果不同。畢竟是歸大乘故。此六法為大乘說
0909a23: 也。有何所以得者知耶。言是故阿羅漢等。答上所以
0909a24: 也。第三引阿羅漢為證也。於中有二。初標。二釋。言是
0909b01: 故阿羅漢等。述曰標宗也。阿羅漢人。無自能出家。要
0909b02: 依佛故。又云。離大乘外。無有羅漢能自出家。要依大
0909b04: 佛。自然得戒也。言何以故。述曰釋也。有二。初徵。後釋
0909b05: 所以。此即是徵。言阿羅漢依至受具足故。述曰。釋
0909b06: 所以也。阿羅漢人。要依如來出家等。故知六法。為大
0909b07: 乘故。說究竟歸本故。
0909b09: 章。言阿羅漢有恐怖。述曰略開二章也。初歸依佛章。
0909b10: 以色法未盡有歸。此明心失。二有恐怖章。以對治未
0909b12: 佛猶有恐怖。標宗也。下釋中有二。初略釋二章。二阿
0909b13: 羅漢得辟支佛下。廣釋二章。略中有二。初言便先釋
0909b15: 有三。初法。次喻。後結。
0909b17: 空無。即空觀也。行謂緣空之智。若菩薩依止空智而
0909b19: 怖畏相住。明二乘未修三乘之外對治無明住地之
0909b20: 行故。故言無行也。恐怖者。變易生死也。相者。是慧於
0909b21: 空住法不解名相也。住者。此二乘利。相者。自智解不
0909b23: 故名相住也。言如人執欲來害己巳。述曰喻說。無明
0909b24: 為貪應因果相去甲如執。變易生死如。已巳者羅漢。
0909c01: 是二乘已巳修自地名已巳滿。謂無生死。今為變易生死
0909c02: 墮後。故名害己巳。喻成相也。言是故阿羅至無究竟樂。
0909c03: 述曰。明阿羅漢既是恐怖即知無畢竟樂也。
0909c05: 法。次喻。後結。言依不求依者。不求依。謂如來更無有
0909c06: 人能與如來為歸依處故。名不求依。今羅漢依如來
0909c07: 得住故。名依不求依。言如眾生無依至則求歸依。述
0909c08: 曰喻也。二喻。二乘不能與他為依。如似多生於他無
0909c09: 依。一彼無明。二彼生死。故言彼彼。如此眾生有恐怖。
0909c10: 便即求依。羅漢既恐。故知求也。言如是阿羅至依於
0909c11: 如來。述曰。能成依佛也。
0909c12: 於廣釋中有二。初滌有恐怖人。二是故阿羅漢下。正
0909c13: 解怖畏歸依。於中有二。從初至無邊不斷如來解怖
0909c14: 畏。二如來無有齊限下。廣解歸依。於中有二。初正明
0909c15: 怖畏。二世尊彼者所得地下。正明攝入一乘。前中有
0909c16: 二。初略明二乘不得菩提。二何以故唯如來下。廣釋。
0909c17: 前中有二。初明無菩提。二明無涅槃。
0909c18: 言世尊阿羅漢至當有所斷。述曰。明無菩提也。約四
0909c19: 智文則有四。然四諦有二。謂有化四聖諦。二無化四
0909c21: 有餘。生法不盡。故有生也。道有二種。謂生空。法空。若
0909c22: 唯證生空智。名梵行已巳立。若未證法空智。名有餘梵
0910a02: 障盡。名不受後有。若未斷所知障。名不度彼。故當有
0910a03: 所斷也。此上明無菩提也。言以不斷故至槃界遠故。
0910a04: 述曰。明無涅槃也。以未斷煩惱。畢竟無有三事大涅
0910a05: 槃也。
0910a06: 下廣中有二。初廣涅槃。二觀察解脫下。廣菩提。前中
0910a07: 人二。文有五對。人二者。如來二乘也。問。直明二乘不
0910a08: 得以竟。何須名如來得耶。答有三義。一舉如來得。顯
0910a10: 處。五對中。前四明得不得義。第五雙結。前四中有二。
0910a11: 初三明行德分別。後一顯斷德分別。前行德中有三。
0910a12: 初寬狹。次淺深。後麤細。以四中先明如來得。後明二
0910a13: 乘不得。一一句中。皆有四句。初二明如來得。後二明
0910a14: 二乘不得。翻前二也。亦有別解。明我生已巳盡智等現。
0910a15: 五對中。前四如次第。一有為無為對。無寬狹對。言何
0910a16: 以故唯至是佛方便。述曰。二乘唯得無為。言無涅槃。
0910a17: 如來具證。實得涅槃也。然無為中有二。謂真假第二
0910a18: 對也。言唯有如來至是佛方便。述曰。假實對。亦名淺
0910a19: 深對。如來二種俱有。名有涅槃。二乘唯得是假。名無
0910a20: 涅槃。言唯有如來至是佛方便。述曰。第三對。於假擇
0910a21: 滅中有二。若聲聞唯得煩惱障假擇滅。若如來具證
0910a22: 二障假擇滅。故於如來名得涅槃。麤細對也。言唯有
0910a23: 如來至是佛方便。述曰。於假擇滅中有二。謂種習對
0910a24: 也。若聲聞唯斷種子。不除習氣。若如來具斷二種。名
0910b01: 得涅槃。種習對也。言唯有如來得般涅槃至去涅槃
0910b02: 界者。述曰。法身解脫對。若聲聞所斷。唯得名曰解脫
0910b03: 身。若如來所得。名曰法身。為三界尊。作四生主。人天
0910b04: 敬仰。八部遵持。故說如來實得涅槃。若聲聞是方便
0910b05: 也。
0910b06: 於廣菩提中有二。初總明聲聞不得四智。二別顯。言
0910b07: 阿羅漢至不了義說者。述曰總也。有二。初明如來昔
0910b08: 之得四智。亦是大乘。有餘經所說二乘人觀察有得
0910b09: 四智。名得蘇息處。已巳上。以隨他意語。不了義說。方便
0910b10: 引導。非真實得。唯佛世尊。名為真得。問曰。化城不得
0910b11: 實方便說二。何故羊鹿非實。然則具說三耶。答。涅槃
0910b13: 於別顯中有四番。我生已巳盡智等四智。文分為四。即
0910b14: 十四智。於盡智無生智中。分為四智。言盡智無生智
0910b15: 者。智能斷惑。名之為盡。盡中得智。名為盡智。知彼煩
0910b17: 生死盡處。名我生已巳盡。於中離出梵行已巳立智。云何
0910b18: 得知。修斷道意。欲斷生死。生死既盡。我行得立。故盡
0910b19: 中離出梵行已巳立智也。就無生智中。離出所作已巳辦
0910b21: 復作行。名所作已巳辦。故知無生智中離出所作已巳辦
0910b22: 智也。又解脫境有四。我生已巳盡不受後有。緣滅諦生。
0910b24: 初汎舉道理。二正明未盡智義。前中有二。初問起總
0910c01: 徵。二別顯相貌。何以故有二種死者。述曰問起也問。
0910c04: 但徵初人。有何所以。我生未盡。是佛不了義說耶。下
0910c05: 別顯中有三。初問。次列。後釋。言何等為二者。問也。言
0910c06: 謂分段死不思議變易死者。述曰列也。言分段死者
0910c07: 謂偽眾生者。述曰。此解分段。隨業長短。壽有齊限。
0910c08: 一期各別。名為分段。段即分故。生死即分段。俱持業
0910c09: 也。謂偽者。既處三界。因果俱漏。名曰偽也。言不
0910c10: 思議變易至無上菩提者。述曰。妙用難測。名不思議。
0910c12: 大力菩薩意生身。乃至涅槃。常受此身。於中不斷。今
0910c13: 言生者非也。既不辨體。何得言生耶。今解。三種意成
0910c14: 身。但轉本形。非新生故。問。此中欲明我生已巳盡。何故
0910c15: 乃言二種死耶。答。此中據實。相生非死。以約無常相
0910c16: 行。應說生死二名。但以生者仰觀。死者厭觀。今約厭
0910c18: 行已巳立等三耶。答。實唯明我生已巳盡。不欲明後三。乘
0910c20: 二正明我生已巳盡。於中有二。初明四智相。二結歸我
0910c21: 生已巳盡也。前中有四。四謂四諦。言二種死中至我生
0910c22: 已巳盡者。述曰。明離分段生死。名生已巳盡。不無變易。名
0910c23: 不了義也。言得有餘果證故說梵行已巳立者。述曰明
0910c24: 滅智也。唯證有無二依。名梵行已巳立。梵者淨也。即真
0911a01: 如故。行謂因也。言凡夫人天至說所作已巳辦者。述曰。
0911a02: 明道諦智。凡夫人天。但依伏不斷。道智不得。三果四
0911a03: 向名七。唯能斷惑。所作未辦。唯阿羅漢。能除偽煩
0911a04: 惱盡。名所作已巳辦也。言阿羅漢至謂不受後有者。述
0911a06: 也。上別明四智訖。自下第二結歸第一苦諦智也。言
0911a07: 非盡一切煩惱至故說不受後有者。述曰。上來雖舉
0911a08: 餘三。意明第一我生已巳盡也。
0911a09: 於釋梵行已巳立中。文有二。初總舉明障不斷。二別顯
0911a10: 差別。言何以故至所不能斷者。述曰總也。此文中。翻
0911a11: 譯者謬。不受。言煩惱非二乘斷。通三乘故。應言有障
0911a12: 非二乘斷。不障二乘故。別顯差別中有二。一別明四
0911a13: 住地。二明無明住地。前中有二。初標宗有二。第二別
0911a14: 解二種。前中有三。初標顯形。第二徵。三列也。言煩惱
0911a15: 有二種。述曰舉數也。言何等為二者。述曰問起二也。
0911a16: 言謂住地煩惱及起煩惱。述曰列名也。下別解中有
0911a17: 二。初解住地煩惱。明有四種。第二乘前解起煩惱。前
0911a19: 四種者。述曰。舉數名也。住者是現行居止之處。名地
0911a22: 地者。述曰列名也。古來大德解云。三界諸見。名一處
0911a23: 住。三界中無明。名無明住地。欲界除見無明。名為欲
0911a24: 愛。上二界并除無明見。名色愛之有愛住地。今基法
0911b01: 師云不然。若三界無明。名無明住地者。即應三乘同
0911b02: 斷。如何乃言唯有如來涅槃智之所能斷耶。以此准
0911b03: 知前解未可。然障有二。謂煩惱所知。所知無明是勝。
0911b04: 總立名無明住地。煩惱障中。分成見修。見道。以見為
0911b05: 首。發業迷理是增。以一時斷。但是分別。總立名見一
0911b06: 處住地。修道。迷別事生。斷復前後。復要須數。宜為此
0911b07: 約界。分成三種。欲色二界。自界得名。無色恐執為無。
0911b08: 顯是三有。破外道計為涅槃。為名有愛。非是無也。
0911b09: 於第二乘前解起煩惱障中。有二。初牒前四住地能
0911b10: 生起煩惱。生起下文。辨自住地功能。二此解起義。言
0911b12: 生起一切煩惱也。言起者剎那心剎那相應者。述曰
0911b13: 正解也。起者現行義也。不起即已巳起。即與心相應名
0911b14: 起。煩惱起已巳。纏遶其心。亦名為纏也。上總解四住地
0911b15: 訖。
0911b16: 解無明住地中。有二。初總標。二別顯義。言世尊心不
0911b17: 相應無始無明住地者。述曰總標也。問。何故顯此所
0911b18: 知障。名心不相應耶。答。所知障。唯約種子為論。故言
0911b19: 心不相應。若據現行。名相應故。餘四住地。即云起故
0911b20: 也。於別顯中。有四。初明數多。二為大。三辨依。四結前。
0911b21: 言世尊此四住地力至所不能及者。述曰。數多少也。
0911b22: 但有人執。必法執。法執有時。未必人執。所以為少。法
0911b23: 執為是多。故云所不能及也。明力中有三。初標法明
0911b24: 力大。二舉喻成力大。三結喻顯力大。言世尊如是無
0911c01: 明住地力至最大。述曰。標力實大。四住之中。不能大
0911c02: 故。言譬如惡魔波旬至自在殊勝者。述曰喻也。諸天
0911c04: 為勝也。言如是無明住地力至其力最勝者。述曰合
0911c05: 法也。可解。言恒沙等數至久住者。述曰。第三明依也。
0911c06: 然與自現行為依。復能具四住等。為所依義也。言阿
0911c07: 羅漢至最為大力者。述曰。第四總結。唯有如來能斷。
0911c08: 二乘不除。故知無明。其力極大也。
0911c09: 
0911c10: 勝鬘經述記卷上
