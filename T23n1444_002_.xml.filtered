1026a12: 
1026a13: 
1026a14: 根本說一切有部毘奈耶出家事
1026a15: 卷第二
1026a16: 
1026a17: 大唐三藏義淨奉　制譯
1026a18: 此有度舍利目連緣。
1026a19: 爾時有教師。名曰珊逝移。即便詣彼。問諸人
1026a20: 曰。此教師何處宴坐。其教師先在房中。聞是
1026a21: 語已。便作是念。我久在此。不聞說此宴坐之
1026a22: 語。時俱哩多等復作是念。彼人宴坐。我等不
1026a23: 應輒令起動。待坐起已。即應相見。作是念已。
1026a24: 便隱屏處。爾時珊逝移從宴坐起。諸根清淨。
1026a25: 彼二知已。即便詣彼。白言。仁者有何法眼。作
1026a26: 何致示。有何殊勝。修何梵行。復得何果。答曰。
1026a27: 我如是見。我如是說。實不妄語。不害眾生。常
1026a28: 不生不死。不墮不滅。當生二梵天。爾時彼二
1026a29: 問曰。所說何義。答曰。不妄語者。名為出家。
1026b01: 不害生者。與一切法以為根本。常不生不死
1026b02: 不墮不滅等處。是為涅槃。生二梵者。諸婆羅
1026b03: 門等所修梵行。皆求彼處。聞是語已。白言。尊
1026b04: 者。願與我等。攝受出家。修行梵行。即俱與彼
1026b05: 二人出家。既出家已。四遠皆聞俱哩多等於
1026b06: 珊逝移處。而得出家。于時珊逝移多獲利養。
1026b07: 即作是念。我昔族望憍陳種姓。今時亦為憍
1026b08: 陳種姓。今獲利養。莫不由彼二人福德。非我
1026b09: 福故。作是念已。時珊逝移先有五百弟子。常
1026b10: 教論典。即命彼二。各領二百五十弟子。受其
1026b11: 教法。時珊逝移便染時患。時鄔波底沙告俱
1026b12: 哩多曰。師今染患。汝求醫藥。為看侍耶。答
1026b13: 曰。仁有智慧。宜應看侍。我當求藥。時俱哩
1026b14: 多求得諸藥根莖花等。與師噉服。其病轉加。
1026b15: 于時教師即便微笑。底沙白言。大人無緣。必
1026b16: 不應笑。師今微笑。有何因緣。師便告曰。如汝
1026b17: 所言。我向所笑。金洲有王名曰金主。命終欲
1026b18: 焚。其妻悲惱。亦自焚身。眾生愚癡。由慾所
1026b19: 牽。欲情染故。受斯苦惱。鄔波底沙白言。何
1026b20: 年日月。有如是事。答曰。某年月日。及以時
1026b21: 節。其二弟子即便錄記。又白師曰。我所出家。
1026b22: 求斷生死師既獲已。願今教我。得斷生死。師
1026b23: 即答言。我意出家。亦求此事。如汝所請。我不
1026b24: 獲得。然十五日褒灑陀時。有諸天眾。在於虛
1026b25: 空。作如是語。於釋種中。有童子生。於雪山所
1026b26: 有河。名曰分路。於彼河側。有劫比羅仙人住
1026b27: 處。有婆羅門。善解天文。及能占相。彼記童
1026b28: 子。當作轉輪聖王。彼若出家。當證如來應正
1026b29: 等覺。名聞十方。告弟子曰。汝等於彼教中出
1026c01: 家。修持梵行。不應自恃族種尊高。應修梵行。
1026c02: 調伏諸根。汝等於彼。當得妙果。不受生死。說
1026c03: 先語已。而說伽他曰。
1026c04: 積聚皆消散崇高必墮落
1026c05: 會合終別離有命咸歸死
1026c06: 爾時教師不久命終。諸弟子等。以青黃赤白
1026c07: 繒綵纏已。將向林中。以禮焚訖。于時金洲有
1026c08: 婆羅門。名曰金髮。從彼來至王舍城中。到
1026c09: 鄔波底沙處。時鄔波底沙問。汝從何來。答
1026c10: 曰。從金洲來。汝彼曾見希有事不。答曰。不見
1026c11: 餘事。然金主王命終焚燒。其妻悲念。亦自焚
1026c12: 身。便即問曰。何年日月。答曰。某年月日。及
1026c13: 以時節。其鄔波底沙自撿私記。誠如師言。時
1026c14: 俱哩多告鄔波底沙曰。我之教師。已證妙法。
1026c15: 然師祕法。不教我等。師若不證天耳法眼。寧
1026c16: 知他方有如是事。時俱哩多便作是念。鄔波
1026c17: 底沙。聰明智慧。於教師處。應得妙法。不教於
1026c18: 我。作是念已便即告曰共立誓言。若先證得
1026c19: 上妙法者。應相度脫。作是誓已。俱遊人間
1026c20: 爾時菩薩年二十九。欲在王宮。受五欲樂。既
1026c21: 見生老病死。心生厭離。中夜踰城。往詣林藪。
1026c22: 六年苦行。都無所獲。隨意喘息。便美味乳
1026c23: 酪等食。酥油塗身。以香湯浴。便即往詣軍營
1026c24: 聚落。受歡喜歡喜力二牧牛女十六倍乳糜。
1026c25: 菩薩食已。時有黑色龍王。讚言善哉。復有一
1026c26: 人。名曰常住。授與菩薩吉祥草已。即詣菩提
1026c27: 樹下自敷斯草。其草不亂。便即右旋。於此草
1026c28: 上。結跏趺坐。端身正念。便即發要期之心我
1026c29: 若諸漏不盡。終不起于此座。
1027a01: 爾時菩薩應未證悟。便即降伏三十六萬俱
1027a02: 胝惡魔。其魔各有百千鬼神眷屬。爾時菩薩
1027a03: 以慈鎧仗。降伏魔已。便證無上正等菩提。時
1027a04: 有梵天。來請世尊。於波羅斯。三轉法輪。時
1027a05: 會聽者。有大臣子五十餘人。既聞法已。並請
1027a06: 出家。及受近圓。
1027a07: 爾時世尊復詣聚落。名白林。有六十人。同
1027a08: 為善伴。聞佛說已。便得正信。復詣聚落。名曰
1027a09: 軍住。其聚落主。有二女人。一字難陀。二名難
1027a10: 陀波羅。聞佛說法。同前正信。復有一池。名憂
1027a11: 樓頻螺。其處有一大仙。名曰迦攝。并諸弟子
1027a12: 一千人俱。聞佛說法。咸請出家。及受近圓。佛
1027a13: 到伽耶頂制底所。有伽耶迦攝。示現三種神
1027a14: 變事已。遂令迦攝。住圓寂處。後往杖林。令摩
1027a15: 揭陀主影勝大王。得見真諦。與八萬天眾。及
1027a16: 摩揭陀國婆羅門居士。至王舍城。住於竹林
1027a17: 爾時世尊在竹林園。羯蘭鐸迦池側。時鄔波
1027a18: 底沙。與俱哩多。遊行人間。至王舍城乃見城
1027a19: 中寂靜。便作是念。有二事因。令彼大城。得寂
1027a20: 靜住。或為有他怨怖。或緣有大威德沙門婆
1027a21: 羅門。作是念已。即行觀星。無他怨怖。面點三
1027a22: 畫。漸次遊從。復有無量百千萬人。隨後而去。
1027a23: 後於異時。面粧畫已。漸次遊從。隨後無有一
1027a24: 人。便作是念我先遊從。乃有無量百千人眾
1027a25: 隨從。今無一人。是事云何。爾時諸佛常法如
1027a26: 餘。佛即作念。此異學人。一名地師。一名拘哩
1027a27: 多。已於過去諸佛之所。多種善根。久修福業。
1027a28: 猶如熱腫。時節若熟。逢緣發破。即得除愈。此
1027a29: 人根熟。今正是時。佛又觀其根器。云何得度。
1027b01: 復於誰處。而得有緣。觀知此人當於具足律
1027b02: 儀人所。而得發心。世尊即令馬勝苾芻。往彼
1027b03: 而度。時馬勝苾芻威儀庠序。諸天人眾。見者
1027b04: 發心。佛告馬勝。汝可攝受二人。既受已歡
1027b05: 喜默然。頂禮佛足。便即往去。爾時馬勝至明
1027b06: 食時。著衣持。入王舍城。次第乞食。威儀庠
1027b07: 序。顧若牛王。時鄔波底沙梵志出遊。乃見尊
1027b08: 者馬勝。威儀具足。與世希奇。歎未曾有。于時
1027b09: 鄔波底沙便作是念。所有城中諸出家者。非
1027b10: 與此等。我應問彼。誰邊出家。所學何法。教師
1027b11: 是誰。作是念已。便往近路。而候尊者。于時尊
1027b12: 者從彼而來。鄔波底沙見已。便即問曰。誰是
1027b13: 汝師。所學何法。誰邊出家。馬勝答言。我之大
1027b14: 師。是釋迦種。沙門喬答摩。今證無上正等菩
1027b15: 提。彼是我師。我依於彼。剃除忍澂師校刻本曰鬢疑鬚鬢髮。而為出
1027b16: 家。修行梵行。讀誦教法。爾時鄔波底沙告言。
1027b17: 具壽。願與我說。令我得聞。馬勝報曰。如來教
1027b18: 法。甚深微妙。難解難知。我近出家。不能廣
1027b19: 說。然我今者不能記文。略說其義。底沙告曰。
1027b20: 願說其義。爾時馬勝便以伽他。而告之曰。
1027b21: 諸法從緣起如來說是因
1027b22: 彼法因緣盡是大沙門說
1027b23: 說是頌已。時鄔波底沙即便離垢。證得法眼。
1027b24: 法中之眼。得見法已。心無疑惑。情無畏懼。忽
1027b25: 便起立。恭敬合掌。作如是言。此是我師。此是
1027b26: 正法。住此法者。更不墜墮。是無憂處。我從無
1027b27: 量曠大劫來。未曾聞此甚深要法。即告具壽。
1027b28: 大師世尊。今在何處。答曰。我之大師。在王舍
1027b29: 城。羯蘭鐸迦池側。時鄔波底沙聞是語已。歡
1027c01: 喜踊躍。恭敬合掌。右遶三匝。奉辭而去。便即
1027c02: 往詣俱哩多處。時俱哩多遙見而來。告鄔波
1027c03: 底沙曰。汝今容貌。異常鮮潔。諸根清淨。為得
1027c04: 甘露上妙法耶。鄔波底沙答曰。如是如是。如
1027c05: 汝所言。時鄔波底沙具申上事。說伽他曰。
1027c06: 諸法從緣起如來說是因
1027c07: 彼法因緣盡是大沙門說
1027c08: 爾時俱哩多聞是法已。告言。具壽更為我說。
1027c09: 時鄔波底沙復為重說。
1027c10: 諸法從緣起如來說是因
1027c11: 彼法因緣盡是大沙門說
1027c12: 說是法已。時俱哩多便得離垢。證得法眼法
1027c13: 中之眼。既見法已。恭敬合掌。歡喜頂禮。作如
1027c14: 是言。此是正法。若住此者。不墮落處。我從無
1027c15: 量俱胝劫來。未聞此法。時俱哩多告鄔波底
1027c16: 沙曰。大師世尊今在何處。答曰在王舍城羯
1027c17: 蘭鐸迦池側。聞是語已。又告鄔波底沙。今宜
1027c18: 共往。於彼出家。修行梵行。答言。甚善。俱哩
1027c19: 多曰。問諸弟子。共許以不。鄔波底沙報言。善
1027c20: 哉善哉。汝是名德。眾所知識。應問弟子。爾時
1027c21: 俱哩多告諸弟子曰我與鄔波底沙。今欲往
1027c22: 詣佛世尊所。出家學道。修行梵行。汝等云何
1027c23: 弟子答曰。我等所學。皆依師授。今鄔波馱耶
1027c24: 隨佛出家。我等亦願隨佛出家。師告言善今
1027c25: 正是時。爾時鄔波底沙與俱哩多。各與二百
1027c26: 五十弟子。即出王城。欲往羯蘭鐸迦竹林池
1027c27: 所。爾時具壽馬勝苾芻。去世尊不遠。在一樹
1027c28: 下。寂然宴坐。鄔波底沙既遙見已。告俱哩多
1027c29: 曰。為當先去禮世尊耶。為先於鄔波馱耶處。
1028a01: 而為聽法。俱哩多曰。應聽法處。作是語已。俱
1028a02: 詣尊者馬勝苾芻處。頭面禮足。退坐一面。爾
1028a03: 時如來眾中。有一婆羅門。先事月神。世尊。為
1028a04: 彼婆羅門。而說伽他曰。
1028a05: 若人能了法無論老與少
1028a06: 當須起恭敬猶如月初出
1028a07: 爾時會中。有一事火婆羅門。世尊復為而說
1028a08: 頌曰。
1028a09: 若人能了法無論老與少
1028a10: 當須起恭敬如火能淨穢
1028a11: 爾時鄔波底沙。與俱哩多等。頂禮尊者馬勝
1028a12: 足已。即詣佛所。爾時世尊。與無量百千苾芻
1028a13: 眾等。前後圍遶。而為說法。世尊遙見俱哩多
1028a14: 等。便告諸苾芻曰。汝等見此二人。大眾圍遶。
1028a15: 而為上首不。答言。如是。我等已見。世尊復
1028a16: 言。汝等當知。此二人等。於我法中。出家學
1028a17: 道。於聲聞中。神通智慧。最為第一。時俱哩
1028a18: 多。及鄔波底沙。至世尊所。頂禮佛足。退坐
1028a19: 一面。白佛言。世尊。願與我等。於善法中。出
1028a20: 家近圓。成苾芻性。修持梵行。
1028a21: 爾時世尊命彼二人善來苾芻。修行梵行。佛
1028a22: 既語已。時彼二人。鬚髮自落。袈裟著身。如曾
1028a23: 剃髮。已經七日。威儀具足如百歲苾芻。而
1028a24: 忍澂師校刻本曰攝疑說攝頌曰。
1028a25: 世尊命善來諸根得寂靜
1028a26: 髮落衣著身威儀如百夏
1028a27: 時有眾多苾芻。食時著衣持。入王舍城。次
1028a28: 第乞食。於其城內所是珊逝移諸弟子等。見
1028a29: 諸苾芻。共相譏笑。而說伽他曰。
1028b01: 佛於王舍城摩揭陀最勝
1028b02: 珊逝悉度訖汝今當度誰
1028b03: 時諸苾芻聞是語已。便失威德。情不歡喜。乞
1028b04: 食得已。還至本處。飯食已訖。收衣洗足。至世
1028b05: 尊所。頂禮佛足。退坐一面。時諸苾芻白佛言。
1028b06: 世尊。我等食時。王城乞食。所有珊逝移弟子
1028b07: 等。種種譏嫌。具說上事。我等默然。無有威
1028b08: 德。情懷不樂。佛言。彼若作如是語。汝應此答。
1028b09: 凡度應如法世尊教是正
1028b10: 汝等有何知彼度是依法
1028b11: 若作此答。彼無威德。默然而去。時諸苾芻著
1028b12: 衣持。入王舍城。次第乞食。時珊逝移諸弟
1028b13: 子等。如上譏嫌。說伽他曰。
1028b14: 佛於王舍城摩揭陀最勝
1028b15: 珊逝悉度訖汝今當度誰
1028b16: 時諸苾芻聞是語已。便說伽他答曰。
1028b17: 凡度應如法世尊教是正
1028b18: 汝等有何知彼度是依法
1028b19: 時珊逝移弟子。聞是語已。威德俱失。默然退
1028b20: 散。後於異時。摩吒羅婆羅門夫妻俱亡。底沙
1028b21: 婆羅門。及妻舍利。命亦終歿。俱瑟恥羅從南
1028b22: 方還。將無後世論。至那刺陀聚落。有守門人
1028b23: 問曰。具壽。汝是俱瑟恥囉不。答言。如是。眾
1028b24: 人得知。問守門人曰。摩吒囉婆羅門今在何
1028b25: 處。答言。已死。又問其妻及底沙等。具答如
1028b26: 前。又問。舍利子今在何處。答言。在王舍城。
1028b27: 有一大師。名曰珊逝移。近出世間。於彼出家。
1028b28: 俱瑟恥羅便作是言。婆羅門法。不應出家。此
1028b29: 非善事。作是語已。漸次而行。至王舍城。問諸
1028c01: 人曰。珊逝移大師今在何處。諸人答言。大師
1028c02: 已死。所有弟子。悉於沙門喬答摩處。於彼出
1028c03: 家。歎言甚善。彼既記言。當作轉輪聖王。彼若
1028c04: 作王。舍利子應為大臣。爾時長爪梵志。聞是
1028c05: 說已。即詣佛所。作如是語。沙門喬答摩。一切
1028c06: 我法。所有見等。皆我不欲。所有事火。作如是
1028c07: 見。作如是說。我所見者。悉離悉除。亦離變
1028c08: 易。若離此見。不取相續。更不取餘見。沙門
1028c09: 喬答摩。我如是見。我如是解。世人所見。多
1028c10: 與事火相違。又說如是見解。皆住此道。汝喬
1028c11: 答摩。作如是見。如是解不。又事火論曰。若沙
1028c12: 門婆羅門等。能捨此見。不取餘見。如是此等。
1028c13: 真沙門婆羅門。是微妙處。又事火者。皆住三
1028c14: 見。云何為三。一者一切不欲。二者一切欲。三
1028c15: 者一切願不欲。乃至出家。
1028c16: 佛告諸苾芻。於我聲聞弟子之中。明解聰利。
1028c17: 俱瑟恥羅苾芻。最為第一。時具壽舍利子。斷
1028c18: 諸煩惱。證阿羅漢果。時諸苾芻咸皆有疑。請
1028c19: 世尊曰。此舍利子。先作何業。由彼業故。感得
1028c20: 利智。深智。無疑惑智。佛言。諸苾芻。汝等應
1028c21: 聽。其舍利子。先所作業。還應自得。非於餘處。
1028c22: 廣說乃至。果報還自受等。乃往古昔。於一聚
1028c23: 落。有婆羅門。娶妻未久。便誕一息。不經多年。
1028c24: 復生一女。俱漸長大。父母遇病。皆悉身亡。時
1028c25: 彼童子既遭憂慼。念往山林。即其妹。共至
1028c26: 林所。採拾花果。以自支持。汝等苾芻。如大黑
1028c27: 蛇。有五過患。云何為五。一者多瞋。二者多
1028c28: 恨。三者作惡。四者無恩。五者利毒。應知女
1028c29: 人。亦有五過。一者多瞋。二者多恨。三者作
1029a01: 惡。四者無恩。五者利毒。云何名為女人利
1029a02: 毒。凡諸女人。多懷猛利染欲之心。是時童女
1029a03: 既至成人。欲心漸盛。告其兄曰。我今不能常
1029a04: 花果。以自存命。可往人間。求請飲食。時兄
1029a05: 將妹。共出山林。往婆羅門家。而行乞食。兩俱
1029a06: 齊喚。主人出看。見而告曰。隱居之人。亦畜妻
1029a07: 室。兄曰。此非我妻。是親妹也。即問兄曰。曾
1029a08: 娉人未。彼報言未。若如是者。何不與我。答
1029a09: 曰。此已遠離世間惡法。女心欲盛。報其兄曰。
1029a10: 豈我林中食諸花果。不能活耶。然我不堪煩
1029a11: 惱所逼。共辭林野。遠至人間。今可以我與婆
1029a12: 羅門。兄曰。我實不能嫁娶於汝。此是惡法。非
1029a13: 我所為。汝有俗心。任情所欲。時婆羅門知女
1029a14: 心已。延入家中。大會宗親。納以為婦。報其兄
1029a15: 曰。今與我同宅而居。別為一室。兄曰。我不求
1029a16: 欲。當樂出家。妹曰。共立要契。方可隨情。兄
1029a17: 曰。是何言要。妹曰。若其證得殊勝果者。可來
1029a18: 相見。兄曰。善哉。如汝所願。即便辭去。至隱
1029a19: 士所。而為出家。由彼宿世善根力故。遂於三
1029a20: 十七品菩提分法。無師自悟。證獨覺果。便作
1029a21: 是念。我先與妹。共立要契。今可往看。便至其
1029a22: 所。上昇虛空。身現神變。上出火光。下流清
1029a23: 水。奇相非一。縱身而下。諸凡夫人見神通時。
1029a24: 心疾迴轉。猶如大樹崩倒於地。頂禮尊足。白
1029a25: 言。大兄。今得如是殊妙勝德。答言。我證。白
1029a26: 言。兄為資身。須得飲食。我為求福。願興供
1029a27: 養可住於此。答曰。汝無自在。可入報夫。即
1029a28: 白夫言。仁今知不。我兄出家。成就禁戒。得上
1029a29: 妙果。世間第一。我欲供養。不敢自專。若見許
1029b01: 者。於三月中。飲食資給。答言。賢首。彼不出
1029b02: 家。我雖不欲。終須供濟。況已出家。獲殊勝
1029b03: 道。今隨汝意。供養三月。其三月中。種種上妙
1029b04: 供給其兄。三月既滿。即以上刀子及針。即
1029b05: 便奉施。兄既受已。以刀割截。刀子善利。裁割
1029b06: 迅疾。其妹見已。便即蹲踞。作如是言。願我根
1029b07: 性。如此刀子。得善迅利。乃至未來。成就利智。
1029b08: 于時獨覺取衣縫刺。善用針線。縫刺無礙。妹
1029b09: 便發願。願我今身。乃至未來。令我智慧。猶若
1029b10: 此針。智慧深遠。通達無礙爾時佛告諸苾芻。
1029b11: 勿生異念。往昔婆羅門女者。豈異人乎。今舍
1029b12: 利弗是。由彼過去供養獨覺。奉施刀子。及白
1029b13: 等。廣發誓願。由此善根。今得利智聰明第
1029b14: 一。汝等苾芻。當知黑業。還得黑報。若行白業。
1029b15: 還得白報。乃至廣說。如上應知。時諸苾芻咸
1029b16: 皆有疑。白世尊曰。具壽舍利弗。昔作何業。今
1029b17: 得非貴族種。非極下賤。處中而生。數數出家。
1029b18: 佛告諸苾芻。汝等應聽。乃往過去。有一國王。
1029b19: 娶妻不久。自恣慾樂。乃至遊獵。不經多年。便
1029b20: 誕一息。其子長大。見其父王非法化世。便作
1029b21: 是念。我父滅度。當墮地獄。我紹王位。亦同斯
1029b22: 苦。我應往於善法律中。出家修道。乃至梵行。
1029b23: 作是念已。即詣父所。白言。大王。願王放我出
1029b24: 家。王告子曰。所有種種祭祠天等。皆求富貴。
1029b25: 汝是太子。乘象之種。王位在即。汝今何故。而
1029b26: 求出家。種種呵責。不放出家。後於異時。太子
1029b27: 乘象。出城遊觀。見一貧人持葉乞食。告曰賢
1029b28: 首。我是貴種。不得出家。汝非貴種。何不出
1029b29: 家。答言。我無衣。云何出家。報言。賢首。我
1029c01: 當與汝三衣等。汝應出家。答言。極善。于時
1029c02: 太子如上付與。時有五通仙人。在一樹下。樂
1029c03: 寂宴坐。于時太子。及與乞士。俱詣仙人處。太
1029c04: 子下象。至仙人處。白言聖者。願與出家。時彼
1029c05: 仙人。即與出家。太子告言。我今欲去。汝若得
1029c06: 道。及與證果。願令相報。彼即答言。如仁所
1029c07: 言。既出家已。即往靜處。宴坐修定。遂於三十
1029c08: 七品菩提分法。無師自悟。證獨覺果。便作是
1029c09: 念。我所證果。皆由太子。我應於彼今可往看。
1029c10: 示現神變。作是念已。便至其所。上昇虛空。種
1029c11: 種神變。乃至火光。下流水等。廣如上說。時諸
1029c12: 人等見神變已。心疾迴轉。猶如大樹崩倒於
1029c13: 地。咸皆頂禮。白言聖者。今證如是殊勝果耶。
1029c14: 答言。我證。太子見已。作如是念。彼所獲者
1029c15: 皆悉由我。我不出家證斯果者。莫不皆由高
1029c16: 族家生。作是念已。便發誓願。唯願我等生生
1029c17: 世世。勿於高族家生。及以下賤。處中而生。令
1029c18: 我無障。易得出家。汝等苾芻。勿生異念。往
1029c19: 太子者。豈與人乎。今舍利弗是。由彼昔時誓
1029c20: 願力故。今生出家。自在無礙。當知果報。自
1029c21: 作自受。若作白業。還得白報。若作黑業。還得
1029c22: 黑報。乃至善惡。廣說如前。汝等苾芻。當如是
1029c23: 學。時諸苾芻咸皆有疑。唯佛世尊能斷疑惑。
1029c24: 諸苾芻等白世尊言。此具壽舍利弗。作何福
1029c25: 業成熟善根。於聲聞中。智慧第一。佛言。由昔
1029c26: 過去發願力故。諸苾芻等白言。世尊。作何誓
1029c27: 願。唯佛慈悲。為我廣說。佛告諸苾芻。汝等應
1029c28: 聽。乃往過去。此賢劫中。人壽二萬歲時。有佛
1029c29: 出世。號曰迦攝波。十號具足。此舍利弗有一
1030a01: 教師。迦葉佛所。而得出家。迦攝波佛記舍利
1030a02: 師。汝於聲聞眾中。聰明智慧。最為第一。乃至
1030a03: 梵行。而無虧缺。然無果報。非獲於果。至師命
1030a04: 終時廣發誓願。我所修行梵行功德。以此善
1030a05: 根。願迦葉波佛忍澂師校刻本曰與下疑脫記與彼嗢怛囉婆羅門。當來世
1030a06: 時。人壽百歲。有佛出世。號曰釋迦牟尼應正
1030a07: 等覺。十號具足。於彼教中。而得出家。斷諸煩
1030a08: 惱。乃至漏盡。證阿羅漢果。爾時舍利弗。今所
1030a09: 獲果。一如師願。由彼願力故。今舍利弗。諸聲
1030a10: 聞中。智慧第一。時諸苾芻咸皆有疑。唯佛能
1030a11: 斷白世尊曰。彼具壽大目乾連。先作何業。成
1030a12: 熟善根。諸聲聞中。神通第一。佛告諸苾芻。汝
1030a13: 等應聽。彼大目乾連。乃往過去。善行善業。積
1030a14: 聚善根。乃至果報。廣說如前。
1030a15: 佛告諸苾芻。乃往過去。波羅奈城。去斯不遠。
1030a16: 有一仙人。於彼居止。心行慈悲。憐愍有情。于
1030a17: 時有一採樵貧人。負薪至彼。疲極偃息。仙人
1030a18: 見已。極生憐愍。遂作是念。此貧窮人。先世不
1030a19: 種修行善根。雖得人身。受斯辛苦。而得衣食。
1030a20: 我今應度此人出家。令修焚行。作是念已。告
1030a21: 言。賢子。汝受辛苦。何不出家。答言。大仙。我
1030a22: 是貧人。採樵活命。誰能見是。度我出家。告
1030a23: 言。賢首。我當度汝。令得出家。儻若獲果。願
1030a24: 當相報。答言。聖者。必若證果。必當相報。時
1030a25: 彼仙人即與出家。既出家已。而逐靜處。修禪
1030a26: 習定遂於三十七品菩提分法。無師自悟。證
1030a27: 獨覺果。便作是念。我所證果。皆由仙人。我應
1030a28: 覆誓。往看相報。作是念已。至其仙所。上昇虛
1030a29: 空。下流清水。乃至火光。十八變等。如前廣
1030b01: 說。其仙見已。心疾迴轉。猶如大樹。崩倒於
1030b02: 地。便發願言。願我所修無量功德。於當來世
1030b03: 所有威德。如汝所有神通第一。汝等苾芻。勿
1030b04: 生異念。往仙人者。豈異人乎。即大目乾連是
1030b05: 也。當知果報黑白業等。廣如上說。汝等苾芻。
1030b06: 應如是學。時諸苾芻咸皆有疑。唯佛能斷。來
1030b07: 白佛言。此大目乾連。復作何業。於大德中。神
1030b08: 通第一。
1030b09: 佛告諸苾芻。汝等應聽。乃往過去。此賢劫中。
1030b10: 迦攝波佛出現世時。以誓願故。廣如上說。時
1030b11: 諸苾芻咸皆有疑。唯佛能斷。來白世尊。具壽
1030b12: 憍陳如。先世作何善業。成熟善根。能四如意
1030b13: 解。今時利根明了。佛告諸苾芻。於此賢劫中。
1030b14: 過去有佛出現。名迦攝波。有教師修持梵行。
1030b15: 不獲果報臨命終時。發誓願故。如前廣說。於
1030b16: 佛住世之時。若有出家近圓者。皆來於世尊
1030b17: 所。佛言。善來苾芻。鬚髮自落。袈裟娑著身。自
1030b18: 然持。即為出家近圓。別有一人。在外遠國。
1030b19: 於苾芻處。來求出家。彼苾芻將此人。來於佛
1030b20: 所。欲與出家近圓。其人在路身亡。乃不得出
1030b21: 家。時諸苾芻緣此事故。來白佛言。具如上說
1030b22: 爾時世尊便作是念。疲乏我聲聞。若有人求
1030b23: 出家近圓。在遠國者。我許於苾芻僧眾。與彼
1030b24: 出家近圓。時佛世尊集諸苾芻。告言。緣此事
1030b25: 故。從今已後。若有求出家者。許苾芻僧眾。與
1030b26: 出家與近圓。佛許此事已。彼苾芻眾。不知云
1030b27: 何與出家與近圓。以緣白佛。時世尊告諸苾
1030b28: 芻。但有人來。求出家者。當問諸難。若無障難
1030b29: 者。然後與受三歸。即令合掌。當自稱名。
1030c01: 盡一形世。歸依佛兩足尊。歸依法離欲尊。歸
1030c02: 依僧眾中尊。後與受五學處。十戒。二百五十
1030c03: 戒。廣如餘說。
1030c04: 既出家近圓已。於阿遮離鄔波馱耶處。無怕
1030c05: 懼心。所作之事。皆無所問。時諸苾芻以緣白
1030c06: 佛。
1030c07: 爾時世尊告諸苾芻。我今為諸弟子。制其學
1030c08: 處。若諸弟子所作事業。以水洒地。及瞿摩耶
1030c09: 塗壇掃地。及修理衣。食噉等事。不告白師。
1030c10: 及有客苾芻。先不相識。來至房中。應白師知。
1030c11: 唯除五事。餘悉皆白。若不如是。得越法罪。言
1030c12: 五事者。所謂嚼齒木。飲淨水。大小便利。及四
1030c13: 十九尋內禮制底。此不應白二師。所有縫衣
1030c14: 等事。弟子應白。師勿自勞。我當代作。若如是
1030c15: 者善。不如是者。得越法罪。師若為福及眾作。
1030c16: 不代無犯。二師有病。須勤看侍。應白師言。所
1030c17: 須醫藥。及以飲食。應隨師意。不得違情。若如
1030c18: 是者善。若不如是。同前得罪。若二師有犯。同
1030c19: 住弟子。應善方便。白二師言。師犯如是惡
1030c20: 作之罪。師應發露。廣說如上。二師邪見。大眾
1030c21: 為作驅擯等。令出住處。弟子應須於大眾處。
1030c22: 慇懃求謝。令眾歡喜。又須白師。勿作惡見。方
1030c23: 便正諫。令捨是事。令眾及師。和合樂住。若不
1030c24: 如是。得越法罪。乃至廣說。如上應知。若二師
1030c25: 犯僧伽伐尸沙罪。弟子應須令師發露。若復
1030c26: 僧伽與其二師。行遍住法。及以意喜不得與
1030c27: 善苾芻。同室眠臥等事。若如法悔。罪根及業。
1030c28: 悉皆除滅。同善苾芻。乃至復本等。廣如上說
1030c29: 若如是者善。若不依行者。得越法罪。其弟子
1031a01: 等慇懃諫悔。弟子有過。師亦慇懃呵責令改。
1031a02: 根本說一切有部毘奈耶出家事卷第二
