0203b06: 
0203b07: 先覺宗乘卷四
0203b08: 
0203b09: 徑山語風老人　圓信　較定
0203b10: 無地地主人　郭凝之　編
0203b11: 楊衒之
0203b12: 北魏楊衒之。為期城太守。早慕佛乘。達磨至魏。住禹
0203b13: 門千聖寺。衒之問曰。弟子歸心三寶。亦有年矣。而智
0203b14: 慧昏蒙。尚迷真理。願師慈悲開示宗旨。達磨說偈曰。
0203b15: 亦不惡而生嫌。亦不觀善而勤措。亦不捨智而近
0203b16: 愚。亦不拋迷而就悟。達大道兮過量。通佛心兮出度。
0203b17: 不與凡聖同躔。超然名之曰祖。衒之悲喜交并。曰惟
0203b18: 願久住世間。化導有。
0203b19: 宋雲
0203b20: 宋雲。北魏使者。胡太后使同比丘慧生。如西域求佛
0203b21: 經。行四千里。至赤嶺。始出魏境。又西行再期。至乾羅
0203b22: 國。得佛書百七十部而還。過嶺。見達磨隻履翩翩
0203b23: 獨逝。雲問。師何往。曰西天去。雲歸具說其事。時達磨
0203b24: 先已巳死。門徒發其墓。但有隻履而已巳。
0203c01: 向居士
0203c02: 向居士。幽棲林野。木食飲。北齊天保初。聞二祖盛
0203c03: 化。乃致書曰。影由形起。響逐聲來。弄影勞形。不識形
0203c04: 為影本。揚聲止響。不知聲是響根。除煩惱而趨涅槃。
0203c05: 喻去形而覓影。離眾生而求佛果。喻默聲而求響。故
0203c06: 知迷悟一塗。愚智非別。無名作名。因其名則是非生
0203c07: 矣。無理作理。因其理則爭論起矣。幻化非真。誰是誰
0203c08: 非。妄無實。何空何有。將知得無所得。失無所失。未
0203c09: 及造謁。聊申此意。伏望答之。二祖回示曰。備觀來意
0203c10: 皆如實。真幽之理竟不殊。本迷摩尼謂瓦礫。豁然自
0203c11: 覺是真珠。無明智慧等無異。當知萬法即皆如。愍此
0203c12: 二見之徒輩。申辭措筆作斯書。觀身與佛不差別。何
0203c13: 須更覓便無餘。居士捧披祖偈。乃申禮覲。密承印記。
0203c14: 崔趙公
0203c15: 崔趙公。逸其名。問國一欽禪師曰。弟子今欲出家。得
0203c16: 否。國一曰。出家乃大丈夫事。非將相之所能為。公於
0203c17: 是有省。
0203c18: 楊光庭
0203c19: 唐天寶三年。玄宗遣中使楊光庭。入司空山。採常春
0203c20: 藤。因造本淨禪師丈室。禮問曰。弟子慕道斯久。願和
0203c21: 尚慈悲。略垂開示。淨曰。天下禪宗碩學。咸會京師。天
0203c22: 使歸朝。足可咨決。貧道隈山傍水。無所用心。光庭泣
0203c23: 拜。淨曰。休禮貧道。天使為求佛邪。問道邪。曰弟子智
0203c24: 識昏昧。未審佛之與道。其義云何。淨曰。若欲求佛。即
0204a01: 心是佛。若欲會道。無心是道。曰云何即心是佛。淨曰。
0204a02: 佛因心悟。心以佛彰。若悟無心。佛亦不有。曰云何無
0204a03: 心是道。淨曰。道本無心。無心名道。若了無心。無心即
0204a04: 道。光庭作禮信受。
0204a05: 杜鴻漸
0204a06: 杜鴻漸。字子巽。濮州濮陽人。家世奉佛。為靈武定策
0204a07: 功臣。後以宰相鎮撫益州。遣使詣白崖山。請無住禪
0204a08: 師入城問法。曰弟子聞和尚說無憶無念無妄三句
0204a09: 法門。未審是一是三。無住曰。無憶名戒。無念名定。無
0204a10: 妄名慧。一心不生。即具戒定慧。非一非三也。公曰。後
0204a11: 句妄字。莫是從心之忘乎。曰從女者是。公曰。有據否
0204a12: 曰法句經云。若起精進心。是妄非精進。若能心不妄。
0204a13: 精進無有涯。公又問。師還以三句示人否。無住曰。初
0204a14: 心學人。還令息念。澄停識浪。水清影現。悟無念體。寂
0204a15: 滅現前。無念亦不立也。於時庭樹鳴。無住問。相公
0204a16: 聞否。曰聞。去又問。今聞否。曰去無聲。云何言聞。
0204a17: 無住曰。聞與不聞。非關聞性。有聲之時。是聲塵自生。
0204a18: 無聲之時。是聲塵自滅。而此聞性。不隨聲生。不隨聲
0204a19: 滅。悟此聞性。即免聲塵之所流轉。乃至色香味觸。亦
0204a20: 復如之。公喜躍稱善。又問。何名第一義。第一義者。從
0204a21: 何次第得入。無住曰。第一義無有次第。亦無出入。世
0204a22: 諦一切有。第一義即無。諸法無性性。說名第一義。佛
0204a23: 言。有法名俗諦。無性第一義。公曰。如師開示。實不可
0204a24: 思議。公又曰。弟子性識微淺。昔因公暇。撰得起信論
0204b01: 章疏兩卷。可得稱佛法否。無住曰。一切法。從本以來。
0204b02: 離言說相。離名字相。離心緣相。畢竟平等。無有變異。
0204b03: 唯有一心。故名真如。今相公著言說相。著名字相。著
0204b04: 心緣相。既著種種相。云何是佛法。公又問。云何不生。
0204b05: 云何不滅。如何得解脫。無住曰。見境心不起。名不生。
0204b06: 不生即不滅。既無生滅。即不被前塵所縛。當處解脫。
0204b07: 不生名無念。無念即無滅。無念即無縛。無念即無脫。
0204b08: 舉要而言。識心即離念。見性即解脫。離識心見性外。
0204b09: 更有法門證無上菩提者。無有是處。公曰。何名識心
0204b10: 見性。無住曰。一切學道人。隨念流浪。為不識真心。
0204b11: 真心者。念生亦不順生。念滅亦不依寂。不來不去。不
0204b12: 定不亂。不取不捨。無為無相。活潑潑。平常自在。此心
0204b13: 體畢竟不可得。無可知覺。觸目皆如。無非見性也。公
0204b14: 繇是益棲心禪悅。自蜀還。食千僧。大曆四年。辭宰相。
0204b15: 臨終沐浴。命朝服加僧伽梨。剃鬚髮。別眾而逝。遺命
0204b16: 依浮屠法焚軀。為塔以。不為封樹。
0204b17: 鄴侯李泌
0204b18: 鄴侯李泌。微時在衡岳寺中讀書。聞懶殘禪師中宵
0204b19: 梵唱。響徹山林。一夕公潛往道名瞻拜。殘大詬曰。是
0204b20: 將賊我。公拜益恭。殘撥牛糞火中出一芋。以半授公
0204b21: 啗之。公捧食再拜謝。殘曰。慎勿多言。領取十年宰相。
0204b22: 張濆行者
0204b23: 南陽張濆行者。問於忠國師曰。承和尚說無情說法。
0204b24: 某甲未體其事。乞和尚垂示。國師曰。汝若問無情說
0204c01: 法。解他無情。方得聞我說法。汝但聞取無情說法去。
0204c02: 魚軍容
0204c03: 魚軍容。問於忠國師曰。師住白崖山。十二時中如何
0204c04: 修道。國師喚童子來摩頂曰。惺惺直言惺惺。歷歷直
0204c05: 言歷歷。已巳後莫受人謾。軍容無語密雲悟代云。不問那知。
0204c06: 李渤
0204c07: 李渤。字濬之。為江州刺史日。問歸宗常禪師曰。須
0204c08: 彌納芥子即不問。如何是芥子納須彌。歸宗曰。人傳
0204c09: 使君讀萬卷書。是否。公曰然。歸宗曰。摩頂至踵。如椰
0204c10: 子大。萬卷書向何處著。公有省。異日又問。一大藏教。
0204c11: 明得箇甚麼邊事。歸宗舉拳示之曰。還會麼。曰不會。
0204c12: 歸宗曰。這箇措大拳頭也不識。曰請師指示。歸宗曰。
0204c13: 遇人即途中授與。不遇即世諦流布。
0204c14: 崔
0204c15: 相國崔。字敦詩。貝州武城人。被讒出為湖南觀察
0204c16: 使。至任。即訪東寺如會禪師。問曰。師以何得。東寺曰。
0204c17: 見性得。東寺方病眼。公曰。既云見性。其奈眼何。東寺
0204c18: 曰。見性非眼。病眼何害。公稽首謝之。法眼別云。是相公眼公見
0204c19: 鳥於佛頭上放糞。乃問。鳥還有佛性也無。東寺
0204c20: 曰有。公曰。為甚麼向佛頭上放糞。東寺曰。是伊為甚
0204c21: 麼不向子頭上放。
0204c22: 于
0204c23: 于。字允元。代人。憲宗朝。拜司空同平章事。初為襄
0204c24: 州刺剌史。與居士龐道玄。相得甚驩。一日詣居士問疾。
0205a01: 居士謂曰。但願空諸所有。慎勿實諸所無。公問紫
0205a02: 玉道通禪師。如何是黑風吹其船舫。漂墮羅剎鬼國。
0205a03: 紫玉曰。于這客作漢。問恁麼事作麼。公失色。紫玉
0205a04: 乃指曰。祇這便是漂墮羅剎鬼國也。公又問。如何是
0205a05: 佛。紫玉喚相公。公應諾。紫玉曰。更莫別求。天奇云。一呼一諾。賓
0205a06: 主分明。因甚麼卻墮羅剎鬼國。皆因逐語隨言。拋真棄覺。被這黑風扇鼓。萬劫漂沈。焉得不為客作賤人。起
0205a07: 拂子云。若向這裏會得。頓出無明業海。免宿門前草菴藥山聞之曰。噫可惜于
0205a08: 家漢。生埋向紫玉山中。公聞乃謁見藥山。藥山曰。聞
0205a09: 相公在紫玉山中。大作佛事。是否。公曰不敢。承聞有
0205a10: 語相救。今日特來。藥山曰。有疑但問。公曰。如何是佛。
0205a11: 藥山召于。公應諾。藥山曰。是甚麼。公於此有省招慶
0205a12: 共羅山舉次。招慶云。一等是道。甚是奇特。雲泥有隔。羅山云。大師也不得草草。當時賴遇于相公。可中草窠裏。
0205a13: 若撥箇焦尾大蟲何處有藥山也。招慶云。作麼生。羅山云。還知于相是鍛了金麼。
0205a14: 韓愈
0205a15: 韓愈。字退之。貶潮州。後訪靈山大顛寶通禪師。問曰。
0205a16: 師春秋多少。大顛提起數珠曰。會麼。公曰不會。大顛
0205a17: 曰。晝夜一百八。公不曉。遂回。次日再來。至門前見首
0205a18: 座。舉前話問。意旨如何。首座扣齒三下。及見大顛理
0205a19: 前問。大顛亦扣齒三下。公曰。原來佛法無兩般。大顛
0205a20: 曰。是何道理。公曰。適來問首座。亦如是。大顛乃召首
0205a21: 座。是汝如此對否。首座曰是。大顛便打出院。語風信拈
0205a22: 云。大顛和尚。賊過後張弓。活埋他俗人。雖然如是。秖秪救得一半。頌云。夜深賊被狗子咬。墻洞慌忙補得好。補不
0205a23: 好。長安幾個知天曉公一日又問曰。弟子軍州事繁。佛法省要
0205a24: 處。乞師一語。大顛良久。公罔措。時三平為侍者。乃敲
0205b01: 禪三下。大顛曰。作麼。三平曰。先以定動。後以智拔。
0205b02: 公乃曰。和尚門風高峻。弟子於侍者邊。得個入處。
0205b03: 燕王
0205b04: 燕王至觀音院。訪趙州從諗禪師。師乃端坐不起。燕
0205b05: 王問曰。人王尊耶。法王尊耶。師曰。若在人王。人王中
0205b06: 尊。若在法王。法王中尊。燕王唯然。
0205b07: 王鎔
0205b08: 王鎔。帥真定。自稱趙王。入東院。訪趙州諗禪師。趙
0205b09: 州不起。以手拍膝曰。會麼。鎔曰不會。趙州曰。自小持
0205b10: 齋身已巳老。見人無力下禪。鎔尤加禮重。翌日令客
0205b11: 將傳語。趙州下禪受之。侍者曰。和尚見大王來。不
0205b12: 下禪。今日軍將來。為甚麼下禪。趙州曰。非汝
0205b13: 所知。第一等人來。禪上接。中等人來。下禪接。末
0205b14: 等人來。三門外接。因侍者報。大王來也。趙州曰。萬福
0205b15: 大王。侍者曰。未到在。趙州曰。又道來也。鎔問曰。和尚
0205b16: 尊年。有幾箇齒在。趙州曰。祇有一箇。鎔曰。爭喫得物。
0205b17: 趙州曰。雖然一箇。下下著。時鎔奏到命服。趙州堅
0205b18: 讓不受。左右曰。大王為禪師佛法故。堅請師著此衣。
0205b19: 趙州曰。老僧為佛法故。所以不著此衣。後寄拂子與
0205b20: 鎔曰。若問何處得來。便說老僧平生用不盡者。鎔讚
0205b21: 師像曰。碧溪之月。清鏡中頭。我師我化。天下趙州。
0205b22: 馬大夫
0205b23: 馬大夫。問趙州曰。和尚還修行也無。趙州曰。老僧若
0205b24: 修行即禍事。大夫曰。和尚即不修行。教甚麼人修行。
0205c01: 趙州曰。大夫是修行底人。曰某甲何名修行。趙州曰。
0205c02: 若不修行。爭得撲在人王位中。餧得來赤凍紅地。無
0205c03: 有解出期。大夫乃下淚拜謝。
0205c04: 周員外
0205c05: 趙州問周員外。你還夢見臨濟也無。員外起拳。趙
0205c06: 州曰。那邊見。員外曰。這邊見。趙州曰。什麼處見臨濟。
0205c07: 員外無對。趙州又問。員外什麼處來。曰非來非去。趙
0205c08: 州曰。不是老飛來飛去。
0205c09: 劉相公
0205c10: 劉相公。入東院。見趙州掃地。問曰。大善知識。為甚麼
0205c11: 掃塵。趙州曰。從外來。
0205c12: 竺尚書
0205c13: 竺尚書。問於長沙岑曰。蚯蚓斬為兩段。兩頭俱動。未
0205c14: 審佛性在阿那頭。長沙曰。莫妄想。曰爭奈動何。長沙
0205c15: 曰。會即風火未散。尚書無對。又皓月供奉問師。蚯蚓斷為兩段。兩頭俱動。未
0205c16: 審佛性在阿那頭。師曰。動與不動。是何境界。曰言不干典。非智者之所談。祇如和尚言。動與不動是何境界。出
0205c17: 自何經。師曰。灼然言不干典。非智者之所談。大德豈不見首楞嚴云。當知十方無邊不動空。并其動搖地水
0205c18: 火風。均名六大。性真圓融。皆如來藏。本無生滅。復示偈曰。最甚深最甚深。法界人身便是心。迷者迷心為眾色。
0205c19: 悟時剎境是真心。法界二塵為實相。分明達此是知音又謁長沙。長沙召尚書。
0205c20: 尚。書應諾。長沙曰。不是尚書本命。曰不可離即今
0205c21: 祇對。別有第二主人。長沙曰。喚尚書作至尊得麼。曰
0205c22: 恁麼總不祇對時。莫是弟子主人否。曰非但祇對與
0205c23: 不祇對時。無始劫來。是箇生死根本。有偈曰。學道之
0205c24: 人不識真。祇為從前認識神。無量劫來生死本。癡人
0206a01: 喚作本來人妙喜曰。即今祗對者。既不是本來人。喚甚麼作本來人。良久曰。我恁麼道。且
0206a02: 作死馬醫。
0206a03: 李軍容
0206a04: 李軍容。具公裳入溈山。參靈祐禪師。值師泥壁次。李
0206a05: 直至師背後。端笏而立。溈山回首見。便側泥盤作接
0206a06: 泥勢。李便轉笏作進泥勢。溈山便拋下泥盤。同歸方
0206a07: 丈又別記。白侍郎至廬山。謁歸宗常禪師。值歸宗泥壁次。歸宗問云。君子儒小人儒。白云。君子儒。歸宗打泥
0206a08: 柘一下。白遂過泥。歸宗接得便用。良久云。莫便是快俊底白侍郎麼。白云不敢。歸祭云。祇有過泥分。
0206a09: 劉侍御
0206a10: 劉侍御。問仰山禪師。了心之旨。可得聞乎。仰山曰。若
0206a11: 要了心。無心可了。無了之心。是名真了。
0206a12: 朱行軍
0206a13: 朱行軍。於洛京南禪設齋。入僧堂顧視曰。直下是。遂
0206a14: 行香。口不住道。至際上座面前。上座便問。直下是。箇
0206a15: 甚麼。行軍便喝。上座曰。行軍幸是會佛法底人。又惡
0206a16: 發作甚麼。行軍曰。喚作惡發即不得。上座便喝。行軍
0206a17: 曰。鉤在不疑之地。上座又喝。行軍便休。齋退。入客司。
0206a18: 請適來下喝僧來。上座至。便共行軍言論。不顧諸
0206a19: 人。僧錄曰。行軍適來爭容得這僧無禮。行軍曰。若是
0206a20: 你諸人喝。下官有。僧錄曰。某等固是不會。須是他
0206a21: 暉長老始得。行軍曰。若是南禪長老。也未夢見在。
0206a22: 溫造
0206a23: 溫造。字簡輿。并州祈人。官禮部尚書。問於圭峰密
0206a24: 禪師曰。悟理息妄之人不結業。一期壽終之後。靈性
0206b01: 何依。圭峰曰。一切眾生。無不具有覺性。靈明空寂。與
0206b02: 佛無殊。但以無始劫來未曾了悟。妄執身為我相。故
0206b03: 生愛惡等情。隨情造業。隨業受報。生老病死。長劫輪
0206b04: 迴。然身中覺性。未生死。如夢被驅役。而身本安閒。
0206b05: 如水作。而濕性不易。若能悟此性。即是法身。本自
0206b06: 無生。何有依託。靈靈不昧。了了常知。無所從來。亦無
0206b07: 所去。但多生妄執。習以性成。喜怒哀樂微細流注。難
0206b08: 以卒除。須常覺察。但以空寂為自體。勿認色身。以靈
0206b09: 知為自心。勿認妄念。妄念若起。都不隨之。臨命終時。
0206b10: 自然業不能繫。雖有中陰。所向自由。天上人間隨意
0206b11: 寄託。愛惡之念既泯。即不受分段之身。圓覺大智。朗
0206b12: 然獨存。名為佛矣。圭峰先有八句偈。顯示此意。偈曰。
0206b13: 作有義事。是惺悟心。作無義事。是狂亂心。狂亂隨情
0206b14: 念。臨終被業牽。惺悟不由情。臨終能轉業。圭峰向公
0206b15: 誦之。公奉命解釋。
0206b16: 史山人
0206b17: 史山人者。逸其名。為十問問圭峰禪師。一問。如何是
0206b18: 道。何以修之。為復必須修成。為復不假功用。答。無礙
0206b19: 是道。覺妄是修。道雖本圓。妄起為累。妄念都盡。即是
0206b20: 修成。二問。道若因修而成。即是造作。便同世間法。
0206b21: 偽不實。成而復壞。何名出世。答。造作是結業。名偽
0206b22: 世間。無作是修行。即真實出世。三問。其所修者。為頓
0206b23: 為漸。漸則忘前失後。何以集合而成。頓則萬行多方。
0206b24: 豈得一時圓滿。答。真理即悟而頓圓。妄情息之而漸
0206c01: 盡。頓圓如初生孩子。一日而肢體已巳全。漸修如長養
0206c02: 成人。多年而志氣方立。四問。凡修心地之法。為當悟
0206c03: 心即了。為當別有行門。若別有行門。何名南宗頓旨。
0206c04: 若悟即同諸佛。何不發神通光明。答。識池而全水。
0206c05: 藉陽氣而鎔消。悟凡夫而即真。資法力而修習。消
0206c06: 則水流潤。方呈溉滌之功。妄盡則心靈通。始發通光
0206c07: 之應。修心之外。無別行門。五問。若但修心而得佛者。
0206c08: 何故諸經復說。必須莊嚴佛土教化眾生。方名成道。
0206c09: 答。鏡明而影像千差。心淨而神通萬應。影像類莊嚴
0206c10: 佛國。神通則教化眾生。莊嚴而即非莊嚴。影像而亦
0206c11: 色非色。六問。諸經皆說度脫眾生。且眾生即非眾生。
0206c12: 何故更勞度脫。答。眾生若是實。度之則為勞。既自云
0206c13: 即非眾生。何不例度而無度。七問。諸經說佛常住。或
0206c14: 即說佛滅度。常即不滅。滅即非常。豈不相違。答。離一
0206c15: 切相。即名諸佛。何有出世入滅之實乎。見出沒者。在
0206c16: 乎機緣。機緣應。則菩提樹下而出現。機緣盡。則娑羅
0206c17: 林間而涅槃。其猶淨水無心。無像不現。像非我有。
0206c18: 外質之去來。相非佛身。豈如來之出沒。八問。云何佛
0206c19: 化所生。吾如彼生。佛既無生。生是何義。若言心生法
0206c20: 生。心滅法滅。何以得無生法忍耶。答。既云如化。化即
0206c21: 是空。空即無生。何詰生義。生滅滅已巳。寂滅為真。忍可
0206c22: 此法無生。名曰無生法忍。九問。諸佛成道說法。祇為
0206c23: 度脫眾生。眾生既有六道。佛何但住在人中現化。又
0206c24: 佛滅後。付法於迦葉。以心傳心。乃至此方六祖。每代
0207a01: 祇傳一人。既云於一切眾生皆得一子之地。何以傳
0207a02: 授不普。答。日月麗天。六合俱照。而盲者不見。盆下不
0207a03: 知。非日月不普。是障隔之咎也。度與不度。義類如斯。
0207a04: 非局人天揀於鬼畜。但人道能結集傳授不絕故。祇
0207a05: 知佛現人中也。滅度後委付迦葉。展轉相承一人者。
0207a06: 此亦論當代為宗教主。如土無二王。非得度者唯
0207a07: 爾數也。十問。和尚因何發心。慕何法而出家。今如何
0207a08: 修行。得何法味。所行得至何處地位。今住心耶。修心
0207a09: 耶。若住心。妨修心。若修心。則動念不安。云何名為學
0207a10: 道。若安心一定。則何異定性之徒。伏願次第為說。答。
0207a11: 覺四大如坏幻。達六塵如空華。悟自心為佛心。見本
0207a12: 性為法性。是發心也。知心無住。即是修行。無住而知。
0207a13: 即為法味。住著於法。斯為動念故。如人入闇。則無所
0207a14: 見。今無所住。不染不著故。如人有目。及日光明。見種
0207a15: 種法。豈為定性之徒。既無所住著。何論處所。
0207a16: 宋齊丘
0207a17: 慧覺禪師。問相國宋齊丘曰。還會道麼。宋曰。若是道。
0207a18: 也著不得。慧覺曰。是有著不得。是無著不得。宋曰。總
0207a19: 不恁麼。慧覺曰。著不得底。宋無對。
0207a20: 王審知
0207a21: 王審知。字信通。光州人。梁封閩王。王延雪峰存。玄
0207a22: 沙備二禪師入府。求示心法。乃曰。大王志心聽取。幻
0207a23: 化空身。是大王法身。知見覺了。是大王自性。觀心無
0207a24: 心。從妄想起。我心自空。即悟實相。已巳知本性。則一時
0207b01: 放下。不得別生絲毫許也。王禮二師曰。吉生慶幸。得
0207b02: 逢指示。王問玄沙曰。此一真心。本無生滅。今此一身。
0207b03: 從何而有。玄沙曰。此本源真性。周法界。為妄想故。
0207b04: 而一點識性。從父母妄緣而生。受千般苦。身有輪迴。
0207b05: 大王既知覺了。不落惡趣。但請大王。頻省妄想。歸真
0207b06: 合道。王作禮喜受。
0207b07: 王延鈞
0207b08: 王延鈞。審知次子。素奉佛法。度僧一萬人。由是閩中
0207b09: 多僧。請羅山和尚。開堂說法。陞座斂歛衣左右顧視。
0207b10: 便下座。王近前執羅山手曰。靈山一會。何異今日。羅
0207b11: 山曰。將謂你是個俗漢。又請夢筆和尚齋。問曰。和尚
0207b12: 還將得筆來也無。夢筆曰。不是稽山繡管。非月裏
0207b13: 兔毫。大王既垂顧問。山僧敢不通呈。又問。如何是法
0207b14: 王。曰不是夢筆家風。
0207b15: 陳尚書
0207b16: 雲門到江州。有陳尚書者。請齋。纔見便問。儒書中即
0207b17: 不問。三乘十二分教。自有座主。作麼生是衲僧行
0207b18: 事。雲門曰。曾問幾人來。尚書曰。即今問上座。雲門曰。
0207b19: 即今且置。作麼生是教意。尚書曰。黃卷赤軸。雲門曰。
0207b20: 這箇是文字語言。作麼生是教意。尚書曰。口欲談而
0207b21: 辭喪。心欲緣而慮忘。雲門曰。口欲談而辭喪。為對有
0207b22: 言。心欲緣而慮忘。為對妄想。作麼生是教意。尚書無
0207b23: 語。雲門曰。見說尚書看法華經。是否。尚書曰是。雲門
0207b24: 曰。經中道。一切治生產業。皆與實相不相違背。且道。
0207c01: 非非想天。有幾人退位。尚書無語。雲門曰。尚書且莫
0207c02: 草草。三經五論師僧拋。特入叢林。十年二十年。尚
0207c03: 不奈何。尚書又爭得會。尚書禮拜曰。某甲罪過。
0207c04: 韋監軍
0207c05: 韋監軍。來謁玄沙。乃曰。曹山和尚甚奇怪。玄沙曰。撫
0207c06: 州取曹山幾里。韋指傍僧曰。上座曾到曹山否。曰曾
0207c07: 到。韋曰。撫州取曹山幾里。曰百二十里。韋曰。恁麼則
0207c08: 上座不到曹山。韋起禮拜。玄沙曰。監軍須禮此
0207c09: 僧。此僧具慚愧。雲居錫云。甚麼處是此僧具愧。若撿得出。許上座有行眼玄
0207c10: 沙一日與韋監軍喫子。韋問。如何是日用而不知。
0207c11: 玄沙拈起子曰。喫。韋喫子了再問。玄沙曰。祇這
0207c12: 是日用而不知。
0207c13: 陳尚書
0207c14: 陳尚書問洞山价。五十二位菩薩中。為甚麼不見妙
0207c15: 覺。洞山曰。尚書親見妙覺。
0207c16: 節度使成汭
0207c17: 荊南節度使成汭。入山設供。問雲居膺禪師曰。世尊
0207c18: 有密語。迦葉不覆藏。如何是世尊密語。雲居召尚書。
0207c19: 尚書應諾。雲居曰。會麼。尚書曰。不會。雲居曰。汝若不
0207c20: 會。世尊有密語。汝若會。迦葉不覆藏。
0207c21: 劉禹端
0207c22: 劉禹端。問雲居膺禪師曰。雨從何來。雲居曰。從端公
0207c23: 問處來。公歡喜讚歎。雲居問公。雨從何來。公無語
0207c24: 有老宿代云。適來道甚麼。歸宗柔別云。謝和尚再三。
0208a01: 張遷
0208a02: 信士張遷。問山匡仁禪師曰。和尚有何言句。
0208a03: 山示偈曰。吾有一寶琴。寄之在曠野。不是不解彈。未
0208a04: 遇知音者。
0208a05: 劉翁
0208a06: 青林師禪師。在洞山栽松次。有劉翁求偈。師作偈
0208a07: 曰。長長三尺餘。覆青草。不知何代人。得見此松
0208a08: 老。劉得偈呈洞山。洞山謂曰。此是第三代洞山主人。
0208a09: 鍾司徒
0208a10: 橋安鐵胡。一日在風穴團爐內坐。有鍾司徒來見。
0208a11: 便問。三界焚燒。如何出得。安將火匙撥開火。鍾擬議。
0208a12: 安曰。司徒司徒。鍾忽有省。
0208a13: 陶穀
0208a14: 給事中陶穀。入東京普淨院。致禮常覺禪師。問曰。經
0208a15: 云離一切相。則名諸佛。今目前諸相紛然。如何離得。
0208a16: 覺曰。給事見箇甚麼。陶欣然仰重。
0208a17: 李相公
0208a18: 李相公。至南嶽。問福巖審承禪師。如何是祖師西來
0208a19: 意。師指庭前柏樹。公如是三問。師如是三答。公欣然。
0208a20: 乃有頌曰。出沒雲閑滿太。元來真相一塵無。重重
0208a21: 請問西來意。唯指庭前柏一株。
0208a22: 李王
0208a23: 清文益禪師。一日與李王論道罷。同觀牡丹花。王
0208a24: 命作偈。清即賦曰。擁毳對芳叢。由來趣不同。髮從
0208b01: 今日白。花是去年紅。豔冶隨朝露。馨香逐晚風。何須
0208b02: 待零落。然後始知空。王頓悟其意。
0208b03: 宋令公
0208b04: 宋令公。為洪州太守。一日大寧寺僧陳乞。請第二座
0208b05: 開堂。公曰。何不請第一座。眾無語法眼代云。不勞如此。
0208b06: 馮延巳
0208b07: 馮延巳。為江南相。與數僧遊鍾山。至一人泉。問一人
0208b08: 泉許多人爭得足。一僧對曰。不教欠少。延巳不肯。乃
0208b09: 別曰誰人欠少法眼別云。誰是不足者。
0208b10: 李崇矩
0208b11: 開寶中。樞密使李崇矩。巡護南方。因入院。地藏菩
0208b12: 薩像。問僧。地藏何以展手。僧曰。手中珠被賊偷也。
0208b13: 李問圓明禪師。既是地藏。為甚麼遭賊。明曰。今日
0208b14: 捉下也。李禮謝之。
0208b15: 歐陽修
0208b16: 歐陽修。諡文忠。聞浮山遠禪師奇逸。造其室。未有以
0208b17: 異之。與客碁。浮山坐其旁。文忠遽收局。請因碁說法。
0208b18: 浮山即令撾鼓。陞座曰。若論此事。如兩家著碁相似。
0208b19: 何謂也。敵手知音。當機不讓。若是綴五饒三。又通一
0208b20: 路始得。有一般底。祇解閉門作活。不會奪角衝關。硬
0208b21: 節與虎口齊彰。局破後徒勞綽斡。所以道。肥邊易得。
0208b22: 瘦肚難求。思行則往往失粘。心粗而時時頭撞。休誇
0208b23: 國手。謾說神仙。贏局輸籌即不問。且道。黑白未分時
0208b24: 一著。落在甚麼處。良久曰。從來十九路。迷悟幾多人。
0208c01: 文忠嘉歎。從容謂同僚曰。修初疑禪語為誕。今日
0208c02: 見此老機緣。所得所造。非悟明於心地。安能有此妙
0208c03: 旨哉。後官洛中。一日遊嵩山。去僕吏。放意而往。至
0208c04: 一山寺。入門修竹滿軒。霜清鳥啼。風物鮮明。文忠休
0208c05: 於殿陛。旁有老僧。閱經自若。與語不甚顧答。文忠異
0208c06: 之曰。道人住山久如。對曰。甚久也。又問。誦何經。對曰。
0208c07: 法華經。文忠曰。古之高僧。臨生死之際。類皆談笑脫
0208c08: 去。何道致之耶。對曰。定慧力耳。又問。今乃寂寥無有。
0208c09: 何哉。老僧笑曰。古之人念念在定慧。臨終安得亂。今
0208c10: 之人念念在散亂。臨終安得定。文忠大驚。不自知膝
0208c11: 之屈也。謝希深。作文記其事。
0208c12: 呂許公
0208c13: 丞相呂許公。謁法華志言大士。問佛法大意。法華曰。
0208c14: 本來無一物。一味成真。
0208c15: 王質
0208c16: 集僊王質問。如何是祖師西來意。法華曰。青山影裡
0208c17: 潑藍起。寶塔高吟撼曉風。又曰。請法華燒香。法華曰。
0208c18: 未從齋戒覓。不向佛邊求。
0208c19: 徐岳
0208c20: 國子助教徐岳。問祖師西來意。法華曰。街頭東畔底。
0208c21: 徐曰。某甲未會。法華曰。三般人會不得。
0208c22: 王安石
0208c23: 王安石。字介甫。相仁宗。封荊國公。時吳山端禪師。在
0208c24: 京師。公請講禪。就大相國寺設齋。公入院焚香畢。問
0209a01: 諸方云。佛未出世時看甚麼經。眾無語。端曰。相公。周
0209a02: 孔未出世時。讀甚麼書。公曰。伶俐衲僧。端又偈曰。南
0209a03: 無觀世音。說出種種法。眾生業海深。所以難救拔。古
0209a04: 今沉沒者。聲聲怨菩薩。時公在朝。更新庶務。故作偈
0209a05: 云云。公平時見端偈語。稱賞之曰。有本者如是洪覺範曰。
0209a06: 王文公方大拜。賀客塞門。公默坐甚久。忽題於壁間曰。霜筠雪竹鍾山寺。投老歸歟寄此生。又元宵賜宴於相
0209a07: 國寺。觀俳優。坐客懽甚。公作偈曰。諸優戲場中。一貴復一賤。心知本是同。所以無欣怨。子謂同學曰。此老人
0209a08: 通身是眼。滿渠一點也不得。
0209a09: 武昌劉居士
0209a10: 雲居舜老夫。初參洞山。一日如武昌行乞。首謁劉居
0209a11: 士。居士曰。老漢有一問。若相契。即請開疏。若不相契。
0209a12: 即請還山。遂問。古鏡未磨時如何。舜曰。黑似漆。磨後
0209a13: 如何。舜曰。照天照地。居士長揖曰。且請上人還山。舜
0209a14: 而歸。洞山問其故。舜述前語。洞山曰。汝問我。舜
0209a15: 理前問。洞山曰。此去漢陽不遠。進後語。洞山曰。黃
0209a16: 樓前鸚鵡洲。舜於言下大悟。
0209a17: 李端愿
0209a18: 李端愿居士。世以佛學名。慧林宗本禪師問曰。十方
0209a19: 同聚會。箇箇學無為。既曰無為。作麼生學。李無對。
0209a20: 葉清臣蔣侍郎
0209a21: 內翰葉清臣。牧金陵。迎惟正禪師語道。一日葉曰。明
0209a22: 日府有燕飲。師固奉律。能為我少留一日款請話否。
0209a23: 正諾之。翌日遣使邀。正留一偈而返曰。昨日曾將今
0209a24: 日期。出門倚杖又思惟。為僧祗合居巖谷。國士筵中
0209b01: 甚不宜。坐客皆仰其標致。杭守蔣侍郎。亦與正為方
0209b02: 外交。每往謁。至郡庭下犢。譚笑終日而去。蔣有詩曰。
0209b03: 禪客尋常入舊都。黃牛角上挂缾盂。有時帶雪穿雲
0209b04: 去。便好和雲作圖。
0209b05: 陳瓘
0209b06: 陳瓘。字退夫。初赴省闈。問於宗道者曰。瓘此行欲作
0209b07: 狀元。得否。宗熟視曰。無時即得。退夫竟以第三名上
0209b08: 第。而時彥者作魁。
0209b09: 宋太尉陳良弼
0209b10: 陳良弼。官太尉。請淨因圓悟法真慈受。并十大法師。
0209b11: 禪講千僧。赴府齋會。時徽宗皇帝。私幸觀之。太史魯
0209b12: 國公亦與焉。有善華嚴者。乃賢首宗之義虎也。對眾
0209b13: 問諸禪曰。吾佛設教。自小乘至於圓頓。掃除空有。獨
0209b14: 證真常。然後萬德莊嚴。方名為佛。聞禪宗一喝。能
0209b15: 轉凡成聖。則與諸經論似相違背。今一喝若能入吾
0209b16: 宗五教。是為正說。若不能入。是為邪說。諸禪視淨因。
0209b17: 淨因曰。如法師所問。不足諸大禪師之酬。淨因小長
0209b18: 老。可以使法師無惑也。淨因召善。善應諾。淨因曰。法
0209b19: 師所謂愚法小乘教者。乃有義也。大乘始教者。乃空
0209b20: 義也。大乘終教者。乃不有不空義也。大乘頓教者。乃
0209b21: 即有即空義也。一乘圓教者。乃不有而有。不空而空
0209b22: 義也。如我一喝。非唯能入五教。至於工巧技藝諸子
0209b23: 百家。悉皆能入。淨因乃震聲一喝曰。聞麼。善曰聞。淨
0209b24: 因曰。汝既聞。則此一喝是有。能入小乘教。須臾又問
0209c01: 善曰。聞麼。曰不聞。淨因曰。汝既不聞。適來一喝是無。
0209c02: 能入始教。遂顧善曰。我初一喝。汝既道有。喝久聲銷。
0209c03: 汝復道無。道無則元初實有。道有則而今實無。不有
0209c04: 不無。能入終教。我有喝之時。有非是有。因無故有。無
0209c05: 喝之時。無非是無。因有故無。即有即無。能入頓教。須
0209c06: 知我此一喝。不作一喝用。有無不及。情解俱忘。道有
0209c07: 之時纖塵不立。道無之時橫空。即此一喝。入百
0209c08: 千萬億喝。百千萬億喝。入此一喝。是故能入圓教。善
0209c09: 乃起再拜。淨因復謂曰。非唯一喝為然。乃至一語一
0209c10: 默。一動一靜。從古至今。十方空。萬象森羅。六道四
0209c11: 生。三世諸佛。一切聖賢。八萬四千法門。百千三昧。無
0209c12: 量妙義。契理契機。與天地萬物一體。謂之法身。三界
0209c13: 唯心。萬法唯識。四時八節。陰陽一致。謂之法性。是故
0209c14: 華嚴經云。法性在一切處。有相無相。一聲一色。全
0209c15: 在一塵中含四義。事理無邊。周遍無餘。參而不雜。混
0209c16: 而不一。於此一喝中。皆悉具足。猶是建化門庭隨機
0209c17: 方便。謂之小歇場。未至寶所。殊不知。吾祖師門下。以
0209c18: 心傳心。以法印法。不立文字。見性成佛。有千聖不傳
0209c19: 底向上一路在。善又問曰。如何是向上一路。淨因曰
0209c20: 汝且向下會取。善曰。如何是寶所。淨因曰。非汝境界。
0209c21: 善曰。望禪師慈悲。淨因曰。任從滄海變。終不為君通。
0209c22: 善膠口而退。聞者靡不歎仰。皇帝顧謂近臣曰。禪宗
0209c23: 玄妙深極如此。淨因才辯亦罕有也。近臣奏曰。此宗
0209c24: 師之緒餘。
0210a01: 李朝請
0210a02: 李朝請。與甥薌林居士向子諲。謁道場琳禪師。遂問。
0210a03: 家賊惱人時如何。琳曰。誰是家賊。李起拳。琳曰。賊
0210a04: 身已巳露。李曰。莫荼糊人好。琳曰。贓證見在。李無語。
0210a05: 錢象祖
0210a06: 錢象祖。字公相。錢塘人。相寧宗。守金陵日。問道於
0210a07: 保寧無用禪師。又問道於護國此庵元禪師。此庵曰。
0210a08: 欲究此事。須得心法兩忘乃可。法執未忘。契理亦非
0210a09: 悟也。公曰。纔涉唇吻。便落意思如何。此庵曰。本自無
0210a10: 瘡。勿傷之也。公渙然有得。公於鄉州。建接待十所。
0210a11: 皆以淨土極樂名之。創上菴高僧寮。為談道處。自左
0210a12: 相辭歸。益修淨業。偶得微疾。僧有問起居者。公曰。不
0210a13: 貪生不怖死。不生天不生人。惟當往生淨土耳。言訖。
0210a14: 趺坐而化。
0210a15: 
0210a16: 先覺宗乘卷四雙髻釋頓讓訂閱
