0081a10: 
0081a11: 
0081a12: 禪苑蒙求卷之下
0081a13: 
0081a14: 隱倒化馬祖法嗣　傳燈錄八鄧隱將示滅。先問眾云。諸
0081a15: 方遷化。坐去臥去吾賞見之。還有立化也無。眾云
0081a16: 有。師問還有倒立而化者無。眾云未有。師乃倒立
0081a17: 而化。亭亭然其衣順體。時眾議舁就茶毗。屹然不
0081a18: 動。遠近瞻視驚歎無已巳。師有妹為尼。時亦在彼。乃
0081a19: 俯近而咄曰。老兄疇昔不循法律。死更熒惑於人。
0081a20: 於是以手推之。僨然而踣。遂就闍維。
0081a21: 領眾坐亡石霜諸歿時。九峰道禪師作侍者。眾
0081a22: 請堂中第一座嗣諸住持。方議次。虔犯眾曰。未可。
0081a23: 須明先師意旨乃可耳。眾曰先師何意。曰只如
0081a24: 道古香爐一條白練如何會。第一座曰。是明一
0081b01: 色邊事。曰果不會先師意。於是第一座者起炷
0081b02: 香誓曰。我若會先師意。香煙滅則我脫去。不然煙
0081b03: 滅不能脫。言卒而脫去。拊其背曰。坐脫立亡不
0081b04: 無。首座會先師意即未也。
0081b05: 歸宗拽杖馬祖法嗣皈宗入園取菜次。師畫圓相圍
0081b06: 一株。語眾曰。不得動著遮箇。眾不敢動。少頃師
0081b07: 復來。見菜猶在。便以棒眾。
0081b08: 普化踢床盤山寶積法嗣　會元十一臨濟同普化赴施主家
0081b09: 齋次。濟問。毛吞巨海。芥納須彌。為是神通妙用。本
0081b10: 體如然。化蹈倒飯床。濟云太生。化云。這裏是什
0081b11: 麼所在。說說細。濟來日又同化赴齋。問今日供
0081b12: 養何似昨日。化依前蹈倒飯床。濟云。得即得。太
0081b13: 生。化云。瞎驢。佛法說什麼細。濟乃吐舌。
0081b14: 雪峰過嶺會元七雪辭洞山。山曰子甚處去。師曰
0081b15: 皈嶺中去。山曰當時從甚麼路去。師云從飛猿嶺
0081b16: 出。山曰今回向甚麼路去。師曰從飛猿嶺去。山曰。
0081b17: 有一人不從飛猿嶺去。子還識麼。曰不識。山曰為
0081b18: 甚麼不識。師云他無面目。山曰子既不識爭知無
0081b19: 面目。師無對。師有頌曰。人生忽暫須臾。浮世
0081b20: 那能得久居。出嶺始年三十二。入閩早是四旬餘。
0081b21: 他非不用頻頻舉。己已過應須旋旋除。為報滿朝朱
0081b22: 紫道。閻王不怕佩金魚。
0081b23: 洛浦還鄉夾山法嗣　會元六僧問洛浦。學人擬歸鄉時如
0081b24: 何。師云家破人亡子歸何處。曰恁麼則不歸去也。
0081c01: 師云。庭前殘雪日輪消。室內游塵遣誰掃。乃有偈
0081c02: 云。決志歸鄉去。乘船渡五湖。舉篙星月隱。停棹日
0081c03: 輪孤。解離邪岸。張帆出正途。到來家蕩盡。免作
0081c04: 屋中愚。
0081c05: 法遠繡毬葉縣歸省法嗣　會元十二僧問浮山。師唱誰家曲。
0081c06: 宗風嗣阿誰。師曰八十翁翁輥繡毬。僧云。與麼則
0081c07: 一句然開祖胄。三玄戈甲振叢林。師曰李陵元
0081c08: 是漢朝臣。
0081c09: 文邃香囊洞山价法嗣　傳燈七僧問徑山如何是和尚家
0081c10: 風。師云錦帳銀香囊風吹滿路香。
0081c11: 鵝湖比較信州鵝湖大義禪師李翱問大悲。用
0081c12: 千手眼作麼。師曰今上用公作麼。唐憲宗詔入
0081c13: 內於麟德殿論議。有一法師問如何是四諦。師曰
0081c14: 聖上一帝三帝何在。
0081c15: 佛日抑揚
0081c16: 崇壽登子桂琛法嗣　普燈廿一法眼初住臨川崇壽院。師指
0081c17: 登子曰識得登子周匝有餘。雲門云識得登子天
0081c18: 地懸殊。
0081c19: 守芝石幢汾陽昭法嗣　會元十二瑞州大愚山守芝禪師。陞
0081c20: 座。僧問如何是城裡佛。師曰十字街頭石幢子。
0081c21: 羅山飯石頭法嗣　會元七明招到招慶。有度上座問。羅
0081c22: 山尋常道。諸方盡是飯。惟有羅山是白飯。上座
0081c23: 從羅山來展手示白飯請些子。招打兩掌。度云。
0081c24: 將謂是白飯。元來只是飯。招云癡人棒下打不
0082a01: 死。度至夜間舉似諸禪客次。招近前云不審。度云
0082a02: 今日便是這箇上座下兩掌。有上座云。不用下
0082a03: 掌就裏許作麼生。招云就裏許也道道。無對。招
0082a04: 云。是你諸人一時縛作一束。倒卓向尿闥下。來日
0082a05: 相見。珍重。
0082a06: 白雲蒿湯
0082a07: 慈明詐病會元十二慈明禪師有詔賜官舟南歸。中途
0082a08: 謂侍者曰。我忽得風痺疾。視之口吻已巳喎斜。侍者
0082a09: 以足頓地曰。當奈何平生呵佛罵祖。今乃爾。師云
0082a10: 無憂為汝正之。以手整之如故曰。而今而後不鈍
0082a11: 置汝。
0082a12: 法華佯狂會元二言法華。獨語笑。多行市里。蹇裳而
0082a13: 趍。或舉手空。佇立良久。從屠沽游。啖無所擇。道
0082a14: 俗共目為狂僧。
0082a15: 方會雪屋會元十九揚岐方會禪師。初住楊岐。老屋敗
0082a16: 椽。僅蔽風雨。適臨冬暮雪霰滿床。居不遑處。衲子
0082a17: 投誠願充修造。師之曰。我佛有言。時當滅。高
0082a18: 深谷遷變不常。安得圓滿如意。自求稱足。汝等
0082a19: 出家學道。做手未穩已巳是四五十歲。詎有閑工
0082a20: 夫事豐屋耶。竟不從。翌日上堂曰。楊歧乍住屋壁
0082a21: 。滿床盡撒雪珍珠。縮項。暗嗟噓。翻憶古人樹
0082a22: 下居。
0082a23: 倚遇煙房北禪智賢法嗣　僧寶傳中法昌倚遇禪師。方韜藏
0082a24: 西山。雲蓋守智禪師聞其飽參。詣之。至嶺寺。寺
0082b01: 屋多僧少。草棘滿庭山雪未消。智見一室邃僻。試
0082b02: 揚簾。聞叱詬曰。誰故出我煙蓋。師方附濕薪火藉
0082b03: 煙為暖耳。智反走。師呼曰來汝何所來。對曰大寧。
0082b04: 又問三門夜來倒知否。智愕曰不知。師云吳中石
0082b05: 佛大有人不曾得見。智不敢犯其詞。知其為遇也。
0082b06: 乃敷坐具願親炙之。師使往謁真胸。
0082b07: 平終虎嚙大陽平侍者。預明安之室有年。雖得其
0082b08: 旨。惟以生滅為己已任。擠陷同列忌出其右者。瑯琊
0082b09: 廣照公安圓鑒居眾時。汾陽禪師令其探明安宗
0082b10: 旨在。大陽因平密授明安云。興洞上一宗非遠
0082b11: 即覺也。二師云有平侍者在。明安以手指胸云。平
0082b12: 此處不佳。又拇指叉中示之云。平向去當死於
0082b13: 此耳。暨明安遷寂。遺囑云。瘞全身。十年無難。當為
0082b14: 大陽山打供。入塔時門人恐平將不利於師。遂作
0082b15: 李和文都尉所施黃白器物書於塔銘。而實無也。
0082b16: 平後住大陽。忽云先師靈塔風水不利。取而焚之。
0082b17: 山中老宿切諫平。平曰於我有妨。遂發塔。顏貌如
0082b18: 生。薪盡儼然。悉皆驚異。平乃钁破其腦。益油薪。俄
0082b19: 成爐。眾以其事聞于官。坐平課謀塔中物。不孝。
0082b20: 還俗。平自稱黃秀才。謁瑯琊。瑯琊云。昔日平侍者。
0082b21: 今朝黃秀才。我在大陽時見做處遂不納。又謁
0082b22: 公安。公安亦不顧。平流浪無所。依後於丫叉路口。
0082b23: 遭大虫食之。竟不免大陽丫叉之記。悲哉。
0082b24: 僧被蛇傷雲居悟和尚在龍門時。有僧被傷。佛
0082c01: 眼問曰。既是龍門為什麼被蛇咬。悟即曰果然
0082c02: 現大人相。後傳此語到昭覺。圓悟云龍門有此僧
0082c03: 耶。東山法道未寂寥爾。一本作被犬傷○和補曰。禪林類
0082c04: 聚十五云。昔有僧持到一長者家。偶為犬傷。長
0082c05: 者因問。龍被一縷金翅。不吞被法服。為甚被犬
0082c06: 。
0082c07: 古紹雲門雲門法嗣　會元十五古塔主初說法於芝山。嗣雲
0082c08: 門。○和補曰。薦福承古禪師。操行高潔。稟性明。
0082c09: 參大光警玄禪師。乃曰祇是箇草裡漢。遂參福嚴
0082c11: 究先德洪規。一日雲門語忽然發語。自此韜藏
0082c13: 湊。因稱古塔主也。
0082c14: 青續大陽大陽警玄法嗣　會元十四投子青。七齡異。往妙
0082c15: 相寺出家。試經得度。習百法論。未幾歎曰。三祇塗
0082c16: 遠自困何益。乃入洛聽華嚴。義若貫珠。讀諸林
0082c17: 菩薩偈。至即心自性。猛省曰。法離文字寧可講乎。
0082c18: 即棄游宗席。先是浮山圓鑒禪師。因至大陽。機語
0082c19: 與明安延公相契。延嘆曰吾老矣。洞上一宗遂竟
0082c20: 無人耶。以平生所著直裰皮履示之。遠曰當為持
0082c21: 此衣履求人付之如何。延許之曰。他日果得人。出
0082c22: 吾偈為證。偈曰。楊廣山前草。憑君待價焞。異苗翻
0082c23: 茂處。深密固靈根。其尾云。得法者潛眾十年方可
0082c24: 闡揚。遠拜受辭去。後住浮山。既老退休於會聖岩。
0083a01: 一夕夢畜青色鷹為吉徵。屆旦師來。遠禮延之。令
0083a02: 看外道問佛不問有言不問無言因緣。經三載。一
0083a03: 日問曰。汝記得話頭麼試舉看。師擬對。遠掩其口。
0083a04: 師了然開悟。遂禮拜。遠曰。汝妙悟玄機耶。師曰設
0083a05: 有也須吐。時資侍者在旁曰。青華嚴。今日如病
0083a06: 得汗。師回顧曰。合取狗口。若更忉忉。我便即打。服
0083a07: 勤又三年。遠出洞下宗旨示之。悉皆妙契。付以大
0083a08: 陽頂相皮履直裰曰。代吾續洞上之風。吾住世非
0083a09: 久。善自護持。無留此間。師遂辭出山。
0083a10: 多羅轉經禪林類聚一第二十六祖不如蜜多受度得
0083a11: 法。至東印土。為王演說法要。俾趣真乘。又謂王曰。
0083a12: 此國當有聖人而繼於我。是時有婆羅門子。年二
0083a13: 十許。幼失父母。不知名氏。或自言瓔珞。故人謂之
0083a14: 瓔珞童子。遊行閭里丐求度日。若常不輕之類。人
0083a16: 汝同姓。莫知其故。後王與尊者同車而出。見瓔珞
0083a17: 童子稽首於前。尊者曰汝憶往事否。曰我念遠劫
0083a18: 中與師同居。師演摩訶般若。我轉甚深修多羅。今
0083a19: 日之事契昔因。尊者又謂王曰。此童子非他。即
0083a20: 大勢至菩薩是也。此聖之後出二人。一人化南印
0083a21: 度。一人緣在震旦。四五年內返此方。遂以昔因
0083a22: 故名般若多羅。○般若多羅因東印度國王請祖
0083a23: 齋次。王乃問。諸人盡轉經。唯師為甚不轉。祖曰貧
0083a24: 道出息不墮眾緣。入息不居蘊界。常轉如是經百
0083b01: 千萬億卷。非但一卷兩卷。
0083b02: 俱胝誦天龍法嗣　會元八俱胝只念三行。便得名超
0083b03: 一切人。
0083b04: 神會義解會元二西京荷澤神會禪師。年十四為沙
0083b05: 彌。謁六祖。祖曰知識遠來大艱辛。將本來否。若有
0083b06: 本則合識主。試說看。師曰。以無住為本。見即是主。
0083b07: 祖曰遮沙彌爭合取次語。便以杖打。師於杖下思
0083b08: 惟曰。大善知識歷劫難逢。今既得遇豈惜身命。自
0083b09: 此給侍。他日祖告眾曰。吾有一物無頭無尾。無名
0083b10: 無字。無背無面。諸人還識否。師乃出曰。是諸佛之
0083b11: 本源。神會之佛性。祖曰。向汝道無名無字。便喚作
0083b12: 本源佛性。師禮拜而退。祖曰。此子向後設有把茆
0083b13: 蓋頭。也只成得箇知解宗徒。法眼曰。古人授記人終不錯。如今立知解
0083b14: 為宗。即荷澤也
0083b15: 石頭真吼林間錄上和補曰。曹溪大師將入滅。方敢全
0083b16: 提此令者。至江西馬祖南岳石頭則火振輝之。故
0083b17: 石頭為真吼。馬祖為全提。
0083b18: 惟儼不為會元五藥山謁石頭密領玄旨。一日山坐
0083b19: 次。石頭觀之問曰。汝在這裡作甚麼。曰一切不為。
0083b20: 石頭曰恁麼即閑坐也。曰若閑坐即為也。石頭曰
0083b21: 汝道不為且不為箇什麼。曰千聖亦不識。以偈贊
0083b22: 曰。從來共住不知名。任運相將只麼行。自古上賢
0083b23: 猶不識。造次凡流豈可明。
0083b24: 從諗仍舊林間錄上趙州曰。莫費力也。大好言語。何不
0083c01: 仍舊去。世間法尚有門。法豈無門。自是不仍舊故。
0083c02: 老讓開胸羅山道閑嗣傳燈廿三江西北蘭讓禪師。湖塘亮
0083c03: 長老問。伏承師兄得老師真。暫請瞻禮。師以兩
0083c04: 手撥胸開示之。亮便禮拜。師云莫禮莫禮。亮云師
0083c05: 兄錯也某甲不禮師兄。師云汝禮先師真。亮云因
0083c06: 什麼教某甲莫禮。師云何曾錯。
0083c07: 道符縮手雪峰法嗣　會元七鏡清有僧引童子到曰。此兒
0083c08: 子常愛問僧佛法。請和尚驗看。師乃令茶。童子
0083c09: 點茶來。師啜訖。過盞托與童子童子近前接。師
0083c10: 縮手曰還道得麼。童子曰問將來。僧問和尚。此兒
0083c11: 子見解如何。師云也只是一兩生持戒僧。
0083c12: 豐干饒舌傳燈廿七閭丘徹請豐干欲住持。干不從。丘
0083c13: 云。若然。彼處可拜誰師乎。干曰彼有寒拾者則文
0083c14: 殊普賢化身也。可拜彼。丘行天台興聖寺。拜寒拾。
0083c15: 寒拾曰。因何拜我。丘云。豐干和尚曰。寒拾者文殊
0083c16: 普賢化身也。行可拜彼。故來拜。寒拾笑曰。豐干饒
0083c17: 舌。豐干饒舌。汝何不拜豐干。豈不知阿彌陀如來。
0083c18: 憩多口韶山普法嗣　會元六和補曰。一日僧參韶山。山
0083c19: 問曰莫是多口白頭困麼。曰不敢。師曰有多少口。
0083c20: 曰通身是。師曰尋常向甚麼處屙。曰向韶山句裡
0083c21: 屙。師曰。有韶山口即得。無韶山口向甚麼處屙。因
0083c22: 無語。師便打。
0083c23: 雲岳殘羹臨濟法嗣　傳燈十二雲山和尚有僧從西京來。師
0083c24: 問還將得西京主人書來否。曰不敢妄通消息。師
0084a01: 云作家師僧。天然有在曰殘羹餿飯誰喫。師云獨
0084a02: 有闍梨不甘喫。其僧乃作吐勢。師喚侍者曰扶出
0084a03: 這病僧著。僧便出去。
0084a04: 泐潭酸酒真淨文法嗣　會元十七隆興府泐潭湛堂文準禪
0084a05: 師。僧問如何是道。師云蒼天蒼天。曰學人特伸請
0084a06: 問。師曰。十字街頭吹尺八。村酸冷酒兩三巡。
0084a07: 谷泉巴鼻汾陽法嗣南岳芭蕉庵主。世呼為泉大道。以
0084a08: 其歌頌間有大道為題。如六巴鼻頌曰。大道巴鼻。
0084a09: 問著瞌睡。背負葫蘆。任歌逸戲。散聖巴鼻。逢場作
0084a10: 。東湧西沒。南州北里。禪師巴鼻。有利無利。碧嶽
0084a11: 崔嵬。龍行虎視。衲僧巴鼻。坐具尺二。休尋短長。風
0084a12: 高雲起。座主巴鼻。懸河無滯。地湧金蓮。手擎如意。
0084a13: 山童巴鼻。金將火試。客問山居。遠來不易。
0084a14: 真歇斗丹霞子淳嗣。
0084a15: 惠可斷臂會元一初祖因有僧神光來參。祖端坐。莫
0084a16: 聞誨厲。立庭下。遲明積雪齊腰。祖憫而問曰。汝久
0084a17: 立雪中當求何事。師悲淚曰。唯願慈悲聞甘露門。
0084a18: 廣度群品。祖曰。諸佛無上妙道。曠劫精勤難行能
0084a19: 行。豈以小德小智輕心慢心冀真乘哉。師聞已巳取
0084a20: 利刀自斷左臂。置于祖前師。曰。諸佛法印可得
0084a21: 聞乎。祖曰諸佛法印匪從人得。曰我心未安乞師
0084a22: 安心。祖曰將心來與汝安心。曰心不可得。祖曰
0084a23: 與汝安心竟。又記之曰。汝但外息諸緣。內心無喘。
0084a24: 心如墻壁。可以入道。
0084b01: 神觀安頭和補曰。真淨留贈香城淳長老頌曰。簾
0084b02: 捲西山色。禪心共月華。香城深處寺。靈觀上人家。
0084b03: 絕頂壇猶在。盈頭乳已巳賒。而今淳道者。經誦白蓮
0084b04: 花。
0084b05: 王老水牯馬祖法嗣　傳燈八南泉因僧問。和尚百年後向
0084b06: 什麼處去。師云作一頭水牯牛去。僧云某甲隨和
0084b07: 尚去得否。云汝若來取一枝草來。
0084b09: 為新戒。時到謝戒師。見來於禪床上。拍手云和和。
0084b10: 仰山即東邊立又西邊立又中心立。然後謝戒了。
0084b11: 退後立。師云什麼處得此三昧。山云曹溪脫印
0084b12: 子學來。師云汝道曹溪用此三昧接什麼人。山云
0084b13: 接一宿覺。云和尚什麼處得此三昧。師曰馬大
0084b14: 師處學得。問如何得見性。師云譬如有屋。屋有六
0084b15: 。內有一獼猴。東邊喚山山。山山應如是。六俱
0084b16: 應。仰山禮謝起云。蒙和尚譬喻。無不了知。更有一
0084b17: 事。只如內獼猴困睡。外獼猴欲與相見時如何。師
0084b18: 下禪床執仰山手作舞云。山山與汝相見了。譬如
0084b19: 蟭螟虫在蚊子眼睫上作窠。向十字街頭喚云。
0084b20: 土矌人希。相逢者少。
0084b21: 茱萸釘橛南泉法嗣鄂州茱萸山和尚。初住隨州護國
0084b22: 院為第一世。金輪可觀和尚問。如何是道。師云莫
0084b23: 向空裡釘橛。觀云空是橛。師乃打之。觀捉住
0084b24: 云。莫打某甲。已巳後錯打人在。師便休。
0084c01: 象骨輥毬會元七玄沙謂雪曰。某甲如今大用去。
0084c02: 和尚作麼生。師將三箇木毬一時拋出。沙作斫牌
0084c03: 勢。師云你親在靈山方得如此。沙曰也是自家事。
0084c04: 一日陞座。眾集定。師輥出木毬。玄沙遂捉來安舊
0084c05: 處。師凡有僧來參。輥出示之。
0084c06: 龍潭送餅天皇道悟法嗣　會元七龍潭未來出家時為餅鋪。
0084c07: 住在天皇寺前。每日常供餅十枚上天皇。皇受了
0084c08: 一餅與之曰。惠汝以蔭子孫。潭云是某將來。何
0084c09: 以返云惠汝。皇云是汝將來。復汝何咎。潭因有悟
0084c10: 入。遂投出家。
0084c11: 投子沽油翠微無學嗣傳燈錄投子悟翠微宗旨結茆而
0084c12: 居。一日趙州至桐城縣。途中相遇乃逆而問曰。莫
0084c13: 是投子山主麼。師云茶鹽錢乞一文。州無語。先到
0084c14: 庵中坐。師油瓶皈。州曰。久響投子。到來只見箇
0084c15: 賣油翁。師云。汝只見賣油翁。亦不識投子。如何是
0084c16: 投子。師云油油。
0084c17: 嚴陽飼虎趙州法嗣　傳燈十一嚴陽尊者初參趙州。問一物
0084c18: 不將來時如何。州云放下。者云。一物不將來。放
0084c19: 下箇什麼。州曰與麼則擔取去。者於言下大悟。後
0084c20: 住山。有一一虎就手而食。
0084c21: 惠藏牧牛傳燈六撫州石鞏惠藏禪師。一日在廚作
0084c23: 回入草去。驀鼻拽將回。祖曰子真牧牛也。
0084c24: 宣鑒出浴龍潭法嗣　傳燈六守廓侍者問德山曰。從上諸
0085a01: 聖向甚麼處去。山曰作麼作麼。廓曰。飛龍馬。
0085a02: 跛出頭來。山便休去。來日浴出。廓過茶與山。山
0085a03: 於背上拊一下曰。昨日公案作麼生。廓曰這老漢
0085a04: 今日方始瞥地。山又休去。
0085a05: 師鼎登樓雪法嗣　傳燈十九越州諸暨縣越山師鼎。號鑒
0085a06: 真禪師。初參雪而染指。後因閩王請於清風樓
0085a07: 齋。坐久舉目。忽日光豁然頓曉。而有偈曰。清風
0085a08: 樓上赴官齋。此日平生眼豁開。方識普通年遠事。
0085a09: 不從嶺路將來。皈呈雪。然之。
0085a10: 雲庵奪席黃龍南法嗣　僧寶傳下雲庵真淨克文禪師。年二
0085a11: 二十五試所習。剃髮受具足戒。學經論無不臻妙。
0085a12: 奪京洛講席。自為主客而發奧義者數矣。
0085a13: 淨照隨舟浮山遠法嗣　僧寶廿六浮因淨照禪師。名道臻。字
0085a14: 伯祥。一日行江上顧舟默計曰。當隨所住。信吾緣
0085a15: 也。問舟師曰載我船尾可乎。舟師笑曰。師欲何之。
0085a16: 我入汴船也。師云。吾行游京師。因載之而北。
0085a17: 國師三喚六祖法嗣　會元二南陽惠忠國師。一日三喚。侍
0085a18: 者三應。師曰將謂吾孤負汝。是汝孤負吾。
0085a19: 趙州一搯會元四趙州尼問如何是密密意。州以手
0085a20: 搯之。尼曰和尚猶有這箇在。州曰是你有這箇
0085a21: 在。
0085a22: 大隋蓋龜傳燈十一益州大隋法真禪師。庵側有一龜。
0085a23: 僧問一切眾生皮褁骨。這箇眾生為什麼骨褁皮。
0085a24: 師拈鞋履龜背上。僧無語。
0085b01: 日丈野鴨會元三見上卷百丈捲席處。○和補曰。百
0085b02: 丈侍馬祖行次。見一群埜鴨飛過。祖曰是甚麼。丈
0085b03: 曰野鴨子。祖曰甚麼處去也。丈曰飛過去。祖遂把
0085b04: 鼻扭。百丈痛失聲。祖曰又道飛過去也。師於言下
0085b05: 有省。
0085b06: 曹嶠靈衣洞山价法嗣　會元十三僧問曹山。靈衣不挂時如
0085b07: 何。師曰曹山孝滿。曰孝滿後如何。師曰曹山好顛
0085b08: 酒。
0085b09: 山壽塔會元十三山因有僧為師造壽塔畢白師。
0085b10: 師曰將多少錢與匠人。曰一切在和尚。師云為將
0085b11: 三錢與匠人。為將兩錢與匠人。為將一錢與匠人。
0085b12: 若道得與吾親造塔來。僧無語。後僧舉似大嶺庵
0085b13: 閑和尚即羅山也。嶺曰。還有人道得麼。僧曰未有人道
0085b14: 得。嶺曰汝皈與山道。若將三錢與匠人。和尚此
0085b15: 生決定不得塔。若將兩錢與匠人。和尚與匠人共
0085b16: 出一隻手。若將一錢與匠人。累他匠人眉鬚墮落。
0085b17: 僧回如教而說。師具威儀望大嶺作禮。嘆曰。將謂
0085b18: 無人。大嶺有古佛放光射到此間。雖然如是。也是
0085b19: 臘月蓮華。大嶺後聞此語曰。我恁麼道。早是龜毛
0085b20: 長三尺。
0085b21: 百會不會會元七洛京南院和尚。有儒者覽古今。
0085b22: 時呼為張百會。謁師。師問莫是張百會麼。曰不敢。
0085b23: 師以手於空畫一畫曰會麼。曰不會。師曰。一尚不
0085b24: 會。甚麼處得百會來。
0085c01: 法達不達六祖法嗣　傳燈五洪州法達禪師者。洪州豐城
0085c02: 人也。七歲出家。誦法華經。進具之後來禮六祖。頭
0085c03: 不至地。祖訶曰。禮不投地何如不禮。汝心中必有
0085c04: 一物。蘊習何事耶。師云念法華經已巳及三千部。祖
0085c05: 曰汝若念至萬部。不得其經意。不以為勝。則與吾
0085c06: 偕行。汝今負此事。即生亡功福無比。祖又曰汝名
0085c07: 什麼。對曰名法達。祖曰。汝名法達。何曾達法。復說
0085c08: 偈曰。汝今名法達。勤誦未休歇。空誦但循聲。明心
0085c09: 號菩薩。汝今有緣故。吾今為汝說。但信佛無言。蓮
0085c10: 華從口發。師聞偈悔過曰。而今而後當謙恭一切。
0085c11: 唯願和尚大慈略說經中義理。祖曰。汝念此經以
0085c12: 何為宗。師云。學人愚鈍。從來但依文誦念。豈知宗
0085c13: 趣。祖曰。汝試為吾念一編。吾當為汝解說。師即高
0085c14: 聲念經。至方便品。祖曰。止。此經元來以因緣出世
0085c15: 為宗。縱說多種譬喻亦無越於此。何者因緣。唯一
0085c16: 大事。一大事即佛知見也。汝慎勿錯解經意。見他
0085c17: 道開示悟入自是佛之知見。我輩無分。若作此解。
0085c18: 乃是謗經毀佛也。彼既是佛。已巳具知見。何用更開。
0085c19: 汝今當信佛知見者。只汝自心。更無別體。為一
0085c20: 切眾生自蔽光明。貪受塵境。外緣內擾。甘受驅馳。
0085c21: 便勞他從三昧起。種種苦口勸令息。莫向外求
0085c22: 與佛無二。故云開佛知見。故但勞勞孰念謂為功
0085c24: 勞誦經耶。祖曰。經有何過。豈障汝念。只為迷悟在
0086a01: 人。損益由汝。聽吾偈曰。心迷法華轉。心悟轉法華。
0086a02: 誦久不明己。與義作讎家。無念念即正。有念念成
0086a03: 邪。有無俱不計。長御白牛車。師聞偈再啟曰。經云
0086a04: 諸大聲聞乃至菩薩皆盡思度量。尚不能測於佛
0086a05: 智。今令凡夫但悟自心便名佛之知見。自非上根
0086a06: 未免疑謗。又經說三車大牛之車與白牛車如何
0086a07: 區別。願和尚再垂宣說。祖曰。經意分明。汝自迷背。
0086a08: 諸三乘人不能測佛智者。患在度量也。饒伊盡思
0086a09: 共推。轉加懸遠。佛本為凡夫說。不為佛說。此理若
0086a10: 不肯信者。從他退席。殊不知坐白牛車。更於門
0086a11: 外三車。況經文明向汝道。無二亦無三。汝何不
0086a12: 省三車是假。為昔時故。一乘是實。為今時故。只教
0086a13: 汝去假歸實。歸實之後實亦無名。應知所有珍財
0086a14: 盡屬於汝。由汝受用。更不作父想。亦不作子想。亦
0086a15: 無用想。是名持法華經。從劫至劫手不釋卷。從晝
0086a16: 至夜無不念時也。師既蒙啟發。踊躍歡喜。以偈贊
0086a17: 曰。經誦三千部。曹溪一句亡。未明出世旨。寧歇累
0086a18: 生狂。羊鹿牛權設。初中後善揚。誰知火宅內。元是
0086a19: 法中王。祖曰。汝今後方可名為念經僧也。師從此
0086a20: 領玄旨。亦不輟誦持。
0086a21: 揚岐八棒
0086a22: 臨濟四喝黃檗法嗣臨濟謂僧曰。有時一喝如金剛王
0086a23: 寶。有時一喝如踞地師子。有時一喝如探竿影
0086a24: 草。有時一喝不作一喝用。汝作麼生會。僧擬議。師
0086b01: 便喝。
0086b02: 匾頭被罵會元十七黃龍惠南禪師。叢林目曰南匾頭。
0086b03: 因趍詣慈明之室曰。惠南以闇短望道未見。此聞
0086b04: 夜參。如迷行得指南之車。然唯大慈更施法施。使
0086b05: 盡餘疑。慈明笑曰。書記已巳領徒游方。名聞叢林。借
0086b07: 進榻且使坐。師固辭。哀懇愈切。慈明曰。書記學雲
0086b08: 門禪。必善其旨。如曰放洞山三頓棒。洞山于時應
0086b09: 打不應打。師云應打。慈明色壯而言。聞三頓棒聲
0086b10: 便是喫棒。則汝自旦及暮聞鳴鵲噪鐘魚鼓板
0086b11: 之聲亦應喫棒。何時當已巳哉。師瞠而。慈明云。吾
0086b12: 始疑不堪汝師。今可也。即使拜師。拜起。慈明理前
0086b13: 語曰。脫如汝會雲門意旨。則趙州嘗言。臺山婆子
0086b14: 被我勘破。試指其可勘處。師面熱汗下不知答。趨
0086b15: 出。明日詣之。又遭詬罵。師。見左右即曰。政以未
0086b16: 解求決耳。罵豈慈悲法施之式。慈明笑曰。是罵耶。
0086b17: 師於是默悟其旨。失聲曰。泐潭果是死語。語曰。
0086b18: 傑出叢林是趙州。老婆勘破沒來由。而今四海清
0086b19: 如鏡。行人莫以路為讎。慈明以手點沒字顧師。師
0086b20: 即易有之字。而心服其妙密。留月餘辭去。
0086b21: 水潦遭蹈傳燈八水潦和尚參馬祖。禮拜起欲伸問。
0086b22: 祖一蹈蹈倒。師忽然大悟。起來呵呵大笑云。也太
0086b23: 奇。也太奇。百千三昧。無量妙義。只向一毫端上識
0086b24: 得根源去。便禮拜。
0086c01: 死心下火黃龍法嗣　會元十七寶覺禪師將入滅。命門人黃
0086c03: 顧師之得法上首死心新禪師曰。此老師有待於
0086c04: 吾兄也。新以喪拒。黃強之。新執炬召眾曰。不是餘
0086c05: 殃累及我。彌天罪過不容誅。而今兩捎空去。不
0086c07: 擲炬應手而爇。
0086c08: 自禪掛塔五祖演法嗣蘄州五祖表自禪師。嗣祖席。衲
0086c09: 子四至不可遏。師榜侍者門曰。東山有三句。若人
0086c10: 道得掛塔。衲子皆披靡。一日有僧坐具徑造丈
0086c11: 室謂師曰。某甲道不得。祗要掛塔。師大喜呼維那
0086c12: 於明下安排。
0086c13: 天然口啞石頭法嗣　會元三龐居士一日見丹霞來。遂
0086c14: 不語亦不起。霞拈起手中拂子。士便拈起鎚子。
0086c15: 霞曰只恁麼別更有在。士曰此回見兄不似於前。
0086c16: 霞云不妨減人聲價。士曰本來要折倒汝一上。霞
0086c17: 曰恁麼則啞天然口也。士曰汝啞本分。猶累
0086c18: 我啞。霞乃擲拂子去。士曰。然闍梨。然闍梨。霞
0086c19: 不顧。士曰。不唯患啞。兼亦患聾。
0086c20: 大耳心通會元二唐肅宗詔南陽惠忠國師試驗西
0086c21: 天大耳三藏他心通。師到。三藏作禮立左邊。師問
0086c22: 曰汝得他心通耶。曰不敢。師曰汝道老僧只今在
0086c23: 何處。曰和尚是一國之師去西川看競渡。又問
0086c24: 汝道只今又在何處。曰天津橋上看弄胡孫。又問
0087a01: 汝道只今。三藏罔然。師叱曰。者野狐精。他心通
0087a02: 在何處。
0087a03: 文益書字桂琛法嗣　會元六和補曰。昔有一老宿住菴。於
0087a04: 門上書心字。於上書心字。於壁上書心字。法眼
0087a05: 云。門上但書門字。上但書字。壁上但書壁字。
0087a06: 玄覺云。門上不要書門字。上不要書字。壁上
0087a07: 不要書壁字。何故。字義炳然。
0087a08: 曉聰栽松文殊應天真嗣五燈十五洞山曉聰禪師。手植萬
0087a09: 松於東嶺而誦金剛般若經。山中人名其嶺曰金
0087a10: 剛。方植松而寶禪師至。時親自五祖來。師問上嶺
0087a11: 一句作麼生。道寶曰氣急殺人。師拄钁呵曰。從何
0087a12: 得此隨語生解阿師。見問上嶺便言氣急。佛法
0087a13: 成流布。寶請代語。師曰何不道氣喘殺人。逍遙問
0087a14: 嶺在此金剛在什麼處。師指曰此一株松是老僧
0087a15: 親栽。初比部郎中許公式出守南昌。過蓮華。聞
0087a16: 祥公曰道者在江西。試尋訪之。此僧人天眼目
0087a17: 也。許公既至。聞聰住山家風。作詩寄之曰。語言渾
0087a18: 不滯。高躡祖師蹤。夜坐連雲石。晝栽帶雨松。鏡分
0087a19: 金殿燭。山荅月樓鐘。有問西來意。靈堂對遠峰。
0087a20: 禾山義虎黃龍南法嗣　僧寶傳下禾山普禪師初秀。出講席
0087a21: 解唯識起信論。兩川無敢難詰者。號義虎。
0087a22: 瑞岩臥龍岩頭法嗣　傳燈十七台州瑞岩師彥禪師。謁夾山
0087a23: 會和尚。會問什麼處來。曰臥龍來。會曰來時龍還
0087a24: 起未。師乃顧視之。會曰灸瘡上更著艾燋。曰和尚
0087b01: 苦如此作什麼。會便休。
0087b02: 翠岩唾地石霜法嗣　會元十七蘄州開元子琦禪師謁翠岩
0087b03: 真禪師問佛法大意。唾地曰這一滴落在甚麼處。
0087b04: 琦捫膺曰學人今日脾疼。師解顏。
0087b05: 寶壽釘空臨濟法嗣　傳燈十二鎮州寶壽沼和尚。胡釘鉸來
0087b06: 參。師問汝莫是胡釘鉸。曰不敢。師曰還解釘得
0087b07: 空否。曰請和尚打破。某甲與釘。師以拄杖打之。胡
0087b08: 曰和尚莫錯打某甲。師云向後有多口阿師與點
0087b09: 破在。
0087b10: 一城人瞎傳燈十二寶壽開堂。三聖推出一僧在寶壽
0087b11: 前。壽便打其僧。聖云。長老若恁麼為人。瞎鎮州
0087b12: 一城人眼在。
0087b13: 三日耳聾會元三見前黃蘗吐舌處。
0087b14: 東山餕五祖錄和補曰。法演遊方十餘年。海上參
0087b15: 尋見數人尊宿。乃到浮山圓鑑會下。直是開口不
0087b16: 得。後到白雲門下。咬破一箇餕。直得百味具
0087b17: 足。且道子一句作麼生道。乃有偈。花發雞冠媚
0087b18: 早稱。誰人能染紫絲頭。有時風動頻相倚。似向階
0087b19: 前不休。
0087b20: 揚岐栗蓬會元十九楊岐問僧。栗棘蓬作麼生吞。金剛
0087b21: 圈作麼生透。
0087b22: 惠南主法僧寶傳下黃龍南曰。住持要在得眾。得眾要
0087b23: 在見情。先師言。人情者為世之福田。理道所由
0087b24: 生也。故時之否泰事損益必因人情。情有時通塞
0087c01: 則否泰生。事有時厚薄則損益至。唯聖人能通天
0087c02: 下之情。故易之別卦乾下坤上則曰泰。乾上坤下
0087c03: 則曰否。其取象損上益下則曰益。損下益上則曰
0087c04: 損。夫乾為天。坤為地。天在下而地在上。位故乖矣。
0087c05: 而返謂之泰者。上下交故也。主在上而賓處下。義
0087c06: 故順矣。而返謂之否者。上下不交故也。是以天地
0087c07: 不交庶物不育。人情不交萬事不和。損益之義亦
0087c08: 由是矣。夫在人上者能約己以裕下。下必悅而奉
0087c09: 上矣。豈不謂之益乎。在上者蔑下而肆諸己。下必
0087c10: 怨而叛上矣。豈不謂之損乎。故上下交則泰。不交
0087c11: 則否。自損者人益。自益者人損。情之得失豈容易
0087c12: 乎。先聖喻人為舟。情為水。水能載舟亦能覆舟。
0087c13: 水順舟浮。違則沒矣。故住持得人情則興。失人情
0087c14: 則廢。全得而全興。全失而全廢。故同善則福多。同
0087c15: 惡則禍甚。善惡同類端如貫珠。興廢象行明若觀
0087c16: 日。斯歷代之元龜也。
0087c17: 居訥扶宗延慶榮法嗣　會元十六圓通居訥禪師。仁宗皇帝
0087c18: 聞其名。皇祐初詔住十方淨因禪院。師稱目疾不
0087c19: 能奉詔。有旨令舉自代。遂舉僧懷璉禪學精深在
0087c20: 居訥之右。於是詔璉。璉至引對問佛法大意稱旨。
0087c21: 天下賢師知人。
0087c22: 洪濟師子
0087c23: 遼陽大虫
0087c24: 趙州探水傳燈十趙州一日訪茱萸。將拄杖於法堂
0088a01: 上東行西行。萸云作什麼。州云探水。萸云我這裡
0088a02: 一滴也無。州將拄杖靠壁便出。
0088a03: 百丈夾火傳燈九溈山一日侍百丈次。丈問誰。山曰
0088a04: 靈祐。丈曰汝撥爐中有火否。山撥之無火。丈躬自
0088a05: 深撥得栗火。舉以似山云。你道無。者箇。山忽然
0088a06: 契悟。遂禮拜。陳其所解。丈云。此迺暫時岐路耳。欲
0088a07: 識佛性義。當觀時節因緣。時節若至。如迷忽悟如
0088a08: 忘忽憶。方省己物不從他得。故祖師云。悟了同未
0088a09: 悟。無心亦無法。只是無妄凡聖等心。本來心法
0088a10: 元自具足。汝今既是。善自護持。次日同百丈入山
0088a11: 作務。丈曰將得火來麼。山曰將得來。丈曰在甚處。
0088a12: 山乃拈一枝柴吹兩吹度與百丈。丈曰如蟲禦木。
0088a13: 金峰行餅禪林類聚十八金峰一日於僧堂內喫餬餅次。
0088a14: 自拈一枚餅從上板頭。轉一匝。大眾見一時合掌。
0088a15: 峰云。假使你十分起手。也祇得一半。至晚有僧
0088a16: 請益云。今日行餅見僧合掌。和尚道假饒十分
0088a17: 起手也祇得一半。請和尚全道。作拈餅勢復云。
0088a18: 會麼。僧云不會。云。金也祇得一半。
0088a19: 布袋拈果傳燈廿七布袋在通衢立。有僧云作什麼。布
0088a20: 袋云等箇人。僧云來也。布袋取一橘子與僧。僧纔
0088a21: 接。布袋縮手云。你不是者箇人。
0088a22: 中邑鳴中邑每見僧。拍手唇曰。鳴鳴。
0088a23: 青山骨剉黃蘗法嗣　傳燈十二杭州羅漢院宗徹禪師。僧問
0088a24: 如何是西來意。師云骨剉也。師對機多用此語。時
0088b01: 人因號骨剉和尚。
0088b02: 明招目眇羅山道閑法嗣　會元十三務州明招謙和尚。眇一
0088b03: 目。叢林號獨眼龍。
0088b04: 雲門跛會元五雲門初參睦州。方扣門。州揕之曰
0088b05: 道道。門驚不暇答。乃推出曰。秦時轢鑽。隨掩其
0088b06: 扉。損門右足。
0088b07: 四處謾人傳燈十九漳州保福從展禪師四謾人。一問
0088b08: 僧。殿裏是甚麼佛。僧曰和尚定當看。師曰釋迦佛。
0088b09: 僧云莫謾人好。師云是你謾我。二問僧。作甚麼
0088b10: 業喫得與麼大。僧云和尚也不少。師作蹲勢。僧云
0088b11: 和尚莫謾人好。師云是你謾我。三問僧。汝名甚
0088b13: 涸者。師云我是。僧云和尚莫謾人好。師云是你
0088b14: 謾我。四問浴主湯鍋多少。主云請師量。師便作
0088b15: 量勢。主云和尚莫謾人好。師云是你謾我。
0088b16: 三翻傳燈隋州護國院守澄淨果禪師。僧問
0088b18: 沙汰時護法善神向甚麼處去。師云三門前兩箇
0088b19: 一場。問滴水滴凍時如何。師云日出後一場
0088b20: 。
0088b21: 韶陽九九雲門錄事苑三僧問雲門如何是向上一竅。門
0088b22: 云九九八十一。又僧問如何是最初一句。門云九
0088b23: 九八十一。又僧問。以字不是。八字不成。未審是甚
0088b24: 麼字。門云九九八十一。
0088c01: 文殊三三杭州無著文喜禪師。初謁大慈山性空
0088c02: 禪師。空曰子何不參乎。師直往五臺山華嚴寺
0088c03: 至金剛窟禮謁。遇一老翁牽牛而行。邀師入寺。翁
0088c04: 呼均提。有童子應聲出迎。翁縱牛引師陞堂。堂宇
0088c05: 皆耀金色。翁踞床指繡命坐。翁曰近自何來。師
0088c06: 云南方。翁曰南方佛法如何住持。師云末法比丘
0088c07: 少奉戒律。翁曰多少眾。師曰或三百或五百。師
0088c08: 問此間佛法如何住持。翁曰龍蛇混雜凡聖同居。
0088c09: 師云多少眾。翁曰前三三後三三。翁呼童子致茶
0088c10: 并進酥酪。師納其味。心意豁然。翁拈起玻璃盞問
0088c11: 曰。南方還有這箇否。師曰無。翁曰尋常將甚麼喫
0088c12: 茶。師無對。師視日色稍晚。遂問翁擬投一宿得否。
0088c13: 翁曰。汝有執心在。不得宿。師曰某甲無執心。翁曰
0088c14: 汝曾受戒否。師曰受戒久矣。翁曰汝若無執心何
0088c15: 用受戒。師辭退。翁令童子相送。師問童子。前三三
0088c16: 後三三是多少。童召大德。師應諾。童曰是多少。師
0088c17: 復問曰。此為何處。童曰此金剛窟般若寺也。師悽
0088c18: 然悟彼翁者即文殊也。不可再見。即稽首童子。願
0088c19: 乞一言為別。童說偈曰。面上無嗔供養具。口裏無
0088c20: 嗔吐妙香。心裏無嗔是珍寶。無垢無染是真常。言
0088c21: 訖均提與寺俱隱。但見五色雲中文殊乘金毛師
0088c22: 子往來。忽有白雲自東方來覆不見。時有滄州菩
0088c23: 提寺僧修政等至。尚聞山石震吼之聲。師因駐錫
0088c24: 五臺見會元二。
0089a01: 金牛飯桶馬祖法嗣　會元三金牛和尚每至齋時。自將飯
0089a02: 桶於僧堂前作舞。呵呵大笑云。菩薩子喫飯來。
0089a03: 靈照菜籃傳燈十四丹霞訪龐居士。門前見女子靈照
0089a04: 去洗菜。霞問居士在否。照放下菜籃斂歛手而立。霞
0089a05: 曰居士在否。照提起菜籃而去。霞便回。居士從外
0089a06: 歸。靈照舉似居士。居士云丹霞在否。照云已巳去也。
0089a07: 居士云赤土塗牛妳。
0089a08: 丹霞燒佛傳燈十四丹霞到洛古惠林寺。值天寒取
0089a09: 木佛燒之。院主呵之。霞曰吾燒取舍利。主云木佛
0089a10: 豈有舍利。霞曰若爾何責我乎。院主後眉鬚墮落。
0089a11: 婆子焚庵會元六昔有婆子供養一庵主經二十年。
0089a12: 常令一二八女子送飯給侍。一日令女子抱定曰
0089a13: 正恁麼時如何。主曰。枯木倚寒岩。三冬無暖氣。女
0089a14: 子舉似婆。婆曰我二十年祇供養得箇俗漢。遂遣
0089a15: 出。燒庵。
0089a16: 雲論義石霜諸法嗣　會元六雲元禪師因潭州道正
0089a17: 表聞馬王乞師論義。王請師上殿相見。茶罷師就
0089a18: 王乞。師握問道正曰。你本教中道恍恍惚惚
0089a19: 其中有物。是何物。杳杳冥冥其中有精。是何精。道
0089a20: 得不斬。道不得即斬。道正茫然便禮拜懺悔。師謂
0089a21: 王曰還識此人否。王曰識。師曰是誰。王曰道正。師
0089a22: 曰。不是。道若正。合對得臣僧。此祇是箇無主孤魂。
0089a23: 因茲道士更不紛紜。
0089a24: 德山小參傳燈十五德山小參示眾云。今夜小參不答
0089b01: 話。問話者三十棒。時有僧出禮拜。師便打。僧云某
0089b02: 甲話也未問在。師云你是什麼處人。僧云新羅人。
0089b04: 芙蓉妙唱投子青法嗣　人天眼目芙蓉楷禪師妙唱不干舌
0089b05: 頌曰。剎剎塵塵處處談。不勞彈指善財參。空生也
0089b06: 解通消息。花雨岩前鳥不。空生者須菩提也
0089b07: 常察玄談九法嗣　傳廿九同安常察禪師十玄談。○
0089b08: 心印○祖意○玄機○塵異○佛教○還鄉曲○
0089b09: 破還鄉曲○轉位歸○回機○正位前。
0089b10: 二祖安心在前惠可斷臂之處。
0089b11: 洞山見影雲岩晟法嗣　會元十三洞山問雲岩。和尚百年後
0089b13: 道即遮箇是。師良久。雲岩曰承當遮箇事。大須審
0089b14: 細。師猶涉疑。復因過水影。大悟前旨。因有一偈
0089b15: 曰。切忌從他。迢迢與我。我今獨自往。處處得
0089b16: 逢渠。渠今正是我。我今不是渠。應須恁麼會。方得
0089b17: 契如如。
0089b18: 藥嶺榮枯石頭法嗣　會元五藥山一日與道吾雲岩高沙
0089b19: 彌遊山。見兩樹一榮一枯。山問曰榮者是枯者是。
0089b20: 吾曰枯者是。山曰。酌然一切處。令教枯淡去。又問
0089b21: 岩。岩曰榮者是。山曰。酌然一切處。令光明燦爛去。
0089b22: 復問沙彌。彌曰枯者從佗枯。榮者從他榮。山回顧
0089b23: 道吾雲岩曰。不是不是。
0089b24: 夾山人境華亭法嗣　會元五僧問夾山如何是夾山境。山
0089c01: 曰猿抱子歸青嶂後。鳥花落碧岩前。
0089c02: 香嚴上樹溈山法嗣　傳燈十一香嚴一日上堂示眾。如人上
0089c03: 樹。口一樹枝。不蹈枝。手不攀枝。忽有人問祖
0089c04: 師西來意。若答他即喪身失命。不答他又違他所
0089c05: 問。時有虎頭上坐出云。樹上即不問。樹下一句道
0089c06: 將來。嚴呵呵大笑。
0089c07: 仰山出井傳燈十一潭州石霜山性空禪師。因僧問如
0089c10: 世亦為人東語西話。空喚沙彌拽出者死漢著仰山
0089c11: 沙彌也。沙彌後舉問耽源如何出得井中人。源曰。咄。
0089c12: 癡漢。誰在井中。仰山後問溈山如何出得井中人。
0089c13: 溈山呼惠寂。寂應諾。溈山曰出也。及住仰山。
0089c15: 趙州接客南泉法嗣　會元真定師王諸子入院。趙州
0089c16: 坐而問曰大王會麼。王云不會。師云自少持齋身
0089c18: 傳語。師下禪床受之。少間侍者問云。和尚見大王
0089c19: 來不下禪床。今日將軍來為什麼下禪床。師曰。
0089c20: 非汝所知。第一等人來禪床上接。中等人來下禪
0089c21: 床接。末等人來三門外接。師寄拂子與大王。若問
0089c22: 何處得來。但道老僧平日用不盡者。
0089c24: 者也無。師曰有。僧曰不病者還看和尚否。師曰老
0090a01: 僧看他有分。曰和尚爭得看他。師曰老僧看時即
0090a02: 不見有病。
0090a03: 南泉油餈禪林類聚九和補曰。南泉願禪師一日不赴
0090a04: 堂。侍者請赴堂。師云我今日在莊上喫油飽。者
0090a05: 云和尚不曾出入。師云汝去問莊主。者方出門。忽
0090a06: 見莊主歸謝和尚云云。
0090a07: 韶陽胡餅雪峰法嗣　雲門錄僧問雲門如何是超佛越祖
0090a08: 之談。門云餬餅。
0090a09: 德山托傳燈十五雪峰在德山作飯頭。一日飯遲。德
0090a10: 山擎下法堂。雪曰。鐘未鳴未響老和尚
0090a11: 托向什麼處去。德山歸方丈。岩頭在堂中聞
0090a12: 得。拊掌曰。大小德山未會末後句。德山聞。舉令侍
0090a13: 者喚頭上問。你不肯老僧耶。頭密啟其意。德山來
0090a14: 日上堂。說話異於每常。頭到僧堂前撫掌大笑曰。
0090a15: 且喜堂頭老漢會末後句。他後天下人不奈何。雖
0090a17: 象骨覆盆傳燈七雪在洞山作飯頭淘米次。山問。
0090a18: 淘沙去米。淘米去沙。師曰沙米一時去。山曰。大眾
0090a19: 喫箇甚麼。師遂覆米盆。山曰。據子因緣。合在德
0090a20: 山。
0090a21: 婆子眷屬傳六昔有一僧參米胡。路逢一婆住庵。
0090a22: 僧問婆有眷屬否。曰有。僧曰在甚麼處。曰山河大
0090a23: 地若草若木皆是我眷屬。僧曰婆莫作師姑來否。
0090a24: 曰汝見我是甚麼。僧曰俗人。婆曰汝不可是僧。僧
0090b01: 曰婆莫混濫佛法好。婆曰我不混濫佛法。僧曰汝
0090b02: 恁麼豈不是混濫佛法。婆曰。你是男子。我是女人。
0090b03: 豈曾混濫。
0090b04: 王老兒孫馬祖法嗣　傳燈八黃蘗在南泉為首座。一日捧
0090b05: 於南泉位上坐。泉入堂見。乃問長老甚年中行
0090b06: 道。蘗曰威音王佛已巳前。泉曰猶是王老師兒孫。蘗
0090b07: 遂過第二位。
0090b08: 雲居送良价法嗣　會元三洪州雲居道膺禪師。曾令侍
0090b09: 者送與一住庵道者。道者曰自有娘生。竟不
0090b10: 受。師再令侍者問。娘未生時著箇甚麼。道者無語。
0090b11: 後遷化有舍利。持似於師。師曰直饒得八斛四斗。
0090b12: 不如當時下得一轉語好。
0090b13: 道吾得藥山法嗣　傳燈十四有施主施藥。山提起示眾
0090b14: 曰。法身具四大否。有人道得。與他一腰。潭州道
0090b15: 吾山宗智禪師云。性地非空。空非性地。此是地大。
0090b16: 三大亦然。藥山不違前言乃與吾。
0090b17: 九峰頭尾九峰禪師僧問如何是頭。師曰開眼不
0090b18: 覺曉。僧曰如何是尾。師曰不坐萬年床。僧曰有頭
0090b19: 無尾時如何。師云纔是不貴。僧曰有尾無頭時如
0090b21: 曰兒孫得力室內不知。
0090b22: 洞山功勳雲岩法嗣　人天眼目洞山功勳五位向．奉．功．共功．功功。僧
0090b23: 問如何是向。洞山云喫飯時作麼生。僧問如何是
0090b24: 奉。山云背時作麼生。僧問如何是功。山云放下鉏
0090c01: 頭時作麼生。僧問如何是共功。山云不得色。僧問
0090c02: 如何是功功。山云不共。
0090c03: 楊岐七事
0090c04: 元靜十門五祖演法嗣　普十一南堂元靜禪師示眾曰。夫
0090c05: 參學至要。不出最初句與末後句。透得過者平生
0090c06: 參學事畢。其或未然與你作十門。各用印證自心。
0090c07: 看得穩當也未。一須信有教外別傳。二須知有教
0090c08: 外別傳。三須會有情說法與無情說法無二。四須
0090c09: 見性如觀掌上了了分明一一田地隱密。五須具
0090c10: 擇法眼。六須行鳥道玄路。七須文武兼濟。八須摧
0090c11: 邪顯正。九須大機大用。十須向異類中行。此十門
0090c12: 諸人還一一穩當也未。若只是閉門作活計。獨自
0090c13: 要了身。不在此限。若欲荷負正宗。紹隆聖種。須
0090c14: 盡明此網要十門。方坐得曲彔床。受得天下人禮
0090c15: 拜。敢與佛祖為師。若不到恁麼田地。只一向顯。
0090c16: 他時異日閻羅老子未敢放你在。有麼出來。大家
0090c17: 證據。若無不用久立。
0090c18: 老安作用傳九嵩岳惠安國師。因坦然懷讓二人
0090c19: 來參。問曰如何是祖師西來意。安曰何不問自己已
0090c20: 意。曰如何是自己已意。安曰當觀密作用。曰如何是
0090c21: 密作用。安以目開合示之。然於言下大悟。更不他
0090c22: 適。讓機緣不偶。辭往曹溪。滅時稱老安國師。
0090c23: 馬祖勞倦會元三僧問馬大師。離四句絕百非。請師
0090c24: 直指某甲西來意。大師云我今日勞倦不能為汝
0091a01: 說。問取智藏去。問智藏。云何不問和尚。僧云。和尚
0091a02: 敢來問。藏云我今日頭痛不為你說。問海兄去。僧
0091a03: 問海兄。海云。我到者裏不會。僧舉示馬大師。大
0091a04: 師云。藏頭白。海頭黑。
0091a05: 鏡清雨聲雪法嗣　會元七鏡清問僧。門外是什麼聲。僧
0091a06: 曰雨滴聲。師云眾生顛倒迷己已逐物。僧云和尚作
0091a07: 麼生。師云洎不迷己已。意旨如何。師云出身猶可易。
0091a08: 脫體道應難。
0091a09: 龐公雪片馬祖弟子會元七龐居士因辭藥山。山命十人
0091a10: 禪客相送至門首。士乃指空中雪云。好雪片片不
0091a11: 落別處。時有全禪客云。落在什麼處。居士送與一
0091a12: 掌。全云居士也不得草草。士曰。恁麼稱禪客。閻羅
0091a13: 老子未放你在。全云居士作麼生。士又與一掌云。
0091a14: 眼見如盲。口說如啞。
0091a15: 雪竇靈臺智門祚法嗣　僧寶傳中和補曰。師為道日損偈云。
0091a16: 三分光陰二早過。靈臺一不揩磨。貪生逐日區
0091a17: 區去。喚不回頭爭奈何。
0091a18: 山聖箭雪法嗣　會元七山赴大王請。雪門送。回
0091a19: 至法堂乃曰。一隻聖箭直射九重城裏去也。太原
0091a20: 孚曰是伊未在。曰渠是徹底人。孚曰若不信待
0091a21: 某甲去勘過。遂至中路便問。師兄向甚麼處去。
0091a22: 山曰九重城裏去。孚曰忽遇三軍圍繞時如何。山
0091a23: 曰他家自有通霄路。孚曰恁麼則離宮失殿去也。
0091a24: 山曰何處不稱尊。孚拂袖便回。問如何。孚曰好
0091b01: 隻聖箭中路折了也。遂舉前話。乃曰好渠語
0091b02: 在。孚曰這老凍膿猶有鄉情在。
0091b03: 銕面退席興化法嗣　僧寶傳下蔣山元禪師歿。舒王以禮致
0091b04: 秀銕面嗣其席。秀至山。王先候謁。而秀方理叢林
0091b05: 事不時見。王以為慢己已。遂不合棄去。
0091b06: 克賓出院會元十一興化謂克賓維那曰。汝不久為唱
0091b07: 導之師。賓曰我不入這保社。化曰。你會了不入。不
0091b08: 會了不入。賓曰總不與麼。化便打曰。克賓維那法
0091b09: 戰不勝。錢鑽飯。次日興化入堂白槌曰。克賓維
0091b10: 那法戰不勝。錢五貫設鑽飯一堂。仍須出院。賓
0091b11: 後出世住大行山。嗣興化。
0091b12: 池陽百問事苑第五普燈三隨州大洪第一世報恩禪師。
0091b13: 設百問以問學者。其略曰。假使百千劫。所作業
0091b14: 不忘。為甚麼一稱南無佛。罪滅河沙劫。又作此相。
0091b15: ○曰。森羅萬象總在其中。具眼禪人請試甄別。
0091b16: 佛陀三勸傳燈十四鳳翔府法門寺佛陀和尚。常持一
0091b17: 串數珠。念三種名號。曰一釋迦。二元和。三佛陀。自
0091b18: 餘是什麼躂丘一箇。過終而後始。事異常。時
0091b19: 人不可測。
0091b20: 天然草傳燈十四如前丹霞掩耳之處。
0091b21: 提婆投針會元一提婆菩薩自執師子國來求論難。
0091b22: 造龍猛門。龍猛素知其名。遂滿盛水令弟子持
0091b23: 出示之。提婆見水默而投針。弟子將還。龍猛深嘉
0091b24: 嘆曰。水之澄以方我德。彼來投針以窮其底。若斯
0091c01: 人者可以論玄議道。
0091c02: 藥山長嘯石頭法嗣　傳燈十四藥山一夜登山經行。忽雲
0091c03: 開見月。大嘯一聲。應澧陽東九十里居民盡謂東
0091c04: 家。明辰迭相推問。直至藥山徒眾曰。昨夜和尚山
0091c05: 頂大嘯。李翱贈詩曰。選得幽居恔野情。終年無送
0091c06: 亦無迎。有時直上孤頂。月下披雲嘯一聲。
0091c07: 般若狂吟
0091c08: 師備果子會元七玄沙與韋監軍喫子。韋問如何
0091c09: 是日用而不知。師拈起子曰喫。韋喫子了。再
0091c10: 問之。師曰只者是日用而不知。
0091c11: 智勤林檎溈山法嗣　傳十一僧問靈雲如何是西來意。雲
0091c12: 曰井底種林檎。
0091c13: 佛果口
0091c14: 婆子點心傳燈十七德山者。簡州周氏子。丱歲出家。依
0091c15: 年受具。精究律藏。於性相諸經貫通旨趣。常講金
0091c16: 剛經。時謂之周金剛。謂同學曰。一毛吞海海性
0091c17: 無虧。纖芥投利不動。學與無學唯我知焉。後
0091c18: 聞南方禪席頗盛。師氣不平乃曰。出家兒千劫學
0091c19: 佛威儀。萬劫學佛細行。不得成佛。南方魔子敢言
0091c20: 直指人心見性成佛。我當摟其窟穴滅其種類。以
0091c21: 報佛恩。遂擔青龍疏鈔出蜀。至澧陽。路上見一婆
0091c22: 子賣油餅。因息肩買餅點心。婆指擔曰這箇是甚
0091c23: 麼文字。師曰青龍疏鈔。婆曰講何經。師曰金剛經。
0091c24: 婆云。我有一問。你若答得施與點心。若答不得且
0092a01: 別處去。金剛經道。過去心不可得。現在心不可得。
0092a02: 未來心不可得。未審上坐點那箇心。師無語。遂往
0092a03: 龍潭。
0092a04: 蠱毒之鄉傳燈十七僧問曹山。學人十二時中如何保
0092a05: 任。山曰如經蠱毒之鄉。水不得霑著一滴。
0092a06: 荊棘之林會元十五僧問藥山。學人擬歸鄉時如何。山
0092a07: 曰汝父母身紅爛。臥在荊棘中。汝歸何所。僧曰
0092a08: 恁麼即不歸去也。山曰汝須歸去。汝若歸鄉。我
0092a09: 示汝箇休糧方。僧曰便請。山曰。二時上堂。不得咬
0092a10: 破一粒米。
0092a11: 本寂滲漏洞山法嗣　人天眼目曹山三種滲漏。其詞曰。一見
0092a12: 滲漏。謂機不離位。墮在毒海。二情滲漏。謂智常向
0092a13: 背。見處偏枯。三語滲漏。謂體妙失宗。機暗終始。學
0092a14: 者濁智流轉。不出此三種。
0092a15: 克符料揀臨濟法嗣　會元十一臨濟初至河北住院。見普化
0092a16: 克符二上座乃謂曰。我欲於此建立黃檗宗旨。汝
0092a17: 且成褫我。二人珍重下去。三日後普化上來問。
0092a18: 和尚三日前說甚麼。濟便打。三日後克符上來問。
0092a19: 和尚前日打普化作什麼。濟亦打。至晚小參曰。有
0092a20: 時奪人不奪境。有時奪境不奪。人有時人境兩俱
0092a21: 奪。有時人境俱不奪。有僧問如何是奪人不奪境。
0092a23: 何是奪境不奪人。濟云。王令已巳行天下。將軍塞
0092a24: 外絕塵。如何是人境兩俱奪。濟曰。并汾絕信。獨
0092b01: 處一方。如何是人境俱不奪。濟云。王登寶殿。野老
0092b02: 謳歌。克符頌。奪人不奪境。緣自帶訛。擬欲求玄
0092b03: 旨。思量反責麼。驪珠光燦爛。蟾桂影婆娑。覿面無
0092b04: 差互。還應滯網羅。奪境不奪人。尋言何處真。問禪
0092b05: 禪是妄。究理理非親。日照寒光澹。山遙翠色新。直
0092b06: 饒玄會得。也是眼中塵。人境兩俱奪。從來正令行。
0092b07: 不論佛與祖。那說聖凡情。擬犯吹毛。還如值木
0092b08: 盲。進前求妙會。特地斬精靈。人境俱不奪。思量意
0092b09: 不。主賓言不異。問答理俱全。蹈破澄潭月。穿開
0092b10: 碧落天。不能明妙用。淪溺在無緣。
0092b11: 佛日體盆
0092b12: 國師水枕祖庭事苑曰。未見出處。
0092b13: 祖心背觸會元十七黃龍祖心室中常舉拳問僧曰。喚
0092b14: 作拳頭則觸。不喚作拳頭則背。喚作甚麼。
0092b15: 道一長短南岳讓法嗣　傳燈六有僧於馬祖前作四。上
0092b16: 一長下三短。問曰。不得道一長三短。離此四
0092b17: 句外。請和尚答。師乃一云。不得道長短。答汝
0092b18: 了也。
0092b19: 石樓無耳石頭法嗣　會元五汾州石樓和尚因僧問。未識
0092b20: 本來性乞師方便指。師云石樓無耳朵。僧云某甲
0092b21: 自知非。師云老僧還有過。僧云和尚過在甚麼處。
0092b22: 師云過在汝非處。僧禮拜。師便打。
0092b24: 有僧來參。師起拂子云。真溪老漢還具眼麼。僧
0092c01: 云某甲不敢見和尚過。師云老僧死在闍梨手裡。
0092c02: 僧以手指胸便出。師云闍梨見先師來。至晚師喫
0092c03: 茶。僧拈起盞曰。者箇是諸佛出世邊事。作麼生是
0092c04: 未出世邊事。師以手撥盞云。到闍梨死在老僧
0092c05: 手裏。僧云五里牌在郭門外。師云無故惑亂師僧。
0092c06: 僧便起謝茶。師云特謝相訪。
0092c07: 可真點胸慈明法嗣　普三翠岩可真禪師到慈明大師。
0092c08: 慈明看便問曰如何是佛法大意。可真曰。無雲生
0092c09: 嶺上。有月落波心。明曰頭白齒黃猶作這見解。可
0092c10: 真垂淚求指示。明云你可問我。可真以前語問之。
0092c11: 明曰。無雲生嶺上。有月落波心。即於其所頓明大
0092c12: 法。住翠岩。世推為天下法窟。
0092c13: 昌禪擔板
0092c14: 德山招扇傳燈十六襄州高亭簡禪師。初隔江見德山。
0092c15: 遙合掌呼云。不審。德山以手中扇再招之。簡忽開
0092c16: 悟。乃橫趨而去。更不迴顧。後於襄州開法。嗣德山。
0092c17: 迦葉剎竿會元一阿難問迦葉云。師兄。世尊傳金襴
0092c18: 袈裟外別傳何物。迦葉召阿難。難應諾。葉云倒
0092c19: 門前剎竿著。
0092c20: 佛光錦帳佛光無礙禪師。自蘇州永安赴詔住大
0092c21: 相國寺惠林禪院。惠恭皇后於簾下見。登對罷
0092c22: 乘空而去。自爾以太宮所進御膳供養。復令取禪
0092c23: 師所食之餘還宮。又以地錦製法衣。自綴禪牌賜
0092c24: 之。以表奉法之誠。冬月賜紅錦帳子。乃至服飾器
0093a01: 皿之類。光遂以宮中所賜法衣回施法雲佛照禪
0093a02: 師。法雲復寄與洪州寶湛堂和尚。書云。地錦法
0093a03: 衣與師弟行先師之道。湛堂示寂留山門。至今猶
0093a04: 存。
0093a05: 祐國金襴
0093a06: 湑終海
0093a07: 亮隱西山會元三洪州西山亮座主。棄經論。因參馬
0093a08: 祖。祖問曰見說座主大講得經論是否。亮曰不敢。
0093a09: 祖曰將甚麼講。亮曰將心講。祖曰。心如工伎兒。意
0093a10: 如和伎者。爭解講得。亮抗聲云。心既講不得。莫是
0093a11: 空講得麼。祖曰是空講得。師拂袖而出。祖
0093a12: 乃召云座主。師回首。祖曰從生至老只是者箇。師
0093a13: 豁然大悟。遂禮拜。祖曰者鈍根阿師禮作麼。亮歸
0093a14: 告眾曰。某甲所講經論謂無人及得。今日被馬祖
0093a15: 一問。平生工夫釋。已巳而乃隱西山更無消息。至
0093a16: 今西山中人往往見之。政和中有士人姓熊失其
0093a17: 名。世為陽人。遊洪之諸山。道過翠岩。時長老思
0093a19: 翳。忽一僧古神清。龐眉雪頂。編葉為衣。坐於
0093a20: 磐石。如壁間佛圖澄像。心疑其異人。自惟亮公
0093a21: 隱於西山。恐或是也。踧踖而問曰。莫是亮公不。僧
0093a22: 以手向東指。熊隨手回。顧失僧所在。時小雨新霽。
0093a23: 熊撫其坐處而石猶溫。回顧躊躇大息曰。夙緣不
0093a24: 厚。遇猶不遇也。
0093b01: 大道松妖汾陽法嗣　僧寶傳下泉大道住保真庵。蓋衡湘至
0093b02: 險絕處。夜地坐祝融。下有大盤繞之。泉解衣
0093b03: 帶縛其腰。中夜不見。明日杖山尋之。衣帶纏
0093b04: 枯松上。松妖也。
0093b05: 黃龍赤斑傳燈廿一福州山智岳了宗大師至鄂州
0093b06: 黃龍。問曰。久響黃龍。到來只見赤斑蛇。黃龍曰。汝
0093b07: 只見赤斑蛇。且不識黃龍。宗曰如何是黃龍。曰滔
0093b08: 滔地。宗曰忽遇金翅鳥來又作麼生。曰性命難存。
0093b09: 宗曰恁麼即被他吞也。曰謝闍梨供養。
0093b10: 黃牛拒戒會元十政黃牛者。錢塘人。住餘杭功臣山。
0093b11: 幼孤為童子。有卓識。詞語皆出人意表。其師稱於
0093b12: 人。有大檀越奇之。以度牒施之。跪捧謝而不受。其
0093b13: 師問故。曰恩不可輕受。彼非知我者。特以師之言
0093b14: 施百千於一童子。保其終身能施物不責報乎。如
0093b15: 來世尊大願度生則有慈廕。今妙法蓮華經是。當
0093b16: 折節誦持恩併歸一。於義為當。師自是益奇之。年
0093b17: 八十果以其志為大僧。游方問道。三十年乃罷。
0093b18: 師子遇姦會元一端師子。錢穆父赴官浙東。見之約
0093b19: 明日飯。端黎明獨往。避雨入道傍人家。幼婦出迎。
0093b20: 俄其夫至詬逐。竟為羅卒所收。穆父吏速客見之。
0093b21: 問故曰。煩寄聲錢公。本來赴齋中塗。奸情事發。請
0093b22: 自飯。穆父聞之驚且笑。顧客曰。此僧胸中無一點
0093b23: 疑事。
0093b24: 石頭路滑青原思法嗣　會元三鄧隱辭馬祖。祖云什麼
0093c01: 處去。云石頭去。祖云石頭路滑。云竿木隨身
0093c02: 逢場作戲。遂到石頭。繞繩床三匝。振錫而立。云是
0093c03: 何宗旨。頭云蒼天蒼天。無語。回舉似祖。祖云更
0093c04: 去問他。待他有語。汝便噓二聲。去依前問。石頭
0093c05: 噓兩聲。又無語。回舉似祖。祖云。向汝道石頭
0093c06: 路滑。馬祖問丹霞從甚麼處來。霞曰石頭。祖曰石
0093c07: 頭路滑還躂倒汝麼。霞曰若躂倒即不來也。
0093c08: 五祖機峻普燈十一蘄州五祖法演禪師。自海會遷東
0093c09: 山。太平佛鑑龍門佛眼三人詣山頭省覲。祖集耆
0093c10: 舊主事備湯夜話。祖問佛鑑舒州熟否。對曰熟。
0093c11: 祖曰太平熟否。對曰熟。祖曰諸莊共稻多少。佛
0093c12: 鑑籌慮間。祖正色厲聲曰。汝濫為一寺之主。事無
0093c13: 巨細悉要究心。常住出計一眾所係。汝猶罔知。其
0093c14: 他細務不言可見。山門執事知因識果。若師翁輔
0093c15: 慈明祖師乎。汝不思常住物重如山乎。演祖尋
0093c17: 明招虎尾羅山道閑法嗣　會元十三明招問山。虎生七子。
0093c18: 第那箇無尾巴。山云第七箇無尾巴。
0093c19: 老宿鼠糞傳燈廿七昔有老宿。一夏並不為師僧說話。
0093c20: 有僧自歎曰。我只與麼空過一夏。不敢望和尚說
0093c22: 若論正因。一字也無。道了乃扣齒曰。適來無端與
0093c23: 麼道。壁有老宿聞得乃曰。好一釜羹。被兩顆鼠
0093c24: 糞污。
0094a01: 法演四戒佛鑑和尚初受舒州太平請。禮辭五祖。
0094a02: 祖曰。大凡住院。為已戒者有四。第一勢不可使盡。
0094a03: 第二福不可受盡。第三規矩不可行盡。第四好語
0094a04: 不可說盡。何故。好語說盡人必易之。規矩行盡人
0094a05: 必繁之。福若受盡緣必孤。勢若使盡禍福必至。鑑再
0094a06: 拜。服膺而退。
0094a07: 守初三頓雲門法嗣　傳燈廿三洞山守初詣雲門。門問近離
0094a08: 何處。對曰查渡。又問夏在何處。對曰湖南報慈。又
0094a09: 問幾時離。對曰八月二十五。門曰放汝三頓棒。山
0094a10: 罔然。良久又申問曰。適來祇對不見有過。乃蒙賜
0094a11: 棒。實所不曉。門呵曰。飯袋子。江西湖南便爾商略。
0094a12: 山悟其旨曰。他日正當於無人煙處。不畜一粒米。
0094a13: 飯十方僧。即日辭去。
0094a14: 成禪一喝埜錄上淨因成禪師同法真圓悟慈受并
0094a15: 十大法師齋于太尉陳公良弼府第。時徽宗私幸
0094a16: 觀其法會。善華嚴者對眾問諸禪師曰。吾佛設教
0094a17: 自小乘至圓頓。掃除空有獨證真常。然後萬德莊
0094a18: 嚴方名為佛。禪師一喝轉凡成聖。與諸經論似相
0094a19: 違背。今一喝若能入五教是為正說。若不能入是
0094a20: 為邪說。諸禪師顧成。成曰。如法師所問。不足三大
0094a21: 禪師之酬。淨因小長老可以使法師無惑也。成召
0094a22: 善。善應諾。成曰。法師所謂佛之小乘教者乃有義
0094a23: 也。大乘始教者乃空義也。大乘終教者乃不有不
0094a24: 空義也。大乘頓教者乃即有即空義也。一乘圓教
0094b02: 能入五教。至於百工伎藝諸子百家悉皆能入。成
0094b03: 乃喝一喝。問善曰還聞麼。善曰聞。成曰。汝既聞。則
0094b04: 此一喝是有能入小乘教。成須臾又召善曰。還聞
0094b05: 麼。曰不聞。成曰汝既不聞。則適來一喝是無能入
0094b06: 始教。成又顧善曰。我初一喝。汝既道有。喝久聲消。
0094b07: 汝復道無。道無則元初實有。道有則于今實無。不
0094b08: 有不無。能入終教。成又曰。我有一喝之時。有非是
0094b09: 有。因無故有。無一喝之時。無非是無。因有故無。即
0094b10: 有即無。能入頓教。成又曰。我此一喝不作一喝用。
0094b11: 有無不及。情解俱忘。道有之時纖塵不立。道無之
0094b12: 時橫空。即此一喝。入百千萬億喝入此一喝。
0094b13: 是能入圓教。善不覺身起于座。再拜於成之前。成
0094b14: 復為善曰。非惟一喝為然。乃至語默動靜一切時
0094b15: 一切處一切物一切事。契理契機。周遍無餘。於是
0094b16: 四眾歡喜。聞所未聞。龍顏大悅。
0094b17: 太宗十問會元六太宗皇帝一日幸相國寺。見僧看
0094b18: 經問曰是甚麼經。僧曰仁王經。　帝曰既是寡人
0094b19: 經因甚在卿手裡。僧無對雪竇代曰。皇天無親。唯德是輔。幸開
0094b20: 寶塔問僧。卿是甚人。對曰塔主。　帝曰。朕之塔為
0094b21: 甚麼卿作主。僧無對雪竇代曰。合國咸知。一日因僧朝見。
0094b22: 帝問甚處來。對曰廬山臥雲庵。　帝曰。朕聞臥雲
0094b23: 深處不朝天。為甚到此。僧無對雪竇代曰。難逃至化僧入對
0094b24: 次奏曰。陛下還記得麼。帝曰甚處相見來。奏曰靈
0094c01: 山一別直至如今。　帝曰卿以何為驗。僧無對雪竇
0094c02: 代云。貧道得得來京寺回祿。藏經悉為煨燼。僧欲乞宣賜。
0094c03: 　召問。昔日摩騰不燒。如今為甚燒。僧無對雪竇
0094c04: 代云。陛下不忘付屬。帝夢神人報曰。請　陛下發菩提心。
0094c05: 因早朝宣問左右街。菩提心作麼生發。街無對雪竇
0094c06: 代云。實謂今古罕聞。智寂大師進三界圖。帝問。朕在那一界
0094c07: 中。寂無對保寧勇代云。陛下何處不稱尊。一日朝罷。　帝擎問
0094c08: 丞相王隨曰。既是大庾嶺頭提不起。為甚麼在
0094c09: 朕手裡。隨無對。
0094c10: 耽章寶鏡洞山法嗣　僧寶傳曹山寶鏡三昧。其詞曰。如是
0094c11: 之法。佛祖密付。汝今得之。其善保護。銀盃盛雪。明
0094c12: 月藏鷺。類之弗齊。混則知處。意不在言。來機亦赴。
0094c13: 動成窠臼。差落顧佇。背觸俱非。如大火聚。但形文
0094c14: 彩。即屬染污。夜半正明。天曉不露。為物作則。用拔
0094c15: 諸苦。雖非有為。不是無語。如臨寶鏡。形影相視。汝
0094c16: 不是渠。渠正是汝。如世嬰兒。五相完具。不去不來。
0094c17: 不起不住。婆婆和和。有句無句。終必得物。語未正
0094c18: 故。重离六父。正回互。疊而為三。變盡成五。如荎
0094c19: 徒結反。具五味草也草味。如金剛杵。正中妙挾。敲唱舉。通
0094c20: 宗通塗。挾帶挾路。錯然則吉。不可犯忤。天真而妙。
0094c21: 不屬迷悟。因緣時節。寂然昭著。細入無間。大絕方
0094c22: 所。毫忽之差。不應律呂。今有頓漸。緣立宗趣。宗趣
0094c23: 分矣。即是規矩。宗通趣極。真常流注。外寂中搖。係
0094c24: 駒伏鼠。先聖悲之。為法檀度。隨其顛倒。以緇為素。
0095a01: 顛倒相滅。肯心自許。要合古轍。請觀前古。佛道垂
0095a02: 成。十劫觀樹。如虎之缺。如馬之。以有下劣。寶几
0095a03: 珍御。以有驚異。黧奴白牯。羿以巧力。射中百步。箭
0095a04: 鋒相直。巧力何預。木人方歌。石兒起舞。非情識到。
0095a06: 奉非輔。潛行密用。如愚。若魯但能相續。名主中主。
0095a07: 南衙題辭
0095a08: 新開鴨巴陵新開顥鑒大師傳燈廿二僧問巴陵祖意教
0095a09: 意是同是別。陵曰。寒上樹。鴨寒下水。
0095a10: 石門錐首山念法嗣　會元十一石門蘊聰慈照禪師。上堂。
0095a11: 十五日已巳前諸佛生。十五日已巳後諸佛滅。十五日
0095a12: 已巳前諸佛生。你不得離我這裡。若離我這裡。我有
0095a13: 子你。十五日已巳後諸佛滅。你不得住我這裡。
0095a14: 若住我這裡。我有錐子錐你。且道正當十五日。用
0095a15: 即是。用錐即是。遂有偈曰。正當十五日。錐一
0095a16: 時息。更擬問如何。回頭日又出。
0095a17: 無餘喝道
0095a18: 萬卦題詩
0095a19: 蚊鑽鐵牛會元九泉州招慶院道匡禪師。僧問如何
0095a20: 是西來意。師曰蚊子上銕牛。溈山一日問雲岩。聞
0095a21: 汝久在藥山是否。岩云是。山曰藥山大人相如何。
0095a22: 岩云涅槃後有。山曰涅槃後有作麼生。岩云水灑
0095a23: 不著。雲岩問溈山。百丈大人相如何。山曰巍巍
0095a24: 堂堂煒煒煌煌。聲前非聲色後非色。蚊子上鐵牛。
0095b01: 無汝下觜處。
0095b02: 踞解秤槌會元十二僧問大愚如何是佛。愚曰鋸解秤
0095b03: 槌。
0095b04: 龐蘊是非傳燈八龐居士問本溪和尚。丹霞打侍者
0095b05: 意在何處。溪曰大老翁見人長短在。士曰為我與
0095b06: 師同參方敢借問。溪曰。若恁麼。從頭舉來。共你商
0095b07: 量。士曰。大老翁。不可共你說人是非。溪曰念翁年
0095b08: 老。士曰罪過罪過。
0095b09: 清平豐儉翠微無學法嗣　傳燈十五鄂州清平山令遵禪師。
0095b10: 上堂曰。諸上坐。夫出家人須會佛意始得。若會佛
0095b11: 意不在僧俗男女貴賤。但隨家豐儉安樂便得。諸
0095b12: 上坐盡是久處叢林參尊宿。且作麼生會佛意。
0095b13: 試出來大家商量。莫空氣高。至後一事無成。一生
0095b14: 空度。若未會佛意。直饒頭上出水。足下出火。燒身
0095b15: 鍊臂。聰惠多辨。聚徒一千二千。說法如雲如雨。講
0095b16: 得天華亂墜。只成箇邪說。爭競是非。去佛法大遠。
0095b17: 在諸人幸值色身安健。不值諸難。何妨近前。著此
0095b18: 工夫。體取佛意好。
0095b19: 大顛佛光石頭法嗣　事苑四韓愈至潮州。聆大顛禪師
0095b20: 之名。累邀之不至。一日大顛特往謁之。愈曰。三請
0095b21: 不來。不召何來。曰。三請不來為侍郎。不召而來為
0095b22: 佛光。愈曰如何是佛光。顛曰看看。
0095b23: 雪峰火焰會元七玄沙因雪指火曰。三世諸佛在
0095b24: 火焰裡轉大法輪。沙曰近日王令稍嚴。曰作麼
0095c02: 說法。三世諸佛立地聽。
0095c03: 大惠還僧圓悟勤法嗣　會元十九臨安府徑山宗杲大惠普
0095c04: 覺禪師道法之盛冠于一時。眾二千餘。皆諸方俊
0095c05: 乂。侍郎張公九成亦從之游。灑然契悟。一日因議
0095c06: 及朝政與師連禍。紹興辛酉五月毀衣牒。屏居衡
0095c07: 陽。乃裒先德機語。間與拈提。離為三帙。目曰正法
0095c08: 眼藏。凡十年移居梅陽。又五年高宗皇帝特恩放
0095c09: 還。明年春復僧伽梨。四方席以邀。率不就。後奉
0095c10: 朝命居育王。逾年有旨改徑山。道俗歆慕如初。
0095c11: 寂音遭貶真淨文法嗣　僧寶傳十九清源惠供覺範。號寂音尊
0095c12: 者。崇寧元年反於長沙雲。是時陳公瓘瑩中謫
0095c13: 嶺外。以偈見寄。且欲其為負華嚴經入嶺。偈曰。大
0095c14: 士遊方興盡回。家山風月絕纖埃。杖頭多少閑田
0095c15: 地。挑取華嚴入嶺來。師和之曰。因法相逢一笑開。
0095c16: 俯看人世過飛埃。湖湘嶺外休分別。圓寂光中共
0095c17: 往來。其後師坐與公遊而獲譴。
0095c18: 首山竹篦風穴沼法嗣　會元十一首山拈竹篦問僧。喚作竹
0095c19: 篦則觸。不喚作竹篦則背。且道喚作甚麼。
0095c20: 玄冥木
0095c21: 
0095c22: 禪苑蒙求卷之下終
