0524c01: 
0524c02: 
0524c03: 
0524c04: 
0524c05: 
0524c06: 
0524c07: 金剛經持驗目錄
0524c08: 
0524c09: 上卷
0524c10: 魏博士盧景梁釋琰法師
0524c11: 隋趙文若隋寺丞趙文昌
0524c12: 隋博士徐孝克隋書生荀氏
0524c13: 隋邑令睦彥通隋參軍杜之亮
0524c14: 隋宋國公蕭瑀隋釋法藏
0524c15: 唐蘇仁欽唐陳昭
0524c16: 唐刺剌史任義方唐趙文信
0524c17: 唐大理司馬喬卿唐陳文達
0524c18: 唐尉白仁哲唐尉陳利賓
0524c19: 唐元初唐判司王令望
0524c20: 唐將軍魏恂唐王
0524c21: 唐田參軍唐丞李丘一
0524c22: 唐司馬崔文簡唐博士吳思玄
0524c23: 唐縣丞呂文展唐王虞候
0524c24: 唐陳哲唐丞蘇朗
0525a01: 唐邑令李唐吳逵
0525a02: 唐王待制唐邑令李惟燕附惟玉
0525a03: 唐孫明唐推司楊旬
0525a04: 唐孫翁唐宋參軍
0525a05: 唐節度張齊丘唐府掾陸康成
0525a06: 唐張國英唐徐
0525a07: 唐王孝廉唐別駕周伯玉
0525a08: 唐任自信唐太常段成式
0525a09: 唐節度吳少陽唐強伯達
0525a10: 唐司空嚴綬唐吳可久
0525a11: 唐邢行立唐趙安
0525a12: 唐倪勤唐州軍將
0525a13: 唐牙將甯勉唐張政
0525a14: 唐房翥唐竇夫人盧氏
0525a15: 唐烽子母唐善化縣婆
0525a16: 唐何軫妻劉氏唐康仲戚母
0525a17: 唐宋衎妻楊氏唐釋明度
0525a18: 唐釋明濬唐釋慧
0525a19: 唐三刀師唐釋會宗
0525a20: 唐釋法正唐釋靈幽後續唐盧弁唐張無是
0525a21: 下卷
0525a22: 宋宋承信宋朱進士
0525a23: 宋承局周興宋參軍郭承恩
0525a24: 宋范文正公宋馮侍御
0525b01: 宋司理柴注宋華友
0525b02: 宋陸翁宋李玄宗女
0525b03: 宋王功妻宋王氏
0525b04: 宋蔣大士宋釋道寧
0525b05: 宋釋嵩明教宋釋清
0525b06: 元釋聰禪師明孫廿二
0525b07: 明道士陳入玄明嚴江
0525b08: 明周廷璋明少保戚繼光
0525b09: 明馮勤明大參顏光
0525b10: 明周少岳明進士陳明遠
0525b11: 明州守李時英明侍中鍾復秀徐遵壽
0525b12: 明盛在德明進士王泮
0525b13: 明縣令屠隆明張元
0525b14: 明大司姜寶明王公方麓
0525b15: 明沈濟寰明沈公光華
0525b16: 明晉陵訟師明鄒軏
0525b17: 明內監張愛明范氏僕
0525b18: 明胡燃明憲副項希憲
0525b19: 明文伯仁明吳奕德
0525b20: 明邑令王立轂閬州龍義明郡守蔡槐庭
0525b21: 明汪公可受明二府文元發
0525b22: 明朱恭靖公明鄧少峰
0525b23: 明吳君平明計仲偉高貴
0525b24: 明李受伯明施嶧陽
0525c01: 明張守誠明揮使朱壽增
0525c02: 明別駕唐時明布政宗起
0525c03: 明庠生高孝纘明錢永明妻張氏
0525c04: 明劉道隆母李氏明唐別駕姪女
0525c05: 明譚工部母明濮可重妻王氏
0525c06: 明費氏明釋懷林
0525c07: 明釋楚石明洞庭寺僧
0525c08: 明釋普靜明釋廣徹
0525c09: 明釋寒明釋法禪
0525c10: 明釋周淨山明獨目金剛尼
0525c11: 明尼慧貞大清孝廉虞庶顏
0525c12: 大清周德聞大清王有義
0525c13: 大清袁應和
0525c14: 
0525c15: 
0525c16: 
0525c17: 念經儀式
0525c18: 若有人受持金剛經者。先須淨手焚香開卷。至心念
0525c19: 淨口業真言。淨法界真言。各三遍。然後啟請八金剛。
0525c20: 四菩薩名號。
0525c21: 淨口業真言
0525c22: 脩唎脩唎摩訶脩唎。脩脩唎。薩婆訶
0525c23: 淨法界真言
0525c24: 唵
0526a01: 請八金剛
0526a02: 奉請青除災金剛奉請辟毒金剛
0526a03: 奉請黃隨求金剛奉請白淨水金剛
0526a04: 奉請赤聲火金剛奉請定持災金剛
0526a05: 奉請紫賢金剛奉請大神金剛
0526a06: 請四菩薩
0526a07: 奉請金剛眷菩薩奉請金剛索菩薩
0526a08: 奉請金剛愛菩薩奉請金剛語菩薩
0526a09: 發願文
0526a10: 稽首三界尊歸命十方佛我今發弘願
0526a11: 持此金剛經上報四重恩下濟三途苦
0526a12: 若有見聞者悉發菩提心盡此一報身
0526a13: 同生極樂國
0526a14: 開經偈
0526a15: 無上甚深微妙法百千萬劫難遭遇
0526a16: 我今見聞得受持願解如來真實義
0526a17: 
0526a18: No. 1635-A
0526a19:  金剛經持驗紀序
0526a20: 
0526a21: 佛說般若經六百卷。金剛則其中第五百七十七卷
0526a22: 也。中峰云。六百卷廣說般若。專為小乘人。融通陶汰。
0526a23: 欲其淨治心器。然後以上乘圓頓甘露之味貯之。故
0526a24: 此經大旨。以無相無住無為為宗。重疊翻覆。隨立隨
0526b01: 掃。極是談空。究竟不是談空。所謂如來是真實語者。
0526b02: 不誑語者。故又云。信心清淨。即生實相。如龜毛兔角。
0526b03: 只說龜無毛。兔無角。此語最堪破俗。只看中間無實
0526b04: 無四字。世尊已巳自道破全經註矣。實處都。
0526b05: 處都實。不生不滅。滅滅生生。塵勞法相。一刀齊斷。勇
0526b06: 猛撇脫。直尋本來。是之謂阿耨多羅三藐三菩提心。
0526b07: 是之謂金剛般若波羅蜜。然經中一邊說應住降伏。
0526b08: 即一邊說信心淨信。一邊說經義。即一邊說果報。一
0526b09: 片婆心。千般苦舌。其欲度善男子女人。急於護念。囑
0526b10: 付諸菩薩。其欲度一切眾生。更急於度善男子女人。
0526b11: 故凡所言諸法相。如潭中雲影。雪上爪痕。空靈脫化。
0526b12: 說無可說。獨至來世有人。於此經受持演說。乃至四
0526b13: 句偈等。輒盛推荷擔。讚嘆希有。極口許以無量無邊
0526b14: 福德。此語前後凡十數見。無非鼓舞五百歲以後人。
0526b15: 一下破除諸相。親證般若故。此經者世尊誨人不倦
0526b16: 之書也。以眾生度眾生。以非眾生度眾生。實則眾生
0526b17: 各各自度。我非度眾生。眾生亦不見為我度眾生。故
0526b18: 眾生即佛。佛即眾生。無分相。亦無合相。或謂果報之
0526b19: 說。專為第三等人說法。似於六祖諸師。高占地步。將
0526b20: 作是紀者。不應以第一第二等人待來世耶。古云滿
0526b21: 街是聖。即可云滿塵界是佛。既云是佛。何分三等。為
0526b22: 此說者。所稱凡夫之以我為見。猶之四相未空者耳。
0526b23: 佛曾說應以某身得度者。即現某身而為說法。我今
0526b24: 亦不論第一第二第三等人。只是有三千大千世界
0526c01: 千萬億受持此經者。即不難現三千大千世界千萬
0526c02: 億佛身而為說法。但令得聞是說。歡喜奉行。是諸佛
0526c03: 慧命不斷。自然空落地。鐵樹夜花。任搜羅增續。繁
0526c04: 辭累冊。如柯古以來諸人。不過以佛語證明佛語。
0526c05: 非另添一般說法也。佛又云。我若具說。人或狂亂。狐
0526c06: 疑不信。今日倘有淨信無疑之人。佛將以所欲具說。
0526c07: 歡喜向其人傾倒吐之。佛固是真實語者。不誑語者。
0526c08: 況此編紀事。徵信古今。又何狂亂狐疑之有。雖然。菩
0526c09: 薩於法。應無所住。寧福德相可如是住乎。知無相無
0526c10: 我。即知福德不應貪著。佛非但為諸菩薩言也。請為
0526c11: 受持者轉一語曰。佛說果報即非果報。是名果報。佛
0526c12: 說不受福德。即非不受福德。是名不受福德。
0526c13: 
0526c14: No. 1635-B
0526c15:  勸流通金剛經引
0526c16: 
0526c17: 金剛經為最上乘法。五祖於般若六百卷中。獨推此
0526c18: 經。為見性成佛要門。普勸僧俗受持。自秦魏諸法師
0526c19: 翻譯後。帝王宰官以迄士庶。無不奉行轉誦。其持驗
0526c20: 靈應。代著明徵。唐有太常鳩異。宋太宗有太平廣
0526c21: 記。近代則唐宜之巾馭乘。王載生新異錄。冒宗起受
0526c22: 持果報諸編。莫不竭力宣揚聖鐸。廣度迷津。弘法施
0526c23: 而續慧命。厥功誠不朽哉。集中所載。因果縷縷。火可
0526c24: 使返。水可使出。疾可使甦。厄可使脫。算可使綿。名可
0527a01: 使成。嗣可使續。福可使集。枷杻可使自開。刀鋸可使
0527a02: 自落。上可超拔先亡。下可消釋宿冤。陰吏鬼使不敢
0527a03: 近。太山神君不敢錄。諸天設寶浮圖覆貯之。閻羅
0527a04: 具金榻銀床供奉之。更能解脫塵勞。往生淨土。冥府
0527a05: 稱之。曰續命經。功德經。其為幽明尊禮。至極可知。即
0527a06: 書寫誦讀功德。已巳不可思議如是。而況能發明心地。
0527a07: 精進受持者哉。所謂護法諸神。既護法寶。自護闡法。
0527a08: 載寶之人。斷斷如矣。克復甫發心纂次記事。適遇同
0527a09: 志善友。共發菩提。捐費助刊。古今。參聞見。頗竭心
0527a10: 目之力。未能僭僣謂大成。較昔庶云善本。念從來諸刻
0527a11: 多在吳中。他省尚希刊布。並生莊嚴佛土之中。未睹
0527a12: 法事流通之勝。豈非天壤間一缺陷事。謹告同志善
0527a13: 信。獲見是紀。不吝廣為刻施。或仍原本。或易新編。其
0527a14: 見聞所及。有關持驗者。尤冀續輯。俾足鼓勵將來。歸
0527a15: 依不朽。昔賢有為劈窠圖者。勸人念佛。卒以他人念
0527a16: 佛。往往得生淨土。乃歸功施圖之人。亦生淨上。又善
0527a17: 過格云。能以最上乘法授人。使之因言省悟。傳一人
0527a18: 者當十善。十人當百善。傳大貴人。大力量。大豪傑者。
0527a19: 當千善。蒐採繕梓。印卷施人者。當萬善。今此般若要
0527a20: 典。無上密諦。誠能羽翼傳播。自覺覺他。將見慧光不
0527a21: 斷。善果同圓。八部天龍。共擁琅函之軸。六塵火宅。齊
0527a22: 開曇之花。謹疏短引。用勸同人。
0527a23: 同善道人　克復　敬懇
0527a24: 
0527b01: 
0527b02: 
0527b03: 
0527b04: 凡例八則
0527b05: 一經文流傳久遠。前後凡六譯。字句不無稍殊。茲一
0527b06: 遵姚秦三藏法師原譯。則諸疑可決矣。
0527b07: 一本經三十二分。相傳分自昭明太子。南唐保大五
0527b08: 年。壽春所刻。遵原藏本。不標分數。實稱融貫。近多
0527b09: 因之。但標分世傳已巳久。中峰略義。亦仍彼分。便誦
0527b10: 持也。
0527b11: 一經中字音。梵與華異。一字有讀作數音。本字另讀
0527b12: 別音者。及間有難字。俱明註以便初學。
0527b13: 一紀事首敘歷朝。始自後魏。迄昭代。古今並列。方信
0527b14: 從有據。但唐及明事頗詳。而宋元遂爾寥寥。以時
0527b15: 無太常唐別駕諸賢故也。善事湮沒。令名不彰。
0527b16: 後起纂述之功。其可少乎。
0527b17: 一紀事先善男子。善女人。次比丘比丘尼。往刻多廣
0527b18: 列緇屬。空門弟子。崇信佛典。分固應爾。唯俗家學
0527b19: 道。真如青蓮。出污泥而不染。尤嘆希有。故集中編
0527b20: 次為詳。
0527b21: 一稗官野史。類多荒唐。風聞塗說。未堪傳信。茲集考
0527b22: 據最嚴。凡事跡稍涉可疑。俱行刪汰。務使表章真
0527b23: 實。足供激勸。每條下詳注所出。以昭信也。
0527b24: 一評論所以發明本案旨意。必言之前後。觸處醒發。
0527c01: 則閱者心眼頓開。自然關著痛癢。言無當之誚。
0527c02: 庶幾免之。男石百拜敬述
0527c03: 
0527c04: 
0527c05: 
0527c06: 
0527c07: No. 1635
0527c08: 歷朝金剛持驗紀上卷卷上
0527c09: 
0527c10: 荊溪周克復重朗纂男周石訂
0527c11: 吳門陳濟生皇士參
0527c12: 後魏盧景裕字仲儒。節閔初。為國子博士。崇信釋氏。
0527c13: 註周易論語。族兄神禮據鄉人謀叛。逼裕同力以應
0527c14: 西魏。繫晉陽獄中。至心念金剛經。枷自脫。齊神武
0527c15: 作相。特見原宥。嗟夫。人有受陽世陰司之枷桎梏。
0527c16: 而不求脫者乎。然眼前之恩愛枷。快樂桎梏。何以
0527c17: 認為性命。而不知脫。且重重糾結。而不肯脫也大惑
0527c18: 不解。可悲可憐。若能等一受持如景裕。則前因後際。
0527c19: 一齊斷絕。得大自在矣出報應記。
0527c20: 梁天監中。有琰法師。居長安招提寺。年十一。出家。偶
0527c21: 同寺僧。往相士家。相士謂琰曰。可惜聰明。止十八歲
0527c22: 耳。琰聞不樂。歸詣藏經殿。焚香禮佛。願賜經一卷。畢
0527c23: 世受持。隨手於藏函內。抽得金剛經。晝夜持誦。忽一
0527c24: 日更深。房中有五色光明。須臾見一梵僧。身長丈五
0528a01: 許。語琰曰。汝壽十八當亡。以真誠持大乘經力增延
0528a02: 矣。言訖不見。琰年踰十九。復遇相士。愕然曰。吾夭師
0528a03: 相全消。何脩至此。琰曰。專心持念金剛經。相士曰。師
0528a04: 壽當至九十二矣。屆期坐化。異香滿室出金剛證果。
0528a05: 隋趙文若。開皇初。病亡。經七日。家人將殮。忽縮一足
0528a06: 遂停。既蘇云。被一人追入冥城。王問在生有何功德。
0528a07: 答云。惟持金剛經。王曰。此第一功德。算雖盡可延。又
0528a08: 曰。諸罪更重殺生。卿每以羊充庖。遣使領至受苦
0528a09: 處。北行二三里。高牆下有穴。僅可容身。從此穴出。登
0528a10: 一高阜。四望遙。一城極高峻。煙火接天。黑氣溢地。
0528a11: 備聞哀號聲。文若掩蔽耳目。叩頭求出。仍覺心破。口
0528a12: 中出血。使者引回見王曰。汝好啖肉。薄罰難免。索長
0528a13: 釘五枚。釘頭及兩手足。痛楚異常。從此絕肉持經。後
0528a14: 因公事至驛。忽夢一青衣女求救。因問驛吏。有何物
0528a15: 食。報云。一羊甚肥。視之則。青也。文若云。我不食
0528a16: 肉。遂贖放之。楞嚴經云。以人食羊。羊死為人。人死為
0528a17: 羊。乃至死死生生。互來相啖。趙文若雖持經延算。終
0528a18: 以嗜肉受長釘。若無此功德。則殺報輪迴。無休息矣
0528a19: 出太平廣記。
0528a20: 隋開皇十一年。大府寺丞趙文昌暴卒。惟心尚煖。復
0528a21: 活云。初死。有人引見閻羅王。王問曾作福業否。文昌
0528a22: 答以家貧。無力營善事。惟專心持誦金剛經。王合掌
0528a23: 讚言善哉。汝持此因果甚大。使人引向藏內取經。昌
0528a24: 西行五六里。見屋數十間甚華麗。滿貯經典。信手抽
0528b01: 取一卷。即金剛經也。捧至王所。一人執卷在西。文昌
0528b02: 東立向誦。一字不遺。王大歡喜。即放昌還。令引從南
0528b03: 門出。見周武帝在門側房。身著三重鉗。喚昌云。汝
0528b04: 是我本國人。識我否。文昌云。臣昔宿衛陛下。帝曰。卿
0528b05: 是舊臣。還家。可向隋皇帝說。吾諸罪辯了。唯滅佛法
0528b06: 罪重難免。望代營功德。得離地獄。昌辭行出南門。見
0528b07: 一人在大糞坑中。頭髮上出。引人指云。此是秦將白
0528b08: 起寄禁於此。罪猶未了。昌既蘇。奏聞。詔天下戶口錢。
0528b09: 為武帝轉。金剛經。仍錄事狀入隋史。桉周世宗毀銅
0528b10: 佛像曰。佛教以頭目髓腦。有利眾生。尚無所惜。寧復
0528b11: 以銅像為愛乎。鎮州大悲像。甚有靈應。擊毀之。以斧
0528b12: 鉞自胸鑱破。其後世宗北征。疽發洞胸。果報亦何慘
0528b13: 也出法苑珠林。
0528b14: 隋國子博士徐孝克。自少欽信釋典。經論多所解釋。
0528b15: 陳天嘉中。除剡令。大建四年。徵秘書丞不就。遭侯景
0528b16: 亂鬻妻養母。蔬食長齋。持菩薩戒。都宮省多鬼怪。孝
0528b17: 克居之。妖變皆息。陳亡入長安。文帝聞其名行。召令
0528b18: 於尚書都堂。講金剛般若經。時開皇十二年。卒年七
0528b19: 十三。臨終念佛。室有異香。里驚異。史載孝克。徐陵
0528b20: 弟。性至孝。出家改名法整出受持果報。
0528b21: 隋書生荀氏。居益州。新繁縣西四十里王李村。素行
0528b22: 韜晦。人莫知之。於村東空地上。遙望空。手書金
0528b23: 剛經。遂感諸天龍神覆護。此地丈許。遇雨不濕。如屋
0528b24: 覆然。諸牧牛小兒。皆於此處避雨。至唐武德中。有異
0528c01: 僧語村人曰。此地空中。有人書金剛經於此。諸天設
0528c02: 寶於其上。不可汙褻。自是設欄圍遶。供養佛像。每
0528c03: 齋日。遠近設供誦經。常聞天樂。聲震一方。按金剛般
0528c04: 若。體同空。世人書經。多繇福報起念。荀子向空書
0528c05: 經。明是解空榜樣。書而無書。所謂無住相書也。證悟
0528c06: 從空不可思議來。感諸寶天樂。福德亦不可思
0528c07: 議出三寶感通記。
0528c08: 隋睦彥通宰武牢邑。日持金剛經十卷。李密盜起。人
0528c09: 欲殺之。以應義旗。彥通遂投身城下。賊拔刀逼殺。前
0528c10: 有深。遂躍入。空中見金剛神。以手接彥通臂。置盤
0528c11: 石上。都無傷損。呼曰。感汝念經。故來相救。彥通還家。
0528c12: 所接右臂。奇香累日不散。後位至方伯。一日無病。索
0528c13: 筆書偈。沐浴而逝。偈曰。八十九年在世。隨身做些活
0528c14: 計。今日撒手便行。明月清風自在。冒宗起曰。今日殺
0528c15: 運相續。人命如絲。余與宜之。皆從箭鋒頭弄弗律也。
0528c16: 此時聞此因果者。急急發願持誦。借刀兵地獄。為解
0528c17: 脫津梁。莫到沒巴鼻處。苦屈出報應記。
0528c18: 隋杜之亮。仁壽中。為漢王諒府參軍。後諒於并州舉
0528c19: 兵反敗。亮與僚屬皆繫獄。日夜涕泣。忽夜夢一僧曰。
0528c20: 汝但念誦金剛經。此厄可度。至曉。取經專誠習念。及
0528c21: 主者引眾就戮。唱者俱死。惟無亮姓名。主者皆坐罰。
0528c22: 俄以赦免。顯慶中。卒於黃州刺剌史。異哉亮當引頸就
0528c23: 戮時。忽失姓名。轉無頭之鬼。為不壞之身。則以專。誠
0528c24: 勝口誦也。視枷自脫者。更奇矣出太平廣記。
0529a01: 隋蕭瑀梁武帝玄孫。入隋。為中書令。封宋國公。女為
0529a02: 帝后。瑀篤信佛法。常持金剛經。因議伐高麗。忤帝旨。
0529a03: 與賀若弼高熲同禁。欲寘於法。瑀八日間。念金剛經
0529a04: 七百遍。明日桎梏忽自脫。守者失色。復為著至殿前
0529a05: 瑀獨蒙宥。弼熲俱重罰。瑀因著。般若靈驗十八條。造
0529a06: 三尺檀香塔貯經。按唐太宗以瑀好佛。齎繡佛一
0529a07: 軀。繡瑀狀於像側。又賜王褒所書大般若經。并賜
0529a08: 袈裟。充講誦用。又稱瑀。不可以利誘。不可以死。
0529a09: 想是金剛定力出報應記。
0529a10: 隋沙門法藏。居鄜州寶室寺。性淳行古。開皇中。在洛
0529a11: 川縣。建造寺宇。變賣衣。起殿屋二所。又寫經八
0529a12: 百餘卷。至唐武德二年二月。染疾。昏寐中。見金剛神
0529a13: 執經一卷。謂汝造寺寫經。有互用之罪。我今授金剛
0529a14: 經一卷。果能至心書寫。流通讀誦。互用之罪悉滅矣。
0529a15: 俄疾愈。遂罄鬻所有。寫經百卷。修諸善行。不涉世緣。
0529a16: 壽至九十九歲。正月十五日。延眾念法華。金剛。各一
0529a17: 七卷。端坐書偈。別大眾曰。今年九十九。看看無所有。
0529a18: 更莫問如何。憑空打筋斗。一時緇素。咸阿彌陀佛
0529a19: 化身接引。往生極樂。按張安道寫楞伽寘金山。後世
0529a20: 轉生。覺為己已書。東坡屬公書完。藏為家寶。坡寫一卷。
0529a21: 藏之山中。古人寫經。願力如此。又佛門中因果。較世
0529a22: 法更嚴。所云磚錢不許買瓦也。均之善法。尚錯不得。
0529a23: 矧不善法哉。昔靈覺寺僧寶明。自云。出家之前。曾作
0529a24: 隴西太守。造靈覺寺成。即棄官入道。雖不禪誦。禮拜
0529b01: 不缺。死後。冥王責之曰。卿作守時。屈理枉法。劫取民
0529b02: 財。雖造佛寺。非卿之力。合此案觀之。凡世自謂功德。
0529b03: 而竟成惡業者多矣。寧獨造寺寫經。有互用之罪出
0529b04: 金剛證果。
0529b05: 唐武德間。長安富豪蘇仁欽。恣意宰割烹炮。被殺者。
0529b06: 陳訴陰司。追魂繫獄。仁欽重病經年。減算夭亡。冥王
0529b07: 語曰。緣爾前生修善。現世富饒。爾今恣殺業重。惡報
0529b08: 當償。即令驅至刀山樹。欽惶怖哀告。在生雖未作
0529b09: 善。曾請金剛經一卷。捨與安國寺已巳化僧神敬受持。
0529b10: 僧雖遷化。可以對證。須臾異香芬馥。一僧執經至殿。
0529b11: 言久。與仁欽受持。有般若功。王即合掌放還。得再生。
0529b12: 因印施法華經一百部。金剛經一千卷。修水陸大齋
0529b13: 濟眾。忽夜夢亡父文忠曰。我為富不仁。殺生害命。老
0529b14: 墮廁中。死陷地獄。因汝修功德。得生天界矣出金剛證果。
0529b15: 唐武德年間。江陵人陳昭。奉齋持念金剛經。累積功
0529b16: 行。有大蟒。每日在座側。聽經畢。即退。人力昌勇悍。
0529b17: 疑為妖。擊殺之。蛇訴冥司。追攝力昌。令蛇纏身噬囓。
0529b18: 遂託夢告妻曰。蛇願聽經百卷。便可昇騰。只欠七卷
0529b19: 耳。我誤殺之。今受苦厄。速請僧寫金剛經七卷。懺悔
0529b20: 救我。妻貧甚不能為。有五歲男名僧護。見母悲泣。謂
0529b21: 曰。何不賣兒救父乎。母遂抱兒出市。賣蜀客得錢兩
0529b22: 貫。請僧寫經。禮祝三寶。一願亡夫滅罪。二願母子重
0529b23: 逢。自是憶子目盲。日誦金剛。行乞於市。其子隨客往
0529b24: 蜀三十年。繼父母俱亡。忽念生母。回江陵尋覓未見。
0529c01: 買宅暫居。偶值節臘祭祖。祝云。我不幸幼孤。母賣子
0529c02: 薦父。今尋母無。願父母同超三界。適其母就齋求
0529c03: 乞。聞此語。大呼云。我是汝母。當年賣契。現在住處籃
0529c04: 內。護抱母痛哭。焚香拜天。取水口。與母目。左右
0529c05: 皆明出金剛證果。
0529c06: 唐括州刺剌史。樂安任義方。武德年中。死經數日而蘇。
0529c07: 自云。被引見王。王令人引觀地獄。與佛經所說不殊。
0529c08: 地下盡夜昏暗。如霧中行。家人以義方心有溫氣。即
0529c09: 請僧誦金剛經。義方於地下。隱隱聞經聲。王檢其案。
0529c10: 謂吏曰。彼算未盡。何錯追。遂放歸。送者云。但隨經聲
0529c11: 即到舍。忽見一大坑當道。意欲跳越。遂落坑中。應時
0529c12: 即起。既得回生。因論說地獄。畫地成圖。所得俸祿。皆
0529c13: 造經像。延僧寫金剛般若千餘部。冒宗起曰。經聲出
0529c14: 於僧口。便出鬼門關。若妙法攝入信心。永斷生死種
0529c15: 矣出法苑珠林。
0529c16: 唐遂州人趙文信。貞觀元年暴死。三日復蘇云。初死
0529c17: 時。被人擁逐。同伴十人。相隨至閻羅王所。中有一僧。
0529c18: 王先問云。師在世修何功德。答云。唯誦金剛經。王起
0529c19: 合掌曰。師當昇天。何錯至此。言未訖。忽有天衣來下。
0529c20: 引師上天去。王復喚文信問之。答言。一生不讀佛經。
0529c21: 唯好庾信文章。王言庾信是大罪人。現受罪於此。汝
0529c22: 見識否。答以雖讀渠文章。未識其人。王令引信出。乃
0529c23: 龜也。隨令引去。少時復作人來。語云。我為生時好作
0529c24: 文章。妄引佛經。雜揉俗書。又誹謗佛法謂言不及孔
0530a01: 老之教。受此惡報。不能解脫文信回生。為人具述其
0530a02: 事。按唐扶溝令田霽。歿已巳歲餘。見夢其妻云。生前叨
0530a03: 中科第。自恃才俊。於往古聖之書。妄有譏駁。遇當
0530a04: 世名流。摘其所短。今在地下。日有兩蛇。三蜈蚣。出入
0530a05: 七竅歷諸苦痛。滿三百六十日。方得託生。然則口業
0530a06: 不除。雖誦經何益出法苑珠林。
0530a07: 唐大理司直司馬喬卿天性純謹。有志行。永徽中。為
0530a08: 揚州司戶曹。母亡。毀瘠骨立。刺剌血寫金剛經二卷。方
0530a09: 畢。忽見墓側。生二芝草。九日長尺有八寸。綠莖朱。
0530a10: 日瀝汁一升。味甘如蜜。取而復生出法苑珠林。
0530a11: 唐陳文達郪縣人。常持金剛經。為亡父母誦至八萬
0530a12: 四千卷。多見祥瑞。為人轉經。疾厄皆免。銅山人陳約。
0530a13: 曾追赴陰司。見地下築臺曰。此般若臺。待陳文達者。
0530a14: 其為冥司所敬如此。雲棲竹窗隨筆云。予生也晚。甫
0530a15: 聞佛法。而風木之悲已巳至。雖欲追之。末由也已巳。奉勸
0530a16: 世人。父母在堂。早勸念佛。父母亡日。誦經報恩出法
0530a17: 苑珠林。
0530a18: 唐白仁哲龍朔中。為虢州朱陽尉。運米遼東。過海遇
0530a19: 罡風。四望昏黑。仁哲焚香。急念金剛經。纔數遍。忽如
0530a20: 夢寐。見空中有一梵僧。謂曰。汝念真經。故來救汝。須
0530a21: 臾風定。八十餘人俱濟出報應記。
0530a22: 唐陳利賓會稽人。弱冠擢第。善屬詩文。釋褐長城尉。
0530a23: 少誦金剛經。遇厄多獲其助。開元中。賓自會稽江。赴
0530a24: 東陽。天久雨。江水瀰漫。同行二十餘船。乘風掛帆。須
0530b01: 臾天晦風烈。至界石竇。上水急流而下。波濤衝擊。不
0530b02: 得泊。前二十餘舟。皆至竇口敗。舟人恐懼無措。利賓
0530b03: 急誦金剛經。至急流所。忽有一物。狀如赤龍。橫出扶
0530b04: 舟。因得上。咸謂誦經之功出廣異記。
0530b05: 唐元初九江人。販薪於市。年七十。常持金剛經。晚歸
0530b06: 江北。中流風浪大起。同舟俱沒。惟初浮水上。即漂南
0530b07: 岸。舟泊者皆大商。見初背上光高數尺。疑是貴人。
0530b08: 爭遺之衣服與飯。乃知為村叟也。因詰光所自。云讀
0530b09: 金剛經五十年矣。在背者經也出太平廣記。
0530b10: 唐王令望。少持金剛經。還州臨溪。路極險阻。突遇
0530b11: 猛獸。急念此經。猛獸熟視。曳尾去。曾任安州判司。過
0530b12: 揚子江。夜暴風起。泊船百艘。相接盡沒。惟令望船獨
0530b13: 全。後終亳州譙令。閱此知罡風不能壞。大水不能沒。
0530b14: 猛獸不能傷。乃見不驚不怖之實際出報應記。
0530b15: 
0530b16: 衛大將軍。時京有蔡者。暴亡數日方蘇。自云。初至
0530b17: 冥司官以追人不得。將撻其使者。使者云。魏將軍持。
0530b18: 金剛經。善神擁護。追之不得。即別遣使復追。須臾還。
0530b19: 報並同。冥官曰。且罷追。恂聞之。更加精進出廣異記。
0530b20: 唐王陀為鷹揚府果毅。因病斷葷酒。發心誦。金剛經
0530b21: 日五遍。後染瘴疾。見鬼來。聞陀誦經聲便退。遙曰。
0530b22: 王令追汝。且止誦經。陀歇。鬼悉向前。陀乃昏迷欲絕。
0530b23: 須臾又來一鬼云。念經人。王令權放六月。既寤。遂一
0530b24: 心持誦。昏旦不息。過六月而鬼寂然矣。夜聞空中有
0530c01: 聲呼曰。汝以持經功德當壽九十。竟符其數出太平廣記。
0530c02: 唐易州田參軍慣畜鷹犬。畋獵為事。天寶初。易州放
0530c03: 鷹。於叢林棘上。見書一卷。乃金剛經也。遂發心持誦。
0530c04: 越數年。誦及二千餘遍。畋獵如故。後遇疾暴卒。至地
0530c05: 府。見諸鳥獸。周迴數畝索命。王問作罪何多。田無以
0530c06: 對。因發往吏局推問。其徒十人。吏令啟口。以一丸藥
0530c07: 擲入口。便生烈火。遍身焦爛。須臾滅。俄復成人。如
0530c08: 是六七輩。至田氏。累三丸不見火狀。吏怪之。復引見
0530c09: 王。具白初好畋獵。曾得金剛經於易州棘上。持誦二
0530c10: 千餘遍。王云。只此滅一切罪。命左右檢其福簿。果如
0530c11: 所白。王因令誦。經纔三紙。庭中禽獸。忽然不見。遂放
0530c12: 還。更延壽十五年。世人縱然一日戒殺。但得今日
0530c13: 無業而已巳。其已巳作之冤。依然猶在。惟持經。則息冤
0530c14: 於既往。種善果於將來。大有利益出廣異記。
0530c15: 唐李丘一。好鷹犬畋獵。萬歲通天元年。任高郵丞。忽
0530c16: 暴死。見兩人來追。一云姓段。同被追者。男女百餘人。
0530c17: 丘一被前驅。行可十餘里。見數十大槐樹。下有馬
0530c18: 槽。段云。五道大神。巡察人間善惡。於此歇馬。丘一方
0530c19: 知身死。至王門。段指一胥云。此人姓焦名承行公
0530c20: 事。遂被領見。王曰。汝好殺造業。忽見所殺禽獸。皆作
0530c21: 人語。乞早處分。進云。丘一未合死。曾造金剛經一
0530c22: 卷。王云。冥間號金剛經。為最上功德。即令領向經藏
0530c23: 親驗。至一殿。眾經充滿。丘一手。抽一卷。果是所造。既
0530c24: 迴見王。所殺生類。求造功德。丘一願。寫金剛經一百
0531a01: 卷眾歡喜盡散。王曰。放去。領出城云。盡力如此。何
0531a02: 以相報。丘一許。錢三百千。不受。云與造經二十部。至
0531a03: 一坑。推之。遂活。身在棺中。已巳三日矣。惟聞哭聲。驚
0531a04: 呼人至。破棺而出。旬日。寫經二十卷。焦復來謝。尋
0531a05: 百卷亦畢。揚州刺剌史奏其事。敕加丘一五品。仍充嘉
0531a06: 州招討使出報應記。
0531a07: 唐崔文簡先天中。任坊州司馬。屬吐蕃奄至。同被驅
0531a08: 掠。械甚嚴。至心念金剛經。三日。忽自開。吐蕃疑
0531a09: 有奸。箠撻。具以實對。復之。念未終又解。眾皆嘆異。
0531a10: 遂送出境。昔劉公安世。取楞嚴經。謂弟子馬永卿
0531a11: 曰。觀音大士。音性圓通。觀聽返入。離諸塵妄。能令眾
0531a12: 生。禁繫枷。所不能著。謂人得無畏力。則枷不能
0531a13: 為害。吾友可以此理諭人。使後人不至謗佛。夫元城
0531a14: 從司馬溫公受學者。其言如是。可開俗學之眼矣出
0531a15: 太平廣記。
0531a16: 唐吳思玄。天后朝。為太學博士。持金剛經日兩遍。多
0531a17: 有靈應。在京有疾。有巫褚細兒。星下祈禱。言事如神。
0531a18: 思玄往就見。細兒驚曰。公有何術。鬼見皆走。思玄知。
0531a19: 是經力。倍加精勵。日念五遍兒病。醫無效。思玄至。心
0531a20: 念經三日愈。又曾於渭橋見一老人。鬚髮皓然。著粗
0531a21: 縗服。怪問之。曰為所生母也。因言母年四十三時。有
0531a22: 異僧教云。汝欲長壽否。但念金剛經。母發心。日念兩
0531a23: 遍。終一百七歲。姨及鄰母誦之。並過百歲。余遵母訓。
0531a24: 年業已巳九十矣出報應記。
0531b01: 唐呂文展開元三年。任閬中縣丞。雅好佛典。尤專心
0531b02: 持誦金剛經至三萬餘遍。靈應奇異。年既衰暮。三牙
0531b03: 并落。忽牙生如舊。在閬中。時屬亢旱。刺剌史劉浚令祈
0531b04: 雨。纔持一遍。遂獲沛然。又苦霖潦。別駕又令誦經祈
0531b05: 晴。應時開霽。前後證驗。不能舉出太平廣記。
0531b06: 唐劉逸淮在汴時。韓弘為右廂虞候。王某為左廂虞
0531b07: 候。與弘相善。或謂二人取軍情。將不利於劉。劉大怒。
0531b08: 召詰之。弘即劉甥。控地碎首大言。劉意稍解。王某年
0531b09: 老。股戰不能辯。劉叱杖三十。時新造赤棒。頭徑數寸。
0531b10: 固以筋漆。受杖必死。弘昏造其家探之。無哭聲。又謂
0531b11: 其懼不敢哭。直入臥內。王竟無恙云。我讀金剛經四
0531b12: 十年。今方得力。初被杖時。見巨手如簸箕。翕然遮背。
0531b13: 因袒示韓。都無撻痕。弘素不好佛。自此與僧來往。日
0531b14: 自寫經十紙。積之計數百軸。後在中書。盛暑。有諫官
0531b15: 以事謁見。弘方洽汗寫經。怪問之。因具述王某事出
0531b16: 鳩異。
0531b17: 唐臨安陳哲。家住餘杭。精一練行。持金剛經。廣德初。
0531b18: 武康賊宋潭餘杭。哲富於財。將移徒避。之賊尋至。
0531b19: 哲謂是官軍。問賊今近遠。賊大怒曰。何物老奴。敢辱
0531b20: 我。爭以刺剌之。每下一。有五色圓光。徑五六尺。蔽
0531b21: 哲身不能中。賊驚嘆慚悔。捨之去出廣異記。
0531b22: 唐開元間。京兆武功丞蘇朗。持金剛經。闔門五十餘
0531b23: 口。歷年蔬食。妻崔氏亦誦此經。有親表見其因疾減
0531b24: 食。勸崔暫開肉禁。因市羊肉。啖之。纔入一臠。忽變為
0531c01: 骨。咽塞不下。又不能出。日暮氣絕。以體煖未殮。六日
0531c02: 方蘇云。冥王言汝夫是大菩薩。汝因食肉。金剛善神
0531c03: 變肉為骨。以此警汝。合年七十。為汝受持金剛般若。
0531c04: 今增至九十。放還。氏因悔悟不再犯。帝聞。御注經文。
0531c05: 流布天下。按唐玄宗開元二十三年。親註金剛經。中
0531c06: 書令張九齡等。請降御文。內外傳授。帝手詔報曰。偶
0531c07: 有所感。疏其所見。今請頒布。仍慮未愜。檢校沙門恩
0531c08: 有。請具幡花。奉迎於敬愛寺。以示天下。宣付史。從
0531c09: 之。豈因蘇武功之事乎出受持果報。
0531c10: 唐開元十五年。敕天下佛堂。小者並拆。除功德移入
0531c11: 側近佛寺。一時望風希旨。雖大屋大像。亦遭殘毀。敕
0531c12: 到豫州。新息令李。嗜酒倔強方醉。州符至。勒限三
0531c13: 日。見大怒。便約胥正。毀拆者死。一界並全。歲餘。
0531c14: 暑月病死。隔宿即殮。明日將殯。母與子。繞棺號哭。夜
0531c15: 久。聞棺中若指爪棺聲。斯須增甚。妻子驚走。母獨
0531c16: 不去。即命開棺。左右曰。溽暑恐壞。母怒促開之而
0531c17: 生矣。身頗瘡爛。沐浴將養月餘。曰。初拘攝至王前
0531c18: 王不在。見前典吏。乃新息吏也。亡經年矣。見拜。
0531c19: 問長官何得來此。曰。被錄至。吏曰。長官素。多殺害。
0531c20: 不知罪福。今受報奈何。惶懼請救。吏曰。長官界內
0531c21: 佛堂獨全。有大功德。雖死。亦不合此間追攝。少間但
0531c22: 以此對。方憶及往事。而主者已巳引見王。王命索
0531c23: 善惡簿來。即有人持一通案到。大至合抱。王命啟牘
0531c24: 唱罪。階吏讀曰。專好割羊。吏曰。合杖一百。仍割其
0532a01: 身肉百斤。王曰可。曰。去歲有敕。拆毀佛堂佛像。
0532a02: 界內獨存。可折罪否。王驚曰。審有此乎。新息吏進曰。
0532a03: 有福簿在天堂。王命吏登殿前垣南樓上。檢取未至。
0532a04: 有二僧至殿前。王問師何所有。一曰。誦金剛經。一
0532a05: 曰。讀金剛經。王起合掌。請法師登。王座後。右金
0532a06: 座。左銀座。王請誦者坐金。讀者坐銀。開經誦讀將畢。
0532a07: 忽有五色雲。至金座前。紫雲至銀座前。二僧乘雲。飛
0532a08: 去空中遂滅。王謂階下人曰。見二僧乎。皆生天矣。時
0532a09: 吏檢福簿至。惟一紙讀曰。十五年敕毀佛堂。新息一
0532a10: 縣獨全。合折一生之罪。延年三十。仍生善道。言畢。罪
0532a11: 簿中火出焚盡。王敕兩吏送歸。出城南門。見夾道皆
0532a12: 高樓大屋。男女雜坐。樂飲笙歌。好絲竹。悅之。吏謂
0532a13: 曰。急過此無顧。顧當有損。佇立觀之。店中人呼曰。
0532a14: 來。吏曰。此非善處。既不相信。可任其去。未悟。至飲
0532a15: 處。人皆起。就坐。奏絲竹。酒至。乃一杯糞汁也。臭穢特
0532a16: 甚。不肯飲。即有牛頭獄卒。出於床下。叉刺剌之洞胸。
0532a17: 連飲數杯。乃出。吏引南入荒田小徑中。遙見一
0532a18: 燈然。旁有一大坑。昏黑不見底。吏推墮之。遂蘇。夫
0532a19: 李素性兇頑。罔知罪福。以被酒違戾。致全佛堂。原
0532a20: 非從佛起見也。然猶身得生天。火焚罪簿。非護法之
0532a21: 報乎。若能日夜精勤禮誦。既持僧律。復行佛事。而不
0532a22: 脫離生死者。未之有也。二僧生天。誦經勝讀經者何。
0532a23: 誦者背也。無經文在前。心逾靜耳出紀聞。
0532a24: 唐天寶年中。常州義興人吳逵。每日五更。佛前誦金
0532b01: 剛經七卷。禮拜念佛。有詩曰。五更鐘動莫貪眠。抖搜
0532b02: 精神向佛前。一拜一聲彌陀佛。花池已巳種一枝蓮。年
0532b03: 至九十二。無疾告終。引見冥王。自述從。幼至老。專念
0532b04: 金剛經。王合掌命坐。逵朗誦一卷。方念至舍衛國。口
0532b05: 中即出妙香。見佛顯現。王喜曰。君有般若功。敕送生
0532b06: 舍衛國中。承品官後。享富貴。福子孫。逵過舊舍。空中
0532b07: 報兒女曰。吾得經力。生舍衛國。汝等宜。受持金剛法
0532b08: 華。陰府深敬此二經也。若不能受持。以諸花香。恭敬
0532b09: 供養。得福無量。更慎勿殺生。能放生。得長壽報。兒女
0532b10: 聞之悲哭。曰不用傷感。人生世間。有一善可憑。命盡
0532b11: 如夜眠天曉。還日月。一向在惡中行。必入黑闇。勉
0532b12: 之。言訖不見出金剛證果。
0532b13: 唐王待制。船至漢江。風濤洶湧。檣傾楫斷。人盡驚怖。
0532b14: 待制不得已巳。以平日持誦金剛經投江中。遂爾風息
0532b15: 波平。待制深憶此經。不樂。踰兩月。抵鎮江。見舟
0532b16: 尾百步許。有物如毬。出沒無時。眾異之。待制命漁人
0532b17: 網取。乃螺螄結聚成團。剖之則外濕內乾。漢江所投
0532b18: 之經在焉。待制嘆曰。漢水會於九江。至南徐。動數千
0532b19: 里。舟船不可計數。經得至此。異矣。夫以恒情度之。不
0532b20: 過待制憶經一念所感。乃宋清了禪師則曰。螺螄見
0532b21: 經不捨。其為名耶。利耶。財耶。色耶。必求脫輪迴生死
0532b22: 者也。嗚呼。萬物惟人最靈。有畢世不聞是經。有聞而
0532b23: 不見。見而不信。信而為名利財色役其心。不能受持
0532b24: 者。孰謂之最靈哉。讀此又增一警出金剛證果。
0532c01: 唐建德縣令李惟燕。少持金剛經。天寶末。為餘姚郡
0532c02: 參軍。秩滿北歸。過五丈店。屬上虞江埭。值水竭難行。
0532c03: 中夜晦暝。四曠無人。此路舊多盜。惟燕舟中有吳綾
0532c04: 數百疋。懼為賊取。因持一。至船前誦經。三更後。見
0532c05: 堤上兩炬火。自遠至。去船百步迴。心頗異之。益厲
0532c06: 聲誦經。復念水竭。當得水助。時內塘竭而外塘滿。半
0532c07: 夕後。忽聞船頭有流聲。驚曰。塘數丈。何繇得破。久
0532c08: 之覺船浮。及明河水已巳滿。對船所一孔大數。尺乃知
0532c09: 水火皆金剛神力所助云。惟燕弟惟玉。見任虔州別
0532c10: 駕。效兄誦金剛經。後泛舟出峽。水急櫓拆。船將沒。乃
0532c11: 力念經。忽見一櫓隨流而下。遂獲濟出廣異記。
0532c12: 唐孫明。鄭州陽武人。世貧賤。為盧氏莊。客絕葷持金
0532c13: 剛經。日誦二十遍。經二十年。後正念誦時。忽見二吏
0532c14: 來追。明謂是縣吏。便偕往。行可五六里。至一府門。值
0532c15: 王出巡。吏因閉明空室中。甚幽暗。經七日。王至。吏引
0532c16: 明入見。自陳二十年持金剛經。王言此。大因果也。延
0532c17: 算二十年。令吏送還。已巳殯矣。神雖復體。家人不知。會
0532c18: 獵者過其棺前。聞號呼聲。報其家人。剖棺得活。天寶
0532c19: 末年事。冒宗起曰。多才之人。自迷識神。不悟本性。萬
0532c20: 緣交擾。八面應酬。一念來。一念去。如空中風。無依止
0532c21: 處。如石壓草。旋止旋生。安得志誠持誦。即談經說典
0532c22: 者不少。往往功闕行虧。著相隕根。良可痛惜。孫莊客
0532c23: 廿年持誦。信心專念。其植果甚深。政在混沌不鑿。故
0532c24: 妙喜云。若使聰明靈俐。無擔荷分出廣異記。
0533a01: 唐大曆中。夔州推司楊旬。常持金剛經。正直積善。子
0533a02: 年二十三。將應試。忽夜夢。金剛神曰。汝子改名楊椿。
0533a03: 中第六名。次年赴省試。又夢試題。行王道而王。中九
0533a04: 十六名。殿試出。又夢云。汝子不中主文意。置第三
0533a05: 甲。吾於御榻上。換第一名矣。此汝生平來念經積德
0533a06: 之報也。夔守聞旬子中殿元。賜坐。令解職。答曰。旬家
0533a07: 無資產。惟勉積陰德。留得三囊。乞取開看。第一箇有
0533a08: 大錢三十九文。第二箇有中錢四千餘文。第三箇計
0533a09: 萬數小錢。守問之。旬曰。每年鞠勘死囚。詳其情理可
0533a10: 逭。定為流。即投一大錢。有犯流罪者。定為徒。投一中
0533a11: 錢。有犯杖罪者。量輕或釋放之。便投一小錢。又效周
0533a12: 箎行太上感應篇十種善業。一收遺棄嬰孩。倩人看
0533a13: 養。俟年稍長。還其父母。二每仲冬朔。收貧困無依者。
0533a14: 六十已巳上。十五已巳下。日給升米養之。又與錢十五文。
0533a15: 至季春聽其自便。三施應驗湯藥。救人疾苦。四施棺
0533a16: 木。周急無力津送之家。五女婢長大。不計身價。量給
0533a17: 適人。六持殺生戒遇物買放。七每遇荒年。貴糴賤糶。
0533a18: 賑濟貧民。八修造寺觀橋梁。九資助窮旅還鄉。十身
0533a19: 任推司。每遇囚犯。無不矜恤。今徼倖得子一第。或亦
0533a20: 旬奉公行善所致。豈敢遽爾退職公門。而自求安逸
0533a21: 耶。守聞言嘆服不已巳。語云。一命之士。苟存心干利物。
0533a22: 必有所濟。況行之不倦耶。以陰得殿元。視為兒孫
0533a23: 作馬牛者何如出金剛證果。
0533a24: 唐政和中。真州石匠孫翁。每日持金剛經三卷。一日
0533b01: 同二十餘人。入山鑿石。山崩盡沒。惟孫在石罅處。歷
0533b02: 十二年。子孫鑿石穿山。見翁端坐。容貌如故。子驚拜
0533b03: 問。何以得生。翁曰持金剛經。問饑否。曰。初啖一酥
0533b04: 餅。至今不饑。翁曰。我昔所誦之經。尚在否。子曰。尚在。
0533b05: 還家取經視之。經上有一圓孔。恰如餅大出金剛證果。
0533b06: 唐坊州宋參軍少。持金剛經。及之官。權寓司士宅。宅
0533b07: 素凶。每夕恒誦經。忽見婦人立戶外。宋問非鬼耶。曰
0533b08: 然。又問若有冤乎。婦人泣告曰。身是前司士婦。司士
0533b09: 奉使。其弟見逼不從。遂被殺。以氈裹屍。投堂西北角
0533b10: 溷廁中。久欲陳訴。俗人見形必懼。幽憤難白。執事以
0533b11: 持念為功。大庇含識。眷言枉穢。豈不憫之。宋云。吾職
0533b12: 卑。當為白上官。及明。掘地及溷。不獲尸。宋誦經。婦人
0533b13: 又至。曰。西北只差一尺耳。依言獲之。氈內但存餘骨。
0533b14: 洗濯移之別所。其夕又來拜謝。曰。深恩難答。冥昧有
0533b15: 知。君二子。小者有後。且有榮位。兼言宋後改官。當遷
0533b16: 桂州別駕。皆驗。宋問何不報。云。其弟今尚為官。命
0533b17: 未合死。是以未也。冒宗起曰。婦人訴冤於參軍。寧愛
0533b18: 此委蛻哉。欲藉經力沉淪也。至於命未合死。是
0533b19: 以未報二語。尤堪醒世。每見亂臣賊子。無不以惡因
0533b20: 得惡果。而曹阿瞞。秦繆醜輩。凶惡絕世延祚考終。令
0533b21: 人致疑於因果之無定。不知特數未盡耳。一旦眼光
0533b22: 落地。累劫輪迴。地獄之苦。雷斧之災。牛馬蛇虺之腹。
0533b23: 業報政不知何時得滿。此婦餘骨雖出廁中。異日未
0533b24: 必不索債於地下也出廣異記。
0533c01: 唐張鎰相公。先君齊丘。奉空王。每旦更新衣向佛。
0533c02: 念金剛經十五遍。積數十年不懈。永泰初。為朔方節
0533c03: 度使。衙內有小將負罪。懼事露。乃扇動軍人數百。謀
0533c04: 叛。齊丘退衙。閒步廳前。忽有兵數十。露刃突入。齊丘
0533c05: 遽奔宅門。過廳數步。迴顧無人。疑為鬼也。將及門。其
0533c06: 妻女奴婢。復呼云。有兩甲士。身出廳屋上。時衙隊
0533c07: 軍健聞變。持兵直至廳前。見十數人。垂手張口。棄兵
0533c08: 於地。遂擒之。五六人瘖不能言。餘者具首云。欲上廳。
0533c09: 忽見二甲士。長數丈。怒目叱之。忽然中惡。齊丘聞之。
0533c10: 感佛神力。遂斷酒肉。持誦終身。凡在家居士。一面誦
0533c11: 經。一面應世。跨兩頭馬。操作輟心。即一日數遍者。尚
0533c12: 不可得。張節度每旦十五遍。積數十年。每年約有五
0533c13: 千餘卷。善根熟矣。怒目甲士。即金剛善神。摧伏自其
0533c14: 餘事出鳩異。
0533c15: 唐陸康成。任京兆府。法曹掾。不避強禦。公退忽見
0533c16: 亡吏抱案數百紙請押。問曰。汝去世。何得來此。曰。此
0533c17: 幽府文簿。康成視之。但有人姓名。無他事。吏曰。皆來
0533c18: 年兵刃死者。問曰。有我乎。吏曰。有。因大駭。曰舊吏得
0533c19: 無情乎。曰故來啟明公耳。惟金剛經可解。即失之。康
0533c20: 成遂讀金剛經日數十遍。明年。朱泚反。署為御史。康
0533c21: 成叱曰。賊臣敢干國士。泚震怒。命數百騎環射之。康
0533c22: 成默念金剛經。矢不能傷。泚曰。儒以忠信為甲冑。信
0533c23: 矣。乃捨去。康成遂隱終南山。不復仕出太平廣記。
0533c24: 唐崔寧。大曆初。鎮西蜀時。會楊林反。健兒張國英與
0534a01: 戰。射中腹。鏃沒不出。醫曰。一夕必死。家人將備葬具。
0534a02: 與同伍泣別。國英常持金剛經。至夜。夢胡僧以一丸
0534a03: 藥投之。及旦。瀉箭鏃出。瘡便合瘥出報應記。
0534a04: 唐徐。家巨富。充浙西府吏。每夜五更。誦金剛經三
0534a05: 卷。方入公門。有賊百人。劫其家。縛箭射。云。金剛
0534a06: 不壞身。今如之何。須臾。見佛現空中。發箭百無一中。
0534a07: 賊驚問。知其為誦經之感。遂釋之。眾賊皆棄兵改行。
0534a08: 合觀康成箭蝟集而不傷。國英鏃沒腹而得活。乃知
0534a09: 在必死中仍有全生之捷徑出金剛證果。
0534a10: 唐大曆中。太原偷馬賊。以舊怨誣王孝廉同情。拷掠
0534a11: 旬日。苦極強服。推吏疑其冤。未即成獄。孝廉專持金
0534a12: 剛經。聲極哀切。晝夜不息。忽空中墮竹一段。兩頭有
0534a13: 節。墜獄中。正在王前。他囚爭取之。獄卒驚疑。對眾劈
0534a14: 視。乃金剛經中半偈云。法尚應捨。何況非法。書蹟甚
0534a15: 工。賊首悲悔。孝廉得釋。獄不通風。此竹從何處來。兩
0534a16: 頭有節。此經從何處入。豈思議所能及。安得不令賊
0534a17: 人悲悔出鳩異。
0534a18: 唐大曆十一年。衛州別駕周伯玉。日持念金剛經。公
0534a19: 私不易其心。一日忽見梵僧來。問曰。是何尊者。答曰。
0534a20: 吾是般若會上須菩提也。汝誦經數年。惜未斷肉。若
0534a21: 果至心求佛。非長齋不可。伯玉自此蔬食誦經。後預
0534a22: 事前知。至九十坐化出金剛證果。
0534a23: 唐任自信。嘉州人。貞元十五年。曾住湖南。常持金剛
0534a24: 經。過洞庭湖中。忽有異物如雲舟上。俄頃方散。舟
0534b01: 中遂失自信。不知所在。久之。乃凌波至云。至龍宮謁
0534b02: 王。命昇殿。念金剛經。贈珠寶數事。二僧相送出宮。一
0534b03: 僧憑附信。至南嶽觀音臺。付紹真師。云是汝和尚送
0534b04: 來。令轉金剛經。比至嶽見紹真。知附信和尚滅度。已巳
0534b05: 五六年矣出太平廣記。
0534b06: 唐太常卿成式曰。貞元十七年。先君自荊入蜀。應
0534b07: 韋。南康王辟命。洎韋暮年。為劉闢讒搆。遂攝尉靈
0534b08: 池縣。韋尋薨。闢知留後。先君舊與不合。聞之。連夜離
0534b09: 縣。至城東門。闢尋有帖。不令諸縣官離縣。其夕陰風
0534b10: 昏黑。出郭二里。見火兩炬。夾道百步為導。初意縣吏
0534b11: 迎候。且怪其不前。高下遠近不差。將及縣郭方滅。及
0534b12: 問縣吏。尚未知府帖也。向先君念金剛經。已巳五六年。
0534b13: 並無日。所見導火。乃經所著也。後闢逆節漸露。
0534b14: 詔袁公滋。為節度使。成式再從叔少從軍。知左營事。
0534b15: 懼及禍。與監軍定計。以蠟書通於袁。事發。悉為魚肉。
0534b16: 賊謂先君知其計。時先君。念經夜久。不覺困寐。門戶
0534b17: 悉閉。忽覺聞開戶而入。言不畏者三。若物投案。然
0534b18: 有聲。驚起之際。音猶在耳。顧視左右。吏僕皆睡。俾燭
0534b19: 四案。初無所見。向之門已巳開闢矣。先君受持此經
0534b20: 十餘萬遍。徵應孔著。成式近觀歷代傳記。足徵感應。
0534b21: 又先命受持講解金剛靈驗三卷。日念書寫。猶希傳
0534b22: 照罔極。摭拾流通。以備闕佛事。號金剛鳩異。成式父。
0534b23: 諱文昌。心空朱氏曰。唐世豪傑之士。皆去而主法席。
0534b24: 當其時。內而妖牝貂雄。外則叛藩悍將。皆手懸富
0534c01: 貴。以鼻息籠天下士。士之無識者爭趨焉。顧可以笯
0534c02: 龍檻象乎。趙州臨濟諸人。皆具王侯將相才。而息心
0534c03: 皈佛。大機大用。煞活自由。無俟外學相助也。是以金
0534c04: 剛果報記載。自晉迄宋。惟唐最多。因上有太宗玄宗
0534c05: 之御注。大轉法輪。故朝野士庶。無不承風向道。雖以
0534c06: 傅奕昌黎堅排痛毀。如蚍撼大樹。無損分毫。太常。
0534c07: 文章識力。柱礎一時。據所舉夾道雙炬。自明自滅。門
0534c08: 扃忽啟。有言有聲。家庭之實見實聞。詎道聽而耳食
0534c09: 者哉。鳩異一書。誠般若金湯矣出鳩異。
0534c10: 唐憲宗元和八年。三月。河南節度使吳少陽。出巡各
0534c11: 郡。舟行間。遠視一驛夫。足不蹈地。問其姓名。對曰。小
0534c12: 人全信。為公差捉充驛夫。問何生理。答曰。夫婦賣酒
0534c13: 腐營生。素食三十餘年。每日持誦金剛經三卷。得閒
0534c14: 念佛。又曰。汝所看金剛經肯賣否。信曰。可。吳曰。每月
0534c15: 計銀一兩。三十餘年。共與汝三百六十兩何如。即取
0534c16: 銀與信。吳再視之。信登岸。足著地矣。至九年。閏月十
0534c17: 五日。吳病。被拘執。忽天降一金剛神。叱鬼曰。此人買
0534c18: 有般若經功。不得繩縛。既數終。任散行可也。鬼吏跪
0534c19: 曰。諾。吳醒。告妻子曰。我生不持齋。罪業甚大。舊年途
0534c20: 次。買全信經力。罪減一半。爾等亟宜奉持金剛。莫到
0534c21: 臨終時悔是遲也。更囑以延僧誦。救我冥中之苦。
0534c22: 言訖而終出金剛證果。
0534c23: 唐強伯達。元和九年。家房州。世傳惡疾。二百年矣。伯
0534c24: 達纔冠。即患風癩。囑父兄曰。疾必不起。慮貽後患。父
0535a01: 兄裹糧。置之空山巖下。泣而去。絕食未幾。忽有僧過
0535a02: 傷之曰。汝可念金剛經內偈四句。或脫斯苦。伯達受
0535a03: 教。念不絕口。數日間忽見一虎至。伯達懼甚。但瞑目
0535a04: 至誠念偈。虎遍其瘡。冷如傅藥。了無他苦。虎去
0535a05: 而瘡漸瘥矣。明旦僧復至。於山邊拾青草一握授之。
0535a06: 令就水浸草洗瘡。伯達嗚咽拜謝。僧推其背去。去
0535a07: 後洗之。風癩如脫。歸見父兄親族。無不驚異。從此傳
0535a08: 染之疾遂止出報應記。
0535a09: 唐嚴司空綬。元和中。在江陵時。涔陽鎮將王沔。常持
0535a10: 金剛經。因歸州勘事回。至灘船破。五人同溺。沔入
0535a11: 水若有人授竹一竿。隨波出沒。三百餘里。至下牢鎮。
0535a12: 著岸不死。視手中物。乃受持金剛經也出鳩異。
0535a13: 唐吳可久。越人。元和十五年。可久居長安。奉摩尼教。
0535a14: 妻王氏。亦從之。歲餘。妻暴亡。經三載。見夢其夫曰。某
0535a15: 坐邪見為蛇。在皇子陂浮圖下。明旦當死。願請僧就
0535a16: 彼轉金剛經。脫免業報。可久夢中叱之。妻怒。唾其面
0535a17: 驚覺。面腫痛不可忍。妻復夢於夫之兄曰。可於園中。
0535a18: 取龍舌草搗傅之。兄寤取授其弟。立愈。詰旦兄弟。請
0535a19: 僧轉經。有大蛇從塔中出。舉首視。經終而斃。可久
0535a20: 舉家皈佛。誠奉此經。嗟夫。世亂則邪教繁興。今日之
0535a21: 長生無為涅槃等教。通國若狂從之。按可久妻王氏。
0535a22: 奉摩尼教而得蛇報。卒以正可治邪。轉誦金剛經。皈
0535a23: 依正等正覺。為解脫之門。亦可喚醒謬迷矣出報應記。
0535a24: 唐邢行立。陝陜州人。為商不識一字。長慶初。隨善友。
0535b01: 口授金剛經。一年始能背誦。偶販布帛三百貫。出同
0535b02: 州。過嶺。遇賊持刀追逼。棄箱篋。投嶺下深中。忽見
0535b03: 金剛神。以手指行立。便覺身在水上。如履平地。行李
0535b04: 僅重五六十斤。賊舉之不能起。相視驚異。招行立扣
0535b05: 問。汝果有何法術。對曰。吾生平只誦金剛經。出入
0535b06: 不離耳。賊發囊出經。五色光現。眾皆合掌悔過。盡捐
0535b07: 凶器。出錢百貫。請經持誦。誓不作賊。天下不識字人
0535b08: 讀經。每優於識字人。以其無雜想也。背誦經文。恒優
0535b09: 於看本誦經。以其能攝心也。佛門始進工夫。要在攝
0535b10: 心一處出太平廣記。
0535b11: 唐郭司空釗。離蜀之年。有百姓趙安。念金剛經。行
0535b12: 野外。見衣一樸。遺墓側。安以無主。遂持還。人告趙
0535b13: 盜物。捕送縣。縣怒安不承。以大關挾脛折三段。後令
0535b14: 杖脊。杖下輒折。令疑有他術問之。答云。惟念金剛經。
0535b15: 及申郭。郭亦異之。遂判放還。其妻云。某日聞經函中。
0535b16: 震裂數聲。懼不敢發。安馳視之。帶斷軸折。紙盡破裂
0535b17: 矣出鳩異。
0535b18: 唐倪勤。梓州人。以武略稱。太和五年。典涪州興教倉。
0535b19: 素持金剛經。倉有廳事面江。稱勝。勤設佛像。讀經
0535b20: 其中。六月九日。江水大漲。不至廳下。勤讀誦益。洎
0535b21: 水退。周視數里。牆屋盡以淹沒傾壞。惟此廳與倉無
0535b22: 恙出報應記。
0535b23: 唐乾符中。州節度使崔尚書。法令嚴峻。一軍將衙
0535b24: 參不到。即令左右斬之。斬後顏色不變。眾咸驚異。是
0535c01: 夜三更歸家。妻子疑為鬼。軍將曰。初被斬時。如醉如
0535c02: 夢。不知痛苦。夜覺身倒街中。遂起還家耳。明旦入謝。
0535c03: 崔曰。爾有幻術耶。答云。素無幻術。但自少至今。讀
0535c04: 金剛經日三遍。昨日失曉。誦經過期。故衙參。崔問
0535c05: 記得斬時否。云初押出戟門外。便如醉夢。都不記憶。
0535c06: 崔又問經在何處。云在家中佛龕函內。急令人取到。
0535c07: 開函。經已巳兩斷矣。崔大驚悔。慰諭再三。賜衣一襲。銀
0535c08: 書此經一百卷。誦讀供養。仍令於州延壽寺門外。
0535c09: 圖就戮之處。及斬經之像。以顯靈跡。軍將壽至一
0535c10: 百四歲出太平廣記。
0535c11: 唐甯勉。雲中人。少勇。善騎射。能力格猛獸。不用兵杖。
0535c12: 時北都守壯其勇。署為牙將。繼以兵四千。令守飛狐
0535c13: 城。值薊門帥驕悍。棄天子法。反書聞闕下。文宗詔北
0535c14: 都守攻其南。未至而薊門兵。夜襲飛狐。鉦鼓震地。城
0535c15: 中人心洶洶。咸求暫退。勉自度兵少。固不能折薊帥
0535c16: 之鋒。將聽父老之言。慮得罪天子。欲堅壁自守。又虞
0535c17: 一邑之人。盡屠賊手。深憂而未決。忽有諜者告曰。
0535c18: 賊潰散矣。勉即登城瞭望。時月頗明。見賊眾馳走。顛
0535c19: 躓接踵。若有大軍追擊其後。勉大喜。不知救兵從何
0535c20: 處來。開門。縱士卒逐之。生擒數十人。得遺甲器械甚
0535c21: 多。先是勉好浮圖氏。閱佛書。喜誦金剛經。既敗薊
0535c22: 帥。擒叛黨鞫之。曰是夕望見城上。有大將四人。長二
0535c23: 丈餘。雄悍可畏。下城執驅殺。眾人驚怖走避。敢有
0535c24: 心乎。勉悟四將。乃金剛神也。益自奇之。後官御史
0536a01: 中丞。為清塞副使出宣室志。
0536a02: 唐張政。邛州人。開成三年七月暴亡。初見四人來拘。
0536a03: 行半日。至大江甚廣。度深三尺許。細看皆膿血。便小
0536a04: 聲念金剛經。使者色變。入城見僧長八尺餘。罵使者
0536a05: 云。汝何得亂捉善人。使者驚拜。及引見王。僧上坐。告
0536a06: 曰。政係本家弟子。妄被拘來。王曰。待略勘問。僧色怒。
0536a07: 王即判放還。僧自領出城外。不復見所渡之水。僧曰。
0536a08: 吾是汝所宗和尚須菩提。始知持經之力。合掌叩禮。
0536a09: 僧曰。弟子合眼。以杖一擊。不覺失聲乃活。死已巳三日。
0536a10: 唯心熱。故家人未就殮也出報應記。
0536a11: 唐房翥。生平崇信覺王。每日念佛持金剛經。一日暴
0536a12: 死。至冥司。主者謂曰。據案簿。君有般若功。且曾勸一
0536a13: 老人念佛。已巳生淨土。君承此福力。亦合往生。翥曰。余
0536a14: 發願誦金剛萬卷。今尚未完。俟畢願往生可也。主云。
0536a15: 誦經滿願。固為好事。不如早生淨土為佳。知其志決。
0536a16: 遣吏送還出金剛靈應。
0536a17: 唐陳國竇公夫人盧氏。芮公寬姊。素信罪福。常誦金
0536a18: 剛經。未竟。忽頭痛。至夜愈甚。自念儻死。不得終卷矣。
0536a19: 力疾索燭。而火悉滅。忽見燭炬。漸升堂陛。直入臥內。
0536a20: 去地三尺許。無人執持。光明若晝。夫人驚喜。取經讀
0536a21: 誦。有頃。家人鑽燧得火。燭光即滅。自此病痊。日誦五
0536a22: 卷。一日芮公將死。謂夫人曰。吾姊誦經精恪。冥司記
0536a23: 注姓名。增遐壽矣。後年至九十。無疾終出法苑珠林。
0536a24: 唐永泰初。豐州烽子。其母常念金剛經。烽子暮出。為
0536b01: 党項縛入西蕃易馬。蕃將贊普。令穴肩骨貫皮索。以
0536b02: 馬數百蹄配之。經半歲馬息一倍。蕃將愛其了事。賞
0536b03: 以羊革數百。因轉近牙帳。令執纛左右。有剩肉餘酪。
0536b04: 輒與之。居半載。因與酪肉。悲泣不食。問之。云有老母。
0536b05: 頻夜夢見。贊普聞之悵然。夜召帳中語云。蕃法嚴。無
0536b06: 放還例。我與爾有力馬兩匹。於某道縱爾歸。無言我
0536b07: 也。烽子得馬極騁。俱乏死。晝潛夜走。數日。為刺剌傷足。
0536b08: 倒磧中。忽有風吹物過其前。攬之裹足。不復痛。走如
0536b09: 故。及豐州界。歸見其母。母悲且喜。曰自爾被掠。惟念
0536b10: 金剛經。以祈見爾。今果如誓。因取經拜之。縫斷亡數
0536b11: 幅矣。烽子因道磧中傷足事。母解。視所裹者。乃經也。
0536b12: 瘡亦尋愈。凡世間孝慈最能感格幽冥。烽子子母。更
0536b13: 益以金剛神力。故能使猛毒蕃漢。如贊普者。回惡
0536b14: 意。漸轉喜心。假馬縱歸。卒得母子重逢。異矣。然贊普
0536b15: 帳中數語。不滅子情。不壞國法。豈非宿因大有慧根
0536b16: 者乎出鳩異。
0536b17: 唐廖等觀。知善化縣時。有婆。每日誦金剛經於街市
0536b18: 乞食。夜則歸宿山阿。忽數日不見。鴉噪集於其止
0536b19: 處。人爭往視之。則懷金剛經傍巖而化。鴉銜土以
0536b20: 覆之。遂名鴉葬婆出湖廣通志。
0536b21: 唐何軫妻劉氏。年二十六歲。生一男三歲。一女方周
0536b22: 滿。夜夢入冥司。判云。來春三月命終。覺後憂泣。遂繪
0536b23: 佛斷葷。晝夜虔持金剛經。惟願得滿四十五歲。兒女
0536b24: 娶嫁。死亦目瞑。至三十八歲娶媳。及四十三歲嫁女。
0536c01: 至太和四年冬。恰滿四十五歲矣。劉悉捨衣資供佛。
0536c02: 遍告親戚。死期已巳至。軫以魅語不信。至歲除日。劉自
0536c03: 請沙門受戒。沐浴更衣。跏趺一室。高誦金剛經畢。寂
0536c04: 然長逝。惟頂上熱氣灼手。軫依僧禮葬。塔在荊州北
0536c05: 郭。世人暫時發心學道。未幾又復退轉。究其因緣。有
0536c06: 三種累。無論男女僧俗。各為身口眷屬家計所累。忙
0536c07: 了一世。苦了一世。又因此三累。起了無量貪嗔癡。造
0536c08: 種種惡業。只是不悟。那知此臭皮囊。不由你作主。炎
0536c09: 天暑月。一箇健漢。夜間忽得急症而死。到天明。便看
0536c10: 聞不得。至於眷屬。誰能替代。眼光纔合。各不相識。隨
0536c11: 他受用家計。一毫也將不去。何不撥轉念頭。一心學
0536c12: 道。此善知識一字一血至言也。劉氏欲完婚嫁。持念
0536c13: 金剛。是為眷屬所累。非能頓空塵念者。但佛教中。最
0536c14: 重一信。故雖見未明了。亦生勝處出荊州志。
0536c15: 唐康仲戚。於元和十一年。別母往海東。數歲不歸。其
0536c16: 母唯一子。日久憶念。有僧化食。母具語之。僧曰。但持
0536c17: 金剛經。兒即回矣。母不識字。乞人寫經。乃鑿屋柱以
0536c18: 貯之。加漆其上。晨暮敬禮。一夕雷霆大震。拔此柱去。
0536c19: 月餘兒果還。巨木至家。見母泣拜。母問之。仲戚曰。
0536c20: 海中遇風。舟破墜水。忽有雷震。投此木於波上。兒抱
0536c21: 浮至岸。得以再生。母驚曰。豈即吾藏經之柱乎。即破
0536c22: 柱得經。母子終身誦念。鑿柱供經。事奇。震木投波。報
0536c23: 奇。不識字老媼。勝於三心兩意。乾打者百倍出報應記。
0536c24: 唐楊氏。江淮人宋衎妻。衎應明經舉。元和初。至河陰
0537a01: 縣。因病廢業。為鹽鐵院書手。月錢兩千。娶氏為妻甚
0537a02: 賢。安居無事。年餘。有為米綱過三門者。請衎同去。通
0537a03: 管簿書。當月給錢八千文。衎以告妻。妻止之曰。三門
0537a04: 險惡。利不勝害。衎不納而往。果遇暴風。擊沒船。惟
0537a05: 衎入水。捫得粟一束。漸漂至岸。餘數十人皆不救。
0537a06: 因祝曰。吾命所賜也。誓存沒不捨。抱之疾行數里。
0537a07: 投宿於老嫗茶舍。具白其事。嫗憐之。為設粥。明旦於
0537a08: 屋南暴衣。解曬其。於中得一竹筒。開之。乃金剛經
0537a09: 也。愕然不解其故。嫗曰。自汝出門。汝妻蓬頭叩祝。求
0537a10: 人寫金剛經。持誦誠切。故能救汝。衎感泣告歸。嫗與
0537a11: 米二升。指東南一徑曰。此去二百里。後日可到家。後
0537a12: 二日果達河陰。見妻媿謝。妻問何以知之。衎盡述本
0537a13: 末。妻益驚異。衎乃出經。與妻涕泣頂禮。又問有記色
0537a14: 否。妻曰。寫時執筆者。羅漢羅字。維上脫四。遂詣護
0537a15: 國寺和尚請添。和尚年老眼昏。半字獨黑。十日來不
0537a16: 知所去。驗之悉如所說。越日往謝老嫗。其人及居。皆
0537a17: 不見。詰牧豎。曰此處水漲無涯。何人鬻茶。數歲後。鄭
0537a18: 相國絪。留守東都。召衎問前事。授其男武職。月給俸
0537a19: 五千。因求其經。至今為鄭氏所尊奉。岳州刺剌史丞相
0537a20: 弘農公。其事。遂敘之。合觀康母宋妻。一以禮拜為
0537a21: 奉持。一以寫念為拯救。經藏屋柱。母所為也。經入竹
0537a22: 筒。籍誰手乎。柱木投波上。賴有雷神。水門如奔馬。豈
0537a23: 客粟。自非設室授餐。步步接引。不死於溺。亦死於
0537a24: 饑矣出楊媛徵驗。
0537b01: 唐貞觀末。僧明度。慈濟為心。勤修淨業。日誦金剛般
0537b02: 若為課。有鴿巢於屋楹。乳抱二雛。度每以餘粥哺之。
0537b03: 復曰。乘吾經力。羽翼速成。雛忽學飛。墜地皆殞。度
0537b04: 憫瘞畢。旬餘。夢二小兒曰。兒等本受卵生。蒙上人育
0537b05: 養。誦持迴向。今幸轉生人道。距此東十里間。某家是
0537b06: 也。度默誌之。約過歲餘。往其家詢視。果雙生二子。度
0537b07: 因呼為鴿兒。二子相視嘻笑。如熟識出金剛靈應。
0537b08: 唐永徽元年。釋明濬暴死。見二青衣引見冥王。問一
0537b09: 生何藝。答以但誦金剛經。王曰。善哉。若誦十萬遍。
0537b10: 明年必生淨土。弟子不見師也。乃放還。愈加精進。
0537b11: 至二年三月坐化。咸聞異香。經云。眾生愚鈍。觀不能
0537b12: 解。但令念聲相續。自得往生淨國。明師精進發異香
0537b13: 是也出金剛證果。
0537b14: 唐乾元年中。廣州僧慧。自幼受持金剛經。無間寒
0537b15: 暑。後與十數人泛海。往南安都護府。風濤大作。舟人
0537b16: 覆沒。惟慧在浪中。偶遇蓬蒿一叢。以手緊抱。隨浪
0537b17: 三日夜。得至岸。解視蒿中。則金剛經一卷也。慧拜
0537b18: 持彌進。年至百三十歲。端坐告終。其經本自出香煙。
0537b19: 漸成五色雲氣。徐徐上昇天界。僧眾與太守官僚。遠
0537b20: 近老幼。咸見之出金剛證果。
0537b21: 唐三刀師者。俗姓張。名伯英。乾元中。為壽州健兒。性
0537b22: 至孝。以父在潁州。竊取官馬迎省。至淮陰。為邏者所
0537b23: 得。刺剌史崔昭。令押市曹處斬。劊手連斫三刀自折。刺剌
0537b24: 史問曰。汝有何術。答曰。年十五時。即齋食誦金剛經
0537c01: 者十餘年。以世亂從軍遂輟。昨罹不測。惟至心念誦
0537c02: 爾。遣人開函。經已巳作三段。遂得釋罪。出家。時人號為
0537c03: 三刀和尚。經曰。我若向刀山。刀山自摧折。佛語了然。
0537c04: 而天性至孝。其種子也。若心作逆而口誦經。何異蒸
0537c05: 砂作飯出廣異記。
0537c06: 唐長慶初。荊州僧會宗。姓蔡。中蠱。體削骨存。發願
0537c07: 念金剛經以待盡。至五百遍。晝夢有人令開口。喉中
0537c08: 引出髮十餘莖。夜又夢吐大蚘。長一肘餘。病尋愈。荊
0537c09: 山僧行堅。見其事。姚萇河間王之癥瘕。乃六世餘殃。
0537c10: 悟達師之膝。為十代冤債。此謂定業。第患不得道
0537c11: 耳。得道則何定之有。故河間卒逢玄俗。悟達終遇諾
0537c12: 迦也。會宗之業。定否未可知。而能消垂危之蠱毒。信
0537c13: 道足勝魔矣出鳩異。
0537c14: 唐江陵般若院僧法正。日持金剛經三七遍。長慶初。
0537c15: 年六旬。得病卒。至冥司。王詰問。答以念金剛經。王
0537c16: 揖上殿。令登繡座。念經七遍。侍衛悉合掌。階下拷掠
0537c17: 論對。皆停息。聽誦畢。遣吏引還。王下階送云。上人更
0537c18: 得三十年在人間。勿廢讀誦。勉出生死。隨行數十里。
0537c19: 至一大坑。吏自後推之。若隕空焉。死已巳七日。惟面不
0537c20: 冷。今享年八十餘矣。荊州僧常靖。親見其事出鳩異。
0537c21: 唐釋靈幽。在京大興善寺出家。長慶二年。暴亡。七日
0537c22: 未殯。自見二使者。引見冥王。敕問所作。以一生持
0537c23: 金剛經為對。王合掌賜坐。命幽朗誦一遍。地獄諸苦。
0537c24: 一時停息。誦畢。又問幽曰。經中尚少一章。師算合終。
0538a01: 今增壽十年。歸勸世人受持。真本在濠州鍾離寺石
0538a02: 上。幽還魂。具表奏聞。敕遣中使往濠州。上。無法
0538a03: 可說。是名說法後。增爾時慧命須菩提。至如來說非
0538a04: 眾生。是名眾生是也。補闕真言。與石真本。俱自冥
0538a05: 府傳授。世世眾生。有佛引其前。有閻羅鞭其後。始知
0538a06: 佛與閻羅。都是慈悲功德主出巾馭乘續集。
0538a07: 唐盧弁。有伯任湖城令。自東都赴省。夜宿邸中。夢見
0538a08: 黃衣吏攝入冥。將見判官。會有使至出迎。吏領往一
0538a09: 所。其屋上有石壁。下無梁柱。內置大磨十數部。傍有
0538a10: 婦女百餘人。磨恒自轉。牛頭卒。又擲婦人入孔。隨磨
0538a11: 而出。血肉淋漓。骨亦粉碎。號痛之聲。慘不忍聞。弁見
0538a12: 湖城伯母亦在其中。驚問此等受罪因何。伯母曰。坐
0538a13: 生前忌。死受此報。又痛求曰。汝素持金剛經。急為
0538a14: 我誦。或得減罪。弁因至誠念經。磨遂不轉。受罪者俱
0538a15: 獲少息。卒持又前向曰。何人來此誦經。轉法度厄。弁
0538a16: 對曰。欲救伯母。卒曰。急稟主者。判官仍遣黃衣吏。送
0538a17: 弁與伯母還陽。初弁唯小奴同行。見其死已巳半日。驚
0538a18: 惶無措。甦後至湖城。入門。遇伯方禮懺諷經。伯母迎
0538a19: 執其手曰。不遇汝。骸骨已巳入磨中矣。今得重生。大乘
0538a20: 與汝力也出廣異記此則應入善男子。
0538a21: 唐天寶間。張無是。居布政坊。暮歸門閉。蹲伏大橋下。
0538a22: 夜半忽數騎至橋。云一騎至布政坊。取張無是妻。及
0538a23: 同曲王叟。又一騎往某處取數人。無是聞之大驚。俄
0538a24: 取者至。云諸人盡得。唯無是妻誦金剛經。善神護之。
0538b01: 故不得。唱所得人名皆應。無是素識王叟聲。亦應。俄
0538b02: 鼓絕急歸。見妻猶端坐誦經。妻曰。吾恐汝犯夜。誦經
0538b03: 相待。忽聞南鄰哭聲。則王叟死矣。無是因以所見告
0538b04: 妻。夫婦大懼。遂發誓持長齋。日誦般若四十九遍。得
0538b05: 不死出記聞此則應入善女人。
0538b06: 
0538b07: 金剛持驗紀上卷
