0431a08: 
0431a09: 佛法金湯編卷第十四
0431a10: 
0431a11: 會稽沙門　心泰　編
0431a12: 天台沙門　真清　閱
0431a13: 南宋
0431a14: 都杭。起高宗丁未。盡幼主丙子。七主。一百五十年。
0431a15: 高宗
0431a16: 帝諱構。徽宗第九子。母韋氏。徽宗夢武肅錢王入室
0431a17: 已巳而生帝。初封康王。即位於宋州。丁未改建炎元年。
0431a19: 遣八人。翊師升殿賜坐。朕素知師道高玅可得聞乎。
0431a20: 師曰。陛下以仁孝治天下。率土生靈咸被光澤。雖草
0431a21: 木昆虫各得其所。此佛祖所傳之心也。此心之外無
0431a22: 別有心。若別有心非佛祖之心矣。帝大悅。賜圓悟之
0431a23: 號。師奉旨就揚州雍禪寺說法。上問師居金山如
0431a24: 何。曰金山在大江之中。臣老且病。願歸山林以盡天
0431b01: 年。乃住江西雲居。三年金人將至楊州。上渡江至
0431b02: 鎮江幸杭州。升杭為臨安府。十二月至明州。四年至
0431b03: 台之章安鎮。正月三日入金鰲山寺。有僧禱於佛前。
0431b04: 皆憂時保國之語。上問何典。僧曰護國金光明懺也。
0431b05: 二月駐溫之江心寺。聞僧祈祝甚虔。上悅。賜額曰龍
0431b06: 翔。辛亥改元紹興。二年駐蹕臨安。以法道法師隨駕
0431b07: 南巡。詔道入見。上從容謂曰。上皇為妖人所惑。毀師
0431b08: 形服。朕為師去此黥涅。道曰。上皇御墨不忍毀除。上
0431b09: 笑曰。此僧到老倔強。道住東林太平禪寺。五年上
0431b10: 幸上天竺。以萬歲香山奉供觀音大士。召住持應如
0431b11: 對語稱旨。賜金帛以勉修造。七年詔宗杲住徑山能
0431b12: 仁禪寺。八年詔賜天下僧尼綾度牒。九年大赦天
0431b13: 下。詔諸路軍州建報恩光孝禪寺。為徽宗追薦之所。
0431b14: 廿六年宗杲自梅陽回各。詔住明州育王廣利禪寺。
0431b15: 廿八年詔杲再住徑山。三十年詔諡謚天竺慈雲尊者
0431b16: 曰懺主禪慧法師。塔曰瑞光。紹興末年上因感夢迎
0431b17: 請護國摩利支天像。奉安中天竺寺。以為雨暘祈禱。
0431b18: 仍改寺額曰天寧萬壽永祚禪寺。初政和六年元照
0431b19: 律師示寂。塔全身於西湖之靈芝。至是光發塔所。上
0431b21: 剛．圓覺．普門品．心經．七佛偈。暇日常自披覽稽古略．統紀．中
0431b22: 竺。
0431b23: 孝宗
0431b24: 帝諱。初名伯琮。秀王子偁之子。太祖七世孫。生伯
0431c01: 琮於秀州。有嘉禾之瑞。高宗喪太子。選得伯琮鞠於
0431c02: 宮中。封普安郡王。立為皇子。賜名瑋。紹興末賜名。
0431c03: 立為皇太子。年三十六受內禪。改元隆興史略。上在王
0431c04: 邸。遣內都監黃彥節至徑山命杲禪師就山中舉揚
0431c05: 般若。師說偈云。大根大大力量。荷擔大事不尋常。
0431c06: 一毛頭上通消息。界明明不覆藏。上嘉嘆之。及封
0431c07: 建王。又遣內知賓至徑山供五百羅漢。賜玅喜庵三
0431c08: 字及真讚。又讚布袋和尚。和高宗韻曰。袋貯乾坤。杖
0431c09: 挑日月。藞藞苴苴。聖中之絕。憨憨癡癡。僧中之傑。令
0431c10: 行兮一棒一條痕。逗機兮殺人須見血。別別。分明一
0431c11: 點爐中雪。隆興元年七月上御選德殿。制觀音菩薩
0431c12: 贊曰。猗歟大士。本自圓通。示有言說。為世之宗。明照
0431c13: 無二。等觀以慈。隨感即應。玅不可思。九月詔杲禪師
0431c14: 問佛法大意。師臥疾不起。特賜大慧之號。乾道三年
0431c15: 二月上幸上天竺。展敬觀音菩薩。問住持若訥。何故
0431c16: 歲修金光明懺。訥曰。大梵尊天是娑婆世界主。釋提
0431c17: 桓因御三十三天以臨下土。四鎮天王共誓護國護
0431c18: 民。故佛為諸天說金光明三昧。此帝王盛世之典也。
0431c19: 故宜歲歲修之。上悅。擢訥右街僧錄。四年四月八日
0431c20: 宣訥領五十僧入內觀堂行護國金光明三昧。齋罷
0431c21: 命訥說法。上悅。進左街僧錄。賜號慧光稽古略。六年十
0431c22: 月詔杭州亭山崇先院住持瞎堂慧遠住靈隱禪
0431c23: 寺。一日上遊下竺。見佛國山中漉水囊行道觀音
0431c24: 像。召遠問曰。山既飛來。何不飛去。遠曰動不如靜。又
0432a01: 問水中眾生以囊漉之。火裡眾生將甚麼漉。遠曰他
0432a02: 家自有通霄路。又問觀音手拈數珠念個甚麼。遠曰
0432a03: 求人不如求己已。上大悅。賜號佛海資監。七年二月宣遠
0432a04: 入對選德殿。賜坐。上曰如何免得生死。遠曰不悟大
0432a05: 乘終不能免。上曰如何得悟。遠曰。本有之性。究之無
0432a06: 不悟者。上曰悟後如何。遠曰始知脫體現前。了無毫
0432a07: 髮可見之相。上首肯之稽古略。淳二年三月上幸上
0432a08: 竺。賜白雲堂印及靈隱直指堂印各一顆。主管教門
0432a09: 事上竺。三年春詔台州報恩光孝寺住持德光入見。
0432a10: 光以二月渡江。上問古有浮笠而渡者可謂神通。光
0432a11: 曰。宗門下不貴神通。只貴眼明。上悅。住靈隱。繼遠
0432a12: 之席。十一月召光入內觀堂。上問朕心與佛心是同
0432a13: 是別。光曰直下無第二人。上曰恁麼則佛即是心。心
0432a14: 即是佛。光曰。成一切相即心。離一切相即佛。又問釋
0432a15: 迦老子雪山六年所成何事。光曰將謂陛下忘。皇
0432a16: 情大悅。賜號佛照資監。七年秋召雪竇寺住持寶印入
0432a17: 對選德殿。上曰三教聖人本同這個道理。印曰。譬如
0432a18: 空。東西南北初無二也。上曰今時士大夫學孔子
0432a19: 者多只工文字語言。不見夫子之道。不識夫子之心。
0432a20: 唯釋氏不以文字教人。直指心源。頓令悟入。不亂於
0432a21: 死生之際。此為殊勝。印曰。非唯後世學者不見夫子
0432a22: 之心。當時孔門顏子號為具體。盡力只道得個瞻之
0432a23: 在前忽焉在後。如有所立卓爾。上曰莊老何如人。印
0432a24: 曰。即是佛法中小乘聲聞人也。小乘厭身如桎梏。
0432b01: 棄智如毒。化火焚身。即如莊子所謂形固可使如
0432b02: 槁木。心固可使如死。若大乘人。度眾生盡方證菩
0432b03: 提。正如伊尹所謂予天民之先覺者也。將以斯道覺
0432b04: 斯民也。有一夫不被其澤者。若己苦已推而內之溝中也。
0432b05: 上大悅。詔印住徑山。十年春上註圓覺經。命印刊行。
0432b07: 遜位。退居南華宮。制原道論。略曰。朕觀韓愈原道言
0432b08: 佛老之相混。三教之相絀。但文煩而理迂耳。揆聖人
0432b09: 之用心則未昭然。何則。釋氏專窮性命。棄外形骸。不
0432b10: 著名相。又何與禮樂仁義哉。然猶立五戒。曰不殺仁
0432b11: 也。不淫禮也。不盜義也。不酒智也。不妄信也。如此與
0432b12: 仲尼何遠乎。老子之書其所寶者三。曰慈。曰儉。曰不
0432b13: 敢為天下先。孔門曰溫良恭儉讓。而與孔聖果相悖
0432b14: 乎。三教末流昧者執之自為異耳。朕謂以佛修心。
0432b15: 以老養生。以儒治世。斯可也聖政錄。
0432b16: 光宗
0432b17: 帝諱惇。孝宗第五子。年四十四自東宮受禪。尊孝宗
0432b18: 為太上皇。紹初上居重華宮。詔許若訥法師肩輿
0432b19: 出入。註金剛經進呈。上製讚文。四年正月詔佛照德
0432b20: 光禪師住徑山。
0432b21: 寧宗
0432b22: 帝諱擴。光宗之子。初封嘉王。慶元元年詔許佛照還
0432b23: 育王主歸老東庵。三年詔崇岳禪師住靈隱。
0432b24: 理宗
0432c01: 帝初諱與莒。榮王希之子。太祖十世孫。寧宗之姪。
0432c02: 後改名的。年二十即位。改寶慶元年。四年天旱。詔保
0432c03: 寧寺慧開禪師入文德殿升座祈雨。獲應。賜號佛眼。
0432c04: 嘉元年太后王氏卒。詔徑山師範禪師入對修政
0432c05: 殿。賜金襴僧衣。宣詣慈明殿升座說法。上垂簾而聽。
0432c06: 賜號佛鑑。恭聖仁烈皇帝升遐。仍詔師範升座。既而
0432c07: 乞歸山林。復賜圓照之號。淳祐元年上夢觀音坐於
0432c08: 竹石間。及覺圖形刻石。御讚曰。神通至玅兮隱顯
0432c09: 莫測。功德無邊兮應感奚速。時和歲豐兮祐我生民。
0432c10: 兵寢刑措兮康此王國。仍書廣大靈感四大字加於
0432c11: 觀音聖號之上。又書心經一卷。賜上竺刻石。又讚千
0432c12: 佛偈云。一佛不二。千佛奚別。如處處水。現在在月。無
0432c13: 去無來。不生不滅。梅花開後。前村深雪。又書應夢名
0432c15: 張浚
0432c16: 浚。字德遠。號紫巖。紹興中拜相。封和國公。孝宗朝封
0432c18: 寺。公問道於師。師曰。岩頭云。物為上。逐物為下。若
0432c19: 能於物上轉得。一切立在下風。師復示以偈曰。收
0432c20: 光攝彩信天真。事事圓成物物新。內若有心還有物。
0432c21: 何能移步出通津。公伏膺。投偈曰。教外單傳佛祖機。
0432c22: 本來無悟亦無迷。浮雲散盡青天在。日出東方夜落
0432c23: 西。師然之曰。公輔相之日毋忘護教。大慧禪師在泉
0432c24: 州。雲門庵公在蜀。圓悟親以師囑。謂真得法髓。公回
0433a01: 朝遂以臨安府徑山延之。恐師痛事韜晦必欲致之。
0433a02: 乃移書泉守劉公彥修趣其行。師番然而起。公居長
0433a03: 沙。其母秦國夫人問道於大慧。夫人疾亟曰。玅喜老
0433a04: 師此生無復見也。我有私恩未報。公三走介。往宜春
0433a05: 趣師之行。由是兼程而至。夫人捐矣。公謂師曰。先
0433a06: 妣願供養和尚一年為德之報。今無復得浚。謹遵遺
0433a07: 訓。師幸少留。以九夏之期盡其敬奉。一慰先妣之願。
0433a08: 二伸人子之心。遂於光孝寺之東堂。以盡誠敬資監
0433a10: 曰。師諱寶誌。金陵人。宋元嘉中示於東陽市古木
0433a11: 鷹巢中。朱氏婦汲水聞嬰兒啼。遂致育之。因以朱為
0433a12: 姓。後施宅為寺。即今寶林寺是也。師鏡容鷹爪。不類
0433a13: 凡童。七齡入京師鐘山道林寺。師事僧儉。修習禪業。
0433a14: 至宋太始初忽離是寺。居止無定。持一錫杖。掛刀尺
0433a15: 拂子鏡帛之類。徒跣於闤闠間。髮長數寸。飲啖不擇。
0433a16: 或數日不食而無飢容。或一日數食而無飽態。齊建
0433a17: 元間異跡頗著。士庶恭事者不可勝數。梁武踐祚。益
0433a18: 加優禮。師嘗求魚膾於帝。帝雖從請。意頗惡之。師索
0433a19: 水吐盆中。魚活如故。有木浮江中泝流而上。帝與師
0433a20: 及士庶觀之。師舉錫一招。木隨至岸。紫檀也。帝
0433a21: 供奉俞僧紹刻師之像。既克肖矣。但少鬚髮。師拔髮
0433a22: 插像兩。髮即隨長。帝張僧繇寫師真容。竟不能
0433a23: 就。師遂以爪劃開面門。現十二面觀音相曰。毗婆尸
0433a24: 佛早留心。直至如今不得玅。徐陵三歲。其父往見
0433b01: 師。師撫其頂曰。此天上石麒麟也。中大同丙寅冬師
0433b02: 移華林園金像於所住房。帝曰師將去我耶。未及旬
0433b03: 日。是年十二月示疾。帝命奏樂晝夜不絕。至初六日
0433b04: 而終於興皇寺。葬全身於鐘山。皇女永安公主為造
0433b05: 塔五層。塔前建開善精舍。梁錫玅覺大師應世之塔。
0433b06: 太平興國七年賜額太平興國禪寺。真宗朝詔天下
0433b07: 避師諱。祇稱寶公。乃改賜道林真覺之號。高宗加慈
0433b08: 應慧感大師。賜其塔為感順云。
0433b09: 胡寅
0433b10: 寅。字明仲。號致堂。建炎中拜起居郎。諸子嘗侍坐。數
0433b11: 盃之後歌孔明出師表。誦陳了翁奏章曰。可謂豪傑
0433b12: 之士也。王隨刪傳燈錄改名玉英集。寅作序。
0433b13: 張九成
0433b14: 九成。字子韶。號無垢居士。學于楊時之門。紹興中對
0433b15: 。上曰忠鯁可嘉。擢置第一。謫南安。又自號曰橫浦
0433b16: 居士。官至秘閣修撰。嘗謁善權清禪師問曰。此事人
0433b17: 人有分個個圓成是否。清云是。公曰為甚麼無箇
0433b18: 入處。清於袖中出數珠云此是誰底。公俛仰無對。清
0433b20: 悚然有省。遂看樹子話。忽聞蛙聲釋然證入。說偈
0433b21: 云。春天月下一聲蛙。撞破乾坤共一家。正恁麼時誰
0433b22: 會得。嶺頭痛有玄沙。公與汪應辰登徑山。問道於
0433b23: 大慧。公與師談格物之旨。師曰。公只知有格物。而不
0433b24: 知有物格。頓領深旨。投偈曰。子韶格物。曇晦物格。欲
0433c01: 識一貫。兩個五百傳。子韶嘗曰。九成每聞徑山老人
0433c02: 所舉因緣。豁然四達。如千門萬戶不消一踏而開。九
0433c03: 成了末後大事。實在徑山老人處。此一瓣香不敢孤
0433c04: 負他也年譜。
0433c05: 呂本中
0433c06: 本中。字居仁。紹興初賜進士第。除中書舍人。平生因
0433c07: 詩以窮。耽禪而病。清如不勝衣。作江西傳衣詩派
0433c08: 圖。推黃山谷為詩祖。列陳無已巳等凡二十五人為法
0433c09: 嗣。本中嘗致書問大慧禪要。慧答書。略曰。千疑萬疑
0433c10: 只是一疑。話頭上疑破。則千疑萬疑一時破。若一向
0433c11: 問人。佛語又如何。祖語又如何。諸方老宿語又如何。
0433c12: 永劫無有悟時也。本中自是有省。
0433c13: 尤袤
0433c14: 袤。字延之。自號遂初。紹興中擬延之為秘書丞。張南
0433c15: 軒得報曰此真秘丞矣。終禮部尚書。諡謚文簡。聞釋氏
0433c16: 有出世之法。心向慕之。見廬山歸宗禪師欲謀隱計。
0433c18: 台州。孝宗臨軒親遣曰。南台有何勝。延之曰。太平
0433c19: 洪福。國清萬年。上曰。聞石橋應真是五百強漢。時忽
0433c20: 出現。卿以何法處之。延之起拳曰。臣有金剛王寶
0433c21: 在。上喜。乃書遂初老人四字賜之。延之到台。一以
0433c22: 慈愛蒞民資監。
0433c23: 張栻
0434a01: 道之所在。可以心寓。不可以力求。師謂如何。師曰會
0434a02: 醫少病。公曰。見即便見。擬思即差。又作麼生。師曰知
0434a03: 有還同不知有。公曰政當知有時如何。師曰聞聲見
0434a04: 色只如常。公豁然有省。乃留偈曰。聞聲見色只如常。
0434a05: 熟察精粗理自彰。脫似空藏碧落。曾無少剩一毫
0434a06: 芒資監。
0434a07: 李浩
0434a08: 浩。字德遠。紹興末為光祿丞。常閱楞嚴經。謁應庵華
0434a09: 禪師叩問禪道。不旬日而躋堂奧。以偈寄同僚康教
0434a10: 授曰。門有孫賓鋪。家存甘贄妻。夜眠還早起。誰悟復
0434a11: 誰迷資監。
0434a12: 王十朋
0434a13: 十朋。字龜齡。永嘉人。紹興中廷試第一。號梅溪先生。
0434a14: 有梅溪集行於世。官至侍御史。公嘗謁處州南明雪
0434a15: 堂行禪師問曰。先佛說法。觀根發言。依言立義。可以
0434a16: 誦而習之。禪門乃撥去文字。謂至道不可以理求。真
0434a17: 理不可以識解。要人見性成佛。既撥去文字。復刊藏
0434a18: 經流通。何耶。師曰。經是佛語。以心為宗。心若不明。唯
0434a19: 認佛語。欲以理求識解者。譬如說食終不能飽。要在
0434a20: 立志堅確。行之精進。若不如此。要做聖賢事業。至聖
0434a22: 迎。指公與眾曰。彼前身嚴首座也。曾寫此。後親到
0434a23: 石橋。與夢中所見之境無異。遂留詩云。石橋未到已巳
0434a24: 先知。入眼端如入夢時。僧喚我為嚴首座。前身曾寫
0434b01: 石橋。梅溪集中有王荊公與佛慧泉禪師曰。世尊
0434b02: 拈花出自何典。泉曰藏經所不載。公曰。頃在翰苑。偶
0434b03: 見大梵王問佛決疑經三卷。有梵王在靈山會上以
0434b04: 金色波羅花獻佛。請佛說法。世尊登座拈花示眾。人
0434b05: 天百萬悉皆罔措。獨迦葉破顏微。世尊曰。吾有正
0434b06: 法眼藏。涅槃玅心。分付摩訶迦葉。
0434b07: 會開
0434b08: 開。字天游。官至侍郎。紹興辛未佛海遠禪師住三衢
0434b09: 光孝。開曰如何是善知識。遠曰。燈籠露柱。兒狗子。
0434b10: 遂有省。呈偈曰。咄這瞎驢。叢林妖孽。震地一聲。天機
0434b11: 漏洩。有人更問道如何。拈起拂子驀口截。遠曰也得
0434b12: 一橛。又致書大慧曰。今幸私家塵緣都畢。閒居無事。
0434b13: 正在痛自鞭以償初志。第恨未得親炙教誨耳。一
0434b14: 生敗闕已巳一一呈似。必能洞照此心。望委曲提警。日
0434b15: 用當如何做工夫。庶幾不涉他途徑。與本地相契也。
0434b16: 如此說話敗闕亦不少。但方投誠。自難隱逃。良可愍
0434b17: 也。至叩。大慧答書曰。時時於靜勝中。切不得忘了。須
0434b18: 彌山放下著。兩則語。但從下著實做將去。已巳過者
0434b19: 不須怖畏。亦不必思量。思量怖畏即障道矣。但於諸
0434b20: 佛前發大誓願。願此心堅固永不退失。仗諸佛加被。
0434b21: 遇善知識。一言之下頓忘生死。悟證無上正等菩提。
0434b22: 續佛慧命。以報諸佛莫大之恩。若如此則久久無有
0434b23: 不悟之理大慧書問。
0434b24: 李光
0434c01: 光。字泰發。上虞人。紹興中參大政。諡謚莊簡。守宣城日。
0434c02: 適彰教寺席。具請隆禪師為住持即虎丘隆。嘗致書
0434c03: 大慧問禪要。慧答書曰。大參相公平昔所學已巳見於
0434c04: 行事。臨禍福之際如精金入火愈見明耀。又決定知
0434c05: 華嚴重重法界斷非語。則定不作他物想矣。其餘
0434c06: 七顛八倒或逆或順或正或邪。亦非他物。願公常作
0434c07: 是觀。妙喜亦在其中。異日相從於寂寞之。結當當
0434c08: 來世香火因緣。成就重重法界以實其事。豈小補哉
0434c09: 書問。
0434c10: 李邴
0434c12: 話有省。後以書咨決曰。邴近叩籌室。伏蒙激發。蒙
0434c13: 滯忽有省入。顧惟根識暗鈍。平生學解盡落情見。一
0434c14: 取一捨如衣壞絮行草棘中。適自纏繞。今一笑頓釋
0434c15: 所疑。欣幸可量。非大匠委曲垂慈。何以致此。自到城
0434c16: 中著衣喫飯。抱子弄孫。色色仍舊。既無拘執之情。亦
0434c17: 不作奇特之想。其餘宿習舊障亦稍輕微。臨行叮寧
0434c18: 之語不敢忘也。重念始得入門。大法未明。應機接物
0434c19: 觸事未能無礙。更望有以提誨。使卒有所至。庶無玷
0434c20: 於法席矣書問。大慧住徑山。作千僧閣成。邴為記。略曰。
0434c21: 師於臨濟為十二代孫。其道大故其攝者眾。其門峻
0434c22: 故其登者難。其旨的故其悟者親。其論高故其聽者
0434c23: 驚。且疑四方學者肩摩袂屬。師遇之未嘗假詞氣接
0434c24: 殷懃。拒之而不去。之而益親。至於水洒挺逐而戶
0435a01: 外之屨常滿。院去城百里。自唐國一禪師始斬蓬藋。
0435a02: 驅龍蛇而居之。寺無常產。山之神龍實助其緣化。師
0435a03: 至之始。眾纔三百。二年法席大興。眾將二千。院有僧
0435a04: 堂二。不足以容。又於寺之東建層閣十楹。以盧舍那
0435a05: 南向嶢然居中。列千僧案位於左右。設連床。齋粥於
0435a06: 其下。予嘗問道於師。聞之而嘆曰。非成是閣之難。致
0435a07: 其眾之難。非致其眾之難。道行而不能使其眾不至
0435a08: 之難。一閣之成。在師何足道。而循襲齷齪之者。以為
0435a09: 奇特。不亦陋甚矣哉大慧年譜。
0435a10: 馮楫
0435a11: 楫。字濟川。蜀遂寧人。號不動居士。自壯叩諸名宿。最
0435a12: 後居龍門。從佛眼遠禪師。一日同遠經行法堂偶。童
0435a13: 子趨庭吟曰。萬象之中獨露身。遠拊楫背曰好。楫
0435a14: 於是契入。紹興丁巳除給事。中會大慧就明慶開堂。
0435a15: 慧下座。楫挽之曰。和尚每言於士大夫曰。此生不作
0435a16: 這虫豸。今日因甚納敗闕。慧曰。盡大地是個杲上
0435a17: 座。你向甚處見他。楫擬對。慧掌之。楫曰是我招得。因
0435a18: 坐夏徑山。榜其室曰不動軒。後知瀘州。所至於道無
0435a19: 倦。嘗自詠曰。公事之餘喜坐禪。少曾將脅到床眠。雖
0435a20: 然現出宰官相。長老之名四海傳。紹興二十三年秋
0435a21: 乞休。致報親知期以十月三日報終。至日令後廳置
0435a22: 高座。見客如平日。辰巳間降階望闕肅拜。書偈曰。初
0435a23: 三十一。中九下七。老人言盡。龜哥眼赤。書畢拈拄杖
0435a24: 按膝而化。楫於建炎後。凡名山鉅剎藏經殘失。遂以
0435b01: 己已俸印施補之。足五千餘卷者凡四十八藏。用祝君
0435b02: 壽。以康兆民。門人蒲大聘誌其事。有語錄頌古行
0435b03: 于世傳。
0435b04: 米友仁
0435b05: 友仁。字元暉。芾之子。自號懶拙翁。文詞書深得家
0435b06: 法。紹興間為工部侍郎。權兵部尚書。游虎丘。手書
0435b07: 曰。釋云縱使百千劫。所作業不忘。因緣會遇時。果報
0435b08: 還自受。吾觀苦海一切眾生。往往多造無重大業過
0435b09: 日。能知有善惡之報。如影之隨形。響之應聲。而不
0435b10: 知怖者。只因衣食不足。愛緣迷迫。見利忘義。遂致於
0435b11: 此。豈更顧墮地獄中輪迴受苦也哉。我勸諸有情。莫
0435b12: 作諸業。奉行眾善。前人詩云。只恐為僧心不了。為僧
0435b13: 心了總輸僧。可謂名言。出家兒舍去愛緣。總未能超
0435b14: 悟上乘。視塵世中造業深者。已巳雲泥也。
0435b15: 周必大
0435b16: 必大。字子充。吉安廬陵人。紹興中中博學弘詞科。淳
0435b18: 起。道不行。續佛慧命。必有其人。其人謂誰。佛照禪
0435b19: 師是也。師諱德光。姓彭氏。臨江軍新喻縣人云云。予
0435b20: 聞時節因緣。針芥啐。從上諸聖不能強為。喻筏刻
0435b21: 舟徒增我慢。又況對御法語世已巳流布。得道源流接
0435b22: 物機要。叢林門弟各存語錄。姑敘住世大略如此。銘
0435b23: 曰。我聞萬生。各具佛性。人有未見。見或未盡。偉哉光
0435b24: 公。宿習戒定。頓入悟門。遂傳心印。福慧兩足。行解兼
0435c01: 進。巍巍孝宗。見聖由聖。與師晤言。謂發深省。晚歸東
0435c02: 庵。不倦接引。八十三年。報緣已巳竟。勿云鏡明。昔現今
0435c03: 隱。一物本無。何用照映。勿云谷。有叩隨應。十方皆
0435c04: 空。何論銷殞。摘葉拈花。繫風捕影。持問塔中。解顏微
0435c05: 哂。
0435c06: 錢端禮
0435c07: 端禮。字處和。號松。仕至參政。參護國元禪師。有
0435c08: 悟入。淳間示微疾。請平田行機禪師入臥內趺坐
0435c09: 談笑。忽謂機曰。浮世幻本無去來。四大五蘊必歸
0435c10: 終盡。雖佛祖具大威德。亦不得免這一著子。為地
0435c11: 水火風暫時湊泊。昧者認為自己已。從上諸聖去住自
0435c12: 在。今吾如是。豈不快哉。遂斂歛目而逝傳。
0435c13: 史浩
0435c14: 浩。字直翁。四明人。孝宗朝拜相。封衛國公。又封越王。
0435c15: 淳乙巳掛冠歸四明。自號真隱居士。每從南湖智
0435c16: 連法師問法要。乃於東湖創月波樓。倣補陀巖結洞
0435c17: 室以安大士。浩過金山。梁武儀範之盛。謂報恩度
0435c18: 世之道在是。乃於月波山創殿。設十界像。與名僧講
0435c19: 究制儀。文四卷行於世。公之子彌遠。相寧宗。封衛王。
0435c20: 衛王之子宇之。觀文殿大學士彌忠之子嵩之。相理
0435c21: 宗。衛王建明州七山寺觀。沿途接待。浩撰南湖法
0435c22: 智大師像讚曰。靈山一席。儼在天台。後十三葉。復生
0435c23: 奇材。唱道四明。講肆宏開。溥海聲聞。谹谹雲雷。章聖
0435c24: 在御。中使鼎來。得法大旨。皇皇。錫號法智。宸章
0436a01: 昭回。祇今後學。咸仰崔嵬。蘭馨菊芳。本一根荄。嗚呼
0436a02: 是為法宇之柱石。教鼎之鹽梅。宜茲幻影經千古而
0436a03: 無塵埃宋史并統紀。
0436a04: 錢象祖
0436a05: 象祖。相寧宗。守金陵日問道於保寧無用全禪師。
0436a06: 又問道於護國此菴元禪師。師曰。欲究此事。須得心
0436a07: 法兩忘乃可。法執未忘。契理亦非悟也。公曰。纔涉唇
0436a08: 吻便落意思如何。師曰本自無瘡勿傷之也。公渙然
0436a09: 有得資監。公於鄉州建接待十所。皆以淨土極樂名
0436a10: 之。創上菴高僧寮為談道之處。自左相辭歸。益修淨
0436a11: 業。偶得微疾。僧有問起居者。則曰。不貪生不怖死。不
0436a12: 生天不生人。唯當往生淨土耳。言訖趺坐而化。時天
0436a13: 震響。異香芬郁。未終之前郡人咸聞空中云。錢丞
0436a14: 相當生西方淨土。為慈濟菩薩淨土傳。
0436a15: 王日休
0436a16: 日休。字中。龍舒人。為國學先生。作六經訓傳數十
0436a17: 萬言。一旦捐之曰。是皆業習。非究竟法。吾其為西方
0436a18: 之歸乎。自是一志念佛。日課千拜。一日厲聲念佛。忽
0436a19: 云佛來接我也。屹然立化。有淨土文行於世。曰。參
0436a20: 禪大悟超脫生死輪迴固為上矣。然至此者恐少。若
0436a21: 修西方則直截輪迴萬不漏一。故今勸參禪之人每
0436a22: 日留頃刻之暇修於西方。若果大悟得超輪迴。去佛
0436a23: 地尚遠。更往見阿彌陀佛。展禮致敬有何不可淨土文。
0436a24: 佛法金湯編卷第十四天台釋如惺重校
