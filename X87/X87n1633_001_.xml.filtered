0494c01: 
0494c02: 
0494c03: 
0494c04: 
0494c05: No. 1633-A
0494c06:  皇明金剛新異錄序
0494c07: 
0494c08: 金剛般若經以斷疑破執為指。在大部五百七十七
0494c09: 卷中。名能斷品。原夫四生十二類。必盡者形。不盡
0494c10: 者輪迴。自非斷疑破執。將生無了而死無休。然非信
0494c11: 入此經即疑不斷而執不破。以故覺皇慈悲。埒筏喻
0494c12: 以說法。智人善巧。啟津梁於受持。唐太常鳩異。宋
0494c13: 太宗廣記備載感應。極談果報。幽冥最重。此經天
0494c14: 神咸加擁護。誦讀解說則功德河沙。狐疑不信則罪
0494c15: 愆山嶽。載生居士胸無執著。悟因無所住生心。身係
0494c16: 再來。種無量百千萬善。捃摭　昭代。紹續前聞。意主
0494c17: 新則有徵異斯警醒。綜其所錄。如拘僧見塔。彰鬼神
0494c18: 之敬恭。得佛長生。覈僊宗之證悟。二字夾雜。卒魂阻
0494c19: 度。四句牢持。畜業頓轉。神風顯護經之力。金剛現拯
0494c20: 覆之形。聽經。伏雌卵。蜘蛛蛻。彼非眾生非不眾生。
0494c21: 吳遊冥。王回生。施完經。是一合相非一合相。念佛通
0494c22: 天之廣澈奪舍而遊。織經坐脫之女人吉祥善逝。書
0494c23: 經暗室放悲智之常光。勸親聽經著扶持之至孝。訟
0494c24: 師漁戶洗滌習心。老舖軍感通靈異。伽藍請而乩
0495a01: 仙誦。示人間功德之最勝。非乎瞽得子而僕延年。覘
0495a03: 
0495a04: No. 1633-B
0495a05:  皇明金剛新異錄序
0495a06: 
0495a07: 大猛火聚中。無一物得存。所不能壞金剛耳。金剛生
0495a08: 精金之中。類紫石英。色如麥麩。其堅利能壞一切。而
0495a09: 一切不能壞。故曰金剛。乃金中之剛。非世剛也。我人
0495a10: 妙精明心能破壞六塵而如如不動。取喻其最切耳。
0495a11: 此則大雄氏與四生十二類毫髮不殊。故如如不動
0495a12: 處匯合。既真即志。壹氣動間因果不爽。孰得撥之為
0495a13: 無哉。金剛經為般若心髓。震旦誦持最盛。乃世所刊
0495a14: 金剛證果報應。大都取諸鳩異廣記。詳於唐宋而略
0495a15: 於我明。余謂凡人於沿習則玩忽。玩忽則惡心生。新
0495a16: 異則警醒。警醒則善心生。往古之事已巳陳。晚季之天
0495a17: 漸近。因果之說非百年間。或數十年間。或七八年。或
0495a18: 五六年間。耳聞目擊事未易使。厭婆經之借口。薄老
0495a19: 生之常談者。變動而轉移也。余搜平時記。凡是經
0495a20: 符應之一處強半余地事。及余傳聞於里中故老
0495a21: 事。成再四讀之。亦復髮悚汗。流皆火中之田單。
0495a22: 非黃金橫帶之田單也。計他地所有與他人所記。必
0495a23: 有彰明較著什百倍於此者。善巧傳播。勿使泯滅。端
0495a24: 有望於與人為善之君子。因名曰皇明金剛新異錄。
0495b01: 秀水載生居士王起隆序。
0495b02: 
0495b03: No. 1633-C
0495b04:  皇明金剛新異錄又序
0495b05: 
0495b06: 王子序竟。難者曰。金剛經般若最上。子盛輯因果。無
0495b07: 著相求菩提乎。曰。持金剛經有三等人。第一等人
0495b08: 如六祖大師。擔柴過市。聞無住生心句。頓提祖印。中
0495b09: 禪師讀至三藐三菩提。便豁然全經。所謂言下不
0495b10: 容擬議。全身般若即肩荷去是也。第二等人則讀而
0495b11: 解義尋思精求。夫依義不依語者。所謂言下別有理
0495b12: 會。全身般若漸次印記是也。第三等人則循聲持誦。
0495b13: 耑賴以感通靈應。抵敵散亂。鞭昏頑。所謂因言而
0495b14: 有醒發。全身般若隨諸方便信受奉行是也。佛法末
0495b15: 劫。第一等人如優曇花。絕世罕有。第二等人如青
0495b16: 蓮朱草。亦是稀逢。惟第三等人如常材凡卉。滿目皆
0495b17: 然。若而人不著相求菩提。不且著相造業乎。此編之
0495b18: 輯耑為第三等人說法。不為第一第二也。佛語因病
0495b19: 發藥。初無定執。當今而譚本來無物何處惹塵。於般
0495b20: 若祇滋狂慧。若時時拂拭勿使惹塵。則於般若為揕
0495b21: 胸刃頂門針。鑽木出火通體光明顯現者矣。善讀金
0495b22: 剛經人。必不以彼易此。王摩誥有言。法離言說。了言
0495b23: 說即解脫者。終日可言。法無名相。知名相即真如者。
0495b24: 何壞相。善哉數語。洞見般若至要。敢借和盤托出。
0495c01: 免得狂禪輕把利器假人土苴此編也。秀水戴生居
0495c02: 士王起隆又序。
0495c03: 
0495c04: 
0495c05: 
0495c06: 皇明金剛新異錄目
0495c07: 拘僧見塔弘治得佛長生正德
0495c08: 持經遐壽正德嚴江趺化正德
0495c09: 夾雜二字嘉靖馮勤延年嘉靖
0495c10: 神風護經嘉靖經題七字隆慶
0495c11: 二祖還隆慶沙門廣徹萬曆
0495c12: 郡隍拯母萬曆萬戶子生萬曆
0495c13: 雙立化萬曆漁戶業除萬曆
0495c14: 觀親聽經萬曆持經得雋萬曆
0495c15: 四句牢持萬曆伏雌度脫萬曆
0495c16: 金剛拯覆萬曆訟師請經萬曆
0495c17: 持經善逝萬曆鄰老持經萬曆
0495c18: 開瞽得子萬曆范僕持經萬曆
0495c19: 蜘蛛脫化萬曆證見菩提萬曆
0495c20: 奕德遊冥萬曆二東苦厄萬曆
0495c21: 王令回生萬曆經隨任萬曆
0495c22: 天榜易名萬曆織經坐脫萬曆
0495c23: 書經暗中萬曆伽藍送請泰昌
0495c24: 紅舖老軍天啟乩仙假室天啟
0496a01: 玉雙垂天啟暑逝生香天啟
0496a02: 焚衣梵書崇禎放回完經崇禎
0496a03: 
0496a04: No. 1633
0496a05: 皇明金剛新異錄
0496a06: 
0496a07: 秀水載生居士　王起隆　輯著
0496a08: 同里補軒居士　金麗兼　參訂
0496a09: 拘僧見塔
0496a10: 禾郡真如塔圮。大修於弘治間。於時一頭陀僧名懷
0496a11: 林。曳三丈長鐵鍊募二十餘年。而塔工畢。即回首於
0496a12: 塔中。今肖像祀焉。相傳頭陀其初為蘇州承天寺僧。
0496a13: 飲酒茹葷。蔑視戒律。於暑月乘。忽兩冥卒入繫
0496a14: 其頸。則牌拘十餘人。頭陀名亦列焉。懷林計賂二卒
0496a15: 楮錠各若干華。稍緩期七日。拘齊他人而來偕往。二
0496a16: 卒欣然聽許。頭陀泣告徒眾。市楮錠焚之。處分待盡。
0496a17: 或告以真如某禪師道行高。舟行一日程。曷往求之。
0496a18: 頭陀如言來。痛哭陳乞。禪師曰。此間塔將頹矣。汝肯
0496a19: 竭誠發心任募化修葺。我當授汝法門。保鬼不能拘
0496a20: 耳。頭陀即對佛發願。禪師手數珠與之曰。汝七日內
0496a21: 勿睡。但住我房轉誦金剛。經中當知此處即為是塔。
0496a22: 二句足矣。頭陀如言轉誦。逾七月。兩冥卒踉蹌至禪
0496a23: 師處。搶地籲曰。有合死僧逃此間。求指示方便。禪師
0496a24: 曰。渠在房中。任汝拘之。奚問焉。兩卒入即驚出曰。房
0496b01: 中止見一座寶塔。赫奕光明。目瞇不能略開。禪師曰。
0496b02: 渠誦最上乘法。又發勇猛大願。雖天龍鬼神奈之何。
0496b03: 汝但回覆冥君。某僧某師留之修塔。幽明功德分受。
0496b04: 必不汝深罪也。兩卒不得已巳泣拜去。頭陀遂製此鐵
0496b05: 鍊自。曳於道途。不憚隆冬酷暑道里之遠。叩求善
0496b06: 信。竟得以再生餘年完滿此大功德云。經言。障蔽魔
0496b07: 王一千年中無金剛藏菩薩住處。觀此修塔頭陀。
0496b08: 亶其然乎。
0496b09: 得佛長生
0496b10: 正德間。川西鳴觀道士陳玄。志求長生。精思日夜。
0496b11: 忽夢見一神。形貌異常。自稱執金剛神。告玄云。爾求
0496b12: 長生。速往岷山禮智融和尚。當授汝長生法也。玄如
0496b13: 言造。懇乞指示。融云。金剛經偈言。一切有為法。如夢
0496b14: 幻泡影。如露亦如電。應作如是觀。此是我佛長生。玄
0496b15: 問。既如幻夢。何謂長生。融大喝云。諸相非相。三藐三
0496b16: 菩提心不入斷滅。玄於言下大悟。遂辭隱於瓦屋山
0496b17: 虎踞巖之陽。不廢玄攝而日必誦金剛經。凡滿數藏。
0496b18: 歷春秋九十有八。一日遍集鄰居隱者告曰。吾初求
0496b19: 仙長生。今竟得佛長生。願諸公得我所得。言訖瞑目
0496b20: 而逝。近瓦屋山數百家共建祠肖像祀玄。謂仙宗佛
0496b21: 果兩得之焉。苕中許官任四川觀察。親紀其事。
0496b22: 持經遐壽
0496b23: 正德間。南嶽有大德僧曰楚石。博通三藏而專持金
0496b24: 剛經。人有禮之乞佛法者。無賢愚貴賤輒大聲曰。好
0496c01: 持金剛經去。年一百七十一歲始化。同時有白藤和
0496c02: 尚．無極和尚亦專勸化持金剛經。白藤終一百三十
0496c03: 歲。無極終一百二十四歲。祈壽命得壽命。祈大涅槃
0496c04: 得大涅槃。豈語耶。
0496c05: 嚴江趺化
0496c06: 嚴江。相城皮工也。中年棄業。於佛寺擔齋飯。在路專
0496c07: 持金剛經併念阿彌陀佛不絕聲。年六十餘。忽絕粒
0496c08: 飲水一月。乃言曰。我當以某月某日某時去。至期沐
0496c09: 浴更衣跏趺而化。焚之得舍利數合。其舌堅如金石
0496c10: 扣之有聲。時正德十三年事也。載相城誌。錄出以告
0496c11: 誠心持經念佛者。
0496c12: 夾雜二字
0496c13: 少保南塘戚公副總戎時。以倭亂提兵守禦三江。公
0496c14: 素持金剛經。雖在行間不廢。一夕夢陣亡親兵某
0496c15: 求誦經一卷資度脫。旦日兵妻來籲所夢如之。公晨
0496c16: 起齋素。專誠為誦。是晚兵妻夢夫語之曰。感主師為
0496c17: 我誦經。奈經文中夾雜不用二字。功德不全。尚未得
0496c18: 脫苦耳。兵妻旦日復以夢籲。公去大訝。因憶誦經時閤
0496c19: 婢以茶餅至。公手麾之。口雖不言而意中云不用也。
0496c20: 公時以語幕客。事遂傳焉。噫。一念之夾雜。幽冥即知。
0496c21: 誦金剛者可以散亂心隨口循誦反增鬼業乎。
0496c22: 馮勤延年
0496c23: 馮勤。嘉靖間人。歸安茅鹿門家傭僕也。日者占其殃。
0496c24: 問一老僧。何以延年。老僧曰。若為僕無力積德。惟灑
0497a01: 掃字紙。併誦金剛經。庶免短折。勤乃置竹鑷竹簏兩
0497a02: 事。日間遍歷村巷。凡穢惡字紙悉鑷簏中。滌以香水。
0497a03: 曝乾焚。包送清流。遇隻字未遺。夜歸則跪誦金
0497a04: 剛經一卷回向。歲以為常。後漸知書通文義。鹿門亦
0497a05: 禮貌之。家道豐裕。有二子四孫。壽九十五。無化。
0497a06: 神風獲經
0497a07: 洞庭山某寺有唐白樂天所書金剛經全卷。為鎮寺
0497a08: 至寶。嘉靖四十三年東南饑荒。寺眾餒主僧用經質
0497a09: 山塘王宦米五十石為食。越歲王宦呼主僧至家。願
0497a10: 捨前米作齋僧用。以經還之。僧歸過湖。對眾稱揚王
0497a11: 官之德。舟眾共求一看。展開之時天風大作。竟揭經
0497a12: 前數幅飄空入雲而去。僧懊恨不已巳。還寺置經原所。
0497a13: 三年後忽上官有不肖者聞此經名。陷主僧以他事。
0497a14: 禁而逼獻焉。經至。以經不全不愜意。釋僧。而仍以經
0497a15: 還之。僧歸舟。風又大作。昏黑舟入一深村避風。登
0497a16: 岸索火。詣一老漁戶家。則壁粘前經數幅。毫無傷損
0497a17: 也。漁戶姓姚。不識字。詢之。但云前三年有火光一道
0497a18: 墮田間。驚視之。是字紙。異之。因粘於壁。僧向數幅悲
0497a19: 淚頂禮。呼護法韋不休曰。非兩番神風顯異。此經
0497a20: 見留權勢。不得合浦重完矣。因為漁戶備述顛末。漁
0497a21: 戶頗殷驚感。遂改業務農。又出貲重裝此經。每歲遇
0497a22: 得經還經之日。必往寺展禮。壽八十二。無終。噫。此
0497a23: 視螺螄千里送經還者不更神異也哉。
0497a24: 經題七字
0497b01: 隆慶己已巳。紹興天樂鄉處士王德用。妻陶氏一日病
0497b02: 篤。見二鬼使云。汝陽壽已巳絕。且平生毫無善事。當墮
0497b03: 惡道。須臾果見地獄可畏相。謂夫曰。地獄現前。如何
0497b04: 救我。忽憶寺端長老每日誦經。因曾記金剛般若
0497b05: 波羅蜜七字。極力猛誦數千百遍。先所現地獄遂隱
0497b06: 不見。床次侍家人忽見有五色光從陶氏口出。空
0497b07: 中隱隱有聲曰。陶善女已巳免墮地獄生善地矣。舉鄉卿
0497b08: 之人皆傳告。經題七字得脫沉淪。鮑性泉居士所錄。
0497b09: 二祖還
0497b10: 錢唐李時英為南海欽州守。素誦金剛經。隆慶丁卯
0497b11: 為分考官。於闈中病死三日。初見金甲神人欲去
0497b12: 見泰山府君。城隍土地．咸在土地以李誦金剛經故。
0497b13: 堅不肯押字。金甲神怒。袖出火釘長三尺餘。從土地
0497b14: 頂門釘入。立見焚燒盡。俄復本形。堅執不押如故。金
0497b15: 甲神曰。當仝汝往泰山。土地曰。見泰山。我自有奏。
0497b16: 旋見數鬼稱冤索命。呵時英前世為九江守。受賕殺
0497b17: 人。正急怖間。憶誦金剛。忽見呂祖師乘雲而下。鬼俱
0497b18: 奔逝。時英伏地乞哀。呂祖曰。還我老君丹來。熟視又
0497b19: 曰。業重業重。可惜丹俱壞盡矣。汝誦金剛可求救六
0497b20: 祖。忽然間六祖至。時英伏地。亦曰業重業重。得我
0497b21: 與五祖商量來。時英出一手曳六祖袈裟。片片飛金
0497b22: 光也。少頃異香滿鼻。聞空中五祖六祖曰。誦金
0497b23: 剛經人可且放還。隨見前金甲神復至。提時英一擲。
0497b24: 汗下如雨而甦。時英出場即棄官。歸於湖南淨慈焚
0497c01: 修。晨起必誦金剛超度冤鬼。後無疾終。
0497c02: 沙門廣徹
0497c03: 杭城有野僧名廣徹。號通天者。向金省吾中丞丐淨
0497c04: 地誦經念佛。張元洲尚書有家廟。名資福。頗淨。省吾
0497c05: 從丐得之。廣徹日則誦金剛經。夜則燈籠繞街念
0497c06: 佛。省吾一夕送客出。遇之。為書其燈籠曰沙門廣徹
0497c07: 念佛通天。廣徹於某年月日回首於廟中。湖廣某王
0497c08: 是夕夢一僧闖宮入曰。我抗州資福廟僧來為王子。
0497c09: 王視其手執籠。則有八字瞭如。驚寤。後宮已巳報生世
0497c10: 子矣。王特遣尉至杭物色其事。則僧逝之夜即王夢
0497c11: 之辰。倘所稱福因厚重奪舍以遊者耶。因果之說詎
0497c12: 曰誕妄。萬曆初事。
0497c13: 郡隍拯母
0497c14: 蘇州楓橋盛在德。從講師懸明受經。萬曆初病赴冥
0497c15: 司。則被鬼盛之化告郡隍逮對也。在德理直。得縱
0497c16: 觀冥獄釋還。經宿復絕。見郡隍降諭曰。我生前荊
0497c17: 州人。姓曹氏。自登神籙。我母張大君轉世三度矣。咸
0497c18: 女身不育。若代我懇懸明師誦金剛經．月上女經
0497c19: 各五百部。拯我母轉男。諭甚切。在德再生。禮請懸明
0497c20: 誦滿牒告。管東溟先生作序紀之。載惕若齋續集。
0497c21: 萬戶子生
0497c22: 萬曆初。吳中一萬戶無子。求禱歷歲不獲。叩於一老
0497c23: 禪。老禪曰。未也。公已巳有子。係一道者。在某處跪誦金
0497c24: 剛經一藏。募修一路。計其竣工尚須三。始來托生
0498a01: 耳。萬戶遣人物色之。良然三年後經完路工竣。道者
0498a02: 死而萬戶子生。詢之則死生同其時日也。固知生而
0498a03: 紆金衷猊。亦人天福大非細故。
0498a04: 雙立化
0498a05: 萬曆初。侍中鐘公復秀．徐公遵壽俱住羅家巷。奉佛
0498a06: 持金剛經。別潔淨一佛室。二公聯坐而誦。鐘家有二
0498a07: 白。聞經聞念佛輒尾二公後作聲而行。逐之不去。
0498a08: 亦不近逼。其行其止皆隨木魚聲。嚴寒行多。掌凍
0498a09: 裂。露骨強行益力。逾數年。二並對經案立化。二公
0498a10: 為瘞於淨業寺後地。號聽經塚。
0498a11: 漁戶業除
0498a12: 海鹽漁戶張元與弟張貞撒網綱夜歸。舟至青松塘。見
0498a13: 水面有異光掩映星月。疑下有蚌珠。遂沒取焉。得石
0498a14: 匣一枚。兄弟相慶。歸家禱而後啟。得金剛般若波羅
0498a15: 蜜經一卷。金字所書。光彩異常。元亦索然置之家室。
0498a16: 中夜夢金甲神語曰。汝前生為長水法師。講壇作務
0498a17: 人。因不堅固道心。退墮至此。然夙因未泯。賜汝大法。
0498a18: 當精進持誦。元以不識字為辭。神令開口。以金丸投
0498a19: 之。燁燁有光。香煖入腹。遂驚而覺。明日啟誦。熟如久
0498a20: 習矣。元叩達觀大師。具陳其事。師更勉勵以誦經必
0498a21: 回向西方。越三年。元謂親識曰。我殺業除。蓮臺現矣。
0498a22: 無疾端坐而化。時萬曆丁丑孟秋事也。
0498a23: 勸親聽經
0498a24: 金壇王方麓先生。病篤時煩躁。其子損庵進曰。大人
0498b01: 平日涵養。正須此際展舒。願澄心聽兒子轉經何如。
0498b02: 方麓首頷解。命損庵取金剛經朗誦。聽至無我相
0498b03: 無人相四句。輒笑曰。煩惱本無。我相誰戀。遂合掌而
0498b04: 逝。方麓得手人。故一撥即轉。而損庵於親垂逝。能勸
0498b05: 親聽經。固送死之孝。遠過俗情什伯。
0498b06: 持經得雋
0498b07: 嘉禾沈公光華判兩淮准鹽鐵。歸田日。偶與同郡運
0498b08: 同吳公淞閑坐。從容問日間所為。沈云。晨朝茹素
0498b09: 持誦金剛經。積二十年。已巳諭二藏。吳亦漫然置之。居
0498b10: 無何。吳忽晨起馳詣沈賀云。即君南闈必第矣。沈
0498b11: 問何故。云。夢一人言。郡中一士夫以持金剛經功德。
0498b12: 其子得雋。覺來唯憶公當酬是夢。是歲之秋。沈公叔
0498b13: 子應明。果登應天。鄉薦聞沈公持請金剛經最虔。而
0498b14: 行住坐臥能自暗誦。從東郭季子家往還塗間。一
0498b15: 心持誦。計所經屠門市肆及空一切霑經功德。超
0498b16: 脫者不知凡幾。又以無四相心修一切善法。累世積
0498b17: 德。故子孫蟬聯科第。為禾郡冠族。皆金剛經證云。
0498b18: 四句牢持
0498b19: 崑山縣民鄒軌。賣腐營生。素不識字。一日聞僧誦金
0498b20: 剛經。軌停腐擔聽之。但記得無我相無人相無眾生
0498b21: 相無壽者相四句。牢持之。萬曆十一年十月初十病
0498b22: 死。為冥卒押至蘇州李作坊家牛欄中。見有先在者
0498b23: 二人。冥卒曰。汝陽數盡。奉冥君命。判汝此地受生十
0498b24: 三年。軌知將入牛胎。但牢持四句不休。冥卒用力推
0498c01: 軌。不能近也。俄聞人云。彼四句在心。且放還持誦全
0498c02: 經。為陽世誦經者勸。軌遂得生。事遂傳播。人到閶
0498c03: 門李作坊家詢訪。則此日之夜牛生三犢。而一死也。
0498c04: 軌驚感。投僧為師。教授全經。日夕誦持焉。逾十三年
0498c05: 以無病卒於家。噫。非經四句。則軌之餘生盡拖犁負
0498c06: 重之日子矣。無病符期而卒。善地受生。何待言耶。金
0498c07: 剛靈異能轉定業。信夫。
0498c08: 伏雌度脫
0498c09: 萬曆庚寅。湖州華林鎮一老者誦金剛經。日曰有常課。
0498c10: 其家有伏雌抱十二卵。一夕老者夢男女十二人拜
0498c11: 堂下曰。賴公經聲。悉得度脫禽倫。故來致謝。老者夢
0498c12: 覺。偶思十二雞卵。出之。覺甚輕。劈視。空也。因呼眾
0498c13: 傳視。劈之俱然。持經功德信乎不可思議。
0498c14: 金剛拯覆
0498c15: 嘉興兆麗橋民沈濟寰。開青店。每晨朝起必持金
0498c16: 剛經。或出外則一絹袋貯經懸胸前。不曠持誦。萬曆
0498c17: 癸巳冬往洞庭山販橘。大湖中流陡遇龍風。湖面昏
0498c18: 黑。沈船漂蕩如葉。櫓楫盡失。巨浪如屋。高出於船丈
0498c19: 餘。已巳陷沒水底矣。呼號間。忽若有巨力提船以起。
0498c20: 出波間。夾送如飛。頃刻達翁家嘴登岸。則岸人共見
0498c21: 有兩金甲神行水中。左右擎船而來也。一船人知為
0498c22: 金剛拯救得免沈覆。共感沈之德。號為青沉佛家。
0498c23: 遠近傳播。
0498c24: 訟師請經
0499a01: 里中莫晴虹居士。於楞嚴經坊遇一常州人請經。口
0499a02: 中喃喃誦金剛經。觀其面目甚是可畏。因問公何因
0499a03: 緣在路誦經。其人曰。我善刀筆。久為訟師。一日病死。
0499a04: 至閻羅王所。究問生前過惡。我呈辨不服。王命獄卒
0499a05: 帶冤對某某至。質云。諸人被你狀詞累至死地。有乎。
0499a06: 我無可抵飾。遂高聲念金剛經。王肅然起立。我見起
0499a07: 立。連聲誦念。王即命且放回。某某呼號曰。受冤幾載
0499a08: 無繇相報。今日到此。決放他去不得。王曰。彼陽數尚
0499a09: 未因其惡拿來。彼竟高聲誦最上乘法。我亦無可如
0499a10: 何。姑放回。盡彼陽數。彼是惡人。去必仍前作惡。不肯
0499a11: 誦經。待彼不誦經時。我追捉未晚也。以此因緣再生
0499a12: 陽世。故改行從善。且懼冤對之終逢也。故日誦金剛
0499a13: 經回向以超度之。冀得消釋耳。萬曆庚子秋九月晴
0499a14: 虹筆記。
0499a15: 持經善逝
0499a16: 萬曆辛丑。順城門內監張愛。晚年受持金剛經。屆易
0499a17: 簣。家人囑之曰。莫忘持經念頭。愛心然之。而口噤不
0499a18: 能答。二青衣押之曰。汝當往山東投胎。其行若飛。
0499a19: 月中已巳到山東。見彼土山水及受生父母。愛一心惟
0499a20: 持經。隨押至一殿宇。心疑是東嶽而無牛頭獄卒。殿
0499a21: 上一人冠平頂冠。引愛使前。冠者起曰。汝合到此地
0499a22: 投胎。愛稱某一生持金剛經。但願往生。不願投胎。冠
0499a23: 者曰。汝持經功少。愛云。曾聞十念成就。況某持經已巳
0499a24: 歷數年之久乎。冠者因顧兩青衣曰。且送回持經。愛
0499b01: 死已巳九日。心尚煖。未殮。復甦。遂離家往西山碧雲寺
0499b02: 耑誦金剛經。又十一年。一日集眾云。我以持經力。今
0499b03: 西去矣。沐浴更衣端坐而逝。
0499b04: 鄰老持經
0499b05: 歸安茅封公惺海。諱一。長子光祿卿五芝公。諱瑞
0499b06: 徵。以名士援入成均。其未中時。有鄰老賃茅屋以居。
0499b07: 持齋誦金剛經。貧且無子。丁酉元旦正誦經次。忽見
0499b08: 金剛披金甲持杵降前曰。茅一之子瑞徵。今年北
0499b09: 京鄉試第八名爾。今日即可往密報。囑茅勿泄。到期
0499b10: 符。管辨汝存時居食歿後喪也。感爾誦經至誠
0499b11: 無嗣。特以此酬汝。為世勸耳。五芝秋闈名次果符。遂
0499b12: 捨居與鄰老。且供養之。終身而悉辨其後事焉。五芝
0499b13: 平素不欲恒語人。此余讀書苕溪。親聞於其弟大學
0499b14: 君房者。
0499b15: 開瞽得子
0499b16: 秀水庠生濮可重。妻王氏。有一子一女。相繼痘殤。哭
0499b17: 之過哀。雙目成瞽。遂專心持誦金剛經。數歲不輟。一
0499b18: 日誦經次。左目忽流水。痛割如裂。則豁然明矣。右目
0499b19: 過數日復如之。因持誦愈虔。夜夢佛語之曰。汝本無
0499b20: 子。以誦經故賜汝一子。王氏忽復娠生子。因名經賜。
0499b21: 至今現存。
0499b22: 范僕誦經
0499b23: 報忠坊范氏僕。失記其姓名。余八九歲時其肩菜
0499b24: 擔行市。口中喃喃念誦不休。聞其蚤起營。必於佛
0499c01: 前焚香膜拜。跪誦金剛數卷乃出。晚必赴金明寺佛
0499c02: 殿禮佛回向。乃歸途次遇生命。每減錢買放。逢丐乞
0499c03: 病者。減口食施之。其作善俱真心實意也。家主予之
0499c04: 妻。不願。遂聽出家。投三塔大乘禪師薙髮為弟子。僧
0499c05: 衣數年。辛勤作務。凡禪堂苦役悉以身任之。未告
0499c06: 倦。忽一日示疾告眾曰。我夙生以誦金剛經怠慢。故
0499c07: 罰作人奴。今限滿。當往善地受生矣。遽瞑。噫。人視人
0499c08: 以貴賤分重輕。佛天視人正當以善惡分貴賤耳。如
0499c09: 彼范僕怠而能勤慢而能肅。先世罪業則為消滅矣。
0499c10: 經言豈欺我哉。
0499c11: 蜘蛛脫化
0499c12: 公安三袁。宗道會元。宏道．中道進士。三人同胞。俱母
0499c13: 太夫人龔氏所生。袁世敬禮佛教。太夫人尤崇信金
0499c14: 剛經。雖貴年高。日誦有常課。一日誦經將半。忽空梁
0499c15: 直墜黃絲。懸一巨蛛。下繞經案循走數匝。對經蹲身
0499c16: 而伏。太夫人祝之曰。爾聽經來耶。我勿驅爾。幸竟聽
0499c17: 而去。乃依先擊魚子誦經。至六如偈。蛛忽若動身作
0499c18: 禮。誦終卷。太夫人曰。爾可去矣。則不復蠕動。舉視之。
0499c19: 乃空蛻。肉已巳脫化無餘矣。因為小龕以僧法之。為
0499c20: 起小窣堵波。號蜘蛛塔。金仲栗述。
0499c21: 證見菩提
0499c22: 公安龔溈臚仲淳。婦祝夫人。即三袁舅娘也。精虔奉
0499c23: 佛。誦金剛經。臨終呼子婦咸集曰。見一須菩提佛。寶
0499c24: 相莊嚴。金光燁燁。又見一接引佛。眉間白毫如銀光。
0500a01: 一道飄揚。宛轉長數丈。夫人出手攬白毫。佛即接夫
0500a02: 人置掌心。俄見須菩提佛化為百餘佛。莊嚴一相不
0500a03: 殊。聞耳傍有言曰。汝記之。經中凡有一百三十八須
0500a04: 菩提。即此化現也。子婦咸焚香誦佛。夫人笑瞑。閤中
0500a05: 一九歲小婢。臥間見數金甲巨人。執旛幢為夫人引
0500a06: 導。幢微拂婢面而過。呼痛驚醒。則面有傷。墳起逾
0500a07: 月餘。乃平而無損無血。夫人柩間數發異香。喪次人
0500a08: 人聞之。直證見菩提矣。
0500a09: 奕德遊冥
0500a10: 歙石橋吳奕德。萬曆甲寅年二月因遊黃山。叩普門
0500a11: 大師有省發。願齋素親書金剛經三十卷傳施。五月
0500a12: 二十九日浴琴溪。忽得暴疾。一夕氣絕。只心頭一片
0500a13: 溫煖。家人不敢棺。環之誦金剛經。越八日。忽復活
0500a14: 起。傍皇視捧其腰。連呼跌痛不止。徐定氣。詢之則曰。
0500a15: 我昨日浴溪中。忽兩人押我去。腰間出冥府牌。則見
0500a16: 我名。遂行。初初入徑環繞往來者眾。冥卒操鐵棒笞
0500a17: 其行。我生前曾誦金剛經。得不笞。漸達窮谷。天色慘
0500a18: 闇。類秋冬狀。復數十里行溝內。對峙皆童山色焦赤
0500a19: 崩折破裂。不似人間。溝外沉沉黑氣。盡為水波。波中
0500a20: 出沒似人似畜。不可數計。惟恐墮溺。遠望圍城迢迢
0500a21: 難至。入城廣若數十里。皆鐵堵。以銅閘其門。市無居
0500a22: 民。盡黑柵。若驛小舍。囚繫諸人。皆引領外望。隨見亡
0500a23: 過親屬弟妹來乞其銀分用。曰。家中為汝誦經送銀。
0500a24: 隨後至矣。頃果得銀。分與。又曰。汝多金剛經數十卷。
0500b01: 併分與眾。復入一小城。視城外益狼狽。血肉淋漓無
0500b02: 有完人。又轉入一小城。望署額曰森羅殿。左曰四生
0500b03: 司。右曰四死司。一烏帽者責吳前世為將。誤勦一百
0500b04: 八十人命。隨呼卒榜掠吳無數。吳但覺心憶金剛經。
0500b05: 則痛可忍。隨聞堂上命簡原案。則見冤鬼百數。形極
0500b06: 短小。各持其頭向吳毆擊索命。奕德辯曰。前世殺汝
0500b07: 等。必因王事。非本心也。堂上震怒。聞呼取極刑。則劃
0500b08: 然地裂。有火面碧身者從中躍出。舁大鐺沸滾油。束
0500b09: 吳將烹之。忽聞誦金剛經聲。殿中幽暗皆明。鬼卒驚
0500b10: 走曰。西方到西方到。見空中二巨人舉杵入鐺。滾油
0500b11: 俱化彩雲而飛。奕德因發念得生還。當即償書金剛
0500b12: 經願。又發念三十卷外更書一百八十卷資度冤對
0500b13: 墮落。聞堂上呼兩黃幘者送歸。所行路皆異前。漸達
0500b14: 光明。忽行一峻嶺。兩黃幘撲奕德下。覺跌腰大痛而
0500b15: 起。遊冥八日。但覺兩日耳。奕德因全家茹素。專寫施
0500b16: 金剛經。終其身世焉。
0500b17: 二東苦厄
0500b18: 項蘭齋左督自云。丙辰春夢謁至尊無大王。見帶
0500b19: 血菜色人彌萬曰。此二東也。可識之。還勸人齋素念
0500b20: 佛誦金剛經。可生免兵荒。死度苦厄。居無何。山東數
0500b21: 府大饑死。亡略盡。而遼東隨大壞。死更倍焉。夢之二
0500b22: 東更遂。項虔持金剛未一日輟。
0500b23: 王令回生
0500b24: 臨海孝廉王立轂。仕為新滏令。戊午上計。泊舟荻港。
0500c01: 病陡死。赴見冥王。簡算久盡。以持戒得尚延。適作官
0500c02: 毀戒。故致勾攝也。立轂祈哀。傍有宰官起白冥王曰。
0500c03: 此官戒雖毀。然為令多循政。行社倉法拯饑。兼平時
0500c04: 書刻金剛經。好生編勇猛為善。是可還生。冥王覆善
0500c05: 惡聚。果然。敕剜其雙目。示陽世證明。立轂遂甦而目
0500c06: 即盲。因乞休歸里。日誦金剛．梵網．法華三經。與室俱
0500c07: 棄家修淨業。一夕夢大士以楊枝灑甘露點其瞳。晨
0500c08: 起禮懺。豁然見物。復完光明。立轂有自著回生紀。瞿
0500c09: 稼軒給諫刻於雲棲印施。
0500c10: 天榜易名
0500c11: 項希憲憲副。初名德棻。夢己已為辛卯卿科。以汙兩少
0500c12: 婢被主科名籍神人乙去。遂力行種德事。損資懇友
0500c13: 高松聲精楷金剛經刊板。歲施之。凡十餘年。夢至一
0500c14: 所。見黃紙第八名為項姓。中字糢糊。下為原字。傍一
0500c15: 人曰。審視此汝天榜名次也。因易名夢原。壬子中北
0500c16: 京卿試第廿九名。己已未會試第二名。共疑夢名次之
0500c17: 爽。迨殿試為二甲第五名。方悟合鼎甲數之恰第八
0500c18: 也。卿會榜紙俱白而殿榜獨黃。尤為冥定云。北京邸
0500c19: 中。希憲自語余者。
0500c20: 書經暗中
0500c21: 楚高衲寒於天皇寺。書金剛經至第十六分。一夕
0500c22: 忘點燈。竟於暗中作楷書經直達子夜。偶腹饑。思食
0500c23: 起。憶燈燭則眼前黑暗矣。驚呼同房僧鑽火燭之。則
0500c24: 字畫莊嚴。非復平時手筆。慧光照耀佛炬破幽。可以
0501a01: 意想測量之哉。
0501a02: 織經坐脫
0501a03: 里中錢永明居士元配張氏。素精誠奉佛。日織一布。
0501a04: 於布機中誦金剛經十卷以為常課。一日正織間。誦
0501a05: 至不於一佛二佛三四五佛而種善根。已巳於無量百
0501a06: 千萬佛所種諸善根。忽停梭合掌。諸家人婦女覺其
0501a07: 有異。呼之則已巳瞑目坐脫矣。時萬曆庚申年七月初
0501a08: 四事。曾無一日疾病之苦焉。載生子曰。正織布時一
0501a09: 心念經。著其布者即渾身般若矣。豈惟著布者光明
0501a10: 照身。併見聞此布者與異類眾生觸著一梭一縷者。
0501a11: 俱種甚深般若因緣矣。或疑不信心之子著此布不
0501a12: 增罪戾乎。要之著者即般若護體。罪福如幻。起亦滅。
0501a13: 即不得以罪福論。如此織布實是織經矣。薦此何但
0501a14: 織布。凡運水擔柴經營技藝治世語言資生事業。曾
0501a15: 有般若外法。金剛外心乎。此善女人之忽焉坐脫。稱
0501a16: 吉祥善逝灼矣。
0501a17: 經隨任
0501a18: 楚中槐庭蔡公為我禾守。潔己已愛民。清苦無比。公長
0501a19: 齋奉佛。自公之暇惟持金剛經。衙宇毫無長物。所有
0501a20: 僅經卷繩床。蕭然枯禪榻也。公體素羸。自言為諸生
0501a21: 時遘危疾。貧無醫藥。已巳與死矣。發願盡形誦持此
0501a22: 經。漸次痊愈。得發科甲。今作官者俱餘生。故蒞任但
0501a23: 此經卷而來矢。去任仍此經卷而往。比古人琴
0501a24: 自隨已巳為多事。晨夕經案即同焚香告天耳。公竟
0501b01: 任不畏強禦。視民如傷。供給但菜腐。未市肉。衣但
0501b02: 布袍。未市絹。公試士。每首金鋪軒選長意氣最契。
0501b03: 亦以此經併戒殺文授令奉持。每詳公自道如此。
0501b04: 伽藍送請
0501b05: 京師摩訶庵。壁有各體篆書金剛經三十二分。每分
0501b06: 之後各係正書一段。俱萬曆中海內名筆。如黃慎軒．
0501b07: 焦弱侯．董思白．米友石．邢子愿諸公。妙楷精刻。妙極
0501b08: 莊嚴。士紳敲摺無日。遂漫漶。庵主僧募貲構石
0501b09: 思乞名筆重刻之。泰昌九月季公湘洲以侍郎教習
0501b10: 庶常。夜忽夢伽藍神送一請啟至。稱摩訶庵有金剛
0501b11: 經勝緣。從公乞及門弟子完成。翼日命駕之庵。則見
0501b12: 精石二十板已巳磨礱在禪室矣。時中三十二人。如
0501b13: 侯蒙澤．何象岡．劉蓬玄．陳居一．姚孟常．顧九疇．孔玉
0501b14: 橫．陳秋濤諸公。無不擅譽臨池。湘洲特以夢語諸公。
0501b15: 先後詣庵各就石硃書一分。又捐俸募善工精刻。移
0501b16: 置壁間。遂煥然神明復還舊觀。余客都門親見。
0501b17: 紅舖老軍
0501b18: 正陽門紅舖有一老軍看守。鰥居無子。歲支糧十石。
0501b19: 存四石為饔餐。以六石易錢為薪菜衣補。胸中遂無
0501b20: 一事。日焚香誦金剛經。首揆韓公爌每乘大轎腰玉
0501b21: 衣麟呼殿過其地。聞聲輒歎曰。為我難。為彼易。而我
0501b22: 無彼福也。老軍七十三終於舡鋪。六月屍不穢。飛蠅
0501b23: 不集。京師貴人共異而買地殯之。噫。韓公賢宰相之
0501b24: 言可謂真實不。太平無事不攖官爵得自繇身。乃
0501c01: 是人間仙福。更加諷誦金剛修最上一乘出世正因。
0501c02: 豈公卿富貴可得比乎。
0501c03: 乩仙假室
0501c04: 順天府庠士邵園客家。佛室精潔。萬曆庚申春日偶
0501c05: 扶乩。有慧珠子降曰。願假此室誦金剛經一載。期
0501c06: 滿一藏即去耳。邵素崇信仙佛。慨然諾之。即封緘不
0501c07: 敢入。自此每靜夜必聞魚子及誦經聲。但不見形耳。
0501c08: 果竟年乃聲息。方信神仙亦靡不歸依三寶崇重此
0501c09: 經。佛言十種大仙不修正覺。報終還來散入諸趣。此
0501c10: 經離相見。忘能所。河沙功德不可比喻。可資度脫仙
0501c11: 倫也。不然。即閱長年亦守屍鬼耳。鬼仙散蕩又不出
0501c12: 陰靈耳。何貴焉。
0501c13: 玉雙垂
0501c14: 里中朱文恪公。清風師世。自奉至澹泊。居常每日必
0501c15: 於內書室闔戶閱一卷書。又靜坐久之乃出。雖各嗣
0501c16: 君。未知何書也。迨入相言歸。則舟中人稍稍有得
0501c17: 見者。乃是金剛經。臨化之歲間語嗣君輩。我生平榮
0501c18: 淹不較。順逆一如。只得金剛經中無我相無人相兩
0501c19: 句之力。又時呼鄰老解說經中大意。天啟甲子十月
0501c20: 廿五公無疾命酒自酌。端坐而逝。逝後鼻中玉雙
0501c21: 垂吞吐。歷數時乃隱。咸疑公素不奉佛何顯此異。不
0501c22: 知公平素耽精上乘。妙契佛心。其狀元宰相實果位
0501c23: 中人再來者耳。
0501c24: 暑逝生香
0502a01: 譚梁生水部母嚴太夫人。持家有法。課諸子凜凜義
0502a02: 方。雖以夫貴子貴。而布衣蔬食不尚紛華。篤信佛法。
0502a03: 於金剛．妙法蓮華晨夕禮誦。晚歲則持華嚴。日必一
0502a04: 卷。凡數過能為子婦講解大意。歿時示疾。正當崇禎
0502a05: 壬申暑月。起更衣沐浴禮佛曰。某一生敬佛。果有佛
0502a06: 緣。當令遺體氣息不穢。隨跏趺端坐合掌而逝。逝後
0502a07: 七日顏色含笑如生。喪次無一飛蠅。時時香氣飄拂。
0502a08: 吊奠之眾莫不見聞歎異。梁生自有傳紀。余錄其。
0502a09: 彰持經神異。
0502a10: 焚衣梵書
0502a11: 王季常孝廉。諱維新。歷官延平太守。為
0502a12: 崇禎乙亥春。候勘於福州府之開元寺。悒遘疾而
0502a13: 歿。季常自幼奉佛。虔誦金剛經併持準提。焚床衣
0502a14: 過。時衣上遍顯白文梵書。灣折精明。如豆大者指
0502a15: 頂大者數萬。俱有香氣。寺眾見之無不歎未曾有。大
0502a16: 守一生誦持。臨化顯此神異。不得以其末路錯做好
0502a17: 人輕訾之也。季常甥錢平如。親視含殮。暨其隨身兩
0502a18: 僕歸說如此。弔輓盈。存其家。
0502a19: 放回完經
0502a20: 嘉興角里街施嶧陽。與東塔寺僧有恒交契。嶧陽年
0502a21: 六十五。雖老病。跽誦金剛經。日必數卷。崇禎丙子正
0502a22: 月初八。跽誦未終卷。遽革家人。開喪受弔已巳三日。將
0502a23: 棺矣。嶧陽忽還魂言曰。我死去。以誦金剛力不歷
0502a24: 冥王所。竟留地藏王菩薩處。適菩薩忽然謂我。有一
0502b01: 卷經誦未完。放回急完此。可來。時雖能言。而氣息奄
0502b02: 奄欲絕。勢不能自誦。復語家人。必請有恒上人來代
0502b03: 我誦完。他人無用也。偶恒赴別請停一日須之。及恒
0502b04: 至。嶧陽自掙起。跽聽終卷。舉手謝恒已巳。笑化去。
0502b05: 
0502b06: 皇明金剛新異錄終
