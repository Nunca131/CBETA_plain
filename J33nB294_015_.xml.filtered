0792a01: 雲溪俍亭挺禪師語錄卷之十五
0792a02: 
0792a03: 弟子智巽智兌編
0792a04: 愚庵先老和尚行實
0792a05: 老人諱明盂字三宜結室西湖號愚庵適與古會因
0792a06: 稱焉本錢塘丁氏子生而魯鈍八歲不能句讀獨嫻
0792a07: 梵唄即與群兒戲喃喃佛事過塔廟必前作禮年十
0792a08: 四斷肉味志離俗詣雲棲禮蓮大師為說優婆塞戒
0792a09: 歸持佛號四五日佛聲纍纍從唇吻間自出見樹林
0792a10: 水鳥如所謂西方者移時不去云兒時禮普門十二
0792a11: 願壯盛乃益虔飲淚含悲達旦不瞑學那伽定炷香
0792a12: 輒彌晷禪者叱之謂久視無益縱歷塵劫何由悟乃
0792a13: 令看高峰主人公閱三載因聞龐居士語有省作偈
0792a14: 云銕牛善吼木人會走心境如如打個觔斗會真寂
0792a15: 聞大師入東城師往謁求示復令參趙州無字師受
0792a16: 命私念曰禪有二耶憨大師至徑山師亦往叩問荅
0792a17: 次異之語左右曰初生犢子不畏虎此其人也未幾
0792a18: 入真寂求度時年二十投一善監院為近事男一布
0792a19: 中單充圊頭備極勤苦及冬無被旁僧以衣進不受
0792a20: 頗用餘閒為他人訓詁或引經論娓娓不輟第一座
0792a21: 見輒呼某甲及進前無事輒曰去師被抑挫愈憤發
0792a22: 一善監院既早歿聞大師為師剃落已巳二十三歲于
0792a23: 是博聞強記本參外多讀儒書頗為聞大師所斥師
0792a24: 斂歛念就嘿中夜獨行觸桌角大徹急詣方丈丈逆而
0792a25: 問曰汝悟道耶師曰道即不悟且喜捉破趙州丈曰
0792a26: 趙州轉藏如何是那半藏師曰不值一文錢丈曰勘
0792a27: 二庵主節目在甚麼處師擬對丈與一掌師作舞而
0792a28: 出隨有僧問香嚴上樹意旨如何師拍手三下又僧
0792a29: 問高峰四句中一句是那一句師曰是第五句僧曰
0792a30: 如何是第五句師曰小鬼挨磨金剛解鋸聞大師適
0792b01: 有金陵之行師入越詣雲門參湛老和尚先是老和
0792b02: 尚遊省會師往見請益尚深加督誨詞旨並厲師心
0792b03: 儀之故再往入堂約不語戒歷七日值老和尚開示
0792b04: 次大聲云放下著師出眾一笑尚問懷州牛喫禾為
0792b05: 甚益州馬腹脹師云笑煞露柱又問樹倒藤枯句歸
0792b06: 何處師云長江翻白浪又問萬法歸一一歸何處師
0792b07: 云小月落孤峰尚復命作偈師口占云石傘峰前玉
0792b08: 一溪逢源那識動舟迷尚揶揄師拂袖出復云落花
0792b09: 無限春山暮就路還家聽鳥啼後入室尚問一口道
0792b10: 不盡句分付阿誰師云問典座去更命作狗子無佛
0792b11: 性頌遂承記為曹洞三十三世時座下千人多諸
0792b12: 方耆舊師僅二十五歲受杖拂一眾驚異臘八日始
0792b13: 進比丘戒明年為參頭西堂某以師年少頗易之師
0792b14: 坐即不下單歷五六時凡香七八炷始出定即立次
0792b15: 亦香三四炷不欹眾愈驚嘆明年爾密師同遊住梅
0792b16: 花庵師每向巖林宴坐竟忘返或攀樹而寂或坐茶
0792b17: 灶下不起密師益厭搖撼者久之已巳而去明年歸真
0792b18: 寂禮聞大師且怒且罵不許見謂黃口小兒何等敢
0792b19: 裨販老僧耶師進前一拜竟出攜瓢笠遍參與石雨
0792b20: 師約入楚會於黃由吳淞涉金陵乞食村落夜宿古
0792b21: 冢間人不能測路旁茆屋有老僧可八九十師入問
0792b22: 茶僧目視茶爐師指樹上瓜云是得食否僧云留種
0792b23: 師云先種何來僧西指云那畔那畔師云是種穢雜
0792b24: 僧云請佳種看師拱手謝茶僧亢聲云魔子迴八寢
0792b25: 處不復見跡其人蓋獨居三十載矣扺黃州謁無念
0792b26: 師值其怒詈師曰南泉斬貓意旨何如念揮尺云我
0792b27: 殺不得汝耶師曰殺即任殺斬貓事畢竟如何念連
0792b28: 揮數下師拍掌出歷半年石師始至雨人者更相丐
0792b29: 食或寒則藉艸倚背而坐以為常於黃得淡然師指
0792b30: 一隙地度夏鑿土運薪且忘倦一夕賦詩遽別去詩
0792c01: 曰白茆之屋鷂峰之麓幻跡天涯胡為碌碌師時方
0792c02: 病痁單衣獨行數百里度追者不及乃宿晨復就道
0792c03: 歷少林至初祖面壁處經黑龍廟有龍王入夢事頗
0792c04: 幽怪不錄病起祇餘白骨更號白骨道者止路旁施
0792c05: 水或施茶明年達京師寓柏林有以法華請者師不
0792c06: 辭及登壇多說老莊鴻烈諸外書并講楞嚴聽眾愈
0792c07: 集留京師五年所居為東城傳白骨講遊西山有樹
0792c08: 留春去烏雲壓晚開花之句士林慕之僧自會稽來
0792c09: 者傳雲門和尚且辭世師於是南返留詩別曰雲辭
0792c10: 雙鳳闕麥秀五陵秋蓋讖異也歸雲門始哭眾請小
0792c11: 參舉石霜遍界不曾藏語因云大眾不曾藏東風搖
0792c12: 拽柳絲長紅肥綠瘦紛紛蛺蝶度危牆燕子雙雙遶
0792c13: 畫梁遂作彈琵琶勢云漫剔銀缸夜深獨自理宮商
0792c14: 喝一喝下座問荅次往往驚慴莫敢攖鋒入天童跨
0792c15: 門便喝童嘿然師云停機佇思鬼家活計即出旁僧
0792c16: 云錯過了也師隨喝云陣後興兵復整衣進人事童
0792c17: 乃命茶師請圓戒童諾師隨問云如何是無相戒童
0792c18: 便打師云久知有這一棒拂袖出時惟一師在側進
0792c19: 前扭住云如何是這棒落處師與一掌一亦掌師云
0792c20: 瞎漢亂做復與一拳各休去是冬受具足戒明年眾
0792c21: 請入顯聖講華嚴論明年葛屺瞻太常請住龍門龍
0792c22: 門居翠微之巔一嶺九曲民俗稍遠師至芒鞋短袂
0792c23: 負薪而鬻學徒競集上堂森羅萬象一法之所印龍
0792c24: 門阬裏三條橋鸚鵡峰前九曲嶺猢猻慣上樹蝦蟆
0792c25: 跳入井還知一法麼兩段不同收歸上科未幾辭去
0792c26: 太常留者三四至師已巳渡錢塘還會稽矣明年陶石
0792c27: 梁國博祁世培中丞等請赴樊江上堂無縫塔蓋覆
0792c28: 官家喫油餈難瞞土地三世諸佛有智而沈下寮黧
0792c29: 奴白牯無德而居上位直賤非賤直貴非貴總不若
0792c30: 露柱燈籠善於和會卓拄杖云此是無諍三昧未幾
0793a01: 復赴化鹿化鹿本葛洪舊處祁季超明經讀書其中
0793a02: 從師問道輒契入至是請師住山畜一白驢往來師
0793a03: 躬執勞勩驅牛負耡雜儔人中不可辨禪者至擬問
0793a04: 師策牛而返禪者惝怳遂去師居山既久因取古今
0793a05: 語錄略為刪定名法炬錄若干卷時顯聖久虛山陰
0793a06: 士大夫咸詣化山請主席師受請入雲門拈香上堂
0793a07: 西風一夜好雨古佛過去久矣獨有文殊普賢特地
0793a08: 較量彼此禪和子禪和子為甚東倒西起顧左右云
0793a09: 老僧罪己巳上堂八十婆婆舊話頭買些脂粉賣風流
0793a10: 招人譚笑惹人羞只得無言下翠樓以被掩面踊身
0793a11: 下座入室次舉趙州柏樹子覺銕嘴話一僧纔出師
0793a12: 便打僧掀翻香案師直趁出一僧云趙州狗子被某
0793a13: 甲打死了也師云趙州道我在青州做領布衫重七
0793a14: 斤是甚麼意僧擬議師云打死狗子還我骨頭來僧
0793a15: 無語師打趁出僧問萬法歸一畢竟一歸何處師云
0793a16: 我清早割菜晚上抬水那有閒氣力與你們纏僧無
0793a17: 語師云菩提薩婆訶一僧禮拜師云還委悉麼僧云
0793a18: 香煙與和尚道甚麼師云朝打三千暮打八百東家
0793a19: 杓柄長西家杓柄短還有話會也無僧擬議師便打
0793a20: 一僧禮拜師云錯僧一喝師以杖作呈勢云此令合
0793a21: 上座行僧以坐具打圓相師搊住云何不道將一句
0793a22: 來僧云恐成狼藉師連打云一箇紙老虎一僧纔入
0793a23: 師轉身背立僧亦背立師趁出方是時眾可萬指雲
0793a24: 門鑪為吳越稱首師每食必隨眾身先操作寺無
0793a25: 廢舉自癸未迄丁亥五年度僧累千百人秉戒者數
0793a26: 千人請益者萬人開悟者數十百人得法者十餘人
0793a27: 建新方丈立祖堂為西方殿藥師殿玄路堂集雲堂
0793a28: 及西樓西法雲房采汲寮矩度悉備中間雖一至徑
0793a29: 山掩關安眾僅半年卒返是時兵燹侵擾法社荒蕪
0793a30: 師道力所加人天擁護禪講之隆無與比也丁亥謝
0793b01: 顯聖歸化山明年過佛日小參陶淵明飲酒蘇子瞻
0793b02: 臉紅棕鞋竹杖自西自東籃興最愛秋光好歷編桃
0793b03: 花楊柳風冬結制宗會小參新豐一句當陽道破不
0793b04: 涉唇吻已巳成露布細雨濛濛黃花滿路打失衲僧鼻
0793b05: 孔忘卻邯鄲故步古鏡臺前幾多錯誤顧大眾云露
0793b06: 明年入真寂說梵網經上下卷夏寓西湖瑪瑙求孤
0793b07: 山圓法師塔得舍利更新之闢瀕湖地為瑪瑙前埠
0793b08: 因廢址築室一區自號愚庵奉母時母章夫人已巳七
0793b09: 十志出俗師度母為尼置小力奉左右師住愚庵自
0793b10: 此始明年請再住顯聖師自庚寅至嘉禾主梵受梵
0793b11: 受古資聖遺寺師至力新之小參雨後遠山風致美
0793b12: 窗前紅樹看花萎樓頭清夜洞簫聲月下相將步煙
0793b13: 水委不委切莫蹉過棚頭傀儡及是復有顯聖之請
0793b14: 明年赴普明小參桃花人面柳垂青線春暖暘暘終
0793b15: 日打眠無厭又被眾居士催逼到這裏來要我說甚
0793b16: 麼金牛飯趙州茶雲門一箭其奈學疏才淺老人家
0793b17: 久弛筆硯怕與諸人相見高聲云侍者行童捲起簾
0793b18: 來放進那一雙孤雁明年還梵受小參好休休去不
0793b19: 休休白首登科戀墨裘黃菊謾誇霜後色白雲紅葉
0793b20: 滿荒丘舍利弗沒來由劍去徒勞更刻舟果然世系
0793b21: 金輪子豈肯要功萬戶侯明年主梅墅結制度夏寓
0793b22: 山會稽之勝為吼山山陰之勝為梅墅師嘗一過吼
0793b23: 山再住梅墅復留寓山蘭亭九里龜山偶一托跡備
0793b24: 道法之隆矣明年詣博山返常山入西寺著摭古頌
0793b25: 節粹錄并淨土詩方是時福嚴費隱師改傳燈錄為
0793b26: 嚴統師著明宗正訛錄載祖牒甚悉諸方韙之能仁
0793b27: 南澗靈巖頗往覆相折衷共知嚴統之誤也明年遊
0793b28: 五洩還山陰抵湖上吳中士大夫請主珠明珠明舊
0793b29: 本佛剎改公府廢為瓦礫師至巋然寶坊金碧輝映
0793b30: 緇素駢集左右常一二萬人小參諸佛出身處蘇臺
0793c01: 水上行朔風自北來殿角生微冷清除荊棘林幻出
0793c02: 祇園境日射風窗鸞鳳鳴月高霜瓦鴛鴦影彌勒道
0793c03: 場鬧市叢中梵王宮殿福城煙并鐘磬笙歌黃梁喚
0793c04: 醒向十字街頭出賣雲門胡餅良久云領小參朝朝
0793c05: 日出朝朝雨細草沈沈杏花如許反舌新鶯啼在深
0793c06: 林裏好一似織錦天孫絲絲縷縷遍乾坤總屬朱明
0793c07: 院宇慚愧殺達磨鬍子師說法無虛日暇則與諸方
0793c08: 老宿及吳中名士往來賦詩遊洞庭諸山別有記明
0793c09: 年由梵受歸錢塘隱集福半載人雲棲掃塔冬結制
0793c10: 萬松小參豎拂子云向這裏搆得撩起便行顧左右
0793c11: 良久笑云恁麼則老僧誑謔你去也新羅國裏譚禪
0793c12: 濟濟英賢車馬駢填拄杖子飛上三十三天癩蝦蟆
0793c13: 做了月裏嬋娟碧海清光萬古懸一似水銀潑地大
0793c14: 也圓圓小也圓圓鳳凰山下好因緣步步襯青蓮阿
0793c15: 呵呵說向人前不直錢明年赴福臻示眾乾坤之內
0793c16: 宇宙之交中有一寶隨處逍遙華嶽山崩壓斷了天
0793c17: 台石橋寒山拾得有命難逃普化木鐸誌公剪刀歸
0793c18: 愚庵小參遠山如黛野水碧波清漾邪橋隱隱聽雞
0793c19: 鳴村舍草籬門巷鷺鷥刷羽蘆汀征雁數聲嘹喨風
0793c20: 中簫笛短長聲夜來月自凋桐上政黃牛橘皮湯止
0793c21: 渴懶殘師芋香無恙髮長藉草坐南薰白眼視公侯
0793c22: 卿相愚庵老僧船子和尚堪笑個不唧溜漢擯出院
0793c23: 又罰饡飯小參山悠悠水悠悠得休休且休休何必
0793c24: 重參舊話頭煮新茗對滄洲你一盞我一甌消卻胸
0793c25: 中萬斛愁桃花日暖春光好明月東風十二樓君不
0793c26: 見禹王脫衣而入裸國孔子微服以過商丘君子素
0793c27: 其位時哉不自由僧邪俗邪儒邪佛邪胡邪漢邪天
0793c28: 共白雲曉水和明月流喝一喝師天性峻爽英邁不
0793c29: 羈每引端師子政黃牛泉大道以自托雖屢踞獅座
0793c30: 高建道場往往負泉石之志歲甲申乙酉即說法不
0794a01: 上堂住湖上十五年罕至城市攜小舟危坐終日或
0794a02: 自為櫓棹放之中流竟夜忘返客至見鮮衣怒馬輒
0794a03: 避去孤兒乞士相往還甚善也師童幼即操至行年
0794a04: 二十持律如老頭陀及今已巳六十餘不習人間諸嗜
0794a05: 欲事小時奉安德遺誡安德不知何許人其言頗近
0794a06: 黃老以靜退為宗葆真任虛不與俗競故終其身洎
0794a07: 如也獨喜放生臨湖築小池旦晚攜錢米就漁人買
0794a08: 魚或蛇鳥蚌鱉至者輒買即窘迫以他物償全活無
0794a09: 筭士大夫樂與之遊皈嚮者愈眾母比丘尼既老年
0794a10: 八十餘一夕合掌化去師孺慕不衰號呼累日夜目
0794a11: 盡腫明年亢旱走烈日中禱雨雨隨至已巳而病損明
0794a12: 師坐臥小樓嬉笑自若嘗自製年譜并遺誡水葬醫
0794a13: 者至卻郤之即餽藥勿受靜坐或彌月年六十七無疾
0794a14: 而逝三日前召諸弟子至床下與語曰吾某日某時
0794a15: 當去語畢不及他或請末後偈師危坐嘿然期至弟
0794a16: 子曰師今日無異安得逝耶師曰看老僧登場一笑
0794a17: 遂瞑師生于己巳亥八月十三日未時歿于乙巳十月
0794a18: 十一日巳時世壽六十七僧臘四十四弟子傳法者
0794a19: 三十人傳衣者二十人居士傳法者數人奉全身塔
0794a20: 雲門顯聖之陽語錄十二卷雜著二十卷先後行世
0794a21: 師嘗曰吾恥近世禪者高心空腹不明一經故勞勞
0794a22: 講席實不得已巳他人以語言目我失之矣應機接物
0794a23: 有古雲門之風即動止諧謔無非密義及左右私請
0794a24: 固甚秘不以示人也內本嚴重外示優容喜怒常不
0794a25: 可測即所親一事偶失終身不之齒矜慎大法不輕
0794a26: 畀人豪貴者請乞不可得志在隱遯莊莊曲盝與逢
0794a27: 掖者俱雖華要非其好矣法席遍江左老並棄去獨
0794a28: 以愚庵終其身學者稱愚庵愚庵方古尊宿傳於世。
