0310c21: 
0310c22: 
0310c23: 大方廣佛華嚴經卷第五十九
0310c24: 
0310c25: 于闐國三藏實叉難陀奉　制譯
0310c26: 離世間品第三十八之七
0310c27: 「佛子！菩薩摩訶薩示現處胎，有十種事。何等
0310c28: 為十？佛子！菩薩摩訶薩為欲成就小心劣解
0310c29: 諸眾生故，不欲令彼起如是念：『今此菩薩自
0311a01: 然化生，智慧善根不從修得。』是故菩薩示現
0311a02: 處胎。是為第一事。菩薩摩訶薩為成熟父母
0311a03: 及諸眷屬、宿世同行眾生善根，示現處胎。何
0311a04: 以故？彼皆應以見於處胎成熟所有諸善根
0311a05: 故。是為第二事。菩薩摩訶薩入母胎時，正念
0311a06: 正知，無有迷惑；住母胎已，心恒正念，亦無錯
0311a07: 亂。是為第三事。菩薩摩訶薩在母胎中常演
0311a08: 說法，十方世界諸大菩薩、釋、梵、四王皆來集
0311a09: 會，悉令獲得無量神力、無邊智慧，菩薩處胎
0311a10: 成就如是辯才、勝用。是為第四事。菩薩摩訶
0311a11: 薩在母胎中集大眾會，以本願力教化一切
0311a12: 諸菩薩眾。是為第五事。菩薩摩訶薩於人中
0311a13: 成佛，應具人間最勝受生，以此示現處於母
0311a14: 胎。是為第六事。菩薩摩訶薩在母胎中，三千
0311a15: 大千世界眾生悉見菩薩，如明鏡中見其面
0311a16: 像；爾時，大心天、龍、夜叉、乾闥婆、阿脩羅、迦樓
0311a17: 羅、緊那羅、摩羅伽、人、非人等，皆詣菩薩，恭
0311a18: 敬供養。是為第七事。菩薩摩訶薩在母胎中，
0311a19: 他方世界一切最後生菩薩在母胎者，皆來
0311a20: 共會，說大集法門，名：廣大智慧藏。是為第八
0311a21: 事。菩薩摩訶薩在母胎時，入離垢藏三昧，以
0311a22: 三昧力，於母胎中現大宮殿，種種嚴飾悉皆
0311a23: 妙好，兜率天宮不可為比，而令母身安隱無
0311a24: 患。是為第九事。菩薩摩訶薩住母胎時，以大
0311a25: 威力興供養具，名：開大福德離垢藏，普遍十
0311a26: 方一切世界，供養一切諸佛如來，彼諸如來
0311a27: 咸為演說無邊菩薩住處法界藏。是為第十
0311a28: 事。佛子！是為菩薩摩訶薩示現處胎十種事。
0311a29: 若諸菩薩了達此法，則能示現甚微細趣。「佛
0311b01: 子！菩薩摩訶薩有十種甚微細趣。何等為十？
0311b02: 所謂：在母胎中，示現初發菩提心，乃至灌頂
0311b03: 地；在母胎中，示現住兜率天；在母胎中，示現
0311b04: 初生；在母胎中，示現童子地；在母胎中，示現
0311b05: 處王宮；在母胎中，示現出家；在母胎中，示現
0311b06: 苦行，往詣道場，成等正覺；在母胎中，示現轉
0311b07: 法輪；在母胎中，示現般涅槃；在母胎中，示現
0311b08: 大微細，謂：一切菩薩行一切如來自在神力
0311b09: 無量差別門。佛子！是為菩薩摩訶薩在母胎
0311b10: 中十種微細趣。若諸菩薩安住此法，則得如
0311b11: 來無上大智慧微細趣。「佛子！菩薩摩訶薩有
0311b12: 十種生。何等為十？所謂：遠離愚癡正念正知
0311b13: 生；放大光明網普照三千大千世界生；住最
0311b14: 後有更不受後身生；不生不起生；知三界如
0311b15: 幻生；於十方世界普現身生；證一切智智身
0311b16: 生；放一切佛光明普覺悟一切眾生身生；入
0311b17: 大智觀察三昧身生；佛子！菩薩生時，震動一
0311b18: 切佛剎，解脫一切眾生，除滅一切惡道，映蔽
0311b19: 一切諸魔，無量菩薩皆來集會。佛子！是為菩
0311b20: 薩摩訶薩十種生，為調伏眾生故，如是示現。
0311b21: 「佛子！菩薩摩訶薩以十事故，示現微笑心自
0311b22: 誓。何等為十？所謂：菩薩摩訶薩念言：『一切世
0311b23: 間沒歿在欲泥，除我一人無能免＝勉【三】免＝勉【宋】【元】【明】免勉濟。』如是知
0311b24: 已，熙怡微笑心自誓。復念言：『一切世間煩惱
0311b25: 所盲，唯我今者具足智慧。』如是知已，熙怡微
0311b26: 笑心自誓。又念言：『我今因此假名身故，當得
0311b27: 如來充滿三世無上法身。』如是知已，熙怡微
0311b28: 笑心自誓。菩薩爾時，以無障礙眼，遍觀十方
0311b29: 所有梵天，乃至一切大自在天，作是念言：『此
0311c01: 等眾生，皆自謂為有大智力。』如是知已，熙怡
0311c02: 微笑心自誓。菩薩爾時觀諸眾生，久種善根，
0311c03: 今皆退沒；如是知已，熙怡微笑心自誓。菩薩
0311c04: 觀見世間種子，所種雖少，獲果甚多；如是知
0311c05: 已，熙怡微笑心自誓。菩薩觀見一切眾生，蒙
0311c06: 佛所教，必得利益；如是知已，熙怡微笑心自
0311c07: 誓。菩薩觀見過去世中同行菩薩，染著餘事，
0311c08: 不得佛法廣大功德；如是知已，熙怡微笑心
0311c09: 自誓。菩薩觀見過去世中同共＝共同【三】【宮】同共＝共同【宋】【元】【明】【宮】同共共同集會諸天人
0311c10: 等，至今猶在凡夫之地，不能捨離，亦不疲厭；
0311c11: 如是知已，熙怡微笑心自誓。菩薩爾時，為一
0311c12: 切如來光明所觸，倍加欣慰，熙怡微笑心自
0311c13: 誓。是為十。佛子！菩薩為調伏眾生故，如是示
0311c14: 現。「佛子！菩薩摩訶薩以十事故，示行七步。
0311c15: 何等為十？所謂：現菩薩力故，示行七步；現施
0311c16: 七財故，示行七步；滿地神願故，示行七步；現
0311c17: 超三界相故，示行七步；現菩薩最勝行超過
0311c18: 象王、牛王、師子王行故，示行七步；現金剛地
0311c19: 相故，示行七步；現欲與眾生勇猛力故，示行
0311c20: 七步；現修行七覺寶故，示行七步；現所得法
0311c21: 不由他教故，示行七步；現於世間最勝無比
0311c22: 故，示行七步。是為十。佛子！菩薩為調伏眾生
0311c23: 故，如是示現。「佛子！菩薩摩訶薩以十事故，
0311c24: 現處童子地。何等為十？所謂：為現通達一切
0311c25: 世間文字、算計、圖書、印璽種種業故，處童子
0311c26: 地；為現通達一切世間象馬、車乘、弧矢、劍戟
0311c27: 種種業故，處童子地；為現通達一切世間文
0311c28: 筆、談論、博弈、嬉戲種種事故，處童子地；為現
0311c29: 遠離身、語、意業諸過失故，處童子地；為現入
0312a01: 定住涅槃門，周遍十方無量世界故，處童子
0312a02: 地；為現其力超過一切天、龍、夜叉、乾闥婆、阿脩
0312a03: 羅、迦樓羅、緊那羅、摩羅伽、釋、梵、護世、人、非人
0312a04: 等故，處童子地；為現菩薩色相威光超過一
0312a05: 切釋、梵、護世故，處童子地；為令耽著欲樂眾
0312a06: 生歡喜樂法故，處童子地；為尊重正法，勤供
0312a07: 養佛，周遍十方一切世界故，處童子地；為現
0312a08: 得佛加被蒙法光明故，處童子地。是為十。「佛
0312a09: 子！菩薩摩訶薩現童子地已，以十事故現處
0312a10: 王宮。何等為十？所謂：為令宿世同行眾生善
0312a11: 根成熟故，現處王宮；為顯示菩薩善根力故，
0312a12: 現處王宮；為諸人、天耽著樂具，示現菩薩大
0312a13: 威德樂具故，現處王宮；順五濁世眾生心故，
0312a14: 現處王宮；為現菩薩大威德力能於深宮入
0312a15: 三昧故，現處王宮；為令宿世同願眾生滿其
0312a16: 意故，現處王宮；欲令父母、親戚、眷屬滿所願
0312a17: 故，現處王宮；欲以妓＝伎【聖】妓伎樂出妙法音供養一切
0312a18: 諸如來故，現處王宮；欲於宮內住微妙三昧，
0312a19: 始從成佛乃至涅槃皆示現故，現處王宮；為
0312a20: 隨順守護諸佛法故，現處王宮。是為十。最後
0312a21: 身菩薩如是示現處王宮已，然後出家。「佛子！
0312a22: 菩薩摩訶薩以十事故，示現出家。何等為十？
0312a23: 所謂：為厭居家故，示現出家；為著家眾生令
0312a24: 捨離故，示現出家；為隨順信樂聖人道故，示
0312a25: 現出家；為宣揚讚歎出家功德故，示現出家；
0312a26: 為顯永離二邊見故，示現出家；為令眾生離
0312a27: 欲樂、我樂故，示現出家；為先現出三界相故，
0312a28: 示現出家；為現自在不屬他故，示現出家；為
0312a29: 顯當得如來十力、無畏法故，示現出家；最後
0312b01: 菩薩法應爾故，示現出家。是為十。菩薩以此
0312b02: 調伏眾生。「佛子！菩薩摩訶薩為十種事故，示
0312b03: 行苦行。何等為十？所謂：為成就劣解眾生故，
0312b04: 示行苦行；為拔邪見眾生故，示行苦行；為不
0312b05: 信業報眾生令見業報故，示行苦行；為隨順
0312b06: 雜染世界法應爾故，示行苦行；示能忍劬勞
0312b07: 勤修道故，示行苦行；為令眾生樂求法故，示
0312b08: 行苦行；為著欲樂、我樂眾生故，示行苦行；為
0312b09: 顯菩薩起行殊勝，乃至最後生猶不捨勤精
0312b10: 進故，示行苦行＋（為令眾生樂寂靜法增長善根故示行苦行）【明】行＋（為令眾生樂寂靜法增長善根故示行苦行）【明】【CB】行；為令眾生樂寂靜法，增長善根故，示行苦行行行為令眾生樂寂靜法增長善根故示行苦行；為諸天、世人諸根未熟，待
0312b11: 時成熟故，示行苦行。是為十。菩薩以此方便
0312b12: 調伏一切眾生。「佛子！菩薩摩訶薩往詣道場
0312b13: 有十種事。何等為十？所謂：詣道場時，照耀＝曜【宮】＊耀曜
0312b14: 一切世界；詣道場時，震動一切世界；詣道場
0312b15: 時，於一切世界普現其身；詣道場時，覺悟一
0312b16: 切菩薩及一切宿世同行眾生；詣道場時，示
0312b17: 現道場一切莊嚴；詣道場時，隨諸眾生心之
0312b18: 所欲，而為現身種種威儀，及菩提樹一切莊
0312b19: 嚴；詣道場時，現見十方一切如來；詣道場時，
0312b20: 舉足、下足常入三昧，念念成佛無有超隔；詣
0312b21: 道場時，一切天、龍、夜叉、乾闥婆、阿脩羅、迦樓
0312b22: 羅、緊那羅、摩羅伽、釋、梵、護世一切諸王各不
0312b23: 相知，而興種種上妙供養；詣道場時，以無礙
0312b24: 智，普觀一切諸佛如來於一切世界修菩薩
0312b25: 行而成正覺。是為十。菩薩以此教化眾生。
0312b26: 「佛子！菩薩摩訶薩坐道場（時）＋有【宮】有時有十種事。何等
0312b27: 為十？所謂＝詣【聖】謂詣：坐道場時，種種震＝振【聖】震振動一切世界；
0312b28: 坐道場時，平等照耀曜一切世界；坐道場時，
0312b29: 除滅一切諸惡趣苦；以下聖語藏副本校合坐道場時，令一切世界
0312c01: 金剛所成；坐道場時，普觀＝現【明】，明註曰現北藏作觀觀現觀一切諸佛如來
0312c02: 師子之座；坐道場時，心如虛空，無所分別；坐
0312c03: 道場時，隨其所應，現身威儀；坐道場時，隨順
0312c04: 安住金剛三昧；坐道場時，受一切如來神力
0312c05: 所持清淨妙處；坐道場時，自善根力悉能加
0312c06: 被一切眾生。是為十。「佛子！菩薩摩訶薩坐道
0312c07: 場時，有十種奇特未曾有事。何等為十？佛子！
0312c08: 菩薩摩訶薩坐道場時，十方世界一切如來
0312c09: 皆現其前，咸舉右手而稱讚言：『善哉善哉！無
0312c10: 上導師！』是為第一未曾有事。菩薩摩訶薩坐
0312c11: 道場時，一切如來皆悉護念，與其威力，是為
0312c12: 第二未曾有事。菩薩摩訶薩坐道場時，宿世
0312c13: 同行諸菩薩眾悉來圍遶，以種種莊嚴具恭
0312c14: 敬供養，是為第三未曾有事。菩薩摩訶薩坐
0312c15: 道場時，一切世界草木、叢林諸無情物，皆曲
0312c16: 身低影，歸向道場，是為第四未曾有事。菩薩
0312c17: 摩訶薩坐道場時，入三昧，名：觀察法界，此三
0312c18: 昧力能令菩薩一切諸行悉得圓滿，是為第
0312c19: 五未曾有事。菩薩摩訶薩坐道場時，得陀羅
0312c20: 尼，名：最上離垢妙光海藏，能受一切諸佛如
0312c21: 來大雲法雨，是為第六未曾有事。菩薩摩訶
0312c22: 薩坐道場時，以威德力興上妙供具，遍一切
0312c23: 世界供養諸佛，是為第七未曾有事。菩薩摩
0312c24: 訶薩坐道場時，住最勝智，悉現了知一切眾
0312c25: 生諸根意行，是為第八未曾有事。菩薩摩訶
0312c26: 薩坐道場時，入三昧，名：善覺，此三昧力能
0312c27: 令其身充滿三世盡虛空界一切世界，是為
0312c28: 第九未曾有事。菩薩摩訶薩坐道場時，得離
0312c29: 垢光明無礙大智，令其身業普入三世，是為
0313a01: 第十未曾有事。佛子！是為菩薩摩訶薩坐道
0313a02: 場時，十種奇特未曾有事。「佛子！菩薩摩訶薩
0313a03: 坐道場時，觀十種義故，示現降魔。何等為十？
0313a04: 所謂：為濁世眾生樂於戰，欲顯菩薩威德
0313a05: 力故，示現降魔；為諸天、世人有懷疑者，斷彼
0313a06: 疑故，示現降魔；為教化調伏諸魔軍故，示現
0313a07: 降魔；為欲令諸天、世人樂軍陣者，咸來聚觀，
0313a08: 心調伏故，示現降魔；為顯示菩薩所有威力
0313a09: 世無能敵故，示現降魔；為欲發起一切眾生
0313a10: 勇猛力故，示現降魔；為哀愍末世諸眾生故，
0313a11: 示現降魔；為欲顯示乃至道場猶有魔軍而
0313a12: 來觸惱，此後乃得超魔境界故，示現降魔；為
0313a13: 顯煩惱業用羸劣，大慈善根勢力強盛故，示
0313a14: 現降魔；為欲隨順濁惡世界所行法故，示現
0313a15: 降魔。是為十。「佛子！菩薩摩訶薩有十種成如
0313a16: 來力。何等為十？所謂：超過一切眾魔煩惱〔業〕－【聖】業
0313a17: 故，成如來力；具足一切菩薩行，遊戲一切菩
0313a18: 薩三昧門故，成如來力；具足一切菩薩廣大
0313a19: 禪定故，成如來力；圓滿一切白淨助道法故，
0313a20: 成如來力；得一切法智慧光明，善思惟分別
0313a21: 故，成如來力；其身周遍一切世界故，成如來
0313a22: 力；所出言音悉與一切眾生心等故，成如來
0313a23: 力；能以神力加持一切故，成如來力；與三世
0313a24: 諸佛身、語、意業等無有異，於一念中了三世
0313a25: 法故，成如來力；得善覺智三昧，具如來十力，
0313a26: 所謂：是處非處智力乃至漏盡智力故，成如
0313a27: 來力。是為十。若諸菩薩具此十力，則名：如來、
0313a28: 應、正等覺。「佛子！如來、應、正等覺轉大法輪有
0313a29: 十種事。何等為十？一者，具足清淨四無畏智；
0313b01: 二者，出生四辯隨順音聲；三者，善能開闡四
0313b02: 真諦相；四者，隨順諸佛無礙解脫；五者，能令
0313b03: 眾生心皆淨信；六者，所有言說皆不唐捐，能
0313b04: 拔眾生諸苦毒箭；七者，大悲願力之所加持；
0313b05: 八者，隨出音聲普遍十方一切世界；九者，於
0313b06: 阿僧祇劫說法不斷；十者，隨所說法皆能生
0313b07: 起根、力、覺道、禪定、解脫、三昧等法。佛子！諸佛
0313b08: 如來轉於法輪，有如是等無量種事。「佛子！如
0313b09: 來、應、正等覺轉法輪時，以十事故，於眾生心
0313b10: 中種白淨法，無空過者。何等為十？所謂：過去
0313b11: 願力故；大悲所持故；不捨眾生故；智慧自在，
0313b12: 隨其所樂為說法故；必應其時，未曾失故；隨
0313b13: 其所宜，無妄說故；知三世智，善了知故；其身
0313b14: 最勝，無與等故；言辭自在，無能測故；智慧自
0313b15: 在，隨所發言悉開悟故。是為十。「佛子！如來、應、
0313b16: 正等覺作佛事已，觀十種義故，示般涅槃。何
0313b17: 等為十？所謂：示一切行實無常故；示一切有
0313b18: 為非安隱故；示大涅槃是安隱處，無怖畏故；
0313b19: 以諸人、天樂著色身，為現色身是無常法，令
0313b20: 其願住淨法身故；示無常力不可轉故；示一
0313b21: 切有為不隨心住，不自在故；示一切三有皆
0313b22: 如幻化，不堅牢故；示涅槃性究竟堅牢，不可
0313b23: 壞故；示一切法無生無起而有聚集、散壞相
0313b24: 故；佛子！諸佛世尊作佛事已，所願滿已，轉
0313b25: 法輪已，應化度者皆化度已，有諸菩薩應受
0313b26: 尊號成記別＝【明】，【宮】別＝【明】，＝【宮】別已，法應如是入於不變大般涅
0313b27: 槃。佛子！是為如來、應、正等覺觀十義故，示般
0313b28: 涅槃。
0313b29: 「佛子！此法門名：菩薩廣大清淨行。無量諸佛
0313c01: 所共宣說，能令智者了無量義皆生歡喜，令
0313c02: 一切菩薩大願、大行皆得相續。佛子！若有眾
0313c03: 生得聞此法，聞已信解，解已修行，必得疾成
0313c04: 阿耨多羅三藐三菩提。何以故？以如說修行
0313c05: 故。佛子！若諸菩薩不如說行，當知是人於佛
0313c06: 菩提則為永離，是故菩薩應如說行。佛子！
0313c07: 此一切菩薩功德行處決定義華，普入一切法，
0313c08: 普生一切智，超諸世間，離二乘道，不與一切
0313c09: 諸眾生共，悉能照了一切法門，增長眾生出
0313c10: 世善根，離世間法門品，應尊重，應聽受，應誦
0313c11: 持，應思惟，應願樂，應修行；若能如是，當知
0313c12: 是人疾得阿耨多羅三藐三菩提。」說此品時，
0313c13: 佛神力故，及此法門法如是故，十方無量無
0313c14: 邊阿僧祇世界皆大震動，大光普照。爾時，十
0313c15: 方諸佛皆現普賢菩薩前，讚言：「善哉善哉！佛
0313c16: 子！乃能說此諸菩薩摩訶薩功德行處決定
0313c17: 義華普入一切佛法出世間法門品。佛子！汝
0313c18: 已善學此法，善說此法。汝以威力護持此法，
0313c19: 我等諸佛悉皆隨喜；如我等諸佛隨喜於汝，
0313c20: 一切諸佛悉亦如是。佛子！我等諸佛悉共同
0313c21: 心護持此經，令現在、未來諸菩薩眾未曾聞
0313c22: 者皆當得聞。」爾時，普賢菩薩摩訶薩承佛神
0313c23: 力，觀察十方一切大眾洎于＝洎於【明】，暨于【聖乙】洎于＝洎於【明】，＝暨于【聖乙】洎于洎於暨于法界而說頌
0313c24: 言：
0313c25: 「於無量劫修苦行，從無量佛正法生，
0313c26: 令無量眾住菩提，彼無等行聽我說。
0313c27: 供無量佛而捨著，廣度群生不作想，
0313c28: 求佛功德心無依，彼勝妙行我今說。
0313c29: 離三界魔煩惱業，具聖功德最勝行，
0314a01: 滅諸癡惑心寂然，我今說彼所行道。
0314a02: 永離世間諸誑幻，種種變化示眾生，
0314a03: 心生住滅現眾事，說彼所能令眾喜。
0314a04: 見諸眾生生老死，煩惱憂橫所纏迫，
0314a05: 欲令解脫教發心，彼功德行應聽受。
0314a06: 施戒忍進禪智慧，方便慈悲喜捨等，
0314a07: 百千萬劫常修行，彼人功德仁應聽。
0314a08: 千萬億劫求菩提，所有身命皆無吝＝怪【聖】吝怪，
0314a09: 願益群生不為己，彼慈愍行我今說。
0314a10: 無量億劫演其德，如海一滴未為少，
0314a11: 功德無比不可諭＝喻【三】【宮】【聖】諭＝喻【宋】【元】【明】【宮】【聖】諭喻，以佛威神今略說。
0314a12: 其心無＝不【三】【宮】【聖】無＝不【宋】【元】【明】【宮】【聖】無不高下，求道無厭倦，
0314a13: 普使諸眾生，住善增淨法。
0314a14: 智慧普饒益，如樹如河泉，
0314a15: 亦如於大地，一切所依處。
0314a16: 菩薩如蓮華，慈根安隱莖，
0314a17: 智慧為眾，戒品為香潔。
0314a18: 佛放法光明，令彼得開敷，
0314a19: 不著有為水，見者皆欣樂。
0314a20: 菩薩妙法樹，生於直心地，
0314a21: 信種慈悲根，智慧以為身，
0314a22: 方便為枝幹，五度為繁密，
0314a23: 定葉神通華，一切智為果。
0314a24: 最上力為鳥＝蔦【明】鳥＝蔦【明】【CB】蔦鳥蔦，垂陰覆三界。
0314a25: 菩薩師子王，白淨法為身。
0314a26: 四諦為其足，正念以為頸，
0314a27: 慈眼智慧首，頂繫解脫繒，
0314a28: 勝義空谷中，吼法怖眾魔。
0314a29: 菩薩為商主，普見諸群生，
0314b01: 在生死曠野，煩惱險惡處，
0314b02: 魔賊之所攝，癡盲失正道，
0314b03: 示其正直路，令入無畏城。
0314b04: 菩薩見眾生，三毒煩惱病，
0314b05: 種種諸苦惱，長夜所煎迫；
0314b06: 為發大悲心，廣說對治門，
0314b07: 八萬四千種，滅除眾苦患。
0314b08: 菩薩為法王，正道化眾生，
0314b09: 令遠惡修善，專求佛功德；
0314b10: 一切諸佛所，灌頂授＝受【三】【宮】授＝受【宋】【元】【明】【宮】授受尊記，
0314b11: 廣施眾聖財，菩提分珍寶。
0314b12: 菩薩轉法輪，如佛之所轉，
0314b13: 戒轂三昧輞，智莊慧為劍，
0314b14: 既破煩惱賊，亦殄眾魔怨，
0314b15: 一切諸外道，見之無不散。
0314b16: 菩薩智慧海，深廣無涯際，
0314b17: 正法味盈洽，覺分寶充滿，
0314b18: 大心無邊岸，一切智為潮，
0314b19: 眾生莫能測，說之不可盡。
0314b20: 菩薩須彌山，超出於世間，
0314b21: 神通三昧，大心安不動；
0314b22: 若有親近者，同其智慧色，
0314b23: 絕眾境界，一切無不。
0314b24: 菩薩如金剛，志求一切智，
0314b25: 信心及苦行，堅固不可動；
0314b26: 其心無所畏，饒益諸群生，
0314b27: 眾魔與煩惱，一切悉摧滅。
0314b28: 菩薩大慈悲，譬如重密雲，
0314b29: 三明發電光，神足震雷音，
0314c01: 普以四辯才，雨八功德水，
0314c02: 潤洽於一切，令除煩惱熱。
0314c03: 菩薩正法城，般若以為牆，
0314c04: 慚愧為深塹，智慧為敵，
0314c05: 廣開解脫門，正念恒防守，
0314c06: 四諦坦王＝正【聖】【聖乙】王正道，六通集兵仗，
0314c07: 復建大法幢，周迴遍其下；
0314c08: 三有諸魔眾，一切無能入。
0314c09: 菩薩迦樓羅，如意為堅足，
0314c10: 方便勇猛翅，慈悲明淨眼，
0314c11: 住一切智樹，觀三有大海，
0314c12: 搏撮天人龍，安置涅槃岸。
0314c13: 菩薩正法日，出現於世間，
0314c14: 戒品圓滿輪，神足速疾行，
0314c15: 照以智慧光，長諸根力藥，
0314c16: 滅除煩惱闇，消竭愛欲海。
0314c17: 菩薩智光月，法界以為輪，
0314c18: 遊於畢竟空，世間＝問【宮】間問無不見；
0314c19: 三界識心內，隨時有增減；
0314c20: 二乘星宿中，一切無儔匹。
0314c21: 菩薩大法王，功德莊嚴身，
0314c22: 相好皆具足，人天悉瞻仰，
0314c23: 方便清淨目，智慧金剛杵，
0314c24: 於法得自在，以道化群生。
0314c25: 菩薩大梵王，自在超三有，
0314c26: 業惑悉皆斷，慈捨靡不具，
0314c27: 處處示現身，開悟以法音，
0314c28: 於彼三界中，拔諸邪見根。
0314c29: 菩薩自在天，超過生死地，
0315a01: 境界常清淨，智慧無退轉，
0315a02: 絕彼下乘道，受諸灌頂法，
0315a03: 功德智慧具，名稱靡不聞。
0315a04: 菩薩智慧心，清淨如虛空，
0315a05: 無性無依處，一切不可得，
0315a06: 有大自在力，能成世間事，
0315a07: 自具清淨行，令眾生亦然。
0315a08: 菩薩方便地，饒益諸眾生；
0315a09: 菩薩慈悲水，澣＝浣【三】【宮】澣＝浣【宋】【元】【明】【宮】澣浣滌諸煩惱；
0315a10: 菩薩智慧火，燒諸惑習薪；
0315a11: 菩薩無住風，遊行三有空。
0315a12: 菩薩如珍寶，能濟貧窮厄；
0315a13: 菩薩如金剛，能摧顛倒見；
0315a14: 菩薩如瓔珞，莊嚴三有身；
0315a15: 菩薩如摩尼，增長一切行。
0315a16: 菩薩德如華，常發菩提分；
0315a17: 菩薩願如鬘，恒繫眾生首。
0315a18: 菩薩淨戒香，堅持無缺犯；
0315a19: 菩薩智塗香，普熏於三界。
0315a20: 菩薩力如帳，能遮煩惱塵；
0315a21: 菩薩智如幢，能摧我慢敵。
0315a22: 妙行為繒綵，莊嚴於智慧，
0315a23: 慚愧作衣服，普覆諸群生。
0315a24: 菩薩無礙乘，巾之出三界；
0315a25: 菩薩大力象，其心善調伏；
0315a26: 菩薩神足馬，騰步超諸有；
0315a27: 菩薩說法龍，普雨眾生心；
0315a28: 菩薩優曇華，世間難值遇；
0315a29: 菩薩大勇將，眾魔悉降＝除【聖乙】降除伏；
0315b01: 菩薩轉法輪，如佛之所轉；
0315b02: 菩薩燈破闇，眾生見正道；
0315b03: 菩薩功德河，恒順正道流；
0315b04: 菩薩精進橋，廣度諸群品。
0315b05: 大智與弘誓，共作堅牢船，
0315b06: 引接諸眾生，安置菩提岸。
0315b07: 菩薩遊戲園，真實樂眾生；
0315b08: 菩薩解脫華，莊嚴智宮殿；
0315b09: 菩薩如妙藥，滅除煩惱病；
0315b10: 菩薩如雪山，出生智慧藥。
0315b11: 菩薩等於佛，覺悟諸群生，
0315b12: 佛心豈有他，正覺覺世間。
0315b13: 如佛之所來，菩薩如是來；
0315b14: 亦如一切智，以智入普門。
0315b15: 菩薩善開導，一切諸群生；
0315b16: 菩薩自然覺，一切智境界。
0315b17: 菩薩無量力，世間莫能壞；
0315b18: 菩薩無畏智，知眾生及法。
0315b19: 一切諸世間，色相各差別，
0315b20: 音聲及名字，悉能分別知。
0315b21: 雖離於名色，而現種種相；
0315b22: 一切諸眾生，莫能測其道。
0315b23: 如是等功德，菩薩悉成就，
0315b24: 了性皆無性，有無無所著。
0315b25: 如是一切智，無盡無所依，
0315b26: 我今當演說，令眾生歡喜。
0315b27: 雖知諸法相，如幻悉空寂，
0315b28: 而以悲願心，及佛威神力，
0315b29: 現神通變化，種種無量事；
0315c01: 如是諸功德，汝等應聽受。
0315c02: 一身能示現，無量差別身，
0315c03: 無心無境界，普應一切眾。
0315c04: 一音中具演，一切諸言音；
0315c05: 眾生語言法，隨類皆能作。
0315c06: 永離煩惱身，而現自在身，
0315c07: 知法不可說，而作種種說。
0315c08: 其心常寂滅，清淨如虛空，
0315c09: 而普莊嚴剎，示現一切眾。
0315c10: 於身無所著，而能示現身；
0315c11: 一切世間中，隨應而受生。
0315c12: 雖生一切處，亦不住受生，
0315c13: 知身如虛空，種種隨心現。
0315c14: 菩薩身無邊，普現一切處，
0315c15: 常恭敬供養，最勝兩足尊。
0315c16: 香華眾妓＝技【聖】妓技樂，幢幡及寶蓋，
0315c17: 恒以深淨心，供養於諸佛。
0315c18: 不離一佛會，普在諸佛所，
0315c19: 於彼大眾中，問難聽受法。
0315c20: 聞法入三昧，一一無量門，
0315c21: 起定亦復然，示現無窮盡。
0315c22: 智慧巧方便，了世皆如幻，
0315c23: 而能現世間，無邊諸幻法。
0315c24: 示現種種色，亦現心及語，
0315c25: 入諸想網中，而恒無所著。
0315c26: 或現初發心，利益於世間；
0315c27: 或現久修行，廣大無邊際，
0315c28: 施戒忍精進，禪定及智慧，
0315c29: 四梵四攝等，一切最勝法。
0316a01: 或現行成滿，得忍無分別；
0316a02: 或現一生繫，諸佛與灌頂。
0316a03: 或現聲聞相，或復現緣覺，
0316a04: 處處般涅槃，不捨菩提行。
0316a05: 或現為帝釋，或現為梵王，
0316a06: 或天女圍遶，或時獨宴默。
0316a07: 或現為比丘，寂靜調其心；
0316a08: 或現自在王，統理世間法。
0316a09: 或現巧術女，或現修苦＝善【宋】【元】，明註曰苦宋南藏作善苦善明註曰苦宋南藏作善行，
0316a10: 或現受五欲，或現入諸禪。
0316a11: 或現初始生，或少或老死。
0316a12: 若有思議者，心疑發狂亂。
0316a13: 或現在天宮，或現始降神，
0316a14: 或入或住胎，成或佛轉法輪。
0316a15: 或生或涅槃，或現入學堂，
0316a16: 或在采＝婇【三】【宮】采＝婇【宋】【元】【明】【宮】采婇女中，或離俗修禪。
0316a17: 或坐菩提樹，自然成正覺；
0316a18: 或現轉法輪，或現始求道。
0316a19: 或現為佛身，宴坐無量剎；
0316a20: 或修不退道，積集菩提具。
0316a21: 深入無數劫，皆悉到彼岸；
0316a22: 無量劫一念，一念無量劫。
0316a23: 一切劫非劫，為世示現劫，
0316a24: 無來無積集，成就諸劫事。
0316a25: 於一微塵中，普見一切佛；
0316a26: 十方一切處，無處而不有。
0316a27: 國土眾生法，次第悉皆見；
0316a28: 經無量劫數，究竟不可盡。
0316a29: 菩薩知眾生，廣大無有邊；
0316b01: 彼一眾生身，無量因緣起。
0316b02: 如知一無量，一切悉亦然；
0316b03: 隨其所通達，教諸未學者。
0316b04: 悉知眾生根，上中下不同；
0316b05: 亦知根轉移，應化不應化；
0316b06: 一根一切根，展轉因緣力，
0316b07: 微細各差別，次第無錯亂。
0316b08: 又知其欲解，一切煩惱習；
0316b09: 亦知去來今，所有諸心行。
0316b10: 了達一切行，無來亦無去；
0316b11: 既知其行已，為說無上法。
0316b12: 雜染清淨行，種種悉了知，
0316b13: 一念得菩提，成就一切智。
0316b14: 住佛不思議，究竟智慧心，
0316b15: 一念悉能知，一切眾生行。
0316b16: 菩薩神通智，功力已自在，
0316b17: 能於一念中，往詣無邊剎。
0316b18: 如是速疾往，盡於無數劫，
0316b19: 無處而不周，莫動毫端分。
0316b20: 譬如工幻師，示現種種色，
0316b21: 於彼幻中求，無色無非色。
0316b22: 菩薩亦如是，以方便智幻，
0316b23: 種種皆示現，充滿於世間。
0316b24: 譬如淨日月，皎鏡在虛空，
0316b25: 影現於眾水，不為水所雜。
0316b26: 菩薩淨法輪，當知亦如是，
0316b27: 現世間心水，不為世所雜。
0316b28: 如人睡夢中，造作種種事，
0316b29: 雖經億千歲，一夜未終盡。
0316c01: 菩薩住法性，示現一切事，
0316c02: 無量劫可極，一念智無盡。
0316c03: 譬如山谷中，及以宮殿間＝門【聖乙】間門，
0316c04: 種種皆響應，而實無分別。
0316c05: 菩薩住法性，能以自在智，
0316c06: 廣出隨類音，亦復無分別。
0316c07: 如有見陽焰，想＝視【聖】想視之以為水，
0316c08: 馳逐不得飲，展轉更增渴。
0316c09: 眾生煩惱心，應知亦如是；
0316c10: 菩薩起慈愍，救之令出離。
0316c11: 觀色如聚沫，受如水上泡，
0316c12: 想如熱時焰，諸行如芭蕉。
0316c13: 心識猶如幻，示現種種事；
0316c14: 如是知諸蘊，智者無所著。
0316c15: 諸處悉空寂，如機關動轉；
0316c16: 諸界性永離，妄現於世間。
0316c17: 菩薩住真實，寂滅第一義，
0316c18: 種種廣宣暢，而心無所依。
0316c19: 無來亦無去，亦復無有住，
0316c20: 煩惱業苦因，三種恒流轉。
0316c21: 緣起非有無，非實亦非虛，
0316c22: 如是入中道，說之無所著＝者【宮】著者。
0316c23: 能於一念中，普現三世心，
0316c24: 欲色無色界，一切種種事。
0316c25: 隨順三律儀，演說三解脫，
0316c26: 建立三乘道，成就一切智。
0316c27: 了達處非處，諸業及諸根，
0316c28: 界解與禪定，一切至處道。
0316c29: 宿命念天眼，滅除一切惑，
0317a01: 知佛十種力，而未能成就。
0317a02: 了達諸法空，而常求妙法，
0317a03: 不與煩惱合，而亦不盡漏。
0317a04: 廣知出離道，而以度眾生，
0317a05: 於此得無畏，不捨修諸行。
0317a06: 無謬無違道，亦不失正念，
0317a07: 精進欲三昧，觀慧無損減。
0317a08: 三聚皆清淨，三世悉明達，
0317a09: 大慈愍眾生，一切無障礙。
0317a10: 由入此法門，得成如是行，
0317a11: 我說其＝真【宮】其真少分，功德莊嚴義。
0317a12: 窮於無數劫，說彼行無盡，
0317a13: 我今說少分，如大地一塵。
0317a14: 依於佛智住，起於奇特想＝相【聖】想相，
0317a15: 修行最勝行，具足大慈悲。
0317a16: 精勤自安隱＝慰【宮】【聖】隱慰，教化諸含識，
0317a17: 安住淨戒中，具諸授記行。
0317a18: 能入佛功德，眾生行及剎，
0317a19: 劫世悉亦知，無有疲厭想。
0317a20: 差別智總持，通達真實義，
0317a21: 思惟說無比，寂靜等正覺。
0317a22: 發於普賢心，及修其行願，
0317a23: 慈悲因緣力，趣道意清淨。
0317a24: 修行波羅蜜，究竟隨覺智，
0317a25: 證知力自在，成無上菩提。
0317a26: 成就平等智，演說最勝法，
0317a27: 能持具妙辯，逮得法王處。
0317a28: 遠離於諸著，演說心平等，
0317a29: 出生於智慧，變化得菩提。
0317b01: 住持一切劫，智者大欣慰，
0317b02: 深入及依止，無畏無疑惑。
0317b03: 了達不思議，巧密善分別，
0317b04: 善入諸三昧，普見智境界。
0317b05: 究竟諸解脫，遊戲諸通明，
0317b06: 纏縛悉永離，園林恣遊處。
0317b07: 白法為宮殿，諸行可欣樂，
0317b08: 現無量莊嚴，於世心無動。
0317b09: 深心善觀察，妙辯能開演，
0317b10: 清淨菩提印，智光照一切。
0317b11: 所住無等比，其心不下劣，
0317b12: 立志如大山，種德若深海。
0317b13: 如寶安住法，被甲誓願心，
0317b14: 發起於大事，究竟無能壞。
0317b15: 得授菩提記，安住廣大心，
0317b16: 祕藏無窮盡，覺悟一切法。
0317b17: 世智皆自在，妙用無障礙，
0317b18: 眾生一切剎，及以種種法。
0317b19: 身願與境界，智慧神通等，
0317b20: 示現於世間，無量百千億。
0317b21: 遊戲及境界，自在無能制，
0317b22: 力無畏不共，一切業莊嚴。
0317b23: 諸身及身業，語及淨修語，
0317b24: 以得守護故，成辨＝辦【宮】辨＝辦【宮】【CB】辦辨辦十種事。
0317b25: 菩薩心初發＝發心【宋】【元】【聖】【聖乙】，明註曰初發北藏作發心初發＝發心【宋】【元】【聖】【聖乙】【麗-CB】【CB】，明註曰初發北藏作發心發心初發發心發心，及以心周遍，
0317b26: 諸根無散動，獲得最勝根。
0317b27: 深心增勝心，遠離於諂誑；
0317b28: 種種決定解，普入於世間。
0317b29: 捨彼煩惱習，取茲最勝道，
0317c01: 巧修使圓滿，逮成一切智。
0317c02: 離退入正位，決定證寂滅，
0317c03: 出生佛法道，成就功德號。
0317c04: 道及無量道，乃至莊嚴道，
0317c05: 次第善安住，悉皆無所著。
0317c06: 手足及腹藏，金剛以為心，
0317c07: 被以慈哀甲＝中【聖】甲中，具足眾器仗。
0317c08: 智首明達眼，菩提行為耳，
0317c09: 清淨戒為鼻，滅闇無障礙。
0317c10: 辯才以為舌，無處不至身；
0317c11: 最勝智為心，行住修諸業。
0317c12: 道場師子坐，梵臥空為住，
0317c13: 所行及觀察，普照如來境。
0317c14: 遍觀眾生行，奮迅及哮吼，
0317c15: 離貪＝會【聖】貪會行淨施，捨慢持淨戒，
0317c16: 不瞋常忍辱，不懈恒精進，
0317c17: 禪定得自在，智慧無所行，
0317c18: 慈濟悲無倦，喜法捨煩惱；
0317c19: 於諸境界中，知義亦知法。
0317c20: 福德悉成滿，智慧如利劍，
0317c21: 普照樂多聞，明了趣向法。
0317c22: 知魔及魔道，誓願咸捨離；
0317c23: 見佛與佛業，發心皆攝取，
0317c24: 離慢修智慧，不為魔力持；
0317c25: 為佛所攝持，亦為法所持。
0317c26: 現住兜率天，又現彼命終；
0317c27: 示現住母胎，亦現微細趣。
0317c28: 現生及微笑，亦現行七步；
0317c29: 示修眾技術，亦示處深宮。
0318a01: 出家修苦行，往詣於道場，
0318a02: 端坐放光明，覺悟諸群生，
0318a03: 降魔成正覺，轉無上法輪，
0318a04: 所現悉已終，入於大涅槃。
0318a05: 彼諸菩薩行，無量劫修習，
0318a06: 廣大無有邊，我今說少分。
0318a07: 雖令無量眾，安住佛功德；
0318a08: 眾生及法中，畢竟無所取。
0318a09: 具足如是行，遊戲諸神通：
0318a10: 毛端置眾剎，經於億千劫；
0318a11: 掌持無量剎，遍往身無倦，
0318a12: 還來置本處，眾生不知覺。
0318a13: 菩薩以一切，種種莊嚴剎，
0318a14: 置於一毛孔，真實悉令見。
0318a15: 復以一毛孔，普納＝綱【聖乙】納綱一切海，
0318a16: 大海無增減，眾生不嬈害。
0318a17: 無量鐵圍山，手執碎為塵，
0318a18: 一塵下一剎，盡此諸塵數。
0318a19: 以此諸塵剎，復更末為塵；
0318a20: 如是塵可知，菩薩智難量。
0318a21: 於一毛孔中，放無量光明；
0318a22: 日月星宿光，摩尼珠火光，
0318a23: 及以諸天光，一切皆映蔽，
0318a24: 滅諸惡道苦，為說無上法。
0318a25: 一切諸世間，種種差別音；
0318a26: 菩薩＝善禮【宮】菩薩善禮以一音，一切皆能演。
0318a27: 決定分別說，一切諸佛法，
0318a28: 普使諸群生，聞之大歡喜。
0318a29: 過去一切劫，安置未來今；
0318b01: 未來現在劫，迴置過去世。
0318b02: 示現無量剎，燒然及成住；
0318b03: 一切諸世間，悉在一毛孔。
0318b04: 未＝去【宮】【聖】【聖乙】未去來及現在，一切十方佛，
0318b05: 靡不於身中，分明而顯現。
0318b06: 深知變化法，善應眾生心，
0318b07: 示現種種身，而皆無所著。
0318b08: 或現於六趣，一切眾生身，
0318b09: 梵釋＝釋梵【三】【宮】梵釋＝釋梵【宋】【元】【明】【宮】梵釋釋梵護世身，諸天人眾身，
0318b10: 聲聞緣覺身，諸佛如來身；
0318b11: 或現菩薩身，修行一切智。
0318b12: 善入軟中上，眾生諸想網綱，
0318b13: 示現成菩提，及以諸佛剎。
0318b14: 了知諸想網，於想得自在，
0318b15: 示修菩薩行，一切方便事。
0318b16: 示現如是等，廣大諸神變；
0318b17: 如是諸境界，舉世莫能知。
0318b18: 雖現無所現，究竟轉增上，
0318b19: 隨順眾生心，令行＝得【明】行得真實道。
0318b20: 身語及與心，平等如虛空，
0318b21: 淨戒為塗香，眾行為衣服，
0318b22: 法繒嚴淨髻，一切智摩尼，
0318b23: 功德靡不周，灌頂昇＝升【三】昇＝升【宋】【元】【明】昇升王位。
0318b24: 波羅蜜為輪，諸通以為象，
0318b25: 神足以為馬，智慧為明珠。
0318b26: 妙行為采＝婇【明】【宮】＊采婇女，四攝主藏臣＝神【三】【宮】【聖】臣＝神【宋】【元】【明】【宮】【聖】臣神，
0318b27: 方便為主兵，菩薩轉輪王。
0318b28: 三昧為城廓，空寂為宮殿，
0318b29: 慈甲智慧劍，念弓明利箭。
0318c01: 高張神力蓋，建智慧幢，
0318c02: 忍力不動搖，直破魔王軍。
0318c03: 總持為平地，眾行為河水，
0318c04: 淨智為涌泉，妙慧作樹林。
0318c05: 空為澄淨池，覺分菡萏華，
0318c06: 神力自莊嚴，三昧常娛樂。
0318c07: 思惟為采女，甘露為美食，
0318c08: 解脫味為漿，遊戲於三乘。
0318c09: 此諸菩薩行，微妙轉增上，
0318c10: 無量劫修行，其心不厭足。
0318c11: 供養一切佛，嚴淨一切剎，
0318c12: 普令一切眾，安住一切智。
0318c13: 一切剎微塵，悉可知其數；
0318c14: 一切虛空界，一沙可度量；
0318c15: 一切眾生心，念念可數知；
0318c16: 佛子諸功德，說之不可盡。
0318c17: 欲具此功德，及諸上妙法，
0318c18: 欲使諸眾生，離苦常安樂，
0318c19: 欲令身語意，悉與諸佛等，
0318c20: 應發金剛心，學此功德行。」
0318c21: 大方廣佛華嚴經卷第五十九
