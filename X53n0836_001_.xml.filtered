0001a01: 
0001a02: 
0001a03: 
0001a05: 
0001a06: 卷第一
0001a07: 分別界品第一之一
0001a08: 卷第二
0001a09: 分別界品第一之二
0001a10: 卷第四
0001a11: 分別根品第二之二
0001a12: 卷第五
0001a13: 分別根品第二之三
0001a14: 卷第六
0001a15: 分別根品第二之四
0001a16: 卷第七
0001a17: 分別根品第二之五
0001a18: 卷第十七
0001a19: 分別賢聖品第六之三
0001a20: 
0001a21: 俱舍論疏現存目次終
0001a22: 
0001a23: 
0001a24: 
0001b01: 
0001b02: 
0001b03: 
0001b04: 
0001b05: No. 836
0001b06: 俱舍論疏論本第一
0001b07: 
0001b08: 大慈恩寺沙門　神泰　述
0001b09: ○分別界品第一之一
0001b10: 阿毗達磨俱舍論一部之通名分別界品第一部內
0001b11: 之別目阿毗此云對達磨此云法俱舍此云藏無流
0001b12: 忍智向觀為功四諦涅槃軌持性爾境果並舉故稱
0001b13: 對法言俱舍云藏者此論一部具其二義一能攝藏
0001b14: 本藏勝義二為本藏之所攝藏具能所藏故稱為藏
0001b15: 對法藏義如下文辨言玄像表理蘊於辭寄之賓主
0001b16: 故稱為論剖折玄旨故云分別性持類別故稱界品
0001b17: 此論一部品有其九此品建初故名第一言尊者世
0001b18: 親造者本音云婆藪槃豆真謗師翻為天親此錄文
0001b19: 人謬也今奘法師譯婆藪此云世槃豆此云親謂西
0001b20: 方有天廟是婆藪天廟也其婆藪天像多為世人親
0001b21: 近供養西方人呼為世親天其世親菩薩父母於世
0001b22: 親天處祈請得於此子從所祈請處為名故云婆藪
0001b23: 槃豆本音云提婆此云天本音既不言提婆槃豆何
0001b24: 得翻為天親也良由婆藪槃豆總是天之別名真諦
0001c01: 三藏總云婆藪槃豆天多為世人親近供養故錄文
0001c02: 者總言天親也此論一部始末九品奘法師依西方
0001c03: 傳世親菩薩判釋云佛說諸經有三法印謂一切行
0001c04: 無常一切法無我涅槃寂靜一切經法為此三理所
0001c05: 印即真佛法就三印中一切行無常唯局有為涅槃
0001c06: 寂靜唯無為少分諸法無我理通一切有為無為故
0001c07: 今世親菩薩依諸法無我法印以造斯論就九品中
0001c08: 前之八品明諸法第九一品明無我就前八品明諸
0001c09: 法中法雖無邊略就有漏無漏以明諸法以無漏慧
0001c10: 所簡擇法是四諦理苦集是有漏滅道是無漏故約
0001c11: 有漏無漏以明諸法故下論云何法名為彼所簡擇
0001c12: 因此傳佛說對法耶頌曰有漏無漏法等就前八品
0001c13: 中初界根二品總明漏無漏後之六品別明漏無漏
0001c14: 就初二品中初之界品明漏無漏性以性義是界義
0001c15: 故第二根品明漏無漏用以增上勝用是根義故就
0001c20: 法相從而來就初三品中初世間品明三界上下異
0001c21: 熟差別宗明苦諦設有業隨眠相從而來就業隨眠
0001c23: 別相續別又業為差別集所以先明隨眠相續集所
0002a01: 無漏及業隨眠相後而來於中界品明苦諦性根品
0002a02: 明苦諦用世品明苦諦位餘品判釋與前無異所簡
0002a03: 擇法苦集滅道義次第也此論一部傍正總有六百
0002a04: 七頌於中初有三頌辨造論緣起義當序分次有六
0002a05: 百頌正明所簡擇漏無漏法義當正宗末後四頌謙
0002a06: 退造論勸求脫服義當流通於中前三後四非是正
0002a07: 明漏無漏法故名傍頌中有六百頌正明漏無漏法
0002a08: 名正頌也就初三行頌中復分為三初之一頌論主
0002a09: 歸敬佛寶請求加力明造論緣第二行頌出對法體
0002a10: 釋俱舍名第三行頌說對法意就初行頌中復有其
0002a11: 三初之兩句先讚佛德第三一句自申敬禮第四一
0002a12: 句許當說釋歸敬意就初兩句中復分為三初言諸
0002a13: 一切種冥滅顯佛世尊滅一切種不染無知智德圓
0002a14: 滿第二諸冥滅者顯佛世尊四諦修道染污冥滅斷
0002a15: 德圓滿此智斷二德自利德也第三拔眾生出生死
0002a16: 泥者顯佛世尊恩德圓滿利他德也第三第四句如
0002a17: 下文釋就論釋中大文有二初總述頌意今欲我當
0002a18: 造對法藏論故此第四句意也先顯自釋迦本師其
0002a19: 體三德二德尊高超諸二乘聖眾故先兩句讚佛三
0002a20: 二德滿第三句方申敬禮也第二諸言所表以下別
0002a21: 釋頌本於中有四初釋初句顯自利德文復有五初
0002a22: 釋諸字諸言所表謂佛世尊此能永破染不染闇故
0002a23: 下言冥滅如其別言釋迦牟尼佛一切種諸冥滅者
0002a24: 諸外道等咸起謗言世親菩薩朋黨己巳師故偏歎德
0002b03: 一切種諸冥滅者我皆歸敬顯己巳無有朋屬之心然
0002b04: 九十六種內外師中以佛世尊滅二冥故諸言雖通
0002b05: 顯無朋屬然能別表謂佛世尊滅二冥也二言一切
0002b06: 種諸冥滅者牒頌六字三謂滅諸境冥者迷四諦修
0002b07: 道五門境染汙冥故顯佛斷德故正理論云諸境界
0002b08: 冥亦永滅故斷德圓滿此釋頌中諸冥滅也言一切
0002b09: 品冥者迷一切品類種別不染無知也正理論云一
0002b10: 切種冥皆永滅故智德圓滿此釋一切種冥滅也四
0002b11: 別釋冥以諸染不染無知能覆理事實義及障理事
0002b12: 真見故說為冥五別釋滅唯佛世尊得理事永對治
0002b13: 於一切四諦修道境一切品類種別法冥證擇滅非
0002b14: 擇滅不生法故稱為滅二乘雖滅諸冥以五門染無
0002b15: 知畢竟斷故非迷一切種不染無知斷所以者何由
0002b16: 於佛法所明過去八萬劫前未來八萬劫後極遠時
0002b17: 及三千世界外極遠處及諸草木藂林等根莖枝葉
0002b18: 其體義類極微多少無邊差別不染無知猶未斷故
0002b19: 不稱滅也上來雖有五文合為第一釋初句也。
0002b20: 自下第二釋第二句文中有四初結前生後二牒頌
0002b21: 本三由彼生死下釋生死泥四眾生於中下釋拔眾
0002b22: 生出雖有四文釋第二句自下第三釋第三句文中
0002b23: 有五初結前生後二牒頌本三釋敬禮稽者至也屈
0002c01: 禮四釋如是諸有具前自他利德故牒云如是五釋
0002c02: 如理師世尊稱機授法如實無倒教授誡勗名如理
0002c03: 師下重釋如理師言重顯世尊前利他德能方便善
0002c04: 巧說如理正教從生死泥拔眾生出不由威力與願
0002c05: 神通也輪王雖以輪寶威力降伏四方令修十善父
0002c06: 母深恩有願於子獨覺現通令蹔生信但可蹔益皆
0002c07: 不能拔眾生出生死泥也雖有五文合釋第三句。
0002c08: 自下第四釋第四句文中有五初結前問後二舉頌
0002c09: 本答釋我當說三釋論字教誡學徒捨有漏苦集取
0002c10: 無漏滅道故稱為論四問其論者何五答謂對法藏
0002c11: 也。
0002c12: 上來一行頌論主歸敬佛寶請求加力明造論緣自
0002c13: 下第二行頌辨對法名體釋俱舍名於中初有兩句
0002c14: 辨對法名體後有兩句釋俱舍名就初文中有三初
0002c15: 問何謂對法二舉頌答於中初句四字及第二句辨
0002c16: 對法體初句中名對法三字結對法名三釋頌本於
0002c17: 中有七初釋慧謂擇法以推求名見決斷名智簡擇
0002c18: 諸法名慧故以擇法釋慧也二釋淨謂無漏簡有漏
0002c19: 也三釋隨行即前淨慧相應共有及無漏得隨淨慧
0002c20: 起名曰隨行四釋名對法如是淨慧自性及隨行總
0002c21: 說無漏五蘊名為對法此同雜心若取自相即覺法
0002c22: 是阿毗曇謂淨慧也若取眾具即五陰性謂隨行也
0002c23: 此二對法皆是無漏故云此則勝義阿毗達磨五釋
0002c24: 第二句若說有漏世俗阿毗達磨即能得此諸慧及
0003a01: 論也慧謂能得此苦忍已巳去無漏淨慧即是頂忍
0003a02: 等有漏修慧以修慧通無漏故以有漏別之思慧是
0003a04: 是上四慧相應俱有及彼諸得是隨行法此從無漏
0003a05: 慧向前數故故云修思聞生得慧也論謂傳生無漏
0003a06: 慧教者阿毗達磨教也攝論釋云擇法因故亦可通
0003a07: 取十二部經故婆沙云受持讀誦十二部經名生得
0003a08: 慧因生得慧傳生聞思修苦忍淨慧故言論謂傳生
0003a09: 無漏慧教六重結初句名對法此諸四慧及隨行并
0003a10: 論是彼無漏淨慧資糧故從所資果為名亦得名阿
0003a11: 毗達磨自古諸師立五種毗曇一自性毗曇謂無漏
0003a12: 慧同此淨慧二共有毗曇同此隨行三方便毗曇同
0003a13: 此諸慧四名字毗曇同此傳生無漏慧教此論總束
0003a14: 為二前二名勝義後二名世俗五境界毗曇謂四諦
0003a15: 境此論無文量由前四是對故文具有第五是法故
0003a16: 對中不論七釋此對法名者一切諸法皆能持自相
0003a17: 故名為法於中若是善是常勝義法者唯是涅槃若
0003a18: 法相之法通四聖諦此無漏慧對勝義法以因對果
0003a19: 此無漏慧能對向涅槃斷惑證滅從用及果為名故
0003a20: 稱對法若對法相四諦之法以慧對境觀四聖諦或
0003a21: 能對觀故稱對法真諦三藏云對有三種一如其相
0003a22: 起對無流忍智見分上有十六諦影像相如其諦本
0003a23: 性相起如眼識見分上有青等影像相如其青等本
0003a24: 性相起故名如其相起對二趣向至得對謂無礙道
0003b01: 能趣向至得得無為名為趣向至得對三至得對解
0003b02: 脫道起時同時有得得無為名為至得對且如見諦
0003b03: 十六心對八諦境皆是如其相起對比則對觀故名
0003b04: 對法若以八忍八智對於滅諦於中具對不同如苦
0003b05: 集道三法忍比此忍以不緣滅故非如其相起對非
0003b06: 解脫道故非至得對以是無礙道故是趣向至得對
0003b07: 若苦集道三法智三比智以不緣滅故非如其相起
0003b08: 對非無礙道故非趣向至得對以是解脫道故是至
0003b09: 得對若滅法忍滅比忍以緣滅諦故得是如其相起
0003b10: 對以是無礙道故得是趣向至得對非解脫道故非
0003b11: 至得對若滅法智滅比智以緣滅諦故得是如其相
0003b12: 起對以是解脫道故得是至得對以非無礙道故非
0003b13: 是趣向至得對修道無礙道中以無礙攝方便以解
0003b14: 脫攝勝進四法四比智約四道分別具三對多少類
0003b15: 可知之依毗婆沙身作證慧見滅有兩種四句初多
0003b16: 剎那四句云初句身作證非慧見滅謂見苦集道時
0003b17: 斷見苦集道所斷使修道以苦集道智等智斷修道
0003b19: 道所斷使第三句身作證亦慧見滅時斷見滅所斷
0003b20: 使修道中以滅智離欲第四句除上爾所事第二一
0003b21: 剎那四句者以滅法智得斯陀含果時初句身作證
0003b22: 非慧見滅謂色無色界見道所斷使第二句慧見滅
0003b23: 非身作證謂欲界餘不斷使第三句身作證慧見滅
0003b24: 謂欲界先所斷使及今所斷使第四句非身作證亦
0003c01: 非慧見滅謂色無色界修道所斷使古德釋云身中
0003c02: 有得得無為名身作證慧心緣滅理名慧見滅今改
0003c03: 身作證無礙道名趣向至得對解脫道名至得對慧
0003c04: 見滅名如其相起對於多剎那四句中約無礙解脫
0003c05: 有兩種四句約一剎那無礙解脫亦有兩種四句具
0003c06: 三對多少類以可知舊傳梵音云阿毗曇真諦師以
0003c08: 了總謂云曇也然諸經論解釋不同有三十六釋依分
0003c09: 別功德經有其二釋一云阿毗曇者之大法也二云
0003c10: 阿毗曇者無比法也依雜心論亦有二釋一云諸論
0003c11: 中勝二趣向解脫名阿毗曇若依舊婆沙有九大論
0003c12: 師約二十一復次釋阿毗曇依今新譯婆沙有十二
0003c13: 大論師二十四復次釋阿毗達磨故婆沙第一卷云
0003c15: 能善決擇能極決擇故名阿毗達磨復次於諸法性
0003c16: 能善覺察能善通達故名阿毗達磨復次能於諸法
0003c17: 現觀作證故名阿毗達磨復次法性甚深能盡源底
0003c18: 故名阿毗達磨復次諸聖慧眼由此諸淨故名阿毗
0003c21: 乖違故名阿毗達磨若有能於阿毗達磨若有能於
0003c22: 阿毗達磨自相共相極善串習必無有能如法問難
0003c24: 阿毗達磨阿毗達磨諸大論師邪徒異學無能敵故
0004a01: 尊者世友作如是說常能決擇契經等中諸法性相
0004a02: 故名阿毗達磨復次於十二支緣起法性能善覺了
0004a03: 故名阿毗達磨復次以能現觀四聖諦法故名阿毗
0004a04: 達磨復次善說修習八聖道法故名阿毗達磨復次
0004a05: 能證涅槃故名阿毗達磨復次能於諸法以無量門
0004a06: 數數分別故名阿毗達磨大德說曰於雜染清淨繫
0004a07: 縛解脫流轉還滅法以名身句身文身次第結集安
0004a08: 布分別故名阿毗達磨尊者言此是究竟慧此是
0004a09: 決斷慧此是勝義慧此是不謬慧故名阿毗達磨尊
0004a10: 者妙音作如是說求解脫者修正行時能為分別所
0004a11: 未了義謂此是苦此是苦因此是滅此是趣滅道此
0004a12: 是加行道此是無間道此是解脫道此是勝進道此
0004a13: 是向道此是得果能正分別如是等義故名阿毗達
0004a14: 磨法密部說此法增上故名阿毗達磨化地部說慧
0004a15: 能照法故名阿毗達磨如契經說一切照中我說慧
0004a16: 照最為上首譬喻者說於諸法中涅槃最上此法次
0004a17: 彼故名阿毗達磨聲論者言阿謂除棄毗謂決擇此
0004a18: 法能除棄決擇故名阿毗達磨何所除棄謂結縛隨
0004a19: 眠隨煩惱纏何所決擇謂蘊界處緣起諦食及沙門
0004a21: 顯現前義此法能引一切善法謂諸覺分皆現在前
0004a22: 故名阿毗達磨尊者覺天作如是說阿毗者是助言
0004a23: 顯增上義如增上慢者名阿毗慢增上覺者名阿毗
0004a24: 覺增上老者名阿毗老者此亦如是此增上故名阿
0004b01: 毗達磨尊者左受作如是說阿毗助言顯恭敬義如
0004b02: 恭敬稽首者名阿毗稽首恭敬供養者名阿毗供養
0004b03: 此亦如是此法尊重可恭敬故名阿毗達磨解云依
0004b04: 俱舍論有四種阿毗達磨一自性謂淨慧二共起謂
0004b05: 隨行三方便謂諸有漏慧四言教謂諸論毗婆沙中
0004b07: 諸師舊論名阿毗曇者即是薩婆多部古昔諸大師
0004b08: 謂造六足阿毗達磨師及迦多衍尼子造八蘊阿毗
0004b09: 達磨論身師等有八復次釋一以方便自性釋諸法
0004b10: 二以自性達諸法三以自性證諸法四以自性盡原
0004b12: 問難八以言教制外道二尊者婆須密多羅此云世
0004b13: 友有六復次釋一以言教決契經二以方便覺緣起
0004b14: 三以自性觀四諦四以自性修八道五以自性證涅
0004b15: 槃六以言教數分別三婆檀陀此云大德即是薩婆
0004b16: 多部中達磨多羅此云法救薩婆多部敬重其人故
0004b17: 呼為大德大德說曰以言教名句文次第結集分別法
0004b18: 四尊者波奢此云其人年過八十方始出家時人
0004b19: 譏調老出家此何所益彼既聞已巳三年修道不
0004b20: 至床第一年中修得初果頌得修羅多藏第二年中
0004b21: 修得第二果頌得毗奈耶藏第三年中修得第三第
0004b22: 四果頌得阿毗達磨藏時人號為尊者尊者說
0004b23: 曰此自性無漏慧是究竟慧等五尊者瞿沙此云妙
0004b24: 音作如是說以言教阿毗達磨分別所未了義等六
0004c01: 曇摩堀部或云曇模德部此云法密部法密部說此
0004c02: 自性無漏慧是增上法七彌沙塞部此云化地部其
0004c03: 人本國王能化國地後捨國出家修道得羅漢果善
0004c04: 知三藏化佛法地故名化地羅漢彼說自性慧能照
0004c05: 四諦法八譬喻者說於諸法中涅槃最上此自性無
0004c06: 漏慧是涅槃其次法同雜心論趣向解九學毗伽羅
0004c07: 論者名聲論者言本音云阿此云除棄本音云毗此
0004c08: 云決擇本音云達磨此云法謂此自性無漏慧法離
0004c09: 除棄決擇故名阿毗達磨此依毗伽羅論釋也十尊
0004c10: 者佛護說本音云阿毗此云現前非正目無漏慧但
0004c11: 是助言本音云達磨此云法正目無漏慧以阿毗言
0004c12: 助達磨故名阿毗達磨此云現前法謂此自性無漏
0004c13: 慧法能以一切善法皆現在前故名阿毗達磨十一
0004c14: 佛陀提婆此云覺天覺天說阿毗者是助言顯增上
0004c16: 受此羅漢便用左手受取衣食等故名左受或名左
0004c17: 取彼說阿毗亦是助言非正目慧阿毗此云供敬此
0004c18: 無漏慧法尊重可供敬故名阿毗達磨若依世親菩
0004c19: 薩攝大乘釋論以四義釋謂一對二伏三數四解若
0004c20: 依無性菩薩攝大乘釋論以二義釋一擇法因故二
0004c21: 世共了故依今俱舍復有二義釋一云對向二云對
0004c22: 觀故稱阿毗達磨法師云阿毗達磨名含多義義
0004c23: 有傍正皆無違也如分別功德經就義傍翻名大法
0005a01: 共了故西方世俗呼阿毗達磨論名為勝法世人皆
0005a02: 知言世共了故雜心第二義趣向解脫同俱舍或名
0005a03: 對向此正釋也毗婆沙中二十四復次釋約自性共
0005a04: 有諸慧及論四種阿毗達磨釋如前分別世親菩薩
0005a05: 攝大乘釋云對者是法對向無住處涅槃故同俱舍
0005a06: 論或名對向二伏三數四解約教以釋同雜心論諸
0005a07: 論中勝同無性釋世共了故無性菩薩唯約言教以
0005a08: 二義釋所云擇法因故者同俱舍云論謂傳生無漏
0005a09: 教故數與擇法為因從果為名說教名阿毗達磨也
0005a10: 二云世共了故依西方世俗釋阿毗達磨教名為勝
0005a11: 法世人皆知故云世共了故前云擇法因故學者方
0005a13: 或云對觀不約言教釋故不云諸論中勝世共了故
0005a14: 擇法因故伏數解等諸義釋也。
0005a15: 上來兩句辨對法名體自下兩句釋俱舍名文中初
0005a16: 結前問後已巳釋對法何故此論名對法藏本音云俱
0005a17: 舍此翻名藏故問此論名對法藏所由次舉頌答頌
0005a18: 中初句舉二攝義第二句結立藏名後釋頌本文中
0005a21: 蘊足大目犍連造三施設足大迦旃延子造此上三
0005a22: 人佛在世時造三論也四識身足提婆設摩造提婆
0005a23: 設摩此云天寂和須蜜多羅獨造二足一名品類足
0005a24: 舊云眾事分二名界身足此後二人佛去世後大阿
0005b01: 羅漢也迦多衍尼子集前六足義造八犍度阿毗達
0005b02: 磨身以前六論為枝為分為足足與枝分者其義一
0005b03: 也此之七論是薩婆多本藏阿毗達磨論也由彼七
0005b04: 對法論中勝義入此俱舍論攝故此論得俱舍名也
0005b05: 阿毗達磨是本藏七論所攝論也俱舍是能攝論此
0005b06: 從所攝及用為名故云阿毗達磨俱舍論此云對法
0005b08: 彼七論引生是彼七論所藏故亦名藏此從能藏相
0005b09: 對受名也阿毗達磨是七論能藏俱舍是所藏故云
0005b10: 對法藏也三釋第二句結名是故此論名對法藏正
0005b11: 理論云此就依士及多財釋藏謂堅實猶如樹藏對
0005b12: 法論中諸堅實義皆入此攝是彼藏故名對法藏即
0005b13: 是對法之堅實義藏或所依猶如刀藏謂彼對法是
0005b14: 此所依引彼義言造此論故此論以彼對法為藏名
0005b15: 對法藏即是對法為所藏釋云此就依士及多財釋
0005b16: 等者如言君之臣主之民提婆達多之物等類皆依
0005b17: 彼士夫名依士釋或名依主釋言藏謂堅實者如金
0005b18: 銀等諸堅實物置庫藏中故名為藏如草木等非堅
0005b19: 實物在外居停不名為藏猶如樹心堅實在於樹內
0005b20: 故名樹藏六足阿毗曇及迦延經此七部論總名本
0005b21: 藏對法論對法論中諸堅實義皆入此末俱舍論攝
0005b22: 此末俱舍論是彼本論堅實義藏故此末論名對法
0005b23: 藏即是本論對法之藏名對法藏如提婆達多之物
0005b24: 故是依士釋也言藏或所依等者此就多財釋如多
0005c01: 財物皆能資人財物是人所依用七部對法為藏故
0005c02: 名對法藏如外道用解脫名天名解脫天也若依前
0005c03: 依士釋對法之藏名對法藏藏是能依此下依多財
0005c05: 藏能依所依不定故言或也猶如刀藏者是刀鞘也
0005c06: 刀鞘名藏是刀所依也謂彼七部對法藏是此末論
0005c07: 所依引彼義言造此末論故此末論以彼對法為藏
0005c08: 名對法藏引彼對法藏言義資造此論如人以藏中
0005c09: 多財物資身名多財釋即是用對法藏為所依義也。
0005c10: 上來第二行頌辨對法名體自下第三行頌辨對法
0005c11: 勝用及法主名文中有三初問生起二舉頌答三長
0005c12: 行釋問中有二一問所說擇法有何勝用因緣須說
0005c13: 彼擇法阿毗達磨二問此擇法根本是誰先說彼之
0005c14: 擇法若有勝用是勝人所說此可論主而今造論恭
0005c15: 敬解釋若無此二義不應造論恭敬解釋頌中有二
0005c16: 初有兩句辨擇法勝用答初問次有兩句傳佛先說
0005c17: 對法答第二問長行釋中文亦有二初釋初兩句二
0005c18: 諸惑能令下釋後兩句於中有六初明諸惑能令眾
0005c19: 生漂生死海釋第三句由惑造業由業得報惑為根
0005c20: 本故三法相續無有邊際如大海之無邊眾生無始
0005c21: 漂轉生死海中二因此傳佛下釋第四句因此擇法
0005c22: 是能滅諸惑勝方便故婆沙師去傳聞諸佛先說彼
0005c23: 對法欲令世間弟子得擇法故越生死海得涅槃彼
0005c24: 岸三反釋若離佛先說對法弟子不能於諸法相如
0006a01: 理簡擇得擇法故也四然佛世尊下明佛先散說後
0006a02: 弟子總集然佛世尊在世之時隨諸方邑處處散說
0006a04: 大聲聞總結集安置為八乾度阿毗達磨等言迦多
0006a05: 衍尼子者舊云迦氈延尼子者音訛也迦多此云剪
0006a06: 剃衍此云種尼是女聲謂是上族婆羅門剪剃種家
0006a07: 女之子也其母族勝故以名焉婆羅門法七歲已巳上
0006a08: 從父而學十五已巳上從師而學受婆羅門小法如佛
0006a09: 法中受沙彌戒學至二十受婆羅門大法如佛法中
0006a10: 受大戒三十已巳上方始取妻留其後嗣年至五十已巳
0006a11: 上入山修婆羅門法其上古時有一婆羅門一如其
0006a12: 法入山多時鬚髮皆長無人剃剪其婆羅門有其二
0006a13: 子入山看父鬚髮皆長為父剪剃頂留少髮以簡道
0006a14: 俗山中多有眾仙因請二子剪剃其大子不違所請
0006a16: 第二子眾仙請剃云非我父不能剪剃眾仙瞋恨遂
0006a17: 為願云願汝種族生生貧賤二子種族至于今世如
0006a18: 仙所願貴賤不同其迦多衍那是其大子與眾仙剃
0006a19: 剪之貴種女故從母立名名剪剃種女之子也五舉
0006a20: 頌釋猶如大德達磨多羅此云法救所集諸經無常
0006a21: 義立為無常品等鄔陀喃頌本音云鄔陀喃此云無
0006a22: 問自說經云以在定故能知世間生滅法相無常之
0006a23: 理散亂之人無定故不自覺知無人問佛佛多自說
0006a24: 故是無問自說經舊云優陀那經者音訛也六毗婆
0006b01: 沙師傳說如此者舉執義人論主不皆信諸阿毗達
0006b02: 磨師所說悉得佛意故言毗婆沙師所傳若傳之有
0006b03: 謬則失不在我論主後破毗婆沙執故先置此言也。
0006b04: 上來二行頌是序分自下六百行頌是正宗於中界
0006b05: 品有四十四行根品有七十四行世品九十九行業
0006b06: 品一百三十一行隨眠品六十九行賢聖品八十三
0006b07: 行智品六十一行定品三十九行就初界品四十四
0006b08: 行頌中初有二十五行總明漏無漏法蘊界處等後
0006b09: 一有見謂已巳下有十九行諸門分別十八界故界品
0006b10: 從此立名就初二十五行頌中復二初三行頌總明
0006b11: 漏無漏法後二十二行別明漏無漏蘊界處法就初
0006b13: 是對法體能淨濟慧相隱難知故問何法名為彼慧
0006b14: 所簡擇因此傳聞佛先說對法也雜心諸師以見雜
0006b15: 心云問世尊說何法答有漏無漏如是一切即言雜
0006b16: 心論以有漏無漏法為宗者不然雜心云若取自相
0006b17: 即覺法是阿毗曇故知亦以慧為宗也有漏無漏慧
0006b18: 是所簡擇約所簡擇辨能簡擇與俱舍文同也成實
0006b19: 論師云成實論以四諦為宗者不然四諦亦是所簡
0006b21: 云名阿毗曇就三行頌中初句總舉有漏無漏次有
0006b22: 三句別明有漏後有八句引明無漏就八句中初一
0006b23: 句別明有為無漏後七句別明無為無漏於七句中
0006b24: 初句舉無為數第二句列無為名後五句辨無為相
0006c01: 就釋頌中文有其九初釋初句二有漏法云何下釋
0006c02: 餘三句於中有五初問有漏法云何二舉頌第二句
0006c03: 答三所以者何下以第三句釋有漏義所以除道餘
0006c04: 有為是有漏者何以諸惑漏於餘有為中等皆隨增
0006c05: 故故雜心云若增諸煩惱是聖說有漏四緣滅道諦
0006c06: 下釋第二句中除道所以五不隨增義下指同後說
0006c07: 雖有五文合為第二別釋有漏。
0006c08: 自下第三別釋無漏於中有九初結前問後二舉頌
0006c09: 第五第六句答三何等為三下釋頌第七句四此
0006c10: 空等下總結無漏五於略所說下釋第八句空無
0006c11: 為六擇滅已巳下釋第九句擇滅無為即以離繫為性
0006c12: 諸有漏法遠離能繫縛時隨所繫法量證得解脫無
0006c13: 為名為擇滅下釋其名擇謂簡擇即慧差別忍智之
0006c14: 功能也推求名見決斷名智簡擇名慧故也慧能各
0006c15: 別簡擇四聖諦境苦諦可知集諦可斷滅諦可證道
0006c17: 如牛所駕車名曰牛車法中略去力所得三言喻中
0006c18: 略去所駕兩言故作是說七一切有漏法下釋第十
0006c19: 句於中有七初問一切有漏法同一擇滅耶二答不
0006c20: 爾三徵云何四舉頌釋隨繫事別謂隨所繫一一極
0006c21: 微等所繫事量無為離繫事亦爾一一極微色等一
0006c22: 一想受心心法等一一生住異滅不相應等各別得
0006c24: 所繫事量離繫事亦爾者於證見苦所斷煩惱滅時
0007a01: 應證一切餘四門所斷諸煩惱滅以擇滅是一故若
0007a02: 如是者修餘四門對治則為無用六正量部問離繫
0007a03: 事別者滅有多體應有同類依何義故滅無同類七
0007a04: 薩婆多答依滅多體相望自無同類因義亦不與他
0007a05: 作同類因故經作是說非無多體同類滅也正理論
0007a06: 第七十二云斷等三界即分前說無為解脫以為自
0007a07: 體然三界體約假有異若就實事則無差別云何名
0007a08: 為約假有異謂離貪結名為離界斷餘八結名為斷
0007a09: 界滅餘一切貪等諸結所繫事體名為滅界何緣三
0007a10: 界如是差別謂有漏法總略有三一者能繫而非能
0007a11: 染二者能繫亦是能染三者非二順繫染法斷此三
0007a12: 法所證無為如次名為斷等三界有餘師說唯斷能
0007a13: 繫別有無為斷餘不爾彼說能繫有緣八結有緣餘
0007a14: 事斷此三種所證無為如次名為斷等三界有餘師
0007a15: 說唯斷能染別有無為斷餘不爾彼師說受有緣八
0007a16: 結有緣愛結有緣餘事斷此三種所證無為如次名
0007a17: 為斷等三界隨所繫事別得擇滅故三說中初說為
0007a18: 善釋云斷等三界即分前說無為解脫以為自體隨
0007a19: 所繫事別得解脫無為如人被縛離縛之時但約所
0007a20: 縛人說得解脫不約能縛斷說能縛解脫然三界體
0007a21: 約假有異若就實事一一無無上假說三界體即無
0007a22: 差別云何名為約假有異謂如一一極微等上離貪
0007a23: 繫義邊名為離界斷餘八結義邊名為斷界滅餘一
0007a24: 切貪等諸九結所繫體事義邊名為滅界有餘第二
0007b01: 師說唯斷能繫使纏垢等別有無為斷餘不爾彼說
0007b02: 使纏垢等有緣八結有緣愛結有緣九結餘所繫事
0007b03: 斷此三種所證無為如次名為斷等三界有餘第三
0007b04: 師說唯斷能染愛結別有無為斷餘不爾彼師說愛
0007b05: 有緣八結有緣愛結有緣餘事斷此三種所證無為
0007b06: 如次名為斷等三界後之二師皆隨能繫事別別得
0007b07: 無為三界體別今評家評取初師隨所繫事別別得
0007b08: 擇滅一一滅上假說三界有異三界實事則無差別
0007b09: 故三說中初說為善然苦集遍使同一繫縛斷苦下
0007b10: 十使時雖為集下遍使所縛未斷而說苦下使等得
0007b11: 離繫者以自種繫近離自種能繫時所繫得解脫如
0007b13: 未離而說解脫如人獄中雖復未離獄門遠而獄
0007b14: 中人已巳離身上近枷故名已巳解脫也修道門中九
0007b15: 品相縛亦爾斷初品時自品近繫離說得脫八品遠
0007b16: 繫雖復未斷而初品染汙說已巳解脫得無為也其餘
0007b17: 八品例釋可知唯染汙色及餘不染汙五蘊斷九品
0007b18: 能繫盡時所繫之事方說解脫婆沙三十一云評曰
0007b19: 應作是說隨有漏法有爾所體擇滅亦爾隨所繫事
0007b20: 體有爾所離繫亦有爾所體故問已巳知擇滅隨所繫
0007b21: 事有爾所量諸有情類證擇滅時為共證一為各別
0007b22: 證設爾何失二俱有過若共證一云何涅槃名不共
0007b23: 法又若爾者若一有情得涅槃時一切有情亦應皆
0007b24: 得若爾則應不由功用自然解脫若各別證云何涅
0007c01: 槃名不同類又契經說當云何通如說如來解脫與
0007c02: 餘阿羅漢等解脫無異答應作是說諸有情類證擇
0007c03: 滅時皆共證一問若爾云何涅槃名不共法答涅槃
0007c04: 體雖實是共而約得說名不共以離繫得一一有情
0007c05: 自相續中各別起故問若一有情得涅槃時諸餘有
0007c06: 情何故不得答若身中有涅槃得者名得涅槃無則
0007c07: 不爾故無一時一切有情得涅槃失有餘師說諸有
0007c08: 情類證擇滅時各各別證問若爾云何涅槃名不同
0007c09: 類答遮同類因故作是說謂諸擇滅無同類因名不
0007c10: 同類非諸有情無別擇滅展辨相似問苦法智忍無
0007c11: 同類因亦應名為不同類法何故有為皆名同類但
0007c12: 說涅槃名不同類答苦法智忍雖無同類因而能與
0007c13: 他作同類因故亦名同類涅槃不爾復次諸有為法
0007c14: 同蘊界處三門所攝同隨三世同有生滅同下中上
0007c15: 同有先後同從因生同能生果故名同類涅槃不爾
0007c16: 名不同類復次一切法中唯有涅槃是善是常餘不
0007c17: 爾故名不同類謂所餘法有善非常有常非善有二
0007c18: 俱非涅槃獨具善常二義是故獨名不同類法問契
0007c19: 經所說復云何通如說如來解脫與餘阿羅漢等解
0007c20: 脫無異答三乘身中解脫雖異而善常同故說無異
0007c24: 應作是說應作是說諸有情類普於一一有漏法中
0008a01: 皆共證得一擇滅體前說擇滅隨所繫事多少量故
0008a02: 由此前說於理為善問於外物中為亦證得擇滅體
0008a04: 義云何成就彼擇滅耶又契經說當云何通如說尊
0008a05: 者舍利子言我斷諸愛得內解脫若外物中不得擇
0008a06: 滅契經所說復云何通如說一切行斷故名斷界一
0008a07: 切行離故名離界一切行滅故名滅界答應作是說
0008a08: 於外物中亦得擇滅問若爾既於外物無成就義云
0008a09: 何於彼得擇滅耶答雖於外物無成就者而亦於彼
0008a11: 證得擇滅外物亦爾何所相違問契經所說復云何
0008a12: 通如說尊者舍利子言我斷諸愛得內解脫答說於
0008a13: 內蘊得解脫故當知於外亦得解脫復次外物解脫
0008a14: 依內得故亦名為內謂內身中修道方得復次外物
0008a15: 解脫得是內故亦名為內謂得彼得是內蘊攝復次
0008a16: 斷內煩惱而得彼滅故亦名內謂外物中所有擇滅
0008a17: 斷內能繫煩惱方得是故經言得內解脫有餘師說
0008a18: 外物中無擇滅可得唯斷能繫諸煩惱縛得擇滅故
0008a19: 問若爾契經說當云何通如說一切行斷故名斷界
0008a20: 乃至廣說答彼經應說諸行斷故名為斷界乃至廣
0008a21: 說不應言一切而說一切者當知彼說少分一切謂
0008a22: 一切有二種一少分一切二全分一切彼經但說少
0008a23: 分一切有作是說諸外物中雖有擇滅而不可得評
0008a24: 曰彼不應作是說寧說為無不應說有而不可得既
0008b01: 不可得何須如是無用滅為應作是說亦有亦得所
0008b02: 以者何諸有漏法無始時來煩惱所繫不得解脫若
0008b03: 斷煩惱彼離繫故便得解脫如人被縛後解脫時人
0008b04: 名解脫非謂繩等既於所繫證得解脫故外物中亦
0008b05: 得解脫若不爾者與品類足所說相違如說云何得
0008b06: 作證法答一切善法若外物中雖有擇滅而不可得
0008b07: 應有善法非得作證便違彼說故外亦有擇滅可得
0008b08: 婆沙三十二云問擇滅與非擇滅何者為多有作是
0008b09: 說擇滅多非擇滅少所以者何擇滅通於三世法得
0008b10: 非擇滅唯於未來不生法得故有餘師說非擇滅通
0008b11: 於有漏無漏法得擇滅唯於有漏法得如是說者應
0008b12: 作是說非擇滅多擇滅少所以者何非擇滅如有為
0008b13: 法數量擇滅但如有漏法數量故若不爾者諸可生
0008b14: 法若得不生應不得非擇滅二滅自性多少雖爾而
0008b15: 依得者應作四句有法於彼得擇滅不得非擇滅等
0008b16: 問諸有情類於非擇滅為皆共得不共得耶答此不
0008b17: 決定於共有法非擇滅則共得於不共法非擇滅則
0008b18: 各別得諸異生類各住一趣於餘趣法剎那剎那得
0008b19: 非擇滅以色等境念念滅時緣彼眼識等畢竟不生
0008b20: 故如住一趣一界一地一處亦爾問由何善法諸修
0008b21: 行者於諸惡趣得非擇滅答或由布施或由持戒或
0008b22: 由聞慧或由思慧或由修慧諸修行者於諸惡趣得
0008b23: 非擇滅問三惡趣非擇滅為一時得為別得耶有作
0008b24: 是說必一時得問若爾天授如何已巳得二惡趣非擇
0008c01: 滅非地獄耶答彼於地獄唯除一生餘一切生與二
0008c02: 惡趣皆頓得非擇滅問既除一生豈非別得有餘師
0008c03: 說施戒聞等若於惡趣得非擇滅或別或總順決擇
0008c04: 分得必總得問天授豈不得順決擇分耶如是說者
0008c05: 忍位總得前位不定已巳說惡趣得非擇滅當說善趣
0008c07: 處各一生於餘一切生皆得非擇滅預流者趣一來
0008c08: 果時不起定者加行道時於欲六生得非擇滅若起
0008c09: 定者要至第六無間道時於欲六生得非擇滅一來
0008c10: 者趣不還果時不起定者加行道時於欲一生得非
0008c11: 擇滅若起定者要至第九無間道時於欲一生得非
0008c12: 擇滅爾時得欲界一切生擇滅不退法者離初靜慮
0008c13: 染時不起定者加行道時於初靜慮一生得非擇滅
0008c14: 若起定者要至第九無間道時於初靜慮二生得非
0008c15: 擇滅爾時於初靜慮一切生皆得擇滅若退法者離
0008c16: 初靜慮染時若起定若不起定俱至第九無間道時
0008c17: 得初靜慮一切生擇滅不得非擇滅可退生故乃至
0008c18: 離無所有處染應知亦爾不退法者離非想非非想
0008c19: 處染時不起定者加行道時於非想非非想處一生
0008c20: 得非擇滅若起定者要至第九無間道時於非想非
0008c21: 非想處一生得非擇滅爾時於一切生皆得擇滅若
0008c22: 退法者離非想非非想處染時不起定者加行道時
0008c23: 於八地生得非擇滅若起定者要至第九無間道時
0008c24: 於八地生得非擇滅爾時於一切生皆得擇滅已巳說
0009a01: 生處得非擇滅當說煩惱得非擇滅增上忍時於三
0009a02: 界見所斷煩惱得非擇滅至見道中隨無間道得彼
0009a03: 擇滅至於修道不退法者離欲染時不起定者加行
0009a04: 道時於欲界修所斷煩惱得非擇滅若起定者隨至
0009a05: 彼彼無間道時得非擇滅爾時得彼煩惱擇滅若退
0009a06: 法者離欲染時若起定若不起定隨至彼彼無間道
0009a07: 時得彼煩惱擇滅不得彼非擇滅乃至離非想非非
0009a08: 想處染隨所應當說問諸退法者何時於修所斷煩
0009a09: 惱得非擇滅有作是說信勝解練根得見至時時解
0009a10: 脫練根得不動時於修所斷已巳斷煩惱得非擇滅評
0009a11: 曰應作是說若得決定不復退起彼煩惱時於彼煩
0009a12: 惱得非擇滅已巳說煩惱得非擇滅當說聖道得非擇
0009a13: 滅隨信行者於隨法行道得非擇滅隨法行者於隨
0009a14: 信行信勝解時解脫道得非擇滅信勝解者若決定
0009a15: 依信勝解道得無學果於見至道得非擇滅見至者
0009a16: 於信勝解時解脫道得非擇滅時解脫者若決定依
0009a18: 滅不時解脫者於時解脫道得非擇滅聲聞種姓於
0009a19: 聲聞道得決定時於佛獨覺道得非擇滅獨覺種姓
0009a20: 於獨覺道得決定時於佛聲聞道得非擇滅佛種姓
0009a21: 於佛道得決定時獨覺聲聞道得非擇滅阿羅漢果
0009a22: 有六種姓退法種姓若依退道至究竟者於上五道
0009a23: 得非擇滅思法種姓若依思道至究竟者於上四道
0009a24: 及下一道得非擇滅乃至堪達種姓若依堪達至究
0009b01: 竟者於上一道於下四道得非擇滅不動種姓於下
0009b02: 五道得非擇滅問若勝進時得非擇滅此滅何故非
0009b03: 道果耶答不為此滅而修道故謂為涅槃及為離染
0009b04: 勤修於道以修道故於惡趣等得非擇滅若為此滅
0009b05: 而修道者於惡趣等不得此滅非於生死不深厭患
0009b06: 可於惡趣得非擇滅故非擇滅不名道果。
0009b07: 上來雖有七文合為第七釋第十句自下第八釋第
0009b08: 十一十二句於中有三初結前已巳說擇滅二舉頌本
0009b09: 永礙當來生法別得非擇滅三釋頌本謂非擇滅能
0009b10: 永礙未來生法得滅異前名非擇滅以得不因慧簡
0009b12: 時餘所不取五塵謝往過去應緣彼過去五境五識
0009b13: 身等住未來世畢竟不生由緣定故不應餘境起又
0009b14: 由彼五識不能緣過去境以所緣境不具故於五識
0009b15: 等上得非擇滅第九於有為法上得二滅應作四句
0009b16: 或於諸法唯得擇滅謂諸有漏過現世全未來應生
0009b17: 法或於諸法唯非擇滅謂未來不生法無漏有為或
0009b18: 於諸法俱得二滅謂未來不生諸有漏法以不生故
0009b19: 得非擇滅以有漏故得擇滅也或於諸法不得二滅
0009b20: 謂諸無漏過現世全未來生法以無漏故不得擇滅
0009b21: 非未來不生故不得非擇滅。
0009b22: 上來三行頌總明漏無漏法自下二十二行頌別明
0009b23: 蘊界處漏無漏法於中初兩行頌總明五蘊第二色
0009b24: 者唯五根下別明五蘊就前兩行頌中初一行頌總
0009c01: 明漏無漏蘊第二行頌別明有漏蘊就前文中初結
0009c02: 前問後次舉頌答於中初兩句總出有為體下兩句
0009c03: 列有為眾名一世路二言依三有離四有事後釋頌
0009c04: 本於中文別有八初釋第二句二如是五法下釋第
0009c05: 一句眾緣聚集共所作故眾緣所為故名有為無有
0009c06: 少法一緣所生故眾緣作也未來世法雖未眾緣所
0009c07: 生是彼過現類故未來世無妨如犢飲乳如薪火燒
0009c09: 類也三釋世路此有為法亦名世路過去已巳行現在
0009c10: 正行未來當行此有為法三世路中行之體性也正
0009c11: 理論云色等五蘊生滅法故未來現在過去路中而
0009c12: 流轉故諸不生法眾緣闕故雖復不生是彼類故立
0009c13: 世路名亦無失也或為無常所吞食故無常是世法
0009c14: 色等五蘊是無常世法所吞食路故名世路真諦師
0009c15: 云萬里之路行行不已巳終則盡極五蘊亦爾為無常
0009c16: 所吞食終則盡滅四釋言依此有為法或名言依言
0009c17: 謂語言此言所依者即名與言俱起義以與言便起
0009c18: 法是言依故如是言依具攝一切十八界有為法若
0009c19: 不爾者應違品類足論所說彼論說言依十八界攝
0009c20: 正理論云或名言依言謂言音或謂能說此即語聲
0009c22: 三無四無五由此善通品類足論彼說言依五蘊所
0009c24: 名無俱理故如說言依謂名俱義若義與名可俱說
0010a02: 故不立言依五釋有離離謂永離一切有為法有彼
0010a03: 離故名有離也六釋有事以有因故事是因義如下
0010a04: 五事中釋七述執義人毗婆沙師傳說如此八總結
0010a05: 如是等類是有為眾名。
0010a06: 自下第二行頌明有漏蘊眾名文中初牒前生起次
0010a07: 舉頌本一名取蘊二有諍三苦四集五世間六見處
0010a08: 七三有後釋頌本於中有八初釋名取蘊文中初問
0010a09: 此有漏名於何所立次答謂立取蘊於取蘊上立其
0010a10: 取蘊以蘊通漏無漏故有漏取蘊亦得名蘊或有唯
0010a11: 蘊而非取蘊謂無漏行也後釋取名煩惱名取潤業
0010a12: 受生取自身故蘊從取生從因為名故名取蘊如草
0010a13: 糠火火非糠草從草糠生從因為名名草糠火同雜
0010a14: 心論從漏生故或蘊屬取從所屬為名故名取蘊如
0010a16: 所使如因瞋欲等有殺等事即是蘊隨於取如王臣
0010a17: 隨王所使或蘊生取從果為名故名取蘊如華果樹
0010a18: 樹非華果從果為名名華果樹同雜心論生漏故二
0010a19: 釋亦說為有諍可解三釋及苦違苦忍智聖心故涅
0010a21: 苦故違聖心四釋集能招後苦故五釋世間一念念
0010a22: 生滅性自可毀壞故二是有漏有對治道壞故具斯
0010a23: 二義故名世間道諦唯一壞無為無二壞故是出世
0010a24: 間六釋見處正理論云或名見處薩迦耶見等五見
0010b02: 答雖有此理而彼諸見於有漏法一切種時相無差
0010b03: 別堅執無動隨增眠故貪等疑痴則不如是以彼貪
0010b04: 等有一切種無一切時癡一切時非無差別疑無差
0010b05: 別而無堅執是故有漏不說見處釋云五見具四義
0010b06: 一緣一切五種二一切時任運而起三唯有任運起
0010b07: 相更無差別四堅執無動具此四義隨增眠故諸有
0010b09: 慢十纏六垢緣五種故有一切種義無一切時任運
0010b10: 起義故雜心論云貪恚慢不能不見不聞不思惟起
0010b12: 不共無明及五見俱相應無明於一切時任運而起
0010b13: 若與貪瞋慢十纏六垢相應無明則不一切時任運
0010b14: 而起有此差別故非無差別也疑雖一切時任運而
0010b15: 起無有差別猶豫不定而不堅執是故有漏不說名
0010b16: 彼貪等處也七釋三有惑業是有因異熟等四無記
0010b17: 是有依皆三有攝也八總結如是等是有漏別名。
0010b18: 上來兩行頌總明五蘊自下二十行頌別明五蘊及
0010b19: 處界於中初五行半頌別明色蘊及處界攝二受領
0010b20: 納隨觸下一行半頌別明三蘊處界相攝三識謂名
0010b21: 了別下兩行頌別明識蘊處界處相攝四總攝一切
0010b23: 故下一行頌釋眼耳鼻處二界一六聚生門種族下
0010b24: 一行頌釋處蘊界義說三科所由七淨根生死因下
0010c01: 一行頌釋別立受想蘊八有半行頌釋蘊不說無為
0010c02: 九隨麤染器等下一行半頌釋蘊處界次第十為差
0010c03: 別最勝下一行頌釋處名通別十一牟尼說法蘊下
0010c04: 四行頌攝異名蘊處界就初五行半別明色蘊及處
0010c05: 界中有五初半行頌總列十一種色二半行頌辨五
0010c06: 根色三色二或二十下一行頌辨五境色四亂心無
0010c07: 心等下三行頌辨無表色五此中根與境下半行頌
0010c08: 以色蘊與處界相攝初半行頌總列十一種色如文
0010c09: 可解次半行頌明五根色文中初頌結前生起次舉
0010c10: 頌本後釋頌本於中有二復次釋初復次云彼謂次
0010c11: 前文所說色等五境識即能緣五境識彼五境能緣
0010c12: 識所依五種淨色如其次第應知即是眼等五根下
0010c13: 引經證五根是淨色如文可解第二復次釋或復彼
0010c14: 者謂次前文所說眼等五根識即能依眼等五識彼
0010c15: 五根能依五識所依五種淨色名眼等五根是眼等
0010c16: 五識所依止義如是後復次釋便順品類足論如彼
0010c17: 論說云何眼根謂眼識所依淨色為性故知彼者是
0010c18: 眼等所依眼識者五根能依識彼五根能依識所依
0010c19: 淨色為五根性也次一行頌辨五境文中初結前生
0010c20: 後次舉頌本後釋頌本於中有六初釋色境文中初
0010c21: 牒頌色二釋一顯二形顯色有四謂青黃赤白為本
0010c22: 餘雲塵霧影光明闇八顯色是此四顯色差別也
0010c23: 後之八色或青或黃或赤或白故後八色前四色收
0010c24: 離前四色為後八色故後八色是前四色差別色也
0011a01: 若後八色所不攝四色是前四色攝也如十二部經
0011a02: 皆通名修多羅故經云修多羅者始從如是我聞終
0011a03: 至歡喜奉行故後十一部修多羅部之差別義若十
0011a04: 一部所不攝者唯是初修多羅部攝此中四八相對
0011a05: 亦爾形色有八謂長為初不正為後。
0011a06: 上來釋頌色二自下釋頌或二十於中有五初舉數
0011a07: 二謂青黃下列二十名正理論云有說色有二十一
0011a08: 種空一顯色第二十一此即空界色之差別與此文
0011a09: 問有餘師說空中有一顯色名空界色婆沙云晝
0011a10: 為明色所覆夜為闇色所覆非前二十色所攝故為
0011a11: 第二十一依下文空界色是前光闇色攝故但二十
0011a13: 等成業論云見面齊平起於正覺見面參差起不正
0011a14: 覺釋云謂諸色面上平等名正面上參差不平等名
0011a15: 邪地水氣騰說之為霧可解日炎名光月等炎名明
0011a16: 真諦師云光具二義一遠照灼二帶熱觸日炎具二
0011a17: 故得光名一月二星三火四藥五寶珠六電炎等皆
0011a18: 不具二名明謂月星雖能遠照而不帶熱觸火雖帶
0011a19: 熱觸而不遠照四天下藥等二義皆闕如雲障日成
0011a20: 陰餘色於中由顯現可見說名為影須彌障日成陰
0011a21: 餘色於中隱昧不復可見說名為闇餘色易了故論
0011a22: 不釋問長與高何別短與下何殊答成業論云見一
0011a23: 面多便起長覺見一面少便起短覺見四面等便起
0011a24: 圓覺見中凸出便起高覺見中拗凹便起下覺釋云
0011b01: 長短據色四面外相高下據色處中中凸名高中凹
0011b02: 名下婆沙云火氣名龍氣名雲地氣名霧風吹細
0011b03: 土名塵四或有色處界下以顯對形四句分別或有
0011b04: 色處有顯無形謂青黃赤白影光明闇真諦師云如
0011b05: 天中琉璃地純青色真金地純黃色如此等天中四
0011b06: 寶色地猶如火明日光等但有顯色無長短等形或
0011b07: 有色處有形無顯謂長等一分身表業性釋云長短
0011b08: 等形中隨有一分身表業非餘物中任運長短問此
0011b09: 業形色亦無離青黃等顯色而言有形無顯其餘長
0011b10: 短等亦不離青黃等何故有形必有顯耶答餘非業
0011b11: 色長短等任運恒有與青黃等必俱生故有顯有形
0011b12: 有表業形由心發起身業之性顯非業性不必俱生
0011b14: 色形必與顯俱生故具形顯也婆沙云有色無形者
0011b15: 謂青黃赤白光影明闇有形無色者謂身有作色有
0011b16: 色有形者謂長短方圓好不好高下雲塵霧等十
0011b18: 有形有顯即應有形有顯有十六種今既俱說十二
0011b19: 種故知一切青黃赤白皆是有色無形所攝今更釋
0011b20: 三句前八種色相別顯著故名有顯無麤形質不能
0011b21: 鄣光成影故是無形如長短等鄣光則有長短影如
0011b23: 圓等色鄣光則有方圓等影故是有形與報色俱不
0011c01: 名有顯有麤形質十二種鄣光發十二種影故是有
0011c02: 形方圓等八種若是業色迄三性第二句攝若非業
0011c03: 色唯無記第三句收前八種一向是初句雲塵霧
0011c04: 唯是第三句五敘餘師說唯光明色有顯無形文中
0011c05: 有四初餘師立唯光明色有顯無形以光明二色中
0011c06: 長短等形不可見故現見世間青黃赤白影闇色處
0011c07: 有長等故二論主責如何一質事具有顯形三餘師
0011c08: 釋由於此一質中俱可知故此中有者是有兩智義
0011c09: 非有兩境別質義四論主破若爾身表中亦應有顯
0011c10: 形兩智別起義非有兩境別質義正理論云於顯色
0011c11: 中青黃赤白影光明闇唯顯可知於形色中身表業
0011c12: 性唯形可了餘色形顯俱可了知如何一事有二體
0011c13: 者非宗所許故無此過辨業品中當更思擇上來辨
0011c14: 色境。
0011c15: 自下第二辨聲境文中有四初舉數聲唯八種二謂
0011c16: 有執受下列名三執受大種為因下辨相執受大種
0011c17: 為因聲謂言手等所發音聲正理論云執受大種謂
0011c18: 現在世有情數攝長養等流異熟地等與此相違名
0011c19: 無執受此中執受大種為因聲有二種謂有情類加
0011c20: 行所生及餘不待加行所起其有情類加行所生復
0011c21: 有二種一者手等加行所生二者諸表業為自性此
0011c22: 語表業復有二種謂依名起及不待名依名起者復
0011c23: 有二種一者有記二者無記不待名者二種亦然是
0011c24: 有執受大種為因聲相差別其無執受大種為因聲
0012a01: 亦二種一者有情加行所起二者諸界擾動所生初
0012a02: 謂螺貝鐘等聲後謂風林河等所發有情數者語
0012a03: 手等聲餘聲即是非有情數如是諸聲聞生悅者名
0012a04: 可意聲與此相違名不可意八中唯有初二應理以
0012a05: 有情數非有情數即有執受及無執受大種為因聲
0012a06: 所攝故於色等中亦應可說可意等異何獨在聲色
0012a07: 等亦應說有執受及無執受大種為因理實應說然
0012a08: 由聲處自性難知故但就因說有二種色等不爾是
0012a09: 故不說釋無執受中此論但舉諸界擾動所生故言
0012a10: 風林河等所發音聲略不舉有情加行所起螺貝鐘
0012a11: 等聲言有情名聲謂語表業以語表業必與有情
0012a12: 名味句合故也餘手等聲則是非有情名聲不同正
0012a13: 理論有情數聲即有執受非有情數聲即無執受大
0012a14: 種為因四敘有餘師說聲通有執受及無執受大種
0012a15: 為因如手等合所生聲下論主破如不許一顯色
0012a16: 極微二四大造聲亦應爾正理論云豈不有聲用有
0012a17: 執受及無執受大種為因而得生起如手等合所
0012a19: 果為俱有因成過失故雖有執受與無執受二四大
0012a20: 種共相扣擊而俱為因各別發聲彼聲各據自所依
0012a21: 故不成三體雖有執受與無執受手大種相擊為
0012a22: 因發生二聲而相映奪隨取一種其差別相不易可
0012a23: 知是故聲處唯有二種。
0012a24: 上來釋聲處自下第三釋味處文中有三初結前生
0012b01: 後二舉數三列名正理論云越次說者顯彼境識生
0012b02: 無定故。
0012b03: 自下第四釋香處文中有三初結前生後二舉數香
0012b04: 有四種三列名正理論云等不等者增益損成依身
0012b05: 別故有說微弱增盛異故本論中說香有三種好香
0012b06: 惡香及平等香若能長養諸根大種名為好香與此
0012b07: 相違名為惡香無前二用名平等香或諸福業增上
0012b08: 所生名為好香若諸罪業增上所生名為惡香唯四
0012b09: 大種勢力所生名平等香此雖增上果而亦有差別
0012b10: 故唯大種勢力所生亦是有情增上果攝釋云微弱
0012b11: 者多名等增盛者少名不等如世人無智者多與眾
0012b12: 人相似名等有智少越於眾人名不等已巳說香處當
0012b13: 說觸處文中有四初結前生後二舉數有十一三列
0012b14: 名四辨相此十一中四大種後文當說滑澀輕重如
0012b15: 文可解謂冷觸所逼必欲得暖故約暖欲以釋冷觸
0012b16: 食欲名飢飲欲名渴此皆於因立果名故作如是說
0012b17: 者如人不食脹空火大動發生觸觸身起食欲
0012b18: 名食欲為飢如人不飲肺燥火大動發生觸觸
0012b19: 身起飲欲名飲欲為渴欲是心數不關觸觸為飢渴
0012b20: 因以於因立果名故呼觸名飢渴如有頌言下引於
0012b21: 因立果名頌證諸佛出世體非是樂以能生樂故於
0012b22: 因立果名呼佛出世名樂餘亦如是正理論云食欲
0012b23: 名飢飲欲名渴豈不欲是心所法故違觸相耶以於
0012b24: 因中立果名故無相違失餘所未說問力劣等攝在
0012c01: 此中故不別說悶不離滑力即澀重劣在軟輕性
0012c02: 中攝四於色界中下約界分別於色界中無飢渴兩
0012c03: 觸段食性故有所餘九觸彼界衣服別無銖兩則不
0012c04: 可稱積聚眾多有銖兩故則可稱也。
0012c05: 上來別釋五處自下第六明五識取境總別文中有
0012c06: 四初結前此中已巳說多種色處二明眼識取境總別
0012c07: 有時眼識緣一事生謂於爾時各別了別有時眼識
0012c08: 緣多事生謂於爾時不別了別如遠觀察軍眾山林
0012c09: 等三類應知耳鼻舌等諸識亦爾婆沙第十卷云問
0012c10: 為緣一色能生眼識為緣多色能生眼識若緣一色
0012c11: 能生眼識者此云何通如說眼識能緣五色若緣多
0012c12: 色能生眼識者云何不有二覺意有二覺意即有多
0012c13: 體答緣一種色能生眼識問若然者能緣五色云何
0012c14: 通尊者和須密答曰於緣據疾故佛說俱緣如旋火
0012c15: 輪而實不匝佛陀提婆說曰於色不決了故言俱緣
0012c17: 五色復次若諸色集聚則見多色生一識若諸色別
0012c18: 異則見一色生一識香入有四種問為緣一香能生
0012c19: 鼻識為緣多香能生鼻識若緣一香生鼻識者如今
0012c20: 一時能嗅百種和香若緣多香生鼻識者云何不有
0012c21: 二心答應作是說緣一香能生鼻識問若然者不能
0012c22: 一時嗅百種香耶答或有說者百種香能生一種香
0012c23: 生於鼻識如是說者好如多香聚集則嗅多香生於
0012c24: 一識若香別異則嗅一香能生一識釋緣色有四師
0013a01: 初和須密唯別緣第二佛陀提婆不了總緣了了別
0013a02: 緣第三師五色緣生異一色如成實論云青黃色合
0013a03: 緣生緣色是成實論義非薩婆多宗准下緣香中第
0013a04: 四師是評家義眾色聚集則見多色生於一識若諸
0013a05: 色別異則見一色生一識若總若別俱通了不了是
0013a06: 評家正義初師唯別第二師不了總見了了別見第
0013a07: 三師緣生異色見一言見多並非正義今此文中同
0013a08: 毗婆沙第四評家正義四明身識緣境極多以有大
0013a09: 造不同故與前四境異有兩師說初師說身識極多
0013a10: 緣五觸起第二師說總緣一切十一觸起論主難若
0013a11: 爾五識總緣境故應取共相境非自相境何故經中
0013a12: 說五識唯取自相非共相取下第二師救約十二處
0013a13: 自相故經中許五識身取自相境非約十一觸事取
0013a14: 自相境斯有何失婆沙云問為緣一觸能生身識為
0013a15: 緣多觸能生身識答十一種觸能生十一種身識復
0013a16: 有說者五觸能生問若然者云何不名總緣境界答
0013a17: 同一觸入故不名總緣境界評曰不應作如是說如
0013a18: 前說者好雜心云問幾觸能起身識答有說從澀至
0013a19: 渴有說五觸能起四大與澀如是乃至飢渴復有說
0013a20: 者十一種起身識等是身識境界故無過空法師云
0013a21: 雜心俱舍唯有異說亦可雜心前略舉者應是正義
0013a22: 今解諸論所以不同者婆沙為乘前問云為緣一觸
0013a23: 能生身識為緣多觸能生身識以先問為緣一觸能
0013a24: 生身識故即答云十一觸生十一種身識即是緣一
0013b01: 觸生一識也次有師云如味中若味別異即嘗一味
0013b02: 生一識今觸中四大造色既不別異一所造觸必有
0013b03: 四大故極少五觸方能生識計不合理故評非之如
0013b05: 舍論意乘前文云有時由多物眼識得生若是時中
0013b06: 無所分別應知耳等識亦爾以前四識明總緣故即
0013b07: 類身云身識若極多由五觸能生此總極多計不合
0013b08: 理復有師說具足十一能生身識下會通總別合正
0013b09: 理故後總結云斯有何失俱舍據極多總緣故言十
0013b10: 一能生身識若據極少別緣亦十一種觸生十一身
0013b11: 識故俱舍下云身塵不定或身緣四大或緣所造或
0013b12: 復俱緣能造所造既得別緣故知十一亦得別緣不
0013b13: 同前師能造所造不別緣故必緣五也雜心乘前問
0013b14: 云幾觸能起身識初師答云七所造觸得別異故從
0013b15: 澀至渴一一能起四大不別異故不說第二師云所
0013b16: 造七觸自得別異能造所造必不別異故五觸能起
0013b18: 能起身識何但五也皆乘前文意異說不同據其道
0013b19: 理若多觸聚集即十一觸生一識若據別異即緣一
0013b20: 觸生一身識與前四塵說不異也五明身舌二識取
0013b21: 境先後文中初問今應思擇身舌二根兩境俱至識
0013b22: 既不並何識先起下答隨境強盛彼識先生兩境均
0013b23: 平舌識先起無始久習食欲引身令相續故食中欲
0013b24: 味識強故先起舌識有聲九微雖不相離色聲離中
0013c01: 知風吹微香獨發鼻識故不須釋觸味二境俱合中
0013c02: 知起識先後以不定故須思擇也。
0013c03: 上來第三一行頌辨五境色自下第四有三行頌次
0013c04: 辨無表色於中初一行頌正辨無表相後兩行頌因
0013c05: 論生論辨能造大種文中有三初結前生後已巳說五
0013c06: 根五境及五識取境總別先後相無表色相今次當
0013c07: 說二舉頌本三釋頌本於中有十初牒亂心釋亂心
0013c08: 者謂此定心餘亂心也二牒無心者謂入無想及滅
0013c09: 盡定此二定中無表色行無想報中無表不行故不
0013c10: 說也三牒等言釋顯示亂心等取不亂定心無心等
0013c11: 取有心此四位中無表恒行四釋隨流無表一起前
0013c12: 後相似相續說名隨流五釋淨不淨無表不表無記
0013c13: 唯善不善名淨不淨六釋大種所造性為簡別諸得
0013c14: 亦相似相續是故復言大種所造得雖一起相似相
0013c15: 續非色性故非大種所造毗婆沙說造是因義謂作
0013c16: 生等五種因故如下文辨七釋由此顯立名所因故
0013c17: 言由此八釋無表無表雖以身語色業為性如有表
0013c18: 身語業同是色性而無表業非表示令他人了知內
0013c19: 心善惡故名無表由此非表示令他了知是立名因
0013c20: 也身語表業表示令他了知內心善惡故名有表故
0013c21: 成業論云何故名表此能表示自發業心令他知故
0013c23: 潛淵魚波而自表九釋說說者顯此是薩婆多師
0013c24: 宗言說也正理論云說者顯此是餘師意經主不許
0014a01: 如是種類無表色故十略說無表色一從身語表業
0014a02: 二及定心所生善不善色名為無表。
0014a03: 上來一行頌正辨無表相自下兩行頌因論生論辨
0014a04: 能造大種於中初一行頌辨實四大第二行頌辨假
0014a05: 名四大就初行頌文中有三初牒前問後二舉頌本
0014a06: 三釋頌本文中有六初釋第二句二釋謂四界能持
0014a07: 自相及所造色故名為界三釋大種如是四界亦名
0014a08: 大種一切餘所造色所依性故是種類正理論云種
0014a09: 與能生名差別故下以三義釋大一體寬廣故十種
0014a10: 所造色中一一極微皆有四大圍繞一一四大極微
0014a11: 處不必有餘十所造色故四大體寬應也二於地等
0014a12: 增盛聚中形相大故世界初成時地大增盛遍滿世
0014a13: 界地形相大後三災起水火風增盛聚中水火風形
0014a14: 相大或起種種大事用故者於世間中有所營造大
0014a15: 事用皆由四大起初是體大次是相大後是用大正
0014a16: 理論云又於此中由大及種二言具故唯四義成
0014a18: 非色性能生故是種非大如前所說大種二義互不
0014a20: 四不增不減毗婆沙者作如是言減即無能增便無
0014a21: 用如床座足四此四大種下釋第三句長謂吹物增
0014a22: 盛或復吹水流引五業用既爾釋第四句如文可解
0014a23: 六會釋經論品類足論及契經問言云何名風界答
0014a24: 謂輕等動性以輕與動相順相似故言輕等於動品
0014b01: 類足論及契經復說輕性為所造色道理故應風界
0014b02: 動為自性然前經論答言輕等動性者舉所造輕業
0014b03: 顯能造動體故經論亦言輕為風界而實輕是所造
0014b05: 為業也其七囀聲如攝大乘論疏釋正理論第四卷
0014b06: 云對堅等三動最難了故舉輕果以顯風因雖四大
0014b07: 種皆是輕因而就增強故作是說火雖增強而不決
0014b08: 定又輕與動相須相似故論經言輕等動性。
0014b10: 頌本三釋頌本於中有二初別釋頌本如文可解二
0014b12: 蘊十一種色眼為最初無表為後說為色耶下答有
0014b13: 二說初說由變壞故名色二有說變礙故名為色就
0014b14: 初文中有八初立宗由變壞故名色二如世尊說下
0014b15: 引經證三問誰能變壞四答謂手觸故等五轉釋變
0014b17: 問色復云何欲所惱壞八答欲所擾惱變壞生故就
0014b19: 為色二論主難若爾極微應不名色無變礙故三薩
0014b20: 婆多救此難不然無一極微各處而住眾微聚集變
0014b21: 壞義成正理論云無一極微現在獨住積集住故變
0014b22: 礙義成有說亦有獨住極微然後變礙而不發識五
0014b24: 而許極微有礙有對有障用故應知變礙義亦如是
0014c01: 四論主難現在眾微集變礙義可成遇未眾微散應
0014c02: 不名為色立薩婆多救此亦曾當有變礙故及彼現
0014c03: 在種類故如所燒薪正被燒時可名為薪雖未燒已巳
0014c04: 燒亦名薪者是燒薪種故也六論主重難十色曾
0014c05: 當有聚集變礙義可成無表非極微三世無聚集諸
0014c06: 無表色應不名色。
0014c07: 自下第七有三毗婆沙師展轉救此第六難文中三
0014c08: 師即為三別就初文中有二初毗婆沙師以法喻救
0014c09: 云表色有變礙故無表隨彼表亦受色名譬如樹動
0014c10: 影亦隨動二論主破此釋不然先破其法無表非極
0014c11: 微無變礙故何得無表隨彼亦受色名若無表隨表
0014c12: 亦受色名者無表隨表應是極微變礙可見有對也
0014c13: 次破其喻若無表隨表亦受色名譬如樹動影亦隨
0014c14: 動者有表滅時無表應隨滅如樹滅時影必隨滅故
0014c15: 若影隨滅可言影隨樹動無表既不隨表滅何得無
0014c16: 表隨表受色名耶正論云有釋表色有變礙故無表
0014c17: 隨彼亦受色名此不應理隨心轉色不從表生應非
0014c19: 二毗婆沙師釋前第六難所依大種變礙故無表業
0014c20: 亦得色名定散無表皆依大種也二論主難若爾所
0014c21: 依五根有變礙故眼等五識應亦名色三彼師救云
0014c22: 此難不齊無表依止大種轉時親依大種生故迦延
0014c23: 經緣品云四大造色因增上新毗婆沙釋云四大望
0014c24: 造色作生等五因造皆是因緣攝故新毗婆沙十因
0015a01: 為因緣謂相應俱有等五因及生依等五因也譬如
0015a02: 影親依樹發光親依寶生也眼等五識依眼等時則
0015a03: 不如是親依而生五根望五識唯為能作增上助生
0015a04: 緣故五識不隨依有變礙也四論主先破其喻此
0015a05: 影依樹光依寶言且非符順毗婆沙義彼毗婆沙宗
0015a06: 八微不相離影光等顯色極微各自依止影光中四
0015a07: 大種故何得說言影依於樹光依於寶次破其法假
0015a08: 設許汝影光依止樹寶而無表色不同彼影光依樹
0015a09: 寶彼毗婆沙宗許所依大種雖滅而無表色常相續
0015a10: 生不隨滅故若無表色同影光依樹寶者如樹寶滅
0015a11: 影光隨滅應四大滅無表隨滅不相續也五結是故
0015a12: 如上所言未為釋難次明第三毗婆沙師重救五識
0015a13: 隨根應亦名色難文中有三初述復有第三毗婆沙
0015a14: 師別釋彼所五識難言眼識等五所依根不定或有
0015a15: 變礙謂眼等同時根或無變礙謂無間滅意無表所
0015a16: 依則不如是唯依變礙二結前難是故前引五識所
0015a17: 難定為不齊三結本宗變礙名色理得成就正理論
0015a18: 云又理不應六識自性一法種類亦色非色無有無
0015a19: 表不依色生故應所依有變礙故能依無表亦得色
0015a20: 名又言色者如牛孔依少分類以立想名非無差
0015a21: 別不應為難釋云西方呼水牛為地眠孔為地叫
0015a22: 如水牛在水非則不得眠要出在陸地方眠然在水
0015a23: 中亦名地眠者從少分立名孔飛時則不能鳴要
0015a24: 在地上方能鳴故呼為地叫此亦從少分立名依薩
0015b01: 婆多宗四法非變礙一極微二過去色三未來色四
0015b02: 無表色而名變礙者亦從現在十聚集色少分立名
0015b03: 也。
0015b04: 上來第四有三行頌辨無表色自下第五以色蘊與
0015b05: 界處相攝如文可解。
0015b06: 上來五行半頌別明色蘊及處界相攝自下第二有
0015b07: 一行半頌別明受想行三蘊及處界相攝文中有三
0015b08: 初結前生後二舉頌本三釋頌本文中有四初釋初
0015b09: 句受蘊謂三受領納苦樂等三觸行解即樂等受二
0015b10: 想蘊下釋第二句如文可解三除前已巳下釋第三句
0015b11: 文中有六初正釋頌本除前說色受想三蘊及後頌
0015b12: 說識蘊餘一切四十四心數及十四不相應行此五
0015b13: 十八法名為行蘊二會契經然經中說六思為行蘊
0015b14: 者由最勝故偏說三是故佛說下結經偏說造作名
0015b15: 行四若不爾者下薩婆多師反難經部如正理論有
0015b16: 經部別師心王之外唯立三數謂受想思故今反難
0015b17: 若不就勝說者餘四十四心所法及十四不相應非
0015b18: 蘊攝故應非苦集諦若非苦集諦則不可為苦諦應
0015b19: 知集諦應斷應無能得羅漢果者五引經證遍知遍
0015b20: 斷如世尊說若於一有漏果法未為無礙道達未為
0015b21: 解脫道證知我說不能作苦邊際得羅漢果有漏因
0015b23: 定應下總結雖有六文合釋第三句四即此所說下
0015b24: 釋餘三句可解。
0015c01: 上來第二有一行半頌明受想行三蘊及處界相攝
0015c02: 自下第三有兩行頌別明識蘊及處界相攝就初頌
0015c03: 文中有三初結前生後二舉頌本於中初句正辨識
0015c04: 蘊下三句辨處界相攝三釋頌本文中有三初釋初
0015c06: 總取境界相義各各總取彼彼境相各各了別謂彼
0015c07: 眼識雖有色等多境現前然唯取色不取聲等唯取
0015c08: 青等非謂青等亦非可意不可意等非男女等非人
0015c09: 杌等非得失等如彼眼識於其自境唯總取相如是
0015c10: 餘識隨應當知釋云謂如眼識緣青本性相時於眼
0015c11: 識上有青影像相現即此相現名為行相然此行相
0015c12: 無別體性即隨見分蘊界處攝謂識蘊上現即識蘊
0015c13: 攝受想等上現即受想等蘊攝界處亦爾非是所緣
0015c14: 緣攝即當大乘相分然大乘相分若似色即色蘊攝
0015c15: 似受想等即受想蘊等攝界處亦爾隨所似本性相
0015c16: 判蘊界處亦是所緣緣攝言識謂了者是唯總取境
0015c17: 界影像相義簡受想等別取境相也謂六識各各別
0015c19: 別各別緣六塵影像相義了別是總取自境界義謂
0015c20: 彼眼識雖有色等六塵多境現前然眼識唯取色不
0015c21: 取聲等四塵簡異耳等四識唯取青黃等二十種色
0015c22: 義非謂青等名簡異意識取青義亦取青名是各各
0015c24: 總取青義別取男女人杌等相思數總取青相別取
0016a01: 得失等相皆有總別兩解識即不爾唯總取青等相
0016a02: 不取可意不可意等受所取別相非取男女等非取
0016a03: 人杌等想所取別相非取思得失等所取別相如彼
0016a04: 眼識於其各自境唯總取青相等如是餘識隨應當
0016a05: 知問想受等數若有總別二解云何無二體何故雜
0016a06: 心言無二決定答有二用無二體無二決定者無二
0016a08: 識緣別釋各各義總取自境影像相影像相現時各
0016a09: 為了別釋了別義故名識蘊此復差別有六識身可
0016a11: 結五蘊與十二處并十八界相即。
0016a12: 上來一行頌正辨識蘊與處界相即自下半行頌即
0016a15: 身無間滅為意故無異法也四釋頌本如文可解。
0016a16: 自下半頌建立十八界文中有三初前為問二舉頌
0016a17: 本答三釋頌本文中有三初釋頌本如是所依六根
0016a18: 能依六識所緣六境應知各六界成十八二若爾下
0016a19: 難三不爾下釋闕餘潤生煩惱故後識不生。
0016a20: 上來第三有兩行頌別明識蘊處界相攝自下第四
0016a21: 有一行頌以一蘊處界總攝一切法文中有三初牒
0016a22: 前問後亦可牒別問總二舉頌答三釋頌本文中有
0016a23: 四初釋第二句由一色蘊攝十一色意處攝一切心
0016a24: 法界攝四十六心所十四不相應三無為二應知總
0016b01: 攝一切法盡釋第一句三謂於諸處下就勝義攝自
0016b02: 非他釋餘二句四若於諸處下就世俗攝他。
0016b03: 自下第五有一行頌釋眼耳鼻處二界一文中初牒
0016b04: 眼耳鼻處各有二責十八界體非二十一此難非理
0016b05: 下舉頌本答於中初二句正釋前難頌釋俱可解後
0016b06: 二句釋眼耳鼻各二處所由文中有三初牒前為問
0016b07: 二舉頌本答三釋頌本文中有五初敘古釋二此釋
0016b08: 不然下論主非古釋三若爾下古師問論主四為所
0016b09: 發識下論主述今釋五是故三根下結三根各二處
0016b10: 如文可解。
0016b11: 自下第六有一行頌釋蘊界處義文中有三初結前
0016b12: 問後二舉頌本答三釋頌本文中有四初釋聚義於
0016b13: 中有四初正釋頌諸有為法和合聚義是蘊義二如
0016b14: 契經言下引經五門略為一聚證聚釋蘊一三世二
0016b15: 內外三麤細四勝劣五近遠三結由此經證聚義得
0016b16: 成四於此經中下述兩師釋釋經五門初述毗婆沙
0016b18: 義釋內外初約念處門自身五根六塵色名內所餘
0016b19: 他身非眾生數五根六塵色名外次約十二處辨內
0016b20: 外自他五根色名為內自他六塵及非眾生數色名
0016b21: 為外故言或約處辨於中以內念處對內入處有一
0016b22: 種四句以外念處對外處復有一種四句思而可解
0016b23: 次二義釋麤細門於中初約十色有對名麤無表無
0016b24: 對名細次約十色相待釋麤細故言或相待力如以
0016c01: 桃待棗名麤待瓜名細若言相待麤細無別體故不
0016c02: 成此難不然所待異故如桃待彼棗為麤未曾待棗
0016c04: 相待立雜心有對無對門與相待合釋者謬也次釋
0016c05: 勝劣遠近門可解次類釋餘四蘊故言乃至識蘊於
0016c06: 中亦然如麤細一門有差別四蘊俱無對故不可言
0016c07: 有對名麤等四蘊謂依五根名麤依意根名細或約
0016c08: 地辨欲界地四蘊名麤初禪地四蘊名細乃至以無
0016c09: 所有處對非想亦然毗婆沙師所說如是結執義人
0016c10: 次述法救師釋五根所取五塵名麤色所餘意根所
0016c12: 十一名勝色不可見處色塵或十一色名遠色在可
0016c13: 見處名近色過去等三世門內外門如自名顯受等
0016c14: 四蘊亦然隨所依力依自身名為近依他身名為遠
0016c15: 麤細同前毗婆沙釋雖有四文合為第一釋頌聚是
0016c16: 蘊義。
0016c17: 自下第二釋頌生門是處義謂六根六塵心心所法
0016c18: 生長門義是處義釋名可解。
0016c19: 自下第三釋頌種族是界義文中有九初法說諸法
0016c20: 種族義是界義二如一山中下舉喻顯三如是一身
0016c21: 下舉法同喻四此中種族下重釋種族是生根本義
0016c22: 如父母是生身根本名種族也五問如是眼等誰之
0016c23: 是生本六答謂自種類同類因是生本七難若爾無
0016c24: 為應不名界非同類因生根本故八釋心心所法同
0017a01: 性類所緣緣生之本故九敘餘師有說界色表種類
0017a02: 義雖有九文合為第三釋頌種族是界義。
0017a03: 自下第四重問答分別文中有二初述經部難薩婆
0017a05: 聚故如聲聚如假我二述三毗婆沙師釋難初師釋
0017a06: 云此難不然一實極微亦名蘊故次述經部破若爾
0017a07: 不應言聚義是蘊義非一實物有聚義故正理論云
0017a08: 若以聚義釋蘊義者蘊則非實聚是假故此難不然
0017a10: 非實故此釋顯經有大義趣論如言聚離聚所依無
0017a11: 別實有聚體可得如是言我色等蘊外不應別求實
0017a12: 有我體蘊相續中假說我故如世間聚我非實有又
0017a13: 一極微三世等攝以慧分折略為一聚蘊雖即聚而
0017a15: 說蘊故定非假如說俱生受名受蘊想名想蘊餘說
0017a16: 如經於一切時和合生故蘊雖各別而聚義成第二
0017a18: 說肩名蘊物所聚處故第三毗婆沙師釋文中有八
0017a19: 初述彼釋可分段義是蘊義故世間有言三分放錢
0017a20: 汝加三還我我當與汝錢然言汝三蘊還我當與汝
0017a21: 故知分是蘊義二此釋越經下論主破三若謂此經
0017a22: 下論主重牒救非四故彼經言下論主引經略為一
0017a23: 聚釋前非意五結是故如聚蘊定假有六毗婆沙師
0017a24: 反難論主若爾應許諸有色十處亦是假有眼等極
0017b01: 微要多積聚成生門故七論主非此難非理根境多
0017b03: 生門如一絲不能制象多絲聚集方能制象多絲制製
0017b04: 象時一一絲皆有制象力極微生門亦然以聚義是
0017b05: 蘊義故要多極微方成聚一一極微不名聚故不可
0017b06: 以蘊例處也若不一一極微有因用爾者六根六境
0017b07: 相助共生識時別無因用者應不立別處是則應無
0017b08: 十二處別根境共生識和合有因用但應有六處雖
0017b09: 根境共生識別有因用故分為十二處故知眼等極
0017b10: 微聚生識一一極微有因用一一極微皆是處八論
0017b11: 主述毗婆沙義然毗婆沙作如是說六足對法諸師
0017b12: 云若形觀總假蘊彼說極微是一界一處以界處非
0017b13: 聚故一極微是一假蘊少分若不形觀總假蘊者彼
0017b14: 說極微即是一界一處一蘊如林是有分有眾多樹
0017b15: 分故樹是分是林一分故極微對蘊亦爾亦假蘊是
0017b16: 有分有眾多極微分極微實是分是假蘊一分故彼
0017b17: 說極微名一蘊者此應於極微分假說有分蘊如燒
0017b18: 少衣縷分假說燒衣有分言我燒衣也。
0017b19: 上來半行頌釋蘊處界義自下半行頌說三科所由
0017b20: 文中有三初問三種說二舉頌答三釋頌本文中有
0017b21: 二初總舉宗所化有三品故世尊說三科二傳說有
0017b22: 情下釋頌本或愚心所總執我者有諸眾生於色心
0017b23: 不迷知色蘊眾分所成說蘊有六非真實物但迷心
0017b24: 所法謂受苦樂分別異相能造善惡悉是我功能總
0017c02: 故不開也或唯愚色執色為我謂見色聞聲等皆是
0017c03: 我用佛為破此愚執故說十二處開色為十處心心
0017c04: 法不迷說意處法處顯色是聚眾分所成色非是我
0017c05: 或愚色心者有諸眾生迷色及心謂見色聞聲等了
0017c06: 別色聲等皆是一我用為破此執故說十八界開心
0017c07: 為七開色為十不迷心法等故總立法界根三樂三
0017c08: 如文可解。
0017c09: 自下第七有一行頌釋別立受相蘊文中初問何緣
0017c10: 世尊說餘四十四心所總置行蘊別分受想為二蘊
0017c11: 耶二舉頌本答三釋頌本文中有四初釋諍根諍根
0017c12: 有二謂著諸五欲起愛分諍及著諸見起見分諍此
0017c13: 見愛二分煩惱諍受想二數如其次第為最勝因以
0017c14: 貪味受力故貪著諸五欲起愛分煩惱諍以倒想力
0017c15: 故貪著諸見起見分煩惱諍也二又生死法下釋生
0017c17: 所以及後頌當說五蘊次第所以故應知別立四其
0017c18: 五蘊次第因次後兩句當辨。
0017c19: 自下第八有半行頌釋蘊不說無為所以文中初問
0017c20: 二舉頌答三釋頌本文中有三初釋頌本無為不可
0017c21: 說在色等蘊中與色等五義不相應故謂體非色變
0017c22: 礙義乃至體非識了別義亦不可說為第六蘊與彼
0017c23: 聚義不相應故無為非如色等有過去等五門品類
0017c24: 可略一聚名無為蘊又第二師言取蘊為顯染淨所
0018a01: 依染淨二依蘊言所顯以蘊通漏及無漏故無為於
0018a02: 此二義都無故不立蘊第三又師說如瓶破非瓶如
0018a03: 是蘊息應非蘊論主破云彼於處界例應成失處界
0018a05: 處界例應成失謂處界息處應非處界便違所宗全
0018a06: 於蘊門眾生計我入無餘位諸蘊頓息處界不然非
0018a07: 全生故唯取蘊起假說為生若諸蘊息亦立為蘊般
0018a08: 涅槃已巳餘蘊應存眾生畏蘊有多過患應於涅槃無
0018a12: 為上聚義都無可名蘊息非門族義於彼亦無故不
0018a13: 應例。
0018a14: 自下第九有一行半頌辨蘊處界次第於中初半行
0018a15: 頌明五蘊次第文中初結前生後二舉頌本三釋頌
0018a16: 本文中有六初釋隨麤次第立色有對故諸蘊中麤
0018a17: 是故先說四無色中麤唯受蘊行相故世說我手等
0018a18: 痛言不說我手等想對行識二蘊想蘊最麤男女等
0018a19: 想先了知故行麤過識貪瞋癡等取別行相易了知
0018a20: 故識最為細總取境相難了知故二從無始下釋隨
0018a21: 染次第立此行及前色受想三皆染汙識餘文可解三
0018a24: 飲食不可單進必須餚想同餚助味故為第三
0018b01: 雖有可食之物又須人炊調和故行似人第
0018b02: 四營之必有所擬食者故識喻食者第五四釋隨界
0018b03: 別次第立謂欲界中有妙五欲色相續了受修諸禪
0018b04: 色界受相顯了想修無色三無色中取無邊空相等
0018b06: 四識住識住其中識為第五顯似世間田種次第四
0018b07: 識住如田識如種子五結是故諸蘊次第如是六以
0018b08: 後成前即由如是諸四義次第因離行蘊外別立受
0018b09: 想二蘊謂受與想於諸行中相麤是麤細門生染是
0018b10: 起過門受類飲食想同助味是器等門二界中強是
0018b11: 界別門故由此四義故前頌別立受想蘊。
0018b12: 自下有一行頌釋處界次第文中初頌前舉宗處界
0018b13: 門中應先辨說六根次第由斯六境六識次第可知
0018b14: 二舉頌本三釋頌本文中有四初釋初句於六根中
0018b15: 眼等前五唯取現境是故先說意境不定有三世無
0018b16: 為或唯取一或二三四隱故後說二釋第二句所言
0018b17: 四境唯所造者初句中前字流至此第二句中應言
0018b18: 前四唯所造五境之中前四唯所造色顯故先說身
0018b19: 境不定或取能造大種或取七所造色或能造所造
0018b20: 二俱通取隱故後說三釋第三句餘謂前四境中如其
0018b21: 所應用遠速明是故先說就前四中眼耳二根取離
0018b22: 遠境故在鼻舌二先說也眼耳二中眼用遠耳故先
0018b24: 人撞擊鐘後耳方聞聲故鼻舌兩根用俱非遠合
0018c01: 中知故先說鼻者由速明故如對香美諸飲食時鼻
0018c02: 先得香舌後味先得香故速八微不相離細味中
0018c03: 香鼻明故先得細香中味香味故不得四釋第四句
0018c04: 或於身中隨所依處上下差別說根次第謂眼所依
0018c05: 扶根四塵最居其上次耳鼻舌身根多居下意無方
0018c06: 處是故第六有即依止五根生者是意根故云在後
0018c07: 說。
0018c08: 自下第十有一行頌釋處名通別文中初問何緣十
0018c09: 處皆色薀攝唯於一種立色處通名餘九立別名又
0018c10: 十二處體皆是法唯於一種立法通名餘十一處立
0018c11: 別名耶二舉頌本三釋頌本文中有八初釋為差別
0018c12: 為令了知五境五根有境性種種差別故於色薀就
0018c13: 差別相建立十處差別名不總為一色界之上若無
0018c14: 眼等九差別想名而體是色者從通立名名為色界
0018c15: 此一色界為眼等九名所簡別眼等九種從別立名
0018c16: 唯色界一從總受稱總名唯一不通餘九雖標總稱
0018c17: 而即別名故十處名皆為差別立二釋最勝又諸十
0018c18: 色中色界勝故從通立名一由有對故手等觸時
0018c19: 即便變壞顯現二及有見故可示在此在彼差別三
0018c20: 又諸世間唯於此色界同說為色非眼等九由此三
0018c21: 義最勝故立通名四又為差別餘十一處立一法界
0018c22: 非於一切十一皆名為法如前色釋雖標總稱而即
0018c23: 別名應知最勝即是增上故不說也五釋攝多法又
0018c24: 於此法界中攝受想等六十四種眾多法故從多論
0019a01: 文應立通名七釋增上法又增上法所謂涅槃此法
0019a02: 界中攝故從勝為名獨名法界八又餘師說下敘達
0019a03: 磨多羅釋如文可解。
0019a04: 自下第十一有四行頌攝異蘊處界於中初一行頌
0019a05: 攝經法蘊第二行頌辨法蘊量第三行頌攝餘經中
0019a06: 諸蘊處界第四行頌因論生論釋阿含經六十二界
0019a07: 中六界體相就初頌文中有五初舉釋經有餘蘊處
0019a08: 界名名從想發說名為想二問為即此蘊處界攝為
0019a10: 辨攝餘經諸蘊名想故舉頌本攝五釋頌本依毗婆
0019a12: 色蘊攝諸第二師說佛教名為體彼說法蘊皆行蘊
0019a13: 攝自古諸師依薩婆多出教體性或言音聲為體或
0019a15: 譯毗婆沙評家義唯取音聲為體故新譯毗婆沙云
0019a16: 問如是佛教以何為體為是語業耶為名等耶若語
0019a17: 業者此後所說當云何通佛教名何法謂名身句身
0019a18: 文身次第行列次第安布次第連合伽陀所說復云
0019a19: 何通欲為頌因文即是字頌依名轉造者為依若名
0019a20: 等者此文所說當云何通佛教云何謂佛語言乃至
0019a21: 語表是謂佛教答應作是說語業名體問此後所說
0019a22: 當云何通佛教名何法謂名身句身文身乃至次第
0019a23: 連合答後文為顯佛教作用不欲開示佛教自體謂
0019a24: 次第行列安布連合名句文身是佛教作用問伽陀
0019b01: 所說復云何通答有於名轉有於義轉此中且舉於
0019b02: 名轉者有說佛教名等為體問此文所說當云何通
0019b03: 佛教云何謂語言乃至語表是謂佛教答依展轉因
0019b05: 如是說者語業為體佛意所說他所聞故問何故佛
0019b06: 教唯是語表非無表耶答生他正解故名佛教他正
0019b07: 解生但由表故又說佛教耳識所取佛語表業耳識
0019b08: 能了無表不能故非佛教又說佛教二識所取佛語
0019b09: 表業二識能了無表不能故非佛教又說世尊三無
0019b10: 數劫求佛語表今得成滿非無表業。
0019b11: 自下第二頌辨法蘊量文中初問次舉頌答後釋頌
0019b12: 本有三釋初師釋言八萬法蘊一一量等六足阿毗
0019b13: 達磨中大目犍連所造法蘊足論有六千頌謂彼
0019b14: 八萬四千法蘊一一有六千頌如六足對法中法蘊
0019b15: 足說如來八萬四千法蘊有八萬四千六千頌今據
0019b16: 總數但言八萬法蘊第二師說隨所詮蘊處界等言
0019b17: 所詮法門一一差別數有八萬四千故能詮法蘊有
0019b18: 八萬四千今文中略舉所詮一五蘊二十二處三十
0019b19: 八界四十二緣起五四諦六四食七四靜慮八四無
0019b20: 量九四無色十八解脫十一八勝處十二十遍處十
0019b22: 十七四無礙解等餘一切有八萬四千所詮法門一
0019b23: 一能詮教名一法蘊故法蘊量有八萬四千第三評
0019b24: 家如實說者所化有情有貪瞋等八萬行別為對治
0019c01: 彼八萬行故世尊宣說能對治行八萬四千法蘊如
0019c02: 彼世尊所說八萬四千法蘊皆此五中二蘊所攝以
0019c03: 初師色蘊攝第二師行蘊攝二師合說故言二蘊攝
0019c04: 若依婆沙評家語業為性故唯色蘊攝亦可教體是
0019c05: 語業教用是名味句體用合說故二蘊攝故毗婆沙
0019c06: 云應作此說語業為體問此後所說當云何通佛教
0019c07: 名何法謂名身句身文身答後文為顯佛教作用不
0019c08: 欲開示佛教自體。
0019c09: 自下第三行頌攝餘蘊處界文中初類攝餘蘊處界
0019c10: 次舉頌本後釋頌本文中有三初攝異名蘊於中有
0019c11: 三初釋上三句二如此論中下釋第四句三且諸經
0019c12: 中說戒等五蘊彼中戒蘊此色蘊攝彼餘四蘊此行
0019c13: 蘊攝若依婆沙無學道共戒是戒身無學空無相即
0019c14: 是無學定身盡智無生智無學正見相應解脫數是
0019c15: 無學解脫身問慧身解脫知見身何差別答曰無學
0019c17: 解脫知見身緣無縛法故復次無學苦集滅智定慧
0019c18: 身此三智緣解脫不緣緣解脫無漏智故道智是解
0019c19: 脫知見身緣於解脫亦緣緣解脫無漏智解脫有二
0019c20: 種有為者苦集智所緣無為者滅智所緣道智是
0019c21: 解脫知見身以道緣三智故戒身在六地餘身在九
0019c22: 地依迦延有兩義異初義云云何無學慧身答無學
0019c23: 思惟相應緣擇法擇觀種種觀分別是謂無學慧身
0019c24: 云何無學解脫知見身答盡智無生智第二義云復
0020a01: 次無學苦智集智道智無學慧身無學滅智無學解
0020a02: 脫知見身釋云初以無學正見智為慧身以盡智無
0020a03: 生智為解脫知見身以盡無生在解脫身中故第二
0020a04: 義以苦集道智為慧身以不緣無為解脫故滅智是
0020a05: 解脫知見身以緣無為解脫故。
0020a06: 上來攝異名蘊自下第二攝異名處於中初攝十遍
0020a07: 處二攝八勝處三攝四無色勝處如文可解五攝五
0020a08: 解脫處長阿含經第九卷中亦說云何五難解法謂
0020a09: 五解脫入何謂五若比丘聞佛說法或聞梵行者說
0020a10: 或聞師長說思惟觀察分別法義心得歡喜得歡喜
0020a11: 已巳便得法愛得法愛已巳身心安穩身心安穩已巳則得
0020a12: 禪定得禪定已巳得如實智是為初解脫入於是比丘
0020a13: 聞法歡喜受持諷誦亦復歡喜為他人說亦復歡喜
0020a14: 思惟分別亦復歡喜於法得定亦復如是六攝無想
0020a15: 非想二有情處如文可解又多界下第三攝異名界
0020a16: 中阿含第四十七心品多界經第十云何比丘知界
0020a17: 世尊答曰阿難若有比丘見十八界眼界乃至法界
0020a18: 地界水界火界風界空界識界欲界恚界害界無欲
0020a19: 界無恚界無害界樂界苦界喜界憂界捨界無明界
0020a21: 滅界過去界未來界現在界妙界不妙界處中界善
0020a22: 界不善界無記界學界無學界非學非無學界有漏
0020a23: 界無漏界有為界無為界如經所引有六種三三種
0020a24: 六兩種二一種四更加十八界故有六十二。
0020b01: 自下第四有一行頌因論生論釋阿含經六界體相
0020b02: 文中有五初問且彼阿含經中所說六界四界前已巳
0020b03: 說空識二界上來未說其相為即空無為名為空
0020b04: 界耶為一切漏無漏識名識界耶二答不爾三問云
0020b05: 何四舉頌答五釋頌本於中有五初釋初句二如是
0020b06: 下釋第二句文中初問次答婆沙傳說竅隙即是明
0020b07: 暗非離明闇二顯色竅隙可取故說空界明闇為體
0020b08: 應知此體不離晝夜晝以光明為體夜以暗色為體
0020b09: 即此明暗說阿伽色婆沙傳說阿伽謂門口鼻
0020b10: 等積集麤色極能為障礙故名阿伽本音云阿伽此
0020b11: 云極礙此空界細明闇色與彼阿伽麤色相是故
0020b12: 說空界色名阿伽色有第二婆沙師說阿伽即空
0020b14: 闇中無礙他故名阿伽色本音云阿伽此云無礙即
0020b15: 阿伽無礙色與餘門等礙色相是故說名阿
0020b16: 伽色前師釋阿伽極礙色是所空界色是能空
0020b17: 界能阿伽故名阿伽色此師釋阿伽是能色
0020b19: 第三句四云何不說下釋第四句文中初問云何不
0020b20: 說諸無漏識為識界耶次舉頌答由許六界是諸有
0020b21: 情生所依故如是諸六界從初續生心乃至命終心
0020b22: 恒能持生故諸無漏法則不如是是斷生故不取無
0020b23: 漏識五彼六界中下攝六入十八前四界即此十八
0020b24: 界中觸界所攝第五空界明闇色即此十八界中色
0020c01: 界所攝第六識界即此十八界中七心界攝彼阿含
0020c02: 經餘五十六界如其所應皆即此十八界中十八界
0020c03: 攝。
0020c04: 
0020c05: 俱舍論疏卷第一
