0356c09: 
0356c10: 
0356c11: 毗尼止持會集卷第四
0356c12: 
0356c13: 金陵寶華山弘律沙門　讀體　集
0356c14: 第六私房過量戒
0356c15: 若比丘自求作屋。無主自為已巳。當應量作。是中量者。
0356c16: 長佛十二磔手。內廣七磔手。當將比丘指授處所。彼
0356c17: 比丘當指示處所。無難處。無妨處。若比丘有難處妨
0356c18: 處。自求作屋。無主自為已巳。不將比丘。指授處所。若過
0356c19: 量作者。僧伽婆尸沙。
0356c20: 緣起　佛在王舍城靈鷲山中。聽諸比丘作私房
0356c21: 舍。時有曠野國比丘。聞佛聽許。即私作大房。功力
0356c22: 繁多。常行求索。居士厭避。復有一比丘。欲起房舍。
0356c23: 自斫樹。樹神作念。欲打比丘。恐違道理。乃往白佛。
0356c24: 佛讚慰之。示別所棲。時大迦葉至曠野城。居士遙
0357a01: 見。各自避去。迦葉問知其故。具陳白佛。佛集僧而
0357a02: 為結戒。由依住處事諍恨住處鄙業煩惱。制斯學
0357a03: 處。乃初篇盜根本種類。
0357a04: 釋義　文分二節。自求作屋下。明其正制。若比丘
0357a05: 有難處妨處下。結顯違犯。律云。自求者。彼處處乞
0357a06: 索。無主者。彼無有若一若兩若眾多施主自為已巳
0357a07: 者。自求索自為作也。當應量作者。是中量長佛十
0357a08: 二磔手。廣七磔手磔手者。張指一跨也。長者縱量。乃房之深處。廣者橫量。乃房之
0357a09: 寬處。佛身長丈六。一磔手。准今小尺。一尺六寸。則深有一丈九尺二寸。寬有一丈一尺二寸。若太大則煩
0357a10: 勞。太小則逼狹。令離二過。故制此量也。難處者。有虎狼師子惡獸。下
0357a11: 至蟻子。若不為此諸蟲獸所惱。應修治平地。若有
0357a12: 石樹荊棘。當使人掘出。若有陷溝坑陂池處。當使
0357a13: 人填滿。若畏水淹漬。當豫設隄防。若地為人所認。
0357a14: 當共斷無使他有語。是名難處。妨處者。不通草車
0357a15: 迴轉。是防處僧祇律云。非妨處者。四邊各容十二桄梯。桄間各一拳肘。令作事者。周
0357a16: 來往。塗治覆苦。以二尺為一拳肘。彼作屋比丘。看無難無妨已巳。到
0357a17: 僧中。具儀三乞。爾時眾僧當觀察此比丘為可信
0357a18: 不可信。若可信即當聽使作。若不可信一切僧應
0357a19: 到彼處看。若眾僧不去。遣僧中可信者往看。若彼
0357a20: 處有難有妨。若無難有妨。若有難無妨。皆不應與
0357a21: 處分。若無難處無妨處。應與處分白二羯磨此羯磨法
0357a22: 於作持中明。故云。彼比丘當指授處所。無難處。無妨處。
0357a23: 既與羯磨已巳。彼作房時。應知初安。若石若土。墼泥
0357a24: 團。乃至治訖。斯為如法。
0357b01: 結罪　是中犯者。若僧不處分。一僧殘　過量作。
0357b02: 一僧殘　有難處。一突吉羅　有妨處。一突吉羅
0357b03: 若無難處。是有妨處。一突吉羅　若有難處。是無
0357b04: 妨處。一突吉羅。
0357b05: 若僧不處分。一僧殘。不過量作。無犯　有難有妨
0357b06: 　無難有妨　有難無妨。皆如上。
0357b07: 若僧已巳處分。無犯。過量作。一僧殘　有難有妨
0357b08: 　無難有妨　有難無妨。皆如上。
0357b09: 若僧已巳處分。不過量作。皆無犯　若有難有妨
0357b10: 　無難有妨　有難無妨。得罪如上。
0357b11: 若作而不成。僧不處分。及過量作。各得一偷蘭遮。
0357b12: 　有難有妨　無難有妨　有難無妨。得罪如上。
0357b13: 若使他作屋成。僧不處分。及過量作　若僧已巳處
0357b14: 分。過量作　若僧不處分。不過量作。得僧殘。皆如
0357b15: 上　有難有妨　無難有妨　有難無妨。得罪如
0357b16: 上。
0357b17: 若為他作屋成。僧不處分。過量作　僧已巳處分。過
0357b18: 量作　僧不處分。不過量作。皆得偷蘭遮　有難
0357b19: 有妨　無難有妨　有難無妨。得突吉羅如上。
0357b20: 若作而不成。僧不處分。及過量作。有難有妨處。一
0357b21: 一皆犯突吉羅。
0357b22: 若作屋以繩拼地。應量作者。過量作者犯　若教
0357b23: 人案繩墨作。彼受教者。言如法作。而過量。彼受教
0357b24: 者犯　彼教人案繩墨作。即如法作。不還報。作者
0357c01: 犯　若教人案繩墨作。即如法作。教者不問如法
0357c02: 作否。教者犯。
0357c03: 若僧不處分。作不處分想。僧殘　不處分疑。不處
0357c04: 分作處分想。處分作不處分想。處分疑。皆偷蘭遮。
0357c05: 若過量想疑。亦如是。
0357c06: 若難有難想。難疑。有難無難想。無難有難想。並疑
0357c07: 皆突吉羅　若妨處想疑。亦爾。
0357c08: 此戒具六緣。方成本罪。一無主自作私房。二不求
0357c09: 眾僧處分。三作不處分想。四違制過量。五過量想。
0357c10: 六房已巳作成。若緣有闕。罪結方便。
0357c11: 兼制　比丘尼偷蘭遮同制別學比丘尼。因難事起。故不聽住阿蘭若式
0357c12: 叉摩那沙彌沙彌尼突吉羅。是為犯。
0357c13: 隨開　不犯者。如量作。減量作。僧處分作。無難無
0357c14: 妨處作。如法拼作。若為僧作。為佛圖。講堂。草庵。葉
0357c15: 庵。小容身屋。及未制戒等。是為不犯。
0357c16: 會採　僧祗律云。作房時若授磚泥團。及壘磚等。
0357c17: 盡越毗尼罪　若戶牖已巳成時。偷蘭遮　乃至作
0357c18: 成時。僧殘　若房主比丘不捨戒。不死不與僧。若
0357c19: 比丘於此房中。若熏。若讀誦。若思惟謂修定坐禪也。一
0357c20: 切受用。得越毗尼罪。
0357c21: 十誦律云。若比丘語餘比丘。為我作舍。語已巳便去
0357c22: 後作未成。行還自成。是舍不如法。作犯當仍請指授。與量相
0357c23: 應。無諸難妨。斯則何咎。由依前人違制規模故爾。成犯若得先成舍。無犯
0357c24: 根本律云。若於不淨處。有諍競處。無進趣處。自作
0358a01: 使人。作小房時。於此三中。隨有過。皆得窣吐羅。一
0358a02: 不淨處者。若有蛇蠍蟲蟻窟穴是。二諍競處者。若
0358a03: 近王宮。及以天祠。或長者宅。外道家。苾尼寺。或
0358a04: 有好樹須伐是。三無進趣處者。若有河井。或臨崖
0358a05: 坎是。
0358a06: 摩得勒伽云。乞房已巳不作。偷蘭遮　物不現前而
0358a07: 作房。偷蘭遮。
0358a08: 善見律云。若長中減一磔手。廣中益一磔手。若減
0358a09: 廣益長亦不得。何況長廣俱過量　若二三人共
0358a10: 作屋。若一比丘一沙彌悉不犯。何以故。人無一屋
0358a11: 分故。若段段分人。得一屋分。得僧殘罪。
0358a12: 此戒大乘同制。梵網經所謂惡求多求。菩薩戒本
0358a13: 經所謂多欲不知足也。
0358a14: 引證　佛因比丘自求作屋故。種種訶責已巳。告諸
0358a15: 比丘。往昔此恒水側有一螺髻梵志。常居此水邊。
0358a16: 顏貌憔悴。形體羸瘦。時我詣彼。與共相見。而問其
0358a17: 故。彼報我言。此水中有一龍王。名曰摩尼犍大。自
0358a18: 出其宮。來至我所。以身遶我。頭覆我上。時我作念。
0358a19: 龍性暴急。恐害其命。以此憂患。致使形容如是耳。
0358a20: 時我語梵志言。汝欲使此龍常在水中不出至汝
0358a21: 所不。彼答我云。實欲使此龍不來至我所。我即問
0358a22: 梵志。彼龍有瓔珞不。答言。龍頸之下有好瓔珞。佛
0358a23: 語梵志言。若此龍出水來。至汝所時。當起迎語言。
0358a24: 龍王。且止。持汝頸下瓔珞與我來。并為說偈云。
0358b01: 我今須如此頸下好瓔珞汝以信樂心
0358b02: 施我嚴好珠
0358b03: 時彼梵志受我語已巳。後時龍王從水中出。梵志遙
0358b04: 見。往迎而為說偈。爾時龍王復以偈報梵志云。
0358b05: 我所致財寶緣由此珠故汝是乞求人
0358b06: 不復來相見端正好淨潔索珠以驚我
0358b07: 不復來相見何為與汝珠
0358b08: 於是龍王即時還宮。更不復出。爾時世尊即說偈
0358b09: 言。
0358b10: 多求人不愛過求致怨憎梵志求龍珠
0358b11: 便不復相見
0358b12: 又一比丘所住林間。於半夜後。眾鳥悲鳴相呼。而
0358b13: 亂定意。我教彼比丘語眾鳥云。我今急須汝兩翅。
0358b14: 與我來。時鳥出林。更不復還。汝等比丘當知。乃
0358b15: 至龍畜飛鳥尚不喜人乞索。而況人乎。多求無厭。
0358b16: 豈不怨憎。
0358b17: 第七大房不處分戒
0358b19: 處所。彼比丘應指授處所。無難處。無妨處。若比丘有
0358b20: 難處妨處作大房。有主為已巳作。不將餘比丘往看指
0358b21: 授處所。僧伽婆尸沙。
0358b22: 緣起　佛在拘睒彌國瞿師羅園中。時優填王。與
0358b23: 尊者闡陀。為親友知識。語言。隨意任作房舍。時近
0358b24: 城有尼拘律神樹。人馬往來。多止息其下。闡陀伐
0358c01: 之而作大屋。居士譏嫌。諸比丘白佛。故結此戒。
0358c02: 因起違諍。為防譏過。制斯學處。乃初篇盜根本種
0358c03: 類。
0358c04: 唯除過量。無罪。其餘所犯。同上。
0358c05: 立緣用四。准知不繁。
0358c06: 此戒大乘同制。梵網經云。頭陀行道。乃至夏坐安
0358c07: 居。是諸難處。皆不得入也。
0358c08: 第八無根謗戒
0358c09: 若比丘瞋恚所覆故。非波羅夷比丘。以無根波羅夷
0358c11: 無根說。我瞋恚故作是語。若比丘作是語者。僧伽婆
0358c12: 尸沙。
0358c13: 緣起　佛在靈鷲山中。時尊者沓婆摩羅子。得阿
0358c14: 羅漢果已巳。自念。我宜以力供養眾僧。遂往白佛。佛
0358c15: 令諸比丘白二羯磨。差沓婆摩羅分僧臥具。及差
0358c16: 次受請飯食。時有慈地比丘。是眾中下座。隨次得
0358c17: 惡房臥具。便生瞋恚言。沓婆摩羅有愛。喜者與好。
0358c18: 不喜者與惡。眾僧云何差如是人。次日差僧受請。
0358c19: 慈地比丘被差。次至檀越家。檀越聞慈地比丘次
0358c20: 來受食。便於門外。敷弊坐具。施設惡食。慈地倍瞋。
0358c21: 遂使其妹慈地比丘尼。於佛僧會時。誣謗尊者言。
0358c22: 沓婆摩羅來犯我。世尊知而故問尊者。尊者答言。
0358c23: 生來夢中尚無。況覺時有。佛告諸比丘。有二種人。
0358c24: 一向入地獄。何者為二。若非梵行自稱梵行。若真
0359a01: 梵行以無根非梵行謗之。是名為二。如來種種訶
0359a02: 責慈地比丘已巳。與諸比丘結戒。此是性罪。由誣梵
0359a03: 行事。及不忍煩惱。制斯學處。乃初篇妄根本種類
0359a04: 釋義　文分三節。瞋恚所覆下。明誣謗之由。若於
0359a05: 異時下。明覺悔發露。若比丘作是語下。結成所犯
0359a06: 之罪。律云。瞋恚者。有十惡法因緣故瞋。十事中。以
0359a07: 一一生瞋法數云。謂恚。恨。讒。誑。嬌。忿。怒。慳。癡。。於此十事而生瞋。僧祇律云。九惱及非處
0359a08: 起瞋。第十恨者。凡夫及學人有不喜者。乃至阿羅漢有　瞋恚者。由忿心而起忿恨。忿他為瞋。自忿為恚。
0359a09: 南山鈔云。比丘以六和表用。以慈心為體。今云瞋恚所覆。正覆此體。違背六和。致興毀謗。大經云。一念瞋
0359a10: 心起。八萬障門開。根者有三種根。一見根。二聞根。三疑根。
0359a11: 見根者。實見犯梵行。見偷五錢過五錢。見斷人命。
0359a12: 若他見者從彼聞。是謂見根　聞根者。若聞犯梵
0359a13: 行。聞偷五錢過五錢。聞斷人命。聞自歎譽得上人
0359a14: 法。若彼說從彼聞。是謂聞根　疑根者。有二種生
0359a15: 疑。從見生疑者。若見與婦女入林出林。無衣裸形。
0359a16: 不淨污身。手捉刀血污。與惡知識伴。是謂從見生
0359a17: 疑　從聞生疑者。若在暗地。若聞聲。若聞草褥
0359a18: 轉側聲。若聞身動聲。若聞共語聲。若聞交會聲。若
0359a19: 聞我犯梵行聲。聞言偷五錢過五錢。若聞言我殺
0359a20: 人。若聞言我得上人法。是謂從聞生疑。除此三根
0359a21: 已巳。更以餘法謗者。是謂無根。欲壞彼清淨行者欲壞
0359a22: 彼人清淨之名。不得與僧共同法事故。若於異時等者若問者被他如法。比丘而
0359a23: 來詰問。僧祇律云。若撿校者問言。汝見何事。婬耶。盜五錢耶。殺人耶。稱過人法耶。云何見。因何見。何處見。
0359a24: 是名檢校。不如是問。是名不檢校。若不問者。是瞋恚人。過後覺語。希求清淨。自己巳發露無根毀謗之事。縱
0359b01: 雖過後覺悔其罪。於一生謗說時已巳成。豈容露而獲免。
0359b02: 結罪　是中犯者。若不見聞疑。言見聞疑。不論前
0359b03: 人清淨不清淨。以波羅夷法謗。說而了了。僧殘。
0359b04: 說而不了了。偷蘭遮此中互明。恐昧正制。故下一一列次。俾知所犯也。
0359b05: 不見聞疑生見聞疑想。後忘想。言見聞疑。以波羅
0359b06: 夷法謗。亦如上。
0359b07: 不見聞疑彼有疑。後言無疑。我見聞疑。以波羅夷
0359b08: 法謗。亦如上。
0359b09: 不見聞疑生疑。後忘疑。言見聞疑。以波羅夷法謗。
0359b10: 亦如上。
0359b11: 不見聞疑是中無疑。言有疑。見聞疑。以波羅夷法
0359b12: 謗。亦如上。
0359b13: 不見聞疑是中無疑。後忘無疑。言我見聞疑。以波
0359b14: 羅夷法謗。亦如上。
0359b15: 不見有見想。後忘想。言聞疑。以波羅夷法謗。亦如
0359b16: 上。
0359b17: 不見有疑言無疑。有聞疑。以波羅夷法謗。亦如上
0359b18: 不見有疑。後忘疑。言聞疑。以波羅夷法謗。亦如上
0359b19: 不見無疑言聞疑。以波羅夷法謗。亦如上。
0359b20: 不見無疑。後忘無疑。言聞疑。以波羅夷法謗。亦如
0359b21: 上　聞疑亦如是。
0359b22: 除四波羅夷。不論前人清淨不清淨。更以餘非比
0359b23: 丘法謗。言犯邊罪。犯比丘尼賊心受戒。破內外道。
0359b24: 犯五逆非人畜生黃門二根。說而了了。僧殘　說
0359c01: 不了了。偷蘭遮。
0359c02: 若指印書。遣使作知相。以無根四棄及十三種非
0359c03: 比丘法謗。知而了了者。僧殘　不了了者。偷蘭遮。
0359c04: 若以八波羅夷法一婬。二盜。三殺。四妄。五染心觸摩。六染心八事。七覆他重罪。八
0359c05: 順從作舉。是為尼八棄也。及犯邊罪。乃至二根。非比丘尼法謗
0359c06: 比丘尼。亦如上。
0359c07: 除比丘及尼。以無根罪謗餘人者。突吉羅餘人即小三眾
0359c08: 及優婆塞優婆夷也。
0359c09: 此戒以五緣成犯。一有瞋心。二無三根。三是四棄
0359c10: 非比丘法。四謗受具人。五說明了。若緣一闕。罪結
0359c11: 方便。
0359c12: 兼制　比丘尼僧殘同制同學式叉摩那沙彌沙彌尼
0359c13: 突吉羅。是為犯。
0359c14: 隨開　不犯者。見聞疑。有根實說。戲說。疾疾說。獨
0359c15: 說。夢中說。若欲說此錯說彼。又最初未制戒等。是
0359c16: 為不犯。
0359c17: 會採　僧祗律云。若於波羅夷中。一一語謗。僧殘
0359c18: 　十三事中。一一法謗。犯波逸提　以三十事。及
0359c19: 九十中。一一法謗。得越毗尼罪　於四可呵。及眾
0359c20: 學法中。一一謗者。犯越毗尼心悔　比丘尼八波
0359c21: 羅夷。十九僧殘。若一一謗。波逸提　若以三十事
0359c22: 及百四十一波逸提。一一謗犯。越毗尼罪　以八
0359c23: 可呵及眾學法。一一謗犯。越毗尼心悔　式叉摩
0359c24: 那十八事。若一一謗言。更當與學戒。犯偷蘭遮十八
0360a01: 事者。一不分別衣。二離衣宿。三觸火。四足食。五害生種。六青草上棄不淨。七上高。八觸寶。九殘宿食。十
0360a02: 壞地。十一不受食。十二損生苗。及本所受學六法。一染心相觸。二盜減五錢。三斷畜生命。四小妄語。五非
0360a03: 時食。六飲酒。是名十八事。沙彌沙彌尼十戒。若一一謗言。當更
0360a04: 與出家。犯越毗尼罪　下至俗人五戒。一一謗犯。
0360a05: 越毗尼心悔。
0360a06: 律攝云。若鄔波索迦即優婆塞。謗苾芻者。應與作覆
0360a07: 羯磨此法於作持中明。
0360a08: 此戒大乘同制。若向外人說。犯重。若向同法說。犯
0360a09: 輕。
0360a10: 引證　十誦律云。夫人處世間。斧在口中生。以是
0360a11: 自斬身。斯由作惡言。
0360a12: 第九取片謗戒
0360a13: 若比丘以瞋恚故。於異分事中取片。非波羅夷比丘。
0360a14: 以無根波羅夷法謗。欲壞彼清淨行。彼於異時。若問
0360a15: 若不問。知是異分事中取片。是比丘自言。我瞋恚故
0360a16: 作是語。作是語者。僧伽婆尸沙。
0360a17: 緣起　佛在羅閱城耆闍崛山中。時慈地比丘從
0360a18: 耆闍崛山下。見大羝羊共母羊行婬。便以羝羊比
0360a19: 尊者沓婆。母羊比慈地尼。往語諸比丘言。前以無
0360a20: 根法謗。今親自眼見。時諸比丘詰問。乃自謂沓婆
0360a21: 無此事。是清淨人。我向者從靈山下。見羝母羊行
0360a22: 婬。以相似事。比類而說。諸比丘聞知。白佛結戒。此
0360a23: 是性罪。由誣梵行事。及不忍煩惱。制斯學處。乃初
0360a24: 篇妄根本種類。
0360b01: 釋義　文分三節。如上。瞋恚如上。十誦律云。異分
0360b02: 者。四波羅夷是。是中若犯一一事。非沙門。非釋子。
0360b03: 失比丘法。故名異分。片者。諸威儀事善見律云。餘分者。沓婆慈
0360b04: 地尼是人。羊是非人。以羊當人。故名餘分。餘分即異分也。餘義同前釋
0360b05: 結罪　是中犯者。若不清淨人與不清淨人相似
0360b06: 名同。姓同相同。以此人事謗彼。
0360b07: 若不清淨人與清淨人相似。名姓相同。以此人事
0360b08: 謗彼。
0360b09: 若清淨人與不清淨人相似。名姓相同。以此人事
0360b10: 謗彼。
0360b11: 若清淨人與清淨人相似。名姓相同。以此人事謗
0360b12: 彼。
0360b13: 若見本在家時。犯婬盜五錢。若過五錢。若殺人。便
0360b14: 語人言。我見比丘犯婬盜殺此謂見居家受持優婆塞戒時所作。非出
0360b15: 家受具後事。
0360b16: 若聞本在家時。犯婬盜殺。及聞自稱說上人法。便
0360b17: 言。我聞比丘犯婬盜殺妄語。
0360b18: 若比丘如是以異分無根四事法謗比丘。說而了
0360b19: 了者。皆僧殘　說而不了了者。皆偷蘭遮　其餘
0360b20: 所犯輕重。及不犯等。並大乘同制。一一如前。
0360b21: 第十不捨壞僧法戒
0360b22: 若比丘欲壞和合僧。方便受壞和合僧法。堅持不捨。
0360b23: 彼比丘應諫是比丘。大德。莫壞和合僧。莫方便壞和
0360b24: 合僧。莫受壞僧法。堅持不捨。大德。應與僧和合。與僧
0360c01: 和合歡喜不諍。同一師學。如水乳合。於佛法中。有增
0360c02: 益安樂住。是比丘如是諫時。堅持不捨。彼比丘應三
0360c03: 諫捨此事故。乃至三諫捨者善。不捨者。僧伽婆尸沙。
0360c04: 緣起　佛在靈鷲山。時提婆達多為利養故。學得
0360c05: 神通。化太子阿闍世令生信樂。大得供養。唯不如
0360c06: 佛。心生嫉。即失神通。欲畜徒眾。伺候佛大眾會
0360c07: 時。往至佛所。求佛付囑云。世尊。年已巳老邁。壽過於
0360c08: 人。學道亦久。宜居閑靜默然自守。世尊是諸法之
0360c09: 王。宜可以僧付囑我。我當將護。世尊訶責言。我尚
0360c10: 不以僧付舍利弗目犍連。況汝癡人涕唾之身。豈
0360c11: 可付囑。時提婆達多即生不忍心。便教阿闍世害
0360c12: 父。遣人害佛。不遂。自往靈鷲山頂。執石遙擲世尊。
0360c13: 由是惡名流布。利養斷絕。乃通己巳五人。家家乞食
0360c14: 通己巳五人者。有四伴故。一名三聞達多。此人智慧高才。故居其首。二名騫荼達婆。是調達親友。三名拘婆
0360c15: 離。是調達弟子。四名迦留羅鞮舍。是人有姊妹七人。皆為比丘尼。有大勢力佛制不聽
0360c16: 別眾食。彼即作是念。未曾有。瞿曇乃斷人口食。我
0360c17: 寧可破彼僧倫。我身滅後可得名稱。言瞿曇有大
0360c18: 神力。智慧無礙。而調達能破。即共四比丘為伴。以
0360c19: 五法教諸比丘言。如來常稱說頭陀。少欲知足樂
0360c20: 出離者。我今有五法。亦是頭陀勝法。少欲知足。樂
0360c21: 出離者。一盡形壽乞食。二盡形壽著糞掃衣。三盡
0360c22: 形壽露地坐。四盡形壽不食酥鹽。五盡形壽不食
0360c23: 魚肉。可共行之。令其新學無智比丘信樂。諸比丘
0360c24: 聞已巳白佛。佛告諸比丘。提婆達多今日欲斷四聖
0361a01: 種即衣食臥具醫藥四依法也。世尊以無數方便。訶責提婆達
0361a02: 多。汝莫斷四聖種。汝莫以五法教諸比丘。汝今莫
0361a03: 方便受破和合僧法。堅持不捨。汝當與僧和合。當
0361a04: 知破和合僧甚惡。得大重罪。在地獄中。一劫受罪。
0361a05: 不可救療。世尊以種種方便。令提婆達多破僧心
0361a06: 暫息。令僧與提婆達多作訶諫白四羯磨。若餘比
0361a07: 丘方便欲破和合僧者。亦當以此白四羯磨訶諫。
0361a08: 乃為諸比丘結戒。此由僧伽事。及邪智煩惱。制斯
0361a09: 學處。乃初篇妄根本種類。
0361a10: 釋義　文分四節。若比丘欲壞和合僧下。明舉破
0361a11: 僧之人法。彼比丘應諫是比丘下。明如法諫捨之
0361a12: 詞。是比丘如是諫時下。明訶諫白四羯磨。若不捨
0361a13: 者下。結成違諫之罪。律云。和合者。同一羯磨。同一
0361a14: 說戒。僧者。四比丘。若五。若十。乃至無數。破者即壞也。
0361a15: 破有十八事。法非法。律非律。犯非犯。若輕若重。有
0361a16: 殘無殘。麤惡非麤惡。常所行非常所行事十誦律云。常所
0361a17: 行事者。若白一。白二。白四。布薩。自恣。立十四人羯磨。制非制。說非說。住破僧
0361a18: 法者。即住此十八事住即堅持不捨。律攝云。既思眾破。攝化門徒。自守邪宗。多
0361a19: 求惡黨。是以堅執不捨。下數句皆准律攝義釋之。彼比丘應諫是比丘者
0361a20: 諫謂以直言悟人也。此諫乃別諫。非僧中羯磨。雖無羯磨。但以言遮。令除惡見。　大德莫壞
0361a21: 和合僧等者。　此三句為之訶誡。意謂和合眾不可破。若破定墮地獄。受苦一劫。不能救
0361a22: 療大德應與僧和合等者此是勸論之詞。以顯不破和合僧。豈但無地獄
0361a23: 苦。抑且有大利益故。歡喜者謂善增益。各各情悅故。無諍者謂彼此見同。共相受
0361a24: 樂。無諍訟故。同一師學者謂於一如來大師教中修學。不生異見。以如來教法。雖分
0361b01: 十二。體無別故。如水乳合者謂以水乳和合。即同一相一味。無別色昧。喻四姓異數。出
0361b02: 家入如來法中。同名釋子。同修解脫。行與理順。一相無別故。於佛法中有增益
0361b03: 安樂住者。　謂既同一學。行理無違。於三毒煩惱。善能調伏。令善法聚。增益安樂。如來聖教
0361b04: 得以流通。久住世間故是比丘如是諫時堅持不捨彼比丘
0361b05: 應三諫等者僧祗律云。三諫者。屏處三諫。多人中三諫。眾中三諫。非謂但三諫而已巳。
0361b06: 第三分云。有二事破僧。妄語。相似語相似語者。謂彷彿聖語。相
0361b07: 似律制。實非法非律。律攝云。調達以愚癡故。心生異見。壞破僧伽。於形相等。改佛正則。自制五事。謗三淨
0361b08: 教。勸諸愚小。習行五法。言五事者。一不食乳酪。犢子饑困故。二不食魚肉。由斯殺生故。三不噉於鹽。多有
0361b09: 塵土故。四不截衣。廢損織功故。五不住蘭若。受房生福故　衣服飲食。臥具醫藥。婆沙論云。醫藥攝三
0361b10: 中。第四出樂斷樂。修聖種故。云四聖種。復有二事破僧。作羯磨。取籌。
0361b11: 若一比丘乃至二人三人。雖求方便。亦不能破僧。
0361b12: 亦非比丘尼等能破僧。若此眾四人若過。彼眾四
0361b13: 人若過。行破僧籌作羯磨。是為破和合僧。泥中
0361b14: 受罪。一劫不療。能和合者。得梵天福一劫受樂。
0361b15: 結罪　是中犯者。若比丘方便欲破和合僧。受破
0361b16: 僧法。堅持不捨。彼比丘當諫此比丘言。大德。莫方
0361b17: 便欲破和合僧。莫受破僧法堅持不捨。大德。當與
0361b18: 僧和合。歡喜不諍。同一水乳。於佛法中。有增益安
0361b19: 樂住。大德。可捨此事。莫令僧作訶諫而犯重罪。若
0361b20: 用語者善　用語者。是納諫言。以捨其事。而云善者。謂免本罪。但犯方便輕罪也。此即僧祗
0361b21: 云屏處三諫也。
0361b22: 若不用語者。若復令比丘比丘尼優婆塞優婆夷。
0361b23: 若王若大臣。種種異道。沙門。婆羅門求異道沙門即諸出家
0361b24: 外道也。而云求者。謂求聽也。若比丘如律如法諫人者。先當語彼人云。大德。我今欲諫汝。汝當納聽我言。
0361c01: 彼人應答云。我與汝諫。若餘方比丘聞知。其人信用言者應
0361c02: 求。若用言者善而言他方比丘者。乃彼破僧者親友。所以彼此相信其說。此即僧祗
0361c03: 云多人中三諫也。
0361c04: 若不用言者。應作白。作白已巳應更求。大德。我已巳白
0361c05: 竟。餘有羯磨在。汝今可捨此事。莫令僧為汝作羯
0361c06: 磨更犯重罪。若用語者善。
0361c07: 若不用語者。應作初羯磨。作初羯磨已巳應更求。大
0361c08: 德。我已巳白作初羯磨竟。餘有二羯磨在。汝可捨此
0361c09: 事。莫令僧更為汝作羯磨而犯重罪。若用語者善。
0361c10: 若不用語者。應作第二羯磨。作第二羯磨已巳應更
0361c11: 求。大德。我已巳作白二羯磨竟。餘有一羯磨在。汝可
0361c12: 捨此事。莫令僧更為汝作羯磨而犯重罪。若能捨
0361c13: 者善。
0361c14: 若不捨者。與說第三羯磨此即僧祗云眾中三諫也。第三羯磨
0361c15: 竟不捨。僧殘　作白二羯磨竟捨者。三偷蘭遮
0361c16: 　作白一羯磨竟捨者。二偷蘭遮　若白竟捨者。一
0361c17: 偷蘭遮　若初白未竟捨者。突吉羅。
0361c18: 若一切未白。方便欲破和合僧。受破和合僧法。堅
0361c19: 持不捨。一切突吉羅　一切未白。謂眾僧未曾與作一白三羯磨前。若屏處三諫。
0361c20: 若多人中三諫。不捨之時。一一皆突吉羅。今但明諫詞及訶諫語。其羯磨法俱載作持中。若不如律制諫
0361c21: 者。縱諫不成。下三戒亦爾。
0361c22: 若僧為破僧人。作訶諫羯磨時。有比丘教言莫捨。
0361c23: 此比丘偷蘭遮　若不訶諫。教言莫捨。突吉羅
0361c24: 　若比丘尼教言莫捨。尼偷蘭遮　若不訶諫。尼教
0362a01: 莫捨。突吉羅　除比丘比丘尼。更有餘人教莫捨。
0362a02: 盡突吉羅餘人謂小三眾。
0362a03: 此戒以五緣。方成本罪。一要有破僧心。二同黨滿
0362a04: 眾。三屢諫不捨。四羯磨如法。五三番白竟。若緣有
0362a05: 闕。犯則開輕。
0362a06: 兼制　比丘尼僧殘同制同學。式叉摩那沙彌沙彌尼
0362a07: 突吉羅。是為犯。
0362a08: 隨開　不犯者。初諫便捨。若非法別眾作訶諫。非
0362a09: 法和合眾作訶諫。法別眾。法相似別眾。法相似和
0362a10: 合眾。非法非律。非佛所教。若一切未作訶諫。若破
0362a11: 惡友。破惡知識。若破方便欲破僧者。遮令不破。若
0362a12: 破方便助破僧者。二人三人羯磨。若欲作非法非
0362a13: 毗尼羯磨。若為僧為塔。為和尚阿闍黎同和尚阿
0362a14: 闍黎。為知識作損減作無住處者。及最初未制戒
0362a15: 等。如是皆無有犯。
0362a16: 會採　僧祗律云。若知是欲破僧人者。諸比丘應
0362a17: 語。長老。莫破僧。破僧罪重。墮惡道。入泥犁。我當與
0362a18: 汝衣。授經讀經。問事教誡。若故不止者。應語有
0362a19: 力勢優婆塞言。長壽。此人欲破僧。當往諫嘵語令
0362a20: 止。優婆塞應語。尊者莫破僧。破僧罪重。墮惡道。入
0362a21: 泥犁。我當與尊者衣。病瘦湯藥。若不樂修梵行
0362a22: 者可還俗。我當與汝婦。供給所須。若故不止者。應
0362a23: 拔籌驅出。出已巳應唱言。諸大德。有破僧人來。宜當
0362a24: 自知。若如是備。猶故破僧者。是名破僧。
0362b01: 五分律云。我不見餘法壞人道意。如名聞利養者。
0362b02: 調達所以破僧為利養故。調達成就八非法故破
0362b03: 僧。利不利。稱無稱。敬不敬。樂惡隨惡知識。有四事
0362b04: 名破僧。說五法自行籌捉籌。於界內別行僧事。復
0362b05: 次若王若大臣。若餘六眾七眾除比丘也。令僧不和合而
0362b06: 非破。若一比丘乃至七比丘不和合。亦非破。若不
0362b07: 問上座而行僧事。是即不和。亦非僧破。若不共同
0362b08: 食。於食時異坐。諍罵詈。亦不名破。要於界內八
0362b09: 比丘以上分作二部。別行僧事。乃名為破。是中作
0362b10: 主者。一劫墮大地獄。不可救　彼比丘欲破僧。餘
0362b11: 僧見聞知。差一與親厚比丘往諫。若捨者。應一突
0362b12: 吉羅悔過　若不捨。應遣眾多比丘往諫。若捨者。
0362b13: 應二突吉羅悔過　若復不捨。應僧往諫。若捨者。
0362b14: 應三突吉羅悔過　若不捨。復應白四羯磨諫之。
0362b15: 白已巳捨者。應三突吉羅。一偷蘭遮　若白初羯磨
0362b16: 已巳捨者。三突吉羅。二偷蘭遮　若白二羯磨已巳捨
0362b17: 者。三突吉羅。三偷蘭遮　若白三羯磨未竟捨者。
0362b18: 三突吉羅。三偷蘭遮。三羯磨竟。捨不捨。皆僧殘罪。
0362b19: 十誦律云。破僧有二種。破羯磨。破法輪。破羯磨者。
0362b20: 一界內別作布薩羯磨。破法輪者。輪名八聖道分。
0362b21: 令人捨八聖道。入邪道中　若如法。如律。如佛教。
0362b22: 三約敕竟。不捨者。僧殘。是比丘應即時入僧中。自
0362b23: 唱言。諸長老。我某甲比丘得僧殘罪。若即說者善。
0362b24: 若不即說者。從是時來。名覆藏日數　又云。不先
0362c01: 語約敕。便白四羯磨約敕。作羯磨人。得突吉羅。
0362c02: 未白四羯磨。便擯出去。作羯磨人。得突吉羅。未作
0362c03: 三語約。於界內別請人作羯磨。得偷蘭遮。破僧
0362c04: 因緣故。若眾僧知。眾僧得罪。
0362c05: 善見律云。餘戒最初不犯。此戒提婆達多最初犯。
0362c06: 以其僧三諫不捨故。
0362c07: 薩婆多論云。破僧輪。犯逆罪偷蘭遮不可悔。破羯
0362c08: 磨僧。犯非逆罪可懺偷蘭遮。破僧輪下至九人。一
0362c09: 人自稱佛。破羯磨僧。下至八人不自稱作佛。破僧
0362c10: 輪。界內界外盡破。破羯磨僧。要在界內。別作羯磨。
0362c11: 破僧輪。必比丘破羯磨僧。比丘尼亦能破僧輪。破
0362c12: 俗諦僧。破羯磨僧。亦破第一義僧。破僧輪但南洲
0362c13: 諸佛皆出現南閻浮提故。破羯磨僧通三天下唯除北洲。僧眾少居故。但言三
0362c14: 天下。
0362c15: 此戒大乘同制。若僧輪未破。即是惡心瞋心僻教
0362c16: 戒攝。僧輪若破則成逆。不通懺悔。
0362c17: 附考　僧祗律云。破僧者。若於中布施。故名良福
0362c18: 田。於中受具足。故名受具足。若覺已巳應去。若不去
0362c19: 者。是名破僧伴。是破僧伴黨。盡壽不應共語共住
0362c20: 共食。不共三寶事。不共布薩安居自恣。不共羯磨。
0362c21: 得與餘外道出家人有座。欲坐便坐。不得與彼
0362c22: 令坐　准律所言。破僧之人猶名福田。猶名善受具者。以破僧罪。是偷蘭遮。不同犯四棄失本戒
0362c23: 體。故云猶是福田。如金杖雖斷兩處皆金。既不失戒。仍是僧伽而令篤信平等行施。初出家時。未當覺知。
0362c24: 但以好心從之受具。受具心真。豈不得戒。如後覺知。理無共住。安有甘心作破僧伴黨。是以應去也。
0363a01: 第十一不捨惡黨破僧戒
0363a02: 若比丘伴黨。若一若二若三。乃至無數。是彼比丘語彼是
0363a03: 比丘言。大德。莫諫此比丘。此比丘是法語比丘。律語
0363a04: 比丘。此比丘所說我等喜樂。此比丘所說我等忍可。
0363a05: 彼比丘言。大德莫作是說。言此比丘是法語比丘。律
0363a06: 語比丘。此比丘所說我等喜樂。此比丘所說我等忍
0363a07: 可。然此比丘非法語比丘。非律語比丘。大德。莫欲破
0363a08: 壞和合僧。汝等當樂欲和合僧。大德。與僧和合。歡喜
0363a09: 不諍。同一師學。如水乳合。於佛法中。有增益安樂住。
0363a10: 是比丘如是諫時。堅持不捨。彼比丘應三諫。捨此事
0363a11: 故。乃至三諫捨者善。不捨者。僧伽婆尸沙。
0363a12: 緣起　佛在王舍城靈鷲山中。時調達伴黨。方便
0363a13: 助破和合僧。語諸比丘言。汝莫訶調達所說。調達
0363a14: 是法語比丘。律語比丘。調達所說我等忍可。諸比
0363a15: 丘以此白佛。佛種種訶責調達伴黨已巳。令僧作訶
0363a16: 諫白四羯磨。若有如是伴黨。相助壞和合僧者。亦
0363a17: 當作如是訶諫白四羯磨。乃與諸比丘結戒。此戒
0363a18: 所由之事。及起煩惱。並根本種類。皆同於上。
0363a19: 釋義　文分四節。若比丘伴黨下。是助破僧者返
0363a20: 遮如法進諫。彼比丘言大德莫作是說下。明諫彼
0363a21: 非法伴黨。是比丘如是諫下。明訶諫白四羯磨。若
0363a22: 不捨者下。結成違諫之罪。律云。順從者。有二順從
0363a23: 順從謂同邪違正。依隨而住。即助破伴黨也。一法順從。以法教授。增戒。
0363a24: 增心。增慧。諷誦承受。二衣食順從。給與衣被飲食
0363b01: 座臥具病瘦醫藥。法語律語者律攝云。語詞圓足曰法語。合理
0363b02: 無差曰律語。又能引實義名法語。出柔言名律語。我等喜樂者彼所作事咸稱我心。
0363b03: 我等忍可者彼有所說咸願受持。大德莫作是說等者勸其依隨
0363b04: 正部。捨背邪黨。餘如上釋。
0363b05: 結罪　是中犯者。若比丘作非法黨。語諸比丘
0363b06: 言。大德。汝莫諫此比丘。此比丘是法語比丘。律語
0363b07: 比丘。此比丘所說。我等忍可。
0363b08: 應諫此黨比丘云。大德。莫作是語。此比丘是法
0363b09: 語比丘。律語比丘。此比丘所說。我等忍可。而此比
0363b10: 丘非法語比丘。非律語比丘。汝等莫壞和合僧。當
0363b11: 助和合僧。大德。與僧和合。歡喜不諍。同一水乳。於
0363b12: 佛法中。有增益安樂住。可捨此事。勿為僧所訶更
0363b13: 犯重罪。若隨語者善　若不隨語者。僧當作白。乃
0363b14: 至三羯磨訶諫。捨不捨所犯輕重。悉皆同前。
0363b15: 犯緣同前。
0363b16: 兼制　比丘尼僧殘同制同學。式叉摩那沙彌沙彌尼
0363b17: 突吉羅。是為犯。
0363b18: 隨開　此中不犯者同前。
0363b19: 准本律所明。自此下三戒。無有令四眾若王大臣等。及餘方比丘信語者。復求諫捨之法。唯比丘屏處別
0363b20: 諫。屏諫不捨。僧即應作白三羯磨訶諫之。所以有異上者。上乃自立邪宗。為主破僧。是故聖慈愈切。展轉
0363b21: 多方。
0363b22: 會採　十誦律云。若一比丘被擯。四比丘隨之。名
0363b23: 為破僧。若多知多識多聞大德明解三藏義人。不
0363b24: 應與作不見擯。得偷蘭遮。破近僧故所言擯者。擯有能擯所擯
0363c01: 之人。法有是法非法之別。若能擯者。如法如律。則罪屬所擯。及隨擯人。若能擯者。非法非律。則罪屬能擯
0363c02: 者及僧。然如法比丘雖枉受擯。決不在界內別行僧事。而破僧也　若多知多識等。不應與作不見擯者。
0363c03: 非謂彼等有過怖愛。容恕不治。由恐擯彼一人。多人隨之。必致破僧分部。但須善權勸誘。令其見罪。是以
0363c04: 不得作羯磨。若作者。反獲其罪。不善稱量。而無方便密護僧倫也。
0363c05: 律攝云。若他諫時。心同惡黨。設令不語。亦犯眾教
0363c06: 即僧殘。有言不同而心樂破。犯窣吐羅　尼眾若破。
0363c07: 不應教授。應告彼曰。姊妹應先和合。方求教授
0363c08: 　若苾芻尼眾不諮稟苾芻。自擅意。別為軌則。聚
0363c09: 徒眾者。得窣吐羅罪　諸有被責求寂等。若餘苾
0363c10: 芻供衣食而攝養者。破他門徒。得窣吐羅罪。若
0363c11: 作好心。欲令調伏。權時攝誘者。無犯。
0363c12: 此戒大乘同制。如上。
0363c13: 第十二被擯不服戒
0363c14: 若比丘依聚落若城邑住。污他家。行惡行。污他家亦
0363c15: 見亦聞。行惡行亦見亦聞。諸比丘當語是比丘言。大
0363c16: 德。污他家。行惡行。污他家亦見亦聞。行惡行亦見亦
0363c17: 聞。大德。汝污他家。行惡行。今可遠此聚落去。不須住
0363c18: 此。是比丘語彼比丘。作是語。大德。諸比丘有愛有恚
0363c19: 有怖有癡。有如是同罪比丘。有驅者。有不驅者。諸比
0363c20: 丘報言。大德。莫作是語。有愛有恚。有怖有癡。有如是
0363c21: 同罪比丘。有驅者。有不驅者。而諸比丘不愛不恚。不
0363c22: 怖不癡。大德。污他家。行惡行。污他家亦見亦聞。行惡
0363c23: 行亦見亦聞。是比丘如是諫時。堅持不捨者。彼比丘
0363c24: 應三諫。捨此事故。乃至三諫捨者善。不捨者。僧伽婆
0364a01: 尸沙。
0364a02: 緣起　佛在舍衛國。時連邑有二比丘。一名馬
0364a03: 師。二名滿宿。作非法行。自種華樹。自溉灌。自摘華。
0364a04: 自作鬘。自持鬘與人。亦教他如是作。若彼村落中
0364a05: 有婦女。共同一坐起。同一器飲食。語言戲笑。或
0364a06: 自歌舞倡伎。或教他作己巳唱和。或俳說鼓簧吹貝。
0364a07: 受僱戲笑等。時有眾多比丘。至連乞食。法服齊
0364a08: 整。行步庠序。低目直前。不左右顧視。諸居士見。反
0364a09: 以為非。不施飲食。諸比丘詢知其故。具以白佛。佛
0364a10: 敕舍利弗目犍連。往作驅擯白四羯磨。二尊者受
0364a11: 往彼。集僧已巳。為彼二人。作舉作憶念與罪羯磨。
0364a12: 時彼二人言。眾僧有愛恚怖癡。更有餘同罪比丘。
0364a13: 有驅者。有不驅者。而獨驅我。二尊者還舍衛。以此
0364a14: 白佛。佛令僧與作訶諫白四羯磨。為諸比丘結戒。
0364a15: 此由受用鄙事故。而行污家。由家慳惱。制斯學處。
0364a16: 乃初篇殺根本種類。若謗僧愛恚怖癡。乃妄根本
0364a17: 種類。
0364a18: 釋義　文分六節。若比丘依聚落下。明舉所為之
0364a19: 非。諸比丘當語是比丘等下。明驅擯之法。是比丘
0364a20: 語彼比丘作是語下。是非法人反謗如法僧。諸比
0364a21: 丘報言下。明諫捨謗擯。是比丘如法諫時下。乃訶
0364a22: 諫白四羯磨。不捨者下。結成違諫之罪。律云。村者
0364a23: 有四種。如上村即聚落也。城邑者屬王城者。以城盛民也。邑者。都邑也
0364a24: 周禮以四縣為都。四井為邑。家者有男有女是俗居之宅。污他家有
0364b01: 四種事。一依家污家。若比丘從一家得物。與一家。
0364b02: 所得物處聞之不喜。所與物處思當報恩。即作是
0364b03: 言。若有與我者。我當報之。若不與我者。我何故與。
0364b04: 是為依家污家　二依利養污家。若比丘如法得
0364b05: 利。乃至中之餘。或與一居士。不與一居士。彼得
0364b06: 者即生是念。當報其恩。其有與我者。我當報之。若
0364b07: 不與我。我何故與。是為依利養污家　三依親友
0364b08: 污家。若比丘依王若大臣。或為一居士。或不為一
0364b09: 居士所為者。即思當報恩。其為我者。我當供養。不
0364b10: 為我者。我不供養。是為依親友污家　四依僧伽
0364b11: 藍污家。若比丘取僧華果。與一居士。不與一居士。
0364b12: 得者作念。其有與我者。我當供養。不與我者。我不
0364b13: 供養。是為依僧伽藍污家　行惡行者。自種華樹。
0364b14: 教人種華樹。乃至受僱戲笑。如上所說。亦見亦聞
0364b15: 者此顯見聞疑性。性者實也。今可遠此聚落去。不須住此者此乃
0364b16: 驅擯之語。是比丘語彼比丘作是語大德諸比丘有愛
0364b17: 等者因如法驅擯。反生謗語。有愛謂愛念之者。當驅而不驅。有恚謂瞋恚之者。不當驅而即驅。
0364b18: 有怖謂於去者。不敢治罰。有癡謂無有智慧。有污家輩。不善分別可擯不可擯者。
0364b19: 結罪　是中犯者。若比丘依聚落住。污他家。行惡
0364b20: 行。污他家亦見亦聞。行惡行亦見亦聞。如法比丘
0364b21: 應諫此污家惡行比丘言。大德。污他家亦見亦聞。
0364b22: 行惡行亦見亦聞。大德。污他家。行惡行。可捨此事。
0364b23: 莫為僧所訶更犯重罪。若隨語者善。
0364b24: 若不隨語者。僧應作白。乃至三羯磨。捨不捨。所犯
0364c01: 輕重。皆同於上。唯異未白前反謗僧言。有愛恚怖
0364c02: 癡。一切突吉羅。
0364c03: 此戒以四緣成罪。一親近白衣住。二作污家行。三
0364c04: 心有貪瞋。四謗諫不捨。若緣不具。唯治方便。
0364c05: 兼制　比丘尼僧殘同制同學。式叉摩那沙彌沙彌尼
0364c06: 突吉羅。是為犯。
0364c07: 隨開　不犯者。若初語時捨。若非法別眾。乃至一
0364c08: 切未作訶諫前不捨不犯本罪。若與父母病人小兒身
0364c09: 婦女牢獄繫人寺中客作不犯污他家。若為三寶種華
0364c10: 樹。摘取貫華作鬘。自持供養。教人為供三寶種華
0364c11: 等。若走避恐難。跳躑坑渠。若同伴行在後。還顧不
0364c12: 見嘯喚不犯行惡行。及最初未制戒等。是為不犯。
0364c13: 會採　十誦律云。若言諸比丘隨愛瞋怖癡行。得
0364c14: 四偷蘭遮　若言有驅者。有不驅者。呵罵僧故。得
0364c15: 波逸提　若未作驅出羯磨時。言諸比丘。隨愛瞋
0364c16: 怖癡行。突吉羅。是不應約言不應約敕者。非謂棄而不諫。應當集僧
0364c17: 作白三羯磨呵諫也。
0364c18: 薩婆多毗婆沙云。凡出家人無為無欲。清淨自守。
0364c19: 以修道為心。若與俗人信使往來。廢亂正業。非出
0364c20: 家所宜　又復若以信物贈遺白衣。則破前人平
0364c21: 等好心。於得物者。歡喜愛敬。不得物者。縱使賢聖
0364c22: 無愛敬心。失他前人深厚福利　又復倒亂佛法。
0364c23: 凡在家人。應以飲食衣服供養出家人。而出家反
0364c24: 供養白衣。仰失聖心　又亂正法。凡在家人常於
0365a01: 三寶。求清淨福田。割損身肉。以種善根。以出家人
0365a02: 信物贈遺因緣故。反於出家人生希望心。破他前
0365a03: 人於三寶中清淨信敬　又失一切出家人種種
0365a04: 利養　若以少物贈遺白衣。縱使起七寶塔。種種
0365a05: 莊嚴。不如靜坐清淨持戒。即是供養如來真實法
0365a06: 身　若以少物贈遺白衣。正使得立精舍猶祗桓。
0365a07: 不如靜坐清淨持戒。即是清淨供養三寶　若以
0365a08: 少物贈遺白衣。縱令四事供滿閻浮提一切賢聖。
0365a09: 不如靜坐清淨持戒。即是清淨供養一切賢聖
0365a10: 　若有強力。欲破塔壞像。若以贈遺。得全濟者。當賣
0365a11: 塔地華果。若塔有錢。若餘緣得物。隨宜消息　若
0365a12: 有強力。欲於僧祗作破亂折減。若僧祗中隨有何
0365a13: 物。賣以作錢。隨緣消息　若僧常臘。若面門臘。若
0365a14: 有強力。欲作折減。隨此地中所可出物。以消息之
0365a15: 僧常臘即常住僧物。面門臘即現前僧物。毗婆沙中并自恣物。佛塔物。通稱為臘。未詳何義。或取以時受
0365a16: 用意。父母是福田。則聽供養　若僧祗人以為僧祗
0365a17: 役故。此則應與　一切孤窮乞丐。憐愍心故應與
0365a18: 第三分云。比丘不應為白衣剃髮。除欲出家者僧畜
0365a19: 剃髮刀。名曰戒刀。若非出家求度。豈可泛用。今時不禁。由不知律故也。
0365a20: 第四分云。比丘不應禮白衣。及白衣塔廟。不應故
0365a21: 左遶行白衣塔廟即在家人之墳墓祠堂也。故左遶者。謂有心故慢而左逆遶之。西域凡作
0365a22: 禮時。皆從右遶為順。以表恭敬也。不應與人卜占。亦不應從人卜
0365a23: 占。不應事餘種種外道法　不應誦外道安置宅
0365a24: 舍吉凶符書術　不應自作伎樂。若吹貝供養
0365b01: 塔。聽令白衣作　不應畜鸚鵡等鳥。不應畜狗律攝
0365b02: 云。為防守故。隨意養狗。不應乘象馬車乘輦輿捉持刀。老
0365b03: 病者聽乘步挽車即輩輿也。若男乘男畜也避難。聽乘象
0365b04: 馬　於聖法律中。歌戲猶如哭。如狂者。戲笑似
0365b05: 小兒　不應向暮至白衣家。除為三寶事。病比丘
0365b06: 事。或檀越相喚　常喜往返白衣家。有五過。一數
0365b07: 見女人。二漸相附近。三轉親厚。四生欲意。五或犯
0365b08: 死罪犯四棄不可救。故名死罪。若次死罪若犯僧殘前四。並初二兩篇從生。偷蘭還
0365b09: 可救。故云次死。
0365b10: 五分律云。不應以僧果餉白衣。若乞應與。
0365b11: 十誦律云。比丘有五不應行處。童女。寡婦。婦。婬女。
0365b12: 比丘尼　又有五不應行處。賊家。旃陀羅家。酤酒
0365b13: 家。婬女家。屠兒家。
0365b14: 根本雜事云。五非處不應住立。唱令家即優俳戲樂之家。婬
0365b15: 聲美色。能惑人道意也。婬女家。酤酒家。王家。旃陀羅家
0365b16: 善見律云。檀越請比丘送喪。不得去　若比丘自
0365b17: 念。我往看葬。作無常觀。因此故。我或得道果。如是
0365b18: 去。無罪。
0365b19: 根本尼陀那云。苾芻不應賣藥。若善醫方者。起慈
0365b20: 愍心。應病與樂。不得受他價直　諸雜類人既出
0365b21: 家已巳。不應顯昔時伎業。亦不得畜工巧器具
0365b22: 　若先是醫人。聽畜針筩及盛刀子袋　若先書生。
0365b23: 聽畜墨瓶。
0365b24: 此戒大乘同制。污他家即因利求利。經理白衣等
0365c01: 戒。行惡行即邪業覺觀邪命自活等戒。言僧有愛
0365c02: 恚怖癡。即謗僧戒所攝。
0365c03: 引證　緇門警訓云。但以邪心有涉貪染。為利賣
0365c04: 法禮佛。讀經斷食。諸業所獲贓賄。皆曰邪命物。正
0365c05: 乖佛化斷食者。或一七乃至七七日。禁咽絕。或唯飲水。或用糠麩。縱然忘身為眾。自無所
0365c06: 求。尚非正行。何況存貪顯異。而云苦修。此則正乖佛制也。
0365c07: 戒疏發隱云。有四正命。一深山草果。二常行乞食。
0365c08: 三檀越送供。四隨大眾食。以此四法清淨活命。無
0365c09: 所染污。
0365c10: 佛藏經云。或有比丘。因以我法出家受戒。於此法
0365c11: 中。勤修精進。雖諸天神諸人不念。但能一心勤行
0365c12: 道者。終不念衣食所須。所以者何。如來福藏難盡。
0365c13: 如來滅後白毫相中百千億分。其中一分供養舍
0365c14: 利及諸弟子。設使一切世間人皆共出家。隨順法
0365c15: 行。於白毫相百千億分。不盡其一。
0365c16: 第十三不捨惡性戒
0365c17: 若比丘惡性不受人語。於戒法中。諸比丘如法諫己巳。
0365c18: 自身不受諫語。言諸大德。莫向我說若好若惡。我亦
0365c19: 不向諸大德說若好若惡。諸大德。且止。莫諫我。彼比
0365c20: 丘諫是比丘言。大德。莫自身不受諫語。大德。自身當
0365c21: 受諫語。大德。如法諫諸比丘。諸比丘亦如法諫。大德。
0365c22: 如是佛弟子眾得增益。展轉相諫。展轉相教。展轉懺
0365c23: 悔。是比丘如是諫時。堅持不捨。彼比丘應三諫捨此
0365c24: 事故。乃至三諫捨者善。不捨者。僧伽婆尸沙。
0366a01: 緣起　佛在拘睒彌國美音長者園中。時尊者闡
0366a02: 陀惡性。不受人語。語諸比丘言。汝莫語我好惡。且
0366a03: 止。莫有所說。何用教我為。我應教諸大德。何以故。
0366a04: 我聖主得正覺故而云我聖主者。自謂佛是我家之佛也。譬如大水
0366a05: 初來漂諸草木積在一處。亦如大風吹諸草木集
0366a06: 於一處。諸大德亦如是。種種姓。種種名。種種家出
0366a07: 家集在一處。是故諸大德不應教我。我應教諸大
0366a08: 德。我聖主得正覺故。諸比丘具陳白佛。佛令僧與
0366a09: 彼作訶諫白四羯磨。為諸比丘結戒。此由惡性故。
0366a10: 遂生惱根。自損損他。制斯學處。乃初篇妄根本種
0366a11: 類。
0366a12: 釋義　文分四節。若比丘下。明惡性違教。彼比丘
0366a13: 諫是比丘下。明諫捨惡性。是比丘如是諫時下。明
0366a14: 作白羯磨。訶諫不捨者下。結成犯罪。律云。惡性不
0366a15: 受語者。不忍不受人教誨。以戒法中如法諫者有
0366a16: 七犯聚。波羅夷。僧殘。波逸提。波羅提提舍尼。偷蘭
0366a17: 遮。突吉羅。惡說諸部不言七聚。唯本律明之。於突吉羅中。開出惡說。自身不
0366a18: 受諫語者得如法諫誨之時。仍守惡性。自用戾情。不納他言。乃作不共語也。諸大
0366a19: 德莫向我說若好若惡者謂利益事不須勸喻。非利事勿相遮止。此以
0366a20: 慢不忍善言。我亦不向諸大德說若好若惡者此欲彰己巳無事
0366a21: 及人。而人亦勿以事及我。皆是遮他諫語。且止莫諫我者是預為遮止他人未出之
0366a22: 言。勿令說也。愈顯自心不忍不納。莫自身不受諫語者是教誡之詞。自
0366a23: 身當受諫語者是教授之言。大德。如法諫諸比丘。諸比
0366a24: 丘亦如法諫大德。如是佛弟子眾得增益等者此是
0366b01: 勸喻獲益之語。由互相諫故。佛弟子眾得善法增長熾盛。由熾盛故。正法得以久住世間。由正法久住故。
0366b02: 能使聖種不斷。諫謂遮無利益。教謂令獲善利。懺悔謂改往修來。
0366b03: 結罪　是中犯者。若比丘惡性不受人語餘言如上。比
0366b04: 丘應諫此比丘言。大德。莫自作不可共語。當作可
0366b05: 共語。大德如法諫諸比丘。諸比丘亦當如法諫大
0366b06: 德。如是佛弟子眾得增益。展轉相教。展轉相諫。展
0366b07: 轉懺悔。大德。可捨此事。莫為僧作訶諫更犯重罪。
0366b08: 若隨語者善。
0366b09: 不隨語者。僧應作白。乃至三羯磨訶諫。捨不捨犯
0366b10: 罪輕重。皆同於上。
0366b11: 此戒以四緣具足成犯。一稟性麤獷。二無慚慢。
0366b12: 三不忍違諫。四羯磨已巳成。若緣有闕。但結方便。
0366b13: 兼制　比丘尼僧殘同制同學。式叉摩那沙彌沙彌尼
0366b14: 突吉羅。是為犯。
0366b15: 隨開　不犯者。初語時捨。非法別眾。乃至若一切
0366b16: 未作訶諫前。若無智人訶諫時。語彼如是言。汝和
0366b17: 尚阿闍黎所行亦如是。汝可更學問誦經。若戲語。
0366b18: 疾疾語。獨語。夢中語。欲說此錯說彼。及最初未制
0366b19: 戒等。是為不犯。
0366b20: 會採　十誦律云。若諸比丘不舉不憶念。自身作
0366b21: 不共語。突吉羅。是不應約敕　舉者。比丘應語。長
0366b22: 老。汝作某罪。當發露。莫覆藏。當如法除滅　憶念
0366b23: 者。比丘應語。長老。汝憶念某時某處作如是罪不
0366b24: 此戒大乘同制。若惡性戾情。則遠捨利生。自障本
0366c01: 慧。
0366c02: 引證　第四分云。佛告諸比丘。我為汝等。說八種
0366c03: 惡馬。及八種惡人。或有惡馬。授勒與鞭。欲令其去。
0366c04: 而更觸躓不去一。或反倚傍兩轅。而不前進二。或
0366c05: 顛蹙倒地。既傷其膝。又折轅三。或更行不進
0366c06: 四。或更趣非道。破輪折軸五。或不畏御者。亦不畏
0366c07: 鞭。方便咋銜。奔突不可禁制六。或雙人立吐沫
0366c08: 七。或反蹲臥八。是為八種惡馬。
0366c09: 或有比丘。舉彼見聞疑罪。便言。我不憶我不憶一。
0366c10: 或不言犯。不言不犯。默然而住二。或言長老亦自
0366c11: 犯罪。云何能除他罪三。或言長老自癡。猶須人教。
0366c12: 而欲教我四。或說餘事答。反生瞋恚五。或不畏眾
0366c13: 僧。亦不畏犯。不受舉罪者語。便捉坐具。置肩而出。
0366c14: 不可訶制六。或左抄衣。在眾中舉手大語。乃令汝
0366c15: 等教授我耶七。或言長老亦不與我衣臥具醫
0366c16: 藥。何故教我。彼即捨戒。取於下道。至比丘所。作如
0366c17: 是言。我已巳休道。於意快耶八。是為八種惡人。如彼
0366c18: 惡馬無異。佛所慈愍。
0366c19: 附考　薩婆多論云。經中說但自觀身行。諦視善
0366c20: 不善。而律云展轉相教者。佛因時制教。言乖趣合。
0366c21: 不相違背。佛以前人心有愛憎。發言有損。若鈍無
0366c22: 智。若少聞少見。出言無補。若為利養名聞。有所言
0366c23: 說者。是故但自觀身行　若為慈心有利益。若聰
0366c24: 智利根。發言有補。若廣聞博見。有所弘益。若為利
0367a01: 益眾生。闡揚佛法者。則應展轉相教　又為新出
0367a02: 家。愛戀父母兄弟妻子。是故言但自觀身行。若久
0367a03: 染佛法力。能兼人者。則應展轉相教。
0367a04: 然此十三僧殘罪雖有救。制悔不易。例前似輕。准
0367a05: 後極重。其間有覆無覆。與夫更與本日治。或三增
0367a06: 四五。或二復加三。乃至重重稱量。展轉治法。皆於
0367a07: 作持中詳明　二十三僧殘法竟。
0367a08: 
0367a09: 毗尼止持會集卷第四
0367a10: 
0367a11: 音義
0367a12: 曠野國根本律云。時摩竭陀憍薩羅二國中間。
0367a13: 大曠野處。有五百賊。殺害商旅。由斯兩界人行
0367a14: 路絕。時影勝王聞知已巳。命大將。往彼屏除賊。其
0367a15: 將至彼。方便降伏。賊求哀請活。大將愍之。慈心
0367a16: 向彼。即於二界中間。築一新城。總集諸人。共住於
0367a17: 此。從斯已巳後。名曠野城。
0367a18: 螺髻梵志西天外道或以螺為髮。或以髮髻
0367a19: 如螺也。梵志是一切出家外道通稱。若有承用其
0367a20: 法者。亦名梵志。
0367a21: 摩尼犍大龍王摩尼正言末尼。即如意珠也。此
0367a22: 云離垢。謂龍王腦中有此珠。若人得之。毒不能害。
0367a23: 火不能燒。犍大正言犍達。此云香。梵語那伽。此云
0367a24: 龍王也。
0367b01: 佛圖即浮圖。是佛塔廟也。
0367b02: 拼音崩。
0367b03: 拘彌國西域記云。憍賞彌國。舊曰拘睒彌國。
0367b04: 訛也。中印度境。周六千餘里。國大都城。周三十里。
0367b05: 土稱沃壤。地利豐植。氣序暑熱。風俗剛強。好學典
0367b06: 藝。崇樹福善。
0367b07: 瞿師羅國此是長者名也。此翻美音。由過去世
0367b08: 作狗子時。以聲吠請辟支佛。至家供食。故生生中
0367b09: 報得好音。是長者身長三尺。佛亦化身為三尺。以
0367b10: 化彼令歸正法。西域記云。具史羅舊云瞿師羅。訛
0367b12: 窣堵波。無優王之所建立。高二百餘丈。如來於此
0367b13: 數年說法。其側則有過去四佛座。及經行遺。復
0367b14: 有如來髮瓜塔。長者因緣。根本律廣明。
0367b15: 優填王或云憂陀延。又云優陀延那。唐言出愛。
0367b16: 佛初降誕時。大地震動。普放光明。時憍閃毗國百
0367b17: 軍大王。初誕一子。見此光明。便作念云。我子福力
0367b18: 有大光明。如日初現。普照世間。宜與名曰光明。若
0367b19: 詳其王功德。於賓頭盧經廣明。
0367b20: 闡陀按薩婆多論云。又名闡那。是佛異母弟。優
0367b21: 填王妹兒。生大豪族。出家為道。多住拘睒彌國。性
0367b22: 悷自用。作種種過惡。多在此國。又云。此國是闡那
0367b23: 所生處。白淨王安一宮室。闡那母常在此中。有一
0367b24: 妹亦適此國。以是因緣。多住此國。又以此中利益
0367c01: 眾生。
0367c02: 尼拘律樹又云尼拘盧陀。此云無節。又云縱廣。
0367c03: 阿含云。其身圓正。其葉青滑長廣。子似枇把。子子
0367c04: 承蔕如柿。然其種類耐老。諸樹中最能高大者。
0367c05: 佛磔手磔音窄。磔者張也。律攝云。佛張手者。中
0367c06: 人三張手。謂佛一張手當一肘半也。五分律云。
0367c07: 修伽陀磔手者。方二尺。修伽陀此云善逝。是佛十
0367c08: 號之一號也。尺者度也。周制寸尺。唐即於周一寸
0367c09: 上增二分。一尺上增二寸。蓋周尺一尺。唐是八寸
0367c10: 五分。言二尺即唐尺一尺六寸。方與中人三張手
0367c11: 相當也。
0367c12: 沓婆摩羅子沓婆或作達婆。或作陀婆。又曰陀
0367c13: 驃。陀驃翻云主。摩羅此云力士。或云壯士。根本律
0367c14: 云。波波國中有一壯士大臣。名勝軍。大富多財。受
0367c15: 用豐足。所有貲產。如毗沙門王。雖非王種。時諸壯
0367c16: 士作灌頂法。扶以為王。後生一兒。色相端美。天然
0367c17: 淨潔。彼國之法。若天然淨潔者名實。此兒亦爾。淨
0367c18: 潔過人。復是壯士大王之子。應與立字。名實力子。
0367c19: 善見律云。沓婆是比丘名。摩羅是王名。此王子出
0367c20: 家。故名沓婆摩羅子。此大德年七歲出家。鬚髮落
0367c21: 地。即成羅漢。得三達智。具六神通。以本願故。為僧
0367c22: 差使。
0367c23: 慈地比丘是六比丘中第一惡者。於生生中。
0367c24: 與摩羅子。常為怨惡。
0368a01: 檀越或云檀那。寄歸傳云。梵云陀那底。譯為
0368a02: 施主。陀那是施。底是主。略去那字。取上陀音。轉
0368a03: 名為檀。更加越字。意道由行檀捨。自可越度貧窮。
0368a04: 羝音低。牡羊三歲曰羝。性善抵觸。
0368a05: 提婆達多略言調達。或云提波達兜。提婆翻名
0368a06: 天。達多此云授。亦云與。亦云施。三義皆一。謂父母
0368a07: 從天乞子。天授與之。故名天授。或翻天熱。以其生
0368a08: 時人天等眾心皆驚熱。是佛堂弟。阿難親兄也。或
0368a09: 云是佛從兄。身有三十相。出家誦通六萬法聚。學
0368a10: 滿十二韋陀典。十二遊經云。調達四月七日食時
0368a11: 生。身長一丈五尺四寸。
0368a12: 阿闍世此翻未生怨。母懷之日。已巳有惡心於瓶
0368a13: 沙王。未生已巳惡。故因為名。舊翻無指。生時相者云。
0368a14: 凶王。令升樓撲之。不死。但損一指。故為名也。內人
0368a15: 將護。呼為善見。涅槃經云。提婆達多語善見太子
0368a16: 言。國人罵汝。為未生怨。善見言。何故名我為未生
0368a17: 怨。誰作此名。達多言。汝未生時。一切相師占言。是
0368a18: 兒生已巳。必殺其父。是故外人悉號汝。為未生怨。一
0368a19: 切內人護汝心故謂善見。普超經云。阿闍世從文
0368a20: 殊懺悔。得柔順忍。命終入賓吒羅地獄。即入即出。
0368a21: 生上方佛土。得無生忍。彌勒出時。復來此界。名不
0368a22: 動菩薩。後當作佛。號淨界如來。
0368a23: 涕吐之身提婆達往至阿闍世太子。所以神通
0368a24: 力。飛在空中。或現身。或隱身。或現半身等說法。或
0368b01: 身出出火。或變身作嬰孩。身著瓔珞。在太子抱
0368b02: 上轉側。欶太子指。時太子阿闍世見此變恐懼。提
0368b03: 婆達知太子恐懼。即語言。勿懷恐懼。太子問曰。汝
0368b04: 是何人。答言。是提婆達。太子言。汝實是提婆達者。
0368b05: 還復汝身。尋復其身。見已巳即增信樂。太子日日將
0368b06: 從五百乘車。朝暮問訊。并增供五百釜飲食。諸比
0368b07: 丘以此因緣白佛。佛告諸比丘。汝等各自攝心。莫
0368b08: 生貪著提婆達利養也。何以故。正使太子日日如
0368b09: 是問訊供養。唯增益提婆達惡心。譬如男子打惡
0368b10: 狗鼻。而令彼狗更增兇惡。此亦如是。故佛訶責云
0368b11: 涕吐之身也。
0368b12: 四聖種一衣服知足聖種。二飲食知足聖種。三
0368b13: 臥具知足聖種。四醫藥知足聖種。婆沙論以醫藥
0368b14: 攝前三中。第四出樂斷樂修聖種。即住阿蘭若也。
0368b15: 聖者佛獨覺聲聞。彼從此生相續不斷。故名聖種
0368b16: 也。又正法名聖。此能住持。令久相續。故名聖種。
0368b17: 立十四種人羯磨即是立人作寺主。作知庫分
0368b18: 衣。乃至分粥等白二羯磨差使也。
0368b19: 不截衣音織。衛餘曰。即機頭麤者。
0368b20: 馬師滿宿馬師梵語阿濕婆。滿宿云富羅婆娑。
0368b21: 善見律云。馬師滿宿。於六比丘中。最是上座。本
0368b22: 是田夫。同作田辛苦。共相論言。我等作田辛苦。可
0368b23: 共出家。於佛法中。衣食自然。一是舍利弗弟子。一
0368b24: 是目犍連弟子。出家受具足已巳誦戒竟。五臘滿。二
0368c01: 人共議。意共同好種華等事。即往豐熟處住。婆沙
0368c02: 論云。馬宿井宿。恒造惡行。佛常教化。都不信受。佛
0368c03: 記二人。命終生龍趣中。彼亦自見。於十指端。有十
0368c04: 道水。將欲流出。便作是念。我等決定當生龍中。佛
0368c05: 復記彼二人。已巳種獨覺菩提。於當來世。定成獨覺。
0368c06: 俳說上音牌。戲也。又俳優雜戲也。又俳者樂人。
0368c07: 所為戲笑以自怡悅也。漢書云。詼笑類俳倡。詼音
0368c08: 奎。調也。
0368c09: 倡妓倡者俳也。妓者女樂也。
0368c10: 鼓簧吹貝簧者乃笙竽。管中金葉也。然笙竿皆
0368c11: 以竹管。植於匏中。而竅其管底之側。以薄金葉障
0368c12: 之。吹則鼓之而出聲。所謂簧也。故笙竽皆謂之簧。
0368c13: 小笙十三簧。大笙十九簧。竽二十六簧。長四尺二
0368c14: 寸。貝乃海中螺貝也。
0368c15: 受僱傭賃也。
0368c16: 嘯喚上音笑。蹙口而吹聲也。
0368c17: 贓賄金玉曰貨。布帛曰賄。凡非理所得財賄。皆
0368c18: 曰贓。
0368c19: 餐餐平聲。熟食也。一曰吞食。
0368c20: 闡陀此云車匿。薩婆多論又云闡那。是佛異母
0368c21: 弟。優填王妹兒。生大豪族。出家為道。多住拘睒國。
0368c22: 性悷自用。因惡性不捨。眾僧作梵罰。雜阿含經云。
0368c23: 佛般泥洹未久。闡陀詣鹿野苑中諸比丘所。而請
0368c24: 教授。諸比丘為說五蘊無常。彼未解。後於阿難所。
0369a01: 請教聞法。阿難為說法要。得聞悟證果。
0369a02: 躓音至。頓足不前進也。
0369a03: 音厥。跳走也。
0369a04: 轅音袁。車前曲木。上鉤衡者。
0369a05: 音隔。車軸也。
0369a06: 咋銜上音責。嚙也。下音。馬口中勒也。
