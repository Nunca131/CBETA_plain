0049a01: 荊南開聖院山暉禪師語錄卷六
0049a02: 住平越府圜通門人照明錄
0049a03: 嵩山首座龍光法孫宗上編
0049a04: 晚參
0049a05: 晚參僧問不受一物底人如何接待師云棒教誰折
0049a06: 乃云不與萬法為侶早須吸盡西江不與諸塵作對
0049a07: 除非推倒法座誰是言中取的誰是教外垂宗正好
0049a08: 逢茶喫茶遇飯喫飯無人處靈光獨燿破院邊體露
0049a09: 金風者箇說話最是直截若不策起眉毛赤身擔荷
0049a10: 則枉勞人事。
0049a11: 晚參僧問天地未分誰名太極師云腦後看進云鴻
0049a12: 濛既判萬象歷然誰當空無師云面前看乃云偏圜
0049a13: 互照趁去喚來且許諸方宗匠生殺全威放開掜聚
0049a14: 猶較護國門庭大眾門庭既爾且誰是當場不避鋒
0049a15: 者莫是太極先臧主向石頭城將一大臧教海迻住
0049a16: 平越十年來又將黑豆一一數盡是當場不避鋒者
0049a17: 麼雖然若無今日棒折焉知飯是米做底驀卓拄杖
0049a18: 云等閒識得沙門眼照破山河千萬重。
0049a19: 晚參文字不立義虎魂消師象迴迥旋猛獸腦裂看他
0049a20: 魯祖尋常見僧來便面壁南泉聞云我尋常向師僧
0049a21: 道佛未出世時會取尚不得一箇半箇他恁麼驢年
0049a22: 去大眾者事須具超方眼目始可到祖師門下尋箇
0049a23: 入路如其不然空嚼言語有何益哉山僧恁麼只如
0049a24: 气味相投羽毛相似底又作麼生棒頭喝下翻身去
0049a25: 終不全身落半涂。
0049a26: 晚參山色谿光裂破文殊面孔擔勞執役洩盡普賢
0049a27: 頂門見將軍身有慈有威作比丘相無喜無怒應身
0049a28: 三界踐蹋轠轢垂手四生炮燒鬻炙頭頭上章物物
0049a29: 上顯原離聲色不假求離本脫見聞何處云脫此之
0049a30: 門風若不刳骨摟髓幾盡筋力受用尟有如是古人
0049b01: 云行腳高士直須向聲色裏睡眠聲色裏坐臥始得
0049b02: 山僧把古人肝膽傾盡了也委悉麼良久云莫春行
0049b03: 秋令好。
0049b04: 晚參香嚴擊竹作聲識得半生伎倆靈雲開眼見桃
0049b05: 打失一箇疑團二人於聲色頭許他具一隻眼若
0049b06: 古佛已前不立聲色未有箇入路在雖然此話大行
0049b07: 也須三十年後。
0049b08: 晚參長老年來段聖煉凡將謂空勞心力元來有箇
0049b09: 好處適來龐居士出來贈箇頌子云十方仝聚會箇
0049b10: 箇學無為此是選佛場心空及第歸乃顧眾云誰是
0049b11: 厭第者莫是頭首知事是心空及第者麼莫是
0049b12: 內外大眾是心空及第者麼莫是拄杖拂子是心空
0049b13: 及第者麼莫是森羅萬象有情無情是心空及第者
0049b14: 麼莫是鐙籠露柱佛殿三門是心空及第者麼拋下
0049b15: 拂子云放出無毛鐵鳳馮伊為瑞為祥。
0049b16: 晚參者件事須是志固念堅言真語實可做得者家
0049b17: 種艸不然終是流俗阿師三日風雨日雨便過一生
0049b18: 何能起佛祖之道於末世邪山僧近見有一種虛做
0049b19: 模樣底說我會禪會道說我持戒修行及乎問他喚
0049b20: 甚麼是禪甚麼是道甚麼是戒甚麼是修行依舊無
0049b21: 詞可對者般死模樣底可不痛哉山僧十六七年行
0049b22: 腳見十八員知識凡相見必詞鋒相激法利為心敢
0049b23: 以虛消歲月仝一混流人不然何以有今日也兄弟
0049b24: 家既仝住須以生死事放在面前一一審究那箇是
0049b25: 生死根本那箇是成佛根本一一究得分明始不受
0049b26: 黑面老子气亦不受黑暗房子羈山僧苦苦相勸只
0049b27: 要你做高尚之流不落流俗之士與佛祖吐气扶持
0049b28: 教門良久卓杖云歸來不繫船蘆華眠自孰。
0049b29: 晚參登須彌寶王座捉虎捉龍據師子無畏床棒佛
0049b30: 棒祖正與麼時是阿誰竟界喝一喝。
0049c01: 晚參達磨老子來震旦覓箇不受惑底人不可得大
0049c02: 眾誰是不惑者莫是山僧適才堅臥不起麼乃大笑
0049c03: 云你道笑箇甚麼山僧被人催偪只得又到寶座上
0049c04: 有甚不受惑底雖然不見道事無一向。
0049c05: 晚參赤心片片則入艸求人雪刃堂堂則埽除邪見
0049c06: 所以衲僧家據一條棒接待四方佛來也打祖來也
0049c07: 打如擊塗毒鼓令人耳其聲者了無涽意以杖卓云
0049c08: 會麼便下座。
0049c09: 晚參拈拄杖卓一卓云天地仝根諸佛即是者箇拄
0049c10: 杖子萬物一體拄杖子即是者箇諸佛如此見得便
0049c11: 見一切眾生世界草木昆蟲根塵虛習天地日月乃
0049c12: 至打鼓撝劍輥毬舞笏面壁扣齒指簾張弓拓缽覆
0049c13: 舟乾屎橛麻三斤柏樹子七斤衫蘆菔頭都與者裏
0049c14: 輥作一團何有一豪苦樂一豪迷寤只是你不肯承
0049c15: 當終日不在無事甲裏便落妄想頭所以受人羅
0049c16: 籠不得自由正如諸人在者堂裏一般鼻孔既在山
0049c17: 僧手裏要教你東也與你一撦要教你西也與你一
0049c18: 撦要教你惺惺也與你一撦要教你寂寂也與你一
0049c19: 撦要教你上單下單也與你一撦要教你穿衣喫飯
0049c20: 也與你一撦要你屙菌放屎也與你一撦總是你出
0049c21: 不得所以有如此敗露。
0049c22: 晚參僧問雷轟電埽來時如何師云勘過了打進云
0049c23: 水窮山盡如何轉身師云山斷疑無路溪回別有村
0049c24: 乃云眉毛八字智者知疏頂門一關賢者不圖焦桐
0049c25: 彈松下悠然見古初。
0049c26: 晚參僧問如何是有句師云梢頭垂下進云如何是
0049c27: 無句師云七十二不逢進云如何是非有非無句師
0049c28: 云青天無隱微白雲不露頂進云如何是亦有亦無
0049c29: 句師云腳蹋滄溟水手提鐵金鞭隨後便打問杲日
0049c30: 當空時如何師云處處無私鑑僧便喝師乃打問父
0050a01: 母未生時如何師云頭指天問如何是不生不滅師
0050a02: 云一百五日又欲來問如何是佛師云頭上角未生
0050a03: 身上毛先出乃云道無明昧因無故明性離見聞由
0050a04: 離故見所以目前指著擬究即乖格外談宗欲明則
0050a05: 錯故般若無緣慮之功對緣便照正法無偏圜之柬
0050a06: 欲柬則邪倘不如斯何有頭頭盡妙物物全施猶若
0050a07: 太虛能含萬象會麼如不會今日失利。
0050a08: 晚參僧問雪覆千山因甚一峰獨露師云祇是闍黎
0050a09: 疑著問牛頭未見四祖時如何師云虎咬大蟲進云
0050a10: 見後時如何師云蛇吞鱉鼻乃云德山小參不畣話
0050a11: 海底紅塵起趙州小參要畣話山頭白浪生大眾知
0050a12: 麼有者謂者般說話總是權柄在他手裏是則也是
0050a13: 只是山僧未點首在何也若言不畣話是必也屈著
0050a14: 趙州若言畣話是必也屈著德山顧左右云有為二
0050a15: 老人出气者不妨道看。
0050a16: 晚參僧問如何是無生之旨師云卷起簾子著進云
0050a17: 祖師之機狀似鐵牛時如何師云闍黎倒退有分進
0050a18: 云恁麼則厭良為賤去也師云竹畢竟成篾乃云有
0050a19: 錯節盤根方可施利器有銀山鐵壁方可展鉗椎古
0050a20: 人恁麼大似厭良為賤不見至道無難惟嫌撿擇但
0050a21: 莫憎愛洞然明白如是則開眼便見開耳便聞有甚
0050a22: 盤根錯節有甚鐵壁銀山大眾山僧恁麼且道還有
0050a23: 便恁麼去底麼既無別轉一路去也舉傅大士夜夜
0050a24: 抱佛眠師云且莫亂統朝朝還共起師云又恁麼去
0050a25: 也起坐鎮相隨師云赤眼火柴頭語默同居止師云
0050a26: 著甚麼死急纖豪不相離師云抱橋柱澡浴如身景
0050a27: 相似師云貼肉汗縿子欲識佛住處師云狗咬枯骨
0050a28: 頭祇者語聲是師云三生六十劫大眾恁麼為你別
0050a29: 轉一路且道還諦當也無道道看。
0050a30: 晚參僧問如何是應無所住而生其心師云蘇嚕蘇
0050b01: 嚕進云如何是即心即佛師云張七也哭趙八又笑
0050b02: 進云如何是非心非佛師云趙八也哭張七又笑乃
0050b03: 云善財因無著菩薩問曰我欲見文殊何者即是財
0050b04: 曰女發一念心清淨即是無著曰我發一念心清淨
0050b05: 為甚麼不見財曰是真見文殊古人為你露者一著
0050b06: 子可為平坦坦地有甚礙著只是不肯一念回光旋
0050b07: 機自照所以不得解脫作者驢前馬後漢真可憐生
0050b08: 大眾若能於此瞥地便見三世如來天下老和尚一
0050b09: 切天人一切有情是者一念心清淨乃至佛祖所有
0050b10: 言教種種施設盡是者一念心清淨豈有差別豈有
0050b11: 兩箇大眾莫妄想向者裏覷覷看倘覷得分明不枉
0050b12: 今日在山僧門下學道一番。
0050b13: 晚參僧問知不到處切忌道著道著則頭角生大丈
0050b14: 夫須向異類中行意作麼生師云如犬吠景進云金
0050b15: 鱗透網去四海任優游便行師便打乃云適纔想將
0050b16: 起來昨日出坡不覺打入葛藤窩裏通身羈絆只得
0050b17: 盡力斬之纔堪著腳及至歸來力倦極矣忽上繩床
0050b18: 瞌睡不成又想將起來原來一大臧教也是葛藤千
0050b19: 七百則也是葛藤孔孟老莊也是葛藤諸子百氏也
0050b20: 是葛藤乃至普天匝地談玄說玅也是葛藤無有一
0050b21: 法一事不是葛藤者如要斬之使盡除非向者裏把
0050b22: 箇生來死去底頓在面前著實窮究窮究到心識不
0050b23: 行言思路絕忽地得箇轉身始是無繫縛道人其
0050b24: 或未然葛藤未有了日在。
0050b25: 晚參師召眾云見麼山僧昨夜濃睡忽見諸人各各
0050b26: 攜手入寒冰去也急欲相救背後馬郎婦點鐙不覺
0050b27: 照斷夢竟醒將起來追悔不已如今你諸人跳出也
0050b28: 未眾無對師起身云何須痴人前說夢。
0050b29: 晚參舉丹霞燒木佛話頌云正賊不驗驗旁賊諸方
0050b30: 據款判不得當年船上謝三郎原是廣南釣魚客。
0050c01: 晚參若論此事須是單刀直入更莫回顧你若根思
0050c02: 遲回不但失卻本領亦無參學眼也古人常云向威
0050c03: 音已前薦取父母未生前薦取未棒未喝前薦取未
0050c04: 出方丈時薦取言語未形時薦取豈是謾語只是當
0050c05: 人不會故古人又立種種名形種種言作種種事盡
0050c06: 是一期方便女若不會真沒奈你何時太極先臧主
0050c07: 呈偈云因師省得此宗猷了無一物繫心頭三尺鋒
0050c08: 芒如白雪十方网兩伎全休師證偈云三尺吳鉤雪
0050c09: 刃寒堂堂拓出與人看有時能勝勤王力裨海馮君
0050c10: 一劍安。
0050c11: 晚參舉石屋珙初見高峰不契萬法歸一之旨峰命
0050c12: 參及菴菴云何來珙云天目菴云有何言句示人珙
0050c13: 舉前話菴云女作麼生會珙云不會菴云此是死句
0050c14: 甚麼害熱病底教女與麼珙乃求的旨菴云有佛處
0050c15: 不得住無佛處急走過意旨如何珙又不會菴云此
0050c16: 亦是死句珙大駭師云莫道權柄在手掜聚也在伊
0050c17: 裂破也在伊好我有三十柱杖要伊喫在何故放過
0050c18: 即不可僧問如何是萬法歸一師云魏安城裏月照
0050c19: 門進云意旨如何師云六百般若一句通問如何是
0050c20: 法身邊事師云此是疊翠峰西去雲霧山。
0050c21: 晚參舉疏山倒屙因緣召眾云者便是學道利害處
0050c22: 今叢林視此事為泛常盍不知利害中复有利害在
0050c23: 女等切不可向者裏作容易直須有出身路方是學
0050c24: 者如是不但坐斷今人要津抑連古人無地安排也
0050c25: 聽吾一頌肯兮不肯全歸重三十年中看倒屙萬壽
0050c26: 便歸方丈了是非取舍竟如何。
0050c27: 晚參先達磨得大雄心印一葉東來初與梁武不契
0050c28: 乃止雒陽九年方得慧可盍大道簡易奚假繁詞所
0050c29: 以得人之晚也者箇所在若形言詮反成魔魅末後
0050c30: 雖慧可禮拜歸位已巳涉波濤付缽傳衣益為蹊徑無
0051a01: 奈今之學者不見自性卻誚宗師家不通文字殊不
0051a02: 知一落詞鋒便成窠臼一涉脣吻便落下風況公然
0051a03: 章其文言以為不傳之道可乎不見先德恐上紙墨
0051a04: 山僧見近代以金屎訣為宗門要語南華雜學使學
0051a05: 者孰讀而長老日與學者講數遍烏乎大壞吾宗自
0051a06: 斯人始余昨見天童老人中興祖道以為不承言不
0051a07: 滯句使學者究此道之原如古昔之世孰知斯人一
0051a08: 出法綱即解紐矣求道之士何由而得究竟哉山僧
0051a09: 觀金屎訣雖諸家言句中有不過借方語方便導引
0051a10: 豈有實法乎南華雜學雖文字高玅恐非性地實學
0051a11: 若以為事豈不與先宗左之邪爾輩既欲究明大道
0051a12: 不可將此作鏡體其害不細。
0051a13: 晚參若論者事本無奇玅只要把作一件事自然了
0051a14: 得生死了得生死則知目前一切竟盡成受用盡是
0051a15: 我家裏物元不曾欠少本自具足要用即用有何隔
0051a16: 礙如是簡易不能活達者盍謂事存取舍理落是非
0051a17: 背覺合塵隨物流轉即目前竟翻成障礙如今若不
0051a18: 著緊一上何時得箇解脫。
0051a19: 晚參僧問無門無善財意旨如何師云石人夜來天
0051a20: 外歸進云恁麼則兵隨令轉去也師便打問有無不
0051a21: 涉時如何師云處處催歸深夜啼進云即今事又如
0051a22: 何道師云洛伽獨鎮海門東乃云半嶺寒煙疏林宿
0051a23: 翡翠之禽萬頃秋光白菊映冰霜之月木人提攜眾
0051a24: 象石女撫掌三更若無金剛證盟幾乎灶婦笑倒所
0051a25: 以玄機獨唱貴圖作者知音玅用全施祇許上士委
0051a26: 悉故山僧法席幾處燒香數回糙破脣皮瀝盡肝膽
0051a27: 如今卻來者裏橫枕苔石獨坐高峰對谿邊楊柳日
0051a28: 往月遊共峰前麋鹿朝吟莫笑灌園蔬於竹畔鉏農
0051a29: 畝於山阿負薪歸來撥開盧頭熱燄鬻薇食罷展鋪
0051a30: 榻上蒲團諸仁者山僧既有如是自在且不涉二緣
0051b01: 一句又作麼生蟬聲不是無情甚祇為夜來時節催。
0051b02: 晚參領眾叢林三月餘本來底事未曾提若將一句
0051b03: 為君解我卻東頭你卻西顧視左右云既是本來底
0051b04: 事未曾提朝參莫請當為何事還會麼如其不會拄
0051b05: 杖子為你道去也乃擿下。
0051b06: 晚參僧問十五夜到來時如何師云一箇團團團似
0051b07: 鏡進云屏息諸緣作麼生道師云未開口前已道了
0051b08: 問如何是本分事師云十言九重不如一默問皓月
0051b09: 當空即不問即今一句是如何師便打問一切語言
0051b10: 道斷此理如何師云佛祖下手不得問皓月當空時
0051b11: 如何師云一二三乃云味道之士學無多岐祇要理
0051b12: 斷玄微事離障礙便是究竟地步若到究竟地步總
0051b13: 見得文殊普賢大人竟界釋迦彌勒遊戲竟界德山
0051b14: 臨濟施設竟界佛果玅喜闊談竟界諸大祖師受用
0051b15: 竟界若不爾玄微直是玄微障礙直是障礙文殊普
0051b16: 賢直是文殊普賢釋迦彌勒直是釋迦彌勒德山臨
0051b17: 濟直是德山臨濟佛果玅喜直是佛果玅喜諸大祖
0051b18: 師直是諸大祖師兄弟山僧今日作者語話還有見
0051b19: 得透底麼。
0051b20: 晚參僧問如何是金剛眼師云玉兔出扶桑海門最
0051b21: 先照如何是擇法眼師云當軒縣古鏡胡漢景無虧
0051b22: 如何是透關眼師云入門不舉手凡聖兩齊空如何
0051b23: 是超宗眼師云閉門閒打坐冰雪五湖消乃云古佛
0051b24: 不出世亦無有涅槃祖師不西來亦無有直指佛既
0051b25: 出世祖既西來便有許多起模畫樣或作聖見或作
0051b26: 凡情若不是未曾行腳時便有本領底人盡被他弄
0051b27: 得一場慌亂然而說得如此痛快也要具箇眼目始
0051b28: 得人亦有言不是弄潮人休入洪波裏所以你若穿
0051b29: 衣喫飯吾與女穿衣喫飯你若上單下單吾與女上
0051b30: 單下單你若惺惺吾與女惺惺你若寂寂吾與女寂
0051c01: 寂何故只為要箇打頭知尾底人。
0051c02: 晚參僧問趙州見南泉時如何師云跛驢上高見
0051c03: 後如何師云不如未見乃云沒量大人挑鐙夜坐不
0051c04: 覺坐久成勞遂致魔便打翻舊日病骨忽爾三百六
0051c05: 十骨節八萬四千毛孔一時攢促呻吟枕簟徹夜不
0051c06: 已是時盡力呼盡力喚無人應卻自慰云女哎喲不
0051c07: 繼阿箇可憐女女何不自淨其心是諸佛道恁麼也
0051c08: 只解靜處打坐不解鬧裏神通不見先宗道行於非
0051c09: 道乃合佛道邪如是知得便知黃面老子初生一手
0051c10: 指天一手指地天上天下惟吾獨尊是此病骨雪山
0051c11: 六年夜睹明星說寤得自家本命元辰是此病骨四
0051c12: 十九年演一大臧教是此病骨末後拈華示眾迦葉
0051c13: 破顏微笑是此病骨迦葉倒竿阿難斷化是此病骨
0051c14: 乃至初祖東來分皮分髓是此病骨盧行者在黃梅
0051c15: 打碓拾得箇缽盂子是此病骨馬石互顯宗趣是此
0051c16: 病骨臨濟在黃檗棒下識得佛法無多子是此病骨
0051c17: 德山於龍潭吹滅紙鐙寤得不疑之道是此病骨趙
0051c18: 州親見南泉得平常心是道是此病骨雪峰向鼇山
0051c19: 鎮上成道是此病骨諸仁者不止如是即佛佛祖祖
0051c20: 橫說豎說總是此病骨山僧今日不覺走漏祕要你
0051c21: 諸仁者於此承當去好還會麼十世古今煩惱焰無
0051c22: 邊剎海瞋怒光。
0051c23: 晚參德山棒如雨點勞而無功臨濟喝似雷奔勇而
0051c24: 無禮總不如開聖長老一味隨分所以有時煨盧打
0051c25: 坐森羅萬象無可安排有時暴背寒軒蒼苔孤石一
0051c26: 任枕席佛亦不作祖亦不為有甚閒工夫做者般蟲
0051c27: 豸所以道繼學無為閒道人不除妄想不求真良久
0051c28: 笑云適來打著永嘉心事從南方來向我道此話一
0051c29: 千來年將謂無人舉著。
0051c30: 晚參泰書記問如何是臨濟宗師云千場喝碎威音
0052a01: 面猶是時人落節機如何是溈仰宗師云義海相酬
0052a02: 非取次微中不落自分明如何是曹洞宗師云正遍
0052a03: 未立空王旨兼帶全施劫外功如何是雲門宗師云
0052a04: 鸞鳳不棲荊棘樹象王豈宿野干巢如何是法眼宗
0052a05: 師云三界已無心處用十方未露本來機記禮拜歸
0052a06: 眾乃云剛然一頓煩惱金剛泥神駭倒拔出珊瑚之
0052a07: 鞭擊碎南辰北斗。
0052a08: 晚參長裙新婦抴倒須彌赤腳波斯蹋翻滄海致令
0052a09: 娑竭龍宮帝釋寶殿零零落落無地安居走向北越
0052a10: 單那邊煩惱不已不覺山僧約住云不見道禍不入
0052a11: 家之門伊被我點著遂猛笑一聲撞入蟭螟眼裏
0052a12: 瞌睡去也見麼一聲霹靂起滿地是昜春。
0052a13: 晚參舉德山拓缽因緣畢乃頌云七佛之儀可掬大
0052a14: 賓之禮無違祇從本領行去安知時習輕肥雖正冠
0052a15: 手可倩奈嘲笑文己揮千鈞弩鼷鼠機天下叢林知
0052a16: 不知。
0052a17: 晚參舉南泉斬貓乃頌云生佛全殺理事不欺用孫
0052a18: 吳略奪趙壁師威凜凜兮莫犯圍重重兮當悲恃堅
0052a19: 城兮謀亂乘雪夜兮必期戴艸鞋兮僅脫嚴緘滕兮
0052a20: 實虧總之峰頭雲可臥任他勵精之求治。
0052a21: 佛誕日晚參手指天地目顧東西寶惜燕石增人寤
0052a22: 迷虩虩獅子吼喓喓艸蟲啼日月出時雨施瞻之仰
0052a23: 之成禍基看看雲門充狗腹斯言垂垂天下福。
0052a24: 晚參舉外道問世尊不問有言不問無言乃頌云有
0052a25: 無兩耑初非易難忽然春回剝凍消寒老騃未喻釋
0052a26: 尊重宣猶之騕裏驚帆八千如今人如今人千番百
0052a27: 番走風塵。
0052a28: 晚參舉德山見溈山語乃頌云夾複子登溈山驟虎
0052a29: 步兩廂閒默坐不顧艸艸言還手舉白拂霆靂堂關
0052a30: 牢拴不借翻身莫攀孤峰頂上呵佛祖海內何人不
0052b01: 茻鹵。
0052b02: 晚參舉德山今夜不畣話乃頌云虎猛由山龍靈由
0052b03: 淵之二蟲難犯犯則無生還批逆鱗之珠刺利叉之
0052b04: 咽自非法眼圜明與夫雪竇其孰能題姓字於陵煙
0052b05: 喝一喝下座。
0052b06: 晚參余嘗愛雲菴為人雖相去五百餘歲每見接物
0052b07: 開發語句幾如親炙今年秋退休福海閒閱羅湖野
0052b08: 錄至寂音謁無盡張公於善溪公曰昔見雲菴老師
0052b09: 於歸宗因語及兜率所謂末後句語未終而雲菴忽
0052b10: 怒罵曰此吐血禿丁脫空妄語不用信既見其盛怒
0052b11: 不敢更陳曲折然惜雲菴不知此也寂音曰相公惟
0052b12: 知兜率口授末後句至于雲菴老師真藥見前而不
0052b13: 能辦何也公駭曰雲菴果有此意邪寂音徐曰疑則
0052b14: 別參公於言下頓見雲菴用處羅湖曰噫悅能叩素
0052b15: 而不能忘其徹跡致無盡隨隋其中非寂音發雲菴
0052b16: 瞑眩之藥何能愈無盡膏肓之疾邪信宗師為人各
0052b17: 有惠利豈易測其涯涘哉高郵黃行婆病革其子拂
0052b18: 雲白曰此時如急水灘頭須要牢把著柁婆曰直饒
0052b19: 風浪險不妨信歸船遂舉手逝去士舉問先母恁麼
0052b20: 道還諦當也無山僧畣點即不到拂雲舉以示僧未
0052b21: 學學曰如此問如此畣如何承接得下烏乎語不知
0052b22: 偏正理不識倒邪為人則禍生古人豈虛發哉今天
0052b23: 下傳禪之偽莫斯人甚故山僧述寂音無盡公之激
0052b24: 揚與羅湖之所斷以著偽禪案。
0052b25: 晚參先佛慈悲示人以道了無親疏仝歸上德既明
0052b26: 德本放斯光明照明上下及四方隅而為一相男女
0052b27: 雖殊中非異見虛凝亦然無諸是非與淪六道我見
0052b28: 能除彼亦何有後之來者當如是知可為法種接人
0052b29: 天類歸於上乘不如是知總名外道是類好爭不能
0052b30: 證聖且害正法吾於此中決不授記此必滅除吾道
0052c01: 迺昌至言既爾慎之可矣。
0052c02: 晚參道本幽遠邈繼程涂非知能測非意能及然非
0052c03: 知慧不能究明非意行不能造極故瞿曇老人事不
0052c04: 獲已開箇縫隙演十二分教使人討取入路盍謂化
0052c05: 門廣大用是以淘汰五性致列祖出興葛藤如今遍
0052c06: 地矣倘是俊快之士豈肯拾取此等涕吐早向威音
0052c07: 以前取證更不回顧說甚古佛入理之門坐道場之
0052c08: 本稱大解脫大丈夫人稱高揖釋迦不拜彌勒底伎
0052c09: 倆直是無愛見取繼去來今不隨物轉不怕念起虎
0052c10: 穴魔宮以為安居淫坊酉肆以為保社脫脫灑灑乾
0052c11: 乾淨淨如高暉臨於幽谷長風遊乎太虛於諸國土
0052c12: 一棒粉碎於諸眾生一喝穿透雖文殊普賢大人竟
0052c13: 界不讓纖豪參學人只須具者般竟界始得若一向
0052c14: 文字裏求解會不但彌勒即樓至下生亦是枉然人
0052c15: 亦有言屏息諸緣乃可入道又云離心意識參出凡几
0052c16: 聖路女輩既具丈夫漢气宇不可被文字轉卻好好
0052c17: 做上一場莫只害者病痛日深日厚難以炙治又莫
0052c18: 聞此說便向靜處打坐如落空亡底外道似魂不散
0052c19: 底死人所謂枯禪默照之徒鬼窟長年打坐此玅喜
0052c20: 老人鍼砭也又莫見山僧敲床豎拂惡罵爛椎便向
0052c21: 此等上作活計謂原來禪道是者等道理如此又被
0052c22: 山僧約住不見本心真實受用也然而上來種種病
0052c23: 痛不惟兄弟家有此即從上來亦未有不害過來底
0052c24: 即如山僧害過底病痛不妨舉似女輩山僧昔曾遇
0052c25: 箇尊宿樹立法幢於夔州純以走電驅雷接待衲子
0052c26: 衲子無超師之作者斷不能得近門牆山僧不顧危
0052c27: 亡拌身挨入遂得離染此崇禎戊寅仲冬十四日也
0052c28: 越二日見箇居士喚作張沒量有入處上方丈尊宿
0052c29: 勘驗末後渠道當甚破艸鞋山僧聞之不覺猛省遍
0052c30: 體汗下至次日火盧頭致箇問問禪道佛法如何究
0053a01: 竟尊宿曰女見火盧麼山僧退身兩步便拜尊宿大
0053a02: 笑嗣後以為了事更不他求終日在寮中兀兀不動
0053a03: 及後看南泉異類中行與德山拓缽諸因緣又去不
0053a04: 得只得四五年在楚蜀間斧撥鑿索終不能透頂透
0053a05: 底中閒又不覺打入講肆支外生支蔓上引蔓如順
0053a06: 水行舟了無回轉苦哉佛馱將祖佛一段光明被文
0053a07: 墨掩卻幸夙有願力猶不能盡底去辛巳春在湖南
0053a08: 偶見張無盡居士頌曰鼓寂鐘停拓缽回巖頭一拶
0053a09: 語如雷果然只得三年活莫是遭他受記來方纔豁
0053a10: 然其後又問尊宿臨機不活時如何尊宿曰火盧頭
0053a11: 上浪滔天或拈火柴頭示曰會麼或指石頭曰看看
0053a12: 如是得聆二三十轉語山僧到此處滯情斷繼柬擇
0053a13: 心忘縱從上來老古錐玄言玅句百種淆訛一無不
0053a14: 了者卻自慶幸宿植何德乃得如斯此癸未春日也
0053a15: 六七年尊宿邊種種敗露及到江浙喫盡苦辛始到
0053a16: 得者箇田地始知真如佛性菩提涅槃四法界六相
0053a17: 義金剛王玅蓮華三摩地光明臧阿毗達麼首楞嚴
0053a18: 王及祖家拈椎豎拂入室陞堂主賓照用縱奪四喝
0053a19: 料柬偏正圜相體用廣及五家作用總不是了事處
0053a20: 大眾既不是了事處將箇甚麼學道到不疑不礙田
0053a21: 地須要一番磨洒一番痛快不然何能使滯情斷繼
0053a22: 柬擇心忘山僧不是教離了種種說處別有道理只
0053a23: 是恐被此等上換卻眼睛終不得玅所以古人云我
0053a24: 拈椎豎拂你道是說禪道佛法樹支子搖牛尾巴動
0053a25: 你便道不是也今日祇因大眾處處染著不肯向自
0053a26: 己衣線下識取異日不得益又道無真心相為枉人
0053a27: 於此門中冤屈殺人也是故不惜口業忉怛哆和染
0053a28: 汙耳孔雖如此也只是敲著東南意在西北看兄弟
0053a29: 向者裏作麼生轉便作麼生會取作麼生插入作麼
0053a30: 生擺脫若轉便得會取得插入得擺脫得則頭頭自
0053b01: 是契合也到者時節一切不待轉而自轉不待會而
0053b02: 自會豈假借得麼穿鑿得麼文字得麼作用得麼者
0053b03: 裏實求箇疑惑底竟界了不可得又何有終日塵勞
0053b04: 汩汩業識忙忙底景象來拈拄杖云說話且置只如
0053b05: 今日山僧上來所供詣實種種敗闕即不問正當與
0053b06: 麼時受用一句作麼生道峰頭潑浪千尋涌海底飛
0053b07: 塵萬道紅。
0053b08: 晚參爾有半斤秤爾八兩爾有一丈量爾十尺此法
0053b09: 眼圜明出格宗師底伎倆領眾匡徒若無是裁必也
0053b10: 東則隨風西則隨雨有甚接續慧命底分如今大眾
0053b11: 還有法眼圜明底麼我要與渠相見。
0053b12: 晚參雨落地上溼日來谿上晴好箇真如話吾徒眼
0053b13: 未明者首頌子也有體也有用也有權也有實若人
0053b14: 向者裏辨得出我不辭百里負米供養他何故者
0053b15: 樣衲子也是萬中得一。
0053b16: 晚參禾山有鼓可打德山有歌可唱道吾有劍可舞
0053b17: 祕魔有叉可擎總不如長松者裏百不會百不管但
0053b18: 只耦耕於石田蒔蔬於山圃龍泉清冽石漿甘美饑
0053b19: 則炊白飯燒青筍渴則烹雷牙鬻翠柳雖無佛法教
0053b20: 人卻有一種清閒所以道水似琉璃山似玉眼前儘
0053b21: 有許來多。
0053b22: 晚參去聖時遙而學人心術不古其來舊矣常觀曹
0053b23: 谿已還馬石而後猶以道眼未明為急務動即三二
0053b24: 十年於叢席中必欲辨明此事然後辭退向青山緣
0053b25: 水把茅盍頭尚有警曰雖得一念頓寤猶有無始虛
0053b26: 習及見前流識未盡將此除去然後乃已近日學人
0053b27: 朝入叢林莫生位望不思法眼未明而徒欲慕此虛
0053b28: 名將來何面見古人於地下乎兄弟家倘念先佛皇
0053b29: 皇鉅業赫赫宗功必立志如古人道眼一年不明一
0053b30: 年不解初心道眼十年不明十年不解初心乃至百
0053c01: 年千年亦如今日則何愁大法不獲明而寶位不獲
0053c02: 斷邪故又警曰十年五載不離叢林無人喚伊作啞
0053c03: 漢珍重。
0053c04: 晚參豎拂子召眾云者裏還見得麼若見得去江西
0053c05: 湖南一任提攜萬象撫憐赤子若見不得山僧者裏
0053c06: 有鬻有飯急將者事著實究竟不可今日也在書史
0053c07: 上翻明日也在經論上講有甚利益不見先德山窮
0053c08: 諸玄辦若一豪置於大虛竭世樞機似一滴投於巨
0053c09: 壑參學若不到此地步即將三臧五車一時背得一
0053c10: 字不遺也只是箇經臧子如來常云記持十二部伽
0053c11: 陀不如一日修無漏業如今看來此非誅心之論邪
0053c12: 兄弟家只須信去更莫遲疑時日不多光陰有限無
0053c13: 常一至噬齎莫及。
0053c14: 晚參好箇入路兄弟家為甚底不肯垂顧自去伶俜
0053c15: 辛苦可惜許三十夜到來還去講得南華麼還去講
0053c16: 得經論麼還去說得大家禪麼還去爭得是非麼到
0053c17: 者裏真似被我捉來摘卻兩邊翼恰似一枚大鐵釘
0053c18: 烏乎可不痛哉。
0053c19: 
0053c20: 荊南開聖院山暉禪師語錄卷六終
