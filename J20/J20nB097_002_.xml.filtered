0482c01: 天樂鳴空集卷中
0482c02: 山陰天鼓居士鮑宗肇述
0482c03: 靈峰蕅益沙門智　旭定
0482c04: 會稽石梁居士陶奭齡
0482c05: 秀水止菴居士王起隆　閱
0482c06: 事理融通乘戒兼急
0482c07: 有理而無事為偏小有事而無理為凡夫從事入理
0482c08: 從理得事為漸次亦名頓中漸漸中頓即事達理即
0482c09: 理是事為圓頓是故但行持戒課誦等法而不見心
0482c10: 體此有脩有為不出生死不證涅槃名凡夫有事而
0482c11: 無理也厭喧求靜棄相柝塵專尚觀空不興萬行此
0482c12: 事外之理雖出生死妄證涅槃而不見法界全體名
0482c13: 小乘有理而無事也或有持誦勤苦廣行眾善不為
0482c14: 自求或專注一法純一無雜而忽然契悟者此名從
0482c15: 事而入理也亦有稍達空理少見法身解得萬法是
0482c16: 心而力量未具習氣未除必藉持戒念誦六度萬行
0482c17: 等法對治令習氣漸薄法身漸廣分分證入者此名
0482c18: 從理而入事也此二種俱為漸次若一解千從徹法
0482c19: 源底一聞千悟獲大總持持戒破戒都是大解脫法
0482c20: 門殺生護生總屬不思議三昧鑊湯爐炭隨處安閑
0482c21: 華藏娑婆任渠變幻化無窮而了無朕跡一華開發
0482c22: 而大地全春不屬次第豈有後先法界混融誰分凡
0482c23: 聖法本如是何用功夫舉一毛頭重重無盡讚不可
0482c24: 及嘆莫能窮事亦得理亦得事理交徹亦得事理俱
0482c25: 奪亦得事理無礙亦得此係最尊最貴絕妙絕倫大
0482c26: 解脫王三昧圓頓無上法門也佛教深廣機器差別
0482c27: 若此可見圓頓之法佛祖所尚而罕遇其器故華嚴
0483a01: 經曰末世一切群生類少有欲求聲聞乘況進而求
0483a02: 緣覺者求大乘者又進而信此法者為最難是以種
0483a03: 種稱嘆罕遇其器乃今之稱圓頓者無事亦無理不
0483a04: 持戒念誦亦不習定觀空不斷煩惱無明亦不達萬
0483a05: 法根本一解千從茫無實證倣乎事事無礙實乃放
0483a06: 縱六情見脩持勤苦者笑為有漏遇觀空習定者斥
0483a07: 為小乘恣行貪慾謬飾大乘不避因果駕稱無礙以
0483a08: 持戒行善為凡小則破戒行惡反為菩薩矣恐圓頓
0483a09: 未必如是也且釋迦首傳即飲光尊者得圓頓之髓
0483a10: 無過此矣然飲光稱少欲知足苦行頭陀嚴淨毘尼
0483a11: 弘範三界未嘗聞破戒不循佛律也自阿難以至達
0483a12: 磨神光以至六祖燈燈相續馬祖百丈臨濟德山俱
0483a13: 係佛祖的骨子孫證最上圓頓法未嘗不奉戒律也
0483a14: 夫事事無礙法界本出華嚴教海深得華嚴之旨者
0483a15: 莫如杜順賢首棗柏清涼諸大士清涼則以十願律
0483a16: 身歿後有梵僧取其兩齒歸西供養稱華嚴菩薩棗
0483a17: 柏雖放曠不拘然造大論則虎擇地龍出泉夜則齒
0483a18: 頰放光晝則天女獻供其餘杜順賢首等俱係不可
0483a19: 思議自有傳記未嘗不奉戒律毀佛儀也古之圓頓
0483a20: 若此今之圓頓若彼豈逆行大菩薩超過飲光達磨
0483a21: 等而非肉眼能測耶若然則逆行菩薩何多多若此
0483a22: 而如來於華嚴會上乃嘆難得其人耶眾生無始惡
0483a23: 習濃厚若不以戒律對治則無明現行若逸馬無控
0483a24: 故初機後學必當理事兼資乘戒俱急且如來明示
0483a25: 曰雖有色族及多聞若不持戒猶禽獸夫有事無理
0483a26: 之凡夫雖未證聖尚在人天道中若理事並廢而冒
0483a27: 名圓頓詐現大心非但不脫生死必墮泥犁惡道今
0483b01: 雖輕凡夫小乘異日在鑊湯爐炭之中劍樹刀山之
0483b02: 上骨肉虀粉神識昏迷求瞬息安閒不可得況望凡
0483b03: 夫小乘哉斯時也斯報也即目前之詐現大心冒名
0483b04: 圓頓者之自取也誹毀戒律不莊嚴萬行故也噫不
0483b05: 期圓頓之害也如是。
0483b06: 斷妄想
0483b07: 天下無真主則群雄紛爭而人皆盜賊矣有真命出
0483b08: 則群雄歸附而兵革銷盜賊皆赤子也謂必盡除盜
0483b09: 賊而後天下平愚矣豈有一人獨帝皇耶今之斷想
0483b10: 念者類是妄見意識紛馳須欲除斷又錯解佛言永
0483b11: 斷無明方成佛道等句借使斷得高則墮在滅識凝
0483b12: 神無想天上低則化為土木金石空散銷沉故曰雖
0483b13: 為善因反招惡果況未必斷乎故但要心王透露則
0483b14: 意識根塵悉皆寶藏變化不測應用無方諸佛菩薩
0483b15: 以此莊嚴佛剎以此廣度眾生以此興慈運悲為普
0483b16: 賢萬行以此大作佛事為華林苑囿若欲除斷則空
0483b17: 空寂寂為枯木死灰為石人木偶天下安有此死佛
0483b18: 耶永明大師曰佛者生氣也將此活潑潑地生氣捏
0483b19: 殺以求作佛正猶斬頭覓活豈非大愚有識者務在
0483b20: 心王透露則如真命出而群雄銷永無生死之患矣。
0483b21: 妄想真如辨
0483b22: 妄想真如古來難辨任之成生死除之斷佛種學人
0483b23: 至此悉皆迷悶且古語相似者極多相違者亦有故
0483b24: 曰不入祖師室茫然趣兩頭也馬鳴曰若離於念名
0483b25: 為得入真如六祖以無念為宗又曰心性不起即是
0483b26: 大智慧光明義遍照法界義老龐曰金多亂人心靜
0483b27: 見真如性法句經曰若能心不起精進無有涯又曰
0483c01: 防意如城藏六如龜又曰無念即正有念即邪又曰
0483c02: 無心則佛道隆分別則魔軍熾如是言句似有念而
0483c03: 令人不起者永嘉曰誰無念誰無生若實無生無不
0483c04: 生喚取機關木人問求佛施功蚤晚成棗柏曰一念
0483c05: 相應一念佛念念相應念念佛又曰分別揀擇正是
0483c06: 文殊大智永明曰若欲斷念猶如治目翳者連睛珠
0483c07: 而去之又曰妄想興而涅槃現塵勞起而佛道成如
0483c08: 是言句又似即念便是而不可除斷者且俱係佛祖
0483c09: 之言孰可向背學人離之成過即之又非將何為脩
0483c10: 進法門乎夫所謂妄念者乃係不見心體意想攀緣
0483c11: 執有前境耳起信論詳說起念根由無明不覺而忽
0483c12: 生三細六麤之相故真心遂隱念念相因此為妄念
0483c13: 何稱為妄以其無體無性不真而不常住剎那生滅
0483c14: 妄執是有當體全空故稱為妄眾生無始以來生死
0483c15: 輪轉皆為此耳故佛祖種種教人離之而勿起也夫
0483c16: 所謂離者了知妄體本虛性自離者不必更離何則
0483c17: 以麤相觀之念念不住豈非離也細而觀之馬鳴所
0483c18: 謂從生滅門即入真如門其念念遷變即生滅門也
0483c19: 謂諦求色心等法十方諦求了不可得則念本無念
0483c20: 念本無念則念自離矣豈有念而可離之當此諦觀
0483c21: 初見有念即生滅門也念本無念則真如門顯矣是
0483c22: 六道眾生妄見生死而不知本無生死也既入真如
0483c23: 知念無念念自性離故知無念而見有念此即成妄
0483c24: 既知念自無念則念念無礙念念真如即此便成文
0483c25: 殊大智此時名離念亦可即念亦可離念便是即念
0483c26: 即念便是離念無二法無異時也以離念言故曰心
0483c27: 性不起即是大智光明義遍照法界義無念為宗種
0484a01: 種句意也以即念無念言故曰一念相應一念佛妄
0484a02: 想興而涅槃現等種種句意也能達心體者聞離念
0484a03: 等語即是有念等句聞有念等語即是離念等句四
0484a04: 通八達七縱八橫我為法王於法自在非虛語也如
0484a05: 大海水波即念也波相本虛全體是水則在波之時
0484a06: 即是水不必除波而見水在水之時即是波不必除
0484a07: 水而見波也乃知波即無波無波即波無波之波波
0484a08: 何礙水波不礙水則水不礙波兩既無礙則波水混
0484a09: 融互相交徹故曰水窮波末波徹水源未有無波之
0484a10: 水曾無不水之波諸有智者會波水之喻則即妄可
0484a11: 以見真如即念可以見心體又曰智海無性因覺妄
0484a12: 以成凡覺妄原虛即凡心而見佛又曰即妄即真又
0484a13: 名緣起無生會得者一以貫之本來一轍不會者隨
0484a14: 言語所轉猶如大海不見水體而唯見波相即眾生
0484a15: 唯見妄念而不見真如也若見波相本盡水體本露
0484a16: 波體本虛而全是海水即智者達妄念本盡心體本
0484a17: 露妄念本虛而全是真如也眾生日用全體是純真
0484a18: 法界惜自昧之耳若不然即念亦不是離念亦不是
0484a19: 故曰什麼也不得不什麼也不得什麼不什麼總不
0484a20: 得若兩眼豁開自離纏縛縳倘執迷而必欲除斷猶大
0484a21: 海必欲除波見水此執不破則終日在海而永昧水
0484a22: 性若無波者非大海乃溝瀆死水也縱除妄念而有
0484a23: 得力處亦非真佛活佛乃假佛死佛耳。
0484a24: 認識神為自心
0484a25: 前塵既立已巳是捏目生華復認見聞覺知為心則遂
0484a26: 認賊為子世人聞圓頓之教云本來具足直下便是
0484a27: 只要承當等語便以日用現行者為是又聞萬法無
0484b01: 體一切皆空此空亦空等語見前塵是有不可得空
0484b02: 便認能見能聞者取之無跡求之無蹤虛虛寂寂者
0484b03: 為是又聞能建立萬法一切所有都是自心所現便
0484b04: 認昭昭靈靈能知覺運動者為是佛在時已巳有九十
0484b05: 六種何況今世吾嘗聞說曰此身虛假四大緣合中
0484b06: 有常住真心不生不滅又喻如出殯開路神紙竹糊
0484b07: 成卻倩活人駝走即今四大合成紙竹所糊也真心
0484b08: 靈妙能動能轉活人駝動也又曰此心周遍法界無
0484b09: 相無形其間山河大地萬象森羅在我心中起滅我
0484b10: 此心體則寂然不動又曰四大幻質如請仙鸞乩真
0484b11: 心似神仙來附乩有形而仙無質來往無礙自在靈
0484b12: 通又曰外法實有乃係無情窒礙之物豈得是我真
0484b13: 心但法從心現境藉心生故心生法生心滅法滅若
0484b14: 除卻見聞覺知之心則迥無所有豈不斷滅故佛所
0484b15: 指者必是現前見聞知覺之心但恐執著故亦拂之
0484b16: 若弗執著必是真心以此各認一種確然不拔況又
0484b17: 聰明廣學文飾湊合妄自許可以為明心見性立地
0484b18: 成佛便乃開大口跨大步欲紹佛祖說法利生矣鳴
0484b19: 呼若果如是則佛法不值半錢何必龍宮海藏山積
0484b20: 雲屯哉試於街坊捉役夫而告曰爾有常住真心名
0484b21: 佛性者今在汝身中能見能聞能動能轉者便是此
0484b22: 身有生滅此心無生滅了此即為明心見性立地成
0484b23: 佛不用功夫則誰不領受大地眾生齊成解脫矣世
0484b24: 尊嘆為難信難解希有之法亦無謂矣洞山曰此所
0484b25: 謂馬後驢前事奈何認以為自己乎故認識神為自
0484b26: 心者佛法平沉此其最也。
0484b27: 久脩
0484c01: 未達根本起心脩行動步便錯愈走愈遠此謂此等
0484c02: 老宿脩行用功日久豈無實證予謂譬往都下者須
0484c03: 向北走渠出門便南向多行多錯與都下益遠如按
0484c04: 地圖知向北有長江有山東某處其向南者至錢塘
0484c05: 謂是長江矣至越地謂是山東矣至某處謂是都下
0484c06: 矣有識者笑之堅執以為親到實證經若干辛苦過
0484c07: 若干路途爾焉知我此久行邪路者亦有邪解邪境
0484c08: 將佛教和會遂未得謂得成增上慢楞嚴經曰一切
0484c09: 眾生不能得成無上菩提乃至別成聲聞緣覺及成
0484c10: 外道諸天魔王及魔眷屬皆由不知二種根本錯亂
0484c11: 脩習故如行邪路者若前途壅隔則亦肯回頭奈何
0484c12: 有路滔滔有境歷歷可行可翫是以難轉經教雖係
0484c13: 路程圖本然非逐路問途已巳經寧免錯走登程者切
0484c14: 須下氣細訪勿浪信途人懵懵直前乃得。
0484c15: 功夫
0484c16: 世人聞天真無作不屬功夫悉疑謗以為古人大根
0484c17: 利器尚自數十年不能了事奚況吾輩古人豈虛費
0484c18: 此力也余曰若可作可為之法孰不聞鬼公之毬亦
0484c19: 可雕天地之廣亦可度此係無可造作無從撈摸轉
0484c20: 求轉失轉急轉遲無可奈何之法千聖拱手而無計
0484c21: 較群賢恭默而絕思量是所以為難也同安曰萬古
0484c22: 碧潭空界月再三撈摝始應知趙州曰但一切處仍
0484c23: 舊又曰但能隨處安閑自然合他古轍故知古人數
0484c24: 十年但欲仍舊而不能耳此外復何求哉若道有法
0484c25: 可作有事可脩休道數十年縱經三大僧祗劫亦無
0484c26: 交涉故曰無法可得名阿耨多羅三藐三菩提然燈
0484c27: 佛即與授記也然則隨緣放曠任性坦然無作無為
0485a01: 得否曰若果薦得自知時節自能作活匿跡韜光潛
0485a02: 行密用無所不可不然又恐墮自然外道反增罪障
0485a03: 然則奚若曰只此疑處便是功夫有作固非無作亦
0485a04: 失將何為是心中迷悶決志發明即此便是參究二
0485a05: 六時中不肯放捨梗在胸中決無閑功夫理會雜事
0485a06: 如是用心則自然透徹方知脩與不脩是兩頭語方
0485a07: 曉天真無作方知舊佛新成不屬功夫本自現成也
0485a08: 故曰大疑大悟小疑小悟不疑不悟既悟之後切須
0485a09: 保護長養聖胎打成一片所謂無功之功功不虛棄
0485a10: 非是有法用功脩數十年也利根者當下達得便好
0485a11: 保護若未薦得便可起疑疑處即是脩行意識自然
0485a12: 不散今人聞天真無作不用功夫無處下手心識紛
0485a13: 飛遏伏又不是放縱又不是只要尋件事幹來做殊
0485a14: 不知八識田中栽培得個要發明的種子如火急相
0485a15: 似則自然不被世間逆順回換日久月深自然噴地
0485a16: 悟去猶如窮子雖在父舍不知己巳有出外即逃逝運
0485a17: 為即客作如何離得兩種過失忽地眼開則悉是我
0485a18: 有不必施為安坐受享矣此非天真無作不屬功夫
0485a19: 也哉故窮子家業雖是現成須要回頭認父若不認
0485a20: 父有亦同無非長者咎也故知佛法本是現成不須
0485a21: 造作故名天真自然但要具眼方得受享溈山謂仰
0485a22: 山曰不貴子行履只貴子眼正為是故也。
0485a23: 欲簡易脩行
0485a24: 末世根淺畏難欲小就而不圖大事見速利而無遠
0485a25: 志嘗有人熟楞嚴至七卷為家事所拘且精力不繼
0485a26: 求直截簡易可入道者余曰古人根器勝汝萬倍尚
0485a27: 樵棲穴處木食草衣歷盡艱辛始得高明廣大豈草
0485b01: 草輕易今君飽食煖衣游優自在一部楞嚴尚告苦
0485b02: 則十方世界中少一尊現成自在佛可補也又有讀
0485b03: 宗鏡者畏百卷之多閱數卷即輟欲求簡少易閱者
0485b04: 固知此輩根器淺劣與般若無緣在三途六道中未
0485b05: 脫在故覺範歎曰聖世愈遠眾生根劣趣慮褊短道
0485b06: 學苟簡欲安坐而得譬農夫不務耰耘而思積粟可
0485b07: 笑也。
0485b08: 功課隨見識升進
0485b09: 謝君篤志西方專心淨業每日念佛號若干以為日
0485b10: 課後有省擬輟前課予曰理隨事變事得理融理既
0485b11: 廣大事亦無礙向所失者失於知見其功課則自若
0485b12: 也今知見即開則無法不是無處不真豈淨業能留
0485b13: 礙乎譬王子與庶民同日出胎迨六根漸長學問漸
0485b14: 增他無所異特貴賤耳王子增長分分成王種庶民
0485b15: 增長分分成臣種學道者須達王種尊貴毋咎功行
0485b16: 法門也如法達誦法華三千部後於六祖發明乃曰
0485b17: 弟子已巳後不須誦經也六祖曰經有何過而不誦哉
0485b18: 今後方名誦經僧耳法達遂終身持誦不輟夫法達
0485b19: 始末一人法華前後一經初則為經所誦後則能誦
0485b20: 此經特在迷悟之分而已巳故知是則一切俱是非則
0485b21: 一切俱非溈山謂仰山曰不貴子行履但貴子眼正
0485b22: 信哉。
0485b23: 題無字話頭之始辨
0485b24: 佛祖為無上法王原無定法可說但隨時隨器應病
0485b25: 應緣解執除疑直指心性令人證外無實法也故曰
0485b26: 但明取綱宗本無實法若有一塵一法可得與汝執
0485b27: 取生解皆落天魔外道又曰若以實法與人土亦消
0485c01: 不得又曰無法可說是名說法又曰若謂如來有所
0485c02: 說者是人不解我所說義是故如來出現圓音一演
0485c03: 隨類普聞各各獲益隨其大小各得證入雙林示寂
0485c04: 自後諸宗競起互相冰炭彼土五天已巳分多種摩騰
0485c05: 入漢至晉魏六朝數百年間得道高人悉從文字悟
0485c06: 入然法久弊生俱尚文字依通遺失言外大義與本
0485c07: 分了無交涉故達磨航海掃盡支離不立文字直指
0485c08: 人心見性成佛稱教外別傳悟者以文字證之無非
0485c09: 教外別傳之旨寧有出於教外乎傳之數世其宗方
0485c10: 盛然又不能無弊俱尚識陰依通遺失別傳之旨即
0485c11: 此不立等句已巳成文字故德山臨濟曹洞雲門溈仰
0485c12: 法眼等棒喝交馳拈槌豎拂三玄三要五位君臣四
0485c13: 料簡四賓主擎叉打鼓舞笏滾毬乾屎橛須彌山之
0485c14: 類各建法幢立宗旨於斯透得乃可即心是佛方為
0485c15: 達磨子孫不然即野狐精魅自唐及宋其宗大盛然
0485c16: 又不能無弊各逞玄妙立新奇將佛祖機緣為拈古
0485c17: 為頌古為評唱致令學人將心意識穿鑿得粉碎欲
0485c18: 死人偷心而偷心益起欲活人眼目而眼目愈盲此
0485c19: 時佛祖方便無所施矣故大慧於正法眼藏之末悉
0485c20: 拈時病知大法將頹遂不得已巳教人把平日所習知
0485c21: 解得力處縛作一束拋向他方世界然後唯將一句
0485c22: 無義味話頭參究是提無字話頭之始實起於宋也
0485c23: 若不以此令渠敵住心意識則終日剌首膠盆批判
0485c24: 古今抑揚宗教臨濟德山又如何雲門曹洞又如何
0485c25: 這語是掃蕩這語是建立這語是探竿這語是肯他
0485c26: 這語是不肯如是終身學得一套子熟了便道大事
0485c27: 已巳畢大法已巳明無事可為即欲紹隆祖位自系某家
0486a01: 法派好去續入傳燈幾十幾代孫矣是以無可奈何
0486a02: 單教參提無字或乾屎橛須彌山萬法歸一之類然
0486a03: 恐正參之際更生他病故又種種指出云不可解說
0486a04: 來當不可作有無之無不可向舉起處承當不可拋
0486a05: 向無事甲裏不可向擊石火閃電光處領略不可向
0486a06: 意根下卜度但默默提究僧問趙州狗子有佛性也
0486a07: 無州云無如是種種絕其解路故稱老鼠入牛角猶
0486a08: 如狂狗慣一逐塊今乃四方八面圍住令其轉向逐
0486a09: 人若放開一線則依然逐塊亦如窮子向來逃逝其
0486a10: 父捉歸禁在寶舍日久自當認父所有家珍悉皆受
0486a11: 用若開通一竅則依然逃逝故佛祖方便教參無字
0486a12: 話頭耳當時悟入亦不可勝計然又不能無弊今世
0486a13: 提無字者太多何嘗有得打透豈佛祖方便昔是而
0486a14: 今非耶初則靈驗終則不效何也夫提究之法原係
0486a15: 無功之功後世都把功夫會卻執為實法道我能著
0486a16: 實做功夫且又不識藥病之忌是以不驗也溯而觀
0486a17: 之一大藏教在古則可用在今不可用耶在漢晉六
0486a18: 朝則靈驗在唐宋則不驗耶即心是佛在唐初則可
0486a19: 用在唐末則無用耶棒喝機緣在唐宋之間則可用
0486a20: 在南渡後不可用耶無字話頭在宋元可用在今世
0486a21: 則又無用耶果大法之有盛衰抑人根之有差別致
0486a22: 前後相違反覆若是耶噫吾知佛祖原無定法亦無
0486a23: 實法但隨時節因緣根器偏向以救時弊耳故曰如
0486a24: 將黃葉止小兒啼又曰以楔出楔又曰但除其病不
0486a25: 除其法故無量方便法門在當人用之何如耳故曰
0486a26: 執則處處瘡疣通則門門妙法若向經教上得發明
0486a27: 則靈山一會儼然未散天台南嶽即我我即南嶽天
0486b01: 台若向即心是佛處得承當則達磨即我我即達磨
0486b02: 若向棒喝機緣得悟入則德山臨濟諸老即我我即
0486b03: 德山諸老若從無字打透則趙州即我我即趙州若
0486b04: 一處透則一切處都是我宗也教也佛也法也祖師
0486b05: 也無有一法推得在別人分上既皆是我則我分中
0486b06: 有何差別也然此亦是鈍漢亦是剩句亦是死法我
0486b07: 今亦不從經教亦不從棒喝亦不逐即心是佛亦不
0486b08: 提無字話頭但見山河大地明暗色空飢飯困眠不
0486b09: 求自足棄之宛然無蹤無跡無中無邊堂堂寂寂密
0486b10: 密綿綿此個還是經教耶棒喝耶即心是佛耶諸祖
0486b11: 機緣耶趙州無字耶原來都是無事生事好肉剜瘡
0486b12: 夢中說夢耳然而不可一向也須什麼始得嘗見杜
0486b13: 順和尚有個法身頌曰懷州牛喫禾益州馬腹脹天
0486b14: 下覓醫人炙豬左膊膞上此又如何話會於此明得不
0486b15: 妨自在於此未明切莫草草且提無字話頭實始於
0486b16: 宋時今人誣在唐黃檗運公豈不謬紊夫禪師諱希
0486b17: 運係馬祖之孫百丈之嗣臨濟之父趙州之兄傳記
0486b18: 具在尋常告人曰佛與眾生唯是一心當體便是動
0486b19: 念即乖唯此一心更無微塵許法可得此心即佛學
0486b20: 人不了心上生心向外求佛此係惡法又曰縱三大
0486b21: 阿僧祗劫脩來原來祗證自佛向上更不添得一物
0486b22: 不如言下認取本法與三大劫得者無異若欲從次
0486b23: 第而得從來無次第佛如是等語令人毛豎汗流塵
0486b24: 劫疑滯當下冰消本有妙心赫然透露極呵斥做功
0486b25: 夫從次第者故門下如臨濟睦州等光耀千古五家
0486b26: 宗派於斯獨盛向後不知何人將宋時住黃檗山者
0486b27: 一段示眾語贅於心要後曰那有天生彌勒自然釋
0486c01: 迦教參趙州無字話頭從此一人傳虛萬人傳實遂
0486c02: 訛為先黃檗運公說矣且運公曰當體便是動念即
0486c03: 乖無次第佛此心即佛不如言下認取本法而後黃
0486c04: 檗乃曰那有天生彌勒自然釋迦意相矛盾今乃塗
0486c05: 糊先聖逞己已私懷欲擯天真本妙之心崇有為造作
0486c06: 之法此乃黃檗運禪師教人提無字話頭之始若運
0486c07: 公實有此語則當時門下如臨濟睦州裴相國等何
0486c08: 不掛諸齒頰錄諸傳記乎裴公所集心要何不將此
0486c09: 參諸前段而另贅於後乎且運公為趙州之兄趙州
0486c10: 未有此語豈運公預識其言而令人參之乎又豈運
0486c11: 公別無方便乃令參師弟之剩句也考其時察其言
0486c12: 斷非運公語係後人住黃檗山者之語也予恐誣先
0486c13: 聖惑後人致佛日不明大法益晦故為述佛祖出世
0486c14: 方便始末俟達者得以研覈真偽。
0486c15: 文字語言不能悟道解
0486c16: 如來應世普度群迷大開方便演無量言教從茲悟
0486c17: 入數等塵沙付囑流通人天普利然非在紙墨文字
0486c18: 中也唯應度者見六根變起都是真詮萬象流行無
0486c19: 非言教世尊睹明星而悟道從眼界入觀音達聞性
0486c20: 而圓通從耳根入香嚴從鼻香入藥王憍梵從舌味
0486c21: 入自後香嚴擊竹靈雲見桃南嶽天台悟法華晦堂
0486c22: 真淨閱語錄永嘉看維摩而發明心地圭峰讀圓覺
0486c23: 而涕泗交流是知法法可以明心塵塵可以入道故
0486c24: 曰牆壁瓦礫皆放光明水鳥樹林盡宣妙法古訓昭
0486c25: 然今有見解未透者乃曰文字語言不能悟道此人
0486c26: 不知喚何物作文字語言將何物為道而欲悟之若
0486c27: 爾則文字語言在道外而道在文字語言外乎古謂
0487a01: 道不離日用事物何獨擯文字語言在日用事物外
0487a02: 也殊不知文字語言悉從自心變起眼見色法為紙
0487a03: 墨手觸卷帙為經綸墨跡點畫為文字意識詮量為
0487a04: 語言則全是自心經教此外何處更覓文字語言哉
0487a05: 若達此旨則終日披尋而不見有紙墨文字之相如
0487a06: 膏助火益發其明言言歸自己巳句句達本宗如是研
0487a07: 窮如遍參知識矣文字有如斯利益是以天神擁護
0487a08: 諸聖讚揚佛菩薩付囑流通群弟子傳持結集海藏
0487a09: 龍宮雖龍樹之心量而不能數知豈肉眼而可思議
0487a10: 倘無利益則佛菩薩眾聖為虛設矣若橫起文字之
0487a11: 見則披讀時文字橫陳語言錯雜攢入葛藤不能悟
0487a12: 道猶患結胸者服人參而死乃戒曰人參大毒已巳親
0487a13: 受其誤不亦謬乎。
0487a14: 謗宗鏡錄
0487a15: 眾生垢重神昏欲強智淺不思深入大藏見佛祖言
0487a16: 教如山海畏力量難知反謗文字無益指宗鏡為義
0487a17: 學斥永明為小乘多見其不知量也夫宗鏡引大藏
0487a18: 圓頓之教與諸祖賢聖之言十居七八而讚述之言
0487a19: 僅二三耳若謗毀之乃謗大藏圓頓毀佛祖一切賢
0487a20: 聖也且圓照晦堂諸公何等人也皆仰之而手不釋
0487a21: 卷或恨見此書之晚今豈超過於圓照晦堂諸公乎
0487a22: 是宗鏡原不毀特毀自己巳之宗鏡耳永明不受謗乃
0487a23: 謗自己巳之真如耳佛菩薩聖賢天龍鬼神昭昭擁護
0487a24: 安可欺也彼其心不過為名利欲人歸向故立奇特
0487a25: 高峻之辨以惑之所得幾何不有報乎再請平其心
0487a26: 與永明較夫永明七歲誦法華群羊跪聽汝輩能乎
0487a27: 永明放生罹法臨刑不動汝輩稍涉逆順則若落湯
0487b01: 螃蟹矣永明九旬入定鳩鳥巢衣汝輩心神昏亂不
0487b02: 知當作何狀永明禮韶國師親承印記汝輩有何人
0487b03: 印記永明博綜三藏內外典籍洞達無遺汝輩孤陋
0487b04: 如面牆永明國王禮敬異國遙崇若飛埃過目汝輩
0487b05: 稍有小緣如蛆入糞永明日課百八事晝則放諸生
0487b06: 命說法利人夜則普施鬼食幽顯獲益汝輩飽食橫
0487b07: 眠唯圖利己巳永明說法四大天王現身擁護眾常二
0487b08: 千餘汝輩有識應鄙神鬼吐棄永明開山靈隱雪竇
0487b09: 淨慈諸名剎光明遠燭汝輩曉夜營求欲利子孫眷
0487b10: 屬永明臨化預知時至闍毘時舍利鱗砌今六百餘
0487b11: 年後猶有獲者汝輩血肉之軀他日腐敗不可名狀
0487b12: 永明冥王設像禮敬汝輩業積而不自知燄魔必不
0487b13: 輕恕若此概難盡述凡夫不藉佛祖金言般若何由
0487b14: 明苦海何由出且試讀看若無利益則斥之未晚也
0487b15: 再度尋常日用何勝事能超宗鏡不讀宗鏡但放縱
0487b16: 六情馳騁五欲攀緣外境耳究將何歸耶世傳永明
0487b17: 乃無量壽佛化現即阿彌陀佛也彌陀決不誤人誑
0487b18: 人手不釋卷而摘冥樞會要若靈源覺範諸老決不
0487b19: 惑人故予亦不自欺欺人叨叨為是說者誠非得已巳
0487b20: 矣。
0487b21: 善財參文殊
0487b22: 文殊為大智法王善財參禮既獲根本智復令遍參
0487b23: 諸友豈文殊未具一切差別智不足為善財師而令
0487b24: 其別參乎善財受教無論僧俗外道仙人男女一切
0487b25: 等眾悉依參禮學菩薩道行菩薩行以廣差別之智
0487b26: 乃得一生成辨圓滿佛果噫此可為萬古師弟之榜
0487b27: 樣矣師範如文殊不曰爾不須別參於我處足矣弟
0487c01: 子如善財不曰我已巳獲證本智何必別求也文殊無
0487c02: 人我之相善財亦不得少為足故師範當效文殊毋
0487c03: 掩人善而衒己巳長弟子當學善財博問先達充法界
0487c04: 以廣智悲則大法指日可興矣孔子之集大成豈須
0487c05: 過於孔子者集之哉大地眾生各有長處吾集取之
0487c06: 設有短者亦自省焉則無一非師無處非益故曰孔
0487c07: 子焉不學而亦何常師之有是故欲參知識必當具
0487c08: 眼不在威儀聲譽王臣擁護大眾喧攘者黃檗祖師
0487c09: 曰方今參者只在三百五百大千熱鬧處若草衣木
0487c10: 食灰頭垢面獨坐者不顧矣如善財禮五十三人僧
0487c11: 俗神仙乃至外道婆羅門長者居士童子女人甚至
0487c12: 婬女俱各獲益內具菩薩行者豈關相貌差別乎陶
0487c13: 君奭曰真仙如純陽而化為乞士雖九轉神丹必掉
0487c14: 臂不顧若見空中跨鶴者縱下鼠糞人必爭食無怪
0487c15: 也有問某大師若何予謂老宿出世宏揚各有長處
0487c16: 但當敬仰勿可擬議吾輩當以獲益為主今不憚千
0487c17: 里而訪知識者將圖實益不然縱巍巍堂堂三十二
0487c18: 相放大光明於我何與乃係彼之長也山林廛市中
0487c19: 無問僧俗乞見妓者有一言半句能開愚蒙破生死
0487c20: 此即真善知識當頂戴供養世世生生直至成佛悉
0487c21: 斯人恩德也故吾輩須圖實益毋事虛名誇我已巳親
0487c22: 近幾知識走過若干名山不知本分中依舊黑卒卒
0487c23: 地雖誇亦奚以為。
0487c24: 前塵不定
0487c25: 洞山清稟禪師靜坐一日呼侍者謂曳木者無損階
0487c26: 砌侍者出視無人又細求之乃群蟻曳蜻蜓翼緣階
0487c27: 而上覺範老人謂其靜極妙而靈知也後世有非清
0488a01: 稟侍者兼非覺範云本群蟻與蜻蜓翼耳何得謂人
0488a02: 曳木乎且曰若人問是何物當直曰群蟻曳蜻蜓翼
0488a03: 也作此見者古人呵責謂之平實頭禪見山是山水
0488a04: 是水僧是僧俗是俗大盡三十日小盡二十九無則
0488a05: 始終云無有則始終言有直問直答不可起第二念
0488a06: 定將去合將去以平常心是道為極則者此類也前
0488a07: 代如晦堂真淨東山圓悟大慧諸老曾斥此輩為依
0488a08: 草附木精靈鬼魅如盲人行路一條拄杖寸步拋不
0488a09: 得乃欲擬先德判古今難矣哉若謂目前幻境實有
0488a10: 難易則十地聖人何大地黃金長河酥酪耶琉璃光
0488a11: 觀群動無性乃見大千世界眾生如一器中貯百蚊
0488a12: 蚋啾啾亂鳴於分寸中鼓發狂鬧爾時心開得無生
0488a13: 忍若謂洞山之見為非則琉璃光不合心開得無生
0488a14: 忍矣乃至月光見水空藏見空阿那律見大千如掌
0488a15: 果如來窮盡微塵國土若洞山之見為謬則諸佛菩
0488a16: 薩悉謬矣亦如鬼見恒河為火天見琉璃人見為水
0488a17: 若據其說則鬼以天人為錯天以人鬼為錯人以天
0488a18: 鬼為錯互相非矣若執定前塵不易外法不由心變
0488a19: 則凡決為凡聖決定聖天堂是天堂地獄實地獄一
0488a20: 毫不可更易則頑然一塊死物何得隨緣幻化轉凡
0488a21: 成聖也哉如此學道都是死法墮在死水驢年未夢
0488a22: 見在若臨命終四大分離之頃請問是群蟻曳蜻蜓
0488a23: 否不知如來藏中般出什麼行境是蓋不知萬法由
0488a24: 心故前塵不定無體隨緣是蓋常見外法而不知常
0488a25: 即無常無常即常是蓋隨緣不變不變隨緣生即不
0488a26: 生不生即生是蓋真如受熏隨緣幻化故曰心為大
0488a27: 幻師幻出諸形像也妄以識見判斷古人吾恐學人
0488b01: 承虛接響故特辨之如上以俟達者。
0488b02: 物不遷論解
0488b03: 諸人爭辨此論或謂物性本虛無可遷動或謂各性
0488b04: 而住住則有法指肇公為邪見或謂萬物自遷心體
0488b05: 常寂種種異解均非論主之意蓋肇公曰傷夫人情
0488b06: 之惑也久矣目對真而莫覺又曰苟能契神於即物
0488b07: 斯不遷可知矣今不遷且置究竟以何為物若明此
0488b08: 旨則洞達天真無作緣起無生遷與不遷可不辨自
0488b09: 解楞嚴經曰一切浮塵諸幻化相當處出生隨處滅
0488b10: 盡楞伽經曰一切法不生我說剎那義初生即有滅
0488b11: 不為愚者說寂音曰以一剎那流轉必無自性故生
0488b12: 即是無生若非無生則不流轉是故契無生者方見
0488b13: 剎那故知物之不遷即法之無生也物者非心外有
0488b14: 物乃自心根塵識陰入界也佛謂阿難陰入處界地
0488b15: 水火風一切所有悉本如來藏妙真如性循業發現
0488b16: 則知生死交謝寒暑迭遷肇公所論不遷之物寧能
0488b17: 出根塵識界七大之外乎既皆如來藏所現則無體
0488b18: 無性隨緣幻化念念不停前不至後後不參前昔自
0488b19: 住昔今自住今念念不相並物物不相到各各不相
0488b20: 知新新無間運運相續剎那各住當體自寂故仲尼
0488b21: 之在川莊生之藏山悉指天真造化之妙法爾自然
0488b22: 之宗乃如來藏性本自如然隨緣幻化活潑生氣也
0488b23: 不可加毫髮擬議若稍擬議即非本妙矣凡夫不知
0488b24: 認作外法遂成生滅輪轉迷而不返小乘怖畏見無
0488b25: 始流轉故棄有趣空大乘菩薩明見自心緣起本妙
0488b26: 之宗便得隨緣自在受用無窮小乘外道妄自加功
0488b27: 欲斷不知法爾自遷豈能留住當體自寂豈可推排
0488c01: 法爾自遷豈勞排遣當體自寂豈用挽留故曰去而
0488c02: 非遣住而非留棗柏曰有功之功功歸生滅無功之
0488c03: 功功不虛棄多劫積脩終歸敗壞不如一念緣起無
0488c04: 生超彼三乘權學等見蓋為此耳學者若不達此稱
0488c05: 性隨緣一涉造作施為即係有功即生滅矣以其傷
0488c06: 殘本妙違背天真縱有受用得力亦生滅輪迴法耳
0488c07: 大乘達此無作之旨自然任運隨緣不用加功疾登
0488c08: 覺岸此即無功之功不虛棄也大心凡夫一念達得
0488c09: 則洞見法界緣起無生超彼三乘權學歷劫功用但
0488c10: 凡夫流浪已久心識粗垢習氣純熟妄見外物執有
0488c11: 遷流若細心研究有何物而可去來世尊喻旋火輪
0488c12: 極為親切如人持火以手旋轉愚人妄見一大火輪
0488c13: 智者觀之了知唯一星火譬凡夫即今妄見山河大
0488c14: 地萬法森然已去未來業報因果宛然實有智者觀
0488c15: 之不出即今一念妄自布成耳何則過去無量劫乃
0488c16: 昔日昔時前念悉已過去既去則不復來豈不空耶
0488c17: 過去既空則未來無量劫乃至後念悉屬未來豈不
0488c18: 空耶過去未來悉皆空寂則當體廓然露現者是誰
0488c19: 唯即今一念則知山河大地明暗色空一切萬法悉
0488c20: 收拾在即今一念矣若能於此一念薦得則肇公不
0488c21: 出一念肇公出不得則釋迦亦出不得釋迦出不得
0488c22: 則彌勒亦出不得乃至十方三世聖凡好醜一切等
0488c23: 物悉收拾其中矣何有物無物遷與不遷可論乎故
0488c24: 曰十世古今始終不離於當念又曰入剎那際三昧
0488c25: 若不肯於此承當了知一念現前將此希望未來祈
0488c26: 求佛果此真繫驢之橛狗啃枯骨也。
0488c27: 梁武帝為大菩薩示現
0489a01: 眾生具無量顛倒妄想佛菩薩有無量善巧方便而
0489a02: 度脫之然有正度有巧度有顯度有冥度種種不同
0489a03: 唯佛與佛乃能究盡凡夫肉眼何知釋迦八相成道
0489a04: 令見聞獲益此正度亦顯度也燄魔考掠有罪燒煮
0489a05: 烹煉令其欲枯識盡厭苦求脫恐怖發心此巧度亦
0489a06: 正度也無厭足王化無量罪人無量獄卒剝割斬截
0489a07: 令一切聞見眾生膽落魂消改惡從善此巧度亦冥
0489a08: 度也或現異類畜生能宣妙法令人開悟或現同類
0489a09: 與共同事漸令覺悟或現眷屬或現冤親種種化現
0489a10: 令其度脫或正中有巧顯中有冥總欲令一切眾生
0489a11: 離苦知真舍末歸本吾觀梁武帝所為乃巧中有冥
0489a12: 實大菩薩也當時寶誌公係觀音示現傅大士乃彌
0489a13: 勒化身豈有觀音彌勒二大菩薩久與處而梁武乃
0489a14: 為凡夫哉達磨之不相契也正欲後人以此為式而
0489a15: 悟向上之法耳且梁武以臣下倔起而為帝皇其崇
0489a16: 尚三寶所作勝事王侯以下孰能及之其為外護也
0489a17: 孰敢違背其戒殺也則宗廟以麵為犧牲其護生也
0489a18: 則斷死刑必為流涕其齋戒也日唯一餐過午不食
0489a19: 其懺悔業障洗滌冤愆也則置十卷懺文至今傳禮
0489a20: 其普度幽顯也則屢設大會水陸道場其脩福報也
0489a21: 則營寺造塔不可勝計其多聞廣學也則親講般若
0489a22: 天雨寶華其餘度生廣濟凡有為功力靡不畢具後
0489a23: 遇達磨傳佛心印則了無交涉蓋欲令天下後世悟
0489a24: 佛祖正意總不在是耳所有施為悉皆有漏所作事
0489a25: 業非實功德但為人天福報小果而已是故達磨之
0489a26: 來正與顯也梁武所為巧與冥也共成法會總普賢
0489a27: 大行也淺識生謗橫起是非邪正之見所謂管窺蠡
0489b01: 測不知海天之高大深廣耳。
0489b02: 舉世皆聖人
0489b03: 羅近谿先生謂舉世皆聖人此真得聖人大體夫世
0489b04: 尊初成正覺即曰一切眾生具有如來智慧德相但
0489b05: 以妄想執著而不證得淨名曰眾生亦如彌勒亦如
0489b06: 常不輕菩薩曰我不敢輕於汝等皆當作佛由是觀
0489b07: 之諸佛菩薩大聖大賢一體平等未嘗有我人彼此
0489b08: 之相蓋凡夫迷久卒欲會同一體平等極難信入故
0489b09: 不可以不辨夫未起念時則平等真法界無佛無眾
0489b10: 生馬鳴所謂本覺義遍照法界義也纔有念慮分別
0489b11: 情生則人我頓形彼此相現平等法界便致差違馬
0489b12: 鳴所謂不覺義又名無明也然此念慮從平等法界
0489b13: 起所有分別即分別平等馬鳴所謂一切分別即分
0489b14: 別自心從平等而起分別以分別而分別平等平等
0489b15: 即是分別分別即是平等則知眾生日用現前所有
0489b16: 分別念慮我人等相本是平等法界如是了知馬鳴
0489b17: 所謂始覺義也又曰如來知一切眾生及與己巳身真
0489b18: 如平等無別異故以有如是大方便智除滅無明見
0489b19: 本法身自然而有不思議業種種之用即與真如等
0489b20: 遍一切處故眾生日用達得彼我一體凡聖同源即
0489b21: 名大方便智除滅無明見本法身也杜順和尚曰情
0489b22: 與無情共一體處處皆同真法界張拙秀才曰光明
0489b23: 寂照遍河沙凡聖含靈共我家永明曰與三世佛一
0489b24: 時成道共十類生同日涅槃棗柏曰若以法眼觀無
0489b25: 俗不真若以肉眼觀無真不俗故己巳聖則一切皆聖
0489b26: 我凡則一切皆凡凡聖在我不在人也若見一人非
0489b27: 佛即自己亦非真佛也若見一法差別則平等光明
0489c01: 不顯現也洪覺範曰真能敬重自己佛性則於一切
0489c02: 眾生決不得生慢故敬重自己佛性即敬重一切眾
0489c03: 生能敬重一切眾生乃為敬重自己佛性若嗔恚一
0489c04: 切眾生即嗔恚自己佛性乃至若憎若愛若毀若讚
0489c05: 一切等法悉是憎愛毀讚自己佛性與彼何預故曰
0489c06: 從平等法界而起分別分別即是平等法界豈能出
0489c07: 平等法界之外乎舉世皆聖亶其然已。
0489c08: 我相
0489c09: 生死根本皆由我執我執若除誰受生死是故真為
0489c10: 生死發心學道者凡有脩為必為除我我執日空則
0489c11: 道德日著其不為生死假名學道者所有脩為必皆
0489c12: 為我我執日增則生死愈固古人曰何物為大業力
0489c13: 為大何物為高人我最高若不先察其根本以空人
0489c14: 我則所有勤苦功行福報巍崇即與我相共高大矣
0489c15: 世諦中福報大一分則我相大一分學問進一分則
0489c16: 我相增一分直至非想與大自在天其福報學問更
0489c17: 無過矣總為我執未除故成魔外此學道緊要關頭
0489c18: 不可不頻頻返照也。
0489c19: 真我
0489c20: 肇公曰天地與我同根萬物與我一體又曰會萬物
0489c21: 歸自己者其唯聖人乎張拙秀才曰凡聖含靈共我
0489c22: 家孟軻曰萬物皆備於我法眼大師曰聖人無己巳無
0489c23: 所不己巳由是觀之無我則一切皆我有我則一切非
0489c24: 我而妄執分為能所對待生死輪迴蓋眾生分中無
0489c25: 不皆我只為不知彼我遂隔猶如冰執不能融化若
0489c26: 知之者法法是我釋迦八相成道皆我也彌勒未來
0489c27: 作佛皆我也過去諸佛未來諸佛現在諸佛乃至十
0490a01: 方一切諸佛所有脩行現大神變積功累德無量福
0490a02: 智皆我也諸大菩薩廣行悲願饒益眾生皆我也乃
0490a03: 至禪天外道一切差別等類皆我也地獄鬼畜脩羅
0490a04: 一切差別業報皆我也若如是知如是了達則一肩
0490a05: 荷負全體吸盡若有毫髮非我便為能所之根鬥諍
0490a06: 之本一翳在目空華亂墜矣吾輩大心凡夫當直下
0490a07: 如是了達不然便墮邪徑譬如長者家業一切現成
0490a08: 無論巨細靡不悉備不須窮子費毫釐氣力只要承
0490a09: 認則所有家珍都是我有若稍遲疑不致逃逝便為
0490a10: 客作翻疑此是長者家業我豈敢望我亦當積累銖
0490a11: 寸辛勤剋苦然後是我已分可比長者之富設從此
0490a12: 做去即至如長者家業正眼觀來亦非現成本有之
0490a13: 業係新發造作之家故曰十地聖人說法如雲神通
0490a14: 如雨見性如隔羅縠不名真佛子蓋為不知一切皆
0490a15: 我不識真我妄起脩為勤辛累劫耳寶誌曰窮苦枉
0490a16: 經無量劫不信常擎如意珍可思也凡夫無始棄卻
0490a17: 真我妄執四大為我故成生死如棄海認漚如來方
0490a18: 便教以無我之觀令其觀出生死縱證果位亦非究
0490a19: 竟名為小乘是亦不知一切皆我不知真我故世尊
0490a20: 於涅槃會上斥之曰無我為生死有我為涅槃是知
0490a21: 真我本無我無我則真我顯現法法皆我執我則真
0490a22: 我隱覆法法非我小乘作無我觀者不知真我本自
0490a23: 無我強觀無我即偏于無我不悟真我故遭世尊斥
0490a24: 辱若達真我即無我無我乃真我博地凡夫一念了
0490a25: 知直下便同古佛故長沙曰盡大地是自己巳光明雪
0490a26: 峰曰盡大地是個解脫門佛祖如是言句盡情嘔露
0490a27: 而人尚未信請觀凡夫分中何法非我你且拈來眼
0490b01: 見色我也耳聞聲我也鼻嗅香我也舌知味我也身
0490b02: 覺觸我也意知法我也五陰六入我也十二處十八
0490b03: 界我也地我之堅礙也水我之潤濕也火我之熱性
0490b04: 也風我之鼓動也空我之虛通也見聞覺知我之粘
0490b05: 湛也識我之精明也如來藏我之根本能藏能攝能
0490b06: 生一切也大圓鏡我之平等光明也真如我之不動
0490b07: 不變無偽無雜而能隨緣也涅槃我之不生不滅寂
0490b08: 靜真體也佛性我之清淨本體也常住我之亙古亙
0490b09: 今未嘗移易也法界我之主伴交參重重無盡也法
0490b10: 身我之能建立一切也實相我之不屬有無昭然顯
0490b11: 現也佛我之靈知也法我之性德也僧我之和合也
0490b12: 毘盧遮那我之種種光明遍照也無量壽我之無始
0490b13: 無終與太虛齊壽也釋迦我之能仁也彌勒我之慈
0490b14: 也文殊我之大智也普賢我之大行也觀音我之大
0490b15: 悲也淨名我之真俗融通也娑婆我之雜穢也極樂
0490b16: 我之淨業也藥師琉璃我之光明潔徹也重重華藏
0490b17: 我之交徹融攝也天我之十善也人我之情想均等
0490b18: 也脩羅我之有福而憍慢也餓鬼我之虛詐也畜生
0490b19: 我之昏鈍無知也地獄我之破戒而業重也乃至窮
0490b20: 盡虛空遍空塵剎不可說不可說一切所有無不皆
0490b21: 我設若無我則一切皆無矣故古人曰若有一法非
0490b22: 我則誰能於我心外另置一條者既知一切皆我則
0490b23: 何取何舍何苦何樂何淨何穢本是一道平等光明
0490b24: 耳有智須當達此則無我無為無造無作一切現成
0490b25: 靡不畢具故懶瓚日本自圓成不勞機杼臨濟曰何
0490b26: 處欠缺脩補何處如是方為大心凡夫廣大心量稱
0490b27: 佛本懷紹佛家業耳吾作是說其有久積善根宿有
0490c01: 靈骨者必歡喜信受其小根劣器必疑謗以為諸佛
0490c02: 菩薩久積功德豈為我有不知凡聖同源物我一體
0490c03: 故曰十方諸佛莫不仗我威光一切異生莫不賴我
0490c04: 恩德若見毫釐非我則便立我相人相眾生相壽者
0490c05: 相縱有玄妙奇特決非真正種子愚迷不知盡大地
0490c06: 都盧是我乃立起凡聖淨穢我今脩來到某世界去
0490c07: 見某佛聞某法又道我能做得幾何功夫在蒲團上
0490c08: 靜得幾時能講得幾部經論做過幾何勝事種種賣
0490c09: 弄正眼看來都是著鬼駝了一個我相之乎者也德
0490c10: 山所謂如將一毫安置太虛巖頭所謂汝將一滴投
0490c11: 於巨壑有何交涉拋卻自己本有家珍伶俜辛苦延
0490c12: 門求乞古人又曰若人謂我與佛異者斯人即為魔
0490c13: 種故欲證佛之四德當達真我一切皆我若一切非
0490c14: 我則是誰耶故曰若無我心萬法安寄。
0490c15: 假我
0490c16: 一僧負明心達本作知我論數千言雜引諸祖言句
0490c17: 并涅槃經無我為生死有我為涅槃大意以為見色
0490c18: 聞聲無不是我以此承當為了大事予詰之曰既一
0490c19: 切皆汝所有一切且置現前我身豈為汝耶曰然據
0490c20: 汝之意豈不以吾身為汝眼中色塵所攝故為汝耶
0490c21: 曰然我若去時汝豈不成斷滅曰汝身雖去吾之見
0490c22: 性常在予笑之曰贓證現在分為兩橛矣此楞嚴經
0490c23: 中行陰空之外道常無常執也豈佛旨哉外道執為
0490c24: 一切眾生於我心中自生自死名為無常我之心性
0490c25: 凝然不動名之為常即此矣僧不能答欲知真我者
0490c26: 慎勿墮此類蘇子瞻溪聲盡是廣長舌山色無非清
0490c27: 淨身之句猶遭老宿檢點亦為是也。
0491a01: 消歸自己巳
0491a02: 皓月當空以我取之是我月耳千萬人取之千萬人
0491a03: 之月耳人為千萬而月未嘗分也以人言之則謂千
0491a04: 萬人之月亦可耳吾一人所見與千萬人無與也千
0491a05: 萬人所見亦與吾無涉千萬人不見吾之所見吾亦
0491a06: 不見千萬人之所見是謂各各不相知各各不相到
0491a07: 既不相知相到則唯在我迥然獨露耳如有盲不見
0491a08: 月則千萬人所見與彼盲人何與是故學道者唯務
0491a09: 自己巳弗咎他人乃知如來出現八相成道初在鹿苑
0491a10: 終至雙林三百餘會四十九年以我取之皆存乎我
0491a11: 與他人何與是故法華我之法華也般若我之般若
0491a12: 也方等我之方等也楞嚴我之楞嚴也華嚴我之華
0491a13: 嚴也若曰佛在世時某人得道某人證果某人於某
0491a14: 經悟入於我何與如群盲相謂曰某人於某地見月
0491a15: 某人於某時見月與群盲何與學道者不務觀己巳而
0491a16: 曰當今末法或曰我無宿根或曰此是佛法此是最
0491a17: 上一乘或曰古人如何得道如何神通作何勝業正
0491a18: 如人數他寶自無半錢耳蓋天下餘事可讓唯此大
0491a19: 事所謂當仁不讓也設生佛世時諸人悟而我未悟
0491a20: 亦虛生也今生末世諸人未悟而我獨悟即佛世也
0491a21: 盡大地人皆悟我獨未悟則盡大地人無與于我盡
0491a22: 大地人不悟而我獨悟我亦無與於盡大地人總之
0491a23: 各各不相知各各不相到也世人看佛法皆謂此是
0491a24: 佛法既云佛法與我何與佛已巳成佛何藉我看如時
0491a25: 文程墨皆為未第者設若既已巳第矣復何用哉是故
0491a26: 信知無量佛法皆為我也予嘗告人曰楞嚴中七徵
0491a27: 八辨五陰六入十二處十八界地水火風空見識漸
0491b01: 細推詳本無所有本無生處悉是如來藏妙真如性
0491b02: 阿難至此豁然大悟即自慶曰一切世間諸所有物
0491b03: 皆即菩提妙明元心豈阿難可從此悟而吾輩不可
0491b04: 從此悟耶既不能悟徒誦何為故讀佛法者當言言
0491b05: 消歸自己巳諸佛菩薩面命耳提獨為我耳切勿道此
0491b06: 是佛法推在佛分上去亦如盲人嫌皓月之不我照
0491b07: 也。
0491b08: 功德
0491b09: 持戒念誦焚香散華禮拜種種作為雖曰功德此係
0491b10: 虛偽之法生滅之本有量有邊有窮有盡非無漏真
0491b11: 實功德也法華楞嚴以六根清淨則各各有若干功
0491b12: 德不可限量不屬思議自然充足圓滿不待求之而
0491b13: 有作之而成夫六根何為清淨清淨者空也本來無
0491b14: 物本自空寂非有物可磨瑩有法可除蕩故六祖曰
0491b15: 本來無一物何處惹塵埃直指單傳即印可矣龍勝
0491b16: 曰眾生無始已巳來執成有法若頓言空聞必怖畏如
0491b17: 來方便故遮言清淨耳圓覺經曰一根清淨則多根
0491b18: 清淨乃至八萬四千陀羅尼門一時清淨是故一塵
0491b19: 見空則一切悉空一切悉空則一切悉為功德不待
0491b20: 起心動念然後為功德也故眼見色時色不可得色
0491b21: 即空矣色既空寂眼豈獨存眼色皆空識從何立三
0491b22: 處都無則本來清淨既本清淨則眼見色時豈非功
0491b23: 德乎眼色既爾鼻香亦然乃至八萬四千法門悉皆
0491b24: 清淨悉成功德故曰諸法從本來常自寂滅相則知
0491b25: 從本已巳來常自寂滅非屬今安排而方寂滅也楞嚴
0491b26: 經中漸細詳明根塵識界本來無有本無生處本來
0491b27: 空寂非因非緣亦非自然了不可得本是如來藏妙
0491c01: 真如性若有毫釐生處即非如來藏矣眾生不知妄
0491c02: 自執有故曰六為賊媒自劫家寶若頓達空即此根
0491c03: 塵悉皆寶藏馬祖大師謂大珠海慧曰自家寶藏不
0491c04: 顧拋家散走作甚麼大珠曰不知那個是海慧自家
0491c05: 寶藏馬祖曰即今言語者是汝寶藏一切具足更不
0491c06: 欠少使用自在大珠即於言下一肩荷負頓獲本心
0491c07: 故眾生日用所有根塵本來空寂悉皆寶藏蓋為不
0491c08: 知甘自塗炭且如眼見色時眼若不空不能見色亦
0491c09: 如鏡光若先有物豈能現象現象之時鏡必空寂愚
0491c10: 人見色執為實有譬諸小兒欲取鏡象類此可知故
0491c11: 知鏡體本空而顯現無竭六根清淨而照燭無窮鏡
0491c12: 光照多象而無能照之勞六根現萬法而無能現之
0491c13: 跡眾生諸佛本是同源亙古亙今本來一轍既知空
0491c14: 寂又何妨於空寂中縱橫放曠大圓鏡內自在翱翔
0491c15: 故肇公曰動即寂寂即動愈動愈寂愈寂愈動方為
0491c16: 大解脫大自在大安穩愚人不知妄見有法自生畏
0491c17: 避正夜光之暗投掩耳盜鈴者也東坡曰江上清風
0491c18: 山間明月耳得之而成聲目遇之而成色取之無禁
0491c19: 用之不竭是造物之無盡藏其庶幾乎達此者一無
0491c20: 所為任運騰騰而功德自足昧之者百般造作孜孜
0491c21: 急急而辛苦伶俜反覆之間天地懸隔有智何不思
0491c22: 焉夫萬法既空空何有量故稱無量功德念慮無從
0491c23: 思議難及故稱不可思議功德萬有歸空空不可壞
0491c24: 故稱真實功德法爾天成不假造作故稱本具功德
0491c25: 覓之無跡舍之愈彰故稱絕妙功德不見有生不見
0491c26: 有滅故稱無漏功德帝網重重卷舒自在故稱無盡
0491c27: 功德上至諸佛下及三塗橫遍十方豎通三際靡不
0492a01: 該羅具足故稱圓滿功德聲聞權學不能知外道天
0492a02: 魔不能測故稱無上最上功德也。
0492a03: 堂堂何處不毘盧凡屬有心皆可悟
0492a04: 華嚴經曰佛身充滿於法界普現一切群生前隨緣
0492a05: 赴感靡不周而恒處此菩提座古德曰毘盧本絕多
0492a06: 端相青即青兮黃即黃又曰青青翠竹真如境郁郁
0492a07: 黃花古佛心法華舉公曰觀音勢至向諸人面前大
0492a08: 作佛事若信不及郤往他方救苦利生去也由是觀
0492a09: 之則諸佛菩薩遍界現身大作佛事而凡小不知故
0492a10: 普門示現應以佛身得度者即現佛身而為說法應
0492a11: 以某身某身得度者即皆現之而為說法是知本無
0492a12: 定形但隨緣現其應度者自然舉意全彰寓目咸是
0492a13: 若其不爾則不應言佛身充滿法界也普現一切群
0492a14: 生前者含靈蠢動總是群生何獨我非群生也隨緣
0492a15: 赴感靡不周者大地眾生悉從緣起更無一法離緣
0492a16: 別有也而恒處此菩提座者法華經云諸法空為座
0492a17: 蓋指遍界現身而了無朕跡全體即空也永明曰高
0492a18: 低嶽瀆共轉根本法輪大小鱗毛普現色身三昧果
0492a19: 係具眼則普皆金色靡非佛身何所揀擇乎凡屬有
0492a20: 知直下頓達則便同古佛豈關相貌之別形服之殊
0492a21: 華嚴會上凡聖交參龍蛇雜遝故稱廣大法界無遮
0492a22: 海會各各證解脫門各各具菩薩行何嘗必其具人
0492a23: 形剃鬚髮出家苦行方入會乎故丈六金身老比丘
0492a24: 相係生滅之質分段之形乃為劣解權機而應現耳
0492a25: 毘盧遮那此為法報真佛善財參禮五十三人長者
0492a26: 居士男女外道居多而比丘之相僅兩三人耳信知
0492a27: 大法不拘相貌形服當今懷彼我之私膠僧俗之見
0492b01: 戴髮者定為外道圓頂者必是高人則世尊在日已巳
0492b02: 有淨名廣額善財龍女月上之流曾未聞以鬚髮為
0492b03: 辭而斥之也自後龐老裴公凌婆靈照等代不乏人
0492b04: 皆為千古榜樣亦未嘗見斥於馬祖石頭趙州臨濟
0492b05: 也學道者不先探取無上菩提本具大法以入毘盧
0492b06: 海會乃於漚泡幻身數莖毛髮上作活計大似夢中
0492b07: 入夢矣為比丘者當遠承靈鷲少林近踵德山臨濟
0492b08: 上光先祖下化群迷現法界身大作佛事安得於空
0492b09: 華鏡中膠柱鼓瑟耶。
0492b10: 勇猛
0492b11: 古云純剛打就生鐵鑄成乃可入道唯廣額龍女之
0492b12: 流乃可當此何則直下了知一信不退了無餘疑便
0492b13: 自言曰我是千佛中之一數並不曾慮道我日殺千
0492b14: 羊莫非業重否未曾持戒根器不淨不堪承受大法
0492b15: 否未及苦行久修以積功德否一切不顧直信是佛
0492b16: 龍女曰我獻寶珠世尊納受是事疾否舍利弗言甚
0492b17: 疾女言以汝神力觀我成佛復速於此亦未嘗疑我
0492b18: 是女身莫非垢穢非法器否龍馬畜生非人天道否
0492b19: 年始八歲非耆宿否直下信入便同古佛此二人者
0492b20: 真正勇猛可為萬古標榜豁人逡巡畏縮之念故曰
0492b21: 學道須是鐵漢著手心頭便判直取無上菩提一切
0492b22: 是非莫管又曰但知今日是何慮昔年非學道者決
0492b23: 當取法乎此切毋疑畏我今未可且待來生也。
0492b24: 偽勇猛
0492b25: 直見自心更無外法此心即佛無纖介疑滯諦信堅
0492b26: 牢一往不退如廣額龍女此真正勇猛也其不見自
0492b27: 心者亦效勇猛乃矯情立異或漫自許可或一切不
0492c01: 受或直行直撞或曉夜劬勞或高聲唱誦或夜行山
0492c02: 頂都將四大識神安排造作認為勇猛此魔道也昔
0492c03: 有友曉夜高聲念佛時望翕然值數員老宿印過予
0492c04: 切疑之後不數載竟入魔道由此觀之可不寒心法
0492c05: 句經曰若起精進心是妄非精進但能心不起精進
0492c06: 無有涯黃檗和尚曰道人當如癡如愚方有相應分
0492c07: 顏子簞瓢陋巷怡然樂道不違如愚孔子稱其好學
0492c08: 真勇猛真好學者但在明心不假外貌也若外現許
0492c09: 多威儀而不務明自心者決非真正種類自然流入
0492c10: 魔道彼魔道福業豈非從偽勇猛而得者耶。
0492c11: 魔因
0492c12: 心有所重即為魔因何則於空寂平等中有依倚執
0492c13: 著故也楞嚴經中五十種魔皆起於自心有愛樂趣
0492c14: 向以成故曰心愛圓明心求善巧心愛神通心愛長
0492c15: 壽種種生著則許多功行悉成魔事若徹見自心本
0492c16: 來空寂本來平等則取舍俱喪情執皆亡魔法魔因
0492c17: 從何而有縱日與天魔外道嬉戲何礙於平等空寂
0492c18: 所謂如風吹光如刀斷水魔王欲覓如來起處不得
0492c19: 有以也魔佛之分本無其種若見自心則無處不佛
0492c20: 而魔即是佛昧郤自心則無物非魔而佛即為魔故
0492c21: 曰能向異類中行始得又曰但能入佛不能入魔學
0492c22: 道者欲除魔事先悟自心自心不悟則八識田中必
0492c23: 有依倚趣向之病急當照之如世俗中有所偏重即
0492c24: 名為累或好名好利或好勇好色如是乃至種種好
0492c25: 樂終身各為所累於事為上縱收拾得十分周匝到
0492c26: 底敗壞必歸於此彼不求悟心而好佛者乃為佛所
0492c27: 累矣老龐曰縱生極樂國原在鐵圍城可不深省焉。
0493a01: 見病
0493a02: 巍巍古佛蕩蕩毘盧絕終始而亙古今無方所
0493a03: 空界人人具足個個圓成但為不知而隔於見耳昧
0493a04: 之者固弗是道知之者不直下了達乃立種種見識
0493a05: 以求之何異於方木逗圓孔一毫置太虛故三祖曰
0493a06: 不用求真唯須息見棗柏曰凡聖一真唯存見隔見
0493a07: 在即凡情亡即佛又判法華經中龍女成佛云權學
0493a08: 三根自將見隔迷自實法反稱為他不知躬己巳本自
0493a09: 如斯全處宅中猶懷滯見云何界外懸指僧祗此見
0493a10: 不離定乖永劫回心見謝方始舊居何如今時滅諸
0493a11: 見業徒煩多劫苦困方與佛同三乘權學之徒自生
0493a12: 見障以成束縛隔絕若肯直下滅此見業則與龍女
0493a13: 剎那成佛無異故曰回心見謝方始舊居亦如窮子
0493a14: 初到父舍即時認父則一朝富貴弗差毫末何必二
0493a15: 十年中運糞方始承認是亦下劣之想貴賤之見為
0493a16: 隔也故謂之見剌舍利弗自歎曰同共一法中而不
0493a17: 得斯事又曰常在於其中經行及坐臥學道者不知
0493a18: 此乃起種種別見凡聖淨穢佛法之見人我有無見
0493a19: 是非始終見差別下劣見殊勝喧靜見帶此見下而
0493a20: 以求悟道縱千佛出頭亦未解脫在。
0493a21: 便是介歇
0493a22: 莫晴虹嘗謂吾於四字終身受用不盡四字者何乃
0493a23: 曰便是介歇便是介歇者秀州鄉語所謂只得如斯
0493a24: 也於日用中遇逆順境界無迴避處則順受曰只得
0493a25: 如斯故蚤得世念灰冷參究宗乘探索淵微留心本
0493a26: 分晚年德望日隆皆稱道者羅近谿嘗見人有過眾
0493a27: 所擯棄公但曰怪他不得故見舉世皆是聖人與唐
0493b01: 虞無異陽明之道於斯大顯予謂二公皆用四字簡
0493b02: 而捷易而明足可為後世師法一則恕己巳一則恕人
0493b03: 恕己巳則無入而不自得無處不可從容雖地獄三塗
0493b04: 亦若也恕人則無物不可容納無人不是聖賢雖調
0493b05: 達六群亦若也故孔子曰有一言而可以終身行之
0493b06: 者其恕乎初學由之則心體廣大度量寬宏動止安
0493b07: 詳氣質和順智慧明利習氣自銷不易凡身運運登
0493b08: 於佛地何須勤苦分分證入真如故曾子以忠恕證
0493b09: 道真徹上徹下之言。
0493b10: 欲通文理
0493b11: 義理非語言不顯語言非文字不傳是文字即語言
0493b12: 而語言即義理得義理者則不見有語言文字之相
0493b13: 通語言文字者或未必達義理也今之學佛法者皆
0493b14: 為文理不通捨內典而讀書史豈不愚甚何不以讀
0493b15: 書史之功轉讀楞嚴宗鏡耶彼書史文理通日吾之
0493b16: 內典文理有不通乎縱未通透亦乃僧家本分八識
0493b17: 田中般若種子已藏蓄之將來受用自然可坐而待
0493b18: 彼為此者蓋亦不達佛意不善發心無遠大之志欲
0493b19: 速見小故耳佛祖之意本欲令其達義理而出生死
0493b20: 何以文字為故發心者直欲探取無上菩提見言外
0493b21: 之旨而讀之縱遲鈍者經萬遍後管教釋迦達磨無
0493b22: 量聖賢如指掌握若文理通透烏足道哉急急於登
0493b23: 高座揮麈尾作野干鳴者一任將九經十七史從頭
0493b24: 去讀也。
0493b25: 
0493b26: 
0493b27: 天樂鳴空集卷中終
0493c01: 　秋岳居士曹溶助刻天樂鳴空集中卷奉薦
0493c02: 顯考誥封文林郎河南道監察御史約齋府君
0493c03: 　早生安養者
