0508b01: 黃蘗無念禪師復問卷之二
0508b02: 語溪參學比丘明聞刪訂
0508b03: 復鄒司寇南皋
0508b04: 不審年來己巳躬造詣何如僧數十年苦辛搬盡欲求
0508b05: 個知命者佐助吾宗終無適願公天姿卓異膽志超
0508b06: 群正足勝任此段因緣柰聰明太煞多被見解陰魔
0508b07: 瞞過於般若本心不能觸動先哲斥為認賊作子者
0508b08: 是也若據本位中一切覺知全無交涉但起絲毫覺
0508b09: 知即劫家珍之賊非本覺主人也然覺知者但方便
0508b10: 權名耳豈覺更有覺知更有知中間更容誰分別是
0508b11: 覺非覺是知非知耶如翁自南皋豈更向人道我是
0508b12: 南皋這場事惟翁堪任且人生得失興衰猶若一夢
0508b13: 惟死生大事乃永劫無盡功勳安有大過量人肯草
0508b14: 草苟圖自印而已況浮世事無有盡期扶世擔子挑
0508b15: 來已極亦當放下圖個輕安出世一法最緊要事急
0508b16: 忙下手打教淨盡畢此殘緣分明落處三界出沒無
0508b17: 復滯礙入凡不卑入聖不尊佛界魔宮隨意自在雖
0508b18: 然親證始得切忌相似。
0508b19: 復劉金吾延伯
0508b20: 學道得力處在臨機不亂所以然者只是平常看得
0508b21: 幻妄破如用兵法臨陣遇敵彼此兩忘橫衝直撞取
0508b22: 無不勝足下天資超卓邇來妙用神鬼莫測真為學
0508b23: 之得力也正是口說無憑做出便見足下雖信此段
0508b24: 因緣不假功用但少竿頭再進耳此處若不抖擻精
0508b25: 神嚗地一斷突出本地光輝是所謂無明窟裏出活
0508b26: 佛解脫坑中入死人是也深惟珍重。
0508b27: 又
0508b28: 接來教令某毫髮悚然就是釋迦老子在靈山會上
0508b29: 四十九年覓個無事的人不得末後拈花示眾止有
0508b30: 迦葉覷透此意不料公當下省會直超百千萬劫可
0508c01: 見長公具眼說公聰明直取法王首真不偶然也閻
0508c02: 家老子原是自己日用善善惡惡的心既無此心又
0508c03: 有誰喫鐵棒驢胎馬腹即日用中妄求取捨如意的
0508c04: 心既無此心臨機應變如架上洪鐘大扣大應了無
0508c05: 形相可得只這著子盡大地人不省只在幻得幻失
0508c06: 處顛顛倒倒縱求得功名蓋世見超今古全不得受
0508c07: 用不但不得受用且造幻業去受幻報豈不哀哉公
0508c08: 既大醒方敢說這話。
0508c09: 復岳司馬石帆
0508c10: 自獲命以來數十年江海奔馳欲覓一知命者擔荷
0508c11: 此事為報先德柰近時學道者不具本眼盡被邪宗
0508c12: 誘入他窟並不遺半個過量丈夫迴頭返腦向自己
0508c13: 腳跟下推窮一向只去倚墻靠壁攀為己有眼空一
0508c14: 切無知之流信以為實互相引證秘為極則快事殊
0508c15: 不知大家牽入火坑去也真為可憐憫者設有知者
0508c16: 亦只得緘口坐視而已僧一見足下傾施肝膽顧如
0508c17: 骨肉非曩劫道緣曷能值此且喜公已具智慧眼金
0508c18: 剛骨篤信有此研究益切真吾法中瑞相也老朽往
0508c19: 返千餘里受風水顛危不啻萬狀得足下悉為我酬
0508c20: 謝盡也足下造詣已純但須弱竿再進勿容見解滯
0508c21: 絆識情瞥起急用金剛慧劍鏟教淨盡不被有賊誑
0508c22: 亂要見有賊麼只這參學人于四威儀中究取明辨
0508c23: 的于古德章句上追求的于自己意根下卜度的覺
0508c24: 有滋味有透悟有玄妙人所不知己獨知之有所得
0508c25: 者便是先德斥此荼毒鼓喻眼著迸睛耳著塞聞臭
0508c26: 著鼻裂味著舌爛觸著身摧意著顛癡於六根門途
0508c27: 相逢總教遭他誅戮於此不可不慎既識得渠面目
0508c28: 再勿使他酷毒抖擻精神豎起脊梁看如何便得不
0508c29: 遭他手如是追如是究如是逼纔有好事到來隨疾
0508c30: 驅向他方世界畢竟造到個力盡氣微處橫不是直
0509a01: 不是提不起放不下渾無巴鼻亦不得生大憔悴愈
0509a02: 惱愈急時忽然迸破關捩子伸手摸著鼻孔始知令
0509a03: 郎元從翁出有甚奇特百萬繩索霎時頓斷實證如
0509a04: 斯田地正好借幻世為砂石磨琢自己鋒利隨緣了
0509a05: 卻殘庚緣盡分明落處至囑至囑。
0509a06: 復左督院心源
0509a07: 遠承翰召何感如之僧平生溫飽自適別無所長何
0509a08: 辱名公大誨海內真學道者零落如辰星此際豪傑
0509a09: 皆流入氣魄名障中可嘆也惟貴省之風不變一二
0509a10: 大老尚肯以此事作家常茶飯著實參究此便是彌
0509a11: 勒內院矣聞臺下常住雲門從姑間僧不勝神往正
0509a12: 法寂寥無如今日安得跛阿師復出欲打殺瞿曇以
0509a13: 報佛恩也臺下想是雲門後身故扶持正法藏廣布
0509a14: 大法雨令有情無情同成佛道諸佛出五濁惡世真
0509a15: 不虛也然眾生雖各具本性不得時雨終不發生望
0509a16: 公以當日靈山付囑捨身弘法無似戒禪師作東坡
0509a17: 嘮嚷一生令空過也想公必不深訝惟堅固道心千
0509a18: 里猶如覿面矣。
0509a19: 復董太史思白
0509a20: 適窺學問已造窮崖只欠撒手幸念時不待人猛於
0509a21: 百尺竿頭憤進一步突出元身歷劫煩惱無明當下
0509a22: 冰消瓦解自是乘般若力勿忘本願正好垂手入廛
0509a23: 于太平盛世大建鑪錘煆得出一兩個鐵面無情漢
0509a24: 續佛慧命以示後昆使世出世法悉賴劻佐佛道王
0509a25: 道不無梁棟方同千古聖賢以宇宙為家物我一體
0509a26: 憂人之憂樂人之樂苟一物不得其所如箭入心夢
0509a27: 寤無暇安者今此法門危如壘卵誠難挽濟惟居士
0509a28: 立地推倒須彌吞卻器界舉足下足無心外法方是
0509a29: 借王道而顯家風真出窟獅子也。
0509a30: 復汪司馬靜峰
0509b01: 幾欲扶筇躬聆教益柰不果所願但遙望道風而已
0509b02: 時臨像季正法凋摧慧宗一脈寥寥幾絕海內法席
0509b03: 不無然不免殊途異轍居士夙植般若親承授記降
0509b04: 生末法拯救群迷正慧命懸絲之賴耳所慮流光易
0509b05: 邁天意人情變無常度事在燃眉寧容緩滯惟妙運
0509b06: 玄機與大地眾生抽釘拔楔使參禪者毋沉妄見念
0509b07: 佛者了悟唯心言唯心者別無淨土可生若有可生
0509b08: 又是頭上安頭反添翳障心土既淨人境兩空又有
0509b09: 誰作彼此去來之相果然猛省盡大地是無生處處
0509b10: 成極樂國矣欣厭總是自性三昧纔不辜居士夙世
0509b11: 正因生平造詣也。
0509b12: 復黃司馬季主
0509b13: 世人讀佛書柰何不識題目佛明說了義人反執義
0509b14: 玅湛總持是空名萬事都是自己只因執著為實被
0509b15: 他障卻真空忽爾猛省不求人知不顯己會方是了
0509b16: 事漢如安老讀楞嚴一見便休更不擬議這便是看
0509b17: 經了事的樣子惟居士功夫密切摻履有年秉金剛
0509b18: 劍斬斷葛藤直蹈妙湛總持物我不動田地內無奇
0509b19: 解外絕淆訛俗士庸流對面難識到此始信十世古
0509b20: 今始終不離于妙湛無邊剎海自他不隔于總持迷
0509b21: 也是妙湛總持悟也是妙湛總持佛之出世達磨西
0509b22: 來得喪窮通天翻地覆總不出妙湛總持耳恁麼省
0509b23: 力誰肯向腳跟下驀地覷破截卻知解如見贓殺賊
0509b24: 不生憐憫今時學者柰何離不了元字腳若從冊子
0509b25: 上領解的問他已躬下事便將冊子上話來抵對若
0509b26: 是識見領覽的問著便將識見抵對若又與他拈卻
0509b27: 便道黑漫漫地怎生是好殊不知黑漫漫處正是鬼
0509b28: 神覷不著處三世諸佛安身立命處從上老宿說滿
0509b29: 天下無口過處惟有居士斷絕所知通身妙湛所以
0509b30: 居鄉數年亦無人識不被得失遷動方與傅大士把
0509c01: 手共行不能時領清誨是所恨耳。
0509c02: 復蔣文選蘭居
0509c03: 來書云百尺竿頭腳軟不能更進只得罷了做佛做
0509c04: 驢只是一樣觀公意儘可罷休何也一切教典悉曉
0509c05: 會得當機妙用亦不費力一切淆訛使我不疑諸世
0509c06: 間法瞞渠不過儘自受用只難免閻老子鐵棒日用
0509c07: 伶俐分曉機變解會就是喫鐵棒的從無量劫來把
0509c08: 主人引入輪迴六道逞嘍囉弄精魂都是他要得出
0509c09: 離生死除非沒分曉絕理路前無村後無店傍無巴
0509c10: 鼻那時無計可測猛著精彩聳身一擲撒手懸崖如
0509c11: 夢倏覺更不作寐語矣。
0509c12: 又
0509c13: 公出世來有為功業今已巳了畢出世大事又得入路
0509c14: 行與不行在自斟酌若真得的人了萬法之本空照
0509c15: 五蘊之非有公今日用過現未來三念果盡否得失
0509c16: 了忘否若有絲毫不盡說得十分明白不知全身坐
0509c17: 在世情窠裏常被世情播弄觸境逢緣千思萬慮矣。
0509c18: 復李太守文臺
0509c19: 性命緊要事君子所當為不可等待官乃形衣形是
0509c20: 心役學道學心役不妨主何必林下而後為乎不如
0509c21: 趁此色力尚強精神尚壯就中看這臨機應物的從
0509c22: 何處來參來參去有朝摸著自己面目乘般若力秉
0509c23: 智慧權致君澤民利莫大焉如何怕做官就做不得
0509c24: 佛秪因不識主人隨逐識奴引入四生六道頭出頭
0509c25: 沒驢胎馬腹受形萬狀豈有驢心馬心凡心聖心耶
0509c26: 佛之一字乃覺之別名不覺時我隨境轉覺來我能
0509c27: 轉物又何得厭官而取佛乎謬之甚也要了此事須
0509c28: 把死之一字懸在眼睫下如墮萬丈坑要求出相似
0509c29: 釘一確二著實取究莫類世流僅附談柄而已巳死生
0509c30: 事實不是虛傳足下死固未經病已巳驗訖誰有智者
0510a01: 坐以待之急好于公署中指揮衙皁時展覽文案時
0510a02: 斷理詞訟時與眷屬飲食寢息時夢中主張不便醒
0510a03: 來忽得神清翛然時著意提撕但凡神巧怜俐卜度
0510a04: 思量可到之地都屬識神出生入死全被這廝瞞昧
0510a05: 當著眼看除諸外那個是文臺公的娘生面目逐日
0510a06: 如斯提如斯追愈急愈追追到個黑漫漫無巴鼻處
0510a07: 正是好消息慎勿厭倦就止越教抖擻精神單刀直
0510a08: 入纔有一星好事來到隨疾截去窮到氣盡力微時
0510a09: 是事又不明心中如火熱相似欲退不得欲進無計
0510a10: 正煩燥間忽地撞破黑漆桶子瞥然一身冷汗迸出
0510a11: 一道神光耀天耀地始親見官也如是佛也如是亦
0510a12: 不貪生亦不畏死六道四生神通游戲護國保民封
0510a13: 尊襲裔成佛作祖總攝夢事腐草奉瀆。
0510a14: 復瞿太守洞觀
0510a15: 昔見公動轉輕便言行相應乃是累劫親受佛記不
0510a16: 忘付囑者也課誦三十餘年親肯方休海內諸公雖
0510a17: 信禪學只依見識聰明利口辯論以為自得忽逢禍
0510a18: 患就做主張不得不知蔣公當此毀譽何如這裏不
0510a19: 被幻境播弄方得腳跟穩當纔有參學的分望公莫
0510a20: 捨弘誓願力抖擻根塵是非場裏挺身直入救取一
0510a21: 個半個纔是英雄出世的人也。
0510a22: 復陳稽勳蠡源
0510a23: 近來日用何為切莫守靜以為功課若執久不化貪
0510a24: 閑愛寂懶接人事日久月深漸成偏枯之患忽復遇
0510a25: 境當情忻厭成礙故云見色聞聲不用聾信得過放
0510a26: 得下神機應變自有天則豈用人力為哉林下日子
0510a27: 難得不可虛閒空過趁此究明腳踏實地一出仕途
0510a28: 定不忙亂纔是自在閑人也。
0510a29: 復顧孝廉
0510a30: 聞尊翁臨終時說萬念俱非功名產業恩愛眷屬都
0510b01: 不相干只有痛苦自當此言雖真切不知真醒也未
0510b02: 若果醒如脫垢衣隨念變化來去自由更不鑽胎入
0510b03: 腹何有性命雙修又聞令堂祝髮何必如此往時學
0510b04: 問今在何處塵俗之人迷己巳逐物錯認色身故有留
0510b05: 戀智人先覺色身如影何戀之有若不信且看夜間
0510b06: 睡著無夢無想時何處損滅得他忽然響聲驚覺就
0510b07: 認影忘真以覺認覺轉背轉遠爾等只在知見上立
0510b08: 知正是生死根本也。
0510b09: 復丘參將長孺
0510b10: 公睿姿朗識絕無俗懷再來人也第恐今入富貴中
0510b11: 應接不暇將從前自己事盡情忘卻了惟急早回頭
0510b12: 趁此熱鬧處作大休歇場茶裏飯裏醒時夢時接待
0510b13: 時休暇時歡喜時煩惱時刻刻提起把此一生了卻
0510b14: 萬劫大事豈不快哉恐富貴易過轉盻間臘月三十
0510b15: 日到來將何相抵敵也公頗記十五年前夢中事否
0510b16: 一切富貴眷屬帶一些不去止此孤身又被他六賊
0510b17: 併害好不怕人就今二十年戎馬功名霎時便過又
0510b18: 豈能帶得去耶若待臨時求佛恐叫他不應那時入
0510b19: 在六賊手中任他毒弄豈是大丈夫所為若信得及
0510b20: 提起便行更莫躊躇一朝大事了畢方不枉知僧一
0510b21: 場也。
0510b22: 又
0510b23: 一別十有八年今幸歸里柰不及頻領清誨公乃散
0510b24: 聖再來遊戲人間富貴利名借道便往不掛胸次渾
0510b25: 是逍遙快樂恐未噴地猛醒不達真樂不免取境為
0510b26: 樂常被變遷若知真樂非境真常不遷方會死生一
0510b27: 致寤寐一如政使醒後豁然不妨大地是個美人吾
0510b28: 身亦滿大地行住坐臥不見有美人相亦不諱有美
0510b29: 人相玩之弗為情棄之弗為逆不怕大地是口劍吾
0510b30: 身亦周大地行住坐臥不見有刃可避方知無我相
0510c01: 亦無心外之法也終日入遼東戰陣如帝釋處歡喜
0510c02: 園無異若不猛醒只學口說道理殊不知正是長我
0510c03: 慢山增荊棘林功德法身從此沒矣但願早翻過身
0510c04: 來莫被境物留礙是所望也。
0510c05: 復孫比部善長
0510c06: 接手教知公肆力此道不減昔時真儒紳中麟鳳也
0510c07: 老朽退居泉石久矣日同二三野衲種田博飯粗了
0510c08: 餘生辱蒙心經贅言見遺展誦數過嘆喜交集既喜
0510c09: 其用心之篤又嘆其知解迷失當人公識心經乎心
0510c10: 無名相亦無方所從何處下註腳縱註得語話分明
0510c11: 道理透徹終是圖畫虛空況將心意識妄自合會重
0510c12: 迷本經攪起學人識浪永無平息心經兩字原是標
0510c13: 題從觀自在以下總是註腳曰無色受想行識無眼
0510c14: 耳鼻舌身意等明明解出一部心經若肯退步返照
0510c15: 則言思路絕聲臭俱泯是何等自在纔一舉心動念
0510c16: 便屬知解活計依舊打入五蘊窠窟裏若終日依經
0510c17: 解義說空頭話臘月三十日到來這個還抵敵他生
0510c18: 死得麼莫說臘月三十即今展角坐堂臨民敷政違
0510c19: 順二境卒至喜怒之念乍興這個能不被他互換得
0510c20: 麼平昔見解文字到這裏總用不著除是偷心泯絕
0510c21: 知見脫盡也無事理可分也無禪道可學方稱無事
0510c22: 漢你纔開口道個悟字禍事不小況乎覓印可求向
0510c23: 上波波地只要喫人涕唾如何得自心般若大自在
0510c24: 菩薩真身出現也。
0510c25: 復蘇兵憲雲浦
0510c26: 僧抱影寒崖了此殘生耳只將一場夢事每向人言
0510c27: 其柰大夢何昨睹與焦太史書始知公以青眼視老
0510c28: 僧也又云某如寒灰雪照恐錯認定盤星耳何也二
0510c29: 公才能博達見超今古某未讀書德淺行微出言莽
0510c30: 鹵待人唯一鐵釘飯木渣羹誰肯下口咬嚼耶每以
0511a01: 這腔熱血傾人輒皆退席而謗吁舉世愛滋味逞神
0511a02: 機北轅南轍兩不相符即袁石公豈不稱相知者但
0511a03: 詞章品藻著述驚人義海淵深卓越群表正眼觀來
0511a04: 止在播弄神機竟非了義於威音那畔尚未夢見在
0511a05: 臘月三十到來管取一場熱鬧即世尊為一大事因
0511a06: 緣出世當機輒有證悟者猶名止啼黃葉德山斥為
0511a07: 拭不淨故紙由是觀之著述非究竟也阿難將佛四
0511a08: 十九年說的記持如瓶注水毫無滲漏又被迦葉擯
0511a09: 出十五年後消化已巳盡疑問迦葉世尊金襴外另傳
0511a10: 個甚麼忽被迦葉一拶始覺無事公具爍迦羅眼超
0511a11: 越常流肯作此見解耶若到腳踏實地大用現前不
0511a12: 存軌則便能毀譽同情生死混入於此平等法門轉
0511a13: 自己巳為山河大地變草木為丈六金身亦非分外這
0511a14: 話見公相愛之甚不過以毒攻毒耳外有古宿牙劍
0511a15: 欠利咬不盡渣滓寄覽望公和根吞卻免畔後人言
0511a16: 外消息願以示我。
0511a17: 復胡侍御催景
0511a18: 接教後無時不在左右愧無定力虛受幻質無片刻
0511a19: 之寧不得親領教旨來云燈不照燈一不知一又恐
0511a20: 同木石耳若果真一萬事畢矣在天同天在人同人
0511a21: 彼此兩無真體流行變化莫測到此總是未發之中
0511a22: 一切名相絕跡無蹤矣纔是曹溪印心之客又譬眼
0511a23: 不見眼門下見得甚明僧觀此意還只見物未得真
0511a24: 眼若得真眼自然無物何掃之有所謂仁者被仁礙
0511a25: 智者被智礙百姓有不知在總是自己巳知見立出許
0511a26: 多名色障彼道眼不得自在耳又云泯知塞見若果
0511a27: 真省本來無物耳自聰眼自明用泯塞作麼鹵莽請
0511a28: 教不知何如。
0511a29: 復陳少卿石泓
0511a30: 讀來教渾然一紙世出世之津梁也果踐其行不惟
0511b01: 無許老僧湊泊雖釋老復出亦只得鉗口結舌而已巳
0511b02: 如是而行何世不治何民不化但出乎無心物我一
0511b03: 體取捨都無洋洋蕩蕩渾無拘束總千遊戲場中打
0511b04: 場戲毬便了又有何靜可忻何鬧可厭丈夫之行當
0511b05: 如是慷慨喜則清風朗月怒則迅雷疾霆安同庸鄙
0511b06: 之流兢兢業業謬將此七尺軀甘作六寸烏紗之奴
0511b07: 耶富貴兩字皆係前定希之不來驅之不去安排計
0511b08: 較亦奚以為世出世無兩法既能處世亦能出世卷
0511b09: 舒天則醒醒然自不涉夢中事何假再提然醒之一
0511b10: 字因夢而言豈有醒更醒者如足下是石泓安用再
0511b11: 覓石泓者哉來云纔一休息輒如死人第恐未得與
0511b12: 死人相似若真得如死人個中事畢矣即此作用便
0511b13: 是先賢捷徑功夫但未純靜耳久久摻煉得去正好
0511b14: 藉此宦逕為題作自己一篇出生脫死底緊要文章
0511b15: 逐日思逐日作一朝打破空劫疑瓶瀉出一韻天然
0511b16: 絕句了割生平結局胡敢不稱羨吾邑中又出一員
0511b17: 天資現成的享福人也。
0511b18: 又
0511b19: 前因藏經行速未得盡領教益昨見公當此大任於
0511b20: 富貴聲色經世出世而兩全矣非大乘根器最上靈
0511b21: 苗豈若是哉信得率性一切放下率到未發處自然
0511b22: 超于言語想相之外不在人情事變之中難以形容
0511b23: 難以測度不落有無不墮生滅本無向上向下利害
0511b24: 禍福無地可容矣不知性命真竅原無定相只因執
0511b25: 定已巳見伎倆參合不知纔要求妥即屬情見要明生
0511b26: 死源頭只在一念未起處看得破方省未發之中消
0511b27: 息到此朝聞夕死之說了了分明。
0511b28: 復李司徒夢白
0511b29: 接翰教知邇者工夫急切吾宗有所賴矣來諭中初
0511b30: 謂頗知入路覺前見解皆非安心做去以待大休歇
0511c01: 地末希于懸崖處覓轉身消息只此一問首尾顛倒
0511c02: 者三心外無人人外無法能安能做能休彼此歷然
0511c03: 分明是事與本體何干既肯懸崖撒手還容爾轉身
0511c04: 覓消息耶近時學道者纔發心時先立個或禪或道
0511c05: 要去明他不知纔有分曉失卻本命元辰矣隨打入
0511c06: 識群隊裏將個識神去究他不識不知的便謂是悟
0511c07: 處殊不知只這不識不知的便是脫化不去的偷心
0511c08: 喫閻老手中鐵棒者是反引秘為莫見乎隱莫顯乎
0511c09: 微了生脫死的極則事甘墮他陰魔坑裏自安自契
0511c10: 雖千鈞氣力也拔渠不出真為可憐憫者足下出頭
0511c11: 來歷真切為命迥不同類奈何又被聰明魔使向深
0511c12: 求苦索處著倒若謂此事是求可得者豈不謬哉公
0511c13: 飲此毒久矣此段事無多子大過量人一覺便了有
0511c14: 甚羈絆何得拈一放一展轉遲滯多年摻持猶戀舊
0511c15: 時行履日月迅疾百年勾當少分已巳去若只如此用
0511c16: 卜三十日事大可怖懼不如趁早打開胸臟將生平
0511c17: 學益得力的狐疑不了的通身放下倒瀉無遺直教
0511c18: 空蕩蕩地驀忽衝開頂隻眼照破微細識賊猛揮
0511c19: 空王寶劍勦絕我根株裔親臨自己巳田地纔覺一生
0511c20: 所蘊都成剩事矣。
0511c21: 又
0511c22: 知公為學無不真切奈何執己巳不返轉見參差諸佛
0511c23: 在無中說有卻向空裏栽花明知故作接引凡迷所
0511c24: 以造幻軀說幻法游戲三昧指眾生歸寶所渠在有
0511c25: 中尋無譬喻醒裏求夢將巳求巳豈不多事幻有幻
0511c26: 無總是夢寐思盡還源方達無生之旨這裏不醒且
0511c27: 將趙州狗子無佛性話行也無坐也無語默動靜總
0511c28: 是個無有朝無到迴避不及處失口道著也未定在。
0511c29: 又
0511c30: 來教云他死明明吾生昧昧不知果何所考觀公志
0512a01: 雖堅確錯向門外去也只在形跡上用工要望臨行
0512a02: 得力何可得哉不惟難敵生死偶逢利害毀譽心不
0512a03: 驚恐顛倒自難信也近時學者不服本色鉗鎚所以
0512a04: 勞而無功海內諸公雖多好學只用見識引證名言
0512a05: 註解道理何曾切為生死若與相處連道他三個不
0512a06: 是心火巳有八分不快古云談真則逆俗順俗則違
0512a07: 真豈虛語哉昔溈山問仰山汝迴光返照那裏是你
0512a08: 解處仰云某到比無圓位何處有解獻和尚溈云纔
0512a09: 言無圓位就是汝解處誰肯無也若恁麼見總是能
0512a10: 所心在觸著病發信位顯人位隱在公既錯愛不覺
0512a11: 葛藤如許石公所集攝錄純是理路義句新鮮原從
0512a12: 見識中流出所以見之無不契合如子見母不覺合
0512a13: 為一體也老僧沒意智不會織造只有個栗棘蓬當
0512a14: 面放著不但公不肯咬嚼人人望影而退古宿剩語
0512a15: 數段奉覽倘肯栽種展轉流行恐有沒量漢子不顧
0512a16: 性命望空一跳未可知也。
0512a17: 又
0512a18: 深山寂處久不聞動靜何如年來狂醜犯順舉國懷
0512a19: 憂時賴長城威伏使林泉野衲高枕忘緣總仗維持
0512a20: 之力耳昔陽明先生奉命征討每遇行兵之際輒自
0512a21: 提撕無不得力故云外寇既除內賊隨勦觀此老一
0512a22: 動一靜念茲在茲雖顛沛流離亦不忘卻巳躬下事
0512a23: 誠所謂痛為生死借世煉心不離殺場而證菩提榜
0512a24: 樣者也居士乘悲願力示現閻浮為大地眾生作眼
0512a25: 目者寄跡宦途棲心禪理深造其源腳踏實地山僧
0512a26: 服膺久矣忽地經此利害之場正得以照察玄微不
0512a27: 識於利害兩種關頭果得一如否果無觸擾否拂意
0512a28: 之事卒然至時果得如幻如化否果然主人公不亂
0512a29: 方寸否透得目前這一著關捩子過雖百千萬億著
0512a30: 亦只如此又云昔年望侍郎不得今侍郎望昔年同
0512b01: 在荒山又不可得也觀此說話欣厭未忘分作兩重
0512b02: 公案看了若得會萬法唯心動靜一如歷仕居鄉皆
0512b03: 無不可故孔子一契斯旨便云朝聞道夕死可矣他
0512b04: 因洞徹本源便開口說大話瞞人亦未有甚奇特處
0512b05: 也秪在勦絕內賊毋使外馳而巳近時學者病坐馳
0512b06: 求出語尖新落筆輕捷處處疏通字字花美卒爾些
0512b07: 微拂意便即手足無措方寸早巳亂了一毫皆不得
0512b08: 力何故蓋自巳未能徹證源頭腳跟不曾點地一向
0512b09: 只與人作個傳話漢耳小修公久息音問不審邇來
0512b10: 摻履何如諒渠與居士個中人凡有新出商量望以
0512b11: 示我近得商令潘公拳拳以佛法見教不至寂寞其
0512b12: 人俠骨剛腸英才豪氣真不可及倘得附洪鑪冶鑄
0512b13: 法門梁棟定無疑矣。
0512b14: 
0512b15: 直隸蘇州府吳縣信士丘紹光法名明囑室人
0512b16: 殷氏法名明禪男丘隅法名淨孝　捐貲刻此
0512b17: 無念和尚復問第二卷　九章朱袞對稿
0512b18: 長洲金之鳳書　金陵蔣成榮刻
0512b19: 天啟乙丑僧自恣日姑蘇兜率園識
0512b20: 黃蘗無念禪師復問卷之二終
