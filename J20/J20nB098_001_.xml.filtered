0503a01: 黃蘗無念禪師醒昏錄原序
0503a02: 從上祖師種種垂慈如三玄要四料揀五位九十七
0503a03: 圓相拈椎豎拂行棒行喝輥毬打鼓燒畬斬蛇野狐
0503a04: 貓兒須彌山麻三斤等話直下似崩崖怒濤猛風迅
0503a05: 雷聞者頭破目之眥裂真是奇特西影卻笑它這一
0503a06: 泒不唧溜漢說平實禪老婆禪賺他兒孫臥冷地忍
0503a07: 俊不禁向渠徒眾鼓粥飯氣牙齒敲磕其徒不隱家
0503a08: 醜脫入紙墨舉似居士居士謾讀一過灼然奇特遂
0503a09: 使從上諸祖伎倆盡失結舌有分時有傍不肯的向
0503a10: 予道居士居士莫謗他古人好古人垂語如荊棘刺
0503a11: 難下足故如鐵釘飯難下口故西影拖泥帶水有甚
0503a12: 奇特堪超佛祖余曰子且莫草草子第知諸祖語如
0503a13: 刺如鐵而不知西影語泥裏有刺米中有鐵使你冬
0503a14: 瓜瓠子不知不覺傷足傷齒不尤勝古人耶雖然古
0503a15: 人今人都是一期方便隨痾設劑寧有勝劣你若作
0503a16: 古人解今人解誰勝解誰劣解豈惟辜負西影抑且
0503a17: 埋沒諸祖其人茫然而退。
0503a18: 公安無修居士袁宗道書
0503a19: 
0503a20: 
0503a21: 黃蘗無念禪師復問原序
0503a22: 黃蘗無念禪師得無師智思與大心眾生開佛知見
0503a23: 以報佛恩一時宰官居士以此事來參叩者不覺老
0503a24: 婆心切向一座無縫塔上透個機關所謂官不容針
0503a25: 私通車馬也然雖如是猶恐觀者執語生解影外認
0503a26: 影足外添足則此一番葛藤又須快刀剷斷清淨眼
0503a27: 中可容如許金屑乎六祖有云諸佛妙理非關文字
0503a28: 常笑老子饒舌賺人只諸佛妙理四言已巳是一篇大
0503a29: 文字矣即說不關文字為諸佛妙理恐曹溪滴水未
0503a30: 夢見在昔世尊說法四十九年卻言我于法未曾說
0503b01: 一字作如是解者可以印黃蘗復問矣未離海底千
0503b02: 山暗纔到中天萬國明請師為我更薦一轉語也。
0503b03: 萬曆壬子仲春遯園居士顧起元書于嬾真草堂
0503b04: 
0503b05: 
0503b06: 
0503b07: 
0503b08: 
0503b09: 
0503b10: 
0503b11: 黃蘗無念禪師復問上帙目錄
0503b12: 原序顧起元
0503b13: 第一卷復問
0503b14: 復鄧太史二篇復梅司馬三篇
0503b15: 復尼澹然三篇復劉太史三篇
0503b16: 復王憲副五篇復方督學三篇
0503b17: 復袁考功四篇復袁太史一篇
0503b18: 復陶太史二篇復焦太史二篇
0503b19: 復傅考功一篇復李孝廉一篇
0503b20: 第二卷復問
0503b21: 復鄒司寇一篇復劉金吾二篇
0503b22: 復岳司馬一篇復左督院一篇
0503b23: 復董太史一篇復汪司馬一篇
0503b24: 復黃司馬一篇復蔣文選二篇
0503b25: 復李太守一篇復陳稽勳一篇
0503b26: 復瞿太守一篇復丘參將二篇
0503b27: 復顧孝廉一篇復蘇兵憲一篇
0503b28: 復孫比部一篇復陳少卿二篇
0503b29: 復胡侍御一篇復李司徒四篇
0503b30: 第三卷復問
0503c01: 復梅司馬四篇復王司空二篇
0503c02: 復潘兵部二篇復喻文學一篇
0503c03: 復中海師一篇復毛文學一篇
0503c04: 復李文學一篇復鄧文學一篇
0503c05: 復王文學一篇復樊居士四篇
0503c06: 復高麗僧一篇復天倪師一篇
0503c07: 復岳司馬一篇
0503c08: 
0503c09: 
0503c10: 
0503c11: 黃蘗無念禪師醒昏錄并附錄總目
0503c12: 原序袁宗道
0503c13: 第四卷醒昏錄
0503c14: 法語二十六則
0503c15: 酬問三十則
0503c16: 偈六首
0503c17: 牧牛圖頌十首
0503c18: 第五卷附錄
0503c19: 小傳　　南皋鄒元標
0503c20: 贈無念上人序　　復所楊起元
0503c21: 書龍湖圖贈無念上人　　卓吾李　贄
0503c22: 無念上人誕辰　　卓吾李　贄
0503c23: 贈別無念禪師　　定宇鄧以讚
0503c24: 送無念禪師赴豫章請　　衡湘梅國楨
0503c25: 送無念禪師還楚　　定宇趙用賢
0503c26: 贈無念禪師偈　　五臺陸光祖
0503c27: 因無念禪師示客偈　　訒菴方　沆
0503c28: 讀龍湖集寄懷念禪師　　如真李　登
0503c29: 禪那歌　　荊父胡懷玉
0503c30: 贈無念禪師偈　　澹園焦　竑
0504a01: 論禪　　石公袁宏道
0504a02: 再晤無念禪師紀事　　石公袁宏道
0504a03: 本住法頌壽念師八十有序并書　　憨山釋德清
0504a04: 開黃蘗山記　　石公袁宏道
0504a05: 法眼寺記　　石公袁宏道
0504a06: 護塔文　　長公梅之煥
0504a07: 第六卷附錄
0504a08: 行由　　侍者懷淑錄
0504a09: 
0504a10: 黃蘗無念禪師下帙目錄終
0504a11: 
0504a12: 
0504a13: 
0504a14: 
0504a15: 
0504a16: 
0504a17: 
0504a18: 
0504a19: 
0504a20: 
0504b01: 黃蘗無念禪師復問卷之一
0504b02: 語溪參學比丘明聞刪訂
0504b03: 復鄧太史定宇
0504b04: 僧數十年涉水登山只為這件事未得餘習淨盡所
0504b05: 以終日挨拶尋個鐵石心腸無情漢子撩起就行竟
0504b06: 不可得古云佛道非遙遠久長難得人雖有一二相
0504b07: 知不免聰明領略或遇境逢緣觸發知覺認得個光
0504b08: 影坐此窠臼如鐵橛相似及乎問著本分事不是說
0504b09: 些義理弄出許多機關便作默然良久若與他同侶
0504b10: 反招累墜世情利害作喪殺人不透此關難出陰魔
0504b11: 之手只能入淨不能入穢入佛入不得魔入順入不
0504b12: 得逆便有人境之分限量之隔何故是他見識不忘
0504b13: 氣質未化被人一折便生嗔恨若不一刀兩段大有
0504b14: 事在。
0504b15: 又
0504b16: 屢承師友錐劄又恐見諦不實難逃順逆二境奔馳
0504b17: 南北借是非場假利害劍磨煉習態方得疑情頓脫
0504b18: 見惑銷融外無他求內無所守纔見達磨直指之道
0504b19: 不費絲毫氣力僧已巳年暮精神漸減難奉人情只好
0504b20: 歸山放闊空懷渴飲饑餐閒遊倦眠只待瓜熟蒂落
0504b21: 大寂光中作個滿散矣。
0504b22: 復梅司馬衡湘
0504b23: 臺下靈州之役其作用妙處與卓老談之久矣嗣後
0504b24: 聞拂衣之說豈有他哉蓋謂生死難明欲于風波中
0504b25: 求出頭耳夫道本無方迷於執方丈夫事業無妨道
0504b26: 也不曰不離法場而證菩提乎然未可謂功業真無
0504b27: 妨道也不有捨淨飯之位而入雪山者乎要之隱現
0504b28: 無所不可惟不辦生死之心徒爾效顰則真不可耳
0504b29: 令愛真靈照復出不知若翁果龐居士否居士沉金
0504b30: 帛于水矣若翁獨不能沉功業於水乎。
0504c01: 又
0504c02: 接手書感承遠教所云世緣素輕近益脫然獨疾痛
0504c03: 一關不能打透明知四大假合有身為患僧謂人之
0504c04: 至親者身至難者患苦必先打透此關有個出身之
0504c05: 路然後便好逢緣作戲借境煉心縱患苦臨身亦脫
0504c06: 然無累蓋身是苦本亦云極樂若離苦求樂譬如捨
0504c07: 礦求金若即苦是樂又是認礦作金古人到此舌折
0504c08: 辭窮切不可退惰只要猛省返身一擲何如。
0504c09: 又
0504c10: 數年在江西每聞鄧老道及公經濟之才並見詩疏
0504c11: 稿當今真難得此人也又云國家幸有此長城之寄
0504c12: 更復何慮我輩林下人得以安心學道真大快事及
0504c13: 某回來又聞公以出世自任山僧甚不然豈可將世
0504c14: 間第一等便宜都要占盡了也留下此一著與山林
0504c15: 野人過日罷何得攙行奪市昔龐老亦是楚人公豈
0504c16: 龐老復出乎他一家洞明大法來去自由今果有此
0504c17: 大手段大力量否幸以所得處見教一二何吝法之
0504c18: 甚令愛大法已巳明公信得及否若信得及不妨與之
0504c19: 商量彼決不負乃翁也。
0504c20: 復尼大士澹然即衡湘公女也
0504c21: 來書言言真切可惜精神向見解上去了孔子三千
0504c22: 徒眾個個聰明博達善學愚者止顏子一人近時學
0504c23: 道者譬如猜謎或于公案或于話頭上猜著歡喜也
0504c24: 當悟了一番縱把三藏十二部一千七百則都明白
0504c25: 了也只是播弄精魂不如收攝真神向那黑漫漫處
0504c26: 要曉不能曉要說不能說眼睜睜地如機關木人相
0504c27: 似到此更加逼拶豁然地一聲頭破腦裂如夢忽
0504c28: 醒方知從前見解都是夢言尊翁聰明豪俠真不可
0504c29: 及不免被伶俐所使忽日老苦臨身不能治也不若
0504c30: 勸渠趁此強健時向那神筭不到處計較難測處見
0505a01: 聞不及處討個分曉縱有神機妙用能所是非一齊
0505a02: 休歇惟有饑食倦眠而已巳只待報緣一盡符到奉行。
0505a03: 又
0505a04: 山中兀坐不聞動息未知近來見地何如學道須趁
0505a05: 初心猛利就要討個分曉日用對境逢緣纔得出脫
0505a06: 不然日久月深漸忘精進依舊流於世情耳近時學
0505a07: 道人只圖口舌便利見識聰明及乎病苦臨身一些
0505a08: 也用不著又不恨自己念頭不切立志差錯反說先
0505a09: 聖也只如此且莫錯會好古聖一言半句如吹毛劍
0505a10: 鐵釘飯木扎羹塗毒鼓無你側耳處無你下口處無
0505a11: 你著意處無你近傍處狹路相逢貶眼錯過到這裏
0505a12: 情消想絕思盡神窮寒暑兩忘寢食俱廢正於無可
0505a13: 捉摸處驀忽猛省馳求頓歇再不隨聲逐色到此地
0505a14: 位但是聰明解會能巧神通脫手讓與他人終日如
0505a15: 癡如訥空腹閑心世人亦不識鬼神覷不見閻老子
0505a16: 無處著眼纔是個頂天立地的漢子。
0505a17: 又
0505a18: 昨見尊翁以楞嚴晦昧為空相示此問正為自己細
0505a19: 惑未盡見識不化生出許多見解不知總是緣境晦
0505a20: 昧明被明昧曉被曉昧覺被覺昧總之不識真空所
0505a21: 在故也自性真空觸物而應臨機而變你向何處知
0505a22: 曉他譬如睡著無夢無覺時你知在何處忽然響聲
0505a23: 驚覺知從何來要省響聲未至知未生時是何境象
0505a24: 切莫作睡醒會好尊翁膽略聰明可遵唯這著子不
0505a25: 敢奉承何也見識太廣機巧太多被伎倆氣魄參合
0505a26: 難得淨盡豈不聞為學日增為道日減減到自不知
0505a27: 處雖有六根置于無用之地又有何虛空大地晦昧
0505a28: 名相耶。
0505a29: 復劉太史雲嶠
0505a30: 接來教感謝奉行從此外學愚訥內非虛閑不負高
0505b01: 明之望也願公深根固蒂莫被境風搖動要信尊顯
0505b02: 成壞乃是前因非今生人力為也若信得過識得破
0505b03: 腳跟穩當趁此境風大進是非裏煆煉出世英雄豈
0505b04: 俗士可知僧奔馳人境非求名譽只恐今生錯過萬
0505b05: 劫難逢伶俐漢腳跟須點地脊梁硬似鐵遊戲人間
0505b06: 幻視萬緣脫去知解及至作用不落窠臼纔是觀自
0505b07: 在也。
0505b08: 又
0505b09: 聞公時刻不暇常有不如意事人生世間都在事物
0505b10: 中安身大智慧人自有出身之路不被事擾先識得
0505b11: 自己所以脫洒自由道眼未開時被事所轉常有如
0505b12: 意不如意的在心總之不識本命元辰也公氣魄豪
0505b13: 俠不凡只恨不在己巳分中打點若趁早回頭討個分
0505b14: 曉便好遊戲三界就事安身不然我是我事是事縱
0505b15: 做得勳業格天功名蓋世源頭上不清徹才力氣魄
0505b16: 只在名利窠裏臨命終時依舊黑漫漫地不如放下
0505b17: 門外事向那理會不及處猛著精彩著力打點著力
0505b18: 查考忽然英雄憤發爆地一聲脫胎換骨不求無事
0505b19: 分明絕矣。
0505b20: 又
0505b21: 前日未了公案只今何如予見公性勇猛恐無入處
0505b22: 生退墮心權露光影令暫歇腳耳切莫以此便休古
0505b23: 宿有三種接人下根人來除境不除法中根人來境
0505b24: 法俱奪上根人來全體作用不立崖岸除是金剛牢
0505b25: 強銅頭鐵額漢到這裏便有通變的手眼今夏入山
0505b26: 大家多買柴炭鍜煉一番陰氣銷盡倘一日洗面摸
0505b27: 著鼻孔大有得力處在。
0505b28: 復王憲副豐輿
0505b29: 別後不聞一音未知今日又作麼生想大進不待問
0505b30: 矣公既省得自己反觀萬緣猶如夢幻古人到此意
0505c01: 盡言窮若是義解之流饒他識量衝天聰明蓋世到
0505c02: 這裏無插足處方知前頭工夫易得後步工夫最微
0505c03: 十地菩薩量等三千大千世界說法不可思議見性
0505c04: 如隔羅縠等覺菩薩了色即空悟空即色法量未滅
0505c05: 智識有限饒他說法如雨如雲總是度量智是量邊
0505c06: 事終非究竟僧數十年只為這件事不避寒暑窮參
0505c07: 力究困苦勞形逼得身心無逃奔處一日掇盒送櫃
0505c08: 不覺失手櫃蓋倒來打頭作痛豁然猛覺踢破無明
0505c09: 掀翻識浪數十年愁苦一旦休息外緣既寂內識不
0505c10: 停鼓作精神滔滔變化遇境逢緣六根不歇後閱古
0505c11: 宿公案遇著沒意味句盡力不能吞吐當下失身
0505c12: 喪命直得無事可守無本可據不免依原托缽度日
0505c13: 以待歲盡而已。
0505c14: 又
0505c15: 純夫對卓老言會公於福州時將淆訛詰問他渠說
0505c16: 都是哄人的公說只此一言毫髮盡同也卓老笑云
0505c17: 觀公之言不必問學可知矣不唯辜負古人亦乃自
0505c18: 欺瞞耳不知先聖憐憫眾生沈沒苦海無可奈何設
0505c19: 此淆訛公案智識不能解利口不能言若是宿有靈
0505c20: 根遇此公案如箭入心結滯胸中欲透不能欲罷不
0505c21: 能懷下聖胎年深日久噴地折嚗地斷生死利害纔
0505c22: 奈何我不得方好與人解粘去縛抽釘拔楔若果到
0505c23: 此六根休歇心腹空閑決不作此註解矣令郎信根
0505c24: 大利切不可把識見染污他逼拶到不通氣處忽然
0505c25: 猛省方曉香嚴一擊忘所知那一句子纔不負他靈
0505c26: 根聰明處耳。
0505c27: 又
0505c28: 蜀楚間關數千里何時得一覿面也世上業緣足以
0505c29: 累人不是有力量漢誠難擔荷公向此熱鬧門庭佛
0505c30: 事熾然真是不壞世相而入實相也雖到此地未稱
0506a01: 究竟此時色力充實強自支持臘月三十日到來又
0506a02: 作麼生抵敵公平生全力在于性命命根不斷是非
0506a03: 鋒起我此昭昭靈靈乃自生後入此殼漏子被現前
0506a04: 種種業力驅使如今三界二十五有莫不依此為憑
0506a05: 仗以此當主人公屢聞辯論奇特乃是依此發出來
0506a06: 的支節恐無始習氣未得勦絕於應緣處則不相應
0506a07: 矣功名富貴真是令人可愛大慧斥云做得官大的
0506a08: 無明大做得官小的無明小這老漢兩句淡話令人
0506a09: 思之有味學道人真如大火聚一切大小名相俱不
0506a10: 依倚世上夢幻無有窮極要得大醒在于何劫倘便
0506a11: 道一談幸幸。
0506a12: 又
0506a13: 一別十餘年矣不得日侍左右飫領教言徒懷戀慕
0506a14: 耳宗社寂寥無如今日單傳一路荊棘叢生海內參
0506a15: 學者雖眾各執己見不肯知非欲得個返本歸源光
0506a16: 揚祖室者其在公乎此段事決非小根淺識者所能
0506a17: 擔荷若非銅頭鐵額漢子渾身是膽未敢撒手懸崖
0506a18: 若肯直下赤手空拳一肩擔荷何惜餘光照臨窮谷
0506a19: 耶不審日用事作麼生迎接僚屬時政務冗雜時還
0506a20: 生忻厭否逆境逼迫時心安寓否事不稱意時心一
0506a21: 如否六根對物時人境兩空否形骸分散時來去自
0506a22: 由否望一一明示。
0506a23: 又
0506a24: 別後不奉道誨久矣不審動定如何近日士大夫以
0506a25: 聰明意見將暫時岐路指為究竟便拋入無事甲裏
0506a26: 道力不能勝業力浸淫打入塵勞內幾與飲酒食肉
0506a27: 不礙菩提行盜行婬無妨般若此等外道同一窠臼
0506a28: 如此豈唯生死大事不得力即小小利害已巳自手腳
0506a29: 忙亂了也如居士根力道眼迥異時輩想不蹈此病
0506a30: 古德云學道如鑽火逢煙且莫休竿頭進步是所望
0506b01: 耳至于日用行持尤宜綿密昔李漢老已巳明大事而
0506b02: 大慧猶叮嚀之曰日用間當依黃面老子所云違其
0506b03: 現業除其助因此乃了事漢無修證中真修證也居
0506b04: 士家尊奉五戒謹護三業此乃悟與未悟所共之行
0506b05: 如日用飲食必不可廢者莫將逆行菩薩偶爾示現
0506b06: 之跡便附會入一切無礙見解自己一人其毒猶小
0506b07: 展轉相傳寫烏成馬將來無忌憚之流殆不忍言山
0506b08: 僧往年見刺不破雖不敢自抉藩籬誤出示人亦未
0506b09: 免有圓滑托大之弊今喜宰官中黃慎軒袁中郎兄
0506b10: 弟輩同時回頭苦心參禪真實修行守護戒寶此乃
0506b11: 法門之幸事也居士是法中有力健兒但恐休歇太
0506b12: 早智不入微道不勝習耳若不回頭此紙即同臘月
0506b13: 扇子也。
0506b14: 復方督學訒菴
0506b15: 時承遠教知公道念愈切菩提愈親逆勢趨貧誰人
0506b16: 肯作古云世情日短道路遙長己巳見不忘千生隔越
0506b17: 今既到此切莫便休但盡凡情別無聖解何為凡情
0506b18: 或遇順則喜遇逆則怒愛則著憎則離是則稱非則
0506b19: 毀乃至善惡取捨種種分別者是若到凡聖情盡迷
0506b20: 悟見消又何明之有只恐覺明未化見識猶存境風
0506b21: 觸動辯論不絕古云得意忘言道易親若不徹底窮
0506b22: 根終非到家時節般若如火聚儘力不能緣世情如
0506b23: 標膠逢著便粘去以相似之言記憶于懷於四大身
0506b24: 中妄認個不生滅性末後窮年悔時晚矣。
0506b25: 又
0506b26: 純夫到得手書聞舟中得悟者三一路辯論甚妙覺
0506b27: 得從前都不是此語雖好總是見解不如忽然猛醒
0506b28: 披襟一笑更不道是我非我省多少精神不然如夢
0506b29: 說夢縱悟得一千遍與己何干昔所謂傾囊布施之
0506b30: 言總成寐語矣若得夢醒更不復夢做夢說夢總是
0506c01: 自己豈有一人之身自作昔是今非之見耶純夫道
0506c02: 公與王豐輿不相信非二公不信僧無可信處但願
0506c03: 二公自信不隨人腳跟轉就是達磨西來覓個自肯
0506c04: 的不可得純夫說二公盡被他轉動腳跟詰其來由
0506c05: 依舊在門外打之遶如此學道不但哄人亦乃自哄。
0506c06: 又
0506c07: 昨承慈念感愧難當願公愍正法寂寥拼捨見聞報
0506c08: 佛恩德苟或參決未透鑑辨未明被愛惡情欲纏縛
0506c09: 於思惟測識之中卒未免于毫釐千里之謬蓋世學
0506c10: 者莫不以識見解會分別能所為知至於聰見不及
0506c11: 處則以為知有未盡理有未窮仍向古人冊子上旁
0506c12: 求博采漁獵見聞見人說得相似便作道理會去殊
0506c13: 不知本有妙明清淨無為之體已巳陷于知知識識之
0506c14: 中忽被業風吹向境緣浩浩地依舊與情意輥作一
0506c15: 團自己分上了無交涉如此者喚作辜負己靈埋沒
0506c16: 先聖古云知之一字眾禍之門豈虛語哉近時士大
0506c17: 夫學道說得頭徹尾徹下筆四六尖新寫得攢花簇
0506c18: 錦一逢利害便自作主不得不知學道何為。
0506c19: 復袁考功石公
0506c20: 素服公筋骨如鐵膽壯神雄但開口應對便不本色
0506c21: 不覺被機語氣魄瞞過何也好奇勝之過耳令弟聰
0506c22: 明才學出自天然要緊處毫釐不肯放過真不可及
0506c23: 二公乃是公安二聖復出世也令兄亦肯好學雖入
0506c24: 義路去了念念不休若得回頭未可知也劉太史見
0506c25: 地已巳明只欠懸崖撒手在公權巧曹溪一脈不絕也
0506c26: 寂寥中看古宿省益人處錄呈數段請教似同志者
0506c27: 共覽何如。
0506c28: 又
0506c29: 別後數載知所造日益精明見佳刻戲笑怒罵皆為
0506c30: 佛事真法門梁棟也不知令兄何如今居清要之官
0507a01: 兄弟一處終日共話無生昔東坡言世間那有揚州
0507a02: 鶴今觀公兄弟受用豈不勝腰纏騎鶴者萬萬倍耶
0507a03: 又見令弟與梅楊和書云學道事甚大非一面作功
0507a04: 名受富貴耽聲色料理世情一面又去學可以了得
0507a05: 又云古人四十年打成一片除粥飯二時是雜用心
0507a06: 何等勤苦專一今纔有所得便以為一切無礙恣情
0507a07: 作業不知地獄債何時還也可畏可畏如令弟所云
0507a08: 誠是未可輕易抹過僧謂如世間種種事業做官做
0507a09: 人聰明氣魄詩文草聖一切從心意識擬得的盡讓
0507a10: 與公家兄弟只有聰明擬不得的意識行不得的這
0507a11: 一著子還讓與老僧受用何如近有一疑無人為我
0507a12: 破得僧與鄧公相處數十年承其過愛相信之深真
0507a13: 知己也今一旦捨我而去雖日夕思念竟不知在何
0507a14: 處公具慧眼者必能看得透畢竟鄧公真在何處若
0507a15: 能破我此疑莫大之恩也。
0507a16: 又
0507a17: 生平求友不了之悵得一面足下悉為酬盡海內談
0507a18: 心學者本不具眼又不遇人所以盡成辜負去也焦
0507a19: 先生輩奈患聰明太毒難教淨盡受症在極微細所
0507a20: 知愚處故不能渾融境風卒來湊泊猶在種地不空
0507a21: 出皆渣滓舉筆開談不無根蒂為人手眼說法導迷
0507a22: 如將勦賊先破其巢然後擒如探囊今時學者不經
0507a23: 本色開導多是鼓唇意度博一肚皮道理親師近友
0507a24: 只圖撥些勝負那得半個虛心空腹者哉這件事若
0507a25: 欲求人正好于聖明之下大闢鑪冶煆煉群雄閃電
0507a26: 光中攝取得三兩個英靈者佐助宗乘使佛燈不墜
0507a27: 含識乘恩功莫大焉蘇雲浦有超格之資筋骨之士
0507a28: 當用鉗鎚不可放過梅長公到京諒納入知己中此
0507a29: 公到是個貨赤歷無染膽壯神雄正可優任奈不生
0507a30: 鼻孔無把捉他處願宛轉慇懃造就得出來不同弱
0507b01: 質無氣味者至囑至囑。
0507b02: 又
0507b03: 適逢來教聞發憤志斷除助因此念既發定成聖果
0507b04: 承寄汾陽一段因緣我前在藏裏揀出欲勦絕鄧公
0507b05: 見解不覺老僧也被他打失鼻孔至今痛恨無地又
0507b06: 承寄來不知是我仇敵我費盡數十年辛苦學得禪
0507b07: 道零零碎碎盡被揭擄一空依舊只還得個粥飯僧
0507b08: 耳老窮無倚空守寒崖閑時栽得些惡辣物事管待
0507b09: 禪客倘不棄來我山中也要奉上一碗辣出一身白
0507b10: 汗到這裏全身放下一步一看除我一身之外更有
0507b11: 何事縱有說的明的修的學的總是剩語此話非公
0507b12: 力量超群斷不敢陳上。
0507b13: 復袁太史石浦
0507b14: 陶公云足下是真了手漢不任欣慰雖然切不可以
0507b15: 此為是若自認是終無日新之用學如大海漸入漸
0507b16: 深故曰無盡藏僧入山來愚訥兀坐全無活計數十
0507b17: 年所學不知向何處去了依然只是個住山僧耳山
0507b18: 中人無別事只有幾個法親常在心中若得無法可
0507b19: 執無見可逞吾事畢矣。
0507b20: 復陶太史石簣
0507b21: 聞公學有大進僧甚慶喜非夙植德本焉能如是懇
0507b22: 切邇者學人只圖充闊神機增長見識與己何益果
0507b23: 有真志二六時中切不可放過逼到有眼如盲有耳
0507b24: 如聾更加逼拶忽有個省力處就是得力處果爾到
0507b25: 此慶快平生方知佛不欺人故云未到家鄉惟務到
0507b26: 及乎到了也尋常又有何玄妙能巧向人言哉又莫
0507b27: 作平常會纔道平常便不平常了公既不被生死羅
0507b28: 籠便好游戲人間幻視萬緣書中道某是了手漢不
0507b29: 知即日用應酬了抑另有了處若另有了處如夢說
0507b30: 夢若即事了何處是了這裏分疏得出方具隻眼不
0507c01: 然秪自欺耳。
0507c02: 又
0507c03: 自領教來會卓老言渠遨遊四方至南北二都尋求
0507c04: 師友不見有一人實為生死惟公志氣真切只是路
0507c05: 徑不同但向聰慧氣魄上著力不肯退步知非近時
0507c06: 士大夫秪要會得事事分曉說得道理如佛祖相似
0507c07: 不知反成壅塞我此門中無你分曉處無用氣魄處
0507c08: 只貴息機忘見耳某無一能只這著子不肯泛然左
0507c09: 挨右拶直得途窮路絕覷透淵源饒他千聖出來也
0507c10: 須吃棒。
0507c11: 復焦太史澹園
0507c12: 金陵別後消息茫然李卓老化為烏有以法臺視之
0507c13: 不知了手何如若以為未了則彼自掛冠以來精進
0507c14: 殆無寧刻豈以聰明豪傑勤苦數十年而猶未耶若
0507c15: 以為了則又安所憑據公素具法眼且卓老亟稱海
0507c16: 內知己惟公一人故今所疑難不得不以相質此段
0507c17: 商量正是出生死關頭處不作比方人物看望明以
0507c18: 示我海內人文零落命脈如線都中固材藪不知尚
0507c19: 有足任者否先時箇中自不乏人然或為毀譽所嚇
0507c20: 或為疑信所搖不免改換腳步半途而廢真可惜也。
0507c21: 又
0507c22: 大令郎欲搆靜廬置野朽于座右共商個事不惟吾
0507c23: 宗有托且殘喘得所賴矣復接手教知遽斷世緣傷
0507c24: 哉是造化之妒賢不俯就人好事也人生此世顛沛
0507c25: 坎坷大數不無千古英賢不足類是老翁臨此劇痛
0507c26: 何如學問陰毒最隱最微十地菩薩尚有未盡為道
0507c27: 若不經百萬惡煞照鑒檢察不出近世學人不取自
0507c28: 悟多遊識逕攀緣他家糟粕比合自己根塵一段無
0507c29: 味無生底徑截不肯推究講太平禪說脫空話個個
0507c30: 都似毫無錯謬一旦飛災罹厄八面衝來渾無把捉
0508a01: 待事過理融已鷂過新羅矣若秪討論些義味逍遣
0508a02: 悶懷浮沉世俗乃可要濟生死關津豈能得乎實務
0508a03: 了此大事須卸卻一生裝載乾竭累積珍藏將至玄
0508a04: 至妙的能覺能悟的陰結不化的隱隱在臟腑中作
0508a05: 奇作怪的劫賊陰魔通身打落罄教淨盡全無倚托
0508a06: 如靈魂不得附屍相似倒向平地上忽轉過身來纔
0508a07: 有一星見量現前急須吹毛鏟落無令纖土停針方
0508a08: 許少分相應。
0508a09: 復傅考功泰衡
0508a10: 接蔣考功書道公吞過栗棘蓬三個不受人瞞僧特
0508a11: 過訪果不虛也若非夙植德本累劫薰修焉能一信
0508a12: 至此雖然切不可認著何也若作聖解迷在中途所
0508a13: 以前步工夫只圖見性後步須要透出重關覷破生
0508a14: 死譬如駕船無風浪時撐篙盪槳之人也都扶得柁
0508a15: 若遇風浪滔天須是久慣的稍公柁柄在手隨波上
0508a16: 下安穩無憂到恁麼時便好逢場作戲隨寓安身出
0508a17: 格利生無處不可若有毫釐未盡強作主宰卒境一
0508a18: 至瞥爾情生雖有見識聰明都用不著實自欺瞞非
0508a19: 先賢之罪也。
0508a20: 復李孝廉
0508a21: 來云怕死忽到不知趣向若真怕死且看這一怕死
0508a22: 的從何而起查來查去不論年月如水濕麻繩漸漸
0508a23: 緊來逼到無用力處連那怕死的查考的一齊粉碎
0508a24: 生尚不可得死從何來切莫知解過去了。
0508a25: 直隸蘇州府吳縣信士丘紹光法名明囑室人
0508a26: 殷氏法名明禪男丘隅法名淨孝　捐貲刻此
0508a27: 無念和尚復問第一卷
0508a28: 九章朱袞對稿
0508a29: 長洲金之鳳書　金陵蔣成榮刻
0508a30: 天啟乙丑僧自恣日姑蘇兜率園　識
0508a31: 黃蘗無念禪師復問卷之一終
