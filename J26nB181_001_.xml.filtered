0309a01: 布水臺集序
0309a02: 天童山翁禪師忞公以密雲嫡子坐大道場無舌說
0309a03: 法有聲如雷施藥樹味擊塗毒鼓有寂子小釋迦之
0309a04: 目賈其餘勇作為詩文如涌身雲如灌頂水文人學
0309a05: 子用世間智測度咸以為杼山晝石門範之流亞余
0309a06: 頃讀其全集為之心開意解久之沈吟低回欷歔煩
0309a07: 醒而不能舍然也大慧杲禪師有言予雖學佛者然
0309a08: 愛君憂國之心與忠義士大夫等所謂忠義士大夫
0309a09: 者魏國張公德遠橫浦張公子韶輩也當是時賊檜
0309a10: 挾滔天之勢把持和議忘北轅之仇甘左衽之辱妙
0309a11: 喜以壞衣髹髮之人敢於左袒子韶抗權奸之議而
0309a12: 觸冒其鋒刃故魏國銘之曰嗟師何為拳拳忠孝欲
0309a13: 迪群迷俾趨正教唯其忠誠惻怛之至根抵種性槎
0309a14: 牙肺腑雖至於砍臂斬頭亦將怡然順受如斷蕅根
0309a15: 如解膠革於毀衣焚牒乎何有於乎薦嚴之疏龍髯
0309a16: 馬角之深悲也新蒲之錄玉衣石馬之遐思也春葵
0309a17: 玉樹之什空阬崖海之餘恨也徵諸妙喜以言乎其
0309a18: 道則相符以言乎其志則相協以言乎其時世則宋
0309a19: 世所謂忠義士大夫迢然不可再見獨有一禪者孤
0309a20: 撐單出流連涕泗於陸沈滄海之餘斯尤難矣於乎
0309a21: 軍國荊弓也宗社鄭璧也吾君吾父秦燕楚凡也天
0309a22: 穹廬地松漠今之人何其廣大而禪者如是之隘也
0309a23: 東家食西家宿今之人何其圓通而禪者如是之固
0309a24: 也山河葶藶世界陶輪有漏微塵十方銷殞今之人
0309a25: 何其大覺大悟而禪者如是之取著也豈惟禪者哉
0309a26: 琉璃之誅釋種也世尊樹下拒諫而阿難愁悶慟哭
0309a27: 開寶之師東山蘄春肉身為故國而泣血天寶之亂
0309a28: 荷澤編管殘衲興檀度以濟師是又何今之人廣大
0309a29: 而佛祖之隘今之人圓通而佛祖之固今之人大覺
0309a30: 大悟而佛祖之取著也妙喜之言曰好善惡邪之志
0309b01: 與生俱生永嘉謂縱使鐵輪頂上旋定慧圓明終不
0309b02: 失敢直下自信不疑吾忞公其幾矣乎三世諸佛是
0309b03: 三世中有血性男子不忠不義之人埋沒此一點血
0309b04: 性謂之焚燒善根斷滅佛性披毛戴角刀途血路相
0309b05: 習以為固然是可以為人乎如是而為文巧言綺語
0309b06: 譚玄說妙如刻人糞作栴檀形是可以為文乎公同
0309b07: 體大悲惻然憐愍以為今世之所崇尚者士大夫也
0309b08: 故現忠義士大夫身而為說法士大夫之所崇尚者
0309b09: 文字也故又現聲名文句身而為說法有人於一言
0309b10: 半句汗下毛豎留得此一點血性在人世間即是不
0309b11: 斷佛種斯即公出世為人全提正令之綱宗也於乎
0309b12: 公欲廣度河沙眾生盡皆作佛而汲汲然磨牙礪齒
0309b13: 先教之以所以為人夫焉有不能為人而能為佛者
0309b14: 乎。
0309b15: 海印弟子虞山錢謙益槃譚謹書
0309b16: 
0309b17: 
0309b18: 
0309b19: 
0309b20: 
0309b21: 
0309b22: 
0309b23: 
0309b24: 
0309b25: 
0309b26: 
0309b27: 
0309b28: 
0309b29: 
0309b30: 
0309c01: 布水臺集序
0309c02: 布水臺集者山翁和尚之禪之餘之所為集也禪者
0309c03: 之言曰行於心為禪然則禪有餘乎荷大法者無執
0309c04: 懷勝業者不滯繇山翁和尚之禪而深之莫非餘也
0309c05: 暢之以一詣包之以兼弘繇山翁和尚之餘而大之
0309c06: 莫非禪也或者曰儒之學依於實禪之教說乎虛實
0309c07: 故自形其不足而虛則嘗見其有餘儻所謂大道是
0309c08: 邪非邪予智不足以知山翁和尚之禪知其餘者甚
0309c09: 矣山翁和尚之禪之似吾儒也今夫先王之所秩聖
0309c10: 人之所訓其要歸於正君臣定父子不離明倫察物
0309c11: 者近是是故父子者人之始也君臣者人治之大者
0309c12: 也吾嘗覽乎山翁和尚之集矣祝聖人而悼天子一
0309c13: 篇之中三致意焉壽有疏薦有文如歌如泣君臣之
0309c14: 義也諸如靖揚雅推之也義僕傳廣之也其為翼孝
0309c15: 說養母文篤於親也進而之於師有父道焉稱道勿
0309c16: 絕所謂孝也繇師而上之百世之師身焉象焉譜焉
0309c17: 經焉堂焉塔焉不忘祖禰之意也為死者言狀自文
0309c18: 林公傳自廣陵先生而下為生者言牘自復古南詩
0309c19: 自送以直而下悟發感寄婉而有歸無諍之篇有懷
0309c20: 之什兄弟朋友之誼也甚矣山翁和尚之禪之似吾
0309c21: 儒也或又曰天下之道儒者實之然而多實則多累
0309c22: 是故亂之以生死撓之以得喪及其敝也至於悖聖
0309c23: 人之言廢先王之服蔑君親之恩棄昆朋之族禪者
0309c24: 即不然死生則一之得喪則齊之泊然無所起於心
0309c25: 而澹然無所繫於世虛之謂也是以累盡而理存天
0309c26: 屬雖離而孝不違世典已己謝而敬不失故曰守儒之
0309c27: 說實天下之虛可以處治世通禪之學虛天下之實
0309c28: 可以處亂世嗟夫此又有為言之也予智不足以知
0309c29: 山翁和尚之禪而謂山翁和尚之禪之似吾儒者固
0309c30: 其餘也。
0310a01: 四明流寓雲間包爾庚題
0310a02: 
0310a03: 
0310a04: 
0310a05: 
0310a06: 
0310a07: 
0310a08: 
0310a09: 
0310a10: 
0310a11: 布水臺集總目
0310a12: 序一
0310a13: 序二
0310a14: 卷第一
0310a15: 風
0310a16: 雅
0310a17: 詩
0310a18: 卷第二
0310a19: 詩
0310a20: 卷第三
0310a21: 詩
0310a22: 卷第四
0310a23: 詩
0310a24: 卷第五
0310a25: 詩
0310a26: 卷第六
0310a27: 序
0310a28: 卷第七
0310a29: 序
0310a30: 卷第八
0310b01: 序
0310b02: 卷第九
0310b03: 序
0310b04: 卷第十
0310b05: 碑銘
0310b06: 卷第十一
0310b07: 記
0310b08: 卷第十二
0310b09: 傳
0310b10: 卷第十三
0310b11: 塔銘
0310b12: 卷第十四
0310b13: 塔銘
0310b14: 卷第十五
0310b15: 塔銘
0310b16: 卷第十六
0310b17: 行狀
0310b18: 卷第十七
0310b19: 表
0310b20: 奏疏
0310b21: 文疏
0310b22: 啟
0310b23: 銘
0310b24: 提詞
0310b25: 卷第十八
0310b26: 贊
0310b27: 卷第十九
0310b28: 贊
0310b29: 卷第二十
0310b30: 贊
0310c01: 卷第二十一
0310c02: 贊
0310c03: 卷第二十二
0310c04: 書
0310c05: 卷第二十三
0310c06: 跋
0310c07: 卷第二十四
0310c08: 說
0310c09: 引
0310c10: 卷第二十五
0310c11: 祭文
0310c12: 見聞雜記
0310c13: 卷第二十六
0310c14: 警語
0310c15: 規約
0310c16: 卷第二十七
0310c17: 尺牘
0310c18: 卷第二十八
0310c19: 尺牘
0310c20: 卷第二十九
0310c21: 尺牘
0310c22: 卷第三十
0310c23: 尺牘
0310c24: 卷第三十一
0310c25: 尺牘
0310c26: 卷第三十二
0310c27: 尺牘
0310c28: 
0310c29: 
0310c30: 布水臺集總目終
0311a01: 布水臺集卷第一
0311a02: 住明州天童寺匡廬黃巖沙門道忞著
0311a03: 風
0311a04: 春葵風
0311a05: 乙酉之役處士孫開遠舉義嘉禾戰沒孤城詩以
0311a06: 誄之。
0311a07: 藹藹春葵向日而傾曾我御誰則匪臣
0311a08: 交交桑扈晨去其枝青青子佩悠悠我思
0311a09: 願言思子章服生儒蒿目神京奮挺大呼
0311a10: 南風不競北馬蹻蹻孤城絕援聲凄夜刁
0311a11: 鼓兵以出白日為黃結纓戰沒豈曰國殤
0311a12: 彩仗雲旂歸神天上在帝左右招之或降
0311a13: 相韓五世博浪椎秦子胡為者舍生取義殺身成仁
0311a14: 中原血戰四海交腥鴛湖湜湜濯其潢涇百祀流馨
0311a15: 春葵八章六章四句二章五句。
0311a16: 玉樹風
0311a17: 玉樹旌孝節也清師入邗謝女希韞與母張氏同
0311a18: 赴井子宸救之母絕宸不忍去死焉長子朝出護
0311a19: 墟墓遇害於途于陛季子也感母兄之變亦悲憤
0311a20: 而沒故作此詩以哀之。
0311a21: 謝家玉樹鬱鬱邗溝華開瓊萼五葉綢繆有風自北
0311a22: 折屋傾舟飄然墜之香潔誰儔
0311a23: 溫恭薦婦朝夕斯寅腥埃撲面何以潔身有冽者泉
0311a24: 託彼澄鮮孰能芳桂蕭艾同捐
0311a25: 宸也亢宗文心雕龍死母生護卒嬰凶鋒天何以醉
0311a26: 何神不庇舍彼驕人維此胥忌
0311a27: 摯爾希韞靜女其姝令儀令色淑慎維圖青鋒是佩
0311a28: 用戒不虞見危授命終殞厥軀
0311a29: 迅雷遄呼親懼則然忍看黃沙昏晦無天朝奔墟墓
0311a30: 齊思見賢誰曰爾正而斃戈鋋
0311b01: 陛幼孝友性自天成蘭芽方茁風雨交攖呼兄不至
0311b02: 聽母無聲悠悠千載閉此愁城
0311b03: 彗孛經天白晝宵昏煤山龍去誰從如雲嗟爾謝樹
0311b04: 實繁有柯我心孔懷是用作歌
0311b05: 玉樹七章章八句。
0311b06: 雅
0311b07: 靖楊雅
0311b08: 皇臨命鄭公陽備淮海卒靖淮海之亂也。
0311b09: 皇臨孔章昭茲若監靡有爾勞皇不爾鑒仁則爾柔
0311b10: 威則爾悍哀我東人惠此良翰
0311b11: 良翰伊何維鄭中州嵩嶽之靈申甫之儔我東曷棘
0311b12: 于邗之溝宛宛周道四方來遊
0311b13: 來遊來王高車大航盜思襲矣舞戈以狂以偵以誘
0311b14: 裏我姦佌不畏爾元俾民流徙
0311b15: 我翰戾至載安載集募茲拳勇弁為武什毋啟爾戎
0311b16: 毋俾爾翼既訓乃稽盜偵斯得
0311b17: 既獲盜偵我姦卒俘正之皇刑往即爾誅爾誅爾悍
0311b18: 我柔我恃闔胡不悛覆狂以喜
0311b19: 翰曰吁哉其饑而譁予而父母媿不而家乃陟其疆
0311b20: 乃造其廬大降厥心畢叩且歔
0311b21: 民之歔矣亂斯沮矣民之舞矣盜斯逋矣其曰未逋
0311b22: 憂我厥肮孰躋我圉以泳大康
0311b23: 莫此大康維翰實崇式崇式庸維皇之忠維忠于皇
0311b24: 厥猷翼翼秉皇之彝訓于南國
0311b25: 烈烈東南我翰營之湯湯江淮我翰清之既清而瀰
0311b26: 王道之夷于萬斯年皇以治之
0311b27: 皇臨九章章八句。
0311b28: 韓城雅
0311b29: 韓城嘉瀚遠朱鎮君宦生潮陽復建節于其地也。
0311b30: 溥彼韓城瀕海之陽蜃蛟所宮鱷族維彊昌黎作牧
0311c01: 文運開張濟濟多士賓于有唐
0311c02: 化雨千春誰承遺則在帝神宗朱侯洵直去詠甘棠
0311c03: 來歌九罭乃誕嗣君天鑒有德
0311c04: 維此嗣君五色麟祥允文允武萬里騰驤纘戎顯考
0311c05: 載鎮南荒四郊以靖海波不揚
0311c06: 鎮君出遊虎纛龍旂釃酒臨江橫槊賦詩敷其文德
0311c07: 率服島夷來獻其琛赤豹黃羆
0311c08: 嵩高誕申玄鳥生契矧伊鎮君萬夫之傑潮水泱泱
0311c09: 鳳臺嵲嵲允矣九苞式生丹穴
0311c10: 韓城五章章八句。
0311c11: 詩一
0311c12: 送以直愚禪師之雲間謁董太史乞黃檗和尚塔
0311c13: 上之銘
0311c14: 間生亞聖人愍世垂高格奮跡光黃間其道苦如檗
0311c15: 怒罵恣憑陵佛祖驚且易盡渠神通來箇箇遭點額
0311c16: 住世八十霜重譯流聲光疾彼投名者蛻委息影藏
0311c17: 豐碑久不豎天龍嘗歎傷愚公邵武輩派出臞仙王
0311c18: 投簪叩籌室一笑登其堂為覓先師骨洪波泛淼茫
0311c19: 持向雲間去索取回天章太史聲名重文章繼子長
0311c20: 書之擘窠字寶以金玉相千載頌明德景行永不忘
0311c21: 送元白可公出天童
0311c22: 青眼當初最直錢等閒不把費君前朅來相見出新
0311c23: 篇拍案槌呼感往年豈為君詩動百千為君眉底裏
0311c24: 雲煙春風吹翮又翩翩刷羽臨岡問所先予意言之
0311c25: 君亦然咄嗟為祝予思賢予思何在西之偏汾水滔
0311c26: 滔清且漣三十白來足不緣泊然亭箸蛻而僊古人
0311c27: 細事尚光鮮何況其中大者焉君聽予歌志欲鐫予
0311c28: 歌未卒予心卷法門大事悲若填君不惜予誰共憐
0311c29: 送鹽梅鼎禪師住南嶽
0311c30: 大鳥高舉摶風翔千里之行月聚糧嗟彼屈蠖動求
0312a01: 臧進退猶如牴籓羊我友鼎公氣摩蒼雙瞳射得烏
0312a02: 欲藏龍象三千蹴道場角蹄鐵硬數公彊叢林號予
0312a03: 難比方方公眼惱足相當吳山越水已己十霜打包別
0312a04: 我上衡陽衡之高兮南極旁迴鴈峰前日月長金雞
0312a05: 粟供僧中王山君自此壽而昌聞道年又告天荒君
0312a06: 去須教喜若狂叢生茅茨搆君堂黃華白水獻壺漿
0312a07: 待君果熟時飄香奔走鈞天亟躋蹌君不見大鳥高
0312a08: 舉摶風翔
0312a09: 黃嵒山居即景十六絕
0312a10: 黃巖寺
0312a11: 絕攀緣處路初入解轉身時岫始開排闥谿光金布
0312a12: 地厭簷山色玉成臺
0312a13: 寨雲峰
0312a14: 嶄顏不宿埜盤客寂莫難留冠蓋群日暮林號狐兔
0312a15: 遠開關只合延歸雲
0312a16: 行龜峰
0312a17: 嘉林不住況潛淵脫體全彰界外天自信生來能越
0312a18: 格六藏何用小家禪
0312a19: 犀牛峰
0312a20: 不耕祖父閒田地肯守寒嵒異艸生觸處尚嫌頭角
0312a21: 快又披風雨入高崢
0312a22: 雙劍峰
0312a23: 雙垂天末落群峰日炤寒芒血暈重在昔虛空曾剖
0312a24: 判至今風雨尚磨礱
0312a25: 鶴鳴峰
0312a26: 惜傷羽翰遠江潯集老南天萬歲岑翹首不無華表
0312a27: 恨戛然猶似發長吟
0312a28: 香爐峰
0312a29: 甄陶不費列中天信是安排造物先皎皎冰輪傳夜
0312a30: 燭霏霏薄霧散朝煙
0312b01: 紅石嵒
0312b02: 丹嵒嵌壁切雲霓誰信通天步有梯蹋著始知來處
0312b03: 迥虛空撲地萬山低
0312b04: 羅漢嵒
0312b05: 嵒背青峰月上遲森森白晝走魈魑雲長深鎖虎長
0312b06: 嘯何似當年護定時
0312b07: 空生石
0312b08: 石中空可居人而上平如砥建閣其巔曰空生因
0312b09: 遂得今名。
0312b10: 盡道孤危曾不立誰知大地自空擎欲看樓閣空中
0312b11: 見請向虛空背上行
0312b12: 鷂子石
0312b13: 憑高岸立志霄摩豈易雄心付薜蘿對月端懷天上
0312b14: 兔臨風恰欲過新羅
0312b15: 姊妹石
0312b16: 尋真偶共話煙巒幾度秋霜鬢未殘何事玉容人易
0312b17: 老冰心端不似伊寒
0312b18: 瀑布水
0312b19: 聊將一線放渠開不覺流通露布來莫怪險崖能箭
0312b20: 急江湖聲落已己如雷
0312b21: 龍潭
0312b22: 山外清谿門外菴幾人親自到龍潭腥風況復吹長
0312b23: 壑望眼何當迷曉嵐
0312b24: 清源池
0312b25: 古志雙劍峰頂有清源池生蓮華大如車輪而雍
0312b26: 熙間瀑布流下紅蓮一瓣長三尺闊一尺三寸。
0312b27: 劍脊池開佛國蕖劈流曾下雍熙初靈根一瓣天然
0312b28: 別借問東林種似無
0312b29: 布水臺
0312b30: 落處分明誰解看為伊覿面示來端因高就下誠難
0312c01: 惜透頂還他徹骨寒
0312c02: 哭廣陵三我蔣先生
0312c03: 何當僊苑促雲鞃濁世應難奏廣陵天上少微淪月
0312c04: 堀人間白璧掩霜棱方嗟後死來無幾未意先刑去
0312c05: 復增吟就短章仍浩歎臨書不覺淚如謄
0312c06: 初住黃巖松壑弟許為持缽乞浠上歲杪以兵荒
0312c07: 見困寄次韻復之
0312c08: 望君如渴路思梅蹋凌猶登布水臺鶴骨未看雲外
0312c09: 至鱗音但說苦中來自慚省己躬難勝敢道求人口
0312c10: 易開且喜留將空缽在免忝日後償他哀
0312c11: 顧我青山住已己殘幾回風雨憑前闌未將玉筍參天
0312c12: 出且等蒼松奈歲寒大地斸開畬片片虛空撲碎月
0312c13: 團團三條篾更牢加束不為閒情便解寬
0312c14: 清宜嵒竇飽宜村二比難兼共一為愛孤峰留晚
0312c15: 炤幾忘寒瀑瀉微湲山光澹澹交眉睫松韻悠悠送
0312c16: 耳根歠罷蒿湯茶步步不知天子若為尊
0312c17: 壽匡山炤法師六袟四首
0312c18: 青山未住早居菴謾道春光過二三兜率尚然留缽
0312c19: 袋閻浮故自放癡憨每惺頑石推先覺為賣青松老
0312c20: 翠嵐成就逝多非一一且攀千歲作司南
0312c21: 看輕沙界等纖漚傲骨欺霜別出頭未肯虛空言老
0312c22: 大那從甲子問春秋哆快合嬰兒行雪白胸鋪古
0312c23: 澗流卻笑年來難捉摸生緣更復道蘇州
0312c24: 但見山青復又黃誰知果熟自飄香山河百二拱高
0312c25: 座華雨繽紛灑石床太乙峰騰標月指蘆華浪涌接
0312c26: 人航無能九里沾河潤願頌千秋法水長
0312c27: 少同師席誼同仁白髮相看一笑新毛骨奇君真是
0312c28: 豹角蹄慚我苦非麟更翻歲月思前事別轉峰頭為
0312c29: 故人把手共攜天外望海山落落何嶙峋
0312c30: 同諸子度歲黃巖賦得通字
0313a01: 共有凌霜節相依話夕窮威儀聲色外形影寂寥中
0313a02: 故衲寒輕荷新條綠暗通何須千嶂放已己見歲成功
0313a03: 歲朝喜雪
0313a04: 帝曆頒新日瑤光塹玉臺限催殘臘去敕辦好春來
0313a05: 舉世傳清白何山受點埃誰知林下士生眼碧如苔
0313a06: 歲朝雪後見晴柬曹源大中二公
0313a07: 六出臨初節依然曉菫豐和兆以協艸木怒方娠
0313a08: 日月同今古寒暄送故新置身天地外自見宇無塵
0313a09: 春宵雪霽步月
0313a10: 碧落初開雪後天長空如洗月漫川山形有貌分高
0313a11: 下樹影無支落正偏寒重春風猶刺骨光交午夜不
0313a12: 成眠披衣起步中庭裏何似蛟宮玉殿前
0313a13: 春前五日寄懷唯一道兄
0313a14: 塞鴻將北燕南圖寄問寒暄近復如怯凍未開新歲
0313a15: 筆折梅先發去年書莫嫌韻短句方絕須信懷深海
0313a16: 有餘驛使怕傳春信後計程隔夜到君廬
0313a17: 春朝喜搴玉孫居士見訪出登廬山歌飄然有出
0313a18: 塵之志別後復寄廬陵殘雪圖次韻速之
0313a19: 恐妨春信到山家竹塹疏籬戶未遮何來天外雲中
0313a20: 客玉骨如梅雪綻華眉間隱隱五嶽氣顧之四壁流
0313a21: 青霞須臾慷慨出長言牽曳西峰寒影邪山峻光寒
0313a22: 君自回魚箋明日復傳來水墨作雪祇淺深半覆江
0313a23: 天未盡開誰云紙上幻空碧自是君胸藏山澤山澤
0313a24: 可藏亦可迻心眼胡為冷復赤世路風波莫等閒絕
0313a25: 險幾人去復還君之來處坦且平千山況復破春顏
0313a26: 人生急景如風度待等回頭已己遲莫為君一夜索枯
0313a27: 吟嵒前拈出截流句不見瞿曇語殃我住久矣君
0313a28: 不住
0313a29: 用前韻招搴玉孫陽江
0313a30: 化鶴僊人歸故家華表空看艸色遮千載何勞歎陳
0313b01: 跡過眼還同浪裏華君不見嵒前一派煙嵐色聚作
0313b02: 風雲散作霞閒情故為立斯須半蒼半黃夕陽斜丈
0313b03: 夫作事莫徘徊寬限遲君燕子來桃華水蘸武陵春
0313b04: 古洞門將半掩開君之眉澹千山碧君之懷深彭蠡
0313b05: 澤問君山華火欲然血點支頭為誰赤孤蹤何似白
0313b06: 雲間日上月下任往還有時卷歸滄海宿有時淺抹
0313b07: 青山顏空生嵒畔危梁度猿鳥幾回怨春莫無限遊
0313b08: 人盡迷蹤況驚足底險崖句待君來時通一線別峰
0313b09: 相見留君住
0313b10: 送愚拙二禪人之雲間
0313b11: 曉生鳳子出丹山彩翎一搏入雲間千年俊鷂趁不
0313b12: 及食牛之氣何閒閒虎子鳳子種性同榑搖況復起
0313b13: 天風一啄三泖便好歸日月之下皆樊籠歸來歸來
0313b14: 將爾去天百尺之危峰摘星辰而啖之千秋萬歲
0313b15: 何終窮
0313b16: 秋日寄懷介子黃居士
0313b17: 碧流清徹漱江蓴上下同風只白蘋時事況逢秋葉
0313b18: 落轉教天際憶真人
0313b19: 玉局文章都尉禪脫空師語亦碑傳無人過與價三
0313b20: 百贏得雙眸貫五天
0313b21: 壽空林禪師五十
0313b22: 新驚短鬢入霜豪保社爭傳老白袍是行便堪人藻
0313b23: 鑑無言不應古風騷何如世年千朝酒說甚天寒百
0313b24: 衲裯薑桂從來晚益烈願同寶掌壽吾曹
0313b25: 毅宗烈皇帝哀詞
0313b26: 擾擾勞生罪日繁九重聞已己懈天恩雲車自去狩玄
0313b27: 圃玉曆誰傳守帝籓山鎖諸陵驚落翠月明深院怯
0313b28: 黃昏至尊勘破興亡夢觸處應知達本元
0313b29: 袈裟吟十一首
0313b30: 孤光橫罩覺山涯十界通身入一家莖縷蘸乾生死
0313c01: 海何人出得者袈裟
0313c02: 全封一幅絕邊涯稱體人人古式家緋早縱岐誰欠
0313c03: 少過勞雞足護袈裟
0313c04: 識青布幔裏生涯傀儡俳場盡作家黠過靈山偏落
0313c05: 節袗衣換得獵袈裟
0313c06: 祖關終古罕窺涯動著知君惡口家卻笑跛師能解
0313c07: 道鐘聲咬破了袈裟
0313c08: 襤襂半聽逐雲涯日炙風吹道者家可怪春寒人不
0313c09: 禁朝陽日日補袈裟
0313c10: 盡將格則做生涯誰信風流出當家但看堂前三下
0313c11: 版何人不起整袈裟
0313c12: 棒頭點出者生涯排闥春山曉入家一句風前何所
0313c13: 似東京王長老袈裟
0313c14: 走聲當世遍天涯若箇門風壁立家寂莫芙蓉冷似
0313c15: 鐵民衣曾卻御袈裟
0313c16: 天書三降紫雲涯拭目真人笑帝家雪刃臨頭剛不
0313c17: 顧清風千載起袈裟
0313c18: 煙簑一漿旁江涯風雨蘆灣處處家打點莫霞來日
0313c19: 好趁晴且得曬袈裟
0313c20: 垂鉤獨汎海東涯為有長鯨足猒家十轄絲綸拋未
0313c21: 盡敢辭銀浪卷袈裟
0313c22: 重陽前一日初度絕學銓商尊玄二上座以詩見
0313c23: 壽次韻復之
0313c24: 靡吾一日占仁先經緯無聞綴錦篇去日早驚毛有
0313c25: 二來朝且喜菊猶鮮材艱繼祖慚前哲道足傳燈憶
0313c26: 後賢何日三臺誇遍拍萬年歡佇奏師絃
0313c27: 法社垂秋惜莫涼吾生何以恰廝當揮戈未返魯陽
0313c28: 日披霧先看豹變章慧命從來空作壽背肩若箇鐵
0313c29: 為梁不辭玉露凋楓葉珍重黃華送晚香
0313c30: 禪門四超方
0314a01: 鬥海泥牛去絕聲亂峰千疊向刀耕不期黃葉疏雲
0314a02: 水何意玄言落翠崢碑版尚空專甲字江湖偏譒隱
0314a03: 山名堪嗟無限方墳客春艸年年帶雨生龍山
0314a04: 天華講得墜如戔誰信心工巧莫詮回首虛空真露
0314a05: 布轉身嶽色正排連尤滋謾語嘗同社盍逐青峰入
0314a06: 莫煙高躅不知懷近遠龐眉尚說政和年亮公
0314a07: 得意西江一句乾菴居占斷古僊壇空山曆準黃為
0314a08: 紀石庫書饒夢不餐熟爛何人堪下口摧殘祇自倚
0314a09: 深寒至今幽討禪棲處風急雲仍白晝攢大梅
0314a10: 海國江天寄漫遊目前蕩盡與誰侔滿船載月收綸
0314a11: 晚一櫂扶風送客稠垂手寧誇紅錦套傳家贏得綠
0314a12: 簑裘為人更入洪波裏春曉吳江凍不流船子
0314a13: 送峻書記之大梅住山
0314a14: 弔古予恆憶大梅蘿龕爾況藉雲隈荷衣應待深秋
0314a15: 剪松食須連曉露裁將指隨流人得妙急徵嚼碎核
0314a16: 還來真風要見當年社莫謾投荒又一回
0314a17: 又擬梅送之
0314a18: 落英銷歇步餘芳條例新攀豈故常不羨傲霜華有
0314a19: 韻最憐濺齒果堪嘗景邀明月來還沼香引清風待
0314a20: 襲裳珍重好收殘核子更鉏煙雨種斜陽
0314a21: 次答趙將軍玉韻十四首附來韻
0314a22: 世事于今難問天十方諸佛也徒然不如身逐浮
0314a23: 雲去圍繞山翁自在禪。
0314a24: 男兒壯志薄雲天羨甚奇勛勒燕然拈起威音前一
0314a25: 箭千重甲透祖師禪
0314a26: 長青自古一般天纔動風雲便不然變態中知無別
0314a27: 界鋒刀頭坐少林禪
0314a28: 長安奕出又番天我國誰知自晏然寶殿苔生王不
0314a29: 坐區區終日熾然禪
0314a30: 避秦謾說洞中天劫火空居尚洞然百艸頭邊春薦
0314b01: 得鑊湯爐炭裏安禪
0314b02: 畫角聲催欲莫天八千義勇總凄然法身卻有驚殘
0314b03: 夢晝夜山河信說禪
0314b04: 謾言掘地討青天仰射徒勞亦復然箭後分明饒有
0314b05: 路誰惺北斗面南禪
0314b06: 粟散曾觀電裏天大千何異泡如然興亡不管蜀魂
0314b07: 恨一例消歸法喜禪
0314b08: 纖兒撞壞女媧天局破難完自古然野老摧心長飲
0314b09: 泣哀聲只恐到三禪
0314b10: 倒翻大海洗青天火德吹教死復然撥亂纔方成至
0314b11: 治曹谿不說太平禪
0314b12: 山河不見漢家天仗劍何勞問計然掇轉乾坤歸有
0314b13: 道赤松子去好逃禪
0314b14: 旬始忍看晝竟天長錟一埽壯君然殺人不眨將軍
0314b15: 眼作佛還他血性禪
0314b16: 帝化旁分閫外天蘇途四海誼當然問君何日昆陽
0314b17: 戰倚馬長書露布禪
0314b18: 聖哲從來不問天數歸陽九豈其然鬧籃扶出真天
0314b19: 子大地從教定似禪
0314b20: 黃茅霧塞綠楊天一霎雲收便皎然依舊大明依舊
0314b21: 日江山不動本來禪
0314b22: 丙戌戍孟秋送黃梅二司馬歸楚諱日芳之熉
0314b23: 九死從君再造朝誰知風雨正飄颻黃冠未奪孤臣
0314b24: 願楚魄尤煩弟子招千里關山收夕夢百年心史付
0314b25: 重漻采薇我亦理歸楫匡阜期聽夜壑潮
0314b26: 箕子歸周孔子仁君之處義亦申申獨傷有策能先
0314b27: 祖堪歎靡階可哭秦轡正勾芒猶念楚風悲搖落豈
0314b28: 思蓴遙天永恨如何釋請向空王問了因
