0785b06: 
0785b07: 
0785b08: 
0785b09: 大方廣佛華嚴經疏卷第七十六入第四十六經下半
0785b10: 清涼山沙門　澄觀　述
0785b11: 晉水沙門　淨源　錄疏注經
0785b12: △八有八門。答自在問。即分為八。初一總明自在。
0785b13: 兼攝加持。文二。初總。
0785b14: 佛子諸佛世尊有十種自在法。
0785b15: △二別。全同八地之中十種自在。但此深廣。文不
0785b16: 次耳。初法自在。
0785b17: 何等為十所謂一切諸佛至是為諸佛第一自在法。
0785b18: 論經云。無中邊法門示現故。△二心自在。
0785b19: 一切諸佛教化眾生至是為諸佛第二自在法。
0785b20: 無量阿僧祗劫三昧入智故。由在三昧觀機故。化
0785b21: 不失時。△三勝解自在。
0785b22: 一切諸佛能令盡空界至是為諸佛第三自在法。
0785b23: 大小淨穢隨解轉變故。△四財自在。
0785b24: 一切諸佛以神通力至是為諸佛第四自在法。
0785c01: 一切世界無量莊嚴。嚴飾住持故。△五命自在。
0785c02: 一切諸佛見一眾生至是為諸佛第五自在法。
0785c03: 不可說劫命住持故。△六如意自在。
0785c04: 一切諸佛悉能往至是為諸佛第六自在法。
0785c05: 一切國土中。如意變化故。△七智自在。
0785c06: 一切諸佛為欲調伏至成阿耨多羅三藐三菩提。
0785c07: 如來力無畏不共法。相好莊嚴。三菩提示現故。
0785c08: 而於一切佛法非已巳現覺至亦不住於有學之地。
0785c09: 生界無邊。機熟相應。故念念應成。而真成在昔。故
0785c10: 佛於三世。非是新覺。亦非不覺。住在學地。又顯雖
0785c11: 念念覺。離覺相故。非三世覺。亦離不覺故。不住學
0785c12: 地。
0785c13: 而悉知見通達無礙無量智慧無量自在。
0785c14: 即十力等。
0785c15: 教化調伏一切眾生是為諸佛第七自在法。
0785c16: △八業自在。
0785c17: 一切諸佛能以眼處作耳處佛事至第八自在法。
0785c18: 六根互用。廣大佛事。是佛業故。然非改轉。一根不
0785c19: 變。本來具故。△九生自在。
0785c20: 一切諸佛其身毛孔至是為諸佛第九自在法。
0785c21: 一切世界生示現故。△十願自在。
0785c22: 一切諸佛。
0785c23: 隨心所欲佛國土時。示成三善提故。文有四節。
0785c24: 於一念頃現一切世界至示現諸佛自在神力。
0786a01: 一一念現多佛。於一類界成佛。
0786a02: 如於眾妙蓮華廣大莊嚴至種種劫數清淨世界。
0786a03: 二類顯餘界。
0786a04: 如於一念如是於無量無邊阿僧祇劫一切念中。
0786a05: 三類顯餘念。
0786a06: 一念一切現。
0786a07: 四總結深廣。一切現者。一念便現法界諸形諸神
0786a08: 力故。
0786a09: 一念無量住。
0786a10: 常無現故。
0786a11: 而未曾用少方便力是為諸佛第十自在法。
0786a12: 而不動如來。少許方便。故云自在。上來十段。唯三
0786a13: 與八。取意而釋。餘八並論經之文。△二圓滿自在。
0786a14: 佛子諸佛世尊有十種無量不思議圓滿佛法。
0786a15: 謂前十自在。八地容有。故顯如來十種圓滿。又無
0786a16: 一法不自在故。方云圓滿。
0786a17: 何等為十所謂一切諸佛至皆悉成就一切佛法。
0786a18: 一切佛法。即證成菩提十力等。
0786a19: 一切諸佛皆悉成就一切善根。
0786a20: 善根通福智。
0786a21: 一切諸佛皆悉成就一切功德。
0786a22: 功德唯福。
0786a23: 一切諸佛皆能教化至見者獲益功不唐捐。
0786a24: 可知。
0786b01: 一切諸佛皆具諸佛平等正法。
0786b02: 即具有法輪教法。
0786b03: 一切諸佛作佛事已巳莫不示現入於涅槃是為十。
0786b04: △三善巧方便三。初總。
0786b05: 佛子諸佛世尊有十種善巧方便。
0786b06: 即於法自在。皆權實等無礙故。△二別十。初言說
0786b07: 自在。
0786b08: 何等為十一切諸佛至是為第一善巧方便。
0786b09: 知實離言。絕動搖之戲論。而起權開示善根。故為
0786b10: 自在。△二知見自在。
0786b11: 一切諸佛知一切法至是為第二善巧方便。
0786b12: 證實無能所見。而不礙於法真實知見。無縛無解
0786b13: 而至大自在。△三示現自在。
0786b14: 一切諸佛永離諸相至是為第三善巧方便。
0786b15: 無相知相。無性入性。亦能示現依正調生。△四三
0786b16: 世自在。
0786b17: 一切諸佛住於法界至是為第四善巧方便。
0786b18: 證冥三際之理。而演三際益生。△五性相自在。
0786b19: 一切諸佛身語意業至是為第五善巧方便。
0786b20: 三業湛然。而包含示現。△六調生自在。
0786b21: 一切諸佛知一切法至是為第六善巧方便。
0786b22: 知非一異。而見一切法。△七時分自在。
0786b23: 一切諸佛於一時中至是為第七善巧方便。
0786b24: 知時融入。故不住不捨。而不壞年劫。演法無休。△
0786c01: 八辯才自在。
0786c02: 一切諸佛恒住法界成就諸佛無量無畏。
0786c03: 恒住法界。則寂無所住。而成就無量無畏十辯演
0786c04: 法。
0786c05: 及不可數辯。
0786c06: 數多故。
0786c07: 不可量辯。
0786c08: 非心測故。
0786c09: 無盡辯。
0786c10: 隨說一事。窮劫不盡。
0786c11: 無斷辯。
0786c12: 任放辯才。無有間故。
0786c13: 無邊辯。
0786c14: 觸類成辯故。
0786c15: 不共辯。
0786c16: 下位中之所無故。
0786c17: 無窮辯。
0786c18: 無能難屈故。
0786c19: 真實辯。
0786c20: 皆契事理故。
0786c21: 方便開示一切句辯。
0786c22: 無一句義。不能顯故。
0786c23: 一切法辯。
0786c24: 無有一法。不能演故。
0787a01: 隨其根性及以欲解至初中後善皆悉究竟。
0787a02: 明說之德。具七善故。或開為十。瑜伽八十五云。一
0787a03: 初善聽聞時。生歡喜故。二中善修行時。無有難苦。
0787a04: 遠離二邊。依中道行故。三後善。謂究竟離垢等故。
0787a05: 今文云皆悉究竟。諸經論中更有多說。恐厭繁文。
0787a06: 餘七經文略無。
0787a07: 是為第八善巧方便。
0787a08: △九勝義自在。
0787a09: 一切諸佛住淨法界至遠離一切妄想著。
0787a10: 離說而說。故無想著。
0787a11: 如是究竟到於彼岸是為第九善巧方便。
0787a12: △十了寂用。於中先知本寂二。初正顯。
0787a13: 一切諸佛知一切法至無所得故非界。
0787a14: △二釋成。
0787a15: 然亦不壞一切諸法至非因緣非無因緣。
0787a16: 謂色等性無。非遣之使無。故不壞諸法。即空無業
0787a17: 等。△二不廢起用。
0787a18: 而能了知正定邪定至是為第十善巧方便。
0787a19: △三結。
0787a20: 佛子是為諸佛成就十種善巧方便。
0787a21: 自下入第四十七卷經。
0787a22: △四廣大佛事明神通自在。即答前二會神通問。
0787a23: 文三。初總。
0787a24: 佛子諸佛世尊有十種廣大佛事。
0787b01: 謂八相等中。皆有大用。微細相容故。以此攝物。故
0787b02: 名佛事。上標名。下顯勝。
0787b03: 無量無邊不可思議至唯除如來威神之力。
0787b04: △二別二。初徵。
0787b05: 何等為十。
0787b06: △二釋十。初明上生佛事四。初別明能攝。
0787b07: 所謂一切諸佛於盡空至無量智慧所行境界。
0787b08: △二所攝廣多。
0787b09: 攝取一切人天魔梵沙門婆羅門阿脩羅等。
0787b10: △三能攝殊勝。
0787b11: 大慈無礙大究竟平等饒益一切眾生。
0787b12: △四所攝成益。
0787b13: 或令生天或令生人至是為第一廣大佛事。
0787b14: △二降神處胎佛事二。初智德內圓。
0787b15: 佛子一切諸佛從兜率天至成就廣大妙莊嚴藏。
0787b16: △二神通外用二。初一處一時作佛事。
0787b17: 受最後身住大寶莊嚴樓閣至諸三昧起而作佛事。
0787b18: △二總攝時處作佛事。
0787b19: 佛子如來爾時在母胎中至如是皆以種種方便。
0787b20: 此中多處。準下瞿波。乃至十重。此略舉五。皆後後
0787b21: 廣前前。
0787b22: 於一切方。
0787b23: 即娑婆與能遶十三剎塵數剎。十方無間住故。
0787b24: 一切網。
0787c01: 彼上諸剎。復有眷屬剎等圍遶。交絡成網故。
0787c02: 一切旋。
0787c03: 遶中間海。十右旋海故。
0787c04: 一切種。
0787c05: 盡華藏剎海。諸剎種故。
0787c06: 一切世界中。
0787c07: 盡法界故。
0787c08: 而作佛事是為第二廣大佛事。
0787c09: △三現生處宮佛事二。初無生現生。是誕生相。
0787c10: 佛子一切諸佛一切善業至為眾生故示誕王宮。
0787c11: △二無染處染。是處王宮相。於中四。初三學自圓。
0787c12: 一切諸佛於諸色欲宮殿妓樂皆已巳捨離無所貪染。
0787c13: 無染是定。
0787c14: 常觀諸有空無體性一切樂具悉不真實。
0787c15: 此一是慧。
0787c16: 持佛淨戒究竟圓滿。
0787c17: 此一是戒。△二明四心愍物。
0787c18: 觀諸內宮妻妾侍從至心得自在而起大捨。
0787c19: △三具德攝益。
0787c21: △四攝益深廣。
0787c22: 雖處內宮眾所咸至是為第三廣大佛事。
0787c23: △四出家佛事二。初明出家之意。
0787c24: 佛子一切諸佛亦處種種至修清淨行利益眾生。
0788a01: △二出家相。
0788a02: 當出家時捨俗威儀至長為世間智慧高幢。
0788a03: 三業二利故。
0788a04: 是為第四廣大佛事。
0788a05: △五成道佛事三。初真覺舊圓。
0788a06: 佛子一切諸佛具一切智於無量法悉已巳知見。
0788a07: △二應身今滿。
0788a08: 菩提樹下成最正覺至修諸功德悉已巳圓滿。
0788a09: △三演法益生。
0788a10: 其菩提座具足莊嚴至是為第五廣大佛事。
0788a11: 此頓演華嚴。△六轉法輪佛事。義通權實。文二。初
0788a12: 列。
0788a13: 佛子一切諸佛轉不退法輪令諸菩薩不退轉故。
0788a14: 唯菩薩乘。通四不退。
0788a15: 轉無量法輪令一切世間咸了知故。
0788a16: 通五乘。世咸了故。
0788a17: 轉開悟一切法輪能大無畏師子吼故。
0788a18: 開權顯實。令悟知見。決定有故。
0788a19: 轉一切法智藏法輪開法藏門除闇障故。
0788a20: 通三藏。三藏除癡及三障故。
0788a21: 轉無礙法輪等空故。
0788a22: 唯頓法。事理雙絕故。
0788a23: 轉無著法輪觀一切法非有無故。
0788a24: 中道法。不著二邊故。
0788b01: 轉照世法輪令一切眾生淨法眼故。
0788b02: 世諦法。淨所知故。
0788b03: 轉開示一切智法輪悉一切三世法故。
0788b04: 唯佛法。智知故。
0788b05: 轉一切佛同一法輪一切佛法不相違故。
0788b06: 唯圓法。無異味故。△二結。
0788b07: 一切諸佛以如是等至心行差別而作佛事。
0788b08: 即無量乘。為第十輪。隨機演故。
0788b09: 不可思議。
0788b10: 十皆圓融。為不思議。
0788b11: 是為第六廣大佛事。
0788b12: △七威儀佛事四。初別舉入城益物。
0788b13: 佛子一切諸佛入於一切至眾生聞者無不欣樂。
0788b14: △二通顯威儀益物。
0788b15: 一切諸佛色身清淨至皆為眾生而作佛事。
0788b16: △三言談示現益物。
0788b17: 一切諸佛昔於一切至問訊起居而作佛事。
0788b18: 其昔字。晉本所無。即是現益。若言昔者。乃是舉因
0788b19: 顯果。必是普字。△四總結深廣。
0788b20: 一切諸佛以如是等至是為第七廣大佛事。
0788b21: △八起行佛事四。初身心安住行。
0788b22: 佛子一切諸佛或住阿蘭若處而作佛事。
0788b23: 蘭若唯語山林。
0788b24: 或住寂靜處而作佛事。
0788c01: 寂靜通城邑。
0788c02: 或住空閑處而作佛事。
0788c03: 空閑在無物處。
0788c04: 或住佛處而作佛事至無有休息而作佛事。
0788c05: △二起應上求行。
0788c06: 或以天身求一切智至求一切智而作佛事。
0788c07: △三說默下化行。
0788c08: 或時說法或時寂默至即非境界而作佛事。
0788c09: △四時分進修行。
0788c10: 或住一日或住一夜至是為第八廣大佛事。
0788c11: △九起用佛事二。初起用所依。
0788c12: 佛子一切諸佛是生清淨善根之藏。
0788c13: 以是能生功德藏故。
0788c14: 令諸眾生於佛法中至具智慧明不由他悟。
0788c15: △二正明起用。
0788c16: 或現涅槃而作佛事至是為第九廣大佛事。
0788c17: △十涅槃佛事。別顯用中之一。於中有三。初明涅
0788c18: 槃悲戀益。
0788c19: 佛子一切諸佛入涅槃時至悲號戀慕而作佛事。
0788c20: △二舍利流布益。
0788c21: 復為化度一切天人至永與世間作所歸依。
0788c22: △三總結益物。
0788c23: 佛子諸佛世尊雖般涅槃至是為第十廣大佛事。
0788c24: 若將此十。配答十問。一答本願。二即種性及國土。
0789a01: 三是無礙。四十皆解脫。五出現。六音聲。七佛身。八
0789a02: 智慧。九自在。△三結。
0789a03: 佛子此諸佛事無量廣大至唯除如來威神所加。
0789a04: △五無二自在法。
0789a05: 佛子諸佛世尊有十種無二行自在法。
0789a06: 明無畏自在。兼答普光無畏之問故於事明審決
0789a07: 定。無疑故無二。不畏他難。名為自在。
0789a08: 何等為十所謂一切諸佛至諸佛智慧決定無二。
0789a09: 上四可知。
0789a10: 一切諸佛悉知三世至即一佛語決定無二。
0789a11: 此三通二義。一以理融相。二事事即入。
0789a12: 一切諸佛悉知三世至性無差別決定無二。
0789a13: 此二唯理。
0789a14: 一切諸佛悉知三世一切諸佛至是為十。
0789a15: 有三義。一同性修故。二互迴向故。三互主伴故。△
0789a16: 六明住一切法。
0789a17: 佛子諸佛世尊有十種住住一切法。
0789a18: 明三昧自在。兼答普光三昧問。故如來所住。無非
0789a19: 三昧。故住一切。
0789a20: 何等為十所謂一切諸佛住覺悟至是為十。
0789a21: △七知一切法盡無有餘。
0789a22: 佛子諸佛世尊有十種知一切法盡無有餘。
0789a23: 明十力自在。兼答普光十力之問。故十力智慧。照
0789a24: 境無遺。
0789b01: 何等為十所謂知過去一切法盡無有餘至是為十。
0789b02: △八廣大力。明神力自在。亦答普光十力之問。文
0789b03: 三。初標。
0789b04: 佛子諸佛世尊有十種。
0789b05: 十力是別名。大那羅延等是總稱。故下列中。但依
0789b06: 總名。是則標中十力。一一下別中。別中十門。一
0789b07: 一具前標中十力。則成百門。古德將標中十力。次
0789b08: 第配下十勇健法。謂初為廣大力等。則令別中一
0789b09: 門不攝前十。不成百門。亦令餘門無廣大義。初門
0789b10: 無最上等。設欲從勝配者。應逆次配之。
0789b11: 廣大力。
0789b12: 周法界故。
0789b13: 最上力。
0789b14: 無加過故。
0789b15: 無量力。
0789b16: 無分量故。
0789b17: 大威德力。
0789b18: 可敬畏故。
0789b19: 難獲力。
0789b20: 唯佛得故。
0789b21: 不退力。
0789b22: 作無屈故。
0789b23: 堅固力。
0789b24: 當體堅故。
0789c01: 不可壞力。
0789c02: 緣不壞故。
0789c03: 一切世間不思議力。
0789c04: 超召言念故。
0789c05: 一切眾生無能動力。
0789c06: 不可搖故。
0789c07: 大那羅延幢勇健法。
0789c08: △二徵釋二。初徵。
0789c09: 何者為十。
0789c10: 二釋分十。初身命不可壞力。今逆次配此。即不可
0789c11: 動力。乃至一毛不搖動故。文二。初正明不可動壞。
0789c12: 所謂一切諸佛身不可壞至而從雨之終不為損。
0789c13: 謂情非情境。俱不能壞。△二舉況顯勝。
0789c14: 若有眾生為佛所持至第一大那羅延幢勇健法。
0789c15: 如令耆婆入火取子。入獄問罪等。△二毛孔容持
0789c16: 力。
0789c17: 佛子一切諸佛至第二大那羅延幢勇健法。
0789c18: 即是不可思。而諸眾生不覺知故。△三毛持大山
0789c19: 力。
0789c20: 佛子一切諸佛至第三大那羅延幢勇健法。
0789c21: 即當不可壞。以雖持多大山。身心無勞損故。文中
0789c22: 速行廣步。多劫行剎。為一山之量。此山已巳無邊矣。
0789c23: 況有多山。在於一毛。況復多毛窮劫持住。實謂難
0789c24: 思之境矣。△四定用自在力。
0790a01: 佛子一切諸佛至第四大那羅延幢勇健法。
0790a02: 即是堅固定力安住故。
0790a03: 大方廣佛華嚴經疏卷第七十六
