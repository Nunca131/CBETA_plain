0673a04: 蘇悉地羯羅經分別悉地時分品
0673a05: 第十二卷中
0673a06: 
0673a07: 復次我今解說吉祥成就時節。行者知己。尋
0673a08: 求悉地。謂時節者。八月蠟月正月二月四月。
0673a09: 此等五月白十五日。應作上成就。其四月時。
0673a10: 必有雨難。其二月時。必有風難。於正月時。有
0673a11: 種種難。唯有蠟月。無諸難事。於八月時。有雷
0673a12: 電霹靂之難。如上所說之難皆成就相。此五
0673a13: 箇月但令求作上成就法。亦當應作扇底迦
0673a14: 事。亦即此五月黑十五日。應作中下二成就
0673a15: 法。亦當應作補瑟徵迦事。阿毘遮嚕迦事。於
0673a16: 月蝕時。成就最上之物。於日蝕時。通上中下
0673a17: 成就之物。或月一日三日五日七日或十三
0673a18: 日。應作成就諸一切事。若作最上成就。應取
0673a19: 上宿曜時。其中下法。類此應知。然諸宿中。鬼
0673a20: 宿為最。若作猛利成就。還依猛利宿曜時等。
0673a21: 或與三種事法相應。其所成就亦依三事而
0673a22: 作。或如本法所說。或依本尊指授。然十二月
0673a23: 一日至十五日。於其中間。應作一切成就及
0673a24: 事。或取本尊指日。或諸月中白黑十三日。亦
0673a25: 得成就。七月八月是雨時後節。應於此時作
0673a26: 扇底迦法。九月十月是冬初節。應於此時作
0673a27: 補瑟徵迦法。三月四月是春後節。應於此時
0673a28: 作阿毘遮嚕迦法。正月二月是春初節。應於
0673b01: 此時通一切事。五月六月是雨初節。要欲成
0673b02: 者作下悉地。如是春冬及雨後節。亦應成就
0673b03: 三種悉地。此中九品分別。隨類分配。於初夜
0673b04: 分。下成就時。於中夜分。中成就時。於後夜
0673b05: 分。上成就時。於初夜分。是作扇底迦事時。於
0673b06: 中夜分。是作阿毘遮嚕迦事時。於後夜分。是
0673b07: 作補瑟徵迦事時。於此三事。九品分別。隨類
0673b08: 相應。知其時節。於其時分所現之相。辨上中
0673b09: 下。然於日月蝕時。即當作法。不觀時分。凡猛
0673b10: 利成就及阿毘遮嚕迦事。日月蝕時最是相
0673b11: 應。凡起首成就。三日二日一日斷食。上中下
0673b12: 事。類日應知。
0673b13: 蘇悉地羯羅經圓備成就品第十三
0673b14: 復次當說本法闕少成就支具。若恐身力不
0673b15: 濟。勿須斷食。念誦遍數滿已。欲起成就。更須
0673b16: 念誦護摩。花香供養種種讚歎。觀念本尊。取
0673b17: 白縷。童女合繩。如前作法。繫作七結。誦明
0673b18: 七百遍。於晨朝時以繫其腰。夢不失精。佛部
0673b19: 真言索。俱摩履真言。唵同上呼一句惹曳俱摩
0673b20: 二句儵式六反訖二合囉吽馱三句莎去二合訶四
0673b21: 句。
0673b22: 蓮花部真言索。矩嚨儗魚以反抳真言同上呼一句訖
0673b23: 釤二合矩嚕矩嚨儗同上抳三句莎去二合訶四句。
0673b24: 金剛部真言索。莽真言。唵同上呼一句句爛
0673b25: 馱二句畔馱畔馱三句虎二合吽四句
0673b26: 初中後分間。誦求請句。若自本法。無求請句。
0673b27: 應取安之。然此三明當部用之。其持誦繩。每
0673b28: 日繫持。作法光顯。若。作曼荼羅時。念誦之
0673b29: 時。於節日時。皆須繫持。令除難障。又合眼
0673c01: 藥。蘇嚕多安膳那。砂蜜。龍腦香。蓽撥。丁
0673c02: 香皮。得伽羅香。自生石蜜。各取等分。擣篩為
0673c03: 末。以馬口沫。相和細研。復以此明持誦百遍。
0673c04: 成就之時。數數洗面。以藥塗眼。除去懈怠及
0673c05: 所惛沈。有諸難起。夢預警見。佛部合眼藥真
0673c06: 言。唵同上呼一句入路者泥二句莎去二合訶
0673c07: 三句
0673c08: 蓮花部合眼藥真言。唵同上呼一句弭路枳二句
0673c09: 莎去二合訶三句
0673c10: 金剛部合眼藥真言。唵同上呼一句畔度掯奴立反
0673c11: 跛化沒反羝二句莎去二合訶三句
0673c12: 此三真言。本部持。用合眼藥。或單水。數洗
0673c13: 面眼。亦得除於惛沈睡障。
0673c14: 若成就時。念誦疲乏。以白栴檀香和水。用部
0673c15: 心明持誦七遍而飲三掬。欲成就時。先以水
0673c16: 灑身。應取善相。方欲成就。見善相者。謂商
0673c17: 佉。輪。鉤魚。右旋印。白蓮華幢。莎悉底迦印。
0673c18: 滿瓶。萬字印。金剛杵。花鬘。或見端正婦人瓔
0673c19: 珞嚴身。或見懷妊婦人。或擎衣物。或見歡喜
0673c20: 童女。或見淨行婆羅門著新白衣。或見乘車
0673c21: 象馬根藥及。或見奇事或聞雷聲。或聞誦
0673c22: 吠陀聲。或聞吹螺吹角諸音樂聲。或聞孔雀
0673c23: 鶻鷓鸚鵡鵝鶴吉祥鳥聲。或聞善言慰愈之
0673c24: 音。謂起居安樂成就。可意之言。或見慶雲閃
0673c25: 電微風細雨。或雨天花。或有好香及見翬虹。
0673c26: 於此相中。天所降者為上成就。於空現者是
0673c27: 中成就。於地現者為下成就。於此三相。九品
0673c28: 分別。如上所現皆是吉祥。反此見者即不成
0673c29: 就。見此相已深生歡喜。以如是心。後方便作
0674a01: 成就事法。
0674a02: 蘇悉地羯羅經奉請成就品第十四
0674a03: 次說奉請成就之法。如前所說。時節星曜及
0674a04: 瑞相等。於作漫荼羅法中及成就法中。廣以
0674a05: 陳說。若不善相現時。即以部母明。護摩牛蘇。
0674a06: 經一百八遍。然後作法亦得成就悉地。前所
0674a07: 分別漫荼羅地。亦應依彼而作成就。若上成
0674a08: 就。於山上作。若中成就。於池邊作。若下成
0674a09: 就。隨處而作。或與真言相應處作。若不依此
0674a10: 處。作成就稍遲。於有舍利骨制底之中。作一
0674a11: 切內法真言。皆得成就。佛生處等八大制底。
0674a12: 成就之中而最為上。然於菩提道場。無一切
0674a13: 難能與成就相應。魔王尚於彼處不為其難。
0674a14: 況＝【甲】況餘諸類。是故一切真言決定成就。凡是
0674a15: 猛利成就。於塚間作。或於空室。或於一神獨
0674a16: 居之廟。或獨樹下。或於河邊當作成就若
0674a17: 欲成就女藥叉者。於林間作。若欲成就龍王
0674a18: 法者。於泉邊作。若欲成就富貴法者。於屋上
0674a19: 作。若欲成就使者法時。於諸人民集會處作。
0674a20: 若欲成就入諸穴法。於窟中作。此是祕密分
0674a21: 別成就之處。擇地定已。先應斷食。如漫荼
0674a22: 羅淨地之法。或如念誦室法。應淨其地。處所
0674a23: 清潔。速得靈驗。初以成辨諸事真言。或用軍
0674a24: 荼利真言。持誦白芥子等物。散打其地。辟除
0674a25: 諸難。以佉達羅木。為橛四枚。其量二指。拆籤
0674a26: 一頭。如一股杵。以紫檀香泥。塗其橛上。復
0674a27: 以緋線纏之。以拔折羅橛印。作拳執之。以此
0674a28: 真言。持誦一百八遍。釘於四角。橛頭少現。作
0674a29: 一白幡。於漫荼羅東面。懸長竹竿上。以金剛
0674b01: 牆真言。持誦鐵末百遍。作三股拔折羅。頭皆
0674b02: 相接。圍繞漫荼羅。為金剛牆。復以金剛鉤欄
0674b03: 真言。持誦鐵末百遍。亦作三。服拔折羅。各
0674b04: 橫置於拔折羅上。繞漫荼羅。為金剛鉤攔。
0674b05: 外漫荼羅門。以軍荼利真言。以拔折羅印。
0674b06: 而護其門。第二重門。以訶利帝母。而護其門。
0674b07: 中台院門。以無能勝。而護其門。此等護門
0674b08: 三部通用。或用其一通護三門。此三聖者。皆
0674b09: 摧諸難無有能壞。此是祕密護成就物。其台
0674b10: 中心。埋五寶物。若於人民集會之處。作漫荼
0674b11: 羅時。其五寶物不應埋之。但置所成物下。若
0674b12: 於中庭及與室內。或佛堂中作漫荼羅時。亦
0674b13: 復如是。以上五處。但持誦香水灑。即便成淨。
0674b14: 不假掘地。若於本念誦室中。作此法。速得
0674b15: 成就。於諸窟中。不合作成就法。於壞室中。亦
0674b16: 不合作。欲作漫荼羅時。七日已。前於黃昏時。
0674b17: 以敬仰心觀念諸尊。如對目前。而奉請言。於
0674b18: 三部內。一切諸尊及於本藏中。諸尊與眷屬
0674b19: 等。我已久時念誦護摩。堅持戒行。以此真心
0674b20: 供養諸尊。願後七日降赴道場。哀愍我故受
0674b21: 此微供。以大慈悲令我成就。如是乃至滿其
0674b22: 七日。依時啟請然後作法。又閼伽花香飲食
0674b23: 及讚歎等。每日暮時。別供養一方護世神。乃
0674b24: 至三方皆應如是。又以香塗手。持誦其手。以
0674b25: 按其物而奉請之。復以燒香熏物奉請。又復
0674b26: 斷食。取好時日。略作漫荼羅。用奉請物。或但
0674b27: 用一色。作圓漫荼羅。唯開一門。中置八葉蓮
0674b28: 華。其量二肘。次餘外院。隨意大小而作。先於
0674b29: 內院置三部主。西面門北置摩醯首羅及妃。
0674c01: 佛右邊置帝殊囉施。左邊置佛眼次觀自在
0674c02: 右邊。置摩訶室利。左邊置六臂。次金剛右邊。
0674c03: 置忙莽計。左邊置明王心。西邊門南。置吉里
0674c04: 吉利忿怒及金剛鉤。如上所說。皆於內院安
0674c05: 置。次於外院置八方神。及置能辨諸事真言
0674c06: 主等。內外二院。心所啟重真言主等樂。皆應
0674c07: 安置。外門北邊。置軍荼利。門南置無能勝。各
0674c08: 以心真言而請供養。於蓮華上。置成就物而
0674c09: 供養之。或於蓮華上。置滿迦羅賒瓶。於上置
0674c10: 其成就之物。或於蓮華上置合子。於中盛物。
0674c11: 或蓮華上置其瓦器。於中盛物。其物或於花
0674c12: 台中盛。置蓮華上。加以手按。持誦其物千遍。
0674c13: 或一百遍。次復持誦花。以擲物上。次復以
0674c14: 蘇和安悉香。而燒熏之。次復香水微灑物上。
0674c15: 次復以部母明。持誦其物。於漫荼羅所有諸
0674c16: 尊。各以彼等真言。持誦其物。次復以牛蘇護
0674c17: 摩。或用牛乳。或以蘇蜜胡麻。和作護摩。後以
0674c18: 酪飯護摩。於本法中。所說諸物皆應護摩。各
0674c19: 以漫荼羅內所有真言。遍作護摩。各以真言
0674c20: 持誦香水。而灑其物。如前所說光顯物法。此
0674c21: 亦如是持誦。自眼用看其物。心誦真言。如是
0674c22: 作法。其物即成奉請。凡一切物作奉請法。速
0674c23: 得成就。或於本法。所有一切供養及祭祀法。
0674c24: 一一皆應具作此奉請法。漫荼羅中。亦通受
0674c25: 持其物。亦通光顯其物。於中若作成就。諸作
0674c26: 障者亦不得便。亦通淨物。依灌頂法。亦通灌
0674c27: 頂其物。亦通灌頂自身。此是祕密能辨諸事
0674c28: 勝漫荼羅。若作此法不久得成。
0674c29: 蘇悉地羯羅經補闕少法品第十五
0675a01: 我今當說補闕少法。從受持物已。每日三時
0675a02: 澡浴。三時供養。及作護摩。手按其物。三時換
0675a03: 衣。節日斷食。供養等法皆須增加。三時禮拜
0675a04: 懺悔隨喜勸請發願。三時讀經。及作漫荼羅。
0675a05: 三時歸依受戒。三時護身。如是作法定得成
0675a06: 就。或由放逸致有闕少。即應部母明持誦二
0675a07: 十一遍。便成滿足。若闕此法成就亦闕。或若
0675a08: 有闕。更須念誦一十萬遍。復應作此漫荼羅。
0675a09: 補前闕少。然後方作成就。其漫荼羅。方四角
0675a10: 安四門。如前所說。分布界道。東面置佛。右邊
0675a11: 置佛毫。左邊置佛鑠底。右邊置佛慈。左邊置
0675a12: 佛眼。右邊置輪王佛頂。左邊置白傘蓋佛頂。
0675a13: 右邊置帝殊囉詩。左邊置勝佛頂。右邊置超
0675a14: 越佛頂。左邊置須菩提。右邊置阿難。於西南
0675a15: 角置。於西北角置錫杖。右邊置訶利帝母。
0675a16: 左邊置無能勝。於漫荼羅外。置能辨諸事。中
0675a17: 央置輪。於上置其所成就物。或置本尊。外院
0675a18: 置八方神門。兩邊置難陀及跋難陀龍王。各
0675a19: 以本真言請。或以部心明都請。依法供養。然
0675a20: 後護摩。其諸尊等。或置其印。或置其座。以本
0675a21: 真言成淨火已。護摩蘇蜜一百八邊。又以酪
0675a22: 飯。及用胡麻。各以本真言護摩百邊。其事
0675a23: 畢已。復誦百遍。此是祕密補愆過法。所供養
0675a24: 物皆須香美。其所獻食。用烏那囉供。及砂糖
0675a25: 和酪。作此法者。諸尊皆得滋充歡喜。速得成
0675a26: 就。非但補闕。亦應半月半月。或於節日。或復
0675a27: 每日。作此漫荼羅。供養諸尊。皆得滋充速與
0675a28: 成就。若不辨時隨力而作。如前所說佛部漫
0675a29: 荼羅法。此蓮華部法亦皆同彼。唯改圓作。其
0675b01: 量隨意。東面置觀自在。右邊置馬頭明王。左
0675b02: 邊置毘首嚕波。右邊置三目。左邊置四臂。右
0675b03: 邊置六臂。左邊置十二臂。右邊置能滿諸願。
0675b04: 又右邊置耶輸末底。左邊置大吉祥。右邊置
0675b05: 多羅。左邊置戰捺囉二合近門右邊。置濕吠
0675b06: 多。左邊置半拏囉悉。中央置蓮華。漫荼
0675b07: 羅外。置本部能辨諸事。此是蓮華部補闕漫
0675b08: 荼羅法。如前所說佛部漫荼羅。此金剛部亦
0675b09: 復如是。然須方作。其量隨意。東面置執金剛。
0675b10: 右邊置明王。左邊置忙莽計。右邊置軍荼利
0675b11: 忿怒。左邊置金剛鉤。右邊置棓。左邊置大刀。
0675b12: 右邊置拳。左邊置遜婆。右邊置提防伽。左邊
0675b13: 置挪乞差二合跛。右邊置忿怒火頭。左邊
0675b14: 近門置金剛可畏眼。右邊近門置。金剛無能
0675b15: 勝。漫荼羅外置本部能辨諸事。諸餘外院及
0675b16: 供養法。皆如前說。此是金剛部補闕之法。如
0675b17: 是供養畢已。求得好夢。晨朝澡浴著白淨衣。
0675b18: 以稻穀花及青俱蔞草香美白花。供養所作
0675b19: 漫荼羅地。然後以牛糞遍塗掃。後作三簸
0675b20: 多護摩。右邊置酪俱蔞草蘇蜜胡麻及飯。所
0675b21: 有護摩之物。皆置於右。左置遏伽器。攣蘇
0675b22: 杓及攣諸物杓。當置於前。隔蘇次置杓。前用
0675b23: 成辨諸事真言。灑其物等。請部主尊。安置供
0675b24: 養。用本真言。以閼伽。請其本尊亦復安置。自
0675b25: 身前置蘇。蘇前置火。蘇火中間置成就物。最
0675b26: 初自身。次蘇次物次火。次本持尊及部主尊。
0675b27: 如前五種之物置次應知。部主左邊置帝闍
0675b28: 寧明。右邊置成辨諸事。如前所說護摩法中
0675b29: 次第安置。初敷青俱蔞草。置和酪飯。散稻穀
0675c01: 花。獻莎縛悉底供。以好美香供養。然後依法
0675c02: 作護摩事。所成就物。置於金器或銀熟銅石
0675c03: 商佉螺木弭迦土器等。敷阿說他樹葉。於
0675c04: 上置器。或敷有乳樹葉或閼伽樹葉。或芭蕉
0675c05: 樹葉。或蓮華葉。或新淨白。隨取敷之。又葉
0675c06: 五重先敷地上。置成就物。復以葉五重而覆
0675c07: 其物。或可是散。或種種衣。或諸雜物。次第應
0675c08: 知所盛之器。然後以不散亂心。作三簸多法。
0675c09: 以心光明其物。及散灑之。手執杓緩攣其蘇。
0675c10: 置其物上。誦本真言。至其莎去字。即瀉爐中。
0675c11: 呼其訶去字。還觸其物。至蘇器。如是來去
0675c12: 三處。觸物不得斷絕。是名三簸多護摩法。經
0675c13: 一千遍或一百遍。或觀真言廣略或復成就
0675c14: 下上輕重。乃至護摩二十一遍。此名都說遍
0675c15: 數之限。三簸多時。以杓遍霑其物。皆令潤膩。
0675c16: 初置物時。先以水灑。次按持誦。次以復看。次
0675c17: 獻供養。護摩畢已。還須如是於成就漫荼羅。
0675c18: 所說三種成就之相。作此法時。若有相現。
0675c19: 即須禁之。應知不久即得成就。其物若大。置
0675c20: 於右邊。應左手執者。置於左邊。而三簸多之。
0675c21: 若成有情之物。作其形像。杓觸於頭。而作護
0675c22: 摩。若成自身。以杓觸頂而作護摩。若為他故
0675c23: 作三簸多者。但稱其名而作護摩。其成就物。
0675c24: 復有三種差別。一但稱名。二以物蓋隔之。三
0675c25: 但露現眼所觀見。如是皆用其蘇而作護摩。
0675c26: 若不獲蘇。當用牛乳。或蘇和乳。或用三甜。或
0675c27: 觀成就差別。應當用酪。或如本所說而用護
0675c28: 摩。或以油麻護摩器仗。若成吠多羅者。應用
0675c29: 堅木香心護摩。或用蘇合等諸餘汁香。或觀
0676a01: 其物差別及與成就差別。當取諸類香物與
0676a02: 法相應者。而作護摩。若成犬肉＝大完【甲】犬肉大完。還用彼脂。
0676a03: 諸餘肉＝完【甲】肉完類彼復如是。其成就物。或畫置於
0676a04: 前。以此所三簸多法說。或如前說護摩之法。
0676a05: 當應廣作三簸多法。護摩其物。如是作已速
0676a06: 得成就。三簸多已。洗灌＝濯【甲】灌濯令淨。然後如法灌
0676a07: 頂畢已。供養護持。置本尊前。更加種種飲食。
0676a08: 供養本尊。及當祭祀八方護世。亦須如法供
0676a09: 養護摩之地。然後以諸澡豆及阿摩羅。以自
0676a10: 如法澡浴。於其午時手按其物。而加念誦。又
0676a11: 更別辨其線。依前如法持誦。臂釧陀灰芥子
0676a12: 水。一一皆須如前持誦。欲作成就之時。如是
0676a13: 護身之物。先須持誦擬充後用。如是念誦護
0676a14: 身。諸物成就之時。有所用處。皆即有驗。是故
0676a15: 應須預先持誦備擬。花等供養之物。亦須加
0676a16: 法持誦。置於側近。次則依法作漫荼羅。如
0676a17: 法供養而作成就。用能辨諸事真言。持誦五
0676a18: 色界道線。纏四橛上。以軍荼利真言。持誦瓶。
0676a19: 置外門前所纏之線兩頭。俱繫瓶頸。稍令寬
0676a20: 縱。每出入時。思念軍荼利。舉線而入。其線若
0676a21: 以軍荼利真言持誦亦得。或取本法真言持
0676a22: 誦亦得。如前所說辟除難法。先淨其處。然後
0676a23: 作法。其時於外。祭祀八方護世大神并諸眷
0676a24: 屬。於其瓶上。置拔折羅。或置有枝條。其瓶
0676a25: 及線。或用當部明王持誦。或用部心或用部
0676a26: 母持誦。以護其處。或於當部所有契印。各於
0676a27: 本方而安置之。以辟諸難。其橛以金剛橛真
0676a28: 言。持誦百遍。其橛上一頭。作三股杵形或一
0676a29: 股形。如是作已。於淨室外四角釘之。若作漫
0676b01: 荼羅。於界道角釘之。此名金剛橛法。能辨
0676b02: 諸事。其漫荼羅。或用乾末彩色。或用種種香
0676b03: 末。或以濕色。用牛毛筆畫。於諸角外。畫三股
0676b04: 杵。其諸界道。遍作三股杵形。還用金剛牆真
0676b05: 言持誦。復於其界杵形之中。更復橫置一
0676b06: 杵。遍應如是側名金剛鉤欄。還用金剛鉤欄
0676b07: 真言持誦如是作已無有能壞。是故於中作
0676b08: 成就法。於諸門中及門外。各置拔折羅。其成
0676b09: 就法。或於淨室中作。或於露地作漫荼羅。其
0676b10: 量五肘或七或八。或觀其所成就事。隨事大
0676b11: 小而作。諸門當中。置拔折羅。於諸角上置瓶。
0676b12: 於外門前。置能辨諸事瓶。於內東面。置法輪
0676b13: 印。右邊置佛眼印。左邊置佛毫相印。右置牙
0676b14: 印。左置鑠底印。右置五種佛頂次第左右安
0676b15: 置。於佛部中。所有諸尊隨意次第左右安置。
0676b16: 最後兩邊置阿難及須菩提。次下近門。置無
0676b17: 能勝。次於外院東面。置悉達多明王。北面
0676b18: 置大勢至尊。南面置妙吉祥尊。西面置軍勢
0676b19: 囉尊。東面右置梵天及與色界諸天。左置因
0676b20: 陀羅上至他化自在乃至地居天神。於東南
0676b21: 方。置火神。與諸仙人以為眷屬。於南方置焰
0676b22: 摩王。與毘舍遮。布單那。諸魔怛羅。而為眷
0676b23: 屬。於西南方。置泥利帝神。與諸羅剎。而為眷
0676b24: 屬。於西面門置嚕拏神與諸龍眾。而為眷
0676b25: 屬。門北置地神與諸阿脩羅而為眷屬。於西
0676b26: 北方置風神。與諸伽路拏而為眷屬。於北方
0676b27: 置多門天王。與諸藥叉而為眷屬。於東北方
0676b28: 置伊舍那神。與諸鳩槃荼而為眷屬。復於東
0676b29: 面一所之處。置日天子及與曜等。復於西面
0676c01: 一所之處。置月天子與宿圍繞。於西門曲兩
0676c02: 邊。置難陀跋難陀龍王。於佛部中。所有使
0676c03: 者等類真言及明。於其外院四面隨意安置。
0676c04: 然後依法啟請。次第供養護摩念誦。於最中
0676c05: 央。安其本尊或成就物。如於漫荼羅法所說
0676c06: 護身等事。此亦如是次第應行。此是佛部成
0676c07: 就諸物漫荼羅法。一切諸難無能得便。於中
0676c08: 作法速得成就。一切諸尊增加衛護。如前以
0676c09: 五彩色作漫荼羅。唯改圓作。於其內院東面
0676c10: 處中。置蓮華印。右置七多羅明。左置七吉祥
0676c11: 明。次左右置六大明王。右置半拏羅悉。
0676c12: 左置耶輸末底。近門兩邊。置一髻明妃及馬
0676c13: 頭明王於外門前。置能辨諸事瓶。於門及角。
0676c14: 置拔折羅。中置蓮華。於其外院。置其梵天
0676c15: 及因陀羅摩醯首羅等淨居諸天。及無垢行
0676c16: 菩薩光鬘菩薩莊嚴菩薩無邊龍王遜陀及優
0676c17: 波遜陀龍王。及商佉持明仙王。與諸持明仙
0676c18: 俱。如前諸方護世。於此部中。所有使者諸類
0676c19: 真言及明隨意安置。如前所說安置次第。此
0676c20: 亦如是。一切諸難無能得便。應當此中作成
0676c21: 就法如前方作。如先界道。於內院東面。置蘇
0676c22: 悉地羯羅。右置吞金剛明妃。左置金剛拳明
0676c23: 妃。右置遜婆明王。左置計唎枳里明王。右置
0676c24: 拔折羅尊。左置拔折囉但吒。右置金剛母特
0676c25: 加羅鎚。左置金剛商羯羅。右置金剛鉤明妃。
0676c26: 左置忙莽計明妃。於其外院東邊。置勝慧使
0676c27: 者金剛慧使者摩醯首羅及妃多聞天王及諸
0676c28: 藥叉。於其外門前。置能辨諸事瓶。於金剛部
0676c29: 中。所有使者真言及明。部多。毘舍遮。乾闥
0677a01: 婆。摩羅伽。及持明仙八方護世。各於外院
0677a02: 次第安置。然後啟請如法供養。護摩念誦起
0677a03: 首成就。其所啟請諸尊。應用明王真言。或用
0677a04: 部母明。請於漫荼羅所有諸尊。各為置瓶。如
0677a05: 前漫荼羅所有諸法。此成就法亦皆如是。若
0677a06: 於此等漫荼羅中。作成就者。縱不具足護身
0677a07: 之法。亦得悉地。為彼諸尊自有其誓。若請我
0677a08: 等赴漫荼羅者。以虔誠心如法供養。我等當
0677a09: 與彼所求願。是故於此。應知無難必為加護。
0677a10: 若用部心真言及以部母。或用明妃能辨諸
0677a11: 事真言。并及部內護身真言。而用啟請。護身
0677a12: 諸界速得成就。此是三部祕密之法。
0677a13: 復次說通三部祕密漫荼羅。如法界道。置拔
0677a14: 折羅。中央置本部主印。其前置本真言主。或
0677a15: 如前置羯羅詩瓶。其物盛於器等之中。置其
0677a16: 瓶上。內院東面置如來印。北面置觀自在印。
0677a17: 南面置金剛印。西面右邊置嚕達羅。左邊置
0677a18: 多聞天王。如前所說明王漫荼羅。此亦如是
0677a19: 次第安置。右邊置部母明。左邊置辨事明。蓮
0677a20: 華金剛二部左右亦爾。西面右置嘺宜喬反唎。左
0677a21: 置落乞彌。果面兩角置及支伐羅。北面
0677a22: 兩角置但拏棓及軍持瓶。南面兩角置拔折
0677a23: 羅及母特伽羅。西面兩角置輪羅及寶瓶。於
0677a24: 外門前。別立置處所。置無能勝。東面門前置
0677a25: 訶利帝母。南面門前置句吒祇唎迦。北面門
0677a26: 前置翳迦契吒。於其外院。隨意遍置諸印。如
0677a27: 法啟請供養。此是祕密都漫荼羅。於中所作
0677a28: 成就諸物。皆得悉地。頂行於此尚不得便。何
0677a29: 況諸餘毘那夜迦。以諸美香花燈種種飲食。
0677b01: 持誦光顯然後供養。如於念誦。及於漫荼羅
0677b02: 所說供養。此亦如是應作。若於淨室中作。亦
0677b03: 復如是。其漫荼羅主種種供養。應加四倍。此
0677b04: 是祕密之法。供養畢已。次應於外如法祭祀。
0677b05: 以蘇燃燈。其炷鮮淨。供養本尊一一之物。皆
0677b06: 須奉獻閼伽。若如是作法本尊速得有驗。以
0677b07: 明王真言。持誦白芥子。或用能辨諸事真言。
0677b08: 或用先持有功真言持誦。近置成就物邊。用
0677b09: 辟諸難。便即退散。又用本印主印。置於左邊。
0677b10: 或但持誦大力＝刀【甲】力刀。置於左邊。於其八方所。各
0677b11: 置丈夫。初於東方。其人作帝釋裝束。手執拔
0677b12: 折羅。形色一如帝釋。於南方。其人作焰摩裝
0677b13: 束手執但拏棓。於西方。其人作龍王裝束手
0677b14: 執索。於北方。其人作毘沙門裝束。手執伽
0677b15: 陀棓。於東北方。其人作伊舍那裝束。手執三
0677b16: 股叉。於東南方。其人作火神裝束狀如仙人。
0677b17: 手執軍持及數珠。於西南方。其人作羅剎王
0677b18: 裝束。手執橫刀。於西北方。其人作風神裝束。
0677b19: 手執幢旗。帝釋白色。焰摩黑色。龍王紅色。毘
0677b20: 沙門金色。伊舍那白黃色。火神火色。羅剎王
0677b21: 淺黑雲色。風神青色。其所著衣皆亦如是。其
0677b22: 人皆須受戒。極令清淨。有大膽勇。善作護
0677b23: 身之法。形色端正。盛年肥壯。所執器仗皆須
0677b24: 持誦。於頸兩肩。交絡花鬘。備白芥子。善知難
0677b25: 相。若有難至。即散白芥子而用打之。或擲花
0677b26: 鬘。或難眾多現大怖畏。當以所執器仗而遙
0677b27: 擬之。彼若相逼。以器仗擊。散白芥子。及擲花
0677b28: 鬘。以器仗擬。及擊之時。不得移動本處若移
0677b29: 本處。彼當得便是故應須不動本處。於本藏
0677c01: 中。所有護身之印難摧伏者。持誦供養置己
0677c02: 身邊。若有極大猛害難來。應自用彼諸印以
0677c03: 擲打之。或以先來持誦有功真言。誦白芥子
0677c04: 散擊難者。必若不止。即應出外以好飲食。加
0677c05: 以豐多。如法祭祀彼諸難眾。一切護法總有
0677c06: 九種。謂辟除諸難。結地界。結虛空界。結漫荼
0677c07: 羅界。結方界所。結金剛牆。結金剛鉤欄。護
0677c08: 物。護身。以除諸難作成就時。如斯等法皆須
0677c09: 憶念。或若不辨前護方人。應當置其當方器
0677c10: 仗。此亦不辨。於諸方所。置那羅遮器仗。或張
0677c11: 弓箭置諸方所。或與助成就人。明解藏法。
0677c12: 有智方便。持誦有功。戒行清潔。立在門中。助
0677c13: 辨諸事。辟除諸難乃至內院外院。彼皆應助。
0677c14: 所有一切諸事。至於暮間皆須辨足。日纔沒
0677c15: 已。即起首作成就之法。中間困時。出漫荼羅
0677c16: 外。含水漱口。以軍荼利真言。用持誦水而含
0677c17: 三掬。或以本尊心真言。持誦少許牛蘇。而用
0677c18: 飲之。所有疲極當得除愈。復以蜜和蓽撥。用
0677c19: 佛部母明。持誦以塗其眼。昏沈難起即便除
0677c20: 愈。先以誠心面向東立。觀察諸尊歸命啟請。
0677c21: 於其三種吉祥瑞應。於中隨得好相。以歡喜
0677c22: 心而作成就。隨見先瑞成就亦爾。是故行者
0677c23: 應觀先瑞。先當須臾觀察蘇悉地羯羅明王。
0677c24: 次則右遶辨諸事瓶。入漫荼羅時。隨所逢瓶。
0677c25: 皆右遶過。到已頂禮諸尊。及以遍觀。各各以
0677c26: 本真言。而奉閼伽。或以部心真言奉獻。所請
0677c27: 真言主。當以明王真言請召。所請明主。當以
0677c28: 明妃請召。已視本印。及誦本真言明等。或但
0677c29: 都視一印誦其真言及明。若如是作。速得悉
0678a01: 地。其成就物。有置閼伽器中。或置瓶上。或掬
0678a02: 合手內。或但心念。或置囉二合弭迦器。或
0678a03: 置葉上。所置於內本尊之前所成諸器。皆以
0678a04: 牛黃塗之。次用白芥子作護。次持誦摩辣底
0678a05: 花。供養其物。牛黃塗故。便成禁住。用其芥子
0678a06: 便成作護。以花供養便成光顯。此三種法。次
0678a07: 第應作不得廢闕。於本尊前。置成就物。於中
0678a08: 不得餘物間隔。成就之物。用兩種法以為作
0678a09: 護。一謂手印。二白芥子。令成就物速有驗故
0678a10: 數獻閼伽花香等具及酪。數應供養。其助成
0678a11: 就之人。護其物故常在其處。如是安置供養
0678a12: 物已。然後以手按之。或以眼觀。以其不散心。
0678a13: 徐徐持誦。中間數數光顯其物。如是相續。竟
0678a14: 夜持誦勿令間斷。其夜三時。以閼伽等次第
0678a15: 供養。若須出外漱口。令助成人替坐物前。
0678a16: 續次念誦。其持誦人有所廢忘。其所助人皆
0678a17: 須補闕。持誦之時。若大難至。助成之人應拒
0678a18: 其難。如不能禁。行者應自散白芥子。以辟其
0678a19: 難。助成之人持誦其物。于時東方有是難現。
0678a20: 謂大雨電。應知帝釋之難。於東南方有是難
0678a21: 現。謂火色大人。或如日盡。應知即是火天之
0678a22: 難。於其南方有是難現。謂死屍形甚可怖畏。
0678a23: 高聲叫喚手執大刀。皆悉劓鼻。手執髑髏盛
0678a24: 人血飲。頭上火燃。應知即是焰摩之難。於西
0678a25: 南方有是難現。謂雨其屎。穢漫荼羅。及種種
0678a26: 形甚可怖畏。應知即是泥唎羝難。於其西方
0678a27: 有是難現。謂雨雷電霹靂雹等。應知即是龍
0678a28: 王之難。於西北方有是難現。謂有大黑風起。
0678a29: 應知即是風神之難。於其北方有是難現。謂
0678b01: 大藥叉及女藥叉。惱亂行者。應知即是多聞
0678b02: 天王難。於東北方有是難現。謂象頭頭狗
0678b03: 頭異形。各持火山。應知即是伊舍那難。於其
0678b04: 上方有諸天現具大威德。應知即是上方天
0678b05: 難。下方之難地動及裂。應知即是阿脩羅難。
0678b06: 作上成就。方現斯難。如是等難於中夜現。凡
0678b07: 上成就難相還大。中下成就准此應知。於夜
0678b08: 三時。是其上中下相。與時相應即是成就。時
0678b09: 不相應即非成就其三種相。謂煖氣煙光。如
0678b10: 是三相應次第現。若上成就即具三相。若中
0678b11: 成就具前二相。若下成就唯現初相。或若持
0678b12: 誦虔誠。於初夜時。三相次第現者。即以部母
0678b13: 明。禁住其光。或以明王心。禁住其相。及以持
0678b14: 誦牛黃。塗灑。或以手按。或用蘇灑。或以散
0678b15: 花。或散白芥子。或但灑水禁住其相。便即受
0678b16: 用亦果其願。或若初夜。或即便禁住但作念
0678b17: 誦。至其本時。方可受用。其中成就准此應知。
0678b18: 於其初夜。下悉地成。於其中夜獲中成就。於
0678b19: 明相動時獲上成就。其中成就中夜成者。如
0678b20: 法禁已。縱至明曉。受用亦得。其下成就准此
0678b21: 應知。各於本時。其助成者。若不受用。亦不為
0678b22: 吉。其物縱成不即受用。又不禁住。至其平曉
0678b23: 亦不受用。其物猶若萎花。亦如穢食。無所
0678b24: 堪用。以念誦故。啟請真言入其物中。時既過
0678b25: 已其驗亦失。又成就物雖初相現。然不成就。
0678b26: 當時若禁其相。以後還作光顯等法。及諸節
0678b27: 日。供養灌頂便作成就。經於三年若不成者。
0678b28: 當知此物不可得成。上成就法限至三年。若
0678b29: 中成就至第六月。若下成就不限其時。損成
0678c01: 就法亦復如是。
0678c02: 蘇悉地羯羅經被偷成物徵法品第十六
0678c03: 我今當說被偷之物。徵之法。其物成已。或
0678c04: 作成就之時。其物被偷。偷物之時。或見其形。
0678c05: 或但失物不見偷者。于時不擇日宿。亦不斷
0678c06: 食。發起瞋怒。現前速應作此漫荼羅法。用燒
0678c07: 屍灰三角而作。唯開西門。於外門前。置其本
0678c08: 尊。內院東角。置蘇悉地羯羅明王。右置金剛
0678c09: 忿怒。左置大怒。右置金剛拳。左置金剛鉤。右
0678c10: 置金剛計利吉羅。左置毘摩。右置勢吒。左置
0678c11: 賓蘗羅。右置阿設寧。左置商羯羅。右置微惹
0678c12: 耶。右門置迦引利。左門置難陀目佉。左置金
0678c13: 剛軍。右置蘇摩呼。及置諸餘大忿怒等。為
0678c14: 成就故。次第安置如法啟請。以赤色花及赤
0678c15: 食等。次第供養。如前所說阿毘遮嚕迦法。於
0678c16: 此應作。門外所置本尊。應以美妙花等如法
0678c17: 供養。於其外院置八方神。及置本部諸餘使
0678c18: 者等尊。亦須如是供養。於其中央作護摩法。
0678c19: 其爐三角一一如前。以七枚纖佉地羅。以己
0678c20: 身血。塗而用護摩或用苦練木。或用燒屍殘
0678c21: 柴。而用護摩。火著已後。以燒屍灰和己身
0678c22: 血而用護摩。及以毒藥。己身之血。芥子油。
0678c23: 及赤芥子四種。相和而用護摩。復取此四種
0678c24: 物。作偷物者形。而坐其上。以左手片片割
0678c25: 析而作護摩。若有能伏瞋者。及明法者。應作
0678c26: 此法。其偷物者。慞惶恐怖。齎持親付行者。便
0678c27: 應施彼無畏。于時與彼。作扇底迦法。若不作
0678c28: 者。彼便命終。或所將物。更復加添。密置尊
0678c29: 前。又成就物。盜將日久。若欲追取。即應作此
0679a01: 通三部。成辨諸事漫荼羅。四方而作。中央安
0679a02: 置蘇悉地羯羅明王印。內院南面置金剛忿
0679a03: 怒。大忿。忙莽。金剛鉤。金剛食。金剛拳金
0679a04: 剛火。金剛母特伽羅。金剛怖畏。金剛商羯鎖。
0679a05: 計利吉羅。慧金剛。金剛無能勝。及置諸大忿
0679a06: 怒。及諸使者。諸大成＝威【甲】成威德真言主等。於其南
0679a07: 面。次第安置。內院北面。置能滿諸願。觀自
0679a08: 在。馬頭明王。多面多手。能現多形。耶輸末
0679a09: 底。大吉祥。落乞二合弭。濕吠多。半拏囉
0679a10: 悉。跢囉。戰捺囉。末囉。所有真言及明諸使
0679a11: 者等。各各次第如法安置。內院東面。置金
0679a12: 輪佛頂等諸餘佛頂。佛毫。佛眼。佛鑠底。佛
0679a13: 牙。佛慈。及無能勝等自餘明王。及能辨諸事
0679a14: 真言等。諸餘真言。及諸使者。於其東面。各各
0679a15: 次第如法安置。近門兩邊。及門外者。亦復如
0679a16: 前依法安置。於其外院。置八方神。西門南邊
0679a17: 置梵天王及與眷屬。西門北邊置摩醯首羅。
0679a18: 及妃后。那底等諸眷屬俱。及七忙怛羅母。
0679a19: 及八龍王并諸眷屬。阿脩羅王與諸眷屬。歸
0679a20: 依佛者。大威德神。於其外院。各各如法次第
0679a21: 安置。至誠啟請次第供養。於外西面。置護
0679a22: 摩爐。以蠟作其盜物者形。置簸箕中。依阿
0679a23: 毘遮嚕迦法。啟請祭祀。供養護摩。次以刀割
0679a24: 其形而作護摩。或依本部所說阿毘遮嚕迦
0679a25: 法。依彼而作。或本尊自盜。及不與成。亦如是
0679a26: 作。從黑月五日至十四日來。中間作法說為
0679a27: 勝吉。其形復以杖鞭。及以火燃。種種猛法打
0679a28: 棓。以末但那刺。依金剛橛法。用刺身分。以黑
0679a29: 芥子油。和鹽。遍塗其身。隨意苦楚。而致害
0679b01: 之。復以蓋屍之衣。而覆其形。以赤線纏。獻赤
0679b02: 色花。持誦自眼。怒目視之。於真言中。置訶責
0679b03: 句。每日打之。若將物來。即當休止。中夜應作
0679b04: 是猛利法。用俱徵那羅木。塗黑芥子油。而作
0679b05: 護摩。又以毒藥。及己身血。芥子油鹽及黑芥
0679b06: 子。總與相和。稱盜物者名而作護摩。經八百
0679b07: 遍。或但用己身血。和鹽而作護摩。如是苦持。
0679b08: 若不還物。即應更作至死猛法。於阿毘遮嚕
0679b09: 迦法中所說殺法。遍作其法。於真言中。置其
0679b10: 殺句。若將物來即止其法。從乞歡喜。彼若已
0679b11: 用其物。將餘物替。亦止其事。或已用其物。復
0679b12: 無物替。但來悔謝。亦止其事。施彼歡喜。彼或
0679b13: 損失。及分與他。隨殘所有。持來還者。亦止
0679b14: 其事。施彼歡喜。應當以金剛徵那羅真言。而
0679b15: 作護摩。或用大怒。或用不淨忿怒而作護摩。
0679b16: 或於當部所說。追失物真言而作護摩。然
0679b17: 此三種真言。通三部真言。
0679b18: 唵同上呼一句阿上娜曳二句呼合反寫弭也反合寫同上
0679b19: 三合無賀反歌曩野四句莎去二合訶五句
0679b20: 請火天已。持團食。一明一燒。滿三團食。供養
0679b21: 火天又護摩真言。
0679b22: 唵同上呼一句阿上娜宅二句同上寫同上合寫同上
0679b23: 三句無賀反歌曩野四句揖奴立反比并也反揖同上比同上
0679b24: 跛野五句莎去二合訶六句
0679b25: 又持蘇一明一燒。亦滿三遍。供養火天。
0679b26: 金剛部瞋怒金剛真言。
0679b27: 唵同上呼一句枳里枳里二句跋日羅矩嚕馱三句
0679b28: 
0679b29: 以此真言。一明一燒。火食作法。
0679c01: 成就護摩法真言。
0679c02: 那謨剌怛二合娜怛二合囉耶野一句那莫室戰
0679c03: 拏跋日囉幡拏曳二句靡訶藥灑同上栖那幡
0679c04: 嚲曳三句唵同上呼四句歌囉歌囉跋日囉五句麼
0679c05: 詫麼詫跋日囉六句度曩度曩跋日羅七句曩
0679c06: 曩跋日羅八句馱馱跋日羅九句幡者幡
0679c07: 者跋日囉十句娜囉娜囉跋日囉十一句娜囉耶
0679c08: 娜囉耶跋日囉十二句弭娜囉耶弭那囉耶跋日
0679c09: 囉十三句瞋娜瞋娜跋日囉十四句頻娜頻娜跋日囉
0679c10: 十五句虎二合十六句
0679c11: 誦此真言。作護摩法。速得成就。若得其物。或
0679c12: 得替物。即護其物。兼及護身。當於節日。次第
0679c13: 而作光顯等法。其中成就物。下成就物。皆以
0679c14: 一分奉施世尊。一分奉施阿闍梨處。一分奉
0679c15: 施先成就者。一分奉施同伴等人。一分自取。
0679c16: 分作兩分。一分自用。一分奉施比丘比丘尼
0679c17: 鄔波素迦鄔波斯迦等。諸有未物法皆如是。
0679c18: 先以閼伽奉獻尊等。後取本分。其先成就者
0679c19: 分。以閼伽供養。倍其價直。自取受用。其價直
0679c20: 者。供養是也。其阿闍梨若不在時。其分還
0679c21: 讎價直。而自受用。其價直者。心生慚愧即是
0679c22: 價直。出漫荼羅外。奉先成就者時。應作是言。
0679c23: 諸先成者。受取本分。手執閼伽。第二第三應
0679c24: 如是唱。若無取者。即當持與同伴之人。勿懷
0679c25: 疑慮。彼等以虔誠心故。以供養故。堅持戒故。
0679c26: 侍行人故。即是先成之人。是故其分。彼等應
0679c27: 受。三唱之。時彼同伴者應如是報。我等即是
0679c28: 先成就者行人自分其物。與同伴等。其物若
0679c29: 少。不可分者。即安善那。及牛黃等不可分也。
0680a01: 應當以心。作其分量。而自受用。有如是物
0680a02: 唯一人用不可分者。輪刀等是。隨其本法所
0680a03: 說成就應如是作。其楨像等亦不可分。於本
0680a04: 法中。成就之物其量縱少。任加本量。而作成
0680a05: 就。與同伴等。或依先成之人物量。而作成就。
0680a06: 縱減其半亦得成就。或於本法所說分量。皆
0680a07: 須依行。行人分物與同伴時。應處分言。汝等
0680a08: 隨我種種驅使。彼然諾已。後當與之。或若一
0680a09: 身成就。利益餘人。依此藏教或餘法中。並皆
0680a10: 通許。分與同伴等時。隨其功勞。節限分物。不
0680a11: 應偏儻物成就已。先應供養本尊。深生慚愧。
0680a12: 慇懃再請。然後可分。一切諸部法皆如是。中
0680a13: 下成就准此應知。深生慚愧恭敬供養。及施
0680a14: 財物。所得進止。依其處分。以如是事。讎還物
0680a15: 價。物成就已。先獻閼伽。如法分與。誦本真言
0680a16: 及作手印。以心觀念本尊。及誦明王明妃真
0680a17: 言。乃至觀念。然後受用其物。隨意昇空。至眾
0680a18: 仙所。彼無能壞及以輕蔑。縱有怨敵亦無能
0680a19: 損。彼成就者。常念本尊不應廢忘。其成就
0680a20: 物。常須心念或以眼視。為持明王真言法故。
0680a21: 諸仙恭敬。持明妃故。無諸怖畏。作三摩耶印。
0680a22: 及作部印。及眼視物。皆不應廢。與仙相見。應
0680a23: 先起敬而問訊言。善來安樂復從何至。彼若
0680a24: 所問。善言而答。遊行空時。不應於神廟上過。
0680a25: 及獨一樹。并四衢道。諸仙居處。及以城墎祭
0680a26: 祀之壇。婆羅門集會處。邪法仙眾所居之處。
0680a27: 亦不應過。增上慢故。經彼等過。必當墮落。為
0680a28: 放逸故而墮落者。即應持誦明王真言。及以
0680a29: 思惟。若已墮落及欲墮時。便得本位虛空。雖
0680b01: 無形色。天眼見道。譬如成者起心即至。如亦
0680b02: 在定不動即至。是故遊彼先成就路。以福力
0680b03: 故。自然衣服隨意宮殿。用花林園觀種種
0680b04: 諸鳥。天女遊戲歌舞伎樂。種種欲樂熾燃光
0680b05: 明。猶如劫初如意寶樹。能滿諸願。為居止故。
0680b06: 寶石為座。下流渠水。軟草布地。種種瓔珞嚴
0680b07: 身娛樂具諸吉祥樹。有甘露。乃至隨所意
0680b08: 樂憶念之處。皆現其前。縱如是已。常須護身
0680b09: 不應廢忘。應住清淨園林及諸山頂。并海洲
0680b10: 島江河潬渚。以遊戲故應住其處。於彼便有
0680b11: 如前勝境。或與先成仙眾共住。
0680b12: 蘇悉地羯羅經成就具支法品第十七
0680b13: 我今復說具足作悉地法。其物不成者。如法
0680b14: 禁住。護持藏棄。如前更作先念誦法。乃至還
0680b15: 作成就之法。如是作已。若不成者重加精進。
0680b16: 又更念誦作成就法。如是經滿七遍。猶不成
0680b17: 者。當作此法決定成就。所謂乞食精勤念誦。
0680b18: 發大恭敬。巡八聖跡。禮拜行道。或復轉讀大
0680b19: 般若經七遍或一百遍。或持勝物奉施增伽。
0680b20: 或於入海河邊。或於海島。應作一窣波。數
0680b21: 滿一百。於一一窣波前。如法念誦滿一千
0680b22: 遍。最後第一百塔若放光者。當知作法決定
0680b23: 成就。復作一千窣波。於一一前念誦千遍。
0680b24: 假使造無間罪。其數滿已。不須作法自然成
0680b25: 就。又一切真言念誦一俱胝。決定成就。若作
0680b26: 時念誦者。經十二年。縱有重罪亦皆成就。假
0680b27: 使法不具足皆得成就。又念誦遍數。及時滿
0680b28: 已。即當應作增益護摩。或復作此成辨諸事
0680b29: 漫荼羅。於中而作四種護摩。或於山頂。或於
0680c01: 牛群先所住處。或恒河渚。平治其地。作漫荼
0680c02: 羅量百八肘。置一百八瓶。於其四門立柱為
0680c03: 門。各於門前。建立寶臺。種種莊嚴。以作名花
0680c04: 枝條。作鬘。繫其門柱。及角幢上。遍圍其處。
0680c05: 以蘇燃燈。滿一百八。布漫荼羅及一百八香
0680c06: 爐燒諸名香。亦置其處。內院一面其量七肘。
0680c07: 外院一面三肘餘是中央。所有啟請及供養
0680c08: 等。皆悉如前准護摩法。次當別說。於中以
0680c09: 本真言。置羯羅舍瓶。其瓶四面作護摩法。於
0680c10: 其內院東面。遍置佛部諸尊。其北面遍置蓮
0680c11: 華部中諸尊。於其南面遍置金剛部中諸尊。
0680c12: 於西面置嚕達囉神。及多聞天王各并眷屬。
0680c13: 如前所說使者等尊。內院若不容受。當置外
0680c14: 院。其護方神。與諸眷屬。各置本方位。其三部
0680c15: 主及嚕達羅多聞天王。先置本處。次復各置
0680c16: 明王明妃辨事真言主等。并諸使言。次第安
0680c17: 置。於外門前。置軍荼利尊。及置無能勝尊。如
0680c18: 是依法作漫荼羅。成已。用本部心而作啟請。
0680c19: 次第供養。即於四方而作念誦。然後其瓶四
0680c20: 面所置之爐。各依彼部中。作護摩法。是名增
0680c21: 益諸尊護摩。其供養食。用那羅獻。作此法已。
0680c22: 一切諸尊便成增益。如是念誦護摩已。更以
0680c23: 部母真言。而護摩蘇。次以本尊真言。乳粥和
0680c24: 蘇而作護摩更以部母真言。胡麻和三甜。而
0680c25: 作護摩。又以部母真言。用蘇護摩。作此法已。
0680c26: 得一切尊即便充足。及成增益圓滿具足。悉
0680c27: 皆歡喜速與成就。若作此漫荼羅。乃至七度
0680c28: 決定成就。如前念誦。及巡八塔乃至七遍。作
0680c29: 此漫荼羅。若不成者。即以阿毘遮嚕迦法。苦
0681a01: 治本尊。以蠟作其形像。取其真言而念誦之。
0681a02: 先誦部母及明王真言。中間置本尊真言。以
0681a03: 阿毘遮嚕迦法護摩。用芥子油塗其形像。便
0681a04: 著壯熱。若伏他著。遍身皆痛。以瞋鞭打。及以
0681a05: 花打。用前二真言。以其瞋心而作供養。譬如
0681a06: 治罰鬼魅治罰本尊法亦如是。如斯之法依
0681a07: 教而作。不得自專。若尊來現。與其成就。滿本
0681a08: 願已。則止前事。作扇底迦法。或以毒藥自己
0681a09: 身血。胡麻油鹽赤芥子。總相和。竟夜護摩。本
0681a10: 尊于時慞惶。唱言止止莫為。即與成就。如是
0681a11: 作法經三日已。亦復不來與成就者。又加勇
0681a12: 猛。以無畏心。便割己肉護摩三遍。本尊即來
0681a13: 乞彼歡喜。心所求願即與成就。若有闕過。一
0681a14: 一而說。假使犯五無間。經於九夜。割肉護摩。
0681a15: 決定而來。與其成就。此是與真言。諍之法。
0681a16: 以無畏心如法護身。方可而作。必不空過。得
0681a17: 成就已。即應速作扇底迦法。若說愆過。即須
0681a18: 補闕。於諸成就事中。此漫荼羅為最。於中作
0681a19: 三種事。得三種果。於中應作一切諸事。及以
0681a20: 護摩。治罰本尊如治鬼魅。每時供養皆用新
0681a21: 物。護摩之物亦復如是。此法不應放逸。澡浴
0681a22: 清淨如法護身。不應輕慢。明解藏教。方以此
0681a23: 法治罰本尊。若違此者即使自損。
0681a24: 蘇悉地羯羅經卷中
0681a25: 〔應永…淳〕十六字－【甲】應永二十五年五月三日大傳法院惠淳
