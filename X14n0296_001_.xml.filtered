0674a03: 
0674a04: 
0674a05: 
0674a06: 
0674a07: 
0674a08: No. 296-A
0674a09:  重刻楞嚴截流小引
0674a10: 
0674a11: 夫楞嚴一經乃如來神變逗時之妙藥病者遇之無
0674a12: 不立瘥昔阿難示染登伽示婬為見色聞聲之流
0674a13: 不能斷截愛網作一方便故阿難發起而如來宣說
0674a14: 此經也時在會聖眾皆見如來無頂相中湧出化佛
0674a15: 坐寶蓮華演說神其淨見則截而無流不順根
0674a16: 塵則流而可截此堅固神丹蘊在十卷文中余與
0674a17: 同志商確此經求之本文勿得求之諸家註疏又勿
0674a18: 得如望洋焉偶得戒師截流讀之恍焉悟也毉即自
0674a19: 醫何用向外醫譬如醫王患病捨自己巳神丹別
0674a20: 求方藥曷稱智者茲截流一出懷疑者如湯沃雪有
0674a21: 慧者亦不至棄海認浮漚此緣非小余欲再付剞劂
0674a22: 使之流通如流欲截而愈流閱者當具隻眼方獲無
0674a23: 相光中一粒神丹。
0674a24: 萬曆甲寅中秋日　玉溪菩提菴聖行和南述
0674b01: 
0674b02: 
0674b03: No. 296-B
0674b04:  楞嚴截流小序
0674b05: 
0674b06: 如來以無相為相無說為說而慶喜從如來勝相起
0674b07: 見從如來法音起聞馳逐色聲流轉心目則摩登伽
0674b08: 女之見而娑毗羅之攝同一流轉耳故如來頂放
0674b09: 寶光化佛說明以無相之相截其相見無說之說
0674b10: 截其音聞何流不入何寂不現十卷經文便爾具足
0674b11: 今世解經無慮數十百家又從無相生相無說生說
0674b12: 文義知解橫流潰溢慶喜之藥翻作如來之病戒法
0674b13: 師獨揭頂相為現量之境融詮經文群流遂截嗟夫
0674b14: 性湛巨海非香象之足烏能截流而渡哉猶記乙未
0674b15: 放生西湖法師盈座共演此經戒師最後出數千字
0674b16: 音響清越機旨奔詣時蓮池大師馮開之張孺愿虞
0674b17: 長孺僧孺諸大居士在座咸擊節嘆賞而其先演說
0674b18: 者至避席自匿中流幾墮因思讀截流萬語不若親
0674b19: 從演說千言然則讀如來十卷了義又何若一了頂
0674b20: 相之現境哉截流之義此亦一證。
0674b21: 萬曆戊戌夏季虎林社弟鄭之惠書於慧日峰下
0674b22: 
0674b23: 
0674b24: 
0674c01: 
0674c02: 
0674c03: No. 296-C
0674c04:  楞嚴截流序
0674c05: 
0674c06: 夫妙覺非海流何所從禪本無修稱截奚義奈何像
0674c07: 季學佛之徒慧業易成欲習難制故經特舉慶喜之
0674c08: 為鑑耳時慶喜居多聞之最顧不能反照乎性體澄
0674c09: 寂之先而逐乎粘湛發識之後騁己巳見聞佛聲色
0674c10: 般若云凡所有相皆是妄阿難於斯未了何以自
0674c11: 解乎登伽故佛匪示無見之頂相徒言說以為教不
0674c12: 幾重溢多聞乎至若徵心辯見廣衍三科七大以至
0674c13: 會通藏性即非兩融言思併絕從究竟堅固之解建
0674c14: 即性無作之行詳列諸聖之所證獨推觀音大士始
0674c15: 自入流忘所終於寂滅現前所謂寂滅也者即佛法
0674c16: 所表離見之妙體又惡可以言說詮示耶慨古今諸
0674c17: 疏既忽如來之默示安能即象以忘言現量既迷比
0674c18: 智益遠浸淫妄議渺然莫返此介山法師截流不得
0674c19: 不作抑道本如是耳行者苟能旋源自歸頓使髑髏
0674c20: 乾盡然後向死生涅槃逆順二流出沒自在即香象
0674c21: 無所容其伎兔馬云乎哉。
0674c22: 太易居士　金學曾　題
0674c23: 
0674c24: 
0675a01: 
0675a02: 
0675a03: 
0675a04: 
0675a05: No. 296
0675a06: 大佛頂如來密因修證了義諸菩薩萬行首楞嚴經截流卷之上
0675a07: 
0675a08: 
0675a09: 天台後學沙門　傳如　述
0675a10: 大佛頂者即釋迦大覺神變之相也以象示意聖教
0675a11: 咸然茲阿難溺於婬舍大眾願聞法要世尊具大威
0675a12: 力而手不之援具大樂說而言未之啟乃從肉髻中
0675a13: 涌百寶光有佛化身宣說神者意表顯密之俱勝
0675a14: 彰形聲之兼玅蕩見聞之幻翳而一經之大旨無餘
0675a15: 蘊矣顯密俱勝者經為顯為密心藏心無二無
0675a16: 別頂為無上之相經為了義之談以密該顯全彰頂
0675a17: 中故曰俱勝形聲兼妙者頂光化佛是形外之形化
0675a18: 佛語是聲外之聲惟形與聲超思議之表故曰
0675a19: 兼妙見聞幻翳者浮塵幻化妄稱相一切不了妄
0675a20: 生取著障清淨之慧眼窒圓通之本根故當機云我
0675a21: 見如來三十二相勝妙殊絕是以渴仰從佛剃落又
0675a22: 云而我悟佛現說法音現以緣心允所瞻仰此非逐
0675a23: 色聲之求菩提者耶一著色聲本明斯昧若登伽者
0675a24: 烏得不乘其間哉何以故佛身女身均相也佛見女
0675b01: 見均情也阿難獨恨婬躬撫摩為魔障未達勝相愛
0675b02: 樂為厲階誠為賊媒在室瞢然不覺而且恃其多聞
0675b03: 之慧先梵語之所能攝者有自矣今示佛頂化
0675b04: 佛則知三十二相形非形化佛說則知四無礙辯
0675b05: 聲非聲從是而悟陰入處界七大之法無非如來藏
0675b06: 中循業發現循業即性故非有即性循業故非空離
0675b07: 即離非是即非即真妄兩融戲論併絕道場修證無
0675b08: 復祕要見是為見見聞是為聞聞當下海印發光萬
0675b09: 象畢照全題云是經名大佛頂悉怛多般怛囉十方
0675b10: 如來清淨海眼者以此直作文言紛紜釋者恐非至
0675b11: 聖垂象密被利機之意矣如華嚴種種光相表諸地
0675b12: 法門聊例一經諸可意得文殊將往護惡消滅
0675b13: 阿難登伽歸來佛所者正智行而魔事息也序分竟
0675b14: 經文自下直至第四卷中依性體以融萬法明如
0675b15: 來密因如華嚴所謂先悟毗盧法界也自四卷至盡
0675b16: 經全性修證明諸菩薩萬行首楞嚴所謂後修普賢
0675b17: 行門也。
0675b18: 首楞嚴此云究竟堅固斯經教理行果無不究竟是
0675b19: 曰了義題有五種後當具釋阿難見佛頂禮悲泣者
0675b20: 省戒體幾毀於登伽多聞莫益乎道力人或處此怡
0675b21: 然則楞嚴妙典無所發起生死欲流無所遏截大權
0675b22: 示豈無為哉十方如來得成菩提妙奢摩他三摩
0675b23: 禪那者妙即密也奢摩他等因也結題反約但標密
0675b24: 因請法須詳別開三種奢摩他者凝然湛寂三摩者
0675c01: 廓然圓照禪那者寂照不二從用有三其體恒一三
0675c02: 一圓融故稱曰妙是諸佛之種智當人之靈知一經
0675c03: 之宗體也宗為能顯斯曰密因體為所顯斯曰藏性
0675c04: 宗體元無異途因果豈非一致故後文或舉二攝三
0675c05: 或舉宗含體譯師之所不者神而明之存乎其人
0675c06: 耳最初方便者入三摩地之門也門有汎明的指之
0675c07: 別四卷阿難既悟藏心之後請云我今猶如旅泊之
0675c08: 人忽蒙天王賜與華屋要因門入世尊示以發覺初
0675c09: 心二決定義雖示六根優劣令一門深入然未的指
0675c10: 何門為要故又別請圓通本根佛令諸聖各陳所證
0675c11: 則又汎明陰入處界以及七大皆為入道之門惟文
0675c12: 殊奉於諸聖之後的指觀音所證其偈云此方真
0675c13: 教體清淨在音聞欲趨三摩提實以聞中入願加被
0675c14: 未來於此門無惑堪以教阿難及末劫沈淪經以耳
0675c15: 根圓通為最初方便無疑也堪以教阿難者阿難
0675c16: 以蓄聞成過觀音以薰聞成德所謂功之與釁只在
0675c17: 循聲入流之間而已巳今示大士本玅之圓根為多聞
0675c18: 創修之秘要是令不失故步大用現前如從地倒還
0675c19: 從地起舍此將何聆密因舍此憑何談萬行故阿難
0675c20: 以多聞未全道力自咎更陳發心見相之由世尊就
0675c21: 其所迷而示之曰一切眾生皆由不知常住真心性
0675c22: 淨明體用諸妄想此想不真故有輪轉性淨明體即
0675c23: 佛頂所表絕諸分別者用諸妄想即因相愛樂者欲
0675c24: 治此想更無別法故曰有三摩提名大佛頂首楞嚴
0676a01: 王具足萬行十方如來一門超出玅莊嚴路阿難前
0676a02: 請具列三名但舉三摩地者以舉一攝三宗體咸在
0676a03: 也三摩提名大佛頂者斯以詞係象攝密歸顯也首
0676a04: 楞嚴王者彰所詮究竟堅固之體一切無上也離體
0676a05: 無用故曰具足萬行十方如來一門超出妙莊嚴路
0676a06: 者從三摩提顯常住心圓滿菩提歸無所得佛佛然
0676a07: 也夫心所以稱常住者常住則無所不住無所不住
0676a08: 則不可以言住然阿難計內計外至計無著寧有是
0676a09: 處乎試觀如來放面門之光動普佛之界異境一合
0676a10: 遙住同聞則七處妄局直下廓然無始涅槃元清淨
0676a11: 體備在我而不在佛矣阿難尚以能推之心為心非
0676a12: 認賊為子失其所謂寂常心性者耶由是再從卍字
0676a13: 湧出寶光至微塵如來阿難大眾無不及者知妄
0676a14: 塵莫隔乎智光則妙心豈殊乎道眼至託盲人以辯
0676a15: 燈見心眼之一體昭然令陳那而敘客塵寂常之妙
0676a16: 性顯矣阿難悟手有開合猶客也見無舒卷猶主也
0676a17: 頭有搖動猶塵也見無所動猶空也然如來光寄陳
0676a18: 如以悟阿難因阿難而責在會故曰若復言以搖動
0676a19: 者名之為塵不住者名之為客者責眾不悟動中之
0676a20: 有不動故云汝觀阿難頭自搖動見無所動手有開
0676a21: 合見無舒卷云何汝今迷其寂常之主空而以動為
0676a22: 身以動為境非心性失真乎逐其擾動之客塵而從
0676a23: 始洎終念念生滅非認物為己巳乎寂常之性本來在
0676a24: 我而迷之背之故曰輪迴是中自取流轉。
0676b01: 二卷
0676b02: 爾時阿難及諸大眾蒙佛示誨自陳開悟者即了達
0676b03: 客塵主空之義也誠能悟此則身心真妄實現前
0676b04: 生滅及不生滅復何所疑但阿難所以為悟者一為
0676b05: 世尊所捱逼一傍陳如之齒唇正謂依他作解反省
0676b06: 猶迷故願顯出二義冀以發明也及匿王所陳觀河
0676b07: 不變之見雖屬見精其體元真即前觀光本無動靜
0676b08: 之見耳了此見體本無動靜亦如佛手本無正倒於
0676b09: 無正倒而正倒立即無生滅而生滅起生滅起而照
0676b10: 性亡故曰晦昧只此晦昧為空為色色雜妄想而五
0676b11: 陰之軀備焉如是則根由塵隔智逐情昏雖承如來
0676b12: 如是法音現以緣心允所瞻仰此心既緣色聲而有
0676b13: 即非常住之主故世尊復標指外之月示無還之性
0676b14: 擴心見齊物我一撤真妄是非之藩直造妙淨常
0676b15: 之境故寄文殊云十方如來自住三摩地中見與
0676b16: 見緣并所想相如空華本無所有此見及緣元是
0676b17: 菩提妙淨明體云何於中有是非是言汝今觀見與
0676b18: 塵種種發明名為妄想不能於中出是非是者由迷
0676b19: 己巳逐物是非迭生也由是真精妙覺明性發明故能
0676b20: 令汝出指非指者由達境即心是非雙亡也以上總
0676b21: 答阿難身心真妄二發明性之問耳阿難言誠如法
0676b22: 王所說覺緣滿十方湛然常住性非生滅者領
0676b23: 上見性常無是無非之旨也言與娑毗迦羅所談
0676b24: 冥諦及諸外道說有真我滿十方有何差別者以
0676c01: 梵志所計濫真故須甄別也阿難雖矯外道自然之
0676c02: 失不自知其所執因緣亦非覺精明見本非明暗
0676c03: 塞空所能有故不可言因此而緣彼也汝復應知見
0676c04: 見之時見非是見者言此真見不獨離浮根四種之
0676c05: 外塵且離見精明元也然此見精尚遣餘復何言故
0676c06: 曰見猶離見見不能及云何復說因緣自然及和合
0676c07: 相阿難於是重增迷悶者見見既進於見精覺覺
0676c08: 始離乎覺眚故世尊先舉別業一時易知之眚影以
0676c09: 開慶喜積劫難了之見緣故云例汝今日以目觀見
0676c10: 山河國土及諸眾生皆是無始見病所成然能覺此
0676c11: 見聞覺知悉皆是妄者何為妄所終覆故言覺所
0676c12: 覺眚覺非眚中惟覺超眚外方知眚妄故曰此實見
0676c13: 見云何復明覺聞知見者責其未達現前身心本如
0676c14: 空華無當見見之體也若彼見真精至故不名見者
0676c15: 所謂見者可見而見見者不可見有云盡大地是沙
0676c16: 門隻眼者知言哉此下若同若別交互具顯展轉推
0676c17: 廣使悟十方法界凡所有相皆是妄故曰例閻浮
0676c18: 提乃至十方諸有為國及諸眾生同是覺明無漏妙
0676c19: 心見聞覺知妄病緣和合妄生和合妄死然由有
0676c20: 見聞覺知之妄因遂有根身器界之妄緣因緣和合
0676c21: 一切妄計生死死生浩然無極若能遠離諸和合緣
0676c22: 及不和合則復滅除諸生死因圓滿菩提不生滅性
0676c23: 清淨妙體本覺常住惜阿難和合之疑未息世尊重
0676c24: 約四義辯之更廣陳諸相者務令遣情必盡析法無
0677a01: 遺也浮塵諸幻化相當處出生隨處滅盡者如言初
0677a02: 生即有滅也幻妄稱相者物無當名之實也實惟一
0677a03: 真故曰其性真為妙覺明體如是乃至五陰六入從
0677a04: 十二處至十八界因緣和合妄有生因緣別離
0677a05: 妄名滅者躡總以開別也殊不能知生滅去來本如
0677a06: 來藏妙真如性者背覺合塵故也性真常中求於去
0677a07: 來迷悟生死了無所得者所謂實際理地生佛并忘
0677a08: 也色受想行識通為妙心區宇故曰五陰。
0677a09: 三卷
0677a10: 所稱六入者根為吸塵名入從所得名亦入乎塵并
0677a11: 得能名今文雖則根塵對辯而正破在根十二處者
0677a12: 根塵互依通名曰處文雖根塵互破而正破在塵十
0677a13: 八界者根塵識三種族區別故名曰界文雖根塵識
0677a14: 三相對推破而正破在識開前五陰則成四利總由
0677a15: 見相發心一句生來如般若經中色心開合之義大
0677a16: 意無非破妄顯真會相歸性疊拂因緣自然諸計明
0677a17: 妙奢摩他微密觀照耳自阿難示和合疑以窮七大
0677a18: 禪那妙旨乃畢於是疑意含二一迷所聞權教發明
0677a19: 世間之粗相異乎今日所談之真空故云如來常說
0677a20: 和合因緣一切世間種種變化皆因四大和合發明
0677a21: 云何如來因緣自然二俱排擯次謂真諦縱離乎諸
0677a22: 相而圓理豈容乎偏遣偏遣偏立總非究竟故曰
0677a23: 唯垂哀愍開示眾生中道了義無戲論法佛約非和
0677a24: 不和二節破之者此也言雖多聞如說藥人真藥現
0677b01: 前不能分別者上聞陰入處界本如來藏是即了義
0677b02: 之法迷此別請故喻之云實相即七大清淨之相言
0677b03: 若彼大性體非和合則不能與諸相雜和猶如空
0677b04: 不和諸色者此破非和合大性即相一切圓融不
0677b05: 同空色之成敵故不可計非和合也言若和合同於
0677b06: 變化至如旋火輪無有休息者此破和合大相即
0677b07: 性凝然常寂焉同火輪之旋轉故不可計為和合也
0677b08: 上約二義難破今將詳示故復召告特啟水之喻
0677b09: 結上以起下焉結上者如水成喻性即相也如
0677b10: 成水喻相即性也觀水元非二體而水宛然則
0677b11: 和合非和之疑真可謂之釋矣起下者循業發現
0677b12: 猶水之成清淨本然猶之成水阿難但舉四大
0677b13: 今自地大至識有七者明如來藏性攝法無遺也若
0677b14: 論無始生起則因識有見因見有空因空而世界始
0677b15: 立今將反末以歸本自局而之故先陳地火水風
0677b16: 有障有為之色法對無邊無動之空逐一以性印
0677b17: 之通稱曰性復示之曰若此空性圓周本無動
0677b18: 搖當知現前地火水風均名五大性真圓融皆如來
0677b19: 藏本無生滅此以色空對辯意在因空之以顯前
0677b20: 四皆皆常也上明依未明正故繼無情色空
0677b21: 之外境隨舉見聞覺知之內根亦以性印之而示之
0677b22: 曰若見聞覺知性圓周本不動搖當知無邊不動
0677b23: 空并其動搖地火水風均名六大云云上融色以
0677b24: 歸空復融色空以歸見通為根境合辯又攝根塵以
0677c01: 歸識心因識之以顯根根塵塵無非法界互攝互
0677c02: 也然有識有知固雖是妄以藏性印之更無別法
0677c03: 故曰性識明知覺明真識以例色是性色空是性空
0677c04: 七大互顯莫不爾爾能以此性印諸萬法全性泯色
0677c05: 曰性色真空是為奢摩他全色泯空曰性空真色是
0677c06: 為三摩空色互融清淨常是為禪那如是妙色妙
0677c07: 心俱非擬議所及故重重結曰但有言說都無實義
0677c08: 阿難所請妙奢摩他三摩禪那其義已巳竟下唯領悟
0677c09: 讚謝發願耳然上明七大萬法一一周據今領悟
0677c10: 且明心未涉色者以在見道位中務明本智故
0677c11: 也敘云是諸大眾各各自知心十方至心精圓
0677c12: 含褁十方此領心也見十方空如觀手中所持葉
0677c13: 物反觀父母所生之身至如湛巨海流一浮漚起滅
0677c14: 無從此未涉色也法華約六根互用即於父母所
0677c15: 生常身如淨琉璃十界影現比於此者則知今言獲
0677c16: 本妙心本覺常住即觀行位中之獲耳舊謂經文尚
0677c17: 屬見道及云且敘解悟者卓哉見乎偈云妙湛等者
0677c18: 由悟三種微密觀照乃即以佛法而讚佛法也前未
0677c19: 蒙開示但云我見如來三十二相有見則濁有數
0677c20: 則限有相則生滅具焉今聞藏體清淨無復滯見故
0677c21: 曰妙湛此讚如來般若之德而身屬報功由奢摩他
0677c22: 聞藏體圓照無復自限故曰總持此讚如來解脫之
0677c23: 德而身屬應功由三摩聞藏體性相一如無復生滅
0677c24: 故曰不動此讚如來法身之德而身屬法功由禪那
0678a01: 如來以德為身如證而說即人即法俱無有上故曰
0678a02: 妙湛總持不動尊首楞嚴王世希有也顛倒想即前
0678a03: 所計因緣和合種種攀緣為自性者此之妄想本於
0678a04: 無始斷由聞法故曰銷我億劫此想既銷正體隨悟
0678a05: 故曰不歷僧祇獲法身希更審除微細惑者如未知
0678a06: 華屋之門及根中積生無始習無明分齊頭數皆
0678a07: 是也或謂阿難讚佛既悟三身而未涉色是義不
0678a08: 爾觀法華謂隨順此經非己巳智分不其然乎更觀六
0678a09: 卷阿難聞觀音圓通之後尚云觀佛菩提及大涅槃
0678a10: 猶如有人因事遠遊未得歸還明了其家所歸道路
0678a11: 以此未屬證悟復何所疑。
0678a12: 四卷
0678a13: 以上文會相歸性明清淨本然之藏體恒如即性成
0678a14: 相言循業發現之心境常滿慈頷是而且疑曰如
0678a15: 世尊言果清淨也則山河大地諸有為相云何忽生
0678a16: 果本然也又何次第遷流終而復始且土之克水地
0678a17: 性則水無所容火遇水亡則水性周而烏能有火
0678a18: 加以地性障礙空性通又曷可以並驅有是諸疑
0678a19: 欽渴慈誨世尊於是不直答其所問反詰其常所聞
0678a20: 者欲就其而導其迷也言妙明則不可謂不明
0678a21: 言明妙又不可謂所明故曰性覺妙明本覺明妙滿
0678a22: 慈曰唯然已巳聞者如阿難妄意同佛了義之謂也佛
0678a23: 乃迎其所解兩徵之曰汝稱覺明為復性明稱名為
0678a24: 覺為覺不明稱為明覺斯問也正謂平剖玉環施異
0678b01: 餌任渠左右上吾竿而滿慈果曰若此不明名為覺
0678b02: 者則無所明意謂不明者不得謂之性覺妙明也世
0678b03: 尊述其辭而進之曰汝意謂若無所明則無明覺殊
0678b04: 不知清淨本然之中云何更容他物故告之以有所
0678b05: 非覺無所非明意滿慈疑何謂無所非明佛隨釋云
0678b06: 無明又非覺湛明性是故無所不得謂之性覺妙明
0678b07: 也何謂有所非覺文以隔句釋云性覺必明妄為明
0678b08: 覺是故有所不得謂之本覺明妙也文以隔句釋者
0678b09: 以滿慈所計在明但以無明又非覺湛明性一句杜
0678b10: 其轉計隨執其所明之廣其說焉必者定計之辭
0678b11: 定計覺際有明便非清淨本體故曰妄為明覺此妄
0678b12: 識初萌即起信所稱業相是也覺非所明因明立所
0678b13: 所既妄立生汝妄能無同異中熾然成異者無同異
0678b14: 指上清淨本然之體一有所明而能斯隨之法爾而
0678b15: 然也始則清淨本然今則能所雜沓故曰熾然成異
0678b16: 此起信所稱轉相是也以能所熾然之異為異復立
0678b17: 無能無所之同以異之故曰異彼所異因異立同也
0678b18: 斯異之未遣而同斯立矣故同之與異相待宛然故
0678b19: 曰同異發明由是更立無同以異乎同無異以異乎
0678b20: 異故曰因此復立無同無異妙淨體中本無諸相今
0678b21: 則能所迭性情塵日起故曰如是擾亂相待成搖勞
0678b22: 久發塵自相渾濁此起信所稱現相是也由是引起
0678b23: 塵勞煩惱者由三細而致六麤也以能所為異為起
0678b24: 是世界之因以無能所為同為靜是空之因故曰
0678c01: 起為世界靜成空空為同世界為異也言彼無
0678c02: 同異而曰真有為法者以相待妄立名濫本然故特
0678c03: 示之此合同異而為有情業果之因結云如是三種
0678c04: 顛倒相續皆是覺明明了知性因了發相從妄見生
0678c05: 山河大地諸有為相次第遷流因此妄終而復始
0678c06: 覺明即性覺妙明也明了知性即必明而妄為同異
0678c07: 諸相者了屬妄心見屬妄眼但舉心眼而六亂妄想
0678c08: 備焉故曰因了發相從妄見生諸有為相本此而已巳
0678c09: 是故但令妄情頓息則山河大地無復發生達藏性
0678c10: 本圓則地水火風又何窒礙色空傾奪良由背覺合
0678c11: 塵依正互融妙在滅塵合覺前言諸佛習漏永息如
0678c12: 木成不重為木如空花滅不復見花得諸此惟
0678c13: 此體也理由本具故若世出世而一切俱非事非緣
0678c14: 生故是正是依而一切俱即惟其即非而離是則無
0678c15: 即不非惟其即是而離非則無非不即互即也則均
0678c16: 是互非也則雙離天台的約法華實相結示妙觀毫
0678c17: 不異此如云空則一念寂然假則三千備矣而此體
0678c18: 性非空非假即空即假是為不思議境是為無作行
0678c19: 門又言介爾有心三千具足一念迷則二死相續一
0678c20: 念悟則三德圓彰攝無量法門罄無不盡叔世纔聞
0678c21: 觀教絕如厲己巳而懷顰蹙者謂徹楞嚴可乎此下舉
0678c22: 照鏡之喻明妄本無因但能頓歇分別之識情無
0678c23: 事劬勞肯綮而修證肯綮猶言筋骨麗其辭耳言三
0678c24: 緣者即世界眾生業果之上攀緣之心是也三因者
0679a01: 因此世界眾生業果引起分別緣影反緣三種相續
0679a02: 為因也如達多因鏡中之頭以致狂走緣心若息鏡
0679a03: 頭本空故曰三緣斷故即菩提心言菩提心生生滅
0679a04: 心滅此但生滅至離合俱非此句方名無戲論法者
0679a05: 展轉遣情也緣心如波覺性似水但了波息而水
0679a06: 湛毋計彼滅而此生一墮生滅秖益戲論故經要自
0679a07: 一心廣及萬法遣至無遣無遣亦遣凡諸情計片雪
0679a08: 紅爐然後躬行踐解始契首楞三昧也上通明如來
0679a09: 密因見道分竟。
0679a10: 
0679a11: 大佛頂首楞嚴經截流卷上
