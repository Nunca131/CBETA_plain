0579a10: 
0579a11: 
0579a12: 
0579a13: 大佛頂首楞嚴經寶鏡疏卷第八
0579a14: 大清　欽賜雲南法界寺講經廣陵沙門溥畹述
0579a15: △二示返妄歸真便成聖位三一總明漸次三位
0579a16: 二一結前開後。
0579a17: 阿難如是眾生一一類中至洗滌其器後貯甘露。
0579a18: 此正通結前來約無明熏真如而成染用。為顛倒
0579a19: 十二類生。因復開後約真如熏無明而成淨用。為
0579a20: 單複十二聖位也。意謂。阿難。如是上來各類眾生。
0579a21: 汝應當知。一一類中。亦且各各互相具足一十二
0579a22: 類顛倒亂想。至如胎生一類。但就人中而論。或有
0579a23: 悖逆犯分殺父害母者。豈非梟獍亂想殺害之顛
0579a24: 倒乎。或有棄本蒸。承他宗祀者。豈非蒲盧亂想
0579b01: 誣罔之顛倒乎。或有書符訣詛呼召者。豈非
0579b02: 厭生亂想性邪之顛倒乎。或有假他聰明成己已知
0579b03: 見者。豈非水母亂想偽之顛倒乎。或有愚而且
0579b04: 鈍不明正理者。豈非木石亂想癡頑之顛倒乎。或
0579b05: 有乩仙巫覡幽明相結者。豈非鬼精亂想認影之
0579b06: 顛倒乎。或有厭有取空滅色歸無者。豈非銷沉亂
0579b07: 想迷惑之顛倒乎。或有求日月精尊事星斗者。豈
0579b08: 非精明亂想自障之顛倒乎。或有喜新厭故觸物
0579b09: 變情者。豈非轉蛻亂想假託之顛倒乎。或有趨炎
0579b10: 附勢翻覆不常者。豈非蠢蠕亂想趣附之顛倒乎。
0579b11: 或有高下不定或飛或潛者。豈非龜鳥亂想妄動
0579b12: 之顛倒乎。人類既爾。餘類亦然。一念顛倒。即具十
0579b13: 二種現。猶如目亂華發生。此亦窮十二變。為一
0579b14: 旋復者也。然雖各各具足十二亂想。若欲究其生
0579b15: 發之源。無非心性失真。自成顛倒。從其本有玅圓
0579b16: 真性清淨明心。全體大用。一念妄動。遂成無明。由
0579b17: 斯具足如是妄十二亂想。阿難。汝今意欲返妄
0579b18: 歸真。轉凡成聖。要求真修。實證五十五位。以至玅
0579b19: 覺究竟成佛首楞嚴王玅三摩地者。此甚容易。不
0579b20: 過於是本來因之起惑造業顛倒之心。翻轉妄。
0579b21: 即是真常。然此真常。元不離於顛倒亂想所起之
0579b22: 處。苟能就此。如法建立三種漸次。方得亂想掃除。
0579b23: 而顛倒自滅。則諸聖位亦從此立。正如淨器。除毒
0579b24: 洗滌。後貯甘露者。是也。淨器者。喻根中所具不
0579c01: 生不滅如來藏性清淨本然全體大用也。除去毒
0579c02: 蜜者。喻除助因刳正性違現業也。湯洗滌者。喻
0579c03: 耳根圓通聞熏聞修也。甘露者。即諸天以藥置諸
0579c04: 海中。用寶山摩之。名不死藥。後貯甘露者。喻安立
0579c05: 單複十二聖位也。故知迷時則名顛倒世界。而成
0579c06: 十二類生。悟時則曰正覺世界。而成十二聖位。所
0579c07: 以若迷若悟。若聖若凡。皆不離於現前一心也。
0579c08: △二總標別詳二一總標。
0579c09: 云何名為三種漸次至三者增進違其現業。
0579c10: 此則總標三種漸次。正明修習三摩地者。當以是
0579c11: 法為入道之前鋒也。若夫第一意欲修習楞嚴定
0579c12: 者。必須先要除其助因。以五辛菜。助淫發恚。因之
0579c13: 引鬼招魔。故當除而去之。第二意欲真實修行者。
0579c14: 務須先要刳其正性。以婬殺盜妄。正為性業。故當
0579c15: 刳而空之。第三意欲增進聖位者。是必先要違其
0579c16: 現業。以根摩相染。為現在惑業。又感將來生死苦
0579c17: 報。故當違而背之。然此三者。前二惟戒。均屬助行。
0579c18: 後一定慧。乃為正修。所以自淺而深。從因至果。莫
0579c19: 不皆依正助熏修。則知此三漸次為能增進。五十
0579c20: 五位為所增進。故後結云。如是皆以三增進故。善
0579c21: 能成就五十五位真菩提路者。是也。
0579c22: △二別詳三一除助因。
0579c23: 云何助因阿難如是世界至第一增進修行漸次。
0579c24: 此別詳助因也。意謂。云何名為助成惡業之因耶。
0580a01: 阿難。如是世界十二類生。咸皆不能自全軀命。必
0580a02: 要依此四種之食。方能久住。此由佛成道後。為除
0580a03: 外道自餓苦行。故說一切眾生皆依食住。此為正
0580a04: 覺正說。餘不能知。外道曰。愚者亦知。何言正覺
0580a05: 正知。佛返問云。食有幾種。外不能對。因說此四。所
0580a06: 謂段食者。變壞為相。謂香味觸三。於變壞時。能為
0580a07: 食事。不說色者。以變壞時。色無用故。觸食者。觸境
0580a08: 為相。謂有漏觸。裁取境時。能為食事。如眼以睡為
0580a09: 食。耳以聲為食。乃至身以溫諸觸為食。皆有滋
0580a10: 養義故。思食者。希望為相。謂有漏思。希可愛境。能
0580a11: 為食事。如色界禪思。乃至小兒懸視囊。將謂飯
0580a12: 食。得不死等。識食者。執持為相。謂有漏識。由段觸
0580a13: 思。勢力增長。能為食事。此識通諸識自體。而第八
0580a14: 識食義偏勝。若無此識。彼識食體不能有故。由此
0580a15: 定知。異諸轉識。有異熟識一類。恒執持身命。令
0580a16: 不斷壞。若依三界而論者。欲界人天及畜生等。具
0580a17: 足四食。段食為首。鬼及色天。無有段食。只具三食。
0580a18: 觸食為首。以鬼神饗祀。但觸氣故。色界諸禪。具八
0580a19: 觸故。空處識處無所有處。均無觸食。唯有思識二
0580a20: 食。思食為首。非非想處及無想定無想天等。并無
0580a21: 思食。唯有識食。無間地獄亦唯識食。是故佛言。一
0580a22: 切眾生皆依食住。但凡諸味利益於身心者。皆名
0580a23: 為甘。損害於身心者。總名為毒。食甘故生。食毒故
0580a24: 死。正明食為助生之因。則其甘毒不可不擇也。而
0580b01: 有非毒。實甚於毒者。五辛是也。故求耳根圓通修
0580b02: 正定者。應當斷除五種辛菜。所謂一大蒜。二茖。
0580b03: 即薤也。三慈。乃之正名也。四蘭。即韭也。五
0580b04: 興蕖偽也。正云興宜。或云。少出烏荼婆他那國。慈
0580b05: 愍三藏云。根如蘿蔔。出土辛臭。冬到彼土。不見其
0580b06: 苗。此方無故。所以不翻。是五種辛。能生五失。所謂
0580b07: 一生過。二天遠。三鬼近。四福銷。五魔集。以故熟食
0580b08: 則壯相火。助發淫念。若是生啖。則動肝氣。增長嗔
0580b09: 恚。由此生過。所以生熟皆不宜也。此下四失。文顯
0580b10: 易知。故不煩釋。下結之曰。阿難若欲決定修習正
0580b11: 定。求入聖位。證菩提者。必須永斷此五種辛。是則
0580b12: 名為最初第一除去助因增進聖位修行漸次也。
0580b13: △二刳正性。
0580b14: 云何正性阿難如是眾生至第二增進修行漸次。
0580b15: 此別詳正性也。正性者。以大小乘律餘皆枝葉。
0580b16: 悉屬遮罪。惟婬殺盜妄。此為根本。正屬性業。乃生
0580b17: 死相續正業之性也。以故阿難。正性之害。是為如
0580b18: 是。所以欲修三摩地者。務要預先刳而空之。然刳
0580b19: 空之法。無非精嚴受持清淨戒律。而戒雖多。婬殺
0580b20: 為最。必須永斷。不惟執身不行。亦且要心不起。方
0580b21: 為真斷。而斷婬殺者。尋常不得飲酒餐肉。以酒能
0580b22: 亂性。恐成助婬之階。而肉必傷生。實為殺害之本。
0580b23: 不可不深刳而永斷也。即雖素食。然而但有生氣
0580b24: 之物。如蔬之屬。非以火淨不可啖食。此正護生
0580c01: 防微杜漸之深意也。且蔬有生氣者。尚不忍啖。
0580c02: 況殺生害命。忍取血肉。而飽餐大嚼者乎。准十誦
0580c03: 律。淨食之法。凡有五種。一火淨。二刀淨。三爪淨。四
0580c04: 鸚鵡嘴淨。五子不生淨。此名火淨。必須淨人以火
0580c05: 觸之然後用者。此不忍食生之意也。阿難。如是修
0580c06: 行正定之人。若不斷婬及與殺生。而能銷除惑業。
0580c07: 得出生死。以離三界者。萬無是理也。當觀婬欲如
0580c08: 遭毒蛇。如見怨賊。且蛇賊之害。雖喪身失命。然唯
0580c09: 一生一身而已巳。若婬欲之害。則法身慧命。永劫沉
0580c10: 淪。而修行人。豈可狎而近耶。此於四重中。偏說淫
0580c11: 者。則知刳性之義。斯其正也。故法華云。諸苦所因。
0580c12: 貪欲為本。若滅貪欲。無所依止者。是也。聲聞四棄
0580c13: 者。謂婬殺盜妄。四波羅夷也。八棄者。謂尼眾於此。
0580c14: 更加觸八入覆隨。以防婬習也。執身不動者。即總禁
0580c15: 七支。俱不許犯。執心不起者。乃是一念皆不可生。
0580c16: 以婬心斷。則不相生。殺心斷。則不相殺。而偷心妄
0580c17: 語。盜心劫竊。二者若斷。則無負累。不還宿債。此四
0580c18: 不犯。是則名為清淨人焉。方可修習三摩地矣。以
0580c19: 此清淨之人。不唯戒根清淨。而且六根皆得清淨。
0580c20: 所以不離肉眼。便見十方而佛者。即眼根清淨
0580c21: 也。聞法奉旨者。耳根清淨也。得通遊界者。鼻舌身
0580c22: 根清淨也。宿命無艱者。意根清淨也。即法華云。現
0580c23: 身所得六根清淨。故名清淨人也。然神通游界者。
0580c24: 隨心自在。無所隔礙也。得無艱險者。任意逍遙。無
0581a01: 有冤債也。故修禪定欲入聖位求菩提者。必須永
0581a02: 斷四波羅夷。是則名為次當第二刳空正性增進
0581a03: 聖位修行漸次也。
0581a04: △三違現業。
0581a05: 云何現業阿難如是清淨至第三增進修行漸次。
0581a06: 此別詳現業也。現業者。即現前六根。現緣六塵。
0581a07: 起惑造業也。而言違者。即旋根脫塵之義也。然此
0581a08: 三漸。初二躡前道場方法而為助行。今此第三亦
0581a09: 是躡前圓通本根。以成正修。由其正助兼具。故能
0581a10: 安立下之諸位也。此中違現業者。即前第二決定
0581a11: 義中。所謂逆彼無始織妄業流者。是也。如是清淨
0581a12: 持禁戒人者。正躡前文第二漸次。成此第三漸次。
0581a13: 是藉助行。以成正修也。故知前二為因戒生定。此
0581a14: 則正明因定發慧耳。心無貪淫於外六塵不多流
0581a15: 逸者。謂此清淨持戒之人。內既無有淫殺盜妄四
0581a16: 種貪心。故能外於六塵情境。亦不多有隨流放逸。
0581a17: 然言不多。弗許絕無者。以初心學者。根中習。未
0581a18: 能盡除。而塵影猶在。則其現業尚未盡違。但以無
0581a19: 漏而熏有漏。非全無漏也。因不流逸者。即前所謂
0581a20: 心尚不緣色香味觸也。旋元自歸者。即耳根圓通。
0581a21: 初於聞中入流亡所之正修也。塵既不緣。至六用
0581a22: 不行者。即動靜二相。了然不生。乃至聞所聞盡也。
0581a23: 十方國土至皆現其中者。即覺所覺空。乃至寂滅
0581a24: 現前也。是人即獲無生法忍者。即忽然超越獲二
0581b01: 殊勝也。以塵寂則根無所偶。而根拔則六用不行。
0581b02: 由其塵寂故。國土皎然。猶璃之界。因其根拔故。
0581b03: 身心清淨。如明月之珠。所以若身若心莫不快然
0581b04: 者。以能悟得身界不二唯一妙圓。故知內而身心。
0581b05: 外而世界。本自一心。更無他物。所謂情與無情共
0581b06: 一體。處處總成真法界。豈非獲大安隱無上涅槃
0581b07: 者乎。自此之後。一切如來自證之境。如密者法身
0581b08: 之理。圓者般若之智。淨者解脫之行。妙者三德秘
0581b09: 藏不可思議之境也。皆現其中者。即前寂滅現前
0581b10: 也。無生法忍者。謂此一心本無生滅。但由妄分
0581b11: 別。幻見有生有滅。今證此心無生無滅本有之法
0581b12: 安住忍可。故名無生法忍也。即當從是無生無滅。
0581b13: 以為因心。漸次深入。圓成果地。幻脩幻證。自此已巳
0581b14: 往。但隨其心所發何行。即能安立何等聖位。即如
0581b15: 發漸次正助。則能安立乾慧相似覺位。如發三賢
0581b16: 四加十地等覺。如是正助。則能安立五十五種隨
0581b17: 分覺位。如發必定成佛之正助。則能安立妙覺究
0581b18: 竟覺位。此則總依一心。開為漸次正助。為能立之
0581b19: 因心。此下諸位皆所立之果覺也。以下聖位。然在
0581b20: 古註。有依瓔珞仁王諸經諸論而判釋者。雖各有
0581b21: 據。亦無不可。但諸經義理。互有差殊。且而本經純
0581b22: 談性定如幻修證。乃佛自證不可思議那伽大定
0581b23: 也。設欲強配。未免支離。故下略約起信三覺。以攝
0581b24: 諸位。庶使初心學者。識路還家。以免窮途之泣耳。
0581c01: △二別示賢聖諸位九一乾慧位。
0581c02: 阿難是善男子欲愛乾枯至未與如來法流水接。
0581c03: 此合三漸次為乾慧地也。若准起信。約相似覺隨
0581c04: 分覺究竟覺。以分地前地上及究竟位者。此當相
0581c05: 似覺位也。阿難。如是上來依三漸次精勤修習之
0581c06: 善男子。因其正性刳空。婬心永斷。至是故得欲愛
0581c07: 乾枯。因其現業違背。六用不行。至是則能根境不
0581c08: 偶。淫欲為續生之本。既能永斷。則知現前雖有
0581c09: 殘質。將來一定。不復續生。由其根塵不偶。能以定
0581c10: 力。執持此心。故得而無礙。明而無障。所以外無
0581c11: 塵障。內無根礙。既無根塵之障礙。純是智慧之光
0581c12: 明。由是慧性真明。內洞外徹。故名曰圓。不唯一身
0581c13: 一心。且而鎣徹十方世界。以鎣界則智圓矣。而欲
0581c14: 乾則慧生焉。由此立名。故曰乾慧。依之住持。故名
0581c15: 曰地。諸佛之道。悲智雙流。此人雖能淫欲習氣
0581c16: 初得乾枯。然則未能與夫如來法性真流薩婆若
0581c17: 海大水相接。所謂乾有智慧。以故目之。為乾慧地
0581c18: 也。
0581c19: △二十信位。
0581c20: 即以此心中中流入至所去隨願名願心住。
0581c21: 此明圓信十種位次。若准起信。自此已巳往。直至等
0581c22: 覺。皆隨分覺位也。意謂。即須以此相似覺心乾慧
0581c23: 中智。契中道理。勤勇無間。不滯二邊。故云中中流
0581c24: 入。然此流入。尚涉功用。非無功用。任運流入薩婆
0582a01: 若海。此但較前。更增一番智斷功能。故得密圓淨
0582a02: 妙如來藏心。忽然了明。透徹透悟。猶如蓮華開舒
0582a03: 敷放者。正心開意解之相也。且此妙圓。非如前位。
0582a04: 似妙似圓。斯乃隨分覺中。真妙真圓也。應即從此
0582a05: 心開之際。益加增進。任運熏修。務使真妙者重增
0582a06: 其真妙。真圓者更進於真圓。由是增進妙圓真性。
0582a07: 更須重發妙圓淨信。方為從性起信。則全信是性。
0582a08: 故能歷聖位。無往不由妙圓淨信。無位不屬常
0582a09: 住真性。所以一切世間妄想相。如陰處界大。盡
0582a10: 皆滅除而無餘者。以信本如來藏妙真如性故也。
0582a11: 依如是心。發如是信。不著二邊。方為中道之信。由
0582a12: 如是信。信如是心。了無妄。乃名純真之心。得此
0582a13: 心信。安住不動。故其第一名信心住也。既然獲此
0582a14: 真心妙信。則於諦理。無不明白。莫不了然。故一切
0582a15: 根塵識法。莫不互圓而互通矣。所以陰不能覆。處
0582a16: 不能局。界不能隔。三俱無礙。因此遂能遠憶過去
0582a17: 無數劫中捨身之事。又能懸憶未來劫中受身之
0582a18: 事者。何耶。以其過現未來一切染淨諸業所熏種
0582a19: 子習氣。如畢陵之慢。身子之嗔。頓皆發現。如在目
0582a20: 前故也。是人所以於三世事皆能憶念。得無遺忘。
0582a21: 以其憶念無忘。故名第二為念心住也。妙圓純真
0582a22: 者。躡前第一從真妙圓中道純真之二句也。無始
0582a23: 習氣者。即躡第二無始習氣皆現在前之二句也。
0582a24: 然在第一。雖云妙圓純真。未得真精而發化。即在
0582b01: 第二。雖云習氣在前。未能通一以精明。此言發化
0582b02: 精明者。正見功夫增進之相也。故此唯以真精真
0582b03: 明之妙性。而進趣熏發真清真淨之妙信。所以惟
0582b04: 精惟明。惟進惟趣。故名第三為精進心也。心精現
0582b05: 前者。即躡精進心也。純以智慧者。乃功夫增進之
0582b06: 相也。以前雖精進。而功猶未到。雖云發化。而慧尚
0582b07: 未純。至此則精進信心。現在前矣。權實智慧。純以
0582b08: 用焉。故名第四為慧心住也。以猶用也。蓋前乾慧
0582b09: 位中。有云純是智慧者。正明初得相似。猶帶是在。
0582b10: 則惑與智。尚未融化。至此則曰純以智慧者。乃精
0582b11: 真發化。一切惑習無非智慧。此則隨分所獲真智
0582b12: 真慧得體得用者也。執持智明者。躡上慧心住也。
0582b13: 周寂湛等。正功夫增進之相也。意謂。前雖智慧
0582b14: 精明。若無定力以執持之。則妄念起。而寂湛者不
0582b15: 能周。正念失。而寂妙者不能常凝。蓋無寂之照。
0582b16: 如風裏之燈。無照之寂。猶暗中之目。今以定力。執
0582b17: 持智明。故寂湛者得以周。而寂妙者獲其常凝。
0582b18: 斯則即寂而照。即照而寂。乃為正定體用之相。故
0582b19: 名第五為定心住也。定光發明者。躡上定心住也。
0582b20: 明性深入等。正功夫增進之相也。蓋定光發明者。
0582b21: 因定發慧也。明性深入。用慧資定也。此正定慧均
0582b22: 平。互發互資。愈入愈深。唯有進趣。而無退轉。故名
0582b23: 第六為不退心也。心進安然者。躡上不退心也。保
0582b24: 持不失等。乃功夫增進也。意謂。前雖不退勤勇無
0582c01: 間。尚涉功夫。至此雖精進。而不見有勤勞之相。故
0582c02: 曰安然。良由定慧均等。故得安然。保護執持而不
0582c03: 散失。然所保護者。是何法耶。即常住真心。性淨明
0582c04: 體。乃十方如來法身慧命也。以能保護如是之法。
0582c05: 則與諸佛。同其氣分。相交相接。故名第七為護法
0582c07: 功夫增進也。意謂。前雖與佛氣分交接。蒙其慈心
0582c08: 光明攝受。然而生佛之心。猶居兩地。尚未渾融。至
0582c09: 此能以心光妙力。返迴佛心之慈光。而自己已心光。
0582c10: 轉向佛心以安住。由是己已心佛心。己光佛光。互回
0582c11: 互向。猶如雙鏡。彼此光明。互相對照。以故光內現
0582c12: 光。影中含影。重重涉入。互互無窮。此正自心即佛。
0582c13: 佛即自心。渾融無二也。以其迴佛光而向佛心。故
0582c14: 名第八為迴向心也。心光密迴者。躡上迴向心也。
0582c15: 獲佛常凝等。明功夫增進也。意謂。前雖心光佛光
0582c16: 密相迴互。尚恐未久。此則方獲佛光心光。不動常
0582c17: 凝。而與無上妙淨戒體。一同安住。無作無為。從今
0582c18: 得去。盡未來劫永無遺失。此正所謂心地大戒。故
0582c19: 名第九為戒心住也。住戒自在者。躡上戒心住也。
0582c20: 能游十方等。明功夫增進也。意謂。前雖住戒。尚為
0582c21: 止作所局。惟持無作之體。至此則發自在之用。所
0582c22: 謂不戒而戒。無往非戒。由律儀戒。攝善法戒。以至
0582c23: 饒益有情戒。莫不具足。故能游化十方國土。正謂
0582c24: 嚴淨毗尼。弘範三界。應身無量。度脫眾生。以戒根
0583a01: 清淨故。所去之處。莫不隨心。無不滿願者也。故名
0583a02: 第十為願心住也。此上十種信位。古解有謂初住
0583a03: 開出者。以圓家住前。具不取證。故不立位。且以漸
0583a04: 次乾慧。總攝十信。若然則經文四加之前。佛不應
0583a05: 說盡是清淨四十一心。於後總結。又不應說善能
0583a06: 成就五十五位矣。設十信果在三漸次中。佛亦不
0583a07: 應明列其位。備詳其數。若謂圓家住前。俱不取證。
0583a08: 即在住後。又何取證耶。今遵本經。仍開為十。但
0583a09: 圓家信位。雖與諸經十信名同。而義實迥異。余故
0583a10: 判入隨分覺也。
0583a11: △三十住位。
0583a12: 阿難是善男子以真方便至陳列灌頂名灌頂住。
0583a13: 此明十住位也。蓋住者。謂親住佛家。分破五住。分
0583a14: 證三德。依秘密藏。無住而住。故名為住。阿難。如是
0583a15: 上來十信圓具。此善男子。皆是以真方便。發此十
0583a16: 心。所謂從真妙圓。重發真妙。乃是從性起信。稱性
0583a17: 而發十種信心。以為入道真實方便。非同三漸以
0583a18: 及乾慧之相似方便也。然能發此十種信心。乃是
0583a19: 心精真體之所發暉。故此十種。從性發信。體用相
0583a20: 即。互涉互入。求其所以。無非圓成實性一心之所
0583a21: 發也。故名初住。為發心住也。即華嚴云。初發心時。
0583a22: 便成正覺。成就慧身。不由他悟者。此也。心中發明
0583a23: 等者。躡前發心住中心精發暉也。以前心精妙信。
0583a24: 雖屬性修功用。然未渾融。意謂。前來雖能發心。然
0583b01: 於心信。尚未一如。故能發之心如淨璃。所發之
0583b02: 信如精金也。至此則以從前已巳往能發所發妙心
0583b03: 妙性。鎔為一體。打成一片。一切諸行由斯踐履。以
0583b04: 為基地。此如建重樓者。先平基地。故名第二為治
0583b05: 地住。治即平也。心地涉知者。躡前治地住也。蓋心
0583b06: 即智也。地即理也。涉知者。是以智照於理。理照於
0583b07: 智。若智若理。互相鑒照。以故理智俱得明了。從是
0583b08: 而往。依理依智。游履十方。自利利他。一切皆無遮
0583b09: 留障礙。所以廣修妙行。大作佛事。故名第三為修
0583b10: 行住也。行與佛同者。躡前修行住也。謂己已妙行同
0583b11: 與佛行。故能領受諸佛氣分。所謂發心究竟。二無
0583b12: 有別。將生佛家。作法王子。此如中陰身。自求父母
0583b13: 之義也。必要三者業同。然後中陰心相體信。冥然
0583b14: 相通。始攬赤白二滴而入胎者。此喻行人始覺合
0583b15: 本。攬權實二智。入如來藏。為成佛種也。猶太子處
0583b16: 胎。貴壓臣。故名第四為生貴住也。以上皆明初
0583b17: 入聖胎。此下皆明長養聖胎。既遊道胎者。躡上生
0583b18: 貴住也。意謂。既游諸佛正道之胎。親攬諸佛權實
0583b19: 二智。此則已巳奉大覺之遺體。得為法王之真胤矣。
0583b20: 此如胎中五位。已巳成人之生相。而不缺少。然未出
0583b21: 胎。故名第五為方便具足住也。容貌如佛。躡前親
0583b22: 奉覺胤方便具足也。意謂。外之容貌。既然如佛。則
0583b23: 內之心相。亦應同佛。乃表理一如。內外俱正。故名
0583b24: 第六為正心住也。身心合成者。躡前容貌心相也。
0583c01: 意謂。既已巳身心肖佛。自合漸漸長成。則於道胎。日
0583c02: 益月增。時刻無間。唯長無縮。故名第七為不退住
0583c03: 也。十身靈相者。躡上身心合成也。意謂。前來雖是
0583c04: 身心增長。但是方便具足。至此則十身靈相。一時
0583c05: 具足。蓋十身者。盧舍那也。謂聲聞及緣覺。菩薩如
0583c06: 來身。法智空業報。眾生及國土。又如來身自具十
0583c07: 種。謂菩提願化力莊嚴威勢意生福法智。然此菩
0583c08: 薩雖獲是身。具體而微。故名第八為童真住也。形
0583c09: 成者。躡上十身具足也。意謂。前來雖然具足。猶在
0583c10: 胎中。此則形已巳成矣。胎已巳出矣。親得為佛嫡骨子
0583c11: 矣。所謂從佛口生。從法化生。故名第九為法王子
0583c12: 住也。表以成人者。躡前法王子也。意謂。前來雖得
0583c13: 為子。尚猶幼小。今則陳列灌頂。表以成人可當大
0583c14: 任。如國大王。以國事而分委太子也。蓋大王者。即
0583c15: 是金輪。為天下之主。剎利者。即是散粟。乃一國之
0583c16: 君。故金輪生者。即稱太子。而剎利生者。則曰世子。
0583c17: 若據金輪灌頂者。華嚴經云。轉輪聖王所生太子。
0583c18: 母是正后。身相具足。坐白象寶妙金之座。張大羅
0583c19: 縵。奏諸音樂。取四大海水。置金瓶內。王執此瓶。灌
0583c20: 太子頂。是時即名受王職位。菩薩受職亦復如是。
0583c21: 諸佛智水灌其頂故。名為受大智職菩薩。問彼明
0583c22: 十地。方是受職。今明十住。亦名灌頂者。何耶。答此
0583c23: 正約下剎利世子。陳列灌頂。表以成人之道。亦分
0583c24: 得此名。在王之數耳。非謂即同彼經十地之灌頂
0584a01: 也。故名第十為灌頂住也。
0584a02: △四十行位。
0584a03: 阿難是善男子成佛子已巳至性本然故名真實行。
0584a04: 此明十行位也。蓋行者。乃是菩薩道全德備。廣行
0584a05: 佛事。攝物利生。所謂念念具足諸波羅蜜也。然行
0584a06: 雖多。約而言之。不出於十。阿難如是上來修習十
0584a07: 住之善男子。既已巳灌頂受職。得成諸佛之真子矣。
0584a08: 且而具足如來藏中無量無邊稱性功德。自應廣
0584a09: 行檀度。與十方界隨順眾生。或資生施。或無畏施。
0584a10: 或以法施。隨有所需。悉令如意。斯則自他俱利。機
0584a11: 應皆喜。故名第一為歡喜行。此檀波羅蜜之力也。
0584a12: 既是三檀備足。善能利益一切眾生。亦宜令其斷
0584a13: 一切惡。修一切善。度一切生。此所謂攝律儀戒。攝
0584a14: 善法戒。饒益有情戒。果能如是。方名第二為饒益
0584a15: 行。此戒波羅蜜之力也。自覺覺他者。以前第一具
0584a16: 足妙德。乃為自覺。等二能利一切眾生。正屬覺他。
0584a17: 雖然如是。柰自他不泯。恐生彼此相違互拒。不無
0584a18: 嗔恨。設依無生法忍。則無人無我。無能無所。三輪
0584a19: 盡掃。四相全空。方得無違無拒。無嗔無恨。斯名第
0584a20: 三無嗔恨行。此忍波羅蜜之力也。以能忍辱饒益
0584a21: 眾生。雖使世間十二種類。俱能出生十二聖位。設
0584a22: 無精進。亦不常久。豈能自今窮未來際而皆饒益
0584a23: 耶。由其精進故。豎窮三世。橫十方。皆能平等普
0584a24: 利。通達無遮。是以第四名無盡行。此精進波羅蜜
0584b01: 之力也。由是上來施戒忍進。十方三世自利利他
0584b02: 所有之法。至此一切悉皆會合。同為一體。然而此
0584b03: 等種種法門。設非禪定相持。則不能得無差無誤。
0584b04: 離癡離亂也。梵語禪那。此云靜慮。以慮能離癡。靜
0584b05: 能離亂。故名第五離癡亂行。此禪波羅蜜之力也。
0584b06: 既依禪定。自能發慧。決擇事理。了然無惑。以理能
0584b07: 顯事。則同中現異。乃理不礙事也。而事能顯理。故
0584b08: 異相見同。正事不礙理也。此皆慧度成就。是以理
0584b09: 事無礙。同異互現。故名第六為善現行。此慧波羅
0584b10: 蜜之力也。不惟善現事理。是為如是。乃至十方世
0584b11: 界所有空。滿足微塵。亦能互現。然非方便則不
0584b12: 可耳。蓋方便者。以權為事也。所以大小相容。一多
0584b13: 無礙。故塵中現界而界不小者。是小不礙大也。界
0584b14: 中現塵而塵不大者。是大不礙小也。由是界中現
0584b15: 塵。塵中現界。互不相留。亦不相礙者。皆因方便無
0584b16: 著。以成事事無礙之故耳。設有執著。則大自大而
0584b17: 小自小。一自一而多自多。何能相容而無礙耶。故
0584b18: 此第七名無著行。此方便波羅蜜之力也。然則上
0584b19: 來理事無礙。事事無礙。種種法界。雖得現前。設無
0584b20: 願度。難稱第一。亦不尊重。故須發起種種大願。如
0584b21: 四弘十願之類。以不發則已巳。設一發之。猶如頻伽
0584b22: 在。聲愈眾鳥。又如王子處胎。貴壓臣。以故能
0584b23: 發大願者。則從前所修諸波羅蜜。皆如眾流入海。
0584b24: 至此咸是第一波羅蜜也。故名第八為尊重行。此
0584c01: 願波羅蜜之力也。如是上來雖得願行相資事理
0584c02: 圓融。然非身體力行。亦不能成十方諸佛清淨軌
0584c03: 則。故須力行方能倣法。是以第九名善法行。此力
0584c04: 波羅蜜之力也。縱其善能倣法。一一皆是十方如
0584c05: 來清淨軌則。全無遺漏。若無智度。則難契證一真
0584c06: 如心無作無為如來藏性清淨本然之體。由是義
0584c07: 故。必須真實之智。方能證此真實之體。以故第十
0584c08: 名真實行。此智波羅蜜之力也。
0584c09: △五十向位。
0584c10: 阿難是善男子滿足神通至名法界無量迴向。
0584c11: 此明十向位也。蓋前信住行三。出俗心多。大悲行
0584c12: 劣。故此以願濟悲。處俗利生。回真向俗。回智向悲。
0584c13: 使真俗圓融。智悲不二。是名十回向。亦名十願也。
0584c14: 阿難。如是上來修習十行之善男子。自初行以至
0584c15: 八行。顯同顯異。現界現塵。則其神通已巳滿足矣。次
0584c16: 於第九成佛軌則。是其佛事已巳成就矣。乃至第十
0584c17: 一一清淨。皆獲本然者。則此藏性之體。已巳細潔矣。
0584c18: 而藏性之用。亦精真矣。從此遮留障礙。一切諸患。
0584c19: 自今而遠離矣。然於此時。當度眾生。設不度生。則
0584c20: 成自了漢矣。而度生之法。須識即相離相。中道妙
0584c21: 義。不落二邊。方為可耳。由其即相。故當度生。以其
0584c22: 離相。須除度相。以其回無為心。則不著離而落空。
0584c23: 故能救護眾生。以其向涅槃路。則不著即而滯有。
0584c24: 故能離眾生相。此則第一即相離相。以明中道迴
0585a01: 向之義也。次明有為無為中道妙義。蓋可壞者。乃
0585a02: 生死有為也。諸離者。即涅槃無為也。由能壞其可
0585a03: 壞。故不著於生死。由能遠離諸離。故不滯守於
0585a04: 涅槃。所謂涅槃不安。生死不立。善獲中道。是不見
0585a05: 有能壞之智。及所壞之境。故名不壞。此則第二即
0585a06: 有為無為。以明中道迴向之義也。俱舍論云。涅槃
0585a07: 名離。以離諸惑染及生死故。三明本覺始覺中道
0585a08: 妙義。蓋湛然者。即本覺也。齊佛覺者。乃始覺也。今
0585a09: 則始本不二。與佛平等。故等一切佛。此則第三約
0585a10: 本覺始覺以明中道迴向之義也。四明因地果地
0585a11: 中道妙義。蓋真精者。因地心也。佛地者。果地覺也。
0585a12: 了明心地。故曰發明。名目相應。故曰如佛。此則因
0585a13: 心果覺。無二無別。故佛心所至之處。則因心亦爾。
0585a14: 此則第四約因心果覺。以明中道迴向之義也。五
0585a15: 明依正二報中道妙義。蓋世界者。依報也。如來者。
0585a16: 此報也。而依正二報互相涉入者。如依入正。則毛
0585a17: 端現剎。如正入依。則塵內轉輪。故得一多小大。均
0585a18: 無礙。猶如帝網孔光交映。故其功德。無有盡藏。
0585a19: 此則第五約依正二報。以明中道迴向之義也。六
0585a20: 明一多理事中道妙義。蓋同佛地者。明理一也。各
0585a21: 生淨因者。明事多也。依因發揮取涅槃道者。由多
0585a22: 事以契一理也。一多雖殊。歸理無二。故曰平等。意
0585a23: 謂。於始本相同佛之理地。從此諸地之中。各各發
0585a24: 生清淨真因。依此真因。發越揮散六度萬行。周
0585b01: 法界。以取究竟涅槃之道行。從理起名。隨順平等。
0585b02: 能生道果。名為善根。此則第六約一多理事。以明
0585b03: 中道迴向之義也。七明眾生自他中道妙義。意謂。
0585b04: 真實善根既已巳成就。則十方眾生皆我本性者。此
0585b05: 迴他向自也。以我本性圓融成就不失眾生者。此
0585b06: 迴自向他也。了得若自若他二而不二。故名隨順
0585b07: 等觀一切眾生也。此則第七約眾生自他。以明中
0585b08: 道迴向之義也。八名真如變與不變中道妙義。蓋
0585b09: 此真如不變隨緣。故即一切法隨緣不變故。離一
0585b10: 切相。唯即與離二無所著者。此明變與不變二俱
0585b11: 不立。以顯真如中道之相。此則第八約真如變不
0585b12: 變。以明中道迴向之義也。九明無縛無脫中道妙
0585b13: 義。意謂。既是真實悟得所有真如。則豎窮三世。橫
0585b14: 十方。一切無礙。更無有縛。亦無解脫。以生死即
0585b15: 涅槃。故無有縛。涅槃即生死。故無有脫。此則第九
0585b16: 約真如縛脫。以明中道迴向之義也。十明法界有
0585b17: 量無量中道妙義。意謂。初證性德。以為齊佛。以為
0585b18: 如佛。以為至一切處等。皆存覺見。則法界性未離
0585b19: 有量。及乎至此。性德圓成。始知清淨本然。周法
0585b20: 界。方知無量之量矣。正通拂從前一切諸位限量
0585b21: 情見也。此則第十約法界量無量。以明中道迴向
0585b22: 之義也。
0585b23: △六加行位。
0585b24: 阿難是善男子盡是清淨至二無所目名世第一地。
0585c01: 此明加行位也。謂依此四加功用行。為入地之勝
0585c02: 進也。阿難。如是上來修習正定之善男子。自從乾
0585c03: 慧。以至信住行向。既能盡歷如是清淨四十一心。
0585c04: 次則應成煖頂忍世四加行矣。然加行而曰妙圓
0585c05: 者。以餘乘教中皆有四加。但非妙圓。故佛特標以
0585c06: 簡異之。蓋此四種。乃入道要門。始終地位。皆由增
0585c07: 進。如漸次位中。非此加行。莫入乾慧。相似位中。非
0585c08: 此加行。莫入信住行向。乃至等覺。亦由加行。方入
0585c09: 妙覺。然今獨於十向之後。列四加者。以顯地法尊
0585c10: 勝。非此加行。不能入也。即以初地歡喜心中所具
0585c11: 佛覺。用為十向末後始覺之己已心也。蓋初地覺性。
0585c12: 全在十向無明心中。譬如火在木中。今以十向之
0585c13: 始覺。鑽於障地之無明。求出初地本覺智火。以此
0585c14: 智火欲出。而未出無明之木。將然而未然。加功至
0585c15: 此。喻如鑽火。欲然其木。煖相先現。名煖地也。頂地
0585c16: 者。又即以十向位中。始覺己已心。成其初地佛覺所
0585c17: 履。蓋初地所證涅槃之理。猶如空。起十向變
0585c18: 易生死之山。今下有微礙。故云若依。身入空。故
0585c19: 云非依。此明十向位中一分變易生死。將脫而未
0585c20: 脫。初地位中一分真如涅槃。欲證而未證。然功夫
0585c21: 至此。已巳為至極。故名頂地也。初以佛覺。用為己已心。
0585c22: 是佛與心同。次以己心。成佛所履。是心與佛同。所
0585c23: 以心佛二俱相同。則已巳善得中道至理。中了明。
0585c24: 無復疑惑。然獨自知。難以吐露。此如忍事之人。若
0586a01: 欲懷之於心。而且非能懷者。設欲出之於口。又非
0586a02: 可以話會者也。故於所忍之事。非懷非出。名忍地
0586a03: 也。世第一者。初煖地中。用佛覺為己心。尚存己已心
0586a04: 數量。二頂地中。雖以己已心成佛所履。尚存佛履數
0586a05: 量。此二皆是迷中道之數量也。三忍地中。心佛二
0586a06: 同。尚存二同數量。乃是覺中道之數量也。今則不
0586a07: 但無迷。亦且無覺。下無己已心。上無佛覺。故得若心
0586a08: 若佛二無所目。則數量俱銷。迷覺皆泯。所以高超
0586a09: 世表。故名世第一地也。然此性修。雖極圓頓。一念
0586a10: 便能該因徹果。而於一念之中。法爾亦具此四加
0586a11: 行。然此四行。說雖次第。行在一時。所以名之為妙
0586a12: 圓也。
0586a13: △七登地位。
0586a14: 阿難是善男子於大菩提至覆涅槃海名法雲地。
0586a15: 此明十種登地位次也。蓋地之為義。總有二種。一
0586a16: 者成實。謂能成就一切諸法。以堅實為體也。二者
0586a17: 發生。謂能發育一切諸物。以生長為因也。良以非
0586a18: 信不能立德。非住不能成德。然而德本雖能成立。
0586a19: 設非其行。則不能自利利人。二利既備。設無迴向。
0586a20: 而亦不能善合中道。既獲中道。設非加行。掃去二
0586a21: 邊。拂除中道。使情量以潛銷。令心佛而互泯。亦難
0586a22: 登地。故溫陵曰。蘊積前法。至於成實。一切佛法依
0586a23: 此發生。故謂之地也。阿難。是善男子。既從加行世
0586a24: 第一心。善能成就。則障初地一分無明。豁然頓破。
0586b01: 故於聖果位中。大菩提性。善得通達。以能覺菩提
0586b02: 之智德。全與佛同。故名覺通如來。所覺之涅槃斷
0586b03: 德。全與佛同。故名盡佛境界。如三世諸佛所應得
0586b04: 者。我已巳得之。如一切眾生所本具者。我已巳證之。是
0586b05: 故慶己已慶人。名歡喜地也。以前來諸位雖斷無明。
0586b06: 猶是賢聖。未是聖賢。名異生性。今登初地。真見聖
0586b07: 道。親證真如。與佛同體。名同生性。然而對異說同。
0586b08: 異固是垢。同亦是垢。今則同異一並銷滅。故名離
0586b09: 垢地也。既能離垢。則成清淨。而清淨至極。則光明
0586b10: 煥發。故名發光地也。光明至極。則慧覺圓滿。故名
0586b11: 慧地也。既有慧。則能徹照不思議理。亦能徹
0586b12: 照不思議事。由照理而又照事。成一切同性出世
0586b13: 之智。所不能至。由照事而又照理故。一切異性世
0586b14: 間之智。所不能至。至即及也。以離垢地。但能泯絕
0586b15: 同異。此乃會融同異。由世出世智皆不能及。故名
0586b16: 難勝地也。若事若理。當體皆是無為。真如性本清
0586b17: 淨。今已巳照明而顯露矣。故名現前地也。了得法法。
0586b18: 既皆真如。則已巳窮深究遠。極盡真如自體邊際。故
0586b19: 名遠行地也。行既深遠。則豎窮橫。惟一真如性
0586b20: 淨明心。自非生滅而能動搖。故名不動地也。既證
0586b21: 真如不動全體。必發真如隨緣大用。故名善慧地。
0586b22: 謂此菩薩善用權實二種智慧也。蓋自信住行向。
0586b23: 以至於此。雖則皆是從性起修。非同事相。然而稱
0586b24: 性所起修習之功。則不無耳。至是稱性之功亦畢。
0586c01: 而大智大悲所有功德。俱已巳圓滿。故亦目此九地
0586c02: 為修習位也。若至十地。則無功用行。任運利生矣。
0586c03: 所以慈心普陰妙現身雲。覆於本有涅槃性海。而
0586c04: 二利之道。自此具足。且說法如雨。現身如雲。故名
0586c05: 第十為法雲地也。
0586c06: △八等覺位。
0586c07: 如來逆流如是菩薩順行而至覺際入交名為等覺。
0586c08: 此明等覺位。以始覺等與妙覺也。蓋如來已巳證法
0586c09: 性真流。復從法性之中。逆流而出。同流九界。以度
0586c10: 眾生。如是菩薩逆生死流。順法性流。行至本覺法
0586c11: 流源中。一則從用歸體。一則從體起用。譬如二人。
0586c12: 一方入門。一方出門。適於此際。出入相交。各以一
0586c13: 足在內。一足在外。出入雖異。事相均等。故名等覺。
0586c14: 所以如來權智。下應機感。名為寂照。菩薩實智。上
0586c15: 合覺心。名為照寂。自佛視之。尚名菩薩。自生觀之。
0586c16: 已巳等正覺。故名等覺菩薩也。然自信位以至於此。
0586c17: 皆屬隨分覺也。
0586c18: △九妙覺位。
0586c19: 阿難從乾慧心至等覺已巳至方盡妙覺成無上道。
0586c20: 此明妙覺究竟位也。意謂。阿難自從乾慧初心。以
0586c21: 至等覺後心。而信住行向四加十地位次始終。是
0586c22: 為如是而已巳。由是等覺金剛心中。始能獲得最初
0586c23: 所發欲斷生死永破煩惱之乾慧心也。然首曰心
0586c24: 次曰地者。謂是心至此。始落實地也。所謂頭正尾
0587a01: 正。發心究竟二不別矣。此經始終二乾慧名。古來
0587a02: 諸註。議論紛紜。全無定準。致令後學亦無可據。良
0587a03: 由未悉本經之的旨耳。蓋九界眾生。咸因三種業
0587a04: 流。致有五住煩惱。以感二種生死。五住者。所謂欲
0587a05: 愛住。色愛住。無色愛住。見一切住。無明住也。三種
0587a06: 流者。即欲流。有流。無明流也。以前四住為欲流有
0587a07: 流。感分段生死。此在初信已巳斷。後一無明住地。即
0587a08: 無明流。感變易生死。至佛果乃斷。以此論之。則前
0587a09: 乾慧。乃是金剛初心。先斷欲有二流。出分段生死
0587a10: 者也。以故經云。欲愛乾枯。根境不偶。現前殘質不
0587a11: 復續生。如澄濁水。沙土自沈。清水現前。名為初伏
0587a12: 客塵煩惱。自初信之後。即志斷無明。但其積習深
0587a13: 厚。故歷五十四位。直至等覺金剛後心。生相無明
0587a14: 纔乾。以此無明。喻定心中方始永斷。故云是覺始
0587a15: 獲金剛心中初乾慧地。此則五住究盡。二死永亡。
0587a16: 乃入妙覺。出變易生死。所謂去泥純水。名為永斷
0587a17: 根本無明。此本經的旨也。雖則聖位固有始終。而
0587a18: 金剛定心元無先後。故始終唯一金剛乾慧心也。
0587a19: 由依如是始終無異金剛慧心。故能安立單七重
0587a20: 複五重十二聖位。方能盡斷生相無明。而入於微
0587a21: 妙清淨究竟覺位。以成無上佛果之道也。單七者。
0587a22: 謂一名一位為單。如乾煖頂忍世等妙之七者。是
0587a23: 也。複五者。謂一名多位為複。如信住行向地之五
0587a24: 者。是也。以其單有七重複有五重。故曰重重。又單
0587b01: 複前後。互相間疊。如乾慧之單。次複信住行向之
0587b02: 複。而復次以加行之單。仍又次以十地之複。而更
0587b03: 又次以等妙之單。此因單而又複。複而又單。亦曰
0587b04: 重重。
0587b05: △三通結修證行位。
0587b06: 是種種地皆以金剛至若他觀者名為邪觀。
0587b07: 此正如來通結從前所談位次。皆依微密觀照大
0587b08: 定始終之所立也。意謂。如是上來一往所談。自三
0587b09: 漸次。以至等妙。中間所歷信住行向四加十聖。種
0587b10: 種諸地。皆以金剛藏心。觀察妙慧。所建立也。蓋金
0587b11: 剛觀察者。體用兼舉也。以金剛即藏性之體。觀察
0587b12: 乃藏性之用。此正藏性全體大用。亦即首楞嚴定
0587b13: 之體用也。所以為奢摩他三摩禪那之總相法門
0587b14: 者。此也。斯正如來普為當機大眾。舉揚性定。始終
0587b15: 發揮金剛妙慧。以明諸位通修。皆不出於此也。如
0587b16: 幻者。至如三漸次中。觀察根塵如幻。便入乾慧相
0587b17: 似覺中。若能觀察乾慧如幻。便入十信隨分覺中。
0587b18: 乃至觀察等覺如幻。便入妙覺究竟覺中。所謂毫
0587b19: 無沾滯清淨修證漸次深入之法也。此即觀音自
0587b20: 陳如幻聞熏聞修金剛三昧。亦即文殊所謂。宣說
0587b21: 金剛王如幻不思議佛母真三昧。故此如來總結
0587b22: 之曰。是種種地皆以金剛觀察如幻三昧也。則知
0587b23: 始終五十五位。通前徹後。惟一金剛藏心如幻觀
0587b24: 察而已巳。十種喻者。一幻人。二陽。三水月。四空華。
0587c01: 五谷響。六乾城。七夢。八影。九像。十化也。言深者。不
0587c02: 唯觀察有為之法如幻如化等。即是觀察無為之
0587c03: 法。亦如幻化等。以故云深。古德有云。修習空華萬
0587c04: 行。安坐水月道場。降伏鏡像天魔。證得夢中佛果
0587c05: 者。此也。奢摩他云止。毗婆舍那云觀。然此止觀禪
0587c06: 那。皆屬首楞大定之別相也。若克體而論。統惟一
0587c07: 首楞嚴定耳。此正通結前來佛初許云有三摩提
0587c08: 名大佛頂首楞嚴王具足萬行十方如來一門超
0587c09: 出妙莊嚴路之公案也。故下總結之曰。阿難如是
0587c10: 上來種種位次。莫不皆以三種漸次正助熏修。以
0587c11: 是之故。自始之終。善能成就此十信十住十行十
0587c12: 向四加十地。以及等覺之五十五位也。真菩提路
0587c13: 者。即上諸位歸菩提家之真實路也。以乾慧屬相
0587c14: 似覺。未發真信。猶未起程。故非是路。是以除之。妙
0587c15: 覺屬究竟覺。如已巳到家。亦非是路。故亦除之。則知
0587c16: 五十五位真菩提路者。即十方如來一門超出妙
0587c17: 莊嚴路也。以故行人果能依此不生滅心。然後圓
0587c18: 成果地修證。初從耳根下手。終入楞嚴大定。與夫
0587c19: 中間五十五位無修而修。不妨幻修。無證而證。不
0587c20: 妨幻證。於本無漸次深入之中。不妨幻立漸次而
0587c21: 深入之。審有能作如是觀者。方名正觀。設若不爾。
0587c22: 或謂心有甚麼生滅。修有甚麼位次。隨意卜度。妄
0587c23: 配名目。執六識為真因。以事行為真修者。斯皆他
0587c24: 觀。非自心之大定。名為邪觀。非自性之大定也。故
0588a01: 仁王經云。若言越此而成佛者。則同魔說。即斯之
0588a02: 謂歟。以上一正談大定始終竟。
0588a03: △二通示全經名目三一文殊請名奉持。
0588a04: 爾時文殊師利法王子至我及眾生云何奉持。
0588a05: 此請安經名。以便遵奉受持也。良以經文至此。生
0588a06: 信開解。發行證入。一期周畢。此之法門。當流後代。
0588a07: 須立經名。設無其名。何以召體而遵奉受持以流
0588a08: 布耶。然斯一經。始以阿難發起者。表非權智不能
0588a09: 啟教。終以文殊請名者。表非實智莫克入理。此顯
0588a10: 首楞嚴定流傳末世。而初心學者。必用權實二智。
0588a11: 正助熏修。方能事理圓融。徹證常住真心性淨明
0588a12: 體之義也。
0588a13: △二如來示名教持。
0588a14: 佛告文殊師利是經名至萬行首楞嚴汝當奉持。
0588a15: 此立經名。以教奉持之法也。此下五名。先釋第一。
0588a16: 謂大佛頂者。如來無見頂相放大智光之所說也。
0588a17: 悉怛多般怛囉云白傘蓋。喻如來藏心本來無染
0588a18: 覆一切也。法王實相。楷定眾聖。故名寶印。清淨
0588a19: 妙體。照用無涯。故名海眼。此約理智以立名也。第
0588a20: 二救護親因者。總標也。度脫下別顯也。親因者。謂
0588a21: 因親及親如親阿難因及性尼者。是也。以顯若親
0588a22: 若因。莫不救之護之而度脫之也。得菩提心。發大
0588a23: 乘意也。入知海。證圓常理也。此約功用以立名
0588a24: 焉。第三密因者。三世果人。入秘密藏。皆以藏性。為
0588b01: 秘密之因也。又此大定。具一切行。而非權小之所
0588b02: 能知。以故名之為密因也。三世如來。以此法門。為
0588b03: 究竟說。故名了義。此約人法以立名也。第四曠兼
0588b04: 無際。故曰大。正法自持。故曰方。稱體而周。故曰廣。
0588b05: 即三大義也。妙名不可思議。蓮華喻藏心。總含因
0588b06: 果諸法也。又能為大定理體能統攝一切三昧。故
0588b07: 名為王。能出生一切諸佛。故名為母。持善遮惡。總
0588b08: 攝功德。名陀羅尼。即願也。此約顯密以立名也。
0588b09: 第五此經從天竺灌頂部中流出。乃約密言。名灌
0588b10: 頂章句。有能誦持者。則如來智水。灌其頂心。亦猶
0588b11: 剎剎之受職也。菩薩萬行。以首楞嚴為本。又修此
0588b12: 定者。於一心中。具足萬行。故涅槃云。首楞者。一切
0588b13: 事竟。嚴名堅固。以一切事必定而得究竟堅固者
0588b14: 也。此約教行以立名耳。以上立名。答初問也。汝當
0588b15: 奉持者。答次問也。意謂。汝但依前五目。顧名思義。
0588b16: 如說而行。傳流後代。令眾開悟。即是依教奉持也。
0588b17: 問此經既有五名。何故唯取一十九字。答以總該
0588b18: 別。用略攝廣也。如大佛頂。即是大方廣妙蓮華王
0588b19: 等。餘皆易了。故不別列。
0588b20: △三阿難聞經獲益。
0588b21: 說是語已巳即時阿難至修心六品微細煩惱。
0588b22: 此明聞經及名以獲益也。然斯領益其來甚遠。一
0588b23: 則得蒙開示般怛囉義。即是前文重宣神。述功
0588b24: 勸持。二則懸示進修五十五位。三則兼聞本經之
0588c01: 名目也。禪那云靜慮。即止觀通稱。乃首楞王定一
0588c02: 體三名之一也。正前所謂奢摩他中。用諸如來毗
0588c03: 婆舍那清淨修證者。是也。以慮無沉滯故。靜無
0588c04: 散亂故凝。此明聞經之力資其正定之相也。蓋三
0588c05: 界修心所斷煩惱。共有八十一品。今言六品者。若
0588c06: 准小乘。修道位中。有三界九地。各分九品。然約四
0588c07: 果地地別斷。故初果身中。斷欲界一地九品中前
0588c08: 六品惑。證第二果。二果身中。斷下三品。證第三果。
0588c09: 三果身中。斷上二界七十二品。證羅漢果。今證二
0588c10: 果。故斷六品。以是思惑。故云微細煩惱也。須知自
0588c11: 從開會。以至於此。則信解行證。從因至果。聖位經
0588c12: 名。事理體用無不備悉。至此應結禮退之文。然不
0588c13: 結者。以其當機重有請益。時雖或異。意似相聯。故
0588c14: 集經者。約義為類。合成一部。故不結者。此也。以上
0588c15: 正請正說竟。此下即第二會。重請重說也。以阿難
0588c16: 所問。即現前事。時年差別。俱如懸談教中說。斯
0588c17: 故不贅。需者檢之。
0588c18: △二重請重說二一當機即事重請二一述益謝
0588c19: 前。
0588c20: 即從座起頂禮佛足至身心快然得大饒益。
0588c21: 此欲重請後說。而先謝前益也。大威德者。謂佛有
0588c22: 折伏之威攝受之德。故能訶斥勸誡。令人欣仰而
0588c23: 受誨也。慈音無者。謂教無親。機不簡擇也。善
0588c24: 開者。謂善巧開示也。以其思惑修道所斷行相難
0589a01: 了。故曰微細。無始俱生。故曰沈惑。消除結使。故得
0589a02: 快然。增進聖位。故云饒益。此皆謝前所獲之益也。
0589a03: △二重疑請後三一疑真何有妄。
0589a04: 世尊若此妙明真淨妙心至為是眾生妄習生起。
0589a05: 此疑若謂佛體既真。何以有七趣之妄耶。世尊。若
0589a06: 此眾生所有藏性。其為體也。本來自妙而自明。本
0589a07: 來真實而清淨。所謂微妙真心本來周而圓滿
0589a08: 者。既然如是。則四大五蘊。根塵識法。乃至空大
0589a09: 地。草木昆蟲。莫不本來元是一真如性。然則此性
0589a10: 即是十方如來成佛真體。無二無別。既是佛體自
0589a11: 應真實而無妄。云何佛體之中。復有七趣之
0589a12: 妄耶。世尊。此等諸道。何因而出。為復真如體中從
0589a13: 本已巳來自有之耶。為是眾生心中妄習氣自生
0589a14: 之耶。問此與滿慈之疑。有何異乎。答前疑理本清
0589a15: 淨。云何忽生山河大地。則約依報為首。此疑性本
0589a16: 真實。云何復有人天等道。乃約正報為首。是知前
0589a17: 疑為顯真諦。今疑為明俗諦。正欲真俗不二。以歸
0589a18: 中道第一義諦。有註。從文殊問名處。即判入流通
0589a19: 分者。蓋未詳本經之旨耳。以佛自開會。即云二種
0589a20: 根本。一涅槃根本。二生死根本。故自初卷。以至於
0589a21: 此。雖真妄互明。然正意唯在涅槃根本元清淨體。
0589a22: 不生滅性。為本修因。以證不生不滅無上菩提之
0589a23: 果也。此下乃明生死根本。所謂用攀緣心為自性
0589a24: 者。是以生滅為因。故感七趣生滅之果也。即初所
0589b01: 謂諸修行人不能得成無上菩提。乃至別成聲聞
0589b02: 緣覺。及成外道諸天魔王及魔眷屬者。所以此下
0589b03: 有詳趣辯魔之事也。是知此後諸文。仍係正宗。非
0589b04: 流通分。等道者。等於仙道也。
0589b05: △二疑地獄同別。
0589b06: 世尊如寶蓮香比丘尼至彼彼發業各各私受。
0589b07: 此舉現事。以問地獄之報也。意謂。如寶蓮香者。既
0589b08: 持菩薩大戒。而又私行婬欲。既已巳犯戒。且以妄言
0589b09: 謗戒。謂行婬無妨。非比殺生害命。非比偷劫竊盜。
0589b10: 而有冤對。以受罪報。此但行婬。彼此交歡。非有冤
0589b11: 對。以是故知。無有業報。發是語已巳。先於女根生火。
0589b12: 後於骨節燒然。墮無間獄。蓋私婬是破戒。言無報
0589b13: 則破見。戒見既破。直墮何疑。然報有二。一現報。謂
0589b14: 身火自燒。二生報。謂墮獄受苦。而璃王。廢父自
0589b15: 立。誅瞿曇族姓。以報一言之辱。既非有戒可破。亦
0589b16: 非撥無因果。但以瞋恚增勝。殺戮太過。而墮地獄
0589b17: 耳。故璃王經云。初迦羅衛國。有舍夷貴姓五百
0589b18: 長者。為佛造謙堂。誓曰。沙門梵志乃至黎。不得
0589b19: 先佛妄陞此堂。舍衛太子璃。與梵志子好苦。定
0589b20: 省外氏。見堂高廣。頓止其上。貴姓罵曰。此婢生物。
0589b21: 敢於中坐。催逐令出。太子語好苦。釋種辱我。至此
0589b22: 我紹位時。汝當告我。其後自立。好苦來告。集兵報
0589b23: 恥。殺舍夷人三億有餘。佛記七日之後。當入地獄。
0589b24: 王懼乘舟。入海水中。自然出火燒滅。佛言。往昔羅
0589c01: 閱城中。有池多魚。城有多人。向池捕魚。池有二魚。
0589c02: 一名麩。二名多舌。各懷報怨。有一小兒。見其魚跳。
0589c03: 以杖擊頭。爾時捕魚人。今釋種是。麩魚。璃王是。
0589c04: 多舌魚。好苦是。小兒即我身是。善星說空者。即涅
0589c05: 槃經云。善星比丘。雖讀眾經。壞欲界結。獲得四禪。
0589c06: 乃至不解一偈一句之義。親近惡友。遂失禪定。而
0589c07: 生邪見。以故妄說。無佛無法。無有涅槃。如來雖復
0589c08: 為我說法。而我真實謂無因果。於泥連河。遙見佛
0589c09: 來。因起惡念。以故生身陷入地獄。據翻譯云。梵名
0589c10: 蘇氣怛囉。此云善星。乃佛堂弟之庶兒也。然此三
0589c11: 人。以婬殺妄語。俱屬生身入地獄矣。敢問世尊。此
0589c12: 諸地獄。為是本來自有一定。雖造業不同。而皆歸
0589c13: 此處。同受報耶。為復各自其然。而彼彼有異。發業
0589c14: 差殊。各因其私別受報耶。此謂地獄之報。不知是
0589c15: 別業同受。是別業別受。所以不明而疑之也。
0589c16: △三懇慈悲開示。
0589c17: 惟垂大慈開發童蒙至歡喜頂戴謹潔無犯。
0589c18: 此求開示也。幼小曰童。情昧曰蒙。乃當機自鄙。無
0589c19: 大智慧。懇求開發之意也。意謂。諸持戒者。設聞因
0589c20: 果妄。猶若空華。則將自謂持有何益。不持何害。
0589c21: 未免懈退。若是示之決定義門。心則歡喜。身則頂
0589c22: 戴。若身心謹慎。則戒體潔白。自無違犯之事矣。觀
0589c23: 此重疑。請後之意。正在扶律談常也。
0589c24: △二如來因請重說二一重詳七趣以勵精修二
0590a01: 一讚許。
0590a02: 佛告阿難快哉此問至汝今諦聽當為汝說。
0590a03: 此佛讚嘆許說也。以其所問正合佛意。故曰快哉。
0590a04: 如上貪婬恚殺。妄說法空。皆是邪見。悉非正因。今
0590a05: 以此問。而得發明。普令眾生皆歸正道。不入邪見。
0590a06: 豈不快哉。故許之曰。汝今諦聽。吾當為汝分別解
0590a07: 說。真何有妄地獄同別之義也。
0590a08: △二說示三一總明二分四一通明真妄。
0590a09: 阿難一切眾生實本真淨至因此分開內分外分。
0590a10: 此通明真如妄習。以除當機佛體真實何有七趣
0590a11: 之疑也。實本真淨者。謂彼七趣眾生所具藏體。實
0590a12: 是本來元具真如佛性清淨妙心無諸雜染者也。
0590a13: 因彼一念迷失真性。遂成妄見。因有妄見。故有妄
0590a14: 習。所以七趣由是而生。蓋妄見即無明現行。妄習
0590a15: 即雜染種子。由無明種習為因。故有妄情想之
0590a16: 果。汝疑真實何以有妄。良由是耳。此下乃欲廣釋
0590a17: 妄發明情想。因此開為內外二分。雖情想昇墜
0590a18: 勝劣不同。然總不出一妄習氣而已巳。
0590a19: △二雙示內外二一內分。
0590a20: 阿難內分即是眾生分內至自然從墜此名內分。
0590a21: 此釋內分也。阿難。如何謂之為內分耶。即是眾生
0590a22: 日用尋常。隨情任愛。安於本類。不求增進。而以情
0590a23: 欲貪愛。為分內事者。是也。因諸愛染之心。此正生
0590a24: 死根本業識種子。由是對境取著。發起現行。依戀
0590b01: 不捨。謂之妄情。以妄情積久而不休。則能發生貪
0590b02: 染之愛水。以是之故。所以眾生心憶美味。則口中
0590b03: 水出。心憶前人。則目中淚盈。心愛財寶。則舉體光
0590b04: 潤。心著婬欲。則根中流液。此皆情愛之所致也。以
0590b05: 故阿難如是諸事所愛之物。雖各有別。然而能愛
0590b06: 之心。固結莫解。流逸是同。夫妄之情。既能發生
0590b07: 貪愛之水。則水之為害。始而浸潤。既而透濕。終而
0590b08: 下沉。不能上昇。乃自然之理。從下墜而不從上昇
0590b09: 者也。此則名為眾生內分。故知自本類而墜墮者。
0590b10: 皆情愛之因也。
0590b11: △二外分。
0590b12: 阿難外分即是眾方分外至自然超越此名外分。
0590b13: 此釋外分也。阿難。如何謂之為外分耶。即是眾生
0590b14: 日用尋常。存諸妄想心。不安本類。志求出離。而
0590b15: 以渴想勝地。為分外事者。是也。因諸渴想仰慕之
0590b16: 心。此正輕舉根本業識種子。由是對境希慕。發起
0590b17: 現行。妄記籌度。謂之想。以想積久而不休。則
0590b18: 能發生殊勝之心。浩然之氣。以是之故。所以眾生
0590b19: 心持禁戒。而身輕清。心持印。而視雄毅。心欲生
0590b20: 天。而夢輕舉。心存佛國。而聖境冥現。心事知識。而
0590b21: 身命自輕者。是皆想心之所使也。以故阿難。如是
0590b22: 諸事所想之境。雖有差別。然而能想之心。清而不
0590b23: 濁。輕舉是同。夫妄之想。既能發生浩然之氣。則
0590b24: 氣之為象。乃飛騰舉動。至剛且大。塞乎天地。自屬
0590c01: 上昇而不下沉。乃自然之理。必超越本類。而不墜
0590c02: 墮者也。此則名為眾生外分。故知自本類而超越
0590c03: 者。皆想之因也。以上二分雖有昇沉之異。然皆
0590c04: 不出一情想之心也。
0590c05: △三總示昇沉。
0590c06: 阿難一切世間生死相續至更生十方阿鼻地獄。
0590c07: 此總示情想所招之果也。意謂。諸趣雖別。不出情
0590c08: 想二因。但由內外輕重。故有昇沉差別也。阿難。一
0590c09: 切有情。正報世間。生來死去。相續不斷者。以其莫
0590c10: 不貪生而惡死也。是故生則從其所欲。遂於心志。
0590c11: 以貪染愛戀之事。皆順其習氣故也。所以死則不
0590c12: 從所欲。逆於心志。以改形易報之事。皆變其流類
0590c13: 故也。所以臨命將終之時。氣息雖斷。然於身根暖
0590c14: 觸之相。尚未盡捨。此正現陰欲謝。中陰未生。當此
0590c15: 之際。一生所作。若善若惡。俱於此時。頓現在前。故
0590c16: 華嚴云。譬如有人將欲命終。見隨具業所受報相。
0590c17: 行惡業者。即現地獄餓鬼畜生所有一切眾苦境
0590c18: 界。作善業者。即現諸天宮殿天眾綵女種種衣服
0590c19: 具足莊嚴。盡皆妙好。身雖未死。而由業力。見如是
0590c20: 事。故知地獄天堂。本無定處。身雖未往。已巳現自心。
0590c21: 境未現前。唯心妄見。以故當此現陰臨死之末。中
0590c22: 陰欲生之初。而死之逆習。生之順習。此之二習。新
0590c23: 故相接交代之間。唯憑情想。若輕若重。而分昇墜。
0590c24: 故純想無情者。即便飛昇。必不墜落。而生天上。可
0591a01: 見三界諸天。皆想心善業之所感也。設若飛昇心
0591a02: 中。平日或有兼修福德。兼修智慧。廣行六度。發四
0591a03: 弘願。欲見諸佛。親蒙授記者。及與欲求往生。一心
0591a04: 念佛。而發淨土之願者。而願見佛者。則自能了然。
0591a05: 心地開通。徹見。十方一切諸佛欲往生者。則一切
0591a06: 東南西北。四維上下。所有淨土。隨願往生。可見此
0591a07: 等亦屬純想。但兼福慧以及願力。所以超勝諸天
0591a08: 耳。次則情少想多者。謂勝想不純。少有微情之所
0591a09: 雜也。輕舉非遠者。謂雖輕舉而非遠也。以其豎不
0591a10: 越於四天。橫不出乎輪圍故耳。設於此等類而分
0591a11: 之。則一情九想。即為飛仙。二情八想。為大力鬼王。
0591a12: 三情七想。為飛行夜叉。四情六想。為地行羅剎。是
0591a13: 等皆能飛騰。游於一四天下。其所來去。俱無阻礙。
0591a14: 所謂江湖河海而莫阻。山川墻壁而不礙者。是也。
0591a15: 然其此等四類之中。若有能發善願。及存善心。願
0591a16: 護我法。而擁護三寶者。或護戒法而隨持戒人者。
0591a17: 或護神而隨持人者。或護禪定而保護撫綏
0591a18: 修無生法忍者。是等則能常住如來法座之下。此
0591a19: 明雖帶邪情而有善願者也。故八部之眾。皆以鬼
0591a20: 神之身。而得近佛蒙授記者。此也。情想均等者。五
0591a21: 情五想也。不飛不墜者。則上不在天仙鬼神。故曰
0591a22: 不飛。下不在地獄三塗。故曰不墜。以故參於天地
0591a23: 之間。得生人趣者矣。由具五想。想屬於明故聰。以
0591a24: 具五情。情屬於幽故鈍。須知人道上智下愚。皆由
0591b01: 情想。以分聰鈍。故有想明益進而日新者。則聰而
0591b02: 愈聰。遂成上智。若情幽曖昧而日進者。則鈍之又
0591b03: 鈍。自為下愚。然其智愚元無一定。俱可轉換。設幽
0591b04: 者習明。則轉頑愚而為睿智。若明者習幽。則換睿
0591b05: 智以作頑愚。是以上智下愚。唯在吾人自取之耳。
0591b06: 故情愛多而勝想少者。則沉墜於三塗也。所以六
0591b07: 情四想。便為橫生。其中情稍重者。則為毛走獸
0591b08: 之類。故足不離乎地矣。情稍輕者。則為羽族飛禽
0591b09: 之類。故身仍飛於空焉。七情三想。則沉於水輪之
0591b10: 下。生於火輪之際。在水火相交之處。受此二者之
0591b11: 氣。以成其身。為餓鬼趣。以受火氣。故業性熾然。常
0591b12: 被燒炙。以受水氣。故業力障礙飲之成火。能害己
0591b13: 身。無食無飲。經百千劫者。據瑜伽論。謂餓鬼趣略
0591b14: 有三種。一者由外障。不得飲食。謂彼有情。習上品
0591b15: 慳。故生此趣。皮骨血。皆悉枯槁。猶如火炭。頭髮
0591b16: 髼亂。其面黯黑。唇口乾焦。常以其舌。略口面。饑
0591b17: 渴慞惶。處處馳走。所到泉池。為餘有情。手執刀杖。
0591b18: 及以索。行列守護。令不得趣。或強趣之。便見其
0591b19: 泉。變成膿血。自不欲飲。是名外障不得飲食。二者
0591b20: 由內障。不得飲食。謂彼有情口或如針。或如火炬。
0591b21: 或復頸癭。其腹寬大。縱得飲食。自然不能若噉若
0591b22: 飲是名內障不得飲食。三者飲食無有障礙。謂彼
0591b23: 餓鬼名猛鬘。隨所飲噉。皆被燒然。是名飲食無
0591b24: 有障礙。本經既曰無食無飲者。即前二種也。八情
0591c01: 二想。生有間獄。九情一想。生無間獄。二交過地者。
0591c02: 即風火二輪交過之地也。而身居此。則其苦惱自
0591c03: 可知矣。此以輕者為八情。故生有間。即七熱地獄。
0591c04: 重者為九情。故生八無間獄。然斯無間。對前有問。
0591c05: 以立其名。非同下文之阿鼻也。即長阿含云。此四
0591c06: 天下有八千天下。圍繞其外。復有大海。周匝圍繞。
0591c07: 八千天下復有大金剛山。繞大海水。金剛山外。復
0591c08: 有第二大金剛山。亦名二鐵圍山。二山中間。
0591c09: 冥冥。日月威光所不能照。彼有八大地獄。每一地
0591c10: 獄。有十六獄。以為眷屬。第一大獄名想。二名黑繩。
0591c11: 三名堆壓。四名喚。五名大喚。六名燒炙。七名
0591c12: 大燒炙。八名無間。此言有間無間者。乃彼第七第
0591c13: 八二種地獄也。若純是邪情全無正想者。即時沉
0591c14: 入阿鼻地獄。梵語阿鼻。此云無間。以造此業。即受
0591c15: 其報。更無餘業餘生能間隔也。然無間之義有五。
0591c16: 一身量。二劫數。三壽命。四苦具。五受罪。皆無有間
0591c17: 故。斯皆唯情無想者。墜落之處也。直至劫壞。始有
0591c18: 出期。若是下沉心中。仍有非謗大乘。如大慢婆羅
0591c19: 門等。毀犯禁戒。如寶蓮香等。誑妄說法。如善星等。
0591c20: 以至無實行。而貪信施之資財。無實德而濫膺
0591c21: 四眾之恭敬。甚而五逆十重。無業不造者。如斯之
0591c22: 類。則永無出期。縱使劫壞。此地獄沒而又更生。十
0591c23: 方世界阿鼻地獄。須知純情無間。亦有二種。一不
0591c24: 謗大乘等。至劫壞時。則能得出此可盡之無間也。
0592a01: 二謗大乘等。縱雖劫壞。亦不能出。而復更生十方
0592a02: 阿鼻。此不可盡之無間也。五逆者。俱舍頌云。約處
0592a03: 唯除北。約人除扇榹。四身。一語業。三殺。一妄者。
0592a04: 是也。十重者。準密藏經。迦葉問佛。十惡何者最重。
0592a05: 佛言。父得緣覺。子斷其命。名殺中重。奪三寶物。名
0592a06: 盜中重。母羅漢果。共行不淨。名淫中重。以不實語。
0592a07: 謗毀諸佛。名妄語中重。若以言語。破和合僧。是兩
0592a08: 舌中重。辱罵聖人。是惡口中重。語言壞亂求法人
0592a09: 心。是綺語中重。若五逆初業。是嗔恚中重。劫持戒
0592a10: 人物。是貪心中重。身邊邪見。是十惡中重。此皆五
0592a11: 無間獄不可盡之罪也。
0592a12: △四結答同別。
0592a13: 循造惡業雖則自招眾同分中兼有元地。
0592a14: 此正結答前問。謂諸地獄為有定處。為各私受。故
0592a15: 此答云。一切眾生各循自性所造惡業。以招同分
0592a16: 地獄之苦。雖則惡業。由各自造。然而俱在眾人共
0592a17: 感。同分獄中。以受其報。至與輕重。則人各兼有本
0592a18: 元因地。故其造業不無淺深。所以受報自有差別。
0592a19: 故俱舍說。有差別同分無差別同分。以同業共感
0592a20: 眾多苦具。同受此苦。名無差別同分。若隨輕重。受
0592a21: 報不同。名有差別同分。今云元地。即本元因地。乃
0592a22: 差別之義也。此正結答別業同報。以明受報各有
0592a23: 輕重也。
0592a24: △二別詳七趣七一地獄趣三一總標習因交
0592b01: 報。
0592b02: 阿難此等皆是彼諸眾生至造十習因受六交報。
0592b03: 此總結前以標後也。蓋前以情想為因。故感七趣
0592b04: 昇沉之果。此明十習為因。致招三塗罪業之報。意
0592b05: 謂。阿難上來此等七趣所具天堂地獄。非是天造
0592b06: 地設。亦非人與。乃其自業之所招感。亦非無因而
0592b07: 妄致也。十習者。謂婬貪慢嗔詐誑怨見枉訟也。六
0592b08: 交者。謂眼耳鼻舌身意。如一根造業。而餘為助
0592b09: 者。至受報時。雖分首從。然亦互相交受而不免
0592b10: 也。
0592b11: △二別示習因交報二一明十習因十一婬習。
0592b12: 云何十因阿難一者婬習至菩薩見欲如避火坑。
0592b13: 此明婬習業報也。蓋淫為眾惡之藪。乃貪染情惑
0592b14: 之源。生死輪迴之本。以故前後皆首明之。意謂。云
0592b15: 何謂之為十習因耶。此總徵之詞。下方別釋。阿難。
0592b16: 一者世間眾生。皆以淫欲而正性命。然此淫習。造
0592b17: 業之因。必須內根外境。互相偶搆。彼此交接。方纔
0592b18: 成業。由於染心會合。彼此發動。互相交磨。以求觸
0592b19: 樂。所以彼貪此愛。似水如魚。研之不已巳。磨之不休。
0592b20: 則其精血由是耗散。而水竭火生。自然之理。如是
0592b21: 故有大猛火光。於二根中。熾然發動。所以在生時
0592b22: 尚有消渴內熱等疾。則其死時招引業火。可想而
0592b23: 知。故下設喻以驗業報之相。此如有人。以其二手。
0592b24: 無故自己巳互相摩觸。由是故有煖相現前者。是也。
0592c01: 以上習業。下明習報。由是業習報習二種婬習。猶
0592c02: 之乾薪遇火。互相熾然。故有所感鐵銅柱諸事
0592c03: 之報。據觀佛三昧經云。銅柱地獄者。有一銅柱。狀
0592c04: 如火山。高六百由旬。下有猛火。火上鐵。上有刀
0592c05: 輪。間有鐵嘴蟲鳥。有滅倫傷化。非時非處犯不淨
0592c06: 行者。命終則生銅柱之頂。猛火熾。焚燒其身。驚
0592c07: 怖下視。見鐵上。有端正女。若是女人。見端正男。
0592c08: 心生愛著。從銅柱下。至鐵上。男女二根俱時火
0592c09: 起。有鐵嘴蟲。從男女眼入。自男女根出。一日一夜。
0592c10: 九百億生。九百億死者。是也。觀此則知婬報之苦。
0592c11: 可甚言哉。是故十方如來。名色目此行婬一事。同
0592c12: 名欲火。謂欲之為害。勝於猛火。故遭之者。莫不焦
0592c13: 頭爛額。而菩薩見此婬欲之境。遠之又遠。如避火
0592c14: 坑。言不墮則已巳。墮則必至喪身失命。以故諸佛同
0592c15: 訶。審宜刻骨。菩薩共避。寧不寒心。嗚呼欲之為火。
0592c16: 其毒若此。惟願有智士女。幸勿自撲燈蛾也。
0592c17: △二貪習。
0592c18: 二者貪習交計發於相吸至菩薩見貪如避瘴海。
0592c19: 此明貪習業報也。蓋貪即是愛。乃根本煩惱。六中
0592c20: 之一。准唯識云。於有有具。染著為性。能障無貪。生
0592c21: 苦為業。謂由愛力取蘊生故。是以眾生由此習氣。
0592c22: 互相交計。彼此籌算。方成其業。由於貪得無厭。彼
0592c23: 此追求。發於愛力。所以互相吸取。以濟己私。正謂
0592c24: 吸他物為自物。取人有為我有也。由是相吸無休。
0593a01: 互攬不止。則其愛涎愈垂愈多。故貪吸屬水。水積
0593a02: 寒生。自然之理如是。故有積寒堅冰凍冽之事。已巳
0593a03: 具自心。故下設喻。以驗業報之相。此如有人。以口
0593a04: 空張。無緣無故。吸風縮氣。由是故有冷觸生起者。
0593a05: 是也。以上習業。下明習報。由是業習報習二種貪
0593a06: 習。互相侵凌。故有所感吒波羅聲青赤白色寒冰
0593a07: 等事之報。此吒波羅。乃地獄中忍寒之痛聲也。青
0593a08: 赤白蓮。是地獄中凍冽之形色也。是故十方如來
0593a09: 名色目此。貪吸多求。同名貪水。謂貪之為害。勝於
0593a10: 毒水。故飲之者。莫不腐腸潰腹。而菩薩見此貪愛
0593a11: 之境。離而又離。如避瘴海。言不吸則已巳。吸則必至
0593a12: 發瘧傷生。瘴者癘氣也。凡山海熱處即有之。人設
0593a13: 不知。誤吸其氣。便成瘧疫。遂至於斃。此明貪吸之
0593a14: 毒亦若此也。
0593a15: △三慢習。
0593a16: 三者慢習交陵發於相恃至菩薩見慢如避巨溺。
0593a17: 此明慢習業報也。蓋慢者。恃己凌他。高舉為性。能
0593a18: 障不慢。生苦為業。謂有慢者。於德有德。心不謙下。
0593a19: 由此生死輪轉無窮。受諸苦故。以慢之為習。凌人
0593a20: 傲物。尊己已卑他。所以互相不伏。彼此爭高。然必有
0593a21: 恃。如倚名位勢力道學文章之類。故云發於相恃。
0593a22: 以恃必凌物。其性高舉。如水騰波。奔馳流逸。各不
0593a23: 相下。以成其業。由是奔騰莫止。湍流不息。則其癡
0593a24: 慢之波。愈積愈多。積之不已巳。遂為大水。乃自然之
0593b01: 理如是。故有上騰之逸浪。直奔之狂波。此於自心
0593b02: 之中。已巳成積波之水矣。故下設喻以驗業報之相。
0593b03: 此如有人。以口中舌。抵於上齶。自相絞。味著不
0593b04: 已巳。因而遂有口水發生者。是也。以上習業。下明習
0593b05: 報。由是業習報習二習相鼓。如風之鼓物。唯上騰
0593b06: 而不下墜。如是故有所感血河等事之報。血河者。
0593b07: 謂眾合地獄。受罪眾生。畏其獄卒。無量百千。走入
0593b08: 山間。前後自然生兩大山。自合如磨。血流成河。骨
0593b09: 內爛盡。河等者。經律異相云。河地獄。縱廣深
0593b10: 淺。各五百由旬。湯涌沸。惡氣。洄波相搏。聲
0593b11: 響可畏。從底至上。鐵刺縱橫。其河岸上。有樹林。
0593b12: 枝葉花實皆是刀。罪人入河。隨波上下。洄澓沉
0593b13: 沒。鐵刺刺剌剌身。內外通徹。膿血流出。痛苦萬端。故令
0593b14: 不死。乃出河。至彼岸上。復有豺。求嚙罪人。生
0593b15: 食其肉。走上樹。刃下向。下樹時。刃上向。
0593b16: 手攀手絕。足躡足斷。皮肉墮落。惟有白骨筋相
0593b17: 連。時樹上。有鐵嘴鳥。頭食腦。苦毒號。故使
0593b18: 不死。還入河。鐵刺刺剌剌身。皮肉爛壞。惟有白骨。浮
0593b19: 浮於外。冷風來吹。尋便起立。宿業所牽。不覺忽至
0593b20: 黑沙地獄。熱風暴起。吹熱黑砂。來著其身。燒皮徹
0593b21: 骨。身中起。旋環身。遍體焦爛。其罪未畢。故使
0593b22: 不死。出黑沙獄。到沸屎獄。即毒海也。乃餓鬼道中
0593b23: 最苦之處。所謂饑熱鐵丸。渴飲鎔銅汁。故有灌
0593b24: 銅吞鐵之諸事也。是故十方如來名色目此我慢
0593c01: 一事。名飲癡水。謂慢之為害。勝於癡水。故飲之者。
0593c02: 莫不昏迷失性。而菩薩見此癡慢之境。遠之又遠。
0593c03: 如避巨溺。以溺者乃泥水深處也。言不溺則已巳。溺
0593c04: 則易陷而難出也。癡水者。西土有水。飲之則癡。猶
0593c05: 嶺海貪泉滇黔啞泉之類也。
0593c06: △四瞋習。
0593c07: 四者瞋習交衝發於相忤至菩薩見瞋如避誅戮。
0593c08: 此明瞋習業報也。蓋瞋者。於苦苦具。增恚為性。能
0593c09: 障無瞋。不安隱性。惡行所依為業。謂有瞋者。必令
0593c10: 身心熱惱。起諸惡業。不善性故。以瞋之為習。必因
0593c11: 互相抵。彼此欺凌。故云發於相忤。以忤必衝撞。
0593c12: 其性熱惱。如火之鑄金。遂如刀鎗戟。互相交。
0593c13: 以成其業。由是欺忤莫止。結恚不息。則其瞋心之
0593c14: 火。愈發愈熾。怒氣之金。愈動愈剛。此則因心作氣。
0593c15: 反動其心。加之衝撞。則心火轉盛。氣金轉剛。故曰
0593c16: 心熱發火。鑄氣為金。乃自然之理如是。故有刀山
0593c17: 等類之事。已巳具自心之中。故下設喻。以驗業報之
0593c18: 相。此如有人。恨在心。懷冤莫報。陡起殺仇之心。
0593c19: 其氣飛動者。是也。以上習業。下明習報。由是業習
0593c20: 報習二習相擊。以擊者。猶戟之擊刺剌也。如是故
0593c21: 有宮等諸事所感之報。宮謂去勢。割乃劓鼻。此秦
0593c22: 五刑之二也。斬謂斷首。斫即截臂。剉乃碎骨。皆新
0593c23: 之死刑也。刺剌即古之墨刑也。今逃盜發配者有之。
0593c24: 搥擊即鞭撲。乃今笞杖之類也。是故十方如來名
0594a01: 色目此瞋恚一事。名利刀。謂觸之即死。犯之即
0594a02: 傷。而菩薩見此瞋恚之境。遠之不暇。猶如逃避天
0594a03: 誅大戮。設不避之。則性命莫保。而身首難全也。
0594a04: △五詐習。
0594a05: 五者詐習交誘發於相調至菩薩見詐如畏豺。
0594a06: 此明詐習業報也。蓋詐即小隨之。為罔他故。矯
0594a07: 設異儀。曲為性。能障不教誨為業。謂曲者。
0594a08: 為罔冒他。曲順時宜。矯設方便。為取他意。或藏己
0594a09: 失。不任師友正教誨故。是以眾生由此詐之習。
0594a10: 交相哄賺。互為誘引。以成其業。由於詐不實。彼
0594a11: 此欺瞞。發於相調相誘。互為愚弄。由是勾引不住。
0594a12: 造業無休。則詐之術。愈出愈奇。而能令人不覺
0594a13: 不知。入其圈繢。如被繩縛木禁。索絞校錮。而不能
0594a14: 脫。由其用心如是。故有繩絞木校。已巳具自心。故下
0594a15: 設喻。以驗業報之相。此詐之術。令人不覺者。正
0594a16: 如水侵田中。能令草木不覺不知而自生長者。是
0594a17: 也。以上習業。下明習報。由是業習報習二種詐習。
0594a18: 相延相引。故有所感在手之杻。在足之械。在項之
0594a19: 枷。在頸之鎖。而身受鞭杖檛棒諸事之報。是故十
0594a20: 方如來名色目此。奸偽。名為讒賊。謂以讒言
0594a21: 誘人。猶勝於賊故遭之者。莫不傾家敗產。而菩薩
0594a22: 見此詐偽之境。趨避不及。如畏豺。蓋豺狠惡
0594a23: 之物。故當避之。且能卜事。出必有獲。此如詐之
0594a24: 徒。以術誘人。百發百中。亦猶是也。校枷械也。易云。
0594b01: 屨校滅趾荷校滅耳。即此物也。
0594b02: △六誑習。
0594b03: 六者誑習交欺發於相罔至菩薩見誑如踐蛇虺。
0594b04: 此名誑習業報也。蓋誑者。為獲利譽。矯現有德。詭
0594b05: 詐為性。能障不誑。邪命為業。謂矯誑者。心懷異謀。
0594b06: 多現不實邪命事故。是以眾生由此矯誑之習。彼
0594b07: 此蒙蔽。互相眩惑。以成其業。由於矯誑偽。彼此
0594b08: 欺瞞。發於相罔相誣。所以誣為實。罔無為有。欺
0594b09: 其不知不見而謾之也。由是誣之不休。罔之不止。
0594b10: 遂而飛運其心。造奸設計。神出鬼沒。令人不覺墮
0594b11: 其計中。由其用心如是。故有塵土屎尿穢汙不淨。
0594b12: 已巳積自心。故下設喻。以驗業報之相。此誑之計。
0594b13: 令人迷惑。不知不見者。正如風捲塵沙。塵隨風勢。
0594b14: 攪亂空。昏天黑地。令人對面各無所見者。是也。
0594b15: 以上習業。下明習報。由是業習報習二種誑習。互
0594b16: 相交加。故有所感之報。如以誑語陷人於不義者。
0594b17: 故感沉沒淪溺。撮人而為非者。故感舉騰拋擲。或
0594b18: 陷或撮者。故感或飛或墜或漂或淪諸事之報。是
0594b19: 故十方如來名色目此交欺互誑。同名劫殺。如劫
0594b20: 末世人互相殺。故遭之者。莫不失命。而菩薩見此
0594b21: 欺誑之境。不敢插足。如踐蛇虺。以踐之者。莫不傷
0594b22: 身。虺蝮虺也。博三寸。首如擘。蛇之最毒者也。
0594b23: △七怨習。
0594b24: 七者怨習交嫌發於銜恨至菩薩見怨如飲鴆酒。
0594c01: 此明怨習業報也。蓋怨即是恨。由忿為先。懷惡不
0594c02: 捨。結怨為性。能障不恨。熱惱為業。謂結恨者。不能
0594c03: 含忍。恒熱惱故。是以眾生由此怨恨之習。交相嫌
0594c04: 恨。彼此懷怨。以成其業。由於懷怨不捨。彼此憎嫌。
0594c05: 發於銜恨。銜含藏也。所謂包藏禍心。暗中施毒。令
0594c06: 彼不知。由其用心如是。畜惡在懷。故有匣貯車檻。
0594c07: 陰毒中人。如飛石投。甕盛如鐘炙之類。所謂請
0594c08: 公入甕者。是也。囊撲以囊貯人。而撲殺之。如史記
0594c09: 謂。秦始皇囊撲兩弟者。是也。此皆暗藏怨害。不令
0594c10: 人知者。故下設喻。以驗業報之相。正如陰毒之人。
0594c11: 懷抱奸謀。心畜大惡。暗算害人者。是也。以上習業。
0594c12: 不明習報。由是業習報習二種怨習。相併相吞。猶
0594c13: 云生不食肉。生當追魂之類。故有所感之報。是故
0594c14: 十方如來名色目此怨恨冤家。名違害鬼。以是違
0594c15: 背正理。暗中害人。極惡之鬼也。而菩薩見此怨恨
0594c16: 之境。不敢或沾。如飲鴆酒。鴆鳥名也。翼毛劃酒。飲
0594c17: 則傷人。令腸寸斷。此明怨恨之毒亦若此也。
0594c18: △八見習。
0594c19: 八者見習交明如薩迦耶至妄執如入毒壑。
0594c20: 此明見習業報也。蓋見即惡見。於諸諦理。顛倒推
0594c21: 求。染慧為性。能障善見。招苦為業。謂惡見者。多受
0594c22: 苦故。此見行相差別有五。一薩迦耶。此云身見。執
0594c23: 我我所。二邊見。執斷執常。三邪見。撥無因果。四見
0594c24: 取。非果計果。如以無想為涅槃之類。五戒禁取。非
0595a01: 因計因。如持牛狗戒。為生天因之類。然此五種。通
0595a02: 名惡見。是以眾生由此見習。各執所解。交互稱明。
0595a03: 但執其一。則非餘四。以成其業。由於彼此異執。故
0595a04: 言發於違拒。互相是非。故言出生相反。不唯與正
0595a05: 違拒。即此自類亦自違拒。不唯與他出之見相反。
0595a06: 即與自生之見亦多相反。如自語相違自教相違
0595a07: 之類。且而不從人就正。如是故有王使主吏。執
0595a08: 持文籍。以證明之。使其伏罪而無辭也。故下設喻。
0595a09: 以驗業報之相。此如行於狹路之人。彼此來往。互
0595a10: 相看見。不可得避者。是也。以上習業。下明習報。由
0595a11: 是業習報。習二種見習。互相交對。辯別是非。故有
0595a12: 所感勘問之審理。權詐之誘詞。考訊以詳請。推鞫
0595a13: 而驗實。察訪其幽陰之心。披究其顯露之事。猶燭
0595a14: 照而鑒明。毫無隱諱。且而善惡童子。手執文薄。言
0595a15: 辭辯別。載之甚詳。證之甚確。如此諸事。豈容妄見
0595a16: 辭謬辯者耶。是故十方如來名色目此五種惡
0595a17: 見。同名見坑。以陷之即喪法身故也。而菩薩見諸
0595a18: 妄惡見計邪情。如入毒壑。以陷之即傷慧命
0595a19: 故也。
0595a20: △九枉習。
0595a21: 九者枉習交加發於誣謗至菩薩見枉如遭霹。
0595a22: 此明枉習業報也。蓋枉者。謂枉害無辜。逼壓良善。
0595a23: 損惱於他。心無慈愍。害所攝也。云何為害。謂有害
0595a24: 者。逼惱他故。是以眾生由於枉害之習。互相交加。
0595b01: 所謂欲加其罪。何患無詞。故無罪者而強加之以
0595b02: 罪。理本直者而強謂之曲。是以勢力壓人者也。故
0595b03: 云發於誣謗。以必無之事。誣賴於人。謗其為有。純
0595b04: 用鍛煉。以成其罪。如是故有合山等物。已巳具自心。
0595b05: 准經律異相云。合山者。謂大石山兩兩相對。罪人
0595b06: 入中。山自然合。骨肉糜碎。山還故處。合石者。謂臥
0595b07: 罪人大石之上。以石合之。如笮蒲萄。亦如壓油。碾
0595b08: 即大熱鐵輪。轢諸罪人。令身破碎。磑小磨也。耕謂
0595b09: 耕。破其舌也。磨即石磨地獄。謂捉罪人。撲熱石
0595b10: 上。舒布手足。以大熱石壓其身上。旋而磨也。此
0595b11: 皆枉壓良善之報耳。故下設喻。以驗業報之相。此
0595b12: 如世間讒忍賊人。逼壓無辜。枉害良善者。是也。以
0595b13: 上習業。下明習報。由是業習報習二種枉習。互相
0595b14: 擠排。枉害不止。故有所感強押強捺使伏之也。強
0595b15: 搥。強按亂打之也。蹙漉者。以榨淋而出血也。衡度
0595b16: 者。謂秤較輕重。尺量短長。以治其罪也。是故十方
0595b17: 如來名色目此怨害誣謗。同名讒虎。謂讒賊之口。
0595b18: 惡過於虎。但遭之者莫不被害。而菩薩見此枉害
0595b19: 之境。如遲霹。蓋擊物之雷。名曰霹靂。以遭之者。
0595b20: 莫不魂飛故也。然願有勢士夫及為人上者。應以
0595b21: 天地父母為心。即如得其真情。猶當哀矜勿喜。設
0595b22: 或不爾。但思此等去處。將倩誰來代耶。
0595b23: △十訟習。
0595b24: 十者訟習交諠發於藏覆至如戴高山履於巨海。
0595c01: 此明訟習業報也。蓋訟者。由覆而發。所言覆者。於
0595c02: 自作罪。恐失利譽。隱藏為性。能障不覆。悔惱為業。
0595c03: 謂覆罪者。後必悔惱。不安隱故。己巳既有罪。不能自
0595c04: 發。遂招他訟。此是惱之一法。以忿恨為先。追觸暴
0595c05: 熱。狠戾為性。能障不惱。蛆為業。謂追往惡觸。現
0595c06: 違緣心。便狠戾多發。囂暴。凶鄙麤言。蛆螫他故。乃
0595c07: 名為訟。以訟之為習。多因隱覆。所以交互相諠。彼
0595c08: 此相攻。以成其業。由其陰私隱密。暖昧難明。故言
0595c09: 發於覆藏。所謂覆其過而藏其私也。如是故有業
0595c10: 鏡之鑑。見火珠之照燭。使其不得隱藏之意也。故
0595c11: 下設喻。以驗業報之相。此如有人。在於日中。不能
0595c12: 藏影者。是也。以上習業。下明習報。由是業習報習
0595c13: 二種訟習。相攻相發。自陳自露。故有所感見證之
0595c14: 惡友。照膽之業鏡。辯驗之火珠。使其披露宿業。對
0595c15: 驗諸事。是必顯然發明。分毫莫隱者也。是故十方
0595c16: 如來名色目此覆藏一事。同名陰賊。謂陰覆己已罪。
0595c17: 實以自賊。而菩薩見此陰覆之境。如頭戴高山。而
0595c18: 身履巨海。故戴愈重而溺愈深。以喻過愈覆而罪
0595c19: 愈重也。故戒序云。懺悔則安樂。不懺悔罪益深。而
0595c20: 持戒者。幸深思之。問根隨煩惱。共二十六。此中何
0595c21: 故獨約此十。為習因耶。答眾生起惑造業受報。不
0595c22: 出此十。且如根本中癡疑二種。及中二大八。與此
0595c23: 十因。皆互相應而起。若小隨中。忿惱嫉三。皆屬瞋
0595c24: 攝。憍是慢攝。慳是貪攝。以故舉此。則攝根隨而無
0596a01: 遺也。
0596a02: △二明六交報二一總徵。
0596a03: 云何六報阿難至所招惡報從六根出。
0596a04: 此總徵六種交報也。蓋前十二類生。言一因中。具
0596a05: 足眾因。斯謂一果中。具足眾果。前云。一根返源六
0596a06: 根俱時解脫。斯明一根造業六根交互受報也。六
0596a07: 識造業者。以識有了別。故能造業。則是六識為能
0596a08: 招。而惡報為所招矣。然其業報皆從六根而出者。
0596a09: 以此六根元為賊媒。乃賊出入之所。既造業時。因
0596a10: 從此八。故受報時。仍從此出也。
0596a11: △二別釋六一見報。
0596a12: 云何惡報從六根出至星火迸灑煽鼓空界。
0596a13: 此明眼識造業餘根交受其報也。意謂。云何便為
0596a14: 惡業之報皆從六根而出生耶。一者見報。謂眼見
0596a15: 色。起惑造業。致招眼根。以及餘五交互受報。如貪
0596a16: 美色而造業者。是也。蓋見覺屬火故。此見色之業
0596a17: 報。於生死相交之際。臨命將終之時。則先見猛火
0596a18: 滿十方界。而亡者之神識。或飛或墜。乘此焰障
0596a19: 天。直入無間地獄。須知極善極惡。皆無中陰。故直
0596a20: 入也。既入獄已巳。最初發明見報二相。一者明見。由
0596a21: 在生時。明目張膽。全無忌憚。造諸惡業。故於此中。
0596a22: 見惡物。如鐵蛇銅狗樹刀山牛頭阿旁之類。
0596a23: 令此罪人生無量畏。以畏見其境也。二者暗見。由
0596a24: 在生時。瞞人眼目。暗室虧心。造諸惡業。故於此中。
0596b01: 昏天黑地。寂無所見。令此罪人生無量恐。而恐怖
0596b02: 其心也。且而如是見報之火。燒耳之聽。能為鑊湯
0596b03: 洋銅之聲。燒鼻之息。能為黑紫焰之氣。燒舌之
0596b04: 嘗。能為焦丸鐵麋之味。燒身之根。能為熱。爐炭
0596b05: 之觸。燒心之知。則能發生如星之火。迸灑煽鼓。以
0596b06: 作空界之思。此因眼根以累餘根也。以其造
0596b07: 業之時。雖眼識為主。其餘諸識必相為助。故今受
0596b08: 報。亦相累及。理固宜然。此皆流逸奔色之報也。
0596b09: △二聞報。
0596b10: 二者聞報招引惡果至為電為雹摧碎心魄。
0596b11: 此明耳識造業餘根交受其報也。二者聞報。謂耳
0596b12: 聞聲所造惡業。招引耳根。以及餘五。交受惡果也。
0596b13: 如貪婬聲而造業者。是也。蓋聞聽屬水。故此聞聲
0596b14: 之業報。於生死相交之際。臨命將終之時。則先見
0596b15: 波濤沒溺天地。故其神識降注乘流。而墜入獄。既
0596b16: 入獄已巳。最初發明聞報二相。一者開聽。即聞動也。
0596b17: 唯聽種種喧嘈雜之聲。令其精精亂而無主。
0596b18: 二者閉聽。即聞靜也。則寂無所聞。令其幽魄沉沒
0596b19: 而罔依。且而如是聞報之水。注耳之聞。則能為責
0596b20: 為詰。猶如責罪之詞。詰問之聲。注眼之見。則能為
0596b21: 雷為吼。猶擊物之形容。為惡毒之氣象。注鼻之根。
0596b22: 則能為雨為霧。猶毒蟲之周身。有難聞之氣息。注
0596b23: 舌之嘗。則能為膿為血。種種雜穢不淨之味。注於
0596b24: 身根。則能為畜為鬼。為糞為尿之觸。注意之知。則
0596c01: 能為電為雹。以成摧碎心魄之思。此皆流逸奔聲
0596c02: 之報也。
0596c03: △三報。
0596c04: 三者報招引惡果至為飛砂擊碎身體。
0596c05: 此明鼻識造業餘根交受其報也。三者報。謂鼻
0596c06: 香所造惡業。招引鼻根。以及餘根交受惡果也。
0596c07: 蓋鼻屬土。有出入息。吸則自下而入。呼則從上而
0596c08: 出。故此香之業報。於生死相交之際。臨命將終
0596c09: 之時。則先見毒氣充塞遠近。而其神識從地涌出。
0596c10: 復從上而墜獄者。此也。既入獄已巳。最初發明報
0596c11: 二相。一者通而聞。則被諸惡氣熏蒸之極。而心
0596c12: 多擾亂。二者塞而弗聞。則氣掩不通。惱悶欲絕。而
0596c13: 昏倒於地。且而如是鼻之氣。衝於鼻根。則能為
0596c14: 質之塞。為履之通。以鼻根造業不離通塞之氣也。
0596c15: 衝於眼見。則能為火為炬之色。衝於耳聽。則能為
0596c16: 沒溺洋沸之聲。衝於舌嘗。則能為魚敗之餒。為
0596c17: 敗之爽味。衝於於身根。則能為綻爛肉山小蟲咂食
0596c18: 之觸。衝於意根。則能為瘴沙碎身之思。此皆
0596c19: 流逸奔香之報也。
0596c20: △四味報。
0596c21: 四者味報招引惡果至為飛熱鐵從空雨下。
0596c22: 此明舌識造業餘根交受其報也。四者味報。謂舌
0596c23: 貪味所造惡業。招引舌根。以及餘根交受惡果也。
0596c24: 蓋舌屬金。以在生時。為此舌根。放火燒山。網羅水
0597a01: 陸。以滋口腹。故此貪昧之業。報於生死相交之際。
0597a02: 臨命將終之時。則先見鐵網周覆世界。而其神識
0597a03: 下透挂網。倒懸入獄者。此也。既入獄已巳。最初發明
0597a04: 味報二相。一者吸氣。以吸氣者。其口必寒。故結寒
0597a05: 冰。而凍冽身肉。此正在生咀骨吸髓之相也。二者
0597a06: 吐氣。以吐氣者。其口必熱。故飛猛火。而焦爛骨髓。
0597a07: 此正在生吹湯飲汁之狀也。且而如是所之味。
0597a08: 歷舌之。則能為承為忍之意。以生前為貪味故。
0597a09: 食噉生命。令彼承當忍受。有冤莫訴。故此死後。以
0597a10: 受其報。亦令承當忍受。甘罪無辭。歷眼之見。則能
0597a11: 為然金爍石之色。歷耳之聽。則能為利兵利刃之
0597a12: 聲。歷鼻之息。則能為大鐵籠。彌覆國土之氣。歷之
0597a13: 身根。則能為弓箭弩射之觸。歷之意根。則能為飛
0597a14: 熱鐵。從空雨下之思。此皆流逸奔味之報也。
0597a15: △五觸報。
0597a16: 五者觸報招引惡果至為墜為飛為煎為炙。
0597a17: 此明身識造業餘根交受其報也。五者觸報。謂身
0597a18: 貪觸所造惡業。招引身根。以及餘根交受惡果也。
0597a19: 蓋身根所對。唯是觸塵。以人在世。為此身根。而於
0597a20: 高堂廣廈。男女之觸。無一不貪。故此貪觸之業。報
0597a21: 於生死相交之際。臨命將終之時。則先見大山四
0597a22: 面來合。無有出路。而其神識見大鐵城。復有火蛇
0597a23: 火狗。以至牛頭馬面。驅使入城。向無間獄。既入獄
0597a24: 已巳。最初發明觸報二相。一者合身之觸。則有合山
0597b01: 逼體。使其骨肉咸隨血潰以交流。二者離身之觸。
0597b02: 則有刀觸身。令其心肝盡皆屠裂而分碎。且而
0597b03: 如是離合之觸。歷之身根。則能為道。乃趣獄之路
0597b04: 也。為觀。乃獄王門闕之兩觀也。為聽為案。皆治罪
0597b05: 之處。亦身觸所依也。歷眼之見。則能為燒為爇之
0597b06: 慘色。歷耳之聽。則能為撞擊剚射之惡聲。剚插刀
0597b07: 於肉也。歷鼻之息。則能為括袋考縛之悶氣。歷舌
0597b08: 之。則能為之耕。為剪之鉗。為之斬。為刀之
0597b09: 截。如是之意味。歷意之知。則能為墜飛煎炙不定
0597b10: 熱惱之亂思。此皆流逸奔觸之報也。
0597b11: △六思報。
0597b12: 六者思報招引惡果至萬生萬死為偃為仰。
0597b13: 此明意識造業餘根交受其報也。六者思報。謂意
0597b14: 以邪思所造惡業。招引意根。以及餘根。交受惡果
0597b15: 也。蓋意屬土。然根所對。唯是法塵。以人在世。縱心
0597b16: 恣意。無惡不為。故此邪思之業報。於生死相交之
0597b17: 際。臨命將終之時。則先見惡風吹壞國土者。此也。
0597b19: 獄。既入獄已巳。最初發明思報二相。一者不覺。即滅
0597b20: 法塵。以其不覺乃是迷極。則荒忙奔走而不息。二
0597b21: 者不迷。即生法塵。以其不迷。故有覺知。則苦痛煎
0597b22: 燒而難忍。且而如是迷覺邪思。結於意根。則能為
0597b23: 方為所。作受罪之思。結於眼根。則能為鑑為證。作
0597b24: 照明之見。結之耳根。則為合石。冰霜土霧之慘聲。
0597c01: 結之鼻根。則為火車船檻之惡息。結舌之。則為
0597c02: 喚悔泣。結身之觸。則為大小偃仰。此皆流逸奔
0597c03: 法之報也。
0597c04: △三通結習因交報。
0597c05: 阿難是名地獄十因六果至妄想發生非本來有。
0597c06: 此通結因果。以酬前問也。阿難。如上所說。是名地
0597c07: 獄十種之習因六交之果報。皆是眾生自迷真心。
0597c08: 隨逐妄情之所造也。然而一往雖說地獄。猶未發
0597c09: 明獄數多少苦報重輕經劫長短。故茲析之。意謂。
0597c10: 若諸眾生。六根十因。於一切時。如是惡業。無不圓
0597c11: 造。此則極重入於阿鼻大地獄中。受苦無量。而所
0597c12: 經劫數亦無量也。次則六根各造十因。前後不等。
0597c13: 非在一時。取彼所造之因。亦不全具其十。如所造
0597c14: 業。或但兼十因之幾境。或但兼六根之幾根。則是
0597c15: 人之罪。稍輕於前。而入第八無間之獄。若身口意
0597c16: 三。作殺盜婬。則六根中。少去三根。十因內簡去七
0597c17: 因。而是人之罪。次輕於前。則入十八地獄。准泥
0597c18: 經云。火獄有八。寒獄有十者。是也。若三業不兼者。
0597c19: 謂身口意隨缺一二。不全兼也。而於中間。或為一
0597c20: 殺一盜者。謂婬殺盜隨缺一二。不全具也。而是人
0597c21: 之罪。又輕於前。則入三十六獄。而受苦稍輕。劫數
0597c22: 稍短矣。若見見一根者。謂六根現見。止有一根。於
0597c23: 十因內。所造所作。單犯一業。而是人之罪。更輕於
0597c24: 前。則入一百八獄。而受苦益輕。劫數益短矣。故作
0598a01: 業不同。而受報亦別。雖則眾生別造惡業。然皆於
0598a02: 此世界之中。入有差別同分地獄。以受其報。此因
0598a03: 前問此諸地獄為有定處為復自然。彼彼發業各
0598a04: 各私受耶。故今答云。於世界中入同分地。則非私
0598a05: 受也明矣。前又疑問。此道為復本來自有。為是眾
0598a06: 生妄習生起耶。故今答云。妄想發生非本來有。則
0598a07: 是妄生也明矣。
0598a08: △二諸鬼趣三一總標。
0598a09: 復次阿難是諸眾生至後還罪畢受諸鬼形。
0598a10: 此總標地獄罪畢。入諸鬼趣也。蓋鬼者畏也。謂
0598a11: 怯多畏。故名為鬼。然有多種。約而論之。有四差別。
0598a12: 一者下品十惡。直招其報。二者過去異熟業力。忽
0598a13: 牽其報。三者將入地獄。先受華報。四者從地獄出。
0598a14: 受此餘報。是以七趣後陰。均有此趣。而其受報亦
0598a15: 有勝劣。故分有財少財無財三類九品之不同也。
0598a16: 今且單約地獄餘報而詳明之。復次阿難。是諸地
0598a17: 獄受罪眾生。非是破毀四棄八棄聲聞之律儀者。
0598a18: 非有犯於大乘十重之菩薩戒者。非是毀佛及謗
0598a19: 涅槃法者。謂作此業。則永墮地獄。無有出期。設非
0598a20: 此業。若是但作諸餘雜業。如十習之類。雖則受罪
0598a21: 歷劫燒然。其後還有罪畢之日。出離之期。得受鬼
0598a22: 形也。問此既並論七趣。應取鬼之全分。何得唯約
0598a23: 從獄出者。答乃是如來急欲令人聞地獄苦。發菩
0598a24: 提心。故從地獄順次而談也。如下論畜。偏約從鬼。
0598b01: 論人。偏約從畜者。以明因果毫釐不爽也。至於全
0598b02: 分。雖不明言。則意亦該之矣。
0598b03: △二別釋。
0598b04: 若於本因貪物為罪至遇人為形名傳送鬼。
0598b05: 此別釋諸鬼之趣也。茲由前來十因各異受報不
0598b06: 同。故此鬼趣亦成十類。意謂。若於元本十習因中。
0598b07: 所貪何事。即成何鬼。至於往昔。以貪物為習而受
0598b08: 罪者。如是之人。受罪既畢。而出地獄。則遇物生貪。
0598b09: 附之成形。此貪習使然也。故有依草附木成精作
0598b10: 怪之類。以故名之為怪鬼也。至如往昔以貪色為
0598b11: 習而受罪者。如是之人。受罪既畢。而出地獄。則遇
0598b12: 風生貪。託以成質。蓋風者即傳。所謂馬牛其風。註
0598b13: 曰。風放也。牝牡相誘。謂之風。今曰遇之成形者。亦
0598b14: 由馬牛風佚相誘。遇之成形。此婬習使然也。故有
0598b15: 旋風旱魃之類。魃為女鬼。亦曰女妖。故呼女子之
0598b16: 多婬者。名曰魃婦。今曰潑。訛也。以故名為風魃鬼
0598b17: 也。至如往昔貪詐惑為習而受罪者。如是之人。受
0598b18: 罪既畢。而出地獄。則詐無為有。依憑畜生。賴成鬼
0598b19: 質。此詐習使然也。故有狐狸野干。如是等類。變形
0598b20: 現媚。迷惑人心。以故名之為魅鬼也。至如往昔貪
0598b21: 嗔恨為習而受罪者。如是之人。受罪既畢。而出地
0598b22: 獄。則遇毒蟲。假以成形。此嗔習使然也。故有蛇鼠
0598b23: 之蠱。蝦等毒。皆此鬼主之以報宿恨。假蠱行毒。
0598b24: 故名蠱毒鬼也。至如往昔貪憶怨為習。以銜恨不
0598c01: 忘而受罪者。如是之人。受罪既畢。而出地獄。則遇
0598c02: 人之衰。附以成形。此怨習使然也。故有毒癘傷寒
0598c03: 頭痛骨蒸瘧疫之類。皆此鬼主之以報宿恐。以故
0598c04: 名之為癘鬼也。至如往昔貪慢為習。多尚氣
0598c05: 而受罪者。如是之人。受罪既畢。而出地獄。但遇其
0598c06: 氣。便為形質。即前文云。受氣猛火經百千劫者。是
0598c07: 矣。此慢習使然也。以其內無實德。空腹高心。猶無
0598c08: 飲食。唯存餓氣。以故名之為餓鬼也。至如往昔貪
0598c09: 誑罔為習。以無為有而受罪者。如是之人。受罪既
0598c10: 畢。而出地獄。則遇幽暗。便為形質。此誑習使然也。
0598c11: 以誑者欺其不知而哄賺之。義如此鬼因人昏寐
0598c12: 而魘魅之。以故名之為魘魅鬼也。至如往昔貪著
0598c13: 惡見邪明之習而受罪者。如是之人。受罪既畢。而
0598c14: 出地獄。凡遇精明之物。便託為形。此見習使然也。
0598c15: 故有木石精怪山澤明靈之類。以故名之為魍魎
0598c16: 鬼。然此雖為木石變怪。亦鬼趣之精明者也。至如
0598c17: 往昔貪枉成習妄害無辜而受罪者。如是之人。受
0598c18: 罪既畢。凡遇靈明之處。便託為形。此枉習使然也。
0598c19: 靈明者。謂靈廟神明也。以昔枉人成己已。今依靈廟
0598c20: 神明。亦枉己已成人。任從驅役而使令也。故有擔沙
0598c21: 負石填河塞海之類。以故名之為役使鬼也。至如
0598c22: 往昔貪於訟習朋黨為奸而受罪者。如是之人。受
0598c23: 罪既畢。而出地獄。凡遇邪人。便託為形。此訟習使
0598c24: 然也。以訟必有黨。證人是非。發人隱覆。故其為鬼。
0599a01: 亦黨於人。稱聖稱仙。說神說鬼。報吉報凶。傳言送
0599a02: 語者。此宿習不忘也。故有靈哥乩仙女巫道祝。即
0599a03: 所遇之人。此皆名之傳送鬼也。
0599a04: △三結示。
0599a05: 阿難是人皆以純情墜落至則妙圓明本無所有。
0599a06: 此結鬼趣之因果也。阿難。是地獄人。皆以八情二
0599a07: 想九情一想。以至純情無想。所以墜落在地獄中。
0599a08: 被諸業火。將彼愛情所感之水。歷劫燒然。至此始
0599a09: 乾。由是上出。得為鬼趣。然而此等皆是自己已妄想
0599a10: 顛倒。造十習之業因。所以招引受六交之苦報也。
0599a11: 此下三句。乃酬前問佛體真實。云何復有地獄等
0599a12: 道。故此答曰。若能悟得自性菩提。則是惟一妙圓
0599a13: 明心。本無如是所有諸趣。但以不悟菩提。因其妄
0599a14: 想顛倒。以故有耳。
0599a15: △三旁生趣三一總標。
0599a16: 復次阿難鬼業既盡至身為畜生酬其宿債。
0599a17: 此總標旁生趣也。梵名栗底車。此云旁生。以其此
0599a18: 道多屬覆身而旁行也。又名畜生。以其秉性愚憃蠢。
0599a19: 不能自立。多賴於人畜養而生也。然此一趣。實有
0599a20: 多種。約而論之。差別有四。一者中品十惡為因。直
0599a21: 招其果。二者過去異熟業力。忽牽其果。三是從地
0599a22: 獄出。即償其報。四者從餓鬼來。乃償其報。是以七
0599a23: 趣後陰。皆有此類。而其受報亦有勝劣。故分上中
0599a24: 下品各各三類之不同也。今則單約鬼業既盡者。
0599b01: 以詳明之。蓋鬼業既盡。則阿鼻之純情。與無間之
0599b02: 九情一想。有間之八情二想。餓鬼之七情三想。皆
0599b03: 被業火之所燒乾。故曰情想成空。然後方於人世
0599b04: 之間。與彼元有負欠之人。冤怨相對。彼此相值。尚
0599b05: 有六情四想。以為潤生受身之業。故生毛羽族
0599b06: 之中。酬其宿昔之債也。
0599b07: △二別釋。
0599b08: 物之鬼物消報盡至生於世間多為循類。
0599b09: 此分別畜趣而詳釋也。昔因貪習而為怪鬼。所附
0599b10: 物銷。鬼報亦盡。今生世間多為梟類。蓋梟乃不孝
0599b11: 鳥也。生食父母。以是怪鬼託生。故其附塊而遭食
0599b12: 者。皆奇貪極怪之餘習也。昔因婬習。託風成形。風
0599b13: 力既銷。鬼報亦盡。今生世間多為咎徵一切異類。
0599b14: 蓋咎徵者。乃凶事之前兆。異類者。謂怪異之物。類
0599b15: 如眾鼠。為荒儉之預兆。江豚商羊。為風雨之
0599b16: 前徵。以為魃時。見則兆旱。今變為畜。仍以兆。此
0599b17: 風魃之餘習也。昔因詐習。依附畜生。而為魅鬼。畜
0599b18: 既已巳死。鬼報亦盡。今生世間多為狐類。蓋狐妖獸
0599b19: 也。玄中記云。千歲之狐為婬婦。百歲之狐為美女。
0599b20: 以狐能媚人。亦魅惑之餘習也。昔因怨習。依附蠱
0599b21: 蟲。而為毒鬼。蟲既已巳滅。鬼報亦盡。今生世間多為
0599b22: 毒類。蓋毒類者。即蚖蛇蝮蝎。蜈蚣百足。觸之即傷。
0599b23: 亦怨毒之餘習也。昔因嗔習。乘人之衰。而為癘鬼。
0599b24: 衰既已巳窮。鬼報亦盡。今生世間多為蛔類。蓋蛔者。
0599c01: 消食蟲也。以為癘時入人身中。為為禍。茲轉為
0599c02: 畜。還託身內。為蛔為蟯。消人之食。使其速饑。此亦
0599c03: 乘衰之餘習也。昔因慢習。受業火氣。而為餓鬼。氣
0599c04: 久既銷。鬼報亦盡。今生世間多為食類。蓋食類者。
0599c05: 謂可食之類。即俗云。馬牛羊雞犬豕。此六畜人所
0599c06: 食者。是也。然此數語。流毒人世。為害不淺。口腹之
0599c07: 徒。得以為柄。由是慢。尊己已陵物。因而妄言。天生
0599c08: 萬物。本以養人。何妨任意。大嚼飽。管甚眾生。忍
0599c09: 疼受痛。不唯不信佛祖菩口。亦且不信孔孟遺言。
0599c10: 設或勸以釣不網。射不宿。見其生。不忍見其死。聞
0599c11: 其聲。不忍食其肉者。非目以腐。即曰其俗。以致今
0599c12: 日報為食類。可不哀哉。然昔既以慢陵物。任意
0599c13: 食噉。今亦以肉供人充食。斯則以報酬報。無怪其
0599c14: 然。正屬相陵食噉之餘報耳。昔因誑習。綿幽暗。
0599c15: 欺人不知。而為魘鬼。幽暗既銷。鬼報亦盡。今生世
0599c16: 間多為服類。蓋服義有二。一為蠶蟲貂鼠等類。供
0599c17: 人衣服。二為駝騾驢馬等類。供人乘服。由其誑人
0599c18: 之物。今為服類。以酬其債。此正誑習之餘報也。昔
0599c19: 因見習。和合精靈。依附木石。為魍魎鬼。所和物銷。
0599c20: 鬼報亦盡。今生世間多為應類。蓋應類者。如社燕
0599c21: 賓鴻。促織鰣魚。乃應時應節之類。此由計時計方
0599c22: 種種邪見之餘習也。昔因枉習。依託明靈。為役使
0599c23: 鬼。明靈既滅。鬼報亦盡。今生世間多為休徵。蓋休
0599c24: 徵者。乃吉事之先兆也。如嘉鳳祥鱗。喜鵲喜蛛等
0600a01: 類。由昔枉人為惡。今則報人善事。以謝前愆。亦是
0600a02: 徒走使之餘習也。昔因訟習。貪黨依人。為傳送
0600a03: 鬼。邪人既亡。鬼報亦盡。今生世間多為循類。蓋循
0600a04: 類者。即人所畜循順之類也。如雞犬猴。鸚哥
0600a05: 眉等類。此亦黨惡依人之餘習也。然上各言多為
0600a06: 者。舉其大言之。正顯不必盡然之意。問如來總
0600a07: 標元為酬債。竊觀此中。多有蕭散之物。如麟鳳鴻
0600a08: 燕等類。酬何債耶。答或被網羅售賣或被籠繫玩
0600a09: 好。或遇弓傷而折羽。或遭陷以捐生。或復類互
0600a10: 相殘。或復因人致命。則何往而非酬債之事乎。
0600a11: △三結示。
0600a12: 阿難是等皆以業火乾枯至皆為浮妄想凝結。
0600a13: 此總結三塗皆是自己已妄業招引也。意謂。阿難如
0600a14: 是地獄餓鬼。此等二趣。業火燒畢。情想乾枯。必須
0600a15: 酬其宿生之債。以故披毛戴角。覆身旁行。而為畜
0600a16: 生。然而此等三塗眾生。亦皆自作自受。由其妄
0600a17: 情想。作十習之業因。所以招生牽引。受六交之業
0600a18: 報。設若悟得菩提真心。則此妄因妄緣。如夢如幻。
0600a19: 本來清淨無所有也。即如前來汝所言之寶蓮香
0600a20: 璃王。以及善星。如是三人所造惡業。及受惡報。
0600a21: 皆是本如來藏妙真如性。循業發明者也。良以性
0600a22: 明圓故。無所不具。但循順何等業因。即發明何等
0600a23: 業報。故非天降地出。亦非人與。元是自己已妄心招
0600a24: 引。還是自己已妄心來受。若在菩提真心之中。此等
0600b01: 皆為浮泛不實。偽非真。無過妄想凝結而已巳。此
0600b02: 猶水遇嚴寒。凝結成之無異也。
0600b03: △四明人趣三一總標。
0600b04: 復次阿難從是畜生至及佛出世不可停寢。
0600b05: 此總標畜趣報盡。而復生人趣也。蓋人者忍也。謂
0600b06: 於世間違順情境。能安忍故。若論人趣。亦有多種。
0600b07: 約而言之。有三差別。一是五戒及中品十善為因。
0600b08: 直其果。二是從勝類中來。如聖賢示現天仙謫
0600b09: 降之類。三是從惡道中來。如地獄鬼畜及阿修羅。
0600b10: 今且單約從畜復形者。以詳明之。夫鬼之為畜。以
0600b11: 六情四想。而為潤生。元為酬償先世之債也。酬債
0600b12: 既畢。即當兩不相干。若彼所酬。過於本分。如鞭
0600b13: 妄加。不管輕重。非理苦役。不分晝夜。甚至殺害食
0600b14: 噉無度。則此畜生。由是便得情想均等。復生人中。
0600b15: 而反徵其剩。徵剩者。謂索其過酬之餘也。如彼過
0600b16: 取之人。或有善力。兼且有福。而又有德。則於人中。
0600b17: 便酬還彼過分之力。所以積善之家。多有財物耗
0600b18: 散。或被劫盜。或被負賺。或枉遭驅役。或枉受捶楚
0600b19: 者。皆以此也。若無善力。又無福德。則難保人身。亦
0600b20: 還為畜。而償彼畜生餘剩之債也。阿難當知。負債
0600b21: 易償。負命難償。若是用彼變賣錢物。而過取其值
0600b22: 者。仍售錢物以償之。或是將彼負重致遠。而過役
0600b23: 其力者。仍役筋力以償之。但能償足。則自然停止。
0600b24: 而兩開交矣。設或不但過用錢力。如於中間。或是
0600c01: 殺彼身命。或是食其血肉。則生生世世。乃至經歷
0600c02: 微塵劫數。冤怨相報。如食其肉者。則互來相食。如
0600c03: 殺其身者。則互來相誅。從此之後。猶如旋轉車輪
0600c04: 之狀。互為人畜。循環高下。無有休息。除是修習妙
0600c05: 奢摩他三摩禪那楞嚴大定。及遇一切諸佛出世。
0600c06: 方可休息。以修定者。能止生死業苦。以遇佛者。能
0600c07: 解歷劫冤愆。捨此二途。則終不能釋此怨也。
0600c08: △二別釋。
0600c09: 汝今應知彼梟倫者至生人道中參於達類。
0600c10: 此別釋明自畜復形十類之人也。蓋人道中。自有
0600c11: 正因。所謂五戒十善。今是酬足復形。所以下皆云
0600c12: 參合者。謂參雜混合於人類也。意謂。阿難汝應當
0600c13: 知昔因貪習為怪為梟者。雖復人形。猶為逆惡。不
0600c14: 顧倫理。不受教化。而甘為頑類者。乃梟獍之餘習
0600c15: 也。昔因婬習。為風魃咎徵者。雖復人形。猶多怪異。
0600c16: 如身具二形。六根反常。而成異相之類者。乃妖婬
0600c17: 怪異之餘習也。昔因詐習。為魅為狐者。雖復人形。
0600c18: 然多庸鄙。所謂協肩諂笑。媚世求榮。而甘為庸鄙
0600c19: 之類者。乃狐媚之餘習也。昔因怨習。為蠱鬼毒物
0600c20: 者。雖復人形。然多狠毒。如蜂目狼聲。剛愎殘忍。毫
0600c21: 無仁慈之輩。而甘為此狠毒之類者。乃銜怨之餘
0600c22: 習也。昔因瞋習。為厲為蛔者。雖復人形。然多微賤。
0600c23: 如娼優婢僕。微末下愚。雖親附人。人不介意。而甘
0600c24: 為微末卑污之類者。乃依衰附人之餘習也。昔因
0601a01: 慢習。為餓鬼為食類者。雖復人形。然多柔弱。被世
0601a02: 欺凌。所謂人皆得而輕忽之輩。而感此柔弱之類
0601a03: 者。乃慢習欺人之餘報也。昔因誑習。為魘為服者。
0601a04: 雖復人形。然多勞碌。所謂牛馬走使。工匠雜役。碌
0601a05: 碌營生之輩。而甘為此勞碌之類者。乃負重致遠。
0601a06: 僕僕不休之餘習也。昔因見習。為魍魎為應類者。
0601a07: 雖復人形。稍通文義。然無福德。如詞造訟弄法
0601a08: 舞文之輩。而甘為此喪心。文類者。乃其邪見謬執
0601a09: 是非之餘習也。昔因枉習。為役鬼為休咎者。雖復
0601a10: 人形。稍有明察。然無忠厚。如世謀士幕吏。代人捉
0601a11: 刀。以為明之輩。而甘為此薄聰明之類者。亦
0601a12: 依神明。為役使之餘習也。昔因訟習。為傳送為循
0601a13: 類者。雖復人形。稍能練達人情世故。然無品行。所
0601a14: 謂搖唇鼓舌。為鷹作犬趨時附勢之輩。而甘為此
0601a15: 稱通達之類者。亦循順人意之餘習也。以上十種。
0601a16: 前七似情幽斯鈍者。後三似想明斯聰者。然此三
0601a17: 種。曰文明達者。皆取帶畜生餘習者。詳而論之。非
0601a18: 同正人道中從五戒十善中來文明賢達之端士
0601a19: 也。
0601a20: △三結示。
0601a21: 阿難是等皆以宿債畢酬至此輩名為可憐愍者。
0601a22: 此結示可憐以警人也。意謂。阿難是等眾生。自獄
0601a23: 而鬼。由鬼而畜。咸要以其宿債畢酬。然後方能復
0601a24: 形人道。然則皆從無始已巳來。造十習業。妄計顛倒。
0601b01: 不忘債命。所以為徵債者而相生。為索命者而相
0601b02: 殺。則債命互酬。無有休息。今雖復形。設若不遇如
0601b03: 來出世。不聞諸佛正法。悔過自新。欲脫惡道。豈不
0601b04: 難哉。設或仍於塵勞之中。縱情恣意。循其惡業。則
0601b05: 法爾自然。又成輪轉。嗟呼人身得之甚難。失之甚
0601b06: 易。即幸得之。凶多吉少。苦多樂少。又且不知塵勞
0601b07: 何日離。而輪迴何日止。言之及此。諸佛愴然。故曰
0601b08: 此輩名為真可憐而可愍者也。
0601b09: △五明仙趣三一總標。
0601b10: 阿難復有從人不依正覺至人不及處有十種仙。
0601b11: 此總標自人趣而修入仙趣也。梵語茂泥。此翻為
0601b12: 仙。蓋仙者遷也。謂老而不死。遷入山也。所以此趣
0601b13: 比天為劣。比人為優。即莊子云。千歲不死去。而上
0601b14: 仙者。是也。然此一趣。由於吾人。貪生惡死。故唯求
0601b15: 其長生不老。久住世間。是其本念。所以從人道中。
0601b16: 不依正覺修三摩地者。謂不依常住真心發起正
0601b17: 智。而修楞嚴大定。以證究竟堅固之理。而反別修
0601b18: 妄之念。意欲存其想念。以固形骸。而求長生。豈
0601b19: 不妄哉。殊不知但凡存想。便是妄認緣影。但曰固
0601b20: 形。便是妄認色身。即佛所謂錯亂修習者。此也。遊
0601b21: 於山林。人不及處者。即所謂名山洞府。福地清都。
0601b22: 人跡不到之處也。而屈指可數者。有十種仙焉。
0601b23: △二別釋。
0601b24: 阿難彼諸眾生堅固服餌至覺悟圓成名絕行仙。
0601c01: 此別釋十種仙也。蓋堅固服餌者。謂形之堅固。由
0601c02: 於服餌也。下皆倣此。即服延生之物。如胡蓮茨
0601c03: 秋石紅鉛之類。炮煉和合。為丸作餅。服食不休。但
0601c04: 得永年不能輕舉。名地行仙。堅固草木者。不食
0601c05: 火。但松柏。以及黃精等物。故身輕舉。名飛行仙。
0601c06: 堅固金石者。用五金五石。以鍊外丹。故能化形易
0601c07: 骨。點石成金。遊戲人間。名遊行仙。堅固動止者。謂
0601c08: 一動一止。守氣固形。如煉精還氣。煉氣還神。煉神
0601c09: 還。久而功成。可以羽化飛昇。名空行仙。堅固津
0601c10: 液者。謂鼓天池嚥玉液。能令水升火降。而結內丹。
0601c11: 以固其形。久而功成。雪卓約。不交世欲。輕舉近
0601c12: 天。名天行仙。堅固精色者。謂服虹飲露。吞霞吸氣。
0601c13: 朝採日精。夜取月華。久而功成。則精氣相交。貫通
0601c14: 物理。名通行仙。堅固禁者。謂專以禁法詛之
0601c15: 術。如呼風喝雨。役鬼驅神。以顯道力。名道行仙。堅
0601c16: 固思念者。謂繫心臍輪。下透尾閭。上昇夾脊。雙關
0601c17: 以至直透泥洹。衝頂出神。思憶既久。形神照應。名
0601c18: 照行仙。堅固交遘者。謂內以坎男離女。匹配夫婦。
0601c19: 外以採陰助陽。攝衛精神。由其吸彼精氣。以固己巳
0601c20: 形。名精行仙。堅固變化者。謂觀物變遷。皆由造化。
0601c21: 遂而心存化理。久則覺悟。興造化通。故能移山倒
0601c22: 海。改易四時。此為十種之最。超絕餘九。故名絕行
0601c23: 仙也。
0601c24: △三結示。
0602a01: 阿難是等皆於人中鍊心至報盡還來散入諸趣。
0602a02: 此結示妄。以勸真修也。意謂是等十種。皆以人
0602a03: 中不依佛法。修習正覺。而反妄計。五蘊身中。有性
0602a04: 可修。有命可接。謬執此身。常住不滅。是則迷無生
0602a05: 之理。而別得有生之理也。縱然有壽至千萬歲。然
0602a06: 亦不過休止深山。或在大海方壺員蓬萊之島。
0602a07: 即所謂崑崙之山。廣都之野。軒轅之丘。不死之國。
0602a08: 皆於人境。絕不通處者。是也。而殊不知。斯等亦是
0602a09: 輪迴之類。皆屬妄想顛倒之所流轉。設不急早回
0602a10: 心修習楞嚴三昧。若待仙報一朝受盡。依舊還來。
0602a11: 改頭換面。仍然散入諸惡趣中。可不痛哉。可不痛
0602a12: 哉。問修仙者。每謂釋氏修性不修命。萬劫陰靈難
0602a13: 入聖。此何謂耶。答據彼所執。謂身中神魂為性。氣
0602a14: 結命根為命。故說單修性者。但得陰魂鬼仙而已巳。
0602a15: 必無長生之身形。若兼修命者。方得輕妙長生之
0602a16: 身。此所謂形神俱妙也。若爾則所說性命。二俱非
0602a17: 真。何謂以所執之性。識神也。所執之命。息氣也。皆
0602a18: 如來藏中。循業發現之物耳。乃屬生死根本。設或
0602a19: 謬執。妄謂性命。正佛所謂認物為己巳者。是也。豈知
0602a20: 如來所說。乃真如佛性。為十法界天地萬物之本
0602a21: 體乎。而證此性者。則能圓現十界。包羅天地。總括
0602a22: 森羅。無古無今。不生不滅。全體住持。全體受用。又
0602a23: 豈止但通造化移山倒海活千萬歲而已巳哉。若執
0602a24: 是而窺性修者。正猶以蠡測海。用管窺天。多見其
0602b01: 不知量也。
0602b02: △六諸天趣二一詳列諸天三一六欲三一標因。
0602b03: 阿難諸世間人不求常住未能捨諸妻妾恩愛。
0602b04: 此總標天趣之因也蓋不求常住者。依有為事。修
0602b05: 有漏福。無求出世常住之心。此三界之總因也。未
0602b06: 能捨離妻妾恩愛者。所謂英雄氣短。兒女情長。不
0602b07: 能割恩捨愛。以修出世戒定。此欲界之別因也。由
0602b08: 此二因。所以常在三界。不能出離者。此也。然此天
0602b09: 趣。與前仙趣。然不同。世人謬謂。仙天不分。而學
0602b10: 仙者。且濫附於天。謂彼諸天皆其仙祖。今略辯之。
0602b11: 蓋仙以人身而戀長生。最怕捨身受身。諸天皆捨
0602b12: 前身而受天身。豈同趣耶。又仙處海山。如蓬萊崑
0602b13: 崙。皆非天上。則四王忉利尚無卜居。況此之上色
0602b14: 無色乎。是知天趣為界內極尊。非仙與鬼神之可
0602b15: 比也。問諸天既是捨生趣生。何反勝於仙趣之長
0602b16: 生耶。答長生如補澣舊衣。終無殊勝。轉生如脫弊
0602b17: 垢而換珍御。若較勝劣。不啻雲泥。特人溺於戀身
0602b18: 之習。遂謂長生。為殊勝耳。
0602b19: △二示相。
0602b20: 於邪婬中心不流逸至如是一類名他化自在天。
0602b21: 此別示六天之相也。梵云提。此翻為天。蓋天者
0602b22: 顛也。乃首出庶物之義。若約三界。則有三種。謂六
0602b23: 欲四禪及四空天者。是也。茲且先明欲界六天。然
0602b24: 此六天。若准他經。皆以上品十善五戒為因。今獨
0602c01: 舉婬欲一事者。由是生死根本。故單約此。以論昇
0602c02: 墜。則餘諸天可例而知。意謂此人雖然不能捨己巳
0602c03: 妻妾。然於他人妻妾。不唯身無所犯。即其心中亦
0602c04: 不流逸。即正婬雖有。邪婬已巳無。故得愛水澄鎣心
0602c05: 地光明而無苟合之事。所以命終之時。捨人身而
0602c06: 受天身。生須彌山腰。鄰於日月。居欲界第一。名四
0602c07: 王天。言四王者。東方持國。居黃金埵城。名上賢。為
0602c08: 乾達王。南方增長。居璃埵城。名善見。為鳩槃
0602c09: 茶王。西方廣目。居白銀埵城。名周羅。為毒龍王。北
0602c10: 方多聞。居水晶埵城。名天敬。為夜乂王。此天離人
0602c11: 間地。四萬二千由旬。身拘盧舍四分之一。當此間
0602c12: 周尺七十五丈。以人間五十年。為一晝夜。壽五百
0602c13: 歲。計人間數。乃九百萬年也。若在人世。不唯不去
0602c14: 外貪邪婬。即於自己巳正妻房幃之愛。亦多微薄。然
0602c15: 於清淨獨居之時。亦或間有淫念生起。不得絕無。
0602c16: 以全純淨之味。比之前人。稍進一籌。故命終之時。
0602c17: 超日月之光明。生須彌之極頂。乃欲界第二。名忉
0602c18: 利天。忉利云能作。謂能作三十三天之主。故人間
0602c19: 頂者。即須彌山頂也。此天離地八萬四千由旬。共
0602c20: 有三十三天。謂四方各有八天宮殿及中間帝釋
0602c21: 天王宮殿。並列而居。故名三十三天。其身皆長半
0602c22: 拘盧舍。當周尺一百五十丈。帝釋身長一拘盧舍。
0602c23: 與兜率天身相等。由其過去偏修恭敬業故。以人
0602c24: 間百年。為一晝夜。壽一千歲。計人間數。乃三千六
0603a01: 百萬年也。以上二天通名地居。以未離地故也。然
0603a02: 此二天。形交成婬。與人無別。但風氣一洩。欲漏便
0603a03: 除。非有不淨流溢也。若在人間。不逢欲境。則欲念
0603a04: 不起。即逢境時。不過暫與一交去。則釋然而無思
0603a05: 憶。亦不繫戀。此於淨居。則得全味。故此欲念。動少
0603a06: 靜多。功倍於前。而命終後。朗居空界。身殿光明。
0603a07: 周互照。不須日月。以蓮花開合而為晝夜。乃欲界
0603a08: 第三重。名須摩。此云時分天。唯執手成婬。無交
0603a09: 遘之事矣。此天離地十六萬由旬。有地如雲。朗然
0603a10: 安住。身長周尺二百二十五丈。以人間二百年。為
0603a11: 一晝夜。壽二千歲也。若在人世。能一切時。唯靜無
0603a12: 動。而自無欲念。然遇應境。自來迫觸。不能拒絕。猶
0603a13: 順從之。此亦未能全無心也。但於動少靜多者。又
0603a14: 勝一倍。故命終後。上升勝境。精細微妙。下界天人
0603a15: 不能窺見。然則此天有內院。外院又有業報一天。
0603a16: 為總報天。修十善者。得生彼天。果屬有漏。三可
0603a17: 壞。內院是補處菩薩寄居之地。今此天主。名曰彌
0603a18: 勒。縱至劫壞三禪。而此內院三不及。亦未壞。
0603a19: 此欲界第四重。如是內外。總名兜率。云知足天。謂
0603a20: 能於五欲。生知足故。但以一笑為淫。又不同於執
0603a21: 手矣。此天離地三十二萬由旬。有地如雲。於上安
0603a22: 住。身長周尺三百丈。以人間四百年。為一晝夜。壽
0603a23: 四千歲也。若在人中。自己巳本無欲心。但遇淫境。橫
0603a24: 陳於前。力不自由。雖應觸之。了無意味。如嚼蠟然。
0603b01: 其功又倍於前。故命終後。生越化地。謂能超越下
0603b02: 天。亦能自化樂具。居欲界第五重。名樂變化天。以
0603b03: 所樂之具。皆自變化故也。此天離地。六十四萬由
0603b04: 旬。有地如雲。於上安住。身長三百七十五丈。以人
0603b05: 間八百年。為一晝夜。壽八千歲也。若在世間。無心
0603b06: 於世。唯守五戒十善。修心上界。雖權同世情。行夫
0603b07: 婦事。至於交時。不但無味。而且超然。境外毫無樂
0603b08: 想。此則又勝於前。故命終後。超出化無化境。蓋化
0603b09: 即第五。無化即下四天。居欲界第六重。名他化自
0603b10: 在天。凡欲樂境。不勞自化。皆由他化而己巳得自在
0603b11: 受用也。此天離地。一百二十八萬由旬。有地如雲。
0603b12: 於上安住。身長四百五十丈。以人間一千六百年。
0603b13: 為一晝夜。壽一萬六千歲。以上二天。以眼相視。便
0603b14: 為淫事。故益勝下天也。然此天上欲色中間。有魔
0603b15: 王天。亦攝於此。
0603b16: △三結名。
0603b17: 阿難如是六天形雖出動至自此以還名為欲界。
0603b18: 此結成欲界之名也。意謂世人為欲所動。若瀑流
0603b19: 逸火。醉象狂猿。騰躍馳突。莫能控制。此等諸天。漸
0603b20: 能節制。而向於靜。如初天且止外動。二天內動亦
0603b21: 輕。三天遇境方動。四天境迫不違。五天交中無味。
0603b22: 六天形合心超。皆能漸出於動矣。然而此等形雖
0603b23: 超出。似離於動。但其心尚然猶交。如前四天。不
0603b24: 唯交。尚兼心交。以有味故。若後二天雖無心交。
0603c01: 以無味故。然有交。以應事故。此約因中言之。若
0603c02: 約果言。則四王與人間同忉利。但有風氣。而無不
0603c03: 淨。夜摩執手。兜率唯笑。則是心俱交。化樂他化
0603c04: 相視暫視。是心尚交。而不交矣。然雖因中果上
0603c05: 輕重各殊。總未離於男女情欲。所以自此已巳還。直
0603c06: 至地獄。以及人仙。所謂五趣雜居。地者。通得名之
0603c07: 為欲界也。以諸趣雖異。而欲事是同。故足見婬欲
0603c08: 為沉墜之本也。明矣。蓋此六天。以能寡欲。則漸次
0603c09: 上昇。至於四禪。以能絕欲。則超然高舉。故知不斷
0603c10: 淫心。雖上界猶不可望。況冀出生死超三界。以成
0603c11: 無上菩提耶。所以欲修三摩地而出生死路者。必
0603c12: 須先斬此一關也。
0603c13: 
0603c14: 大佛頂首楞嚴經寶鏡疏卷第八
