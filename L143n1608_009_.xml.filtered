0679b01: 大藏聖教法寶標目卷第九　　　　九
0679b02: 元清源居士王古撰
0679b03: 釋迦譜五卷　【綵】
0679b04: 右梁僧祐撰。舊十卷。今合之。一釋迦始祖。
0679b05: 二姓瞿曇。三六世祖。四降生成佛。五七佛
0679b06: 種姓眾數同異。六三千佛緣七內外族姓
0679b07: 名。八弟子姓緣。九四部名聞弟子。
0679b08: 釋迦氏譜
0679b09: 右唐終南釋氏以僧祐譜文繁多。述此。一
0679b10: 所依賢劫。二氏族。三所託方。二四法王化
0679b11: 相。五聖凡後裔。
0679b12: 釋迦方志二卷
0679b13: 右終南釋氏述。一封疆。序世界安立。二統
0679b14: 攝序佛所攝三千大千世界。三中邊。序天
0679b15: 竺居天地中。四遺。序佛故。謂西域記
0680a01: 詳於土風。略於遺。五遊履。序今古僧俗
0680a02: 遊天竺可紀者。六通局。序佛化差殊不
0680a03: 同。七時住。序正像住劫。八教相。序歷代興
0680a04: 崇佛教。
0680a05: 經律異相五十卷　【仙】【傍】
0680a06: 右梁天監中。僧旻等。及稟武帝。節略經
0680a07: 律論事。凡六部。一天。二地。三佛。四諸釋。五
0680a08: 菩薩。六聲聞。比丘尼人鬼神雜畜地獄。
0680a09: 陀羅尼雜集十卷　【啟】
0680a10: 右集諸經佛菩薩仙天真言。而未詳集者。
0680a11: 僧可洪序。其文重複真俗雜亂。傳寫訛誤。
0680a12: 諸經要集二十卷　【甲】【對】
0680a13: 右唐西明寺釋道世。集三寶等三十部。序
0680a14: 決教法修行儀軌罪福果報等。諸經要義
0680a15: 各以類從。因述勸誡。
0680b01: 出三藏記集十五卷　【楹】【肆】
0680b02: 右僧祐撰考校自古譯經先後存亡。真偽
0680b03: 總別。以類分目。又集諸家所作經序記等。
0680b04: 及歷代高僧俗士問答注解律論目錄。
0680b05: 眾經目錄七卷
0680b06: 右隋僧法經等撰。類次眾經律論。一譯再
0680b07: 譯。數譯失譯。及重出別生疑偽別生謂抄出別行。
0680b08: 歷代三寶記　【筵】
0680b09: 右隋經學士費長房撰。首以編年。敘自
0680b10: 周已巳來佛生滅譯經獲瑞像等事。次編
0680b11: 類。譯歷代經。及譯人事。次類大小經
0680b12: 目。次開皇三寶總錄。次帝年次代錄。次入
0680b13: 藏經。次總目。
0680b14: 眾經目錄五卷　【設】
0680b15: 右唐釋靜泰撰。凡二千餘部六千餘卷。一
0681a01: 單本二重翻至六翻。及聖賢集傳。三入藏
0681a02: 及別生。四疑偽。五闕本。凡經各有紙數。
0681a03: 大唐內典錄十卷　【席】【鼓】
0681a04: 右西明寺釋氏道宣撰。序歷代所譯經。次
0681a05: 分大小。次入藏。次數譯從一。次別出攝
0681a06: 歸本部。次闕本次注解。次流化。次疑偽。次
0681a07: 錄目終次應感。
0681a08: 大周刊定眾經目錄十五卷　【瑟】【吹】
0681a09: 續大唐內典錄
0681a10: 右釋智昇撰序經目。續麟德至開元所譯。
0681a11: 古今譯經圖紀四卷
0681a12: 右唐釋靖邁撰。序次逐代譯人事。并所
0681a13: 譯經律論目。
0681a14: 續古今譯經圖紀
0681a15: 右釋智昇撰。慈恩寺翻經院圖畫古人傳
0681b01: 譯緇素。三藏邁公撰題。後有藻繪而無題
0681b02: 記。今續之。并序譯人事并所譯經目。
0681b03: 開元釋教錄二十卷　【笙】【階】
0681b04: 右釋智昇撰。前十卷總序歷代所譯經律
0681b05: 論目。後十卷分大小經論集有譯無譯。
0681b06: 闕本疑偽。別生異名重載。亦有增拾遺。
0681b07: 一切經音義二十五卷　【納】【轉】
0681b08: 右貞觀沙門玄應撰。逐經音釋并唐梵字
0681b09: 義。
0681b10: 華嚴經音義二卷
0681b11: 右唐沙門慧宛述。
0681b12: 西域記十二卷　【疑】【星】
0681b13: 右唐奘法師譯沙門辯機撰。敘西域諸國
0681b14: 風土城邑興廢佛法遺。
0681b15: 集古今佛道論四卷
0682a01: 右西明寺釋氏撰。敘歷代僧與道士對辯
0682a02: 勝負。
0682a03: 續古今佛道論
0682a04: 右敘佛法初來道士比較勝負事。
0682a05: 傳法記　【右】
0682a06: 右敘佛法初來道士比較及孫權等試驗
0682a07: 事。
0682a08: 集神州三寶感通錄三卷
0682a09: 右道宣律師撰。一述見諸天問答教戒
0682a10: 律事。二述歷代瑞像。三初述聖寺。次述聖
0682a11: 教。末述神僧事。
0682a12: 集沙門不拜俗事六卷
0682a13: 右沙門彥琮纂。序晉至唐奉議書詔不拜
0682a14: 俗事。
0682a15: 三藏法師傳十卷　【通】
0682b01: 右敘玄奘法師取經事。
0682b02: 求法高僧傳二卷　【廣】【內】
0682b03: 右唐沙門義淨自西國還。在南海室利弗
0682b04: 逝國撰。寄歸。敘中國及交州新羅往天竺
0682b05: 求法僧。大抵多病難。及住不迴者。及那爛
0682b06: 陀寺圖。
0682b07: 高僧傳十四卷
0682b08: 右梁僧慧皎撰。一譯經。二義解。三神異。四
0682b09: 習禪。五明律。六亡身。七誦經。八興福。九經
0682b10: 師。十導師。論稱昔高僧本以八科成傳。今
0682b11: 以經導雖末而悟俗可崇。故加二條足成
0682b12: 十數。
0682b13: 法顯傳
0682b14: 右法顯自述往來天竺取經等事。
0682b15: 續高僧傳三十卷　【左】【明】
0683a01: 右唐釋道宣撰。十例。一譯經。二解義。三習
0683a02: 禪。四明律。五護法。六感通。七遺身。八讀誦。
0683a03: 九興福。十雜科。又曰聲德傳稱。凡此十條
0683a04: 世罕兼美。今就其尤最者隨篇擬論。
0683a05: 辯正論八卷　【既】
0683a06: 右唐釋法琳撰。陳子良序并注。以道士李
0683a07: 卿劉進喜等謗法乃作此論。三教治道
0683a08: 一。十代奉佛二。佛道先後三。釋李師資四。
0683a09: 十喻五。九箴六氣為道本七。信毀交報八。
0683a10: 品藻眾書九。出道偽繆十。歷世相承十一。
0683a11: 歸心有地十二。
0683a12: 破邪論二卷
0683a13: 右唐釋法琳撰。難傳奕所陳毀佛法事。上
0683a14: 皇太子并秦王。各有啟冠篇首。
0683a15: 十門辯惑論三卷　【集】
0683b01: 右唐大慈寺釋復禮。答太子文學權無二
0683b02: 釋典稽疑十門。一通力上感。二應形俯化。
0683b03: 三淨穢二別四迷悟見殊。五顯實得記。六
0683b04: 反經讚道。七觀業救捨。八隨教抑揚。九化
0683b05: 佛隱顯。十聖王興替。
0683b06: 甄正論三卷
0683b07: 右僧立薿撰。辯靈寶化胡等經虛偽。
0683b08: 弘明集十四卷　【墳】
0683b09: 右梁僧祐集并序。集古今僧俗衛法諸文。
0683b10: 及製述於佛有益者。以類編次。
0683b11: 廣弘明集三十卷　【典】【群】
0683b12: 右唐釋道宣集。一歸正。二辯惑。三佛德。四
0683b13: 法義。五僧行。六慈濟止殺。七戒功八啟福
0683b14: 悔罪。九統歸賦論詩讚。凡九篇。
0683b15: 南海寄歸內法傳四卷　【英】
0684a01: 右唐三藏義淨撰。用西域所見僧律儀。依
0684a02: 根本律集四十章。以證東土違失。
0684a03: 比丘尼傳四卷
0684a04: 右梁釋寶唱撰傳。自晉升平訖梁天監。凡
0684a05: 六十五人。
0684a06: 集諸經禮懺儀二卷
0684a07: 右唐釋智昇撰。集諸經禮佛讚偈懺罪儀
0684a08: 法願生淨土。上卷末云。故信行禪師依經
0684a09: 自行此法。以世無正文。故集此書。下卷錄
0684a10: 比丘善導等所集。願生淨土讚偈等。
0684a11: 說罪要行法
0684a12: 右三藏義淨撰。半月月盡。憶所犯罪。說罪
0684a13: 自懺。
0684a14: 受用三水要行法
0684a15: 右三藏義淨撰。依聖教及西土現所行律。
0684b01: 為此方之式。
0684b02: 護命放生軌儀法
0684b03: 右三藏義淨撰。述濾水得虫放生器并法。
0684b04: 大方廣佛華嚴經四十卷　【杜】字至【】字
0684b05: 杜此下貞元譯右南天竺烏茶國王手
0684b06: 自書寫。華嚴經百千偈中善財童子參五
0684b07: 十五聖者。入不思議解脫境界。普賢行願
0684b08: 品。并書來進唐德宗。貞元中詔三藏般若
0684b09: 譯成四十卷。即是實難陀所譯。第六十
0684b10: 一卷。至八十卷入法界品同本。而貞元本
0684b11: 文廣事詳。幾增一倍。若普眼長者甘露火
0684b12: 王妙德圓滿主林神最寂靜婆羅門等法
0684b13: 門奇特。多舊所未出。又實本第八十卷。
0684b14: 未有流通分。而貞元本末卷之首。爾時普
0684b15: 賢稱讚如來勝功德已巳。乃是聯環第八十
0685a01: 卷末。前偈次說十大願王。卷末列眾部信
0685a02: 受奉行。即本末具備。方見前八十卷末品
0685a03: 來文未足。
0685a04: 守護國界陀羅尼經十卷　【漆】
0685a05: 右佛於菩提樹下與大菩薩八萬四千及
0685a06: 諸天人等。說此守護國界陀羅尼。有三十
0685a07: 二修陀羅尼法。十六種如來大悲。三十二
0685a08: 種如來甚深事業。種種莊嚴法門。持誦儀
0685a09: 軌等。第十卷末阿闍世王問人命終墮惡
0685a10: 道。或生人天。云何得知誰人曾見。佛說當
0685a11: 墮地獄者有十五種相。生餓鬼者有八種
0685a12: 相。生畜生者有五種相。當生人天者各有
0685a13: 十相。詳如本經。教誡切至。
0685a14: 大集大虛空藏菩薩所問經八卷　【書】
0685a15: 右貞元中不空譯。與大集經中虛空藏菩
0685b01: 薩品本同譯別。文理互有詳略。
0685b02: 大密嚴經三卷
0685b03: 右不空譯。與墨字函經同本異譯。
0685b04: 大理趣六波羅蜜多經十卷　【壁璧】
0685b05: 右慈氏菩薩問甚深般若波羅蜜多大
0685b06: 功德無盡法門不可思議。佛說三寶功德
0685b07: 六波羅蜜廣大微妙法門。說逐品法門時
0685b08: 各有無量菩薩得無生忍。數十萬眾生發
0685b09: 菩提心。經末讚說此經廣大殊勝功德。
0685b10: 十地經九卷
0685b11: 右貞元中尸羅達摩譯。與華嚴十地品本
0685b12: 同。經初云薄伽梵成道未久。第二七日住
0685b13: 他化自在天王宮。與異類佛剎來集菩薩
0685b14: 眾金剛藏菩薩。說十地品。餘文或有小異
0685b15: 處。
0686a01: 大寶廣博樓閣善住祕密陀羅尼經三卷　【府】
0686a02: 右與悲字函經本同譯別。
0686a03: 大雲輪請雨經二卷
0686a04: 右與大字函經本同譯別。
0686a05: 大孔雀明王經三卷
0686a06: 右與男字函經本同譯別。
0686a07: 慈氏菩薩緣生稻稈喻經
0686a08: 右與傷字函經本同譯別已巳上並不空譯。
0686a09: 瑜伽金剛性海曼殊室利千臂千大教王
0686a10: 經十卷　【羅】
0686a11: 右瑜伽金剛五頂五智尊。千手千。中
0686a12: 千佛文殊祕密菩提。三摩地。一切如來大
0686a13: 教王。入佛心三密。三十支智鏡性海。具足
0686a14: 一切法。入毗盧遮那灌頂法門。五智五頂。
0686a15: 五如來解脫門。一切諸佛菩提根本。文殊
0686b01: 無盡甚深十大願。十六大士。十大菩薩行
0686b02: 願功德。持誦修證法門。
0686b03: 大本生心地觀經八卷　【將】
0686b04: 右佛在耆闍崛山。與三萬二千阿羅漢。八
0686b05: 萬四千一生補處菩薩。八部眷屬。百千萬
0686b06: 億圍繞供養。佛放大光明照十方界。時次
0686b07: 補彌勒大菩薩師子吼說偈讚佛。願為演
0686b08: 說心地觀門大妙法。引導眾生令入佛
0686b09: 智。文殊彌勒諸大菩薩。與佛問答微妙法
0686b10: 義。佛說有四恩德不可得報。一父母恩若
0686b11: 時割自身肉以養父母未能報恩。應勤孝
0686b12: 養。若人供佛福等無異。二者眾生以其多
0686b13: 生互為父母。故於一切時亦有大恩舊恩
0686b14: 未報宜互饒益。三者國王恩。護持眾生使
0686b15: 安樂故。四者。三寶恩。利樂眾生。不可思議
0687a01: 故。佛法僧寶功德。名真福田。復說三者。何
0687a02: 故名寶。詳如本經已巳上第二卷次說持戒懺悔。
0687a03: 及三身功德法寶利益第三卷次比較出家
0687a04: 在家功德過患第四卷佛言。出家比丘常當
0687a05: 晝夜如是觀察。我得人身諸根具足。從何
0687a06: 處沒。來生此間。於三界中。當生何處於四
0687a07: 大洲六道之中。受生何道。以何因緣。免八
0687a08: 難身。莊嚴劫千佛已涅槃。星宿劫千佛未
0687a09: 出現。住賢劫幾佛涅槃。幾佛未出。何時彌
0687a10: 勒下生人間。今我身中有何善業。戒定慧
0687a11: 學。當有何德。過去佛皆已巳不遇。未來佛得
0687a12: 見不耶現在凡夫地三毒煩惱。何者最重
0687a13: 一生已巳來。造何罪業。種何善根。我此身命
0687a14: 能得幾時。是日已巳過命隨減少。猶如牽羊
0687a15: 詣彼屠所。漸漸近死何所逃避。身壞命終
0687b01: 當生何處。三惡道苦如何脫免勿貪世間
0687b02: 受五欲樂。精勤修習如救頭然。懺悔先罪
0687b03: 調伏其心。名真出家。披福田衣不貪知足。
0687b04: 常行乞食醫藥知足。住阿蘭若離喧攝心。
0687b05: 如是四無垢性甚深法門。各各有十種功
0687b06: 德。受持讀習解說書寫。現世獲大福智。命
0687b07: 終必生知足天宮。奉覲彌勒。若願生十方
0687b08: 佛土。隨願見佛第五卷離世間品。說住阿蘭
0687b09: 若處功德利益。猒身品說有漏身三十七
0687b10: 種不淨穢惡不堅牢過患第六卷波羅蜜品
0687b11: 說十波羅蜜。乃至八萬四千波羅蜜法。觀
0687b12: 心品文殊問佛。云何為心地大妙智印。佛
0687b13: 告文殊。勝祕密心地法門。名一切凡夫入
0687b14: 如來地。頓悟法門。名一切菩薩趣大菩提
0687b15: 真實正路。名三世諸佛自受法樂微妙寶
0688a01: 宮。名一切饒益有情無盡法藏能引諸菩
0688a02: 薩眾到自在智處。是最勝法幢。是大師子
0688a03: 吼。三界之中以心為王。能觀心者究竟解
0688a04: 脫。不能觀者究竟沉淪。眾生之心猶如大
0688a05: 地。五榖五果從大地生如是心法。生世世
0688a06: 善惡五趣有學無學獨覺菩薩。及於如來
0688a07: 三界唯心。心名為地。一切凡夫親近善友。
0688a08: 聞心地法如理修行。速圓眾行疾得菩提。
0688a09: 文殊白佛。心法本無不染塵穢。云何心法
0688a10: 染貪瞋癡。過去已滅。未來未至。見在之心
0688a11: 不住內外中間。都不可得。本無形相。無有
0688a12: 住處。一切如來尚不見心。何況餘人。佛答
0688a13: 微妙。廣如本經。文殊白佛。凡夫初心依何
0688a14: 等處觀何等相。佛言。凡夫所觀菩提心相。
0688a15: 猶如清淨圓滿月輪。於臆上明朗而住。
0688b01: 五十由旬無垢明淨。內外澄澈最極清淨。
0688b02: 月即是心。心即是月。塵翳無染妄想不生。
0688b03: 能令眾生身心清淨。堅固不退。有加持真
0688b04: 言印法等說逐品法門。時新發意菩薩人
0688b05: 天婆羅門海眾發菩提心。得法眼淨。住不
0688b06: 退轉。乃至十地妙覺者。四萬八萬四千。以
0688b07: 至阿僧祇不可說一切有情等。皆當得菩
0688b08: 提佛說此經。利益安樂一切眾生。凡夫身
0688b09: 便入佛地。信解此經一四句偈。其福不可
0688b10: 限量。勝以恒河沙大千世界滿中七寶供
0688b11: 養十方諸佛菩薩精舍寶塔等。十六分不
0688b12: 及一。
0688b13: 大方廣入法界品四十二字觀　【相】
0688b14: 右譯翻梵字并出觀法。
0688b15: 護國仁王般若經二卷
0689a01: 右與羽字函經同本。
0689a02: 七俱佛母準提陀羅尼經
0689a03: 右說持誦功德儀範。
0689a04: 大聖文殊師利菩薩莊嚴經三卷
0689a05: 右與鳥字函文殊受記經同本異譯。
0689a06: 普光明大隨求陀羅尼經二卷
0689a07: 右說持誦寫戴有種種殊勝功德。
0689a08: 熾盛光佛頂銷災陀羅尼經
0689a09: 右佛說除一切災難法。能成就入萬種吉
0689a10: 祥事。能除滅八萬種不吉祥事。
0689a11: 金剛頂瑜伽真實大教王經三卷　【路】
0689a12: 右說持誦印。求願降伏等法。
0689a13: 一字奇特佛頂經三卷
0689a14: 右說持誦有種種殊勝功德。
0689a15: 文殊所說宿曜經二卷
0689b01: 右說日月五星二十七宿唐二十八十二宮分。
0689b02: 年月日時所主吉凶諸法。
0689b03: 菩提道場所說一字頂輪王經五卷　【俠】
0689b04: 呵唎哆羅陀羅尼阿嚕力經
0689b05: 大威力烏芻瑟摩明王經二卷
0689b06: 右三經。皆說持誦祈有大應驗種種法
0689b07: 門。
0689b08: 一髻尊陀羅尼經　【槐】
0689b09: 右觀世音說陀羅尼。利益眾生。結界建壇。
0689b10: 持誦護摩。種種祈願。降伏息災成就諸法。
0689b11: 末利支提婆華鬘經
0689b12: 右佛說末利支天常在日前行。日不見彼。
0689b13: 彼能見日。王難賊難。行路曠野。晝夜水火
0689b14: 鬼難毒難中救護眾生。印壇持誦滿種種
0689b15: 願。鬼蠱虫蛇種種瘡病解厄求財。除睡縛
0690a01: 賊等法。
0690a02: 大方廣曼殊室利經
0690a03: 右說持畫像印壇祈願等法。
0690a04: 般若心經
0690a05: 普智藏般若波羅蜜多心經
0690a06: 右即是般若心經。與什法師奘法師譯。小
0690a07: 有增多。
0690a08: 雨寶陀羅尼經
0690a09: 右妙月長者。多眷屬少資財。又多疾病。告
0690a10: 佛。佛為說此經令滿所願。
0690a11: 摩利支天經
0690a12: 右與才字函經本同譯別。
0690a13: 文殊問字母毋經
0690a14: 右佛答文殊問一切諸法入於字母。及陀
0690a15: 羅尼字法。
0690b01: 瑜伽念珠經
0690b02: 右金剛手菩薩說珠表勝果。中間滿為斷
0690b03: 漏。線貫串表觀音。母毋珠表無量壽。不可驀
0690b04: 越過。校量木鐵水晶菩提子等得福之量。
0690b05: 木經
0690b06: 右國王問國貧民困不得安臥。求佛法要。
0690b07: 佛說木子持誦法。莎斗比丘。誦三寶名
0690b08: 滿十歲得斯陀含果。今在普香世界作辟
0690b09: 支佛。
0690b10: 大吉祥天女經
0690b11: 右受持名號。除一切怖畏。逼惱貧窮災橫
0690b12: 等。有一百八名。
0690b13: 出生無邊門陀羅尼經
0690b14: 右佛召集十方諸大菩薩。說此陀羅尼持
0690b15: 誦有殊勝功德。
0691a01: 觀自在說普賢陀羅尼經
0691a02: 右說持誦祈願殊勝種種功德。
0691a03: 八大菩薩曼茶羅經
0691a04: 右佛說。有八曼茶羅。是觀音慈氏虛空藏
0691a05: 普賢金剛手文殊除蓋障地藏。甚深法要
0691a06: 依法建立。一者十惡五逆謗方等罪皆
0691a07: 悉消滅。一切所求善利勝願皆得成就。
0691a08: 除一切疾病陀羅尼經
0691a09: 右佛說陀羅尼。除宿食不消。霍亂風黃。痰
0691a10: 痔淋瀝上氣。嗽瘧寒熱頭痛著鬼。悉
0691a11: 得除差。
0691a12: 能淨一切眼疾病陀羅尼經
0691a13: 右佛說此陀羅尼。令眼無垢翳一切疾病。
0691a14: 毗沙門天王經
0691a15: 右毗沙門天王白佛。我願利樂諸有情等。
0691b01: 豐饒財寶護持國界。此陀羅尼。如摩尼寶
0691b02: 能滿眾願。說持誦祈願種種勝妙功德法。
0691b03: 救拔焰口餓鬼陀羅尼經
0691b04: 右與羔字函面然經同本異譯。
0691b05: 仁王般若念誦法經
0691b06: 右佛說仁王般若道場儀軌十法。
0691b07: 瑜伽翳迦一字頂輪王瑜伽經
0691b08: 右說建道場持誦儀軌功德。
0691b09: 迴向輪經
0691b10: 右佛說持誦此密言一。得百梵福。夢常
0691b11: 見佛。諸罪消滅。
0691b12: 十力經
0691b13: 右說佛具十種大智力。故得名如來。
0691b14: 金輪正念誦法
0691b15: 右諸佛頂經中。廣說供養持誦儀軌。今但
0692a01: 晨暮修行要略之法。
0692a02: 華嚴長者問佛那羅延力經
0692a03: 右較量牛象師子等力。各各十倍增勝。唯
0692a04: 佛一一節中皆具八萬四千六百六十三
0692a05: 種那羅延力。
0692a06: 金剛頂瑜伽深密門
0692a07: 右說持誦種種深妙儀軌法。
0692a08: 十一面觀自在菩薩心蜜言念誦儀軌三卷
0692a09: 　【卿】
0692a10: 右說持壇印畫像供養祈願種種法門。
0692a11: 菩提場莊嚴陀羅尼經
0692a12: 葉衣觀自在菩薩經
0692a13: 右皆說持誦祈願種種法。
0692a14: 一切如來金剛壽命陀羅尼經
0692a15: 右佛說此。為令眾生壽命色力皆得成
0692b01: 就。無死夭怖。
0692b02: 穰麌梨童女經
0692b03: 右能除世間一切諸毒。毒虫毒蛇毒藥。
0692b04: 毒蠱毒。魅毒皆不能害。
0692b05: 一切如來心祕密全身舍利寶篋印陀羅尼
0692b06: 經
0692b07: 右與兵字函經同本。
0692b08: 大方廣如來藏經
0692b09: 右與過字函經本同。
0692b10: 金剛恐怖集會方廣軌儀經
0692b11: 右說持誦祈願勝妙功德法門。
0692b12: 金剛頂瑜伽經十八會指歸
0692b13: 右說金剛頂瑜伽十八會修持法要。
0692b14: 大吉祥天女十二名號經
0692b15: 右說持誦天女名號功德。
0693a01: 穢金剛法禁百變經
0693a02: 穢金剛陀羅尼法術靈要門
0693a03: 右說持誦此能除一切病苦。除遣一切
0693a04: 鬼祟邪魅。救度眾生。滿一切願。降伏一切
0693a05: 凶惡鬼神。除伏連虫獸等。皆不能為害。有
0693a06: 結印服符等法。
0693a07: 曼殊師利童子五字法
0693a08: 金剛頂瑜伽經
0693a09: 觀自在菩薩如意輪瑜伽經
0693a10: 右並說持誦祈願等法。
0693a11: 千手千眼廣大圓滿無礙　【戶】
0693a12: 右與潔字函伽梵達磨所譯文別。
0693a13: 千手千眼根本真言
0693a14: 右與前不全同。亦有略注說法義處。
0693a15: 仁王般若陀羅尼釋
0693b01: 右略解本經。
0693b02: 訶利帝母真言法
0693b03: 右說治病滿願保胎求男女等法。
0693b04: 不動使者陀羅尼祕密法
0693b05: 金剛頂經瑜伽修習毗盧遮那三摩地法
0693b06: 大樂金剛不空真實三摩耶法
0693b07: 大日月經略攝念誦修行法
0693b08: 金剛頂修行法
0693b09: 大毗盧遮那成佛神變行法
0693b10: 速疾立驗魔醯首羅尾奢法
0693b11: 金剛頂降三世大儀軌
0693b12: 金剛瑜伽文殊菩薩法
0693b13: 金剛頂瑜伽觀自在修行儀軌
0693b14: 仁王般若念誦法
0693b15: 右十一儀軌。各說持誦殊勝功德。壇印供
0694a01: 養攝召降伏種種祈願隨意成就法。
0694a02: 佛為優填王說王法政論經
0694a03: 右與壁字函王法正理論本同。
0694a04: 金剛瑜伽中發菩提心論
0694a05: 右大廣智說修瑜伽人身。雖人身心同佛
0694a06: 心。以祕密加持頓同諸佛。華嚴經云。無一
0694a07: 眾生而不具有如來智慧。但以妄想顛倒
0694a08: 執著。而不證得。若離妄想。一切智自然智
0694a09: 無礙智則得現前。知一切眾生究竟成佛。
0694a10: 又云信解清淨心。自悟不由他。具足同如
0694a11: 來。則超凡夫位。入佛所行處。生在如來家
0694a12: 令修行者觀照本心。湛然清淨猶滿月
0694a13: 虛空。皎潔分明。合普賢之心。速具一切智。
0694a14: 金剛童子菩薩成就儀軌經三卷　【封】
0694a15: 毗盧遮那佛灌頂真言
0694b01: 文殊菩薩根本大教王金翅鳥經
0694b02: 觀自在修多羅瑜伽念誦法
0694b03: 右四經各說持誦祈願種種法門。
0694b04: 大藥叉女愛子成就法經
0694b05: 右神名歡喜母。是婆多大藥叉將之女。娉
0694b06: 散脂大將生五百子。有五千眷屬。常在支
0694b07: 那國。護持世界。此經說持誦供養功德種
0694b08: 種祈願法門。佛付囑令勤守護眾生。以至
0694b09: 法滅。
0694b10: 大樂金剛不空理趣釋
0694b11: 陀羅尼門諸部要目
0694b12: 右略說瑜伽經都十萬偈。有十八會。經說
0694b13: 五部。中方佛部。毗盧遮那為部主。東方金
0694b14: 剛部。阿佛為部主。南方寶部。寶生佛為
0694b15: 部主西方蓮華部。阿彌陀佛為部主。北方
0695a01: 羯磨部。不空成就佛為部主。五部主各有
0695a02: 四菩薩為眷屬。四部前右左背而安列外
0695a03: 四部。四門索鈴。四方十六大菩薩。六
0695a04: 曼茶羅。二十五種爐護摩等。法事要目。
0695a05: 般若理趣不空三昧真實菩薩十七聖大曼
0695a06: 茶羅義述
0695a07: 右略舉十七清淨三摩地成證法門。
0695a08: 大緣生論
0695a09: 右詳解十二緣生法門。
0695a10: 三十五佛名禮懺文
0695a11: 右本出烏波離所問經。能淨業障重罪。現
0695a12: 生所求禪定解脫皆得滿足。五天竺國修
0695a13: 大人。六時禮懺不闕。功德廣大不能盡
0695a14: 錄。
0695a15: 阿如來念誦供養法
0695b01: 金剛壽命陀羅尼念誦法
0695b02: 聖閻曼德迦威怒王神驗法
0695b03: 觀自在如意輪念誦儀
0695b04: 普賢金剛薩埵念誦儀
0695b05: 不動尊威怒王使者念誦法
0695b06: 大聖天歡喜雙身夜迦法
0695b07: 觀自在大悲法門
0695b08: 金剛頂瑜伽分別聖位修證法門
0695b09: 右九經各各說持誦供養印壇祈願種種
0695b10: 祕妙法門。
0695b11: 五字陀羅尼頌
0695b12: 金剛頂超勝三界經
0695b13: 金剛頂經文殊菩薩法一品
0695b14: 右並說文殊五字功德殊勝法門。
0695b15: 文殊讚佛禮
0696a01: 右文殊四十禮讚佛功德。
0696a02: 金剛頂瑜伽三十七禮
0696a03: 右禮五佛諸大菩薩名號。出生功德滅罪
0696a04: 法。
0696a05: 百千頌大集經地藏菩薩請問法身讚
0696a06: 右說法身法界菩提涅槃二十地二覺
0696a07: 功德。
0696a08: 普賢菩薩行願讚
0696a09: 右是普賢行願品略偈首尾不具。經後有
0696a10: 速疾滿普賢行願陀羅尼。云日誦普賢行
0696a11: 願。後誦此真言一。普賢行願悉皆圓滿。
0696a12: 速得三昧現前。福慧二嚴速疾成就。
0696a13: 受菩提心戒儀
0696a14: 右說最上受戒懺悔法。
0696a15: 大虛空藏菩薩念誦法
0696b01: 金剛頂勝初瑜伽念誦法
0696b02: 瑜伽蓮華部念誦法
0696b03: 成就妙法蓮華觀智儀軌
0696b04: 仁王般若儀軌
0696b05: 甘露軍茶利念誦儀軌
0696b06: 一字頂輪王念誦儀
0696b07: 大孔雀明王畫像儀軌
0696b08: 大樂金剛薩埵修行儀軌
0696b09: 無量壽修行供養儀軌
0696b10: 佛頂尊勝陀羅尼念誦儀軌
0696b11: 金剛手光明灌頂儀軌
0696b12: 金剛頂蓮華部心念儀軌
0696b13: 觀自在心真言觀行軌儀
0696b14: 金剛頂略出念誦儀
0696b15: 金剛頂經一字頂輪王一切時處念誦儀
0697a01: 他化自在天理趣會普賢儀軌
0697a02: 大威怒烏芻磨儀軌
0697a03: 右十八念誦儀軌並不空出。各各說持誦
0697a04: 本經修行儀軌。
0697a05: 金剛王菩薩祕密念誦儀軌
0697a06: 右不空譯。初云。我今愍念一切求等覺者。
0697a07: 不知此祕密瑜伽速成佛法。於三大阿僧
0697a08: 祇忍諸苦行不至菩提。故於金剛頂百千
0697a09: 頌中。略說毗盧遮那如來自性成就法身。
0697a10: 金剛界大圓鏡智流出他受用異名金剛
0697a11: 王菩薩念誦儀軌。以三密修行大印等。令
0697a12: 真言行菩薩速證等覺之位。
0697a13: 金剛頂瑜伽五祕密修行念誦儀軌
0697a14: 右說金剛頂經百千頌。十八會瑜伽演頓
0697a15: 證如來內功德祕要。若不五部五密曼茶
0697b01: 羅加持。自有漏三業身能度無邊有情。無
0697b02: 有是處。以祕密加持威德力故。於須頃
0697b03: 當證無量三昧。得一大阿僧祇劫所集福
0697b04: 慧。則為生在佛家。從佛口生。從法化生。受
0697b05: 得廣大甚深不思議法。超越二十地修
0697b06: 持法門。詳如本經。
0697b07: 金剛頂瑜伽護摩儀軌
0697b08: 右廣說護持多種。如大瑜伽經。今略說五
0697b09: 種。謂息災。增益。降伏。勾召。敬愛。護摩爐形
0697b10: 量方圓。大小深闊。畫五部壇位。各有種種
0697b11: 法相。面向方位。加持時分建壇擇地。供養
0697b12: 印法各差別。此三世佛祕密法門。皆須
0697b13: 精曉勤敬修習。無不成就。
0697b14: 修習般若波羅蜜菩薩觀行念誦儀
0697b15: 右初頌云。運心法界。一切佛剎海。廣多
0698a01: 供養具。宮殿眾樓閣。種種寶莊嚴滿虛
0698a02: 空界。如空剎土爾。如剎佛亦然。如佛法亦
0698a03: 爾。如法供養然。一切皆無量。十方無邊剎。
0698a04: 敬禮諸如來。入般若甚深。體性三摩地。現
0698a05: 大月輪。量同法界。光明普照。寂然清涼。悲
0698a06: 愍有情。三界熾然。如一子想。未度者度。未
0698a07: 安者安。未涅槃者。令得涅槃。種種加持法
0698a08: 門。有大殊勝功德。
0698a09: 結集正教住持遺法儀六卷　【給】
0698a10: 右尊者羅羅記。沙門道宣譯初序結集
0698a11: 儀式。二序天人偈頌。三序結集付囑相篇。
0698a12: 大迦葉問。阿難答。諸經首尾當安何語。八
0698a13: 部列眾先後。次敘分布舍利牙印。爪髮衣
0698a14: 。杖錫坐具。金瓶付囑安布置何處。住持
0698a15: 遺法利樂眾生。過去諸佛。傳付法衣剃刀
0698b01: 經函寶塔等。斷著毛羽衣。斷用寶。斷食
0698b02: 肉等。二十九緣。
0698b03: 食施獲五福報經
0698b04: 施餓鬼食經
0698b05: 金剛壽命陀羅尼經
0698b06: 右三經與開元錄經本同。
0698b07: 瑜伽金剛頂注釋字母毋品
0698b08: 右略解一切法不生。名義性相等皆不可
0698b09: 得。
0698b10: 大藏聖教法寶標目卷第九
0698b11: 音釋
0698b12: 緇莊持切黑也。繪黃外切畫也。薿言紀切。稈古旱切木莖也。
0698b13: 胡慣切木名也。痰痰徒甘切於禁切。淋淋力尋切郎擊切。穰
0698b14: 麌穰汝陽切麌元俱切。
