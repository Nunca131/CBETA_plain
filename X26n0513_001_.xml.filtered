0132a01: 
0132a02: No. 513-A
0132a03:  鍥仁王般若經合疏敘
0132a04: 
0132a05: 仁王般若疏。安史之亂。橫罹兵燹。中原絕其傳。至宋
0132a06: 初。四明祖師。多方求之。卒不克獲。嘗傳于吾扶桑。師
0132a07: 授相傳。而講究亦聞。豈此疏與吾特有因緣邪。將
0132a08: 吾之士。信道之篤。守而弗失歟。然經疏各行。艱乎
0132a09: 尋對。且亥豕相望。句讀難分。邇世以來。疏本僅傳。而
0132a10: 講究稍。想非斯之故歟。余嘗竊欲分會校訂。以便
0132a11: 學者。而事緣為阻。未酬素志。頃日劂生持一方冊。題
0132a12: 曰仁王般若合疏者。來請余弁言焉。余取覽之。則閩
0132a13: 為霖霈公之所合。而訂正稍精。嗚呼余嘗所欲為而
0132a14: 未果者。況經先達之表章。豈惜鄙辭而不表隨喜之
0132a15: 忱哉。於是乎書。
0132a16: 元祿壬午春二月下浣　天台山亮潤大雲序
0132a17: 
0132a18: 
0132a19: 
0132a20: 
0132a21: 
0132a22: 
0132a23: 
0132a24: 
0132b01: 
0132b02: 
0132b03: 
0132b04: 
0132b05: No. 513-B
0132b06:  合刻仁王護國般若經疏序
0132b07: 
0132b08: 昔天台智者大師廣說諸疏皆已巳廣行震旦獨仁王
0132b09: 一疏流落海外凡數百載至宋藉賈客之力始還本
0132b10: 土亦弗克大行于世僅祕之龍藏而已巳近因　國運
0132b11: 式微災變迭至本炤上人深抱杞人之憂乃鏤仁王
0132b12: 經板印行普勸持誦繼而為霖上人又謂經義幽遠
0132b13: 非疏莫通乃取天台舊疏合之夫此疏傳自陳隋已巳
0132b14: 千有餘載而若存若亡不能大顯于世雖老師宿學
0132b15: 鮮有得一見之者今二子乃能舉行於四海鼎沸蒼
0132b16: 生塗炭之秋是知此疏與末劫眾生有大因緣故龍
0132b17: 天借其力以流通之歟但願人人因疏而通經因經
0132b18: 而達理則般若神力靡所不破亦靡所不護而佛果
0132b20: 循環天之所命閉門誦經前人敗德今又何取於此
0132b21: 余謂治亂固繇天命天命實本人心故人心者治亂
0132b22: 之源也非獨釋氏侈談此旨即遠稽儒典若大易若
0132b23: 洪範亦備載之豈可盡委之天命而無造命之術哉
0132b24: 誠能深味此經之旨則造命無遺術矣知命君子請
0132c01: 於茲三致意焉。
0132c02: 
0132c03: 崇禎甲申年孟夏下澣鼓山嗣祖沙門
0132c04: 　　元賢題于寶善丈室
0132c05: 
0132c06: 
0132c07: 
0132c08: 
0132c09: No. 513-C
0132c10:  仁王護國般若經疏序
0132c11: 
0132c12: 朝請郎飛騎尉賜緋魚袋　晁說之　撰
0132c13: 陳隋間天台智者遠稟龍樹立一大教九傳而至荊
0132c14: 谿荊谿後又九傳而至新羅法融法融傳理應應傳
0132c15: 瑛純皆新羅人以故此教播於日本而海外盛矣屬
0132c17: 其存也然杲日將出而曉霞先昇真人應運而文明
0132c18: 自見我有宋之初此教乃漸航海入吳越今世所傳
0132c19: 三大部之類是也然尚有留而不至與夫至而非其
0132c20: 本真者仁王經疏先至有二本眾咸斥其偽昔法智
0132c21: 既納日本信禪師所寄辟支佛髮答其所問二十義
0132c22: 乃求其所謂仁王經疏信即授諸海舶無何中流大
0132c23: 風驚濤舶人念無以息龍鼉之怒遽投斯疏以慰安
0132c24: 之法智乃求強記者二僧詣信使讀誦以歸不幸二
0133a01: 僧死于日本至元豐初海賈乃持今仁王疏三卷來
0133a02: 四明於是老僧如恂因緣得之其文顯而旨微言約
0133a03: 而意廣以秦譯為本義勢似觀心論疏實章安所記
0133a04: 智者之說也恂道孤而寡偶學古而難知食貧而力
0133a05: 不足無以為此經毫髮之重每指而嘆曰其來晚學
0133a06: 而艱如此寧封野馬而飽蠹魚不能下几案以視人
0133a07: 嗚呼此疏曾不得輩行於三大部中而匿光痊彩猶
0133a08: 若海外之遠歟恂今年七十有六歲乃一日抱之而
0133a09: 泣曰殆將與吾俱滅邪吾前日之志非也遇嵩山晁
0133a10: 說之曰曷不為我序而流通之說之自顧何足以與
0133a11: 此亦嘗有言曰智者若生齊梁之前則達磨不復西
0133a12: 來矣盡法性為止觀而源流釋迦之道囊橐達磨之
0133a13: 旨今方盛於越中異日會當周於天下豈獨是書之
0133a14: 不可掩哉顧予老不及見之為恨姑序其所自云爾。
0133a15: 政和二年壬辰四月癸卯序
0133a16: 
0133a17: 
0133a18: 
0133a20: 卷之上序凡例科
0133a21: 序品第一
0133a22: 卷之中
0133a23: 觀空品第二菩薩教化品第三
0133a24: 卷之下
0133b01: 菩薩教化品之餘二諦品第四
0133b02: 護國品第五散華品第六
0133b03: 受持品第七囑累品第八
0133b04: 仁王般若經合疏目次終
0133b05: 
0133b06: 
0133b07: 
0133b08: 合仁王經疏凡例
0133b09: 一經疏異帙者古制也以割裂聖經恐簡褻故然而
0133b10: 猶割裂者有二意一異帙者封閉藏中能探討者
0133b11: 有幾人今合為一帙使窮陬僻壤皆得見故二異
0133b12: 帙者經疏不相聯屬非宿學未易尋繹今合為一
0133b13: 帙使讀者繇科以入經繇經以入疏繇疏以會理
0133b14: 綱目整齊絡調鬯雖蒙學之士亦可流問源
0133b15: 也是則功大而過小故合之。
0133b16: 一疏中諸科或有標而無結或有結而無標者良以
0133b17: 歷年既遠刊寫者脫誤今據其所當有者前後互
0133b18: 相補之。
0133b19: 一疏中或有疑誤及字畫亥豕者竊為訂正然必考
0133b20: 諸經對諸記平準諸心衡以求歸於至當之域且
0133b21: 又嘗請證諸老師宿衲不敢妄有增損云。
0133b22: 一古疏既未與經合其提經處但標某句下今既合
0133b23: 經入疏列疏於經下其某句下數字悉刪去以免
0133b24: 繁重之咎間有合若干子科於一段經文之內者
0133c01: 則姑存之以便知其斷節欲省列煩細諸科故。
0133c02: 一此疏科段雖已巳分明而科目未嘗提出且散在經
0133c03: 文之下不便檢閱今依諸疏舊例以全科總列圖
0133c04: 於前絡井然序次弗亂庶幾觀者可一覽而盡。
0133c05: 一宋紹定間有善月法師撰神寶記以通疏今疏文
0133c06: 間有肯綮難解者略引一二或記有所未詳則又
0133c07: 竊附管見并細書頂上。
0133c08: 一或問子欲弘通是經不自別出手眼而僕僕於古
0133c09: 註是引得無拾昔人糟粕乎曰不然東土釋經天
0133c10: 台為最一經栝千古遵承矧此疏失而後得其
0133c11: 得之又如此之難字字珠玉罔不可珍雖謂今人
0133c12: 未必不如古人而古人有必不可及處所以今人
0133c13: 竭盡伎倆不出古人範圍也予豈好古而病今者
0133c14: 哉亦識法者懼耳。
0133c15: 
0133c16: 
0133c17: 
0133c18: 
0133c19: 
0133c20: 
0133c21: 
0133c22: 
0133c23: 
0133c24: 
0134a01: No. 513-D
0134a02:  仁王護國般若波羅蜜經疏科
0134a03: 
0134a04: 仁王經疏科文分二
0134a05: 一經前玄義五
0134a06: 一釋名
0134a07: 二辨體
0134a08: 三明宗
0134a09: 四論用
0134a10: 五判教
0134a11: 二入文解釋三
0134a12: 一序分即序品二
0134a13: 一證信序六
0134a14: 一所聞法體
0134a15: 二能持阿難
0134a16: 三聞持和合
0134a17: 四說教之主
0134a18: 五說教之處
0134a19: 六同聞之眾二
0134a20: 一列眾三
0134a21: 一此土眾三
0134a22: 一聲聞眾二
0134a23: 一聲聞五
0134a24: 一通號
0134a25: 二列數
0134a26: 三行位
0134a27: 四歎德
0134a28: 五總結
0134a29: 二緣覺
0134a30: 二菩薩眾
0134a31: 三雜類眾二
0134a32: 一別四
0134a33: 一人二
0134a34: 一清信男
0134a35: 二清信女
0134a36: 二士
0134a37: 三天二
0134a38: 一色天
0135a01: 二欲天
0135a02: 四仁王
0135a03: 二總
0135a04: 二他方眾
0135a05: 三化眾
0135a06: 二總結
0135a07: 二發起序五
0135a08: 一佛自現瑞五
0135a09: 一護佛德
0135a10: 二現瑞時節
0135a11: 三正住十地
0135a12: 四入寂定
0135a13: 五思緣現瑞
0135a14: 二時眾生疑三
0135a15: 一明眾生疑
0135a16: 二申眾疑意
0135a17: 三問眾不
0135a18: 三覺悟如來
0135a19: 四佛昇華座
0135a20: 五大眾歡喜
0135a21: 二正說分中間六品○
0135a22: 三流通分即屬累品○
0135a23: 
0135a24: ○第二正說分四
0135a25: 一明內護前三品二
0135a26: 初略開二護
0135a27: 二問答廣釋二
0135a28: 先問
0135a29: 次答三
0135a30: 一明自利行觀空品二
0135a31: 一正釋觀空二
0135a32: 一正釋二
0135a33: 初標宗正釋二
0135a34: 初正釋二
0135a35: 一所化境
0135a36: 二能化智三
0135a37: 初約法
0135a38: 二解釋
0135a39: 三結成
0135a40: 二結行
0135a41: 二問答重釋二
0135a42: 初明三般若三
0135a43: 初實相般若二
0135a44: 先問
0135a45: 次答二
0135a46: 一明真則無化
0135a47: 二明俗則有化
0135a48: 二觀照般若二
0135a49: 先問
0135a50: 次答二
0135a51: 先略
0135a52: 次廣二
0135a53: 初正廣釋二
0135a54: 先明法空性空
0135a55: 二歷法明空二
0135a56: 先正明
0135a57: 後釋成空義二
0135a58: 初就識陰
0135a59: 次例四陰
0135a60: 二明能觀之智雙照空有二
0135a61: 先明觀照二
0135a62: 一照空二
0135a63: 一明照相
0135a64: 二明空分齊
0135a65: 二照有
0135a66: 次明得失二
0135a67: 初明邪觀
0136a01: 二明正觀二
0136a02: 一明行
0136a03: 二明位
0136a04: 三文字般若五
0136a05: 一明多佛共說
0136a06: 二舉喻
0136a07: 三格量
0136a08: 四舉況
0136a09: 五明信解相
0136a10: 二依教發觀二
0136a11: 初明邪觀
0136a12: 二明正觀二
0136a13: 初約染淨因果以明空相二
0136a14: 初明生死空二
0136a15: 初正明生死
0136a16: 二辨空所由
0136a17: 二明佛果空
0136a18: 二約無聽說以明空相
0136a19: 二總結
0136a20: 二時眾得益
0136a21: 二明利他行教化品○
0136a22: 三明二護所依二諦品○
0136a23: 二明外護即護國品○
0136a24: 三明報恩供養即散華品○
0136a25: 四明弘經相貌即受持品○
0136a26: 
0136a27: ○二明利他行教化品二
0136a28: 一發問
0136a29: 二佛答二
0136a30: 初答前二問三
0136a31: 初正答二問二
0136a32: 一正答前問兼利他三
0136a33: 初略答
0136a34: 二廣答五
0136a35: 初伏忍三
0136a36: 一十住
0136a37: 二十行
0136a38: 三十回向
0136a39: 二信忍
0136a40: 三順忍
0136a41: 四無生忍
0136a42: 五寂滅忍文四
0136a43: 初標名位
0136a44: 二辨除障
0136a45: 三約諦辨異
0136a46: 四攝化分齊二
0136a47: 初略
0136a48: 二廣後作依宗廣釋
0136a49: 三總結
0136a50: 二正答後問兼自利二
0136a51: 先問
0136a52: 後答二
0136a53: 先略
0136a54: 後廣三
0136a55: 初標
0136a56: 次釋十
0136a57: 一善覺地
0136a58: 二離達地
0136a59: 三發光地
0136a60: 四炎慧地
0136a61: 五難勝地
0136a62: 六現前地
0136a63: 七遠行地
0136a64: 八等觀地
0136a65: 九善慧地
0136a66: 十法雲地
0136a67: 後結
0136a68: 次月光偈讚○
0136a69: 後如來述成○
0136a70: 次答第三問○
0136a71: 
0136a72: ○二月光偈讚三
0136a73: 一時眾供養
0136a74: 二月光讚佛二
0137a01: 一明讚處
0137a02: 二正發言讚三
0137a03: 一總頌上義三
0137a04: 初歎別相三寶
0137a05: 二歎五忍
0137a06: 三歎一體三寶
0137a07: 二別歎十四忍五
0137a08: 初頌伏忍二
0137a09: 初頌伏忍方便二
0137a10: 先明離過
0137a11: 次明攝位
0137a12: 二頌伏忍功德二
0137a13: 初別歎三品為三輪王
0137a14: 次總歎三品二
0137a15: 初列三十心
0137a16: 次正歎功德
0137a17: 二頌信忍二
0137a18: 先頌三品三
0137a19: 一頌初地下品
0137a20: 二頌二地中品
0137a21: 三頌三地上品
0137a22: 後結歎
0137a23: 三頌順忍二
0137a24: 初正頌三
0137a25: 初四地下品
0137a26: 次五地中品
0137a27: 後六地上品
0137a28: 後總結
0137a29: 四頌無生忍三
0137a30: 初頌七地下忍二
0137a31: 初釋行相
0137a32: 二斷惑分齊
0137a33: 次頌八地中忍
0137a34: 後頌九地上忍
0137a35: 五頌寂滅忍二
0137a36: 初頌十地下品
0137a37: 二頌玅覺上品
0137a38: 三結頌五忍三
0137a39: 一歎淨土果
0137a40: 二歎法身果
0137a41: 三歎利益果
0137a42: 三大眾得益
0137a43: 
0137a44: ○第三如來述成二
0137a45: 初讚能說二
0137a46: 先正讚
0137a47: 後述讚
0137a48: 後讚所說三
0137a49: 初正讚三
0137a50: 初釋不可思議三
0137a51: 一略說
0137a52: 次假徵二藏
0137a53: 後廣釋三
0137a54: 初就佛明不可思議
0137a55: 二合釋二藏明不可思議二
0137a56: 先釋二
0137a57: 初人法相對明不思議二
0137a58: 初明人空
0137a59: 二明法空
0138a01: 二境智相對明不思議二
0138a02: 初辨境空
0138a03: 後釋智空
0138a04: 後結
0138a05: 三雙結二藏明不可思議
0138a06: 二釋不可度量
0138a07: 三釋唯佛能知
0138a08: 二勸修三
0138a09: 初正歎觀修
0138a10: 二徵
0138a11: 三廣釋
0138a12: 三大眾供養
0138a13: 
0138a14: ○次答第三問即所化眾生之相三
0138a15: 初牒問
0138a16: 二正答二
0138a17: 一略
0138a18: 二廣二
0138a19: 一明所化如幻二
0138a20: 先釋六
0138a21: 一釋法假二
0138a22: 一正明法假二
0138a23: 一明本識能生色心
0138a24: 二明色心成陰界二
0138a25: 初成五陰
0138a26: 二明成十二處
0138a27: 二明凡聖境差
0138a28: 二明受假
0138a29: 三釋名假二
0138a30: 一明佛前無名
0138a31: 二明佛為立名
0138a32: 四明相續假
0138a33: 五釋相待假
0138a34: 六釋因生假
0138a35: 後結
0138a36: 二明能化如幻
0138a37: 三得益即時得益眾
0138a38: 
0138a39: ○第三明二護所依二諦品二
0138a40: 一問答三
0138a41: 一明二諦不二二
0138a42: 先問
0138a43: 次答三
0138a44: 一正答
0138a45: 二引證三
0138a46: 初正伸二諦
0138a47: 次釋義
0138a48: 三結成上義
0138a49: 三釋成二
0138a50: 先明二義
0138a51: 後明一義三
0138a52: 初能所相對明一義
0138a53: 二境智相對明一義
0138a54: 三染淨相對明一義
0138a55: 二明說法不二二
0138a56: 先問
0138a57: 次答二
0138a58: 一明說空
0138a59: 二明修空三
0138a60: 初辨修習
0138a61: 二逐歎重釋
0138a62: 三結修成
0138a63: 三明法門不二二
0138a64: 先問
0138a65: 次答三
0139a01: 一略答
0139a02: 二廣答
0139a03: 三結答
0139a04: 二勸持二
0139a05: 一歎教
0139a06: 二舉名勸持
0139a07: 
0139a08: ○第二明外護即護國品三
0139a09: 一誡聽勸持
0139a10: 二廣釋三
0139a11: 一廣釋護法三
0139a12: 一護國四
0139a13: 一護時
0139a14: 二護法三
0139a15: 初明福田
0139a16: 次明供養
0139a17: 後明說
0139a18: 三護體
0139a19: 四顯所護
0139a20: 二護福
0139a21: 三護難
0139a22: 二引古證今二
0139a23: 先引天證護國
0139a24: 後引人證護身二
0139a25: 一明難事
0139a26: 二明能護難三
0139a27: 一請修福
0139a28: 二聽許
0139a29: 三正明護難二
0139a30: 初長行依教請護
0139a31: 二說偈加護二
0139a32: 一說偈四
0139a33: 初說無常理
0139a34: 二說苦理
0139a35: 三說空理
0139a36: 四說無我理
0139a37: 二獲益
0139a38: 三結示勸持
0139a39: 三時眾得益
0139a40: 
0139a41: ○第三報恩供養即散華品三
0139a42: 一散華供養三
0139a43: 一聞經勸持
0139a44: 二散華供養三
0139a45: 一行華
0139a46: 二般若華
0139a47: 三妙覺華
0139a48: 三諸王發願
0139a49: 二佛現神變二
0139a50: 先現變
0139a51: 後得益
0139a52: 三歎教勸修
0139a53: 
0139a54: ○第四示弘經相貌即受持品三
0139a55: 初問答須受持二
0139a56: 一月光請
0139a57: 二如來答三
0139a58: 初總標
0140a01: 次別釋十三
0140a02: 一習種性法師五
0140a03: 一標位
0140a04: 二辨差
0140a05: 三行業
0140a06: 四舉劣況勝二
0140a07: 先舉劣
0140a08: 後況勝
0140a09: 五入位時節
0140a10: 二性種性法師
0140a11: 三十回向菩薩已巳上三位三賢
0140a12: 第四法師即初地五
0140a13: 初標位
0140a14: 二辨修行差別二
0140a15: 初顯二諦為相二
0140a16: 先標章
0140a17: 次別釋二
0140a18: 先釋實智
0140a19: 次釋方便智
0140a20: 二顯二諦同異
0140a21: 三明時節
0140a22: 四明生淨土
0140a23: 五明登位
0140a24: 第五法師二地
0140a25: 第六法師三地
0140a26: 第七法師四地
0140a27: 第八法師五地
0140a28: 第九法師六地
0140a29: 第十法師七地
0140a30: 第十一法師八地
0140a31: 第十二法師九地
0140a32: 第十三法師十地四
0140a33: 一標位
0140a34: 二明證時分
0140a35: 三對位辨差五
0140a36: 一伏斷差別
0140a37: 二信見異
0140a38: 三漸頓差別
0140a39: 四常無常異
0140a40: 五等無等異
0140a41: 四明入定位
0140a42: 後總結
0140a43: 二付王受持四
0140a44: 一讚用勸持二
0140a45: 一略
0140a46: 二廣二
0140a47: 初標除難福生
0140a48: 二問答分別
0140a49: 二讚名勸持二
0140a50: 先讚名勝
0140a51: 後勸供養
0140a52: 三釋勸所由
0140a53: 四稱名付囑
0140a54: 三時眾得益五
0140a55: 一修羅益
0140a56: 二人王益
0140a57: 三天益
0140a58: 四大眾益
0141a01: 五菩薩益
0141a02: 
0141a03: ○第三流通分囑累品二
0141a04: 先付囑誡二
0141a05: 先略付囑
0141a06: 二廣付囑誡二
0141a07: 初明付囑二
0141a08: 先付時
0141a09: 二明付人法
0141a10: 二廣辨七誡七
0141a11: 一誡諸滅法過三
0141a12: 初明滅法人
0141a13: 次辨滅法過
0141a14: 後結成過
0141a15: 二誡壞四眾行
0141a16: 三誡禁不依法
0141a17: 四誡自毀三
0141a18: 初自毀
0141a19: 二起惡
0141a20: 三招報
0141a21: 五誡使役
0141a22: 六誡自咎
0141a23: 七誡謬信
0141a24: 二大眾奉持二
0141a25: 先奉持
0141a26: 次奉行
0141a27: 
0141a28: 仁王經疏科文終
0142a01: 
0142a02: No. 513
0142a03: 佛說仁王護國般若波羅蜜經疏卷上
0142a04: 
0142a05: 姚秦三藏法師鳩摩羅什　譯
0142a06: 陳隋　天台　智者大師　疏
0142a07: 閩建州後學沙門　道霈　合
0142a08: 大科分二一經前玄義二入文解釋今初。
0142a09: 大師於諸經前例作五重玄義一釋名二辨體
0142a10: 三明宗四論用五判教此經以人法為名實相
0142a11: 為體自行因果為宗權實二智為用大乘熟酥
0142a12: 為教相。
0142a13: 第一釋名所言名者有通有別經之一字通諸部
0142a14: 也佛說仁王護國般若波羅蜜者別也又佛說仁
0142a15: 王護國別此部也般若波羅蜜通諸部也然諸經
0142a16: 立名不同或單就法如涅槃經或單就人如阿彌
0142a17: 陀經或單從譬如梵網經或人法兩題如淨名及
0142a18: 此經或法喻雙舉如法華經或三具足如華嚴經
0142a19: 所言佛者具德之義自覺異凡覺他異聖覺滿異
0142a20: 菩薩八音宣暢名說此能說之人也仁王下名所
0142a21: 說之法施恩布德故名為仁統化自在故稱為王
0142a22: 仁王是能護國土是所護由仁王以道治國故也
0142a23: 若望般若般若是能護仁王是所護以持般若故
0142a24: 仁王安隱若以王能傳法則王是能護般若是所
0142b01: 護也又仁者忍也聞善不即喜聞惡不即怒能含
0142b02: 忍於善惡故云忍也王者統也四方歸統故也此
0142b03: 因緣釋約教則見諸法生知生是實見諸法滅滅
0142b04: 則是空空則六塵等國不動不轉故三界結盡則
0142b05: 王安隱此二乘所得名為仁王三藏意也於凡聖
0142b06: 同居土而得自在若觀諸法色即是空不生不滅
0142b07: 如幻如化三界煩惱一時頓斷住於界外化城之
0142b08: 中生已巳度想生安隱想則是三乘之人共行十地
0142b09: 能護方便有餘化城之國各得稱王此通教意若
0142b10: 觀諸法空即是色色無邊故般若等法亦復無邊
0142b11: 雖復無邊而與心不相妨礙如函大大而無邊
0142b12: 之法在一心中一一法中具諸佛法從於初地乃
0142b13: 至妙覺分分圓滿住蓮華臺不動不轉能動能轉
0142b15: 觀諸法本來不生今則無滅雖無生滅生滅宛然
0142b16: 雙炤雙亡契乎中道廣大如法界究竟若空即
0142b17: 從初住乃至佛地四十二心分分明證中道之理
0142b18: 住常寂光各得稱王此圓教意也又三藏中羅漢
0142b19: 支佛煩惱盡故得稱仁王菩薩及果向忍見思未
0142b20: 盡但名王不名仁也通教佛地別教妙覺圓教極
0142b21: 果各是仁王當教自有優劣若非仁則是王也若
0142b22: 約本即三教之仁王為圓教之仁王為本分
0142b23: 論本則圓教十行能為別教之本通教佛地即
0142b24: 是別教之三藏二乘復是通教中本展轉當教
0142c01: 各有本云云觀心者觀生滅法見色是有析之
0142c02: 至空心於色上而得自在此生滅觀心仁王也觀
0142c03: 色即是空空色自在此無生觀心仁王也若觀空
0142c04: 即是色次第而入中道正觀此無量觀心仁王也
0142c05: 若觀色空空色不二而二二而無二雙炤雙亡此
0142c06: 是實相一心三觀三觀一心如彼天目不縱不橫
0142c07: 而得自在此圓教觀心仁王也我今聖主道化無
0142c08: 方子育蒼生仁恩普洽恒以三觀安隱色心尚
0142c09: 叵窮本誠難究矣般若者此云智慧即智論四十
0142c10: 二卷中釋也開善藏法師並用此說論第七十又
0142c11: 有一解云般若不可稱般若甚深極重智慧輕薄
0142c12: 是故不能稱莊嚴旻師以此文說般若名含眾義
0142c13: 智慧唯是一門非正翻譯詳二師說各成諍兢今
0142c14: 為通之夫般若者自有二種一實二權權即可翻
0142c15: 實則不可實則圓教權則前三又權不可翻即三
0142c16: 藏實色不可令色即是空實即可翻即三智也通
0142c17: 教一切智別教道種智圓教一切種智豈可各固
0142c18: 一見以局大方火炎不可取實當有在也然智與
0142c19: 慧經論解殊成實合釋云真慧名智即慧是智也
0142c20: 淨名離說知一切眾生心念如應說法起於智業
0142c21: 不取不捨入一相門起於慧業者釋云智是有慧
0142c22: 是空有智故不住空有慧故不住有今此般若具
0142c24: 若如大經中明人王亦天王斯則可也問人仁字
0143a01: 別云何取同答大經云有仁恩故名之為人老經
0143a02: 云聖人不仁以百姓為狗故知人王行仁不求
0143a03: 恩報若背道之主但人非仁順道之主是人亦仁
0143a04: 問仁義云何答以字論義理則易明上一表天德
0143a05: 下一表地德立人表人德聖主道侔造化德合三
0143a06: 才故云仁王也問古人云仁王經非正傳譯是事
0143a07: 云何答寡識小智深可憐憫豈有不見目錄即云
0143a09: 物嗚呼盲目誚玻珠且準下經自有兩本一廣
0143a10: 說如散華品云爾時十六大國王聞佛所說十萬
0143a11: 億偈般若波羅蜜散華供養二者略本即今經文
0143a12: 譯者不同前後三本一者晉時永嘉年月支三藏
0143a13: 曇摩羅察晉云法護翻出二卷名仁王般若二是
0143a14: 偽秦弘始三年鳩摩羅什於長安逍遙園別翻
0143a15: 二卷名佛說仁王護國般若波羅蜜三者梁時真
0143a16: 諦大同年於豫章實因寺翻出一卷名仁王般若
0143a18: 目錄云耳波羅蜜者此云事究竟亦云到彼岸生
0143a19: 死為此涅槃為彼煩惱為中流六度為船筏此因
0143a20: 緣釋也三藏實有為此實有滅為彼見思為中流
0143a21: 八正為船通教以色為此即空為彼見思為中流
0143a22: 六度為船別教以色空為此空即是色為彼無明
0143a23: 為中流無量行為船圓教以色空空色不二而二
0143a24: 為此二而無二為彼無明為中流一行無量行無
0143b01: 量行一行為船隨前諸教而度云到彼岸此約教
0143b02: 釋也空觀觀色即空及色滅空雖有巧拙同斷見
0143b03: 思而論彼此假觀觀三假得理論彼此中觀十信
0143b04: 已巳前十住已巳後論彼此此觀心釋也經有翻無翻
0143b05: 各具五義廣如法華玄云云約教六塵俱經經云
0143b06: 或以光明而作佛事即色塵為經或以音聲而作
0143b07: 佛事即聲為經或以飯香而作佛事即香塵經食
0143b08: 飯入津即味塵經搖脣動舌即觸塵經寂然無聲
0143b09: 諸菩薩等得入三昧即法塵經一一塵根各有約
0143b10: 教本觀心釋也又但以文字為經心行為緯能
0143b11: 成正覺之匹帛故取世經以喻焉。
0143b12: 第二辨體有人云文義為體此通說也有云無相
0143b13: 為體者四教皆有無相無相永漫亦通說也有云
0143b14: 以五忍十地為體如下經云五忍是菩薩法具列
0143b15: 五忍竟結云名為諸佛菩薩脩般若波羅蜜故知
0143b16: 因脩般若證五忍一切佛菩薩無不由五忍而成
0143b17: 聖故以五忍十地為體今則不然先釋體字體者
0143b18: 法也各親其親各子其子君臣撙節若無體者則
0143b19: 非法也出世間法亦復如是善惡凡聖菩薩佛一
0143b20: 切不出法性正指實相為體普賢觀云大乘因者
0143b21: 諸法實相大乘果者亦諸法實相實相即法性依
0143b22: 此法性因得法性果故知此經以實相為體若別
0143b23: 論之般若二種一共二乘人說二者不共準此實
0143b24: 相亦有二種一共二不共共者但見於空不見不
0143c01: 空不斷無明但除見思此偏真實相不共者名中
0143c02: 道實相別教地前次第脩初地方證圓教一心從
0143c03: 初住乃至佛果皆名圓證若論權實即共者是化
0143c04: 他之權不共者是自行之實云云約教即般若是
0143c06: 通通正二旁即通別是權圓教是實此經雖具三
0143c07: 教正以圓實相為體也。
0143c08: 第三明宗宗者要也所謂佛自行因果以為宗也
0143c09: 有以無生正觀為宗離有無二邊假云中道故下
0143c10: 文云般若無知無見不行不受不生不滅此通教
0143c11: 意但得於權而失於實今以佛自行因果以為宗
0143c12: 要令諸聞者欣樂增脩一色一香無非般若般若
0143c13: 真智離有離無雖離有無有無宛然雖復宛然只
0143c14: 自無相故以無相因果以為宗也問宗與體何異
0143c15: 答宗如綱裘體如毛目振裘毛舉動綱目起宗體
0143c16: 之義若此又如釵釧金銀是體匠者造之是宗今
0143c17: 實相之理是體脩因得果為宗也云云。
0143c18: 第四辨用用者力用也有人云此經以內外二護
0143c19: 為用內護者下文云為諸菩薩說護佛果因緣護
0143c20: 十地行因緣言外護者下文云吾今為汝說護國
0143c21: 因緣令國土獲安七難不起災害不生萬民安樂
0143c22: 名外護也此但得一俗一真真又不定通別圓皆
0143c23: 有十地為護何者十地故不可全依今以諸佛二
0143c24: 智為力用以諸如來皆以實智自炤權智炤他然
0144a01: 此經有三種權實通別雖有實智亦名為權圓教
0144a02: 雖復有權亦總稱實以圓教是佛自行二智炤理
0144a03: 即鑒機鑒機即炤理如薩婆悉達彎祖王弓滿名
0144a04: 為力穿七鐵鼓貫一鐵圍山洞地徹水名為用通
0144a05: 別力用微弱如凡人弓箭何者以通稟化他二智
0144a06: 或等炤理不遍或次第方知不若圓教圓炤圓證
0144a07: 故以圓中二智為用也即權智護同居有餘實報
0144a08: 等國令七難不起實智護圓教四十二心之因果
0144a09: 經云護十地行因緣此通約三教所行十地也云
0144a10: 云。
0144a11: 第五明教相弘宣正法須識教之偏圓廣如法華
0144a12: 玄義今略明之教者聖人被下之言也相者分別
0144a13: 同異也此經部屬般若教通衍門是熟酥味經說
0144a14: 護佛果及護十地行因緣又王問摩訶衍云何炤
0144a15: 故知非三藏教明矣雖有八偈談無常生滅等事
0144a16: 乃舉往昔百法師用小乘說世間不堅以勸普明
0144a17: 捨國即屬助道非今經正說也經前玄義竟。
0144a18: 次入文解釋。夫震旦講說不同或有分文或
0144a19: 不分者只如大論釋大品不分科段天親涅槃
0144a20: 即有分文道安別置序正流通劉但隨文解
0144a21: 釋此亦人情蘭菊好樂不同意在達玄非存涉
0144a22: 事今且依分文者序彰聖人說法必有由漸名
0144a23: 序分正顯利益當時名正說分末世眾生同霑
0144a24: 法利名流通分此經八品序品為序分觀空下
0144b01: 六品為正說分囑累品為流通分若望經文受
0144b02: 持品末佛告月光下即是流通分云云今初。
0144b03: 佛說仁王護國般若波羅蜜經序品第一
0144b04: 佛說仁王護國般若波羅蜜經即一部之通稱序
0144b05: 品第一即部內之別名也序者由也次也品者梵
0144b06: 云瞿此云品謂品類也義類相從即為一品第
0144b07: 者欲令不亂一者義乃在初文分二。
0144b08: 一者證信二者發起亦名通序別序亦名如來
0144b09: 序阿難序亦名經前序經後序六事證經名證
0144b10: 信序起發正宗名發起序諸經通有名通序此
0144b11: 經獨有名別序金口所說名如來序阿難證信
0144b12: 名阿難序佛在時有名經前序集者所置名經
0144b13: 後序今且依初從如是下至僉然而坐名證信
0144b14: 序爾時十號下是發起序證信序者大智論云
0144b15: 佛於俱夷那竭國薩羅雙樹林中北首臥將入
0144b16: 涅槃爾時阿難親愛未除心沒憂海阿泥盧豆
0144b17: 語阿難言汝守法藏人不應如凡自沒憂海佛
0144b18: 將付汝法汝今愁悶失所受事汝當問佛佛般
0144b19: 涅槃後我等云何行道誰當作師惡口車匿云
0144b20: 何共住佛說經初置何等語阿難聞已巳悶心小
0144b21: 醒於佛後臥床邊具以事問佛答依四念處住
0144b22: 解脫經戒即是大師車匿比丘如梵天法治之
0144b23: 若心須改教迦旃延經即可得道是我三僧祇
0144b24: 所集法寶是初應置如是我聞一時佛在某方
0144c01: 某國某處樹林中是我法門中初應如是說何
0144c02: 者三世佛經皆有是語云云復次摩訶迦葉等
0144c03: 問阿難佛初何處說法說何等法阿難答如是
0144c04: 我聞一時佛在波羅奈國仙人鹿林為五比丘
0144c05: 說苦聖諦爾時大眾聞者皆信具如智論第二
0144c06: 云云為是事故有證信序云云文為六一如是
0144c07: 舉所聞之法體二我聞明能持之阿難三一時
0144c08: 明聞持和合感應道交四佛明說教之主五住
0144c09: 王舍城下明說教之處六與大比丘眾下明同
0144c10: 聞之眾今初。
0144c11: 如是。
0144c12: 如是者三世佛經皆安如是諸佛道同不與世諍
0144c13: 此世界悉檀大論云舉時方令人生信事此為人
0144c14: 悉檀破外道阿漚二字此對治悉檀肇云如是者
0144c15: 信順之辭也信則所聞之理會順則師資之道成
0144c16: 理會即第一義悉檀此四皆是因緣釋云云約教
0144c17: 者佛明俗諦有文字真諦無文字阿難傳佛俗文
0144c18: 不異名如因此俗文會真無非故名是此藏教經
0144c19: 初如是也佛明即色是空空即是色色空空色無
0144c20: 二無別空色不異為如即事而真為是此通教經
0144c21: 初如是也佛說死生是有涅槃是無從死生有入
0144c22: 涅槃無出涅槃無入於中道阿難傳之與佛無異
0144c23: 此別教經初如是也佛說生死即涅槃即中道
0144c24: 一切處無非佛法名如實相阿難傳此與佛無異
0145a01: 為如如如不動名之為是此圓教經初如是也此
0145a02: 經具三教三諦如是之義阿難傳之無錯無謬也。
0145a03: 二明能持之阿難。
0145a04: 我聞。
0145a05: 我聞者大論云耳根不壞聲在可聞處作心欲聞
0145a06: 眾緣和合故言我聞我總耳別舉總攝別世界釋
0145a07: 也阿難昇座口稱我聞大眾悲泣飛空說偈此為
0145a08: 人也阿難昇座眾疑釋迦重起或阿難成佛或他
0145a09: 方佛來若唱我聞三疑即遣此對治釋也阿難隨
0145a10: 俗稱我聞第一義中我即無我聞即無聞不聞而
0145a11: 聞不我而我此第一義釋也約教者釋論云凡夫
0145a12: 三種謂見慢名字學人二種無學一種阿難是學
0145a13: 人無邪我能伏慢我隨世名字稱我此三藏意也
0145a14: 十住毗婆沙云四句稱我皆隨邪見佛正法中無
0145a15: 我誰聞此通教意也大經云阿難多聞士自然能
0145a16: 解了是我及無我知我無我二而不二雙分別我
0145a17: 無我此別教意也若阿難知我無我不二而二二
0145a18: 而無二方便為侍者傳佛智慧此圓教釋也正法
0145a19: 念經有三阿難一阿難陀此云歡喜持小乘藏二
0145a20: 阿難陀此云歡喜賢持雜藏三阿難娑伽此云
0145a21: 歡喜海持佛藏阿含有典藏阿難持菩薩藏指
0145a22: 一人而具四德傳持四教其義分明觀心者有空
0145a23: 觀假觀中道正觀即空者我即無我也即假者無
0145a24: 我即我也即中者是真我也聞者阿難佛得道夜
0145b01: 生侍佛二十餘年未侍佛時應是不聞大論云阿
0145b02: 難展轉聞非是悉聞報恩經阿難乞四願未聞之
0145b03: 法願佛重說胎藏經云佛從金棺出金色臂重為
0145b04: 阿難現入胎出胎相諸經因此皆得稱聞法華云
0145b05: 阿難得記即時憶念過去佛法令如現在前故一
0145b06: 切稱聞因緣釋也若歡喜阿難面如淨滿月眼若
0145b07: 青蓮華親承佛旨如仰完器盛水瀉之異缾一句
0145b08: 無遺此持聞聞法也歡喜賢住學地得空無相願
0145b09: 六根不漏持聞不聞法也典藏阿難多所含受如
0145b10: 雲持雨此持不聞聞法也阿難海是多聞士自然
0145b11: 能了常與無常等若知如來常不說法是名多聞
0145b12: 佛法大海水流入阿難心此持不聞不聞法也此
0145b13: 經具三教即阿難一人以三德傳持也云云。
0145b14: 三明聞持和合感應道交。
0145b15: 一時。
0145b16: 一時者肇云法王啟運之日大眾嘉會之時此世
0145b18: 著衣時者為人說時也三摩耶是假使除外道邪
0145b19: 見者對治釋時也第一義中無時無不時廣明時
0145b20: 義具如智論第一卷云云約教則見諦已巳上無學
0145b21: 已巳下名下一時若三人同入第一義名中一時登
0145b22: 地已巳上名上一時初住已巳上名上上一時今經初
0145b23: 說即是通一時約別圓接入則具三時云云。
0145b24: 四明說教之主。
0145c01: 佛。
0145c02: 教主者佛也佛名為覺覺諸煩惱身心二病因果
0145c03: 圓滿方能破縛劫初無病劫盡多病長壽時樂短
0145c04: 壽時苦東天下富而壽西天下多牛羊北天下無
0145c05: 我無人如此之處不能感佛八萬歲時南天下未
0145c06: 見果而脩因乃至百歲時亦如是故佛出其地此
0145c07: 世界釋也日若不出池中未生已巳生等華皆未現
0145c08: 日出皆生佛若不出天人減少惡道增長佛若出
0145c09: 世則有剎帝婆羅門居士四天王乃至有頂此為
0145c10: 人釋也三乘根性感佛出世餘不能感若斷有頂
0145c11: 種永度生死流此對治釋也佛於法性無動無出
0145c12: 能令眾生感見動出而於如來實無動出此第一
0145c13: 義說佛名覺者覺世間苦集覺出世道滅身長丈
0145c14: 六壽年八十現比丘像三十四心樹下成佛者三
0145c15: 藏盡尊自覺覺他也帶丈六像現尊特身樹下一
0145c16: 念相應斷餘殘習即通佛自覺覺他也現尊特身
0145c17: 坐蓮華臺受佛記者別佛自覺覺他隱前三相唯
0145c18: 示不可思議如空相即圓教佛自覺覺他故像
0145c19: 法決疑經云或見丈六之身或見小身大身或見
0145c20: 坐蓮華臺為百千釋迦說心地法門或見身同
0145c21: 空於法界無有分別即四佛義也本釋者三
0145c22: 佛為一佛為本云云觀心釋者觀因緣所生法
0145c23: 析之至無此三藏拙覺觀因緣即空此通教巧覺
0145c24: 皆覺空也若先觀空次假後中此別教假覺也若
0146a01: 觀諸法即空即假即中是圓覺也。
0146a02: 五明說教之處。
0146a03: 住王舍城耆闍崛山中。
0146a04: 先釋住次釋王城後釋山佛具三身住處有八應
0146a05: 身四住一壽命住謂五分法身等二依止住謂王
0146a06: 城耆山等三境界住謂三千界境四威儀住謂行
0146a07: 立坐臥報身三住一者天住住六欲天二者梵住
0146a08: 住四禪天三者聖住住空無相無願法身一住住
0146a09: 第一義空云云約教者藏佛從析門發真知無漏
0146a10: 住有餘無餘二涅槃通佛從體門發真住二涅槃
0146a11: 別佛從次第門住祕密藏圓佛從不次第門住祕
0146a12: 密藏二釋城具存梵音應云羅閱祇摩訶伽羅羅
0146a13: 閱祇此云王舍摩訶此云大伽羅此云城國名摩
0146a14: 伽陀此云不害人無亂殺法也亦云摩竭提此云
0146a15: 天羅天羅者即班足之父昔久遠時此主千小國
0146a16: 時王遊獵值牸獅子共王交通後月滿來王殿上
0146a17: 生子王審知是子而作告令言我無子天賜我子
0146a18: 養之長大足上班駁時人號為班足後紹王位喜
0146a19: 多食肉一時遽闕仍取城西新死小兒以供王膳
0146a20: 王大美之常準此廚人自後日殺一人毒流天
0146a21: 下舉國咸怨千小國王舉兵伐之擯在五山羅剎
0146a22: 翼輔而為鬼王因與山神誓殺千王方滿我願即
0146a23: 以神力捉得諸王唯普明王後方捕至欲行屠害
0146a24: 以祭山神時普明王悲啼泣恨而作是言生來實
0146b01: 語而今乖信班足問言汝求何信普明答曰許行
0146b02: 大施班足語言放汝行施事畢就我普明歡喜遠
0146b03: 歸本國作大施會委政太子心安形悅匍匐就終
0146b04: 班足問曰死門難向汝既得去何更自來時普明
0146b05: 王廣與班足說慈悲心毀呰煞害仍示一切悉是
0146b06: 無常班足聞信得空平等住於初地普集千王各
0146b07: 取一渧血髮三條賽山神願尋與千王都五山中
0146b08: 築城立舍為大國迭更知政千王住故故稱王
0146b09: 舍又城中百姓七遍起舍七遍被燒唯王舍獨免
0146b10: 太子命言自今以後雖百姓家悉稱王舍應免火
0146b11: 難率土遂命便得免燒故百姓家盡稱王舍云云
0146b12: 又亦云王赦因普明王放千王故稱王赦又此城
0146b13: 四天王共造故稱王舍又摩伽陀王生一子一頭
0146b14: 兩面四手以為不祥裂其身首欲棄艸野有羅剎
0146b15: 女鬼名曰梨羅還合其身以乳養之年長成人力
0146b16: 諸國取八萬四千王置五山內立城治化以多
0146b17: 王住故稱王舍云云又摩伽陀者名持甘露處有
0146b18: 十二城一區祇尼大城二富樓那檀大城三阿
0146b19: 監車多羅大城四弗羅婆大城五王舍大城六舍
0146b20: 婆提大城七婆羅柰大城八迦毗羅大城九瞻贍婆
0146b21: 城十婆翅多城十一拘睒彌城十二鳩樓城此十
0146b22: 二城中後六少住前六多住又前六城中多住王
0146b23: 舍城報法身恩故少住舍婆提城報生身恩故也
0146b24: 舍者王舍城中有六精舍一竹園精舍在平地迦
0146c01: 蘭陀長者之所造去城西北三十里二小力獨山
0146c02: 精舍三七葉穴山精舍四天主穴山精舍五蛇神
0146c03: 穴山精舍六耆闍崛山精舍耆闍崛山此翻靈鷲
0146c04: 釋迦菩薩昔為鷲鳥於此山中養育父母由此得
0146c05: 名故云靈鷲又王舍城南有屍陀林鷲鳥居之多
0146c06: 食死人人欲死者鷲翔其家悲鳴作聲人以預知
0146c07: 知人死故稱靈鷲又山有五峰東方象頭南方馬
0146c08: 頭西方羊頭北方獅子頭中央鷲頭亦得名為鷲
0146c09: 山也問佛何故偏於王城中向鷲山說法耶答依
0146c10: 法華論云如王舍城勝於餘城耆闍崛山勝於餘
0146c11: 山以佛在勝處故顯此法門勝也今此般若是最
0146c12: 勝法故偏就王城耆山說也中者表說中道般若
0146c13: 也。
0146c14: 第六明同聞之眾。諸經列眾不出四種一者
0146c15: 影響謂諸佛菩薩大果已巳圓為令正法久住世
0146c16: 間故來影響二結緣眾見在雖聞而不獲益但
0146c17: 作當來得道因緣也三發起眾法身菩薩更相
0146c18: 發起請如來說共益眾生也四當機眾植因曠
0146c19: 古果遂今生聞法之時即能悟入也比丘比丘
0146c20: 尼優婆塞優婆夷等各有四義推之可解文為
0146c21: 二初列眾二總結初文三一此土眾二他方眾
0146c22: 三化眾初文三一聲聞眾二菩薩眾三雜類眾
0146c23: 二乘著空故初列凡夫著有故後列菩薩常行
0146c24: 中道故中列又聲聞心形兩勝故初菩薩心勝
0147a01: 形劣故中凡夫心形俱劣故後初文二先聲聞
0147a02: 次緣覺初文五一通號二列數三行位四歎德
0147a03: 五總結今初。
0147a04: 與大比丘眾。
0147a05: 與者言共釋論云一時一處一戒一心一見一道
0147a06: 一解脫也大者亦云多亦云勝皆阿羅漢故稱大
0147a07: 數至八百萬億故言多勝諸異道故言勝比丘五
0147a08: 義一名乞士清淨自活離四邪命二破煩惱見愛
0147a10: 足戒故名比丘五者比之名能丘之名怖能怖煩
0147a11: 惱賊故名比丘四人已巳上名之為眾云云。
0147a12: 二列數。
0147a13: 八百萬億。
0147a14: 三行位。
0147a15: 學無學皆阿羅漢。
0147a16: 既云有學無學云何皆云阿羅漢依成論云羅漢
0147a17: 二種一住二行當知行者是學人住者是無學人
0147a18: 故經云五戒賢者皆行阿羅漢即是學人又於此
0147a19: 中一文先明德行即學無學以此人學於無學之
0147a20: 行非是向義八人之中四向三果名學無學第八
0147a21: 羅漢但名無學阿羅漢者翻三義一者不生無明
0147a22: 糠脫後世田中更不受生故言不生二者殺賊九
0147a23: 十八使煩惱盡故名為殺賊三者應供智願具足
0147a24: 堪銷物供此藏通意也若就圓釋非但不生亦不
0147b01: 生不生無漏是不生也非但殺賊亦殺不賊不賊
0147b02: 者涅槃是也非但應供亦是供應一切眾生是供
0147b03: 應也云云。
0147b04: 四嘆德。
0147b05: 有為功德無為功德無學十智有學八智有學六智
0147b06: 三根十六心行法假實觀受假實觀名假實
0147b07: 觀三空觀門四諦十二緣。
0147b08: 文有八科法門亦可歎三人初四科歎通教人次
0147b09: 三假歎別教人三空下歎圓教人又初四科歎通
0147b10: 法假等下共歎別圓也初即為四今初歎有為無
0147b11: 為功德有為舉智德無為約斷德若就境論道諦
0147b12: 是有為滅諦是無為施物名功歸己巳曰德故名功
0147b13: 德無學十智下次歎智差別言十智者一法智即
0147b14: 欲界繫法中無漏智欲界繫因中無漏智欲界繫
0147b15: 法滅中無漏智為斷欲界繫法道中無漏智及法
0147b16: 智品中無漏智是也二比智於上二界道中無漏
0147b17: 稱智中約四諦辨四種無漏智如上法智中明但
0147b18: 有法比之殊也三他心智知欲色二界繫現心心
0147b19: 數法及無漏心心數法少分名他心智也四世智
0147b20: 知諸世間有漏智慧也亦名等智凡聖同有故五
0147b21: 苦智觀五陰無常苦空無我也六集智有漏法因
0147b22: 因集生緣觀時無漏智七滅智盡滅玅出觀時無
0147b23: 漏智八道智道正跡乘觀時無漏智九盡智見苦
0147b24: 已巳斷集已巳證滅已巳脩道已巳等智論云我見苦已巳斷
0147c01: 集已巳盡證已巳脩道已巳也十無生智見苦已巳不復更
0147c02: 見等也諸經或云十一智智度為如實智知一切
0147c03: 法總相別相如實正知無有罣礙是為如實此獨
0147c04: 在佛心中有二乘無分故但云十智也有學八智
0147c05: 者是那含人在脩道位中無盡無生智故但有八
0147c06: 也有學六智者謂見道中但有四諦及法比等六
0147c07: 智也三根者次歎三根德若脩行次第應先辨三
0147c08: 根後辨十智今先說果後明因也一未知欲知根
0147c09: 無漏九根和合信法二行人於見道中名未知欲
0147c10: 知根九根者謂信等五及喜樂捨意等是也二知
0147c11: 根信解見得人思惟道中是九根轉名知根如前
0147c12: 說三知已巳根若至無學道中是九根轉名知已巳根
0147c13: 云云十六心行者次歎十六觀門從心之所行故
0147c14: 名心行非心即行也依脩行次應在十智前明亦
0147c15: 先說果也又只離四諦為十六行行以往趣為義
0147c16: 脩此十六觀法能趣四實之理故名行也苦下四
0147c17: 行一無常二苦三空四無我集下四行一集二因
0147c18: 三緣四生滅下四行一盡二滅三玅四出道下四
0147c19: 行一道二正三跡四乘又法忍等十六行也此約
0147c20: 通說若地前四十位為四十地為十等覺玅覺為
0147c21: 十六此約別說云云。
0147c22: 法假實觀下次歎三假觀門法假者色陰法是
0147c23: 也受假者四陰是也取此二名是名名假自實無
0147c24: 體藉他方有是名為假又色陰是法受等是名一
0148a01: 切世間中但有名與色而今有三別說也云云言
0148a02: 實者一二實相形得稱陰法是凡夫謂實
0148a03: 智欲了知求不可得只實而名為實此通意
0148a04: 也若說別義者三假之中各有三觀法假即是
0148a05: 空觀空即假實一色一香無非般若是假觀觀之
0148a06: 一字是中觀以空假是方便道故不立觀名得入
0148a07: 中道方獨稱觀受及名等類此可解若圓說者三
0148a08: 法即空即假即中雙炤雙亡是也云云智度論云
0148a09: 諸法非實凡夫假憶想分別妄謂有人如狗臨
0148a10: 井自叱其影水中無狗但有相影而生惡心投井
0148a11: 而死眾生亦爾四大和合名之為身因緣生義動
0148a12: 作語言凡夫於中妄起人相此法假也生愛恚起
0148a13: 愚樂墮三惡道此受假也又一切法但從名字和
0148a14: 合更無餘名如頭足腹脊和合故假名為身如髮
0148a15: 眼耳鼻口皮骨和合故假名為頭諸毛和合假名
0148a16: 為髮分分合故假名為毛諸泥塵和合故假名為
0148a17: 分亦和合諸分故名為塵此即名假也以此假故
0148a18: 一切法空三空等者次歎三昧德以三假因緣故
0148a19: 得三空名此因果次第說也以法假故空受假故
0148a20: 無相名假故無作故大論云因三十七品趣涅槃
0148a21: 門涅槃門有三謂空無相無作等言空門者觀諸
0148a22: 法無我我所諸法從因緣和合而有無有作者無
0148a23: 有受者是名空門無相門者觀身雖空而有相在
0148a24: 人著此相故脩無相如說俯仰屈伸住立去來觀
0148b01: 瞻言語於中無實風依識故有所作者是識滅相
0148b02: 念念無故此男女有我心無智慧故妄見有骨
0148b03: 相連皮肉相覆機關動作如木人此無相門也無
0148b04: 作門者無相亦無是名無作此三定諸禪中若無
0148b05: 不名三昧以退失故墮生死中如說能持淨戒名
0148b06: 比丘能觀空名行空人一心常勤精進者是名真
0148b07: 實行道人此三能到涅槃得三解脫門云云四諦
0148b08: 十二因緣者次歎諦緣此二有同有別同是聲聞
0148b09: 斷見思故名同利鈍有殊廣略數異故名別四諦
0148b10: 鈍根者觀大經有四種四諦生滅藏教今所不說
0148b11: 此經具三教有三種四諦所謂無生無量無作等
0148b12: 也苦等四法審實不名之為諦若苦集是有漏
0148b13: 滅道是無漏此三藏也若四俱無漏是通也若四
0148b14: 俱亦有漏亦無漏是別也若四俱非漏非無漏是
0148b15: 圓也十二因緣利鈍者觀如大經中亦有四種於
0148b16: 四種中各各有三別一者三世十二因緣二者二
0148b17: 世三者一世廣如餘說云云。
0148b18: 五總結。
0148b19: 無量功德皆成就。
0148b20: 可知。
0148b21: 二列緣覺眾。
0148b22: 復有八百萬億大仙緣覺非斷非常四諦十二緣皆
0148b23: 成就。
0148b24: 文四一唱數二標位三歎德四結成初文可知大
0148c01: 仙緣覺者二標位也有三差別一者獨覺如昔有
0148c02: 國王入園遊觀清旦見樹林華果甚可愛樂時王
0148c03: 食已巳即便偃臥王諸婇女皆競採摘毀壞林樹時
0148c04: 王覺已巳即悟一切諸法無常若是以外況內成大
0148c05: 仙緣覺二者因緣覺出於佛世聞十二因緣斷見
0148c06: 思惑三者小辟支佛是須陀洹人在人間生是時
0148c07: 無佛佛法已巳滅人中七生天上亦爾不受八生自
0148c08: 悟成道即成小辟支佛也非斷非常者三歎德也
0148c09: 過去二因牽識等故非斷識等滅故二因不生故
0148c10: 非常又三世相續故非斷無自性故非常又順則
0148c11: 生死無際故非斷逆則無明燋竭故非常四諦十
0148c12: 二緣下四結成也問前列聲聞亦云諦緣今歎支
0148c13: 佛更復重明後列菩薩仍云羅漢者何耶答於一
0148c14: 境上取悟自差三獸度河三鳥出網河同獸異網
0148c15: 一鳥殊故大經云下智觀故聲聞菩提中智觀故
0148c16: 緣覺菩提上智觀故菩薩菩提上上智觀故諸佛
0148c17: 菩提良以理一見殊所以諦緣互說云云問緣覺
0148c18: 出無佛世今云何列為同聞眾答緣覺佛在世亦
0148c19: 有只在聲聞中攝言出無佛世者此對聲聞非謂
0148c20: 佛世總無緣覺也。
0148c21: 第二列菩薩眾。
0148c22: 復有九百萬億菩薩摩訶薩皆阿羅漢實智功德方
0148c23: 便智功德行獨大乘四眼五通三達十力四無量心
0148c24: 四辨四攝金剛滅定一切功德皆成就。
0149a01: 文五一數二號三位四德五結初文可知菩薩摩
0149a02: 訶薩者二標號也菩薩此云道心眾生摩訶薩此
0149a03: 云大道心亦云大士亦云開士若以生滅心行六
0149a04: 波羅蜜三祇成佛此三藏教中菩薩心勝聲聞道
0149a05: 卑羅漢若以無生心斷見思惑留餘習扶願受生
0149a06: 十地行圓當知如佛此通教中菩薩也若以無量
0149a07: 心行無量行淨佛國土成就眾生大慈不窮大悲
0149a08: 無限華臺摩頂成功德身此別教中菩薩也若以
0149a09: 無作心觀煩惱菩提生死涅槃無二無別非成不
0149a10: 成此圓教中菩薩也今此所列正列通教密兼別
0149a11: 圓云云皆阿羅漢者三明位也若三藏中佛即是
0149a12: 羅漢故本行云爾時世間有六羅漢五是陳如等
0149a13: 五人一即是佛也若通教中三乘共行十地七地
0149a14: 菩薩即阿羅漢若別教中十向菩薩斷三界惑盡
0149a15: 齊阿羅漢若圓教中十信菩薩斷三界惑盡亦齊
0149a16: 羅漢今皆阿羅漢者即通教菩薩大品云阿羅漢
0149a17: 若智若斷是菩薩無生法忍大集亦云大法菩薩
0149a18: 名阿羅漢問若皆阿羅漢前已巳辨竟今何更明答
0149a19: 以菩薩形無定準或同凡像或同二乘若不別明
0149a20: 恐於實混濫庶幾貴小乘者知大士德齊羅漢取
0149a21: 名相者悟知菩薩道越凡夫故更別說也實智功
0149a22: 德下四歎德中先歎智德實智則照空方便智炤
0149a23: 有有實智故不住生死有方便故不住涅槃向者
0149a24: 明位雖云羅漢今此歎德即異二乘故別說也通
0149b01: 教菩薩七地中具實智八地已巳上具方便智云云
0149b02: 行獨大乘者次歎乘二乘無分故名獨大此歎別
0149b03: 教菩薩也四眼者次歎眼菩薩行既未圓義當無
0149b04: 佛眼也通教當知如佛義推之眼亦如佛圓教十
0149b05: 信雖是肉眼名為佛眼今云四眼者即別教地前
0149b06: 菩薩也五通者次歎通具天眼等五除漏盡通通
0149b07: 教未斷無明別教斷猶未盡故但云五也云云三
0149b08: 達者次明過去宿命明現在天眼明未來漏盡明
0149b09: 明即達也十力者次歎力智論云菩薩十力一發
0149b10: 心堅固力二大慈力三大悲力四精進力五禪定
0149b11: 力六智慧力七身不厭生死力八無生法忍力九
0149b12: 解脫力十無礙力也四無量心者次歎心慈能與
0149b13: 樂悲能拔苦喜與眾生增上之樂如上三心捨之
0149b14: 不著云云四辨者次歎辯法辭樂說義等是也四
0149b15: 攝次歎攝布施愛語利行同事等也金剛滅定者
0149b16: 次歎斷十地上忍定如金剛碎煩惱山自不傾動
0149b17: 亦名首楞嚴定云云一切功德下五總結也。
0149b19: 二一別二總別中四一人二士三天四仁王人
0149b20: 更二一男二女今初。
0149b21: 復有千萬億五戒賢者皆行阿羅漢十地迴向五分
0149b22: 法身具足無量功德皆成就。
0149b23: 文四一數二名三德四結初標數可知五戒賢者
0149b24: 次列名也五者是數義戒者防止義梵云優婆塞
0149c01: 此云清信男於佛法中非淨信心故又云近事男
0149c02: 以依三寶親近師長承事無失故離殺盜婬此三
0149c03: 防身業妄語一戒防口業飲酒一戒通防二業廣
0149c04: 釋戒相如大論尸波羅蜜說云云提謂波利等問
0149c06: 天即五星在地即五嶽在人為五臟在陰陽為五
0149c07: 行在王為五帝在世為五德在色為五色在法為
0149c08: 五戒以不殺配東方東方是木木主於仁仁以養
0149c09: 生為義不盜配北方北方是水水主於智智者不
0149c10: 盜為義不邪婬配西方西方是金金主於義有義
0149c11: 者不邪婬不飲酒配南方南方是火火主於禮禮
0149c12: 防於失也以不妄語配中央中央是土土主於信
0149c13: 妄語之人乖角兩頭不契中正中正以不偏乖為
0149c14: 義也道將鄰聖曰賢假名行人位也皆行阿羅漢
0149c15: 下三歎德也雖同凡夫而本皆羅漢十地者有
0149c16: 三種若菩薩二乘共行此通教也一乾慧二性地
0149c17: 三八人四見地五薄地六離欲七已巳辦八支佛九
0149c18: 菩薩十佛地依此十地則是通教中優婆塞也大
0149c19: 品經云若菩薩具乾慧地於十地速證菩提云云
0149c20: 大論七十八云乾慧地二種一聲聞二菩薩聲聞
0149c21: 獨為涅槃故勤精進持戒等或習觀佛三昧不淨
0149c22: 觀等雖有智慧不得禪定水故名乾慧地於菩薩
0149c23: 則初發心乃至未得順忍者是性地者聲聞從煖
0149c24: 至世第一於菩薩得順忍愛著實相不生邪見得
0150a01: 禪定水八人地者從苦法忍乃至道比忍是十六
0150a02: 心於菩薩則無生法忍入菩薩位見地者初得須
0150a03: 陀洹果於菩薩則是阿毗致地薄地者斯陀含
0150a04: 人欲界九種苦分斷故於菩薩則過阿毗地乃
0150a05: 至未成佛斷諸煩惱餘習氣亦薄離欲地者離欲
0150a06: 界等貪名阿那含於菩薩離欲因緣得五神通已巳
0150a07: 辦地者聲聞人得盡無生智無著阿羅漢於菩薩
0150a08: 成就佛地辟支佛地者先世種辟支佛道因今世
0150a09: 得小因緣亦觀深因緣法名支佛也菩薩地者初
0150a10: 歡喜地乃至法雲地皆名菩薩此借別名名通也
0150a11: 佛地者一切種智等法諸菩薩於自地中觀具足
0150a12: 於化他地中行具足二事具足故名佛地若別教
0150a13: 即初地終至法雲獨自脩行不與聲聞辟支佛共
0150a14: 準此則是別教中優婆塞也圓教云云迴向五分
0150a15: 法身具足者別接通空以別初地接通教令不滯
0150a16: 界內即色之空迴心向別斷界外無明成就五分
0150a17: 法身故歎迴向也言具足者通教偏真五分等是
0150a18: 不具足別圓中道正觀成就五分方稱具足也五
0150a19: 分法身者一戒身二定身三慧身四解脫身五解
0150a20: 脫知見身問菩薩所作何故迴向答迴向之利其
0150a21: 功最善故淨名云迴向為善利迴向二種一者所
0150a22: 作迴施眾生二者所作迴向佛果也云云無量功
0150a23: 德下四總結也。
0150a24: 第二列清信女。
0150b01: 復有十千五戒清信女皆行阿羅漢十地皆成就始
0150b02: 生功德住生功德終生功德三十生功德皆成就。
0150b03: 文三一數二名三德今初可解清信女者二標名
0150b04: 也梵云優婆夷此云清信女皆行阿羅漢下三歎
0150b05: 德亦通別中優婆夷也文二先總歎十地可解次
0150b06: 始生下別歎十地中功德又二今先正歎一地三
0150b07: 心從第十迴向始有初地所得功德是初心停住
0150b08: 不進所得功德是住心滿足功德欲入二地是終
0150b09: 心法華亦云善入出住等云云三十生功德下次
0150b10: 結也。
0150b11: 第二列居士眾。
0150b13: 八除入八解脫三慧十六諦四諦四三二一品觀得
0150b14: 九十忍一切功德皆成就。
0150b15: 文四一數二名三德四結今初可知七賢居士者
0150b16: 二標名也七賢有二一小乘五停心觀等是也二
0150b17: 大乘一名初發心人二名有相行人三名無相行
0150b18: 人四名方便行人五名習種性人六性種性人七
0150b19: 道種性人俱在地前調心順道名為七賢居士者
0150b20: 外國積財至億名為居士今此富有七淨財故名
0150b21: 居士信施戒聞慧慚愧名七淨財也云云德行具
0150b22: 足下三歎德謂具足諸德之行名德行具足二十
0150b23: 二品者此歎道品以在見道前唯有四念處四正
0150b24: 勤四如意足五根五力二十二品也十一切入者
0150c01: 次歎十遍處入者處也青黃赤白地水火風空處
0150c02: 識處名之為十云云八除入者次歎勝處一內有
0150c03: 色相觀外色少二內有色相外觀色多三內無色
0150c04: 相外觀色少四內無色相外觀色多五青六黃七
0150c05: 赤八白云云八解脫者次歎解脫一內有色相外
0150c06: 觀色二內無色相外觀色三觀淨色四空處五識
0150c07: 處六無所有處七非有想非無想八滅受想解脫
0150c08: 問觀未得聖云何今歎八解脫答八中得七未得
0150c09: 滅盡今從多而歎也問解脫以何為義答解脫以
0150c10: 棄背為義初二棄背色貪心第三棄背不淨觀心
0150c11: 四無色棄背下地心滅盡令棄背一切所有緣心
0150c12: 問解脫勝處遍處何別答有棄背名解脫能降境
0150c13: 界名勝處能廣能勝境名遍處云云三慧者次歎
0150c14: 慧謂聞思脩初是乾慧地次是四善根苦忍已巳上
0150c15: 名脩慧十六諦者次歎觀門如前說云云四諦者
0150c16: 次歎諦門亦如前說云云四三二一品觀者次歎
0150c17: 四門即四觀忍也從下舉之煖第四頂第三忍第
0150c18: 二世第一法第一四即四善根三即除煖位二除
0150c19: 煖頂一除前三也又四即四果三即三果二即二
0150c20: 果一即初果此非歎意今取前釋得九十忍者四
0150c21: 結文二先別結次總結今初有人云地前三賢三
0150c22: 十心一一中作下中上或八住出等三品觀合九
0150c23: 十忍也有人云四三二一合成十忍約三界九地
0150c24: 一一地中各有九品成九十忍又云諦觀二十謂
0151a01: 十六諦及四諦品觀有十謂四三二一總成三十
0151a02: 各有下中上三品成九十忍也今謂九十忍者是
0151a03: 別結經文中德不可眾多作異說也但說具足二
0151a04: 十二品下至四三二一數有八十一品從此等法
0151a05: 出四禪四空滅定合九十忍經雖無四禪等文義
0151a06: 推可爾云云一切功德皆成就次總結也。
0151a07: 第三列天眾。二先列色次列欲今初。
0151a08: 復有萬萬億九梵三淨三光三梵五喜樂天天定功
0151a09: 德定味常樂神通十八生處功德皆成就。
0151a10: 文四一數二處三德四結今初以萬數萬故云萬
0151a11: 萬億也九梵下二明處此經三本不同有一本云
0151a12: 復有萬萬億十八梵天九梵三淨三光五喜樂天
0151a13: 又一本中但云三淨三光五喜樂天又一本除五
0151a14: 字初除十八梵天四字後但有三字無梵字譯
0151a15: 者出沒耳言九梵者謂第四禪九天一無雲二福
0151a16: 生三廣果四無想五無煩六無熱七善現八善見
0151a17: 九色究竟也三淨者是第三禪有三天謂少淨無
0151a18: 量淨遍淨也三光者是第二禪有三天謂少光無
0151a19: 量光光音三梵者謂初禪三天梵眾大梵梵輔也
0151a21: 禪中後五淨者此天義論受喜樂故也云云天定
0151a22: 功德定味者三歎德天定者謂報生天上得此定
0151a23: 功德定者謂脩得生天而有此定味者一字為句
0151a24: 即是味著禪定也有人云功德定味為句非也常
0151b01: 樂神通者色界天中皆有脩報二種神通也言常
0151b02: 樂簡非報得神通也十八生處下四總結云云。
0151b03: 二列欲界。
0151b04: 復有億億六欲諸大天十善果報神通功德皆成就。
0151b05: 文四今初明數六欲諸大天者二明處此六天中
0151b06: 有小五欲從初四天至他化自在為六也十善等
0151b07: 者三歎德也十善是因生天是果報也功德皆成
0151b08: 者四結也。
0151b09: 第四列仁王。
0151b10: 復有十六大國王各各有一萬二萬乃至十萬眷屬
0151b11: 五戒十善三歸功德清淨行具足。
0151b12: 文四一數二眾三德四結今初云十六國王者舉
0151b13: 國數以標人也各各有下第二明眾也五戒下三
0151b14: 歎德也德有三一戒二善三歸清信行具足者四
0151b16: 第二總列。
0151b17: 復有五道一切眾生。
0151b18: 前別中但明天人今則通明五道脩羅等或鬼或
0151b19: 畜故但云五道也又六道中天人先有三惡之內
0151b20: 或有或無此經無緣故總云五也此土眾竟。
0151b21: 第二列他方眾。
0151b22: 復有他方不可量眾。
0151b23: 他處異見云云。
0151b24: 第三列化眾。
0151c01: 復有變十方淨土現百億高座化百億須彌寶華各
0151c02: 各座前華上復有無量化佛無量菩薩比丘八部大
0151c03: 眾各各坐寶蓮華華上皆有無量國土一一國土佛
0151c04: 及大眾如今無異一一國土中一一佛及大眾各各
0151c05: 說般若波羅蜜。
0151c06: 文三今初明不思議力能變淨土淨土者非寂光
0151c07: 之淨且現華臺實報等淨相也現百億高座及華
0151c08: 者且明應身大千之化相也各各座前下二明不
0151c09: 思議力能現諸佛菩薩八部者乾闥婆毗舍闍二
0151c10: 眾東方提頭賴吒天王領鳩槃茶薜多二眾南
0151c11: 方毗留勒叉天王領龍富單那二眾西方毗留博
0151c12: 叉天王領夜叉羅剎二眾北方毗沙門天王領云
0151c13: 云一一國土中下三明不思議力各說般若等上
0151c14: 來列眾竟。
0151c15: 第二總結。
0151c16: 他方大眾及化眾此三界中眾十二大眾皆來集會
0151c18: 坐。
0151c19: 他方大眾即結前來第二他方眾及化眾即結前
0151c20: 第三化眾三界中眾即結前此土眾十二大眾皆
0151c21: 來集會即總結前三眾差別果一聲聞二緣覺三
0151c22: 菩薩四五戒賢者五清信女六七賢居士七色天
0151c23: 八欲天九仁王十五道十一他方十二化眾是也
0151c24: 坐九劫座者結座劫者級也級者層也其會下結
0152a01: 眾廣狹也問諸經列眾或有或無何耶答若說報
0152a02: 生三界由善惡業力見佛不見佛由有緣無緣即
0152a03: 有生天受樂至不聞經乃至地獄燒燃而來聽法
0152a04: 今以大經之義試為斷之大經云於戒緩者不名
0152a05: 為緩於乘緩者乃名為緩總相明之乘即戒也今
0152a06: 約別說乘戒二殊即以三歸五戒十善八戒二百
0152a07: 五十五百戒等名之為戒念誦脩行禪智施進等
0152a08: 名之曰乘然戒與乘各有三品乘有小中大戒有
0152a09: 上中下若乘戒俱急者又有三品如持上品戒急
0152a10: 生無色界天下品乘急以無色天身聞佛說聲聞
0152a11: 法中品乘急聞說因緣上品乘急聞說中道等若
0152a12: 持中品戒急生色界天下乘急聞說四諦中乘急
0152a13: 聞說因緣上乘急聞說六度若持下品戒急生欲
0152a14: 界天下乘急聞小乘中乘急上乘急準上說若戒
0152a15: 乘俱緩者上品戒緩墮地獄中品緩墮畜生下品
0152a16: 緩墮餓鬼以乘緩故永不見佛何況聞法若戒緩
0152a17: 乘急者得見佛聞法上品戒緩生地獄中下乘急
0152a18: 以地獄身聞說四諦中乘急聞因緣上乘急聞六
0152a19: 度云云若戒急乘緩者三品戒急得三界身以乘
0152a20: 緩故著人天樂不得見佛況得聞法今無無色界
0152a21: 天眾者以上品戒急大乘緩故此經無緣故不來
0152a22: 也餘經有無例此可解上來證信序竟。
0152a23: 第二發起序文五一佛自現瑞二時眾生疑三
0152a24: 覺悟如來四佛昇華座五大眾歡喜初中更五
0152b01: 一讚佛德二明現瑞時節三正住十地四入寂
0152b02: 定五思緣現瑞今初。
0152b03: 爾時十號三明大滅諦金剛智釋迦牟尼佛。
0152b04: 爾時者當爾之時也十號者教主之德德凡有四
0152b05: 一十號德二三明德三斷德四智德今初言十號
0152b06: 者一是如來二應供三正遍知四明行足五善逝
0152b07: 六世間解七無上士八調御丈夫九天人師十佛
0152b08: 世尊是十號之數也云云次歎三明德以明鑒三
0152b09: 世也次歎斷德謂大滅諦簡非小滅故言大也金
0152b10: 剛智者次歎佛智德釋迦牟尼佛者上明通號及
0152b11: 德今明別號也然佛種姓出處不同或姓剎利或
0152b12: 婆羅門今姓釋迦者此云能仁如長阿含說昔梵
0152b13: 摩穀王四子有過徙向雪山令自存活四子至彼
0152b14: 民歸如市王歎四子我子能仁能自存活因此姓
0152b15: 釋佛第四祖已巳來始姓釋也本姓瞿曇或甘蔗種
0152b16: 或日種或牛糞種云云牟尼者名也此云寂默三
0152b17: 業但寂默也。
0152b18: 二明現瑞時節。
0152b19: 初年月八日。
0152b20: 真諦云如來在世四十五年說三法輪謂轉照持
0152b21: 然此三輪有顯有密密則從得道夜至涅槃夜俱
0152b22: 三轉法輪顯則初成道七年但轉轉法輪七年後
0152b24: 法輪從轉轉法輪來有三十年前至二十九年已巳
0152c01: 說餘般若今至三十年初月八日方說仁王故言
0152c02: 初年月八日此則佛成道三十七年說此經乃年
0152c04: 三正住十地。
0152c05: 方坐十地。
0152c06: 方者正也正坐佛之十地非菩薩十地又佛以別
0152c07: 接通坐別十地欲密顯通教十地正令悟別地故
0152c08: 云方坐也佛十地者同性經云一甚深難知廣明
0152c09: 智德地二清淨身不思議地三海藏地四神通智
0152c10: 德地五明德地六無垢涅槃炎光開相地七廣勝
0152c11: 法界藏明界地八無礙智慧地九無邊億莊嚴迴
0152c12: 向能照明地十毗盧遮那智藏地。
0152c13: 四入寂定。
0152c14: 入大寂室三昧。
0152c15: 欲觀察物機授法藥故又令知因定發慧故又作
0152c16: 說法儀軌故佛具智斷尚自觀機況於凡夫而不
0152c17: 審諦云云大寂室者即大涅槃也大經云涅槃深
0152c18: 禪定窟窟即室義法華大通智勝佛亦入靜室與
0152c19: 此義同也又大寂者即動是寂室者即寂而照大
0152c20: 寂是法室是喻如室能受萬物般若空理能含
0152c21: 多義也約觀者室是一法空亦無二明暗自殊室
0152c22: 空不別明喻智慧暗喻煩惱室喻人身空喻心識
0152c23: 日出則室空俱明喻智生身心俱淨日入則室空
0152c24: 俱暗喻智滅則身心俱穢穢淨雖殊而性常清淨
0153a01: 故淨名云無明性即是明一切眾生即菩提相不
0153a02: 復更滅此即證也。
0153a03: 第五思緣現瑞。
0153a05: 至非想非非想天光亦復爾乃至他方恒河沙諸佛
0153a06: 國土時無色界雨無量變大香華香如車輪華如須
0153a07: 彌山王如雲而下十八梵天王雨百變異色華六欲
0153a08: 諸天雨無量色華其佛座前自然生九百萬億種華
0153a09: 上至非想非非想天是時世界其地六種震動。
0153a10: 思緣放大光明照三界中下有本云照三界眾生
0153a11: 也文五一思緣放光二頂上出華三諸天雨華四
0153a12: 佛自生華五大地振動今初思緣者思於無相緣
0153a13: 於法性自受大樂也光照三界中覺化境也問無
0153a14: 色界無色陰何故照之答雖無麤色而有細色約
0153a15: 二乘凡夫不見言無而實有也復於頂上出千寶
0153a16: 蓮華下二頂上出華文三今初出華其華上至下
0153a17: 二明豎現乃至他方下三明橫現放光令識智慧
0153a18: 之本出華令悟得道之因又光欲化當機眾華令
0153a19: 其見作結緣因前列眾中無無色界天者以其戒
0153a20: 急乘緩無現益緣今令非相見華使作當來種子
0153a21: 也時無色界天下三諸天雨華前教主現相明存
0153a22: 感今諸天雨華明有應此則藥病相稱感應道交
0153a23: 也無量變者心樹華非生死華也文三初無色界
0153a24: 次色界後欲界皆可見色天多禪無色天多定能
0153b01: 心樹變華故言變欲天無此但雨實華也其佛座
0153b02: 前下四佛自生華向明頂上出華顯正報瑞今佛
0153b04: 地震動放光雨華令其目見動地令其心動心動
0153b05: 則煩惱動故大經云大地動者能令眾生心動也
0153b06: 動踊覺起振吼等為六又東涌西沒等六也地動
0153b07: 八緣如阿含說一大水動時動二尊神試力時三
0153b08: 如來入胎時四出胎時五成道時六轉法輪時七
0153b09: 眾教時八涅槃時增一經亦有八緣閻浮提風輪
0153b10: 從上向下有地水火風從下向上次第動二菩薩
0153b11: 入胎三出胎四出家學道成道五入涅槃六神通
0153b12: 比丘心得自在七諸天命終還生勝處八眾生福
0153b13: 盡相云云動意者十地論云治三種煩惱一生天
0153b14: 眾生樂著天報振動天宮令生厭捨起求法心二
0153b15: 造惡眾生不識無常縱心蕩意令因地動捨惡從
0153b16: 善三我慢眾生或因力能小動地起高慢心使
0153b17: 見大動知其力劣也。
0153b18: 第二時眾生疑文三一明眾生疑二申眾疑意
0153b19: 三問眾不決今初。
0153b20: 爾時諸大眾俱共僉然生疑。
0153b21: 可解。
0153b22: 二申眾疑意。
0153b23: 各相謂言四無所畏十八不共法五眼法身大覺世
0153b24: 尊前已巳為我等大眾二十九年說摩訶般若波羅蜜
0153c01: 金剛般若波羅蜜天王問般若波羅蜜光讚般若波
0153c02: 羅蜜今日如來放大光明斯作何事。
0153c03: 文三一歎佛德次領前事三騰今事初文二先明
0153c04: 成人之德有四一者四無畏德謂一切智無畏漏
0153c05: 盡無畏盡苦道無畏說障道無畏云云二十八不
0153c06: 共法自有二小乘中謂十力四無畏大悲三念處
0153c07: 是三念處者應貪不貪應瞋不瞋常行捨心也大
0153c08: 乘者謂身口意無失是三四無異相五無不定心
0153c09: 六無不知已巳捨七欲八精進九念十慧十五解脫
0153c10: 十二解脫知見等無減十三十四十五三業道隨
0153c11: 智慧行十六十七十八智慧知三世無等二乘無
0153c12: 分故言不共三五眼謂肉天慧法在佛身上名
0153c13: 佛眼云云四法身法身有三一但空法身三乘皆
0153c14: 有如善吉七葉巖中禮佛法身此小乘滅三十二
0153c15: 相即空為法身也二即假法身謂滅無常色獲常
0153c16: 等我樂淨三亦復如是三即中法身謂如來法身
0153c17: 非常非無常樂我淨等亦復如是云云大覺世尊
0153c18: 下二明德所成人覺中道理名為大覺天人所重
0153c20: 九年說四般若於靈山說大品次舍衛說金剛及
0153c21: 天王問後還靈山說光讚及道行具出光讚云云
0153c22: 今日如來下第三為今事謂疑前瑞相等也云云。
0153c23: 第三問眾不決。
0153c24: 時十六大國王中舍衛國主波斯匿王名曰月光德
0154a01: 行十地六度三十七品四不壞淨行摩訶衍化次第
0154a02: 問居士寶法淨名等八百人復問須菩提舍利弗
0154a03: 等五千人復問彌勒師子吼等十千人無能答者。
0154a04: 文有二一問二眾不決初文二先舉處歎德二明
0154a05: 次第舉問初文三一明處依大論憍薩羅國主波
0154a06: 斯匿王今云舍衛或云舍婆提城善見律云舍衛
0154a07: 者是人名往古有王名為舍衛見地好立以為國
0154a08: 因居其地從人得名名舍衛也波斯匿王下二舉
0154a09: 名有云王姓月聞法之後更立光名德行十地下
0154a10: 三歎德十地六度道品多是通教也信三寶及戒
0154a11: 不壞名四不壞淨也行摩訶衍化者以大乘治國
0154a12: 也次第問居士下二次第舉問先問俗眾寶是寶
0154a13: 積是月法是法財淨名是維摩詰也次問聲
0154a14: 聞後問菩薩云云無能答者下二眾所不決云云。
0154a15: 第三覺悟如來。
0154a16: 時波斯匿王即以神力作八萬種音樂十八梵天六
0154a17: 欲諸天亦作八萬種音樂聲動三千乃至十方恒河
0154a18: 沙佛土有緣斯現彼他方佛國中南方法財菩薩共
0154a19: 五百萬億大眾俱來入此大會東方寶柱菩薩共九
0154a20: 百萬億大眾俱來入此大會北方空性菩薩共百
0154a21: 千萬億大眾俱來入此大會西方善住菩薩共十恒
0154a22: 河沙大眾俱來入此大會六方亦復如是作樂亦然
0154a23: 亦復共作無量音樂覺如來。
0154a24: 文三一明此土設樂覺悟如來二他方三共設今
0154b01: 初文二一三類設樂謂月光梵天欲天二聲動世
0154b02: 界先一佛世界次十方世界云云彼他方下二明
0154b03: 他方文二一來集二作樂初中先明四方次列六
0154b04: 方作樂亦然者二明作樂也云云復共作下三共
0154b05: 設樂亦是前佛現瑞明能應今時設樂明有感即
0154b06: 覺悟如來也云云。
0154b07: 第四明佛昇華座。
0154b08: 佛即知時得眾生根即從定起方坐蓮華師子座上
0154b09: 如金剛山王。
0154b10: 佛昇華座即是如來赴感也又佛現瑞即良醫也
0154b11: 時眾設樂即病人求救也佛昇華座即醫人授藥
0154b12: 也云云又放光是身業入定是意業即從座起說
0154b13: 空觀是口業又放光動地神通輪入定得眾生根
0154b15: 非是實師子亦非木石師子以如來是師子所生
0154b16: 之處若床若座皆名師子床座也如金剛山王者
0154b17: 金剛喻佛四德法身一切不能沮壞山王即須彌
0154b18: 山喻佛也不為八風所動又華座皆是現實報土
0154b19: 如山王是現尊特身亦別接通也云云。
0154b20: 第五大眾歡喜。
0154b21: 大眾歡喜各各現無量神通地及空大眾而住。
0154b22: 有通者在空無通者居地上來序分竟。
0154b23: 
0154b24: 佛說仁王護國般若波羅蜜經疏卷上
