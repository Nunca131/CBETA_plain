0377c01: 虛舟省禪師語錄卷之三
0377c02: 門人超潪編
0377c03: 拈古
0377c04: 世尊在忉利天為母說法優填王思佛命匠雕栴檀
0377c05: 像及世尊下忉利天像亦出迎世尊三喚三應乃云
0377c06: 無為真佛實在我身。
0377c07: 拈云實在我身話作兩橛。
0377c08: 世尊敕令獰惡鬼神等受佛弘護付囑不來者執熱
0377c09: 鐵輪追之令集一魔王謂世尊曰瞿曇我待一切眾
0377c10: 生成佛盡無有眾生名字我乃發菩提心。
0377c11: 拈云知心能幾人。
0377c12: 三祖商那和修尊者見鞠多徒眾多懈慢示以右手
0377c13: 上指即有香乳自空而下云是龍奮迅三昧如是五
0377c14: 百三昧汝皆未知是三昧者心不生滅住大慈力遞
0377c15: 相恭敬其至此者乃可識之于是鞠多弟子悔謝。
0377c16: 拈云險。
0377c17: 僧問百丈抱璞投師請師一鑑師曰昨夜南山虎咬
0377c18: 大虫曰不繆真詮為什麼不垂方便師曰掩耳偷鈴
0377c19: 漢曰不遇中郎鑑還同野舍薪師便打僧曰蒼天蒼
0377c20: 天師曰得與麼多口曰罕遇知音拂袖便打師曰百
0377c21: 丈今日輸卻一半。
0377c22: 拈云何處輸卻一半。
0377c23: 宣州坦禪師初開堂雪竇化主省宗出問諸佛未出
0377c24: 世人人鼻孔撩天出世後為什麼杳無消息師曰雞
0377c25: 足峰前風悄然宗曰未在更道師曰大雪滿長安宗
0377c26: 曰誰人知此意令我憶南泉拂袖歸眾更不禮拜師
0377c27: 曰新興教今日失利便歸方丈令人請宗至師曰適
0377c28: 來錯秖對一轉語人天眾前何不禮拜蓋覆卻宗曰
0377c29: 大丈夫膝下有黃金爭肯禮拜無眼長老師曰我別
0377c30: 有語在宗乃理前語至未在更道處師曰我有三十
0378a01: 棒寄你打雪竇宗禮拜。
0378a02: 拈云蛇須七寸打。
0378a03: 院主問馬祖近日尊候如何師曰日面佛月面佛。
0378a04: 拈云本色人只說本分話。
0378a05: 百丈山懷海禪師侍馬祖行次見一群野鴨飛過祖
0378a06: 曰是甚麼師云野鴨子祖曰甚處去也師曰飛過去
0378a07: 也祖遂把師鼻負痛失聲祖曰又道飛過去也師於
0378a08: 言下有省。
0378a09: 拈云順風捉蝶何似鬥水摝魚。
0378a10: 大梅山法常禪師僧將非心非佛語舉似馬祖祖曰
0378a11: 梅子熟也龐居士聞之欲驗師實纔相見便問久向
0378a12: 大梅未審梅子熟也未師曰熟也你向甚麼處下口
0378a13: 士曰百雜碎師伸手曰還我核子來士無語。
0378a14: 拈云觀師口與手不負見馬大師者只龐老子
0378a15: 善與諸老打口鼓無敗手因何一時鈍置然政
0378a16: 是有語如雷。
0378a17: 三角山總印禪師僧問如何是三寶師曰禾麥荳曰
0378a18: 學人不會師曰大眾欣然奉持。
0378a19: 拈云將尋常茶飯當砒礵用出似則似只是無
0378a20: 人聽熱碗鳴聲。
0378a21: 黃檗山斷際禪師問百丈和尚曰從上宗乘如何指
0378a22: 示丈良久師曰不可教後人斷絕去也丈曰將謂汝
0378a23: 是個人乃起入方丈。
0378a24: 拈云黃河水從天上來豈可向第二門頭指鹿
0378a25: 為馬。
0378a26: 湖南岑大虫禪師僧問如何轉得山河國土歸自己巳
0378a27: 去師曰如何轉得自己已成山河國土去曰不會師曰
0378a28: 湖南城下好養民米賤柴多足四鄰僧無語。
0378a29: 拈云以金鏃之機行電光之用直令分明啐啄
0378a30: 又吞吐不得不比琉璃殿上騎金馬明月堂前
0378b01: 輥繡毬。
0378b02: 蘇溪和尚僧問如何是定光佛師曰鴨吞螺螄曰還
0378b03: 許學人轉身也無師曰眼睛突出。
0378b04: 拈云好女不著嫁時衣。
0378b05: 鎮州寶壽禪師趙州來師在禪床背面而坐州展坐
0378b06: 具禮拜師起入方丈州收坐具而出。
0378b07: 拈云絃歌互唱八音克諧。
0378b08: 隆慶院慶閒禪師參黃龍時龍問如何是汝生緣處
0378b09: 師曰早晨喫白粥如今又覺饑問我手何似佛手師
0378b10: 曰月下弄琵琶問我腳何似驢腳師曰鷺鷥立雪非
0378b11: 同色。
0378b12: 拈云自己已眉絲未知多少又烏能知老胡當門
0378b13: 齒缺腳穿沒底靴踏著湖湘月始許他開兩片
0378b14: 皮說家常茶飯。
0378b15: 上封佛心才禪師參靈源詮曰此事我見得甚分明
0378b16: 祇是臨機道不出一日竊觀鄰案僧讀曹洞廣錄至
0378b17: 藥山採薪歸有僧問甚麼處來山曰討柴來僧指腹
0378b18: 下刀曰鳴剝剝是個甚麼山拔刀作砟勢師忽欣然
0378b19: 摑鄰案僧一掌揭簾趨出衝口說偈曰徹徹大海乾
0378b20: 枯虛空迸裂四方八面絕遮攔萬象森羅齊漏泄。
0378b21: 拈云見不到虛空成窟籠覷得破平地起波濤
0378b22: 將齊物論作絕交書無可無不可。
0378b23: 徑山宗杲禪師參圓悟禪師悟舉有句無句如藤倚
0378b24: 樹問之師纔開口悟便曰不是遂問悟曰聞和尚當
0378b25: 時在五祖曾問這話不知五祖道什麼悟笑而不答
0378b26: 固問之悟不得已謂曰我問有句無句如藤倚樹意
0378b27: 旨如何祖曰描也描不成畫也畫不就又問樹倒藤
0378b28: 枯時如何祖曰相隨來也師當下釋然曰我會也遂
0378b29: 著臨濟正宗記付之。
0378b30: 拈云臨濟一家如當門獅子來便咬煞如何青
0378c01: 天白日自著鬼魅自此一家有事百家忙吾末
0378c02: 如之何也已巳。
0378c03: 南峰雲辨禪師參圓悟問曰淨裸裸空無一物赤骨
0378c04: 力貧無一錢戶破家亡乞師賑濟悟曰七珍八寶一
0378c05: 時拏師曰禍不入慎家之門悟曰機不離位墮在毒
0378c06: 海師隨聲便喝悟以拄杖擊禪床云吃得棒也未師
0378c07: 又喝悟連喝兩喝師便禮拜。
0378c08: 拈云這邊那邊那邊這邊一種作貴人教誰賣
0378c09: 柴炭南峰呼喚歸來早已巳料在正月半。
0378c10: 象耳山祖覺禪師參圓悟悟舉羅山道有言時踞獅
0378c11: 頭收虎尾第一句下明宗旨無言時覿露機鋒如同
0378c12: 電拂作麼生會師擬對悟便喝愈更迷悶後閱浮山
0378c13: 遠削執論若道悟有親疏豈有旃檀林中卻生臭草
0378c14: 豁然作偈寄悟曰出林依舊入蓬蒿天網恢恢不可
0378c15: 逃誰信業緣無避處歸來不怕語聲高悟曰覺華嚴
0378c16: 徹矣。
0378c17: 拈云鼻下失卻口即能以閃電光穿破古今今
0378c18: 人嚇鬼何異鄭州出曹門。
0378c19: 無著妙總禪師參大慧慧問古人不出方丈為甚麼
0378c20: 卻去莊上吃油餈師曰放妙總過妙總方敢通個消
0378c21: 息慧曰我放你過你試道看師曰妙總亦放和尚過
0378c22: 慧曰爭奈油餈何師喝一喝而出。
0378c23: 拈云妙總會用八面旋風有時穿林樹有時
0378c24: 刮沙起塵妙在有用無跡。
0378c25: 仰山問溈山大用見前請師辨白溈下座歸方丈師
0378c26: 隨後入溈問子適來問甚麼話師再舉溈曰還記吾
0378c27: 答語否師曰記得溈曰你試舉看師便珍重出去溈
0378c28: 曰錯。
0378c29: 拈云師資相契處一如舉袖藏雲一如掉棒打
0378c30: 月一如吞霞充腹一如借風當扇滴水滴凍如
0379a01: 川如海。
0379a02: 雪竇重顯禪師參智門即伸問曰不起一念云何有
0379a03: 過門召師近前師纔近前門以拂子驀口打師擬開
0379a04: 口門又打師豁然開悟僧問德山臨濟棒喝已彰和
0379a05: 尚如何為人師曰放過一著僧擬議師便喝僧曰未
0379a06: 審祗恁麼別有在師曰射虎不真徒勞沒羽。
0379a07: 拈云顯師從這裡過來故能拈出千仞瀑花以
0379a08: 當清供。
0379a09: 法昌倚遇禪師參北禪禪問近離甚處師曰福嚴禪
0379a10: 曰思大鼻孔長多少師曰與和尚當時見的一般禪
0379a11: 曰汝道我見時長多少師曰和尚大似不曾到福嚴
0379a12: 禪曰學語之流又問來時馬大師安樂否師曰安樂
0379a13: 禪曰向汝道什麼師曰教和尚莫亂統禪曰念汝新
0379a14: 到不能打得你師曰某甲亦放和尚過。
0379a15: 拈云臘雪連山白春風透戶寒。
0379a16: 雲居山了元佛印禪師投機於開先出為宗匠僧問
0379a17: 如何是佛師曰木頭彫不就曰恁麼則皆是虛妄也
0379a18: 師曰梵音深遠令人悅聞。
0379a19: 拈云春風放花生趣儼然。
0379a20: 
0379a21: 頌古
0379a22: 世尊陞座文殊白槌。
0379a23: 未出母胎已巳度人巍巍高座更精神欲疑臘底寒香
0379a24: 異不共桃花萬樹春。
0379a25: 世尊一日坐次見二人舁豬過乃問者箇是甚
0379a26: 麼曰佛具一切智豬子也不識世尊曰也須問
0379a27: 過。
0379a28: 人世依樣畫葫蘆箇箇茫茫業識奴會說窩中善打
0379a29: 劫無錢卻解用青蚨。
0379a30: 阿難隨世尊次見一古塔世尊便作禮阿難曰
0379b01: 此是什麼人塔世尊曰此是過去諸佛塔阿難
0379b02: 曰過去諸佛什麼人弟子世尊曰是吾弟子。
0379b03: 即今日月古乾坤反轉眼來一口吞拜倒袈裟非落
0379b04: 地明明據坐獨為尊。
0379b05: 迦葉尊者一日踏泥次有一沙彌見乃問尊者
0379b06: 何得自為者曰我若不為誰為我為。
0379b07: 開口便將正令行似棋著著有深情爛柯人在能看
0379b08: 破仙氣凌凌眉宇清。
0379b09: 倒卻門前剎竿著。
0379b10: 問到別傳本位呼剛剛應著嘴盧都果然好箇屠龍
0379b11: 手不借扁舟過五湖。
0379b12: 馬鳴尊者問富那夜奢尊者我欲識佛何者即
0379b13: 是富那祖曰汝欲識佛不識者是曰佛既不識
0379b14: 焉知是乎祖曰既不識佛焉知不是曰此是鋸
0379b15: 義祖曰彼是木義祖問鋸義者何曰與師平出
0379b16: 馬鳴卻問木義者何祖曰汝被我解馬鳴遂悟。
0379b17: 鳳髓龍肝且謾飲鎔銅幾杓勝仙品髑髏熱氣都乾
0379b18: 盡一吐珠璣光似錦。
0379b19: 達磨初見武帝。
0379b20: 想落肝腸草亂生空飛蝴蝶鬥蜻蜓百年伎倆來收
0379b21: 拾誰聽諸天奏樂聲。
0379b22: 五祖一日詣碓房問盧行者曰米熟未者曰熟
0379b23: 也未有篩在祖以杖擊碓三下者三鼓入室得
0379b24: 其衣缽。
0379b25: 父書未解兵乘其無備失先聲兩階千羽垂裳
0379b26: 得從此河清奏太平。
0379b27: 院主問馬祖近日尊候如何祖曰日面佛月面
0379b28: 佛。
0379b29: 君向瀟湘我向秦從來化外善為賓銅頭鐵額分明
0379b30: 在卻隔千山未易親。
0379c01: 百丈野鴨。
0379c02: 習俗移入誰得逃空將名物假呼號自從野鴨知消
0379c03: 息卻笑秋鵬度九霄。
0379c04: 婆子拋兒。
0379c05: 何處行來這樣婆風流灑灑攪洪波當時敲板阿師
0379c06: 在直教吞聲不奈何。
0379c07: 丹霞燒木佛。
0379c08: 當年手法高醫馬不用草獲得真舍利賽過無價寶。
0379c09: 聞聲悟道見色明心雲門舉手云觀音菩薩將
0379c10: 錢買糊餅放下手卻是饅頭。
0379c11: 陶融萬物數神工不在栽培雨露中昨夜東君消息
0379c12: 至捲開絕艷半春風。
0379c13: 鴦掘產難。
0379c14: 事不關身任急緩笑他鴦掘盤兒算縱饒子母救完
0379c15: 全不及當時早倒斷。
0379c16: 
0379c17: 
0379c18: 
0379c19: 南泉斬貓。
0379c20: 辣手豈真濺血冤無端空惹滿堂喧若非逆子頭顱
0379c21: 換海出崑崙未識源。
0379c22: 長沙千佛名經。
0379c23: 夢客紛紛過旅亭誰知蹤跡杳冥冥青山重話經千
0379c24: 疊流水終須度別汀。
0379c25: 保福從展禪師因僧問雪峰平生有何言句得
0379c26: 似羚羊掛角時師云我不可作雪峰弟子不得。
0379c27: 孤峰何事伴空鐺慣入洪波釣海鯨自此歸來無別
0379c28: 興枕頭一覺到天明。
0379c29: 百丈撥火。
0379c30: 迷倒通身最可憐甘將鼻孔教伊穿山前石女青眸
0380a01: 冷幾度尋花枕月眠。
0380a02: 道林吹毛。
0380a03: 三十年前不放聲一朝紅粉贈佳人楚天月漢地星
0380a04: 至今何處尋消息水出清溪聽素琴。
0380a05: 女子出定。
0380a06: 洞庭一湖水冷浸楚天月客星犯斗牛莫信君平說。
0380a07: 法眼指簾。
0380a08: 東風忽動落花香惹得雙飛蜂蝶忙只向枝頭尋活
0380a09: 計不知春色過鄰墻。
0380a10: 頌三玄。
0380a11: 虎鬚曾捋建綱宗李白桃紅春色中舒卷臨時誰薦
0380a12: 得黃鸝上樹囀東風。
0380a13: 香嚴上樹。
0380a14: 古路堂堂識者稀只從畫餅欲充饑而今鬥折蒼龍
0380a15: 角化作金鵬海外飛。
0380a16: 刺剌史李渤來問歸宗赤眼師教中所言須彌納
0380a17: 芥子渤即不疑芥子納須彌莫是妄談否師曰
0380a18: 人傳使君讀萬卷書籍還是否曰然師曰摩頂
0380a19: 至踵如椰子大萬卷書何處著李俛首而已巳。
0380a20: 矜能盡道頗通古誰信三三非五五多有世間可笑
0380a21: 事將軍空射石中虎。
0380a22: 僧問趙州從諗禪師初生孩子還具六識也無
0380a23: 師曰急水上打毬子。
0380a24: 短草薰蕕滿野塘月中丹桂自幽藏嫦娥宮裏都遊
0380a25: 到始信返魂花未香。
0380a26: 藥山惟巖禪師謂雲巖曰與我喚沙彌來巖曰
0380a27: 喚他來作甚麼師曰我有個折腳鐺子要他提
0380a28: 上挈下巖曰恁麼則與和尚出一隻手去也。
0380a29: 眼觀東南意西北三十車輪共一輻分處能合合處
0380a30: 分藏嬌不必在金屋。
0380b01: 丹霞天然禪師訪龐居士見女子靈照洗菜次
0380b02: 師曰居士在否女子放菜籃斂手而立師又問
0380b03: 居士在麼女子提籃便行師遂回。
0380b04: 未易交談便見心大家空步上雲岑好花鋪作錦茵
0380b05: 坐還聽聲聲澗底琴。
0380b06: 洛浦山元安禪師見夾山不禮拜背面叉乂手而
0380b07: 立山曰雞栖鳳巢非其同類出去師曰自遠趨
0380b08: 風請師一接山曰目前無闍黎此間無老僧師
0380b09: 便喝山曰住住且莫草草雲月是同溪山各異
0380b10: 截斷天下人舌頭即不無闍黎爭教無舌人解
0380b11: 語師佇思山便打自茲服膺。
0380b12: 竿頭絲線從君弄引得鯉魚親入甕化作金鱗插翼
0380b13: 飛沖天不借清風送。
0380b14: 溈山靈佑禪師參百丈丈令師撥取爐中有火
0380b15: 師撥之曰無火丈躬起深撥得少火舉以示之
0380b16: 曰汝道無這個師由是發悟。
0380b17: 不必攔腮劈面拳輕輕紅線腳跟牽自從會得翻身
0380b18: 法貶上眉毛不見天。
0380b19: 僧伽難提問伽耶舍多鈴鳴風鳴。
0380b20: 日一團兮月一團誰知日月兩般般分明相似難瞞
0380b21: 我露出鳥珠眼界寬。
0380b22: 獅子尊者白乳涌高三丈。
0380b23: 身非我有不吝頭唾棄髑髏一水漚劍樹橫行無忌
0380b24: 諱霞標出格見風流。
0380b25: 般若多羅尊者出息不隨眾緣入息不居蘊界。
0380b26: 法法頭頭歸自己巳百千三昧妙無比文殊薄荷穿金
0380b27: 鐶這箇畜生真較異。
0380b28: 慧大師入市調心。
0380b29: 中心一點多神變勿認妍媸徒看面閃電光中換眼
0380b30: 來虛空落地成幾片。
0380c01: 三角米麥荳。
0380c02: 久慣崖高鳥送行自然出語解輕輕試將好耳悠然
0380c03: 聽莫是黃鸝新囀聲。
0380c04: 僧問趙州初生孩還具六識也無州云急水上
0380c05: 打毬子。
0380c06: 短草蕙蕕滿野塘月中丹桂自幽藏嫦娥宮裏都遊
0380c07: 到始信返魂花未香。
0380c08: 僧問蘇溪如何是定光佛溪云鴨吞螺螄。
0380c09: 分明只是兩莖眉自面不知更問誰狼籍當場親說
0380c10: 破依然不薦實堪悲。
0380c11: 僧問睦州如何是禪州云猛火著油煎。
0380c12: 殘羹餿飯漫垂涎好火鐺烹古澗泉新味清香頗可
0380c13: 愛縱然一滴也爭妍。
0380c14: 僧問大隨如何是和尚家風隨云赤土畫簸箕
0380c15: 曰未審此理如何隨云簸箕有人米跳不出。
0380c16: 無煩鐵帚虛空掃洗面貓兒自道好一物不為大用
0380c17: 來明明消息為君報。
0380c18: 兩堂首座同時下喝。
0380c19: 主賓分得甚分明誰信明明眼卻盲勇智兼全真辣
0380c20: 手殺人如草不聞聲。
0380c21: 正法眼藏瞎驢邊滅卻。
0380c22: 一株大樹蔭兒孫罵倒瞎驢沒處奔冤氣至今泄不
0380c23: 得黃河水濁出崑崙。
0380c24: 臨濟賓主句。
0380c25: 將軍肘後重神符臂使貔貅百萬呼神器若非親拾
0380c26: 得難將燕石比珊瑚。
0380c27: 慈明參汾陽掩口大悟。
0380c28: 乾坤坐斷眼前看那怕髑髏氣未乾劍樹排開鋒色
0380c29: 利自然觸著骨毛寒。
0380c30: 黃龍三關。
0381a01: 層層關鎖不嫌多自有仙人驀直過記得青牛來老
0381a02: 子至今紫氣滿雲阿。
0381a03: 大慧問圜悟有句無句如藤倚樹意旨如何悟
0381a04: 云描也描不成畫也畫不就又問樹倒藤枯時
0381a05: 如何悟云相隨來也慧大悟。
0381a06: 鼓打新羅漢地聞南山下雨北山雲丹青巧手誰描
0381a07: 得十八灘頭錯認君。
0381a08: 藥山謂雲嵒與我喚沙彌來嵒曰喚他來做甚
0381a09: 麼山云我有箇折腳鐺子要他提上挈下曰恁
0381a10: 麼則與和尚出隻手去也師便休。
0381a11: 眼觀東南意西北三十車輪共一幅分處能合合處
0381a12: 分藏嬌不必在金臺。
0381a13: 洞山過水睹影。
0381a14: 三春好景耐花看不止無人幽谷蘭一把柳枝收不
0381a15: 得和煙搭在玉欄杆。
0381a16: 僧問曹山朗月當空時如何曰猶是階下漢進
0381a17: 云請師接上階曰月落後相見。
0381a18: 平生戲耍眼無青愛看懸崖花倒生天女還呼雲裏
0381a19: 下教吹鐵笛和簫聲。
