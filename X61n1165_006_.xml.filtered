0802b17: 
0802b18: 
0802b19: 西方合論卷之六
0802b20: 
0802b21: 第六稱性門
0802b22: 夫一切賢聖稱心而行法性無邊行海叵量是故或
0802b23: 一剎那中行滿三祇或恒河沙劫未成一念飛空鳥
0802b24: 跡辨地位之分齊淚日風花明過現之影像無脛而
0802c01: 走舍阿彌以何之不疾而速識西方之非遠譬諸五
0802c02: 色至玄而亡萬流以海為極者也今約大乘諸行總
0802c03: 入一行略示五門。
0802c04: 一信心行二止觀行三六度行
0802c05: 四悲願行五稱法行
0802c07: 以信為正因乃至菩提果滿亦只完此信根如谷子
0802c08: 墮地迨于成實不異初種如稚荀參天暨至叢葉本
0802c09: 是原竿初心菩薩無不依是信力而成就者是故蓮
0802c10: 宗門下全仗此信為根本一者信阿彌陀佛不動智
0802c11: 根本智與己巳無異如一大空日映則明雲來則翳
0802c12: 虛空本無是故又則雲與日皆即空故二者信阿
0802c13: 彌陀佛從發願來那由他劫內一切難行難忍種種
0802c14: 修習之事我亦能行何以故自憶無始劫中漂溺三
0802c15: 塗生苦死苦披毛戴角苦鐵床銅柱苦一切無益之
0802c16: 苦皆能受之何況如今菩薩萬行濟眾生事豈不能
0802c17: 為三者信阿彌陀佛無量智慧無量神通及成就無
0802c18: 量願力等事我亦當得何以故如來自性方便具有
0802c19: 如是不思議事我與如來同一自體清淨性故四者
0802c20: 信阿彌陀佛不去不來我亦不去不來西方此土不
0802c21: 隔毫端欲見即見何以故一切諸佛皆以法性為身
0802c22: 土故五者信阿彌陀佛修行歷劫直至證果不移剎
0802c23: 那我今亦不移剎那位齊諸佛何以故時分者是業
0802c24: 收法界海中業不可得故如是信解是謂入道初心
0803a01: 信一切諸佛淨土之行。
0803a03: 廣設觀門唯台宗三觀最為直捷示一心之筌蹄撮
0803a04: 諸法之要領修行徑路無輸于此西方宗旨自有十
0803a07: 即此三德三身是我一心三觀若不然者則觀外有
0803a08: 佛境不即心何名圓宗絕待之觀亦可彌陀三身以
0803a09: 為法身我之三觀以為般若觀成見佛即是解脫舉
0803a10: 一具三如新伊字觀佛既爾觀諸依正理非異塗廣
0803a11: 如疏鈔不能具述至若溫陵禪師則純以念佛一聲
0803a12: 入三觀門言念存三觀者如一聲佛遂了此能念體
0803a13: 空所念無相即念存空觀所念之佛即應身即心破
0803a14: 見思惑也雖能念體空所念無相不妨能念分明所
0803a15: 念顯然即念存假觀所念之佛即報身即心破塵沙
0803a16: 惑也正當能念所念空時即能念所念顯然正當能
0803a17: 念所念顯時即是能念所念寂然空假互存乃念存
0803a18: 中觀所念之佛即法身即心破無明惑也是又即念
0803a19: 佛因究竟三諦淨彼四土如拈一微塵變大地作黃
0803a20: 金是謂法界圓融不可思議觀門。
0803a22: 阿僧祗將欲滿故於真如法中深解現前所修離相
0803a23: 知法性體離慳貪故隨順修行檀波羅蜜法性無染
0803a24: 離五欲過故隨順修行戒波羅蜜法性無苦離瞋惱
0803b01: 故隨順修行忍波羅蜜法性無身心相離懈怠故隨
0803b02: 順修行精進波羅蜜法性常定體無亂故隨順修行
0803b03: 禪波羅蜜法性體明離無明故隨順修行般若波羅
0803b04: 蜜故智度論曰菩薩觀一切法畢竟空不生慳貪心
0803b05: 何以故畢竟空中無有慳貪慳貪根本斷故乃至般
0803b06: 若波羅蜜畢竟空故常不生癡心所以者何佛說一
0803b07: 切法無施無受非戒非犯乃至不智不愚故又云菩
0803b08: 薩雖不見布施以清淨空心布施作是念是布施空
0803b09: 無所有眾生須故施與如小兒以土為金銀長者則
0803b10: 不見是金銀便隨意與竟無所與其餘五法亦復如
0803b11: 是是謂菩薩行于六度修淨土者即無如是差別名
0803b12: 相然亦不越一行具此六義一者捨諸雜念是行於
0803b13: 施又則繫佛不住捨念是性施故二者念念中淨是
0803b14: 行于戒又則繫佛不求滅念是性戒故三者世念盡
0803b15: 弱是行於忍又則繫佛非關摧念是性忍故四者畢
0803b16: 念不退是行精進又則一念即是不著苦行是性精
0803b17: 進故五者得念三昧是行于定又則念念是佛不貪
0803b18: 禪味是大定故六者了念佛因即念而佛是行于智
0803b19: 又則念本非有佛本非無不落斷常是一切種智故
0803b20: 是故念佛一門能該諸行何以故念佛是一心法門
0803b21: 心外無諸行故然亦不廢諸行若廢諸行即是廢心
0803b22: 故。
0803b24: 盡乃至饒益無盡如普賢發十大願虛空界眾生界
0803c01: 無有盡時而我此願亦無有盡身語意業無有疲厭
0803c02: 名為願王一切諸佛無不成就如是願王證涅槃果
0803c03: 故天親菩薩淨土五念門以禮拜讚歎作願觀察前
0803c04: 四種為成就入功德門回向一切煩惱眾生拔世間
0803c05: 苦為成就出功德門菩薩修五念門速得阿耨多羅
0803c06: 三藐三菩提難曰佛及眾生本無所有如淨名經言
0803c07: 菩薩觀于眾生如呼聲響如水聚沫如芭蕉堅如電
0803c08: 久住如無色界色如焦芽如得忍菩薩貪恚毀禁
0803c09: 如佛煩惱習如夢所見已巳菩薩觀眾生為若此是
0803c10: 則眾生本空菩薩種種發願利生將無眼見空華邪
0803c11: 答曰智度論中佛說此中言無佛者破著佛想不言
0803c12: 取無佛相是故當知言無眾生者破眾生想不言取
0803c13: 無眾生相如淨名言菩薩作是觀已巳自言我當為眾
0803c14: 生說如斯法即真實慈即知菩薩不取無眾生相又
0803c15: 則說是法者真實利生真實悲願無別度眾生事也
0803c16: 又如般若經菩薩深入大悲如慈父見子為無所值
0803c17: 物故死尋物而不獲也父甚憐之此兒但為誑故死諸佛亦如是
0803c18: 知諸法空畢竟不可得而眾生不知眾生不知故于
0803c19: 空法中染著著因緣故墮大地獄是故深入大悲是
0803c20: 則諸佛興慈運悲正以眾生空故眾生誑入生死故
0803c21: 豈有反息悲願之理故知菩薩種種度生者是深達
0803c22: 無眾生義何故若見有眾生故即有我慈悲心劣豈
0803c23: 能行如是饒益之行又先德云未居究竟位全是自
0803c24: 利門從十信初心歷十住十行十迴向十地直至等
0804a01: 覺佛前普賢猶是自利利他門者登妙覺位佛後普
0804a03: 如我知恩分者我雖復盡其邊底我本以欲心無厭
0804a04: 足故得佛是故今猶不息雖更無功德可得我欲心
0804a05: 亦不休當知行海無邊非丈竿尺木所能探其底裏
0804a06: 如癡兒見人指門前竿云在天半即計量言從地至
0804a07: 天止兩竿許佛法戲論亦復如是。
0804a09: 無邊空著彩粉墨徒勞法界無方轍跡安用是故
0804a10: 菩薩自性行者非有非無非行非不行唯是稱法自
0804a11: 在之行一者菩薩度一切眾生究竟無餘涅槃而眾
0804a12: 生界不減如登場傀儡悲宛然唯一土泥空無所
0804a13: 有是稱法行二者菩薩行五無間而無惱恚至于地
0804a14: 獄無諸罪垢至於畜生無有無明憍慢等過如淫女
0804a15: 離魂逐所歡去乃至生子而身常在父母前是稱法
0804a16: 行三者菩薩自身入定他身起定一身入定多身起
0804a17: 定從有情身入定從無情身起定如猛虎起屍跪拜
0804a18: 作舞唯虎所欲而屍本無知是稱法行四者菩薩於
0804a19: 一小眾生身中轉大法輪燃大法炬震大法雷魔宮
0804a20: 摧毀大地震動度無量無邊眾生而此小眾生不覺
0804a21: 不知如天帝樂人逃入一小女子鼻孔索不得而
0804a22: 此女子不覺不知是稱法行五者菩薩欲久住世即
0804a23: 以念頃行作無量無數百千億那由他劫欲少住世
0804a24: 即以無量無數百千億那由他劫縮為念頃如小兒
0804b01: 看燈中走馬計其多寡首尾了不可得是稱法行是
0804b02: 故若證如是不思議行者一念之中三世諸佛淨土
0804b03: 攝入無餘是謂菩薩莊嚴淨土之行以無思智照之
0804b04: 可見非是情量所能猜度何以故以自性超一切量
0804b05: 故。
0804b06: 
0804b07: 西方合論卷之六
