0001a01: 
0001a02: No. 1296-A
0001a03:  宗門拈古彙集序
0001a04: 
0001a05: 德山云。吾宗無語句。實無一法與人。老瞿曇亦云。吾
0001a06: 於四十九年。未說一字。則三藏十二部千七百則
0001a07: 機緣。又何從而得之。此舉世之所難話會者。自非額
0001a08: 堂眼正肘後符靈。則亦未易與言斯旨矣。夫曰無語
0001a09: 句。而主賓問答布衫胡餅之說叢林。曰未說一
0001a10: 字。而金函玉軸炳然如日星。是豈無所謂而然乎。聞
0001a11: 之云。善言言者。言雖滿於天下。而無口過。譬彼道火
0001a12: 者。終日齒牙脣舌終不之。然則雖龍宮充棟。雲水汗
0001a13: 牛。初未有一字一句。然後知瞿曇德山之所言。斯
0001a14: 有在矣。會公云。語帶玄而無路。舌頭譚而不譚。其此
0001a15: 之謂歟。吾宗自周行七步。倒剎竿以來。流及支那。
0001a16: 葛藤地。然實無一元字挂人脣吻。所以下兒
0001a17: 孫。競從而舉唱之。拈提之。當舉椎豎拂電掣雷轟之
0001a18: 際。一揚一抑。愈出愈奇。要皆不可以意想測。直是如
0001a19: 日裏神珠。光色無定。詎捫空捕影輩。可同日而語哉。
0001a20: 宋得建谿集之於前。元古林續之於後。曰宗門統
0001a21: 要者。其寬緩採擇。各有指歸。讀者不啻登妙峰之巔。
0001a22: 胸空天海。不自知其為高且遠。又如入娑羯羅龍宮。
0001a23: 差珍異寶。璨然在目。不自知其為身處富鄉。然則是
0001a24: 書。即為吾宗之一大成。固已巳足稱之。況又從而集
0001b01: 之乎。符不敏。墾掘餘念。建谿古林之用心。間取宋
0001b02: 元迄今諸宗匠。凡一拈一代。一別一徵。足以開鑿人
0001b03: 天眼目者。皆採而續之。計四十有五卷。題曰宗門拈
0001b04: 古集。從瑪瑙階上。更布赤砂猶之乎。自江河而
0001b05: 海。海而於阿耨達池。其汪洋浩瀚亦至矣。而所謂
0001b06: 多子塔前。黃梅夜半所授受一件大事。舍是則何異
0001b07: 棄荊山而求卞璧。直敢曰。是集真吾宗之一大成。洵
0001b08: 非妄也。或者曰。古人接物。亦有道而已巳。此特糟粕耳。
0001b09: 事之奚為。符曰。然此固古人糟粕也。古人之醇醴。試
0001b10: 呈我以一二可乎。其人方鉗口結舌。赧顏而退。噫清
0001b11: 淨寶月。固不在標月者指端。然自非徹見天心。乃離
0001b12: 指端而別覓。又豈得哉。後之有向此。別具一隻眼。徹
0001b13: 見從上諸老一敲一拍之所自。則視此集為糟粕。又
0001b14: 何不可。
0001b15: 康三年甲辰重九日廬陵嗣祖沙門淨符書於待
0001b16: 堂。
0001b17: 
0001b18: 
0001b19: 
0001b20: 
0001b21: No. 1296-B
0001b22:  宗門拈古彙集序
0001b23: 
0001b24: 世謂宗門一派。起自鷲嶺拈華。不知老瞿曇纔落地
0001c01: 來。指地指天。獨自稱尊之際。早已巳將大千世界。釘
0001c02: 葛藤樁子矣。譬射者之垛。高不過三尺。毋論穿楊繞
0001c03: 樹手。即黃口小童稍解彈。亦忍俊不禁。相與挾爛
0001c04: 泥丸。爭向千人萬人中。百步奔騰。博大聲一呼。是豈
0001c05: 止迦葉一人。發此一枝蓬蒿乎。四十九年。矢亂飛。
0001c06: 老瞿曇直得東閃西避。卒莫奈何。幸而得全保生。
0001c07: 告終雙樹。詎意二千年後。跛雲門突出。要一棒打
0001c08: 殺餧狗。且紿曰。貴圖天下太平。哀哉瞿曇。真是忍痛
0001c09: 難伸。禍出私門也。然自達磨東渡。六傳至曹溪。出青
0001c10: 原南嶽為二支。二支不數傳。又分為五宗。五宗之徒
0001c11: 出。紛如逐鹿。星分碁布。插滿支那。誰不高歌垓下。密
0001c12: 握帷中。而還沛傷情。孰有過於雲峰悅者。然予猶有
0001c13: 微憾焉。謂。雲門雖有出身之路。且無定亂之謀。此
0001c14: 語非是借劍殺人。不欲辜偃老一棒耳。世衰道微。
0001c15: 人稀土曠。究將舉似阿誰。甲辰秋。客虎林。得與白巖
0001c16: 位中和尚。敘廿年之好。兩宿寒燈。高談千古。始得一
0001c17: 就正焉。宗門統要一書。自古林繼續之後。海內宗匠。
0001c18: 作者如林。皆未經收入。白巖恐其散漫流落。窮搜極
0001c19: 討。苦心百至。成書四十五卷。命曰宗門拈古集。視
0001c20: 統要為大全。為法門遠架津梁。可謂大有功於狂瀾
0001c21: 一柱矣。然亦不能無憂焉。何則。當此祖風濫觴日。語
0001c22: 頌。則人人自謂乳峰宏智。語拈。則人人自謂昭覺萬
0001c23: 松。殊不知此四老者。精華淳樸。各擅其長。而所謂繞
0001c24: 樹穿楊。得凌跨偃公悅老者。則亦未必盡能無說也。
0002a01: 或曰。白巖寶鏡當軒。妍自別。鏌在握。魍魎敢。
0002a02: 似不須臺下觀場。為古人出淚。嗟嗟。予非不知白巖
0002a03: 有此二物也。非白巖。予敢作此論哉。讀斯集者。知白
0002a04: 巖之用心。庶足以見先德於今日。則吾道不亦重有
0002a05: 望於後昆乎。
0002a06: 住金陵攝山棲霞禪寺嗣祖沙門大成題於虎林
0002a07: 報國院中。
0002a08: 
0002a09: 
0002a10: 
0002a11: 宗門拈占集凡例
0002a12: 一是書之集。自有佛祖以來。千七百則機緣。經作家
0002a13: 手。拈掇一過。不啻黃金增色。真能使陳爛葛藤。頓
0002a14: 生光怪。則拈掇語當。尤重於機緣。其命名。獨曰宗
0002a15: 門拈古者。在是。
0002a16: 一是集。宋元以上諸師拈提語。既載統要。而宋元迄
0002a17: 今諸師。所未載者。凡一拈一別。一代一徵。皆準統
0002a18: 要成規。次第續之。其諸師有拈語。而統要乏機緣
0002a19: 者。增補之。統要有機緣而乏拈語者。茲不錄。
0002a20: 一古今諸方語錄。其拈別代徵語。有善本單刻流行
0002a21: 者。有載上堂小參等法語中者。有成抄錄尚未
0002a22: 經梨棗者。有散沒無聞僅考諸行狀銘者。皆一
0002a23: 一據實而錄。匪敢鑿空。
0002a24: 一諸師拈語。既皆璞玉渾金。豈忍割棄。於一公案
0002b01: 下。璨然一目。雖等是卞璧。而厚薄未免或分。此採
0002b02: 擇之不得不注意也。至於辭旨雷同。固可稱雙珠
0002b03: 聯璧。然亦不敢並存。恐彼此致招蹈襲。
0002b04: 一是書所重。既歸作家手眼。則去取責任。敢不從公。
0002b05: 其能在本公案外。別出手眼。殺活自在。則雖行者
0002b06: 白衣。不敢忽而不錄。若僅祇依摸樣。無點銕成
0002b07: 金手段。乏縱橫與奪鉗錘。則雖現踞曲。名震閭
0002b08: 閻。斷不能循其偏私阿諛汎採。
0002b09: 一書稱集。理必廣收。深隱厚藏賢聖輩。兼以地
0002b10: 僻途遙。其岸岸孤風。既不屑為人所知。人又豈能
0002b11: 盡知之。而所有高見遠識。不獲搜討者。他日天龍
0002b12: 不負自當補入。
0002b13: 一字經三寫。烏焉成馬之失。所從來。統要中有機
0002b14: 緣脫誤。拈語失真處。稽諸燈錄。裁以祖意。一皆考
0002b15: 證的實。決無疑溷。
0002b16: 一燈譜世系。既非此書所急。而卷帙次第。乃仍以南
0002b17: 嶽青原世代分列者。意在便學者易於撿討。循世
0002b18: 得人。機緣自見。機緣出載。必有其人耳。
0002b19: 一公案。凡師資主賓相見。看其機用。應屬誰家。則收
0002b20: 入誰家。不是可互相那移者。如淩行婆之斂歛手哭
0002b21: 蒼天。收在浮盃章中。澧陽路上賣餅婆之。三心中
0002b22: 點那一心。收在德山章中。則於浮盃德山。難為情
0002b23: 矣。又如羅山之問石霜巖頭。起滅不停一則語。載
0002b24: 羅山章中。固見其所悟之由有自。若論接機作用。
0002c01: 又當收入巖頭章。乃為其妥。知此則公案之撿討。
0002c02: 自不煩於思繹。淨符稽首
0002c03: 
0002c04: 
0002c05: 
0002c06: 宗門拈古集目錄
0002c07: 卷第一
0002c08: 　七佛
0002c09: 　　　釋迦一
0002c10: 卷第二
0002c11: 　七佛
0002c12: 　　　釋迦二　諸經附
0002c13: 卷第三
0002c14: 　應化聖賢西天
0002c15: 　　　文殊　善財
0002c16: 　　　無邊身　維摩
0002c17: 　　　殃崛摩羅　天親
0002c18: 　　　舍利弗　城東老姆
0002c19: 　　　廣額屠　波羅提
0002c20: 　　　勝思惟　障蔽魔
0002c21: 　　　須菩提　賓頭盧
0002c22: 卷第四
0002c23: 　應化聖賢東土
0002c24: 　　　忻州老人　臺山翁
0003a01: 　　　金陵寶誌　雙林善慧
0003a02: 　　　南嶽慧思　天台豐干
0003a03: 　　　天台寒山　天台拾得
0003a04: 　　　明州布袋　杜法順
0003a05: 　西天祖師
0003a06: 　　　迦葉初祖　阿難二祖
0003a07: 　　　伏密多九祖　十祖
0003a08: 　　　師子二十四祖　婆舍斯多二十五祖
0003a09: 　　　般若多羅二十七祖
0003a10: 卷第五
0003a11: 　東土祖師
0003a12: 　　　菩提達磨初祖　慧可二祖
0003a13: 　　　僧璨三祖　慧能六祖
0003a14: 　旁出祖師
0003a15: 　　四祖旁出
0003a16: 　四祖信嗣牛頭法融四一　牛頭威嗣安國玄挺四六
0003a17: 　　　林玄素　林素嗣徑山道欽四七
0003a18: 　徑山欽嗣鳥窠道林四八
0003a19: 　　五祖旁出
0003a20: 　破墮嗣嵩山峻極五三
0003a21: 　　六祖旁出
0003a22: 　大鑒能嗣荷澤神會六一
0003a23: 卷第六
0003a24: 　　六祖旁出
0003b01: 　大鑒能嗣南陽慧忠六一　永嘉玄覺
0003b02: 　南陽忠嗣源應真六二
0003b03: 卷第七
0003b04: 　未詳法嗣
0003b05: 　　　先淨照　因禪
0003b06: 　　　僧肇　實性
0003b07: 　　　圓通　壽聖
0003b08: 　　　天台智者　公期
0003b09: 　　　宋太宗　老子聃
0003b10: 　　　茶陵郁傳燈列為楊岐會嗣　凌行婆
0003b11: 　亡名古宿
0003b12: 　　　老宿古德　行者
0003b13: 　　　住菴僧　守衣僧
0003b14: 　　　燒菴婆　賣餅婆
0003b15: 　　　跨驢人　施主
0003b16: 　　　廣南僧　長者
0003b17: 　　　韓居士
0003b18: 　曹溪出並二支
0003b19: 　大鑒能嗣青原行思六一　南嶽懷讓
0003b20: 　青一
0003b21: 　青原思嗣石頭希遷
0003b22: 卷第八
0003b23: 　南一
0003b24: 　南嶽讓嗣馬祖道一
0003c01: 　南二
0003c02: 　馬祖一嗣百丈懷海
0003c03: 卷第九
0003c04: 　南二
0003c05: 　馬祖一嗣南泉普願
0003c06: 卷第十
0003c07: 　南二
0003c08: 　馬祖一嗣南泉普願　歸宗智常
0003c09: 　　　　鹽官齊安　大梅法常
0003c10: 卷第十一
0003c11: 　南二
0003c12: 　馬祖一嗣魯祖寶雲　盤山寶積
0003c13: 　　　麻谷寶徹　東寺如會
0003c14: 　　　西堂智藏　章敬懷惲
0003c15: 　　　五洩靈默　百丈惟政
0003c16: 　　　茗苕溪道行　三角總印
0003c17: 　　　中邑洪恩
0003c18: 卷第十二
0003c19: 　南二
0003c20: 　馬祖一嗣杉山智堅　石鞏慧藏
0003c21: 　　　紫玉道通　芙蓉太毓
0003c22: 　　　湖大義　臺山隱峰
0003c23: 　　　無業大達　西園曇藏
0003c24: 　　　金牛　利山
0004a01: 　　　乳源　逍遙
0004a02: 　　　水潦　烏臼
0004a03: 　　　石臼　百靈
0004a04: 　　　龍山　則川
0004a05: 　　　龐蘊
0004a06: 卷第十三
0004a07: 　青二
0004a08: 　石頭遷嗣藥山惟儼　丹霞天然
0004a09: 卷第十四
0004a10: 　青二
0004a11: 　石頭遷嗣天皇道悟　長髭曠
0004a12: 　　　大川　大顛通
0004a13: 　　　大同濟
0004a14: 　南三
0004a15: 　百丈海嗣溈山靈祐
0004a16: 卷第十五
0004a17: 　南三
0004a18: 　百丈海嗣黃檗希運　長慶大安
0004a19: 　　　　大慈寰中　平田普岸
0004a20: 　　　　安和寺通　百丈涅槃
0004a21: 　南泉願嗣趙州從諗
0004a22: 卷第十六
0004a23: 　南三
0004a24: 　南泉願嗣趙州從諗
0004b01: 卷第十七
0004b02: 　南泉願嗣趙州從諗　長沙景岑
0004b03: 　　　茱萸　子湖利蹤
0004b04: 　　　白馬曇照　香嚴義端
0004b05: 　　　日子
0004b06: 卷第十八
0004b07: 　南三
0004b08: 　南泉願嗣雲際師祖　陸大夫
0004b09: 　　　甘贄　盤山積嗣普化
0004b10: 　麻谷徹嗣良遂　章敬惲嗣金州操
0004b11: 　永泰湍嗣秘魔巖　上林戒靈
0004b12: 　青三
0004b13: 　藥山儼嗣道吾宗智傳燈作圓智　雲巖曇晟
0004b14: 　　　船子德誠　樹慧省
0004b15: 　　　拍巖明哲　高沙彌
0004b16: 卷第十九
0004b17: 　青三
0004b18: 　天皇悟嗣龍潭崇信　丹霞然嗣翠微無學
0004b19: 　　　　孝義性空　大川嗣僊天
0004b20: 　大顛嗣三平義忠　本生
0004b21: 　長髭曠嗣石室善道
0004b22: 　南四
0004b23: 　黃檗運嗣睦州道明
0004b24: 卷第二十
0004c01: 　南四
0004c02: 　黃檗運嗣臨濟義玄
0004c03: 卷第二十一
0004c04: 　南四
0004c05: 　黃檗運嗣烏石靈觀　長慶安嗣大隨法真
0004c06: 　　　靈樹如敏　靈雲志勤
0004c07: 　溈山祐嗣仰山慧寂　香嚴智閑
0004c08: 卷第二十二
0004c09: 　南四
0004c10: 　溈山祐嗣徑山洪諲　定山神英
0004c11: 　　　延慶法端　米胡
0004c12: 　　　九峰慧慈　晉州霍山
0004c13: 　　　元康　三角法遇
0004c14: 　　　王敬初　　趙州諗嗣光孝慧覺
0004c15: 　　　新興嚴陽　茱萸嗣石梯
0004c16: 　子湖蹤嗣日容　高安愚嗣末山了然
0004c17: 　關南常嗣關南道吾　天龍嗣金華俱胝
0004c18: 　青四
0004c19: 　道吾智嗣石霜慶諸
0004c20: 卷第二十三
0004c21: 　青四
0004c22: 　道吾智嗣漸源仲與　淥清
0004c23: 　龍潭信嗣德山宣鑑
0004c24: 卷第二十四
0005a01: 　青四
0005a02: 　翠微學嗣投子大同　清平令遵
0005a03: 　船子誠嗣夾山善會
0005a04: 卷第二十五
0005a05: 　青四
0005a06: 　雲巖晟嗣洞山良价　僧密
0005a07: 　　　幽溪
0005a08: 卷第二十六
0005a09: 　南五
0005a10: 　仰山寂嗣南塔光涌　霍山景通
0005a11: 　　　無著文喜
0005a12: 　臨濟玄嗣興化存獎　寶壽沼
0005a13: 　　　三聖慧然　覆盆
0005a14: 卷第二十七
0005a15: 　南五
0005a16: 　臨濟玄嗣魏府大覺　善崔
0005a17: 　　　譚空　灌溪志閑
0005a18: 　　　萬壽　桐峰
0005a19: 　　　雲山　定上座
0005a20: 　睦州明嗣陳操
0005a21: 　青五
0005a22: 　石霜諸嗣九峰道虔　湧泉景欣
0005a23: 　　　覆船洪薦　夾山會嗣洛浦元安
0005a24: 卷第二十八
0005b01: 　青五
0005b02: 　夾山會嗣韶山寰普　上藍令超
0005b03: 　投子同嗣牛頭微
0005b04: 　德山鑑嗣巖頭全　雪峰義存
0005b05: 卷第二十九
0005b06: 　青五
0005b07: 　德山鑑嗣雪峰義存　高亭簡
0005b08: 卷第三十
0005b09: 　青五
0005b10: 　洞山价嗣曹山本寂　雲居道膺
0005b11: 　　　山匡仁　青林師虔
0005b12: 卷第三十一
0005b13: 　青五
0005b14: 　洞山价嗣白水本仁　龍牙居遁
0005b15: 　　　華嚴休靜　九峰普滿
0005b16: 　　　北院通　洞山道全
0005b17: 　　　乾峰　天童咸啟
0005b18: 　　　欽山文遂
0005b19: 卷第三十二
0005b20: 　南六
0005b21: 　興化獎嗣南院慧顒　克賓
0005b22: 　　　守廓
0005b23: 　寶壽沼嗣西院思明　寶壽二世
0005b24: 　西塔穆嗣資福如寶　南塔涌嗣芭蕉慧清
0005c01: 卷第三十三
0005c02: 　青六
0005c03: 　九峰嗣同安常察　禾山無殷
0005c04: 　巖頭嗣羅山道閑
0005c05: 　　　瑞巖師彥　香谿從範
0005c06: 　　　聖壽嚴　雪峰存嗣玄沙師備
0005c07: 卷第三十四
0005c08: 　青六
0005c09: 　雪峰存嗣長慶慧稜　保福從展
0005c10: 　　　鏡清道怤
0005c11: 卷第三十五
0005c12: 　青六
0005c13: 　雪峰存嗣雲門文偃
0005c14: 卷第三十六
0005c15: 　青六
0005c16: 　雪峰存嗣雲門文偃　鼓山神晏
0005c17: 　　　翠巖令參　長生皎然
0005c18: 　　　安國弘　太原孚
0005c19: 卷第三十七
0005c20: 　青六
0005c21: 　曹山寂嗣金峰從志　曹山慧霞
0005c22: 　雲居膺嗣同安丕　山章
0005c23: 　　　朱溪謙　佛日本空
0005c24: 　龍牙遁嗣報慈藏嶼　山仁嗣護國守澄
0006a01: 　南七
0006a02: 　南院顒嗣風穴延沼　芭蕉清嗣芭蕉繼徹
0006a03: 　西院明嗣興陽歸靜
0006a04: 卷第三十八
0006a05: 　青七
0006a06: 　同安丕嗣同安志　石門蘊嗣石門慧徹
0006a07: 　廣德延嗣廣德周　雲門偃嗣香林澄遠
0006a08: 　　　白雲子祥　德山緣密
0006a09: 　　　巴陵顥鑒　雙泉師寬
0006a10: 　　　洞山守初　北禪寂
0006a11: 　　　奉先深　黃龍贊
0006a12: 　長慶稜嗣招慶道匡　報慈光雲
0006a13: 　　　王延彬　青峰楚嗣淨眾歸信
0006a14: 　羅山閑嗣明招德謙　玄泉彥嗣黃龍誨機
0006a15: 　鼓山晏嗣鼓山智嶽　白兆圓嗣大龍智洪
0006a16: 　保福展嗣報慈文欽　玄沙備嗣地藏桂琛
0006a17: 　　　安國慧球　大章契如
0006a18: 卷第三十九
0006a19: 　南八
0006a20: 　風穴沼嗣首山省念　廣慧真
0006a21: 　青八
0006a22: 　同安志嗣梁山緣觀
0006a23: 　地藏琛嗣法眼文益　清溪洪進
0006a24: 　　　龍濟紹脩　白龍希嗣東禪玄亮
0006b01: 　香林遠嗣智門光祚　雙泉郁嗣德山慧遠
0006b02: 　雙泉寬嗣五祖師戒　奉先深嗣祥菴主
0006b03: 　黃龍機嗣棗樹二世　延壽輪嗣歸宗道詮
0006b04: 卷第四十
0006b05: 　南九
0006b06: 　首山念嗣汾陽善昭　葉縣歸省
0006b07: 　　　谷隱蘊聰　廣慧元璉
0006b08: 　　　三交智嵩
0006b09: 　青九
0006b10: 　梁山觀嗣太陽警玄　智門祚嗣雪竇重顯
0006b11: 　法眼益嗣天台德韶　法燈泰欽
0006b12: 　　　報恩慧明　文殊真嗣洞山曉聰
0006b13: 　福嚴雅嗣北禪智賢　清谿進嗣天平從
0006b14: 卷第四十一
0006b15: 　南十
0006b16: 　汾陽昭嗣石霜楚圓　瑯慧覺
0006b17: 　　　大愚守芝　法華全舉
0006b18: 　　　芭蕉谷泉　天聖皓泰
0006b19: 　青十
0006b20: 　太陽玄嗣投子義青　興陽清剖
0006b21: 　雪竇顯嗣天衣義懷　洞山聰嗣雲居曉舜
0006b22: 　　　許式　北塔廣嗣玉泉承皓
0006b23: 　北禪賢嗣法昌倚遇　開先暹嗣雲居了元
0006b24: 　天台韶嗣永明延壽　嚴峰師木
0006c01: 　　　瑞鹿遇安　法燈欽嗣雲居道齊
0006c02: 卷第四十二
0006c03: 　南十一
0006c04: 　慈明圓嗣黃龍慧南　楊岐方會
0006c05: 　瑯覺嗣興教坦　大愚芝嗣雲峰文悅
0006c06: 　青十一
0006c07: 　投子青嗣芙蓉道楷　雲居舜嗣蔣山法泉
0006c08: 　育王璉嗣佛日戒弼　天衣懷嗣法雲法秀
0006c09: 　南十二
0006c10: 　黃龍南嗣黃龍祖心　寶峰克文
0006c11: 　　　泐潭洪英　積翠永
0006c12: 　楊岐會嗣白雲守端　保寧仁勇
0006c13: 　淨因臻嗣長慶惠暹
0006c14: 　青十二
0006c15: 　芙蓉楷嗣丹霞子淳　寶峰惟照
0006c16: 　　　淨因法成
0006c17: 卷第四十三
0006c18: 　南十三
0006c19: 　黃龍心嗣黃龍悟新
0006c20: 　寶峰文嗣法雲杲　九峰希廣
0006c21: 　東林總嗣慧力可昌　眉山蘇軾
0006c22: 　白雲端嗣五祖法演　郭正祥
0006c23: 　青十三
0006c24: 　丹霞淳嗣長蘆清了　天童宏智
0007a01: 　長蘆信嗣智者法銓
0007a02: 卷第四十四
0007a03: 　南十四
0007a04: 　泐潭乾嗣圓通道旻
0007a05: 　五祖演嗣昭覺克勤　龍門清遠
0007a06: 　　　九頂清素　元禮
0007a07: 　　　法　瑯起嗣俞道婆
0007a08: 　青十四
0007a09: 　開先宗嗣嶽麓海
0007a10: 　長蘆了嗣天童宗　天衣聰嗣吉祥元實
0007a11: 　南十五至三十三
0007a12: 　昭覺勤嗣徑山宗杲　太平懃嗣何山守珣
0007a13: 　圓通旻嗣吳居厚　大隨靜嗣莫將
0007a14: 　天童傑嗣靈隱崇嶽　元叟端嗣天寧梵琦
0007a15: 　天目禮嗣育王如珙　徑山範嗣淨慈妙倫
0007a16: 　仰山欽嗣高原妙　吉菴祚嗣天寧道濟
0007a17: 　無聞聰嗣笑巖德寶　敬畏空嗣徑山性
0007a18: 　笑巖寶嗣龍池正傳　徑山嗣興善慧廣
0007a19: 　龍池傳嗣天童圓悟　興善廣嗣普明妙用
0007a20: 卷第四十五
0007a21: 　青十五至三十六
0007a22: 　天童玨嗣雪竇智鑑　雪竇鑑嗣天童如淨
0007a23: 　天童淨嗣鹿門覺　鹿門覺嗣普照一辨
0007a24: 　直翁舉嗣天童岫　普照辨嗣大明寶
0007b01: 　大明寶嗣王山體　王山體嗣雪巖滿
0007b02: 　雪巖滿嗣報恩行秀　雪庭裕嗣靈隱文泰
0007b03: 　靈隱泰嗣寶應福遇　寶應遇嗣香巖文才
0007b04: 　凝然改嗣少室契斌　廩山忠嗣壽昌慧經
0007b05: 　大覺念嗣雲門圓澄
0007b06: 　壽昌經嗣博山元來　東苑元鏡
0007b07: 卷首目錄。原為便看讀者。易於檢討。故不及贅以
0007b08: 稱呼。非慢也。且史鑑諸目。一皆直書名姓。未見
0007b09: 有尊稱之者。尊稱具在本章。此固非急。
0007b10: 符稽首
0007b11: 
0007b12: 
0007b13: 
0007b14: 
0007b15: No. 1296
0007b16: 宗門拈古彙集卷第一
0007b17: 
0007b18: 古杭白巖嗣祖沙門　淨符　集
0007b19: △七佛
0007b20: 釋迦牟尼世尊初降生時。一手指天一手指地。周行
0007b21: 七步。目顧四方曰。天上天下唯吾獨尊。
0007b22: 雲門偃云。我當時若見。一棒打殺與狗子喫。貴圖
0007b23: 天下太平。雪竇顯云。便與掀倒禪。
0007b24: 法眼益云。雲門氣勢甚大。要且無佛法道理。時有
0007c01: 老宿云。將謂無人證明。雪竇云。在不疑之地。
0007c02: 瑯覺云。雲門可謂將此深心奉塵剎。是則名為
0007c03: 報佛恩。
0007c04: 雲峰悅云。雲門雖有定亂之謀。且無出身之路。
0007c05: 法昌遇云。雲門好一棒太遲生。未離兜率跟下
0007c06: 好與一鎚。雖然。也是賊過後張弓。
0007c07: 泐潭英云。釋迦老子旁若無人。當時若遇個明眼
0007c08: 衲僧。直教他上天無路入地無門。然雖如是。也須
0007c09: 是銅砂鑼裏滿盛油始得。
0007c10: 天童華云。雲門此話雖行。未免落他陷。
0007c11: 高峰妙云。世尊大似靈龜拽尾。自取喪身之兆。雲
0007c12: 門雖則全提正令。也是為他閒事長無明。當時但
0007c13: 於地上畫一圓相。就中書個丁字。復展兩手示之。
0007c14: 管取消瓦解。
0007c15: 浮山口云。雲門赤心片片。代功高。雪竇見義勇
0007c16: 為。機如掣電。二俱足可觀光。其奈頂門無眼。
0007c17: 南堂欲云。雲門好棒可殺驚人。檢點將來。未免傷
0007c18: 鋒犯手。山僧當時若見。只消道個澣盆澣盆。老漢
0007c19: 若也知方。管取暗裏抽身。免見明中落節。
0007c20: 天童悟云。我不似雲門大驚小怪。當時若見。但向
0007c21: 前以手加額云。看他面皮向甚處。
0007c22: 古南門云。洪濛未判。誰識奇人。開闢乾坤。還他作
0007c23: 手。雲門雖則見利思義。且道一棒還打得他殺也
0007c24: 無。相知不在千杯酒。一盞清茶也醉人。驀拈杖云。
0008a01: 汝等諸人還有同生同死者麼。且過一邊。
0008a02: 棲霞成云。大小雲峰辜負雲門不少。壽昌今日翻
0008a03: 案去也。且作麼生。雲門雖有出身之路。且無定亂
0008a04: 之謀。復云。壽昌當時若見者黃面瞿曇恁麼道。但
0008a05: 向前合掌云大王萬福。有人辨得。許你天下橫行。
0008a06: 神鼎云。叢林商量盡道知恩報恩。殊不知落在
0008a07: 驢前馬後。若是天童便與摩頂授記。善哉善哉。如
0008a08: 是如是。不妨遞代相傳。
0008a09: 龍華體云。韶陽雖則據令。終是賊過張弓。若要天
0008a10: 下太平。不如放過一。何故。饒人不是癡。
0008a11: 崇先奇云。總謂雲門跨也是疾行先長。亭也
0008a12: 與雲門一棒。貴圖兩得相見。爾等還甘麼。
0008a13: 萬壽範云。黃面老子固已巳誇大而涉險。跛足阿師
0008a14: 豈非忠耿而蹈譏。仔細檢點將來。二者皆為不了。
0008a15: 何故。不見道天下有道則庶人不議。
0008a16: 洞山昱云。世尊手忙亂自生驚怪。雲門棒雖有
0008a17: 眼。怎奈身入蠱毒之鄉。二俱不了。洞山今日幸是
0008a18: 二千六百餘年的遠孫。只以相繼為美。更不敢犯
0008a19: 顏取逆。良久拂一拂云。祇奉一人天地貴。從教諸
0008a20: 道自分權。
0008a21: 世尊於正覺山前臘月八日夜明星忽然大悟。乃
0008a22: 嘆曰。奇哉奇哉。我今普見一切眾生具有如來智慧
0008a23: 德相。但以妄想執而不證得。
0008a24: 雲居莊云。我要問釋迦老子。喚什麼作智慧德相。
0008b01: 喚什麼作妄想執。擬議不來劈脊便掊。還有為
0008b02: 瞿曇出氣者麼。拈拄杖云。不敢望汝與釋迦老子
0008b03: 出氣。只是將自己鼻孔摸索得也好。靠拄杖。
0008b04: 雲門澄云。瞿曇話作兩橛。雲居菽麥不分。真個徐
0008b05: 六擔板只見一邊。徑山今日要各與他二十烏滕。
0008b06: 還有不甘者麼。出來為二老雪屈。
0008b07: 博山來云。根本無明即是諸佛不動智。不動智即
0008b08: 是根本無明。者裏別具一隻眼。老瞿曇消瓦解。
0008b09: 廣教玉云。大小釋迦話作兩橛。當時若有人下得
0008b10: 者一語。免致後代兒孫起模樣。然雖如是。也不
0008b11: 得屈我釋迦。還有知廣教落處者麼。喝一喝。
0008b12: 藥地智云。雪山坐久成勞。空花亂墜。一瓢惡水只
0008b13: 合自澆。何故。為他六年奇句不及下地先聲。
0008b14: 道林慮云。大小瞿曇開得一雙眼。失一張口。
0008b15: 世尊一日陞座。大眾集定。文殊白椎曰。諦觀法王法。
0008b16: 法王法如是。世尊便下座。
0008b17: 芭蕉徹云。忙忙者匝地普天。
0008b18: 報恩秀云。諸人未到法堂。萬松未出方丈。向那時
0008b19: 薦得已巳是落四落三。直饒七佛祖師道。諦觀法王
0008b20: 法。法王法如是。也須眼裏抽釘腦後楔始得。
0008b21: 天寧琦云。將謂世尊別有長處。也只便休。致
0008b22: 令後代兒孫個個龍頭蛇尾。
0008b23: 獅林則云。眾中商量道。世尊入林不動草。文殊入
0008b24: 水不動波。自然海晏河清。風行草偃。乃搖手呵呵
0008c01: 大笑云。錯了也。錯了也。且道是何道理。掀翻海嶽
0008c02: 求知己。撥轉乾坤致太平。
0008c03: 博山來云。世尊拉抹金針。文殊橫抽玉線。彌縫海
0008c04: 嶽要是其人。且道未陞座前法王法在甚麼處。
0008c05: 天童悟云。文殊大似認影迷頭。世尊也是跟不
0008c06: 地。
0008c07: 雲門信云。雙髻當時若在。奪文殊椎子。喝一喝。
0008c08: 看那黃面老子作何去就。
0008c09: 報恩賢云。大小世尊雖是頭正尾正。殊不知被
0008c10: 文殊使令。
0008c11: 黃檗琦云。世尊陞座惶殺人。文殊白椎不識好
0008c12: 惡。更道諦觀法王法法王法如是。好與三十拄杖。
0008c13: 何故。不合隨邪逐惡。
0008c14: 靈巖儲云。正當恁麼時。且道世尊文殊意在甚麼
0008c15: 處。者裏勘破得來。一生參學事畢。
0008c16: 棲霞成云。者兩個老漢大似掩耳偷鈴。不顧旁觀
0008c17: 者哂。
0008c18: 金粟元云。大似赤眼撞火柴頭。雖然如是。放過
0008c19: 則彼此作家。檢點則二俱失利。具眼者端的看。
0008c20: 寶掌白云。世尊搖頭。文殊擺尾。雖然頭尾吒沙。未
0008c21: 免無風浪起。有者道何不當時纔見陞座便與攔
0008c22: 胸約住一喝。非唯黃面老子折合無門。亦使大智
0008c23: 鉗錘無手處。山僧道也是賊過後張弓。
0008c24: 城山洽云。瞿曇起模樣。妙吉看孔楔。雖云虎
0009a01: 嘯龍吟。究來總欠勦絕。且作麼生得勦絕。咄。
0009a02: 東塔熹云。釋迦老子幸是可憐生。被文殊將惡水
0009a03: 驀頭一發。便見消瓦解。
0009a04: 鳳山啟云。白玉本無瑕。雕文乃喪德。
0009a05: 世尊因普眼菩薩欲見普賢不可得見。乃至三度入
0009a06: 定觀三千大千世界覓不可得。乃白世尊。世尊曰。
0009a07: 汝但於靜三昧中起一念便見普賢。於是普眼纔起
0009a08: 一念。便見普賢在空中乘六牙白象。
0009a09: 雲居舜云。諸仁者且作麼生會。雲居道普眼推倒
0009a10: 世尊。世尊推倒普眼。你道普賢在甚處。
0009a11: 崇先奇云。普眼不見普賢則且置。且道世尊還見
0009a12: 普賢麼。諸人不得隨人跟轉。世尊云但於靜三
0009a13: 昧中起一念。見的是普賢不是普賢。若說是。前三
0009a14: 度為甚不見。若不是。又道向空中乘六牙白象。不
0009a15: 可總作野狐精見解。
0009a16: 白巖符云。普眼要見普賢。無事討事。更撞個世
0009a18: 圍山。何故。若是普賢。你纔擬心欲見。早是隔山了
0009a19: 也。諸人要見普賢麼。各請歸堂。
0009a20: 世尊因五通仙人問。世尊有六通。我有五通。如何是
0009a21: 那一通。世尊召五通仙人。通應諾。世尊曰那一通你
0009a22: 問我。
0009a23: 雪竇顯云。老胡元不知有那一通。因邪打正。
0009a24: 瑯覺云。世尊不知。可謂因正而打邪。五通不知。
0009b01: 實乃因邪而打正。
0009b02: 翠巖芝云。五通如是問。世尊如是答。要且不會那
0009b03: 一通。
0009b04: 雲峰悅云。大小瞿曇被外道勘破了。有旁不肯底
0009b05: 麼出來。我要問你。作麼生是那一通。
0009b06: 雲本云。世尊如是召。五通如是應。作麼生是那
0009b07: 一通。良久云。女已巳歸霄漢去。獃郎猶向火邊蹲。
0009b08: 徑山杲云。今時有一種弄泥團漢。往往在那一通
0009b09: 處錯認定盤星。
0009b10: 雲居莊云。仙人善問。世尊善答。可謂光前絕後。若
0009b11: 是那一通。總未夢見在。
0009b12: 古南門云。大眾。呼蛇容易遣蛇難。那一通。世尊被
0009b13: 仙人一拶。轉身無路。只得將錯就錯。若是山僧。纔
0009b14: 問便摑。仙人若當下知歸。說甚那一通。和前五通
0009b15: 一時放下。豈不灑灑地作個平地神仙。
0009b16: 清化云。若是那一通。非特五通仙人不會。直饒
0009b17: 瞿曇老漢也未夢見在。
0009b18: 崇先奇云。老胡也知有那一通。祇是口門窄。
0009b19: 平田本云。黃面老人被仙人輕輕一靠。直得喚鐘
0009b20: 作甕。
0009b21: 世尊因耆婆善別音響。至一塚間見五髑髏。乃敲一
0009b22: 髑髏問耆婆此生何處。曰此生人道。又敲一髑髏問
0009b23: 此生何處。曰此生天道。又別敲一髑髏問此生何處。
0009b24: 耆婆罔知生處。
0009c01: 天童悟云。世尊大似有先鋒無殿後。耆婆罔知也
0009c02: 好與一敲。何故。不見道先以定動後以智。
0009c03: 龍華宗云。世尊敲磕分明。怎奈傷鋒犯手。耆婆善
0009c04: 別音響。也是認影迷頭。且道第三度敲底畢竟生
0009c05: 甚麼處。良久云。泥牛入海無消耗。掛角羊不見
0009c06: 蹤。
0009c07: 世尊一日陞座默然而坐。阿難白椎曰。請世尊說法。
0009c08: 世尊曰。會中有二比丘犯律行。我故不說法。阿難以
0009c09: 他心通觀是比丘即時遣出。世尊還復默然。阿難又
0009c10: 白。適來為二比丘犯律行。今已巳遣出。世尊何不說法。
0009c11: 世尊曰。我誓不為二乘聲聞人說法。便下座。
0009c12: 南堂靜云。前箭猶輕後箭深。
0009c13: 高妙云。世尊能挽千鈞之弩。銀山鐵壁箭箭皆
0009c14: 穿。阿難雖有隱身之術。殊不知髑髏後中箭。還有
0009c15: 跺避得過底麼。
0009c16: 世尊從忉利天下時。四眾八部俱往空界奉迎。有蓮
0009c17: 花色比丘尼作念曰。我是尼身。必居大僧後見。於是
0009c18: 用以神力變作轉輪聖王千子圍繞。最初見佛。既見。
0009c19: 世尊乃劈面呵曰。蓮花色比丘尼。汝何得越大僧見
0009c20: 吾。汝雖見吾色身。且不見吾法身。須菩提巖中宴坐。
0009c21: 見吾法身。
0009c22: 薦福懷云。蓮花色比丘尼被熱瞞則且置。還知瞿
0009c23: 曇老漢性命在別人手裏麼。
0009c24: 白巖符云。大小瞿曇二見不除。好與蓮花色一狀
0010a01: 領過。
0010a02: 世尊因七賢女遊屍陀林。一女指屍曰。屍在者裏。人
0010a03: 在甚麼處去。一女曰作麼作麼。諸女諦觀。各各契悟。
0010a04: 感帝釋散花曰。惟願聖姊有何所須。我當終身供給。
0010a05: 女曰。我家四事七珍悉皆具足。唯要三般物。一要無
0010a06: 根樹子一株。二要無陰陽地一片。三要不響山谷
0010a07: 一所。帝釋曰。一切所須我悉有之。若三般物。我實無
0010a08: 有。女曰。汝若無此。怎解濟人。帝釋罔措。遂同往白世
0010a09: 尊。世尊曰。憍尸迦。我諸弟子大阿羅漢不解此義。唯
0010a10: 有諸大菩薩乃解此義。
0010a11: 寶峰文徵云。且道帝釋是會不會。若不會。因甚散
0010a12: 花請給。若會。又道實無此三般物。且作麼生明辨。
0010a13: 得不孤負聖女。
0010a14: 萬峰藏云。聖女被帝釋熱瞞。
0010a15: 福嚴容云。七賢女遊尸陀林。大似買鐵獲金。鑿石
0010a16: 致玉。得意則不無。怎奈被瞿曇塗抹一上。是汝諸
0010a17: 人還檢點得出麼。
0010a18: 開先金云。七賢女偶爾成文。憍尸迦將錯就錯。世
0010a19: 尊老老大大不合打入者場子裏。諸人要識三般
0010a20: 物麼。聽取個註。便下座。
0010a21: 世尊因地布髮掩泥獻華於然燈佛。然燈見布髮處
0010a22: 遂約退眾。乃指地曰。此一方地且建一梵剎。時有賢
0010a23: 于長者持標於指處插曰。建梵剎已巳竟。時諸天散華
0010a24: 讚曰。庶子有大智矣。
0010b01: 博山來云。插草建精藍。長者全身領荷。鍼芥相投。
0010b02: 唧固然唧。要且未能免旁觀者哂。
0010b03: 寶壽方云。世尊宿行未忘。長者應故事。總須拈
0010b04: 向一邊。祇如諸天散花讚嘆。且道有利害無利害。
0010b05: 具眼者試撿別看。
0010b06: 世尊偕阿難行次。見一古佛塔。世尊便作禮。阿難問
0010b07: 此是甚麼人塔。世尊曰過去諸佛塔。阿難曰過去諸
0010b08: 佛是甚麼人弟子。世尊曰是吾弟子。阿難曰應當如
0010b09: 是。
0010b10: 天童悟云。我若作阿難。待世尊曰是吾弟子。但問
0010b11: 佛是甚麼人弟子。待世尊擬開口。便作禮休去乃
0010b12: 無端。謂應當如是。隨風倒舵。豈是丈夫。
0010b13: 天界盛云。世尊言中有響。阿難句裏藏鋒。并須喫
0010b14: 棒有分。為什麼。人天師表不合用以機械。
0010b15: 蓮柎云。阿難不唧。當時見道是吾弟子。何不
0010b16: 便禮三拜。管教者黃面老子置身無地。
0010b17: 世尊於自恣日因文殊三處過夏迦葉欲白椎擯出。
0010b18: 纔拈椎乃見百千萬億文殊。迦葉盡其神力椎不能
0010b19: 舉。世尊遂問迦葉。汝擬擯那個文殊。迦葉無對。
0010b20: 昭覺勤云。可惜放過。當時待釋迦老子道汝擬擯
0010b21: 那個文殊。便與一椎。看他作何合殺。雲居元云。一
0010b22: 家有事百家忙。
0010b23: 天童覺云。金色頭陀有心無膽。當時盡令而行。莫
0010b24: 道百千萬億文殊。祇者黃面瞿曇也與擯出。不唯
0010c01: 壁立真風。亦令後人知我衲僧門下著你閒佛閒
0010c02: 祖不得。
0010c03: 保寧茂云。大小迦葉有頭無尾。畢竟如何。西天令
0010c04: 嚴。久立珍重。
0010c05: 高峰妙云。文殊知底。迦葉不知。迦葉知底。文殊不
0010c06: 知。彼彼不知則且置。百千萬億文殊畢竟那個是
0010c07: 真文殊。
0010c08: 天寧琦云。迦葉太不丈夫。莫道百千萬億文殊。便
0010c09: 是百千萬億世尊也下一椎擯出。始見作家。不見
0010c10: 道棒下無生忍。臨機不見師。
0010c11: 龍池傳云。我若作迦葉。把黃面老子先須擯。何
0010c12: 故。來說是非者。便是是非人。
0010c13: 鼓山賢云。文殊雖得便宜。怎奈轉增醜態。當時何
0010c14: 不默受擯去。教他迦葉三十年摸索不著。
0010c15: 寶壽新云。文殊行處迦葉不知。迦葉做處文殊不
0010c16: 識。唯黃面老子有顯有密有權有實。怎見得。咬
0010c17: 牙封雍齒。滴淚斬丁公。
0010c18: 慧雲盛云。大小世尊雖善為二大士解交。怎奈遭
0010c19: 人怪笑。何故。當斷不斷。反招其亂。
0010c20: 崇先奇云。文殊三處過夏。處偏刺剌頭。迦葉白椎
0010c21: 欲擯。黨理不黨親。世尊情知寡不敵眾。致令金色
0010c22: 頭陀一椎至今無著落處。若是衲僧門下。祇知盡
0010c23: 法。那管無民。
0010c24: 石塔忍云。文殊三處度夏。也是不守本分。迦葉白
0011a01: 槌。大似捕風捉影。世尊道汝擬擯那個文殊。當時
0011a02: 若是山僧。據令而行。看者黃面老子向甚麼處蹲
0011a03: 立。
0011a04: 白巖符云。諸方老宿盡謂尊者不能據令而行。致
0011a05: 成放過。殊不知他當時無對。爛泥裏有刺剌。大有利
0011a06: 害。頂門有眼者莫道尊者不據令好。
0011a07: 寶峰弁云。古今尊宿盡謂迦葉把住要津。文殊十
0011a08: 方坐斷。寶峰看來正是放過一著。復云。險。
0011a09: 世尊因文殊至諸佛集處。值諸佛各還本土。唯一女
0011a10: 子近世尊座而入三昧。文殊白曰。云何此女得近佛
0011a11: 座。世尊曰。汝但覺此女從三昧起。汝自問之。文殊於
0011a12: 是繞女三匝彈指一下。乃至托至梵天盡其神力定
0011a13: 不能出。世尊曰。假使百千文殊亦出此女子定不得。
0011a14: 下方過四十二恒河沙國土有罔明菩薩能出得。
0011a15: 須臾罔明從地涌出作禮世尊。世尊令出女子定。罔
0011a16: 明至女子前彈指一下。女子於是從定而出。
0011a17: 翠巖芝云。僧投寺裏宿。賊打不防家。
0011a18: 五雲逢云。不唯文殊不能出此定。只恐如來也出
0011a19: 此定不得。
0011a20: 翠巖真好問僧云。文殊是七佛之師。因甚出女子
0011a21: 定。不得罔明從下方來。因甚出得女子定。莫有
0011a22: 能對者。獨英邵武方其問時。以手其膝而去。真
0011a23: 笑曰賣匙箸漢未在。
0011a24: 天童覺云。若定若動當人變弄。鴻毛輕而不輕。泰
0011b01: 山重而非重。還知老瞿曇鼻孔在我手裏麼。
0011b02: 龍翔訴舉公案了。拈拄杖云。一串穿。
0011b03: 天童悟云。出得出不得且置。作麼生是定。
0011b04: 鼓山賢云。天童道若定若動當人變弄。是即是。也
0011b05: 只道得一半。孰知三人皆是不守本分漢。女子至
0011b06: 今猶未出定在。
0011b07: 南問云。古今盡道女子出定。殊不知者一隊漢
0011b08: 個個破家蕩產。山僧今日有三十棒要世尊喫。何
0011b09: 故。不因漁父引。怎得見波濤。
0011b10: 愚菴盂云。有者道線索在女子手裏。收放由他。恁
0011b11: 麼判斷。矮子過深溪。又有道不可以智知。不可以
0011b12: 識識。文殊用智識所以出他定不得。罔明初發心
0011b13: 菩薩無智無識不可思議所以出得他定。若恁麼
0011b14: 道。烏龜鑽破壁。大眾。要識女子麼。他是未剖之璧。
0011b15: 要識二菩薩麼。抱璞投楚。自取刖足之災。要識世
0011b16: 尊麼。閒來無事谿頭坐。綠水青山花正紅。
0011b17: 棲霞成云。當時文殊若出女子定。不獨老瞿曇
0011b18: 一生口挂壁上。天下老師向何處討飯喫。雖然。且
0011b19: 道女子畢竟還曾出定也無。
0011b20: 雲巖學云。者一隊漢神頭鬼面。俱好與三十棒。
0011b21: 天目律云。者四個漢靈山會上缺一不可。若到寶
0011b22: 壽。一個也容不得。何故。者裏豈許你分出分入。喝
0011b23: 一喝。
0011b24: 白巖符云。出得出不得。并須喫鐵棒有分。若夫女
0011c01: 子瞿曇且放過一著。何故。若教盡法只恐無民。
0011c02: 世尊見文殊在門外立。乃曰文殊文殊何不入門來。
0011c03: 文殊曰。我不見一法在門外。何以教我入門。
0011c04: 報慈遂徵云。為復是門外語門內語。
0011c05: 溈山代世尊出語云。吾不如汝。
0011c06: 黃龍新云。文殊恁麼道。入得門入不得門。若人辨
0011c07: 得。消瓦解。
0011c08: 萬峰藏云。總隔一片板。
0011c09: 崇先奇云。世尊門裏出身不得。文殊身裏出門不
0011c10: 得。仔細看來。總是徐六擔板。
0011c11: 世尊在尼拘律樹下坐次。因二商人問世尊還見車
0011c12: 過否。曰不見。還聞否。曰不聞。莫禪定否。曰不禪定。莫
0011c13: 睡眠否。曰不睡眠。莫別去否。曰不曾別去。商人乃嘆
0011c14: 曰善哉世尊覺而不見。遂獻白兩段。
0011c15: 天童悟徵云。商人如是問。世尊如是答。甚處是商
0011c16: 人見世尊覺而不見處。
0011c17: 大愚鵬云。三界大師被商人推在三百丈爛泥坑
0011c18: 裏。至今起不得。
0011c19: 世尊因乾闥婆王獻樂。其時山河大地盡作琴聲。迦
0011c20: 葉起作舞。王問。迦葉豈不是阿羅漢。諸漏已巳盡。何更
0011c21: 有餘習。世尊曰。實無餘習。莫謗法好。王又撫琴三。
0011c22: 迦葉亦三度作舞。王曰迦葉作舞豈不是。世尊曰實
0011c23: 不曾作舞。王曰世尊何得妄語。世尊曰。不妄語。汝撫
0011c24: 琴。山河大地木石盡作琴聲豈不是。王曰是。世尊曰。
0012a01: 迦葉亦復如是。所以實不曾作舞。王乃信受。
0012a02: 禾山殷因脩山主問。乾闥婆王奏樂。直得須彌岌
0012a03: 峇。海水波騰。迦葉作舞。作麼生會。殷云。迦葉過去
0012a04: 世曾作樂人來。習氣未除。脩云。須彌岌峇海水波
0012a05: 騰。又作麼生。殷休去。法眼別殷云。正是習氣。
0012a06: 幻寄稷云。有底道世尊以藥去病。澄源以病去藥。
0012a07: 夢也未夢見乾闥婆王在。
0012a08: 黃檗琦云。乾闥婆王奏樂。迦葉起舞。同坑無異土。
0012a09: 疑有餘習。以己方人。瞿曇打許多葛藤。王乃信受。
0012a10: 鈍置不少。若是山僧。待問迦葉是阿羅漢諸漏已巳
0012a11: 盡何更有餘習。不用之乎也者。亦乃起舞。不惟以
0012a12: 楔出楔。抑令乾闥婆王展轉疑殺。
0012a13: 白巖符云。盡道乾闥婆王被金色頭陀換眼睛。
0012a14: 殊不知黃面瞿曇被乾闥婆王換眼睛尤甚。
0012a15: 世尊在第六天說大集經。他方此土人間天上一
0012a16: 切獰惡鬼神悉皆集會。受佛付囑擁護正法。設有不
0012a17: 赴者四天門王飛熱鐵輪追之令集。既集會已巳。無有
0012a18: 不順佛者。各發弘誓擁護正法。唯有一魔王謂世
0012a19: 尊曰。瞿曇。我待一切眾生成佛盡。眾生界空。無有眾
0012a20: 生名字。我乃發菩提心。
0012a21: 薦福懷云。臨危不變真大丈夫。諸仁者。作麼生
0012a22: 得一轉語與黃面老子出氣。尋常神通妙用智慧
0012a23: 辯才都使不著。盡閻浮大地人無不愛佛。到者裏
0012a24: 何者是佛何者是魔。還有人辯得麼。良久云。欲得
0012b01: 識魔麼。開眼見明。欲得識佛麼。合眼見暗。魔之與
0012b02: 佛。以拄杖卓一卓云。一時穿鼻孔。
0012b03: 南堂靜云。當時我若作世尊。即向他道。大眾。魔王
0012b04: 已巳發心竟。應當如是住。不然道汝喚什麼作眾生。
0012b05: 擬開口。與一熱鐵輪。
0012b06: 徑山杲云。天衣老漢恁麼批判直是奇特。怎奈話
0012b07: 作兩橛。若向何者是佛何者是魔處休去。不妨使
0012b08: 人疑著。云開眼見明合眼見暗。郎當不少。又云
0012b09: 魔之與佛拄杖子一時穿鼻孔。雪上加霜。妙喜
0012b10: 為黃面老子代一轉語。待者魔王道眾生界空
0012b11: 無有眾生名字我乃發菩提心。只向他道幾乎錯
0012b12: 喚你作魔王。此語有兩負門。若人檢點得出。許你
0012b13: 具衲僧眼。
0012b14: 東禪觀云。怪哉。淺草撥著一箇大蟲。上門上戶咬
0012b15: 人火急。可惜當時放過。我若作世尊。待道眾生界
0012b16: 空無有眾生名字我乃發菩提心。只消道個擔板
0012b17: 漢。非唯塞斷咽。亦乃教伊轉動不得。雖然如是。
0012b18: 相識滿天下。知心能幾人。
0012b19: 天寧琦云。澤廣藏山理能伏豹。二大老何用多言。
0012b20: 當時只消對他道。魔王魔王你認那個作菩提心。
0012b21: 還識也未。設使一切眾生成佛盡。眾生界空無有
0012b22: 眾生名字。你要發菩提心未許你在。管取拱手
0012b23: 歸降。
0012b24: 龍池傳徵云。且道者個魔王是歸依佛語是不歸
0012c01: 依佛語。
0012c02: 雲門信云。魔王言中有響。護法已巳竟。
0012c03: 報恩琇云。世尊不語百味具足。天衣大慧雖奇特
0012c04: 中奇特。檢點將來。未免金沙不辨。菽麥不分。如小
0012c05: 兒啖李。忙就赤邊咬。大雄敢為世尊出一語。咄。男
0012c06: 子。汝已巳發菩提心竟。他若擬議。與一熱鐵輪。
0012c07: 崇先奇云。黃面老子能說不能行。當時待道我待
0012c08: 眾生界空無有眾生名字我乃發菩提心。何不向
0012c09: 道我不如汝。管取低首歸降。何故。不見道重賞之
0012c10: 下必有勇夫。
0012c11: 補陀沃云。且道者魔王具什麼眼。敢恁麼道。
0012c12: 白巖符云。者魔王大似個透網金鱗。向千層浪裏
0012c13: 搖頭擺尾。世尊可謂釣不施。只是我要問者魔
0012c14: 王。既是眾生界空無有眾生名字。你向甚麼處發
0012c15: 菩提心。待他擬開口。連棒打出。
0012c16: 龍淵法云。世尊被魔王坐斷舌頭。龍淵路見不平
0012c17: 要與雪屈。待纔與麼道。便云識得汝也。擬議不來。
0012c18: 劈脊便棒。
0012c19: 友可玄云。大集魔王小膽薄心。當時便與掀倒華
0012c20: 王座。喝散人天儔。不妨令人疑著。道待眾生界
0012c21: 空無有眾生名字我乃發心。正是把髻投衙。好與
0012c22: 苕二十。
0012c23: 樟山量云。世尊若無握閫外威權底機。幾被魔王
0012c24: 惑亂一上。雖然。者裏有不願發菩提心者。也許伊
0013a01: 具一隻眼。
0013a02: 萬壽朗云。老瞿曇有先鋒無殿後。當時待道我待
0013a03: 眾生界空無有眾生名字云云。便與一熱輪。免
0013a04: 伊向淨白地上躲跟。者裏還有與魔王作主者麼。
0013a05: 拈拄杖云。大眾看看。四天門王飛熱輪來也。以
0013a06: 拄杖旋風打散。
0013a07: 
0013a08: 宗門拈古集卷第一
