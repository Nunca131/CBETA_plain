0281a05: 
0281a06: 妙法蓮華經卓解卷第六
0281a07: 
0281a08: 姚秦三藏法師　鳩摩羅什　原譯
0281a09: 武原無依道人徐昌治覲周氏逗註
0281a10: ○隨喜功德品第十八
0281a11: 隨喜者。隨順事理。無二無別。喜是慶己巳慶人。極讚聞此妙經功德。無有涯際。故以展教第五十人隨喜功
0281a12: 德以讚之。
0281a13: 一條大道本無迂自是當人識見遲今日若能真領悟目前何法不如如
0281a14: 爾時彌勒菩薩摩訶薩。白佛言。世尊。若有善男子。善
0281a15: 女人。聞是法華經隨喜者。得幾所福。而說偈言。
0281a16: 世尊滅度後其有聞是經若能隨喜者
0281a17: 為得幾所福
0281a18: 爾時佛告彌勒菩薩摩訶薩。阿逸多。如來滅後。若比
0281a19: 丘比丘尼優婆塞優婆夷。及餘智者。若長若幼。聞是
0281a20: 經隨喜已巳。從法會出。至於餘處。若在僧坊。若空閑地。
0281a21: 若城邑巷陌。聚落田里。如其所聞。為父母宗親。善友
0281a22: 知識。隨力演說。是諸人等。聞已巳隨喜。復行轉教。餘人
0281a23: 聞已巳。亦隨喜轉教。如是展轉至第五十。阿逸多。其第
0281a24: 五十善男子。善女人。隨喜功德。我今說之。汝當善聽。
0281b01: 若四百萬億阿僧祇世界。六趣四生眾生。卵生。胎生。
0281b02: 濕生。化生。若有形無形。有想無想。非有想非無想。無
0281b03: 足二足。四足多足。如是等在眾生數者。有人求福。隨
0281b04: 其所欲娛樂之具。皆給與之。一一眾生。與滿閻浮提。
0281b05: 金銀琉璃硨磲碼珊瑚琥珀諸妙珍寶。及象馬車
0281b06: 乘七寶所成宮殿樓閣等。是大施主。如是布施。滿八
0281b07: 十年已巳。而作是念。我已巳施眾生娛樂之具。隨意所欲。
0281b08: 然此眾生。皆已巳衰老。年過八十。白面皺。將死不久。
0281b09: 我當以佛法而訓導之。即集此眾生。宣布法化。示教
0281b10: 利喜。一時皆得須陀洹道。斯陀含道。阿那含道。阿羅
0281b11: 漢道。盡諸有漏。於深禪定。皆得自在。具八解脫。
0281b12: 六趣即六道。四生即胎卵濕化。須陀洹入聖流。斯陀含來欲界一度受生。阿那含舍不來受生。
0281b13: 於汝意云何。是大施主。所得功德。寧為多不。彌勒白
0281b14: 佛言世尊。是人功德甚多。無量無邊。若是施主。但施
0281b15: 眾生一切樂具。功德無量。何況令得阿羅漢果。佛告
0281b16: 彌勒。我今分明語汝。是人以一切樂具。施於四百萬
0281b17: 億阿僧祇世界六趣眾生。又令得阿羅漢果。所得功
0281b18: 德。不如是第五十人聞法華經一偈。隨喜功德。百分
0281b19: 千分。百千萬億分。不及其一。乃至算數譬喻所不能
0281b20: 知。阿逸多。如是第五十人。展轉聞法華經。隨喜功德。
0281b21: 尚無量無邊阿僧祇。何況最初於會中。聞而隨喜者。
0281b22: 其福復勝。無量無邊阿僧祇不可得比。
0281b23: 格量中。先與世樂。拔果苦。後與涅槃。拔生死苦。此是略舉梵福而為校量。
0281b24: 又阿逸多。若人為是經故。往詣僧坊。若坐若立。須臾
0281c01: 聽受。緣是功德。轉身所生。得好上妙象馬車乘。珍寶
0281c02: 輦輿。及乘天宮。若復有人。於講法處坐。更有人來。勸
0281c03: 令坐聽。若分座令坐。是人功德。轉身得帝釋坐處。若
0281c04: 梵王坐處。若轉輪聖王所坐之處。阿逸多。若復有人。
0281c05: 語餘人言。有經名法華。可共往聽。即受其教。乃至須
0281c06: 臾間聞。是人功德。轉身得與陀羅尼菩薩。共生一處。
0281c07: 利根智慧。百千萬世。終不瘖啞。口氣不臭。舌常無病。
0281c08: 口亦無病。齒不垢黑。不黃不。亦不缺落。不差不曲。
0281c09: 脣不下垂。亦不褰縮。不麤。不瘡胗。亦不缺壞。亦不
0281c10: 咼斜。不厚不大。亦不黧黑。無諸可惡。鼻不匾。亦不
0281c11: 曲戾。面色不黑。亦不狹長。亦不窊曲。無有一切不可
0281c12: 喜相。脣舌牙齒。悉皆嚴好。鼻修高直。面貌圓滿。眉高
0281c13: 而長。額廣平正。人相具足。世世所生。見佛聞法。信受
0281c14: 教誨。
0281c15: 此六根功德。利根智慧。是意功德。不瘖啞。是舌功德。鼻修高。是鼻功德。見佛。是眼功德。聞法。是耳功德。餘
0281c16: 是身功德。胗。口瘡也。咼。口戾也。匾。薄也。窊。不正也。
0281c17: 阿逸多。汝且觀是勸於一人令往聽法。功德如此。何
0281c18: 況一心聽說讀誦。而於大眾為人分別。如說修行。爾
0281c19: 時世尊。欲重宣此義而說偈言。
0281c20: 若人於法會得聞是經典乃至於一偈
0281c21: 隨喜為他說如是展轉教至於第五十
0281c22: 最後人獲福今當分別之如有大施主
0281c23: 供給無量眾具滿八十歲隨意之所欲
0281c24: 見彼衰老相白而面皺齒形枯竭
0282a01: 念其死不久我今應當教令得於道果
0282a02: 即為方便說涅槃真實法世皆不堅固
0282a03: 如水沫泡汝等咸應當疾生厭離心
0282a04: 諸人聞是法皆得阿羅漢具足六神通
0282a05: 三明八解脫最後第五十聞一偈隨喜
0282a06: 是人福勝彼不可為譬喻如是展轉聞
0282a07: 其福尚無量何況於法會初聞隨喜者
0282a08: 若有勸一人將引聽法華言此經深妙
0282a09: 千萬劫難遇即受教往聽乃至須臾聞
0282a10: 斯人之福報今當分別說世世無口患
0282a11: 齒不黃黑脣不厚褰缺無有可惡相
0282a12: 舌不乾黑短鼻高修且直額廣而平正
0282a13: 面目悉端嚴為人所喜見口氣無臭穢
0282a14: 優華之香常從其口出若故詣僧坊
0282a15: 欲聽法華經須臾聞歡喜今當說其福
0282a16: 後生天人中得妙象馬車珍寶之輦輿
0282a17: 及乘天宮殿若於講法處勸人坐聽經
0282a18: 是福因緣得釋梵轉輪座何況一心聽
0282a19: 解說其義趣如說而修行其福不可限
0282a20: ○法師功德品第十九
0282a21: 法師功德。謂五品之上。六根清淨之功德。即十信相似位。
0282a22: 自家心信自家知何必如來著力提著力既提提醒後大千何處不光輝
0282a23: 爾時佛告常精進菩薩摩訶薩。若善男子。善女人。受
0282a24: 持是法華經。若讀若誦。若解說。若書寫。是人當得八
0282b01: 百眼功德。千二百耳功德。八百鼻功德。千二百舌功
0282b02: 德。八百身功德。千二百意功德。以是功德。莊嚴六根。
0282b03: 皆令清淨。
0282b04: 色淨。故般若淨。故五根淨。故意根淨。
0282b05: 是善男子。善女人。父母所生清淨肉眼。見於三千大
0282b06: 千世界。內外所有山林河海。下至阿鼻地獄。上至有
0282b07: 頂。亦見其中一切眾生。及業因緣果報生處。悉見悉
0282b08: 知。爾時世尊。欲重宣此義而說偈言。
0282b09: 若於大眾中以無所畏心說是法華經
0282b10: 汝聽其功德是人得八百功德殊勝眼
0282b11: 以是莊嚴故其目甚清淨父母所生眼
0282b12: 悉見三千界內外彌樓山須彌及鐵圍
0282b13: 并諸餘山林大海江河水下至阿鼻獄
0282b14: 上至有頂處其中諸眾生一切皆悉見
0282b15: 雖未得天眼肉眼力如是
0282b16: 父母所生名肉眼。能見大千世界內外。應是天眼。梵王報得天眼。在己巳界。見大千。大千外有風輪。與眼
0282b17: 作障。不能見外。今能見大小內外。猶名肉眼者。圓教相似位中。因經之力。有勝根用。雖稱肉眼。具五眼用。
0282b18: 復次常精進。若善男子。善女人。受持此經。若讀若誦
0282b19: 若解說。若書寫。得千二百耳功德。以是清淨耳。聞三
0282b20: 千大千世界。下至阿鼻地獄。上至有頂。其中內外種
0282b21: 種語言音聲。象聲馬聲。牛聲車聲。啼哭聲。愁嘆聲。螺
0282b22: 聲聲。鐘聲鈴聲。笑聲語聲。男聲女聲。童子聲。童女
0282b23: 聲。法聲。非法聲。苦聲。樂聲。凡夫聲。聖人聲。喜聲。不喜
0282b24: 聲。天聲。龍聲。夜叉聲。乾闥婆聲。阿修羅聲。迦樓羅聲。
0282c01: 緊那羅聲。摩羅伽聲。火聲。水聲。風聲。地獄聲。畜生
0282c02: 聲。餓鬼聲。比丘聲。比丘尼聲。聲聞聲。辟支佛聲。菩薩
0282c03: 聲。佛聲。以要言之。三千大千世界中。一切內外所有
0282c04: 諸聲。雖未得天耳。以父母所生清淨常耳。皆悉聞知。
0282c05: 如是分別種種音聲。而不壞耳根。爾時世尊。欲重宣
0282c06: 此義而說偈言。
0282c07: 父母所生耳清淨無濁穢以此常耳聞
0282c08: 三千世界聲象馬車牛聲鍾鈴螺聲
0282c09: 琴瑟箜篌聲蕭笛之音聲清淨好歌聲
0282c10: 聽之而不著無數種人聲聞悉能解了
0282c11: 又聞諸天聲微妙之歌音及聞男女聲
0282c12: 童子童女聲山川險谷中迦陵頻伽聲
0282c13: 命命等諸鳥悉聞其音聲地獄眾苦痛
0282c14: 種種楚毒聲餓鬼飢渴逼求索飲食聲
0282c15: 諸阿修羅等居在大海邊自共言語時
0282c16: 出於大音聲如是說法者安住於此間
0282c17: 遙聞是眾聲而不壞耳根十方世界中
0282c18: 禽獸鳴相呼其說法之人於此悉聞之
0282c19: 其諸梵天上光音及淨乃至有頂天
0282c20: 言語之音聲法師住於此悉皆得聞之
0282c21: 一切比丘眾及諸比丘尼若讀誦經典
0282c22: 若為他人說法師住於此悉皆得聞之
0282c23: 復有諸菩薩讀誦於經法若為他人說
0282c24: 撰集解其義如是諸音聲悉皆得聞之
0283a01: 諸佛大聖尊教化眾生者於諸大會中
0283a02: 演說微妙法持此法華者悉皆得聞之
0283a03: 三千大千界內外諸音聲下至阿鼻獄
0283a04: 上至有頂天皆聞其音聲而不壞耳根
0283a05: 其耳聰利故悉皆分別知持是法華者
0283a06: 雖未得天耳但用所生耳功德已巳如是
0283a07: 耳根亦具五耳之用。故能聞大千內外。十法界音聲也。
0283a08: 復次常精進。若善男子。善女人。受持是經。若讀若誦。
0283a09: 若解說。若書寫。成就八百鼻功德。以是清淨鼻根。聞
0283a10: 於三千大千世界。上下內外。種種諸香。須曼那華香。
0283a11: 闍提華香。末利華香。薝蔔華香。波羅羅華香。赤蓮華
0283a12: 香。青蓮華香。白蓮華香。華樹香。果樹香。旃檀香。沉水
0283a13: 香。多摩羅香。多伽羅香。及千萬種和香。若抹若丸。
0283a14: 若塗香。持是經者。於此間住。悉能分別。又復別知眾
0283a15: 生之香。象香馬香。牛羊等香。男香女香。童子香。童女
0283a16: 香。及草木叢林香。若近若遠。所有諸香。悉皆得聞。分
0283a17: 別不錯。持是經者。雖住於此。亦聞天上諸天之香。波
0283a18: 利質多羅。拘陀羅樹香。及曼陀羅華香。摩訶曼陀
0283a19: 羅華香。曼殊沙華香。摩訶曼殊沙華香。旃檀沉水種
0283a20: 種抹香。諸雜華香。如是等天香。和合所出之香。無不
0283a21: 聞知。又聞諸天身香。釋提桓因。在勝殿上。五欲娛樂
0283a22: 嬉戲時香。若在妙法堂上。為忉利諸天說法時香。若
0283a23: 於諸園遊戲時香。及餘天等男女身香。皆悉遙聞。如
0283a24: 是展轉乃至梵世。上至有頂。諸天身香。亦皆聞之。并
0283b01: 聞諸天所燒之香。及聲聞香。辟支佛香。菩薩香。諸佛
0283b02: 身香。亦皆遙聞。知其所在。雖聞此香。然於鼻根。不壞
0283b03: 不錯。若欲分別。為他人說。憶念不謬。爾時世尊。欲重
0283b04: 宣此義而說偈言。
0283b05: 是人鼻清淨於此世界中若香若臭物
0283b06: 種種悉聞知須曼那闍提多摩羅旃檀
0283b07: 沉水及桂香種種華果香及知眾生香
0283b08: 男子女人香說法者遠住聞香知所在
0283b09: 大勢轉輪王小轉輪及子群臣諸宮人
0283b10: 聞香知所在身所著珍寶及地中寶藏
0283b11: 轉輪王寶女聞香知所在諸人嚴身具
0283b12: 衣服及瓔珞種種所塗香聞香知其身
0283b13: 諸天若行坐遊戲及神變持是法華者
0283b14: 聞香悉能知諸樹華果實及酥油香氣
0283b15: 持經者住此悉知其所在諸山深險處
0283b16: 栴檀樹華敷眾生在中者聞香悉能知
0283b17: 鐵圍山大海地中諸眾生持經者聞香
0283b18: 悉如其所在阿修羅男女及其諸眷屬
0283b19: 諍遊戲時聞香皆能知曠野險隘處
0283b20: 師子象虎狼野牛水牛等聞香知所在
0283b21: 若有懷妊者未辨其男女無根及非人
0283b22: 聞香悉能知以聞香力故知其初懷妊
0283b23: 成就不成就安樂產福子以聞香力故
0283b24: 知男女所念染欲癡恚心亦知修善者
0283c01: 地中眾伏藏金銀諸珍寶銅器之所盛
0283c02: 聞香悉能知種種諸瓔珞無能識其價
0283c03: 聞香知貴賤出處及所在天上諸華等
0283c04: 曼陀曼殊沙波利質多樹聞香悉能知
0283c05: 天上諸宮殿上中下差別眾寶華莊嚴
0283c06: 聞香悉能知天園林勝殿諸觀妙法堂
0283c08: 或受五欲時來往行坐臥聞香悉能知
0283c09: 天女所著衣好華香莊嚴周旋遊戲時
0283c10: 聞香悉能知如是展轉上乃至於梵世
0283c11: 入禪出禪者聞香悉能知光音淨天
0283c12: 乃至於有頂初生及退沒聞香悉能知
0283c14: 及讀誦經典或在林樹下專精而坐禪
0283c15: 持經者聞香悉知其所在菩薩志堅固
0283c16: 坐禪若讀誦或為人說法聞香悉能知
0283c17: 在在方世尊一切所供敬愍眾而說法
0283c18: 聞香悉能知眾生在佛前聞經皆歡喜
0283c19: 如法而修行聞香悉能知雖未得菩薩
0283c20: 無漏法生鼻而是持經者先得此鼻相
0283c21: 復次常精進。若善男子。善女人。受持是經。若讀若誦。
0283c22: 若解說。若書寫。得千二百舌功德。若好若醜。若美不
0283c23: 美。及諸苦物。在其舌根。皆變成上味。如天甘露。無
0283c24: 不美者。若以舌根於大眾中。有所演說。出深妙聲。能
0284a01: 入其心。皆令歡喜快樂。又諸天子天女釋梵諸天。聞
0284a02: 是深妙音聲。有所演說。言論次第。皆悉來聽。及諸龍
0284a03: 龍女。夜叉夜叉女。乾闥婆乾闥婆女。阿修羅阿修羅
0284a04: 女。迦樓羅迦樓羅女。緊那羅緊那羅女。摩羅伽摩
0284a05: 羅伽女為聽法故。皆來親近。恭敬供養。及比丘比
0284a06: 丘尼。優婆塞優婆夷。國王王子。群臣眷屬。小轉輪王。
0284a07: 大轉輪王。七寶千子。內外眷屬。乘其宮殿。俱來聽法。
0284a08: 以是菩薩。善說法故。婆羅門居士。國內人民。盡其形
0284a09: 壽。隨侍供養。又諸聲聞。辟支佛。菩薩。諸佛。常樂見之。
0284a10: 是人所在方面。諸佛皆向其處說法。悉能受持一切
0284a11: 佛法。又能出於深妙法音。
0284a12: 鼻舌相。俱具五鼻舌之用。
0284a13: 爾時世尊。欲重宣此義而說偈言。
0284a14: 是人舌根淨終不受惡味其有所食噉
0284a15: 悉皆成甘露以深淨妙聲於大眾說法
0284a16: 以諸因緣喻引導眾生心聞者皆歡喜
0284a17: 設諸上供養諸天龍夜叉及阿修羅等
0284a18: 皆以恭敬心而共來聽法是說法之人
0284a19: 若欲以妙音滿三千界隨意即能至
0284a20: 大小轉輪王及千子眷屬合掌恭敬心
0284a21: 常來聽受法諸天龍夜叉羅剎毗舍闍
0284a22: 亦以歡喜心常樂來供養梵天王魔王
0284a23: 自在大自在如是諸天眾常來至其所
0284a24: 諸佛及弟子聞其說法音常念而守護
0284b01: 或時為現身
0284b02: 自在。即他化自在天。居欲界頂。及魔王也。大自在。即魔醯首羅。色界頂天。
0284b03: 復次常精進。若善男子。善女人。受持是經。若讀若誦。
0284b04: 若解說。若書寫。得八百身功德。得清淨身。如淨琉璃。
0284b05: 眾生喜見。其身淨故。三千大千世界眾生。生時死時。
0284b06: 上下好醜。生善處惡處。悉於中現。及鐵圍山。大鐵圍
0284b07: 山。彌樓山。摩訶彌樓山等諸山。及其中眾生。悉於中
0284b08: 現。下至阿鼻地獄。上至有頂。所有及眾生。悉于中現。
0284b09: 若聲聞。辟支佛。菩薩。諸佛說法。皆於身中。現其色像。
0284b11: 爾時世尊。欲重宣此義。而說偈言。
0284b12: 若持法華者其身甚清淨如彼淨琉璃
0284b13: 眾生皆喜見又如淨明鏡悉見諸色像
0284b14: 菩薩於淨身皆見世所有唯獨自明了
0284b15: 餘人所不見三千世界中一切諸群萌
0284b16: 天人阿修羅地獄鬼畜生如是諸色像
0284b17: 皆於身中現諸天等宮殿乃至於有頂
0284b18: 鐵圍及彌樓摩訶彌樓山諸大海水等
0284b19: 皆於身中現諸佛及聲聞佛子菩薩等
0284b20: 若獨若在眾說法悉皆現雖未得無漏
0284b21: 法性之妙身以清淨常體一切於中現
0284b22: 復次常精進。若善男子。善女人。如來滅後。受持是經。
0284b23: 若讀若誦。若解說。若書寫。得千二百意功德。以是清
0284b24: 淨意根。乃至聞一偈一句。通達無量無邊之義。解是
0284c01: 義已巳。能演說一句一偈。至於一月四月。乃至一歲。諸
0284c02: 所說法。隨其義趣。皆與實相不相違背。若說俗間經
0284c03: 書。治世語言。資生業等。皆順正法。三千大千世界六
0284c04: 趣眾生。心之所行。心所動作。心所戲論。皆悉知之。雖
0284c05: 未得無漏智慧。而其意根清淨如此。是人有所思惟
0284c06: 籌量言說。皆是佛法。無不真實。亦是先佛經中所說。
0284c07: 意根。亦具五意之用。十二月。即十二因緣。一月即一乘。
0284c08: 爾時世尊。欲重宣此義而說偈言。
0284c09: 是人意清淨明利無濁穢以此妙意根
0284c10: 知上中下法乃至聞一偈通達無量義
0284c11: 次第如法說月四月至歲是世界內外
0284c12: 一切諸眾生若天龍及人夜叉鬼神等
0284c13: 其在六趣中所念若干種持法華之報
0284c14: 一時皆悉知十方無數佛百福莊嚴相
0284c15: 為眾生說法悉聞能受持思惟無量義
0284c16: 說法亦無量終始不忘錯以持法華故
0284c17: 悉知諸法相隨義識次第達名字語言
0284c18: 如所知演說此人有所說皆是先佛法
0284c19: 以演此法故於中無所畏持法華經者
0284c20: 意根淨若斯雖未得無漏先有如是相
0284c21: 是人持此經安住希有地為一切眾生
0284c22: 歡喜而愛敬能以千萬種善巧之語言
0284c23: 分別而說法持法華經故
0284c24: 彌樓云光。即七金山之一。迦陵頻伽。好音鳥。命命。共命鳥。闍提。金錢。末利。云奈。波羅羅。熏華。多摩羅跋。云
0285a01: 賢無垢。多伽羅。木香。拘鞞陀羅。大遊戲地樹。波利質多羅。帝釋殿前樹。
0285a02: ○常不輕菩薩品第二十
0285a03: 內懷不輕之解。外敬不輕之境。身立不輕之行。口宣不輕之教。人作不輕之目。
0285a04: 精持頓悟六根通普利群機妙行功佛性遍資無智內緣因廣記有心中
0285a05: 爾時佛告得大勢菩薩摩訶薩。汝今當知。若比丘。比
0285a06: 丘尼。優婆塞。優婆夷。持法華經者。若有惡口罵詈誹
0285a07: 謗。獲大罪報。如前所說。其所得功德。如向所說。眼耳
0285a08: 鼻舌身意清淨。得大勢。乃往古昔過無量無邊不可
0285a09: 思議阿僧祇劫。有佛名威音王。如來。應供。正知。明
0285a10: 行足。善逝。世間解。無上士。調御丈夫。天人師。佛。世尊。
0285a11: 劫名離衰。國名大成。其威音王佛。於彼世中。為天人
0285a12: 阿修羅說法。為求聲聞者。說應四諦法。度生老病死。
0285a13: 究竟涅槃。為求辟支佛者。說應十二因緣法。為諸菩
0285a14: 薩因阿耨多羅三藐三菩提。說應六波羅蜜法。究竟
0285a15: 佛慧。得大勢。是威音王佛。壽四十萬億那由他恒河
0285a16: 沙劫。正法住世。劫數如一閻浮提微塵。像法住世。劫
0285a17: 數如四天下微塵。其佛饒益眾生已巳。然後滅度。正法
0285a18: 像法滅盡之後。於此國土。復有佛出。亦號威音王。如
0285a19: 來。應供。正知。明行足。善逝。世間解。無上士。調御丈
0285a20: 夫。天人師。佛。世尊。如是次第有二萬億佛。皆同一號。
0285a21: 最初威音王如來。既已巳滅度。正法滅後。於像法中。增
0285a22: 上慢比丘。有大勢力。爾時有一菩薩比丘。名常不輕。
0285a23: 得大勢。以何因緣。名常不輕。是比丘。凡有所見。若比
0285a24: 丘。比丘尼。優婆塞。優婆夷。皆悉禮拜讚歎而作是言。
0285b01: 我深敬汝等。不敢輕慢。所以者何。汝等皆行菩薩道。
0285b02: 當得作佛。而是比丘。不專讀誦經典。但行禮拜。乃至
0285b03: 遠見四眾。亦復故往禮拜讚歎而作是言。我不敢輕
0285b04: 於汝等。汝等皆當作佛。四眾之中。有生瞋恚心不淨
0285b05: 者。惡口罵詈言。是無智比丘。從何所來。自言我不輕
0285b06: 汝。而與我等授記當得作佛。我等不用如是妄授
0285b07: 記。如此經歷多年。常被罵詈。不生瞋恚。常作是言汝
0285b08: 當作佛。說是語時。眾人或以杖水瓦石而打擲之。避
0285b09: 走遠住。猶高聲唱言。我不敢輕於汝等。汝等皆當作
0285b10: 佛。以其常作是語故。增上慢比丘。比丘尼。優婆塞。優
0285b11: 婆夷。號之為常不輕。是比丘。臨欲終時。於空中。具
0285b12: 聞威音王佛。先所說法華經。二十千萬億偈。悉能受
0285b13: 持。即得如上眼根清淨。耳鼻舌身意根清淨。得是六
0285b14: 根清淨已巳。更增壽命二百萬億那由他歲。廣為人說
0285b15: 是法華經。於時增上慢四眾。比丘。比丘尼。優婆塞。優
0285b16: 婆夷。輕賤是人。為作不輕名者。見其得大神通力。樂
0285b17: 說辯力。大善寂力。聞其所說。皆信伏隨從。是菩薩。復
0285b18: 化千萬億眾。令住阿耨多羅三藐三菩提。命終之後。
0285b19: 得值二千億佛。皆號日月燈明。於其法中。說是法華
0285b20: 經。以是因緣。復值二千億佛。同號雲自在燈王。於此
0285b21: 諸佛法中。受持讀誦。為諸四眾說此經典故。得是常
0285b22: 眼清淨。耳鼻舌身意諸根清淨。於四眾中說法。心無
0285b23: 所畏。得大勢。是常不輕菩薩摩訶薩。供養如是若干
0285b24: 諸佛。恭敬尊重讚歎。種諸善根。於後復值千萬億佛。
0285c01: 亦於諸佛法中。說是經典。功德成就。當得作佛。
0285c02: 是比丘。是菩薩。皆指不輕。演唱能行此妙經之妙行。心同空界。示等空法。證得空時。無是無非法。
0285c03: 得大勢。於意云何。爾時常不輕菩薩。豈異人乎。則我
0285c04: 身是。若我於宿世不受持讀誦此經為他人說者。不
0285c05: 能疾得阿耨多羅三藐三菩提。我於先佛所受持讀
0285c06: 誦此經。為人說故。疾得阿耨多羅三藐三菩提。得大
0285c07: 勢。彼時四眾。比丘比丘尼。優婆塞優婆夷。以瞋恚意
0285c08: 輕賤我故。二百億劫常不值佛。不聞法。不見僧。千劫
0285c09: 於阿鼻地獄受大苦惱。畢是罪已巳。復遇常不輕菩薩。
0285c10: 教化阿耨多羅三藐三菩提。得大勢。於汝意云何。爾
0285c11: 時四眾。常輕是菩薩者。豈異人乎。今此會中。陀婆
0285c12: 羅等五百菩薩。師子月等五百比丘尼。思佛等五百
0285c13: 優婆塞。皆於阿耨多羅三藐三菩提。不退轉者是。
0285c14: 跋陀婆羅。翻為善守。若眾生聞名。畢竟得三菩提。故云善守。或云賢首。住居等覺。
0285c15: 爾時世尊。欲重宣此義而說偈言。
0285c16: 過去有佛號威音王神智無量
0285c17: 將導一切天人龍神所共供養
0285c18: 是佛滅後法欲盡時有一菩薩
0285c19: 名常不輕時諸四眾計著於法
0285c20: 著法者。是法不可示。若定謂是有。即名著法。乃至定謂是非有。非無。亦名著法。
0285c21: 不輕菩薩往到其所而語之言
0285c22: 我不輕汝汝等行道皆當作佛
0285c23: 諸人聞已巳輕毀罵詈不輕菩薩
0285c24: 能忍受之其罪畢已巳臨命終時
0286a01: 得聞此經六根清淨神通力故
0286a02: 增益壽命復為諸人廣說是經
0286a03: 諸著法眾皆蒙菩薩教化成就
0286a04: 令住佛道不輕命終值無數佛
0286a05: 說是經故得無量福漸具功德
0286a06: 疾成佛道彼時不輕則我身是
0286a07: 時四部眾著法之者聞不輕言
0286a08: 汝當作佛以是因緣值無數佛
0286a09: 此會菩薩五百之眾并及四眾
0286a10: 清信士女今於我前聽法者是
0286a11: 我於前世勸是諸人聽受斯經
0286a12: 第一之法開示教人令住涅槃
0286a13: 世世受持如是經典億億萬劫
0286a14: 至不可議時乃得聞是法華經
0286a15: 億億萬劫至不可議諸佛世尊
0286a16: 時說是經是故行者於佛滅後
0286a17: 聞如是經勿生疑惑應當一心
0286a18: 廣說是經世世值佛疾成佛道
0286a19: 前明隨喜一句。功超二乘。讀誦受持。六根清淨。未審曾有何人得如是。故引常不輕為證。曰我深敬汝等。
0286a20: 不敢輕慢。汝等皆行菩薩道。當得作佛。
0286a21: ○如來神力品第二十一
0286a22: 神力者。神明不測。力名幹用。不測則天然之體深幹用。則轉變之力大。此中為付囑深法。現十種大用。故
0286a23: 名神力品。
0286a24: 運水搬柴一妙神自家不悟可憐人一朝頓悟從今後土塊泥團即法身
0286b01: 爾時千世界微塵等菩薩摩訶薩。從地涌出者。皆於
0286b02: 佛前。一心合掌。瞻仰尊顏而白佛言。世尊。我等於佛
0286b03: 滅後。世尊分身所在國土。滅度之處。當廣說此經。所
0286b04: 以者何。我等亦自欲得是真淨大法。受持讀誦。解說
0286b05: 書寫。而供養之。
0286b06: 非但奉命益他。亦自願得此真淨大法。分身。即諸經教。乃如來言說法身。
0286b07: 爾時世尊。於文殊師利等無量百千萬億舊住娑婆
0286b08: 世界菩薩摩訶薩。及諸比丘。比丘尼。優婆塞。優婆夷。
0286b09: 天龍夜叉。乾闥婆。阿修羅。迦樓羅。緊那羅。摩羅伽。
0286b10: 人非人等。一切眾前。
0286b11: 於文殊等耆。中所化之眾也。舊住者。十方本化之眾也。
0286b12: 現大神力。出廣長舌。上至梵世。
0286b13: 此第一神力也。吐舌相者。今經所演開三顯一。開近顯遠。梵世。即有頂。即色究竟天。所謂窮三際。
0286b14: 一切毛孔放於無量無數色光。皆悉照十方世界。
0286b15: 眾寶樹下師子座上諸佛。亦復如是出廣長舌。放無
0286b16: 量光。釋迦牟尼佛。及寶樹下諸佛現神力時。滿百千
0286b17: 歲。
0286b18: 此第二神力也。體放光周十方。無處不明。表二門理一也。
0286b19: 然後還攝舌相。一時謦欬。
0286b20: 此第三神力也。謦欬者。將語之狀。
0286b21: 俱共彈指。
0286b22: 此第四神力也。彈指者。隨喜七方便。同入圓道。
0286b23: 是二音聲。至十方諸佛世界。地皆六種震動。
0286b24: 此第五神力也。二音聲者。謦欬彈指也。
0286c01: 其中眾生。天龍夜叉。乾闥婆。阿修羅。迦樓羅。緊那羅。
0286c02: 摩羅伽。人非人等。以佛神力故。皆見此娑婆世界。
0286c03: 無量無邊。百千萬億。眾寶樹下師子座上諸佛。及見
0286c04: 釋迦牟尼佛。共多寶如來。在寶塔中坐師子座。又見
0286c05: 無量無邊。百千萬億。菩薩摩訶薩。及諸四眾。恭敬圍
0286c06: 繞釋迦牟尼佛。既見是已巳。皆大歡喜。得未曾有。
0286c07: 此第六神力也。普見大會者。表諸佛道同也。
0286c08: 即時諸天。於空中。高聲唱言。過此無量無邊百千
0286c09: 萬億阿僧祇世界。有國名娑婆。是中有佛。名釋迦牟
0286c10: 尼。今為諸菩薩摩訶薩。說大乘經。名妙法蓮華。教菩
0286c11: 薩法。佛所護念。汝等當深心隨喜。亦當禮拜供養釋
0286c12: 迦牟尼佛。
0286c13: 此第七神力也。
0286c14: 此示佛具如是神通妙用也。然以世眼觀之。則黃帝乘龍。欒巴噀酒。龐婆入石。長房縮地。皆罕見之難事。
0286c15: 以道眼觀之。則維摩丈室。容百萬之多座。釋尊一時。曆百千之長年。一舌抵初禪萬萬里之高。一聲遍十
0286c16: 方萬萬界之廣。亦大聖之末事。
0286c17: 彼諸眾生。聞空中聲已巳。合掌向娑婆世界。作如是
0286c18: 言。南無釋迦牟尼佛。南無釋迦牟尼佛。
0286c19: 此第八神力也。
0286c20: 以種種華香。瓔珞幡。及諸嚴身之具。珍寶妙物。皆
0286c22: 成寶帳。覆此間諸佛之上。
0286c23: 此第九神力也。
0286c24: 於時十方世界。通達無礙。如一佛土。
0287a01: 此第十神力也。
0287a02: 爾時佛告上行等菩薩大眾。諸佛神力。如是無量無
0287a03: 邊不可思議。若我以是神力。於無量無邊百千萬億
0287a04: 阿僧祇劫。為囑累故。說此經功德。猶不能盡。以要言
0287a05: 之。如來所有一切之法。如來一切自在神力。如來一
0287a06: 切秘要之藏。如來一切甚深之事。皆於此經。宣示顯
0287a07: 說。
0287a08: 一切法者。一切皆佛法。此結妙名也。一切力考。通達無礙。具八自在。此結妙用也。一切秘藏者。一切處。
0287a09: 皆是實相。此結妙體也。甚深事者。因果是深事。此結妙宗也。
0287a11: 如說修行。所在國土。若有受持讀誦解說書寫。如說
0287a12: 修行。若經卷所住之處。若於園中。若於林中。若於樹
0287a13: 下。若於僧坊。若白衣舍。若在殿堂。若山谷曠野。是中
0287a14: 皆應起塔供養。所以者何。當知是處即是道場。諸佛
0287a15: 於此得阿耨多羅三藐三菩提。諸佛於此轉於法輪。
0287a16: 諸佛於此而般涅槃。爾時世尊。欲重宣此義而說偈
0287a17: 言。
0287a18: 諸佛救世者住於大神通為悅眾生故
0287a19: 現無量神力舌相至梵天身放無數光
0287a20: 為求佛道者現此希有事諸佛謦欬聲
0287a21: 及彈指之聲周聞十方國地皆六種動
0287a22: 以佛滅度後能持是經故諸佛皆歡喜
0287a23: 現無量神力
0287a24: 頌十神力。中但有五者。闕後五也。
0287b01: 囑累是經故讚美受持者於無量劫中
0287b02: 猶故不能盡是人之功德無量無有窮
0287b03: 如十方空不可得邊際
0287b04: 總頌四法。但云囑累。受持即持佛身。
0287b05: 能持是經者則為已巳見我亦見多寶佛
0287b06: 及諸分身者又見我今日教化諸菩薩
0287b07: 能持是經者令我及分身
0287b08: 持法。即持佛身。
0287b09: 滅度多寶佛一切皆歡喜十方現在佛
0287b10: 并過去未來亦見亦供養亦令得歡喜
0287b11: 諸佛坐道場所得秘要法能持是經者
0287b12: 不久亦當得能持是經者於諸法之義
0287b13: 名字及言辭樂說無窮盡如風於空中
0287b14: 一切無障礙於如來滅後知佛所說經
0287b15: 因緣及次第隨義如實說如日月光明
0287b16: 能除諸幽冥斯人行世間能滅眾生闇
0287b17: 教無量菩薩畢竟住一乘
0287b18: 說法破暗入一乘。是佛甚深之事。
0287b19: 是故有智者聞此功德利於我滅度後
0287b20: 應受持斯經是人於佛道決定無有疑
0287b21: 此總結四法。言若能持。持四法。
0287b22: ○囑累品第二十二
0287b24: 道在人弘益後流相傳慧命利無休多生積習菩提法一旦親承覿體修
0287c01: 爾時釋迦牟尼佛。從法座起。現大神力。以右手摩無
0287c02: 量菩薩摩訶薩頂。而作是言。我於無量百千萬億阿
0287c03: 僧祇劫。修習是難得阿耨多羅三藐三菩提法。今以
0287c04: 付囑汝等。汝等應當一心流布此法。廣令增益。如是
0287c05: 三摩諸菩薩摩訶薩頂。而作是言。我於無量百千萬
0287c06: 億阿僧祇劫。修習是難得阿耨多羅三藐三菩提法。
0287c07: 今以付囑汝等汝等。當受持讀誦廣宣此法令一切
0287c08: 眾生。普得聞知。所以者何。如來有大慈悲。無諸慳吝。
0287c09: 亦無所畏。能與眾生佛之智慧。如來智慧。自然智慧。
0287c10: 如來是一切眾生之大施主。汝等亦應隨學如來之
0287c11: 法。勿生慳吝。
0287c12: 三摩者。重重付托。顯此法罄盡無餘。為大根人。直說六度。由慳貪而說布施。毀禁而說持戒。嗔恚而說忍
0287c13: 辱。懈怠而說精進。散亂而說禪定。愚癡而說智慧。是謂從緣而起。若慳貪等一破。則懈怠散亂等一時俱
0287c14: 滅。故曰各隨所安。
0287c15: 於未來世。若有善男子。善女人。信如來智慧者。當為
0287c16: 演說此法華經。使得聞知。為令其人。得佛慧故。若有
0287c17: 眾生不信受者。當於如來餘深法中。示教利喜。汝等
0287c18: 若能如是。則為已巳報諸佛之恩。
0287c19: 若根深智利。直說佛慧。若不堪者。於餘深法中。示教利喜。佛慧是深而非餘。六方便是餘而非深。別教次
0287c20: 第。是餘亦是深。汝能亦餘深之法。助申佛慧者即善巧報佛之恩。是名誡付囑也。
0287c21: 時諸菩薩摩訶薩。聞佛作是說已巳。皆大歡喜。滿其
0287c22: 身。益加恭敬。曲躬低頭。合掌向佛。俱發聲言。如世尊
0287c23: 。當具奉行。唯然世尊。願不有慮。諸菩薩摩訶薩眾。
0287c24: 如是三反。俱發聲言。如世尊。當具奉行。唯然世尊。
0288a01: 願不有慮。
0288a02: 佛說三業付囑。菩薩亦三業領受。歡喜。是意領受。曲躬低頭。是身領受。俱發聲言。是口領受。
0288a03: 爾時釋迦牟尼佛。令十方來諸分身佛。各還本土。而
0288a04: 作是言。諸佛各隨所安。多寶佛塔。還可如故。說是語
0288a05: 時。十方無量分身諸佛坐寶樹下師子座上者。及多
0288a06: 寶佛并上行等。無邊阿僧祇菩薩大眾。舍利弗等。聲
0288a07: 聞四眾。及一切世間聞天人阿修羅等。聞佛所說。皆大
0288a08: 歡喜。
0288a09: 諸佛為化他事遂故喜。菩薩為自行得法故喜。
0288a10: ○藥王菩薩本事品第二十三
0288a13: 爾時宿王華菩薩。白佛言。世尊。藥王菩薩。云何遊於
0288a14: 娑婆世界。世尊。是藥王菩薩。有若干百千萬億那由
0288a15: 他。難行苦行。善哉世尊。願少解說。諸天龍神。夜叉。乾
0288a16: 闥婆。阿修羅。迦樓羅。緊那羅。摩羅伽。人非人等。又
0288a17: 他國土。諸來菩薩。及此聲聞眾。聞皆歡喜。爾時佛告
0288a18: 宿王華菩薩。乃往過去無量恒河沙劫。有佛號日月
0288a19: 淨明德。如來。應供。正知。明行足。善逝。世間解。無上
0288a21: 菩薩壽命亦等。彼國無有女人。地獄。餓鬼。畜生。阿修
0288a22: 羅等。及以諸難。地平如掌。琉璃所成。寶樹莊嚴。寶帳
0288a23: 覆上。垂寶華幡。寶缾香鑪。周國界。七寶為臺。一樹
0288a24: 一臺。其樹去臺。盡一箭道。此諸寶樹。皆有菩薩聲聞
0288b01: 而坐其下。諸寶臺上。各有百億諸天。作天伎樂。歌歎
0288b02: 於佛。以為供養。爾時彼佛為一切眾生喜見菩薩。及
0288b03: 眾菩薩諸聲聞眾。說法華經。是一切眾生喜見菩薩。
0288b04: 樂習苦行。於日月淨明德佛法中。精進經行。一心求
0288b05: 佛。滿萬二千歲已巳。得現一切色身三昧。得此三昧已巳
0288b06: 心大歡喜。即作念言。我得現一切色身三昧。皆是得
0288b07: 聞法華經力。我今當供養日月淨明德佛。及法華經。
0288b08: 即時入是三昧。於空中。雨曼陀羅華。摩訶曼陀羅
0288b09: 華。細抹堅黑旃檀。滿空中。如雲而下。又雨海此岸
0288b10: 旃檀之香。此香六銖。價值娑婆世界。以供養佛。作是
0288b11: 供養已巳。從三昧起。而自念言。我雖以神力供養於佛。
0288b12: 不如以身供養。即服諸香旃檀。薰陸兜樓婆畢力迦。
0288b13: 沉水膠香。又飲薝蔔諸華香油。滿千二百歲已巳。香油
0288b14: 塗身。於日月淨明德佛前。以天寶衣而自纏身。灌諸
0288b15: 香油。以神通力願。而自然身。光明照。八十億恒河
0288b16: 沙世界。其中諸佛同時讚言。善哉善哉。善男子。是真
0288b17: 精進。是名真法供養如來。若以華香瓔珞。燒香末香
0288b18: 塗香。天繒幡。及海此岸旃檀之香。如是等種種諸
0288b20: 男子。是名第一之施。於諸施中。最尊最上。以法供養
0288b21: 諸如來故。作是語已巳。而各默然。其身火然。千二百歲。
0288b22: 過是已巳後。其身乃盡。一切眾生喜見菩薩。作如是法
0288b23: 供養已巳。命終之後。復生日月淨明德佛國中。於淨德
0288b24: 王家。結加趺坐。忽然化生。即為其父而說偈言。
0288c01: 內運智觀。觀煩惱因果。皆用空觀蕩。之故言真法。
0288c03: 現諸身三昧勤行大精進捨所愛之身
0288c04: 說是偈已巳。而白父言。日月淨明德佛。今故現在。我先
0288c05: 供養佛已巳。得解一切眾生語言陀羅尼。復聞是法華
0288c06: 經。八百千萬億那由他。甄迦羅頻婆羅阿婆等偈。
0288c07: 大王。我今當還供養此佛。白已巳。即坐七寶之臺。上升
0288c08: 空高七多羅樹。往到佛所。頭面禮足。合十指爪。以
0288c09: 偈讚佛。
0288c10: 容顏甚奇妙光明照十方我適曾供養
0288c11: 今復還親覲
0288c12: 爾時一切眾生喜見菩薩。說是偈已巳。而白佛言。世尊。
0288c13: 世尊。猶故在世。爾時日月淨明德佛。告一切眾生喜
0288c14: 見菩薩。善男子。我涅槃時到。滅盡時至。汝可安施
0288c15: 座。我於今夜當般涅槃。又一切眾生喜見菩薩。善
0288c16: 男子。我以佛法囑累於汝。及諸菩薩大弟子。并阿耨
0288c17: 多羅三藐三菩提法。亦以三千大千七寶世界。諸寶
0288c18: 樹寶臺。及給侍諸天。悉付於汝。我滅度後。所有舍利。
0288c19: 亦付囑汝。當令流布。廣設供養。應起若干千塔。如是
0288c20: 日月淨明德佛。一切眾生喜見菩薩已巳。於夜後分
0288c21: 入於涅槃。爾時一切眾生喜見菩薩。見佛滅度。悲感
0288c22: 懊惱。戀慕於佛。即以海此岸旃檀為。供養佛身。而
0288c23: 以燒之。火滅已巳後。收取舍利。作八萬四千寶瓶。以起
0288c24: 八萬四千塔。高三世界。表剎莊嚴。垂諸旛。懸眾寶
0289a01: 鈴。爾時一切眾生喜見菩薩。復自念言。我雖作是供
0289a02: 養。心猶未足。我今當更供養舍利。便語諸菩薩大弟
0289a03: 子。及天龍夜叉等一切大眾。汝等當一心念。我今供
0289a04: 養日月淨明德佛舍利。作是語已巳。即於八萬四千塔
0289a05: 前。然百福莊嚴臂。七萬二千歲。而以供養。令無數求
0289a06: 聲聞眾。無量阿僧祇人。發阿耨多羅三藐三菩提心。
0289a07: 皆使得住現一切色身三昧。爾時諸菩薩。天人阿修
0289a08: 羅等。見其無臂。憂惱悲哀而作是言。此一切眾生喜
0289a09: 見菩薩。是我等師。教化我者。而今燒臂。身不具足。於
0289a10: 時一切眾生喜見菩薩。於大眾中。立此誓言。我捨兩
0289a11: 臂。必當得佛金色之身。若實不。令我兩臂還復如
0289a12: 故。作是誓已巳。自然還復。由斯菩薩福德智慧淳厚所
0289a13: 致。當爾之時。三千大千世界。六種震動。天雨寶華。一
0289a14: 切人天得未曾有。
0289a15: 金色之身者。前已巳得普現色身三昧。即八相成道金色之身。
0289a16: 佛告宿王華菩薩。於汝意云何。一切眾生喜見菩薩。
0289a17: 豈異人乎。今藥王菩薩是也。其所捨身布施。如是無
0289a18: 量百千萬億那由他數。宿王華。若有發心。欲得阿耨
0289a19: 多羅三藐三菩提者。能然手指。乃至足一指。供養佛
0289a20: 塔。勝以國城妻子。及三千大千國土。山林河池。諸珍
0289a21: 寶物供養者。
0289a22: 一指內身也。妻子外身也。國城等外財也。
0289a23: 若復有人。以七寶滿三千大千世界。供養於佛。及大
0289a24: 菩薩。辟支佛。阿羅漢。是人所得功德。不如受持此法
0289b01: 華經。乃至一四句偈。其福最多。
0289b02: 藥王燒身煉臂。供養此經。燒身空我相也。煉臂忘我執也。燒身煉臂。如雲去雲來天本淨。此方他界。若
0289b03: 華開華落樹何心。
0289b04: 宿王華。譬如一切川流江河。諸水之中。海為第一。此
0289b05: 法華經亦復如是。於諸如來所說經中。最為深大。又
0289b06: 如土山。黑山。小鐵圍山。大鐵圍山。及十寶山。眾山之
0289b07: 中。須彌山為第一。此法華經亦復如是。於諸經中。最
0289b08: 為其上。又如眾星之中。月天子最為第一。此法華經
0289b09: 亦復如是。於千萬億種諸經法中。最為照明。又如日
0289b10: 天子。能除諸闇。此經亦復如是。能破一切不善之暗。
0289b11: 又如諸小王中。轉輪聖王最為第一。此經亦復如是。
0289b12: 於眾經中。最為其尊。又如帝釋。於三十三天中王。此
0289b13: 經亦復如是。諸經中王。又如大梵天王。一切眾生之
0289b14: 父。此經亦復如是。一切賢聖學無學。及發菩薩心者
0289b15: 之父。又如一切凡夫人中。須陀洹。斯陀含。阿那含。阿
0289b16: 羅漢。辟支佛。為第一。此經亦復如是。一切如來所說。
0289b17: 若菩薩所說。若聲聞所說。諸經法中。最為第一。有能
0289b18: 受持是經典者。亦復如是。於一切眾生中。亦為第一。
0289b19: 一切聲聞辟支佛中。菩薩為第一。此經亦復如是。於
0289b20: 一切諸經法中。最為第一。如佛為諸法王。此經亦復
0289b21: 如是。諸經中王。宿王華。此經能救一切眾生者。此經
0289b22: 能令一切眾生離諸苦惱。此經能大饒益一切眾生。
0289b23: 充滿其願。如清涼池。能滿一切諸渴乏者。如寒者得
0289b24: 火。如者得衣。如商人得主。如子得母。如渡得船。如
0289c01: 病得醫。如闇得燈。如貧得寶。如民得王。如賈客得海。
0289c02: 如炬除闇。
0289c03: 以法妙故。最為第一。人弘妙法。亦為第一。清涼池等。總十二事。皆歎經與樂之用也。
0289c04: 此法華經亦復如是。能令眾生離一切苦。一切病痛。
0289c05: 能解一切生死之縛。若人得聞此法華經。若自書。若
0289c06: 使人書。所得功德。以佛智慧籌量多少。不得其邊。若
0289c07: 書是經卷。華香瓔珞。燒香末香塗香。幡衣服。種種
0289c08: 之燈。蘇燈油燈。諸香油燈。薝蔔油燈。須曼那油燈。波
0289c10: 德亦復如是。
0289c12: 宿王華。若有人聞是藥王菩薩本事品者。亦得無量
0289c13: 無邊功德。若有女人。聞是藥王菩薩本事品能受持
0289c14: 者。盡是女身。後不復受。若如來滅後。後五百歲中。若
0289c15: 有女人。聞是經典。如說修行。於此命終。即往安樂世
0289c16: 界。阿彌陀佛。大菩薩眾。圍遶住處。坐蓮華中寶座之
0289c17: 上。
0289c18: 第一百年。解脫堅固。二百年。禪定堅固。三百年。持戒堅固。四百年。多聞堅固。五百年。布施堅固。
0289c19: 不復為貪欲所惱。亦復不為瞋恚愚癡所惱。亦復不
0289c20: 為憍慢嫉諸垢所惱。得菩薩神通無生法忍。得是
0289c21: 忍已巳。眼根清淨。以是清淨眼根。見七百萬二千億那
0289c22: 由他恒河沙等諸佛如來。是時諸佛遙共讚言。善哉
0289c23: 善哉。善男子。汝能於釋迦牟尼佛法中。受持讀誦思
0289c24: 惟是經。為他人說。所得福德。無量無邊。火不能焚。水
0290a01: 不能漂。汝之功德。千佛共說。不能令盡。汝今已巳能破
0290a02: 諸魔賊。壞生死軍。諸餘怨敵。皆悉摧滅。善男子。百千
0290a03: 諸佛。以神通力。共守護汝。於一切世間天人之中。無
0290a04: 如汝者。唯除如來。其諸聲聞辟支佛。乃至菩薩智慧
0290a05: 禪定。無有與汝等者。宿王華。此菩薩成就如是功德
0290a06: 智慧之力。若有人聞是藥王菩薩本事品。能隨喜讚
0290a07: 善者。是人現世口中。常出青蓮華香。身毛孔中。常出
0290a08: 牛頭旃檀之香。所得功德。如上所說。
0290a09: 阿育王。請僧入宮供養。一比丘名優羅。口中作優羅華之香。王疑。水洗口。洗已巳倍香。王問。答曰。過
0290a10: 去迦葉佛時。我為高座法師。讚歎佛法。故四十九億歲。生人天中。口中出香。甄迦羅。五十大數中。第十六
0290a11: 數。頻婆羅。第十八數。阿婆。第二十數。
0290a12: 是故宿王華。以此藥王菩薩本事品。囑累於汝。我滅
0290a13: 度後。後五百歲中。廣宣流布於閻浮提。無令斷絕。惡
0290a14: 魔魔民。諸天龍。夜叉。鳩槃茶等。得其便也。宿王華。汝
0290a15: 當以神通之力。守護是經。所以者何。此經則為閻浮
0290a16: 提人病之良藥。若人有病。得聞是經。病即消滅。不老
0290a17: 不死。宿王華。汝若見有受持是經者。應以青蓮華。盛
0290a18: 滿抹香。供散其上。散已巳作是念言。此人不久。必當取
0290a19: 草。坐於道場。破諸魔軍。當吹法螺。擊大法。度脫一
0290a20: 切眾生老病死海。是故求佛道者。見有受持是經典
0290a21: 人。應當如是生恭敬心。說是藥王菩薩本事品時。八
0290a22: 萬四千菩薩。得解一切眾生語言陀羅尼。多寶如來
0290a23: 於寶塔中。讚宿王華菩薩言。善哉善哉。宿王華。汝成
0290a24: 就不可思議功德。乃能問釋迦牟尼佛如此之事。利
0290b01: 益無量一切眾生。
0290b02: 
0290b03: 妙法蓮華經卓解卷第六
