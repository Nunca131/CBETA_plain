0443b04: 
0443b05: 妙法蓮華經大成卷第五
0443b06: 
0443b07: 金臺即山居後學　大義　集
0443b09: 此品為中根人述成領解也。由前品四子雖領隨
0443b10: 宜之權。會歸之實。而未明一音密闡。真知冥化之
0443b11: 功。如彼大雲。雨於一切。艸木叢林。隨分受潤。故說
0443b12: 此喻。顯大聖平等之慈。若天地之無私。萬物之自
0443b13: 私也。文中具有山川雲雨艸木叢林。獨以藥艸立
0443b14: 名者。以土地是能生。雲雨是能潤。藥艸等是所生
0443b15: 所潤也。所生所潤通皆有用。而藥艸用強。喻有漏
0443b16: 善能除惡。而無漏善為最也。四子以窮子喻領火
0443b17: 宅喻。深契聖心。故歎善哉。述其得解以喻其人。故
0443b18: 稱藥艸。是世界益。藥艸叢育既久。一蒙雲雨。力用
0443b19: 充潤於內。抽枝發榦於外。如槁苗得雨。浡然而興。
0443b20: 喻諸聲聞。住最後身有餘涅槃。更不志求佛道。今
0443b21: 得聞經。兼以運人。前云是真聲聞令一切聞。內外
0443b22: 自他。具勝利用。故名藥艸。是為人益。藥艸能除四
0443b23: 大諸病。補養五臟。還色駐年。喻諸聲聞今得聞經。
0443b24: 破無明惑。是對治益。藥艸樹木。一蒙雲雨。皆得鮮
0443c01: 澤。而各滋茂。喻諸聲聞今得聞經。識心作佛。歡喜
0443c02: 踊躍。前云我等今日真是佛子。無上寶聚不求自
0443c03: 至。是第一義益。又藥艸二字。言通意別。別但藥艸。
0443c04: 通於三艸二木故。又言別意通。通七方便。別但聲
0443c05: 聞故。△三如來述成。分二。初略述成。二廣述成。初
0443c06: 又二。初雙歎善哉。
0443c07: 爾時世尊告摩訶迦葉至誠如所言。
0443c08: 雙稱善者。美其領權領實不謬也。善說者。辭致曲
0443c09: 巧故。以序事有條。序理按時。如序窮子。始而捨父。
0443c10: 繼而向父。以國王疑父。懼豪貴去父。就父客作。得
0443c11: 父家業。非異人。非異財。然經無限勤苦。寫自己巳愚
0443c12: 癡之情態。如序父。始而失子。繼而求子。門外遙見
0443c13: 子。知下劣放子。設方便得子。及付子家業。無異心。
0443c14: 無異地。然用許多慈悲。明如來善誘之深恩。只此
0443c15: 一喻。序盡五時教理。一化始終。言辭微婉。義理精
0443c16: 詳。非大飲光錦心繡。波舌海口。則不能也。誠如
0443c17: 一句。印定不謬。△二領所不及。
0443c18: 如來復有無量無邊阿僧祇功德至說不能盡。
0443c19: 雙歎一揚。此科一抑。謂引喻雖善。陳義未周。以窮
0443c20: 子一喻。止齊二乘得益。先三後一之旨。退不及人
0443c21: 天。進不及菩薩。橫不及八法界。豎不及七方便。是
0443c22: 領不及也。如來復有等者。假汝一身有無量口。一
0443c23: 口有無量舌。一舌演無量音。塵說剎說。至無量億
0443c24: 劫。說不能盡。所謂空可量風可繫。無能盡說佛
0444a01: 功德也。當知如來說法。一音演唱。平等不可思議。
0444a02: 實不先頓後漸。初三後一。五乘隨類得解。無有差
0444a03: 別。如龍興雲。一味之雨。普潤一切。遍荷清涼。不隔
0444a04: 枯榮。豈一窮子喻而盡如來功德哉。下文佛說尚
0444a05: 不能盡。況迦葉等。△二廣述成。有長行偈頌。長行
0444a06: 有二。先述成開三顯一。次復宗稱歎。初又分二。先
0444a07: 法說。次喻說。法說又二。初舉不以勸信。
0444a08: 迦葉當知如來是諸法之王若有所說皆不也。
0444a09: 佛法雖多。不出權實。權實之外。更無別法。上言無
0444a10: 量無邊者。此意難信。故舉法王發言誠諦以勸信
0444a11: 也。△二正述開三顯一。分二。先約教明開顯。
0444a12: 於一切法以智方便至皆悉到於一切智地。
0444a13: 於一切下。開權也。一切法謂七方便法也。此法雖
0444a14: 多。以方便波羅蜜。隨類演說。無不逗會。為人天說
0444a15: 戒善。為二乘說諦緣。為小教說事度。為始教說理
0444a16: 度等。其所說下。顯實也。地實相也。究竟非二。故名
0444a17: 一。其性廣博。故名切。寂而常照。故名智。無住之本
0444a18: 立一切法。故名為地。△次約智明開顯。
0444a19: 如來觀知一切諸法至示諸眾生一切智慧。
0444a20: 如來下。明開三。觀一切所歸趣者。是權智能照權
0444a21: 也。知一切所歸趣者。是權智能識藥也。知深心所
0444a22: 行。是權智能知病也。藥病俱是權法。權法各有歸
0444a23: 趣。戒善等近趣人天。若作遠緣。低頭舉手皆趣佛
0444a24: 果。道品等近趣涅槃。若作福嚴。所行是菩薩道。遠
0444b01: 趣寶所。六度理事等法。近遠歸趣。途轍不同。深心
0444b02: 所行有二。若深心著於依正者。起深重十惡。障人
0444b03: 天乘。若深心著於所執法者。起四倒三道六蔽五
0444b04: 住。障四聖乘。當知深心病相不同。如來以權智照
0444b05: 之通達無也。又於下。明顯一。諸法究盡明了者。
0444b06: 是實智能照實也。一切權法無不入實。故云究盡。
0444b07: 佛眼所見為明。實智所知為了。若此智照此藥此
0444b08: 病。不照彼藥彼病。彼智照彼。不能照此。是權智照
0444b09: 也。一智遍照一切藥一切病。是實智照也。能示眾
0444b10: 生如此圓融境智。故言一切智慧也。又上云通達
0444b11: 無礙。是約權論實也。此於諸法明了者。約實論權
0444b12: 也。二文互現。正明實是權實。權是實權。當知究竟
0444b13: 非權非實。非差別非不差別。以智方便權有差別。
0444b14: 悉到智地則無差別。上法說竟。△二喻說。分二。初
0444b15: 喻說。二法合。初中又二。初有差別喻。喻上權教權
0444b16: 智。二無差別喻。喻上實教實智。且初分六。初土地
0444b17: 喻。
0444b18: 迦葉譬如三千大千世界山川谿谷土地。
0444b19: 大千世界。喻眾生世界。山川等。喻五陰世間。世界
0444b20: 無別法。為山川等所成。眾生無別法。為五陰所成。
0444b21: 山喻色陰。顯而可見。川喻受陰。水流盈涸。谿喻想
0444b22: 陰。屈曲晦明。谷喻行陰。幽隱難見。土地喻識陰。通
0444b23: 為所依。又即堅固明融通幽隱顛倒。五種妄想
0444b24: 所成故。又山喻菩薩五陰。川喻支佛。谿喻聲聞。谷
0444c01: 喻天。土地喻人五陰。一一五陰。皆有習因習果所
0444c02: 依。猶山川等為艸木種子質幹所依也。△二卉木
0444c03: 喻。
0444c04: 所生卉木叢林及諸藥艸種類若干名色各異。
0444c05: 卉是艸之都名。木是樹之總稱。眾艸成叢。眾樹成
0444c06: 林。治病力用勝者為藥艸。如善法治惡。無漏善治
0444c07: 惡義勝。故喻藥艸。五乘七方便。因果種子不一。故
0444c08: 云種類若干。如是種類。各有稱謂。即是名。各有體
0444c09: 相。即是色。△三密雲喻。
0444c10: 密雲彌布遍覆三千大千世界。
0444c11: 喻佛三密也。雲有形色。喻佛應世。身密也。雲能覆
0444c12: 陰。喻佛慈悲。即意密。下佛說教。即口密。以慈悲熏。
0444c13: 應身說法。遍十法界。故言密布。△四澍雨喻。
0444c14: 一時等澍。
0444c15: 喻佛口密。八音四辯。宣澍法雨。雲不密不能等澍。
0444c16: 慈不密不能廣利。一雲所雨。大千普洽。喻一音密
0444c17: 闡。群生均被也。△五受潤喻。
0444c18: 其澤普洽卉木叢林至大根大莖大枝大葉。
0444c19: 法雨普潤七種眾生心地。所有習因種子即生。名
0444c20: 為普洽。根莖枝葉者。喻信戒定慧。次第相資。小根
0444c21: 等喻人天信戒定慧。中根等喻二乘信戒定慧。大
0444c22: 根等。喻菩薩信戒定慧也。△六增長喻。
0444c23: 諸樹大小隨上中下至而得生長華果敷實。
0444c24: 此明艸木隨分受潤也。七種眾生習報兩因善法。
0445a01: 既蒙法雨所潤。則習報兩果各得增長也。稱其種
0445a02: 性者。明施權稱機。小不過分。大不減少。即七種習
0445a03: 報兩因也。華果敷實。即七種習報二果也。華如習
0445a04: 果。果如報果。此隔字為對。應言華敷果實。△二無
0445a05: 差別喻。喻上實教實智。分三。初一地所生喻。
0445a06: 雖一地所生。
0445a07: 五乘心地。地體無別。然皆能生。即一實相地而分
0445a08: 五乘七方便也。△二一雨所潤喻。
0445a09: 一雨所潤。
0445a10: 一音所宣。一乘法門。開發五乘善根。終是一音平
0445a11: 等之教。以被物雖五。化意唯一故。△三三艸二木
0445a12: 喻。
0445a13: 而諸艸木各有差別。
0445a14: 小艸力弱。喻人天。中艸小勝。喻二乘。上艸又勝。喻
0445a15: 小教菩薩。小樹大樹。勝於三艸。喻始分二教菩薩。
0445a16: 三艸二木。稟益差別。不自覺知。五乘善根。蒙佛法
0445a17: 雨。隨分增長。亦不自知。五種之因皆依一佛性。亦
0445a18: 不自知。五乘之教皆是大乘。亦不自知同歸佛慧。
0445a19: 唯有如來乃能知之。總之機唯是一理。所說唯
0445a20: 是一乘。五性眾生。習種有異。立志不同。進修有勤
0445a21: 怠之別。領會有淺深之異。如地無私生。雨無偏潤。
0445a22: 但艸木隨分受潤。華實自別。此則造物無私。物之
0445a23: 自私。聖心無比。機之自比也。上喻說竟。△二法合。
0445a24: 分二。初合有差別喻。二合無差別喻。初中又二。先
0445b01: 正合六喻。次提喻帖合。初正合中分六。初合密雲
0445b02: 喻。
0445b03: 迦葉當知如來亦復如是至遍覆三千大千國土。
0445b04: 合喻不次。上喻先明五乘根性差別。就機說故五
0445b05: 乘居先。此中就佛邊說。先合密雲。順序故也。由如
0445b06: 來出世。然後說法。法必被機。機則受解緣別也。出
0445b07: 現於世者。出現對入隱言。以證窮法身。常處寂光。
0445b08: 隱而入也。為諸眾生。倒駕慈航。逆流而出。應身世
0445b09: 間。出而現也。如大雲起。提喻帖合。雲者無私成事。
0445b10: 住止不定。喻如來不生不滅。又覆陰義。大慈現身。
0445b11: 覆育一切眾生。又法身如空。應身如雲。此合身意
0445b12: 二密。以大音聲者。舉佛口密。合雲有聲。普遍天人
0445b13: 等。別舉三善道稟口密之益。即三乘根性。三十子
0445b14: 別稟聲益。如彼一句。合雲有聲。遍覆一句。通舉皆
0445b15: 是佛子。俱稟口密之益也。△二合澍雨喻。分三。先
0445b16: 唱號令知。
0445b17: 於大眾中而唱是言至天人師佛世尊。
0445b18: 先唱十號。令眾知歸。我是之言。非自伐也。以佛出
0445b19: 世。九十六種各興異端。今於眾中唱名。令人知所
0445b20: 崇重故也。△二弘誓知見。
0445b21: 未度者令度未解者令解至開道者說道者。
0445b22: 此四弘度生知見不謬也。弘誓本成慈悲。慈悲既
0445b23: 緣苦樂。弘誓亦約四諦而論。若見苦諦。逼迫悽慘。
0445b24: 楚毒辛酸。緣此起誓。故云未度苦者令度苦。即眾
0445c01: 生無邊誓願度也。若見集諦。顛倒流轉。迷惑繫縛
0445c02: 生死無涯。甚可哀傷。緣此起誓。故云未解集者令
0445c03: 解集。即煩惱無邊誓願斷也。清淨之道。眾生不識。
0445c04: 行此道者。能出生死至安樂地。欲示眾生安立此
0445c05: 道。故云未安道品者令安道品。即法門無量誓願
0445c06: 學也。滅煩惱處名為涅槃。子果縛斷。獲二涅槃。緣
0445c07: 此起誓。故云未證滅諦者令證滅諦涅槃。即佛道
0445c08: 無上誓願成也。今世二句。三達洞照也。宿命達過
0445c09: 去。天眼達未來。漏盡達現在。亦名三明。一切知者。
0445c10: 具足三智也。一切見者。具足五眼也。知道三句。三
0445c11: 業隨智慧行也。知道謂意不護。開道謂身不護。說
0445c12: 道謂口不護。良以如來三業常與智俱。則無有失。
0445c13: 故不須護也。道指一乘。由意證知此道。故能現形
0445c14: 開顯。語言宣說也。△三召機來聽。
0445c15: 汝等天人阿修羅眾皆應到此為聽法故。
0445c16: 六道眾生。均在悲化之內。勸三善道應來聽者。聞
0445c17: 法易故。又成道音聲。遍聞三界。大通光明。遠照十
0445c18: 方。皆召機來聽意也。△三合土地喻。
0445c19: 爾時無數千萬億種眾生來至佛所而聽法。
0445c20: 眾生來者。感應道交故。他方大士不遠而來。此土
0445c21: 天人隨緣而至。如雲龍風虎之狀。△四合卉木喻。
0445c22: 如來於時觀是眾生諸根利鈍精進懈怠。
0445c23: 上喻中有卉木差別大小不同。今合中明五乘根
0445c24: 有利鈍。行有勤怠。正是習因淺深。與卉木義同也。
0446a01: 於時者觀機時也。若論最初。即鹿苑說小之時。若
0446a02: 論中間。處處得論於時。利鈍者。三途因惡果苦。不
0446a03: 能受道。為鈍。七方便人聞教得益。為利。別譯三途
0446a04: 受報窮劫。鈍也。人天聰明睿智。利也。人天但受果
0446a05: 報。不受道為鈍。三乘根性。斷惑出界為利。精進
0446a06: 懈怠者。三途放逸為怠。人天五戒十善為進。人天
0446a07: 不厭苦為怠。二乘怖畏無常為進。二乘貪證不求
0446a08: 佛果為怠。菩薩志求佛道為精進也。△五合受潤
0446a09: 喻。
0446a10: 隨其所堪而為說法種種無量皆令歡喜快得善利。
0446a11: 隨堪為說者。即是稱會五乘機宜而說也。如堪以
0446a12: 人天為說戒善。堪以三乘為說諦緣六度等。歡喜
0446a13: 善利者。即五乘各蒙法潤得益也。△六合增長
0446a14: 喻。
0446a15: 是諸眾生聞是法已巳至任力所能漸得入道。
0446a16: 五乘眾生。各得聞法。各得增長。現世至受樂者。如
0446a17: 三途聞法息苦停酸。即現世安隱也。或生人天中。
0446a18: 即後生善處也。於人天中修道。即以道受樂也。人
0446a19: 天聞法持戒。福德扶身。現世安隱也。天生天上。人
0446a20: 生人間。或天人互生者。即後生善處也。生能悟解。
0446a21: 即以道受樂也。二乘聞法得有餘涅槃。即現世安
0446a22: 隱。生方便土。即後生善處。於彼聞經。即以道受樂。
0446a23: 生身菩薩。聞盧舍那說法。得無生忍。即現世安隱。
0446a24: 生實報土。即生善受樂。又現世至受樂者。習因感
0446b01: 習果也。離諸障礙。即現世安隱。任力入道者。即後
0446b02: 世以道受樂。亦是報因感報果也。又受樂釋安隱。
0446b03: 聞法釋生善處。又既聞下結。二乘離煩惱障。菩薩
0446b04: 離二障。人天離三惡障。五人於各法中。各入其道
0446b05: 也。正合六喻竟。△二提喻帖合。
0446b06: 如彼大雲雨於一切至具足蒙潤各得生長。
0446b07: 大雲帖合形聲兩益。雨於一切。帖合澍雨。卉木藥
0446b08: 艸。帖合受化眾生利鈍怠進。加其二句。帖合受潤
0446b09: 得益。各得生長。帖合現世安隱等。土地義含。△二
0446b10: 合無差別喻。分五。初無差別法。眾生蒙潤不知。
0446b11: 如來說法一相一味至所得功德不自覺知。
0446b12: 一相者。眾生之心同一真如。是一地也。一味者。一
0446b13: 乘之法。同詮一理。是一雨也。昔於一實相方便開
0446b14: 為七相。一乘法方便說為七教。佛知究竟終歸一
0446b15: 相一味也。所謂下雙釋。解脫相者。無生死相也。離
0446b16: 相者。無涅槃相也。滅相者。無相亦無相也。此是一
0446b17: 相中三相。又解脫相者。無分段變易二邊業縛之
0446b18: 相。離相者。得中道智慧。遠離二邊無所取著。滅相
0446b19: 者。二邊因滅得有餘涅槃。二邊果滅得無餘涅槃。
0446b20: 此是一味中三相。又法法皆如。同一相也。物物皆
0446b21: 洽。同一味也。眾生沾法雨而超纏縛。即此一相一
0446b22: 味之法名解脫相。沾法雨而離因緣。即此一相一
0446b23: 味之法名離相。沾法雨而得寂滅。即此一相一味
0446b24: 之法名滅相。名雖有三。究竟皆至一切種智。所謂
0446c01: 終則得為一切智果也。大經云。譬如眾水皆是一
0446c02: 味。隨器異故。水有差別。如來說法唯是一味。隨眾
0446c03: 生心地器異。故有無量差別。此如來觀知一切諸
0446c04: 法之所歸趣者此也。其有下。明眾生不知。正合上
0446c05: 艸木差別。眾生舉不知之人也。法乃一音之法也。
0446c06: 若持誦等。正明不知。持誦不同。修行亦異。人天
0446c07: 作戒善之解。三乘作諦緣六度之解。解既不同。即
0446c08: 是差別。所得功德不自覺知者。明五人各稟教益。
0446c09: 不知佛是一音無差別教。是不知實。亦不知七方
0446c10: 便人各執己巳解為實。是不知權。故云不自覺知。△
0446c11: 二唯有如來如實知之。
0446c12: 所以者何唯有如來至如實見之明了無礙。
0446c13: 唯有下。約四法知。過去因為種。現在形貌為相。主
0446c14: 質名體。自分不改名性。種相體性。五乘各論。五乘
0446c15: 各異。即是差別。如來能知。同是一種一相一體一
0446c16: 性。即無差別。如來亦能知。差即無差。無差即差。如
0446c17: 來亦能知。念何事下。約三法知。念思修。即三慧。明
0446c18: 記不忘曰念。意沉默想曰思。篤行無怠曰修。何事
0446c19: 者。是所稟之教。如小根念人天之事。中根念二乘
0446c20: 之事。上根念菩薩之事。思修亦然。云何者。有操修
0446c21: 之功。如小根以五戒十善法而念。中根以四諦因
0446c22: 緣法而念。上根以六度法而念。思修亦然。以何法
0446c23: 者。謂用何因緣也。如念人天者。以福報因緣而念。
0446c24: 念二乘者。以懼苦求樂之因緣而念。念菩薩者。以
0447a01: 自利利他之因緣而念也。思修亦然。三根三慧即
0447a02: 差別。若入圓妙三慧。即無差別。以何法得下。約二
0447a03: 法知。以何法即是因。得何法即是果。如戒善因人
0447a04: 天果。諦緣度因三乘果。五乘之因。各得其果。即是
0447a05: 差別。眾生諸佛。一如無二如。即無差別。眾法住下。
0447a06: 約一法知。七方便住於七位。故言種種之地。此即
0447a07: 差別。如來如實佛眼見之。明了無礙。如眾流入海。
0447a08: 失於本味。則無差別。隨他意語。以智方便而演說
0447a09: 之。則如來能知差別。其所說法。皆悉到於一切智
0447a10: 地。則如來能知無差別。△三舉喻帖合眾生不知。
0447a11: 如彼卉木叢林諸藥艸等而不自知上中下性。
0447a12: 所謂眾生聞法修行。所得功德不自覺知也。如天
0447a13: 地之產百嘉。雨露之滋眾卉。自生自遂。孰能知之。
0447a14: △四牒前結釋如來能知。
0447a15: 如來知是一相一味之法至終歸於空。
0447a16: 一相一味之法。為緣分別。解離滅等。一為無量也。
0447a17: 究竟等歸空。無量為一也。此是牒前重釋無差別
0447a18: 之義。一相一味。解脫離滅。若是二乘法體。猶是差
0447a19: 別言宣。今作大乘究竟涅槃。終歸於空。即無差別。
0447a20: 究竟一句。結上諸句。非是二乘有餘。乃是究竟大
0447a21: 涅槃也。常寂一句。結上諸句。非是小乘寂滅。乃是
0447a22: 常住寂滅。前云常自寂滅相。即此義也。終歸一句。
0447a23: 顯非斷之空。乃中道了義第一義空也。△五釋
0447a24: 疑。
0447b01: 佛知是已巳觀眾生心欲至不即為說一切種智。
0447b02: 恐疑云。佛既知始末是一。何不鹿苑即為說實。釋
0447b03: 云。佛知是實。因觀眾生心欲。隨三悉檀而將之護
0447b04: 之。將護二字。正是如來抑之在懷。捨己巳從人。恐其
0447b05: 誹謗。將導護惜。故不即為說一切種智也。上述成
0447b06: 開三顯一已巳竟。△次復宗稱歎。
0447b07: 汝等迦葉甚為希有至隨宜說法難解難知。
0447b08: 前明如來無量功德。億劫說不能盡。恐人疑四子
0447b09: 領解。何必是實。當知前約佛恩普被。猶如雲雨。靡
0447b10: 不覆潤。佛恩普載。猶如大地。靡不生成。豈但為一
0447b11: 方一機而已巳哉。故云說不能盡。上來廣明一音冥
0447b12: 化。澤被無疆已巳竟。到此故佛歎述。雖未及究竟佛
0447b13: 地。且領五時權實。開佛知見。分證佛果。亦誠不
0447b14: 兼欲引發下根。令同得悟。故云汝等希有。二乘以
0447b15: 無為正位。捨證入實。故云甚為希有。能知隨宜說
0447b16: 法。述其能領開三。能信能受。述其能領顯實。所以
0447b17: 下釋成佛。於一道隨宜說三。深玄難解難知。而汝
0447b18: 等能信能受。故歎希有也。長行竟。△二偈頌。有五
0447b19: 十四行半。分二。先四行頌上法說。次五十行半。頌
0447b20: 喻說。初又二。先半行。頌法王不。
0447b21: 爾時世尊欲重宣此義而說偈言。
0447b22: 破有法王出現世間。
0447b23: 因果不亡為有。二十五王三昧。破二十五有。如來
0447b24: 已巳破此有。為法中王。故云破有法王。△次三行半。
0447c01: 頌開權實。
0447c02: 隨眾生欲種種說法至以種種緣令得正見。
0447c03: 隨眾生二句。開權也。隨其欲樂方便說三。如來下
0447c04: 顯實。功高十地。德邁三賢。非尊重而何。甚深無量。
0447c05: 橫莫窮。非深遠而何。深鑑小機。知其未堪。不輕
0447c06: 所說。是故四十餘年。默而不說。今大機既發。方為
0447c07: 說之。何故久默而不說耶。當知有智若聞。能信能
0447c08: 解。其柰無智疑悔。悔則謗。謗則墮苦而永失矣。是
0447c09: 故下。頌上到一切智地。如來隨種種緣。說種種教。
0447c10: 悉為令得大乘知見也。此中破有對治。隨欲世界。
0447c11: 久默為人。正見第一義也。△次五十行半。頌喻說。
0447c12: 分二。初十行半。頌上喻說。二四十行。頌法合。初又
0447c13: 二。初九行半頌有差別。二一行頌無差別。初九行
0447c14: 半分六。初三行。頌密雲喻。
0447c15: 迦葉當知譬如大雲至靉靆垂布如可承攬。
0447c16: 雲喻應身。應身隨智慧行。故為慧雲。能具十二部
0447c17: 經法。故云含潤。身放大光如電躍。口震四辯如雷
0447c18: 聲。聞法歡喜。故言悅豫。九十五種邪見不現。故言
0447c19: 揜蔽。除心地九十八種見思熱惱。如地清涼。應身
0447c20: 現世。似同三有。有心往取。實不可得。故云如可承
0447c21: 攬。△二一行頌澍雨喻。
0447c22: 其雨普等四方俱下流澍無量率土充洽。
0447c23: 八音四辯。宣澍法雨。一時俱聞。故云四方俱下。凡
0447c24: 有心者皆蒙利益。故曰率土充洽。△三一句頌土
0448a01: 地喻。
0448a02: 山川險谷。
0448a03: 即七方便眾生五陰。今蒙法雨。身意柔軟。如山川
0448a04: 土地得雨潤澤也。△四二句頌卉木喻。
0448a05: 幽邃所生卉木藥艸。
0448a06: 頌上眾生習因差別。喻眾生久遠習因。隱在陰界
0448a07: 入內。故言幽。今蒙法雨。悉得開發。故言所生。△
0448a08: 五二行三句頌受潤喻。
0448a09: 大小諸樹百穀苗稼至艸木叢林隨分受潤。
0448a10: 理物論云。糧者黍稷之總名。稻者粳糯之總名。菽
0448a11: 者眾豆之總名。三各二十。共六十。蔬果之實。各二
0448a12: 十。合為百穀。百穀總名曰五穀。謂麻黍稷麥豆也。
0448a13: 取喻五乘能生百善。其實百善能生五乘也。甘蔗
0448a14: 喻定。葡萄喻慧。乾地一句。喻未信者亦信也。其雲
0448a15: 下。喻佛所說一相一味之法。三乘五性隨分受益
0448a16: 也。△六二行頌增長喻。
0448a17: 一切諸樹上中下等至一雨所及皆得鮮澤。
0448a18: 小不過分。大不減少。五乘各得增長。故云皆得鮮
0448a19: 澤。△二一行頌無差別喻。
0448a20: 如其體相性分大小所潤是一而各滋茂。
0448a21: 五乘體相。根性不同。如來法雨所潤是一。初二句
0448a22: 頌所生所潤。次一句頌能潤。則是無差別也。各滋
0448a23: 茂者。差別不自覺知也。△二四十行頌法合。分二。
0448a24: 初三十五行。頌合有差別。二五行。頌合無差別。初
0448b01: 有六。初一行。頌合密雲。
0448b02: 佛亦如是出現於世譬如大雲普覆一切。
0448b03: 初二句正合。次二句提喻帖合。△二八行半。頌合
0448b04: 澍雨。又三。初三行。頌唱號令歸。
0448b05: 既出於世為諸眾生至出於世間猶如大雲。
0448b06: 諸法之實。長行所無。即一乘實相。方便權巧。分別
0448b07: 演說。皆為此也。△二一行半。頌四弘度生。
0448b08: 充潤一切枯槁眾生至世間之樂及涅槃樂。
0448b09: 法雨滋潤枯槁眾生。皆令離苦。如五戒離三途苦。
0448b10: 十善離人道苦。聲聞離三界無常苦。緣覺離從他
0448b11: 聞法苦。菩薩離內無利智外無相好苦。既離苦已巳。
0448b12: 皆得世出世間安隱快樂也。世間樂。人天也。出世
0448b13: 間涅槃樂。三乘也。又五乘咸有世間之樂。皆令得
0448b14: 涅槃第一之樂也。充潤二句。即度眾生。皆令一句。
0448b15: 即斷煩惱。安隱一句。即學法門。及涅一句。即成佛
0448b16: 道。△三四行。頌召機來聽。
0448b17: 諸天人眾一心善聽至常為大乘而作因緣。
0448b18: 初二行。召集人天等聽法也。身無上。相好莊嚴。口
0448b19: 無上。具四無礙。意無上。俯察群機。故云無上尊。次
0448b20: 為大眾下。能說人尊。故所說法妙。甘露乃不死之
0448b21: 藥。妙法是真常之體。稱之為淨。以不染故也。甘露
0448b22: 淨法。止得一味。乃解脫涅槃之味也。一味之法。以
0448b23: 一妙音演暢。隨類得解。斯義即上解脫涅槃也。常
0448b24: 為二句。申明非但。一時演暢斯義而已巳。乃於四十
0448c01: 年中。雖說九部之法。常為大乘解脫涅槃而作因
0448c02: 緣也。△三四行頌合土地。
0448c03: 我觀一切普皆平等至充足世間如雨普潤。
0448c04: 我觀二句。一性平等。無有四句。冤親平等。恒為二
0448c05: 句。說法平等。如為二句。一多平等。常演下。久近平
0448c06: 等。說法乃如來之能事。除此之外。皆為他事。去來
0448c07: 坐立。即四威儀中。凡有機感。皆為說法。終不疲厭。
0448c08: 若有彼此等。則有限礙疲厭。世尊視四生如一子。
0448c09: 等三界以同仁。為七種眾生說法。如雨澍山川谿
0448c10: 谷。平等普潤也。△四二行頌合卉木。
0448c11: 貴賤上下持戒毀戒至等雨法雨而無懈倦。
0448c12: 文具六對。貴為天子。賤為庶民。王民一對。上而諸
0448c13: 天。下而人道。天人一對。持戒出家。毀戒在家。僧俗
0448c14: 一對。菩薩纓絡嚴身。具足威儀。聲聞福德淺薄。不
0448c15: 具威儀。三乘一對。正見內教。邪見外道。內外一對。
0448c16: 根利者大乘。根鈍者小乘。大小一對。等雨者。其教
0448c17: 無私。無懈者。誨人不倦。自貴賤至利鈍。五乘展轉
0448c18: 論之。△五十一行頌合受潤。分三。初一行總明受
0448c19: 潤。
0448c20: 一切眾生聞我法者隨力所受住於諸地。
0448c21: 五乘受解緣別。所證各異。故曰諸地。即下人天等。
0448c22: △二七行別明受潤。
0448c23: 或處人天轉輪聖王至如是菩薩名為大樹。
0448c24: 或處下一行。明小艸受潤。五戒處人道。加勝施處
0449a01: 輪王。加十善處釋提。四禪處梵王。人天修戒善四
0449a02: 禪八定等法。暫治三惡八苦之病。故喻小艸。治時
0449a03: 疾而已巳。知無下二行。明中艸受潤。二乘俱有智斷。
0449a04: 無漏即道品等法。修之能得小乘。但二乘諦緣之
0449a05: 法。破人執之病。免三界苦。不能化他。乃喻中艸。求
0449a06: 世下一行。明上艸受潤。權教菩薩。自信作佛。修六
0449a07: 度行。自利利他。然皆住相。不稱性理。縱破法執。不
0449a08: 能忘相。終不能治無明之病。但志求精進。勝於二
0449a09: 乘。故喻上艸。六度中精進為最。大論云。施戒忍乃
0449a10: 世間常法。欲修定慧。必須精進。今舉精進攝餘度
0449a11: 也。又諸下一行半。明小樹受潤。佛所鍾愛。故稱佛
0449a12: 子。有三賢四加之別。故云諸。位雖涉乎地前。心則
0449a13: 專乎佛道。佛道雖多。不出四無量心為本。故曰常
0449a14: 行慈悲。佛雖未記作佛。自知作佛無疑。此菩薩雖
0449a15: 順性而修。二執齊破。未見法身。道用猶劣。廕化不
0449a16: 廣。故喻小樹。安住下一行半。明大樹受潤。此菩薩
0449a17: 分證實相。具不思議德用。住於神通。轉不退輪。於
0449a18: 一念頃。能於十方開導利益一切眾生。故喻大樹。
0449a19: △三三行總結能潤所潤。
0449a20: 佛平等說如一味雨至於佛智慧如海一滴。
0449a21: 佛平等說。能潤也。所稟各異。所潤也。佛以下。顯功
0449a22: 德智慧。如大海無際。以此喻種種演說。如海一滴
0449a23: 耳。正是前文說不能盡之意。△六八行半。頌合增
0449a24: 長喻。分二。先二行。總頌增長。
0449b01: 我雨法雨充滿世間至隨其大小漸增茂好。
0449b02: 法本一味。修之不同。故有差別。如彼下。舉喻帖釋。
0449b03: △次六行半。別頌增長。
0449b04: 諸佛之法常以一味至是名大樹而得增長。
0449b05: 先明法一機異。普得具足。即現世安隱。修行得果。
0449b06: 即後生受樂也。聲聞若不值佛。此身未必無後。由
0449b07: 見佛故。成最後身。果縛尚存。聞法得果。是中上增
0449b08: 長。菩薩智慧堅固。了三界如幻。求最上佛果。是小
0449b09: 樹增長。住禪得通。聞法歡喜。是大樹增長。此文似
0449b10: 有缺略。缺少小艸增長。略則無權進實。理應人天
0449b11: 漸進三乘。三乘漸入一乘。由實至究竟。三艸二木。
0449b12: 各有勝進。方盡會權歸實之旨。上頌合有差別竟。
0449b13: △二五行頌合無差別。
0449b14: 如是迦葉佛所說法至漸漸修學悉當成佛。
0449b15: 大雲一味。無差別也。各得成實。有差別也。以華喻
0449b16: 人。故云人華。當知下。明開權顯實。非滅度者。未度
0449b17: 變易也。獨言二乘者。為保證心強故。人天不計果
0449b18: 為涅槃。菩薩不於中間取證。故但言二乘耳。道因
0449b19: 也。菩薩之道。須斷通惑。二乘亦斷此惑。故云是菩
0449b20: 薩道。二乘智斷。既是菩薩之因。豈宜執為果耶。故
0449b21: 斥之是菩薩道。更令修習。方得成佛。大二乘行業。
0449b22: 不異菩薩。但發心有異。如不龜之藥。浣者用之。但
0449b23: 充衣食。士者用之。則食封邑。豈藥有差別哉。的實
0449b24: 而論。不但二乘之行。不異菩薩。一切人天善業。皆
0449c01: 菩薩行。豈必高巖入定。虎口亡身者乎。修學者。勸
0449c02: 修實相之因。成佛者。授其實相之果也。上如來述
0449c03: 成已巳竟。
0449c04: 妙法蓮華經授記品第六
0449c05: 梵語和伽羅。此云授記。即讖語也。讖也。今生授
0449c06: 記。取於當來故。聖言說與曰授。果與心期曰記。
0449c07: 以諸子雖信作佛。不蒙一言印許。終滯猶豫。既授
0449c08: 之後。則全身擔荷。銘心自辦也。又諸經或破授記
0449c09: 如淨名云。汝彌勒。為從如生得記。為從如滅得記。
0449c10: 如無生滅。則知無記。思益云。願不聞記名。大品云。
0449c11: 授記是戲論法。今經云何。答。若見有記記人。此見
0449c12: 須破。若菩薩誓記。此須與記。若世諦故記。第一義
0449c13: 中無有是事。今經記有多種。若通記。如法師品。聞
0449c14: 此經一偈一句。乃至一念隨喜者。我皆與授記等。
0449c15: 若別記。如三周授三根等。若正因記。如不輕云。我
0449c16: 不敢輕於汝等。若緣因記。如法師品。以華香十種
0449c17: 供養。當知此人是大菩薩成就菩提。若了因記。如
0449c18: 三周授記。若遲記如聲聞。速記如龍女。佛記如此
0449c19: 文。菩薩記如不輕。又他經但記菩薩。不記二乘。但
0449c20: 記善不記惡。但記男不記女。但記人不記畜。今經
0449c21: 皆記。亦云受記。今從佛授與得名。故云授記。又當
0449c22: 知開佛知見。成自性佛。以心印心。名為授記。授為
0449c23: 授道。記為記事。道無涯際。非師無由發生。事雖夢
0449c24: 幻。非記無由起信。是則由道而祿生。由祿而顯道
0450a01: 也。△四授四子記。分二。初正與中根授劫國莊嚴
0450a02: 記。二許為下根作宿世因緣說。初又二。初授迦葉
0450a03: 記。二授三子記。初有長行偈頌。長行分五。初行因。
0450a04: 爾時世尊說是偈已巳至廣宣諸佛無量大法。
0450a05: 諸授記中。奉佛多少不同。隨其願力也。事佛功行
0450a06: 不同。隨其才力也。成佛果號不同。隨其因行也。告
0450a07: 大眾者。取證也。奉覲等。外託勝緣。具足諸佛無量
0450a08: 福德也。廣宣等。內積勝因。成就諸佛甚深智慧也。
0450a09: 因緣雙勝。福慧二嚴。方得成佛。宣大法者。法師行
0450a10: 菩薩道也。△二得果。
0450a11: 於最後身得成為佛至天人師佛世尊。
0450a12: 最後身二義。一聲聞此身已巳盡。不受後有。名最後
0450a13: 身。二等覺後心。金剛喻定。無明斷盡。異熟識空。名
0450a14: 最後身。今是後義。別號光明者。因中然燈續明。紫
0450a15: 金塗佛。世世生生。身常金色。故為羅漢時名飲光。
0450a16: 成佛時號光明。由說法化生。自利利他。如日光明
0450a17: 破一切暗也。△三劫國。
0450a18: 國名光德劫名大莊嚴。
0450a19: 國屬地理。劫屬天時。皆類其因行。依正不出二儀
0450a20: 也。光德者。所出皆智人故。莊嚴者。依正皆美勝故。
0450a21: △四壽命正像。
0450a22: 佛壽十二小劫至像法亦住二十小劫。
0450a23: 淨法界身。本無出沒。然住十二劫者。隨大悲願力
0450a24: 而示現耳。正像之法。二十劫而滅者。隨眾生機感
0450b01: 而隆替耳。法性佛身。固無加損於其間也。△五國
0450b02: 淨眷屬。
0450b03: 國界嚴飾無諸穢惡至雖有魔及魔民皆護佛法。
0450b04: 國土淨者。皆由平等淨心之所感也。瓦礫荊棘。雜
0450b05: 心感也。便利不淨。染心感也。坑坎堆阜。諂曲心感
0450b06: 也。諸佛無雜染諂曲。故國界嚴飾無諸穢惡。唯修
0450b07: 清淨妙行。故其土平正寶華周遍。淨名曰。隨其心
0450b08: 淨則佛土淨。隨其心淨則一切功德淨。此其證也。
0450b09: 其國下。眷屬眾多。魔護佛法。大權示現。行於非道。
0450b10: 通達佛道。皆為外護眷屬。又因行抖擻。故果不惹
0450b11: 魔事也。此飲光未來成佛一大事因緣。佛一一授
0450b12: 之。尊者一一記之矣。△二偈頌。有十二行半。分五。
0450b13: 初四行頌行因。
0450b14: 爾時世尊欲重宣此義而說偈言。
0450b15: 告諸比丘我以佛眼至修習一切無上之慧。
0450b16: 告諸下。明劫數。而於下頌覲佛植福。為佛下。頌宣
0450b17: 法修慧。梵行全攝六度。△二半行頌得果。
0450b18: 於最後身得成為佛。
0450b19: △三六行頌國淨眷屬。
0450b20: 其土清淨琉璃為地至乃以天眼不能數知。
0450b21: 劫國不頌。文中先國淨。次眷屬。其心一句。言慈悲
0450b22: 之至也。逮大一句。言應化不測也。不為而應。不慮
0450b23: 而遍。異於小聖。故云大神通也。無漏後身。即聲聞
0450b24: 果體。法王之子。即大心聲聞。亦得授記紹隆佛種
0450c01: 故。乃以二句。極言眾多。△四一行半頌壽命正像。
0450c02: 其佛當壽十二小劫至像法亦住二十小劫。
0450c03: △五半行總結。
0450c04: 光明世尊其事如是。
0450c05: △二授三子記。分二。初三子請記。二如來與記。初
0450c06: 又四。初請記。
0450c07: 爾時大目犍連須菩提至即共同聲而說偈言。
0450c08: 大雄猛世尊諸釋之法王至除熱得清涼。
0450c09: 悚慄者。驚懼不安之貌。摹三聖希記之狀。意謂我
0450c10: 等同陳窮子一喻。何故授彼記而未及於我。故皆
0450c11: 悚慄不安也。若知我下。意謂法喻二說。皆賜我等
0450c12: 聲聞作佛之語。今授記中而不唱我名。莫不心懷
0450c13: 熱惱。若如來證知我等深心。見為稱名授記。何異
0450c14: 甘露灑心。頓合肺腑清涼也。△二說喻。
0450c15: 如從饑國來忽遇大王膳至然後乃敢食。
0450c16: 此喻出自疑懼也。正如有人從饑國來。忽值大王
0450c17: 賜宴之時。雖珍羞盈席。寶饌滿前。不得王命。稱名
0450c18: 宣召。不敢受食。若得綸音宣召。乃敢受耳。△三法
0450c19: 合。
0450c20: 我等亦如是每惟小乘過至爾乃快安樂。
0450c21: 不知二句。合饑人思食也。雖聞下。未得唱名授記。
0450c22: 不知名號劫國何等。心中憂懼。未敢擔荷。如逢王
0450c23: 膳不名不召。故不敢食也。若蒙二句。合上若復二
0450c24: 句。△四總結。
0451a01: 大雄猛世尊常欲安世間願賜我等記如饑須教食。
0451a02: 世尊說法。安隱世間一切眾生。況我等心懷悚慄。
0451a03: 安有不安隱者乎。三聖說喻懇切。希記之誠如是。
0451a04: △二如來與記。分三。初授須菩提記。有長行偈頌。
0451a05: 長行分四。初行因。
0451a06: 爾時世尊知諸大弟子至當修梵行具菩薩道。
0451a07: 那由他。萬億也。即十大數中數。供養二句。植福
0451a08: 之廣也。常修二句。修慧之深也。梵行舉一攝五。聖
0451a09: 天嬰病。稱性無染總名梵行。修證圓滿。故云具菩
0451a10: 薩道。△二得果。
0451a11: 於最後身得成為佛至天人師佛世尊。
0451a12: 因中心得無礙。憶念受生。如恒河沙。在母胎中。即
0451a13: 知空寂。因修空行。而果號名相者。因遣名相。果即
0451a14: 名相。相即德相。證無名之名。非相之相。名實不乖
0451a15: 也。△三劫國嚴淨。
0451a16: 劫名有寶國名寶生至無數千萬億那由他。
0451a17: 有寶寶生者。以初生時寶藏皆空。七日又現。今證
0451a18: 果時。劫國亦其義也。華樹臺閣。皆寶成者。應劫國
0451a19: 之名也。所化人民。亦處寶臺者。享化主之福也。聲
0451a20: 聞下。眷屬多也。△四壽命正像。
0451a21: 佛壽十二小劫至度脫無量菩薩及聲聞眾。
0451a22: 處空者。第一義空也。因空悟解。不離本行。故行道
0451a23: 說法。常處空。所度之眾。亦使由空而證實也。△
0451a24: 二偈頌。有十二行分。分四。初一行誡聽。
0451b01: 爾時世尊欲重宣此義而說偈言。
0451b02: 諸比丘眾今告汝等皆當一心聽我所說。
0451b03: △二三行頌行因得果。
0451b04: 我大弟子須菩提者至端正姝妙猶如寶山。
0451b05: 空生道德功行。疑若亞聖。而記果猶當供若干佛
0451b06: 等者。為小乘但念無相不修大行。雖經多劫不成
0451b07: 正覺故。須發大心。具大道。然後成佛也。△三六行
0451b08: 半頌劫國嚴淨。
0451b09: 其佛國土嚴淨第一至皆共合掌聽受佛語。
0451b10: 其佛下。依報嚴淨。無不愛樂也。其佛法中等。眷屬
0451b11: 利根。各具威德也。國以菩薩為莊嚴者。菩薩說法
0451b12: 度生。移風易俗。足為國家觀光。非莊嚴何哉。縱任
0451b13: 無礙。塵累不拘。曰解脫。一內有色觀外有色解脫。
0451b14: 二內無色觀外有色解脫。三淨解脫。四空無邊解
0451b15: 脫。五識無邊解脫。六無所有處解脫。七非非想處
0451b16: 解脫。八滅受想處解脫。其佛下。由神通力處空說
0451b17: 法也。諸天下。皆篤信樂善。無薄惡俗也。△四一行
0451b18: 半頌壽命正像。
0451b19: 其佛當壽十二小劫至像法亦住二十小劫。
0451b20: △二授迦旃延記。有長行偈頌。長行分四。初行因。
0451b21: 爾時世尊復告諸比丘眾至具菩薩道。
0451b22: 由旬亦云踰繕那。此云限量。大論云。由旬有三。大
0451b23: 者八十里。中者六十里。下者四十里。文中先供八
0451b24: 千億佛。各起塔供養。後復供二萬億佛。亦起塔供
0451c01: 養。具菩薩道。因行圓滿也。要知文飾談鋒似箭。辯
0451c02: 口如河。供如是之多佛。起如是之塔廟。種種供養
0451c03: 舍利肖像。方得福慧並隆。今之具縛凡夫。纔得一
0451c04: 知半解。一行未修。一佛未事。端居無事。欲續佛道。
0451c05: 難矣哉。△二得果。
0451c06: 當得作佛號曰閻浮那提金光至天人師佛世尊。
0451c07: 因中別行。勤掃佛殿。為羅漢時名曰文飾。成佛時
0451c08: 號閻浮等。此云勝金。取其破盡妄惑。深證法身。其
0451c09: 猶出精金。光色不變故。又金乃眾寶之首。喻佛
0451c10: 為群聖之尊故。△三國淨眷屬。
0451c11: 其土平正玻為地至無量萬億莊嚴其國。
0451c12: 文中先明依報嚴淨。次明眷屬純善。此中無劫國
0451c13: 名者。或譯人遺失也。△四壽命正像。
0451c14: 佛壽十二小劫至像法亦住二十小劫。
0451c15: △二偈頌。有七行。分三。初一行誡聽。
0451c16: 爾時世尊欲重宣此義而說偈言。
0451c17: 諸比丘眾皆一心聽如我所說真實無異。
0451c18: △二二行三句。頌行因得果。
0451c19: 是迦旃延當以種種至得佛智慧成等正覺。
0451c20: △三三行一句。頌國淨眷屬。
0451c21: 國土清淨度脫無量至無量無數莊嚴其國。
0451c22: 斷一切有者。謂其佛所化。雖有三乘五性。究竟皆
0451c23: 歸一切種智。至於理極情忘。纖塵不立也。亦即二
0451c24: 十五有也。壽命正像。略而不頌。△三授目連記。有
0452a01: 長行偈頌。長行分五。初行因。
0452a02: 爾時世尊復告大眾至二百萬億諸佛亦復如是。
0452a03: 文中先供八千佛滅後起塔供養。後復供二百萬
0452a04: 億佛。亦復起塔供養。△二得果。
0452a05: 當得成佛號曰多摩羅至天人師佛世尊。
0452a06: 因中神通第一。果時號多摩等者。此云性無垢香
0452a07: 也。以香不離此而至彼。通不捨因而成緣。諸聖成
0452a08: 佛別號。皆果不違因也。△三劫國。
0452a09: 劫名喜滿國名意樂。
0452a10: 此佛以神通攝世。教化眾生。心悅誠服。故劫名喜
0452a11: 滿。國名意樂也。△四國淨眷屬。
0452a12: 其土平正玻為地至菩薩聲聞其數無量。
0452a13: 其土下。先明國淨。皆從正報之所感。多諸下。次明
0452a14: 眷屬。皆是三乘五性之機。△五壽命正像。
0452a15: 佛壽二十四小劫至像法亦住四十小劫。
0452a16: △二偈頌。有十二行半。前十行頌上長行。分四。初
0452a17: 四行半頌行因。
0452a18: 爾時世尊欲重宣此義而說偈言。
0452a19: 我此弟子大目犍連至而以供養諸佛塔廟。
0452a20: 法苑云。阿育王取金旛金華。懸諸剎上。又僧寺號
0452a21: 剎者。以柱表剎。示所居處也。此中長表金剎者。謂
0452a22: 塔上覆柱。為塔之表。以金為之。其塔高千由旬。
0452a23: 則表之長可知也。△二二行頌得果壽命。
0452a24: 漸漸具足菩薩道已巳至其佛壽命二十四劫。
0452b01: △三二行半頌屬眾多。
0452b02: 常為天人演說佛道至於佛智慧皆不退轉。
0452b03: △四一行頌正像。
0452b04: 佛滅度後正法當住四十小劫像法亦爾。
0452b05: 若夫國土大小。劫之修短。法住久近。眷屬多少。各
0452b06: 隨本願功德所致也。上正與中根授劫國莊嚴記
0452b07: 竟。△二二行半頌。許為下根作宿世因緣說。
0452b08: 我諸弟子威德具足至吾今當說汝等善聽。
0452b09: 下根之人。已巳聞法喻二周開三顯一。復見五人受
0452b10: 記作佛。而猶疑慮不了。深生愧恥。今欲增進。故先
0452b11: 許總記。更許說宿世因緣也。上喻說一周被中根
0452b12: 已巳竟。
0452b13: 妙法蓮華經化城喻品第七
0452b14: 由前五人得記。會中有一類下根聲聞。以佛果非
0452b15: 己巳智分。不發大心。意謂彼為唱導之首。宜乎得記。
0452b16: 又聞藥艸法一機異。猶恐終不可及。懷絕分之心。
0452b17: 故不敢請。世尊知其意。即說宿因。遠引塵劫大通
0452b18: 時。覆講教化。曾下一乘緣種。今緣已巳熟。正當印許
0452b19: 之時也。然謂之化城者。以神力故。無而忽有。名之
0452b20: 為化。防非禦敵。稱之為城。法中以權智力。無而說
0452b21: 有為化。防思禦見為城。化城本無權設。以止疲勞
0452b22: 怠進之人令至寶所。喻小乘涅槃非實權設。以濟
0452b23: 樂小求證之人引入佛慧。問。三周說法。上根疑薄。
0452b24: 但取道樹以明機緣。中根疑厚。以譬喻明機緣。下
0452c01: 根疑更厚。故明宿世久遠機緣。此品說因緣事。下
0452c02: 根得悟。應名宿世品。何名化城。答。若從久遠之始
0452c03: 則名宿世。若從中間。則名化城。若從究竟。則名寶
0452c04: 所。今從中故。又因緣過去。寶所未來。化城現在。舉
0452c05: 現在以攝前後故。問。化城是權。寶所是實。何棄實
0452c06: 從權。答。由知城是化。則知寶所是實。標化城不失
0452c07: 實也。又此品雖與弟子說宿世因緣。實發譬喻藥
0452c08: 艸之餘蘊。喻品意在火宅白牛。此品意在化城寶
0452c09: 所。出火宅入化城。駕白牛至寶所。兩相合而意始
0452c10: 圓也。此品雖說大通時覆講。已巳為汝等作今日得
0452c11: 度之緣。實發藥艸法雨等澍。於諸法中任力所能。
0452c12: 漸入佛道之意。所謂無量功德說不能盡者。此也。
0452c13: 諸子因緣遠近不同。身子二萬億佛所。千二百塵
0452c14: 劫覆講教化。各自言之。交相發而互相明。以此開
0452c15: 發。進下根。大眾聞說。頓領昔因。自信成佛。乃得
0452c16: 受記也。
0452c17: △大章第三因緣一周被下根。文有三品。分二。初
0452c18: 此品正說因緣。二後二品正明授記。例法說應有
0452c19: 五段。今少領解述成慶讚者。攝在授記二品之中。
0452c20: 以文少不復分故。初又二。初明知見久遠。二明宿
0452c21: 世因緣。初有長行偈頌。長行分三。初明所見事。
0452c22: 佛告諸比丘乃往過去至彼佛滅度已巳來甚大久遠。
0452c23: 此中欲明宿世因緣。先舉過去佛為結緣之所也。
0452c24: 無量等。表所證超出群數之外。首於有物之初。不
0453a01: 唯顯大通成道之久。正明諸子受化之深也。別號
0453a02: 大通智勝者。乃一乘實相之果佛也。此智之體。囊
0453a03: 括十為大。洞照塵劫曰通。物無與等名勝。以
0453a04: 言之。乃釋迦本地之宗師。以理推之。是眾生本源
0453a05: 之覺體。眾生自迷色心之後。故小而不大。封滯無
0453a06: 明之。故礙而不通。潛伏藏識之內。故劣而不勝。
0453a07: 若能了色心之迷滯。破無明之封。則智勝現前。
0453a08: 生佛無異矣。時則六合雍名好城。人材茂異名
0453a09: 大相。諸比丘下。明佛滅度久遠。△二喻明久遠。
0453a10: 譬如三千大千世界至百千萬億阿僧祇劫。
0453a11: 地種者。地大種也。婆沙論問。云何名大種答。大而
0453a12: 是種。能減能增。能損能益。是為種義。千國土一佛
0453a13: 化境也。此中以非喻為喻。只要釋成上甚大久遠
0453a14: 一句。以大千世界地種。盡磨為墨。則墨之數無量
0453a15: 也。又不隨地下點。乃過千國土纔下一點。其點又
0453a16: 不甚大。但如微塵。至下盡地種墨。其國土之數無
0453a17: 邊也。故算師等不得其邊。不知其數也。復將點墨
0453a18: 不點墨之國土。盡抹為塵。以塵較劫。復過是數。無
0453a19: 量無邊百千萬億阿僧祇劫。故前云不可思議。所
0453a20: 謂塵點劫前更塵點。點塵盡點劫未休。無始之始。
0453a21: 始於無始者。此也。△三見昔如今。
0453a22: 我以如來知見力故觀彼久遠猶若今日。
0453a23: 此先明如來三達遠照。顯所引往事。分明不謬。然
0453a24: 後說宿世因緣也。當知十世古今。的確不離於當
0453b01: 念。離此當念心性之外。別無去來實法可得。如人
0453b02: 追思十年二十年事。宛在目前。便可例知。心性本
0453b03: 來窮三世。三世不出現前一念。但由無明不能
0453b04: 遠見。佛既無明斷盡。心性洞徹。故極三際之始
0453b05: 終。橫極法界之邊畔也。△二偈頌。有七行。分三。初
0453b06: 一行頌所見事。
0453b07: 爾時世尊欲重宣此義而說偈言。
0453b08: 我念過去世無量無邊劫有佛兩足尊名大通智勝。
0453b09: △二四行頌喻明久遠。
0453b10: 如人以力磨三千大千土至如是無量劫。
0453b11: △三二行頌見昔如今。
0453b12: 如來無礙智知彼佛滅度至通達無量劫。
0453b13: 當知下。乃警省之語。謂人人本有之大通。何不審
0453b14: 察一番。無漏者大也。通達者通也。淨微妙者智也。
0453b15: 無所礙者勝也。又三智一心故淨。一心三智故微。
0453b16: 非三非一而一而三故妙。體圓滿故無漏。用周遍
0453b17: 故無礙。如來觀昔如今。大通智勝現也。大眾不知
0453b18: 久遠事者。大通智勝未現故也。△二明宿世因緣。
0453b19: 有長行偈頌。長行分二。初明結緣之由。二正明結
0453b20: 緣。結緣之由。有遠有近。先明結緣遠由。又二。先明
0453b21: 大通智佛成道。次明十方梵王請法。初中分五。初
0453b22: 佛壽長遠。二成道前事。三正明成道。四眷屬供養。
0453b23: 五請轉法輪。且初佛壽長遠。
0453b24: 佛告諸比丘至五百四十萬億那由他劫。
0453c01: 那由他。亦名阿庾多。此云萬億。△二成道前事。又
0453c02: 二。初明所經時節。
0453c03: 其佛本坐道場破魔軍已巳至而諸佛法猶不在前。
0453c04: 本坐道場者。即我始坐道場也。魔即煩惱五陰等
0453c05: 魔也。又因果經云。諸佛成正覺時。魔王廣集軍眾。
0453c06: 興戈舞刃。為佛所摧。莫不降伏也。垂及也。又示也。
0453c07: 得菩提者。到實智之彼岸。已巳證諸佛智慧之體。即
0453c08: 今明星時也。佛法不現前者。未得其智慧門之
0453c09: 用也。如是下。大通佛起悲思惟。欲度眾生不得其
0453c10: 方。即今三七思惟。欲度一切不得其法也。趺坐不
0453c11: 動。即不離菩提樹演大華嚴也。問。釋迦得道。三七
0453c12: 思惟。大通成佛。十劫思惟。佛法不現前者。何也。答
0453c13: 諸佛道同。為緣事異。釋迦六年苦行。艸生攢。至
0453c14: 肘不覺。諸天哭喚。動地不聞。彌勒即日出家得道。
0453c15: 彼佛十劫不現在前者。非根有利鈍。道有難易。緣
0453c16: 宜促。應示長短耳。又釋迦住世八十年。三七不
0453c17: 為少。大通住世五百四十萬億那由他之長。十劫
0453c18: 不為多也。當知諸佛說法。意會一同。序中文殊引
0453c19: 自往昔。傳燈明之道。所化弟子。今皆成佛。此中是
0453c20: 釋迦引自往昔。續智勝之道。所化弟子。有千二百。
0453c21: 當得成佛。所謂佛佛道同。為緣事異。師弟名號。遠
0453c22: 近有別。化道因緣。今古事同也。△二明諸天供養。
0453c23: 爾時忉利諸天先為彼佛至至於滅度亦復如是。
0453c24: 先為彼等者。乃於未坐道場之前。先於菩提樹下
0454a01: 敷設也。佛於此座者。謂既敷座已巳。復況願曰。佛當
0454a02: 於此座而成道也。凡佛成道。皆欲界主設座。此常
0454a03: 例也。適坐此座等者。謂欲界諸天。既唯設座。色界
0454a04: 諸天。自佛坐道場之始。雨華供養。乃至滅度。四王
0454a05: 夜摩等天。天樂供養。亦至滅度也。面百者。四面各
0454a06: 百由旬也。△三正明成道。
0454a07: 諸比丘大通智勝佛至成阿耨多羅三藐三菩提。
0454a08: 佛法現前。乃權法也。即今尋念等。權智現前也。△
0454a09: 四眷屬供養。有長行偈頌。先長行。明親近供養。
0454a10: 其佛未出家時有十六子至一心合掌瞻仰世尊。
0454a11: 燈明八子。大通十六。皆表在纏八識。對上根正而
0454a12: 不邪。故唯八。此對下根邪正兼混。故云十六。大通
0454a13: 表本覺。諸子表始覺。所為父子。依本理而起始智
0454a14: 也。子又出家者。依始覺而契本覺也。十六舉第一
0454a15: 者。舉長以該幼也。智積者。實智具恒沙功德。故云
0454a16: 積。又父名智勝。子名智積者。亦因地心與果地覺。
0454a17: 名目相應也。種種珍玩者。龍鳳之胄。窮奢極欲。定
0454a18: 非世人所及。極耳目之娛。充口體之歡。宮室之美
0454a19: 麗。姬妾之媚曼。無往而非珍玩之物也。聞父成道
0454a20: 捨珍而往者。輕榮重道也。富貴人之所欲。天下之
0454a21: 情。視若浮雲。騷人之志。諸子抗情世表。逸志大方。
0454a22: 若非外形骸如弢。小天下如敝蹝者。孰能如是
0454a23: 又以世愛非常。天年有限。頓捨有為之道。欲求無
0454a24: 為之理。以世道報親。唯資於一世。以佛法報親。有
0454b01: 益於萬劫。故捨世間恩愛而去之。非無返復也。所
0454b02: 謂善繼其志。善述其事。其達孝矣乎。諸母泣送者。
0454b03: 十六非一母生。故曰諸。以骨肉恩愛。難割難捨。眷
0454b04: 戀之情。痛崩於肺腑。慘然之。著散於諸竅。故涕
0454b05: 泣而送。愛其子。兼近其夫君以成道也。祖王隨至
0454b06: 者。有道之人。父不得而子也。大臣人民亦至者。上
0454b07: 行而下效也。有據此父王頭面禮足。為父母返拜
0454b08: 者。蓮大師問云。汝號甚麼佛。云不敢。汝垂成正覺
0454b09: 否。云不敢。且待汝成正覺坐十劫。受大通佛位。納
0454b10: 父母拜未為晚也。當知返者還也。謂在家父母。不
0454b11: 受出家子禮。而還其禮也。在子曰。是父母。當禮也。
0454b12: 在父母曰。是佛子。當還禮也。又此文不明大通不
0454b13: 受父禮。準今佛成道。八年後回國。為父王說法。淨
0454b14: 飯王領合國臣民遠迎見佛。不覺禮拜。佛踊身
0454b15: 空。隱身不現。禮已巳。然後現身。方問父王安樂否。△
0454b16: 二偈頌歎慶。有八行。分三。初三行半。歎佛因果。
0454b17: 以偈頌曰。
0454b18: 大威德世尊為度眾生故至安住無漏法。
0454b19: 不怒而威曰大威。化洽廣深曰大德。折伏攝受。為
0454b20: 物所依。曰世尊。為度下。因行之德。具足即因行圓
0454b21: 滿之意。善哉下。果滿之德。萬德純淨。故云善哉。見
0454b22: 者無不獲益。故云吉無上。一坐下。釋上希有。五根
0454b23: 不緣外塵。故身手不動。八識已巳離內染。故心常憺
0454b24: 怕。即安靜義。其猶月爽天秋。寒光無際也。理至情
0454c01: 竭。學無所施。曰究竟。二障種現俱亡。曰寂。二死果
0454c02: 報已巳盡。曰滅。一證此道。盡未來際。故云永。轉有為
0454c03: 之染法。全是性淨功德。故云安住無漏法也。△二
0454c04: 三行慶己巳所遇。
0454c05: 今者見世尊安隱成佛道至永不聞佛名。
0454c06: 見佛聞法。故曰得善利。善之一字。即教理行果無
0454c07: 漏之法。聞教悟理。依理修行。依行證果。此等善利。
0454c08: 必能克就。故云得也。沉輪六道。恒為三障所煎。故
0454c09: 常苦惱。自無智眼曰盲。妄境如夜曰瞑。一切眾生
0454c10: 迷法迷人。心境俱昏。故曰盲瞑。不遇知識開示。故
0454c11: 無導師。由此滿腔迷晦。雖厭苦。不識盡苦之道。忍
0454c12: 受生死。不求解脫。三界長夜。如夢如醉也。六道唯
0454c13: 人天屬善。眾生造業。墜惡趣者多。故增。生善道者
0454c14: 少。故損。捨生受生。不離惡趣。故云從冥入冥。恒為
0454c15: 八難所障。故不聞佛名。將遇佛而未及見佛。如飛
0454c16: 狸之先陰。已巳遇佛而不欲聞佛。如快見之後身。既
0454c17: 見佛而不識佛。如六師之徒黨。此等迷人。豈性之
0454c18: 使然。乃盲瞑之習。所使然也。△三一行半總結。
0454c19: 今佛得最上安隱無漏道至歸命無上尊。
0454c20: 初二句。結佛證果。次二句。慶己巳慶他。末二句。總結
0454c21: 歸誠。△五請轉法輪。
0454c22: 爾時十六王子偈讚佛已巳至重說偈言。
0454c23: 世雄無等倫百福自莊嚴至當轉無上輪。
0454c24: 前來誦德慶己巳。必欲聞法。以取聖果。故勸請也。法
0455a01: 輪者。法喻雙陳。輪乃車輪。有運載摧碾義。如來教
0455a02: 法。能載眾生從凡至聖。摧伏眾生一切惑障故。又
0455a03: 車行處。螳螂不能拒轍。喻大教宣時。魔邪不能
0455a04: 也。又三十輻為一轂。當其無有車之用。佛之說
0455a05: 法。如空中風。說而無說。故有利物之用也。秀拔
0455a06: 六合之表。故曰世雄。無等者。四天無以齊其福。無
0455a07: 倫者。十聖無以及其智。百福。約化身即三十二相。
0455a08: 約報身即九十六種大人相也。度我及諸者。自他
0455a09: 同證意也。為分別等者。願四悉隨機。開顯指示。令
0455a10: 我等聞解思修。亦得是智慧也。智慧即智度。修福
0455a11: 含五度。世尊二句。請應機說法也。以所念所行。向
0455a12: 道之機。智力福力。受道之質。宿命行業。得道之因。
0455a13: 各有大小淺深。佛悉知之。當說法以應機也。大通
0455a14: 智佛成道已巳竟。△次明十方梵王請法。分二。初威
0455a15: 光照動。
0455a16: 佛告諸比丘大通智勝佛至遍滿世界勝諸天光。
0455a17: 圓滿菩提。歸無所得。今言得者。無得之得耳。世界
0455a18: 是眾生共相所感。礙而不通。堅而難動。障自己巳
0455a19: 本源之智。故諸佛成道。先動眾生難動之地。以表
0455a20: 破無明顯智光也。中間者。銕圍山間也。日月不能
0455a21: 照者。惡業所障蔽也。皆大明者。因佛成道而明也。
0455a22: 眾生久處幽冥。彼彼不知。一蒙佛光。各得相見。故
0455a23: 驚云。此中云何忽生眾生。因果經云。悉達處胎
0455a24: 時。三千國土。朗然大光。日月不照。而皆大明。其中
0455b01: 眾生。各得相見。初成道時亦然。此光橫則五百萬
0455b02: 億國土。則各國上至有頂。下至阿鼻。與今一光
0455b03: 東照同也。彼佛是始。今佛是終。彼此互顯本有之
0455b04: 大通智勝也。又眾生既蒙佛光。無不獲益。華嚴云。
0455b05: 菩薩足底放光。照於地獄。眾生蒙光。皆生忉利。復
0455b06: 聞天鼓說法。立證十地。今經亦然。佛光照處。必是
0455b07: 宿種有緣。一蒙此光。未離苦者必離苦。未脫難者
0455b08: 必脫難。應知此光所照。必不徒施也。又其下。明梵
0455b09: 宮震動。光勝天光。△二十方梵請。分二。先明九方
0455b10: 次明上方。此十方梵請。即廣前方便品。諸天請法
0455b11: 也。又十方次第而至者。言不頓彰也。究實而論。十
0455b12: 方一時光照。同時相見。同時相議。同時尋光。同時
0455b13: 謁佛。無有前後也。且初九方中。分四。初東方雲集。
0455b14: 又分七。初智佛現瑞。
0455b15: 爾時東方五百萬億至光明照曜倍於常明。
0455b16: 常明者即天光也。言倍者。佛光乃無漏之用。倍於
0455b17: 有漏之身光也。△二梵眾驚駭。
0455b18: 諸梵天王各作是念至以何因緣而現此相。
0455b19: △三互相問決。
0455b20: 是時諸梵天王至為諸梵眾而說偈言。
0455b21: 我等諸宮殿光明昔未有至遍照於十方。
0455b22: 云大德天生者。即補處大士。將欲住世。先生兜率。
0455b23: 放大光明。有此異瑞。必有異人出焉。△四尋光見
0455b24: 佛。
0455c01: 爾時五百萬億國土至及見十六王子請佛轉法輪。
0455c02: 見佛處於道場。始知向光非大德天生。是佛出世
0455c03: 之光。梵天作念。相議推尋。見佛請法。與前幽冥眾
0455c04: 生。驚忽生。真雲泥之隔也。△五廣陳供養。
0455c05: 即時諸梵天王頭面禮佛至一心同聲以偈頌曰。
0455c06: 世尊甚希有難可得值遇至惟願哀納受。
0455c07: 供佛亦供樹者。樹乃佛之所依。敬其樹。實敬其人
0455c08: 也。如甘棠民不忍伐之意。樹十由旬。座一由旬。華
0455c09: 如須彌。其相云何。當知不思議事。彼此不礙。又如
0455c10: 山者。顯最多也。非實如之。如形深取海。形高取山。
0455c11: 皆極顯之辭。納處者留也。偈初四句。讚悲心。道成
0455c12: 曰德。兩利曰功。數不可知曰無量。稱法界理。無
0455c13: 無歉。曰具。悲救弘遠。無物不受其化。曰救一切。天
0455c14: 人下四句。讚慈心。範圍五乘而不失幾。曲成六道
0455c15: 而無所遺。言有法。行有則。曰天人師。三惡業苦。因
0455c16: 光攝而即息。五性沉流。借慧棹而登岸。故曰普饒
0455c17: 益。所從來下。明來意之誠。自遠趨風。不惜一己巳之
0455c18: 勞。天福非常。故捨四禪之樂。屈己巳而來。為供佛故。
0455c19: 先世下。求鑑其誠。以納其供也。宮殿乃宿福所致
0455c20: 出己巳所享。上享於佛者。借有漏之果。作無漏之因
0455c21: 也。△六請轉法輪。
0455c22: 爾時諸梵天王偈讚佛已巳至一心同聲而說偈言。
0455c23: 世雄兩足尊惟願演說法以大慈悲力度苦惱眾生。
0455c24: △七默然允許。
0456a01: 爾時大通智勝如來默然許之。
0456a02: 默然許者。諸佛受請之儀。法爾如是。有四意。一隨
0456a03: 先佛規則故。二生人尊重渴仰故。三不同凡夫外
0456a04: 道故。四能令目擊道存故。即四悉檀益。△二東南
0456a05: 方雲集。又七。初智佛現瑞。
0456a06: 又諸比丘東南方五百萬億至宮殿光明照曜。
0456a07: △二梵眾驚駭。
0456a08: 昔所未有歡喜踊躍生希有心。
0456a09: 準前當有諸梵各作念等。下皆準之。△三互相問
0456a10: 決。
0456a11: 即各相詣共議此事至為諸梵眾而說偈言。
0456a12: 是事何因緣而現如此相至度脫苦眾生。
0456a13: 必有非常之人。然後有非常之瑞。以此裁之。必非
0456a14: 天生。多是佛出也。過千萬億等。言此光不在此土。
0456a15: 當過千萬億土求之。要知雖過千萬土。元不離當
0456a16: 處也。△四尋光見佛。
0456a17: 爾時五百萬億諸梵天王至請佛轉法輪。
0456a18: △五廣陳供養。
0456a19: 時諸梵天王頭面禮佛至一心同聲以偈頌曰。
0456a20: 聖主天中王迦陵頻伽聲至今得值世尊。
0456a21: 群賢所尊曰聖主。四天所宗曰王。以極果聖人。統
0456a22: 王十界故。梵音鏗鏘。故喻迦陵頻伽。此云妙聲鳥
0456a23: 也。大論云。迦陵鳥在未出。發聲微妙。勝於餘鳥。
0456a24: 正法念云。如是美音。若天若人。無能及者。唯除如
0456b01: 來音聲。三惡道等。惡人多而善人少。隨因感果也。
0456b02: 眾生盲瞑。失於正見。不知出要。佛為指示。引之令
0456b03: 出。故云為眾生作眼。不創聖業。子育生靈。已巳入惡
0456b04: 道者救之令出。未入惡道者護之不入。故日哀愍
0456b05: 饒益也。△六請轉法輪。
0456b06: 爾時諸梵天王偈讚佛已巳至一心同聲而說偈曰。
0456b07: 大聖轉法輪顯示諸法相至忍善者增益。
0456b08: 大聖乃說法之人。法輪乃所說之法。法有頓漸性
0456b09: 相。隨機演說。度苦眾生。離苦得樂也。得道者三乘
0456b10: 賢聖。受福者三界諸天。故惡道少而善者多。云忍
0456b11: 善者。得聞佛法。勉力為善也。△七默然允許。
0456b12: 爾時大通智勝如來默然許之。
0456b13: △三南方雲集。又七。初智佛現瑞。
0456b14: 又諸比丘南方五百萬億至各自見宮殿光明照曜。
0456b15: △二梵眾驚駭。
0456b16: 昔所未有歡喜踊躍生希有心。
0456b17: △三互相問決。
0456b18: 即各相詣共議此事至為諸梵眾而說偈言。
0456b19: 我等諸宮殿光明甚威曜至為佛出世間。
0456b20: △四尋光見佛。
0456b21: 爾時五百萬億諸梵天王至請佛轉法輪。
0456b22: △五廣陳供養。
0456b23: 時諸梵天王頭面禮佛至一心同聲以偈頌曰。
0456b24: 世尊甚難見破諸煩惱者至惟願垂納受。
0456c01: 說法破眾生惑障。令得無上之果。又以三昧破煩
0456c02: 惱故。百三十劫乃一見。故云甚難見。言曠世久矣。
0456c03: 今乃得一見耳。眾生不食法味。如饑渴。如來說法。
0456c04: 有情聞之。如饑得食。渴得飲。頓除曠劫之饑也。
0456c05: 眾生不沾聖澤。如艸木枯槁。一聞妙法。便能發心。
0456c06: 修因克果。如艸木得雨。枯而秀。華而實。不期而致
0456c07: 也。上句有機無教。下句有教無機。昔所下。歎佛難
0456c08: 遇。祈垂納受。△六請轉法輪。
0456c09: 爾時諸梵天王偈讚佛已巳至一心同聲以偈頌曰。
0456c10: 惟願天人尊轉無上法輪至當演深遠音。
0456c11: 惟願二句。請法。擊於三句。喻也。鼓取發義。螺取
0456c12: 號令義。雨取潤澤義。教法能令眾生破惑拒魔。力
0456c13: 破重圍。如鼓催發戰士也。法音宣暢。能令遠者悅。
0456c14: 近者集。濟濟受道。如聞螺聚聽號令也。一音說法。
0456c15: 隨類得解。無不入道。如婆伽一雨。隨地各別。各得
0456c16: 受潤也。如來說法。有形聲二益。如如意珠。如藥樹
0456c17: 王。所益弘多。故云度無量眾生。聖人談吐。貴在投
0456c18: 機。言近指遠。淡中有味。故云深遠音也。△七默然
0456c19: 允許。
0456c20: 爾時大通智勝如來默然許之。
0456c21: △四總明六方雲集。
0456c22: 西南方乃至下方亦復如是。
0456c23: 西南。西方。西北。北方。東北。下方。六方例上。七段皆
0456c24: 同。△次明上方雲集。分六。初智佛現瑞。
0457a01: 爾時上方五百萬億國土至所止宮殿光明威曜。
0457a02: △二梵眾驚駭。
0457a03: 昔所未有歡喜踊躍生希有心。
0457a04: △三互相問決。
0457a05: 即各相詣共議此事至為諸梵眾而說偈言。
0457a06: 今以何因緣我等諸宮殿至為佛出世間。
0457a07: △四尋光見佛。
0457a08: 爾時五百萬億諸梵天王至請佛轉法輪。
0457a09: △五廣陳供養。
0457a10: 時諸梵天王頭面禮佛至一心同聲以偈頌曰。
0457a11: 善哉見諸佛救世之聖尊至皆共成佛道。
0457a12: 善哉下二行。歎佛恩德。善哉乃自幸之辭。無邊法
0457a13: 門。拯濟有情。故云救世。眾生沉於生死。宛轉無出。
0457a14: 故喻牢獄。獄中不強無罪之人。三界總是自迷之
0457a15: 輩。以勸誡二門。令出三界。故云勉出。二智照法無
0457a16: 遺。曰普智。萌者。眾生雖惡。不斷性善。喻艸木有
0457a17: 萌芽。雖殘害非無萌生焉。甘露乃長生之藥。喻
0457a18: 佛法必證真常之果也。宗鏡云。有甘露樹。中秋露
0457a19: 滴於葉上。人取之為長生藥。若入地中化成珠。如
0457a20: 人聞法入識。化為菩提種子也。於昔下四行半。明
0457a21: 三界苦果。諸天頌中。有云一百八十劫。一百三十
0457a22: 劫。又云無量劫者。信知佛身無所不在。無時不現。
0457a23: 但隨緣所感。故有延促生滅之見耳。色力少。則形
0457a24: 劣惡陋。無復貴相。智慧減。則心染邪法。無有正慧。
0457b01: 皆罪業所致也。不得人天之福。失樂也。以苦為樂。
0457b02: 不知期福修因。故失樂想也。住於外道邪法。不識
0457b03: 聖人儀則。不蒙諸佛教化。所以生死往返。常墮惡
0457b04: 道。佛為下三行。慶其嘉遇。願以下。回施有情。諸梵
0457b05: 準此。皆有回施之文。△六請轉法輪。
0457b06: 爾時五百萬億諸梵天王至時諸梵天王而說偈言。
0457b07: 世尊轉法輪擊甘露法鼓至無量劫習法。
0457b08: 甘露法鼓。使將死者聞其聲不死。已巳死者復甦。將
0457b09: 死者凡夫也。已巳死者闡提也。無量劫習法者。即佛
0457b10: 長劫修行自證之法。願如所證而說也。十方梵王。
0457b11: 種種佛事。其意專在尋光見佛。以人人有此光。個
0457b12: 個有此佛。但不知光之所自。故不得見佛耳。若知
0457b13: 光之從來。則見佛不遠。故諸天作念。皆云以何因
0457b14: 緣。而現此相。東方向西尋。南方向北尋。皆是描寫
0457b15: 此一段光。無在不在。無有定處。西看則東。北看則
0457b16: 南。瞻之在前。忽然在後。其實不離大通佛邊。其實
0457b17: 不離當人一念。所以諸梵王一見佛。即歡喜讚歎
0457b18: 也。上結緣遠由已巳竟。△二明結緣近由。分二。初轉
0457b19: 半字教。二轉滿字教。初又三。初智佛受請。
0457b20: 爾時大通智勝如來至及十六王子請。
0457b21: 此結緣之近由也。由佛受請說法。王子後得覆講。
0457b22: 正作結緣。△二正轉教法。又二。先說四諦法。
0457b23: 即時三轉十二行法輪至是苦滅是苦滅道。
0457b24: 此先轉半字法輪也。三轉者。示勸證也。示者示其
0457c01: 相狀。謂此是苦逼迫性等。勸者勸其令修。謂此是
0457c02: 苦汝應知等。證者引己巳證彼。謂此是苦我已巳知不
0457c03: 復更知等。聲聞鈍為三轉。緣覺次之為再轉。菩薩
0457c04: 利為一轉。三轉十二行者。一約教。謂四諦各有示
0457c05: 相勸修作證。即十二教法輪。二約行。謂四諦三轉。
0457c06: 皆生眼智明覺。即十二行法輪。苦法忍。苦法智。苦
0457c07: 類忍。苦類智。一諦有四。四四十六。三人各得十六
0457c08: 心。成四十八行。今約一諦論十二行也。愚謂三轉
0457c09: 即四諦。十二行即十二因緣。此中先標。下先說四
0457c10: 諦法。次說十二因緣法。智者詳之。教行相循。共摧
0457c11: 惑障。名之為轉。轉此法度入他心。令彼得悟。名轉
0457c12: 法輪。若沙門等不能者。沙門不聞。尚不能知。何況
0457c13: 能轉。婆羅門雖聞。不解其理。亦不能轉。天著樂。魔
0457c14: 破法。梵味禪。故皆不能轉。唯佛能轉者。如禮樂征
0457c15: 伐自天子出。餘人皆不得擅專也。謂是苦下。為聲
0457c16: 聞先轉四諦法輪也。四諦通大小偏圓。謂生滅不
0457c17: 生滅無量無作等。今是生滅四諦。苦者逼迫為義。
0457c18: 一切有為心行。常為無常患累之所逼惱。故名為
0457c19: 苦。即三苦八苦等。集者招感為義。即見思惑。惑與
0457c20: 業俱。能招生死。故名為集。集為因。苦為果。果必有
0457c21: 因。故云是苦集。此世間因果也。滅者滅無為義。惑
0457c22: 業既盡。則無生死之累。故云是苦滅。滅諦之體。是
0457c23: 二涅槃。道者能通為義。正道助道。是二相扶。能通
0457c24: 至涅槃。故名為道。道能滅苦。故云是苦滅道。略即
0458a01: 戒定慧。廣即七科道法。道為因。滅為果。此出世間
0458a02: 因果也。生苦之集名苦集。盡苦之滅名苦滅。苦滅
0458a03: 之道名苦滅道。不得單言苦道。以道非生苦。不同
0458a04: 集故。又非滅苦。不同滅故。能證苦滅。故名苦滅道。
0458a05: △次說因緣法。
0458a06: 及廣說十二因緣法至生滅則老死憂悲苦惱滅。
0458a07: 此為支佛。轉十二因緣法也。廣前苦集為流轉門。
0458a08: 廣前滅道為還滅門。十二因緣。經論名義不一。或
0458a09: 名有支。重城。棘圍。牽連。苦事。有云三世二世一念
0458a10: 等。說三世者。破斷常故。二世者。破著我故。一念者。
0458a11: 重性實故。今以三世二重因果釋之。展轉感果為
0458a12: 因。互相由藉為緣。無明者。過去一切煩惱。皆是無
0458a13: 明。體即是癡。以愚癡故。迷暗不了。故名無明。即是
0458a14: 惑也。行者。遍去世造作諸業。名之為行。由惑造業。
0458a15: 故云無明緣行。此二屬過去因。識以了別為義。以
0458a16: 業成故。牽生三界。意識妄念。投托父母。故云行緣
0458a17: 識。既托母胎。七日一轉。而成心色。名即心。色即質。
0458a18: 故云識緣名色。六入者。五七之後。六根成此胎中。
0458a19: 六七名髮毛爪齒位。七七名具根位。五根圓滿故。
0458a20: 根有入塵義。名入。色心成就六根。故云名色緣六。
0458a21: 入。觸者。出胎以後。三四歲時。由根對塵。未能了知。
0458a22: 是為觸。故云六入緣觸。受者。領納義。從五六歲。至
0458a23: 十二三。因六塵觸對六根。即領納前境。好惡等事。
0458a24: 雖能分別。未能起貪欲心。故云觸緣受。此五屬現
0458b01: 在果。愛者貪戀為義。從十四至二十。貪於種種勝
0458b02: 妙資具。及色欲等境。未能廣遍追求。由領納故。即
0458b03: 起貪愛。故云受緣愛。取者。追著義。從二十後。凡見
0458b04: 一切境。皆生取著之心。由愛生著。故云愛緣取。此
0458b05: 二即煩惱。與過去無明同。有者。因果不亡。既著諸
0458b06: 境。起善惡業。積集牽引。當生三界。故云取緣有。此
0458b07: 一即業。與過去行同。上三屬現在因。生者。四生六
0458b08: 道受生也。從有還受後世五眾之生。故云有緣生。
0458b09: 老死者。受生之身熟壞故。此二屬未來果。憂悲等
0458b10: 老死皆有故。上流轉門也。無明滅下。還滅門。約苦
0458b11: 集即有無明。乃至老死。約道滅即有無明滅。乃至
0458b12: 老死等滅。逆順觀察。並由無明為本。故無明一滅。
0458b13: 則行滅。乃至生滅老死滅也。其實先老死。逆次觀
0458b14: 察故。緣起經云。由誰有故。而有老死。如是老死。復
0458b15: 由何緣。初句是推因智。二句是審因智。此十二法。
0458b16: 除無明一支。各有七智。以無明無因可推審故。先
0458b17: 推老死。從何因生。知從生因。即推因智。次如是老
0458b18: 死。復由何緣。此是審因智。細於推故。三世各有二
0458b19: 智為六。第七住法智。一支有七智。十一支共七十
0458b20: 七智也。問。諸佛皆說三乘。此何不言六度。答。今為
0458b21: 下根論結緣事由。故不及菩薩耳。△三聞法得道。
0458b22: 佛於天人大眾之中至無量無邊不可稱數。
0458b23: 不受一切法者。悟諦緣空。盡諸有結。意識滅盡。了
0458b24: 無所著也。心本解脫。有受故累。性本明淨有著
0458c01: 故昏。一切法不受不著。故得解脫之果。又不受一
0458c02: 切法者。斷八十八使。證初果見道位也。諸漏即見
0458c03: 思惑。心解脫者。脫子果兩縛。斷盡思惑。得無學果
0458c04: 位。以盡智斷惑。無生智證理。因亡果喪。證入人空理。
0458c05: 心得自在。故名解脫。深妙禪定者。二乘觀練熏修。
0458c06: 九次第定。名為深妙。初說諦緣法時。六百萬億那
0458c07: 由他得道。二三四會。說是法時。得悟之人。轉多於
0458c08: 前。轉半字教竟。△二轉滿字教。分七。初王子出家。
0458c09: 爾時十六王子至求阿耨多羅三藐三菩提。
0458c10: 沙彌此云息慈。自七歲至十三為驅烏。因行彰故。
0458c11: 十四至十九為應法。近受圓故。二十上為名字。未
0458c12: 具戒故。又具戒沙彌。遵守二十四門儀故。今是菩
0458c13: 薩沙彌。發大心故。諸根二句。即六根清淨。通則不
0458c14: 泥小道。利則不樂權乘。明則不居陰界。了則不滯
0458c15: 中途。皆內因也。供佛下外緣。植福已巳廣。種德已巳深。
0458c16: 志求佛果也。△二請轉法輪。
0458c17: 俱白佛言世尊至深心所念佛自證知。
0458c18: 皆已巳成就者。明濁障已巳除。大乘機動也。諸子大乘
0458c19: 功德。悉皆具足。復愍諸聲聞未為究竟。故重請開
0458c20: 顯。廢半明滿。與今法華同也。深心所念者。深心樂
0458c21: 集一切諸善法故。直心正念真如。即求菩提。大悲
0458c22: 心度一切眾生。攝在志願之中。上求下化之心。佛
0458c23: 自證知也。△三所將人眾出家。
0458c24: 爾時轉輪聖王所將眾中至亦求出家王即聽許。
0459a01: 八萬億人。是輪王率領之眾。見王子出家。頓發思
0459a02: 齊之心。故深慕聖道。出世纏家。入法性家也。聖王
0459a03: 十善化世。所以從人出家而即許之。問。僕從出家。
0459a04: 序此何意。答。正為下王子覆講之機。因為智佛疑
0459a05: 惑之眾。故為王子結緣之眾也。△四受請說經。
0459a06: 爾時彼佛受沙彌請至皆共受持諷誦通利。
0459a07: 二萬劫者。上既為二乘說諦緣等法。後受諸子請。
0459a08: 又說法華。故知中間不容默然。必說方等般若也。
0459a09: 下偈云。說六波羅蜜。及諸神通事。方等教中。多明
0459a10: 不思議神通事。故知說方等。六度即菩薩事。故知
0459a11: 說般若。受持等。即拳拳不失意。應上皆共修學。△
0459a12: 五時眾有解不解。
0459a13: 說是經時十六菩薩沙彌至千萬億種皆生疑惑。
0459a14: 云菩薩沙彌者。由聞方等般若。二萬劫中。修六度
0459a15: 行故。沙彌二乘。即信解眾。千萬億生疑。即不解眾。
0459a16: 此等即於十六王子所聽經結緣也。上士聞道。勤
0459a17: 而行之。王子是也。中士聞道。若存若亡。聲聞中有
0459a18: 信不信也。下士聞道大而已巳。不解之眾而生疑
0459a19: 惑也。△六說經時節。
0459a20: 佛說是經於八千劫未曾休廢。
0459a21: 顯說經時節之長。如燈明六十小劫。不起於座也。
0459a22: △七說已巳入定。
0459a23: 說此經已巳即入靜室住於禪定八萬四千劫。
0459a24: 靜室入定之處所。八萬等住定之時節。智佛入定。
0459b01: 是結緣之近由。由入定不出。千萬億疑惑之眾。無
0459b02: 所咨問。故十六沙彌為其覆講法華也。上結緣之
0459b03: 由竟。△二正明結緣。分二。初法說結緣。二喻說結
0459b04: 緣。初又三。初明昔共結緣。二明中間值遇。三明今
0459b05: 還為說。初又三。初王子覆講。
0459b06: 是時十六菩薩沙彌至廣說分別妙法華經。
0459b07: 知字最重。智佛入定。非無故而然也。我釋迦一化
0459b08: 始終。皆以智佛入定而為由致。以今所化之機。皆
0459b09: 智佛時覆講之緣種。由彼佛說法之後入定。而眾
0459b10: 疑無所咨問。故王子為其覆講。自爾已巳來。恒為受
0459b11: 化之機。若不知智佛入定之旨。則昔緣不結。今日
0459b12: 何所成熟。所謂適化所及。非昔緣無以導心也。智
0459b13: 佛入定。已巳知疑惑之眾。是王子之機。必由王子究
0459b14: 竟得度。故住定八萬四千劫。王子覆講。善繼善述
0459b15: 也。玄宗既唱。暫示忘言。故寂然禪定。繼述其事。欲
0459b16: 布所聞。故各升法座。下繫珠喻。正指此也。△二眾
0459b17: 得利益。
0459b18: 一一皆度六百萬億那由他至三藐三菩提心。
0459b19: 發菩提心。故云得度。六百等眾生。即上不解之眾。
0459b20: 示者指示。教者教詔。令彼得益為利。喜他得益為
0459b21: 喜。即開示眾生佛之知見。使其悟入。而得利益也。
0459b22: △三出定稱歎。又二。初正歎希有。
0459b23: 大通智勝佛過八萬四千至開示眾生令入其中。
0459b24: 具內因外緣。自利利他之德。故甚為希有也。令入
0459c01: 其中者。即度一切眾生。皆令入佛慧也。△二勸物
0459c02: 親近。
0459c03: 汝等皆當數數親近至三藐三菩提如來之慧。
0459c04: 能信不毀者。恐得度有不信而毀者。故先歎其德。
0459c05: 後勸親近。所以下。徵釋勸近之意。三乘能信所說。
0459c06: 受持不毀。當得同歸一乘。入如來慧也。△二明中
0459c07: 間值遇。
0459c08: 佛告諸比丘至得值四萬億諸佛世尊於今不盡。
0459c09: 世世所生與菩薩俱者。無緣必不相聚。有緣必不
0459c10: 相離也。四萬億諸佛得值不盡者。身子利根值二
0459c11: 萬億佛。下根者值四萬億佛。即數數現生滅等佛
0459c12: 也。先成熟者先得度之。後成熟者後得度之。如漁
0459c13: 人前網前獲。後網後獲也。若中間值遇。常受大乘。
0459c14: 此輩中間皆已巳成就。不至於今也。若中間值遇。遇
0459c15: 其退大。仍接以小。此輩中間猶故未盡。今得還聞
0459c16: 大乘之教。三但論遇小。不論遇大。則中間未度。於
0459c17: 今亦未盡。今日始受大。乃至滅度後得道是也。問。
0459c18: 如上經歷多佛。多許時節。今始得羅漢。如此無生
0459c19: 法忍。何易可階。答。大聖善巧隨機說法。為厭佛道
0459c20: 長遠者說短。於佛道生輕易想者說長言如許劫
0459c21: 得羅漢者。此是權行。引諸實行。合入道耳。△三明
0459c22: 今還為說。分二。初會結古今。二正說法華。初又二。
0459c23: 初會師古今。
0459c24: 諸比丘我今語汝至成阿耨多羅三藐三菩提。
0460a01: 先標成道說法。其二下。列八方佛號。阿此云不
0460a02: 動。東方為群動之首。歡喜即動義。表即動而證不
0460a03: 動之理也。佛具萬德。高出物表。故喻須彌頂。音相
0460a04: 乃形聲二益。其聲所說無畏。其形不怒而威。故喻
0460a05: 師子。所證之理。包遍群有。其性真常。如空住。其
0460a06: 體過去不生。未來不動。現在不起。無生無滅。故云
0460a07: 常滅。佛為教主。撫育群生。如世帝王。化洽萬方。故
0460a08: 以帝名之。梵行清淨。涉有不染。故云梵相。無量壽。
0460a09: 法身常住。教化無盡故。度世苦者。以智自度。以悲
0460a10: 度他。自他俱出有漏苦故。多摩等云性無垢。如來
0460a11: 神通。能救眾生離煩惱垢得清淨智故。須彌群
0460a12: 之王。喻佛為諸法王故。雲者舒卷自如。無心普廕。
0460a13: 喻聖心無私。體用無礙故。王者仁德浩大。匡正四
0460a14: 海。喻聖德流行。潤澤十方故。德用難思。摧魔制邪。
0460a15: 有情離怖畏。得安樂故。釋迦云能仁。牟尼云寂默
0460a16: 實智證理曰寂默。權智利生曰能仁。有二義。一對
0460a17: 待義。能者善權方便。曲就機宜。仁者至德洪恩。普
0460a18: 洽萬類。是大悲利物義。寂則澄然不動。頓息萬緣。
0460a19: 默則漠爾忘言。永離戲論。是大智冥理義。二圓融
0460a20: 義。以悲即智故。終日度生無生可度。動一靜也。智
0460a21: 即悲故。不起一念常度眾生。靜一動也。悲智二字。
0460a22: 佛之全德攝盡無遺矣。堪忍國土。乃大千世界。一
0460a23: 佛化境。悲華經云。是諸眾生。忍受三毒。及諸煩惱。
0460a24: 能忍斯惡。故名忍土也。△二會弟子古今。分二。初
0460b01: 正會。二釋疑。初又二。初受大後退。
0460b02: 諸比丘我等為沙彌時至如來智慧難信難解。
0460b03: 我等為沙彌下。明受大不退。住無上道。於今下。種
0460b04: 大之後。中間退大向小。住聲聞位。佛常教化大乘。
0460b05: 諸人應以大乘之法。漸入佛道。所以下。徵釋退住
0460b06: 之意。雖下大種。緣佛慧難解。所以退大而向小也。
0460b07: 以今觀之。幸聞大法。不無宿因。安知吾徒非智勝
0460b08: 之遺塵。若能勤進。其庶幾乎。△二正會古今。
0460b09: 爾時所化無量恒河沙等眾生者至聲聞弟子是也。
0460b10: 大通時覆講結緣。所化眾生。今汝等諸比丘是也。
0460b11: 此結現前。及我下。結未來弟子。△二釋疑。
0460b12: 我滅度後復有弟子至除諸如來方便說法。
0460b13: 恐疑云。現在得聞法華。得入一乘。可是結緣之眾。
0460b14: 若未來世。不聞法華。而入滅度。此等豈能捨小得
0460b15: 入一乘耶。答。我滅度後。此土弟子。雖不聞經。不自
0460b16: 覺知所行是菩薩道。於自所證生滅度想入涅槃
0460b17: 者。我於餘國作佛。終當得聞是經。餘國者。此方機
0460b18: 盡。別土緣熟。此土雖滅。餘國又現又聞也。大經云。
0460b19: 如來名號。應眾生心。各各不同。一四天下。乃至十
0460b20: 方。各各十千異名是也。如來出世。無有餘乘滅度。
0460b21: 唯一佛乘。方便說三。△二正說法華。又三。初時眾
0460b22: 清淨。
0460b23: 諸比丘若如來自知至了達空法深入禪定。
0460b24: 涅槃時到者。諸佛出世化道將畢。即說法華時也。
0460c01: 如迦葉燈明。出於淨土。說法華竟。即入涅槃。釋迦
0460c02: 出於穢土。說法華即唱當滅。更說涅槃也。眾清淨
0460c03: 者。既得四諦小教之益。免於五濁八苦之難也。信
0460c04: 解堅固者。聞方等大乘始教。心相體信也。了達空
0460c05: 法者。聞般若終實之教。於空法中心得了達。即轉
0460c06: 教意也。深入禪定者。即楞嚴定也。此科攝窮子喻。
0460c07: 五段經文。△二正說法華。
0460c08: 便集諸菩薩及聲聞眾至唯一佛乘得滅度耳。
0460c09: 集諸菩薩。是聚會親族也。及聲聞一句。乃命其子
0460c10: 也。為說是經。正付家業也。世間下。以二乘不可云
0460c11: 滅度。得滅度者唯一佛乘耳。正開權顯實之意。△
0460c12: 三釋疑。
0460c13: 比丘當知如來方便至是人若聞則便信受。
0460c14: 若無二乘得滅度者。如來何故施三。釋云。比丘當
0460c15: 知。如來以方便權智。深知眾生有小性欲。著於五
0460c16: 塵。弊於五濁。故先說二涅槃。聞必信受。令其破弊
0460c17: 免難。後必會歸於大也。法說結緣竟。△二喻說結
0460c18: 緣。分二。先喻說。次法合。初又二。先明導師喻。次明
0460c19: 將導喻。初又分五。初五百由旬喻。
0460c20: 譬如五百由旬。
0460c21: 此喻上未度之眾。樂著諸有。輪迴處所也。即擬火
0460c22: 宅總喻。其家廣大三界無安。方便略頌。安隱對不
0460c23: 安隱之意。約土。凡聖同居為三百。方便有餘為四
0460c24: 百。實報莊嚴為五百。約惑見惑為一百。五下分為
0461a01: 二百。五上分為三百。塵沙為四百。無明為五百。約
0461a02: 觀空觀能過三百。假觀能過四百。中觀能過五百。
0461a03: △二險難惡道喻。
0461a04: 險難惡道曠絕無人怖畏之處。
0461a05: 此喻上未度之眾。煩惱垢重也。即擬火宅中火起。
0461a06: 方便中不安隱五濁八苦之法。分段變易二種生
0461a07: 死。即果險難。見思塵沙無明。即因險難。由此因果。
0461a08: 故言惡道。三界乃怖畏之處。由險難故言怖畏。三
0461a09: 界無涯。茫茫蕩蕩。故言曠絕。若生死煩惱中有涅
0461a10: 槃菩提。此道雖復曠絕。則有人可依也。若生死煩
0461a11: 惱中無涅槃菩提。如病中無藥。則此道曠絕。是無
0461a12: 人可依也。△三多眾人喻。
0461a13: 若有多眾。
0461a14: 喻上王子所化百千萬億皆生疑惑。不解之眾也。
0461a15: 即擬火宅中。三十子五百人。方便中。知眾生性欲
0461a16: 意。△四欲過惡道喻。
0461a17: 欲過此道至珍寶處。
0461a18: 二乘斷見思出三界。故言欲過此道。更斷塵沙無
0461a19: 明。求至佛果。故云至珍寶處。此處即藥艸喻一味
0461a20: 之雨。火宅中唯有一門。方便中宣示佛道意。△五
0461a21: 有一導師喻。
0461a22: 有一導師聰慧明達善知險道通塞之相。
0461a23: 此導師即十六王子也。即擬火宅中長者。方便中
0461a24: 我字。藥艸中密雲。在耳曰聰。在意曰達。一心三智
0461b01: 曰慧。具足五眼曰明。總言六根清淨也。通塞者。苦
0461b02: 集十二因緣六蔽塵沙無明為塞。道滅滅因緣智
0461b03: 六度一心。三觀為通。問。何不作父子相失。驚入火
0461b04: 宅。不等義耶。答。凡喻各逐意便。上取機應有無。
0461b05: 故言相失相見。若取應始赴機。故言驚入火宅。此
0461b06: 中正明將導眾生。世世相值。那言相失。久久結緣。
0461b07: 那言始應。為此義故不作相失驚入義也。上來三
0461b08: 周二十二番開權顯實。其意已巳彰。不本欲勸信。
0461b09: 下根信在不久。故不須不耳。導師喻竟。△二將
0461b10: 導喻。分三。初所將人眾喻。二中路懈退喻。三滅化
0461b11: 城至寶所喻。且初所將人眾喻。
0461b12: 將導眾人欲過此難。
0461b13: 喻本初結緣未得度者。本緣不失。而為導師所將。
0461b14: 故云將導眾人。即擬火宅見火驚怖。方便見五濁
0461b15: 起悲。△二中路懈退喻。分二。初退大。二接小。即火
0461b16: 宅中不用身手。而歎三車希有。方便中暫息大化。
0461b17: 念用三乘也。旦初退大。又三。初中路懈退。
0461b18: 所將人眾中路懈退。
0461b19: 將人眾者。喻中間相值退大取小之人。中路者。非
0461b20: 是半途。但以發心為始。至佛為終。於此兩楹。而起
0461b21: 退大之意。故名中路。即擬上無大機也。△二白導
0461b22: 師言。
0461b23: 白導師言我等疲極而復怖畏。
0461b24: 導師有四。自有通途慈悲導師。通他人故。文中有
0461c01: 一導師將導眾人是也。自有結緣導師。局我師故
0461c02: 文中所將人眾白導師言是也。自有權智導師。取
0461c03: 施小故。文中導師多諸方便是也。自有實智導師。
0461c04: 取開權故。文中導師知此人眾是也。四從時異。人
0461c05: 只是一。並是王子也。今白者。正白結緣之導師也。
0461c06: 以其退大則大滅。接小則小生。一生一滅。感於法
0461c07: 身。呼此為白。王子知其退大。即是聞其所白。善根
0461c08: 微弱。無明所翳。故言疲極。厭生死為怖畏。由怖畏
0461c09: 故正宜小接。即擬上不受大教也。△三不復前進。
0461c10: 不能復進前路猶遠今欲退還。
0461c11: 不復前路猶遠者。見思塵沙無明。難可卒斷也。然
0461c12: 用小接之。不令頓還本處。亦有進義。即擬上息化
0461c13: 也。△二接小。又四。初多諸方便。
0461c14: 導師多諸方便。
0461c15: 擬火宅中三車。方便中開三。四意具足。故多方便
0461c16: 也。△二傷其失寶。
0461c17: 而作是念此等可愍云何捨大珍寶而欲退還。
0461c18: 傷其捨寶。喻知有小機而無大機也。△三化作一
0461c19: 城。
0461c20: 作是念已巳以方便力至若能前至寶所亦可得去。
0461c21: 作是念下。化作一城。即權說小果也。此用方便之
0461c22: 教。教化二乘。斷見思惑。出三界苦。故云於險道過
0461c23: 三百由旬。令其權證小果。故云化作一城。告眾人
0461c24: 下。引入化城。即三轉法輪也。汝等二句勸轉。勸令
0462a01: 前進入城也。今此三句示轉。示城可住也。可者謂
0462a02: 僅可止息。暫歇之意。隨意作者。即六通縱任等。若
0462a03: 入二句證轉。證城安隱也。若能二句。但令入城。更
0462a04: 說前進。於未開之前。不得明彰此語。今三周將盡。
0462a05: 開顯已巳竟。即可說之。△四歡喜入城。
0462a06: 是時疲極之眾心大歡喜至生已巳度想生安隱想。
0462a07: 即擬火宅適子所願。方便受行悟入也。投其樂小
0462a08: 之心。故歡喜歎之。我等二句。釋未曾有。免惡道離
0462a09: 苦也。安隱得樂也。前入一句。受行悟入也。已巳度想
0462a10: 得盡智也。安隱想得無生智也。即具智斷二德故。
0462a11: 此中歡喜即聞慧。未有即煖位。免惡即頂位。安隱
0462a12: 即忍位。入城即見道位。已巳度即無學位。上中路懈
0462a13: 退竟。△三滅化城至寶所喻。
0462a14: 爾時導師知此人眾至我所化作為止息耳。
0462a15: 此正說法華也。即火宅等賜。方便中說無上道。既
0462a16: 止息無疲倦者。喻上涅槃時至。眾又清淨。而得免
0462a17: 難。大機當發也。即滅下。引向寶所。即滅化城者。廢
0462a18: 權也。去來方語也。來字帶言。以理而論。眾生來不
0462a19: 去。小聖去不來。皆不合佛意。今即去即來。回身三
0462a20: 界。利生接物。莫學下劣住止而獨善也。寶處下。顯
0462a21: 實以廢權也。問前諸品開三顯一。為有何異。答。通
0462a22: 論無異。別論不同。方便約教。文云。但以一佛乘為
0462a23: 眾生說法。無二亦無三也。火宅約行。文云。各乘大
0462a24: 車遊於四方。嬉戲快樂。信解約人。文中結會傭作
0462b01: 是長者子也。藥艸約差別無差別。明權實。七種差
0462b02: 別是權。同依一理無差即實。約自行權實。隨自意
0462b03: 語。故佛能知而眾生不知也。今化城約理。寶所化
0462b04: 城。即大小兩理。除破二乘化理。顯於寶所一理。文
0462b05: 中即滅化城寶處在近等。上喻說竟。△二法合。分
0462b06: 二。初正合。二舉喻帖合。初又二。初合導師喻。
0462b07: 諸比丘如來亦復如是至險難長遠應去應度。
0462b08: 上喻有五。今合三。如來合上導師。今為一句。合多
0462b09: 諸人眾。以能將導師。顯所將人眾也。知諸下。合險
0462b10: 難惡道。二種生死。五住煩惱。佛悉知之。故云知諸
0462b11: 等。長遠者五百由旬故。應去應度。即合善知險道
0462b12: 之相。兼過險道至寶所也。應去者。已巳入化城。不復
0462b13: 前進。故應去。應度者。未入化城。多劫沉溺。應以化
0462b14: 城而濟度之。△二合將導喻。分二。先合退大接小。
0462b15: 若眾生但聞一佛乘者至為止息故說二涅槃。
0462b16: 眾生即所將人眾也。一乘原被大機。今樂小之人。
0462b17: 聞此不欲見不親近者。乖其所好。合上中路懈退。
0462b18: 無大機義也。根機淺劣。若除糞得價。安於客作。以
0462b19: 求工食。則欲見之近之。若一乘大法。如匹馬單刀。
0462b20: 孤身萬里。說不投機。謂是閑言。故不欲見之近之
0462b21: 耳。佛道下。合上不能前進息化之意。長遠者。三祇
0462b22: 練行。百劫修因。如大海非一勺而竭。重樓豈一日
0462b23: 而就。故云久受等。佛知下。合上中間退大。復以小
0462b24: 接。下劣者有小機也。方便者多諸方便也。二涅槃
0462c01: 合上化作一城也。中道說二者。三界惑盡。塵沙未
0462c02: 破。於此兩楹。判有餘無餘二果。又分段已巳盡。變易
0462c03: 未除。二死之間。判有無二果。故云中道。△次合滅
0462c04: 城至寶所。
0462c05: 若眾生住於二地至於一佛乘分別說三。
0462c06: 二地即上二果。未辦者。以修言之。四住已巳盡。五住
0462c07: 猶存。人執既遣。法執猶在。以證言之。則有餘雖證。
0462c08: 尚有無餘依大涅槃。分段雖超。未超變易故。近者
0462c09: 已巳過三百由旬故。當觀下。令其自審。但是下。為實
0462c10: 施權。△二舉喻帖合。
0462c11: 如彼導師為止息故至此城非實我化作耳。
0462c12: 寶處在近一句。當著眼看。言化城者。不但二乘。十
0462c13: 地等妙。皆是權立接引。並為化城。寶所者。乃真心
0462c14: 本佛。自性之寶。此寶不屬情量。不可建立。無佛無
0462c15: 眾生。無能無所。何處有城。若問此既為化城。何處
0462c16: 是寶所。答。寶所不可指。指即有方所。非真寶所也。
0462c17: 故只云在近而已巳。不可定量言之。但忘言默證。當
0462c18: 體即是。△二偈頌。有四十九行半。分二。先二十二
0462c19: 行半。頌結緣之由。次二十七行。正頌結緣。初又二。
0462c20: 初十二行。頌遠由。二十行半。頌近由。初又二。初六
0462c21: 行。頌大通成道。
0462c22: 爾時世尊欲重宣此義而說偈言。
0462c23: 大通智勝佛十劫坐道場至充我一切。
0462c24: 大通下三行。頌成道前事。過十下一行。頌正成道。
0463a01: 彼佛下二行。頌請轉法輪。兼眷屬供養。△二六行
0463a02: 頌十方梵請。
0463a03: 世尊甚難值久遠時一現至轉無上法輪。
0463a04: 世尊下一行。頌威光照動。東方下三行。頌東方梵
0463a05: 王尋光雲集。三方下。頌餘九方。△二十行半。頌近
0463a06: 由。分二。初五行。頌轉半字教。
0463a07: 無量慧世尊受彼眾人請至不能得其邊。
0463a08: 無量二句。頌受請。為宣下一行半。頌正轉教法。宣
0463a09: 暢下三行。頌聞法得道。十萬為億。十億為兆。百億
0463a10: 為京。千億為秭。萬億為。諸法不受者。能伏斷見
0463a11: 思也。△二五行半。頌轉滿字教。
0463a12: 時十六王子出家作沙彌至八萬四千劫。
0463a13: 初二句。頌王子出家。皆共下一行半。頌請轉法輪。
0463a14: 佛知下二行。頌二萬劫中間。說方等般若也。般若
0463a15: 行也。神通事也。方等多明不思議神通事。說是二
0463a16: 句。頌受請說法華也。彼佛法華有恒河沙偈。今佛
0463a17: 七卷。當知一字法門。海墨不盡也。彼佛下一行。頌
0463a18: 說經已巳靜室入定。以俟王子覆講結緣。頌結緣之
0463a19: 由竟。△次二十七行。頌正結緣。分二。初八行。頌法
0463a20: 說結緣。二十九行。頌喻說結緣。初又三。初三行。頌
0463a21: 昔日結緣。
0463a22: 是諸沙彌等知佛禪未出至恒河沙等眾。
0463a23: 是諸二句。知佛入定。為無下一行半。覆講結緣。一
0463a24: 一下一行。眾得利益。△二一行頌中間值遇。
0463b01: 彼佛滅度後是諸聞法者在在諸佛土常與師俱生。
0463b02: △三四行頌今還為說。
0463b03: 是十六沙彌具足行佛道至慎勿懷驚懼。
0463b04: 是十六下。頌結會現在師弟。前言八方。今言十方。
0463b05: 以總該別。彼此隱顯也。以是下。頌正為說法華經。
0463b06: 結大通時之本因緣。故戒勿驚懼也。頌法說結緣
0463b07: 竟。△二十九行。頌喻說結緣。又二。初十一行半。頌
0463b08: 喻說。二七行半。頌法合。初又二。初三行。頌導師喻。
0463b09: 譬如險惡道絕多毒獸至在險濟眾難。
0463b10: 譬如下。頌險難惡道。毒獸。喻生死煩惱也。無水艸
0463b11: 者。喻不修習菩提道也。無數二句。多諸人眾也。其
0463b12: 路二句。五百由旬也。時有一句。有一導師也。強識
0463b13: 下。聰慧明達也。△二八行半。頌將導喻。又二。初六
0463b14: 行。頌中路權立化城。
0463b15: 眾人皆疲倦而白導師言至自謂已巳得度。
0463b16: 眾人下。頌懈退也。導師下。傷其失寶也。尋時下。化
0463b17: 作一城也。諸舍宅者。諸空觀境也。園林者。二乘總
0463b18: 持無漏法林也。九次第定為渠流。八解脫為浴池。
0463b19: 重門三空門也。盡智無生智為樓閣。男女為定慧。
0463b20: 諸人下。頌歡喜入城也。△二二行半。頌滅城引至
0463b21: 寶所。
0463b22: 導師知息已巳集眾而告言至當共至寶所。
0463b23: 廢昔日之權。立今日之實。使發大心。求成佛果也。
0463b24: △二七行半。頌法合。分二。初六行半。正頌法合。二
0463c01: 一行。頌舉喻帖合。初又二。初二句。頌合導師喻。
0463c02: 我亦復如是為一切導師。
0463c03: △二六行。頌合將導喻。分二。初二行。頌合懈退。
0463c04: 見諸求道者中路而懈廢至所作皆已巳辦。
0463c05: 見諸下。頌合中路懈退。故以下。接小也。云已巳辦者。
0463c06: 證無學羅漢。乃權教極果也。△二四行。頌合滅城
0463c07: 至寶所。
0463c08: 既知到涅槃皆得阿羅漢至乃是真實滅。
0463c09: 既知二句。合知止息已巳。爾乃下。頌合滅化至寶所
0463c10: 也。故說二者。即上為止息故說二涅槃也。汝證下。
0463c11: 具三德秘藏。一切智即般若。三十二即法身。真滅
0463c12: 即解脫。三德不縱不橫。即見佛性。當發精進。勉而
0463c13: 求之可也。△二一行。頌舉喻帖合。
0463c14: 諸佛之導師為息說涅槃既知是息已巳引入於佛慧。
0463c15: 初二句。即止息化作大城也。次二句。即寶處在近
0463c16: 也。此品正說因緣已巳竟。
0463c17: 
0463c18: 妙法蓮華經大成卷第五
