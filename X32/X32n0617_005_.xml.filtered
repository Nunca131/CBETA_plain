0270a13: 
0270a14: 妙法蓮華經卓解卷第五
0270a15: 
0270a16: 姚秦三歲法師　鳩摩羅什　原譯
0270a17: 武原無依道人徐昌治覲周氏逗註
0270a18: ○安樂行品第十四
0270a19: 心無他適而自若。謂之安。性得其所而圓順。謂之樂。久不變動而功高。謂之行。
0270a20: 要能安樂行無虧念念心休向外馳日久功深成一片大千世界碧琉璃
0270a21: 爾時文殊師利法王子菩薩摩訶薩。白佛言世尊。是
0270a22: 諸菩薩甚為難有。敬順佛故。發大誓願。於後惡世。護
0270a23: 持讀誦是法華經。
0270a24: 此歎前品深行菩薩。於濁惡世。能奉命弘經也。
0270b01: 世尊。菩薩摩訶薩。於後惡世。云何能說是經。佛告文
0270b02: 殊師利。若菩薩摩訶薩。於後惡世。欲說是經。當安住
0270b03: 四法。
0270b04: 此標身口意誓願。四安樂也。
0270b05: 一者安住菩薩。行處。親近處。能為眾生演說是經。文
0270b06: 殊師利。云何名菩薩摩訶薩行處。若菩薩摩訶薩住
0270b07: 忍辱地。柔和善順。而不卒暴。心亦不驚。又復於法無
0270b08: 所行。而觀諸法如實相。亦不行不分別。是名菩薩摩
0270b09: 訶薩行處。
0270b10: 約三法明行處。初約一法。二約二法。三約三法。皆安樂行。
0270b11: 云何名菩薩摩訶薩親近處。菩薩摩訶薩。不親近國
0270b12: 王王子大臣官長。
0270b13: 此下釋近處明。遠十惱亂。乃即遠而論近也。
0270b14: 不親近諸外道。梵志尼犍子等。及造世俗文筆。讚
0270b15: 外書。及路伽耶陀。逆路伽耶陀者。
0270b16: 此第二遠邪人法。
0270b17: 梵志出家外道。尼犍在家外道。伽陀順世外道。逆伽陀不順世間故。
0270b18: 亦不親近諸有兇戲。相扠相撲。及那羅等。種種變現。
0270b19: 此第三遠兇戲也。相扠相撲。即兇戲也。那羅。此云力。即是角力。亦是設筋力戲也。
0270b20: 又不親近旃陀羅。及畜羊雞狗。畋獵漁捕。諸惡律
0270b21: 儀。如是人等。或時來者。則為說法。無所希望。
0270b22: 此第四遠旃陀羅也。旃陀羅云屠者。若親近。令人少慈。
0270b23: 又不親近求聲聞比丘。比丘尼。優婆塞。優婆夷。亦不
0270b24: 問訊。若於房中。若經行處。若在講堂中。不共住止。或
0270c01: 時來者。隨宜說法。無所希求。
0270c02: 此第五遠二乘眾也。二乘之人。沉滯空寂。不能發菩提心也。
0270c03: 文殊師利。又菩薩摩訶薩。不應於女人身。取能生欲
0270c04: 想相。而為說法。亦不樂見。若入他家。不與小女處女
0270c05: 寡女等共語。
0270c06: 此第六遠欲想也。欲想能害菩提心。
0270c07: 亦復不近五種不男之人。以為親厚。
0270c08: 此第七遠不男也。
0270c09: 不獨入他家。若有因緣。須獨入時。但一心念佛。
0270c10: 第八遠害。
0270c11: 若為女人說法。不露齒笑。不現臆。乃至為法。猶不
0270c12: 親厚。況復餘事。
0270c13: 此第九遠譏嫌也。
0270c14: 不樂畜年少弟子。沙彌小兒。亦不樂與同師。
0270c15: 第十遠畜養也。
0270c16: 常好坐禪。在於閑處。修攝其心。文殊師利。是名初親
0270c17: 近處。復次菩薩摩訶薩。觀一切法空。
0270c18: 前遠離十種惱亂。即是修戒。今常好坐禪。即是修定。次觀一切法空。即是修慧。
0270c19: 如實相不顛倒。不動不退不轉。如空無所有性。一
0270c20: 切語言道斷。不生不出不起。無名無相。實無所有。無
0270c21: 量無邊無礙無障。
0270c22: 不顛等者。凡夫依正二報之法。本是無常。反執為常。本是苦。反執為樂。本無我。反執為我。本不淨。反執為
0270c23: 淨。此凡夫四倒也。二乘於常樂我淨四德。反執為苦無常無我不淨。此二乘四倒也。菩薩無此八倒。故云
0270c24: 不顛倒。不動者。不為分段變易二種生死所動也。不退者。契寂滅理也。不轉者。不似凡夫流轉生死。不似
0271a01: 二乘轉凡成聖也。
0271a02: 但以因緣有。從顛倒生。故說常樂。觀如是法相。是名
0271a03: 菩薩摩訶薩第二親近處。
0271a04: 上直明中道觀慧。非解非惑。絕二邊之相。今明雙照二邊。從惑因緣。生生死。從解因緣。生涅槃。
0271a05: 爾時世尊。欲重宣此義而說偈言。
0271a06: 若有菩薩於後惡世無怖畏心
0271a07: 欲說是經應入行處及親近處
0271a08: 常離國王及國王子大臣官長
0271a09: 險戲者及旃陀羅外道梵志
0271a10: 亦不親近增上慢人貪著小乘
0271a11: 三藏學者破戒比丘名字羅漢
0271a12: 及比丘尼好戲笑者深著五欲
0271a13: 求現滅度諸優婆夷皆勿親近
0271a14: 若是人等以好心來到菩薩所
0271a15: 為聞佛道菩薩則以無所畏心
0271a16: 不懷希望而為說法寡女處女
0271a17: 及諸不男皆勿親近以為親厚
0271a18: 亦莫親近屠兒魁膾畋獵漁捕
0271a19: 為利殺害販肉自活衒賣女色
0271a20: 如是之人皆勿親近兇險相撲
0271a21: 種種嬉戲諸婬女等盡勿親近
0271a22: 莫獨屏處為女說法若說法時
0271a23: 無得戲笑入里乞食將一比丘
0271a24: 若無比丘一心念佛是則名為
0271b01: 行處近處以此二處能安樂說
0271b02: 又復不行上中下法有為無為
0271b03: 實不實法亦不分別是男是女
0271b04: 不得諸法不知不見是則名為
0271b05: 菩薩行處一切諸法空無所有
0271b06: 無有常住亦無起滅是名智者
0271b07: 所親近處顛倒分別諸法有無
0271b08: 是實非實是生非生在於閑處
0271b09: 修攝其心安住不動如須彌山
0271b10: 觀一切法皆無所有猶如空
0271b11: 無有堅固不生不出不動不退
0271b12: 常住一相是名近處若有比丘
0271b13: 於我滅後入是行處及親近處
0271b14: 說斯經時無有怯弱菩薩有時
0271b15: 入於靜室以正憶念隨義觀法
0271b16: 從禪定起為諸國王王子臣民
0271b17: 婆羅門等開化演暢說斯經典
0271b18: 其心安隱無有怯弱
0271b19: 此釋安樂之因。因正憶念。修智慧故。離諸取著。得法無我。內無顛倒。心不怯弱。名安樂也。
0271b20: 文殊師利是名菩薩安住初法
0271b21: 能於後世說法華經
0271b22: 又文殊師利。如來滅後。於末法中。欲說是經。應住安
0271b23: 樂行。若口宣說。若讀經時。不樂說人。及經典過。亦不
0271b24: 輕慢諸餘法師。
0271c01: 始行弘經之人。遇求法者。但以大乘而為解說。深住弘經者。始末以三藏等三。顯於圓頓也。
0271c02: 不說他人好惡長短。於聲聞人。亦不稱名說其過惡。
0271c03: 亦不稱名讚歎其美。
0271c04: 不稱他短。不說己巳長。於聲聞等者。聲聞根性不定。若歎二乘。或令彼退大取小。若毀呰二乘。或令其大小
0271c05: 俱失。所以毀讚俱不應也。
0271c06: 又亦不生怨嫌之心。善修如是安樂心故。諸有聽者。
0271c07: 不逆其意。有所難問。不以小乘法答。但以大乘而為
0271c08: 解說。令得一切種智。
0271c09: 上既觀諸法空。心已巳住於空理。無所取著。必不執大而輕於小。但隨順物情。復不違於大乘法相。
0271c10: 爾時世尊。欲重宣此義而說偈言。
0271c11: 菩薩常樂安隱說法於清淨地
0271c12: 而施座以油塗身澡浴塵穢
0271c13: 著新淨衣內外俱淨安處法座
0271c14: 隨問為說若有比丘及比丘尼
0271c15: 諸優婆塞及優婆夷國王王子
0271c16: 群臣士民以微妙義和顏為說
0271c17: 若有難問隨義而答因緣譬喻
0271c18: 敷演分別以是方便皆使發心
0271c19: 漸漸增益入於佛道除懶墯意
0271c20: 及懈怠想離諸憂惱慈心說法
0271c21: 怨嫌心起。則懈懶憂惱。今慈心說法。絕無怨嫌。精進無憂。
0271c22: 晝夜常說無上道教以諸因緣
0271c23: 無量譬喻開示眾生咸令歡喜
0271c24: 衣服臥具飲食醫藥而於其中
0272a01: 無所希望但一心念說法因緣
0272a02: 願成佛道令眾亦爾是則大利
0272a03: 安樂供養我滅度後若有比丘
0272a04: 能演說斯妙法華經心無嫉恚
0272a05: 諸惱障礙亦無憂愁及罵詈者
0272a06: 又無怖畏加刀杖等亦無擯出
0272a07: 安住忍故智者如是善修其心
0272a08: 能住安樂如我上說其人功德
0272a09: 千萬億劫筭數譬喻說不能盡
0272a10: 又文殊師利。菩薩摩訶薩。於後末世。法欲滅時。受持
0272a11: 讀誦斯經典者。無懷嫉諂誑之心。
0272a12: 二乘欲出生死。故先除徐貪欲。菩薩欲化他。故先除嗔見。嫉違慈悲。非化他之法。諂誑乖智慧。非自行之
0272a13: 法。
0272a14: 亦勿輕罵學佛道者。求其長短。若比丘。比丘尼。優婆
0272a15: 塞。優婆夷。求聲聞者。求辟支佛者。求菩薩道者。無得
0272a16: 惱之。令其疑悔。語其人言。汝等去道甚遠。終不能得
0272a17: 一切種智。所以者何。汝是放逸之人。於道懈怠故。
0272a18: 比丘等四眾。皆有三乘之機。故云求聲聞等。此戒不應以圓。呵通教三乘者。
0272a19: 又亦不應戲論諸法。有所諍競。當於一切眾生。起大
0272a20: 慈悲。於諸如來。起慈父想。於諸菩薩。起大師想。於十
0272a21: 方諸大菩薩。常應深心恭敬禮拜。於一切眾生。平等
0272a22: 說法。以順法故。不多不少。乃至深愛法者。亦不為多
0272a23: 說。
0272a24: 平等破偏執之諍。法本平等。故云順法。不多不少者。量其機器之利鈍也。
0272b01: 文殊師利。是菩薩摩訶薩。於後末世。法欲滅時。有成
0272b02: 就是第三安樂行者。說是法時。無能惱亂。
0272b03: 此結意安樂行也。
0272b04: 得好同學。共讀誦是經。亦得大眾而來聽受。聽已巳能
0272b05: 持。持已巳能誦。誦已巳能說。說已巳能書。若使人書。供養經
0272b06: 卷。恭敬尊重讚歎。爾時世尊。欲重宣此義而說偈言。
0272b07: 若欲說是經當捨嫉恚慢諂誑邪偽心
0272b08: 常修質直行不輕蔑於人亦不戲論法
0272b09: 不令它疑悔云汝不得佛是佛子說法
0272b10: 常柔和能忍慈悲於一切不生懈怠心
0272b11: 十方大菩薩愍眾故行道應生恭敬心
0272b12: 是則我大師於諸佛世尊生無上父想
0272b13: 破於憍慢心說法無障礙第三法如是
0272b14: 智者應守護一心安樂行無量眾所敬
0272b15: 又文殊師利。菩薩摩訶薩。於後末世。法欲滅時。有持
0272b16: 是法華經者。
0272b17: 此下第四誓願安樂行也。以身口意與慈悲。發願流通此經。
0272b18: 於在家出家人中。生大慈心。於非菩薩人中。生大悲
0272b19: 心。應作是念。如是之人。則為大失。如來方便隨宜說
0272b20: 法。不聞不知。不覺不問。不信不解。其人雖不問不信
0272b21: 不解是經。我得阿耨多羅三藐三菩提時。隨在何地。
0272b22: 以神通力。智慧力。引之令得住是法中。文殊師利。是
0272b23: 菩薩摩訶薩。於如來滅後。有成就此第四法者。說是
0272b24: 法時。無有過失。常為比丘。比丘尼。優婆塞。優婆夷。國
0272c01: 王王子。大臣人民。婆羅門居士等。供養恭敬。尊重讚
0272c02: 歎。空諸天為聽法故。亦常隨侍。若在聚落城邑。空
0272c03: 閑林中。有人來欲難問者。諸天晝夜常為法故。而衛
0272c04: 護之。能令聽者皆得歡喜。所以者何。此經是一切過
0272c05: 去未來現在諸佛神力所護故。文殊師利。是法華經。
0272c06: 於無量國中。乃至名字不可得聞。何況得見受持讀
0272c07: 誦。文殊師利。譬如強力轉輪聖王。欲以威勢降伏諸
0272c08: 國。而諸小王不順其命。時轉輪王起種種兵而往討
0272c09: 伐。王見兵眾戰有功者。即大歡喜。隨功賞賜。或與田
0272c10: 宅。聚落城邑。或與衣服嚴身之具。或與種種珍寶。金
0272c11: 銀琉璃硨磲碼珊瑚琥珀象馬車乘奴婢人民。
0272c12: 田即三昧。宅即智慧。邑即三果。城即四果涅槃。衣服即慚忍善法。嚴身之具。種種七寶。即七覺支等。
0272c13: 唯髻中明珠。不以與之。所以者何。獨王頂上有此一
0272c14: 珠。若以與之。王諸眷屬。必大驚怪。
0272c15: 髻喻權。珠喻實。在頂上者。極果所宗。驚怪者。眾生大機未動。二乘疑惑驚怪。
0272c16: 文殊師利。如來亦復如是。以禪定智慧力。得法國土。
0272c17: 王於三界。而諸魔王不肯順伏。如來賢聖諸將。與之
0272c18: 共戰。其有功者。心亦歡喜。於四眾中。為說諸經。令其
0272c19: 心悅。賜以禪定解脫無漏根力。諸法之財。又復賜與
0272c20: 涅槃之城。言得滅度。引導其心。令皆歡喜。而不為說
0272c21: 是法華經。文殊師利。如轉輪王。見諸兵眾。有大功者。
0272c22: 心甚歡喜。以此難信之珠。久在髻中。不妄與人。而今
0272c23: 與之。
0272c24: 解髻。即開權。與珠即顯實。
0273a01: 如來亦復如是。於三界中。為大法王。以法教化一切
0273a02: 眾生。見賢聖軍。與五陰魔。煩惱魔。死魔。共戰。有大功
0273a03: 勳。滅三毒。出三界。破魔網。爾時如來亦大歡喜。此法
0273a04: 華經。能令眾生至一切智。一切世間多怨難信。先所
0273a05: 未說而今說之。文殊師利。此法華經。是諸如來第一
0273a06: 之說。於諸說中。最為甚深。末後賜與。如彼強力之王。
0273a07: 久護明珠。今乃與之。文殊師利。此法華經。諸佛如來
0273a08: 秘密之藏。於諸經中。最在其上。長夜守護。不妄宣說。
0273a09: 始於今日。乃與汝等而敷演之。
0273a10: 一切內法內名。能知解。一切外法外名。亦能知解。但不能以一切道。起一切種。故名一切智。
0273a11: 爾時世尊。欲重宣此義而說偈言。
0273a12: 常行忍辱哀愍一切乃能演說
0273a13: 佛所讚經後末世時持此經者
0273a14: 於家出家及非菩薩應生慈悲
0273a15: 斯等不聞不信是經則為大失
0273a16: 我得佛道以諸方便為說此法
0273a17: 令住其中譬如強力轉輪之王
0273a18: 兵戰有功賞賜諸物象馬車乘
0273a19: 嚴身之具及諸田宅聚落城邑
0273a20: 或與衣服種種珍寶奴婢財物
0273a21: 歡喜賜與如有勇健能為難事
0273a22: 王解髻中明珠賜之如來亦爾
0273a23: 為諸法王忍辱大力智慧寶藏
0273a24: 以大慈悲如法化世見一切人
0273b01: 受諸苦惱欲求解脫與諸魔戰
0273b02: 為是眾生說種種法以大方便
0273b03: 說此諸經既知眾生得其力已巳
0273b04: 末後乃為說是法華如王解髻
0273b05: 明珠與之此經為尊眾經中上
0273b06: 我常守護不妄開示今正是時
0273b07: 為汝等說我滅度後求佛道者
0273b08: 欲得安隱演說斯經應當親近
0273b09: 如是四法讀是經者常無憂惱
0273b10: 又無病痛顏色鮮白不生貧窮
0273b11: 卑賤醜陋眾生樂見如慕賢聖
0273b12: 天諸童子以為給使刀杖不加
0273b13: 毒不能害若人惡罵口則閉塞
0273b14: 遊行無畏如師子王智慧光明
0273b15: 如日之照若於夢中但見妙事
0273b16: 見諸如來坐師子座諸比丘眾
0273b17: 圍繞說法又見龍神阿修羅等
0273b18: 數如恒沙恭敬合掌自見其身
0273b19: 而為說法又見諸佛身相金色
0273b20: 放無量光照於一切以梵音聲
0273b21: 演說諸法佛為四眾說無上法
0273b22: 見身處中合掌讚佛聞法歡喜
0273b23: 而為供養得陀羅尼證不退智
0273b24: 佛知其心深入佛道即為授記
0273c01: 成最正覺汝善男子當於來世
0273c02: 得無量智佛之大道國土嚴淨
0273c03: 廣大無比亦有四眾合掌聽法
0273c04: 又見自身在山林中修習善法
0273c05: 證諸實相深入禪定見十方佛
0273c06: 諸佛身金色百福相莊嚴聞法為人說
0273c07: 常有是好夢又夢作國王捨宮殿眷屬
0273c08: 及上妙五欲行詣於道場在菩提樹下
0273c09: 而處師子座求道過七日得諸佛之智
0273c10: 成無上道已巳起而轉法輪為四眾說法
0273c11: 經千萬億劫說無漏妙法度無量眾生
0273c12: 後當入涅槃如煙盡燈滅若後惡世中
0273c13: 說是第一法是人得大利如上諸功德
0273c14: ○從地涌出品第十五
0273c15: 法身無去亦無來可嘆時人空自猜三際十方俱坐斷乾坤信是眼中埃
0273c16: 爾時他方國土諸來菩薩摩訶薩。過八恒河沙數。於
0273c17: 大眾中起。合掌作禮而白佛言。世尊。若聽我等於佛
0273c18: 滅後。在此娑婆世界。勤加精進。護持讀誦。書寫供養
0273c19: 是經典者。當於此土而廣說之。爾時佛告諸菩薩摩
0273c20: 訶薩眾。止善男子。不須汝等護持此經。所以者何。我
0273c21: 娑婆世界。自有六萬恒河沙等菩薩摩訶薩。一一菩
0273c22: 薩。各有六萬恒河沙眷屬。是諸人等。能於我滅後。護
0273c23: 持讀誦。廣說此經。佛說是時。娑婆世界。三千大千國
0273c24: 土。地皆振裂。而於其中。有無量千萬億菩薩摩訶薩。
0274a01: 同時涌出。是諸菩薩身皆金色。三十二相。無量光明。
0274a02: 先盡在此娑婆世界之下。此界空中住。
0274a03: 住處者。常寂光也。常即常德。寂即樂德。光即淨我二德。此四德秘密之藏。是其住處。
0274a04: 是諸菩薩。聞釋迦牟尼佛所說音聲。從下發來。一一
0274a05: 菩薩。皆是大眾唱導之首。各將六萬恒河沙眷屬。況
0274a06: 將五萬四萬三萬二萬一萬恒河沙等眷屬者。況復
0274a07: 乃至一恒河沙半恒河沙四分之一。乃至千萬億那
0274a08: 由他分之一。況復千萬億那由他眷屬。況復億萬眷
0274a09: 屬。況復千萬百萬乃至一萬。況復一千一百乃至一
0274a10: 十。況復將五四三二一弟子者。況復單己巳樂遠離行。
0274a11: 如是等比。無量無邊。筭數譬喻所不能知。是諸菩薩。
0274a12: 從地出已巳。各詣空七寶妙塔多寶如來。釋迦牟尼
0274a13: 佛所。到已巳。向二世尊。頭面禮足。及至諸寶樹下。師子
0274a14: 座上佛所。亦皆作禮。右遶三。合掌恭敬。以諸菩薩
0274a15: 種種讚法。而以讚歎。住在一面。欣樂瞻仰於二世尊。
0274a16: 是諸菩薩摩訶薩。從初涌出。以諸菩薩種種讚法而
0274a17: 讚於佛。如是時間。經五十小劫。是時釋迦牟尼佛默
0274a18: 然而坐。及諸四眾亦皆默然。五十小劫。佛神力故。令
0274a19: 諸大眾。謂如半日。
0274a20: 五十小劫謂如半日。四眾見。此乃隱長而現短。借其神力。令狹而見廣。俱是不可思議也。
0274a21: 爾時四眾亦以佛神力故。見諸菩薩。滿無量百千
0274a22: 萬億國土空。是菩薩眾中有四導師。一名上行。二
0274a23: 名無邊行。三名淨行。四名安立行。是四菩薩。於其眾
0274a24: 中最為上首唱導之師。在大眾前。各共合掌觀釋迦
0274b01: 牟尼佛而問訊言。世尊。少病少惱。安樂行不。所應度
0274b02: 者受教易不。不令世尊生疲勞耶。爾時四大菩薩而
0274b03: 說偈言。
0274b04: 世尊安樂少病少惱教化眾生
0274b05: 得無疲倦又諸眾生受化易不
0274b06: 不令世尊生疲勞耶
0274b07: 爾時世尊。於菩薩大眾中而作是言。如是如是。諸善
0274b08: 男子。如來安樂。少病少惱。諸眾生等。易可化度。無有
0274b09: 疲勞。所以者何。是諸眾生。世世已巳來。常受我化。亦於
0274b10: 過去諸佛恭敬尊重。種諸善根。此諸眾生。始見我身。
0274b11: 聞我所說。即皆信受。入如來慧。除先修習。學小乘者。
0274b12: 如是之人。我今亦令得聞是經。入於佛慧。
0274b13: 根鈍德薄者。世世已巳來。不受大化。故須開頓說漸。亦令此人。今聞法華。入於佛慧。
0274b14: 爾時諸大菩薩而說偈言。
0274b15: 善哉善哉大雄世尊諸眾生等
0274b16: 易可化度能問諸佛甚深智慧
0274b17: 聞已巳信行我等隨喜
0274b18: 於時世尊。讚歎上首諸大菩薩。善哉善哉。善男子。汝
0274b19: 等能於如來發隨喜心。爾時彌勒菩薩。及八千恒河
0274b20: 沙諸菩薩眾。皆作是念。我等從昔已巳來。不見不聞。如
0274b21: 是大菩薩摩訶薩眾。從地涌出。住世尊前。合掌供養
0274b22: 問訊如來。時彌勒菩薩摩訶薩。知八千恒河沙諸菩
0274b23: 薩等心之所念。并欲自決所疑。合掌向佛以偈問曰。
0274b24: 無量千萬億大眾諸菩薩昔所未曾見
0274c01: 願兩足尊說是從何所來以何因緣集
0274c02: 巨身大神通智慧叵思議其志念堅固
0274c03: 有大忍辱力眾生所樂見為從何所來
0274c04: 一一諸菩薩所將諸眷屬其數無有量
0274c05: 如恒河沙等或有大菩薩將六萬恒沙
0274c06: 如是諸大眾一心求佛道是諸大師等
0274c07: 六萬恒河沙俱來供養佛及護持是經
0274c08: 將五萬恒沙其數過於是四萬及三萬
0274c09: 二萬至一萬一千一百等乃至一恒沙
0274c10: 半及三四分億萬分之一千萬那由他
0274c11: 萬億諸弟子乃至於半億其數復過上
0274c12: 百萬至一萬一千及一百五十與一十
0274c13: 乃至三二一單己巳無眷屬樂於獨處者
0274c14: 俱來至佛所其數轉過上如是諸大眾
0274c15: 若人行籌數過於恒沙劫猶不能盡知
0274c16: 是諸大威德精進菩薩眾誰為其說法
0274c17: 教化而成就從誰初發心稱揚何佛法
0274c18: 受持行誰經修習何佛道如是諸菩薩
0274c19: 神通大智力四方地振裂皆從中涌出
0274c20: 世尊我昔來未曾見是事願說其所從
0274c21: 國土之名號我常遊諸國未曾見是眾
0274c22: 我於此眾中乃不識一人忽然從地出
0274c23: 願說其因緣今此之大會無量百千億
0274c24: 是諸菩薩等皆欲知此事是諸菩薩眾
0275a01: 本末之因緣無量德世尊惟願決眾疑
0275a02: 爾時釋迦牟尼分身諸佛。從無量千萬億他方國土
0275a03: 來者。在於八方諸寶樹下師子座上。結跏趺坐。其佛
0275a04: 侍者。各各見是菩薩大眾。於三千大千世界四方從
0275a05: 地涌出。住於空。各白其佛言。世尊。此諸無量無邊
0275a06: 阿僧祇菩薩大眾。從何所來。爾時諸佛各告侍者。諸
0275a07: 善男子。且待須臾。有菩薩摩訶薩。名曰彌勒。釋迦牟
0275a08: 尼佛之所授記。次後作佛。已巳問斯事。佛今答之。汝等
0275a09: 自當因是得聞。
0275a10: 此他土菩薩疑也。其佛侍者。即他方菩薩分身眷屬。
0275a11: 爾時釋迦牟尼佛告彌勒菩薩。善哉善哉。阿逸多。乃
0275a12: 能問佛如是大事。汝等當共一心。被精進鎧。發堅固
0275a13: 意。如來今欲顯發宣示諸佛智慧。諸佛自在神通之
0275a14: 力。諸佛師子奮迅之力。諸佛威猛大勢之力。
0275a15: 自在神力者。過去益物也。師子奮迅者。十方分身所被之處。現在益物也。大勢威猛。未來益物也。
0275a16: 爾時世尊。欲重宣此義而說偈言。
0275a17: 當精進一心我欲說此事勿得有疑悔
0275a18: 佛智叵思議汝今出信力住於忍善中
0275a19: 昔所未聞法今皆當得聞我今安慰汝
0275a20: 勿得懷疑懼佛無不實語智慧不可量
0275a21: 所得第一法甚深叵分別如是今當說
0275a22: 汝等一心聽
0275a23: 爾時世尊。說此偈已巳。告彌勒菩薩。我今於此大眾宣
0275a24: 告汝等。阿逸多。是諸大菩薩摩訶薩。無量無數阿僧
0275b01: 祇。從地涌出。汝等昔所未見者。我於是娑婆世界得
0275b02: 阿耨多羅三藐三菩提已巳。教化示導是諸菩薩。調伏
0275b03: 其心。令發道意。此諸菩薩。皆於是娑婆世界之下。此
0275b04: 界空中住。於諸經典。讀誦通利。思惟分別。正憶念。
0275b05: 阿逸多。是諸善男子等。不樂在眾。多有所說。常樂靜
0275b06: 處。勤行精進。未曾休息。亦不依止人天而住。常樂深
0275b07: 智。無有障礙。亦常樂於諸佛之法。一心精進。求無上
0275b08: 慧。爾時世尊。欲重宣此義而說偈言。
0275b09: 阿逸汝當知是諸大菩薩從無數劫來
0275b10: 修習佛智慧悉是我所化令發大道心
0275b11: 此等是我子依止是世界常行頭陀事
0275b12: 志樂於靜處捨大眾憒不樂多所說
0275b13: 如是諸子等學習我道法晝夜常精進
0275b14: 為求佛道故在娑婆世界下方空中住
0275b15: 志念力堅固常勤求智慧說種種妙法
0275b16: 其心無所畏我於伽耶城菩提樹下坐
0275b17: 得成最正覺轉無上法輪爾乃教化之
0275b18: 令初發道心今皆住不退悉當得成佛
0275b19: 我今說實語汝等一心信我從久遠來
0275b20: 教化是等眾
0275b21: 阿逸多。云無能勝。伽耶。山名。
0275b22: 爾時彌勒菩薩摩訶薩。及無數諸菩薩等。心生疑惑
0275b23: 怪未曾有。而作是念。云何世尊。於少時間。教化如是
0275b24: 無量無邊阿僧祇諸大菩薩。令住阿耨多羅三藐三
0275c01: 菩提。即白佛言。世尊。如來為太子時。出於釋宮。去伽
0275c02: 耶城不遠。坐於道場。得成阿耨多羅三藐三菩提。從
0275c03: 是已巳來。始過四十餘年。世尊。云何於此少時。大作佛
0275c04: 事。以佛勢力。以佛功德。教化如是無量大菩薩眾。當
0275c05: 成阿耨多羅三藐三菩提。世尊。此大菩薩眾。假使有
0275c06: 人。於千萬億劫。數不能盡。不得其邊。斯等久遠已巳來。
0275c07: 於無量無邊諸佛所。植諸善根。成就菩薩道。常修梵
0275c08: 行。
0275c09: 此所化既多。行位深妙。又執遠而疑近也。
0275c10: 世尊。如此之事。世所難信。譬如有人。色美黑。年二
0275c11: 十五。指百歲人。言是我子。其百歲人。亦指年少。言是
0275c12: 我父。生育我等。是事難信。
0275c13: 色美黑。總在年少。比如來是父。譬上成道近也。指百歲人。比地涌諸菩薩是子。譬上所化甚多也。
0275c14: 佛亦如是。得道已巳來。其實未久。而此大眾諸菩薩等。
0275c15: 已巳於無量千萬億劫。為佛道故。勤行精進。善入出住
0275c16: 無量百千萬億三昧。得大神通。久修梵行。善能次第
0275c17: 習諸善法。巧於問答。人中之寶。一切世間甚為希有。
0275c18: 善入出住者。九次第定。是善入。師子奮迅三昧。是善出。超越三昧。是善住。
0275c19: 今日世尊。方云得佛道時。初令發心。教化示導。令向
0275c20: 阿耨多羅三藐三菩提。世尊得佛未久。乃能作此大
0275c21: 功德事。我等雖復信佛隨宜所說。佛所出言未曾
0275c22: 妄。佛所知者皆悉通達。然諸新發意菩薩。於佛滅後。
0275c23: 若聞是語。或不信受。而起破法罪業因緣。
0275c24: 分別而說。令謗者則生信。信者則增道。
0276a01: 唯然世尊。願為解說。除我等疑。及未來世諸善男子。
0276a02: 聞此事已巳。亦不生疑。爾時彌勒菩薩。欲重宣此義而
0276a03: 說偈言。
0276a04: 佛昔從釋種出家近伽耶坐於菩提樹
0276a05: 爾來尚未久此諸佛子等其數不可量
0276a06: 久已巳行佛道住於神通力善學菩薩道
0276a07: 不染世間法如蓮華在水從地而涌出
0276a08: 皆起恭敬心住於世尊前是事難思議
0276a09: 云何而可信佛得道甚近所成就甚多
0276a10: 願為除眾疑如實分別說譬如少壯人
0276a11: 年始二十五示人百歲子髮白而面皺
0276a12: 是等我所生子亦說是父父少而子老
0276a13: 舉世所不信世尊亦如是得道來甚近
0276a14: 是諸菩薩等志固無怯弱從無量劫來
0276a15: 而行菩薩道巧於難問答其心無所畏
0276a16: 忍辱心決定端正有威德十方佛所讚
0276a17: 善能分別說不樂在人中常好在禪定
0276a18: 為求佛道故於下空中住我等從佛聞
0276a19: 於此事無疑願佛為未來演說令開解
0276a20: 若有於此經生疑不信者即當墮惡道
0276a21: 願今為解說是無量菩薩云何於少時
0276a22: 教化令發心而住不退地
0276a23: ○如來壽量品第十六
0276a24: 乾坤大道本圓成水自綠來山自青更欲向人尋究竟信知無雨是天情
0276b01: 爾時佛告諸菩薩。及一切大眾。諸善男子。汝等當信
0276b02: 解如來誠諦之語。復告大眾。汝等當信解如來誠諦
0276b03: 之語。又復告諸大眾。汝等當信解如來誠諦之語。
0276b04: 佛旨嚴論為誡。眾機領受為信。又不疑近成曰信。明了遠本曰解。昔為七方便人。凡有所說。皆是隨他意
0276b05: 語。今法華純圓開顯之教。示之以要。故言誠諦。
0276b06: 是時菩薩大眾。彌勒為首。合掌白佛言。世尊。惟願說
0276b07: 之。我等當信受佛語。如是三白已巳。復言惟願說之。我
0276b08: 等當信受佛語。爾時世尊。知諸菩薩三請不止。而告
0276b09: 之言。汝等諦聽。如來秘密神通之力。一切世間天人。
0276b10: 及阿修羅。皆謂今釋迦牟尼佛。出釋氏宮。去伽耶城
0276b11: 不遠。坐於道場。得阿耨多羅三藐三菩提。然善男子。
0276b12: 我實成佛已巳來。無量無邊百千萬億那由他劫。
0276b13: 下明破執遣迷。
0276b14: 譬如五百千萬億那由他阿僧祇。三千大千世界。假
0276b15: 使有人。抹為微塵。過於東方五百千萬億那由他阿
0276b16: 僧祇國。乃下一塵。如是東行盡是微塵。諸善男子。於
0276b17: 意云何。是諸世界。可得思惟校計知其數不。彌勒菩
0276b18: 薩等。俱白佛言。世尊。是諸世界。無量無邊。非筭數所
0276b19: 知。亦非心力所及。一切聲聞辟支佛。以無漏智。不能
0276b20: 思惟知其限數。我等住阿惟越致地。於是事中。亦所
0276b21: 不達。世尊。如是諸世界。無量無邊。爾時佛告大菩薩
0276b22: 眾。諸善男子。今當分明宣語汝等。是諸世界。若著微
0276b23: 塵。及不著者。盡以為塵。一塵一劫。我成佛已巳來。復過
0276b24: 於此。百千萬億那由他阿僧祇劫。自從是來。我常在
0276c01: 此娑婆世界。說法教化。亦於餘處。百千萬億那由他
0276c02: 阿僧祇國。導利眾生。諸善男子。於是中間。我說然燈
0276c03: 佛等。又復言其入於涅槃。如是皆以方便分別。
0276c04: 昔見諸教所說處處行因不同。即是疑因。又見處處得記不同。即是疑果。今拂除此疑。故指然燈佛時行
0276c05: 因。即拂因疑。又指然燈佛時得記及入涅槃。即拂果疑。
0276c06: 諸善男子。若有眾生。來至我所。我以佛眼觀其信等。
0276c07: 諸根利鈍。隨所應度。
0276c08: 至我所者。即是過去眾生漸頓兩機。冥扣法身也。佛眼觀者。即是久已巳成佛。用佛眼鑑照無有遺差。信等
0276c09: 諸根者。即信。進。念。定。慧。五根也。如來悉照十界善機。隨所應度而現形聲饒益。
0276c10: 處處自說名字不同。年紀大小。亦復現言當入涅槃。
0276c11: 應以滅度而得度者。即現滅度。令其戀仰。而得解脫也。
0276c12: 又以種種方便說微妙法。能令眾生發歡喜心。
0276c13: 雖初用漸。終令入大。故言能令歡喜。
0276c14: 諸善男子。如來見諸眾生樂於小法。德薄垢重者。為
0276c15: 是人說。我少出家。得阿耨多羅三藐三菩提。然我實
0276c16: 成佛已巳來久遠若斯。但以方便教化眾生令入佛道。
0276c17: 作如是說。諸善男子。如來所演經典。皆為度脫眾生。
0276c18: 或說己巳身。或說他身。或示己巳身。或示他身。或示己巳事。
0276c19: 或示他事。諸所言說。皆實不。所以者何。如來如實
0276c20: 知見三界之相。無有生死。若退若出。亦無在世及滅
0276c21: 度者。非實非。非如非異。
0276c22: 六道眾生見三界為異。二乘見三界為如。
0276c23: 不如三界見於三界。如斯之事。如來明見。無有錯謬。
0276c24: 唯佛內具實智之用。故如實窮照三界之實。
0277a01: 以諸眾生。有種種性。種種欲。種種行。種種憶想分別
0277a02: 故。
0277a03: 諸眾生根機利鈍。漸頓不同。欲令增諸善根。故說己巳他之教。
0277a04: 欲令生諸善根。以若干因緣譬喻言辭種種說法。所
0277a05: 作佛事。未曾暫廢。
0277a06: 此正對機施益。欲令漸頓之機。生種種善根。
0277a07: 如是我成佛已巳來甚大久遠。壽命無量阿僧祇劫。常
0277a08: 住不滅。諸善男子。我本行菩薩道。所成壽命今猶未
0277a09: 盡。復倍上數。然今非實滅度。而便唱言當取滅度。
0277a10: 法身非滅唱滅者。法本不生。故無可滅。報身非滅唱滅者。誰有智慧。誰有煩惱。而言智慧能破。應身非滅
0277a11: 唱滅者。應是報之用。體既無滅。用豈有窮。
0277a12: 如來以是方便教化眾生。所以者何。若佛久住於世。
0277a13: 薄德之人。不種善根。貧窮下賤。貪著五欲。入於憶想
0277a14: 妄見網中。若見如來常在不滅。便起憍恣。而懷厭怠。
0277a15: 不能生難遭之想。恭敬之心。
0277a16: 若見佛常在世。便起憍怠。不能生恭敬。憍恣即增見惑。厭怠即生思惑。不生難遭想。即不能生見諦解。故
0277a17: 不能斷見。不恭敬。即不能生思惟道。故不能斷思。
0277a18: 是故如來以方便說。比丘當知。諸佛出世難可值遇。
0277a19: 所以者何。諸薄德人。過無量百千萬億劫。或有見佛。
0277a20: 或不見者。以此事故。我作是言。諸比丘。如來難可得
0277a21: 見。斯眾生等聞如是語。必當生於難遭之想。心懷戀
0277a22: 慕。渴仰於佛。便種善根。是故如來雖不實滅。而言滅
0277a23: 度。又善男子。諸佛如來。法皆如是。為度眾生。皆實不
0277a24: 。譬如良醫。智慧聰達。明鍊方藥。善治眾病。
0277b01: 良醫。喻佛內有三達五眼。即是八術。妙得藥性。外識一切眾生起病之根源也。智慧者。權實二智。深知二
0277b02: 諦也。聰達者。五眼鑒機。頓漸不差也。十二部教。文理甚深。如明鍊方藥也。
0277b03: 其人多諸子息。若十。二十。乃至百數。以有事緣。遠至
0277b04: 餘國。諸子於後。飲他毒藥。藥發悶亂。踠轉於地。是時
0277b05: 其父。還來歸家。諸子飲毒。或失本心。或不失者。遙見
0277b06: 其父。皆大歡喜。拜跪問訊。善安隱歸。我等愚癡。誤服
0277b07: 毒藥。願見救療。更賜壽命。
0277b08: 譬形益。父歸家者。譬佛復應生此土也。信受邪師之法。名為飲毒。失心者。貪著三界五欲。失先所種三乘
0277b09: 善根也。
0277b10: 父見子等。苦惱如是。依諸經方。求好藥草。色香美味。
0277b11: 皆悉具足。擣篩和合。與子令服。
0277b12: 色者。譬戒。戒防身口。事相彰顯。故如色。香者譬定。功德妙香熏一切也。味者譬慧。能得理味也。
0277b13: 而作是言。此大良藥。色香美味。皆悉具足。汝等可服。
0277b14: 速除苦惱。無復眾患。其諸子中。不失心者。見此良藥。
0277b15: 色香俱好。即便服之。病盡除愈。餘失心者。見其父來。
0277b16: 雖亦歡喜問訊。求索治病。然與其藥而不肯服。所以
0277b17: 者何。毒氣深入。失本心故。於此好色香藥而謂不美。
0277b18: 父作是念。此子可愍。為毒所中。心皆顛倒。雖見我喜。
0277b19: 求索救療。如是好藥而不肯服。
0277b20: 此譬現滅之由。正由眾生薄德。見佛常住。但增憍恣而不修行。即是不肯服藥也。
0277b21: 我今當設方便。令服此藥。
0277b22: 譬上住世有損。現滅有益。當設方便。
0277b23: 即作是言。汝等當知。我今衰老。死時已巳至。是好良藥。
0277b24: 今留在此。汝可取服。勿憂不差。作是教已巳。復至他國。
0277c01: 遣使還告。汝父已巳死。
0277c02: 佛雖滅度。留經在世。是好良藥。復至他國者。即是此方現滅。他方現生也。遣使等者。論留此法。我今宣弘。
0277c03: 汝當受行也。
0277c04: 是時諸子。聞父背喪。心大憂惱。而作是念。若父在者。
0277c05: 慈愍我等。能見救護。今者捨我。遠喪他國。自惟孤露。
0277c06: 無復恃怙。常懷悲感。心遂醒悟。乃知此藥。色香美味。
0277c07: 即便服之。毒病皆愈。
0277c08: 良由如來滅後。眾生醒悟。服藥修行。以作因緣。
0277c09: 其父聞子。悉已巳得差。尋便來歸。咸使見之。
0277c10: 此譬未來益物。父聞子差。即成能感之機。咸使見之。是起未來之應。
0277c11: 諸善男子。於意云何。頗有人能說此良醫。妄罪不。
0277c12: 不也世尊。佛言我亦如是。成佛已巳來。無量無邊。百千
0277c13: 萬億那由他阿僧祇劫。為眾生故。以方便力。言當滅
0277c14: 度。亦無有能如法說我妄過者。爾時世尊。欲重宣
0277c15: 此義而說偈言。
0277c16: 自我得佛來所經諸劫數無量百千萬
0277c17: 億載阿僧祇常說法教化無數億眾生
0277c18: 令入於佛道爾來無量劫為度眾生故
0277c19: 方便現涅槃而實不滅度常住此說法
0277c20: 我常住於此以諸神通力令顛倒眾生
0277c21: 雖近而不見眾見我滅度廣供養舍利
0277c22: 咸皆懷戀慕而生渴仰心眾生既信伏
0277c23: 質直意柔軟一心欲見佛不自惜身命
0277c24: 時我及眾僧俱出靈鷲山我時語眾生
0278a01: 常在此不滅以方便力故現有滅不滅
0278a02: 餘國有眾生恭敬信樂者我復於彼中
0278a03: 為說無上法汝等不聞此但謂我滅度
0278a04: 我見諸眾生沒在於苦惱故不為現身
0278a05: 令其生渴仰因其心戀慕乃出為說法
0278a06: 神通力如是於阿僧祇劫常在靈鷲山
0278a07: 及餘諸住處眾生見劫盡大火所燒時
0278a08: 我此土安隱天人常充滿園林諸堂閣
0278a09: 種種寶莊嚴寶樹多華果眾生所遊樂
0278a10: 諸天擊天常作眾伎樂雨曼陀羅華
0278a11: 散佛及大眾我淨土不毀而眾見燒盡
0278a12: 憂怖諸苦惱如是悉充滿是諸罪眾生
0278a13: 以惡業因緣過阿僧祇劫不聞三寶名
0278a14: 諸有修功德柔和質直者則皆見我身
0278a15: 在此而說法或時為此眾說佛壽無量
0278a16: 久乃見佛者為說佛難值我智力如是
0278a17: 慧光照無量壽命無數劫久修業所得
0278a18: 汝等有智者勿於此生疑當斷令求盡
0278a19: 佛語實不如醫善方便為治狂子故
0278a20: 實在而言死無能說妄我亦為世父
0278a21: 救諸苦患者為凡夫顛倒實在而言滅
0278a22: 以常見我故而生憍恣心放逸著五欲
0278a23: 墮於惡道中我常知眾生行道不行道
0278a24: 隨所應可度為說種種法每自作是念
0278b01: 以何令眾生得入無上慧速成就佛身
0278b02: ○分別功德品第十七
0278b03: 佛說壽量時。地涌過去弟子。靈山現在弟子。得種種益。故言功德。淺深不同。故言分別。
0278b04: 此經一句信無疑便是圓融法界時萬種有為皆費力吾心頓悟即菩提
0278b05: 爾時大會聞佛說壽命劫數長遠如是。無量無邊阿
0278b06: 僧祇眾生。得大饒益。於是世尊告彌勒菩薩摩訶薩。
0278b07: 阿逸多。我說是如來壽命長遠時。六百八十萬億那
0278b08: 由他恒河沙眾生。得無生法忍。復有千倍菩薩摩訶
0278b09: 薩。得聞持陀羅尼門。
0278b10: 一聞持陀羅尼。一切語言諸法。耳所聞者。皆不忘失。二分別知陀羅尼。三入音聲陀羅尼。
0278b11: 復有一世界微塵數菩薩摩訶薩。得樂說無礙辯才。
0278b12: 復有一世界微塵數菩薩摩訶薩。得百千萬億無量
0278b13: 旋陀羅尼。復有三千大千世界微塵數菩薩摩訶薩。
0278b14: 能轉不退法輪。復有二千中國土微塵數菩薩摩訶
0278b15: 薩。能轉清淨法輪。復有小千國土微塵數菩薩摩訶
0278b16: 薩。八生當得阿耨多羅三藐三菩提。復有四四天下
0278b17: 微塵數菩薩摩訶薩。四生當得阿耨多羅三藐三菩
0278b18: 提。復有三四天下微塵數菩薩摩訶薩。三生當得阿
0278b19: 耨多羅三藐三菩提。復有二四天下微塵數菩薩摩
0278b20: 訶薩。二生當得阿耨多羅三藐三菩提。復有一四天
0278b21: 下微塵數菩薩摩訶薩。一生當得阿耨多羅三藐三
0278b22: 菩提。
0278b23: 一生。入等覺金剛心也。自初住等覺。位位各破一品無明。更破一品微細無明。入妙覺位。
0278b24: 復有八世界微塵數眾生。皆發阿耨多羅三藐三菩
0278c01: 提心。佛說是諸菩薩摩訶薩。得大法利時。於空中。
0278c02: 雨曼陀羅華。摩訶曼陀羅華。以散無量百千萬億寶
0278c03: 樹下。師子座上諸佛。并散七寶塔中。師子座上釋迦
0278c04: 牟尼佛。及久滅度多寶如來。亦散一切諸大菩薩。及
0278c05: 四部眾。又雲細抹栴檀沉水香等。於空中。天自
0278c06: 鳴。妙聲深遠。又雨千種天衣。垂諸瓔珞。真珠瓔珞。摩
0278c07: 尼珠瓔珞。如意珠瓔珞。於九方。眾寶香鑪。燒無價
0278c08: 香。自然周至供養大會。一一佛上。有諸菩薩。執持幡
0278c09: 蓋。次第而上。至於梵天。是諸菩薩。以妙音聲。歌無量
0278c10: 頌。讚歎諸佛。
0278c11: 時眾聞深遠法。得大饒益。欲報佛恩。而設供養。
0278c12: 爾時彌勒菩薩。從座而起。偏袒右肩。合掌向佛。而說
0278c13: 偈言。
0278c14: 佛說希有法昔所未曾聞世尊有大力
0278c15: 壽命不可量無數諸佛子聞世尊分別
0278c16: 說得法利者歡喜充身或住不退地
0278c17: 或得陀羅尼或無礙樂說萬億旋總持
0278c18: 或有大千界微塵數菩薩各各皆能轉
0278c19: 不退之法輪復有中千界微塵數菩薩
0278c20: 各各皆能轉清淨之法輪復有小千界
0278c21: 微塵數菩薩餘各八生在當得成佛道
0278c23: 隨數生成佛或一四天下微塵數菩薩
0278c24: 餘有一生在當成一切智如是等眾生
0279a01: 聞佛壽長遠得無量無漏清淨之果報
0279a02: 復有八世界微塵數眾生聞佛說壽命
0279a03: 皆發無上心世尊說無量不可思議法
0279a04: 多有所饒益如空無邊
0279a05: 隨數生成佛者。頌四天下微塵數菩薩。得菩提也。成一切智者。等覺一生之後。成妙覺果佛之智也。得無
0279a06: 漏清淨果報者。揀異二乘有量。故言無量。妙因所感。故言清淨。無障礙土。故言果報。
0279a07: 雨天曼陀羅摩訶曼陀羅釋梵如恒沙
0279a08: 無數佛土來雨栴檀沉水繽紛而亂墜
0279a09: 如鳥飛空下供養於諸佛天空中
0279a10: 自然出妙聲天衣千萬種旋轉而來下
0279a11: 眾寶妙香鑪燒無價之香自然悉周
0279a12: 供養諸世尊其大菩薩眾執七寶幡蓋
0279a13: 高妙萬億種次第至梵天一一諸佛前
0279a14: 寶幢懸勝幡亦以千萬偈歌詠諸如來
0279a15: 如是種種事昔所未曾有聞佛壽無量
0279a16: 一切皆歡喜佛名聞十方廣饒益眾生
0279a17: 一切具善根以助無上心
0279a18: 爾時佛告彌勒菩薩摩訶薩。阿逸多。其有眾生聞佛
0279a19: 壽命長遠如是。乃至能生一念信解。
0279a20: 是明現在四信。四信者。一一念信解。未能演說。二略解言趣。三廣為他說。四深信觀成。
0279a21: 所得功德。無有限量。若有善男子。善女人。為阿耨多
0279a22: 羅三藐三菩提故。於八十萬億那由他劫。行五波羅
0279a23: 蜜。檀波羅蜜。尸羅波羅蜜。羼提波羅蜜。毘梨耶波羅
0279a24: 蜜。禪波羅蜜。除般若波羅蜜。
0279b01: 般若即是今校量五度之正慧。故言除般若也。
0279b02: 以是功德。比前功德。百分千分。百千萬億分。不及其
0279b03: 一。乃至算數譬喻所不能知。若善男子。善女人。有如
0279b04: 是功德。於阿耨多羅三藐三菩提退者。無有是處。
0279b05: 圓教十信初心。聞壽量功德。自外而資。圓順信解。自內而熏。所以不退。尸羅戒。羼提忍辱。毘梨精進。
0279b06: 爾時世尊。欲重宣此義而說偈言。
0279b07: 若人求佛慧於八十萬億那由他劫數
0279b08: 行五波羅蜜於是諸劫中布施供養佛
0279b09: 及緣覺弟子并諸菩薩眾珍異之飲食
0279b10: 上服與臥具栴檀立精舍以園林莊嚴
0279b11: 如是等布施種種皆微妙盡此諸劫數
0279b12: 以迴向佛道若復持禁戒清淨無缺漏
0279b13: 求於無上道諸佛之所歎若復行忍辱
0279b14: 住於調柔地設眾惡來加其心不傾動
0279b15: 諸有得法者懷於增上慢為斯所輕惱
0279b16: 如是亦能忍若復勤精進志念常堅固
0279b17: 於無量億劫一心不懈息又於無數劫
0279b18: 住於空閒處若坐若經行除睡常攝心
0279b19: 以是因緣故能生諸禪定八十億萬劫
0279b20: 安住心不亂持此一心福願求無上道
0279b21: 我得一切智盡諸禪定除是人於百千
0279b22: 萬億劫數中行此諸功德如上之所說
0279b23: 有善男女等聞我說壽命乃至一念信
0279b24: 其福過於彼若人悉無有一切諸疑悔
0279c01: 深心須臾信其福為如此其有諸菩薩
0279c02: 無量劫行道聞我說壽命是則能信受
0279c03: 如是諸人等頂受此經典願我於未來
0279c04: 長壽度眾生如今日世尊諸釋中之王
0279c05: 道場師子吼說法無所畏我等未來世
0279c06: 一切所尊敬坐於道場時說壽亦如是
0279c07: 若有深心者清淨而質直多聞能總持
0279c08: 隨義解佛語如是之人等於此無有疑
0279c09: 無量劫行道者。久修諸度也。願我於未來等者。起慈悲願也。既聞長壽。又聞此經。信解功也。
0279c10: 又阿逸多。若有聞佛壽命長遠。解其言趣。是人所得
0279c11: 功德。無有限量。能起如來無上之慧。
0279c12: 此是第二信。略解言趣。
0279c13: 何況廣聞是經。若教人聞。若自持。若教人持。若自書。
0279c14: 若教人書。若以華香瓔珞幢幡繒香油蘇燈供養
0279c15: 經卷。是人功德無量無邊。能生一切種智。
0279c16: 此第三信。廣為他說。
0279c17: 阿逸多。若善男子。善女人。聞我說壽命長遠。深心信
0279c18: 解。則為見佛。常在耆闍崛山。共大菩薩。諸聲聞眾。圍
0279c19: 遶說法。又見此娑婆世界。其地琉璃。坦然平正。閻浮
0279c20: 檀金。以界八道。寶樹行列。諸臺樓觀。皆悉寶成。其菩
0279c21: 薩眾。咸處處中。若有能如是觀者。當知是為深信解
0279c22: 相。
0279c23: 此是第四信。深信觀成。謂具上三信。加修觀行。入禪用慧。
0279c24: 又復如來滅後。若聞是經。而不毀訾。起隨喜心。當知
0280a01: 已巳為深信解相。
0280a02: 明如來滅後五品。一隨喜。二自受持。三勸受持。四兼行六度。五正行六度。
0280a03: 何況讀誦受持之者。斯人則為頂戴如來。阿逸多。是
0280a04: 善男子。善女人。不須為我復起塔寺。及作僧坊。以四
0280a05: 事供養眾僧。所以者何。是善男子。善女人。受持讀誦
0280a06: 是經典者。為已巳起塔。造立僧坊。供養眾僧。則為以佛
0280a07: 舍利。起七寶塔。高廣漸小至於梵天。懸諸幡。及眾
0280a08: 寶鈴。華香瓔珞。抹香塗香燒香。眾伎樂。簫笛箜篌。
0280a09: 種種舞戲。以妙音聲。歌唄讚頌。則為於無量千萬億
0280a10: 劫。作是供養已巳。
0280a11: 此格量第二品功德。慮恐初心之人。世緣紛動。妨修正業。但專頌持此經。則為頂戴如來。供養眾僧。
0280a12: 阿逸多。若我滅後。聞是經典。有能受持。若自書。若教
0280a13: 人書。
0280a14: 上但自誦持。今復能教他。
0280a15: 則為起立僧坊。以赤栴檀。作諸殿堂。三十有二。高八
0280a16: 多羅樹。高廣嚴好。百千比丘。於其中止。園林浴池。經
0280a17: 行禪窟。衣服飲食褥湯藥。一切樂具充滿其中。如
0280a18: 是僧坊堂閣若干。百千萬億其數無量。以此現前供
0280a19: 養於我。及比丘僧。是故我說如來滅後。若有受持讀
0280a20: 誦為他人說。若自書。若教人書。供養經卷。不須復起
0280a21: 塔寺。及造僧坊。供養眾僧。
0280a22: 此格量第三品功德。多羅形如櫚。果熟赤色。
0280a23: 況復有人。能持是經。兼行布施。持戒忍辱精進一心
0280a24: 智慧。
0280b01: 初品至此。理觀若熟。涉外不妨內。事資於道。如順流揚帆。
0280b02: 其德最勝。無量無邊。譬如空。東南西北。四維上下。
0280b03: 無量無邊。是人功德。亦復如是無量無邊。疾至一切
0280b04: 種智。
0280b05: 此格量第四品功德德。
0280b06: 若人讀誦受持是經。為他人說。若自書。若教人書。復
0280b07: 能起塔。及造僧坊。供養讚歎。聲聞眾僧。亦以百千萬
0280b08: 億讚歎之法。讚歎菩薩功德。又為他人種種因緣。隨
0280b09: 義解說此法華經。復能清淨持戒。與柔和者而共同
0280b10: 止。忍辱無嗔。志念堅固。常貴坐禪。得諸深定。精進勇
0280b11: 猛攝諸善法。利根智慧善答問難。
0280b12: 至第五品圓觀稍熟。理事欲融。涉事不妨理。在理不隔事。故具行六度。
0280b13: 阿逸多。若我滅後。諸善男子。善女人。受持讀誦是經
0280b14: 典者。復有如是諸善功德。當知是人。已巳趣道場。近阿
0280b15: 耨多羅三藐三菩提。坐道樹下。阿逸多。是善男子。善
0280b16: 女人。若坐若立。若行處。此中便應起塔。一切天人皆
0280b17: 應供養如佛之塔。
0280b18: 此格量第五品功德也。
0280b19: 爾時世尊。欲重宣此義而說偈言。
0280b20: 若我滅度後能奉持此經斯人福無量
0280b21: 如上之所說是則為具足一切諸供養
0280b22: 以舍利起塔七寶而莊嚴表剎甚高廣
0280b23: 漸小至梵天寶鈴千萬億風動出妙音
0280b24: 又於無量劫而供養此塔華香諸瓔珞
0280c01: 天衣眾伎樂然香油蘇燈周常照明
0280c02: 惡世法末時能持是經者則為已巳如上
0280c03: 具足諸供養若能持此經則如佛現在
0280c04: 以牛頭栴檀起僧坊供養堂有三十二
0280c05: 高八多羅樹上饌妙衣服床臥皆具足
0280c06: 百千眾住處園林諸浴池經行及禪窟
0280c07: 種種皆嚴好
0280c08: 摩羅耶山。出栴檀香。名曰牛頭。若以塗身。設入火坑。火不能燒。
0280c09: 若有信解心受持讀誦書若復教人書
0280c10: 及供養經卷散華香末香以須曼薝蔔
0280c11: 阿提目多伽熏油常然之如是供養者
0280c12: 得無量功德如空無邊其福亦如是
0280c13: 況復持此經兼布施持戒忍辱樂禪定
0280c14: 不瞋不惡口
0280c15: 須曼。此云善攝意。其華色黃白。而極香。簷蔔。亦云黃華。小而香。阿提。香草。
0280c16: 恭敬於塔廟謙下諸比丘遠離自高心
0280c17: 常思惟智慧有問難不瞋隨順為解說
0280c18: 若能行是行功德不可量若見此法師
0280c19: 成就如是德應以天華散天衣覆其身
0280c20: 頭面接足禮生心如佛想又應作是念
0280c21: 不久詣道樹得無漏無為廣利諸人天
0280c22: 其所住止處經行若坐臥乃至說一偈
0280c23: 是中應起塔莊嚴令妙好種種以供養
0280c24: 佛子住此地則是佛受用常在於其中
0281a01: 經行及坐臥
0281a02: 
0281a03: 妙法蓮華經卓解卷第五
