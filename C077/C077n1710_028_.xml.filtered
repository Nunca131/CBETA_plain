0807a02: 僧錄司右闡教兼鍾山靈谷禪寺住持　淨戒　重校
0807a03: 汾陽昭禪師法嗣。
0807a04: 法華禪師名全舉南岳下十世。師入院上
0807a05: 堂示眾云夫一諦非智辯所詮心機所
0807a06: 測教外別傳不立文字既到這裏復且如何
0807a07: 直坐毗盧不存凡聖還能如是麼若也
0807a08: 未能山僧重說偈言去也不結毗盧印那
0807a09: 古佛心明月照幽谷寒濤助夜砧諸人委悉
0807a10: 麼各希發問問昔日靈山分半座師今登陟
0807a11: 意如何師云承當得麼問如何是法華境
0807a12: 師云後不搆前如何是境中人師云三日後
0807a13: 看問祖意西來事請師直指陳師云截耳臥
0807a14: 街僧云見者盡攢眉師云非公境界問不落
0807a15: 今時請師道師云落問如何是佛師云蘆芽
0807a16: 穿膝僧云如何是道師云七縱八橫僧云如
0807a17: 何是道中人師云緊頭僧云如何是和尚
0807a18: 家風師云廣額旃陀羅問如何是祖師西來
0807a19: 意師云朱唇皓齒僧云學人不會師云斜墜
0807a20: 搔首問牛頭未見四祖時為什麼百鳥花
0807a21: 師云果熟猿猱重僧云見後為什麼不花
0807a22: 師云林鳥不過問雪覆千山時如何師云
0807a23: 樵人迷古路漁父孤舟問可來白雲裏教
0807a24: 紫芝歌如何是紫芝歌師云不是吳音切
0807b01: 漢語問數日不聞師誨語今朝陞座意如
0807b02: 何師云一年春盡一年春師乃云夫學
0807b03: 具擇法眼不得顢頇若得正眼精明一切無
0807b04: 滯不見古人道一句語中具三玄一玄中
0807b05: 具三要古人恁麼道意在於何鵝王擇乳
0807b06: 素非鴨類。上堂云即心即佛黃葉止啼
0807b07: 非心非佛驗病施方道到這裏作麼生。
0807b08: 上堂云擬著即生招箭不擬著即三千里
0807b09: 外。上堂云白眉不展手長安路坦然歸
0807b10: 堂喫茶去。上堂云釋迦不出世達磨不
0807b11: 西來佛法遍天下談玄口不開。上堂云
0807b12: 若開口又成增語不開口去又成剩語乃云
0807b13: 金輪天子草店家風別。上堂云菩提
0807b14: 離言說從來無得人雖然如是不免口過。
0807b15: 上堂云心不是佛智不是道且道是什麼刻
0807b16: 舟求膠柱調絃。上堂云三乘十二分
0807b17: 教只是箇藥方且道治什麼病乃云父母緣
0807b18: 生口。上堂云鍾鳴鼓響鳴鵲噪為
0807b19: 諸人說般若講涅槃了也諸人還信得及麼
0807b20: 觀音勢至向諸人面前作大神通若信不及
0807b21: 往他方救苦利生去也。上堂云三世
0807b22: 諸佛口掛壁上天下老和尚作麼生措手
0807b23: 諸人到諸方作麼生舉山僧恁麼道也是久
0807b24: 日樺來唇喝一喝。上堂云古人有一轉
0807c01: 不了底因緣舉似大眾分明記取。上堂
0807c02: 云諸高德叢林規矩朝晚二時上來相見一
0807c03: 回即不可若約佛法事塵來未曾昧雖然
0807c04: 如是敗種且不發芽。上堂云大眾會麼
0807c05: 師子一滴乳能破万斛乳記得僧問老宿
0807c06: 如何是佛對云不封不樹大眾會麼若不會
0807c07: 重下注去也不封不樹以欒。上堂
0807c08: 云古人道我若一向舉揚宗乘法堂裏草深
0807c09: 一丈不可為闍梨僧堂門去也雖然如
0807c10: 是也是烏龜陸地弄塵行。上堂舉古人
0807c11: 道一塵起大地師云一葉落天下秋。上
0807c12: 堂舉南泉云道箇如如早是變也今時師僧
0807c13: 向異類中行始得且道作麼生是異類中
0807c14: 行乃云石牛長臥三春霧木馬嘶時秋後泉。
0807c15: 上堂舉僧問曹山如何是一不老山云枯木
0807c16: 僧云如何是一老山云不扶持有僧舉似九
0807c17: 云三從六諸上座會麼愛他年少婦
0807c18: 是白頭兒。上堂云語漸也返常合道
0807c19: 論頓也不留眹直饒論其頓返其常也是
0807c20: 抑而為之。開爐示眾云一二三四五任
0807c21: 君顛倒舉露柱與燈籠何曾成佛祖不惜眉
0807c22: 毛者直下便道取僧問未審道箇什麼師云
0807c23: 潔已巳輕裝外瓶盂共毳袍僧云正當與麼時
0807c24: 如何師云夜禪孤月冷晨朝片雲高僧擬議
0808a01: 師云會麼僧云不會師遂作頌示之云三十
0808a02: 五十何更舉方圓變通去除佛祖他未彰
0808a03: 名余不能取僧問如何是中師云開口
0808a04: 雖無力吐氣慚惶僧云如何是中主師
0808a05: 云一條新竹杖三事舊麻衣僧云如何是主
0808a06: 中師云屼何人顧坦然孰可聞僧云如
0808a07: 何是主中主師云万仞齊開千露出顏。
0808a08: 僧問如何是奪人不奪境師云春生夏長秋
0808a09: 冬藏僧云如何是奪境不奪人師云一朝
0808a10: 權在手看取令行時僧云如何是人境兩俱
0808a11: 奪師云寰中天子貴塞外將軍雄僧云如何
0808a12: 是人境俱不奪師云一等坤日月俱明問
0808a13: 如何是佛師云手不如僧云如何是諸佛
0808a14: 家風師云荒田耕不罷又被別人爭問自古
0808a15: 及今不從人得六祖黃梅傳箇什麼師云德
0808a16: 山棒僧云傳後如何師云那用臨際喝問如
0808a17: 何是佛師云紫雲常捧足黑霧擁身行問法
0808a18: 身無形如何建立云古廟香爐問牛頭未見
0808a19: 四祖時如何師云新鞔鼓子鼕鼕響僧云見
0808a20: 後如何舊鼓皮寬打不鳴問生死事大請師
0808a21: 相救師云洞湖裏失船問如何是本源
0808a22: 師云山高峻問語不投機請師提唱師云
0808a23: 山藏海納問久居岩谷一物全無時如何師
0808a24: 云瘦草鞋寬問不犯一切請師提綱師云
0808b01: 聾人遠問自知當作佛未審什麼人證據
0808b02: 師云志公剪刀問如何是親切一句師云六
0808b03: 祖是新州人問如何是最初一句師云父母
0808b04: 未生前問如何是不動尊師云今日遭逢問
0808b05: 如何是透法身句師云三箇兒一箇獰僧
0808b06: 云如何是法身師云無過於此問不動根源
0808b07: 如何接物師云虎不如善兒問祖意教
0808b08: 意是同是別師云赤水求珠孫打瓦僧入
0808b09: 室次師垂語云重整釣竿橫海上拋未必
0808b10: 愛魚吞僧云多年枯木今日重生師自代云
0808b11: 紅曲裏無金磬碧旗歌外有文官僧云垂
0808b12: 下綠絲重餌必然釣得大金魚僧入室展
0808b13: 座具始師云一展一法法皆周擬欲更
0808b14: 問著甚來由遂問會麼僧云不會師便打問
0808b15: 既是善知識為什麼事養生殺生師云生者
0808b16: 自生死者自死未雨先驚蟄只要小蛇知問
0808b17: 師唱誰家曲宗風嗣阿誰師云藏頭白海頭
0808b18: 黑僧云汾陽的子臨際兒孫去也師云莫亂
0808b19: 針錐問法華專使伸三請祖意西來事若何
0808b20: 師云天晴道路問德山棒臨際喝意旨如
0808b21: 何師云截舌三分僧云四海傳揚去也師云
0808b22: 苦痛深僧問如何是中師云冥然渡曉
0808b23: 春僧云如何是中主師云莫謾窺門戶僧
0808b24: 云如何是主中師云威喪濟漂淪僧云如
0808c01: 何是主中主師云光寒星斗怖問如何是奪
0808c02: 人不奪境師云白菊乍開重日暖百年公子
0808c03: 不逢春僧云如何是奪境不奪人師云大地
0808c04: 絕消息翛然獨任真問如何是人境兩俱奪
0808c05: 師云草荒人變色凡聖兩齊亡問如何是人
0808c06: 境俱不奪師云清風伴明月野老笑相親僧
0808c07: 問承古有言彌為槌空為鼓還許學人
0808c08: 打也無師云無下手處僧云更不請鎚師
0808c09: 云我不能打得遂頌云官有鼓高低辨
0808c10: 於此南泉便整齊背面來唐土擊當頭不
0808c11: 薦北番提入番急磨腰下出塞用自家
0808c12: 才重老師不轟破我在江東君在西僧問
0808c13: 學人未遇大機請師一喝師云是什麼機僧
0808c14: 云大機師云若是大機爭受一喝僧便喝師
0808c15: 云一潭綠水兩處洪波僧有頌云高提祖印
0808c16: 恩狂機坐臥應鑑者知被明師全打破
0808c17: 外求佛祖豈為奇問承師有言一物不將來
0808c18: 放下箇什麼意旨如何師云是了因放下
0808c19: 箇什麼僧云佛法無多子師云欠我劈脊棒
0808c20: 作麼生僧云元來無許多般如今作摸
0808c21: 樣師以頌示云汝錫高飛我即休此生無喜
0808c22: 亦無憂雲開任待風吹散留取碧潭月正秋。
0808c23: 僧問趙州東門西門南門北門意旨如何師
0808c24: 云有問有荅僧云不問不荅時如何師云
0809a01: 被道著以頌示之云四般俱已巳息六種豈
0809a02: 能分倚南閑度日傍北別無門巧語從教設
0809a03: 玄謾共論出威音外不到是非奔僧問
0809a04: 如何是雲門一竅師云開張閉合遂以頌示
0809a05: 之云雲門一竅坐閒心把游人更莫尋任
0809a06: 是有誰居壁上也教無事訪知音僧問如何
0809a07: 是本來宗師云密室不通風問作麼生
0809a08: 會僧云春日櫻桃朵朵紅僧問如何是本來
0809a09: 宗師云不問不荅僧云豈無方便師云明明
0809a10: 向道僧云謝師方便師云汝莫受方便僧
0809a11: 云官不容針私通車馬師云千山堆皓玉万
0809a12: 木折寒梅遂以頌示之今古甚有方便是物
0809a13: 頭頭露現坦然萬樣千般突兀無過有未
0809a14: 悟且保惜悟了便生厭賤中下急急著眼
0809a15: 上士誰能顧盻因僧參有頌要接諸人向上
0809a16: 坡左手提右手過太陽裏分八字南海
0809a17: 波斯不較多僧問要接諸人即不問如何是
0809a18: 向上坡師云外月徹曉室中燈更明僧云
0809a19: 左手提即不問如何是右手過師云放開
0809a20: 非在手閉不從他僧云太陽影裏即不問
0809a21: 如何是分八字師云舶主能藏寶青巾頂
0809a22: 門僧問如何是西來的的意師云與我取拂
0809a23: 子來僧過拂與師師便打僧於此有省遂以
0809a24: 頌呈蒙師一拂太多端打破從來滿肚憨別
0809b01: 處不能求妙目前自家顏僧問久在
0809b02: 途中請師一接師云空烜無涯岸海月
0809b03: 圓時別有天僧云不會師云是真箇遂以
0809b04: 頌示之學道如行路途中未得休直到長安
0809b05: 日方能見聖游嶺南懃和尚有頌示本禪人
0809b06: 云林葉始經秋游雲出幽谷禪人錫飛
0809b07: 復不復復不復六六三十六師因見
0809b08: 乃問作麼生是往復不往復本云歷歷坤
0809b09: 外的的宇宙中師云作麼生是六六三十六
0809b10: 本云今日既然煩道用得師坦蕩至無為師
0809b11: 游園見千葉蓮池乃問僧云池在這裏蓮在
0809b12: 甚處僧云白浪起時應難見未波澄別
0809b13: 逢師云明向上事僧問師池在此蓮在甚
0809b14: 處師云未至日藏青外時來透向碧波心
0809b15: 僧遂以頌呈四海應難見五湖易得存綠波
0809b16: 還有月白浪忽成紋朵朵分千葉株共一
0809b17: 根久在池中長誰人折上盤問七星光彩天
0809b18: 將曉不犯皇風試道看師云將軍馬蹄紅僧
0809b19: 云錯師便打僧云灼然師云七棒對十三僧
0809b20: 禮拜師噓噓問法華曾演汾陽旨白雲今日
0809b21: 事如何師云誰知蓆下元是昔愁人問驪
0809b22: 珠逐月即不問龍衝星事若何師云寒光
0809b23: 急急問萬里無雲即不問一條霜刃事如何
0809b24: 師云誰敢動著僧禮拜師云小慈妨大慈便
0809c01: 打問智識不到處時如何師云三門不曾開
0809c02: 僧云誰是知音者師云口似鼻孔問寶未
0809c03: 出匣時如何師云住僧云出匣後如何師云
0809c04: 點僧禮拜師云三三問如何是佛師云波斯
0809c05: 倚夜臺問古人道承言者喪滯句者迷學人
0809c06: 不恁麼時如何師云點撿舌頭看僧云官
0809c07: 不容針私通車馬師云伶利人難得問明月
0809c08: 海雲遮不得舒光直透水晶宮時如何師云
0809c09: 打破了來相見問佛身充滿於法界未審向
0809c10: 什麼處行履師云眉毛重多少僧云不離當
0809c11: 處常湛然師云滯迷封問不落言詮請師
0809c12: 端的師云鐵門路嶮問驪龍含月即且置龍
0809c13: 衝天試用看師云山河岌峇日月斗僧
0809c14: 禮拜師噓噓僧問如何是佛師云老僧當門
0809c15: 無齒僧云為什麼如此師云只為老僧謗佛
0809c16: 小示眾云諸上座禪僧家以寂住為本夫
0809c17: 行者不在觀州翫府看山門景致過時為
0809c18: 什麼事為生死事大從上古人凡到所在
0809c19: 見一箇村院主也問過如今晚學往往蹉
0809c20: 過不肯相問記得龍牙問德山學人仗
0809c21: 鏌擬取師頭時如何德山便引頸牙云
0809c22: 師頭落也德山便休諸上座莫是德山無機
0809c23: 鋒麼為當別有道理乃云德山引頸龍牙
0809c24: 。小示眾云諸上座佛法有什麼事
0810a01: 也莫見老和尚道無事便無事去法身無為
0810a02: 不墮諸數古德道不信佛菩提是則空第
0810a03: 一所以道說佛說祖談玄談妙皆增語
0810a04: 既然如是諸人又向什麼處具行眼
0810a05: 始得乃拈柱杖云有人道得麼出來相見有
0810a06: 麼有麼眾無對師云老僧今日失利。
0810a07: 師因入縣看官岑員外問文殊騎師子普賢
0810a08: 騎象王和尚為什麼不乘騎師云院中無外
0810a09: 云達磨乘蘆渡龍慶江和尚打轎又且何妨
0810a10: 師云山僧不捏怪。師訪郡主郎中云舍
0810a11: 弟屯田不會祖師道師云屯田雖不會刑部
0810a12: 又且標格不同中云雖然如是奈何心中未
0810a13: 達師云文彩已巳彰中云不敢師云爭敢埋沒
0810a14: 中又云今時學人好教他見德山師云見
0810a15: 後如何中大笑師云對不施。天使牛
0810a16: 太保入寺舉李都尉法身頌請師指示師云
0810a17: 天使甚處人事使云東京城裏人東京城裏
0810a18: 說話西京城裏應喏使云不會乞師指示師
0810a19: 云張公喫酒李公醉鍾馗舞十拍子使云
0810a20: 弟子夙生多幸作禮而去戚殿丞入寺游山
0810a21: 行次見粟種遂問黃底是白底是師云粟戚
0810a22: 公令人搓破師云今日遭皮剝戚云也點
0810a23: 撿師云今日失利戚到清泉又問泉為什麼
0810a24: 太混師云昨日山中大會戚云今日事作麼
0810b01: 生師云從何處來王學士同運使到院師
0810b02: 云請學士祇應運使說話山僧只知林下事
0810b03: 學云未審林下事如何師云苦益菜羹粟米
0810b04: 飯又云偏打不防家。師至荊南分金善
0810b05: 和尚處問回互不回互師云不恁麼金云
0810b06: 為什麼喫福昌棒師云一家有事百家忙金
0810b07: 云為什麼脫空謾語師云事不孤起金云入
0810b08: 水見長人師云調琴澄太古琢句體全真遂
0810b09: 呈頌云回玄不讓前當頭戶底閑罕逢臨際
0810b10: 喝蹉過老德山事從他到鳥道絕人攀倜
0810b11: 儻天然竅坐趙州。到公安遠和尚
0810b12: 處問作麼生是伽藍師云深山藏獨虎淺草
0810b13: 露群蛇遠云作麼生是伽藍中人師云青松
0810b14: 不得黃葉豈能遮遠云道什麼師云少年
0810b15: 翫盡天邊月潦倒扶桑勿日頭遠云一句兩
0810b16: 句雲開月露作麼生師云照破佛祖。
0810b17: 師到荊南延壽賢和尚問海竭人亡作麼生
0810b18: 師云毒蛇不咬人賢云為什麼如此師云風
0810b19: 引溪雲泉衝石徑斜師到夾山入真首座
0810b20: 室云還見麼云萬事全無真云還不見麼師
0810b21: 云千般皆在手師遂問首座未見澄散聖時
0810b22: 如何座云湖南江西師云見後如何座云江
0810b23: 西湖南師云共首座一般座云打草要蛇
0810b24: 驚師云某甲終不捏偶述頌呈同往韶陽
0810c01: 路行來且殊南臺猶不顧北嶽豈能拘有
0810c02: 語深藏無言淺露珠雖然名得免聲已巳振
0810c03: 西瞿。師到神鼎鼎問一朵上獨樹
0810c04: 不成林作麼生師云水分紅樹淺澗遶碧泉
0810c05: 深鼎云作麼生是回之機師云盲人無
0810c06: 眼頌云天曉不明海翫珠情無出背擎書
0810c07: 劣形馳步愁長路絕念還同上太。
0810c08: 師到福嚴承和尚問作麼生是圓容相師云
0810c09: 木人嶺上休相石女溪邊更莫逢師遂問
0810c10: 如何是和尚圓容相嚴云老病尋常發躘踵
0810c11: 無較時師云容即不問如何是圓嚴云法界
0810c12: 廣無邊師云圓即不問如何是容嚴云消
0810c13: 了也嚴遂問不容不圓時如何師云虛空無
0810c14: 背面鳥道絕東西遂呈頌云溢月流波灌紫
0810c15: 微交羅紅浡海心飛圓容妙相權施設倜儻
0810c16: 無門說向誰。師在福嚴入惠照室問承
0810c17: 古有言狸奴白牯知有三世諸佛為什麼
0810c18: 不知有照云只為太惺惺師云狸奴白牯為
0810c19: 什麼知有照云爭怪得伊師問如何是
0810c20: 福嚴境照云漱泉秋鶴至蟬樹夜猿過照
0810c21: 問作麼生是南岳境師云風休林自直雲靜
0810c22: 月新照云作麼生是境中人師云草色青
0810c23: 隨步藍光碧照衣。師到石霜入慈明室
0810c24: 明云作麼生是向上一竅師云二竅俱明霜
0811a01: 云還見七十二麼師云有甚掩處霜云道
0811a02: 什麼師云今日觸忤和尚霜便打師云作麼
0811a03: 生霜云將謂番猛將元來是小小長行師
0811a04: 云雅淡呈秋色馨香噴月華遂呈頌云收番
0811a05: 猛師彼方奇勢劣翻思握歸塞外從教誇
0811a06: 勇寰中爭敢龍威放開急金牙竅更
0811a07: 閉那吒擁節旗蘇武英雄能透出張良喪
0811a08: 目前機。到大愚芝和尚處問古人見桃
0811a09: 花意作麼生師云曲不藏直愚云那箇且從
0811a10: 者箇作麼生師云大街拾得金四爭得知
0811a11: 愚云上座還知麼師云路逢客呈不
0811a12: 是詩人莫獻詩愚云作家詩容師云一條紅
0811a13: 線兩人牽愚云玄沙道諦當甚諦當又作麼
0811a14: 生師云海枯終見底人死不知心愚云是
0811a15: 師云樓閣凌雲勢巒疊翠層遂呈頌云鳳
0811a16: 返自騰霄漢去靈雲桃樹老鴉栖古今休頌
0811a17: 桃花意天上人間不可陪。師到廬山羅
0811a18: 漢祖印大師處即舉頌云北斗藏身事已彰
0811a19: 法身從此露堂堂雲門賺殺他家子直至如
0811a20: 今度量乃云老僧當時作此頌直得天下
0811a21: 老和尚不肯上座作麼生師云爭敢印云作
0811a22: 麼生師云凌晨昇寶座應不讓南能遂呈頌
0811a23: 云北斗藏身事坦然法身無狀透何邊後人
0811a24: 不曉前人意水底船捉月天。師到栖
0811b01: 賢入室問如何是佛賢云張三李四師云意
0811b02: 旨如何賢云餬餅討甚汁遂呈頌云去短求
0811b03: 長本不移他人與汝未為奇雖然構得些些
0811b04: 飽終久何曾免得饑。師到祖戒和尚
0811b05: 處入室戒問作麼生是絕羈絆底人師云番
0811b06: 手把馬籠戒云是作家師云背邊打不
0811b07: 戒云為什麼上來下去師云和尚向甚處
0811b08: 見上來下去戒便打師云一言無別路千古
0811b09: 不來人遂呈頌云直上猶難到回來轉更遲
0811b10: 若言禪與理特地隔彌。師到蘇州翠
0811b11: 素和尚處入室舉僧問風穴如何是佛穴
0811b12: 云嘶風木馬緣無絆背角泥牛痛下鞭問
0811b13: 背鞭一句作麼生道師云翻身師子威雄大
0811b14: 爭敢當頭露牙云放一線道師云七
0811b15: 顛八倒云師云了。到翠顯和尚
0811b16: 處問牛喫草草喫牛師云回頭一就尾宛轉
0811b17: 萬重關云應知不背面教在目前師云
0811b18: 驗在目前云自領出去。師到杭州與
0811b19: 教入室舉僧問一和尚如何是佛一云陳橘
0811b20: 皮師遂問意旨如何教云兒頭上雀兒窠
0811b21: 師遂呈頌云問佛師言荅橘皮更無一法可
0811b22: 相違眉毛翻起應難見背向終教是與非復
0811b23: 頌云寸草密藏師子多兒頭上雀兒窠擬
0811b24: 欲傾窠不喪命直隨鷂子過新羅。到杭
0811c01: 州西菴菴主曾見明招舉一頌云絕頂西
0811c02: 上峻機誰敢當超然凡聖外瞥起兩重光師
0811c03: 問如何是兩重光主云月從東出日向西沒
0811c04: 師云菴主未見明招時如何主云滿傾油難
0811c05: 盡見後如何多心易得乾師到瑯問上座
0811c06: 近離甚處師云兩浙瑯云船來陸來師云船
0811c07: 來瑯云船在甚麼處師云步下瑯云不涉程
0811c08: 途一句作麼生道師云杜撰長老如麻似粟
0811c09: 便拂袖而去瑯遂問侍者此是什麼人者云
0811c10: 舉上座瑯云莫是舉師叔麼當時先師教我
0811c11: 尋見伊遂親下旦過堂問上座莫是舉師叔
0811c12: 麼莫怪某甲適來相觸忤師便喝復問長老
0811c13: 何時到汾陽瑯云恁時到師云我在浙江早
0811c14: 聞名元來見解只如此何得名播寰宇耶
0811c15: 遂作禮。頌首山西來意風吹日炙
0811c16: 少人知頂仰先賢對此機饒君曠生前會
0811c17: 穿耳胡僧也皺眉透法身二頌
0811c18: 人問透法身隨為指陳大地如膠漆長江
0811c19: 波蹙顰起舞天帝不瞚一人之力不如
0811c20: 百人綱宗兩刃交鋒事嶮巇沙
0811c21: 六月雪花飛如今更擬圓真實白眉應教入
0811c22: 素闈十二時歌夜半子伊余靜坐
0811c23: 寒堂裏月圓日滿不曾虧方朔由來宮徵
0811c24: 鳴丑森羅万象歸元首一聲聲後九衢聞
0812a01: 年光任侵蒲柳平旦寅烏龜穿破髑
0812a02: 髏門山伯不知何處去扶桑天子笑忻忻
0812a03: 日出千門万戶呈機巧織成蜀錦與吳綾
0812a04: 到頭成壞行相撓食時辰細將來不
0812a05: 厭忻寒則衣飢喫飯途中往往問親
0812a06: 禺中巳華藏已巳開見慈氏驚起毗盧頂上人
0812a07: 拍手呵呵闤闠裏正中午城猶
0812a08: 未許金輪天子下閻浮移西天作東土
0812a09: 日昳未石室老僧禪未起門前時有問津人
0812a10: 樓至擎拳先指示晡時申柴門不掩去
0812a11: 來人石室霞謾費力歷歷分明真不真
0812a12: 日入酉時擊鐘滿林吼自他爽昧各方圓
0812a13: 剛被時人分好醜黃昏戌才燭銀缸
0812a14: 暗失晦魄山童速報來金烏早向西方出
0812a15: 人定亥抖擻壞衣線長在不羨羡羅紈錦繡袍
0812a16: 迦葉師兄相笑待
0812a17: 
0812a18: 古尊宿語錄卷第二十八　　　　　多四
