0766a02: 
0766a03: 黃梅東山和尚語上
0766a04: 五祖禪師名法演蜀人也初住四面山開堂
0766a05: 日拈示眾云兵隨印轉將逐符行請對尊
0766a06: 官分明剖露宣了指法座云此大寶華王
0766a07: 座從朝至暮與諸人同起同坐諸人還見麼
0766a08: 若見更不在升若不見莫道今日謾便升
0766a09: 座拈香云此一瓣香先為
0766a10: 今上皇帝伏願常居鳳扆永鎮龍樓次拈香
0766a11: 云此一瓣香奉為　州縣官僚伏願乃忠
0766a12: 乃孝惟清惟白永作生民父母長為外護紀
0766a13: 綱又拈香云此一瓣香得來久矣十有餘年
0766a14: 海上雲遊討一箇冤讎未曾遭遇一到龍舒
0766a15: 果遇其人方契憤憤之心今日對大眾雪屈
0766a16: 至為我　見住白雲端和尚從教
0766a17: 熏天炙地一任穿過蔡州有鼻孔底辨取龍
0766a18: 門和尚白槌云法筵龍象眾當觀第一義師
0766a19: 云若論第一義西天二十八祖唐土六祖立
0766a20: 在下風一大藏教白雲萬里摩竭掩室毗耶
0766a21: 杜口正在夢中千佛出世語未了文殊普
0766a22: 賢拗曲作直所以道設使言前薦得猶是滯
0766a23: 迷封縱饒句下精通未免觸途狂見若也
0766a24: 把定封疆說什麼法堂前草深一丈直得凡
0766b01: 聖路絕鳥飛不度天下衲僧無出氣處眾中莫
0766b02: 有不甘底麼出來相見時有僧問優曇花現
0766b03: 方便門開朝宰臨筵如何舉唱師云今日好
0766b04: 晴學云杲日當空清風匝地師云省得我多
0766b05: 少問如何是人中境師云寶閣凌空金鐸響
0766b06: 怪松隈險野猿帝學云如何是境中人師云
0766b07: 鼻直眼橫乃云更有問話者麼若無雙泉今
0766b08: 日向第二義門放一線道與諸人相見和泥
0766b09: 合水一上且要釋迦勒動地雨花文殊普
0766b10: 賢觀音勢至各踞一方助佛揚化皆務本事
0766b11: 器量堪任雙泉不免也入一分共說東家杓
0766b12: 柄長西家杓柄短任從春草青青炎光爍爍
0766b13: 秋樹葉零冬冰片薄何故如是且要諸人順
0766b14: 時保愛乃拈起拄杖云古人道拈起也天回
0766b15: 地轉放下也草偃風行四面即不然拈起也
0766b16: 七穿八放下也錦上鋪花且道還有為人
0766b17: 處也無良久云來年更有新條在惱春風
0766b18: 卒未休。師在白雲授帖拈起示眾云大
0766b19: 眾只恁麼會得埋沒宗風過犯不小幸有見
0766b20: 成公案請維那對眾宣讀宣帖了授法衣提
0766b21: 起云既是大嶺頭提不起為什麼在者
0766b22: 裏且道者裏底是那裏底是乃云自汲
0766b23: 清涼水著袈娑作主人便披指法座前云
0766b24: 象王回師子步儂家看著雙眉聚然雖如是
0766c01: 事到如斯難為讓但有路可上更高人也
0766c02: 行便升座僧問禪非意想道絕功勳轉身一
0766c03: 句作麼生道師云大眾見學云也知和尚
0766c04: 有此機鋒云獨出闍學云今日成造次
0766c05: 師云棒上不成龍問沙場久戰名遂今朝不
0766c06: 涉功勳作麼生道師云長蛇猶自可偃月怎
0766c07: 生當學云金鏃慣調曾百戰鐵鞭多力恨無
0766c08: 雙師云知君不是金牙作爭彎弓射尉
0766c09: 學云眼親不如手親師云新長老敗闕學云
0766c10: 口是禍門師乃云秋風颯颯玉露垂
0766c11: 珠水碧山青吟蟬噪圓通門大文殊普
0766c12: 賢穿過汝諸人鼻孔自是汝諸人當面諱
0766c13: 復云諸佛不出世四十九年說未審說箇什
0766c14: 麼少林有妙訣殃及子孫至今分不下更
0766c15: 說什麼妙訣若人識祖佛當處便超越與未
0766c16: 超越則且置道祖佛即今在什麼處若無
0766c17: 人道得山僧不惜眉毛與汝諸人拈出拍禪
0766c18: 床一下。上堂古人道若有一人發真
0766c19: 歸源十方空悉皆消殞雙泉則不然若有
0766c20: 一人發真歸源十方空築著著。
0766c21: 到興化上堂僧問和尚未離四面時如何師
0766c22: 云在屋裏坐學云離後如何師云走殺闍梨
0766c23: 乃法眼頌云山水君居好城隍我亦論靜
0766c24: 聞鍾角響閑對白雲屯大眾法眼雖不拏雲
0767a01: 攫霧爭柰地清風四面今日試與法眼把
0767a02: 手共行靜聞鍾角響且不是聲閑對白雲屯
0767a03: 旦不是色既非聲色作麼生商量乃云洞裏
0767a04: 無雲別有天桃花似錦柳如煙仙家不解論
0767a05: 冬夏石爛松枯不記年。上堂云天上無
0767a06: 彌勒地下無彌勒十字街頭立被人喚作賊
0767a07: 便下座。旦上堂云元正祚萬物咸
0767a08: 新揚盡大千沙界都來只在一塵乃展手云
0767a09: 是新是舊有人出來道看若無四面且世諦
0767a10: 流布去也遂手云孟春猶寒伏惟首座大
0767a11: 眾洎諸知事尊體起居萬福。上堂僧問
0767a12: 千寒色即不問雨花事若何師云今
0767a13: 日也相似學云一句超千聖外千山鎖斷
0767a14: 萬重關師云一落在什麼處學云錯師云
0767a15: 錯學云錯錯師便打。白眾出隊上堂云
0767a16: 明日疋馬單鏘為國出戰得勝回戈之日滿
0767a17: 路歌謠大眾作麼生是歌謠一曲乃云囉邏
0767a18: 哩囉邏哩還有人和得麼良久云鴛鴦繡了
0767a19: 從君看莫把金針度與人。寒食夜小
0767a20: 僧問群迷久渴雨登山向上之機請師方
0767a21: 便師云不免入山一回學云恁麼則步步踏
0767a22: 實去也師云空手回去學云若是那邊還
0767a23: 的當也無云罕遇知音學云謝師證明師云
0767a24: 知音底事作麼生僧劃一劃師云又被風吹
0767b01: 別調中學云往往隨他口頭走師云更是阿
0767b02: 誰乃云李白桃紅山青水淥雲橫洞口月皎
0767b03: 長空若只向者裏薦得法眼道月明幽室寒
0767b04: 星兮拱辰異便須瓦解冰消韶國師道通玄
0767b05: 頂不是人間心外無法滿目青山亦須百
0767b06: 雜碎何也盡坤大地不消一捏然雖如是
0767b07: 事無一向今夜且放過一著。上堂舉梁武
0767b08: 帝問達磨如何是聖諦第一義磨云廓然無
0767b09: 聖帝云對朕者誰磨云不識又僧問六祖黃
0767b10: 梅意旨什麼人得祖云會佛法底人得僧云
0767b11: 和尚還淂麼祖云不淂僧云和尚為什麼不
0767b12: 得祖云我不會佛法師云大小大祖師問著
0767b13: 底便是不識不會為什麼兒孫地乃云
0767b14: 一人傳萬人傳實小僧問施主遠趨於
0767b15: 丈室請師一句利於人師云教天下人成佛
0767b16: 去學云悠悠塵內客不謾入山來師云中間
0767b17: 猶有眾生在僧便喝師云且道是佛是眾生
0767b18: 學云四面眼難謾師云向什麼處見四面
0767b19: 僧拂袖歸眾師云作家乃云滿口道淂底
0767b20: 不知有知有底又道不得且道過在什麼處
0767b21: 將成九仞之山莫惜一之土。上堂舉
0767b22: 雲門垂語云古佛與露柱相交是第幾機自
0767b23: 代云南山起雲北山下雨師云大小大雲門
0767b24: 大師元來小膽四面道古佛與露柱相交是
0767c01: 第四機良久云者箇說話面皮厚三寸出
0767c02: 語成不遜好捋臨濟棒一日打三頓什麼人
0767c03: 下得手雖然罪過彌天新赦咸放。上堂
0767c04: 云於三七日中思惟如是事釋迦老子半夜
0767c05: 逾城直雪山早是漏逗不少更思惟箇什
0767c06: 麼便下座。上堂舉藥山久不上堂主事
0767c07: 報云大眾久思和尚示誨山云打著大眾
0767c08: 方集山便歸方丈主事云和尚許為眾說法
0767c09: 何故一言不措山云經有經師論有論師爭
0767c10: 怪淂老僧師云雖然以己妨人爭柰賊身已巳
0767c11: 露諸人要識藥山麼閑持經卷倚松立笑問
0767c12: 客從何處來。上堂舉僧問洞山如何是
0767c13: 善知識眼山云紙撚無油師云洞山老漢不
0767c14: 是無只是大儉忽有人問四面如何是善知
0767c15: 識眼只向伊道瞎何故且要相稱乃云紙撚
0767c16: 無油也大奇不堪拈掇有誰知回身憶來
0767c17: 時路月下騰騰信歸。上堂舉教中道
0767c18: 若謂如來有所說法即為謗佛只如一大藏
0767c19: 教甚處淂來若言無說五千四十八卷什麼
0767c20: 處消遣到者裏須是箇人始淂還會麼莫謗
0767c21: 四面好。上堂舉僧問投子如何是十身
0767c22: 調御投子下禪床立或有人問四面如何是
0767c23: 十身調御老僧亦下禪床立為什麼依樣
0767c24: 畫兒待我計校成即說向。上堂舉
0768a01: 藥山問石頭三乘十二分教某甲祖知承聞
0768a02: 南方直指人心見性成佛某實未明乞師指
0768a03: 示石頭云恁麼也不淂不恁麼也不得恁麼
0768a04: 不恁麼不淂山僧在眾日聞兄弟商量道
0768a05: 即心即佛亦不淂不即心即佛亦不淂若恁
0768a06: 麼說話敢稱禪客何故殊不知石頭老人文
0768a07: 武兼備韜略雙全若是四面見處也要諸人
0768a08: 共知只見波濤涌不見海龍宮。上堂云
0768a09: 仲冬嚴寒伏惟首座大眾尊體起居萬福兩
0768a10: 彩一賽便下座。上堂云有一則語舉似
0768a11: 諸人第一不得錯舉便下座。上堂云昨
0768a12: 宵年暮夜今朝是旦都大尋常日世人生
0768a13: 異見不逐根元只管尋枝蔓新舊只如今
0768a14: 子細分明看若也更商量秦時鐸鑠鑽諸院
0768a15: 長老入山師上堂云臨濟入門便喝是甚
0768a16: 鳴聲德山入門便棒拗曲作直雲門三句曹
0768a17: 洞五位大開眼了作夢何故如此國清才子
0768a18: 貴家富小兒嬌。到龍門上堂云有舌胡
0768a19: 利無口非啞七出八沒風流儒雅便下座。
0768a20: 到海會上堂云白雲山裏白雲人把定疆封
0768a21: 無縫無縫知幾價莫有知價底麼乃云
0768a22: 一二三四五。到興化上堂云世事冗如
0768a23: 麻空門路轉青松林下客幾箇淂歸家共
0768a24: 唱胡笳曲分開五葉花幸逢諸道友同上白
0768b01: 牛車大眾車在者裏牛在什麼處芳草渡頭
0768b02: 尋不見夜來依舊宿蘆花下座甘露資長老
0768b03: 把師住云舒州管界元來有箇草賊師云和
0768b04: 尚也須隄防資擬議師便拓開。上堂云
0768b05: 祖師道葉落歸根來時無口祖師恁麼道猶
0768b06: 欠悟在便下座。上堂云祖師說不著佛
0768b07: 眼看不見四面老婆心為君通一線便下座。
0768b08: 上堂云春氣乍寒乍暖春雲或卷或舒引淂
0768b09: 韶陽老子放出針眼裏魚乃云錯。謝主
0768b10: 事上堂僧問王索仙婆時如何師云七孔
0768b11: 八竅學云如何是王索仙婆師云鸞駕未
0768b12: 排齊號令學云如何是仙婆師云眼耳
0768b13: 熱僧禮拜師云點乃云文殊張帆普賢把柂
0768b14: 勢至觀音共相唱和贏淂雙泉中打坐打
0768b15: 坐即不無且道下水舡一曲作麼生唱羅邏
0768b16: 哩囉邏哩俗氣不除。上堂云今宵正月
0768b17: 半坤都一片普賢門大開相逢不相見乃
0768b18: 云過在阿誰。上堂云默默默無上菩提
0768b19: 從此得賺殺人便下座。上堂舉鏡清問
0768b20: 玄沙學人乍入叢林乞師指箇入路沙云還
0768b21: 聞偃溪水聲麼清云聞沙云從者裏入師云
0768b22: 果是淂入一任四方八面若也未然輒不得
0768b23: 離者裏謝典座。上堂云小繩錢貫大繩
0768b24: 井索日急要用籬木杓雖然破家具應用
0768c01: 有處著著錯南北東西水洒不著。冬至上
0768c02: 堂云少年天子此日拜郊林泉之士遠望歌
0768c03: 謠萬歲萬歲便下座。有一道姑入山禮拜
0768c04: 請上堂云道可道非常道真可笑姮娥一夜
0768c05: 繡鴛鴦把金針呈巧妙將並老黃梅兒孫
0768c06: 一何拙如今箇箇口吒呀問著烏龜喚作
0768c07: 四面今日與君列怎生雪冤家冤家莫向
0768c08: 背地裏吐舌。住太平錄師入院日僧問
0768c09: 遠別雙泉來臨禪眾入門一句願師舉揚師
0768c10: 云也待一一覷過學云恁麼則清涼山遠人
0768c11: 休去只此焚香便見師師喝云話也不領學
0768c12: 云今朝親見面端的勝聞名師云猶自喃喃
0768c13: 問如何是太平境師云數層寶塔侵天起萬
0768c14: 本喬松地寒學云如何是境中人師云閑
0768c15: 持經卷倚松立笑問客從何處來學云人境
0768c16: 已巳蒙師指示向上宗乘事若何師云須信下
0768c17: 方城郭近果然鍾磬接笙歌乃云我本無心
0768c18: 有所希求今比寶藏自然而至世間之寶能
0768c19: 變窮為富此之一寶能轉凡成聖且道如今
0768c20: 是凡是聖太平道不是何故苦瓠連根苦
0768c21: 甜徹蒂甜。上堂云達磨無端少林面壁
0768c22: 二祖臂一生受屈黃蘗樹頭討甚木蜜太
0768c23: 平今日兩眼如漆李廣神箭是誰中的。
0768c24: 上堂僧問如何是中師云少喜多瞋學
0769a01: 云如何是中主師云傳言送語學云如何
0769a02: 是主中師云鍾馗小妹學云如何是主中
0769a03: 主師云一言纔出口地上繡絪開乃云近日
0769a04: 太平院禪和多聚散參底老婆禪喫底米
0769a05: 飯知事失照顧主人少方便雖然沒滋味要
0769a06: 且緩緩嚥。謝莊主上堂云一不做二不休
0769a07: 不風流處也風流若要公私濟辦好看露地
0769a08: 白牛。上堂云西天二十八祖也恁麼道唐
0769a09: 土六祖也恁麼道天下老和尚也恁麼道獨
0769a10: 有太平不恁麼道何故寡不敵眾且道畢竟
0769a11: 如何妙舞更須知拍三臺是大家催。
0769a12: 上堂云上是天下是地南北東西依舊位釋
0769a13: 迦老子弄精達磨西來多忌諱忽有箇漢
0769a14: 出來道和尚低聲但向伊道祇要拋塼引玉。
0769a15: 上堂云山僧今日將山河大地盡作黃金尺
0769a16: 該有情無情令成佛去然後太平不入者
0769a17: 保社何故爭之不足讓之有餘。上堂云太
0769a18: 平不會禪一向外邊走臘月三十日贏淂一
0769a19: 張口且道那箇是太平口自云兩片皮也不
0769a20: 識。上堂舉寶壽作街坊時見兩人相諍一
0769a21: 人以手打一拳云你淂恁無面目寶壽因而
0769a22: 淂入若人於此知落處可謂公辦私辦大眾
0769a23: 聽取一頌甚妙也甚妙於此知性命擗鼻與
0769a24: 一拳當時便打正。上堂舉教中道假使滿
0769b01: 世間皆如舍利弗盡思共度量亦復不能知
0769b02: 尋常衲僧家高揖釋迦不拜勒是會佛智
0769b03: 不會佛智眾中有則有只是藏牙伏爪太平
0769b04: 有箇見處不惜眉毛舉向諸人待有人問隨
0769b05: 口便荅。上堂云數日已來連綿大水所到
0769b06: 之處皆有傷曹溪一滴瀰滿人間衲僧一
0769b07: 吸鼻孔遼天且道名字既同為什麼益有
0769b08: 異誰知遠煙浪別有好思量。上堂云一葉
0769b09: 落天下秋一塵起大地即不無何人親
0769b10: 手月中仙桂和根海底驪龍把角牽。
0769b11: 上堂云撮土為金猶容易變金為土還難
0769b12: 轉凡成聖猶容易轉聖成凡甚難何故誰
0769b13: 肯屈尊就卑且道不凡不聖一句作麼生道
0769b14: 乃云不淂教壞人家男女。上堂舉二祖見
0769b15: 二祖禮拜問曰請師懺罪二祖云將罪來與
0769b16: 汝懺三祖云求罪不可得二祖云與汝懺罪
0769b17: 竟因成一頌舉似大眾無孔笛子拍板五
0769b18: 音六律皆普時人不識黃幡綽笑道儂家
0769b19: 登寶殿上堂云淺聞深悟深聞不悟爭柰何
0769b20: 爭柰何獻佛不在香多。上堂云開眼為晝
0769b21: 合眼為夜坐斷舌頭誰談般若金色頭不
0769b22: 入保社。上堂舉風云若立一塵家國興
0769b23: 盛野老嚬蹙不立一塵家國喪亡野老謳歌
0769b24: 太平即不然若立一塵法堂前草深一丈不
0769c01: 立一塵錦上鋪花何也不見道九九八十一
0769c02: 窮漢受罪畢纔擬展眠蚊蟲獦蚤出。
0769c03: 上堂因雪舉僧問雲門不起一念還有過也
0769c04: 無門云須山師云有時問著師僧或一
0769c05: 指或進一步或下一喝或拂袖便去上座未
0769c06: 在何故太平未曾向二三月間下一陣雪向
0769c07: 汝諸人在如今有箇漢出來道老和尚莫七
0769c08: 顛八倒見今下也不是乃展手云了。上堂
0769c09: 僧問蓮花未出水時如何師云在泥裏學云
0769c10: 出水後如何師云在水上問王子未登九五
0769c11: 時如何師云逢人多問路學云正登九五時
0769c12: 如何師云天下太平學云登九五後如何師
0769c13: 云誰論好醜乃云末後最慇懃儂家隨處新
0769c14: 大千沙界裏不免箇中人且道那箇是箇中
0769c15: 人平蕪盡處是青山行人更在青山外。
0769c16: 上堂舉雲門道平地上死人無數出淂荊
0769c17: 林者是好手時有僧云恁麼則堂中第一座
0769c18: 有長處雲門云蘇嚧蘇嚧太平即不然平地
0769c19: 上箇箇丈夫荊林裏坐得底是好手何故
0769c20: 乃云格。上堂云將四大海水為一枚硯須
0769c21: 山作一管筆有人向空裏寫祖師西來
0769c22: 意五字太平下座大展坐具禮拜為師若寫
0769c23: 不得佛法無靈驗有麼有麼便下座大眾散
0769c24: 師高聲云侍者侍者應喏師云收取坐具復
0770a01: 問侍者云還收得坐具麼侍者提起坐具師
0770a02: 云我早知恁麼也。上堂云入荒田不揀
0770a03: 信手拈來草不認大哥妻元來是嫂嫂鄭州
0770a04: 出鵝梨青州出大棗無事巾單下箇箇從頭
0770a05: 咬。上堂云有曰鹹無曰澹太平聞說
0770a06: 口似匾擔便下座。上堂云神通妙用不欠
0770a07: 絲毫通人分上何用忉忉泥多佛大水長舡
0770a08: 高。上堂云一月普現一切水一切水月一
0770a09: 月攝誠哉是言也可謂塑不成畫不就昨夜
0770a10: 三更白如晝謝典座上堂云變生作熟雖然
0770a11: 易眾口調和轉見難鹹澹若知真箇味自然
0770a12: 飢飽不相干。上堂拈起拄杖云昨夜三更
0770a13: 夢見拄杖子教我一片禪向我道和尚明日
0770a14: 早起上堂舉似大眾昨日錦上鋪花今日
0770a15: 蹋實地但看今日明朝說甚祖師來意翻思
0770a16: 黃面老人謾道靈山授記直饒大地山河借
0770a17: 我鼻孔出氣不如放下身心自然仁義禮智
0770a18: 為亡僧下火舉起火把云火風四大互相違
0770a19: 背當比時節隨緣自在次日又為一僧舉起
0770a20: 火把云昨日也恁麼今日也恁麼且道昨日
0770a21: 是今日是說甚是不是看是甚火色。
0770a22: 上堂云今朝正月半與諸人相見麥長新
0770a23: 苗粒粒皆成薦不薦全藉春風扇。次住
0770a24: 海會師入院開堂日宣了乃云帖一時
0770b01: 讀了若是具金剛眼睛底何必重說偈言雖
0770b02: 然如是事無一向便升座拈香罷四面白槌
0770b03: 云法筵龍象眾當觀第一義師云金鏃慣將
0770b04: 平道鐵鞭多力恨無讎莫有不顧危亡底
0770b05: 衲僧麼出來相見僧問白雲山下祖令當行
0770b06: 如何是祖令師云一二三四五學云恁麼則
0770b07: 昨日太平今朝海會師云高著眼僧問昔日
0770b08: 為霖去今朝領眾來朝賢臨座下願震一聲
0770b09: 雷師云還聞麼學云風送好雲歸碧洞水
0770b10: 朝滄海助波濤師云知心有幾人學云寒山
0770b11: 常撫掌拾得每慇懃師云將謂無人學云也
0770b12: 不得壓良為賤師云且禮拜著乃云問話且
0770b13: 止夫第一義適來若於四面搥下薦得千聖
0770b14: 不能近祖師言不到天下作者拱手歸降何
0770b15: 也況第一義本來清淨不受諸塵如何說得
0770b16: 同道方知今日放過一著向建化門中別作
0770b17: 箇話會是以紹先聖之遺蹤稱提祖令為
0770b18: 後學之模範建立宗風若非當人曷能傳授
0770b19: 乃云陳謝既畢不可空然有一頌舉似大眾
0770b20: 日暖風和花正開七重山鎖白雲堆思城
0770b21: 繁華處又出松門步一回師在太平受帖
0770b22: 拈起示眾云恁麼會去早是鈍漢何也若憑
0770b23: 說五千四十八卷豈不是說若不憑說又如
0770b24: 何辨白請維那分明拈出讀了遂升座乃
0770c01: 曰祖令當行十方坐其中莫有不惜性命
0770c02: 者麼出來與老僧相見時有僧出云日月易
0770c03: 見好事難逢師云令人疑著問公牋已至師
0770c04: 今受祖意西來願舉揚師云雲從龍風從虎
0770c05: 學云人天既獲聞真諦更有尖新事也無師
0770c06: 云有學云如何是尖新底事師云蹉過也不
0770c07: 知問白雲長老太平禪師於其中間未審如
0770c08: 何辨的師云試定當看學云莫是月無來
0770c09: 去影現千江師云一任鑽龜打瓦遂云法不
0770c10: 孤起仗境方生明鏡當臺好醜自現久上
0770c11: 士言下知歸晚學初機當須子細是以古人
0770c12: 道法無去來無動轉者成山頌舉似大眾
0770c13: 觸目光明處處新其中那箇辨親祗園枝
0770c14: 上千花秀一度芬芳一度春。上堂僧問如
0770c15: 何是佛師云悉達多太子學云逾城時如何
0770c16: 師云自有四天王在學云到雪山時如何師
0770c17: 云蘆芽穿膝鵲巢頂上學云爭柰未是學人
0770c18: 安身處師喝云禮拜了退乃云天地為烘
0770c19: 烹煉強與弱大道本無元卷舒由橐鑰凡聖
0770c20: 路坦然各自看謀略。謝首座上堂云槌破
0770c21: 蟠桃核淂見其仁將驪龍得遇其寶雖
0770c22: 然如是也未是好手黃帝失玄珠於赤水使
0770c23: 智索之而不得使離朱索之而不淂使契詬
0770c24: 索之而不得乃使罔象直饒罔象得之亦未
0771a01: 是好手爭似今日與大眾同使一箇通事舍
0771a02: 人雖然如是也只得一半。上堂云永嘉道
0771a03: 取不得捨不得不可淂中只麼得祖師道不
0771a04: 是心不是佛不是物大眾且道是箇什麼乃
0771a05: 云到江吳地盡隔岸越山多結夏上堂僧問
0771a06: 如何是白雲境師云七重山鎖潺湲水學云
0771a07: 如何是境中人師云來千去萬學云人境已巳
0771a08: 蒙師指示向上宗乘又若何師云面赤不如
0771a09: 語直乃云此夏居白雲禪人偶聚會三月九
0771a10: 旬中尊卑相倚粥飯與茶湯精隨忍耐
0771a11: 逐意習經書任運行三昧彼此出家兒放教
0771a12: 肚皮大。上堂云昨日有一則因緣擬舉似
0771a13: 大眾為老僧忘事都大一時思量不出乃
0771a14: 沉吟多時云忘也忘也復云教中有一
0771a15: 道真言明王有人念者忘即記得遂云唵
0771a16: 阿盧勒娑婆訶乃拍手大笑云記得也記
0771a17: 淂也佛不見佛討祖不見祖甜徹蒂甜
0771a18: 苦瓠連根苦下座。夏上堂云一塵起大地
0771a19: 收一葉落天下秋金風動處警砌畔之吟
0771a20: 玉露零時引林間之蟬噪遠煙別浦行行之
0771a21: 鷗鷺爭飛絕壁危巒處處之猿猱競嘯又見
0771a22: 漁人舉櫂樵子謳歌數聲笛牧童戲一片
0771a23: 征帆孤客夢可以發揮祖道建立宗風九旬
0771a24: 無之功百劫在今時之用如斯話會衲
0771b01: 子攢眉不見道一塵不立始歸家若有纖毫
0771b02: 非眷。上堂僧問見來不采時如何師云
0771b03: 各自守彊界進云見來采時如何師云看
0771b04: 築著鼻孔學云謝師荅話師云放乃云古
0771b05: 人道如何是不動尊朝到西天暮歸唐土大
0771b06: 眾莫是動而不動不動而動麼只者便是白
0771b07: 雲見處。郡中回上堂云舡上無散工時時
0771b08: 事不同昨朝城郭裏今日白雲中且道不動
0771b09: 尊在什麼處自云氣似袋令人可愛。自
0771b10: 出緣化回上堂云白雲海會院足水兼柴炭
0771b11: 唯少麻與麥眾人皆盡見親去化檀那
0771b12: 阿羅漢且望大慈悲一一看佛面大眾佛身
0771b13: 充滿於法界且作麼生看我道不隔一條線。
0771b14: 上堂云我有一柄掃盡雪山雪我有一
0771b15: 張口臨事無可說我有一雙眼和盲悖訴瞎
0771b16: 任意過平生烏龜喚作處世學為人喫水
0771b17: 須防噎仰山曾道底兩口一無舌四海五湖
0771b18: 人當陽瞥不瞥。上堂舉靈雲悟桃花頌云
0771b19: 三十年來尋客幾經葉落又抽枝自從一
0771b20: 見桃花後直至如今更不疑玄沙云諦當甚
0771b21: 諦當敢保老兄未徹在師云說什麼諦當更
0771b22: 三十年始淂。上堂僧問如何是佛師云
0771b23: 獨木橋子學云如何趣向師云緊帩草鞋乃
0771b24: 云幸然可怜生剛地學問既然淂了未
0771c01: 免肚裏悶悶即自家悶困即自家困祖佛生
0771c02: 冤家好與搥一頓且道佛祖過在什麼處若
0771c03: 人會淂許具一隻眼桐樹郭宅請升座云
0771c04: 桐林郭評事家門幸食祿性靜好吾宗溫良
0771c05: 如玉封請諸山營齋殖洪福二人長老
0771c06: 共談玄正值陽和二月天渴鹿飲溪冰作水
0771c07: 野猿啼樹霧成煙黃梅路上多知己今日同
0771c08: 乘般若船乘船即不無且道說個什麼事幸
0771c09: 遇三春明媚因行不妨掉臂囉邏哩囉邏哩
0771c10: 乃拍手大笑云是何曲調。
0771c11: 
0771c12: 古尊宿語錄卷第二十二　　　　　勿十
