0915a02: 僧錄司右闡教兼鍾山靈谷禪寺住持　淨戒　重校
0915a03: 雲禪師語
0915a04: 舉古
0915a05: 師一日謂侍者曰汝問訊了一邊立地是什
0915a06: 麼道理荅云不會師云過這邊立侍者便過
0915a07: 師云無端無端。舉僧問雪如何是佛
0915a08: 云語作什麼師云古人與麼道喚作應病
0915a09: 與藥放過即不可若不放過這裏下得什
0915a10: 麼語僧擬議師以拂子驀口打。舉法燈禪
0915a11: 師初開堂日示眾云山僧本欲跧棲巖竇隨
0915a12: 眾過時又緣清涼老人有不了底公案今日
0915a13: 出來為他分時有僧問如何是不了底公
0915a14: 案燈便打祖禰不了殃及兒孫僧云過在什
0915a15: 麼處燈云過在我殃及師云這漢一期與
0915a16: 奪也似光前絕後及乎拶著又龍頭尾
0915a17: 如今莫有為清涼作王底麼。舉教中道法
0915a18: 身流轉於五道是故眾生現時法身不現乃
0915a19: 起拂子云這箇是拂子那箇是法身又云
0915a20: 這箇是法身那箇是拂子會麼法身吞拂
0915a21: 子拂子吞法身於此若不會十月仲陽春
0915a22: 舉黃蘗一日問百丈云從上相承底事和尚
0915a23: 如何指示於人百丈據坐蘗云後代兒孫將
0915a24: 何傳受百丈云我將謂是箇人便歸方丈
0915b01: 師云怜兒不覺醜然雖如是盡法無民。
0915b02: 舉玄沙和尚一日見長生乃作一圓相云一
0915b03: 切人出此不得沙云情知向鬼窟裏作活
0915b04: 計生云某甲只恁麼和尚作麼生沙云一切
0915b05: 人出此不得生云某甲適來與麼道為什麼
0915b06: 不得和尚便道得沙云我道得道不得師
0915b07: 云道得道不得在玄沙圈繢裏如今還有
0915b08: 出得底麼。舉僧問趙州學人乍入叢林乞
0915b09: 師指示趙州云喫粥了也未僧云喫粥了
0915b10: 也州云洗盂去其僧大悟後雲門拈云且
0915b11: 道有指示無指示若道有指示向伊道什麼
0915b12: 若道無指示其僧因什麼悟去師云雲門不
0915b13: 識好恁麼說話大似為蛇畫足與黃門
0915b14: 翠巖則不然這僧與麼悟去入地獄如箭
0915b15: 射。舉雪示眾云盡乾坤大地撮來如一
0915b16: 粒粟米大拋向面前漆桶不會打鼓普請看
0915b17: 師云雖然匹上不足翠更與葛藤拈拄杖
0915b18: 云還見雪麼。舉黃蘗在南泉會裏為首
0915b19: 座一日捧盂向南泉位上坐南泉入堂見
0915b20: 乃問長老什麼年中行道蘗云威音王已巳前
0915b21: 泉云猶是王老師兒孫在下去蘗便過第二
0915b22: 位坐泉便休師云從來叢林極有量或有
0915b23: 道知黃蘗有虎之機又道知南泉有
0915b24: 殺虎之威若據與麼說話誠實苦哉殊不知
0915c01: 這般老賊有年無德一箇喫飯坐處也不依
0915c02: 本分若在翠門下說什麼威音王已巳前王
0915c03: 老師更大直喫棒了出。舉雲門大師
0915c04: 示眾云佛法也大有只是舌頭短師云雲門
0915c05: 大師與麼道也是秦州來僧云和尚作麼生
0915c06: 師便打。舉祖師道泡幻同無礙云何不了
0915c07: 悟達法在其中非今亦非古師驀拈拄杖云
0915c08: 三世諸佛六代祖師天下衲僧鼻孔在這
0915c09: 裏又打香臺一下云南贍部洲北單越。
0915c10: 舉汾州和尚示眾云識得拄杖子行事畢
0915c11: 師拈起拄杖云這箇豈不是拄杖子阿那箇
0915c12: 是行事復云楖橫擔不顧人直入千
0915c13: 萬去。舉古者道有物先天地無形本
0915c14: 寂寥能為萬象主不逐四時凋且道是什麼
0915c15: 物又云水長船高。舉古者道過去諸如來
0915c16: 斯門已成就現在諸菩薩今各入圓明未來
0915c17: 修學人當依如是法師云停囚長智養病喪
0915c18: 軀驀拈拄杖云什麼處去也。舉古者道禪
0915c19: 非意想道絕功勳汝等諸人作麼生。
0915c20: 舉祖師道如來一切法為度一切心我無一
0915c21: 切心何用一切法還信得及麼若信得及止
0915c22: 宿草庵且居門外若信不及長連床上有粥
0915c23: 有飯。舉肇法師道智有窮幽之鑒而無知
0915c24: 焉神有應會之用而無慮焉古人與麼道也
0916a01: 大殺費力爭如諸上座寒即圍爐向火熱即
0916a02: 竹林溪畔坐然雖如是我且問畢竟事作
0916a03: 麼生。舉祖師道吾本來茲土傳法救迷情
0916a04: 道這漢還自救得也未又道一花開五葉
0916a05: 結果自然成一人傳虛萬人傳實。舉古者
0916a06: 道剃髮著袈裟應行聖道自餘閑雜事俱
0916a07: 為生死因師云汝等諸人橫檐拄杖撥草瞻
0916a08: 風遶天下行且道還曾踏著田地也無僧
0916a09: 無對師云虛生浪死漢。舉瑞巖空寂禪師
0916a10: 尋常方丈內自召主人公自云喏又云惺惺
0916a11: 著師云鬼窟裏作活計問傍僧云還識
0916a12: 瑞巖老漢麼僧無對師云蒼天蒼天。舉教
0916a13: 中云有智若聞則能信解無智疑悔則為永
0916a14: 失師云釋迦老子壓良為賤還甘麼若甘
0916a15: 去行眼在什麼處若不甘轉身一句作麼
0916a16: 生道。舉智門和尚道何物苦求而不得何
0916a17: 物不求而自來何物鐵椎打不破何物晝合
0916a18: 而夜開若人會得山僧意琉璃殿上長青苔
0916a19: 師云會麼穿破髑髏拶破鼻孔。師一
0916a20: 日僧侍立次師忽召云某甲僧應喏師云過
0916a21: 去諸佛也與麼未來諸佛也與麼僧云和尚
0916a22: 又作麼生師便打復云來來僧近前師云我
0916a23: 早是無端入屎坑裏是屎氣也不知。
0916a24: 舉盤山和尚道似地擎山不知山之孤峻如
0916b01: 石含玉不知玉之無瑕師云這老漢生來
0916b02: 鹵學處顢頇似地擎山如石含玉什麼處得
0916b03: 這消息來。舉教中道此見及緣元是菩提
0916b04: 妙淨明體祖師亦云六塵不還同正覺師
0916b05: 云會麼直饒向這裏見祖師了更買草
0916b06: 鞋行三千里外也被翠換眼睛了也
0916b07: 還有不甘底麼。舉睦州見僧來云見成公
0916b08: 案放三十棒師云作賊人心虛。舉古者
0916b09: 道虛堂寂夏修持閉戶人亦知儂家
0916b10: 自有同風事千里無來肯伊師云說什麼
0916b11: 千里無來直得萬里無來鼻孔也在翠手
0916b12: 裏僧云和尚只見錐頭利不見鑿頭方師呵
0916b13: 呵大笑云道什麼僧擬議師以拄杖出。
0916b14: 舉盤山道心若無事萬法不生師云會麼僧
0916b15: 云不會師云遇不會山僧拾得口喫飯。
0916b16: 舉睦州示眾云放開也在我捏聚也在我師
0916b17: 云負入不負出。舉古人道山河石壁不礙
0916b18: 眼光師云作麼生是眼又拈起拄杖打禪床
0916b19: 一下云山百雜碎即不問且道娑竭
0916b20: 羅龍王年多少。舉舍利弗問須菩提夢中
0916b21: 說般若波羅密與覺時是同是別師遂喝云
0916b22: 當時若下這一喝免見落三落四須菩提云
0916b23: 此義幽深吾不能說此會有勒大士當
0916b24: 問之師云果然舍利弗遂首問勒勒
0916c01: 云誰名勒誰是勒者師云什麼處去也。
0916c02: 舉五洩初石頭纔到門便問一言相契即
0916c03: 住一言不契即去石頭據坐五洩拂袖便行
0916c04: 石頭遂召闍梨闍梨五洩首石頭云從生
0916c05: 至死只是這箇頭轉腦作什麼五洩因而
0916c06: 有省師云石頭老坐不定把不住似這般檐
0916c07: 板漢教去便休又喚頭來被他塗糊一
0916c08: 上道我向這裏有箇悟處驢年未夢見在。
0916c09: 舉古德云擬將心意學玄宗狀似西行向
0916c10: 束徒經累終難會會得還歸六道中僧云
0916c11: 某甲不會師云苦瓠連根苦甜徹蒂甜。
0916c12: 舉木平洛浦問一漚未發時如何浦云移
0916c13: 舟諳水舉棹別波瀾木平不契後盤龍
0916c14: 亦如前問龍云移舟不別水舉棹即迷源木
0916c15: 平於是大省師云這漢當初於洛浦言下悟
0916c16: 去猶校些子向盤龍死水裏淹殺後來有
0916c17: 人問如何是木平荅云不勞斤斧師云果然
0916c18: 只在這裏諸禪德大發足超方也甄別
0916c19: 邪正識辯真偽帶些眼筋始得然雖如是賊
0916c20: 過後張弓。舉趙州問南泉知有底人向什
0916c21: 麼處去泉云山下作一頭水牯牛去州云謝
0916c22: 和尚指示泉云昨夜三更月到師云若不
0916c23: 是南泉洎乎打破蔡州。舉法眼示眾云識
0916c24: 得撜子周匝有餘雲門道識得撜子天地懸
0917a01: 殊師云官不容針私通車馬。舉僧問葉縣
0917a02: 省和尚諸餘即不問如何是常今施設省云
0917a03: 有這驢漢問僧云恁麼則打鼓弄琵琶去
0917a04: 也省云捺胃放屁聲師云然則倚勢欺人爭
0917a05: 柰事不孤起葉縣失一眼還有撿點得
0917a06: 出麼若也撿點得出翠巖分坐與若撿點
0917a07: 不出撗案鏌全正令太平寰宇斬癡頑。
0917a08: 舉祖師示眾云吾有一物非青黃赤白男女
0917a09: 等相汝等諸人還識麼師云當時忽有箇漢
0917a10: 出來為眾竭力不惜身命便與掀倒禪床喝
0917a11: 散大眾子孫也未到斷絕有沙出來道
0917a12: 某甲識祖云既識喚作什麼云是諸佛之
0917a13: 本源神會之佛性祖便打云吾喚作一物尚
0917a14: 不中更喚作本源佛性此子已巳後設有把
0917a15: 茅蓋頭只成得箇知解宗徒師便喝云祖禰
0917a16: 不了殃及兒孫如今還有不甘底麼。舉僧
0917a17: 問汾州如何是接初機句州云是行僧
0917a18: 如何是驗衲僧句州云西方日出如何是
0917a19: 正令行底句州云千里馳來呈舊面如何是
0917a20: 定乾坤底句州云北俱盧洲長粳米飯食者
0917a21: 無貪亦無嗔州云將此四轉語驗天下衲僧
0917a22: 師云將此四轉語被天下衲僧勘破。舉保
0917a23: 壽開堂三聖為請主纔陞座聖推出一僧保
0917a24: 壽便打聖云似恁麼為人瞎鎮州一城人
0917b01: 眼去在壽擲下拄杖便歸方丈師云臨濟一
0917b02: 宗掃地而盡因什麼到這裏驀拈起拄杖云
0917b03: 什麼處去也。舉興化一日與同光帝坐次
0917b04: 帝云朕下中原獲得一寶只是無人酬價
0917b05: 興化云略借陛下寶看帝以兩手舒開頭
0917b06: 化云君王之寶誰敢酬價師云會麼真不
0917b07: 掩偽曲不藏直有眼者辨取。舉睦州問僧
0917b08: 什麼處來僧云那邊劄州云老僧屈僧云和
0917b09: 尚即得州云檐枷過狀擗脊便打師云睦州
0917b10: 何用繁詞那邊劄擗脊便打。舉先地藏問
0917b11: 修山主甚處來主云南方來藏云南方近日
0917b12: 佛法如何主云量浩浩地藏云爭如我這
0917b13: 裏插田飯喫師云會麼插田飯喫言中
0917b14: 誰辨的午後打齋鐘金剛曾失色。舉睦州
0917b15: 示眾云裂開也在我捏聚也在我時有僧問
0917b16: 如何是裂開州云三九二十七菩提涅盤真
0917b17: 如解脫即心即佛我且恁麼道又作麼生
0917b18: 僧云某甲不恁麼道州云盞子落地楪子成
0917b19: 七片師云會麼相罵饒接觜相唾饒潑
0917b20: 水。舉雪竇示眾云要知真實相為但以上
0917b21: 無攀仰下絕己已躬自然常光現前箇箇壁立
0917b22: 千仞師云雪竇與麼為人入地獄如箭。
0917b23: 舉五通仙人問佛佛有六通我有五通如何
0917b24: 是那一通佛召仙人仙人應諾佛云那一通
0917c01: 問我師云大小瞿曇被這外道勘破了也
0917c02: 有傍不肯底出來我要問如何是那一通。
0917c03: 舉古人道牽牛向水東不免官中徭役牽牛
0917c04: 向水西不免官中徭役不如隨分納些子師
0917c05: 云說什麼納些子盡乾坤大地色空明暗情
0917c06: 與無情在翠這裏放行則隨緣有地把
0917c07: 住則逃竄無門且道放行好把住好。舉僧
0917c08: 南院纔入方丈以手指云敗也院乃拈起
0917c09: 拄杖度與僧僧纔接院便打師云這僧雖然
0917c10: 頂上有光爭柰下似漆直饒十字縱橫朝
0917c11: 打三千暮打八百。舉古人道無邊剎境自
0917c12: 他不隔於毫端十世古今始終不離於當念
0917c13: 師云手擎日月背負即不問新羅國
0917c14: 裏一句作麼生道。舉古人道市裏識取
0917c15: 天子百草頭上薦取老僧雲門道蝦入
0917c16: 鼻孔裏毒蛇穿眼睛中且向葛藤處會取
0917c17: 師云雲門大師恁麼道大似和泥脫墼若無
0917c18: 後語疑殺天下人翠岩今日因行不妨掉臂
0917c19: 乃起拂子云還見雲門麼。舉世尊一日
0917c20: 於涅槃會上人天普集以手摩告大眾云
0917c21: 汝等善當觀我紫磨黃金身聸仰令足莫令
0917c22: 後悔若言吾滅非吾弟子若言吾不滅亦非
0917c23: 吾弟子于時百千萬眾一時悟道師云然則
0917c24: 膏肓之門不足以發藥翠岩且作死馬醫
0918a01: 等諸人皮下還有血麼。舉南泉一日問黃
0918a02: 蘗定慧等學明見佛性此理如何蘗云十二
0918a03: 時中不依倚一物始得泉云莫是長老見處
0918a04: 云不敢泉云漿水錢且致草鞋錢教什麼人
0918a05: 還蘗便休師云若不同床臥焉知被裏穿。
0918a06: 舉古者道露裸裸赤洒洒四維無遮障上下
0918a07: 沒可把師云朝游羅浮暮歸檀特即不問
0918a08: 跟下一句作麼生道。舉龐居士問馬祖
0918a09: 不昧本來人請師高著眼祖直上覷士云一
0918a10: 等無弦琴唯師彈得妙祖直下覷士禮拜祖
0918a11: 便歸方丈士隨後云今日弄巧成拙師云且
0918a12: 道家弄巧成拙主家弄巧成拙還有人揀
0918a13: 得出麼若揀得出三十棒一棒也較不得若
0918a14: 揀不出來年更有新條在惱春風卒未休。
0918a15: 舉教中云有諍則生死無諍則涅盤師云直
0918a16: 得風行草偃響順聲和不求諸聖不重己靈
0918a17: 無纖芥可留猶是爭諍法且作麼生是無諍
0918a18: 底法。舉古者道三世諸佛不知有師云如
0918a19: 蝕木狸奴白牯知有師云雪上加霜。
0918a20: 舉德山問龍潭久嚮龍潭及乎到來潭又不
0918a21: 見龍又不現潭云子親到龍潭山便休師云
0918a22: 識龍潭老麼僧擬議師以拂子驀口打。
0918a23: 僧入室舉僧問趙州萬法歸一一歸何所師
0918a24: 便喝僧茫然師問趙州道什麼僧擬議師
0918b01: 以拂子驀口打。舉僧問智門祚和尚如何
0918b02: 是佛門云踏破草鞋赤走如何是佛向上
0918b03: 事門云拄杖頭上挑日月師乃問僧會麼僧
0918b04: 云不會師乃以頌示之鞋穿赤走衲僧休
0918b05: 大口日月杖頭挑面南看北斗僧便禮拜出
0918b06: 師云來來僧乃頭師云莫教撞著露柱。
0918b07: 舉溈山祐和尚方丈頌云溈山方丈峭峻難
0918b08: 上若人著氣如樊將師云作家宗師天然
0918b09: 有在僧云和尚作麼生師有頌示之翠岩方
0918b10: 丈曾無遮障衲子入來便見和尚僧便禮拜
0918b11: 起師云還見翠岩這箇老漢麼僧擬議師以
0918b12: 拂子驀口摵。舉僧問香林如何是衲衣下
0918b13: 事林云臘月火燒山師乃問僧會麼僧云不
0918b14: 會師云為什麼謾老僧其僧良久云某甲
0918b15: 也有箇會處師云香林亦喫棒。小舉
0918b16: 先百丈因歲暮示眾云一隊後生經律論
0918b17: 固是不知也入眾禪禪又不會臘月三十
0918b18: 日且作麼生折合去師云灼然諸禪德去聖
0918b19: 時遙人心淡薄看今之叢林更是不得也
0918b20: 所在之處或聚徒三百五百浩浩地只以飯
0918b21: 食豐濃寮舍穩便為旺化也中間孜孜為道
0918b22: 者無一人設有十箇五箇走上走下半青半
0918b23: 黃會即道我會各各自謂握靈蛇之寶孰
0918b24: 肯知非洎乎挨拶鞭逼將來直是萬中無一
0918c01: 苦哉苦哉所謂般若叢林歲歲凋無明荒草
0918c02: 年年長就中今時後生纔入眾來便自端然
0918c03: 拱手受他別人供養到處菜不擇一莖柴不
0918c04: 般一束十指不霑水百事不干懷雖則一朝
0918c05: 快意爭柰三塗累身豈不見教中道寧以熱
0918c06: 鐵纏身不受信心人衣寧以洋銅灌口不受
0918c07: 信心人食上座若是去直饒變大地作黃金
0918c08: 攪長河為酥酪供養上座也未為分外若也
0918c09: 未是至於滴水寸便披毛戴角牽犁拽
0918c10: 償他始得不見祖師道入道不通理復身
0918c11: 還信施此是定底事終不虛也諸上座光
0918c12: 陰可惜時不待人莫待一朝眼光落地菑田
0918c13: 無一簣之功鐵圍百刑之痛莫言不道
0918c14: 重。偈頌原居二首挂錫西原上。玄徒苦
0918c15: 問津。千銷積雪。萬木自春。谷暖泉聲遠。
0918c16: 林幽鳥語新。思遺隻履。深笑洛陽人。挂
0918c17: 錫西原上。誰同振此風。卷簾千障日。坐石一
0918c18: 枝笻。雪嶺書無說。衡陽信不通。觀清景外。
0918c19: 雲鳥自憧憧。三印一印印泥賢愚共知
0918c20: 捩轉鼻孔頂上金槌一印印水徒張唇觜
0918c21: 未涉流沙洪濤競起一印印空明月清風
0918c22: 爍迦羅眼齋後之鐘春日閑居四首林下
0918c23: 春時節融融萬物新睠茲和煦力孰不謂通
0918c24: 津林下春時節幽居境倍清曉雲分岳色
0919a01: 流水帶鶯聲林下春時節遲遲日漸暄不
0919a02: 知有道泉石自相便林下春時節誰同
0919a03: 狎此心野花開不盡巖檜冷森森布袋和
0919a04: 尚五首散誕不拘儀軌終日拖泥帶水茫茫
0919a05: 竟未知歸教伊從誰雪困來抱囊無語
0919a06: 傍觀盡生疑慮未免開諸人是甚閑家破
0919a07: 具貧道本無遮護舉目知君罔措可憐二
0919a08: 月三月是處蜂狂蝶舞莫訝衣裳破碎入
0919a09: 廛且無忌諱橫身要道等人那箇便知圈繢
0919a10: 日暮愛游貧里豈是圖他小利分明報諸
0919a11: 人臘水霜滿地和泥合水五首余有一
0919a12: 道千聖不到北走南奔相頭買是何之道
0919a13: 雲橫碧嶠余有一辨風生嶽面舉目千差
0919a14: 知君不薦是何之辨僧堂佛殿余有一說
0919a15: 善知時節若人會得眼裏添榍是何之說春
0919a16: 寒秋熱余有一寒光若練虎嘯風生飛
0919a17: 霞走電是何之灰頭土面余有一機聖
0919a18: 共知拈鼻孔舉起是何之機淵明
0919a19: 眉示學者三首赫日光中誰不了底
0919a20: 事堂堂入荒草擔簦負笈苦勞心從門入者
0919a21: 非家寶演宗乘提祖教千年枯骨何堪咬南
0919a22: 北東西歸去來拈得鼻孔失口經不看
0919a23: 禪不會終日擁爐長瞌睡五湖禪子競頭來
0919a24: 眨上眉毛三門外翠不會禪仰面看青
0919b01: 天打破大唐國笑殺老南泉因雪示眾二
0919b02: 首雪雪片片交飛無暫歇萬里江山一樣
0919b03: 平要津把斷底時節文殊印普賢訣杲日當
0919b04: 空還漏泄無言童子念摩訶憍梵提長吐
0919b05: 舌宗本義宗本纔彰義已巳徒將心識
0919b06: 話周遮漁人夜唱歸煙島樵父春行踏落花
0919b07: 六相義成壞別同異帝網交六義
0919b08: 拈起大地山河透出過現未世文殊夢裏揚
0919b09: 眉普賢空中彈指三十年後自看且恁和泥
0919b10: 合水頌古十二首灌水不滿運雪不
0919b11: 填井吁哉碧眼人迢迢涉嶺絕粒既無功
0919b12: 負舂寧有省一花五葉開猿嘯諸頂
0919b13: 入門何必辨來機潦倒禪和不自知樹
0919b14: 前剛指注令平地下針錐抱拙少林已巳
0919b15: 九年趙州忽長亭前可憐無限守株人寥
0919b16: 寥坐對千色平常心是道舉步入荒草
0919b17: 翻嗟王老師到底不能曉玉兔金烏任飛走
0919b18: 桃花見後謂無疑壯志由來本是伊若問玄
0919b19: 沙言未徹現前贓物自家知趙州有語喫茶
0919b20: 去明眼衲僧皆賺舉不賺舉未相許堪笑禾
0919b21: 山解打鼓杖林山下竹筋鞭頭尾拈來
0919b22: 一般莫玄沙不出嶺他家元是釣漁舡
0919b23: 言中辨的老禪和驀直臺山路不蹉勘破
0919b24: 回人莫問嶽陽船子洞波踏著秤槌硬
0919c01: 似鐵矇禪和猶未瞥三冬嶺上火雲生六
0919c02: 月長天降大雪杜禪和杜禪和一箇餬餅
0919c03: 無奈何禮拜任君頭著地海東子過新羅
0919c04: 洞山有語麻三觔衲子擎拳要問津因憶舊
0919c05: 年看草字張顛顛後更無人休問藏身北
0919c06: 斗撩他露柱煩惱跳撞入燈籠穿湖南
0919c07: 長老因僧舉泐潭頌乃有頌示之北斗
0919c08: 藏身事不孤韶陽由是喪殘軀而今澤國垂
0919c09: 綸者猶把鱣誑懵夫留僧侍余函丈
0919c10: 二三秋日由來道未詶何事解衣輕取別
0919c11: 囊猶挂樹梢頭數珠落落循環在手
0919c12: 茫茫未知出跳雖然本自圓成爭奈其中一
0919c13: 竅放行怛薩舒光把住毗沙匿曜有時捉向
0919c14: 手中貴與衲僧取笑南師子山狀奪
0919c15: 西河類雄雄鎮此爪牙終不露狐兔自潛
0919c16: 蹤雲門上菴草堂危構若耶西九夏幽
0919c17: 居景物奇簾卷初雨後白雲流水自相
0919c18: 隨送化士化門舒卷豈同時出塞還
0919c19: 斬萬機道泰旋林下日卷簾閑看岳雲歸
0919c20: 送文禪者禪人別我訪南宗吳楚山川去
0919c21: 幾重莫謂臨岐無可贈萬年松在祝融
0919c22: 送寧首座一語通諸密開權涉化門當機
0919c23: 如有路北斗坐南坤送就維那振錫歸
0919c24: 韶石重來竹扉無言宣祖意溢目太陽輝
0920a01: 送華禪者一字不出頭十字不挑可惜
0920a02: 少林人端坐無斟酌孰云錯金錫高擎返故
0920a03: 鄉清風浩浩生寥廓送山主故國曾
0920a04: 不住他鄉無暫留肩橫一枝錫何處問蹤由
0920a05: 寄慈濟大師凜凜冰風臨晚景環爐獨坐
0920a06: 雙頂茫茫六合曾未知月寫千江萬江影
0920a07: 寄福嚴禪師二首跡遁寒岩雲鳥絕陰崖
0920a08: 流水花微發昨夜天風掃石床寥寥坐對三
0920a09: 生月一葉落兮天下秋古今人事謾悠悠
0920a10: 皇恩三讓名還大千載真風詠莫寄雲
0920a11: 蓋鵰禪師情忘應許道相交肯謂川途有
0920a12: 所遙月皎五湘水白雲蒸石廩露偏饒
0920a13: 寄南華慈濟禪師曹溪何幸示來書忽憶
0920a14: 當年在大愚堪笑堪悲無限事甜生得苦
0920a15: 葫蘆握草為金未足奇韶陽風骨與誰知
0920a16: 年來老大渾無用應對盧公獨斂歛眉寄木
0920a17: 山長老刊石誇自點頭武陵法道欲誰
0920a18: 年來應是慵開眼獨坐龍門見九州
0920a19: 寄龍王進長老南北山居道不殊不殊猶
0920a20: 未得通途龍地暖花應秀石廩雲寒萬仞
0920a21: 孤與李君行者辭家日久慕禪不憚
0920a22: 崎嶇甚可憐報汝速歸故里闌冬耕取昔
0920a23: 年田暮冬懷雪壓松枝欲折病
0920a24: 畏寒長擁爐添薪坐久眼忽瞑偃臥不知山
0920b01: 月晡聸木平道人嶽頂雲披。清風古。
0920b02: 一漚未形。萬機起縷。道極致淳。行敦亡矩。稽
0920b03: 首木平。不勞斤斧。禪人寫余真固命余贊
0920b04: 頂高頰拳祖佛之怨唇尖鼻禪之孽天
0920b05: 下人憎這箇老傑十五十六天輪地軸日
0920b06: 面月面神鬼哭少室從風竹馬年而今莫
0920b07: 問胡家曲咄自詒一首壞衲曾披蒙雪頂。
0920b08: 遶軒松竹冷相侵。虛堂夜永坐將半。花落
0920b09: 前知幾深。山居四首片片殘紅隨遠水。
0920b10: 依依煙樹帶斜陽。橫笻石上誰相問。猿嘯一
0920b11: 聲天外長。靜聽遶洞溪。漸看秋色入
0920b12: 微。漁人撥破湘江月。樵父踏開松子歸。
0920b13: 麥重重覆紫煙。太平時節見豐年。野雲忽
0920b14: 散孤出。列橫飛落澗泉。凍把巖根雪
0920b15: 尚稠。暮雲閑遠頭。地爐骨柮高燒起。石
0920b16: 銚烹茶時一甌。荅雲正大師二首溢
0920b17: 目江山雪正深。寒色尚沉沉。尤忻象外
0920b18: 有良契。時以嘉言慰此心。竹齋欹枕病方
0920b19: 。春餤梅花忽寄來。重此恩何以報。榰笻
0920b20: 時上石樓臺。寄道友散盡浮雲落盡花。
0920b21: 到頭明月是生涯。天垂六幕千山外。何處清
0920b22: 風不舊家。對菊澹然金菊映秋光。底事
0920b23: 無人泛玉觴。憶陶潛舊池上。肯教和草過
0920b24: 重陽。退居寄承天偶作五首道薄常
0920c01: 繼祖猷。退居谷任春秋。齋時自有盂飯。
0920c02: 六合清風卒未休。道薄常祖天。瞬眸
0920c03: 金色已巳虛傳。而今猶舉僧伽。端坐誑
0920c04: 後賢。道薄常祖燈。老來林下笑盧能。
0920c05: 抱腰持石長三尺。不愧黃梅會裏僧。道薄
0920c06: 常祖心。九年何事絕知音。到頭無空
0920c07: 首。皮髓分拏直至今。道薄常祖門。
0920c08: 隨家豐儉且安貧。掌間日月走。把住南
0920c09: 星對北辰。十二時歌鳴丑眹兆之前
0920c10: 還走夢裏論量幾萬般天明無是虛開口
0920c11: 平旦寅山河大地掌中擎金剛裏空彈指
0920c12: 碧眼胡僧來未能日出烜赫威光無剩
0920c13: 少茫茫宇宙未知歸競向途中機巧食
0920c14: 時辰南北東西誰是親裏不逢香積飯深
0920c15: 枉作出家人禺中已巳信手拈來無不是
0920c16: 迷南街走北街草鞋踏破因誰置日南
0920c17: 午出囊中無一縷銅頭鐵額知未知草偃
0920c18: 風行立千古日昳未休話真如論實義官
0920c19: 家不許夜行人誰教醉酒街頭睡晡時申
0920c20: 遊子前來問要津盂打破渾閑事茶少
0920c21: 了生嗔日入酉朝參暮請何曾有不如
0920c22: 靜坐念金剛從他笑破衲僧口黃戌戍一
0920c23: 點寒燈照幽室鐘鼓喧轟一場摩訶般若
0920c24: 波羅密人定亥啐啄之機遭哂自從胡
0921a01: 亂知幾年不曾少人一丈債夜半子開眼
0921a02: 尿床到如此老胡猶自涉崎嶇石塔空留鎮
0921a03: 熊耳師嘉祐七年七月將示寂上堂有頌
0921a04: 住世六十五年為僧五十七夏玄徒休問指
0921a05: 歸鼻孔大頭向下
0921a06: 古尊宿語錄卷四十二　　　　　士六
