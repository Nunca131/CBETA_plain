0930c01: 
0930c02: 
0930c03: 
0930c04: 大方廣佛華嚴經疏卷第一百一十六入第七十七經下半
0930c05: 清涼山沙門　澄觀　述
0930c06: 晉水沙門　淨源　錄疏注經
0930c07: △自下大文第三。慈氏一人明攝德成因相。前既
0930c08: 會緣入實。定堪成佛故。今辨其一生補處成因之
0930c09: 義。文唯五段。以補處位極。故闕謙推。初依教趣求
0930c10: 二。初標念前趣後。
0930c11: 爾時善財童子至正念思惟諸菩薩行向海岸國。
0930c12: △二別生勝念。悔往修來。文四。初觀昔非。以行對
0930c13: 治。
0930c14: 自憶往世不修禮敬至如是思惟生大歡喜。
0930c15: △二觀其現苦。進當善。
0930c16: 復觀此身是生老病死至菩薩願智身而作因緣。
0930c17: 諸修行者。願審此倣之。△三明觀念之益。益其勝
0930c18: 觀。
0930c19: 作是念時長不思議至三世平等無有休息。
0930c20: △四結益所屬。
0930c21: 如是一切皆以信受善知識教之所致耳。
0930c22: △二見敬諮問二。初見敬二。先見依二。初入定申
0930c23: 敬三。初結前標後。
0930c24: 善財童子以如是尊重至大樓閣前五體投地。
0931a01: 可知。
0931a02: 暫時斂念。
0931a03: 標定。
0931a04: 思惟觀察。
0931a05: 定加行。
0931a06: 以深信解大願力故。
0931a07: 是定之因。
0931a08: 入一切處智慧身平等門。
0931a09: 辨定名相。△二別顯定用。即雙運定慧。於中二。初
0931a10: 明即智定之妙用二。初羅身雲於法界。
0931a11: 普現其身在於一切如來前至盡未來際無有休息。
0931a12: △二契法性之真源。
0931a13: 等空無邊量故至無有性隨緣轉故。
0931a14: △二稱法界之深觀。於中有三。初了法從緣。次智
0931a15: 契無性。後會歸中道。此三無礙。即三觀一心。今初
0931a16: 了法從緣。
0931a17: 又決定知一切諸法皆從業起。
0931a18: 報詶善惡。故云業起。
0931a19: 一切諸果皆從因起。
0931a20: 果自種生。云從因起。
0931a21: 一切諸業皆從習起一切佛興皆從信起。
0931a22: 自修成佛。信為道源。
0931a23: 一切化現諸供養事至一切化佛從敬心起。
0931a24: 感他化身。敬心便現。
0931b01: 一切佛法從善根起至從一切智境界而起。
0931b02: △二智契無性。
0931b03: 離於斷見知迴向故至離顛倒見知如實理故。
0931b04: 離顛倒見者。通三四倒。倒謂常計無常。是名顛倒。
0931b05: 見於實理。則無斯倒。若以無常為常。亦非見如實
0931b06: 理。以壞相故。
0931b07: 離自在見知不由他故。
0931b08: 謂自在天能生萬物。知由自業。故不由他。
0931b09: 離自他見知從緣起故。
0931b10: 單執自他。則乖緣起。
0931b11: 離邊執見知法界無邊故。
0931b12: 堅執生死等。有始末故。
0931b13: 離往來見知如影像故離有無見知不生滅故。
0931b14: 從無之有。名之為生。自有之無。稱之為滅。體無生
0931b15: 滅。何得有無。
0931b16: 離一切法見知空無生故。
0931b17: 約理遣法。
0931b18: 知不自在故。
0931b19: 約緣遣法。
0931b20: 知願力出生故。
0931b21: 約因遣法。
0931b22: 離一切相見入無相際故。
0931b23: △三會歸中道。
0931b24: 知一切法如種生芽故。
0931c01: 然隨一句。皆離上諸過。今且通說。如種生芽者。從
0931c02: 水土等緣生故非無。此如初段觀緣生。則無性故
0931c03: 非有。如第二段非有非無。即是中道。如是離斷常
0931c04: 等。可以思準。種芽橫喻萬法。
0931c05: 如印生文故。
0931c06: 即豎喻諸法。涅槃云。此陰亦滅。彼陰續生。如蠟臘印
0931c07: 印泥。印壞文成等。已巳下諸句。通於橫豎。
0931c08: 知質如像故知聲如響故至了世心現故。
0931c09: 了世心現。亦唯心觀。以心為緣。現而無性。即中道
0931c10: 觀。
0931c11: 了果因起故了報業集故至善巧方便所流出故。
0931c12: △三總結成益。
0931c13: 善財童子入如是智至流注身心清涼悅澤。
0931c14: △二善財出定。三業敬讚。文三。初以身敬繞。
0931c15: 從地而起一心瞻仰目不暫捨合掌圍繞經無量。
0931c16: △二以心敬念十。初約境顯勝。
0931c17: 作是念言此大樓閣是解空無相無我者之所住處。
0931c18: 然此諸句一一皆舉能住者德。歎所住樓閣。初句
0931c19: 具顯故。此大樓閣之言。貫通諸句。
0931c20: 是於一切法無分別者至一切道者之所住處。
0931c21: △二約德顯妙。
0931c22: 是入一切甚深般若至一切如來所者之所住處。
0931c23: △三約用顯自在。
0931c24: 是以一劫入一切劫至一切國土者之所住處。
0932a01: △四約行顯勝。
0932a02: 是於一切眾生前至演說難遭遇法者之所住處。
0932a03: △五約觀顯深。
0932a04: 是能住難知法甚深法至無戲論法者之所住處。
0932a05: △六約對治顯勝。
0932a06: 是住大慈大悲者至亦不與癡惑俱者之所住處。
0932a07: △七約止觀明自在。
0932a08: 是雖住四禪而不隨禪生至菩提行願者之所住處。
0932a09: △八約利他行顯勝。
0932a10: 是雖於一切業煩惱中至利益他事者之所住處。
0932a11: △九約護小乘行明自在。
0932a12: 是雖行九次第定至雖說一切乘而不捨大乘。
0932a13: △十結德所住。
0932a14: 此大樓閣是住如是等一切諸功德者之所住處。
0932a15: 於前九中。除初二及五。餘皆約權實事理雙行。△
0932a16: 二以言敬讚。五十五偈。分二。前三十四偈七言舉
0932a17: 德歎處。後二十一偈五言指處明德。前中又二。初
0932a18: 二總歎。
0932a19: 爾時善財童子而說頌言至此無等者之住處。
0932a20: 一約行位。一約名德。△二餘偈別約德行四。初約
0932a21: 自利行勝。
0932a22: 施戒忍進禪智慧至此無依者之住處。
0932a23: △二有十偈。歎利他行勝。
0932a24: 普見惡道生類至此堅固意之住處。
0932b01: △三有八偈。歎功德勝。
0932b02: 十方諸佛所說法至此修行者之住處。
0932b03: △四有七偈。歎方便勝。
0932b04: 成就神通方便智至此悲愍者之住處。
0932b05: △二指處明德。雖復語依。意在歎正。於中有六。初
0932b06: 下化。
0932b07: 佛子住於此普現眾生前至充滿十方剎。
0932b08: △二上觀。
0932b09: 佛子住於此游諸世界至其心無厭倦。
0932b10: △三有五偈。明三昧自在。
0932b11: 佛子住於此念念入三昧至一切諸趣中。
0932b12: △四有七偈。智慧深廣。
0932b13: 佛子住於此飲諸佛法海至無起無所有。
0932b14: △五有一偈。顯其平等。
0932b15: 觀察眾生等法等如來等剎等諸願等三世悉平等。
0932b16: △六有四偈。結德申敬。求哀請加。
0932b17: 佛子住於此教化諸生至願垂顧念我。
0932b18: △二見正報。文二。初見二。初翹心願。
0932b19: 爾時善財童子至願見彌勒菩薩親近供養。
0932b20: △二正慈尊。
0932b21: 乃見彌勒菩薩摩訶薩從別處來。
0932b22: 言別處來者。攝化就機故。還來歸本故。亦顯慈氏
0932b23: 應念而至。不著處故。
0932b24: 無量天龍夜叉至而共來向莊嚴藏大樓觀所。
0932c01: 二明設敬儀五。初身心禮敬。
0932c02: 善財見已巳歡觀喜踊躍五體投地。
0932c03: △二讚德記別。文二。初長行。
0932c04: 時彌勒菩薩觀察善財指示大眾歎其功德。
0932c05: 指示者。令眾同。倣而行故。△二偈正讚。有一百
0932c06: 一十三頌。分三。初指眾總歎。
0932c07: 而說頌曰汝等觀善財至而來至我所。
0932c08: △二別歎勝德三。初二十二偈直對善財歎。於中
0932c09: 亦三。初有九偈。讚德善來。
0932c10: 善來圓滿慈善來清淨悲至修行不疲厭。
0932c11: △二有二偈。明來因緣。
0932c12: 文殊德雲等一切諸佛子至今來至我所。
0932c13: 以外由善友。內具德行。△三明來所為。
0932c14: 為求諸如來清淨之境界至而來至我所。
0932c15: △二對眾令觀讚五。初四偈總讚。
0932c16: 汝等觀此人親近善知識至受諸勝果報。
0932c17: △二有四偈。讚其即智之悲。
0932c18: 善財見眾生生老病死苦至示其安隱處。
0932c19: △三有七偈。歎其即悲之智。
0932c20: 忍鎧解脫乘智慧為利至滅除三毒暗。
0932c21: 爾焰者。此云所知。入大乘論云。爾焰地者。是第十
0932c22: 地。此約盡斷十種所知障故。△四有六偈。總歎諸
0932c23: 德。
0932c24: 覺心迦羅邏悲胞慈為肉至專求善知識。
0933a01: 迦羅邏即揭蘿藍。梵音輕重。△後五偈讚妙果當成。
0933a02: 當滅諸惡道當示人天路至其心大歡喜。
0933a03: △三重對善財讚五。初讚其當果德二。初總。
0933a04: 汝行極調柔汝心甚清淨至成就大菩提。
0933a05: △二別。
0933a06: 當滿諸行海當知諸法海至心生大歡喜。
0933a07: △二有七偈。雙歎當現德。
0933a08: 汝於諸法門已巳得及當得至應生大欣慶。
0933a09: △三有八偈。讚其遇友德。
0933a10: 諸根不懈倦志願恒決定至善哉住壽命。
0933a11: △四有五偈。歎速成位行德。
0933a12: 已巳生菩薩家已巳具菩薩德至亦當如是學。
0933a13: △五有十七偈。總明諸德。結歎令欣。
0933a14: 一切功德行皆從願欲生至到佛功德岸。
0933a15: △三有一偈。略示後友。
0933a16: 汝當往大智文殊珠師利所彼當令汝得普賢深妙行。
0933a17: △三重申敬儀三。初辨敬因。聞讚德故。
0933a18: 爾時彌勒菩薩摩訶薩至稱讚善財大功德藏。
0933a19: △二身心悲敬。
0933a20: 善財聞已巳歡觀喜踊躍至恭敬瞻仰繞無量。
0933a21: △三華供展誠。
0933a22: 以文殊師利心念力故。
0933a23: 表由信智。
0933a24: 眾華瓔珞。
0933b01: 華因德立瓔珞行成。
0933b02: 種種妙寶不覺忽然自盈其手。
0933b03: 信智滿故。
0933b04: 善財歡喜即以奉散彌勒菩薩摩訶薩上。
0933b05: 攝成因故。辦當果故。△四再讚再說。
0933b06: 時彌勒菩薩摩善財頂為說頌言。
0933b08: △五慶遇念恩。
0933b09: 時善財童子以頌答曰我念善知識至願速還瞻覲。
0933b10: 
0933b11: 大方廣佛華嚴經疏卷第一百一十六
