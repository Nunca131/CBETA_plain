0811b19: 
0811b20: 
0811b21: 
0811b22: 大方廣佛華嚴經疏卷第八十一入第五十卷經下半
0811b23: 清涼山沙門　澄觀　述
0811b24: 晉水沙門　淨源　錄疏注經
0811c01: △二別答出現九門。先明身者。後八依故。長行文
0811c02: 二。初標告。
0811c03: 佛子諸菩薩摩訶薩應云何見如來應正等覺身。
0811c04: △二別釋其相。文三。初就法總明。次約喻別顯。後
0811c05: 就法總結。然總中五通向下喻中十身。結中十
0811c06: 句別結十喻。同前出現。今初就法總明。文有四節。
0811c07: 佛子諸菩薩摩訶薩應於無量見如來身。
0811c08: 先總教廣見。
0811c09: 何以故。
0811c10: 次徵其所由。
0811c11: 諸菩薩摩訶薩不應於一法至一眾生見於如來。
0811c12: 三反釋所以。總舉五法。法是所知法界。及調伏法
0811c13: 事。是調伏眾生行事。晉經名行。身即是正。國土是
0811c14: 依。生是所化。
0811c15: 應一切處見於如來。
0811c16: 四順以結。酬應翻上五。成五無量界。身為能。四
0811c17: 為所。一法界。二調伏界。三調伏加行界。
0811c18: 四世界。五眾生界。唯有五界。非是略也。△二
0811c19: 約喻別顯。明如來出現有十種身。一周十方身。
0811c20: 二無著無礙身。三普入成益身。四平等隨應身。五
0811c21: 無生潛益身。六圓迴等住身。七無心普應身。八窮
0811c22: 盡後際身。九嚴剎益生身。十嚴好滿願身。此即八
0811c23: 地後十身也。而為次不同。一法身。二智身。三威勢。
0811c24: 四菩提。五莊嚴。六意生。七化。八力持。九福德。十願。
0812a01: 四是菩提者。初成先照。是故偈云。日光出現。五莊
0812a02: 嚴者。一一毛孔。隨好光明。所莊嚴故。餘文並顯。顯
0812a03: 此十身。舉十喻況。一一喻中。文各有三。謂喻合結。
0812a04: 今初空周喻。況周十方身。故下結云。以其
0812a05: 心無量。十方故。文三。初喻。
0812a06: 佛子譬如空至一切色非色處非至非不至。
0812a07: 上直示。下徵釋。
0812a08: 何以故。
0812a09: 徵云。至不至別。何得俱耶。
0812a10: 空無身故。
0812a11: 以一無身。釋上二義。由無身故。無可得至。亦以無
0812a12: 故。無所不至。如色中空。空若有身。身即質聚。便礙於
0812a13: 色。如鐵入水。水不入鐵。今由無身。故能入。△二合。
0812a14: 如來身亦如是一切處至何以故如來身無身故。
0812a15: 合準喻知。此以事空。以況理空。理空即是法身。故
0812a16: 經偈云。佛以法為身。清淨如空故。
0812a17: 為眾生故示現其身。
0812a18: 即釋外疑。△三結。
0812a19: 佛子是為如來身第一相諸菩薩摩訶薩應如是見。
0812a20: △二空無分別喻。況無著無礙身。故下結云。所行
0812a21: 無礙。如空故。文三。初喻。
0812a22: 復次佛子譬如空至無有分別亦無戲論。
0812a23: 空無分別。不礙顯色。智無分別。不礙利生。△二合。
0812a24: 如來身亦復如是至一切戲論皆永斷故。
0812b01: △三結。
0812b02: 佛子是為如來身第二相諸菩薩摩訶薩應如是見。
0812b03: △三日光饒益喻。喻普入成益身普入法界故。△
0812b04: 初喻。
0812b05: 復次佛子譬如日出於閻浮提無量眾生皆得饒益。
0812b06: 上總。下別。
0812b07: 所謂破闇作明變濕令燥至行者見道居者辦業。
0812b08: 後釋成。
0812b09: 何以故日輪普放無量光故。
0812b10: △二合。
0812b11: 佛子如來智日亦復如是以無量事普益眾生。
0812b12: 上總。下別。別有十種益。合前八句。
0812b13: 所謂滅惡生善破愚為智。
0812b14: 初之二句。合初二句。世出世間二相異故。
0812b15: 大慈救護大悲度脫。
0812b16: 三四流之苦。與出世之樂。拯二乘沈定水之苦。
0812b17: 與菩提之樂。皆合變濕令燥之義。
0812b18: 令其增長根力覺分。
0812b19: 四即道品。通長三乘草木。
0812b20: 令生深信捨離濁心。
0812b21: 五信合二義。一成上義。信能增長一切法故。二合
0812b22: 成熟。信能必到如來地故。
0812b23: 令得見聞不壞因果令得天眼見歿生處。
0812b24: 六七二句合前廓徹空。六得見聞四諦因果智。
0812c01: 七得三明十力智。如空有日。廓淨照徹故。
0812c02: 令心無礙不壞善根。
0812c03: 八有二義。令心無礙。成上徹空。不壞善根。成下蓮
0812c04: 華。如赤蓮華。不遇日光。翳死無疑。三乘善根若遇
0812c05: 智日。則便不壞。
0812c06: 令智修明開敷覺華。
0812c07: 九正合開華。上已巳開者。合其不壞。今未開者。令得
0812c08: 開故。
0812c09: 令其發心成就本行。
0812c10: 十合後二句。發菩提心即見大道。成就本行。是辦
0812c11: 家業。後釋成。
0812c12: 何以故如來廣大智慧日身放無量光普照耀故。
0812c13: △三結。
0812c14: 佛子是為如來身第三相諸菩薩摩訶薩應如是見。
0812c15: △四日光等照喻。平等隨應身。由住真際故。無私
0812c16: 平等。文三。初正喻二。初喻。
0812c17: 復次佛子譬如日出至照一切須彌山等諸大山王。
0812c18: 喻菩薩十大山王。表十地故。
0812c19: 次照黑山。
0812c20: 黑山喻緣覺。以無法空之慧光故。不能出生諸功
0812c21: 德故。
0812c22: 次照高原。
0812c23: 高原喻聲聞不生佛法蓮華故。
0812c24: 然後普照一切大地。
0813a01: 大地一種。通含三聚。取於決定能生之處。喻正定
0813a02: 聚得緣方生。喻不定聚砂鹵等地。喻邪定聚然亦
0813a03: 不捨。故皆等照。
0813a04: 日不作念我先照此至有高下故照有先後。
0813a05: △二合。
0813a06: 如來應正等覺亦復如是至照無礙無障無所分別。
0813a07: △二釋疑。
0813a08: 佛子譬如日月隨時至智慧光明種種有異。
0813a09: 疑云。日月光明是一佛智。萬殊豈為同喻。釋云。豈
0813a10: 不向說。但隨山地。有其高下耶。故知但隨眾生智
0813a11: 慧高下。不同佛無私智無若干也。未違前喻。又既
0813a12: 約機說異。則照高未能兼下。照下而猶照高。又若
0813a13: 捨化。先捨於小。次捨於中。唯菩薩高山。盡日蒙照。
0813a14: △三結。
0813a15: 佛子是為如來身第四相諸菩薩摩訶薩應如是見。
0813a16: △五日益生盲喻。喻佛無生潛益身。文三。初喻。
0813a17: 復次佛子譬如日出至令身調適離眾患故。
0813a18: 有目者。非是獨為生盲不見。亦未曾滅。以潛益
0813a19: 故。△二合二。初略。
0813a20: 如來智日亦復如是至不見諸佛智慧日輪。
0813a21: 略中五事。皆合於盲。而無信為總。故云無信眼故。
0813a22: 此即涅槃闡提三罪。無信斷善即一闡提。無解毀
0813a23: 見即謗方等。毀戒邪命即犯四重。作五逆罪。
0813a24: 雖不見佛智慧日輪至未來苦因皆消滅故。
0813b01: 無解等四至惡。猶有佛性。亦為饒益。令離苦集。△
0813b02: 二廣顯二。初能益光二。初列十光。
0813b03: 佛子如來有光明名積集一切功德。
0813b04: 初三句成就二種莊嚴。上一福嚴。下二慧嚴。
0813b05: 有光明名普照一切。
0813b06: 普照事。
0813b07: 有光明名清淨自在照。
0813b08: 照淨理。次三成三慧。
0813b09: 有光明名出大妙音至普解一切語言法令他歡喜。
0813b10: 此二成聞慧。
0813b11: 有光明名示現永斷一切疑自在境界。
0813b12: 此一成思修。後四成四智。
0813b13: 有光明名無住智自在普照。
0813b14: 大圓鏡智。無住普照故。
0813b15: 有光明名永斷一切戲論自在智。
0813b16: 平等性智。絕戲論故。
0813b17: 有光明名隨所應出妙音聲。
0813b18: 妙觀察智。隨應演故。
0813b19: 有光明名出清淨自在音莊嚴國土成熟眾生。
0813b20: 成所作智。嚴土化生。△二結數分齊。
0813b21: 佛子如來一一毛孔放如是等千種光明。
0813b22: 以日有千光故。結云千實乃無數。
0813b23: 五百光明普照下方。
0813b24: 五倍自分行。
0813c01: 五百光明普照上方。
0813c02: 五位勝進行。
0813c03: 種種剎中種種佛所諸菩薩眾。
0813c04: △二所益眾四。初益菩薩。
0813c05: 其菩薩等見此光明至十地十智皆悉清淨。
0813c06: 有二種益。上益圓機。頓證佛境。下益權機。令熟權
0813c07: 趣實。
0813c08: 彼諸菩薩先所成就諸處諸地。
0813c09: 處謂五眼等。地謂種性地。
0813c10: 見彼光明轉更清淨一切善根皆悉成熟趣一切智。
0813c11: △二益二乘。
0813c12: 住二乘者滅一切垢。
0813c13: △三益生盲。
0813c14: 其餘一分生盲眾生至柔調伏堪修念智。
0813c15: △四光益惡趣六。初拔苦與樂。
0813c16: 地獄餓鬼畜生諸趣至命終皆生天上人間。
0813c17: △二因起邪見。
0813c18: 佛子彼諸眾生不覺不知至我是梵天我是梵化。
0813c19: △三慈音示正。
0813c20: 是時如來住普自在三昧至皆是如來威神之力。
0813c21: △四迴邪報恩。
0813c22: 彼諸眾生聞是語已巳至此諸眾生得淨眼故。
0813c23: △五佛與授記。
0813c24: 如來與彼授阿耨多羅三藐三菩提記。
0814a01: △六結光利益。
0814a02: 佛子如來智日如是利益至令得善根具足成熟。
0814a03: 此中諸益多同隨好。△三結。
0814a04: 佛子是為如來身第五相諸菩薩摩訶薩應如是見。
0814a05: △第六月光奇特喻。喻佛圓迴等。住身謂等住三
0814a06: 世。無增減故。文三。初喻。
0814a07: 復次佛子譬如月輪至無有分別無有戲論。
0814a08: △二合。
0814a09: 佛子如來身月亦復如是至聲聞獨覺學無學眾。
0814a10: 一圓智映二乘。
0814a11: 隨其所宜示現壽命脩短不同而如來身無有增減。
0814a12: 二常身示延促。
0814a13: 一切世界淨心眾生菩提器中影無不現。
0814a14: 三由其機器所見有無。菩提器者。堪受菩提之人。
0814a15: 意生身。若心海澄清。妄念都寂。則真見佛矣。
0814a16: 一切眾生有瞻對者至所作利益皆得究竟。
0814a17: 四所見無向背。初及後二皆圓迴義。△三結。
0814a18: 佛子是為如來身第六相諸菩薩摩訶薩應如是見。
0814a19: △七梵王普現喻。喻佛無心普應身不分而。文
0814a20: 三。初喻。
0814a21: 復次佛子譬如三千大千至亦不分身無種種身。
0814a22: △二合。
0814a23: 佛子諸佛如來亦復如是至亦不作念現若干身。
0814a24: △三結。
0814b01: 佛子是為如來身第七相諸菩薩摩訶薩應如是見。
0814b02: △八醫王延壽喻。喻佛窮盡後際身。初喻二。初彰
0814b03: 其現德。
0814b04: 復次佛子譬如醫王至眾生見者病無不愈。
0814b05: △二力持身。
0814b06: 彼大醫王知命將至凡所療治悉得除差。
0814b07: △二合二。初合現德。
0814b08: 佛子如來應正等覺至鍊治法藥已巳得成就。
0814b09: 合用藥無不盡。
0814b10: 修學一切方便善巧大明力皆到彼岸。
0814b11: 合力為方便。
0814b12: 善能除滅一切眾生諸煩惱病。
0814b13: 合見者病愈。△二合力持身。
0814b14: 及住壽命經無量劫至諸煩惱病悉得消滅。
0814b15: 前藥持住多劫故。略不重明藥能持。△三結。
0814b16: 佛子是為如來身第八相諸菩薩摩訶薩應如是見。
0814b17: △九摩尼利物喻。喻佛嚴利益生身。雨寶離貧。即
0814b18: 嚴剎故。各有體用。文三。初喻。
0814b19: 復次佛子譬如大海至令諸眾生離苦調適。
0814b20: △二合。
0814b21: 佛子諸如來身亦復如是至一切眾生作大佛事。
0814b22: △三結。
0814b23: 佛子是為如來身第九相諸菩薩摩訶薩應如是見。
0814b24: △十寶王滿願喻。喻佛相嚴滿願身。文三。初喻。
0814c01: 復次佛子譬如大海至非少福眾生所能得見。
0814c02: △二合二。初正合。
0814c03: 如來身如意寶王亦復如是至悉令得見所願皆滿。
0814c04: △二釋疑。
0814c05: 佛子佛身非是少福眾生所能得見。
0814c06: 初雖合喻。已巳是釋疑。謂有疑云。若念皆見。今何不
0814c07: 見。是故經云少福不見。
0814c08: 唯除如來自在神力所應調伏。
0814c09: 次疑云。亦有貧下薄福之人。何以得見。故經釋云。
0814c10: 除可調者。
0814c11: 若有眾生因見佛身至乃令得見如來身耳。
0814c12: △三結。
0814c13: 佛子是為如來身第十相諸菩薩摩訶薩應如是見。
0814c14: △三就法總結。
0814c15: 以其心無量十方故至莊嚴一一佛身故。
0814c16: 十句次第結前十身。其有難者。前已巳會釋。△二偈
0814c17: 頌。有二十偈。次第頌前長行十喻。喻各二偈。皆前
0814c18: 偈喻。後偈法合。喻各二偈。
0814c19: 爾時普賢菩薩摩訶薩欲重明此義而說頌言。
0814c20: 譬如空十方至非是善逝心棄捨。
0814c21: 此下人第五十一經。△三出現語業。長行有三。初標。
0814c22: 佛子菩薩摩訶薩應云何知如來應正等覺音聲。
0814c23: △二釋三。初就法略說。
0814c24: 佛子菩薩摩訶薩。
0815a01: 昔人亦以初十。入於中十為百。後十通前。則為千
0815a02: 數。此亦可通。今更一解。後結則容通結中十。中十
0815a03: 則別喻初十。但小不次耳。今初略說圓音之義。略
0815a04: 啟四門。一敘昔。二辨違。三會通。四正釋。前三非要。
0815a05: 廣在別章。但正釋文。自含眾妙。四釋文者。文有十
0815a07: 應知如來音聲至普無量諸音聲故。
0815a08: 一普者。即隨類音。然有二義。一約體廣。無聲不
0815a09: 至。故云普無量音聲。斯則人天等異。萬類齊聞。
0815a10: 上云眾生隨類各得解。二者隨前一一之音。皆能
0815a11: 獨。如目連不究其邊。
0815a12: 應知如來音聲隨其心樂皆令歡喜說法明了故。
0815a13: 二隨樂音。謂趣舉一一類音。能隨樂欲。說種種法。
0815a14: 上經云。如來於一語言中。演說無邊契經海。又云。
0815a15: 佛以一妙音。周聞十方國。眾音悉具足。法雨皆充
0815a16: 。此文通證前之二義。
0815a17: 應知如來音聲隨其信解皆令歡喜心得清涼故。
0815a18: 三隨根解音。謂即上說中。隨說一法。大小各聞。故
0815a19: 云隨其信解。故寶積云。佛以一音演說法。眾生各
0815a20: 各隨所解。
0815a21: 應知如來音聲化不失時所應聞者無不聞故。
0815a22: 四隨時音。謂即上大小之法。令聞不聞皆自在。故
0815a23: 云不失時。亦兼隨聞一法。欣憂不同。寶積云。或有
0815a24: 恐畏或歡喜。上四多約即體之用。是圓音義。後六
0815b01: 多約即用之體。顯一音義。
0815b02: 應知如來音聲無生滅如呼響故。
0815b03: 五外隨緣叩。我無生滅。
0815b04: 應知如來音聲無主修習一切業所起故。
0815b05: 六內集緣成。何有主宰。
0815b06: 應知如來音聲甚深難可度量故。
0815b07: 七甚深者。欲言其一。則萬類殊應。欲言其異。則一
0815b08: 體無生。又欲言其一。隨一音中。能具多音。故上文
0815b09: 云。一切眾生語言法。一言演說盡無餘。欲言其異。
0815b10: 即上多音唯宜聞一。故下喻云。譬如天鼓發種種
0815b12: 應知如來音聲無邪曲法界所生故。
0815b13: 八純稱法界。
0815b14: 應知如來音聲無斷絕普入法界故。
0815b15: 九橫入無斷。
0815b16: 應知如來音聲無變易至於究竟故。
0815b17: 十豎歸一極。此十圓融一味。是如來圓音。是知或
0815b18: 謂無聲隨叩發響。或謂如來唯一直聲。無宮商等
0815b19: 異。皆大地之一塵耳。△二約喻廣說三。初結前生後。
0815b20: 佛子菩薩摩訶薩應知如來音聲。
0815b21: 收上十聲。要不出三。約相則廣無量。約體則無主
0815b22: 宰。約用則有顯示。今並雙非。以顯中道。
0815b23: 非量。
0815b24: 莫窮其邊。故非量。
0815c01: 非無量。
0815c02: 隨機隨時。有聞不聞。故非無量。
0815c03: 非主。
0815c04: 多緣集故。非有主。
0815c05: 非無主。
0815c06: 純一法界生。故非無主。
0815c07: 非示。
0815c08: 當體無生。故無能示。
0815c09: 非無示。
0815c10: 巧顯義理。故非無示。更以四句明體用無礙。謂一
0815c11: 以用從體。由體無不在故。能令上十類皆一切。
0815c12: 非唯聲。亦一切時處眾生如來法界等。雖復
0815c13: 於色等皆。恒不雜亂。若不等。則音非圓。若由
0815c14: 等。失其音曲。則圓非音。今不壞曲而等。不動
0815c15: 而差韻。方成圓音。二以體從用。其一一音皆具
0815c16: 含真性。三用即體故。上十類聲皆不可得。唯第一
0815c17: 義永離所執。故法螺常震。妙音常寂。名寂靜音。如
0815c18: 空谷響。有而即。若不即。非但失於一音。亦不
0815c19: 能令圓融自在。四體即用故。寂而恒宣。若天鼓無
0815c20: 心。而應一切。長風隨竅。萬吹不同。若不同。非但
0815c21: 失於能圓。亦非真一梵音。隨緣自在。名為如來圓
0815c22: 音妙音。非是心識思量境界。△三徵釋所以。
0815c23: 何以故。
0815c24: 徵意云。前言無量等。今何雙非。△三舉喻廣釋。其
0816a01: 大意云。性相無礙。體用相即。約法難顯。寄喻以明。
0816a02: 有十大喻。即為十段。段各有三。今初劫盡唱聲喻。
0816a03: 喻前第六無主。文中分三。初喻。
0816a04: 佛子譬如世界將欲壞時至法爾而出四種音聲。
0816a05: 言法爾者。俱舍第二云。生無色界。有二種因。一者
0816a06: 因力。謂由近習及數習故。二者業力。謂上界後報
0816a07: 業果欲至故。若生色界。則有三因。謂加法爾力。但
0816a08: 器壞時。法爾有聲。
0816a09: 其四者何一曰汝等當知至是為四。
0816a10: 然四種音。非是一時。初二火劫。將壞欲界及初禪
0816a11: 時。三即水災。壞二禪時。四即風災。壞三禪時。
0816a12: 佛子此諸音聲無主無作至諸善業力之所出生。
0816a13: 四聲各別。故非無主。但從緣生。故非有主。△二合。
0816a14: 佛子如來音聲亦復如是至而能利益無量眾生。
0816a15: 明佛欲壞生死世間。亦有四聲。說五乘法。初一人
0816a16: 天。合上火災。後三三乘。如次合前。△三結。
0816a17: 佛子是為如來音聲第一相至應如是知。
0816a18: △二響聲隨緣喻。
0816a19: 復次佛子譬如呼響至而能隨逐一切語言。
0816a20: 喻上第五無生。△次合。
0816a21: 如來音聲亦復如是至無言無示不可宣說。
0816a22: △後結。
0816a23: 佛子是為如來音聲第二相至應如是知。
0816a24: △三天鼓開覺喻。喻合各三。初能開覺。
0816b01: 復次佛子譬如諸天至墯諸惡趣後悔無及。
0816b02: 喻第九無斷絕聲。入法界。化無斷故。△二開覺益。
0816b03: 放逸諸天聞此音已巳至詣天王所求法行道。
0816b04: △三結用歸體。
0816b05: 佛子彼天鼓音無主無作至而能利益無量眾生。
0816b06: △二合三。初合能開覺。
0816b07: 當知如來亦復如是至出於無量妙法音聲。
0816b08: 上總。下別。別有十一聲。義分四節。而有二意。一者
0816b09: 初二通五乘。
0816b10: 所謂無著聲不放逸聲。
0816b11: 次六通三乘。
0816b12: 無常聲苦聲無我聲不淨聲寂滅聲涅槃聲。
0816b13: 次一通於第一第二乘。
0816b14: 無有量自然智聲。
0816b15: 後二唯大乘。
0816b16: 不可壞菩薩行聲至一切處如來無功用智地聲。
0816b17: 二者初一節配人天。三節配三乘。
0816b18: 以此音聲法界中而開悟之。
0816b19: △二合開覺益。
0816b20: 無數眾生聞是音已巳至或習菩薩無上大乘。
0816b21: △三合結用歸體。
0816b22: 而如來音不住方所無有言說。
0816b23: 由不住方等故。上能普。是以莊嚴論云。若佛音
0816b24: 聲是有法。非非法者。不能至十方。反此故能。△
0816c01: 三結。
0816c02: 佛子是為如來音聲第三相至應如是知。
0816c03: △四天女妙聲喻。
0816c04: 復次佛子譬如自在天王至出於如是無量音聲。
0816c05: 喻上第三隨信解聲。多音隨樂故。△次合。
0816c06: 當知如來亦復如是至皆悉至悉令得解。
0816c07: △後結。
0816c08: 佛子是為如來音聲第四相至應如是知。
0816c09: △五梵聲及眾喻。
0816c10: 復次佛子譬如大梵天王至大梵天王獨與我語。
0816c11: 喻化不失時。熟者必聞。即以根熟。為所化眾。△次合。
0816c12: 如來妙音亦復如是至而能成就一切事業。
0816c13: △後結。
0816c14: 是為如來音聲第五相諸菩薩摩訶薩應如是知。
0816c15: △六眾水一味喻。
0816c16: 復次佛子譬如眾水至水無念慮亦無分別。
0816c17: 喻無邪曲聲。從法界生。一體性故。△次合。
0816c18: 如來言音亦復如是至而無念慮亦無分別。
0816c19: △後結。
0816c20: 佛子是為如來音聲第六相至應如是知。
0816c21: △七降雨滋榮喻。
0816c22: 復次佛子譬如阿那婆達多至而能種種饒益眾生。
0816c23: 喻歡喜聲。稱根增長故。△次合。
0816c24: 佛子如來應正等覺至而能饒益一切眾生。
0817a01: 離佛無聲。不從外來。離機無聲。不從內出。△後結。
0817a02: 是為如來音聲第七相諸菩薩摩訶薩應如是知。
0817a03: △八漸降成熟喻。
0817a04: 復次佛子譬如摩那斯龍王至降微細雨普潤大地。
0817a05: 喻無變聲。以皆至究竟故。上先照高山。以顯頓圓。
0817a06: 此先小益。即是漸圓。△次合。
0817a07: 佛子如來應正等覺亦復如是將降法雨。
0817a08: 思欲說一乘法也。
0817a09: 未便即降。
0817a10: 恐破法墯惡道故。
0817a11: 先興法雲。
0817a12: 是說方便。方便含實。如雲含水。
0817a13: 成熟眾生為欲令其至一切智智無上法昧。
0817a14: △後結。
0817a15: 佛子是為如來音聲第八相至應知是如。
0817a16: △九降難思喻。
0817a17: 復次佛子譬如海中有大龍王至百千無量差別。
0817a18: 喻上甚深聲。雖多差別。皆於甚深法界之所流故。
0817a19: △次合。
0817a20: 如來應正等覺亦復如是至出種種言皆令歡喜。
0817a21: △後結。
0817a22: 佛子是為如來音聲第九相至應如是知。
0817a23: 
0817a24: 大方廣佛華嚴經疏卷第八十一
