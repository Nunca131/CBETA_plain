0889c20: 
0889c21: 
0889c22: 
0889c23: 大方廣佛華嚴經卷第一百三入第六十六經下半
0889c24: 清涼山沙門　澄觀　述
0890a01: 晉水沙門　淨源　錄疏注經
0890a02: △第九不動優婆夷。寄善法行。文亦有六。初依教
0890a03: 趣求二。初依教五。初思修前法。
0890a04: 爾時善財童子出妙光城至思惟彼不思議所作業。
0890a05: △二因修得益。
0890a06: 生歡喜心生淨信心至生無濁心生清淨心。
0890a07: 無濁約無他。清淨約自體。
0890a08: 生堅固心生廣大心生無盡心。
0890a09: △三推功歸友。
0890a10: 如是思惟悲泣流淚。
0890a11: 至此偏悲者。修悲將滿故。
0890a12: 念善知識實為希有至增長一切菩薩根芽。
0890a13: △四廣歎友能。
0890a14: 又作是念善知識者至能普增長一切白法。
0890a15: △五勝緣印勸二。初印。
0890a16: 善財童子如是悲哀至覺悟菩薩如來使天。
0890a17: 天字兩用。故晉本云。如來使天隨菩薩天。隨菩薩
0890a18: 天。是己巳業行所感之神。如來使天。是佛慈力攝生
0890a19: 之神。但是修行位已巳著者。皆有二天。常隨其人。
0890a20: 於空中而告之言至則得具足一切義利。
0890a21: △二勸詣後友。
0890a22: 善男子汝可往詣至不動優婆夷大善知識。
0890a23: △二趣求後友。
0890a24: 時善財童子從彼三昧至即詣不動優婆夷舍。
0890b01: △二見敬諮問。見中分二。初見依獲益。
0890b02: 入其宅內見彼堂宇至人與非人之所能有。
0890b03: △二見正超倫。
0890b04: 善財童子前詣其所至唯除具足大智慧者。
0890b05: △二敬問。
0890b06: 爾時善財童子曲躬合掌至善能誘誨願為我說。
0890b07: △三稱讚授法二。初讚。
0890b08: 時不動優婆夷至能發阿耨多羅三藐三菩提心。
0890b09: △二正授法界二。初示法門名體。
0890b10: 善男子我得菩薩難摧伏智慧藏解脫門。
0890b11: 文勢不同前例。而舉五法者。亦同九地。當法師位。
0890b12: 須廣知故。五中初二所持內德。上一智慧無。偏
0890b13: 名解脫。有智則煩惱不可壞。破諸取著無能勝。故
0890b14: 云難摧伏。此智包容。故名為藏。
0890b15: 我得菩薩堅固受持行門。
0890b16: 二受持堅固。偏得行名。謂遇惡眾生。而能堪忍。
0890b17: 生諸趣。而心不迷。故云堅固。
0890b18: 我得菩薩一切法平等地總持門。
0890b19: 三即能持深入法門。得法性地。則無不持矣。
0890b20: 我得菩薩照明一切法辯才門。
0890b21: 四即外化。由正思佛法。明照差別故。故得辯才。能
0890b22: 轉法輪。稱眾生欲。
0890b23: 我得菩薩求一切法無疲厭三昧門。
0890b24: 五即上求。一心求法。故云三昧。近佛無厭。受法無
0890c01: 足故。△二徵業用之境界。文四。初徵問。
0890c02: 善財童子言聖者至無疲厭三昧門境界云何。
0890c03: △二顯難。
0890c04: 童女言善男子此處難知。
0890c05: △二重請。
0890c06: 善財白言唯願聖者至離諸分別究竟平等。
0890c07: △四廣答二。初明得法因緣。以彰深遠。釋上難知
0890c08: 六。初舉往見佛。為發心緣。
0890c09: 優婆夷言善男子至身體柔心生歡喜。
0890c10: △二內興觀念。為發心因。
0890c11: 便從樓下至於地上至諸相隨好無有厭足。
0890c12: 上觀下念。
0890c13: 竊自念言此佛世尊至神通自在辯才無礙。
0890c14: 念福智等。即前五法之因。神通自在。是行堅固。△
0890c15: 三佛勸發心。能成前五。有十種心。
0890c16: 善男子爾時如來知我心念至無能勝心破諸取著。
0890c17: 上二成智慧。
0890c18: 應發無退怯心入深法門。
0890c19: 次一成總持。
0890c20: 應發能堪耐心救惡眾生至普於一切諸趣受生。
0890c21: 次二成神通。
0890c22: 應發無厭足心求見諸佛至悉受一切如來法雨。
0890c23: 次二成三昧。
0890c24: 應發正思惟心普生一切至隨眾生欲施其法寶。
0891a01: 後三成辯才故。上來十句釋五法門。△四發心堅
0891a02: 固。
0891a03: 善男子我於彼佛所至及以二乘悉不能壞。
0891a04: △五經久無違。
0891a05: 善男子我發是心已巳來至不生勝劣想不生愛憎想。
0891a06: △六彰發心勝益。
0891a07: 善男子我從是來常見諸佛至開悟法界一切眾生。
0891a08: 即是前來五因之果。△二顯其業用四。初許現。
0891a09: 善男子我得菩薩求一切法至自在神變汝欲見不。
0891a10: 即舉前來五法中二。△二申請。
0891a11: 善財言唯我心願見。
0891a12: △三正現。
0891a13: 爾時不動優婆夷至入如是等一萬三昧門。
0891a14: 入一萬三昧者。於一求法。無厭三昧。即入一萬。明
0891a15: 知餘解脫等亦攝多門。
0891a16: 入此三昧門時十方各有至轉妙法輪開悟生。
0891a17: △四出定印述。
0891a18: 時不動優婆夷從三昧起至善財言唯我皆已巳見。
0891a19: △四謙己巳推勝。
0891a20: 優婆夷言善男子至而我云何能知能說彼功德行。
0891a21: △五指示後友。
0891a22: 善男子於此南方有一大城名無量都薩羅。
0891a23: 都薩羅者。此云喜生出。謂此城中出生無量歡喜
0891a24: 之事故。以智度圓滿。則能無所不生。
0891b01: 其中有一出家外道名曰行。
0891b02: 巧智隨機。無不行故。名真實行。示外道者。能行非
0891b03: 道故。非道不染。故曰出家。
0891b04: 汝往彼問菩薩云何學菩薩行修菩薩道。
0891b05: △六戀德禮辭。
0891b06: 時善財童子頂禮其足至殷勤瞻仰辭退而去。
0891b07: 已巳下六十七經。
0891b08: △第十行外道。寄真實行六。初依教趣求。
0891b09: 爾時善財童子至處處尋覓行外道。
0891b10: △二見敬諮問。
0891b11: 城東有山名曰善得善財童子於中夜時。
0891b12: 中夜見者。智入生死。故善財將入。此智位故。上云
0891b13: 日沒入城。
0891b14: 見此山頂草樹巘至平坦之處徐步經行。
0891b15: 山頂見者。表位極故。
0891b16: 色相圓滿威光照耀。
0891b17: 以智慧光。破於生死及二邊闇故。
0891b18: 大梵天王所不能及至善能教誨願為我說。
0891b19: △三稱讚授法二。初讚發心。
0891b20: 行答言善哉善哉。
0891b21: △二正授法界二。初彰名體。
0891b22: 善男子。
0891b23: 有四法者。智知故。四義雖列。而得相成。
0891b24: 我已巳安住至一切處菩薩行已巳。
0891c01: 一化境普周。行之名。亦從此立。
0891c02: 成就普觀世間三昧門已巳。
0891c03: 二入定觀機。
0891c04: 成就無依無作神通力已巳。
0891c05: 三由無作神通故。能至前處。
0891c06: 成就普門般若波羅蜜。
0891c07: 四由普門般若故。能在定普觀。若約別者。無作無
0891c08: 依用而無住。普門般若無法不窮。△二顯四業用。
0891c09: 初明至一切處用。
0891c10: 善男子我普於世間至人非人等一切諸趣。
0891c11: △二普觀世間用。
0891c12: 或住諸見或信二乘至無能映蔽大威德體。
0891c13: 觀其所宜。隨宜說故。△三明無作無依用。
0891c14: 又善男子此都薩羅城中至我是何人從何而至。
0891c15: 不知從何而至。是無作依。
0891c16: 唯令聞者如實修行至悉亦如是而為利益。
0891c17: △四普門般若用。
0891c18: 善男子閻浮提內九十六眾至而為說法令得利益。
0891c19: 九十六種皆能窮故。上來隨勝別配諸門。實則義
0891c20: 通。△四謙己巳推勝。
0891c21: 善男子我唯知此至一切處至能知能說彼功德行。
0891c22: △五指示後友。
0891c23: 善男子於此南方有一國土名為廣大。
0891c24: 創入迴向故。迴向眾生故。廣迴向菩提故。大迴向
0892a01: 實際義通廣大。
0892a02: 有鬻香長者。
0892a03: 鬻者賣也。香質雖小。發氣彌布。善根雖微。迴向普
0892a04: 周。又若賣若買。二俱得香。自他善根。俱可迴向。
0892a05: 名優羅華。
0892a06: 青蓮華者。蓮華處泥不染。猶護眾生。而離相青蓮。
0892a07: 為水中之最。救護為入生死之尊。
0892a08: 汝詣彼問菩薩云何學菩薩行修菩薩道。
0892a09: △六戀德禮辭。
0892a10: 時善財童子頂禮其足至殷勤瞻仰辭退而去。
0892a11: △四有十善友。寄十迴向。今初青蓮華。長者寄救
0892a12: 護眾生。離眾生相迴向。文六。初依教趣求。
0892a13: 爾時善財童子因善知識教至一切諸佛菩薩功德。
0892a14: 先依教興願。以是迴向大願之首故。後趣求後位。
0892a15: 漸次游行至廣大國。
0892a16: △二見敬諮問。
0892a17: 詣長者所頂禮其足至而能出生一切智智。
0892a18: △三稱讚授法二。初讚。
0892a19: 長者告言善哉善哉至發阿耨多羅三藐三菩提心。
0892a20: △二授二。初總標所得。
0892a21: 善男子我善別知一切諸香。
0892a22: 差別行也。知世諸香。以表法香。謂以戒定慧慈悲
0892a23: 等香。熏修生善滅惡習氣故。
0892a24: 亦知調合一切香法。
0892b01: 融通行也。以金剛杵碎之。實相般若波羅蜜調和
0892b02: 令純雜無礙。悲智圓融。成迴向故。△二別顯業用
0892b03: 二。初總相顯知。文四。此四各有事理思之。初知香
0892b04: 體異。
0892b05: 所謂一切香一切燒香至一切香王所出之處。
0892b06: △二約類辨異。
0892b07: 又善了知天香龍香至人非人等所有諸香。
0892b08: △三知力用異。
0892b09: 又善別知治諸病香至一切菩薩地位香。
0892b10: 前二約世。此約出世。△四委窮本末。
0892b11: 如是等香形相生起至如是一切我皆了達。
0892b12: △二指事別顯。有十種香。
0892b13: 善男子人間有香名曰象藏。
0892b14: 具前本末十事。一但語香名。必有形相。
0892b15: 因龍生。
0892b16: 二龍為生起。
0892b17: 若燒一丸即起大香雲。
0892b18: 三興雲為出現。
0892b19: 彌覆王都於七日中雨細香雨。
0892b20: 四雨雨為成就。
0892b21: 若著身者身則金色若著衣服宮殿樓閣亦皆金色。
0892b22: 五金色為清淨。
0892b23: 若因風吹入宮殿中至歡喜充滿身心快樂。
0892b24: 六喜樂為安隱。
0892c01: 無有諸病不相侵害離諸憂苦。
0892c02: 七無病等為方便。
0892c03: 不驚不怖不亂不恚慈心相向。
0892c04: 八慈心等為境界。
0892c05: 志意清淨。
0892c06: 九意淨為威德。其業用一種。義通前七。
0892c07: 我知是已巳而為說法至發阿耨多羅三藐三菩提心。
0892c08: 十是根本。本為菩提心故。若就菩提心顯十義者。
0892c09: 以菩提心香。似如來藏因。善惡相攻而生。若一發
0892c10: 心。必興慈雲。注大法雨。心所及者令歸真淨。得法
0892c11: 喜樂。離惑業苦。展轉興慈。志願純淨。
0892c12: 善男子摩羅耶山出栴檀香至設入火坑火不能燒。
0892c13: 餘之九香。皆應名具。法喻之十。略故無也。或二或
0892c14: 三。摩羅耶者國名。國多此香故。此即忍香。瞋火不
0892c15: 燒。
0892c16: 善男子海中有香名無能勝至一切敵軍皆自退散。
0892c17: 三即進香。魔軍退散。
0892c18: 善男子阿那婆遠多池邊至彼天王所而共聽法。
0892c19: 此五如次。是五分法身香。
0892c20: 善男子兜率天中有香至供養一切諸佛菩薩。
0892c21: 九即稱法界香。先陀婆一名四實。此宜用鹽。香似
0892c22: 此故。
0892c23: 善男子善變化天有香至普雨一切諸莊嚴具。
0892c24: 十忘能所。所以名奪意。△四謙己巳推勝。
0893a01: 善男子我唯知此調和香法至辨其離染身語意行。
0893a02: △五指示後友。
0893a03: 善男子於此南方有一大城名曰樓閣。
0893a04: 由此迴向。令菩提心。轉更增長。悲智相依。而勝出
0893a05: 故。
0893a06: 中有船師名婆施羅。
0893a07: 此云自在。謂於佛法海。已巳善通達。於生死海。能善
0893a08: 運度。於一切法。深信不壞。故名自在。
0893a09: 汝詣彼問菩薩云何學菩薩行修菩薩道。
0893a10: △六戀德禮辭。
0893a11: 時善財童子頂禮其足至殷勤瞻仰辭而退去。
0893a12: △二船師婆施羅。寄不壞迴向六。初依教趣求二。
0893a13: 初依教觀道。
0893a14: 爾時善財童子向樓閣城觀察道路。
0893a15: 於迴向道。初得不壞故。
0893a16: 所謂觀道高卑。
0893a17: 佛道為高。餘皆是卑。
0893a18: 觀道夷險。
0893a19: 生死涅槃為夷險。
0893a20: 觀道淨穢。
0893a21: 障無障為淨穢。
0893a22: 觀道曲直。
0893a23: 二乘為曲。菩薩為直等。△二趣求後位。而興勝念。
0893a24: 漸次游行作是思惟至至一切智城道因。
0893b01: 上正明。謂菩薩道因人得故。即於菩薩法師得不
0893b02: 壞。信後徵釋。
0893b03: 何以故於善知識處至如是思惟漸次游行。
0893b04: △二見敬諮問。
0893b05: 既至彼城見其船師在城門外海岸上住。
0893b06: 若佛法海。以生死為此岸。不捨生死故。若約生死
0893b07: 海以大悲修因。而為此岸。住大慈悲。令離因故。
0893b08: 百千商人及餘無量至聖者善能教誨願為我說。
0893b09: △三稱讚授法二。初讚問。
0893b10: 船師告言善哉善哉至發阿耨多羅三藐三菩提心。
0893b11: 讚其發心。後能問法。文有九句。
0893b12: 今復能問生大智因至住諸寂靜三昧旋因。
0893b13: 前五能問果因。三昧旋者。旋謂深故澓。沉而不流。
0893b14: 二乘沉寂。動八萬劫。故能遠離。是菩薩道。
0893b15: 乘大願車一切處至一切智海清淨道因。
0893b16: 後四能問因因。故云道因。△二授己巳法界二。初標
0893b17: 名體。
0893b18: 善男子我在此城海岸路中淨修菩薩大悲幢行。
0893b19: 謂大悲超出。為物所歸故。△二辨其業用二。初明
0893b20: 於陸化生。令知有海。
0893b21: 善男子我觀閻浮提內至如是利益一切眾生。
0893b22: △二善知海相。於海化生。文二。初明善知。後彰化
0893b23: 益。今初。此寶洲等。生死法海。義皆有之。且約生死
0893b24: 海釋。文中略舉。知五種事。即分為五。初知寶。
0893c01: 善男子我知海中。
0893c02: 寶即是智。故不入生死大海。則不能生一切智寶。
0893c03: 於中文有一十二句。
0893c04: 一切寶洲。
0893c05: 生死海中。湛寂不動。謂之寶洲。
0893c06: 一切寶處。
0893c07: 空不空如來藏為寶處。
0893c08: 一切寶類。
0893c09: 恒沙功德皆寶類。
0893c10: 一切寶種。
0893c11: 佛性為寶種。上皆約本有。次四約修成。
0893c12: 我知淨一切寶。
0893c13: 以淨戒頭陀等為能淨。
0893c14: 鑽一切寶。
0893c15: 以緣起智為能鑽。
0893c16: 出一切寶。
0893c17: 以發一切智心為出因。
0893c18: 作一切寶。
0893c19: 聽聞為能作。後四為寶用。
0893c20: 我知一切寶器。
0893c21: 三乘等器。智慧有殊。
0893c22: 一切寶用。
0893c23: 照理斷惑。所用各別。
0893c24: 一切寶境界。
0894a01: 所緣境界。萬品階差。
0894a02: 一切寶光明。
0894a03: 破愚顯明。各各不等。△二即生死中。瞋貪癡之三
0894a04: 毒。
0894a05: 我知一切龍宮處一切夜叉宮處一切部多宮處。
0894a06: 部多此云自生。亦如夜叉。但不從父母生。故喻多
0894a07: 癡。
0894a08: 皆善迴避免其諸難。
0894a09: △三知心識相。
0894a10: 亦善別知漩澓淺深波濤遠近水色好惡種種不同。
0894a11: 色無色等。依識心定。劫數淺深。七識波浪。染習遠
0894a12: 近。隨善惡緣。心水色異。△四即能知時。
0894a13: 亦善別知日月星宿運行度數晝夜晨晡漏延促。
0894a14: 謂機之生熟。如是時中。宜修定慧等。△五即知萬
0894a15: 行不同。
0894a16: 亦知其船鐵木堅脆。
0894a17: 有方便為堅。無方便為脆。
0894a18: 機關澀滑。
0894a19: 曾修為滑。不曾則澀。
0894a20: 水之大小。
0894a21: 謂生死有邊與無邊。
0894a22: 風之逆順。
0894a23: 八風之中。四順四逆。又謂修行有住與無住故。
0894a24: 如是一切安危之相無不明了可行則行可止則止。
0894b01: 若開前段。第三第五各有三事。則具十種。△二彰
0894b02: 化成益。
0894b03: 善男子我以成就如是智慧至普順一切眾生心海。
0894b04: 既列十海。則知前海。準此應思。前四自利。後六利
0894b05: 他。△四謙己巳推勝。
0894b06: 善男子我唯得此大悲幢行至能知能說彼功德行。
0894b07: △五指示後友。
0894b08: 善男子於此南方有城名可樂。
0894b09: 由等佛迴向。不見美惡。皆得清淨。歡喜悅樂故。
0894b10: 中有長者名無上勝。
0894b11: 以得勝通。無過上故。等於諸佛。更無勝故。
0894b12: 汝詣彼問菩薩云何學菩薩行修菩薩道。
0894b13: △六戀德禮辭。
0894b14: 時善財童子頂禮其足至心無厭足辭退而去。
0894b15: △第三無上勝長者。寄等一切佛迴向六。初依教
0894b16: 趣求。
0894b17: 爾時善財童子起大慈至漸次經歷到彼城內。
0894b18: △二見敬諮問二。初見。
0894b19: 見無上勝在其城東。
0894b20: 啟明佛日故。
0894b21: 大莊嚴幢無憂林中。
0894b22: 同佛迴向。無憎愛故。
0894b23: 無量商人百千居士之所圍繞。
0894b24: 佛為商主。菩薩為商人。法財外益。功歸己巳故。
0894c01: 理斷人間種種事務至住菩薩正念增菩薩樂欲。
0894c02: △二設敬。
0894c03: 爾時善財童子觀彼長者至頂禮其足良久乃起。
0894c04: △二諮問。
0894c05: 白言聖者我是善財我是善財。
0894c06: 自稱名者謂聲名久聞。表重法之器。冀有聞故。
0894c07: 我專尋求菩薩之行至能得一切如來智慧。
0894c08: △二稱讚授法二。初讚。
0894c09: 時彼長者告善財言至發阿耨多羅三藐三菩提心。
0894c10: △二授法二。初標名體。
0894c11: 善男子我成就至一切處至無依無作神通之力。
0894c12: 由無作無依。故能至。至是用廣。無依是體勝。
0894c13: 無依者不依他故。無作者離加行故。△二徵釋業
0894c14: 用二。初徵。
0894c15: 善男子云何為至一切處菩薩行門。
0894c16: △二釋明。至一切處廣說法故。文二。初舉三千。
0894c17: 善男子我於此三千至我亦為其說超勝法。
0894c18: △二類顯十方。
0894c19: 如於此三千大千世界至我為眾生說如是法。
0894c20: △四謙己巳推勝。
0894c21: 善男子我唯知此至一切處至無依無作神通之力。
0894c22: 加清淨法門者。至本為說法故。即前所說。
0894c23: 如諸菩薩摩訶薩具足一切至能知能說彼功德行。
0894c24: △五指示後友。
0895a01: 善男子於此南方有一國土名曰輸那。
0895a02: 此云勇猛。勇猛之力。能使善根無不至故。又以十
0895a03: 度明義。義當進故。
0895a04: 其國有城名迦陵迦林。
0895a05: 以義翻為相戰時。謂因勝而立城故。表此迴
0895a06: 向。願以信解大威力故。廣大智慧無障礙故。令修
0895a07: 善根無所不至。義同戰時。
0895a08: 有比丘尼。
0895a09: 純淨之慈。令善故。
0895a10: 名師子嚬申。
0895a11: 舒展自在。無不至故。
0895a12: 汝詣彼問菩薩云何學菩薩行修菩薩道。
0895a13: △六戀德禮辭。
0895a14: 時善財童子頂禮其足至殷勤瞻仰辭退而去。
0895a15: 
0895a16: 大方廣佛華嚴經疏卷第一百三
