0895a17: 
0895a18: 
0895a19: 
0895a20: 大方廣佛華嚴經疏卷第一百四入第六十七經下卷
0895a21: 清涼山沙門　澄觀　述
0895a22: 晉水沙門　淨源　錄疏注經
0895a23: △四師子嚬申比丘尼。寄至一切處迴向文六。初
0895a24: 依教趣求。
0895b01: 爾時善財童子漸次游行至之所捨施日光園中。
0895b02: 準律尼之頭陀。多在王園。藉外護故。表因實際勝
0895b03: 光。令其善根法界之園苑故。並皆即智。故有光
0895b04: 明。
0895b05: 說法利益無量眾生。
0895b06: △二見敬諮問三。初見二。初見依報六。初無漏林
0895b07: 樹。
0895b08: 時善財童子即詣彼園至普熏十方無所障礙。
0895b09: 無漏法行而建立故。文中有八。各有所表。思之。△
0895b10: 二八解泉流。
0895b11: 園中復有泉流陂池至彌布其底八功德水。
0895b12: 謂輕冷濡美。淨而不臭。調適無患。
0895b13: 具足盈滿優羅華至芬陀利華覆其上。
0895b14: △三敷法空座。而隨法嚴異。
0895b15: 無量寶樹周行列至寶鐸徐搖出妙音聲。
0895b16: 上標。下列。
0895b17: 或有樹下敷蓮華藏至摩尼王藏師子之座。
0895b18: 後結。
0895b19: 其一一座各有十萬至一一皆具無量莊嚴。
0895b20: △四雜明諸嚴。
0895b21: 此大園中眾寶滿至光明普照如梵王宮。
0895b22: 萬行非一故。△五出其所因。
0895b23: 爾時善財童子見此大園至福德善業之所成就。
0895b24: △六明果用自在。
0895c01: 三千大千世界天龍八部至不可思議威神力故。
0895c02: △二見正報四。初總明坐勝德顯彰。
0895c03: 爾時善財見師子嚬申至見者不空如婆樓那天。
0895c04: 婆樓那者。此云水也。以其能滿人之願故。然水天
0895c05: 之義。義味不空。則未詳所以。
0895c06: 能長一切眾善根芽至所說法門亦各差別。
0895c07: △二別明所演法。各異有三十處。分三。初十六
0895c08: 為八部人非人等。
0895c09: 或見處座淨居天眾至為說法門名無盡解脫。
0895c10: 先有七處為天。一為淨居天。說無盡者。治彼那含。
0895c11: 求盡身智故。
0895c12: 或見處座諸梵天眾至名普門差別清淨言音輪。
0895c13: 二梵王普應。但於己巳眾。廣及三千。為說普門。則無
0895c14: 不應。梵音清妙。但是世間為說。法界勝流。方為淨
0895c15: 妙。
0895c16: 或見處座他化自在天至為說法門名菩薩清淨心。
0895c17: 三他化天。令得出世淨心起世自在故。
0895c18: 或見處座善變化天至為說法門名一切法善莊嚴。
0895c19: 四化樂。樂具莊嚴。不及善故。
0895c20: 或見處座兜率陀天至為說法門名心藏施。
0895c21: 五施歸。如來藏心。則真喜足故。
0895c22: 或見處座須夜摩天至為說法門名無邊莊嚴。
0895c23: 六嚴法界。方盡時分之樂。
0895c24: 或見處座三十三天至為說法門名厭離門。
0896a01: 七釋天。欲甚故。
0896a02: 或見處座百光明龍王至名佛神通境界光明莊嚴。
0896a03: 八龍。能通變耀電降雨莊嚴故。
0896a04: 或見處座諸夜叉眾至為說法門名救護眾生藏。
0896a05: 九夜叉。性好飛空害物故。
0896a06: 或見處座乾闥婆眾至為說法門名無盡喜。
0896a07: 十乾闥婆眾。能奏樂喜樂。故上三亦四王眾。意存
0896a08: 八部。故闕南西。
0896a09: 或見處座阿修羅眾至名速疾莊嚴法界智門。
0896a10: 十一脩羅。善幻為莊嚴故。
0896a11: 或見處座迦樓羅眾至為說法門名怖動諸有海。
0896a12: 十二迦樓羅。動海怖龍故。
0896a13: 或見處座緊那羅眾至為說法門名佛行光明。
0896a14: 十三緊那羅。是歌神以佛行光明。破其著故。又頭
0896a15: 有一角。亦云疑神。令同佛覺。離疑光明故。
0896a16: 或見處座摩羅伽眾至為說法門名生佛歡喜心。
0896a17: 十四摩羅伽。多瞋毒故。上來八部。除第八并
0896a18: 第十及夜叉眾。摩羅伽約對治說。餘皆約隨便
0896a19: 宜。隨其世能轉入出世故。緊那羅眾。通此二義。
0896a20: 或見處座無量百千至為說法門名殊勝行。
0896a21: 第十五一座為人。人多行不善行。設行仁義亦非
0896a22: 勝故。故令起出世勝行。
0896a23: 或見處座諸羅剎眾至為說法門名發生悲愍心。
0896a24: 十六一座為羅剎。則是非人。亦治多殘害故。△二
0896b01: 有二座為二乘。
0896b02: 或見處座信樂聲聞乘至為說法門名勝智光明。
0896b03: 聲聞智劣故。
0896b04: 或見處座信樂緣覺乘至名佛功德廣大光明。
0896b05: 緣覺修福。止百劫故。緣起智光。未能忘緣故。△三
0896b06: 有十二座為菩薩。文三。初為地前。
0896b07: 或見處座信樂大乘眾生至名普門三昧智光明門。
0896b08: 說定慧之光。△二為地上。
0896b09: 或見處座初發心諸菩薩至名一切佛願聚。
0896b10: 初發心者。證發心也。發十大願故。
0896b11: 或見處座第二地諸菩薩至為說法門名妙華藏。
0896b12: 華謂十種平等淨心。故晉經云。淨心華藏。華藏者
0896b13: 以真俗雙修。於難得勝。為因含藏故。
0896b14: 或見處座第六地諸菩薩至為說法門名無礙輪。
0896b15: △三一義常等覺。
0896b16: 或見處座執金剛神至名金剛智那羅延莊嚴。
0896b17: 說金剛喻定。壞散塵習故。既為等覺而說明。此位
0896b18: 非小。言迴向者。約寄位耳。他皆倣此。△二總結多
0896b19: 類聞法發心。
0896b20: 善財童子見如是等至三藐三菩提得不退轉。
0896b21: △四總顯所因。釋成自在。有二。初由能化具般若。
0896b22: 何以故此比丘尼至無數百萬般若波羅蜜門。
0896b23: △二由彼所化根已巳熟。
0896b24: 此日光園中所有菩薩至三藐三菩提得不退轉。
0896c01: △二設敬三。初勝發心。
0896c02: 時善財童子見師子嚬申至我當右繞無量百千。
0896c03: △二放光攝受。
0896c04: 時比丘尼放大光明普照其園眾會莊嚴。
0896c05: △三正申敬儀。
0896c06: 善財童子即自見身至善財童子合掌而住。
0896c07: △三問法。
0896c08: 白言聖者我已巳先發至善能誘誨願為我說。
0896c09: △三授己巳法界三。初標名體。
0896c10: 比丘尼言善男子我得解脫名成就一切智。
0896c11: 同佛智故。△二徵釋其體。
0896c12: 善財言聖者何故名為成就至普照三世一切諸法。
0896c13: 一念普照故。△三辨其業用二。初問。
0896c14: 善財白言聖者此智光明境界云何。
0896c15: △二答二。初明通用二。初辨用所依。
0896c16: 比丘尼言善男子至得出生一切法三昧王。
0896c17: 謂由一切智能入王三昧故。王三昧者。智論第八
0896c18: 云。一切三昧皆入中故。體即如如。如體本寂。真智
0896c19: 契此。故名三昧。以一切智。有其二義。一知三世
0896c20: 一切事故。二對於種智。名根本智。知一切事。皆一
0896c21: 實故。以即權之實智。契即事之實理。故一切三昧
0896c22: 皆入其中。
0896c23: 以此三昧故得意生身。
0896c24: 又由王三昧體無不。故意生身隨類能成。△二
0897a01: 辨能依業用。
0897a02: 往十方一切世界至我即為說般若波羅蜜。
0897a03: △二明其智用。
0897a04: 善男子我見一切眾生至知法如幻故。
0897a05: 又前即差別智用。今即無分別智用。故觸境無取。
0897a06: △四謙己巳推勝。
0897a07: 善男子我唯知此成就至能知能說彼功德行。
0897a08: △五指示後友。
0897a09: 善男子於此南方有一國土名曰險難。
0897a10: 逆行非道。下位不能行故。
0897a11: 此國有城名寶莊嚴。
0897a12: 逆隨世行。能生無盡功行藏故。
0897a13: 中有女人名婆須蜜多。
0897a14: 此云世友。亦云天友。隨世人天方便化故。
0897a15: 汝詣彼問菩薩云何學菩薩行修菩薩道。
0897a16: △六戀德禮辭。
0897a17: 時善財童子頂禮其足至殷勤瞻仰辭退而去。
0897a18: 已巳下入六十八經。
0897a19: △五婆須蜜女。寄無盡功德藏迴向六。初依教趣
0897a20: 求二。初依教成益。
0897a21: 爾時善財童子大智光明至思惟觀察見諸法性。
0897a22: 謂由聞一切智光故。思修趣入。得二種益。一得見
0897a23: 實法性益由前實智故。
0897a24: 得了知一切言音陀羅尼門至一切菩薩業圓滿願。
0897b01: 二得權智之益。由前窮三世差別智故。△二趣求
0897b02: 為位四。初專心尋覓。
0897b03: 漸次游行至險難國至處處尋覓婆須蜜多女。
0897b04: △二淺識致。
0897b05: 城中有人不知此女至有何等意而求此女。
0897b06: 逆行難知故。不自疑者。貪順於悲。障行劣故。不同
0897b07: 前二。又於前二。已巳調伏故。此中不疑。△三深智讚
0897b08: 教二。初讚。
0897b09: 其中有人先知此女至於女色中所有淨想。
0897b10: △二教示所在。
0897b11: 善男子婆須蜜女於此城內市廛之北自宅中住。
0897b12: 市者喧雜北主。於滅自宅。即畢竟空寂。謂在欲行
0897b13: 禪處。喧常寂故。在市廛之北等。△四依教往詣。
0897b14: 時善財童子聞是語已巳歡喜踊躍往詣其門。
0897b15: △二見敬諮問三。初見二。初見依報。
0897b16: 見其住宅廣博嚴麗至十大園林以為莊嚴。
0897b17: 畢竟空中。無德不具。故廣顯具嚴。△二見正報。
0897b18: 爾時善財見此女人至遇斯光者身得清淨。
0897b19: 具有主伴德用。△二敬問。
0897b20: 爾時善財前詣其所至善能教誨願為我說。
0897b21: △三授己巳法界三。初標名體。
0897b22: 彼即告言善男子我得菩薩解脫名離貪欲際。
0897b23: 凡夫染欲。二乘之人見欲可離。菩薩不斷貪欲。而
0897b24: 得解脫智。了性空欲即道故。如是染而不染。方為
0897c01: 究竟離欲之際。△二正顯業用二。初身同類現。
0897c02: 隨其欲樂而為現身至隨其樂欲皆令得見。
0897c03: △二以法益生。
0897c04: 若有眾生欲意所纏至一切智地現前無礙解脫。
0897c05: 十種三昧。皆隨受欲便宜。得斯甚深三昧。△三得
0897c06: 法因緣二。初問。
0897c07: 善財白言聖者種何善根至而得成就如是自在。
0897c08: △二答。
0897c09: 答言善男子我念過去至以一寶錢而為供養。
0897c10: 一寶錢施者。有二義。一寶而能捨。故得離貪。二一
0897c11: 錢雖微。以菩提心故。成斯自在。
0897c12: 是時文殊師利童子至阿耨多羅三藐三菩提心。
0897c13: △四謙己巳推勝。
0897c14: 善男子我唯知此菩薩至能知能說彼功德行。
0897c15: △五指示後友。
0897c16: 善男子於此南方有城名善度。
0897c17: 無一善根不度。到於究竟處故。
0897c18: 中有居士名瑟胝羅彼常供養栴檀座佛塔。
0897c19: 瑟胝羅。此云纏裹裏。以義當包。攝塔中。包攝一切
0897c20: 佛故。或云攝入。攝諸善根。入平等故。常供佛塔者。
0897c21: 諸善根中。斯為最故。未詳何緣。偏供此答。有云。以
0897c22: 此答中空有栴檀之座。為欲普供無盡佛故。亦是
0897c23: 一理。
0897c24: 汝詣彼問菩薩云何學菩薩行修菩薩道。
0898a01: △六戀德禮辭。
0898a02: 時善財童子頂禮其足至殷勤瞻仰辭退而去。
0898a03: △六瑟胝羅。寄入一切平等善根迴向六。初依
0898a04: 教趣求。
0898a05: 爾時善財童子漸次游行至善度城。
0898a06: 闕無念法。△二見敬諮問。
0898a07: 詣居士宅頂禮其足至善能誘誨願為我說。
0898a08: △三正授法界四。初標名。
0898a09: 居士告言善男子我得菩薩解脫名不般涅槃際。
0898a10: 般者入也。窮諸如來不入涅槃之實際故。故出現
0898a11: 品云。如實際涅槃。如來涅槃亦如是。△二顯體。
0898a12: 善男子我不生心言至畢竟無有般涅槃者。
0898a13: 謂心契實際。知佛常住。△三釋其外疑。
0898a14: 唯除為欲調伏眾生而示現耳。
0898a15: 並如出現品辨。楞伽亦云。無有佛涅槃。無有涅槃
0898a16: 佛。△四顯其業用二。初辨用所依。
0898a17: 善男子我開栴檀座至得三昧名佛種無盡。
0898a18: 佛種從緣起。佛緣理生。見理湛然。見佛無滅。以佛
0898a19: 化身。即是常身法身故。
0898a20: 善男子我念念中入此三昧至一切無量殊勝之事。
0898a21: 亦是證前不涅槃義。舉現見故。△二問答境界。
0898a22: 善財白言此三昧者至諸菩薩眾悉亦如是。
0898a23: △四謙己巳推勝。
0898a24: 善男子我唯得此菩薩至能知能說彼功德行。
0898b01: 長者雖知三世不滅。未能一念而知及能所平等。
0898b02: △五指示後友。
0898b03: 善男子於此南方有山至修菩薩道即說頌曰。
0898b04: 以大悲菩薩眾尊重故。偏加於頌。
0898b05: 海上有山多聖賢至彼當示汝大方便。
0898b06: 言海上有山者。大悲隨順。入生死海。而住涅槃山
0898b07: 故。即南印度之南。△六戀德禮辭。
0898b08: 時善財童子頂禮其足至殷勤瞻仰辭退而去。
0898b09: △七觀自在菩薩。寄隨順一切眾生迴向善友。名
0898b10: 觀自在者。三業歸向。必六通赴緣。攝利難思。名觀
0898b11: 自在。由此能。隨順眾生。在補怛落迦山者。此云
0898b12: 小白華樹。山多此樹。香氣遠聞。聞見必欣。是隨順
0898b13: 義。又觀自在者。或云觀世音。梵云婆盧枳底。此云
0898b14: 觀也。濕伐羅此云自在。若云攝伐多。此云音也。然
0898b15: 梵本中自有二種不同。故譯者隨異。而法華經觀
0898b16: 音品云。觀其音聲。皆得解脫。即觀世音也。若具三
0898b17: 業攝化。即觀自在。故彼中初語業稱名。除七災。二
0898b18: 身業禮拜。滿二願。三意業存念。淨三毒。而今多念
0898b19: 觀音者。以語業用多故。又人多稱故。今取義圓。故
0898b20: 云自在。然觀則能觀。通一切觀。世是所觀。通一切
0898b21: 世。若云音者。亦通所觀。即所救一切機也。若云自
0898b22: 在。乃屬菩薩能化之用。文中但有五段。闕第六禮
0898b23: 辭。初依教趣求。
0898b24: 爾時善財童子一心思惟至處處求覓此大菩薩。
0898c01: △二見敬諮問。先見有三。初見勝依正。
0898c02: 見其西面。
0898c03: 西方主殺。顯悲救故。又令歸向本所事故。
0898c04: 巖谷之中泉流縈映至令其攝受一切眾生。
0898c05: △二彰見之益。
0898c06: 善財見已巳歡喜踊躍合掌諦觀目不暫瞬。
0898c07: 以得勝念。熏自心故。
0898c08: 作如是念善知識者則是如來。
0898c09: 引至究竟。同於佛故。
0898c10: 善知識者一切法雲至便即往詣大菩薩所。
0898c11: △三友垂讚攝。
0898c12: 爾時觀自在菩薩至安住如來智慧光明。
0898c13: 大悲深厚。隨順受故。△二敬問。
0898c14: 爾時善財童子頂禮觀自在至善能教誨願為我說。
0898c15: △三稱讚授法二。初讚。
0898c16: 菩薩告言善哉善哉至發阿耨多羅三藐三菩提心。
0898c17: △二授三。初標名。
0898c18: 善男子我已巳成就菩薩大悲行解脫門。
0898c19: △二總顯體相。
0898c20: 善男子我以此菩薩至一切眾生相續不斷。
0898c21: 亦是釋名。平等教化即是大悲。以同體悲。故云平
0898c22: 等。相續不斷。即是行門。又門即普門。普門示現。曲
0898c23: 濟無遺故。△三廣顯業用二。初約普門。以顯業用
0898c24: 二。初總明。
0899a01: 善男子我住此大悲行門常在一切諸如來所。
0899a02: 以上同如來妙覺真心故。
0899a03: 普現一切眾生之前。
0899a04: 下與眾生同體大悲故。普現即普門示現。然大聖
0899a05: 久成正覺。號正法明。示為菩薩。義言等佛耳。△二
0899a06: 別明普現之義。
0899a07: 或以布施攝取眾生至與其共居而成熟之。
0899a08: 有十一句。方法華經三十二應。乍觀似少。義取乃
0899a09: 多。彼三十二應。但是此中或現色身及說法耳。△
0899a10: 二約大悲行。以顯業用。為救諸怖畏故。於中三。初
0899a11: 離世怖。有十八種。
0899a12: 善男子我修行此大悲行門至離熱惱怖離迷惑怖。
0899a13: 上三約煩惱。即是因怖。餘皆約果。
0899a14: 離繫縛怖離殺害怖至離大眾怖離惡趣怖。
0899a15: 縛殺貧三。不活開出。此下皆五怖中事。
0899a16: 離黑闇怖離遷移怖至離逼迫心怖離憂悲怖。
0899a17: 上約所離。△二即能離因。
0899a18: 復作是願願諸眾生至皆得免離一切怖畏。
0899a19: 念即是意。三業皆益故。△三進大心。
0899a20: 善男子我以此方便至三藐三菩提心永不退轉。
0899a21: 令進大心。方能究竟離二死怖。△四謙己巳推勝。
0899a22: 善男子我唯得此菩薩大悲行門。
0899a23: 久成正覺。尚不失謙。
0899a24: 如諸菩薩摩訶薩至能知能說彼功德行。
0899b02: 爾時東方有一菩薩。
0899b03: 從東來者。後位如相。智明方證故。
0899b04: 名曰正趣。
0899b05: 正法趣。化眾生故。以智正趣。真如相故。
0899b06: 從空中來。
0899b07: 智體無依。方契如故。
0899b08: 至娑婆世界輪圍山頂。
0899b09: 意表如依。妄惑顯故。
0899b10: 以足按地其娑婆世界六種震動。
0899b11: 以定慧足。除雜慧故。
0899b12: 一切皆以眾寶莊嚴至然後來詣觀自在所。
0899b13: 同前會者。意顯不離。隨順眾生。得如相故。又以智
0899b14: 會悲。成無住故。△二前友指示。
0899b15: 時觀自在菩薩告善財言至學菩薩行修菩薩道。
0899b16: 以在此會。故闕禮辭。
0899b17: 
0899b18: 大方廣佛華嚴經疏卷第一百四
