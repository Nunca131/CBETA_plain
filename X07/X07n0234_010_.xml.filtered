0681c04: 
0681c05: 
0681c06: 
0681c07: 大方廣佛華嚴經疏卷第十入第四卷經第三紙
0681c08: 清涼山沙門　澄觀　述
0681c09: 晉水沙門　淨源　錄疏注經
0681c10: △八主海神二初長行十法。頌脫第三。
0681c11: 復次出現寶光主海神至眾寶莊嚴身解脫門。
0681c12: 為物供佛。是等施福。得眾寶相。以莊嚴身。
0681c13: 不可壞金剛幢主海神至護一切眾生善根解脫門。
0681c14: 巧隨根欲。說法護善。使其長成。
0681c15: 不雜塵垢主海神得能竭一切眾生煩惱海解脫門。
0681c16: 謂演深廣法。體煩惱空。梵本偈云。一切世間眾道
0681c17: 師法雲大雨不可測。消竭無窮諸苦海。此離垢塵
0681c18: 入法門。苦準此文。乃竭苦海。四若見佛境。則惑亡
0681c19: 苦息。準現經文。三是煩惱。四是於苦。若依梵本。前
0681c20: 苦後惑。既譯人脫漏致使文義參差。故古德云。脫
0681c21: 第四頌。結名既同。故知脫第三。
0681c22: 恒住波浪主海神得令一切眾生離惡道解脫門。
0681c23: 恒住波浪。即是普用。水為宮殿。
0681c24: 吉祥寶月主海神得普滅大癡闇解脫門。
0682a01: 以智滅癡。
0682a02: 妙華龍髻主海神得滅一切諸趣苦與安樂解脫門。
0682a03: 為行所遷。一切皆苦。菩提因起。則生滅苦亡。便得
0682a04: 涅槃寂滅安樂。
0682a05: 普持光味主海神至一切眾生諸見愚癡性解脫門。
0682a06: 將智滅癡。未免於見。了癡見性。癡見自亡。真妄等
0682a07: 觀。是佛境也。
0682a08: 寶華光主海神至種性菩提心解脫門。
0682a09: 一切眾生。有佛種性。圓明可貴。具德稱寶。佛眼普
0682a10: 觀。佛智普示。正因今顯。如出金藏。大心若起。如種
0682a11: 生芽。故云出生。緣了二因。為能悟之妙道。
0682a12: 金剛妙髻主海神得不動心功德海解脫門。
0682a13: 了如不取。則心不動搖。湛如渟海。萬德攸歸。故須
0682a14: 彌可傾。魔豈能嬈。一念降魔。如本行集。
0682a15: 海潮雷音主海神得普入法界三昧門解脫門。
0682a16: 入法界定。如法界。△二偈頌讚佛。
0682a17: 爾時出現寶光主海神至而說頌言。
0682a18: 不可思議大劫海至海潮音神所行處。
0682a19: △九主河神二。初長行得法。
0682a20: 復次普發迅流主河神得普雨無邊法雨解脫門。
0682a21: 行成雨法。若霈然洪。滅惑生德。若懸河迅流。無
0682a22: 所滯礙。
0682a23: 普潔泉主河神至令永離煩惱解脫門。
0682a24: 現身息惱。若泉洗心。
0682b01: 離塵淨眼主河神至普滌一切眾諸惑塵垢解脫門。
0682b02: 真實滌垢。悲智相資。若碧沼澄潭。空色交映。故名
0682b03: 離塵淨眼。
0682b04: 十方吼主河神得恒出鐃益眾生音解脫門。
0682b05: 圓音益。若崩浪發響。
0682b06: 普救護眾生主河神至恒起無惱害慈解脫門。
0682b07: 拯救漂溺。
0682b08: 無熱淨光主河神得普示一切清涼善根解脫門。
0682b09: 善根無惑。可謂清涼。若阿耨達池。永無熱惱。
0682b10: 普生歡喜主河神至永離慳著解脫門。
0682b11: 施門無量。令彼無慳。若蘊藻蔆蓮。普令物喜。
0682b12: 廣德勝幢主河神得作一切歡喜福田解脫門。
0682b13: 行福契實。故無不欣。若深湖廣陂。是為廣德。
0682b14: 光照普世主河神至瞋毒者歡喜解脫門。
0682b15: 方便慧力。雜染皆淨慈。彼冤害瞋反成歡。若萬頃
0682b16: 波澄。光映天下。
0682b17: 海德光明主河神至恒受具足樂解脫門。
0682b18: 總收萬善。令會涅槃。若彼百川。咸會大海。由智廣
0682b19: 故。名海德光明。△二偈頌讚佛。
0682b20: 爾時普發迅流主河神至而說頌言。
0682b21: 如來往昔為眾生至此海光神之解脫。
0682b22: △十主稼神二。初長行得法。
0682b23: 復次柔勝味主稼神至令成就佛身解脫門。
0682b24: 功德智慧。二種法味。資成佛身。
0682c01: 時華淨光主稼神至受廣大喜樂解脫門。
0682c02: 喜樂。由於苦除。
0682c03: 色力勇健主稼神至圓滿法門淨諸境界解脫門。
0682c04: 眾生。為所淨之境。
0682c05: 增益精氣主稼神至大悲無量神通變化力解脫門。
0682c06: 悲深故通廣。
0682c07: 普生根果主稼神至令下種無失壞解脫門。
0682c08: 下種佛田。必至果無壞。
0682c09: 妙嚴環髻主稼神得普發眾生淨信華解脫門。
0682c10: 智敷物信。獲果稱華。
0682c11: 潤澤淨華主稼神至令增長福德海解脫門。
0682c12: 慈眼視物故。福聚無量。慈則恬和怡悅。偈云勝道。
0682c13: 成就妙香主稼神得廣開示一切行法解脫門。
0682c14: 以行成佛故。始成即宣。
0682c15: 見者愛樂主稼神至諸惡普清淨解脫門。
0682c16: 懈於修習。憂惱是生。勤諸根。眾惡清淨。
0682c17: 離垢光明主稼神至令眾會歡喜滿足解脫門。
0682c18: 隨根為說。遂求故喜。△二偈頌讚佛。
0682c19: 爾時柔勝味主稼神至而說頌言。
0682c20: 如來無上功德海至此淨光神解脫門。
0682c21: △十一主藥神二。初長行得法。
0682c22: 復次吉祥主藥神至而勤攝取解脫門。
0682c23: 順情則易攝。逆意則難調。故普觀之。
0682c24: 栴檀林主藥神至滅一切眾生煩惱解脫門。
0683a01: 二三可知。
0683a02: 名稱普聞主藥神至增長無邊善根海解脫門。
0683a03: 如學者。以名為實賓。大土。以名為佛事。
0683a04: 毛孔現光主藥神至一切病境界解脫門。
0683a05: 以慈善根力。放月愛等光。身心兩病。纔念便滅。
0683a06: 破闇清淨主藥神至令智眼清淨解脫門。
0683a07: 迷理迷報。二愚盲冥。起惑造業。備受眾苦。佛以正
0683a08: 法金錍。開其智眼。令明見三諦。故云清淨。
0683a09: 普發吼聲主藥神至令見者咸生善根解脫門。
0683a10: 七八可知。
0683a11: 明見十方主藥神至能以方便令生信解解脫門。
0683a12: 無愛見之大悲。生物德。故名藏。
0683a13: 普發威光主藥神至滅一切眾生病解脫門。
0683a14: 世醫療治。雖差還生。永滅生德。無先念佛。因病因
0683a15: 光。皆是方便。謂佛有無邊相。相有無邊好。好放無
0683a16: 邊光。光攝無邊眾。言隨念者。佛德齊均。隨緣隨樂。
0683a17: 趣稱一佛。三昧易成。敬一心濃。餘盡然矣。況心凝
0683a18: 覺路。闇蹈大方。△二偈頌讚佛。
0683a19: 爾時吉祥主藥神至普觀一切主藥神眾而說頌言。
0683a20: 如來智慧不思議至此發威光解脫門。
0683a21: △十二主林神二。初長行得法。
0683a22: 復次布華如雲主林神得廣大無邊。智海藏解脫門。
0683a23: 佛德無邊。皆依智海。含德流光。所以名藏。
0683a24: 擢幹舒光主林神得廣大修治普清淨解脫門。
0683b01: 等眾生悲。是為廣大。一一離障。名普清淨。
0683b02: 生芽發曜主林神得增長種種淨信芽解脫門。
0683b03: 一切勝因。皆為佛道。各各心淨。則種種芽生。
0683b04: 吉祥淨葉主林神得一切清淨功德莊嚴聚解脫門。
0683b05: 一切功德。莊嚴一毛。一一皆然。故佛為德聚。良以
0683b06: 佛果攬因。皆圓成非分成。是故一因生一切果。一
0683b07: 果收一切因。皆圓融無礙耳。
0683b08: 垂布藏主林神至恒周覽法界解脫門。
0683b09: 智通萬法。是曰普門。客塵不生。故曰清淨。悟如日
0683b10: 照。頓周法界。功如佛鏡。說智漸明。明是本明。漸為
0683b11: 圓漸。
0683b12: 如莊嚴光主林神至而興布法雲解脫門。
0683b13: 知趣行。如應布。
0683b14: 可意雷聲主林神至演清淨音解脫門。
0683b15: 了音聲性。皆同佛音故無不可意。能令世間皆聞
0683b16: 佛音。方云清淨。
0683b17: 香光普主林神至廣大行境界解脫門。
0683b18: 昔行稱周法界。是廣大境。神通普令物見。倣而行
0683b19: 之。如下喜目。即其事也。
0683b20: 妙光迥曜主林神至饒益世間解脫門。
0683b21: 眾生諂。自不修德。寧有進賢之心。今福智益他。
0683b22: 則物我兼利。偈云譣詖。即諂也。
0683b23: 華果光味主林神至莊嚴功德藏解脫門。
0683b24: 敬念則佛興。佛興則莊嚴德藏。障重者。不念不見。
0683c01: 於佛豈無常哉。故應見者。常見也。△二偈頌讚佛。
0683c02: 爾時布華如雲主林神至而說頌言。
0683c03: 佛昔修集菩提行至此味光神所觀察。
0683c04: △第十三主山神二。初長行得法。
0683c05: 復次寶開華主山神得入大寂定光明解脫門。
0683c06: 寂而常照故。光無不闡。
0683c07: 華林妙髻主山神至成熟不可思議數眾生解脫門。
0683c08: 相光熟機。皆慈善根力。如涅槃廣明。
0683c09: 高幢普照主山神至心所樂嚴淨諸根解脫門。
0683c10: 修因嚴根。本為順物故。矚蓮目而欣樂。月面而
0683c11: 歡心。或見諸根一切皆周法界。喜益深矣。
0683c12: 離塵寶髻主山神至勤精進無厭怠解脫門。
0683c13: 如空不染。故長劫無怠。
0683c14: 光照十方主山神得以無邊功德光普覺悟解脫門。
0683c15: 癡故長眠。唯福智之能覺。
0683c16: 大力光明主山神至顯示一切如來功德解脫門。
0683c17: 上三可知。
0683c18: 普眼現見主山神至於夢中增長善根解脫門。
0683c19: 若睡若寤。皆令聞法進行。斯為佛業。如大瓔珞經
0683c20: 說。過去有佛。凡欲說法。令大眾眠。夢中說法。令增
0683c21: 善根。覺得道果。涅槃亦云。其人夢中。見羅剎像等。
0683c22: 亦表萬法皆夢。大夢之夜。必有大覺之明。
0683c23: 金剛堅固眼主山神得出現無邊大義海解脫門。
0683c24: 稱性法門。無邊大義。一音能演是出現也。△二偈
0684a01: 頌讚佛。
0684a02: 爾時開華地主山神至而說頌言。
0684a03: 往修勝行無有邊至入此方便金剛目。
0684a04: △十四主地神二。初長行得法。
0684a05: 復次普德淨華主地神至普觀一切眾生解脫門。
0684a06: 念念無間。平等普觀。修慈護法。故得金剛之體。金
0684a07: 剛即內照之實也。
0684a08: 堅福莊嚴主地神得普現一切眾生福德力解脫門。
0684a09: 一毛福力。頓現眾福。
0684a10: 妙華嚴樹主地神至出生一切佛剎莊嚴解脫門。
0684a11: 證入無生。不礙嚴剎。
0684a12: 普散眾寶主地神至令眾生除障垢解脫門。
0684a13: 一向為他。
0684a14: 淨目觀時主地神至常游戲快樂解脫門。
0684a15: 觀機出現。名為游戲。
0684a16: 金色妙眼主地神至清淨身調伏眾生解脫門。
0684a17: 現淨惑身。方調物惑。
0684a18: 香毛發光主地神至一切佛功德海大威力解脫門。
0684a19: 內具德海。現威力身。如地含海潤。發生百穀。百
0684a20: 苗稼。皆地香毛故。
0684a21: 寂音悅意主地神得普攝持一切眾言音海解脫門。
0684a22: 長行一言。盡攝無餘。偈頌一言。普無極。
0684a23: 妙華旋髻主地神得充滿佛剎離垢性解脫門。
0684a24: 雲普。令物離垢為性。
0684b01: 金剛普持主地神至法輪所攝持普出現解脫門。
0684b02: 法能攝持心行。如金剛之輪。佛則不動現世。若須
0684b03: 彌出海。△二偈頌讚佛。
0684b04: 爾時普德淨華主地神至而說頌言。
0684b05: 此下頌中。亦有二句。結法屬人。可以意得。
0684b06: 如來往昔念念中至普持得見生歡喜。
0684b07: △十五主城神二。初長行十法。有云。脫第九十。頌
0684b08: 具足。
0684b09: 復次寶光曜主城神得方便利益眾生解脫門。
0684b10: 光等方便。成熟利益。
0684b11: 妙嚴宮殿主城。神得知眾生相教化成熟解脫門。
0684b12: 應病與藥。令得服行。
0684b13: 滿淨喜寶主城神至令一切眾生受諸福德解脫門。
0684b14: 護法法存。則物受福德。教理行果。皆有護也。
0684b15: 離憂清淨主城神得救諸怖畏大悲藏解脫門。
0684b16: 悲救無盡名藏。
0684b17: 華燈眼主城神得普明了大知慧解脫門。
0684b18: 了佛大智。
0684b19: 幢明現主城神得普方便示現解脫門。
0684b20: 方便現身。
0684b21: 盛福威光主城神至得開悟一切愚闇眾生解脫門。
0684b22: 迷真俗理。故云愚闇。佛出開示。令其悟入。本迷無
0684b23: 始猶若生盲。雖聞譬喻。竟不識乳。唯佛出世。方能
0684b24: 曉之。九準梵本。云香幢莊嚴髻主城神得破一切
0684c01: 煩惱臭氣出生一切智性香氣解脫門。謂正使為
0684c02: 臭物。殘習為臭氣。智性為香體。利物為香氣。香氣
0684c03: 若高山之出雲。稱智性而無盡。臭氣若香風之捲
0684c04: 霧。等性空以無邊。煩惱則塵習雙亡。智慧則自他
0684c05: 兼利。有本具云香髻莊嚴主城神德開發眾生清
0684c06: 淨妙智解脫門。亦□寫之脫漏耳。義不異前。偈云
0684c07: 現夢中者。夢是神遊。亦見聞之氣分也。夢中尚調
0684c08: 況於覺悟。如迦旃延。為弟子現夢境界等。
0684c09: 寶光目主城神至破一切眾生障礙山解脫門。
0684c10: 二障五蓋。重疊如山。非智光明。莫之能破。△二偈
0684c11: 頌讚佛。
0684c12: 爾時寶光曜主城神至而說頌言。
0684c13: 導師如是不思議至如是寶之所入。
0684c14: △十六道場神二。初長行十一法。
0684c15: 復次淨莊嚴幢道場神至誓願力解脫門。
0684c16: 出現字兩用。謂有佛出現。即出現莊嚴具。而為供
0684c17: 養。佛昔如是。神以大願倣之。
0684c18: 須彌寶光道場神至成就廣大菩提行解脫門。
0684c19: 對物成行。令物倣之。施為行先。故偈舉。
0684c20: 雷音幢相道場神至於夢中為說法解脫門。
0684c21: 夢覺皆化。則時處俱。
0684c22: 雨華妙眼道場神至眾寶莊嚴具解脫門。
0684c23: 外寶內眼。重重難捨。為物說行。故云能雨。
0684c24: 清淨形道神至廣化眾生令成熟解脫門。
0685a01: 清淨形神。前列中無。謂色相道場。俱妙莊嚴。並
0685a02: 為熟物。
0685a03: 華纓垂髻道場神得隨根說法令生正念解脫門。
0685a04: 疑境界者。以唯心為正念。疑法性者。以無得為正
0685a05: 念。實則無正無邪。方稱曰正。無念不念。是真念矣。
0685a06: 諸念不生。正念方生耳。故隨根雨法。斷疑生智。
0685a07: 雨寶莊嚴道場神至普雨無邊歡喜法解脫門。
0685a08: 辯才雨法。稱根故喜。
0685a09: 勇猛香眼道場神得廣稱讚諸佛功德解脫門。
0685a10: 深廣讚佛故。名實雙美。
0685a11: 金剛彩雲道場神至莊嚴道場解脫門。
0685a12: 樹王眷屬。並如經初。
0685a13: 蓮華光明道場神至而充十方解脫門。
0685a14: 即前身十方。而無來往。智入諸相。了法空寂也。
0685a15: 妙光照曜道場神得顯示如來種種力解脫門。
0685a16: 佛有無量力故。因行亦然。皆嚴具顯示。既是道場
0685a17: 之神故。得道場事中解脫。△二偈頌讚佛。
0685a18: 爾時淨莊嚴幢道場神至而說頌言。
0685a19: 頌亦十一。
0685a20: 我念如來往昔時至此妙光神能聽受。
0685a21: △十七足行神二。初長行得法。
0685a22: 復次寶印手足行神至令見者歡喜解脫門。
0685a23: 初二可知。
0685a24: 最勝華髻足行神至一切如來眾會道場解脫門。
0685b01: 內則念念安於理事。外則處處建立道場。
0685b02: 攝諸善見足行神至悉調伏無邊眾生解脫門。
0685b03: 舉足下足。海印發揮。諸有威儀。無非佛事。
0685b04: 妙寶星幢足行神至普雨眾寶出妙音聲解脫門。
0685b05: 以華以光。雨寶雨法。
0685b06: 樂吐妙音足行神得出生無邊歡喜海解脫門。
0685b07: 眾生無邊。是佛化境。見佛聞法。故生歡喜。
0685b08: 栴檀樹光足行神至普覺一切道場眾會解脫門。
0685b09: 圓音警物。等栴檀之香風。暫一熏修。覺身心之調
0685b10: 順。
0685b11: 蓮華光明足行神至一切眾生令生善根海解脫門。
0685b12: △二偈頌讚佛。
0685b13: 爾時寶印手足行神至而說頌言。
0685b14: 佛昔修行無量劫至見已巳心生大歡喜。
0685b15: △十八身眾神二。初長行得法。
0685b16: 復次淨喜境界身眾神得憶佛往昔誓願海解脫門。
0685b17: 初列處。名華髻莊嚴。或是名廣。略舉其半。或梵音
0685b18: 相類。譯者之誤。未勘梵本法門。
0685b19: 光照十方身眾神至令歡喜調伏解脫門。
0685b20: 初三可知。
0685b21: 淨華嚴髻身眾神得身如空周住解脫門。
0685b22: 相即無相故。如空住。空非獨。亦於色。住非
0685b23: 分住。一塵亦周。如芥子空。即不可盡。身與法性。不
0685b24: 可分故。
0685c01: 無量威儀身眾神得示一切眾生諸佛境界解脫門。
0685c02: 威儀施作。無心頓現。斯即佛境。難以言思。
0685c03: 最勝光嚴身眾神至飢乏眾生色力滿足解脫門。
0685c04: 佛為良田。出世難遇。一興微供。果獲五常。略言色
0685c05: 力。亦有常命安樂辯才。此五皆常。方云滿足。受報
0685c06: 無盡。故悉離貧窮。
0685c07: 淨光香雲身眾神得除一切眾生煩惱垢解脫門。
0685c08: 齒光除垢。表所說淨故。
0685c09: 守護攝持身眾神得轉一切眾生愚癡魔業解脫門。
0685c10: 有染於五塵。無慈於六趣者。愚癡魔業也。體五欲
0685c12: 根門。攝散持德。則遠魔矣。然魔事惑。不出三毒及
0685c13: 慢。魔惱眾生。不出三事。謂上妙五欲。及諸苦具。為
0685c14: 說邪法。則三毒是生。三毒內著。即為魔業。今守護
0685c15: 覺察。魔如之何。即偈中解脫道也。
0685c16: 普現攝化身眾神至顯示莊嚴相解脫門。
0685c17: 此有三意。一身雖周於法界。多示為王。攝御自在
0685c18: 故。二八相。處於王宮。俯接物故。三法界。菩提樹下。
0685c19: 法王宮故。
0685c20: 不動光明身眾神至皆令生清淨善根解脫門。
0685c21: 迷於本空。故有妄苦。無漏本有。是淨善根。△二偈
0685c22: 頌讚佛。
0685c23: 爾時淨喜境界身眾神至而說頌言。
0685c24: 我憶須彌塵劫前至不動光神所觀見。
0686a01: △十九執金剛神二。初長行得法。
0686a02: 復次妙色那羅延執金剛神至無邊色相身解脫門。
0686a03: 見如來身普現非別。豈唯凡現之處即無邊相。亦
0686a04: 隨一一色相。皆無有邊。
0686a05: 日輪速疾幢執金剛神至得無邊隨類音解脫門。
0686a06: 上三可知。
0686a07: 妙臂天主執金剛神至開悟眾生解脫門。
0686a08: 初卷中。名諸根美妙。但云妙臂。文義俱闕。又如天
0686a09: 主。以現為世主故。
0686a10: 可愛樂光明執金剛神至咸盡無遺解脫門。
0686a11: 法海深奧。槃節差別。巧說令現。無有遺餘。
0686a12: 大樹雲音執金剛神至攝一切樹觀解脫門。
0686a13: 約神。且說寶飾為嚴。巧攝己巳眾。約佛。方便相好為
0686a14: 嚴。無不攝也。
0686a15: 師子王光明執金剛神至皆具足明了解脫門。
0686a16: 因深故。大福為能嚴。果勝故。德相皆明足。
0686a17: 密吉祥目執金剛神至為現威嚴身解脫門。
0686a18: 惡謂十惡。險者惡之因也。能陷自他。及險道故。
0686a19: 蓮華摩尼髻執金剛神至莊嚴具摩尼髻解脫門。
0686a20: 若以現文。則摩尼髻是所雨。若以義取。此神名摩
0686a21: 尼髻。亦得髻是能雨。一切菩薩嚴具。是所雨。表菩
0686a22: 薩智光圓滿故。△二偈頌讚佛。
0686a23: 爾時妙色那羅延執金剛神至而說頌言。
0686a24: 汝應觀法王法王法如是至示佛所行處。
0686b01: 第六偈。云漩澓者。水之漩流洄澓之處。一甚深故。
0686b02: 二迴轉故。三難渡故。法海漩澓亦然。一唯佛能究
0686b03: 故。二真妄相循。難窮初後故。三聞空謂空。則沈於
0686b04: 漩澓。聞有謂有等。皆類此知。故云一切差別義也。
0686b05: 異生眾竟。
0686b06: 
0686b07: 大方廣佛華嚴經疏卷第十
