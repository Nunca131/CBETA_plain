0880b01: 大方廣佛華嚴經疏卷第一百一入第六十五卷經
0880b02: 清涼山沙門　澄觀　述
0880b03: 晉水沙門　淨源　錄疏注經
0880b04: △第十慈行童女寄灌頂住六。初依教趣求。文二。
0880b05: 初修入前教。
0880b06: 爾時善財童子於善知識所至生廣大清淨解。
0880b07: 上二句重友解生。
0880b08: 常念大乘專求佛智願見諸佛。
0880b09: 此二句念乘思佛。次下智證實際。
0880b10: 觀法境界無障礙智常現在前。
0880b11: 能觀智現。
0880b12: 決定了知諸法實際至一切如來無際之際。
0880b13: 所證窮極。
0880b14: 於一切佛心無分別至知一切色悉皆如影。
0880b15: 離障自在。△二趣求後友。
0880b16: 漸次南行至師子奮迅城周推求慈行童女。
0880b17: 上至處。下聞名。
0880b18: 聞此童女是師子幢王女五百童女以為侍從。
0880b19: 五百為侍者。以一期位滿。總攝五位十十法門。互
0880b20: 相涉入之法。而相應故。
0880b21: 住毗盧遮那藏殿至天衣座上而說妙法。
0880b22: △二見敬諮問三。初見二。初明遠見。
0880b23: 善財聞已巳詣王宮門至既無限礙我亦應入。
0880b24: 表方得門而未證故。△二親依正。
0880c01: 善財入已巳見毗盧遮那藏殿至以梵音聲而演說法。
0880c02: △二敬。
0880c03: 善財見已巳頂禮其足繞無數合掌前住。
0880c04: △三問。
0880c05: 作如是言聖者我已巳先發至善能誘誨願為我說。
0880c06: △三正示法界二。初令觀親證。
0880c07: 時慈行童女告善財言至過去世中善根之力。
0880c08: 並依中見正。小大念劫。皆無礙等。十住位終。故約
0880c09: 報顯。△二以言顯發二。初顯法名因二。初善財默
0880c10: 請。
0880c11: 爾時善財童子憶念所見至合掌瞻仰慈行童女。
0880c12: △二童女言答。
0880c13: 爾時童女告善財言至般若波羅蜜普莊嚴門。
0880c14: 先示其名。名般若普莊嚴者。有其二義。一由般若
0880c15: 照一切法。依中有正。一中有多。故所得依。無所不
0880c16: 現。般若中云。了色是般。若一切法趣色。即其義矣。
0880c17: 二由能證般若。已巳具諸度莊嚴。是故所證所成。亦
0880c18: 嚴無盡。故下顯因云。彼諸如來。各以異門。令我入
0880c19: 此。即其義也。總攝三十六恒沙之別。歸於普門。則
0880c20: 一嚴一切嚴。故名普嚴。
0880c21: 我於三十六恒河沙佛所求得此法。
0880c22: 言三十六恒沙者。住位既滿。則六度之中。一一具
0880c23: 六。故為三十六。皆恒沙性德。本覺中來。故云佛所
0880c24: 求得。
0881a01: 彼諸如來各以異門至一佛所演餘不重說。
0881a02: △二顯法勝用二。初問。
0881a03: 善財白言聖者此般若波羅蜜普莊嚴門境界云何。
0881a04: △二答二。初總二。初明修習契證相應。
0881a05: 童女答言善男子至思惟觀察憶持分別時。
0881a06: △二總明所得業用。
0881a07: 得普門陀羅尼。
0881a08: 陀羅尼以智為體。由得般若普莊嚴故。故能總持
0881a09: 萬法。一持一切持。故云普門。
0881a10: 百萬阿僧祇陀羅尼門皆悉現前。
0881a11: 以圓融十住。亦同十地所得無量百千阿僧祇陀
0881a12: 羅尼門。又彼總此別。但舉總持。餘三昧等。略而不
0881a13: 說。△二別顯有百一十八門。略分十位。初八總知
0881a14: 依正理事持。
0881a15: 所謂佛剎陀羅尼門至常住際陀羅尼門。
0881a16: △二有九門明願行持。
0881a17: 福德陀羅尼門至圓滿行陀羅尼門。
0881a18: △三有九門。明業持。
0881a19: 業陀羅尼門至持善行陀羅尼門。
0881a20: △四有六門。明正受體用持。
0881a21: 三昧陀羅尼門至神通陀羅尼門。
0881a22: △五有五門。明染淨諸心持。
0881a23: 心海陀羅尼門至調心清淨陀羅尼門。
0881a24: △六有十門。知所化持。
0881b01: 知眾生所從生陀羅尼門至知眾生想陀羅尼門。
0881b02: △七有十七門。知能化持。
0881b03: 普見十方陀羅尼門至世間法陀羅尼門。
0881b04: △八有十七門。明知剎海自在持。
0881b05: 世界成陀羅尼門至世界轉陀羅尼門。
0881b06: 晉經云。迴轉世界。
0881b07: 知依想住陀羅尼門至麤入細陀羅尼門。
0881b08: △九有二十五門。知佛海自在持。
0881b09: 見諸佛陀羅尼門至入微妙法陀羅尼門。
0881b10: △十有十二門。明菩提因果持。
0881b11: 菩提心陀羅尼門至自心清淨陀羅尼門。
0881b12: 自心清淨。即性淨菩提。總攝諸門。不出於此。△四
0881b13: 謙己巳推勝。
0881b14: 善男子我唯知此般若至能知能說彼功德行。
0881b15: △五指示後友。
0881b16: 善男子於此南方有一國土名為三眼。
0881b17: 施為行首。彼友復能開導自他。如人之目。導餘根
0881b18: 故。名之為眼。財施無著。成於慧眼。無畏之施。成於
0881b19: 慈眼。法施則能開於法眼。故復云三。
0881b20: 彼有比丘名曰善見。
0881b21: 因上三眼。見無不善。又施行內成勝報。外現比丘。
0881b22: 見者皆善故。出住之行故。以出家表之。又此行本。
0881b23: 令物得出離故。
0881b24: 汝詣彼問菩薩云何學菩薩行修菩薩道。
0881c01: △六戀德禮辭。
0881c02: 時善財童子頂禮其足至變慕瞻仰辭退而行。
0881c03: △三善見已巳下。有十善友。寄十行位。位各一人。初
0881c04: 善見比丘寄歡喜行。文亦具六。初依教趣求二。初
0881c05: 念前友教。有十三句。
0881c06: 爾時善財童子思惟菩薩所住行甚深。
0881c07: 初總餘別。別分為三。初二約菩薩論深。
0881c08: 思惟菩薩所證法甚深。
0881c09: 一所證法界。即事而真故。
0881c10: 思惟菩薩所入處甚深。
0881c11: 二入菩薩地智。唯證相應故。次有七句。約眾生辨
0881c12: 深。
0881c13: 思惟眾生微細智甚深。
0881c14: 一報類難知故。
0881c15: 思惟世間依想住甚深。
0881c16: 二妄想為因。即無性故。
0881c17: 思惟眾生所作行甚深。
0881c18: 三染分行業。唯佛知故。
0881c19: 思惟眾生心流注甚深。
0881c20: 四感異熟識。若種若現。恒轉如流。不可知故。
0881c21: 思惟眾生如光影甚深。
0881c22: 五所變影像。若內若外。緣無性故。
0881c23: 思惟眾生名號甚深。
0881c24: 六名無得物之功。而不失所名之物故。
0882a01: 思惟眾生言說甚深。
0882a02: 七文字言說。皆解脫故。後之三句。合辨前文。
0882a03: 思惟莊嚴法界甚深。
0882a04: 一染淨二分。皆嚴法界。而無嚴故。
0882a05: 思惟種植業行甚深。
0882a06: 二上二分業不相知故。
0882a07: 思惟業莊飾世間甚深。
0882a08: 三各自莊飾染淨世間。果報無失。即同真故。總上
0882a09: 二分。皆是般若波羅蜜多普莊嚴故。所以思之。△
0882a10: 二趣求後友。
0882a11: 漸次游行至三眼國至周求覓善見比丘。
0882a12: 於市肆等。處處求者。顯隨緣造修。無不在故。△二
0882a13: 見敬咨問三。初見三。初見身勝相。
0882a14: 見在林中經行往返。
0882a15: 見在林者。行之初故。
0882a16: 壯年美貌端正可喜至標字七處平滿。
0882a17: 同佛相者。如說修行。順佛果故。七處謂兩手兩足
0882a18: 兩肩及項。
0882a19: 其臂纖長其指網縵至其身殊妙如淨居天。
0882a20: 準晉經云。即師子上身相。
0882a21: 上下端直如尼拘陀樹。
0882a22: 準晉經云。其身圓滿。如尼俱陀樹。此則但是一相。
0882a23: 諸相隨好悉皆圓滿如雪山王種種嚴飾。
0882a24: 上但列十四。故總結云。
0882b01: 目視不瞬圓光一尋。
0882b02: 復是二相。都列十六耳。餘至瞿波善友處釋。△二
0882b03: 明其心相。即止觀雙運。
0882b04: 智慧廣博猶如大海。
0882b05: 明觀。
0882b06: 於諸境界心無所動。
0882b07: 明止。
0882b08: 若沉若舉若智非智。
0882b09: 重釋止觀二義。止過則沉。智過則舉。不沉不舉。則
0882b10: 正受現前。不智不愚。則雙契中道。
0882b11: 動轉戲論一切皆息。
0882b12: 起念止觀。皆成動轉。雙非再遣。未離戲論。雖止觀
0882b13: 雙運。而無心寂照。則一切皆息。
0882b14: 得佛所行平等境界至不遲不速審諦經行。
0882b15: 隨所履道。即是法門。△三明諸侍從。
0882b16: 無量天龍夜叉乾闥婆至住在空放大光明。
0882b17: 不無表法。恐煩不說。△二敬。
0882b18: 時善財童子詣比丘所頂禮其足曲躬合掌。
0882b19: △三問。
0882b20: 白言聖者我已巳先發至云何修菩薩道。
0882b21: △三正示法界二。初示依緣得法三。初總序。
0882b22: 善見答言善男子我年既少。
0882b23: 初入行位。故云年少。
0882b24: 出家又近。
0882c01: 創離十住之家。名為出家又近。
0882c02: 我此生中。
0882c03: 略有二義。一念劫圓融故。如毗目處說。二顯解行
0882c04: 生。非見聞生故。
0882c05: 於三十八恒河沙佛所淨修梵行。
0882c06: 供三十八恒沙者。過前位故。△二明所修時分。
0882c07: 或有佛所一日一夜至乃至不可說不可說大劫。
0882c08: △三所作成益。
0882c09: 聽聞妙法受行其教至滿足六種波羅蜜海。
0882c10: 自修願智行。
0882c11: 亦見彼佛成道說法至住持遺教乃至滅盡。
0882c12: 見其果用。
0882c13: 亦知彼佛本所興願至清淨一切佛波羅蜜。
0882c14: 知佛修因。△二顯法業用。
0882c15: 又善男子我經行時至三世分位智光明願力故。
0882c16: 有十二句。各先辨業用。後出所由。然皆不出願智
0882c17: 行三。如文思之。總云一念者。以得無依無念智故。
0882c18: 無法不現。△二謙己巳推勝二。初謙己巳結前。
0882c19: 善男子我唯知此菩薩隨順燈解脫門。
0882c20: 名隨順燈者。用無念之真智。順法順機。無不照故。
0882c21: △二推勝知多。
0882c22: 如諸菩薩摩訶薩如金剛燈於如來家真正受生。
0882c23: 初句為總亦是別顯家族勝。上但云燈。照未必常。
0882c24: 故今推之。明金剛智燈。親證真如。為真正生。則常
0883a01: 照矣。不同解行生也。
0883a02: 具足成就不死命根。
0883a03: 二報命勝。由所證常故。即金剛義。
0883a04: 常然智燈無有盡滅。
0883a05: 三內智勝。如於所證。無盡滅故。即是燈義。
0883a06: 其身堅固不可沮壞。
0883a07: 四報體勝。法性成身。相不遷故。亦金剛義。
0883a08: 現於如幻色相之身至必令種植廣大善根。
0883a09: 五明業用勝。即對上隨順義。以是即體之用故。皆
0883a10: 不可壞。餘並可知。
0883a11: 如是之人難可得見至云何能知能說彼功德行。
0883a12: △五指示後友。
0883a13: 善男子於此南方有一國土至學菩薩行修菩薩道。
0883a14: △六戀德禮辭。
0883a15: 時善財童子為欲究竟至殷勤瞻仰辭退而去。
0883a16: △第二自在主。寄饒益行。文六。初依教趣求。
0883a17: 爾時善財童子受善見比丘至前後圍繞向名聞國。
0883a18: 國曰名聞者。能持淨戒。現世界故。
0883a19: 周求覓自在主童子。
0883a20: 三業無非。六根離過。故得自在。則戒為主矣。戒淨
0883a21: 無染。故云童子。
0883a22: 時有天龍乾闥婆等至今此童子在河渚上。
0883a23: 河渚上者。若持淨戒。生死愛河不漂溺故。又無量
0883a24: 福河。常流注故。△二見敬諮問。
0883b02: 恒沙功德由戒積集。
0883b03: 善財見已巳頂禮其足至云何修菩薩道願為解說。
0883b04: △二正示法界二。初舉法門名體。
0883b05: 自在主言善男子我昔曾於文殊師利童子所修學。
0883b06: 文殊所學者。有智能護戒故。
0883b07: 書。
0883b08: 能詮止作分明故。
0883b09: 數。
0883b10: 表四重十重。乃至三千威儀。八萬細行故。
0883b11: 筭。
0883b12: 一一之因。感幾何果故。
0883b13: 印。
0883b14: 持犯善惡。感果決定故。
0883b15: 等法。
0883b16: 等餘醫方。成五明故。上明所學。下辨所悟。
0883b17: 即得悟入一切工巧神通智法門。
0883b18: 工巧神通。皆知所為故。亦表修戒。發定慧故。△二
0883b19: 明業用三。初總明。
0883b20: 善男子我因此法門故至書數筭印界處等法。
0883b21: △二雜辨諸明。
0883b22: 亦能療治風癇消瘦至增長決定究竟清淨。
0883b23: △三廣辨知筭二。初辨能筭之數。
0883b24: 善男子我亦能知菩薩筭法至一不可說不可說轉。
0883c01: △二筭彼所筭。
0883c02: 善男子我以此菩薩筭法至一切諦名皆悉了知。
0883c03: △四謙己巳推勝。
0883c04: 善男子我唯知此一切工巧至發其殊勝智慧光明。
0883c05: △五指示後友。
0883c06: 善男子於此南方有一大城名曰海住。
0883c07: 近海而住故。安住於忍。如海包含故。
0883c08: 有優婆夷名為具足。
0883c09: 一器之中。無不具故。忍器容一切德故。忍辱柔
0883c10: 和。故寄女人。
0883c11: 汝詣彼問菩薩云何學菩薩行修菩薩道。
0883c12: △六戀德禮辭。
0883c13: 時善財童子聞是語已巳至殷勤瞻仰辭退而去。
0883c14: △第三具足優婆夷。寄無違逆行六。初依教趣求
0883c15: 二。初念前友教。
0883c16: 爾時善財童子觀察思惟至能伏異道修羅軍眾。
0883c17: △二趣求後友。
0883c18: 如是思惟漸次游行至在此城中所住宅內。
0883c20: 善財聞已巳即詣其門至四面皆有寶莊嚴門。
0883c21: △二見友正報。
0883c22: 善財入已巳見優婆夷處於寶座盛年好色端正可喜。
0883c23: 端嚴可喜。忍之報故。
0883c24: 素服垂髮身無瓔珞。
0884a01: 素服等者。忍華飾故。
0884a02: 其身色相威德光明除佛菩薩餘無能及。
0884a03: △三見內依報。
0884a04: 於其宅內敷十億座至但於其前置一小器。
0884a05: △四明其眷屬。
0884a06: 復有一萬童女圍繞。
0884a07: 萬行皆順忍故。
0884a08: 威儀色相如天采釆女至見其身者悉離貪染。
0884a09: △二敬。
0884a10: 爾時善財既見具足優婆夷至恭敬圍繞合掌而立。
0884a11: △三問。
0884a12: 白言聖者我已巳先發至善能誘誨願為我說。
0884a14: 彼即告言善男子我得菩薩無盡福德藏解脫。
0884a15: 器中出物。興福無盡。故稱法界。福之所招故。△二
0884a16: 辨其業用三。初正顯業用三。初益眾生三。初總明。
0884a17: 能於如是一小器中隨諸眾生種種欲樂。
0884a18: 以是稱性之具。即一小器。融同法界。無盡緣起。故
0884a19: 用無不應。應無不益。而其法界體無增減。又表忍
0884a20: 必自卑故小。法忍同如。一味為一。內空外假。故名
0884a21: 為器。忍能包含無外。故隨出無盡。△二別明出味。
0884a22: 出生種種美味飲食至無有窮盡亦不減少。
0884a23: △三舉一例餘。
0884a24: 如飲食如是種種上味至隨意所樂悉令充足。
0884b01: △二益二乘。
0884b02: 又善男子假使東方至四維上下亦復如是。
0884b03: 二乘雖然不立忍名。亦能忍盡無生之理。方成果
0884b04: 故。△三益菩薩。
0884b05: 又善男子東方一世界至四維上下亦復如是。
0884b06: 約事如受於乳糜。約法謂餐上品寂滅之忍。得菩
0884b07: 提故。淨名香積。與此大同。△二令見同益。
0884b08: 善男子汝見我此十千童女至乃至人中充足人食。
0884b09: △三令其目驗。
0884b10: 善男子且待須臾至隨其所須給施飲食悉使充足。
0884b11: △四謙己巳推勝。
0884b12: 告善財言善男子至而我云何能知能說彼功德行。
0884b13: △五指示後友。
0884b14: 善男子南方有城名曰大興。
0884b15: 起大精進故。
0884b16: 彼有居士名曰明智。
0884b17: 進足必假智目導故。
0884b18: 汝詣彼問菩薩云何學菩薩行修菩薩道。
0884b19: △六戀德禮辭。
0884b20: 時善財童子頂禮其足至瞻仰無厭辭退而去。
0884b21: △第四明智居士。寄無屈撓行。文六。初依教趣求
0884b22: 二。初依前修治。
0884b23: 爾時善財童子至行彼福德道修彼福德種。
0884b24: △二趣求後友。
0884c01: 漸次而行至大興城至增長如來十力光明。
0884c02: △二見敬諮問三。初見。
0884c03: 爾時善財見彼居士在其城內市四衢道。
0884c04: 見在四衢者。表處喧不撓無不通故。
0884c05: 七寶臺上處無數寶至侍立瞻對承其教命。
0884c06: △二敬。
0884c07: 爾時善財頂禮其足繞無量合掌而立。
0884c08: △三問。
0884c09: 白言聖者我為利益至能為一切眾生作依止處。
0884c10: △三稱讚授法三。初歎發勝能。
0884c11: 長者告言善哉善哉至稟善知識心無有誤失。
0884c12: △二示己巳所化。
0884c13: 善男子汝見我此眾會人不至三菩提心生如來家。
0884c14: 發心眷屬。生如來家者。同四住中生也。
0884c15: 增長白法安住無量至悉能救護一切眾生。
0884c16: △三正示法界二。初舉名。
0884c17: 善男子我得隨意出生福德藏解脫門。
0884c18: 財法無盡。蘊在空。隨意給施。故隨意出生福德
0884c19: 藏。亦表見空無不備故。△二顯業用二。初略舉。
0884c20: 凡有所須悉滿其願至乃至為說真實妙法。
0884c21: △二舉事現驗二。初見眾集。
0884c22: 善男子且待須臾至各隨所欲而有求請。
0884c23: △二廣施財法二。初施財。
0884c24: 爾時居士知眾普集至一切眾會普皆滿足。
0885a01: △二施法。
0885a02: 然後復為說種種法。
0885a03: 於食一施。令成八行。
0885a04: 所謂為得美食而充足者至集福德行離貧窮行。
0885a05: 初二行約施辨。餘六約食。食有五果。
0885a06: 知諸法行。
0885a07: 一知諸法即是慧命。
0885a08: 成就法喜禪悅食行。
0885a09: 二得喜悅者。即常安樂。
0885a10: 修習具足諸相好行。
0885a11: 三具相好。即是常色。
0885a12: 增長成就難屈伏行。
0885a13: 四即常力。
0885a14: 善能了達無上食行。
0885a15: 五即常辯。
0885a16: 成就無盡大威德力降魔怨。
0885a17: 六亦常力。與上常力為一果。
0885a18: 為得好飲而充足者至諸佛如來上味之相。
0885a19: 上味之相者。四牙皆有甘露泉故。
0885a20: 為得車乘而充足者至既聞法已巳還歸本處。
0885a21: △四謙己巳推勝。
0885a22: 爾時居士為善財童子至彼諸功德自在神力。
0885a24: 善男子於此南方有一大城名師子宮。
0885b01: 禪定無亂。如彼深宮處之。則所說決定。作用無畏。
0885b02: 故以為名。
0885b03: 彼有長者名法寶髻。
0885b04: 綰攝眾亂。居心頂故。定含明智。加以寶名。以喻顯
0885b05: 法。名法寶髻。
0885b06: 汝可往問菩薩云何學菩薩行修菩薩道。
0885b07: △六戀德禮辭。
0885b08: 時善財童子歡喜踊躍至殷勤瞻仰辭退而去。
0885b09: 
0885b10: 大方廣佛華嚴經疏卷第一百一
