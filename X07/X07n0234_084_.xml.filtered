0831c12: 
0831c13: 
0831c14: 
0831c15: 大方廣佛華嚴經疏卷第八十四入第五十二經下半
0831c16: 清涼山沙門　澄觀　述
0831c17: 晉水沙門　淨源　錄疏注經
0831c18: △十明出現見聞親近所生善根。前九出現一期
0831c19: 始終。今此意明於上見聞功深益遠。獎物進修。文
0831c20: 三。初徵起。
0831c21: 佛子菩薩摩訶薩應云何知至見聞親近所種善根。
0831c22: △二正顯二。初見聞信向益二。初法二。初總。
0831c23: 佛子菩薩摩訶薩應知至所種善根皆悉不。
0831c24: 見等如後喻含之中所明。△二別。
0832a01: 出生無盡覺慧故至到無功用智地故。
0832a02: 別明信益。示不相。有十一句。不出智斷恩等三
0832a03: 德。△二喻文有三喻。喻其三德。初少服金剛喻。
0832a04: 佛子譬如丈夫食少金剛至不與肉身雜穢而同止故。
0832a05: 喻於智德。智慧破惑。如金剛故。
0832a06: 於如來所種少善根至諸行煩惱而共住故。
0832a07: 以有智者。必無煩惱。故不共住。△二小火燒多喻。
0832a08: 佛子假使乾草積同須彌至何以故火能燒故。
0832a09: 喻於斷德。
0832a10: 於如來所種少善根至此少善根性究竟故。
0832a11: 性究竟者。了惑本寂故。△三藥王益喻二。初喻。
0832a12: 佛子譬如雪山有藥王樹至亦能為作除病利益。
0832a13: 喻佛恩德。種種方便。利眾生故。△二合二。初明為
0832a14: 六根境界之益。
0832a15: 佛子如來應正等覺至則得念佛三昧清淨。
0832a16: 合上藥王編益六根。皆通在世及與滅後。滅後亦
0832a17: 有得見佛故。況憶念等。寶性論中。亦明如來與菩
0832a18: 薩為六根境界大同於此。△二明供養遺益。
0832a19: 若有眾生供養如來至諸煩惱患得賢聖樂。
0832a20: 合上眾生。取彼地土。所經土地。猶通現滅。其塔廟
0832a21: 者。唯約滅後。亦同法華。乃至舉一手等。皆已巳成佛
0832a22: 道。△二見聞不信益。
0832a23: 佛子我今告汝設有眾生至乃至究竟入於涅槃。
0832a24: 此明益深。如來秘密藏經中。明罵藥服之。猶能得
0832b01: 方。罵沈燒已巳。還具香氣。罵佛猶勝。敬諸外道。若爾
0832b02: 豈無罵藥之罪。罵罪非無。今語遠益。故法華中。
0832b03: 陀婆羅罵常不輕。千劫處於阿毗地獄。受大苦惱。
0832b04: 畢是罪已巳。還遇常不輕菩薩。復蒙教化。涅槃中喻。
0832b05: 以毒塗鼓。欲聞不聞無不死者。菩薩之名。起自聞
0832b06: 謗之口。謗尚遠益。況深信耶。況解行耶。況證悟耶。
0832b07: 弘持之者。勉思此文。△第三約示。
0832b08: 佛子菩薩摩訶薩應如是知至諸不善法具足善法。
0832b09: △二總以結酬。
0832b10: 佛子如來以一切譬喻至為說譬喻非是究竟。
0832b11: 揀喻異法。上來性起請說因喻。普賢依請明十出
0832b12: 現。皆借象取喻。意顯佛旨深玄。深玄之旨。尚不可
0832b13: 以智知。豈言象之能及。故令外亡言象。內絕思惟。
0832b14: 則庶幾於出現之旨。△五顯名受持分。先長行。若
0832b15: 準晉經。此文之前。有諸菩薩。發二種問。謂何名此
0832b16: 經。云何奉持。今但有答。即分為二。先顯名。後正明
0832b17: 受持。令知總名。尋名求旨。識受持法。依之修持。今
0832b18: 初顯名。
0832b19: 佛子此法門。
0832b20: 十名分為五對。
0832b21: 名為如來秘密之處名一切世間所不能知。
0832b22: 內深外絕對。謂內證三德秘密藏故。外則凡小不
0832b23: 能測故。
0832b24: 名人如來印名開大智門。
0832c01: 證寂開智對。
0832c02: 名示現如來種性名成就一切菩薩。
0832c03: 現果成因對。謂性淨萬德。即是佛種。今此十門出
0832c04: 現之法。即示現義。
0832c05: 名一切世間所不能壞名一向隨順如來境界。
0832c06: 越世順佛對。世尚不知。安能破壞。此十通是佛分
0832c07: 齊境。
0832c08: 名能淨一切諸眾生界至根本實性不思議究竟法。
0832c09: 淨機演實對。知生佛同源。則能淨故。隨緣不變之
0832c10: 性。乃為諸佛之本故。而性相無礙。因果圓融。為不
0832c11: 思議。過此更無為究竟法。前九別義。後一總該。△
0832c12: 二明受持。初辨定法器二。初法二。初標器非器。
0832c13: 佛子此法門如來不為餘眾生說。
0832c14: 非器不為。所謂權小乘可思議乘。歷次修故。名餘
0832c15: 眾生。
0832c16: 唯為趣向大乘菩薩說唯為乘不思議乘菩薩說。
0832c17: 是器即為。所謂圓機不揀凡聖。趣向大乘揀於小
0832c18: 乘。不思議乘揀於權乘。一運一切運。十信滿心。即
0832c19: 攝諸位。圓融無礙。名不思議乘。△二明受非受。
0832c20: 此法門不入一切餘眾生手唯除諸菩薩摩訶薩。
0832c21: 釋於上來為與不為。有圓信手。能受眾行。故上為。
0832c22: 之。權小於斯不盡能受。是故不為。法集經云。是經
0832c23: 雖行閻浮提中。於能信深法者。常住如是。正信眾
0832c24: 生。心手中行。亦有人以信解行證。皆有手義。以後
0833a01: 後破前前。亦是一理。△二喻。
0833a02: 佛子譬如轉輪聖王至於七日中悉皆散滅。
0833a03: △二合。
0833a04: 佛子此經珍寶亦復如是。
0833a05: 以此經文合七寶者。若無此法。非真佛故。
0833a06: 不入一切餘眾生手唯除如來法王真子生如來家。
0833a07: 生如來家。合上喻中第一夫人所生太子。
0833a08: 種如來相諸善根者。
0833a09: 初心頓行。佛大行故。
0833a10: 佛子若無此等佛之真子如是法門不久散滅。
0833a11: 言散滅者。有二義故。一不能信受。則教不行。二不
0833a12: 能修行。則行不行。般若論云。法欲滅時。修行滅故。
0833a13: 何以故一切二乘不聞此經至唯諸菩薩乃能如是。
0833a14: 釋散滅所由。可知。△二舉益觀修三。初略標釋。
0833a15: 是故菩薩摩訶薩聞此法門至三藐三菩提故。
0833a16: △二廣釋所由二。初反顯。
0833a17: 佛子設有菩薩於無量百千至以不能生如來家故。
0833a18: 若有菩薩。不依此教。縱經多劫。修諸勝行。尚非真
0833a19: 實。況能疾得無上菩提。設有之言。似當假設。若望
0833a20: 慈氏。讚善財言。餘諸菩薩百千萬億那由他劫。乃
0833a21: 能滿足菩薩願行。今此善財一生能淨佛剎等。斯
0833a22: 則舉權以顯於實。非假設也。若實有此不信人者。
0833a23: 為在何位。文無定判。義當三賢。入地證聖。必信圓
0833a24: 故。若約教道。縱經三祇。亦未入玄所。以凡夫頓能
0833b01: 信者。宿因聞熏。為種別故。今更不信。當來豈聞。△
0833b02: 二順釋二。初明聞信生家益。
0833b03: 若得聞此如來無量不可思議無障無礙智慧法門。
0833b04: 辨定所聞。即不思議乘故。
0833b05: 聞已巳信解隨順悟入。
0833b06: 總翻上文。不信等故。
0833b07: 當知此人生如來家。
0833b08: 上八字為總。餘句為別。別中有九。
0833b09: 隨順一切如來境界。
0833b10: 以如來境為家。無性論云。生如來家者。謂佛法界。
0833b11: 於此證會。故名為生。
0833b12: 具足一切諸菩薩法。
0833b13: 以菩薩行法為家。具家法故。
0833b14: 安住一切種智境界。
0833b15: 以俗境為家。世親釋云。由此能令諸佛種性不斷
0833b16: 絕故。
0833b17: 遠離一切諸世間法。
0833b18: 遠離非家。
0833b19: 出生一切如來所行。
0833b20: 以佛行為家。十住毗婆沙第一卷云。今此菩薩行
0833b21: 如來道相續不斷故。廣如彼釋。
0833b22: 通達一切菩薩法性。
0833b23: 菩薩法性為家。亦是佛種性故。亦同如來。一如境故。
0833b24: 於佛自在心無疑惑。
0833c01: 淨當佛家。
0833c02: 住無師法。
0833c03: 住本佛家。
0833c04: 深入如來無礙境界。
0833c05: 總明因果事理無礙家。前六自分家。後三勝進家。
0833c06: 前來初見心性。故名為生家。四地已巳去寄出世故。
0833c07: 生道品家。八地由得無功用故。生於無生法忍之
0833c08: 家。今此通三。兼顯凡夫悟解之心。亦名生家。因果
0833c09: 無礙故。△二信聞成行益。
0833c10: 佛子菩薩摩訶薩聞此法已巳。
0833c11: 十句分為五對無礙。
0833c12: 則能以平等智知無量法則能以正直心離諸分。
0833c13: 即觀不礙於止。
0833c14: 則能以勝欲樂現見諸佛至入平等空界。
0833c15: 見佛不礙入法。
0833c16: 則能以自在念行無邊法界至具一切功德。
0833c17: 智行法界。不礙起福。
0833c18: 則能以自然智離一切世間垢至入一切十方網。
0833c19: 智不染世。不礙悲入。
0833c20: 則能以大觀察知三世諸佛至入如是法不入而入。
0833c21: 體絕三世。不礙用而迴向。不入而入。釋上入義。
0833c22: 不於一法而有攀緣恒以一法觀一切法。
0833c23: 復釋不入而入。智體即如。如外無法。而可攀緣。故
0833c24: 無可入。心行處滅。寂然無入。不失照用故。恒以一
0834a01: 如而觀諸法。故名而入。此二無礙方為真入。又一
0834a02: 即是如。便於一中。已巳見一切。△二總結成益。
0834a03: 佛子菩薩摩訶薩成就如是功德至得無師自然智。
0834a04: 無師自然。即是佛智。△二偈頌。即屬第十見聞之
0834a05: 益。不頌此段顯名受持。顯名受持後文自頌。此頌
0834a06: 應在揀法異喻經文之前。以前長行。鉤顯名。亦
0834a07: 是見聞所得益故。若迴此偈於現瑞後。與後偈文。
0834a08: 連環相續。文理甚順。四偈分二。初一頌法說。
0834a09: 爾時普賢菩薩欲重明此義而說頌言。
0834a10: 見聞供養諸如來至要滅煩惱離眾苦。
0834a11: △二有三偈。如次頌前三喻。
0834a12: 譬人吞服少金剛至得勝功德到佛智。
0834a13: △六現瑞證成。文二。初現瑞。
0834a14: 爾時佛神力故法如是故至充滿無邊法界。
0834a15: 先明此界動剎雨華及香雲等數。皆廣多者。法難
0834a16: 思故。後類通十方。
0834a17: 如此四天下如來神力至一切世界悉亦如是。
0834a18: △二證成先果人。證後因人。證所以要具二種人
0834a19: 者。法玄妙故。亦是因果交徹法故。亦是因圓果滿
0834a20: 法故。前來諸會唯菩薩者。唯因行故。發心品中。唯
0834a21: 果證者。果之本故。初心成佛。難信受故。隨義各別。
0834a22: 所以互無。唯斯具二。今初分四。初現身。
0834a23: 是時十方各過八十不可說至同名普賢皆現其前。
0834a24: △二讚說。
0834b01: 而作是言善哉佛子至演說如來出現不思議法。
0834b02: △二引說證成。
0834b03: 佛子我等十方八十不可說至一切諸佛亦如是說。
0834b04: 此中兼明結通所說。一說一切說故。△四舉益證
0834b05: 成四。初得因位圓滿之益。
0834b06: 佛子今此會中十萬佛剎至得一切菩薩神通三昧。
0834b07: 即十通及十定。
0834b08: 我等皆與授記一生當得阿耨多羅三藐三菩薩。
0834b09: 一生當得大菩提故。△二得發心益。
0834b10: 佛剎微塵數眾生至佛剎微塵數劫皆得成佛。
0834b11: 與遠記者。由機本願。不期速成故。又前明一生。即
0834b12: 多之一。此辨多劫即一之多。一多圓融。何定劫數。
0834b13: 妄生多劫。智日不遷。苟執短長。未期成佛。
0834b14: 同號佛殊勝境界。
0834b15: 謂緣諸佛出現境故。△三護持久遠益。
0834b16: 我等為令未來諸菩薩聞此法故皆共護持。
0834b17: △四結益廣。
0834b18: 如此四天下所度眾生至所度眾生皆亦如是。
0834b19: △二因人證亦四。初明集因。
0834b20: 爾時十方諸佛威神力故至顯現一切智自在故。
0834b21: 前果人證承於前來現瑞之因。故略不敘。今此要
0834b22: 顯因果別。故廣出集因。△二明現身。
0834b23: 十方各過十不可說至充滿十方一切法界。
0834b24: 雖來自十方。而周法界。來即無來。△三辨其德用。
0834c01: 示現菩薩廣大莊嚴至領受無量諸佛法。
0834c02: 十句文顯。△四發言誠證。
0834c03: 以佛神力各作是言至我等一切皆名普賢。
0834c04: 皆同普者。普法同故。
0834c05: 各從普光明世界。
0834c06: 常寂光土。無不故。
0834c07: 普幢自在如來所而來於此。
0834c08: 本智高出。無所不摧。事理無礙世界與佛名字異
0834c09: 者。要顯不失主伴故也。
0834c10: 彼一切處亦說是法至諸四天下亦復如是。
0834c11: 兼亦結通所說。△七以偈總攝。文二。初敘意二。初
0834c12: 說偈儀。
0834c13: 爾時普賢菩薩承佛神力觀察一切菩薩大眾。
0834c14: △二辨說偈意。
0834c15: 欲重明。
0834c16: 欲重顯前十門出現。文有十句。句各一門。而約利
0834c17: 生。為次不等。
0834c18: 如來出現廣大威德。
0834c19: 一成正覺。
0834c20: 如來正法不可沮壞。
0834c21: 二即法輪。
0834c22: 無量善根皆悉不空。
0834c23: 三是第十是見聞生善。上之三句正顯益故。
0834c24: 諸佛出世必具一切最勝之法。
0835a01: 四即第一出現之法。是前總門。
0835a02: 善能觀察諸眾生心。
0835a03: 五即是心。約智顯故。
0835a04: 隨應說法未曾失時。
0835a05: 六即圓音。
0835a06: 生諸菩薩無量法光。
0835a07: 七即境界。境界無量。出光亦多。
0835a08: 一切諸佛自在莊嚴。
0835a09: 八即涅槃。動寂自在。大般涅槃為佛莊嚴。
0835a10: 一切如來一身無異。
0835a11: 九即身業。約本說故。
0835a12: 從本大行之所生起。
0835a13: 十即是行。果中說因故。
0835a14: 而說頌言。
0835a15: △第二正頌。四頌分二。初有一頌。頌說分中。總以
0835a16: 結酬。
0835a17: 一切如來諸所作至非喻為喻而顯示。
0835a18: 此一總包十段意故。△二有三頌。顯名受持。初句
0835a19: 顯名。餘皆勸持。且分為三。初偈歎深難聞。
0835a20: 如是微密甚深法至乃得聞此祕奧義。
0835a21: △二有一偈。聞由多善。
0835a22: 若聞此法生欣慶至人天讚歎常供養。
0835a23: △三有一偈舉勝勸持。
0835a24: 此為超世第一財至汝等當持莫放逸。
0835b01: 然此一品。文旨宏奧。能頓能圓。究眾生之本源。罄
0835b02: 諸佛之淵海。根本法輪之內。更處其心生在金輪
0835b03: 種中。復為嫡子。妙中之妙。玄中之玄。並居凡類之
0835b04: 心。以少功而速證。安得自欺不受。長淪生死之中。
0835b05: 今幸遭逢。左須自慶。
0835b06: 此下入第五十三經。
0835b07: ○離世間品第三十八
0835b08: △初明分來前明修因契果生解分。則於法起解。
0835b09: 今明託法進修成行分。則依解起行。義次第故。
0835b10: 二會來者。前會明其因圓果滿生解之終。此會正
0835b11: 行處世無染。通於終始。故次來也。
0835b12: 三品來者。前品出現辨果殊勝。今明依彼起行圓
0835b13: 融。故次來也。雖一分一會。一品是同。所對既無。來
0835b14: 意亦別。初分名者伏託法行修成正行故以為名。
0835b15: 二會名者。約法而論。不異分名。約處名為三會。普
0835b16: 光明殿之會。第七重會。會終歸始。故雖曰四天。莫
0835b17: 非同為生解之會。今復重會對通。彼分始終。依解
0835b18: 以成勝行。故會普光而前分中。生解差別。故寄歷
0835b19: 處。以顯淺深。今分起行。圓融一會。並收因果。亦表
0835b20: 成行。不離普光明智故也。此中不隔餘處。何有重會
0835b21: 之義。若約次第。前時後時即是重義。若約圓頓。就
0835b22: 義名重。所以不動前二而升四天。二七相望。亦何
0835b23: 所隔。明知約義亦猶燈光涉入無礙。亦似燈炷重
0835b24: 發。重明約人。名為普慧普賢問答之會。三品名者。
0835c01: 初明異名。下文十義。至彼當辨。有別行本。名度世
0835c02: 經。度即離義。又有別行。名普賢菩薩答難二千經。
0835c03: 此就能離人法受稱。二辨本稱。總由超絕世間雜
0835c04: 染。故受其名。一約事相。有二世間。謂器及有情。此
0835c05: 約依正分之。二約麤細。亦有二義。一有為世間。二
0835c06: 無為世間。此約分段變易分之。謂以變易非三有
0835c07: 攝。故名無為。故勝鬘云。有為生死無為生死。然麤
0835c08: 細雖殊。體無出二。三約染淨。乃有三義。於初二中。
0835c09: 加智正覺。亦同世間。不同世故。如地持辨。二明離
0835c10: 者有二義。一者性離世間。性空即是出世。二明事
0835c11: 離行。成無染故。稱為離力。林頌云。三世五蘊法。說
0835c12: 名為世間。彼滅非世間。如是但假名。滅通二義。於
0835c13: 事離有中。似離真離。分離全離。次下當辨。二約行
0835c14: 者。略為四句。一隨世間。二離世間。三俱四泯。言隨
0835c15: 世者。凡夫沉溺三世。五蘊非離。非隨二乘無悲。不
0835c16: 能隨世。雖離非真菩薩。能隨方為真離。故以隨釋
0835c17: 離。二離世者。有大智故。了世性離處。然不染亦異
0835c18: 凡小。三俱者。有大悲故。常行世間。有大智故。不染
0835c19: 世法。既以世與性離無二為其境。以悲智無二為
0835c20: 其行。境行融通。有其三句。一悲無不智。則世無不
0835c21: 離。是以常在世間。而未曾不出二智。無不悲故。離
0835c22: 無不世。是以恒超世表。而無不游世。三雙融故。動
0835c23: 淨。無二唯是一念。所謂無念念等故。世與出世。無
0835c24: 有障礙。四俱泯者。謂唯一境。既世與性離。形奪兩
0836a01: 亡。故令悲智俱融。二念雙絕。又由境行相。由形奪
0836a02: 齊離。則絕待離言。融前四句。皆無障礙。方得名為
0836a03: 真離世間。三約位者。凡夫染而非離。二乘分離非
0836a04: 真。謂果離分段。因唯事離。非今所明。菩薩具上真
0836a05: 實之行。可得名離。然非究竟。唯佛為離。是故經云。
0836a06: 佛常在世間。而不染世法。然今文備六位之行。即
0836a07: 是行離行所依。位即是位離故。若事若理。若因若
0836a08: 果。皆名離也。二釋名者。約法事離。無他受稱。離非
0836a09: 世間。即相違釋若約性離。通持業釋。約行四句。前
0836a10: 之三句俱通持業相違二釋。謂具事理。二種離故。
0836a11: 泯句並非六釋所攝。亦可持業。泯即離故。第三宗
0836a12: 趣。頓彰六位。理事二離。而為其宗。令體性離。頓成
0836a13: 真離。究竟為趣。
0836a14: 四釋文長科十分。初序分有三。初明器世間圓滿。
0836a15: 爾時世尊在摩竭提國至坐蓮華藏師子之座。
0836a16: 義如前釋。此段文含三種成就。△二智正覺世間
0836a17: 圓滿。
0836a18: 妙悟皆滿。
0836a19: 明佛二十一種殊勝功德。廣引諸論。已巳見前來升
0836a20: 兜率品。今但略明上句為總。具下二十一種功德。
0836a21: 故云妙悟。皆滿下別。前四自利。餘皆利他。前中有
0836a22: 四。一智德。二斷德。三恩德。四作用平等德。
0836a23: 二行永絕。
0836a24: 一即於所知一向無障。轉功德佛地經名。不二現
0836b01: 行。不字約義。應言無字。即永絕義。謂佛智德。離所
0836b02: 知障。非如聲聞。極遠時處。有不知故。有知不知。即
0836b03: 是二行。今無不知。故云永絕。
0836b04: 達無相法。
0836b05: 二即於有無無二相。真如最勝清淨。能入功德。彼
0836b06: 經名趣。無相法趣。謂趣入即此達義。然無相法體
0836b07: 即真如。無彼有無二相。故名無相。諸法中最淨無
0836b08: 客塵。令自他入勝。於二乘名。最勝清淨。
0836b09: 住於佛住。
0836b10: 三即無功用佛事不休息功德。世親釋云。謂住佛
0836b11: 所住。無所住處。此即釋經。於此住中。常作佛事。無
0836b12: 有休息。此即解論。
0836b13: 得佛平等。
0836b14: 四即於法身中。所依意樂。作事無差別功德。謂諸
0836b15: 佛有三事無差。一所依智同。二益生意樂同。三報
0836b16: 化作業同。故云平等。
0836b17: 到無障處。
0836b18: 五即修一切障對治功德。世親釋云。謂一切時常
0836b19: 修覺慧。對治一切障故。此明覺慧以為能治一切
0836b20: 障者。即二障也。此為所治。
0836b21: 不可轉法。
0836b22: 六即降伏一切外道功德。謂教證二道。他不能動。
0836b23: 所行無礙。
0836b24: 六即生在世間不為世法所礙功德。謂利衰等八
0836c01: 法。不能拘故。
0836c02: 立不思議。
0836c03: 八即安立正法功德。謂安住十二分教。餘不能思
0836c04: 故。
0836c05: 普見三世。
0836c06: 九即授記功德。謂記別過未。皆如現在故。
0836c07: 身恒充一切國土。
0836c08: 十即一切世間示現受用變化身功德。謂二種身
0836c09: 二種國故。
0836c10: 智恒明達一切諸法。
0836c11: 十一即斷疑功德。謂自於一切境。善決定故。能決
0836c12: 他疑。
0836c13: 了一切行。
0836c14: 十二即令入種種行功德。二本釋論。易故不解。意
0836c15: 云。了一切有情性行。隨根令入。
0836c16: 盡一切疑。
0836c17: 十三即當來發生妙智功德。謂聲聞人言。其全無
0836c18: 少分善根。如來知其久遠微善。後當生故。
0836c19: 無能測身。
0836c20: 十四即如其勝解示現功德。謂隨有情種勝解。現
0836c21: 金色等。雖現此身。而無分別。如摩尼等。故無能測。
0836c22: 一切菩薩等所求智。
0836c23: 十五即無量所依調伏有情加行功德。謂由無量
0836c24: 菩薩所依。為欲調伏諸有情故。發起加行。佛增上
0837a01: 力。聞法為先。獲得妙智。異類菩薩攝受付囑。展轉
0837a02: 傳來。前後相續。無間而轉。由此證得一切菩薩等
0837a03: 所求智。意云。佛智為一切菩薩等所求故。
0837a04: 到佛無二究竟彼岸。
0837a05: 十六即平等法身波羅蜜多成滿功德。平等即無
0837a06: 二義。無二法身。為波羅蜜多所依。
0837a07: 具足如來平等解脫。
0837a08: 十七即隨其勝解示現差別佛土功德。此中解脫
0837a09: 即是勝解。隨諸物情。勝解所宜。如來勝解能現金
0837a10: 銀等土。佛佛皆然。故云平等。
0837a11: 證無中邊佛平等地。
0837a12: 十八即三種佛身方處無分限功德。世親釋云。謂
0837a13: 佛法身不可分限爾所方處。受用變化。亦不可說
0837a14: 爾所世界。
0837a15: 盡於法界。
0837a16: 十九即窮生死際常現利樂一切有情功德。
0837a17: 等空界。
0837a18: 二十即無盡功德。謂佛實智如空無盡故。今經闕
0837a19: 最後窮未來際。總別合有二十一句。義如前說。然
0837a20: 佛地攝論約受用身。此約十身。所以知者。處摩竭
0837a21: 提國。是變化土。而文既歎受用功德。明知報化二
0837a22: 身二土本相融故。不須要約地前地上。則知五位
0837a23: 通得見故。△三眾生世間圓滿。文二。初舉歎德。二
0837a24: 列名歎德。前則多人具德。後則勝人具德。前中二。
0837b01: 初舉數揀定。
0837b02: 與不可說百千億那由他佛至種種國土而共來集。
0837b03: △二顯具勝德三。初總標。
0837b04: 悉具菩薩方便智慧。
0837b05: 二別顯。文有一十九句。大意不出方便智慧。分二。
0837b06: 初十歎自分德。
0837b07: 所謂善能觀察一切眾生至善入無量諸方便法。
0837b08: 前八皆有智慧方便。依體起用。上五皆以善能為
0837b09: 首。
0837b10: 知諸眾生空無所有而不壞業果。
0837b11: 智空不壞業界。
0837b12: 善知眾生心使諸根境界方便種種差別。
0837b13: 知根器別明識。
0837b14: 悉能受持三世佛法自得解了復為他說。
0837b15: 持法化之。
0837b16: 於世出世無量諸法至悉善觀察知無有二。
0837b17: 後二明有方便慧。皆即事歸實。二九句歎勝進德。
0837b18: 於一念中悉能獲得三世諸佛所有智慧。
0837b19: 上一總明速成果智。下八皆是果智之用。
0837b20: 於念念中悉能示現至清淨行願悉已巳具足。
0837b21: △三總結。
0837b22: 成就如是無量功德一切如來於無邊劫說不可盡。
0837b23: △二列名歎德二。初列名結數。
0837b24: 其名曰普慧菩薩至百千億那由他佛剎微塵數。
0837c01: △二正明歎德。
0837c02: 皆悉成就普賢行願。
0837c03: 文有十句。上一總。餘九別。
0837c04: 深心大願皆已巳圓滿。
0837c05: 契理願圓。普眼滿故。
0837c06: 一切諸佛出興世處悉能往詣請轉法輪。
0837c07: 攝法上首。為普化故。
0837c08: 善能受持諸佛法眼。
0837c09: 受持正法。有普慧故。
0837c10: 不斷一切諸佛種性。
0837c11: 不斷佛種。普見有性故。
0837c12: 善知一切諸佛興世授記次第名號國土。
0837c13: 知佛化儀。光普徹故。
0837c14: 成等正覺轉於法輪無佛世界現身成佛。
0837c15: 示現成佛觀彼無故。
0837c16: 能令一切雜染眾生皆悉清淨。
0837c17: 淨染機照其源故。
0837c18: 能滅一切菩薩障。
0837c19: 摧他障有智幢故。
0837c20: 入於無礙清淨法界。
0837c21: 證法界覺法性故。上之九句若約別明。初句為願。
0837c22: 餘八為行。通說則皆普賢行願。宿誓今滿。如十大
0837c23: 願。普賢行現緣所作。故總句云。成就行願。又此十
0837c24: 句。十人通具。初句文云。皆悉成故。亦句各顯一人
0838a01: 之德。當釋名故故。總句為普賢故。餘九如次。前已巳
0838a02: 配釋。此段即是眾成就也。△二三昧分。
0838a03: 爾時普賢菩薩摩訶薩入廣大三昧。
0838a04: 普賢入者。是會主故。說普行故。
0838a05: 名佛華莊嚴。
0838a06: 萬行披敷。嚴法身故。即以法界行門心海。為三昧
0838a07: 體。持無限故。說法成行。發起為用。依此體故。△三
0838a08: 發起分。
0838a09: 入此三昧時十方所有一切世界六種十八相動。
0838a10: 先明地動警機故。
0838a11: 出大音聲靡不皆聞。
0838a12: 後顯出聲。令聞法故。前皆有加而無發起。此有發
0838a13: 起而無加者。前表解從他緣。故有他加。此表行由
0838a14: 己巳立。故自發起。又表行依解起。無別法故。所以不
0838a15: 加攝解成行。亦須入定。聖旨多端。不可一準。△四
0838a16: 起分。
0838a17: 然後從其三昧而起。
0838a18: 三義如前解釋。△五請分分三。初標問意。
0838a19: 爾時普慧菩薩知眾已巳集問普賢菩薩言。
0838a20: 當機眾集。說法時至。此為問意。何以前來諸會經
0838a21: 文。先問後定。今乃翻此。此有二意。一說儀無定。前
0838a22: 表重法感。而後應此明悲深。觀機欲說。眾既已巳集。
0838a23: 故先入定。令知說主。二約所表所來意。明從相入
0838a24: 實。以成正解。此中意明。依體起用。以成正行。故不
0838b01: 同也。普慧問者。稱法界慧。能發行故。一人問者。行
0838b02: 獨已巳成。非如解故。△二正顯問端。有二百問。其別
0838b03: 行度世經。別作六番問答。番番之中。先問次答。動
0838b04: 地現瑞。顯益證成。古來諸德皆依彼文。用科此經。
0838b05: 以為六段。初二十句。問十信行。
0838b06: 佛子願為演說何等為菩薩至何等為演說佛。
0838b07: △二有二十句。問十住行。
0838b08: 何等為發普賢心至何等為變化。
0838b09: △三有三十句。問十行之行。
0838b10: 何等為力持至何等為入無上菩提如海智。
0838b11: △四有二十九句。問十迴向行。
0838b12: 何等為如寶住至何等為業何等為身。
0838b13: △五有五十句。問十地行。
0838b14: 何等為業何等為身至何等為所行處。
0838b15: △六有五十一句。問因圓果滿行。
0838b16: 何等為觀察至何故如來應正等覺示般涅槃。
0838b17: 第四段中。句雖三十。以無礙用一句經文是總。標
0838b18: 句故彼但有二十九句。此段有五十一句。此經
0838b19: 前後。總經三。開說六位。此當第二約行說也。以
0838b20: 普賢行該六位故。故度世經最初請云。唯願解說
0838b21: 諸菩薩行。從始至終。令無疑故。彼經雖然不配信
0838b22: 等。既云從始至終。末後復明成佛之事。則知決是
0838b23: 六位之行。此經所以不將問答相間者。意取位中
0838b24: 殊勝之行。不取位故。如不圓融。若剋定約位。何殊
0838c01: 差別因果。此經上下及本業經等。判於六位。皆以
0838c02: 十信未得入位十住為首。謂三賢十聖。等妙覺故。
0838c03: 今此何以不開等覺。而取信耶。此有深意。彼及此
0838c04: 前。意在於位。取位成說。今此文意。正明於行。十信
0838c05: 之行正居行始。等覺之位有其三義。或攝屬前十
0838c06: 地勝進。或攝屬後。即名佛故。或別開位。無垢地故。
0838c07: 今為說行。是故攝屬因圓之中。經文雖有五十一
0838c08: 句。唯後四句屬妙覺位。餘皆等覺。若爾此中依言
0838c09: 依菩提心等。豈非發心住耶。此難尤非。第二段初
0838c10: 發普賢心。豈非發心住耶。十信之初。豈無發心耶。
0838c11: 故賢首云。菩薩發意求菩提。非是無因。無有緣等。
0838c12: 正是發心所依。不究斯旨。空張援據。△三結請為
0838c13: 說。
0838c14: 善哉佛子如是等法願為演說。
