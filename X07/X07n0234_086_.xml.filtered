0849c02: 
0849c03: 
0849c04: 
0849c05: 大方廣佛華嚴經疏卷第八十六入第五十三經卷末
0849c06: 清涼山沙門　澄觀　述
0849c07: 晉水沙門　淨源　錄疏注經
0849c08: △三有三十門。答前十行三十句問。古德分三。初
0849c09: 六門明大志曠遠行。次九門明定慧業用行。後十
0849c10: 五門明德備成滿行。然約圓融。此意非無。今不壞
0849c11: 次。亦次第顯十行中行。第一行有三門。次二三行
0849c12: 各一。第四行二門。第五行六門。次四行各二門。第
0849c13: 十行中自有九門。至文當知。所以用門多少者。檀
0849c14: 度在初。故具三。戒忍通世間。故唯一。定慧尊勝。故
0849c15: 有多門。智中既多。故般若中略。餘次勝故。但用二
0849c16: 門。又此十行雖約十度。而義多含。是故文中。或就
0849c17: 十度明義。或就行名以釋。今初三門。歡喜行中之
0849c18: 行。即分為三。初明力持五。初總標。
0849c19: 佛子菩薩摩訶薩有十種力持。
0849c20: 此含總別。總者以是十行之首。依此十事。加持建
0849c21: 立。能起諸行。故度世經名十建立。別即局在歡喜
0849c22: 行中。凡所布施。皆為修習諸佛本所修行等故。是
0849c23: 建立行意。△二徵數。
0849c24: 何等為十。
0850a01: △三列釋。
0850a02: 所謂佛力持法力持眾生力持。
0850a03: 上三三寶。即境界持。眾生即僧寶。菩薩之僧。即眾
0850a04: 生世間故。餘七行持。
0850a05: 業力持。
0850a06: 悲所作業故。
0850a07: 行力持。
0850a08: 正起行故。
0850a09: 願力持。
0850a10: 願持行故。
0850a11: 境界力持。
0850a12: 有悲智境。行方成故。
0850a13: 時力持。
0850a14: 時即起行之時。
0850a15: 善力持智力持。
0850a16: 上二福智。然第十地大盡分中。有十一持。於第四
0850a17: 位。加煩惱持故。論判行持中。初二逆行。彼約應化
0850a18: 不斷。所以加之。今但約為行本。故無煩惱。彼有供
0850a19: 養持及劫持。無境界持及善力持。此以第八時中
0850a20: 攝劫。彼以行攝此善力。依境起供。故並無異。餘名
0850a21: 並同。具如彼釋。既數名不同。案名以釋。此無僧寶。
0850a22: 有教化眾生。亦未爽通理。上辨陀羅尼。即總持文
0850a23: 義。次云受持。即領納受行。今云力持。即是加持任
0850a24: 持。故不相濫。△四結數。
0850b01: 是為十。
0850b02: △五顯修益。
0850b03: 若諸菩薩安住此法則於一切法得無上自在力持。
0850b04: 此下入第五十四經。
0850b05: △二大欣慰五。初標。
0850b06: 佛子菩薩摩訶薩有十種大欣慰。
0850b07: 正辨歡喜行義。彼但見乞者來。倍復歡喜。今則知
0850b08: 由施故見佛供佛等。心大歡喜。初行多同歡喜地。
0850b09: △二徵。
0850b10: 何等為十。
0850b11: △三釋五。初事佛供佛對。
0850b12: 所謂諸菩薩發如是心至如是思惟心大欣慰。
0850b13: △二聞法近友對。
0850b14: 復作是念我於諸佛所至如是思惟心大欣慰。
0850b15: △三二利行成對。
0850b16: 復作是念我於往昔至如是思惟心大欣慰。
0850b17: △四嚴土化生對。
0850b18: 又作是念十方所有至如是思惟心大欣慰。
0850b19: △五難見能見難成能成對。
0850b20: 菩薩摩訶薩復作是念至如是思惟心大欣慰。
0850b21: △四結。
0850b22: 佛子是為菩薩摩訶薩十種大欣慰。
0850b23: △五勸。
0850b24: 若諸菩薩安住此法則得無上成正覺智慧大欣慰。
0850c01: △三深入佛法三。初標。
0850c02: 佛子菩薩摩訶薩有十種深入佛法。
0850c03: 上經意明預欣當成。此中辨其現能證了。即前法
0850c04: 施之行。故彼文云。我當盡學諸佛所學。證一切智。
0850c05: 知一切法。為眾生說。△二徵。
0850c06: 何等為十。
0850c07: △三釋。
0850c08: 所謂。
0850c09: 前六有入字。後四以知字為初。證入了知。二文影
0850c10: 顯。於中初四入器世間。
0850c11: 入過去世一切世界至入現在世世界數。
0850c12: 數謂多少。
0850c13: 世界行。
0850c14: 行謂剎因。
0850c15: 世界說。
0850c16: 說謂彼彼果中說法。
0850c17: 世界清淨。
0850c18: 清淨謂剎體。此是通體。上三別明。下一總顯。
0850c19: 入一切世界種種生。
0850c20: 種種性即染淨等殊。斯即別體。
0850c21: 入一切眾生種種業報入一切菩薩種種行。
0850c22: 上二入眾生世間。後四入智正覺世間。
0850c23: 知過去一切佛次第至國土眾會說法調伏。
0850c24: 上三入三世佛。下一入法。
0851a01: 知世間法聲聞法獨覺法菩薩法如來法。
0851a02: 知差別五乘。
0851a03: 雖知諸法皆無分別而說種種法。
0851a04: 明權實雙行。以性不壞相故。雖無分別。而說種種。
0851a05: 此中分別。即是差別。故晉經云。雖諸法無一無異。
0851a06: 而說一異。
0851a07: 悉入法界無所入故。
0851a08: 釋成上義。謂悉入法界。故無差別。無所入故。而說
0851a09: 種種。何者。若別有一入處。則入時失本相。不得說
0851a10: 種種。以當法自。名入法界。無別可入。則不壞種
0851a11: 種矣。上則辨知。此下明說。
0851a12: 如其法說無所取著。
0851a13: 夫說法者。當如法說。法既權實雙融。說亦即說無
0851a14: 著。△四結。
0851a15: 是為十。
0851a16: △五勸。
0851a17: 若諸菩薩安住此法至菩提大智慧甚深性。
0851a18: △二有一門。明饒益位中行五。初標。
0851a19: 佛子菩薩摩訶薩有十種依止菩薩依此行菩薩行。
0851a20: 上明證入。今託良緣。依此十。方能饒益。非但依
0851a21: 戒。況戒有攝善。何所不具。△二徵。
0851a22: 何等為十。
0851a23: △三釋。
0851a24: 所謂依止供養一切至依止一切佛菩提行菩薩行。
0851b01: △四結。
0851b02: 是為十。
0851b03: △五勸。
0851b04: 菩薩依此行菩薩行。
0851b05: △三有一門。即無違逆位中行五。初標。
0851b06: 佛子菩薩摩訶薩有十種發無畏心。
0851b07: 由依菩薩止善。則能於十難作能作。難忍能忍。為
0851b08: 發無畏心。△二徵。
0851b09: 何等為十。
0851b10: △三釋。
0851b11: 所謂滅一切障礙業發無畏心。
0851b12: 障礙難滅。
0851b13: 於佛滅後護持正法發無畏心。
0851b14: 遺法難護。
0851b15: 降伏一切魔發無畏心。
0851b16: 惡魔難降。
0851b17: 不惜身命發無畏心。
0851b18: 身命難捨。
0851b19: 摧破一切外道邪論發無畏心。
0851b20: 外道難摧。
0851b21: 令一切眾生歡喜發無畏心。
0851b22: 物心難稱。
0851b23: 令一切眾會皆悉歡喜發無畏心。
0851b24: 大眾難喜。
0851c01: 調伏一切天龍夜叉至摩羅伽發無畏心。
0851c02: 八部難調。
0851c03: 離二乘地入甚深法發無畏心。
0851c04: 下乘難離。
0851c05: 於不可說不可說劫行菩薩行心無疲厭發無畏心。
0851c06: 上行難修。於此十難。皆無所畏。豈畏眾生相惱害
0851c07: 耶。△四結。
0851c08: 是為十。
0851c09: △五勸。
0851c10: 若諸菩薩安住此法則得如來無上大智無所畏心。
0851c11: △四有二門。明無屈撓位中之行。初被甲行無疑
0851c12: 惑心四。初標。
0851c13: 佛子菩薩摩訶薩至於一切佛法心無疑惑。
0851c14: 此門由前於難無懼。故於十所作。決志無疑。即被
0851c15: 甲精進中行。後門攝善。利樂精進。在二門。△二
0851c16: 徵。
0851c17: 何等為十。
0851c18: △三釋十。初十度攝生。
0851c19: 所謂菩薩摩訶薩發如是心至是為第一發無疑心。
0851c20: 初則正明。次顯無疑。三反顯失。四結次第。下九準
0851c21: 例。△二事供佛。
0851c22: 菩薩摩訶薩又作是念至是為第二發無疑心。
0851c23: △三光明嚴剎。
0851c24: 菩薩摩訶薩又作是念至是為第三發無疑心。
0852a01: △四長時調熟。
0852a02: 菩薩摩訶薩又作是念至是為第四發無疑心。
0852a03: △五具一切智。
0852a04: 菩薩摩訶薩又作是念至是為第五發無疑心。
0852a05: △六作世明燈。
0852a06: 菩薩摩訶薩又作是念至是為第六發無疑心。
0852a07: △七說法開悟。
0852a08: 菩薩摩訶薩又作是念至是為第七發無疑心。
0852a09: △八滅障成佛。
0852a10: 菩薩摩訶薩又作是念至是為第八發無疑心。
0852a11: △九離妄自覺。
0852a12: 菩薩摩訶薩又作是念至是為第九發無疑心。
0852a13: △十決成菩提。
0852a14: 菩薩摩訶薩又作是念至是為第十發無疑心。
0852a15: 於此十事。發誓要期。故名被甲。△四勸。
0852a16: 若諸菩薩安住此法則於一切佛法心無所疑。
0852a17: △二攝善行不可思議五。初標。
0852a18: 佛子菩薩摩訶薩有十種不可思議。
0852a19: 即所攝之善。由決志無疑。故所為難測。△二徵。
0852a20: 何等為十。
0852a21: △三釋。初三單約善根。願智稱性。名不思議。
0852a22: 所謂一切善根不可思議至一切法如幻不可思議。
0852a23: △二餘七權實雙運。故不思議。於中分二。初四約
0852a24: 行。後三約智。智約內明。行就外相。今初。
0852b01: 發菩提心修菩薩行善根不失無所分別不可思議。
0852b02: 涉有而一道清淨。
0852b03: 雖深入一切法亦不取滅度至不可思議。
0852b04: 悟空而萬行沸騰。
0852b05: 修菩薩道而示現降神至救護眾生不可思議。
0852b06: 修因而八相果成。
0852b07: 雖能示現如來十力至教化眾生不可思議。
0852b08: 現果而大用不捨。皆難思也。△二後三約智。文三。
0852b09: 初約二諦相即。
0852b10: 知一切法。
0852b11: 八中十句。勒為五對。一境。二心。三通一切。四約修
0852b12: 起。五即名言。亦即五法。一相。二妄想。三如如。四正
0852b13: 智。五名。然各有二意。一直就法體。無相是真。相即
0852b14: 是俗。常互相即。下四例然。二約迷悟五對。大同小
0852b15: 異。
0852b16: 無相是相。
0852b17: 迷如無相。以成於相。
0852b18: 相是無相。
0852b19: 悟相無相。即是如如。
0852b20: 無分別是分別。
0852b21: 迷於正智無分別。即成妄想分別。
0852b22: 分別是無分別。
0852b23: 悟妄分別。即正智無分別。
0852b24: 非有是有。
0852c01: 了如非有。真有如如。
0852c02: 有是非有。
0852c03: 若執有如。則非如有。
0852c04: 無作是作。
0852c05: 智若無作。是作正智。
0852c06: 作是無作。
0852c07: 若有所作。非作正智。
0852c08: 非說是說。
0852c09: 知名非說。是真說名。
0852c10: 說是非說。
0852c11: 謂名有說。非是說名。
0852c12: 不可思議。
0852c13: △二約三事。融而不融。
0852c14: 知心與菩提等知菩提與心等心及菩提與眾生等。
0852c15: 九中初融三事。即心佛眾生皆無差別。如覺林偈。
0852c16: 亦不生心顛倒想顛倒見顛倒。
0852c17: 顯離融相。名為不融。
0852c18: 不可思議。
0852c19: △三權實。即而不即三句。初明盡而不盡。
0852c20: 於念念中入滅盡定至亦不盡有漏善根。
0852c21: 此約時斷。以明體用。△二無而不無。
0852c22: 雖知一切法無漏而知漏盡亦知漏滅。
0852c23: 此將法性對斷。以明體用。二句雖殊。俱是權實雙
0852c24: 行。△三即而不即二。初正明。
0853a01: 雖知佛法即世間法至不於世間法中分別佛法。
0853a02: △二釋成上義。
0853a03: 一切諸法悉入法界無所入故。
0853a04: 悉入法界。故說相即。無所入故。不應世中分別佛
0853a05: 法等。謂以當法自。故名相即。非世間中有法可
0853a06: 得。下重釋云。
0853a07: 知一切法皆無二。
0853a08: 不得二中互求。
0853a09: 無變易故。
0853a10: 亦非世法。作彼佛法。思之。
0853a11: 是為第十不可思議。
0853a12: △四結。
0853a13: 佛子是為菩薩摩訶薩十種不可思議。
0853a14: △五勸。
0853a15: 若諸菩薩安住其中至諸佛無上不思議法。
0853a16: △五有六門。明無癡亂中行。於中有三。初二門即
0853a17: 無癡之行。次二門明無亂之行。後二門雙明二門
0853a18: 引生功德。雖癡亂有通。今從別說。又此三段即是
0853a19: 三禪。初即饒益有情禪。二即正法樂住禪。三即引
0853a20: 生功德禪。今初分二。初門不愚巧密之言五。初標。
0853a21: 佛子菩薩摩訶薩有十種巧密語。
0853a22: 前既明內行。今辨外言彼行。文云。以正念故。善解
0853a23: 世間一切言說。能持出世諸法言說等。皆言密語
0853a24: 者。汎明有五。一說深密法故。如出現品名如來密
0853b01: 藏等。二一言說一切法故。上云如來於一語言中
0853b02: 等。亦如仙陀四實九義瞿聲等。三近而不聞。如身
0853b03: 子在座。遠而無隔。如目連尋聲等。四言近意遠。如
0853b04: 說三乘為究竟等。言遠意近。如說寒時得火。名涅
0853b05: 槃等。亦名隱實說權。五以異言說異法。如覺不堅
0853b06: 為堅固等。△二徵。
0853b07: 何等為十。
0853b08: △三釋。
0853b09: 所謂於一切佛經中巧密語。
0853b10: 初一具五。以是總故。一切教故。
0853b11: 於一切受生處巧密語至現成等正覺巧密語。
0853b12: 此二含二意。謂示而謂實故。即第四意。此二皆是
0853b13: 深密之法。即第一意。
0853b14: 於一切眾生業報巧密語至同一成就巧密語。
0853b15: 餘通前二。或並兼五。可以意得。△四結。
0853b16: 是為十。
0853b17: △五勸。
0853b18: 若諸菩薩安住其中則得如來無上善巧微密語。
0853b19: △二不愚善巧之智。文五。初標。
0853b20: 佛子菩薩摩訶薩有十種巧分別智。
0853b21: 外言既密。內智又巧。故於利生。無有癡闇。故彼文
0853b22: 云。菩薩於善知識所。聽聞正法。所謂甚深法等。文
0853b23: 義多同。△二徵。
0853b24: 何等為十。
0853c01: △三釋。
0853c02: 所謂入一切剎巧分別智至入一切佛法巧分別智。
0853c03: △四結。
0853c04: 是為十。
0853c05: △五勸。
0853c06: 若諸菩薩安住其中至無上善巧分別諸法智。
0853c07: △二正法樂住禪。即無亂行。二門皆是定體。初門
0853c08: 明入三昧顯處等不同五。初標。
0853c09: 佛子菩薩摩訶薩有十種入三昧。
0853c10: 彼文云。善入一切諸禪定門。此中明十。皆通一切。
0853c11: △二徵。
0853c12: 何等為十。
0853c13: △三釋。
0853c14: 所謂。
0853c15: 通辨緣斯十境入定不同。別則十門緣境各異。
0853c16: 於一切世界入三昧至住一切劫入三。
0853c17: 上五一重之事。下五涉入圓融。
0853c18: 從三昧起現不思議身至無有休息入三昧。
0853c19: 九十皆即一而多。故彼行云。一念中得無數三昧。
0853c20: 但從多分。對前後說。判為定體。非無其用。△四結。
0853c21: 是為十。
0853c22: △五勸。
0853c23: 若諸菩薩安住其中至諸佛無上善巧三昧法。
0853c24: △二明入。則解類皆五。初標。
0854a01: 佛子菩薩摩訶薩有十種入。
0854a02: 亦猶小乘說十處。即令三昧漸更增廣。△二徵。
0854a03: 何等為十。
0854a04: △三釋。
0854a05: 所謂眾生入至一切如來種種供養入。
0854a06: 前明一切。如眾生身。謂童子身等。雖能一切身入。
0854a07: 而不必一時。今此隨入一類。皆一切。如海初來
0854a08: 一切皆水等。△四結。
0854a09: 是為十。
0854a10: △五勸。
0854a11: 若諸菩薩安住其中則得如來無上大智入法。
0854a12: △三有二門。明引生功德禪。初門明作用無礙。故
0854a13: 稱解脫五。初標。
0854a14: 佛子菩薩摩訶薩有十種解脫門。
0854a15: 即不思議解脫。梵云毗木叉。此云勝解脫。謂殊勝
0854a16: 作用。亦由依禪。成八解脫。△二徵。
0854a17: 何等為十。
0854a18: △三釋。
0854a19: 所謂一身周一切世界至游戲神通解脫門。
0854a20: △四結。
0854a21: 是為十。
0854a22: △五勸。
0854a23: 若諸菩薩安住其中則得如來無上解脫門。
0854a24: △二於境無壅。故曰神通五。初標。
0854b01: 佛子菩薩摩訶薩有十種神通。
0854b02: 如依四禪。引六通用。△二徵。
0854b03: 何等為十。
0854b04: △三釋。
0854b05: 所謂憶念宿命方便智通至無有障礙方便智通。
0854b06: 此十若以六攝。前四可知。次五神境。
0854b07: 隨眾生心現不思議至不可說變化身方便智通。
0854b08: 後一漏盡。成菩提故。
0854b09: 隨不思議眾生心至三藐三菩提方便智通。
0854b10: 約位不同。與十通小異。△四結。
0854b11: 是為十。
0854b12: △五勸。
0854b13: 若諸菩薩安住其中至種種示現令其修學。
0854b14: △六有二門。明善現位中行。初門正明行體五。初
0854b15: 標。
0854b16: 佛子菩薩摩訶薩有十種明。
0854b17: 正顯行體。即是般若。故曰智明。然皆權實無礙之
0854b18: 智。故稱善巧。非如十度。唯約根本。但約增微。分成
0854b19: 五行。△二徵。
0854b20: 何等為十。
0854b21: △三釋二。前七單約一智。分三。初三約所化。
0854b22: 所謂知一切眾生業報至皆如金剛善巧智明。
0854b23: 先事。次理。後即事歸理。△次三約能化。
0854b24: 能以無量微妙音聲至或不受生善巧智明。
0854c01: 亦初約事。次句約理。後即事歸理。△三離能所想。
0854c02: 會歸般若。
0854c03: 捨離一切想受境界善巧智明。
0854c04: 念想觀除。不受境界。為入理善巧故。△二後有三
0854c05: 句。辨雙行三。初明無說之說無成之成善巧智明。
0854c06: 知一切法非相非無相至於無量劫分別演說。
0854c07: 謂雙非照寂。離於言道。而能差別。照事有說。非相
0854c08: 遣相。非無遣無。一性遣多。無性遣有。即性相俱寂。
0854c09: 住於法界成阿耨多羅三藐三菩提善巧智明。
0854c10: 無成之成。法界之體。實無所成。照斯法界。即說成
0854c11: 佛。△二明無生起生智明。文三。初正明無緣之緣。
0854c12: 兼顯無化之化。於中二。初明無緣。
0854c13: 菩薩摩訶薩知一切眾生至了達受生不可得故。
0854c14: 謂眾生真心。稱理不可得故。若無於緣。即無所化。
0854c15: △二明真心隨緣。不壞緣起。則亦有所化。於中二。
0854c16: 初知所化。文有三節。初有八句。別知緣相。
0854c17: 而知因。
0854c18: 謂無明等。
0854c19: 知緣。
0854c20: 緣謂業行。
0854c21: 知事。
0854c22: 即識名色等。
0854c23: 知境界。
0854c24: 即觸受塵境。
0855a01: 知行。
0855a02: 即現在受取有。
0855a03: 知生。
0855a04: 即生支。
0855a05: 知滅。
0855a06: 即老死。
0855a07: 知言說。
0855a08: 總是隨俗緣生。不離三世故。△二有十二句六對。
0855a09: 通知染淨迷悟。
0855a10: 知迷惑知離迷惑至知生死知涅槃。
0855a11: 迷理則倒惑雜染。悟皆反此。
0855a12: 知可得知不可得知執著知無執著。
0855a13: 隨俗則俱可得。第一義中二俱叵得。得非得約理。
0855a14: 著非著約智。△三明知心行。
0855a15: 知住知動。
0855a16: 住謂本性。動謂客塵。
0855a17: 知去知還。
0855a18: 隨客塵則去而莫歸。見本性則還源反本。
0855a19: 知起知不起。
0855a20: 有還有去。皆是起心。還住兩亡。寂然不起。
0855a21: 知失壞知出離。
0855a22: 起則諸善失壞。不起則出離蓋纏。
0855a23: 知成熟。
0855a24: 觸境寂知。是為成熟。上通物我。後知根機。唯約自
0855b01: 說。
0855b02: 知諸根知調伏。
0855b03: 根謂六根。不為境牽。即是調伏。△二結雙行。
0855b04: 隨其所應種種教化未曾忘失菩薩所行。
0855b05: 謂智隨曲化。不失無行。△二徵釋。
0855b06: 何以故菩薩但為利益眾生至不違一切世間所作。
0855b07: 所以爾者。為物發心故。△三結名。
0855b08: 是多緣起善巧智明。
0855b09: △三平等教化智明三。初明實不礙權。
0855b10: 菩薩摩訶薩於佛無著至其心廣大等法界故。
0855b11: △二明權不礙實。
0855b12: 知種種說法知眾生數至不可傾動當成正覺。
0855b13: △三結名。
0855b14: 於生死海平等濟渡一切眾生善巧智明。
0855b15: △四結數。
0855b16: 是為十。
0855b17: △五勸修。
0855b18: 若諸菩薩安住其中則得如來無上大善巧智明。
0855b19: △二明離智障解脫五。初標。
0855b20: 佛子菩薩摩訶薩有十種解脫。
0855b21: 脫二障故。梵云毗木底。此云解脫。與前不同。△二
0855b22: 徵。
0855b23: 何等為十。
0855b24: △三釋。
0855c01: 所謂煩惱解脫邪見解脫。
0855c02: 此二煩惱障。
0855c03: 諸取解脫。
0855c04: 業障。取增為業故。
0855c05: 蘊處界解脫。
0855c06: 報障。上四脫凡三障。下六脫智障。
0855c07: 超二乘解脫。
0855c08: 此一揀劣。
0855c09: 無生法忍解脫至悉能了知一切三世解脫。
0855c10: 餘皆顯勝。△四結。
0855c11: 是為十。
0855c12: △五勸。
0855c13: 若諸菩薩安住此法至教化成熟一切眾生。
0855c14: △七有二門。明無著位中行。初門明游處縱情。後
0855c15: 門明棲止適悅。皆通二利。權實方便而無所著。今
0855c16: 初五。初標。
0855c17: 佛子菩薩摩訶薩有十種園林。
0855c18: △二徵。
0855c19: 何等為十。
0855c20: △三釋。
0855c21: 所謂生死是菩薩園林至盡空一切世界故。
0855c22: △四結。
0855c23: 是為十。
0855c24: △五勸。
0856a01: 若諸菩薩安住此法至無上離憂惱大安樂行。
0856a02: △二棲止適悅五。初標。
0856a03: 佛子菩薩摩訶薩有十種宮殿。
0856a04: △二徵。
0856a05: 何等為十。
0856a06: △三釋。
0856a07: 所謂菩提心是菩薩宮殿至作一切法王自在事故。
0856a08: 四梵住者。即四無量亦色因故。故度世云。修四梵
0856a09: 行慈悲喜捨。餘九可知。△四結。
0856a10: 是為十。
0856a11: △五勸。
0856a12: 若諸菩薩安住其中至於一世間神力自在。
0856a13: △八有二門。明難得位中行。初門內心願樂。願即
0856a14: 行體五。初標。
0856a15: 佛子菩薩摩訶薩有十種所樂。
0856a16: 既處宮殿。則情欣勝樂故。△二徵。
0856a17: 何等為十。
0856a18: △三釋。
0856a19: 所謂樂正念心不散亂故至摧滅一切異道法。
0856a20: △四結。
0856a21: 是為十。
0856a22: △五勸。
0856a23: 若諸菩薩安住此法則得一切諸佛如來無上法樂。
0856a24: △三外德莊嚴五。初標。
0856b01: 佛子菩薩摩訶薩有十種莊嚴。
0856b02: 具以眾德莊嚴願故。△二徵。
0856b03: 何等為十。
0856b04: △三釋。
0856b05: 所謂力莊嚴不可壞故至求一切智無退轉故。
0856b06: △四結。
0856b07: 是為十。
0856b08: △五勸。
0856b09: 若諸菩薩安住此法則得如來一切無上法莊嚴。
0856b10: △九有二門。明善法位中行。初門明外緣不動。後
0856b11: 門明內心不捨。又此明心堅。後明深入。皆是力義。
0856b12: 今初分五。初標。
0856b13: 佛子菩薩摩訶薩發十種不動心。
0856b14: △二徵。
0856b15: 何等為十。
0856b16: △三釋。
0856b17: 所謂於一切所有悉皆能捨至亦無退轉不動心。
0856b18: 十中二及第九。是思擇力。餘皆修習力。第八句。中
0856b19: 有十。一信。
0856b20: 成就有根信。
0856b21: 生佛果故。
0856b22: 無濁信。
0856b23: 不雜不信濁故。
0856b24: 清淨信。
0856c01: 淨無煩惱故。
0856c02: 極清淨信。
0856c03: 無細念故。
0856c04: 離垢信。
0856c05: 離所知垢故。
0856c06: 明徹信。
0856c07: 徹事源故。
0856c08: 恭敬供養一切佛信。
0856c09: 向果位故。
0856c10: 不退轉信。
0856c11: 自分堅故。
0856c12: 不可盡信。
0856c13: 德無盡故。
0856c14: 無能壞信。
0856c16: 大歡喜踊躍信。
0856c17: 證真如故。
0856c18: 不動心成就出生一切智至信受不謗不動心。
0856c19: △四結。
0856c20: 是為十。
0856c21: △五勸。
0856c22: 若諸菩薩安住此法則得無上一切智不動心。
0856c23: △二內心不捨五。初標。
0856c24: 佛子菩薩摩訶薩有十種不捨深大心。
0857a01: 由不動故。能窮理事。理深事廣。故云深大。△二徵。
0857a02: 何等為十。
0857a03: △三釋。
0857a04: 所謂不捨成滿一切佛至集一切諸佛法深大心。
0857a05: △四結。
0857a06: 是為十。
0857a07: △五勸。
0857a08: 若諸菩薩安住其中則能不捨一切佛法。
0857a09: 
0857a10: 大方廣佛華嚴經疏卷第八十六
