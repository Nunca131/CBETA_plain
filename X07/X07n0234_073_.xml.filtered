0769c05: 
0769c06: 
0769c07: 大方廣佛華嚴經疏卷第七十三入第四十四經下卷
0769c08: 清涼山沙門　澄觀　述
0769c09: 晉水沙門　淨源　錄疏注經
0769c10: △五如忍三。初徵起。
0769c11: 佛子云何為菩薩摩訶薩如忍。
0769c12: △二釋義三。初指法同喻。
0769c13: 佛子此菩薩摩訶薩知一切世間同於陽。
0769c14: △二別顯喻相二。初喻體空。
0769c15: 譬如陽無有方所至非種種色亦非無色。
0769c16: 若開義門。亦具五義。一空地。二陽氣。三氣與空地
0769c17: 合而有。四似水即無水。五令渴鹿謂有。初喻
0769c18: 如來藏。二喻無明習氣。三喻習氣熏動心海。起於
0769c19: 緣生似有之法。四喻依他無生。五喻凡小執實。若
0769c20: 十喻論。法喻各有多義。如彼廣說。其有無等義。如
0769c21: 幻忍說。△二喻其相有。
0769c22: 但隨世間言說顯示。
0769c23: △三總以法令。
0769c24: 菩薩如是如實觀察了知諸法。
0770a01: 上明了法。下明成忍行。
0770a02: 現證一切令得圓滿。
0770a03: △三結名。
0770a04: 是名菩薩摩訶薩第五如忍。
0770a05: △六如夢忍三。初徵。
0770a06: 佛子云何為菩薩摩訶薩如夢忍。
0770a07: △二釋三。初標法同喻。
0770a08: 佛子此菩薩摩訶薩知一切世間如夢。
0770a09: △二正舉喻相。
0770a10: 譬如夢非世間非離世間至非染非淨而有示現。
0770a11: 然開此夢義。亦有五法。一所依。謂寤心以喻本識。
0770a12: 二所因。謂睡蓋以喻無明習氣。三所現。謂夢相差
0770a13: 別以喻緣所起法。四此夢事非有而有。但心變故
0770a14: 非現前法。五令夢者取以為實。初明俱非。喻法非
0770a15: 有。後云而示現有。喻法而有。雙辨為俱句。五奪為
0770a16: 雙非。然此四句皆由以是夢故。謂一以是夢故有
0770a17: 夢事。現於夢者為有。二既言是夢。其性必。於無
0770a18: 實處。而見實故。然語有則全攝無而為有。言無則
0770a19: 全攝有而為無。以非二相故。非但相有性無而已巳
0770a20: 思之。三以是夢故。必具二義。全有之無。與全無之
0770a21: 有。二門峙立不相是故。非是半有半無。四既言是
0770a22: 夢必是雙非。形奪俱融。二相盡故。然此俱非不違
0770a23: 雙。是以若不奪無令盡無以為無。若不奪有令盡
0770a24: 無以為有。是故存亡不礙。俱泯自在。方為如夢自
0770b01: 在法門。是故經云。世間恒如夢。智不得有無此之
0770b02: 謂也。△三合喻十句。
0770b03: 菩薩摩訶薩亦復如是知一切世間悉同於夢。
0770b04: 上句為總。下九句為別。別中初句近上總句。所以
0770b05: 略無如夢二字。於九句中。前八辨夢。後一明覺。就
0770b06: 前八中攝為四對。
0770b07: 無有變異故如夢自性故。
0770b08: 初二明常無常門。體無變。即是常義。自性無恒。
0770b09: 是無常義。
0770b10: 如夢執著故如夢性離故。
0770b11: 此二辨真妄門。妄由著生。真由性離。
0770b12: 如夢本性故如夢所現故。
0770b13: 此二性相門。性本一如。相現多種。
0770b14: 如夢無差別故如夢想分別故。
0770b15: 後二明一異門。但是一心。一而無別。隨相分別。異
0770b16: 異不同。又唯是一夢想現多種。上之四門。各雙存
0770b17: 互奪。以為四句。思之可見。
0770b18: 如夢覺時故。
0770b19: 後一句明覺。即止觀門。謂要在覺時。方知是夢。正
0770b20: 夢之時。不知是夢。純昏心故。設知是夢。亦未覺故。
0770b21: 覺時了夢。知實無夢。然由於夢。方有覺故。所以須
0770b22: 辨夢覺之時。若離於夢。夢覺斯絕。觀了上之多門。
0770b23: 止不取於夢妄。如此方為了夢法門。△三結。
0770b24: 是名菩薩摩訶薩第六如夢忍。
0770c01: △第七如響忍三。初徵。
0770c02: 佛子云何為菩薩摩訶薩如響忍。
0770c03: △二釋三。初忍行所因。
0770c04: 佛子此菩薩摩訶薩至修學成就到於彼岸。
0770c05: 由聞起觀。能成忍故。△二成忍之相二。初法二。初
0770c06: 指法同喻。略顯其相。
0770c07: 知一切音聲悉同於響。
0770c08: 通知一切音聲如響。
0770c09: 無來無去。
0770c10: 明其體空。
0770c11: 如是示現。
0770c12: 彰其相有。△二了知佛聲如響。
0770c13: 佛子此菩薩摩訶薩觀如來聲。
0770c14: 非獨。但喻世間聲故。
0770c15: 不從內出。
0770c16: 離機。無聲故非內。
0770c17: 不從外出。
0770c18: 離佛。無聲故非外。
0770c19: 亦不從於內外而出。
0770c20: 二法相依。故非內外。若言內外和合有者。便有二
0770c21: 聲。內外相依。即顯無性。上明即有之無。下明即無
0770c22: 之有。
0770c23: 雖了此聲非內非外至善巧名句成就演說。
0770c24: 牒非前三而能巧現。△二喻顯四。初喻。
0771a01: 譬如谷響從緣所起。
0771a02: 真舉從緣所起。明響無性。無性之相。已巳見法中。然
0771a03: 有五法。一空谷。二有聲。此二是緣。三聲擊空谷。便
0771a04: 有響應。此明所起。四有而非真。此彰無性。五愚小。
0771a05: 謂有亦有。有無等義。如上準之。然此一喻。通喻三
0771a06: 法。一喻上一切聲。則谷喻喉顙。聲喻風氣。二喻上
0771a07: 如來聲。則谷喻如來。聲喻緣惑。三喻一切法。今經
0771a08: 略無。晉本具有。大品十喻。亦響喻一切。則谷喻如
0771a09: 來藏。聲喻無明習氣。△二合。
0771a10: 而與法性無有相違令諸眾生隨類各解。
0771a11: 但合佛聲。以從近故。然初至令諸眾生。隨類各解。
0771a12: 言含法喻。謂約法則如來之聲。不違法性而能隨
0771a13: 類。合於上文能巧示現。約喻則不違本聲事法之
0771a14: 性。隨其呼人類別各解。
0771a15: 而得修學。
0771a16: △三轉以喻顯。
0771a17: 如帝釋夫人阿脩羅女至亦不心念令如是出。
0771a18: 此有二意。一則喻上佛聲一音隨類。二則喻下菩
0771a19: 薩無心方能普演。△四重合。
0771a20: 菩薩摩訶薩亦復如是至於無邊世界中恒轉法輪。
0771a21: △三忍成之益二。初隨機說。
0771a22: 此菩薩善能觀察一切眾生至令隨所宜聞法各異。
0771a23: △二權實雙行。
0771a24: 雖知聲無起而普現音聲至悉以智慧而能了達。
0771b01: 以同於響性相無礙故。是則由聞如響之教。了如
0771b02: 響之聲。發如響之音。演如響之法也。△三結。
0771b03: 是名菩薩摩訶薩第七如響忍。
0771b04: △八如影忍。文有。△四別。初標。
0771b05: 佛子云何為菩薩摩訶薩如影忍。
0771b06: △二釋三。初法有十一對分三。初七對雙遮顯性。
0771b07: 以成止行。如影無實故。
0771b08: 佛子此菩薩摩訶薩至非是世間非出世間。
0771b09: △二二對雙照性相。以成觀行。如影雖。而能現故。
0771b10: 非修菩薩行。
0771b11: 性則非修。
0771b12: 非捨於大願。
0771b13: 相乃不捨。
0771b14: 非實。
0771b15: 真即俗故。非實。
0771b16: 非不實。
0771b17: 俗即真故。非不實。△三二對遮照無礙。成雙運自
0771b18: 在行。
0771b19: 雖常行一切佛法而能辦一切世間事。
0771b20: 雙照真俗。即權實雙行。
0771b21: 不隨世間流亦不住法流。
0771b22: 雙遮真俗。即權實雙寂。遮照一時為雙運。互奪無
0771b23: 礙為自在。以此結上二段。同斯無礙。為忍相之深
0771b24: 玄。△二喻文具五法。初為所依本質。
0771c01: 譬如日月男子女人舍宅山林河泉等物。
0771c02: 若約影喻別喻。菩薩現身則日等。喻悲智願等。若
0771c03: 約影喻通喻。一切法則日等喻因。其河泉二種雖
0771c04: 通能現。且為所現。長河飛泉入鏡中故。△二明能
0771c05: 現之處。
0771c06: 於油於水於身於寶於明鏡等清淨物中。
0771c07: 亦有通別。別喻機惑。及應現處。通喻於緣。謂無明
0771c08: 等。然此文具攝論三喻。一以油水對上日月。為水
0771c09: 月喻。喻於定地所引境界。以水有潤。滑澄清性故。
0771c10: 鏡等影像。闕此潤等。喻非定地。二以於身對上日
0771c11: 月。為光影喻。身映日等而有影故。弄影多端故。喻
0771c12: 於諸識。三以寶鏡等對上男子等。為影像喻。喻定
0771c13: 地果報。以鏡中影像。離於本質。別現鏡等之中故。
0771c14: 喻於果與因處別。前映質之影。雖因日等。影乃隨
0771c15: 身。不於日內而現。故喻諸識雖託境生。異自在我。
0771c16: 非在於境上。所依能現二段是緣。△三明緣之所起。
0771c17: 而現其影。
0771c18: 亦有通別二果。可知。△四明有之非有。
0771c19: 影與油等非一非異非離非合。
0771c20: 攝義多門。於中一異合離。通顯影義。初一異約此
0771c21: 影彼影。合離約影對於水等。次別顯影義。
0771c22: 於川流中亦不漂度於池井內亦不沉沒。
0771c23: 不通二影。如月映淮流。流水不將月去。光臨潭上。
0771c24: 萬仞不見光沉。喻菩薩同世遷流。不漂生死。證真
0772a01: 寂滅。不沉涅槃。後雙結有無。
0772a02: 雖現其中無所染著。
0772a03: 喻性相交徹。兼於鏡像。△五愚小取為有。
0772a04: 然諸眾生知於此處有是影現亦知彼處無如是影。
0772a05: 由以有無定為有無。不知即影。了不可取。故成執
0772a06: 著。上明取有無。故為執著。
0772a07: 遠物近物雖皆影現影不隨物而有近遠。
0772a08: 舉影正義。顯上為執。不知此影。無遠近故。△二合
0772a09: 二。初正合前文。
0772a10: 菩薩摩訶薩亦復如是至不作二解謂自他別。
0772a11: 舉智境。合前本質。
0772a12: 而於自國土於他國土。
0772a13: 合前油等。
0772a14: 各各差別一時普現。
0772a15: 合前現影。△二轉以喻合非有之有。
0772a16: 如種子中無有根芽莖節枝葉而能生起如是等事。
0772a17: 上喻下合。
0772a18: 菩薩摩訶薩亦復如是至善巧方便通達無礙。
0772a19: 有無無礙。名為方便等。△三結。
0772a20: 是名菩薩摩訶薩第八如影忍。
0772a21: △四果三。初約法性身。
0772a22: 菩薩摩訶薩成就此忍至同於世間堅實之相。
0772a23: 得稱性之身。如影不往而至。不分而故。△二結
0772a24: 成無礙。
0772b01: 然此差別即非差別別與不別無所障礙。
0772b02: 以無差是差之無差故。雖不往而。令物見殊差。
0772b03: 是無差之差。故雖而不在彼此。△三顯此身因。
0772b04: 此菩薩從於如來種性至無邊色相清淨之身。
0772b05: 其無邊身。近局果中。亦通前法。△九如化忍四。初
0772b06: 標。
0772b07: 佛子云何為菩薩摩訶薩如化忍。
0772b08: 化者無而忽有故。△二釋三。初法二。初總標。
0772b09: 佛子此菩薩摩訶薩知一切世間皆悉如化。
0772b10: 標法同喻。具能所知。既知一切世間。不但局於所
0772b11: 化情類。略標世間應具出世。△二別顯二。初顯所
0772b12: 知十句。初五染化。
0772b13: 所謂。
0772b14: 此五不出惑業苦三。前四是苦。即五蘊相。
0772b15: 一切眾生意業化覺想所起故。
0772b16: 一識。由想起。
0772b17: 一切世間諸行化分別所起故。
0772b18: 二行。因識生分別。是識故。
0772b19: 一切苦樂顛倒化妄取所起故。
0772b20: 三受。因想起想。取愛憎相故。
0772b21: 一切世間不實法化言說所現故。
0772b22: 四色亦行。生無記報色。如沫不實。名言熏習即是
0772b23: 行故。
0772b24: 一切煩惱分別化想念所起故。
0772c01: 五即是惑。惑由想行。念即行故。業通二處。初句意
0772c02: 業。此句分別。皆是業故。此中意等從緣無性。如化
0772c03: 不實。本無今有。如化相現。故仁王經云。法本自無。
0772c04: 因緣生諸。淨化二義倣此可悉。△二五淨化。
0772c05: 復有清淨調伏化無分別所現故。
0772c06: 一方便調生。依真智故。
0772c07: 於三世不轉化無生平等故。
0772c08: 二湛然真智。由理成故。故上文云。智入三世。了法
0772c09: 平等。
0772c10: 菩薩願力化廣大修行故。
0772c11: 三願。由行滿。
0772c12: 如來大悲化方便示現故。
0772c13: 四慈悲。復依方便立故。
0772c14: 轉法輪方便化智慧無畏辯才所說故。
0772c15: 五具無畏辯。能轉法故。△二別顯能知。
0772c16: 菩薩如是了知世間出世間化。
0772c17: 結前生後。世間結前染。出世結前淨。亦結餘所不
0772c18: 盡。謂乃至一法過於涅槃。亦如化故。或說涅槃不
0772c19: 如化者。大品云。為新發意菩薩。恐其驚怖。分別生
0772c20: 滅。方如化故。了知之言。即是生後。次正顯能知。上
0772c21: 言了知。知有六義。
0772c22: 現證知。
0772c23: 若事若理。非比度故。
0772c24: 廣大知。
0773a01: 旁無遺故。
0773a02: 無邊知。
0773a03: 契中道故。
0773a04: 如事知。
0773a05: 稱俗境故。
0773a06: 自在知。
0773a07: 真俗無礙故。
0773a08: 真實知。
0773a09: 歸一實諦故。
0773a10: 非妄見所能傾動隨世所行亦不失壞。
0773a11: 結上六知。處真道而不傾。行非道而不壞。△二喻。
0773a12: 譬如化。
0773a13: 應開四義。一能化者。以喻因緣。二化現事。喻所起
0773a14: 果。三現用而無實。四愚小。謂真故。十喻傳云。猶如
0773a15: 化事。雖空無實。能令眾生憂苦瞋恚喜樂。癡惑諸
0773a16: 法亦爾。云何無實。如彼化人無生老死苦樂。異餘
0773a17: 人故。有四十句。初句標。次三十七句一向雙非。以
0773a18: 顯無實。
0773a19: 不從心起不從心法起至非生死非涅槃。
0773a20: 後二句義通二種。
0773a21: 非有非無有。
0773a22: 一亦是雙非。謂無有亦無故。二雙融性相。化不實
0773a23: 故非有。現化事故非無。有對成四句。及一異等。準
0773a24: 前思之。△二合二。初化行四。初起化用。
0773b01: 菩薩如是善巧方便至了知世法分身化往。
0773b02: 以同化相有故。然但云菩薩如是者。以上諸非。一
0773b03: 一通法。故指上如是為善巧方便。△二明化智。
0773b04: 不著世間不取自身至不住於法不離於法。
0773b05: 以了化不實故。△三雙非顯中。
0773b06: 以本願故不棄捨一眾生至雖無所有而滿足佛法。
0773b07: △四結示化旨。
0773b08: 了法如化非有非無。
0773b09: △二化益。
0773b10: 佛子菩薩摩訶薩如是安住至菩提之道利益眾生。
0773b11: △三結。
0773b12: 是名菩薩摩訶薩第九如化忍。
0773b13: △四果二。初得利他業用之果。
0773b14: 菩薩摩訶薩成就此忍至明照法性平等圓滿。
0773b15: △二得依自利。立勝名果。
0773b16: 佛子此菩薩摩訶薩至不能為障名無礙者。
0773b17: △十如空忍四。初標。
0773b18: 佛子云何為菩薩摩訶薩如空忍。
0773b19: 標云如空。如空所喻。通一切法。佛地論喻清淨法
0773b20: 界。以雜差別相故。及中邊等論喻圓成實。但是此
0773b21: 中一義。然其喻相。小異諸喻。諸喻開義。多分有五。
0773b22: 雖然正取所成幻等以喻於法。而亦取緣等以顯
0773b23: 無性。此中喻相。不間別法。直指於空。具含多義。以
0773b24: 喻於法。又此諸喻若約能喻。五多喻中。多取似有。
0773c01: 以破實有。化喻以不有之有破於似有。此喻以性
0773c02: 相俱絕破於一切。又前六遣有會空。多依空立有
0773c03: 少。此一遣有入空少。依空立有多。又上所喻。則通
0773c04: 一切。此中能喻則具多義。所喻各隨別義。喻一類
0773c05: 法。龍樹十喻。以四復次。釋如空義。一近無遠有。謂
0773c06: 如空非可見法。以遠視故。眼光迴轉。則見縹色。
0773c07: 一切諸法亦復如是。空無所有。以凡夫人遠無漏
0773c08: 慧棄捨實相。則見彼我男女等物而實。此物竟無
0773c09: 所有。二約性淨不染。三約無初中後。四約體實無
0773c10: 物。及佛地論有十復次。上八地中。空有十義。皆是
0773c11: 略明。然約別義。有此不同。若約同義。諸喻無別。故
0773c12: 叡公云。十喻以喻空。空必待此喻。借言以會意。意
0773c13: 盡無會處。若得出長羅。住此無所住。若能映斯照。
0773c14: 萬象無來去。餘有無無礙等義。如前後說。△二釋
0773c15: 二。初忍解之相二。初別明。
0773c16: 佛子此菩薩摩訶薩。
0773c17: 以空九義。喻九種法。隨義雖別。然其總意亦以緣
0773c18: 成。無性故空然。九句各初標法同喻。後出所以。
0773c19: 了一切法界猶如空以無相故。
0773c20: 一標事法界如空。下出所以者。以無相故。謂從約
0773c21: 無性。其相自。即事當體。是理法界故。此句為總。
0773c22: 一切世界猶如空以無起故。
0773c23: 二世界共業所起故。
0773c24: 一切法猶如空以無二故。
0774a01: 三軌儀教法。一味法界之所流故。及餘六句。並準
0774a02: 初句。
0774a03: 一切眾生行猶如空至猶如空無著無礙故。
0774a04: △三總結。
0774a05: 菩薩如是以如空方便了一切法皆無所有。
0774a06: △二忍行成益三。初總明得如空三業業具。
0774a07: 佛子菩薩摩訶薩以如空忍智至如空意意業。
0774a08: △二別顯德齊空。
0774a09: 譬如空一切法依至智慧諸力不可破壞。
0774a10: 上二句一向喻實無依為依。
0774a11: 譬如空一切世間至而菩薩心無有邊際。
0774a12: 餘九句皆顯性相無礙。從緣有故。無性空故。又此
0774a13: 二相即故。便成四句。一緣生故空。緣生故有。二無
0774a14: 性故空。無性故有。三緣生故有。無性故空。四即反
0774a15: 此餘一異等。並例此知。無法出空故。皆現其前。空
0774a16: 不可見。是故不現諸法之前。餘文並顯。△三徵釋
0774a17: 得益之由二。初徵。
0774a18: 何以故。
0774a19: 徵意云。所以得者。△二釋意云。空觀成故。於中有
0774a20: 二。初智證齊空。
0774a21: 菩薩所作如空故至皆悉平等一體一味。
0774a22: 一體者。真如平等故。一味者。解脫不殊故。
0774a23: 一種分量。
0774a24: 大小皆稱性故。
0774b01: 如空清淨一切處至於一切法無有分別。
0774b02: △二德用滿空。
0774b03: 嚴淨一切諸佛國土至轉於法輪未曾失時。
0774b04: △三結。
0774b05: 是名菩薩摩訶薩第十如空忍。
0774b06: △四果。
0774b07: 菩薩摩訶薩成就此忍至身智慧力如空故。
0774b08: 得二十種身。前十與十行及離世間大分相似。然
0774b09: 通相多從德用。以立其名。可以意得。△四總結十
0774b10: 忍。
0774b11: 佛子是名菩薩摩訶薩十種忍。
0774b12: △二偈頌。一百七頌大分為二。初百頌頌前。但頌
0774b13: 廣釋即為十段。段各十偈。初有十頌。頌音聲忍。於
0774b14: 中二初。二偈頌所聞佛說。
0774b15: 爾時普賢菩薩摩訶薩欲重宣其義而說頌言。
0774b16: 譬如世有人聞有寶藏處至甚深寂滅相。
0774b17: △二有八偈頌。能入佛法。
0774b18: 聞此深法時其心得安隱至供佛令歡喜。
0774b19: 於中一偈頌不驚怖畏。一偈深信。一偈悟解。二偈
0774b20: 愛樂。一偈修習安住。後二偈頌趣向而專心憶念。
0774b21: △二頌順忍。
0774b22: 如有大福人獲得真金藏至亦不分別法。
0774b23: 初一偈三句頌思惟。次二偈一句頌隨順了知。令
0774b24: 心清淨。次一頌觀察平等無違。餘頌正住修習。
0774c01: △三頌無生忍。於中三。初三頌標。
0774c02: 三十三天中所有諸天子至無生故無滅。
0774c03: 以前三忍皆是法說故。偈初各加其喻。△二有四
0774c04: 偈頌釋。
0774c05: 無滅故無盡無盡故無染至方便善說法。
0774c06: △後三結難。
0774c07: 此忍最為上了法無有盡至置於善道中。
0774c08: △四頌如幻忍二。初六偈頌前略說。於中有二。初
0774c09: 四頌指法同喻及顯緣相。
0774c10: 世間種種法一切皆如幻至示現有種種。
0774c11: △二有二偈頌。成就忍行。
0774c12: 度脫諸眾生令知法如幻至一切皆如幻。
0774c13: △二有四頌。頌廣說三。初二頌喻。
0774c14: 幻作男女形及象馬牛羊至但隨分別現。
0774c15: △次一頌合。
0774c16: 菩薩能如是普見諸世間有無一切法了達悉如幻。
0774c17: △三忍行成。
0774c18: 眾生及國土種種業所造入於如幻際於彼無依著。
0774c19: △五如忍。初一躡前生後。以明觀意。
0774c20: 如是得善巧寂滅無戲論住於無礙地普現大威力。
0774c21: △二有五偈指法同喻。
0774c22: 勇猛諸佛子隨順入妙法至遠離三顛倒。
0774c23: △三頌喻。
0774c24: 譬如熱時世見謂為水至智者不應求。
0775a01: △四頌合。
0775a02: 眾生亦復然世趣皆無有至是菩薩方便。
0775a03: △六頌如夢忍。正頌前合。兼頌標喻。
0775a04: 菩薩了世法一切皆如夢至廣度諸生。
0775a05: 十頌頌前九句。一頌無變異。次一頌頌自性。上二
0775a06: 兼頌標法。三頌執著。翻則解脫。兼頌前喻。四頌性
0775a07: 離。五超頌所現。六頌本性。七八二頌頌無差別。
0775a08: 九頌想分別。十頌覺時。△七頌如響忍四。初一偈
0775a09: 頌忍行所因。
0775a10: 修行如是行出生廣大解巧知諸法性於法心無著。
0775a11: 文云。修行如是行。似結前喻。既言知諸法性。義同
0775a12: 忍行。△二二偈頌聞一切聲如響。
0775a13: 一切諸世間種種諸音聲至其心亦如是。
0775a14: △三有二偈。頌知如來聲如響。
0775a15: 瞻仰諸如來及聽說法音至與法無乖謬。
0775a16: △四餘頌忍成之益。其喻諸偈中。
0775a17: 善了諸音聲於聲不分別至於世無所著。
0775a18: △八頌如影忍頌法說。十對喻合含在。其中十頌
0775a19: 分九。初二偈頌非世生沒。
0775a20: 為欲利世間專意求菩提至修行意不動。
0775a21: 謂了寂故。不生。饒益故不沒。△二有一偈。頌不在
0775a22: 內外。
0775a23: 不住於世間不離於世間於世無所依依處不可得。
0775a24: 不住故不內。不離故不外。△三有一偈。頌非行不行。
0775b01: 了知世間性於性無染著雖不依世間化世令超度。
0775b02: 了無染故非行。化世故非不行。△四有一偈。頌非
0775b03: 同非異。
0775b04: 世間所有法悉知其自性了法無有二無二亦無著。
0775b05: 知自性故非同。了無二故非異。△五有一偈。頌非
0775b06: 往非不往。
0775b07: 心不離世間亦不住世間非於世間外修行一切智。
0775b08: 第二句不往而行。餘三句非不往。△六有一偈半。
0775b09: 頌非住非不住。
0775b10: 譬如水中影非內亦非外至以世不可說。
0775b11: 初半偈兼別頌喻。故云非內外。△七有二句。頌非
0775b12: 是出間非出出間。
0775b13: 亦不在內外如影現世間。
0775b14: △八頌非修菩薩行。非捨於大願。
0775b15: 入此甚深義離垢志明徹不捨本誓心普照智慧燈。
0775b16: △九頌雖常行一切法。而能辨一切世間事。
0775b17: 世間無邊際智入悉齊等普化諸生令其捨眾著。
0775b18: 其實不實。及不住世。流法流義。通結上故。略不頌。
0775b19: △九有十頌。頌如化忍四。初三偈頌總知一切世
0775b20: 間如化。
0775b21: 觀察甚深法利益群生眾至菩薩行亦然。
0775b22: △二染法化。
0775b23: 一切諸世間及以無量業平等悉如化畢竟住寂滅。
0775b24: △三淨法化。
0775c01: 三世所有佛一切亦如化至化力為說法。
0775c02: 言度脫亦如化者。為釋疑故。謂觀察眾生如化。何
0775c03: 用化之。故此答云。化若有實。可招來難。度既如化。
0775c04: 化之何妨。△四有四偈頌合。
0775c05: 知世皆如化不分別世間至智慧亦如是。
0775c06: △十如空忍二。初一頌忍解之相。
0775c07: 第十忍明觀眾生及諸法體性皆寂滅如空無處所。
0775c08: △二忍行成益三。初頌別顯德齊空。
0775c09: 獲此如空智永離諸取著至菩薩之所得。
0775c10: △二有三偈。頌徵釋得忍之由。
0775c11: 自住如空法復為眾生說至悉等空性。
0775c12: △三有一偈。頌上總明得如空三業。
0775c13: 智慧與音聲及以菩薩身其性如空一切皆寂滅。
0775c14: △二頌結歎二。初三偈二利行圓。
0775c15: 如是十種忍佛子所修行至轉於無上輪。
0775c16: 言超過一切眾者。正顯十頂之義。△二有四偈顯
0775c17: 深難測上智所知。
0775c18: 所修廣大行其量不可得至眾生莫能測。
0775c19: 大方廣佛華嚴經疏卷第七十三
