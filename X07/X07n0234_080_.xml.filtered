0804a08: 
0804a09: 
0804a10: 
0804a11: 大方廣佛華嚴經疏卷第八十入第五十卷經
0804a12: 清涼山沙門　澄觀　述
0804a13: 晉水沙門　淨源　錄疏注經
0804a14: ○如來出現品第三十七
0804a15: △初來意者。前品明稱果之因。此品辨如因之果。
0804a16: 體雖平等。不壞二相。先因後果。義次第故。亦為答
0804a17: 前不思議品出現念故。答第二會所行問故。會釋
0804a18: 如前。
0804a19: 二釋名者。如來是有法之人。即三身十身之通稱。
0804a20: 出現是依人之法。果用化用之總名。如來雖見上
0804a21: 文。對出現故。重辨十身。十身皆有出現之義。而今
0804a22: 且寄三身以明。然來即出現。為分人法。曉喻分明。
0804a23: 故重辨之。若依法身。如來者即諸法如義。如理常
0804a24: 現。名為出現。故下文云。普現一切而無所現。又云。
0804b01: 體性平等不增不減等。若依報身。乘如實道。來成
0804b02: 正覺。故曰如來。本性功德一時頓顯。名為出現。故
0804b03: 下文云。如來成正覺時。於一切義。無所疑惑。普見
0804b04: 一切眾生成正覺等。若依化身。則乘薩婆若乘。來
0804b05: 化眾生。故曰如來。即應機大用一時出現。故偈文
0804b06: 云。以本願力現佛身。令見如來大神變。又云。隨其
0804b07: 勢力。於菩提樹下。以種種身。成正覺等。今以新佛
0804b08: 舊成。曾無二體。新成舊佛。法報似分。無不應時。故
0804b09: 即真而應。應隨性起。故即應而真。三佛圓融。十身
0804b10: 無礙。故辨應現。即顯真成。是以晉經名性起品。性
0804b11: 字雖是義加。未爽通理。以應雖從緣不違性故。無
0804b12: 不從此法界流故。以淨奪染性即起故。若離於緣
0804b13: 性叵說故。下加性起菩薩。表所說故。妄雖即性。不
0804b14: 順性故。今以起義多含。直云出現。從性從因。從真
0804b15: 從感。皆出現故。若言唯辨應身出現。非唯失前性
0804b16: 因二義。亦未足顯深。何能融前差別之果。若以來
0804b17: 為現義。如來即出現。持業釋也。若分人法三身。皆
0804b18: 如來之出現。揀餘出故。
0804b19: 第三宗趣。即以平等出現為宗。融差別果而為其
0804b20: 趣。
0804b21: 四正釋文。文為七分。初加分二。初毫光加請主。文
0804b22: 三。初光中有十義。束為三。初一出處。次一名體。餘
0804b23: 八業用。初光出處。
0804b24: 爾時世尊從眉間。
0804c01: 眉間放者。表證中道。離有無二邊故。表無住道。離
0804c02: 真應二邊故。
0804c03: 白毫相中。
0804c04: 白毫者。表所出現。性無垢故。能詮出現。諸教本故。
0804c05: △二辨光名體。
0804c06: 放大光明名如來出現。
0804c07: 如所說故。後有八段。皆是光業。△三眷屬光。即是
0804c08: 因業。
0804c09: 無量百千億那由他阿僧祇光明以為眷屬。
0804c10: 總攝諸法。皆此生故。△四舒業。
0804c11: 其光普照十方盡空法界一切世界右繞十。
0804c12: △五敬業。
0804c13: 顯現如來無量自在。
0804c14: △六覺業。
0804c15: 覺悟無數諸菩薩眾震動一切十方世界。
0804c16: △七止業。
0804c17: 除滅一切諸惡道苦。
0804c18: △八降伏業。
0804c19: 映蔽一切諸魔宮殿。
0804c20: △九示現業。
0804c21: 顯示一切諸佛如來至及以一切道場眾會。
0804c22: △十卷業。
0804c23: 作是事已巳而來右繞菩薩眾會。
0804c24: △二正明加相。
0805a01: 入如來性起妙德菩薩頂。
0805a02: 所以偏加此菩薩者。如名所顯故。性有二義。一種
0805a03: 性義。因所起故。二法性義。若真若應。皆此生故。亦
0805a04: 有釋云。性起妙德。即是文殊說此法門。加性起稱。
0805a05: 作此釋者。無違大理。以文殊大智。為能顯普賢法
0805a06: 界。為所顯共成遮那之出現故。亦是解行滿故。佛
0805a07: 出現也從頂入者。是加持相。妙智之極。方能顯故。
0805a08: △三加益二。初大眾同欣。知法將被。
0805a09: 時此道場一切大眾至必當演說甚深大法。
0805a10: △二妙德領旨。知佛世尊令求說主二。初長行身
0805a11: 心致敬。
0805a12: 爾時如來性起妙德菩薩至一心向佛而說頌言。
0805a13: 跽者跪也。△二偈頌。讚請十偈分二。初五偈讚二。
0805a14: 初一總讚申敬。
0805a15: 正覺功德大智出至是故我今恭敬禮。
0805a16: △二有四偈別讚。
0805a17: 已巳升無相境界岸至與一切佛同其性。
0805a18: 初三讚果。後一讚因。△二偈請五。初一自敘得益。
0805a19: 即是領旨。
0805a20: 導師放此大光明至而復還來入我身。
0805a21: △二有一偈。領眾意請。
0805a22: 決定法中能善學至是故我令請法王。
0805a23: △三有一偈。歎眾堪聞。
0805a24: 令此眾會皆清淨至如是賢勝咸來集。
0805b01: △四有一偈。敘佛令請。
0805b02: 利益世間尊導師至令我問於無上法。
0805b03: △五有一偈。正求法主。
0805b04: 誰於大仙深境界至世間尊導願顯示。
0805b05: 已巳領佛意。故不請佛。△二口光加說主者。示所請
0805b06: 故。文中有三。初光亦十。初出處。
0805b07: 爾時如來即於口中。
0805b08: 口中放者。表教道傳通故。△二光名。
0805b09: 放大光明名無礙無畏。
0805b10: 令得無礙辯。不畏大眾。及深理故。△三因業。
0805b11: 百千億阿僧祇光明以為眷屬。
0805b12: △四舒業。
0805b13: 普照十方盡空等法界一切世界右繞十。
0805b14: △五敬業。
0805b15: 顯現如來種種自在。
0805b16: △六覺業。
0805b17: 開悟無量諸菩薩眾震動一切十方世界。
0805b18: △七止業。
0805b19: 除滅一切諸惡道苦。
0805b20: △八降伏業。
0805b21: 映蔽一切諸魔宮殿。
0805b22: △九示現業。
0805b23: 顯示一切諸佛如來至及以一切道場眾會。
0805b24: △十卷業。
0805c01: 作是事已巳而來右繞菩薩眾會。
0805c02: △二正明加相。
0805c03: 入普賢菩薩摩訶薩口。
0805c04: 光入口者。教以口傳故。如佛說故。加普賢者。是普
0805c05: 賢行之果故。所證法界。由理顯故。△三明得益。
0805c06: 其光入已巳普賢菩薩身至唯除如來師子之座。
0805c07: 唯除如來。揀師資故。△二本分二。初徵事而問。
0805c08: 爾時如來性起妙德菩薩至世莫能知是何瑞相。
0805c09: △二引例以答。答即是本。
0805c10: 普賢菩薩摩訶薩言至今現此相當說其法。
0805c11: △三表瑞證成。
0805c12: 說是語時一切大地悉皆震動。
0805c13: 顯說希奇。纔聞其名。已巳有徵故。大地動者。大法將
0805c14: 顯。大惑將傾故。
0805c15: 出生無量問法光明。
0805c16: 出問法光者。冥加智慧。助發請故。△三請分二。初
0805c17: 長行四。初總舉法請。
0805c18: 時性起妙德菩薩至出現之法願為我說。
0805c19: △二歎眾堪聞。
0805c20: 佛子此諸無量百千億至無量功德皆已巳來集。
0805c21: △三歎說主具德。別歎十事。
0805c22: 佛子汝已巳曾於無量百千億那由他佛所承事供養。
0805c23: 供多佛。必曾聞故。
0805c24: 成就菩薩最上妙行。
0806a01: 成妙行。曾已巳修故。
0806a02: 於三昧門皆得自在。
0806a03: 定自在。有所依故。
0806a04: 入一切佛祕密之處。
0806a05: 親證入故。
0806a06: 知諸佛法。
0806a07: 知教道故。
0806a08: 斷眾疑惑。
0806a09: 除他疑故。
0806a10: 為諸如來神力所加。
0806a11: 上力加故。
0806a12: 知眾生根。
0806a13: 審相器故。
0806a14: 隨其所樂為說真實解脫之法。
0806a15: 能隨說故。
0806a16: 隨順佛智演說佛法列於彼岸。
0806a17: 順智到岸。得意深故。後總結十德。
0806a18: 有如是等無量功德。
0806a19: 既有說德。堪宜說故。△四標章別請。
0806a20: 善哉。
0806a21: 初句讚善。躡前三段次別十事。以顯無盡。
0806a22: 佛子願說如來應正等覺出現之法。
0806a23: 此是總相。總集多緣。成出現法。法含持軌。餘九是
0806a24: 別。
0806b01: 身相言音心意。
0806b02: 即三業祕密。
0806b03: 境界。
0806b04: 即智之所緣。亦分齊境。
0806b05: 所行之行。
0806b06: 依境修行。通因通果。
0806b07: 成道。
0806b08: 成菩提道。
0806b09: 轉法。
0806b10: 既成菩提。心轉法輪。
0806b11: 乃至示現入般涅槃。
0806b12: 應成菩提。必示涅槃。
0806b13: 見聞親近所生善根。
0806b14: 若存若亡。見聞皆益。備斯九事。一化始終。有云。初
0806b15: 一所依之法。餘九能依之德。亦有斯理。
0806b16: 如是等事願皆為說。
0806b17: 即結請也。△二偈請十偈。分三。初一讚德。標請頌
0806b18: 前三段。
0806b19: 時如來性起妙德菩薩至向普賢菩薩而說頌曰。
0806b20: 善哉無礙大智慧至佛子聞已巳皆欣慶。
0806b21: △第二有四偈。舉法別請。頌前第四段。
0806b22: 菩薩云何隨順入至有何等利願宣說。
0806b23: △三有五偈。歎德勸請。通頌後三段。於中有四。初
0806b24: 總讚以請。
0806c01: 此諸菩薩皆合掌至淨眾生有願為說。
0806c02: △二有二偈。勸說之方。
0806c03: 願以因緣及譬喻至示佛菩提亦如彼。
0806c04: 以法深難領故。請說因喻。△三有一偈半。歎眾堪
0806c05: 聞。
0806c06: 十方千萬諸佛土至於微妙義生渴仰。
0806c07: △四有半偈。結請所說。
0806c08: 願以淨心具開演如來出現廣大法。
0806c09: 淨心顯說。無過具演。文義周圓。△四說分。大分為
0806c10: 二。初別答十問。十段各有長行及與偈頌。一一具
0806c11: 十。今初答出現之法。長行二。初標告歎深。
0806c12: 爾時普賢菩薩摩訶薩至佛子此處不可思議。
0806c13: △二隨義別顯三。初法說廣酬前因緣三。初標。
0806c14: 所謂如來應正等覺以無量法而得出現。
0806c15: 總標多因。成出現果。△二釋二。初徵以總釋。
0806c16: 何以故非以一緣非以一事如來出現而得成就。
0806c17: 緣約能成之緣。事即所成因體。上反釋。下順釋。
0806c18: 以十無量百千阿僧祇事而得成就。
0806c19: 向言無量。乃是總相。今此明有十箇無量。以顯無
0806c20: 盡。理實則有百千阿僧祇數無量。此十無量。皆
0806c21: 十喻。言百千者。古人云。以十無量入中。十喻已巳成
0806c22: 一百。以後結中十句。一一結前百門為千。其中更
0806c23: 有別義。方成無量。今以下別列。十門之中。門門皆
0806c24: 云。以無量因。則不俟相入。是知百千之言。但是數
0807a01: 之總稱耳。△二徵數別明。
0807a02: 何等為十所謂過去至一切眾生菩提心所成故。
0807a03: 一始發大心。誓期出現。故此心何相。
0807a04: 過去無量清淨殊勝志樂所成故。
0807a05: 二明上求勝志。
0807a06: 過去無量救護一切眾生大慈大悲所成故。
0807a07: 三明下化慈悲。
0807a08: 過去無量相續行願所成故。
0807a09: 四行以續願。此行謂何。
0807a10: 過去無量修諸福智心無厭足所成故。
0807a11: 五明不出福智。
0807a12: 過去無量供養諸佛教化眾生所成故。
0807a13: 六別顯福嚴。
0807a14: 過去無量智慧方便清淨道所成故。
0807a15: 七別明智嚴。
0807a16: 過去無量清淨功德藏所成故。
0807a17: 八淨前功德。
0807a18: 過去無量莊嚴道智所成故。
0807a19: 九嚴前智慧。所謂方便道。教道。證道。無住道。正道。
0807a20: 助道。一道。二道等。皆莊嚴故。
0807a21: 過去無量通達法義所成故。
0807a22: 十窮究法源。真實智故。△三結。
0807a23: 佛子如是無量阿僧祇法門圓滿成於如來。
0807a24: 既皆過即積因。多法圓滿。令二利果。一時出現。故
0807b01: 出現言。通真通應。△二喻明深廣。雙酬因喻。十喻
0807b02: 分十。每喻各三。謂喻合結。喻酬譬喻。合酬因緣。故
0807b03: 云非以一緣一事而得出現。又前法說。多約往因。
0807b04: 此中合文。多約現緣。今初大千興造喻也。此喻為
0807b05: 總。總喻眾緣。以成出現。故經云。以無量緣等。下說
0807b06: 雲雨。皆此所。文中分三。初喻四。初總辨多緣。
0807b07: 佛子譬如三千大千世界至非以一事而得成就。
0807b08: 上反。下順。
0807b09: 以無量緣。
0807b10: 緣即因緣。如眾生業。及風雨等。
0807b11: 無量事。
0807b12: 事即事相。如所持水。及宮殿等。
0807b13: 方乃得成。
0807b14: △二別顯緣相。
0807b15: 所謂興布大雲降大雨。
0807b16: 先明雲雨上。次明風輪下持。
0807b17: 四種風輪相續為依其四者何至能持大水故。
0807b18: 能持者。若無此輪。雨無停處。
0807b19: 二名能消能消大水故。
0807b20: 水若不減。礙起天宮。
0807b21: 三名建立建立一切諸處所故。
0807b22: 水雖已巳減。假此成立。謂減一節水。起一重天。如嚴
0807b23: 冬急流。重重冰結。
0807b24: 四名莊嚴莊嚴分布咸善巧故。
0807c01: 雖起總處。無別莊嚴。故須第四。△三顯彼因起。
0807c02: 如是皆由眾生共業。
0807c03: 謂上雲等。略由二因。一眾生外增上業。言共業者。
0807c04: 謂多有情應生此界。共業同變。於中有四句。謂共
0807c05: 中共等。
0807c06: 及諸菩薩善根所起。
0807c07: 二菩薩善根。此有二意。一約同居。謂地前菩薩。二
0807c08: 約能化。謂隨諸眾生。應以何國起菩薩根等。便修
0807c09: 彼因。以取彼國。故有眾生之類。即菩薩佛國。次顯
0807c10: 受用果。
0807c11: 令於其中一切眾生。
0807c12: 謂先成器界。後起眾生。依之而住。如俱舍婆沙等
0807c13: 辨。
0807c14: 各隨所宜而得受用。
0807c15: 謂水族眾生。得水受用等。又人天羅剎。宮殿無礙。
0807c16: 菩薩眾生。淨穢同居。△四性相結成。
0807c17: 佛子如是等無量因緣乃成三千大千世界。
0807c18: 結前生後。
0807c19: 法性如是。
0807c20: 正結此句為總。此法性言。通於性相。餘句別顯性
0807c21: 空。亦遮其妄計。
0807c22: 無有生者。
0807c23: 謂非冥性。微塵等生。
0807c24: 無有作者。
0808a01: 亦非自在。梵王等作。
0808a02: 無有知者。
0808a03: 亦無神我。而為能知。上三顯能作空。
0808a04: 無有成者。
0808a05: 顯所作空。
0808a06: 然彼世界而得成就。
0808a07: 雖能所俱空。不礙相有。故云而得成就。如是無礙。
0808a08: 方為法性如是之義。△二法合。
0808a09: 如來出現亦復如是至成就如來無漏善根力故。
0808a10: 前三是因圓。後一二利果滿。因圓果滿。佛出現故。
0808a11: 一品之內。多以依報喻正報者。非唯義類於似。實
0808a12: 則外由內變故。令外器全似於內。是以上云。皆由
0808a13: 菩薩善根所起。眾生共業之所生等。華藏品中。已巳
0808a14: 略開顯。
0808a15: 如來如是成等正覺法性如是無生無作而得成就。
0808a16: 略不合第三。顯彼所因。以次下二喻自別合故。△
0808a17: 三結。
0808a18: 佛子是為如來應正等覺至菩薩摩訶薩應如是知。
0808a19: △二洪大千喻。
0808a20: 復次佛子譬如三千大千至唯除大千界將欲成時。
0808a21: 此之雲雨。即前喻中興雲降雨。正喻如來出現法
0808a22: 門。廣大難知。周十方故。上喻。△下合。
0808a23: 佛子如來應正等覺至唯除諸大菩薩心相續力。
0808a24: 心相續力者。若約信受如來大法。但是圓機。堅種
0808b01: 相續。能受深者。若約具受。則八地已巳上由得無盡
0808b02: 陀羅尼力。方能受持。乃至十地方受如來雲雨說
0808b03: 法。是以文言除大菩薩。由初義故。但揀二乘。△後結。
0808b04: 佛子是為如來應正等覺至菩薩摩訶薩應如是知。
0808b05: △三雲雨無從喻。
0808b06: 復次佛子譬如眾生至來無所從去無所至。
0808b07: 上喻。△下合。
0808b08: 如來應正等覺亦復如是至亦無所從來無所至去。
0808b09: 菩薩善根。如生共業。感彼出現。法雲法雨。機感而
0808b10: 現。非是先有。一方一所從彼而來。機謝而去。亦非
0808b11: 歸生舊所。故體無生滅。△後結。
0808b12: 佛子是為如來應正等覺至菩薩摩訶薩應如是知。
0808b13: △四大雨難知喻。喻深果行。非心境故。
0808b14: 復次佛子譬如大雲至乃至一滴無不明了。
0808b15: 上喻。△下合。
0808b16: 佛子如來應正等覺至若欲思量心必狂亂。
0808b17: 古人釋云。教廣行大。因深果遠。故非預二乘。亦不
0808b18: 乖理。
0808b19: 唯除一切世間主菩薩至入眾生心無不明了。
0808b20: 但是大機。即世間主。無能所行。即能知之。△後結。
0808b21: 佛子是為如來應正等覺至菩薩摩訶薩應如是知。
0808b22: △五大雨成敗喻。況佛滅惑。成福智德三。初喻。
0808b23: 復次佛子譬如大雲至名為能滅能滅火災。
0808b24: 即壞界之時。
0808c01: 有大雲雨名為能起至名為能止能止大水。
0808c02: 即以水止水。
0808c03: 有大雲雨名為能成至分別三千大千世界。
0808c04: △二合。
0808c05: 佛子如來出現亦復如是至能起一切眾生善根。
0808c06: 上二滅惑成福。
0808c07: 有大法雨名為能止至能成一切智慧法寶。
0808c08: 此二滅障成智。即是止觀雙運。
0808c09: 有大法雨名為分別分別一切眾生心樂。
0808c10: 後一權智照機。若無第二。則同二乘無三。同外道
0808c11: 無四。增無明無五。非種智此即分上總中法雨令
0808c12: 差。△三結。
0808c13: 佛子是為如來應正等覺至菩薩摩訶薩應如是知。
0808c14: △六一雨隨別喻。
0808c15: 復次佛子譬如大雲雨一味水隨其所雨無量差別。
0808c16: 喻佛一味隨諸根器。合前差別。上喻。△下合。
0808c17: 如來出現亦復如是至隨宜說法無量差別。
0808c18: △後結。
0808c19: 佛子是為如來應正等覺至菩薩摩訶薩應如是知。
0808c20: △七勝處。先成喻。文二。初正明。
0808c21: 復次佛子譬如三千大千至及餘眾生諸所住處。
0808c22: 喻佛勝緣。先濟之德。△下合。
0808c23: 佛子如來出現亦復如是至有為善根諸行智慧。
0808c24: △二牒以釋疑。
0809a01: 佛子譬如大雲雨一味水至隨眾生器而有差別。
0809a02: 前中先成。由於業力。此中法異。由於機殊。不乖第
0809a03: 六一味之言。△後結。
0809a04: 佛子是為如來應正等覺至菩薩摩訶薩應如是知。
0809a05: △八事別由因喻。喻佛成辨大事之德。亦是德殊。
0809a06: 由於智故。文中分三。初蓮華表佛。總中略無。
0809a07: 復次佛子譬如世界至名如來出現功德寶莊嚴。
0809a08: 名出現者。表佛現故。而言大者。準五卷大悲經第
0809a09: 三云。有千葉故。
0809a10: 覆水上光照十方一切世界。
0809a11: 光照十方。金色光也。
0809a12: 時摩首羅淨居天等至有爾所佛出興于世。
0809a13: 有爾所佛者。有千枚華。表千佛故。故劫名賢。賢善
0809a14: 多故。餘多同此。△二風輪起處。
0809a15: 佛子爾時其中有風輪起至能成一切諸如意樹。
0809a16: 即有力。遙持廣前第三建立風輪。△三結因有屬。
0809a17: 佛子大雲所雨一味之水至風輪差別故世界差別。
0809a18: △二合三。初合蓮華表佛喻。
0809a19: 佛子如來出現亦復如是具足一切善根功德。
0809a20: 合上大水滿。
0809a21: 放於無上大智光明名不斷如來種不思議智。
0809a22: 合生蓮華。謂不斷種性如華。表佛故。
0809a23: 普照十方一切世界。
0809a24: 合上光照十方。
0809b01: 與諸菩薩一切如來灌頂之記當成正覺出興於世。
0809b02: 合知佛當出。△二合風輪起處喻。
0809b03: 佛子如來出現復有無上至殊勝壽命無有窮盡。
0809b04: 此十智光。次第合前。所成唯果德。能成通因果。又
0809b05: 能成即實之權。所成唯差別之德。故下結云。一體
0809b06: 等。△三合結因有屬三。初結因。
0809b07: 佛子如來大悲一味之水至成就如來出現之法。
0809b08: 即能成之智。合上一味之水。風輪不同。此輪由一
0809b09: 節水減。一重輪生。如澄水垽。今推能成。由一味大
0809b10: 悲故。△二結果。
0809b11: 佛子一切如來同一體性至出生種種智慧光明。
0809b12: 即所成之大智。從一實智。隨權而生。合上風輪。有
0809b13: 差別故。世界差別。△三結緣。由眾生異。合上眾生。
0809b14: 善根不同。兼釋外疑。於中分三。初牒前正理。
0809b15: 佛子汝等應知如來於一解脫味。
0809b16: 一解脫味。即能成之水。水具二義。悲及解脫。二文
0809b17: 影略。
0809b18: 出生無量不可思議種種功德。
0809b19: 種種功德。通能所二智。△二舉外疑情。
0809b20: 眾生念言此是如來神力所。
0809b21: 然感應之道。略有三義。一互相成。二互相奪。三緣
0809b22: 成性空。而今眾生以緣奪因。純推佛力。失因緣義。
0809b23: △三如來為釋。
0809b24: 佛子此非如來神力所造至少分智慧無有是疑。
0809c01: 上以因奪緣。一向言非。下為說正義。
0809c02: 但以諸佛威德力故令諸眾生具佛功德。
0809c03: 因緣相成。
0809c04: 而佛如來無有分別。
0809c05: 復有二義。一成上。因緣雖隨眾生。心無分別。二成
0809c06: 第三義。了性空故。
0809c07: 無成無壞。
0809c08: 緣成故無成。無成故無壞。
0809c09: 無有作者亦無作法。
0809c10: 所成既空。何有能成。并能作者。及作法耶。△三結。
0809c11: 佛子是為如來應正等覺至菩薩摩訶薩應如是知。
0809c12: △九四輪相依喻。況佛體用。依持之德。亦廣建立
0809c13: 風之別義。文三。初喻二。初能持之風。
0809c14: 復次佛子如依空至何等為四一名安住。
0809c15: 一時持水。
0809c16: 二名常住。
0809c17: 多時不動。
0809c18: 三名究竟。
0809c19: 與劫齊量。
0809c20: 四者堅固。
0809c21: 體性堅密。俱舍論云。假使有一大諾健那。以金剛
0809c22: 輪。奪威懸擊。金剛有碎。風輪無損。其量廣無數。厚
0809c23: 十六洛叉。彼但有一。與此不同。△二四輪相依。
0809c24: 此四風輪能持水輪至令三千大千世界而得安住。
0810a01: 準俱舍論。次上水輪厚八洛叉。洛叉億也。次上更
0810a02: 有一重金輪。厚計三億二萬由旬。然其世界。或說
0810a03: 三輪而得成就。謂風水金。或說五輪。下加空。上
0810a04: 加大地。今欲稱法。合成四輪。地中含金。金亦地也。
0810a05: △二合二。初合能持四種風輪。
0810a06: 佛子如來出現亦復如是至能持一切眾生善根。
0810a07: 有配四攝。義則少似。既合如來出現。則成太局。今
0810a08: 謂通四。
0810a09: 何等為四所謂普攝眾生皆令歡喜大智風輪。
0810a10: 一未信入者。以四攝法。普皆攝取。示以正理。
0810a11: 建立正法令諸眾生皆生愛樂大智風輪。
0810a12: 二已巳信受者。建立教法。
0810a13: 守護一切眾生善根大智風輪。
0810a14: 三已巳入法者。令其成行。
0810a15: 是一切方便通達無漏界大智風輪。
0810a16: 四已巳成行者。令其得果。
0810a17: 是為四。
0810a18: △二合四輪相依。
0810a19: 佛子諸佛世尊大慈救護至依大方便善巧。
0810a20: 一慈悲合地。能厚載故。
0810a21: 大方便善巧依如來出現。
0810a22: 二方便合水。曲隨器故。
0810a23: 如來出現依無礙慧光明。
0810a24: 三出現合風。力能持故。
0810b01: 無礙慧光明無有所依。
0810b02: 四無礙合空。如空無礙故。故淨名云。其無礙慧。無
0810b03: 若干故。文雖但取。展轉相依。不妨有以。無若干故。
0810b04: 若準偈中慈悲之前。更有一切佛法之言。以況樹
0810b05: 林。如是則有五重相依。△三結。
0810b06: 佛子是為如來應正等覺至菩薩摩訶薩應如是知。
0810b07: △十大千饒益喻。況佛出現利世之德三。初喻。
0810b08: 復次佛子譬如三千大千至空眾生得空饒益。
0810b09: 一切眾生。各隨所宜。而得受用。△二合。
0810b10: 如來出現亦復如是種種饒益無量眾生。
0810b11: 次第合前四益。
0810b12: 所謂見佛生歡喜者得歡喜益。
0810b13: 見佛生喜。如魚得水。
0810b14: 住淨戒者得淨戒益。
0810b15: 戒如平地。萬善由生。
0810b16: 住諸禪定及無量者得聖出世大神通益。
0810b17: 定如宮室。得安息故。
0810b18: 住法門光明者得因果不壞益至得一切法不壞益。
0810b19: 慧如空。不可壞故。上句不壞事。下句不壞理。
0810b20: 是故說言如來出現饒益一切無量眾生。
0810b21: △三結。
0810b22: 佛子是為如來應正等覺至菩薩摩訶薩應如是知。
0810b23: △三總結成益。結上十喻。
0810b24: 佛子菩薩摩訶薩知如來出現。
0810c01: 有十一句。次第各別。結上十門。以九十二句。結第
0810c02: 九門。故有十一。
0810c03: 則知無量知成就無量行故。
0810c04: 多因出現。
0810c05: 則知廣大和周十方故。
0810c06: 廣故難受。
0810c07: 則知無來去知離生住滅故。
0810c08: 無生故無從。
0810c09: 則知無行無所行知離心意識故。
0810c10: 非心識故。思必狂亂。
0810c11: 則知無身知如空故。
0810c12: 如空故。惑見雙亡。
0810c13: 則知平等知一切眾生皆無我故。
0810c14: 平等無我。故唯一味。
0810c15: 則知無盡知一切剎無有盡故。
0810c16: 由無盡故。諸乘化。
0810c17: 則知無退知盡後際無斷絕故。
0810c18: 後際無斷故。佛種不斷。
0810c19: 則知無壞知如來智無有對故。
0810c20: 無對者。即無礙慧。
0810c21: 則知無二知平等觀察為無為故。
0810c22: 為無為平等觀者。即攝三輪。歸無礙慧。
0810c23: 則知一切眾生皆得饒益本願迴向自在滿足故。
0810c24: 本為眾生。故令利益。自在滿足。若將一一通前十
0811a01: 門。未為得意。△二偈頌三十七頌。分三。初歎深許
0811a02: 說二。初歎深難量二。初一偈總歎。
0811a03: 爾時普賢菩薩摩訶薩欲重明此義而說頌言。
0811a04: 十方大雄最無上至功德第一超世間。
0811a05: 頌前標告不思議言。△二有十偈別歎。
0811a06: 十力功德無邊量至今見如來大神變。
0811a07: 次第頌前。總結之中。十一句亦第九偈。頌九十二
0811a08: 句。結既結喻。今此亦即通頌前喻。喻則性相雙明。
0811a09: 此則多就性說。古稱性起。彌復有由。一無邊量。即
0811a10: 無量義。二一毛叵量。即廣大義。三空際叵得。即無
0811a11: 生義。然此第三似頌第五如空之喻。第六似頌第
0811a12: 三無生滅喻。取義不同。故皆案次。四不能知者。離
0811a13: 心識故。五於一切非一者。即如空義。六體性平
0811a14: 等。即是平等無我義也。七前諸剎。此三世。文
0811a15: 綺互耳。八無變易。故盡後際。九離言說故。無二無
0811a16: 對。十本願現身。故能成益。△二誡聽許說二。初誡
0811a17: 聽勸修。
0811a18: 若有欲知佛境界至令心所向皆無礙。
0811a19: 半上偈云。淨意如空。總以喻顯。下半別顯。一離於
0811a20: 忘取。如彼淨空。無雲翳故。斯即真止。二觸境無滯。
0811a21: 如彼淨空。無障礙故。斯即真觀。此觀不作。意以照
0811a22: 境。則所照無涯。此止體性離而息忘故。諸取皆寂。
0811a23: 若斯則不拂不瑩。而自淨矣。無淨之淨。則暗蹈佛
0811a24: 境矣。此為心要。後學思行。△二許說分齊。
0811b01: 是故佛子應善聽至一切善根我今說。
0811b02: 初有半偈。結前生後。後一偈半。正示分齊。牒舉十
0811b03: 門。略無行者。三業攝故。闕正覺者。導師中攝。或復
0811b04: 略無。△二頌前十喻。即為十段。初大千興造喻。有
0811b05: 其四頌。以是總故。文二。初總顯多緣。
0811b06: 譬如世界初安立至十力生因莫能測。
0811b07: 前一喻況。後一法合。下皆倣此。△二有二偈。別顯
0811b08: 緣相。
0811b09: 譬如劫初雲雨至普導令成無上果。
0811b10: △二有十八偈。如次頌前洪已巳下九段經文。
0811b11: 如有大雨名洪至悉使滅除諸惑惱。
0811b12: 每段二頌。前八文顯。其第九云。方便依智者。智即
0811b13: 頌前出現。然無礙慧是佛實智。中二皆權。於中智
0811b14: 即知事方便。隨機合上。即是權實無礙對。初即成
0811b15: 悲智雙游。△三結說無盡。
0811b16: 如來出現法無邊至無譬喻中說其譬。
0811b17: 
0811b18: 大方廣佛華嚴經疏卷第八十
