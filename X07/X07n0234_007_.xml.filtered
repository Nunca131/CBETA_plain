0660b05: 
0660b06: 
0660b07: 
0660b08: 大方廣佛華嚴經疏卷第七入第二經
0660b09: 清涼山沙門　澄觀　述
0660b10: 晉水沙門　淨源　錄疏注經
0660b11: △第七稱揚讚德。亦是發起序。文中有三。初總結
0660b12: 威儀住三。初結眾集。
0660b13: 爾時如來道場眾海悉已巳雲集。
0660b14: 數廣德深。故名眾海。起於自地集空道場。多數大
0660b15: 身。重重無礙。雲之象也。又浮雲無心。龍吟則起。菩
0660b16: 薩無住。佛現爰來。△二明異相。
0660b17: 無邊品類周滿形色部從各各差別。
0660b18: 不唯上列。故云品類無邊。旋環不空。故云周
0660b19: 滿。大小等形。妍等色。部主徒從。各有區分。故云
0660b20: 差別。△三結意同。
0660b21: 隨所來方親近世尊一心瞻仰。
0660b22: 隨所來方。參而不雜。皆得見佛。各對目前。其猶百
0660b23: 川各全月。同無異念。故曰一心。諦矚欽承。瞻而
0660b24: 且仰。不唯直丈六。乃徹見法界身雲。△第二總
0660c01: 顯德行因緣者。以上列中。隨宜別歎。今方總顯德
0660c02: 行齊均。又與下別。得法門以為總故。前同生眾中
0660c03: 共集。善根亦是別故。又前共集。明主伴所由。今曾
0660c04: 攝受。顯眷屬所以。影略其文。此文多勢。且分為三。
0660c05: 初離障見淨。二受化根深。三德行圓備。初後是因。
0660c06: 中一是緣。以因奪緣。大眾自見。以緣奪因。佛力令
0660c07: 見。因緣和合。無定親故。因緣間說。又初段德行
0660c08: 現深。後二因緣宿著。久攝今見。即緣成因。感應道
0660c09: 交。故常居佛會。初離障見淨。
0660c10: 此諸眾會已巳離一切煩惱心垢及其餘習。
0660c11: 煩惱。即煩惱障也。心垢。即所知障也。此障翳心。迷
0660c12: 所知故。言一切者。謂分別俱生。若種若現。言餘習
0660c13: 者。二障氣分。麤重麤重。如畢陵上慢迦葉不安。今
0660c14: 皆位極菩薩。智現情亡。證理達事。心鏡瑩淨。故云
0660c15: 已巳離。若諸位圓融。一斷一切斷。亦通初位。
0660c16: 摧重障山。
0660c17: 通以喻顯。以能摧道。摧二障山。障體。堅厚崇聳如
0660c18: 山。又別則智障菩提。惑障圓寂。通則俱障。及一切
0660c19: 佛法。故名為重。
0660c20: 見佛無礙。
0660c21: 斷障果也。然有二義。一就能見以明無礙。由斷二
0660c22: 礙。智明理顯。理顯故見法性身。智明故見佛智身。
0660c23: 理智冥一。見無礙身。無礙亦即涅槃。二約所見明
0660c24: 無礙者。具十無礙。已巳如上說。△二受化根深二。初
0661a01: 總。
0661a02: 如是皆以毗盧遮那如來至以四攝事而曾攝受。
0661a03: 如是者。指前斷障之眾。劫海者。明攝時曠遠。言四
0661a04: 攝者。即攝化之方。謂布施愛語利行同事。布施。是
0661a05: 攝緣。與彼資持故。愛語。是攝體。正示損益故。利行
0661a06: 是攝處。安住善處故。同事。謂釋疑。令彼決定故。△
0661a07: 二別。
0661a08: 一一佛所種善根時至令其安立一切智道。
0661a09: 別示攝相。於中向言劫海曾攝。何所攝耶。謂一一
0661a10: 佛所。何時攝耶。種善根時。將何法攝。謂種種方便。
0661a11: 攝相云何。謂教化成熟。教化約始成。熟就終攝。意
0661a12: 云何。令其定立一切智道。道者因也。唯為佛果。修
0661a13: 佛因耳。△二德行圓備。前攝何益。令得圓故。於中。
0661a14: 初辨因圓。文有五句。
0661a15: 種無量善獲眾大福。
0661a16: 已巳超七地。殊勝善根故。
0661a17: 悉已巳入於方便願海。
0661a18: 已巳超八地。大願滿故。
0661a19: 所行之行具足清淨。
0661a20: 已巳超十地。行滿障淨故。
0661a21: 於出離道已巳能善出。
0661a22: 前明德圓。此具出道。一道無量道。已巳超生死。不住
0661a23: 涅槃。故云善出。
0661a24: 常見於佛分明照了。
0661b01: 結成見佛。謂德高十地。是以常見。非比量見。故日
0661b02: 分明。不取色相名為照了。又塵毛剎海佛。重重
0661b03: 有德斯。名分明照了。△二入果海。此一段文。望
0661b04: 前是別。總具德中。別入果故。望後是總。四十眾中。
0661b05: 解脫標故。今且屬前。文二。初乘因入果。
0661b06: 以勝解力入於如來功德大海。
0661b07: 是比智知。如見鸞翔。知太可沖。矚龍躍。知宏海
0661b08: 可汎也。謂以勝解力。印可佛言。知福慧之深遠。以
0661b09: 信解力。瞻仰佛化。知慈悲之廣大。是入如來功德
0661b10: 大海。亦是勝解印持果德。△二分得果用。
0661b11: 得於諸佛解脫之門游戲神通。
0661b12: 言解脫門者。佛果障寂。大用無礙。故稱解脫。真解
0661b13: 脫者。即是如來。通智游入。故號門也。眾各證契。故
0661b14: 名為得。此解脫即門。佛得其總。眾海得別。又佛解
0661b15: 脫。但名解脫。眾所得法。稱之為門。以能通入彼果
0661b16: 用故。此解脫之門。又眾所得法。離障自在。名為解
0661b17: 脫。智所入處。亦名為門。以因解脫入果。解脫亦稱
0661b18: 為門。此解脫即門。然總別圓融。因果交徹。重重無
0661b19: 礙。方為真解脫門。故下或歎佛果德。或歎因行。或
0661b20: 約天等所得。欲影顯故。次游。戲神通。正明入相。游
0661b21: 戲者。出入自在。神通者。難測無壅故。約觀心者。心
0661b22: 境無礙。稱為解脫。由入此理故號為門。若以門為
0661b23: 門。非能通矣。門即如實。何所通耶正入雙亡。為真
0661b24: 門矣。如此入者。則本覺湛然名窮果海。真非妄外。
0661c01: 則因果圓融。心境無涯。則解脫無際矣。△第三別
0661c02: 明得法讚佛。四十眾中。各先長行得法。即經家序
0661c03: 列。後說偈讚。即當時所陳。然眾集偈讚並在一時
0661c04: 文累書故。編之作次。而各得一者顯佛德無盡故。
0661c05: 乘別入總。盡眾不能及故。故海慧云。如來境界無
0661c06: 有邊。各隨解脫能觀見。而普賢得十顯等。佛無盡
0661c07: 故。文中先異生三。初諸天三。初色界有五。初自在
0661c08: 天長行得法。初法身解脫。
0661c09: 所謂妙海大自在天王至寂靜方便力解脫門。
0661c10: 法界空界。即用所處。空即事空。法界之言。義
0661c11: 兼事理。謂非但空。亦空內色心等事。及空有
0661c12: 稱真之理。又但言空則一重。今云法界。則重重
0661c13: 皆。何者謂空界容一一塵處。及彼事物。一一塵
0661c14: 中。皆稱真故。各有無邊剎海。佛身大用。皆悉充滿。
0661c15: 故下頌云無窮盡也。言寂靜者。體也。然有二義。一
0661c16: 明前大用。用無用相。不礙常寂。二由此智用。即寂
0661c17: 同真。是故隨一一用。一切處也。言方便者。用也。
0661c18: 亦有二義。一明前寂無寂相。不礙大用。二內同真
0661c19: 性不礙。外應群機。故云方便。寂用無礙。所以稱力。
0661c20: △二智身解脫。
0661c21: 自在名稱光天王得普觀一切法悉自在解脫門。
0661c22: 此有三義。一以普眼於一切法。無不能觀。二觀一
0661c23: 切法。不壞事而全理。三於一法中。見一切而無礙。
0661c24: 並名自在。△三自相解脫。
0662a01: 清淨功德眼天王至不來不去無功用行解脫門。
0662a02: 亦有二義。一知不生等。內證真理。二無功用行。外
0662a03: 應群機。然不生等。佛法之體。釋有多門。略申一兩。
0662a04: 一別釋以不生滅約境。不來去約行。初不生滅。略
0662a05: 有五義。一就計。由是妄執無法可生滅也。又情
0662a06: 有即是理無。故不生也。理無即是情有。故不滅也。
0662a07: 不滅不生。是一法也。又求計相不可得。故不生。
0662a08: 能顯無相性。故不滅。不滅即不生。亦一法也。二就
0662a09: 緣起性。謂法無自體。攬緣而起。生即無生。既本不
0662a10: 生故。無可滅也。又緣起無性。故不生。無性緣起。故
0662a11: 不滅。中論云。以有空義故。一切法得成。是故不生
0662a12: 即不滅。不滅即不生。為一物也。又推緣無起故不
0662a13: 生。能顯無生性。故不滅。三約圓成性。謂非是有為
0662a14: 故。無彼生滅相也。又非妄心境。故不生。聖智所證。
0662a15: 故不滅。又體非遷變。故不生。隨緣令法起。故不滅。
0662a16: 不滅即不生。為一物也。四通就三性混融。於一法
0662a17: 上。就計故不生。就圓成故不滅。就依他故。亦不
0662a18: 生亦不滅。就三無性故。非不生非不滅。五然此四
0662a19: 句。合為一聚。圓融無礙。頓思可見。二不來不去者。
0662a20: 約行。謂正智。背捨妄執。而無去。向證真理。而不來。
0662a21: 又依體起用而不去。應機現前而不來。又往應群
0662a22: 機而不去。恒歸寂滅而不來。不來即是不去。無二
0662a23: 為一味也。由此大智。無念應機。如摩尼天鼓。無思
0662a24: 成事。故云無功用行也。△二通釋者。不生不滅。亦
0662b01: 可約行。不來不去。亦可約境。謂妄念斯寂。猶若
0662b02: 空。何生何滅。又雖起大用。見心無生。用謝。歸寂了
0662b03: 本無滅。又常稱真理。寂照居懷。於此心中。有何生
0662b04: 滅。約境釋不來去者。猶如空華無可去來。又緣會
0662b05: 即來。來無所從。故無來。緣謝而去。去無所至。故無
0662b06: 去。又諸法即如。如豈來去。△三展轉釋。又何以不
0662b07: 生滅。由無來去故。何以不來去。由無生滅故。又既
0662b08: 無來去。則非一異。不生不滅。則無斷無常。智契前
0662b09: 理。故無功用。不礙生等。故云行也。是則不生之生。
0662b10: 生之不生。無功用故。常寂。行故常用。寂用無二。是
0662b11: 於功用。得解脫也。斯為正法之要義。味難盡。無厭
0662b12: 繁文。△四觀義解脫。
0662b13: 可愛樂大慧天王至一切法真實相智慧海解脫門。
0662b14: 現見之言。揀比知故。真實相言。略有三義。一以智
0662b15: 觀事實。事不故。故下經云。觀有為法如實相。二
0662b16: 以慧觀理實。所謂無相。無相不相。名為實相。三以
0662b17: 無礙智。知無二實。窮實故深。盡邊故廣。稱智慧海
0662b18: 不為相縛。是解脫門。△五慈障解脫。
0662b19: 不動光自在天王至大方便定解脫門。
0662b20: 離諸危怖曰安。適悅身心曰樂。見佛則獲二利。故
0662b21: 安樂也。煩惱不生。故得定也。佛德難思故。樂定無
0662b22: 邊。斯為大方便也。△六悲障解脫。
0662b23: 妙莊嚴眼天王得令觀寂靜法滅諸癡闇怖解脫門。
0662b24: 眾生。癡故造業。造業故受苦。闇故不見未來。不見
0662c01: 未來。即顛墮故。大怖之極。莫越愚癡。令觀本寂。則
0662c02: 癡相本空。尚不造善。豈當為惡。△七業障解脫。
0662c03: 善思惟光明天王至不起一切諸有思惟業解脫門。
0662c04: 佛現十方。是無邊境。了無依性。稱為善入。尚不依
0662c05: 佛。寧造業思。△八無相解脫。
0662c06: 不愛樂大智天王至而不動無所依解脫門。
0662c07: 雖身應十方。寂然不動。智宣諸法怕爾無依。不取
0662c08: 於相。如如不動故。△九名相解脫。
0662c10: 佛智契如。名入寂境。寂而能應故。普十方。身智
0662c11: 發光。又令物入無相。故靜。無名故寂。△十能益自
0662c12: 他解脫。
0662c13: 名稱光善精進天王至廣大境界為所緣解脫門。
0662c14: 此天王名。與前列中少倒。前名極精進名稱光。上
0662c15: 下諸文。多有此例。或義存名異。或廣略參差。皆譯
0662c16: 者不善會耳。法門名住。自等者。此離二取相。能益
0662c17: 自他解脫門。自悟處者。即離覺所覺。自覺聖智常
0662c18: 現前也。而以無邊等者。謂緣無邊法界。度無邊眾
0662c19: 生。得廣大菩提也。△二偈頌讚佛二。初彰說儀。
0662c20: 爾時妙海天王承佛威力至而說頌言。
0662c21: 海。是當眾上首。仰承佛力。為眾申心。十地論云。
0662c22: 承佛力者。顯無我慢。普觀十方。示無偏心。今觀己巳
0662c23: 眾。通局小異耳。然頌總有四種。一名阿耨窣婆
0662c24: 頌。此不問長行與偈。但數字滿三十二。即為一偈。
0663a01: 二名伽陀。此云諷頌。或名不頌頌。不頌長行故。或
0663a02: 名直頌。謂以偈說法故。三名祗夜。此云應頌。四名
0663a03: 縕南。此云集施頌。謂以少言。攝集多義。施他誦
0663a04: 持故。今此即伽陀頌也。下皆準之。為何意。故經多
0663a05: 立頌。略有八義。一少字攝多義故。二諸讚歎者。多
0663a06: 以偈頌故。三為鈍根重說故。四為後來之徒故。五
0663a07: 隨意樂故。六易受持故。七增明前說故。八長行未
0663a08: 說故。今此正唯前二義。兼五六。△二正說中。十偈
0663a09: 次第。各一法門結集取此。以為長行。非此頌前也。
0663a10: 然此中。長行與偈。有多不同。謂偈字則定。長行多
0663a11: 少不同。而長行則約天得法。偈中即是歎佛。此必
0663a12: 然也。若二文互望。或因果之殊。或體用有別。或互
0663a13: 相影略。或難易更陳。或法喻不同。或能所遞舉。故
0663a14: 傳授者。善消息之。二文相映。於義易了。二正說。
0663a15: 佛身普諸大會至為救世間而出現。
0663a16: 初二句。即前所法界空。兼明能佛身。則十
0663a17: 身皆。無窮盡者。一出現無盡。若高山之出雲。二
0663a18: 非滅盡法。猶空之常住。次句寂靜也。由無性故。
0663a19: 不可取。為一異俱不俱等。後句方便。合二為力。此
0663a20: 偈是說者自法。故不結天名。下並準知。
0663a21: 如來法王出世間至此自在名之所證。
0663a22: 初句。是上自在。佛為法王。於法自在故。次句觀也。
0663a23: 第三句普也。後句結法。屬人為他說故。然其結名
0663a24: 義同法門。恐繁不配。他皆倣此。
0663b01: 佛不思議離分別至如是淨眼能觀見。
0663b02: 初句。無功用也。不思議是標。離分別是釋。次句。即
0663b03: 不生等相即生等。無即不義。第三句。即行也。長行
0663b04: 約要先知法無生。方得成無功用。偈則要無分別。
0663b05: 方能見法無生。內證與外用同時。所以二文前後。
0663b06: 如來智慧無邊際至大慧入此深安住。
0663b07: 初句明廣。次句明深。即上智慧海也。第三句自見
0663b08: 法實故。能令物不迷事理。
0663b09: 如來功德不思議至不動自在天能見。
0663b10: 初句。方便定也。次二句。與安樂也。
0663b11: 眾生癡闇常迷覆至妙眼能知此方便。
0663b12: 初句。即前癡闇。謂長迷妄境。鎮覆真心也。次句。令
0663b13: 觀寂靜。次句因滅無明。則得熾然三菩提。明是前
0663b14: 滅義。
0663b15: 如來清淨妙色身至善思惟天所觀察。
0663b16: 初二句。即善入無邊境。無邊境。即所應處也。無有
0663b17: 比善也。次句無性者。感而應故。無依者。思念寂故。
0663b18: 由此能令物不造業。
0663b19: 如來音聲無限礙至此樂智天之解脫。
0663b20: 初二句。即普往十方說法。次一句。即不動無依。
0663b21: 寂靜解脫天人主至此無礙法嚴幢見。
0663b22: 初句。即入寂靜境。次二句。即普現光明。
0663b23: 佛於無邊大劫海至名稱光天悟斯法。
0663b24: 初十一字。即無邊境。為所緣求菩提。即自所悟處。
0663c01: 次句。既緣其境。必起通化。前文略耳。△二廣果天
0663c02: 二。初長行得法。
0663c03: 復次可愛樂法光明幢天王至說法斷疑解脫門。
0663c04: 普觀等者。此應根授法。明於不知根說法。無果障
0663c05: 中得解脫也。斷疑生信。說法果故。謂觀機識病。稱
0663c06: 根說法。藥病無謬故。疑除疾愈。
0663c07: 淨莊嚴海天王得隨憶念令見佛解脫門。
0663c08: 隨憶念言。略有二意。一隨念何佛。如名應之。二隨
0663c09: 念有淺深。令見佛有麤妙。此於現身。得解脫也。
0663c10: 最勝慧光明天王至無所依莊嚴身解脫門。
0663c11: 法性平等者。唯一味也。無所依者。離能所也。莊嚴
0663c12: 身者。證真莊嚴。即非莊嚴故。雖現世間。還如法性。
0663c13: 不依諸有。此於有依。得解脫也。
0663c14: 自在智慧幢天王至安立不思議莊嚴海解脫門。
0663c15: 知世間法者。謂眾生世間。心法各異。知已巳隨宜。現
0663c16: 通說法。故云安立。一念速安。非人天外道所能思
0663c17: 議以此莊嚴如來教海。此於安立教法遲鈍障。得
0663c18: 解脫也。
0663c19: 樂寂天王至不思議佛剎無障礙解脫門。
0663c20: 一毛等者。約偈不思議解脫力也。無礙有二義。一
0663c21: 唯就所現。則毛中多剎。自互無礙。二雙就能所。一
0663c22: 毛不大。而多剎不小。一多大小。皆無礙也。又由無
0663c23: 大小相故。此於取著障。得解脫。
0663c24: 普智眼天王得入普門觀察法界解脫門。
0664a01: 一門攝一切門。名為普門。隨一一門。各全收法界
0664a02: 故。於其中。觀察法界深智契達。故名為入。此於隨
0664a03: 相中。得解脫。
0664a04: 樂施慧天王至出現無邊劫常現前解脫門。
0664a05: 眾生無邊。根器各異。應形說法。種種不同。既根熟
0664a06: 不休故。窮劫長現。此於異苦不化生障。得解脫。
0664a07: 善種慧光明天王至入不思議法解脫門。
0664a08: 謂觀事入理。理超情表。云不思議。此於諸業報。得
0664a09: 解脫。
0664a10: 無垢寂靜光天王得示一切眾生出要法解脫門。
0664a11: 法門無邊。出者為要根器萬品。故出要難思。此於
0664a12: 著相。得解脫。
0664a13: 廣大清淨光天王至應化眾生令入佛法解脫門。
0664a14: 種種方便。但隨所應。終成種智。名入佛法。以大悲
0664a15: 出現。皆等雨故。此於不欲利生。得解脫。上云出要
0664a16: 令離妄苦。今云入法令得真樂也。△二偈頌讚佛。
0664a17: 爾時可愛樂法光明幢天王至而說頌言。
0664a18: 觀己巳眾內三類天者。上五淨居非所被故。十偈次
0664a19: 第。一如長行。
0664a20: 諸佛境界不思議至廣大意樂無窮盡。
0664a21: 前二句。即所疑境界。境界之言。通分齊所觀。普令
0664a22: 者。觀根為說故。生信解者。斷疑也。信佛大用。分齊
0664a23: 難測故。斷佛上疑。生其正解。信佛所觀之境。則斷
0664a24: 法上疑。亦生正解。謂如有疑云。為存因果。非真空
0664b01: 耶。為是空故無因果耶。今明秪由真空。能立因果。
0664b02: 因果立故。乃是真空也。第四句。釋一切之言。佛。以
0664b03: 利生為意樂故。既該一切。故廣大無盡。
0664b04: 若有眾生堪受法至嚴海天王如是見。
0664b05: 初句即憶念。次二句令見佛。
0664b06: 一切法性無所依至此義勝智能觀察。
0664b07: 初句。即法性平等無依。次二句。即莊嚴身。謂如法
0664b08: 性為嚴。故無依處。
0664b09: 隨諸眾生心所欲至此智幢王解脫海。
0664b10: 初句。即了一切世間。次二句即一念安立不思議
0664b11: 莊嚴海。
0664b12: 過去所有諸國土至愛樂寂靜能宣說。
0664b13: 初二句。即毛孔現剎。上云不思議佛剎。但以橫多。
0664b14: 今云過去。乃豎窮前際。皆示現者。如鏡現像。次一
0664b15: 句。是無障礙。令應度者見。即佛神通。依佛鏡智而
0664b16: 觀。乃法性恒爾。
0664b17: 一切法門無盡海至智眼能明此方便。
0664b18: 初二句。即普門。次句。即法界。末句。義兼於入。
0664b19: 十方所有諸國土至愛樂慧旋之境界。
0664b20: 初二句。即為一切眾生。種種出現。次句。即無邊劫
0664b21: 常現前。謂約機隱顯。佛無去來。故常現也。
0664b22: 佛觀世法如光影至善種思惟能見此。
0664b23: 初句。即觀一切世間也。次二句。即入不思議法也。
0664b24: 若約理論。深是深非甚。今不壞事而即理。故曰甚
0664c01: 深。全攬理以成事。名為幽奧處。兼上二法。常寂然。
0664c02: 釋上義也。以諸法即寂故。不可以理事思也。
0664c03: 佛善了知諸境界至此寂靜天能悟入。
0664c04: 初二句。示一切眾生。次句顯出要法。
0664c05: 世尊恒以大慈悲至清淨光天能演說。
0664c06: 初二句。即觀應化眾生。次句令入佛法。△三明三
0664c07: 禪天二。初長行得法。
0664c08: 復次清淨慧名稱天王至解脫道方便解脫門。
0664c09: 即寂普現。名為方便。說即是道。由說入佛解脫海
0664c10: 故。此於體用有礙。得解脫也。又方便言。亦通入解
0664c11: 脫之方便也。
0664c12: 最勝見天王至如光影普示現解脫門。
0664c13: 隨一切等者。謂不能普現得解脫也。光影之言。略
0664c14: 有二釋。一謂因光發影。影但似質而不似光。依智
0664c15: 現形。形隨眾樂。不隨自智。隨樂。即應名普示現。二
0664c16: 水中之月。亦名光影。謂佛月不來。影現心水。影多
0664c17: 似月。少似於水。謂水動則流光蕩瀁。水濁則似晦
0664c18: 魄臨池。若止而且。清則圓璧皎皎。此亦隨自他意
0664c19: 也。此就天王且隨天眾所樂。偈就佛無不應也。
0664c20: 寂靜德天王得普嚴淨一切佛境界大方便解脫門。
0664c21: 佛境界有二。一如如法性。是佛證境。二十方國土。
0664c22: 是佛化境。嚴淨亦二。離相息妄。則嚴如境。萬行迴迥
0664c23: 向。則嚴化境。此二無礙。大方便也。此於無巧莊嚴。
0664c24: 得解脫也。
0665a01: 須彌音天王得隨諸眾生永流轉生死海解脫門。
0665a02: 謂大悲深厚故。隨入生死。眾生無邊故。永流轉而
0665a03: 示導也。此於無大悲捨眾生障。得解脫也。
0665a04: 淨念眼天王得憶念如來調伏眾生行解脫門。
0665a05: 佛調眾生。或折或攝。或兼二行。雖悲願多門。皆令
0665a06: 趣無上道。若憶念此。居然受化。不滯於權。此於勝
0665a07: 所緣有忘念障。得解脫。
0665a08: 可愛樂普照天王得普門陀羅尼海所流出解脫門。
0665a09: 佛以稱法性之總持。包攝一切總持。故云普門。復
0665a11: 脫也。
0665a12: 世間自在主天王得能令眾生值佛生信藏解脫門。
0665a13: 謂佛出難值。引之令值。信心難生。勸之令生。信含
0665a14: 眾德。所以名藏。下經云。信為寶藏第一財故。此於
0665a15: 嫉邪見障。得解脫也。
0665a16: 光自在天王至聞法信喜而出離解脫門。
0665a17: 上令信佛。此令信法。仰依即信。領解便喜。信可趣
0665a18: 入。喜則奉行。因得解脫。名而出離。此於迷覆眾生
0665a19: 障出離道。得解脫。
0665a20: 樂思惟法變化天王至如空無邊無盡解脫門。
0665a21: 謂眾生界。法界。調伏界。空界。皆無邊無盡。菩薩
0665a22: 悲智。以方便界。開示法界。行調伏界。等空界。於
0665a23: 有限礙障。得解脫故。
0665a24: 變化幢天王得觀眾生無量煩惱普悲智解脫門。
0665b01: 由悲故憐愍。由智故觀察。觀察煩惱。知病行已巳。化
0665b02: 而度之。此於無悲無方便障。得解脫也。△二偈頌
0665b03: 讚佛。
0665b04: 爾時清淨慧名稱天王至而說頌言。
0665b05: 十一頌。初十次第如前長行。依梵本列名中。此長
0665b06: 行闕第十一天。彼名星宿音妙莊嚴天王。下言妙
0665b07: 音者。略而未迴。
0665b08: 了知法性無礙者至令眾同歸解脫海。
0665b09: 初二句。是了達方便依法性而現故。後二句。說即
0665b10: 是道。說不思議解脫。令眾同歸。
0665b11: 如來處世無所依至此勝見王所入門。
0665b12: 初二句。明光影普現。無依故如影。第三句。成上二
0665b13: 義。以無生故。如影無依。略不明隨天所樂。
0665b14: 無量劫海修方便至寂靜德天之所悟。
0665b15: 初句標方便無量劫修。兼顯大義。次二句。正明方
0665b16: 便嚴佛境界。
0665b17: 眾生愚癡所覆障至此須彌音之解脫。
0665b18: 初二句。即眾生永流轉。謂無明所盲。覆本淨心。造
0665b19: 業受身。故恒居生死。次句。即隨而示之。
0665b20: 諸佛所行無上道至淨眼諦觀能悉了。
0665b21: 總相頌佛調生行。初句高。次句深。後句廣。
0665b22: 如來恒以總持門至普照天王此能入。
0665b23: 初二句。即普門陀羅尼。次句。即所流出。示教者。示
0665c01: 如來出世甚難值至此自在天之所得。
0665c02: 初二句值佛。次句生信藏。不信即佛難值。正信唯
0665c03: 佛能生。既值佛生信。反覆相成。今之一遇。何得不
0665c04: 信。
0665c05: 佛說法性皆無性至光天王能善了。
0665c06: 初二句。即所聞之法。以無性為法之真性。次句。即
0665c07: 令眾生信喜出離淨。則出不信濁。成無漏故。
0665c08: 三世如來功德滿至如是樂法能開演。
0665c09: 初句。能調伏人。前因此果耳。化眾生界。即調伏行。
0665c10: 無邊無盡。為不思議。思惟悅生。是名為入。
0665c11: 眾生沒在煩惱海至此化幢王所觀境。
0665c12: 初二句。即眾生無量煩惱。謂利鈍二使。愛見羅剎。
0665c13: 皆甚可怖也。次句。以悲愍之。以智令離。
0665c14: 如來恒於大光明至此妙音天所入門。
0665c15: 既闕長行。對名略顯。初二句。星宿莊嚴義也。謂佛
0665c16: 光流於法界。粲若星羅。次句。即妙音莊嚴。化眾生
0665c17: 事。不出三輪。上云妙音。舉一立稱耳。若長行立名。
0665c18: 應云得於光現佛輪攝化解脫門。△四二禪天二。
0665c19: 初長行得法。
0665c20: 復次可愛樂光明天王至銷滅世間苦解脫門。
0665c21: 二義。一內證真樂。經論共說樂有五種。謂一因。二
0665c22: 果。三苦對除。四斷受。五無惱害。無惱害樂。更有四
0665c23: 種。謂出家遠離樂。禪定適悅樂。菩提覺法樂。涅槃
0665c24: 寂靜樂。今當第四。若通取受字。兼禪定菩提。則含
0666a01: 因果。言恒受者。以無所受。受諸受故。若待境界。即
0666a02: 非恒也。二而能降下。外建大義。降神現相。除苦因
0666a03: 果。此於涅槃體用障。得解脫門。
0666a04: 清淨妙光天王至一切眾生喜樂藏解脫門。
0666a05: 謂無緣大悲。與性海相應。拔世憂患故。出生喜樂。
0666a06: 無盡名藏。此於惱害心。得解脫。
0666a07: 自在音天王至一切眾生福德力解脫門。
0666a08: 修福德因。感依正果。福之力也。雖多人多劫所感。
0666a09: 念劫融之頓現。此於時劫。得解脫也。
0666a10: 最勝念智天王至皆悉如空清淨解脫門。
0666a11: 謂以佛力不動。成住壞三。皆如空劫。常清淨也。此
0666a12: 於遷變。得解脫也。
0666a13: 可愛樂淨妙音天王至一切聖人法解脫門。
0666a14: 謂信樂佛菩薩法。敬奉修行。則於二障。得解脫也。
0666a15: 善思惟音天王至一切地義及方便解脫門。
0666a16: 地謂地智。義謂清淨。即離念超心地也。方便者。教
0666a17: 導及入地之由。入住出等也。以無盡辨。演無盡法。
0666a18: 故能經劫。
0666a19: 演莊嚴音天王至大供養方便解脫門。
0666a20: 通有二義。一現多身與多供。供於多佛。皆稱真故。
0666a21: 名大方便。即長行意。二一念八相。法界故。名大
0666a22: 方便。即偈中意。於上自在。名為解脫。
0666a23: 甚深光音天王得觀察無盡神通智慧海解脫門。
0666a24: 於定慧障。得解脫也。
0666b01: 廣大名稱天王至出現世間方便力解脫門。
0666b02: 果滿應機。此於現身化生無堪任性。得解脫。
0666b03: 最勝淨光天王至發生深信愛樂藏解脫門。
0666b04: 見佛大願雲。愛樂隨學。此於自輕障。得解脫。△二
0666b05: 偈頌讚佛。
0666b06: 爾時可愛樂光明天王至而說頌言。
0666b07: 我念如來昔所行至以佛威神令悉見。
0666b08: 前三句。明寂靜樂。通舉因樂。以顯果樂。後句。降現
0666b09: 之用。
0666b10: 佛身無相離眾垢至此是妙光之解脫。
0666b11: 初句。即所相應海。次句。即能應大悲。大悲荷物。故
0666b12: 名為地。次句即生喜藏。憂除故喜。患除故樂。
0666b13: 佛法廣大無涯際至自在音天解脫力。
0666b14: 初句能現。次二所現。
0666b15: 佛神通力無與等至勝念解脫之方便。
0666b16: 初二句。即普使成住等。次句如空清淨。以三災
0666b17: 彌綸而淨土不毀故。然三四二偈。似有前。且順
0666b18: 文釋耳。
0666b19: 如諸剎海微塵數至此妙音天法門用。
0666b20: 初二句。咸敬奉是愛樂。餘是聖人。次一句。即上法
0666b21: 及信受也。
0666b22: 佛於無量大劫海至善思音天知此義。
0666b23: 初句。經劫住。次二句。即地義方便。無邊。是一切也。
0666b24: 如來神變無量門至此莊嚴音之解脫。
0666c01: 通頌八相普周。略無供養。
0666c02: 威力所持能演說至此光音天解脫門。
0666c03: 初句。是前智慧。次句神通。次句無盡及海。以隨根
0666c04: 令淨。是深廣故。
0666c05: 如來智慧無邊際至廣大名天悟斯道。
0666c06: 初二句。即德海滿足。次句。出現世間。
0666c07: 佛昔修習菩提行至最勝光聞大歡喜。
0666c08: 三句。通明前昔誓願力。第四結中。便顯深信愛樂
0666c09: 藏。以文云大歡喜故。△五初禪天二。初長行得法。
0666c10: 復次尸棄梵王至所行清淨無染著解脫門。
0666c11: 大用應機故。普說法。用而常寂故。行淨無染。得
0666c12: 心無行故行淨。了境無相故無染。
0666c13: 慧光梵王得使一切眾生入禪住解脫門。
0666c14: 佛為定境。住定則所見深故。
0666c15: 善思慧光明梵王得普入一切不思議法解脫門。
0666c16: 法海難量。名不思議。一言演盡。名為普入。
0666c17: 普雲音梵王得入諸佛一切音聲海解脫門。
0666c18: 圓音隨類。名音聲海。要無分別。方入佛聲。
0666c19: 觀世言音自在梵王至教化一切眾生方便解脫門。
0666c20: 化生。即是趣菩提行故。以宿住智明記。
0666c21: 寂靜光明眼梵王至業報相各差別解脫門。
0666c22: 眾生報異。隨業有差。佛示現受。令生正信。
0666c23: 普光明梵王至品類差別皆現前調伏解脫門。
0666c24: 於法自在。方能隨類調生。
0667a01: 變化音梵王至清淨相寂滅行境界解脫門。
0667a02: 佛身無相等。法性之清淨。現而同化。為寂滅之行
0667a03: 矣。
0667a04: 光耀眼梵王至無依止常勤出現解脫門。
0667a05: 不著諸有。故能常現。三業無邊。更無可依。
0667a06: 悅意海音梵王得常思惟觀察無盡法解脫門。
0667a07: 觀性無相。猶如空。何有可盡。察用隨宜。如擊水
0667a08: 文。隨擊隨生。復何可盡。△二偈頌讚佛。
0667a09: 爾時尸棄大梵王承佛威力至而說頌言。
0667a10: 上首觀眾。開成四天。合即梵身即眾。亦有經云。梵
0667a11: 眾梵身梵輔梵眷屬。身即是眾。輔即眷屬。
0667a12: 佛身清淨常寂滅至譬如空雲如是見。
0667a13: 初句。法身普道場。次句。知光說法。次句。行淨無
0667a14: 染境相。知行既亡。則大用影像亦寂。後句。通以喻。
0667a15: 顯。雲不離空。空不礙雲。以況寂用。
0667a16: 佛身如是定境界至此慧光王之所悟。
0667a17: 初二句。入禪之境。如來法身。即是心性。若能觀之。
0667a18: 為上定故。次句。示入方便雖多。同入一寂。
0667a19: 佛剎微塵法門海至善思慧光之解脫。
0667a20: 初句。即不思議法。次二句。明普入義。以一言說盡
0667a21: 故。一言說盡之辨。劫海亦不能窮。顯法無盡也。約
0667a22: 能包。則一言說盡。約能久。則劫海莫窮。然一言但
0667a23: 說剎塵。未是無盡。設欲一言盡者。則二三兩句相
0667a24: 違。一言說盡。劫海更何所演。而得無窮。更有所演。
0667b01: 前則不盡。又不可重說。若欲通者。總望則可說盡。
0667b02: 隱映重重。則不可盡。如擊水文。小擊大擊擊。各
0667b03: 隨文生。盡未來際擊。盡未來文生。為難思法也。
0667b04: 諸佛圓音等世間至普音梵天如是悟。
0667b05: 圓音之義。文略有三義。一廣無邊。二別詮表。三無
0667b06: 分別。如次三句。餘如出現品辨。
0667b07: 三世所有諸如來至自在音天之解脫。
0667b08: 初二句。即教化眾生方便行。三世諸佛。皆以利他
0667b09: 為向菩提。自清淨業故。次句。前就梵王。故云憶念。
0667b10: 今據如來。故身現耳。一毛尚現。何況全身。
0667b11: 一切眾生業差別至寂靜光天能悟入。
0667b12: 初句業相差別。次句報相差別。次句現同世間。
0667b13: 無量法門皆自在至此是普光之境界。
0667b14: 前二句。即隨類調生。調法自在故。能隨類廣。次
0667b15: 句顯明前義。無思成事故。
0667b16: 佛身如空不可盡至變化音王悟斯道。
0667b17: 初二句。明佛體性。即前清淨寂滅不可盡。下略顯
0667b18: 四義如空。次句。佛用應現為行。故皆如化。不失寂
0667b19: 滅。
0667b20: 如來身相無有邊至光耀天王入此門。
0667b21: 初二句。所現無有邊。次句。勤觀無依著。
0667b22: 法王安處妙法宮至此海音王之解脫。
0667b23: 初二句。常思大用無盡。謂安住大悲宮。能現大事
0667b24: 故。次句。常觀法體無盡。△二欲界諸天七。初他化
0667c01: 天王二。初長行得法。
0667c02: 復次自在天王至無量眾生自在藏解脫門。
0667c03: 謂現眾生前。自在調伏。使其成熟。化法無盡。故名
0667c04: 為藏。
0667c05: 善目主天王至樂令入聖境界樂解脫門。
0667c06: 觀世樂相皆苦。故應捨。觀世樂性。即入聖樂。
0667c07: 妙寶幢冠天王至種種欲解令起行解脫門。
0667c08: 隨樂斷疑。令起正行。
0667c09: 勇猛慧天王得普攝為一切眾生所說義解脫門。
0667c10: 一音普攝諸義。於時處。為物而說。
0667c11: 妙音句天王至增進自所行解脫門。
0667c12: 倣佛修慈。
0667c13: 妙光幢天王至摧滅一切憍慢幢解脫門。
0667c14: 大悲十力。摧彼高慢。而無摧心。故云示現。
0667c15: 寂靜境天王得調伏一切世間瞋害心解脫門。
0667c16: 以智慧光。照諸世間。令離三毒之闇。則無惡趣之
0667c17: 果。瞋癡障重故。與偈互陳。
0667c18: 妙輪莊嚴幢天王至佛隨憶念悉來赴解脫門。
0667c19: 念佛三昧純熟故。隨念何佛。即能得見。如休捨解
0667c20: 脫等。
0667c21: 華光慧天王得隨眾生心念普現成正覺解脫門。
0667c22: 應念現成。
0667c23: 因陀羅妙光天王至大威力自在法解脫門。
0667c24: 寂用自在。現世調生。總名威力。△二偈頌讚佛。
0668a01: 爾時自在天王承佛威力至而說頌言。
0668a02: 佛身周等法界至於法自在能開悟。
0668a03: 初句體。次句用周。故能現前。次句教藏能成。後
0668a04: 句所成自在。開於法藏。悟深法門。即成熟也。
0668a05: 世間所有種種樂至妙眼天王觀見此。
0668a06: 初二句二樂。次句令入。
0668a07: 如來出現十方至勇猛慧天之解脫。
0668a08: 三四可知。
0668a09: 世間所有廣大慈至此妙音天之所得。
0668a10: 三句共顯如來大慈。初二句。舉劣顯勝。次句以喻
0668a11: 正顯。謂世慈有相。若須彌之高。大海之廣。終可傾
0668a12: 盡。佛慈稱性。若芥子之空。投刃之地。即不可盡。又
0668a13: 如空。有普覆常攝。廣容無礙。難壞無盡。略舉一無
0668a14: 盡耳。
0668a15: 一切眾生慢高山至此妙輪幢之解脫。
0668a16: 文並可知。
0668a17: 如來自在不可量至此解脫門華慧入。
0668a18: 初二句。明佛體普。無成不成。次句隨眾生心。現
0668a19: 成正覺。
0668a20: 無量無邊大劫海至此主光天之所悟。
0668a21: 普現十方。即普入一切世間。餘皆威力自在。△二
0668a22: 化樂天二。初長行得法。
0668a23: 復次善化天王得開示一切業變化他解脫門。
0668a24: 為物開示諸行如化。化雖體。而有作用。為力業。
0668b01: 又從緣無性。而報不亡。
0668b02: 寂靜音光明天王得捨離一切攀緣解脫門。
0668b03: 攀取緣慮。是惑病之本。若心境無得。則捨攀緣。
0668b04: 變化力光明天王至令智慧圓滿解脫門。
0668b05: 闇滅智生。如月盈缺。
0668b06: 莊嚴主天王得示現無邊悅意聲解脫門。
0668b07: 梵聲微妙。故云悅意。應十方。故云無邊。
0668b08: 念光天王得了知一切佛無盡福德相解脫門。
0668b10: 故無有盡。二謂清淨慈門等無限。因所生故。一一
0668b11: 因果。皆稱真故。一一即無有盡。皆同空。三大慈
0668b12: 悲行。是福德相。使盲聾視聽等。皆慈善根力故。涅
0668b13: 槃經中。有聞讚佛為大福德。怒云。生經七日。母便
0668b14: 命終。豈謂大福德相。讚者云。年志俱盛。而不卒暴。
0668b15: 打之不瞋。罵之不報。是故我言大福德相。怒者聞
0668b16: 而心伏。故慈為無盡福相。然與前義相成。
0668b17: 最上雲音天王至過去一切劫成壞次第解脫門。
0668b18: 三達圓智。了三世劫。此就天王。且言宿住耳。
0668b19: 勝光天王得開悟一切眾智解脫門。
0668b20: 此門闕偈。上下文中。屢有開悟。即同法華開示悟
0668b21: 入。以開攝示。以悟攝入。謂開示約能化。悟入約所
0668b22: 化。彼論云。開者無上義。謂除一切智智。更無餘事。
0668b23: 即雙開菩提涅槃。謂以知見之性。為涅槃。知見之
0668b24: 相。為菩提。眾生本有。障翳不現。佛為開除。則本智
0668c01: 顯故。示者。同義。三乘同法身故。悟者。不知義。不知
0668c02: 唯一實事故。今令知成報身菩提故。入者。令證不
0668c03: 退轉地故。即是因義。為證初地已巳上。為菩提涅槃
0668c04: 因故。廣如彼釋。
0668c05: 妙髻天王得舒光疾滿十方空界解脫門。
0668c06: 稱性之光。有何難。
0668c07: 喜慧天王得一切所作無能壞精進力解脫門。
0668c08: 謂契理具修。長劫無倦故。眾魔外道。所不能摧。
0668c09: 華光髻天王得知一切眾生業所受報解脫門。
0668c10: 善惡等殊。苦樂等異。皆知性相。
0668c11: 普見十方天王至眾生形類差別解脫門。
0668c12: 無邊品類。一毛頓現。更無來去。尤顯難思。△二偈
0668c13: 頌讚佛。
0668c14: 爾時善化天王承佛威力至而說頌言。
0668c15: 脫於第七。唯有十偈。
0668c16: 世間業性不思議至一切眾生差別業。
0668c17: 初句總。次句開示。後二句顯如化力。差別業者。果
0668c18: 不亡故。
0668c19: 種種觀佛無所有至此法寂音之所見。
0668c20: 初句所攀緣。後二無得。然緣境有二。一真。二妄。真
0668c21: 佛有緣亦成妄惑。況於妄耶。種種觀者。五求不得
0668c22: 故。謂佛有耶。常見為惑。謂佛無耶。耶見深厚。四句
0668c23: 百非。所不能加。故無所有。非唯一佛。十方亦然。應
0668c24: 化示現。非真實故。求實無得。即見真身。真即無緣。
0669a01: 佛尚應捨。何況餘境。
0669a02: 佛於劫海修諸行至入此解脫莊嚴主。
0669a03: 三四可知。
0669a04: 世間所有眾福力至此念光天所觀見。
0669a05: 初二句。福德相。次句。無盡相。相好經云。盡人中福。
0669a06: 不及一天。乃至云盡世間。不及如來一相等。
0669a07: 三世所有無量劫至最上雲音所了知。
0669a08: 約天之智普知。約佛一毛能現。
0669a09: 十方空可知量至妙髻天王已巳能悟。
0669a10: 初二句。明毛孔過空。謂靈智證理。非如空。真理
0669a11: 超事。故亦非比。無限理智。不可分析。隨其少分。則
0669a12: 融攝重重。故一毛之量。便越空。次句別示越相。
0669a13: 謂毛孔不大而無涯。即廣陋無礙故。杜絕思議之
0669a14: 境。前即光外展。今即一毛內廣。文綺互耳。一毛本
0669a15: 自空。十方豈得難滿。
0669a16: 佛於曩世無量劫至喜慧能知此法門。
0669a17: 初句長時修。次句無餘修。次句無間修。具此三修
0669a18: 故。進力難壞。而言廣大波羅蜜者。至第五經釋。
0669a19: 業性因緣不可思至此是華光之入處。
0669a20: 初句。總顯業之性相。即緣生果報之不亡。便是無
0669a21: 性之非有。故不可有無思也。次句。佛如是說。天如
0669a22: 是知。次句。以法性示業性。
0669a23: 汝應觀佛一毛孔至此普見王之所了。
0669a24: 初二句。小一現大多。為一難思。次句。現時不來。不
0669b01: 現不去。又難思也。
0669b02: 
0669b03: 大方廣佛華嚴經疏卷第七
