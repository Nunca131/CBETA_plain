0857a11: 
0857a12: 
0857a13: 
0857a14: 大方廣佛華嚴經疏卷第八十七入第五十九經下半
0857a15: 清涼山沙門　澄觀　述
0857a16: 晉水沙門　淨源　錄疏注經
0857a17: △十有九門。明真實位中行。初觀察智五。初標。
0857a18: 佛子菩薩摩訶薩有十種智慧觀察。
0857a19: 亦由不捨深大。故能觀察。△二徵。
0857a20: 何等為十。
0857a21: △三釋。
0857a22: 所謂善巧分別說一切法至無有障礙智慧觀察。
0857a23: 前問但言觀察者。說智慧言。十句準思。△四結。
0857a24: 是為十。
0857b01: △五勸。
0857b02: 若諸菩薩安住其中則得如來無上大智慧觀察。
0857b03: △二說法智五。初標。
0857b04: 佛子菩薩摩訶薩有十種說法。
0857b05: 由能內觀。故能外說。△二徵。
0857b06: 何等為十。
0857b07: △三釋。
0857b08: 所謂說一切法皆從緣起說一切法皆悉如幻。
0857b09: 上二說俗。下八說真。
0857b10: 說一切法無有乖諍。
0857b11: 無二可諍。
0857b12: 說一切法無有邊際。
0857b13: 體德兼廣。
0857b14: 說一切法無所依止。
0857b15: 相深遠。
0857b16: 說一切法猶如金剛。
0857b17: 體堅利。
0857b18: 說一切法皆悉如如。
0857b19: 如如不動。
0857b20: 說一切法皆悉寂靜。
0857b21: 體絕百非。
0857b22: 說一切法皆悉出離。
0857b23: 在纏不染。
0857b24: 說一切法皆住一義本性成就。
0857c01: 體相一味。△四結。
0857c02: 是為十。
0857c03: △五勸。
0857c04: 若諸菩薩安住其中則能善巧說一切法。
0857c05: △三離障智五。初標。
0857c06: 佛子菩薩摩訶薩有十種清淨。
0857c07: 此離障智。晉名無垢。△二徵。
0857c08: 何等為十。
0857c09: △三釋。
0857c10: 所謂深心清淨斷疑清淨至一切善根清淨。
0857c11: 雖同清淨。所淨不同。十中與七淨。有開合不同。在
0857c12: 文易了。七淨如五地初辨。△四結。
0857c13: 是為十。
0857c14: △五勸。
0857c15: 若諸菩薩安住其中則得一切如來無上清淨法。
0857c16: △四審決智印五。初標。
0857c17: 佛子菩薩摩訶薩有十種印。
0857c18: 以清淨智。決定印可一切法故。故晉本中。名為智
0857c19: 印。後所結益。亦是智印。亦猶三法印等。△二徵。
0857c20: 何等為十。
0857c21: △三釋。初於安受苦境忍智不動。
0857c22: 所謂菩薩摩訶薩知苦苦壞苦行苦至是為第一印。
0857c23: △二他不饒益忍行決定。
0857c24: 菩薩摩訶薩見有眾生愚癡狂亂至是為第二印。
0858a01: △三諦察法忍。
0858a02: 菩薩摩訶薩聞說與一切智相應至是為第三印。
0858a03: 於深佛法。信忍決定。△四決定成佛。度脫眾生。
0858a04: 菩薩摩訶薩又作是念我發深心至是為第四印。
0858a05: △五決定知佛智無邊。
0858a06: 菩薩摩訶薩知如來智無有邊際至是為第五印。
0858a07: △六決欲佛果不退。
0858a08: 菩薩摩訶薩於阿耨多羅至是為第六印。
0858a09: △七決不顧身命。以親人法。
0858a10: 菩薩摩訶薩行菩薩行不顧身命至是為第七印。
0858a11: △八決度已巳入大乘法者。
0858a12: 菩薩摩訶薩若見善男子善女人至是為第八印。
0858a13: △九決平等度。
0858a14: 菩薩摩訶薩令一切眾生得平等心至是為第九印。
0858a15: △十決同佛體因圓果滿。
0858a16: 菩薩摩訶薩與三世諸佛同一善根至是為第十印。
0858a17: △四結。
0858a18: 佛子是為菩薩摩訶薩十種印。
0858a19: △五勸。
0858a20: 菩薩以此速成阿耨至具足如來一切法無上智印。
0858a21: △五照徹智五。初標。
0858a22: 佛子菩薩摩訶薩有十種智光照。
0858a23: 由印定故。照徹無礙。△二徵。
0858a24: 何等為十。
0858b01: △三釋。
0858b02: 所謂知定當成阿耨至滿足一切諸波羅蜜智光照。
0858b03: △四結。
0858b04: 是為十。
0858b05: △五勸。
0858b06: 若諸菩薩安住此法則得一切諸佛無上智光照。
0858b07: △六無等智五。初標。
0858b08: 佛子菩薩摩訶薩有十種至聲聞獨覺悉無與等。
0858b09: 由前照徹故。不偏住著。雙住事理。名無與等。△二
0858b10: 徵。
0858b11: 何等為十。
0858b12: △三釋。
0858b13: 所謂菩薩摩訶薩雖觀實際至是為第十無等住。
0858b14: 皆權實雙行。或即寂之用。即用之寂等。並顯可知。
0858b15: △四結。
0858b16: 佛子是為菩薩摩訶薩十種無等住。
0858b17: △五勸。
0858b18: 若諸菩薩安住其中至一切佛法無等住。
0858b19: 此下入第五十五經。
0858b20: △七無劣智五。初標。
0858b21: 佛子菩薩摩訶薩發十種無下劣心。
0858b22: 上既望下無等。今亦望上無劣。於十勝事。皆決作
0858b23: 故。名無下劣。所以晉經亦無怯弱。△二徵。
0858b24: 何等為十。
0858c01: △三釋。十句五對。初降魔制外對。
0858c02: 佛子菩薩摩訶薩作如是念至是為第二無下劣心。
0858c03: △二喜他自滿對。
0858c04: 又作是念我當於一切眾生至是為第四無下劣心。
0858c05: △三積福成智對。
0858c06: 又作是念我當積集一切福至是為第六無下劣心。
0858c07: △四下化上成對。
0858c08: 又作是念我當以無上教化至是為第八無下劣心。
0858c09: 上四單辨。△五悲智究竟對。即是雙行。初即智之
0858c10: 悲。而悲智雙行。
0858c11: 又作是念我修菩薩行時至是為第九無下劣心。
0858c12: 雖悲而不求果報。△二即悲之智。而權實雙行四。
0858c13: 初列所知。
0858c14: 又作是念三世所有一切諸佛至一切寂滅涅槃界。
0858c15: △二辨能知。
0858c16: 如是一切種種諸法至悉見悉證悉修悉斷。
0858c17: 謂知苦覺忘。見理證滅。修道斷集。△三拂彼知相。
0858c18: 然於其中無分別離分別至無功德無境界。
0858c19: 能知無分別。故無功德。所知無種種。故無境界。△
0858c20: 四會歸中道。廣辨雙行二。初總辨中道。
0858c21: 非有非無非一非二。
0858c22: △二境智對明。
0858c23: 以不二智知一切二至以無盡智知一切盡。
0858c24: 皆以實智知權。顯雙行無礙。於中異約豎論。變異
0859a01: 差別。約橫辨不同。△三即體起用。以辨雙行。
0859a02: 以究竟法界智於一切世界至是為第十無下劣心。
0859a03: △四結。
0859a04: 佛子是為菩薩摩訶薩發十種無下劣心。
0859a05: △五勸。
0859a06: 若諸菩薩安住此心則得一切最上無下劣佛法。
0859a07: △八高出智五。初標。
0859a08: 佛子菩薩摩訶薩於阿耨多羅至十種如山增上心。
0859a09: 由無下劣故。萬行迥出。難仰其高。於勝決作故。直
0859a10: 趣菩提。不可傾動。△二徵。
0859a11: 何等為十。
0859a12: △二釋十。初勤修能證智。
0859a13: 佛子菩薩摩訶薩常作意至是為第一如山增上心。
0859a14: △二常觀所證理。
0859a15: 恒觀一切法本性空。無所得是為第二如山增上心。
0859a16: △三內修無漏。
0859a17: 願於無量劫行菩薩行至是為第三如山增上心。
0859a18: △四外近善人。
0859a19: 為求一切佛法故等心敬奉諸善知識無異希求。
0859a20: 為名利。為異求。
0859a21: 無盜法心。
0859a22: 從他聞言已巳解。為盜法。觀佛三昧經說。此人墯地
0859a23: 獄如箭射。後學誡之。
0859a24: 唯生尊重未曾有意至是為第四如山增上心。
0859b02: 若有眾生罵辱毀謗至更令增長無有休息。
0859b03: 弘誓更增者。若薪熾於火。
0859b04: 何以故菩薩於一切法至是為第五如山增上心。
0859b05: △六決超魔境。
0859b06: 菩薩摩訶薩成就增上大功德至住佛境故。
0859b07: 由成勝德而不著。唯法樂以自資。則魔境皆為佛
0859b08: 境。
0859b09: 是為第六如山增上心。
0859b10: △七勤勇修行。
0859b11: 菩薩摩訶薩為求阿耨多羅至行菩薩行無有休息。
0859b12: 攝論云。愚修雖少時。怠心疑已巳久。佛於無量劫。勤
0859b13: 勇謂須臾。
0859b14: 是為第七如山增上心。
0859b15: △八不捨惡人。
0859b16: 菩薩摩訶薩知一切眾生至是為第八如山增上心。
0859b17: △九孤標等佛。
0859b18: 菩薩摩訶薩復作是念至是為第九如山增上心。
0859b19: △十權實雙行四。初正辨雙行。
0859b20: 菩薩摩訶薩作如是觀至阿耨多羅三藐三菩提願。
0859b21: △二徵釋二。初徵。
0859b22: 何以故。
0859b23: 徵意有二。一云。修須稱理。理既無得。願何不捨。既
0859b24: 不捨願。何用觀無。進退有妨。△二釋。
0859c01: 菩薩求一切法皆無所得至三藐三菩提。
0859c02: 釋亦二意。一云。若有所得。不得菩提。以無得故。出
0859c03: 生菩提。雖不捨願。須觀無得。二云。無得之法。非在
0859c04: 得外。要求一切法。方盡無得之源。故欲證無得。須
0859c05: 不捨菩提之願。△三結成雙行。
0859c06: 是故於法雖無所得至其心於此不驚不怖。
0859c07: △四顯其離過。
0859c08: 不作是念若一切法至求於無上菩提之道。
0859c09: 謂不怖空而不求故。
0859c10: 是為第十如山增上心。
0859c11: △四結。
0859c12: 佛子是為菩薩摩訶薩至十種如山增上心。
0859c13: △五勸。
0859c14: 若諸菩薩安住其中至無上大智山王增上心。
0859c15: △九深廣智五。初標。
0859c16: 佛子菩薩摩訶薩有十種入至三藐三菩提如海智。
0859c17: 非但求升聳峻。抑亦智體包含。△二徵。
0859c18: 何等為十。
0859c19: △三釋二。初四即四無量界。
0859c20: 所謂入一切無量眾生界至是為第四如海智。
0859c21: △後六並佛界無量開出。初入三世佛善根。
0859c22: 菩薩摩訶薩於過去未來現在至是為第五如海智。
0859c23: △二入過去佛界。
0859c24: 菩薩摩訶薩於念念中至是為第六如海智。
0860a01: △三入未來佛界。
0860a02: 菩薩摩訶薩入未來世至是為第七如海智。
0860a03: △四入現在佛界。
0860a04: 菩薩摩訶薩入現在世至是為第八如海智。
0860a05: △五供多佛。
0860a06: 菩薩摩訶薩於不可說至是為第九如海智。
0860a07: △六求多法。
0860a08: 菩薩摩訶薩於一切佛所至是為第十如海智。
0860a09: △四結。
0860a10: 佛子是為菩薩摩訶薩十種至三菩提如海智。
0860a11: 由此因海得入果海。△五勸。
0860a12: 若諸菩薩安住此法則得一切諸佛無上大智慧海。
0860a13: △大文第四。有二十九門。答二十九句迴向位中
0860a14: 行。若并無礙總句。有三十門。古德分三。初十一門。
0860a15: 明迴向位中行體堅固。次一十二門。明行用自在。
0860a16: 後七門明行德圓備。今亦隨次配十迴向。於中初
0860a17: 有四門。明初迴向。二三迴向各有二門。四五六七
0860a18: 各唯一門。第八迴向即十無礙。九有三門。十有四
0860a19: 門。至文當知。今初四門。明救護眾生離眾生相迴
0860a20: 向位中之行。即分為四。初明迴向善根四。初標。
0860a21: 佛子菩薩摩訶薩於阿耨多羅至有十種如寶住。
0860a22: 所住善根可貴圓滿故。△二徵。
0860a23: 何等為十。
0860a24: △三釋。初供事多佛。
0860b01: 佛子菩薩摩訶薩悉能往詣至是為第一如寶住。
0860b02: △二聞法受持。
0860b03: 於不思議諸如來所至是為第二如寶住。
0860b04: △三自在受生。
0860b05: 於此剎歿餘處現生至是為第三如寶住。
0860b06: △四說本末法。
0860b07: 知從一法出一切法而能各各分別演說。
0860b08: 先從本起末。如無量義。從一法生。其一法者。所謂
0860b09: 無相。
0860b10: 以一切法種種義究竟皆是一義故。
0860b11: 後攝末歸本。釋成上義。
0860b12: 是為第四如寶住。
0860b13: △五知斷自在。
0860b14: 知厭離煩惱知止息煩惱。
0860b15: 資道厭息。
0860b16: 知防護煩惱。
0860b17: 加行道防護。
0860b18: 知除斷煩惱。
0860b19: 無間道斷。除而不取。
0860b20: 修菩薩行不證實際究竟到於實際彼岸。
0860b21: 解脫道證入。為異二乘。留惑不斷。方能究竟斷證
0860b22: 故。
0860b23: 方便善巧善學所學至皆得成滿身不疲倦。
0860b24: 云何不證。方便巧學無邊佛法。滿昔弘願故。如箭
0860c01: 射空筈拄故。
0860c02: 是為第五如寶住。
0860c03: △六悲智雙行。
0860c04: 知一切眾生心所分別至是為第六如寶住。
0860c05: 七知性相無礙。
0860c06: 知一切法皆同一性至是為第七如寶住。
0860c07: △八無得之得。
0860c08: 菩薩摩訶薩求佛不可得至是為第八如寶住。
0860c09: △九觀空滿願。
0860c10: 菩薩摩訶薩知善巧說法至是為第九如寶住。
0860c11: △十受行無厭。
0860c12: 菩薩摩訶薩於不思議至不驚不怖不迷不惑。
0860c13: 上正顯。下釋成。
0860c14: 知如來智不思議故至是為第十如寶住。
0860c15: △四結勸。
0860c16: 佛子是為菩薩摩訶薩至則得諸佛無上大智慧寶。
0860c17: △二大願救護四。初標。
0860c18: 佛子菩薩摩訶薩發十種如金剛大乘誓願心。
0860c19: 雖迴向皆願。此在初故。謂於當作事及現作行。皆
0860c20: 無齊限。要心堅固。窮其際故。△二徵。
0860c21: 何等為十。
0860c22: △二釋十。初法門無盡誓願知。
0860c23: 佛子菩薩摩訶薩至是為第一如金剛大乘誓願心。
0860c24: △二眾生無邊誓願度。
0861a01: 菩薩摩訶薩又作是念至第二如金剛大乘誓願心。
0861a02: △三嚴剎。
0861a03: 菩薩摩訶薩又作是念至第三如金剛大乘誓願心。
0861a04: △四迴向。
0861a05: 菩薩摩訶薩又作是念至第四如金剛大乘誓願心。
0861a06: △五供佛。
0861a07: 菩薩摩訶薩又作是念至第五如金剛大乘誓願心。
0861a08: 上三願成佛果。上五皆約當成。並橫論無畔。次二
0861a09: 約其現作。皆豎深無際。△六見聞無著。
0861a10: 佛子菩薩摩訶薩至是為第六如金剛大乘誓願心。
0861a11: △七安忍不亂。
0861a12: 佛子菩薩摩訶薩或被眾生至或挑其目或級其頭。
0861a13: 斬首為級。
0861a14: 如是一切皆能忍受至第七如金剛大乘誓願心。
0861a15: 上二誓斷煩惱。後三亦當成。△八於時處。修行
0861a16: 二利。
0861a17: 佛子菩薩摩訶薩至是為第八如金剛大乘誓願心。
0861a18: △九以心要成無際大行。
0861a19: 佛子菩薩摩訶薩至是為第九如金剛大乘誓願心。
0861a20: △十即寂起用三。初悟寂。
0861a21: 佛子菩薩摩訶薩知佛不可得至涅槃住實際住。
0861a22: △二起用。
0861a23: 而亦不捨一切大願至不捨莊嚴世界。
0861a24: △三釋成。於中文有三重徵釋。初一番。
0861b01: 何以故菩薩摩訶薩至於諸眾生心不捨離。
0861b02: 意云。所以即寂而用者。由以本願智不捨悲故。△
0861b03: 二次番。
0861b04: 何以故一切諸法皆無所有至於諸法性分明照了。
0861b05: 所以智不捨悲者。智亦為物故。△三後番二。初徵。
0861b06: 何以故。
0861b07: 徵意云。何以要此雙行。△二釋有二義。初諸佛皆
0861b08: 爾。
0861b09: 一切諸佛安住寂滅至我今云何而捨大悲。
0861b10: △二我先願勝。
0861b11: 又我先發廣大誓願至第十如金剛大乘誓願心。
0861b12: △四結勸。
0861b13: 佛子是為菩薩摩訶薩至金剛性無上大神通智。
0861b14: 
0861b15: 大方廣佛華嚴經疏卷第八十七
