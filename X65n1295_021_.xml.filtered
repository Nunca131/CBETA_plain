0601b01: 禪宗頌古聯珠通集卷第二十一
0601b02: 宋池州報恩光孝禪寺沙門法應　集
0601b03: 元紹興天衣萬壽禪寺沙門普會續集
0601b04: 祖師機緣
0601b05: 六祖下第四世之餘南嶽下後第三世之餘
0601b06: 五臺山秘魔巖和尚。嗣永泰湍常持一木杈。每
0601b07: 見僧來禮拜。即杈頸曰。那箇魔魅。教汝出家。
0601b08: 那箇魔魅。教汝行。道得也杈下死。道不得也
0601b09: 杈下死。速道速道。學徒鮮有對者。一日霍山通
0601b10: 和尚訪師。纔見不禮拜。便攛入懷裏。師拊通背
0601b11: 三下。通起拍手曰。師兄三千里外賺我來。便回。
0601b12: 　頌曰。
0601b13: 荒老倒眼彌麻。自救無療更持杈。嶺南獵獠當時
0601b14: 見。一棒打殺這魔家。洞山聰。
0601b15: 秘魔巖下坐擎杈。來者教伊識本家。苦切為君都不
0601b16: 薦。失真杈捉妄杈。汾陽昭。
0601b17: 把斷重津過者難。擎杈須信髑髏乾。霍山到後知端
0601b18: 的。同死同生未足觀。雪竇顯。
0601b19: 叔姪相逢兩不猜。到頭撫背似癡獃。回首恐人生
0601b20: 笑。報云千里賺予來。黃龍南。
0601b21: 手把長杈坐要津。乾坤誰是妄遊人。當時若遇英雄
0601b22: 漢。往往反成下塵。佛印元。
0601b23: 自誇獨握誅龍。及遇真龍不奈何。也似將軍空索
0601b24: 戰。無功徒枉動干戈。海印信。
0601c01: 秘魔杈子動家。來往禪人被死降。禪佛單刀直入
0601c02: 處。始知項羽到烏江。崇勝珙。
0601c03: 道得無言杈下死。霍山猛跳入懷中。三千里外相
0601c04: 賺。更有何人透此宗。夢菴信。
0601c05: 【續收】杈下要分生死路。霍山直拔透重關。雖然賺我三
0601c06: 千里。瞎眾生眼萬千。訥堂思。
0601c07: 崖之處。無處插觜。去藥忌。露當門齒。杈下放身
0601c08: 捨命。箇裏如龍得水。三千里外賺吾來。捋虎鬚兮捉
0601c09: 虎尾。惠通旦。
0601c10: 拈得便用。胡麻廝繳。冷地看來。知恩者少。月林觀。
0601c11: 急水灘頭把釣竿。洪波淘湧暮江寒。錦鱗也解隨
0601c12: 上。一吸滄溟徹底乾。率菴琮。
0601c13: 秘魔為法力求人。特地擎杈據要津。剛被霍山懷裏
0601c14: 坐。至今有理不能伸。咦菴鑒。
0601c15: 威風凜凜不容攀。跳入懷中便解顏。不是酒腸寬似
0601c16: 海。爭知詩膽大如山。雪菴瑾。
0601c17: 【增收】湖南祇林和尚。嗣永泰湍每叱文殊普賢皆為
0601c18: 精魅。手持木自謂降魔。纔見僧來參。便曰。魔
0601c19: 來也魔來也。以亂揮歸方丈。如是十二年。後
0601c20: 置無言。僧問。十二年前為甚麼降魔。師曰。賊
0601c21: 不打貧兒家。曰十二年後為甚麼不降魔。師曰。
0601c22: 賊不打貧兒家。　頌曰。
0601c23: 信手揮來一一親。祇林下絕塵。太平曲調無人
0601c24: 會。孤負皇家定亂人。心聞賁。
0602a01: 無魔無我已巳降魔。添得時人眼裏花。今日鏌無用
0602a02: 處。也知賊不打貧家。雪菴瑾。
0602a03: 有魔益熾。無魔自清。只顧降魔全失照。不知身
0602a04: 是老魔精。皖山凝。
0602a05: 【增收】河中公畿和尚。嗣章敬惲因往羅漢路。路逢一
0602a06: 騎牛翁。師曰。羅漢路向什麼處去。翁拍牛云。道
0602a07: 道。師喝曰。這畜生。翁曰。羅漢路向什麼處去。師
0602a08: 拍牛曰。道道。翁曰。直饒與麼。猶少蹄角在。師
0602a09: 便打。翁便拍牛走。　頌曰。
0602a10: 問路指路。兩無差互。彼此拍牛。有放有救。機鋒相觸。
0602a11: 針芥相投。蕩蕩一條羅漢路。大家把手去來休。如
0602a12: 庵用。
0602a13: 六祖下第五世之一南嶽下前第四世之一
0602a14: 鎮州臨濟義玄禪師。嗣黃蘗初在黃蘗。隨眾參
0602a15: 侍。時堂中第一座即睦州勉令問話。師乃問。如何
0602a16: 是祖師西來的的意。蘗便打。如是三問。三遭打。
0602a17: 遂告辭第一座云。早承激勸問話。惟蒙和尚賜
0602a18: 棒。所恨愚魯。且往諸方行去。座遂告蘗云。義
0602a19: 玄雖後生。甚奇特。來辭時願更垂提誘。來日
0602a20: 師辭蘗。蘗指往大愚。師遂參大愚。愚問曰。什麼
0602a21: 處來。師曰。黃蘗來。愚曰。有何言教。師曰。親問西
0602a22: 來的的意。蒙和尚便打。如是三問三轉被打。不
0602a23: 知過在什麼處。愚曰。黃蘗恁麼老婆。為汝得徹
0602a24: 困。猶過在。師於是大悟曰。佛法也無多子。愚
0602b01: 乃搊師衣領曰。適來道我不會。而今又道無多
0602b02: 子。是多少來是多少來。師向愚肋下打三拳。愚
0602b03: 托開曰。汝師黃蘗。非干我事。師返黃蘗。蘗問曰。
0602b04: 汝回太速生。師曰。只為老婆心切。蘗曰。遮大愚
0602b05: 老。待見與他一頓。師曰。說什麼待見。即今便打。
0602b06: 遂鼓蘗一掌。蘗大此依傳燈錄所載。聯珠元本并聯燈綠五
0602b07: 燈會元。皆大同小異　溈山問仰山。臨濟當時得大愚力。
0602b08: 得黃蘗力。仰云。非但騎虎頭。亦解把虎尾。　頌
0602b09: 曰。
0602b10: 睡眼三番打不開。忽然狂蹶吼如雷。君看馬帶紅纓
0602b11: 紱。只是去年曾秀才。野軒遵。
0602b12: 一拳拳倒黃樓。一趯趯翻鸚鵡洲。有意氣時添意
0602b13: 氣。不風流處也風流。白雲端。
0602b14: 雷電喧轟海岳昏。一家愁閉雨中門。狂風忽起烏鳥雲
0602b15: 散。白日滿天星斗分。保寧勇。
0602b16: 雷電風行便合休。巨鼇無便上灘頭。反身一吸滄溟
0602b17: 竭。鍾鼓山河四百州。照覺總。
0602b18: 便言佛法無多子。大丈夫兒肯自乖。肋下三拳明有
0602b19: 信。不從黃蘗付將來。真淨文。
0602b20: 叢林猛烈是黃蘗。拈棒便打途中客。回到大愚知
0602b21: 恩。老婆面上與一摑。黃蘗勝。
0602b22: 一槌便當未為奇。六十山藤是太遲。至竟不能知痛
0602b23: 痒。上堂猶道拂蒿枝。佛國白。
0602b24: 三度龍門點額回。高安灘裏浪如雷。湧身再向洪波
0602c01: 激。透出滄溟眼便開。雲溪恭。
0602c03: 飛電卷。迷雲破處太陽孤。捋虎鬚見也無。箇是雄雄
0602c04: 大丈夫。天童覺。
0602c05: 點額三回下禹門。雙腮曝日赤如焚。一朝忽透桃花
0602c06: 浪。騰騰頭角生風雲。風雲生兮不可留。揚鬐獵獵歸
0602c07: 瀛洲。老龍相見還相問。吐出明珠更不羞。上方益。
0602c08: 問的的意。不是作戲。三轉被打。有甚巴鼻。旻古佛。
0602c09: 鷲痛打不死。高安輕撥便活。見機獨露三拳。當鋒
0602c10: 誰辨一喝。長靈卓。
0602c11: 臨濟度三夏。不參黃蘗禪。上來六十棒。手遂忙然。
0602c12: 忽悟婆心切。反行肋下拳。無人知此意。林下憶三玄。
0602c13: 張無盡。
0602c14: 劈開華岳連天色。放出黃河到海聲。瞎驢死後蒿枝
0602c15: 折。大地如今有幾人。龍門遠。
0602c16: 【續收】資糧不更著些些。歧路年深恐轉賒。直下痛施三
0602c17: 頓棒。夜來依舊宿蘆花。真淨文。
0602c18: 打破當年山鬼窟。豁開正眼耀乾坤。三拳肋下無多
0602c19: 子。一喝雷轟迸海門。佛性泰。
0602c20: 黃蘗棒頭曾不顧。高安拳下錯商量。從茲界生荊
0602c21: 棘。佛法初無一寸長。佛照光。
0602c22: 棒下承當早自欺。聽人饒舌固非宜。縱知佛法無多
0602c23: 子。爭似當時未問時。遯菴演。
0602c24: 黃蘗堂前喫棒去。大愚肋下築拳來。若言佛法無多
0603a01: 子。到底分明眼未開。誰菴演。
0603a02: 一頓渾家盡滅門。更加兩頓累兒孫。銀山鐵壁俱穿
0603a03: 透。萬里無雲宇宙分。密菴傑。
0603a04: 黃蘗高安老骨撾。端居寰海定龍蛇。尿床鬼子無巴
0603a05: 鼻。一箇葫蘆販兩家。笑翁堪。
0603a06: 黃蘗山頭喫棒。大愚肋下築拳。佛法的的大意。猶隔
0603a07: 十萬八千。破菴先。
0603a08: 三度扣關轉不開。赤手迢迢空往來。忽然業鏡百雜
0603a09: 碎。始覺從前滿面。木菴永。
0603a10: 禍福無門口自招。三遭瞎棒打驢腰。可憐敗國亡家
0603a11: 恨。萬古春風吹不消。天目禮。
0603a12: 臨濟師黃蘗。何曾把手行。掌腮并築肋。孝順兩邊生。
0603a13: 朴翁銛。
0603a14: 拔樹鳴條浩浩風。雨雲反覆在其中。千波萬浪驚天
0603a15: 地。到海方知信不通。堂愚。
0603a16: 臨濟出世後。唯以棒喝示徒。凡見僧入門便喝。
0603a17: 　頌曰。
0603a18: 臨濟喝霹靂。一聲邪腦裂。忽然透出蒼龍穴。擊碎明
0603a19: 珠角折。海印信。
0603a20: 入門便喝。已巳是忉怛。無限杜禪和。猶更論該括。大
0603a21: 洪恩。
0603a22: 萬里青霄絕點塵。一聲霹靂震乾坤。茫茫宇宙人無
0603a23: 數。幾箇如今有腦門。白雲端。
0603a24: 一定塵。憑何辨主賓。梯山齊入貢。誰識聖明君。
0603b01: 大洪遂。
0603b02: 當鋒喝喝震春雷。萬蟄龍蛇眼豁開。忽若反身無伎
0603b03: 倆。任從千古臥塵埃。佛國白。
0603b04: 驀然一喝迅雷奔。蟄戶雖開命少存。若有轉身方用
0603b05: 路。休觀芳草怨王孫。道場如。
0603b06: 赫日光中。轟然霹靂。禹門浪急風高。無限錦鱗點額。
0603b07: 普融平。
0603b08: 一喝當機疾怒雷。爍迦羅眼頂門開。西天四七二三
0603b09: 老。那箇堪任這一槌。佛心才。
0603b10: 順逆無蹤。聖凡泯。白日青天。雷奔電激。正法眼藏
0603b11: 滅無傳。臨濟老漢白拈賊。雲巖因。
0603b12: 驀地如雷喝一聲。聖凡從此不留情。直饒火焚三
0603b13: 際。此喝常存性轉明。雲蓋昌。
0603b14: 蟄戶幽扃凍不開。空忽震一聲雷。蛟龍一一拏雲
0603b15: 霧。蚯蚓頭頭食土埃。張無盡。
0603b16: 入門便喝。全無巴鼻。引得兒孫。弄粥飯氣。徑山杲。
0603b17: 張公未醉李公扶。從此嘉聲滿道途。被金剛開口
0603b18: 。誰能愛你護身符。佛燈珣。
0603b19: 【續收】龍控懸河海月秋。霞風雨一時收。波濤急急人
0603b20: 難會。截斷千江水不流。剋符道者。
0603b21: 入門便喝絕商量。空奮雙拳立紀綱。反轉殺人三角
0603b22: 眼。叢林千古受殃。佛照光。
0603b23: 喑嗚叱。萬人氣索。佛法商量。猶欠一著。尼無著總。
0603b24: 相逢便喝。忉忉怛怛。十字街頭。打併榼。典牛游。
0603c01: 喝下忽雷驚。聲前休領略。當鋒囓鏃時。蹉過第一著。
0603c02: 不在壁立處。豈向平地泊。野水白連天。秋空飛一鶚。
0603c03: 應菴華。
0603c04: 之乎者也。雪月風花。頭面各別。事同一家。或菴體。
0603c05: 晴空轟霹。官路栽荊棘。沒興遭逢著。前凶後不吉。
0603c06: 無準範。
0603c07: 臨濟因黃蘗普請鋤茶園。蘗後至。師問訊按钁
0603c08: 而立。蘗曰。莫是困耶。師曰。纔钁地何言困。蘗便
0603c09: 打。師接杖推倒。蘗呼維那。拽起我來。那拽起曰。
0603c10: 和尚爭容得這風漢。蘗打維那。師钁地曰。諸
0603c11: 方即火葬。我這裡活埋　溈山問仰山。黃蘗打
0603c12: 維那意作麼生。仰云。正賊走邏贓人喫棒。
0603c13: 　頌曰。
0603c14: 奪旗掣鼓著精神。父子雖親法不親。為報四方禪客
0603c15: 道。等閒莫作守株人。真淨文。
0603c16: 百頭馬裏一頭騾。踢踏縱橫不奈何。今日風顛臨濟
0603c17: 是。令黃蘗打維那。佛鑑懃。
0603c18: 【續收】黃蘗倒地。維那扶起。火葬活埋。清風未已巳。真如。
0603c19: 黃蘗活作死醫。臨濟死作活用。維那聽事不真。未免
0603c20: 喚鐘作甕。月堂昌。
0603c21: 【增收】臨濟栽杉次。黃蘗曰。深山裏栽許多作麼。師曰。
0603c22: 與後人作古記。乃將鍬拍地兩下。蘗拈起拄杖
0603c23: 曰。汝喫我棒了也。師作噓噓聲。蘗曰。吾宗到汝。
0603c24: 此記方出　溈山問仰山。且道。黃檗後語但囑
0604a01: 臨濟。為復別有意旨。仰云。亦囑臨濟。亦記向後
0604a02: 溈云。向後作麼生。仰云。一人指南吳越令行。南
0604a03: 塔注云。獨坐震威此記方出。又云。若遇大風此
0604a04: 記亦出。溈云。如是如是此並依傳燈錄所載。諸餘稍異。　頌曰。
0604a05: 帶礪山河畫土疆。漢高殿下有張良。千言萬語無人
0604a06: 會。又逐流鶯過短墻。翠巖真。
0604a07: 手裏钁頭今日用。喻己巳玉石千鈞重。直饒八臂大那
0604a08: 吒。盡力搖來搖不動。佛鑑懃。
0604a09: 風吹雨打節還枯。千尺龍蛇插太。堪兒孫無伎
0604a10: 倆。一生從此被搽糊。菴樞。
0604a11: 臨濟示眾曰。汝等諸人。赤肉團上有一無位真
0604a12: 人。常向諸人面門出入。汝若不識。但問老僧。時
0604a13: 有僧問。如何是無位真人。師便打云。無位真人
0604a14: 是什麼乾屎橛。後雪聞乃曰。臨濟大似白拈
0604a15: 賊此依傳燈所載。與聯燈諸餘稍異。　頌曰。
0604a16: 卞璧無瑕奪日輝。秦王雖愛不輸機。可憐又入相如
0604a17: 手。一陣清風滿路歸。佛印元。
0604a18: 春舂風浩浩烘天地。是處山藏靄裡。無位真人不可
0604a19: 尋。落花又見隨流水。白雲端。
0604a20: 播土揚塵沒處藏。面門出入太郎當。撒撒尿渾閑
0604a21: 事。浩浩誰分臭與香。保寧勇。
0604a22: 眉橫鼻直眼睛烏。擒住元來是鬼奴。橛拋來渾不
0604a23: 管。看人猶自面糢糊。上方益。
0604a24: 叢林獨步更無雙。臨濟機鋒不可當。至今四百年來
0604b01: 事。亦有兒孫再舉揚。道場如。
0604b02: 無位真人。面門出入。凡聖不名。死生何立。雖然界
0604b03: 不曾藏。恍兮惚兮無處拾。雲蓋昌。
0604b04: 無位真人臨濟道。勸君不用更尋討。鳥道無功游者
0604b05: 稀。百尺竿頭要親到。通照逢。
0604b06: 聲色不干眼耳。天地本自同根。巖下忽聞啼鳥。反身
0604b07: 又到松門。佛心才。
0604b08: 無位真人赤肉團。興來擺手出長安。將軍自有嘉聲
0604b09: 在。不得封候也是閑。山常。
0604b10: 面門出入每相見。日月由來不識真。海岳慣游知己已
0604b11: 少。反身歸臥嶺頭雲。山如。
0604b12: 面門出入見還難。無位真人咫尺間。去路一身輕似
0604b13: 葉。高名千古重如山。鼓山珪。
0604b14: 腦後見腮村僧。大開眼了作夢。雖然得老鼠。一棒
0604b15: 打破油甕。徑山杲。
0604b16: 【續收】萬法一如不用揀。一如誰揀誰不揀。即今生死本
0604b17: 菩提。三世如來同箇眼。長沙岑。
0604b18: 赤肉團上。無位真人。左眼八兩。右眼半斤。貴買賤賣。
0604b19: 黃金白銀。保寧勇。
0604b20: 漳泉福建。頭匾如扇。只可聞名。不可見面。真淨文。
0604b21: 好花當面貼。認著被渠使。不認貼花時。滿口有牙齒。
0604b22: 無位真人。處處獻新。攔胸扭住。不落主賓。乾橛乾
0604b23: 橛。三人證龜作箇。月堂昌。
0604b24: 無位真人不隱藏。面門出入露堂堂。應機接物頭頭
0604c01: 現。直得家聲播大唐。禾山方。
0604c02: 鑄印銷印。全提正令。要識綱宗。不隔一瞬。尼無著總。
0604c03: 春雪滿空來。觸處是花開。不知園裏樹。那箇是真梅。
0604c04: 訥堂思。
0604c05: 棒頭落節來反本。閃電光中立信旗。殃害叢林無雪
0604c06: 處。幾人錯認口頭肥。或菴體。
0604c07: 臨濟問院主。甚處去來。曰州中糶黃米來。師曰。
0604c08: 糶得盡麼。曰糶得盡。師以拄杖劃一劃曰。還糶
0604c09: 得這箇麼。主便喝。師便打。典座至。師舉前話。座
0604c10: 曰。院主不會和尚意。師曰。你又作麼生。座禮拜。
0604c11: 師亦打。　頌曰。
0604c12: 功德天黑暗女。有智主人俱不取。後代兒孫渾鹵。
0604c13: 宏綱委地憑誰舉。正覺逸。
0604c14: 院主下喝。典座禮拜。臨濟令行。古今獨邁。真如。
0604c15: 臨濟全機格調高。棒頭有眼察秋毫。掃除狐兔家風
0604c16: 峻。變化魚龍雷火燒。活人殺人刀。倚天照雪利吹
0604c17: 毛。一等令行滋味別。十分痛處是誰遭。天童覺。
0604c18: 寶持來刃似霜。幾回臨陣斬蠻王。有情有理俱三
0604c19: 段。一道寒光射斗傍。白雲端。
0604c20: 糶米闍黎意氣驕。輕如春雪自飄飄。纔方落地人皆
0604c21: 愛。力不禁風當下消。佛鑑懃。
0604c22: 一堆紅晴空。不問金銀銕錫同。入裡盡教成水
0604c23: 去。那容蚊蚋泊其中。徑山杲。
0604c24: 【續收】萬里無雲。青天白日。斗轉星移。雷奔電激展得勝
0605a01: 旗。奪連城璧。唱太平歌。吹無孔笛。南堂興。
0605a02: 吹毛在握逞全威。不許依門傍戶窺。是聖是凡俱坐
0605a03: 斷。直教千古轉光輝。塗毒策。
0605a04: 行喝也打。禮拜也打。臨濟大師。可知禮也。巳菴深。
0605a05: 不問是誰俱截斷。殺人須是上將軍。棒頭有眼明如
0605a06: 日。要識真金火裏看。無禪才。
0605a07: 【增收】臨濟到京行化。至一家門首曰。家常添。有婆
0605a08: 曰。太無厭生。師曰。飯也未曾得。何言太無厭生。
0605a09: 婆便閉門。　頌曰。
0605a10: 千尺絲綸直下垂。錦鱗撥剌上時。斜風細雨歌歸
0605a11: 去。醉倒蓬百不知。別印。
0605a12: 家常添繞村行。驀地一聲無厭生。化主分明嫌少
0605a13: 在。籬門掩強惺惺。天目禮。
0605a14: 添家常乞食時。柴門掩處莫遲疑。白拈手段重拈
0605a15: 起。銕眼銅睛換伊。野牛平。
0605a16: 蠅見血。鶻提鳩。拳來踢報。膠漆相投。難提掇處轉風
0605a17: 流。虛堂愚。
0605a18: 【增收】臨濟陞堂。有僧出。師便喝。僧亦喝。便禮拜。師便
0605a19: 打。又有僧來舉起拂子。僧禮拜。師便打。又有僧
0605a20: 來。師亦舉拂子。僧不顧。師亦打。又有僧來參。師
0605a21: 舉拂子。僧曰。謝和尚指示。師亦打　雲門代云。
0605a22: 祇宜老漢　大覺云。得即得。猶未見臨濟機在。
0605a23: 　頌曰。
0605a24: 大抵宗師謁者難。得盤桓處且盤桓。儂家自有同風
0605b01: 事。蘆管橫吹宇宙寬。翠巖真。
0605b02: 主賓都落第三機。陣陣開旗不展旗。石火光中分勝
0605b03: 負。倒騎銕馬上須彌。鼓山珪。
0605b04: 五月五日午時書。赤口毒舌盡消除。更饒急急如律
0605b05: 令。不須門上畫蜘蛛。徑山杲。
0605b06: 棒頭有眼。眼裏無筋。多逢濁富。罕遇清貧。自入洞門
0605b07: 斷。不知世上幾經春。雪菴瑾。
0605b08: 閃電光中賓主分。空背上立綱宗。祖師活計只如
0605b09: 此。後代兒孫掃地空。松源岳。
0605b10: 臨濟上堂次。兩堂首座相見。同時下喝。僧問師。
0605b11: 還有賓主也無。師曰。賓主歷然。師召眾曰。要會
0605b12: 臨濟賓主句。問取堂中二首座。　頌曰。
0605b13: 兩堂上座總作家。其中道理有分拏。賓主歷然明似
0605b14: 鏡。宗師為點眼中花。汾陽昭。
0605b15: 啐之機箭拄鋒。瞥然賓主當時分。宗師憫物垂緇
0605b16: 素。北地黃河徹底渾。慈明圓。
0605b17: 箭鋒相拄自譊訛。李廣雙鵰射得多。堪笑人來望天
0605b18: 際。歷然飛過新羅。佛印元。
0605b19: 兩堂上座齊下喝。眼裏瞳人帶金屑。錐刀同用不能
0605b20: 分。黑漆崑崙迷夜月。浮山遠。
0605b21: 一喝須教水逆流。歷然賓主未輕酬。當人若解通消
0605b22: 息。半夜扶桑出日頭。海印信。
0605b23: 兩堂齊下喝。歷然分賓主。踏著此機關。南金賤如土。
0605b24: 地藏恩。
0605c01: 賓主歷然句下分。三玄從此振乾坤。如今多少途中
0605c02: 客。盡日區區獨自奔。雲溪恭。
0605c03: 兩陣交鋒作者機。富人施設在臨時。若逢李廣將軍
0605c04: 手。定國安付與誰。草堂清。
0605c05: 離婁明不到。師曠聽亦訛。箇中識賓主。日午下星河。
0605c06: 黃龍震。
0605c07: 以平報不平。王法本無親。臨濟雖明眼。也是黃龍精。
0605c08: 徑山杲。
0605c09: 【續收】兩堂齊喝主賓分。照用同時透古今。臨濟正宗傳
0605c10: 盛化。兒孫得旨意深深。大溈智。
0605c11: 一喝當機賓主分。莫將知見強親。反身師子威獰
0605c12: 甚。眼裡無筋一世貧。尼無著總。
0605c13: 臨濟因定上座問。如何是佛法大意。師下禪
0605c14: 擒住打一掌。便托開。定佇立。傍僧云。定上座何
0605c15: 不禮拜。定纔作禮。忽然大悟。　頌曰。
0605c16: 斷際全機繼後。持來何必在從容。巨靈手無多
0605c17: 子。分破華山千萬重。雪竇顯。
0605c18: 不墮前後。獨超古今。喚回千歲夢。飛出九禽。直下
0605c19: 一槌光迸散。斬新彈子出爐金。天童覺。
0605c20: 掣電之機過趙州。為人須到結窮頭。掌中擎出香山
0605c21: 子。直上高高十二樓。佛鑑懃。
0605c22: 一棒一條痕。一摑一掌血。若無般若靈根。到此如何
0605c23: 打發。南華昺。
0605c24: 【續收】出頭露角。指點方見。見處不留。分定鍼線。下床扭
0606a01: 住纔擬議。拓開一掌佛法意。脊背汗流喚得回。白蓮
0606a02: 花向半天開。月堂昌。
0606a03: 半斤是八兩。八兩是半斤。不識耀州銕。喚作出山銀。
0606a04: 菴樞。
0606a05: 案頭書敕令行時。閫外全提殺活機。回首華山孤頂
0606a06: 望。巨靈神亦降旗。瞎堂遠。
0606a07: 全收全放不通風。點破將來已巳不中。禮拜起來雖悟
0606a08: 去。街頭倒李三翁。別印。
0606a09: 【增收】臨濟因麻谷第二世到參。敷坐具問。十二面觀
0606a10: 音阿那面正。師下繩床一手收坐具。一手搊麻
0606a11: 谷云。十二面觀音向什麼處去也。谷轉身擬坐
0606a12: 繩床。師拈拄杖打。谷接相捉入方丈。　頌曰。
0606a13: 大悲觀音開正面。官不容針通一線。鼠拽葫蘆有底
0606a14: 忙。鬼爭漆桶無人見。鼓山珪。
0606a15: 昧當陽箇一著。牽來拽去互施呈。不知除王維
0606a16: 手。更有何人畫得成。徑山杲。
0606a17: 十二面觀音。兩箇都不識。把手歸去來。形端而影直。
0606a18: 人生相識貴知音。水入水兮金金。退谷雲。
0606a19: 【增收】臨濟示眾曰。有一人論劫。在途中不離家舍。有
0606a20: 一人論劫。離家舍不在途中。且道。那一人合受
0606a21: 人天供養。　頌曰。
0606a22: 霹未收聲。閃電不留影。三更月到。半夜驢井。
0606a23: 快騎駿馬驟高樓。一塵不動須彌頂。最菴印。
0606a24: 【增收】臨濟訪平田。於路見一嫂使牛。師問嫂。平田路
0606b01: 向什麼處去。嫂將牛打云。這畜生諸處走。到這
0606b02: 裏不知路。師曰。我問你。平田路向甚麼處去。嫂
0606b03: 云。這畜生養來五載。尚使不得。師云。欲觀前人
0606b04: 先觀所使。更有抽釘拔楔之意。　頌曰。
0606b05: 有客平田問路頭。高白棒打耕牛。春光眼底無多
0606b06: 子。一對鴛鴦逐水流。笑翁堪。
0606b07: 烏藤倒挂向平田。便把羸牛痛下鞭。更說養來經五
0606b08: 歲。始終只是老婆禪。天目禮。
0606b09: 白水田邊問路頭。雪眉婆子打耕牛。草鞋泥滑青山
0606b10: 遠。不是愁人也著愁。橫川珙。
0606b11: 目前條路平如砥。何不堂堂掉臂行。撩撥老婆牛性
0606b12: 發。赤身挨棒可憐生。竹屋簡。
0606b13: 【增收】臨濟因僧問。捉象亦全其力。捉兔亦全其力。未
0606b14: 審全箇甚麼力。師曰。不欺之力。　頌曰。
0606b15: 力在如今作用時。情存毫忽便成欺。誰知脩水千峰
0606b16: 碧。盡入秋風一瘦蔾。堂愚。
0606b17: 【增收】臨濟上堂。僧出作禮。師便喝。僧曰。老和尚莫探
0606b18: 頭好。師曰。你道落在甚麼處。僧便喝。又僧問。如
0606b19: 何是佛法大意。師便喝。僧作禮。師曰。你道好喝
0606b20: 也無。僧曰。草賊大敗。師曰。過在甚麼處。曰再犯
0606b21: 不容。師曰。大眾要會臨濟賓主句。問取堂中二
0606b22: 禪客。　頌曰。
0606b23: 孔明諸葛隱蓬廬。明主求賢三下車。為報將軍莫輕
0606b24: 躁。先生謀必無虞。崇覺空。
0606c01: 【增收】臨濟因僧問。如何是三眼國土。師曰。我共汝入
0606c02: 淨妙國土中。著清淨衣。說法身佛。又入無差別
0606c03: 國土中。著無差別衣。說報身佛。又入解脫國土
0606c04: 中。著光明衣。說化身佛。　頌曰。
0606c05: 法身報身化身。咄哉魍魎妖精。三眼國中逢著。殺
0606c06: 無位真人。徑山杲。
0606c07: 臨濟後居大名府興化寺東堂。咸通八年丁亥
0606c08: 四月十日將示滅。說傳法偈曰。流不止問如
0606c09: 何。真照無邊說似他。離相離名人不稟。吹毛用
0606c10: 了急須磨。復謂眾曰。吾滅後不得滅吾正法
0606c11: 眼藏。三聖出曰。爭敢滅和尚正法眼藏。師曰。
0606c12: 已巳後有人問你。向他道甚麼。聖便喝。師曰。誰知
0606c13: 吾正法眼藏。向這瞎驢邊滅。　頌曰。
0606c14: 正法眼藏何生滅。棒下分明須見血。當時正令不曾
0606c15: 行。瞎驢從此爭饒舌。佛印元。
0606c16: 圓寂將歸敘別時。叮嚀法眼好任持。喝下不開泥水
0606c17: 路。瞎驢從此少人騎。黃龍南。
0606c18: 正法眼藏誰傳得。喝下滄溟徹底乾。從此瞎驢無覓
0606c19: 處。鐵山歸路黑漫漫。佛慧泉。
0606c20: 劈破華山雷未猛。照開滄海月非光。瞎驢滅正法
0606c21: 眼。直得哀聲振大唐。白雲端。
0606c22: 出門握手再叮嚀。往往事從叮囑生。路遠夜長休把
0606c23: 火。大家吹滅暗中行。保寧勇。
0606c24: 叮嚀法眼示將終。一喝玄關絕不通。自此瞎驢無覓
0607a01: 處。幾多江上問漁翁。照覺總。
0607a02: 決別雌黃辨作家。當頭一喝定龍蛇。令行塗毒無能
0607a03: 進。縱得瞎驢徒沙。三祖宗。
0607a04: 臨濟全機何指的。瞎驢親喜遇知音。宗風要見長無
0607a05: 墜。流水高山意轉深。靈源清。
0607a06: 密室遺言不再徵。臨行何必在叮嚀。鳳毛一息驚天
0607a07: 地。水石生光四海清。雲溪恭。
0607a08: 忽雷纔震雨如傾。九曲黃河漲四溟。賴得斗門能下
0607a09: 閘。滔滔萬里絕流聲。普融平。
0607a10: 信衣半夜付盧能。攪撓黃梅七百僧。臨濟一枝正法
0607a11: 眼。瞎驢滅得人憎。心心相印。祖祖傳燈。夷平海嶽。
0607a12: 變化鵬。只箇名言難比擬。大都手段解反騰。天
0607a13: 童覺。
0607a14: 玉洞玄關道路長。蟠桃不是等閒芳。遮藏不許時人
0607a15: 見。只恐春風漏泄香。上方益。
0607a16: 丹鳳引雛栖竹寔。羚羊挂角覓應難。瞎驢滅正法
0607a17: 眼。聲價喧然宇宙寬。佛心才。
0607a18: 瞎驢滅正法眼。出得兒孫大唐。須信茫茫浪
0607a19: 裡。酌然別有好商量。佛鑑懃。
0607a20: 萬派朝宗勢未休。魚龍出沒任沉浮。瞎驢滅正法
0607a21: 眼。直得黃河倒流。南華昺。
0607a22: 到老不曾開語路。臨行回首叮嚀。深深海底猶嫌
0607a23: 淺。直向金剛水際行。鼓山珪。
0607a24: 瞎驢一喝眾皆驚。正法那堪付與人。三要三玄俱喪
0607b01: 盡。堂堂擺手出重城。徑山杲。
0607b02: 【續收】叮嚀正法信非。堪笑臨行捋虎鬚。曾看華山圖
0607b03: 籍上。又添潘閬倒騎驢。海印信。
0607b04: 三聖一喝。少人提掇。雖是死蛇。解弄也活。來蠅臭肉
0607b05: 硬紏紏。透網金鱗活潑潑。臨濟瞎驢。君子可八。草
0607b06: 堂清。
0607b07: 瞎驢滅正法眼。臨濟反身便倒騎。佛祖位中留不
0607b08: 得。斷無跡許誰知。慈受深。
0607b09: 萬仞前握手時。清歌一曲少人知。但見瞎驢驚宇
0607b10: 宙。不知法眼付傳誰。雪竇宗。
0607b11: 也大奇。也大奇。烏頭彷彿。附子依稀。萬里一條寒
0607b12: 水。蔡州打破幾人知。幾人知。咦。馬面夜叉。牛頭獄卒。
0607b13: 湛堂。
0607b14: 大寂宗風示後昆。金剛寶利當門。瞎驢滅正法
0607b15: 眼。那箇男兒解出。正堂辯。
0607b16: 臨行特地揚家醜。帶累傍人滿面慚。霹靂一聲雲雨
0607b17: 散。至今父子未相諳。誰菴演。
0607b18: 
0607b19: 禪宗頌古聯珠通集卷第二十一
