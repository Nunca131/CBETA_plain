0805a01: 閱藏知津卷第三
0805a02: 北天目沙門釋智旭彙輯
0805a03: 大乘經藏　方等部第二之二
0805a04: 大寶積經之餘
0805a05: 無畏德菩薩會第三十二一卷佛陀扇多譯　婆伽婆
0805a06: 住耆闍崛山，與五百比丘，無量無邊菩薩，及八千
0805a07: 大菩薩俱。舍利弗等入城乞食，至阿闍世王宮殿，
0805a08: 王女名無畏德，年始十二，安坐不起。王語令起，女
0805a09: 即種種彈訶聲聞。舍利弗目犍連往問，皆被屈服。
0805a10: 又以誓願令諸聲聞得見香象世界，放香光明如
0805a11: 來。次答大迦葉問，答須菩提問，答羅羅問，答父
0805a12: 王問，人天獲益。然後下床禮敬聲聞，施妙飲食，同
0805a13: 至佛所，現丈夫身。佛與授記，并授其母月光夫人
0805a14: 道記。
0805a15: 無垢施菩薩應辯會第三十三一卷聶道真譯　序品
0805a16: 第一，佛遊給孤獨園，與千比丘，萬二千菩薩俱。文
0805a17: 殊等八大菩薩，舍利弗等八聲聞，各發勝願。入城
0805a18: 乞食，波斯匿王女無垢施，年始八歲，與五百婆羅
0805a19: 門出城浴洗天像，為婆羅門說其初生七日，即聞
0805a20: 三寶功德，乃趨菩薩聲聞處禮足。王亦隨至。聲
0805a21: 聞品第二，女問八大聲聞，皆不能答。菩薩品第
0805a22: 三，女又次第問八菩薩已巳。須菩提語諸聲聞菩薩，
0805a23: 已巳得法食，不須乞食，遂同還佛所。女即以偈問佛
0805a24: 菩薩諸行。菩薩行品第四，佛為說十八種四法，
0805a25: 女即發誓奉行，震動世界，雨眾天花，天樂自鳴，變
0805a26: 成十六童子。佛乃明其修菩薩行經六十劫，文殊
0805a27: 乃發菩薩之心。授記品第五，佛為授菩提記，及
0805b01: 授五百婆羅門記。
0805b02: 功德寶華敷菩薩會第三十四二會同卷　佛在耆闍
0805b03: 崛山。開敷功德寶華菩薩問受持佛名，速證菩提
0805b04: 之義。佛為說十方佛號，及受持功德。東方無量功
0805b05: 德寶莊嚴威德王如來，南方功德寶勝莊嚴威德
0805b06: 王如來，西方一切法殊勝辯才莊嚴如來，北方積
0805b07: 集無量辯才智慧如來，東南方千雲雷吼聲王如
0805b08: 來，西南方最上妙色殊勝光明如來，西北方種種
0805b09: 勝光明威德王如來，東北方無數劫積集菩提如
0805b10: 來，上方虛空吼聲淨妙莊嚴光明照如來，下方一
0805b11: 切法門神變威德光明照耀如來。
0805b12: 善德天子會第三十五　佛在給孤園，與千比丘，
0805b13: 十千菩薩，并欲色諸天子俱。佛敕文殊為天眾說
0805b14: 諸佛甚深境界，所謂平等，無依，無數，無得等。次受
0805b15: 善德天子請，現大神變。往兜率天，說四種法，住不
0805b16: 放逸，則能攝取一切佛法。一住於戒律而具多聞，
0805b17: 二住於禪定而行智慧，三住於神通而起大智，四
0805b18: 住於寂靜而常觀察。及說八種八法。又說依不放
0805b19: 逸，不損三樂，得離三苦。超三畏，三有，離三垢，滿三
0805b20: 學，近三寶，離波羅蜜三障，得波羅蜜三伴助。次示
0805b21: 觀察正勤，念處。如意，根，力，覺，道等法。次以光照上
0805b22: 方普賢佛剎，與持法炬菩薩同來見佛。
0805b23: 善住意天子會第三十六四卷達磨笈多譯三菩提流志譯一　
0805b24: 緣起品第一，婆伽婆住耆闍崛山，與六萬二千比
0805b25: 丘，四萬二千菩薩，及天龍八部俱。文殊入無諍除
0805b26: 心三昧，震動十方佛土。又入普光無垢莊嚴三昧，
0805b27: 大集十方菩薩來到佛所，皆入隱身三昧。迦葉舍
0805c01: 利弗須菩提入二萬三萬四萬三昧求之，不見微
0805c02: 相。文殊復遣化佛菩薩，遍召諸天。開實義品第
0805c03: 二，文殊與善住意天子問答，共談實義。文殊神
0805c04: 變品第三，善住意先發後至，文殊後發先至。華臺
0805c05: 諸化菩薩說偈讚佛，眾益地動。破魔品第四，文
0805c06: 殊入破散諸魔三昧，魔見衰相，恐怖歸佛。次說具
0805c07: 二十法，得是三昧。復有六種四法。菩薩身行品
0805c08: 第五，十方菩薩從隱身三昧起，各現其身。文殊問
0805c09: 菩薩名義。佛答以覺一切法。破菩薩相品第六，
0805c10: 明初發心義，無生忍義，超越轉入諸地義。破二
0805c11: 乘相品第七，明真出家持戒頭陀禪行等義，及明
0805c12: 聰辯利智，是嬰兒凡夫。得陀羅尼，是愚癡凡夫。諸
0805c13: 餘智人，盡入頑鈍。五百比丘不信誹謗，墮大地獄。
0805c14: 佛記其從地獄出，速證涅槃。以聞如是甚深法門
0805c15: 故。破凡夫相品第八，說殺三毒謗三寶等性惡
0805c16: 法門。神通證說品第九，文殊為善住意入如幻
0805c17: 三昧，及為五百五通菩薩執劍害佛，以除彼分別
0805c18: 心。令得無生法忍。稱讚付法品第十。
0805c19: 阿闍世王子會第三十七半卷　佛在耆闍崛山，王
0805c20: 子名師子，與五百人見佛。問答各十六頌，佛與授
0805c21: 記。
0805c22: 大乘方便會第三十八二卷半竺難提譯　佛在給孤
0805c23: 園，與八千比丘，萬二千菩薩俱。智勝問菩薩行於
0805c24: 方便。佛具答之。兼明眾尊王菩薩與女人同坐事，
0805c25: 過去樹提梵志十二年攝受女人事，無垢比丘容
0805c26: 女借宿事，愛作菩薩度德增女事，於是阿難歎諸
0805c27: 菩薩如須彌山。亦如藥王。迦葉亦說空澤大城之
0806a01: 喻。以歎菩薩。次因德菩薩之問。佛為具說示現八
0806a02: 相十惱等一切方便。皆為化度眾生。非有實事。
0806a03: 賢護長者會第三十九三卷闍那崛多譯　佛在迦蘭
0806a04: 陀竹園。與千二百五十比丘俱。跋陀羅波梨長者，
0806a05: 與千眷屬，向世尊前請問決疑。佛先為阿難具說
0806a06: 長者所受樂果，雖帝釋亦不能及。唯真月童子則
0806a07: 又勝之。由於古樂光佛時，作大法師，開示未聞。以
0806a08: 是法施因緣，九十一劫恒受福報。長者乃問眾生
0806a09: 神識相貌名義，及此世他世作受等義，佛具答之。
0806a10: 真月童子問，色，及欲取，見取，戒取，云何須觀？佛亦
0806a11: 答之。次有大藥王子菩薩問神識從此身移，當有
0806a12: 何色？佛答如幻師火，如人水內影，如風輪無定，無
0806a13: 有定色，如眾生眼見虛空等。及問答受罪受福等
0806a14: 事。次又答賢護問聚、積、陰、移，四種名義。
0806a15: 淨信童女會第四十三會同卷　佛在給孤獨園，與五
0806a16: 百比丘，八千菩薩，及賢劫諸菩薩，文殊等六十人，
0806a17: 賢護等十六大士，二萬兜率天子俱。波斯匿王女
0806a18: 名淨信，詣佛問法。佛答以十二種八法，又轉女身
0806a19: 二種八法。淨信與五百童女，俱得授記。
0806a20: 彌勒菩薩問八法會第四十一菩提留支譯　婆伽
0806a21: 婆住耆闍崛山，與千二百五十比丘，十千菩薩俱。
0806a22: 彌勒問速成菩提之法。佛答以成就八法，一深心，
0806a23: 二行心，三捨心，四善知回向方便心，五大慈心，六
0806a24: 大悲心，七善知方便，八般若波羅蜜。
0806a25: 彌勒菩薩所問會第四十二　佛在鹿林，與五百
0806a26: 比丘，一萬菩薩俱。彌勒問菩薩成就幾法，離諸惡
0806a27: 道，及惡知識，速證菩提？佛答以增一至十法。彌勒
0806b01: 以偈讚佛。阿難歎其辯才。佛明其十無數劫前。於
0806b02: 燄光遊戲妙音自在王佛時，曾為婆羅門子賢壽，
0806b03: 悟無生忍，便獲神通。本先四十劫前，發心行道，由
0806b04: 我勇猛精進，行於二種十法，故能超之。次明彌勒
0806b05: 往昔所行善巧方便安樂之道，次明見一切義太
0806b06: 子施血，妙華太子施髓，月光國王施眼，本生苦行。
0806b07: 次明佛與彌勒二人本願不同。
0806b08: 普明菩薩會第四十三一卷附秦錄勘同編入　佛在耆
0806b09: 闍崛山與八千比丘，萬六千菩薩俱。佛為迦葉說
0806b10: 菩薩二十種四法，又說三十二法，又說如地如水
0806b11: 等喻，又說中道真實正觀，又說菩薩為真佛子，又
0806b12: 說畢竟智藥，又說當來比丘，如犬逐塊。又說二不
0806b13: 淨心，一讀外道書，二畜好衣缽。二堅縛，一見，二利
0806b14: 養。二障法，一親近白衣，二憎惡善人。二垢，一忍受
0806b15: 煩惱，二貪諸檀越。二雨雹壞諸善根，一敗逆正法，
0806b16: 二破戒受施。二癰瘡，一求見他過，二自覆其罪。二
0806b17: 燒法，一垢心受著法衣，二受他持戒供養。二病，一
0806b18: 懷增上慢，二壞他大心。又說四種沙門，一形服，二
0806b19: 威儀欺誑。三貪求名聞，四真實。又說四種破戒似
0806b20: 持，一說有我論，二身見不滅，三取相行慈，四見有
0806b21: 所得。於是五百比丘得解脫，三萬二千人得法眼
0806b22: 淨。五百比丘從坐去。佛化二比丘隨與問答，令其
0806b23: 解脫。來詣佛所，答須菩提種種諸問。又有五百比
0806b24: 丘得解脫。三萬二千人得法眼淨。普明菩薩問云何
0806b25: 住？及云何學？佛言不取不著，發大精進，習大法船。
0806b26: 寶梁聚會第四十四二卷道龔譯　沙門品第一。佛
0806b27: 在耆闍崛山，與八千比丘。萬六千菩薩俱。摩訶迦
0806c01: 葉問沙門義，佛詳答之。并說三十二垢，八覆，十二
0806c02: 表式，八法敬重袈裟，及說破戒比丘不能消信施。
0806c03: 比丘品第二，先正說比丘法，次說惡比丘能壞
0806c04: 正法，有十六種四惡法。旃陀羅沙門品第三，說
0806c05: 惡沙門如旃陀羅，亦名敗壞，亦名篋，亦名枸欄茶，
0806c06: 亦名求利，亦名稗，亦名逋生稻，亦名形似，亦名失
0806c07: 血氣。五百比丘捨戒還俗。佛記其信解慚悔，得生
0806c08: 兜率，在彌勒初會數中。營事比丘品第四，詳明
0806c09: 營事之法。蘭若比丘品第五，詳明阿蘭若法。五
0806c10: 百比丘，漏盡解脫。乞食比丘品第六，糞掃衣
0806c11: 比丘品第七。
0806c12: 無盡慧菩薩會第四十五半卷　佛在耆闍崛山，與
0806c13: 千二百五十比丘，一萬菩薩，十六在家菩薩，六十
0806c14: 無比喻心菩薩，賢劫一切菩薩，及無盡慧等六萬
0806c15: 菩薩俱。無盡慧問菩提心義，及依何義而得修行。
0806c16: 佛答菩提本無名字言說，若依言說敷演，則以十
0806c17: 波羅蜜為十發心。一一波羅蜜皆以十法為首，及
0806c18: 明十地先相。十地圓滿十度，得十三昧，十陀羅尼。
0806c19: 於是無礙光明師子幢天子歎佛及法。佛更為說
0806c20: 聽受此法門者，必不退轉。
0806c21: 文殊師利說般若會第四十六卷半曼陀羅仙譯　佛
0806c22: 在給孤獨園，與千比丘，十千菩薩俱。文殊晨朝詣
0806c23: 佛，舍利弗等亦至。佛問文殊，欲見如來耶？文殊即
0806c24: 說正觀如來法門。佛印許之。舍利弗與文殊問答
0806c25: 深義，佛亦與文殊互相問答。深明修般若義，觀身
0806c26: 實相，觀佛亦然，等義。乃至福田無差別相，大地震
0806c27: 動，眾會獲益。次明入不思議三昧，如人學射，久習
0807a01: 則巧。次明欲具一切佛法，當學般若。次明一行三
0807a02: 昧，乃至微笑放光。以為無相法印。
0807a03: 寶髻菩薩會第四十七二卷竺法護譯　佛在靈鷲山，
0807a04: 與四萬二千比丘，八萬四千菩薩，及天龍八部俱。
0807a05: 東方淨住佛國寶髻菩薩，與八千菩薩俱，以一寶
0807a06: 蓋覆此忍土，雨花說頌，來禮佛足，請問清淨之行。
0807a07: 佛總告以四事，一曰行度無極，二曰遵修諸佛道
0807a08: 品，三曰具足神通，四曰開化眾生。次詳解釋六度，
0807a09: 三十七品，五通，及化眾生有二十事不厭生死。次
0807a10: 說古普壞世佛時，有珍寶菩薩問饒益眾生，嚴淨
0807a11: 道場等義。佛以無放逸答之。彼時珍寶，即今寶髻。
0807a12: 次又說開化眾生有四四法，又說古離垢光佛時，
0807a13: 有極妙精進菩薩，以大忍力，仰承佛命，往化業首
0807a14: 太子。彼時菩薩，即今世尊。彼時太子，即今彌勒。次
0807a15: 說菩薩一種四法自在道業，寶髻以其髻中明月
0807a16: 珠，貢佛發願佛為授記。
0807a17: 勝鬘夫人會第四十八一卷　佛在給孤獨園，波斯
0807a18: 匿王與末利夫人致書於女勝鬘，稱揚佛德，勝鬘
0807a19: 發書尋繹，遙空請佛，佛即現身。勝鬘說偈歎德，佛
0807a20: 為授記。勝鬘復發十弘誓願，感於天花天音。又發
0807a21: 三願，佛讚印之。又說一大願攝恒沙願，所謂攝受
0807a22: 正法。更復演說廣大之義，及大威力。佛讚印之。又
0807a23: 說大乘了義，廣明二乘為不了義。以不出變易生
0807a24: 死，不斷無明住地故，唯一佛乘。一歸依，一實諦為
0807a25: 了義耳。佛亦印之。次又說三種人入大乘道，一成
0807a26: 就甚深法智，二成就隨順法智，三仰推唯佛所知。
0807a27: 餘有隨己巳所取，執著妄說，違背正法者，一切天人
0807b01: 應共摧伏。佛亦讚印。然後放光，昇空步還，告語阿
0807b02: 難，及與天帝，結名付囑。
0807b03: 廣博仙人會第四十九一卷　佛在恒河岸上，與無
0807b04: 量比丘俱。廣博仙人與五百同行來見，問云何為
0807b05: 施，何者施義，及施主、施者、等義。佛詳答之，并示三
0807b06: 十二種不淨之施。次明五大施，又五大施，又五無
0807b07: 上施，又九大施等。次答中有識，及明智識差別。次
0807b08: 答六道來生差別，僅說持鬘，四王，忉利，三種生死
0807b09: 時相。文來未盡。
0807b10: 大方廣三戒經三卷　乃
0807b11: 北涼中天竺沙門曇無讖譯
0807b12: 即第一三律儀會同本異譯。
0807b13: 佛說如來不思議秘密大乘經二十卷今作十卷　映
0807b14: 宋中印土沙門法護共惟淨等譯
0807b15: 即第三金剛力士會同本異譯。分作二十五品。
0807b16: 佛說無量清淨平等覺經二卷　乃
0807b17: 後漢月支國沙門支婁迦讖譯
0807b18: 佛說無量壽經二卷　乃
0807b19: 曹魏天竺沙門康僧鎧譯
0807b20: 佛說阿彌陀經二卷　乃
0807b21: 吳月支國優婆塞支謙譯
0807b22: 佛說大乘無量壽莊嚴經南作二卷北上中下同卷　南深北命
0807b23: 宋中印土沙門法賢譯
0807b24: 已巳上四經並第五無量壽如來會同本異譯而
0807b25: 法賢本中，有慈氏問答。尤妙。但止三十六願。
0807b26: 佛說大阿彌陀經二卷　貞
0807b27: 宋國學進士王日休，取前四經刪補訂正。析
0807c01: 為五十六分。惜其未見寶積一譯。然心甚勤
0807c02: 苦，故舉世多流通之。
0807c03: 佛說阿佛國經二卷北作三卷　服
0807c04: 後漢月支國沙門支婁迦讖譯
0807c05: 即第六不動如來會同本異譯。
0807c06: 佛說大乘十法經一卷　服
0807c07: 蕭梁扶南國沙門僧伽婆羅譯
0807c08: 即第九大乘十法會異譯。
0807c09: 佛說普門品經一卷　服
0807c10: 西晉月支國沙門竺法護譯
0807c11: 即第十文殊師利普門會異譯。
0807c12: 佛說大乘菩薩藏正法經四十卷今作二十卷　南辭安北如松
0807c13: 宋中印土沙門法護等譯
0807c14: 即第十二菩薩藏會異譯。
0807c15: 佛說胞胎經一卷　服
0807c16: 西晉月支國沙門竺法護譯
0807c17: 即第十三佛為阿難說人處胎會異譯。
0807c18: 文殊師利佛土嚴淨經二卷　服
0807c19: 西晉月支國沙門竺法護譯
0807c20: 即第十五文殊師利授記會異譯。
0807c21: 佛說護國尊者所問大乘經四卷南作三北作二　南夙北臨
0807c22: 宋北印土沙門施護譯
0807c23: 即第十八護國菩薩會異譯。
0807c24: 郁迦羅越問菩薩行經一卷　衣
0807c25: 西晉月支國沙門竺法護譯分作八品。
0807c26: 佛說法鏡經二卷　服
0807c27: 後漢安息國優婆塞安玄共嚴佛調譯
0808a01: 二經皆即第十九郁伽長者會異譯。
0808a02: 幻士仁賢經一卷　衣
0808a03: 西晉月支國沙門竺法護譯
0808a04: 即第二十一授幻師跋陀羅記會異譯。
0808a05: 佛說決定毘尼經一卷　衣
0808a06: 北云東晉錄失譯人名　南云墩煌三藏譯
0808a07: 即第二十四優婆離會異譯。
0808a08: 佛說三十五佛名禮懺文一紙半　淵
0808a09: 唐北天竺沙門大廣智不空譯
0808a10: 即前經中譯出別行。
0808a11: 發覺淨心經二卷北作一卷　衣
0808a12: 隋北天竺沙門闍那崛多譯
0808a13: 即第二十五發勝志樂會異譯。
0808a14: 佛說須賴經一卷　南忘北衣
0808a15: 曹魏西域沙門釋白延譯
0808a16: 即第二十七善順菩薩會。而有同王見佛，得菩
0808a17: 提記。諸佛摩頂，現出家相諸事。
0808a18: 佛說須賴經一卷　仝前
0808a19: 前涼月支國優婆塞支施崙譯亦同前本。
0808a20: 菩薩修行經亦名威施長者問觀身行經半卷　南忘北短
0808a21: 西晉河內沙門白法祖譯
0808a22: 佛說無畏授所問大乘經上中下僅半卷　南馨北夙
0808a23: 宋北印土沙門施護譯
0808a24: 二經皆即第二十八勤授長者會異譯。
0808a25: 佛說優填王經四紙餘　衣
0808a26: 西晉沙門釋法炬譯
0808a27: 佛說大乘日子王所問經九紙餘　力
0808b01: 宋中印土沙門法天譯
0808b02: 二經皆即第二十九優陀延王會異譯。
0808b03: 佛說須摩提經
0808b04: 西晉月支國沙門竺法護譯
0808b05: 佛說須摩提菩薩經二經同卷　衣
0808b06: 姚秦天竺沙門鳩摩羅什譯
0808b07: 二經皆即第三十妙慧童女會異譯。
0808b08: 佛說阿闍世王女阿述達菩薩經一卷　衣
0808b09: 西晉月支國沙門竺法護譯
0808b10: 即第三十二無畏德菩薩會異譯。
0808b11: 佛說離垢施女經一卷　衣
0808b12: 西晉月支國沙門竺法護譯
0808b13: 得無垢女經一卷　裳
0808b14: 元魏中天竺婆羅門瞿曇般若流支譯
0808b15: 二經皆即第三十三無垢施菩薩應辨會異譯。
0808b16: 文殊師利所說不思議佛境界經二卷　裳
0808b17: 唐南印土沙門菩提流志初譯
0808b18: 即第三十五善德天子會異譯。
0808b19: 善住意天子所問經三卷　裳
0808b20: 元魏烏萇國沙門毘目智仙共流志等譯
0808b21: 佛說如幻三昧經三卷　裳
0808b22: 西晉月支國沙門竺法護譯
0808b23: 二經皆即第三十六善住意天子會異譯。
0808b24: 太子刷護經
0808b25: 西晉月支國沙門竺法護譯
0808b26: 太子和休經二經同卷　裳
0808b27: 西晉錄失譯人名
0808c01: 二經皆即第三十七阿闍世王子會異譯。
0808c02: 慧上菩薩問大善權經二卷　推
0808c03: 西晉月支國沙門竺法護譯
0808c04: 佛說大方廣善巧方便經四卷今作二卷　南清北深
0808c05: 宋北印土沙門施護譯
0808c06: 二經皆即第三十八大乘方便會異譯。
0808c07: 大乘顯識經二卷　推
0808c08: 唐中印土沙門地婆訶羅譯
0808c09: 即第三十九賢護長者會異譯。
0808c10: 佛說大乘方等要慧經。
0808c11: 後漢安息國沙門安世高譯
0808c12: 即第四十一彌勒菩薩問八法會異譯。
0808c13: 彌勒菩薩所問本願經二經南共一卷北共半卷　推
0808c14: 西晉月支國沙門竺法護譯
0808c15: 即第四十二彌勒菩薩所問會異譯。
0808c16: 佛遺日摩尼寶經一卷　推
0808c17: 後漢月支國沙門支婁迦讖譯
0808c18: 佛說摩訶衍寶嚴經一卷　推
0808c19: 晉代失譯師名
0808c20: 佛說大迦葉問大寶積正法經五卷今作二卷　忠
0808c21: 宋北印土沙門施護譯
0808c22: 三經皆即第四十三普明菩薩會異譯。
0808c23: 勝鬘師子吼一乘大方便方廣經一卷　推
0808c24: 劉宋中天竺沙門求那跋陀羅譯
0808c25: 即第四十八勝鬘夫人會異譯。
0808c26: 毘耶娑問經二卷　推
0808c27: 元魏中天竺婆羅門瞿曇般若流支譯
0809a01: 即第四十九廣博仙人會。而有結文。
0809a02: 入法界體性經八紙半　南男北傷
0809a03: 隋北天竺沙門闍那崛多譯
0809a04: 佛在耆闍崛山。文殊師利立佛門外，佛命之入。問
0809a05: 佛住何三昧。佛言，寶積三昧。乃至種種問答，明法
0809a06: 界義。舍利弗復與文殊問答深義。
0809a07: 寶積三昧文殊師利菩薩問法身經五紙半　南男北才
0809a08: 後漢安息國沙門安世高譯與前同本。
0809a09: 佛說阿彌陀經四紙餘　貞
0809a10: 姚秦三藏法師鳩摩羅什譯
0809a11: 佛在祇園，與比丘菩薩諸天大眾俱。無問自說，告
0809a12: 舍利弗，稱讚西方極樂世界阿彌陀佛不可思議
0809a13: 依正功德，勸人發願求生。但以執持名號為行。復
0809a14: 引六方各恒沙佛，出廣長舌，勸信流通。今時叢席
0809a15: 皆奉之為晚課。真救世神寶，圓頓上乘也。
0809a16: 稱讚淨土佛攝受經九紙欠　貞
0809a17: 唐三藏法師玄奘譯
0809a18: 與上經同本。而有十方佛勸信。
0809a19: 後出阿彌陀偈經十四偈　貞
0809a20: 後漢失譯師名
0809a21: 讚往生淨土勝妙。
0809a22: 阿彌陀鼓音聲王陀羅尼經三紙　行
0809a23: 開元附梁錄
0809a24: 佛在瞻波大城，為諸比丘說阿彌陀佛父、母、子、侍
0809a25: 者、上首，及魔等名。次說神咒，十日修行。必生彼國。
0809a26: 佛說觀無量壽佛經一卷　貞
0809a27: 劉宋西域沙門良耶舍譯
0809b01: 佛在耆闍崛山，韋提希夫人，被子幽閉，哀請世尊
0809b02: 說生淨土之法。佛示以三種淨業，十六觀門。天台
0809b03: 智者大師有疏，四明法智尊者有妙宗鈔，深得經
0809b04: 髓，宜精究之。
0809b05: 觀世音菩薩得大勢菩薩受記經一卷　南罔北短
0809b06: 劉宋幽州沙門曇無竭譯
0809b07: 佛在鹿苑，與二萬比丘，萬二千菩薩，二萬天子俱。
0809b08: 華德藏菩薩問云何得如幻三昧？佛答以一法，謂
0809b09: 無依止。又問何人得此三昧？佛答以彌勒文殊等
0809b10: 六十正士。又問他方菩薩，何人得此三昧？佛答以
0809b11: 觀世音得大勢二大菩薩。華德藏請佛召二菩薩。
0809b12: 佛放白毫相光，照安樂剎，令彼此互見，互得大益。
0809b13: 二大士來，佛遂說其過去發心之因，并授補處成
0809b14: 佛之記。
0809b15: 佛說如幻三摩地無量印法門經上中下同卷　南淵北似
0809b16: 宋北印土沙門施護等譯
0809b17: 與上經同本。末後有一女人發心，便得轉為男
0809b18: 子，授菩提記。
0809b19: 
0809b20: 閱藏知津卷第三
