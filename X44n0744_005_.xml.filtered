0438b09: 
0438b10: 四分律名義標釋卷第五
0438b11: 明　廣州沙門釋　弘贊在　輯
0438b12: 　　新安沙門釋　弘麗羅峰　校
0438b13: △●斷命戒第三
0438b14: 此是共戒。比丘尼同制。
0438b15: 獼猴江
0438b16: 梵云麼迦吒。此云獼猴。賀邏。此云池。應師云。今
0438b17: 言江者。譯人義立耳。如言恒河。亦作恒江也。此池
0438b18: 在毗舍離宮城外。約五六里。菴羅女園側。是昔獼
0438b19: 猴集。為佛穿作此池也。
0438b20: 婆裘河
0438b21: 或云婆裘沫河。或云求河。又云求摩河。正梵
0438b22: 音名跋窶末底。此翻為勝慧河。
0438b23: 勿力伽難提
0438b24: 勿力伽者。應云蜜利伽羅。此云鹿。難提。此云喜。總
0438c01: 言之。名鹿喜。善見云。鹿杖沙門。鹿杖者。其名也。沙
0438c02: 門者。作如沙門形。剃頭留少周羅髮。著壞色衣。一
0438c03: 以覆身。一以置肩上。入寺依止比丘。拾取殘食。以
0438c04: 自生活。既殺諸比丘。心生疑悔。往河邊洗。世間人
0438c05: 言。此婆裘河。能洗除人罪。是故彼念除罪。而往洗
0438c06: 之周羅。此云小髮。謂小髻也。
0438c07: 六十人
0438c08: 薩婆多論問云。佛一切智。何故教諸比丘。令得如
0438c09: 是衰惱。若不知者。不名一切智。答曰。佛一切等教。
0438c10: 爾時不但六十人受不淨觀。佛法教無有偏。但受
0438c11: 得利。有多有少。故無咎也。佛深知眾生根業始終。
0438c12: 必以此法因緣得大利益。六十比丘。迦葉佛所。受
0438c13: 不淨觀法。不能專修。多犯惡行。命終入地獄中。今
0438c14: 佛出世。罪畢生人間。墮下賤家。出家入道。以本因
0438c15: 緣故。應受此法。既命終已巳。得生天上。於天來下。從
0438c16: 佛聽法。得獲道。以是因緣。佛無偏也。
0438c17: 阿那般那三昧
0438c18: 亦云阿那波那。又云安那般那。阿那。此云遣來入息
0438c19: 也。般那。此云遣去出息也。正理論云。阿那阿波那。言
0438c20: 阿那者。謂轉息入。是引外風令入身義。阿波那者。
0438c21: 謂轉息出。是引內風令出身義。如契經說。苾芻當
0438c22: 知。持息入者。飲吸外風令入身內。持息出者。驅擯
0438c23: 內風令出身外。安般守意經云。安為身。般為息。安
0438c24: 為生。般為滅。安為念道。般為解結。所以先數入者。
0439a01: 外有七惡。內有三惡。用少不能勝多。先數入也。數
0439a02: 者。從一至十。不多不少。令心不散。安名出息。般名
0439a03: 入息。息有四事。一為風。二為氣。三為息。四為喘。止
0439a04: 觀云。有聲曰風。守之則散。結滯曰氣。守之則結。出
0439a05: 入不盡曰喘。守之則勞。不聲不滯。出入俱盡曰息。
0439a06: 守之則定。出息為生死陰。入息為思想陰。或云先
0439a07: 數出息。氣則不急。身不脹滿。身心輕利。三昧易成。
0439a08: 或云先數入息。隨息內斂。易入定故。或云當隨便
0439a09: 宜。以數出入。若心輕浮。繫心丹田。當數入息。若心
0439a10: 昏沈。繫心鼻端。當數出息。不許出入俱數。恐生病
0439a11: 故。此阿那波那。即是三世諸佛入道初門。通於三
0439a12: 乘四教。又用息明六妙門。謂一數。二隨。三止。四觀。
0439a13: 五還。六淨。法界次第云。攝心在息。從一至十。名之
0439a14: 為數。細心依息。知入知出。故曰為隨。息心靜慮。名
0439a15: 之為止。分別推析之心。名之為觀。轉心返照。名之
0439a16: 為還。心無所依。妄波不起。名之為淨。今是聲聞助
0439a17: 道。但名數息。提婆菩薩云。佛說甘露門。名阿那波
0439a18: 那。於諸法門中。第一安隱道三昧如下釋。六妙門。詳法界次第。
0439a19: 人者
0439a20: 律云人者。從初識至後識。梵云摩舍。或云末奴
0439a21: 沙。此云人。亦云意。謂昔頂山王。初化眾生。告諸人
0439a22: 曰。諸有所作。當善思惟。善憶念。即如王教。諸有所
0439a23: 作。先思惟憶念。故名為意。從是以來。傳立斯號。婆
0439a24: 沙論云。先未號此末奴沙時。人或相呼以為雲頸。
0439b01: 或名多羅脛。或名底落迦。或名阿沙茶。由先造作
0439b02: 增長下身語意妙行。往彼生彼。令彼生相續。故名
0439b03: 為人趣。又於五趣中。憍慢多者無如人。毗曇論云。
0439b04: 何故人道。名摩沙。此有八義。一聰明。二為勝。三
0439b05: 意微細。四正覺。五智慧增。六能別實。七聖道正
0439b06: 器。八聰明業所生故。住四大洲。八中洲。諸小洲等。
0439b07: 其形上立。南洲人面如車廂。東洲人面如半月。西
0439b08: 洲人面如滿月。北洲人面如方池。世界初成時。一
0439b09: 切皆作聖語。後以飲食時分不平等故。及諂誑增
0439b10: 上故。便有種種語。乃至不能言者。從初識至後識
0439b11: 者。謂從眼識乃至意識也。成實論云。一切眾生。初
0439b12: 受身時。以識為本。是識六種。從眼等生。故說六根。
0439b13: 所謂眼根乃至意根。能生六識。故名六根。此六根。
0439b14: 或名六入。從是六事生六種識。故名為壽。所以者
0439b15: 何。是六入六識得相續生。故名為壽。是相續斷。故
0439b16: 名為死。是故此事名之曰命。
0439b17: 倚發
0439b18: 倚依也。謂倚機發舉也。又發機。主發之機也。律文
0439b19: 舊作撥。撥除也。非此義。
0439b20: 龍子
0439b21: 梵語那伽。此云龍。鱗蟲之長。能幽能明。能大能小。
0439b22: 能長能短。是畜道也。廣雅云。有鱗曰蛟龍。有翼曰
0439b23: 應龍。有角曰龍。無角曰螭龍。未升天曰蟠龍。別
0439b24: 行疏云。龍有四種。一守天宮殿。持令不落。人間屋
0439c01: 上作龍像之爾。二興雲致雨。益人間者。三地龍。決
0439c02: 江開瀆。四伏藏。守轉輪王大福人藏也。龍有四生。
0439c03: 謂胎卵溼化也。罵意經云。墮龍中。有四因緣。一多
0439c04: 布施。二瞋恚。三輕傷人。四自貢高。舍利弗問經云。
0439c05: 空龍神者。修建德本。廣行檀波羅蜜。不依正念。
0439c06: 急性好瞋。故受人非人身。如摩尼光龍王等。海龍
0439c07: 王經。龍白佛言。我從劫初。止住大海。從拘樓秦佛
0439c08: 時。大海之中。妻子甚少。今者海龍眷屬繁多。佛告
0439c09: 龍王。其於佛法出家。違戒犯行。不捨破戒者。多生
0439c10: 龍中。直見不墮地獄。如斯之類。壽終已巳後。皆生龍
0439c11: 中。拘樓秦佛時。九十八億人出家。違其禁戒。皆生
0439c12: 龍中。拘那含牟尼佛時。八十億人出家毀戒恣心。
0439c13: 壽終之後。皆生龍中。迦葉佛時。六十四億人出家。
0439c14: 犯戒皆。生龍中。於我世中。九百九十億居家諍。
0439c15: 誹謗經戒。死生龍中。今已巳有生者。以是之故。在大
0439c16: 海中。妻子眷屬不可稱計。我泥洹後。多有惡優婆
0439c17: 塞。違失禁戒。當生龍中。或墮地獄緣未至。未記出家者。
0439c18: 阿須羅
0439c19: 或云阿修羅。什曰。秦言不飲酒。不飲酒因緣。出雜
0439c20: 寶藏經。有大勢力。常與天共。舊翻為無端正。謂
0439c21: 男醜女端正。新翻云非天。淨名疏云。此神果報最
0439c22: 勝。鄰次諸天。而非天也。婆沙論云。梵本正音名阿
0439c23: 素洛。素洛是天。彼非天故。名阿素洛。又素洛名端
0439c24: 正。彼非端正。名阿素洛。西域記云。阿素洛。舊曰阿
0440a01: 修羅。阿須倫。阿須羅。皆也。然有鬼道。有畜道。鬼
0440a02: 道居須彌山窟。或大海邊。畜道居大海底。有胎卵
0440a03: 溼化四生。其毗摩質多阿修羅王。居須彌山東。去
0440a04: 千由旬大海底。國土縱廣。四萬由旬。大城中宮殿。
0440a05: 名曰設摩啻。縱廣一萬由旬。七重牆壁。七重欄楯。
0440a06: 七重行樹。宮殿園林。皆七寶莊嚴校飾。不可述盡。
0440a07: 須彌山南西北面。各過千由旬大海底。各有阿修
0440a08: 羅城國。本身長七百由旬。化身高十六萬八千由
0440a09: 旬。立大海底。與須彌山齊。常共天。敗則與兵眾
0440a10: 躲入藕絲孔中。毗摩質多。其名也。毗摩質多。此云
0440a11: 響高。亦云淨心。娶香山乾闥婆女。生舍脂。帝釋取舍
0440a12: 脂為第一夫人。毗摩質多。威勢眷屬。不可勝計。自
0440a13: 餘臣妾。左右僕使。亦不可勝計。衣食自然。百味隨
0440a14: 念而有。與天同等。衣服冠纓。純七寶鮮潔。起世經
0440a15: 云。修羅所居宮殿城郭器用。降地居天一等。亦有
0440a16: 婚姻男女法式。略如人間。舍利弗問經云。阿修羅
0440a17: 神者。志強不隨善友所作淨福。好逐幻為之人。作
0440a18: 諸邪福。傍於邪師。甚好布施。又樂觀他訟。故受
0440a19: 今身。
0440a20: 揵闥婆
0440a21: 此云香陰。亦云陵空之神。不噉酒肉。唯香資陰。是
0440a22: 天主幢倒樂神。在須彌山南金剛窟住。什師曰。天
0440a23: 帝樂神也。天欲作樂時。此神體上有相出。然後上
0440a24: 天也。舍利弗門經云。乾闥婆者。前生亦少瞋恚。常
0440b01: 好布施。以青蓮華自嚴。作眾伎樂。今為此神。常為
0440b02: 諸天奏言伎樂。
0440b03: 夜叉
0440b04: 此云勇健。亦云暴惡。什師曰。秦言貴人。亦言輕健。
0440b05: 有三種。一在地。二在空。三天夜叉。大論云。多瞋
0440b06: 很戾。好嗜酒肉之人。而行布施。墮地行夜叉鬼中。
0440b07: 常得種種歡樂。音樂飲食。若人剛愎彊梁。而能布
0440b08: 施車馬代步。墮空夜叉中。而有大力。所至如風。
0440b09: 若人心好諍。而能以好房舍。臥具。衣服。飲食。布
0440b10: 施故。生宮觀飛行夜叉中。有種種娛樂便身之物。
0440b11: 華嚴經云。夜叉宮殿。與人宮殿同在一處。而不相
0440b12: 雜。各隨其業。所見不同。正法念處經云。阿毗遮羅。
0440b13: 義翻為疾行。其行迅疾。一念能至百千由旬。又云
0440b14: 夜叉有光。迅飛如流。世人謂之流星。口中出煙。世
0440b15: 人云星。善見律云。此夜叉能捉人。比丘作誦。
0440b16: 令其置而不肯置。比丘語言。若汝不置。我能殺汝。
0440b17: 夜叉猶不置。於是比丘。或以米粉。或以土泥。捏作
0440b18: 夜叉鬼形。而誦。斷其手足。手足即斷。斷其頸。頸
0440b19: 亦即斷而死。是故得偷蘭遮罪。
0440b20: 餓鬼
0440b21: 梵語閃多。此云鬼。鬼者畏也。謂怯多畏故。又希
0440b22: 求名鬼。謂彼餓鬼。恒從人希求飲食。以活性命故。
0440b23: 正法念處經云。觀諸餓鬼。有無量種。一切餓鬼。皆
0440b24: 為慳貪嫉因緣。生於彼處。以種種心。造種種業。
0440c01: 行種種行。種種住處。種種饑渴。自燒其身。如是略
0440c02: 說三十六種。一者迦婆離此言鑊身二者蘇支目
0440c03: 佉此言鍼口三者槃多婆叉此言食吐四者毗師他此言
0440c04: 食糞五者阿婆叉此言無食六者犍陀此言食氣七者
0440c05: 達摩婆叉此言食法八者婆利濫此言食水九者阿
0440c06: 迦此言希望十者吒此言食睡十一者摩羅婆叉此言
0440c07: 食鬘十二者囉訖吒此言食血十三者瞢娑婆叉此言
0440c08: 食肉十四者蘇犍陀此言食香煙十五者阿毗遮羅
0440c09: 此言疾行十六者陀羅此言孔穴義言伺便十七者波多
0440c10: 羅此言地下十八者矣利提此言神通十九者闍婆隸
0440c11: 此言熾然二十者陀羅此言伺便。謂伺小兒便也二十一者
0440c12: 迦摩雨盧波此言色欲二十二者三牟陀羅提波此言
0440c13: 海渚二十三者閻羅王使執杖二十四者婆羅
0440c14: 婆叉此言食小兒二十五者烏殊婆叉此言食人精氣二
0440c15: 十六者婆羅門羅剎此言梵羅剎二十七者君荼此言
0440c16: 火爐二十八者阿輸婆囉他阿輸婆。此言不淨囉他。此言巷陌也
0440c17: 二十九者婆移婆叉此言食風三十者鴦伽囉婆叉
0440c18: 此言食火炭三十一者毗沙婆叉此言食毒三十二者
0440c19: 阿吒毗此言曠野三十三者摩舍羅此謂棄尸處。住此食熱
0440c20: 土也三十四者毗利差此言樹。謂在樹中住三十五者遮
0440c21: 多波他此言四交道三十六者魔羅迦邪此言殺身
0440c22: 波夜提
0440c23: 亦作波逸提。義翻為墮。十誦云。墮在燒鬻覆障地
0440c24: 獄。謂八熱通為燒鬻。八寒黑暗等。通為覆障。根本
0441a01: 云。波逸底迦者。是燒鬻墮落義。謂犯罪者。墮在地
0441a02: 獄。傍生。餓鬼。惡道之中。受燒鬻苦。又此罪若不殷
0441a03: 勤說除。便能障礙所有善法。此中波逸提。謂殺不
0441a04: 能變化畜生也。薩婆多論問云。何以但害人。得波
0441a05: 羅夷。答曰。人中有三歸。五戒。波羅提木叉戒故。又
0441a06: 沙門四果。多在人中得。佛。與辟支佛。必在人中。得
0441a07: 漏盡故也。是以害人波羅夷。餘道不得波羅夷也。
0441a08: 墼石
0441a09: 古歷切。音吉。土磚也。廣韻云。土墼未燒塼坯也。
0441a10: △妄語第四
0441a11: 此是共戒。比丘尼同制。
0441a12: 僧伽藍
0441a13: 應法師云。此言也。正言僧伽囉。此云眾園。僧史
0441a14: 略云。為眾人園圃。園圃生植之所。佛弟子則生植
0441a15: 道芽聖果也。苑法師曰。具云僧伽羅摩。言僧伽者。
0441a16: 此云眾也。羅摩院也。
0441a17: 慰問
0441a18: 紆胃切。音畏。安之以愜其情也愜音怯。快足適意也。
0441a19: 增上慢
0441a20: 謂未得聖。而謂已巳得。以其聖智。是增上行。於此出
0441a21: 世增上法中。起心生慢。名增上慢也。此以內心。實
0441a22: 謂已巳得已巳證。此心增上。而慢於他。是為增上慢。若
0441a23: 自知未得未證。而誑他言得。是為妄語。故此除增
0441a24: 上慢。不入妄語中。文句云。上慢者。未得上法。謂得
0441b01: 上法。又出家二眾。多修道得禪。謬謂聖果。偏起上
0441b02: 慢。在俗矜高。多起我慢。善見律云。增上慢者。作如
0441b03: 是言。我已巳得聖利法。於中生慢。或言過慢。或言增
0441b04: 慢。自念言。我於阿羅漢法。我已巳作之。云何慢。以舍
0441b05: 摩他毗婆舍那力故。惱惱暫住。是名為慢。若後見
0441b06: 欲境。煩惱便起。惟此人不犯。問曰。何人起慢。何人
0441b07: 不起慢。聲聞羅漢不起慢。既得道果。一切諸煩惱
0441b08: 滅故。以慧眼覆觀。無有未得謂得之狐疑。如是於
0441b09: 四道果慢不起。復不起慢。於破戒人。云何不起。於
0441b10: 聖利法。無有分故。如禪人好眠為事。此人不起。起
0441b11: 慢人者。先持戒具足。而入禪定。得禪定已巳。未分別
0441b12: 名色。始入毗婆舍那。三想具足。心絕勇猛。或得舍
0441b13: 摩他。於二十年。三十年中不起。因勇猛行毗婆舍
0441b14: 那力故。自念言。我得須陀洹道。乃至阿那含。增上
0441b15: 慢如是。若能善持舍摩他。非但二十三十年。乃至
0441b16: 八十年百年。煩惱不起。是以生增上慢。言我得阿
0441b17: 羅漢。是故如來除增上慢。不入空誑妄語舍摩他。此云止。
0441b18: 毗婆舍那。此云觀。繫心於緣。謂之止。分別深達。謂之觀。止觀乃助涅槃之要法也。
0441b19: 最上勝法
0441b20: 謂四沙門果。預流。一來。不還。阿羅漢。聖人之法也。
0441b21: 此法於人間天上。最為殊勝。無能及者。又最上名
0441b22: 為涅槃。此涅槃殊勝之法。非凡夫所得。亦非由色
0441b23: 力。及以聰明而能獲者。皆由行者。精進不懈。勝妙
0441b24: 力故。而能證得也。
0441c01: 人法
0441c02: 律云人法者。人陰。人界。人入也。然此三法。一切有
0441c03: 情。皆悉具之。故名眾生。今以局在人中說故。故云
0441c04: 人法也。陰。即五陰。謂色受想行識也具如前釋。入。即六
0441c05: 入。亦十二入。謂以眼耳鼻舌身意。為內六入。色聲
0441c06: 香味觸法。為外六入。共成十二入也。熏聞曰。夫六
0441c07: 入者。凡有二義。一根塵互相涉入。二根境俱為識
0441c08: 之所入。以是諸經。名十二入。天台云。此十二通稱
0441c09: 入者。入以涉入為義。根塵相對。則有識生。識依根
0441c10: 塵。仍為能入。根塵即是所入。今此十二。從所入受
0441c11: 名。故通受入名。內六入者。此之六法親故屬內。為
0441c12: 識所依故名為入。亦名根者。根以能生為義。此六
0441c13: 既並有生識之功。故通名根也。外六入者。此六法
0441c14: 故屬外。識所由涉。故名為入。亦名塵。塵以染汙
0441c15: 為義。以能染汙情識。故通名為塵也。一眼入謂眼根對
0441c16: 於色塵。有所見之色。是名眼入。二耳入謂耳根對於聲塵。有所聞之聲。是名耳入。三鼻
0441c17: 入謂鼻根對於香塵。有所嗅之香。是名鼻入。四舌入謂舌根對於味塵。有所之味。是名
0441c18: 舌入。五身入謂身根對於觸塵。有所覺之觸。是名身入。六意入謂意根對於法塵。有
0441c19: 所分別之法。是名意入。七色入謂一切可見之色。而對於眼。是名色入。八聲入
0441c20: 謂一切可聞之聲。而對於鼻。是名聲入。九香入謂一切可嗅之香。而對於鼻。是名香入。
0441c21: 十味入謂一切可之味。而對於舌。是名味入。十一觸入謂一切可覺之觸。而
0441c22: 對於身。是名觸入。十二法入謂一切可分別之法。而對於意。是名法入。界即十
0441c23: 八界。謂六根。六塵。六識。共成十八也。天台云。此十
0441c24: 八。通名界者。界以界別為義。此十八法。各有別體。
0442a01: 義無渾濫。故通受界名也。一眼界謂能見之根。名為眼界。二
0442a02: 耳界謂能聞之根。名為耳界。三鼻界謂能嗅之根。名為鼻界。四舌界謂能
0442a03: 味之根。名為舌界。五身界謂能覺觸之根。名為身界。六意界謂能覺知之根。名為
0442a04: 意界。七色界謂眼所見一切色境。名為色界。八聲界謂耳所聞一切音聲。名為聲界。
0442a05: 九香界謂鼻所嗅一切香氣。名為香界。十味界謂舌所一切諸昧。名為昧界。十
0442a06: 一觸界觸即觸著。謂身所觸冷煖細滑等觸。名為觸界。十二法界謂意所知一切
0442a07: 諸法。名為法界。十三眼識界謂眼根若對色塵。即生眼識。眼識生時。即識色塵。故名眼
0442a08: 識界。十四耳識界謂耳根若對聲塵。即生耳識。耳識生時。即識聲塵。故名耳識界。十
0442a09: 五鼻識界謂鼻根若對香塵。即生鼻識。鼻識生時。即識香塵。故名鼻識界。十六舌
0442a10: 識界謂舌根若對味塵。即生舌識。舌識生時。即識味塵。故名舌識界。十七身識界
0442a11: 謂身根若對觸塵。即生身識。身識生時。即識觸塵。故名身識界。十八意識界五識生已巳
0442a12: 即滅。意。為意識。此意識續生。意識生時。即識法塵。若五識能生意識。即以前五識為根。後意識為意識。此
0442a13: 意識滅。次識續生。是則前意識。生後意識。如是亦脫傳受。根識之名。皆以能生為根。所生為識。今說所生
0442a14: 之識。為意識界也。此六通名識者。謂若根塵相對。即有識生。識以識別為義。識依於根。能識別於塵。故此
0442a15: 六通名識也。若了識從緣生。豈計有神使之謬取也。此陰入界。名為三科法
0442a16: 門。法門雖三。總是色心二法。開合不同佛為迷心
0442a17: 不迷色人。說五陰法。合色為一分。開心為四分受想
0442a18: 行識。皆心分故。為迷色不迷心人。說十二入法。開色為十
0442a19: 分半謂內五根。外六塵。法塵半分故。合心為一分半意根一分法塵半分。為
0442a20: 心色俱迷人。說十八界。開色為十分半準上應知。開心
0442a21: 為七分半謂眼耳鼻舌身意之六識。加意根一分。法塵半分。斯皆如來。逗
0442a22: 眾生機。說此三科法門。各隨根性。任修一法。即能
0442a23: 悟入。故毗婆沙論云。以凡夫人。迷此色心。有輕重
0442a24: 異故。佛對機為說陰入界三科法。令其觀此色心
0442b01: 二法。皆從妄因緣而生。起惑造業。輪轉生死。若
0442b02: 達此妄源。無有實體。絕名離相。則不為惑染所迷
0442b03: 也。
0442b04: 上人法
0442b05: 律云諸法能出要。成就念在身。乃至得果。皆名上
0442b06: 人法也。律攝云。上人法者。即勝流法也。謂望一切
0442b07: 凡愚五蓋等法。鄙劣惡事。是勝上故。亦云過人法。
0442b08: 五分云。一切出要法。謂諸禪。解脫。三昧。正受。諸聖
0442b09: 道果。是名過人法。薩婆多論云。何名過人法。不名
0442b10: 過天。佛在人中結戒故。人中有波羅提木叉戒故。
0442b11: 又人中多入聖道。多修善法。勝於天故。但勝人。已巳
0442b12: 勝於天。又言。但勝人得波羅夷。天故無所論也。善
0442b13: 見律云。聖利法者。於人中為無上法也。亦言梵法。
0442b14: 亦言入涅槃法。此法佛辟支佛羅漢法也。
0442b15: 自言有欲
0442b16: 毗尼母經云。云何名欲。如佛翹勤不倦。故名為欲。
0442b17: 又復明欲。繫念在前。如佛覺無異。以是義故。名為
0442b18: 欲也。成實論云。經中說欲為法本。以欲求故。得一
0442b19: 切法。故名法本。又如意足中。言欲三昧。進精三昧。
0442b20: 心三昧。思惟三昧。大論云。佛有時說為欲。或時說
0442b21: 精進。有時說不放逸。譬如人欲遠行。初欲去時。是
0442b22: 名為欲。發行不住。是為精進。能勸勵不令行事稽
0442b23: 留。是為不放逸。以是故知欲生精進。精進生故不
0442b24: 放逸。不放逸故能生諸法。乃至得成佛無上道。
0442c01: 三三昧
0442c02: 一有覺有觀三昧。二無覺有觀三昧。三無覺無觀
0442c03: 三昧。初心在禪。名為覺。細心分別禪味。名為觀。大
0442c04: 論云。麤心初念。是名為覺。細心分別。名為觀。譬如
0442c05: 撞鐘。初聲大時。名為覺。後聲微細。名為觀也。阿毗
0442c06: 曇云。有覺有觀。是欲界未到地。初禪無覺有觀。是
0442c07: 中間禪。無覺無觀。是三禪。及四無色三禪者。謂二禪。三禪。四禪
0442c08: 也。四無色者。即無色界。四空定也。未到地者。即欲界定。謂未到初禪。此未到。及初禪。麤心初念。而細心分
0442c09: 別禪味。故有覺觀。中間禪。即初禪二禪兩楹之中。住此中間禪時。覺知之心已巳亡。分別禪味之念猶在。故
0442c10: 無覺有觀。若入二禪。乃至滅受想定覺知之心。分別禪味之念俱亡。故無覺觀也。三昧。此
0442c11: 云調直定。又云正定。大論云。三摩提。秦言正心行
0442c12: 處。是心從無始來。常曲不端。得是正心行處。心則
0442c13: 端直。故名三昧。又善心一處住不動。是名三昧。苑
0442c14: 法師曰。具云三摩地。此言等持。謂離沉掉。名之為
0442c15: 等。令心住一境性。故曰持也。遠法師云。夫稱三昧
0442c16: 者何。專思寂想之謂也。思專則志一不分。想寂則
0442c17: 氣神朗。氣則智恬其照。神朗則無幽不徹。斯
0442c18: 二乃是自然之玄符。用一而致用也。是故靖恭閑
0442c19: 宇。而感物通靈。御心為正。動必入微。此假修以凝
0442c20: 神。積功以移性。又此三昧。名體甚多。修證不一。故
0442c21: 智論云。一切禪定。亦名定。亦名三昧。四禪亦名禪。
0442c22: 亦名定。亦名三昧。除四禪。諸餘定。亦名定。亦名三
0442c23: 昧。不名為禪也。
0442c24: 三解脫門
0443a01: 法界次第初門。引大智度論曰。三十七品。是趣涅
0443a02: 槃道。行是道已巳。到涅槃。涅槃城有三門。謂空。無相。
0443a03: 無作。此三通名解脫門者。解脫即是涅槃。門謂能
0443a04: 通。此三法能通行者得入涅槃。故名解脫門也。亦
0443a05: 云三三昧。但三昧。即是當體得名。解脫從能通之
0443a06: 用。以受稱也。此無別法。有師解云。因時名三昧。證
0443a07: 果則變名解脫。此類如八背捨。八解脫也三昧解脫。涅槃。
0443a08: 雖三法無殊。而實有異。三昧者。正定也。本性立稱。解脫者。無礙自在也。本行立稱。涅槃者。寂靜常住。本果
0443a09: 立號。一空解脫門。謂觀一切諸法。皆從因緣和合而
0443a10: 生。自性本空。無我我所。若能如是通達。則於諸法。
0443a11: 而得自在。故名空解脫門。二無相解脫門。謂既知
0443a12: 一切法空故。觀男女一異等相。實不可得。若能如
0443a13: 是通達諸法無相。即得自在。故名無相解脫門。三
0443a14: 無作解脫門。亦云無願。謂若知一切法無相。則於
0443a15: 三界無所願求。若無願求。則不造作生死之業。若
0443a16: 無生死之業。即無果報之苦。而得自在。故名無作
0443a17: 解脫門。增一阿含。佛告諸比丘。如是比丘。此三三
0443a18: 昧。久在生死。不能自覺悟。諸比丘。當求方便。得此
0443a19: 三三昧三十七品。如說戒犍度中釋。我者。眾生於五陰身中。彊立主宰。名之為我。我所者。眾
0443a20: 生妄執五陰之身。及男女資生等物。皆名我所。
0443a21: 正受
0443a22: 天台云。非邪曰正。領納名受。妙宗鈔云。離邪倒想。
0443a23: 領納所緣。名為正受。圭峰云。不受諸受。名曰正受。
0443a24: 然正受名質。本具多種。謂從有想。而至一切入等。
0443b01: 廣如論釋。此不繁述。
0443b02: 有道
0443b03: 謂從一支道。至十一支道。廣如論釋。
0443b04: 修者
0443b05: 謂修戒。定。慧。解脫慧。見解脫慧。如下釋。
0443b06: 智者
0443b07: 決定了知。故名為智。謂法智。比智。等智。他心智也。
0443b08: 成論云。知現在法。是名法智。知餘殘法。名曰比智。
0443b09: 餘謂過去未來諸法。次現在法後知。故名比智。所
0443b10: 以者何。先現知已巳。然後比知。法智。名現在智。隨此
0443b11: 法智。思量比知。名為比智。法界次第云。諸世間有
0443b12: 漏智慧。亦名等智。凡夫聖人。同有此智。故名等智。
0443b13: 亦云名字智。是智。但有名。而無理。婆沙論云。等智
0443b14: 者。世人等行此智。故名等智。如男女來去。世人現
0443b15: 見所行法等。問曰。亦緣第一義法。何故名世智。答
0443b16: 曰。從多分故。多緣世法。少緣第一義法。復次。此智
0443b17: 無第一義相。復次。此智是假名。所以者何。一切人。
0443b18: 一切眾生。一切處。盡有此智故。復次。此智是愚所
0443b19: 依處。愚立足處。聲論云。此智為無智所覆。故名等
0443b20: 智。猶器中物。名為覆物。成論云。有人言。一切眾生
0443b21: 成就等智。是事云何。答曰。若佛弟子。能知諸法。從
0443b22: 眾緣生。是人能得。非餘眾生。以得智名。故一切眾
0443b23: 生。但用想識。若得此智。名內凡夫。婆沙論云。他心
0443b24: 智者。知他心故。名他心智。問曰。亦知他心數法。何
0443c01: 故但名知他心智耶。答曰。以期心故。行者期心。作
0443c02: 如是念。使我知他心。若知他心。亦知數法。又此法。
0443c03: 以種種事故得名。法界次第云。知欲界色界繫。現
0443c04: 在心。心數法。及無漏心。心數法少分。是為他心智
0443c05: 也。
0443c06: 見者
0443c07: 謂見苦集盡道四聖諦也。涅槃云。我昔與汝等。不
0443c08: 見四真諦。是故久流轉。生死大苦海。又云。凡夫有
0443c09: 苦。而無諦。聲聞有苦。而有諦。凡夫不見苦理。故言
0443c10: 無諦。聲聞能見無常苦空。故言有諦。法界次第云。
0443c11: 此四通言諦者。諦以審實為義。此四諦法。正為聲
0443c12: 聞人。從聞生解。故必須藉教詮理。今明教理不。
0443c13: 故云審實。若由因感果。則應先因而後果。今悉先
0443c14: 果而後因者。教門引物為便故。皆先果而後因。前
0443c15: 二諦是世間之法。令知苦以斷集。故先果而次因。
0443c16: 後二諦是出世間之法。使為滅以修道。故亦先果
0443c17: 而次因也。苦諦者。苦以痛惱為義。一切有為心行。
0443c18: 常為無常患累之所逼惱。故名為苦。大論云。無量
0443c19: 眾生。有三種身苦。老。病。死。三種心苦。貪。瞋。癡。三種
0443c20: 後世苦。地獄。餓鬼。畜生。總而言之。有三苦八苦等。
0443c21: 皆三界生死之患。諦審生死。實是苦者。故名苦諦
0443c22: 也三苦者。苦苦。壞苦。行苦也。八苦者。生苦。老苦病苦。死苦。愛別離苦。怨憎會苦。求不得苦。五盛陰苦也。
0443c23: 集諦者。集以招聚為義。若心與結業相應。未來定
0443c24: 能招聚生死之苦。故名為集。諦審一切煩惱惑業。
0444a01: 則未來實能招集三界死生苦果。故名集諦也。盡
0444a02: 諦者。亦曰滅諦。滅即寂滅。又滅以滅無為義。結業
0444a03: 既盡。則無生死之患累。故名為滅。以諸煩惱結使
0444a04: 滅故。三界業亦滅。若三界業煩惱滅者。即是滅諦。
0444a05: 有餘涅槃因滅。故果滅。捨此報身時。後世苦果永
0444a06: 不相續。名入無餘涅槃。諦審涅槃。實為寂滅。故名
0444a07: 滅諦也。道諦者。道以能通為義。正道及助道。是二
0444a08: 相扶。能至涅槃。故名為道。諦審此二道相扶。實能
0444a09: 通至涅槃不。故名道諦也正道者。實觀三十七品。三解脫門。緣理慧
0444a10: 行名為正道也。助道者。得解觀中種種諸對治法。及諸禪定。是名助道也。
0444a11: 須陀洹
0444a12: 此云預流。又云入流。謂預入聖道法流。俱舍論云。
0444a13: 諸無漏道。總名為流。由此為因。趣涅槃故。預言為
0444a14: 顯最初。至得彼預流。故說名預流。或云溝港。亦取
0444a15: 其流水義。或云至流。或翻逆流。謂逆生死流也。
0444a16: 斯陀含
0444a17: 此云一來。或云一往來。是人從此死。一往天上。一
0444a18: 來人間。得盡眾苦故。四教義翻為薄。前斷已巳多。其
0444a19: 所未斷少。故名薄。故俱舍云。彼往天上。一來人間。
0444a20: 而般涅槃。名一來果。過此以後。更無生故。此或名
0444a21: 曰薄貪瞋癡。唯餘下品貪瞋癡故。或曰頻來。應法
0444a22: 師云。此應誤也。宜作來。
0444a23: 阿那含
0444a24: 此云不來。或云不還。是人欲界中死。生色無色界。
0444b01: 於彼漏盡。不復還來欲界受生也。
0444b02: 阿羅漢
0444b03: 此云無學。亦云無生。無法可學。名無學。後世中更
0444b04: 不生。故云無生。是人斷色界無色界思惑盡。四智
0444b05: 已巳圓。已巳出三界。已巳證涅槃也。母論云。斷三結。故得
0444b06: 須陀洹。欲染恚薄。故得斯陀含。欲染恚斷故得阿
0444b07: 那含。一切結盡。故名阿羅漢。涅槃經。佛告迦葉菩
0444b08: 薩言。有五種人。於是大乘大涅槃典有病行處。非
0444b09: 如來也。何等為五。一。斷三結。得須陀洹果。不墮地
0444b10: 獄。畜生。餓鬼。人天七反。永斷諸苦。入於涅槃。迦葉
0444b11: 是名第一有病行處。是人未來。過八萬劫。便當得
0444b12: 成阿耨多羅三藐三菩提。迦葉。第二人者。斷三結
0444b13: 縛。薄貪恚癡。得斯陀含果。名一往來。永斷諸苦。入
0444b14: 於涅槃。迦葉。是名第二有病行處。是人未來過六
0444b15: 萬劫。便當得成阿耨多羅三藐三菩提。迦葉。第三
0444b16: 人者。斷五下結。得阿那含果。更不來此。永斷諸苦。
0444b17: 入於涅槃。是名第三有病行處。是人未來過四萬
0444b18: 劫。便當得成阿耨多羅三藐三菩提。迦葉。第四人
0444b19: 者。永斷貪欲瞋恚愚癡。得阿羅漢果。煩惱無餘。入
0444b20: 於涅槃。亦非麒鱗獨一之行。是名第四人有病行
0444b21: 處。是人過二萬劫。便當得成阿耨多羅三藐三菩
0444b22: 提。迦葉。第五人者。永斷貪欲瞋恚愚癡。得辟支佛
0444b23: 道。煩惱無餘。入於涅槃。真是麒鱗獨一之行。是名
0444b24: 第五人有病行處。是人未來過十千劫。便當得成
0444c01: 阿耨多羅三藐三菩提。迦葉。是名第五人有病行
0444c02: 處。非如來也三結。如下毗尼增一法釋。四智者。我生已巳盡。梵行已巳立。所作已巳辯。不受後
0444c03: 有也。
0444c04: 根力覺意解脫三昧正受
0444c05: 根謂五根。力謂五力。覺意謂七覺意如說戒犍度中廣釋。解
0444c06: 脫謂八解脫。亦名八背捨。背謂違背。捨即棄捨。智
0444c07: 論云。背此淨潔五欲。捨此著心。故名背捨。修此觀
0444c08: 故。發真無漏智慧。斷三界見思惑。盡即轉名八解
0444c09: 脫也。一。內有色相。外觀色。謂行者先觀自己巳色身
0444c10: 相狀。壞爛不淨。不可愛樂。一心靜定。更想皮肉脫
0444c11: 落。但見白骨。有八色光明。故云內有色相。又為欲
0444c12: 界結使難斷。雖自觀內色身不淨。復須以不淨心。
0444c13: 觀於他人之色。令生厭惡。以求斷除。故云外觀色。
0444c14: 此初背捨。位在初禪八色光明者。謂見地色。如黃白淨地。見水色。如淵中澄清
0444c15: 之水。見火色。如薪清淨之火。見風色。如無塵清風。見青色。如金精山。見黃色。如薝蔔華。見赤色。如春朝
0444c16: 霞。見白色。如珂雪也。二內無色相。外觀色。謂行者為入二禪
0444c17: 已巳。滅內身色相。故云內無色相。又為欲界結使難
0444c18: 斷故。猶觀引不淨之相。令生厭惡。以求斷除。故云
0444c19: 外觀色。此第二背捨。位在二禪。三淨背捨。身作證。
0444c20: 言淨者。以緣於淨相。故名淨也。謂行者於第二背
0444c21: 捨後。除棄外色不淨之相。但於定中練習。八色光
0444c22: 明。清淨皎潔。猶如妙寶之色。故云淨背捨。心既明
0444c23: 淨。樂漸增長。滿身中。悉皆怡悅。故云身作證。此
0444c24: 第三背捨。位在三禪。四空處背捨。謂行者於欲
0445a01: 界後。已巳除棄自身不淨之色。初背捨後。又除棄內
0445a02: 身白骨之色。第二背捨背。又除棄外身一切不淨
0445a03: 之色。尚餘八種淨色。皆依心住。若心捨色。色即謝
0445a04: 滅。一心緣空。與空相應。即入無邊空處定。是為
0445a05: 空處背捨。此第四背捨位在四禪。五識處背捨。
0445a06: 謂行者若捨空處。一心緣識。入定時。即觀此定。
0445a07: 陰入界故。有無常。苦。空。無我。誑不實。心生厭背。
0445a08: 而不受著。是為識處背捨無常者。謂五陰之身。終歸壞滅也。苦者。謂身有
0445a09: 生死迫逼等苦也。空者。謂身由四大假合而成。本來空也。無我者。謂四大各離。誰是我耶。六無
0445a10: 所有處背捨。謂行者。若捨識處。一心緣無所有處。
0445a11: 入定時。即觀此定。依陰入界故有無常苦空無我。
0445a12: 誑不實。心生厭背。而不受著。是為無所有處背
0445a13: 捨。七非有想非無想處背捨。謂行者。若捨無所有
0445a14: 處。一心緣非有想非無想。入定時。即觀此定。依陰
0445a15: 入界故有無常苦空無我。誑不實。心生厭背。而
0445a16: 不受著。是為非有想非無想背捨。八滅受想背捨。
0445a17: 受即領納。想即思想。即五陰中。受想二心也。謂行
0445a18: 者。背滅此受想諸心心數法。是為滅受想背捨。所
0445a19: 以者何。諸佛弟子。患厭散亂心。欲入定休息。以涅
0445a20: 槃法安著身中。故云身作證。而想受滅也。三昧。正
0445a21: 受。俱如前釋淨潔五欲者。若欲界。色聲香味觸。名麤弊五欲。是為不淨。若色界。無色界。
0445a22: 色聲香味觸。名為淨潔五欲也。無漏智慧者。謂二乘等由此智慧。斷除惑業。不漏落生死也。見思惑者。謂
0445a23: 意根對法塵。起諸分別。曰見惑。眼等五根。對色等五塵。起諸貪愛。曰思惑。
0445a24: 最初未制戒
0445b01: 律云不犯者。最初未制戒。癡狂。心亂。痛惱所纏。最
0445b02: 初者。謂佛未為制戒之前。以無知故。一切所作。皆
0445b03: 名不犯。如須提那等。未制戒者。未為結五篇戒也。
0445b04: 若佛已巳結五篇等戒。隨所作違。即名為犯。癡狂者。
0445b05: 十誦云。齊何名狂。佛言。有五相名狂人。親里死盡
0445b06: 故狂。財物失盡故狂。田業人民失盡故狂。或四大
0445b07: 錯亂故狂。或先世業報故狂。比丘雖有是五狂相。
0445b08: 若自知我是比丘。隨所違制。即得犯罪。云何名心
0445b09: 亂。佛言。有五種因緣。令心散亂。為非人所打故心
0445b10: 散亂。或非人令心散亂。或非人食心精氣。故心散
0445b11: 亂。或四大錯故心散亂。或先世業報。故心散亂。痛
0445b12: 惱所纏者。以病壞故。令心痛惱。佛言。有五種病壞
0445b13: 心。或風發故病壞心。或熱發故病壞心。或冷發故
0445b14: 病壞心。或三種俱發故壞心。或時節氣發故壞心
0445b15: 餘如上說。
0445b16: 
0445b17: 四分律名義標釋卷第五
0445b18: 
0445b19: 音釋
0445b20: 音求。龍無角者。
0445b21: 螭音鴟。似蛟無角。似龍而黃也。
0445b22: 蟠音盤。
0445b23: 傷音倘。直也。又傷傷長貌。
0445b24: 軒顯。平聲。
0445c01: 很痕上聲。不聽從也。
0445c02: 愎音闢。戾也。很也。
0445c03: 音鴟。
0445c04: 鬻同。
0445c05: 音閤。
0445c06: 辟支佛此云獨覺。出無佛世。觀十二因緣。無師
0445c07: 自悟。如麟一角。故名獨覺。亦名緣覺。中乘人。
0445c08: 癡狂癡者。不別賢愚。善惡。是非。亦心病也。狂者。
0445c09: 心病也。韓子曰。心不能審得失之地。謂之狂也。亦
0445c10: 有令人狂鬼。名阿婆摩羅。餘如律釋。
0445c11: 
0445c12: 
0445c13: 
0445c14: 四分律名義標釋卷第六目錄
0445c15: 舍衛城迦留陀夷夢中
0445c16: 僧伽婆尸沙轉輪聖王內色外色
0445c17: 涅槃僧捫摸嗚口
0445c18: 罵詈捺髀尼師壇
0445c19: 草秸摩醯首羅天癡人
0445c20: 唄匿持戒者迦羅比丘
0445c21: 適意華鬘二根
0445c22: 優婆塞曠野國恒河
0445c23: 娑羅樹摩訶迦葉里巷
0445c24: 螺髻梵志摩尼犍大龍王
0446a01: 祇樹給孤獨園賴吒婆羅比丘
0446a02: 無主自作屋佛十二磔手陂池
0446a03: 淹漬革屣拼地
0446a04: 觸嬈佛圖
