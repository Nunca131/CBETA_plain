0241a05: 
0241a06: 妙法蓮華經科註卷第三
0241a07: 
0241a08: 姚秦三藏法師　鳩摩羅什奉　詔譯
0241a09: 上天竺講寺住山比丘　一如　集註
0241a10: 妙法蓮華經藥草喻品第五
0241a11: 此品具山川雲雨獨以藥草標名者土地是能生
0241a12: 雲雨是能潤草木是所生所潤所生所潤通皆有
0241a13: 用而藥草用強有漏諸善悉能除惡而無漏之善
0241a14: 為最無漏眾中四大弟子以長者窮子之譬領佛
0241a15: 火宅之喻深會聖心今如來述其得解以喻其人
0241a16: 故稱藥草喻品妙樂云問若從佛述應云草木及
0241a17: 以地雨今品既是述成之文如何但指聲聞中草
0241a18: 云四大弟子等耶答實如所問言通意別故云藥
0241a19: 草言別意通且指聲聞。△三藥草品如來述成二
0241a20: 初略述成二初雙述善哉。
0241a21: 爾時世尊至善說如來真實功德誠如所言。
0241a22: 兩稱善哉者雙述也一善哉述其兩處領實一善
0241a23: 哉述其兩處領權善說如來真實功德者辭致曲
0241a24: 巧故言善說皆是佛法故言真實真實是述其領
0241b01: 實功德是述其領權誠如所言者印定之旨也妙
0241b02: 樂云兩處者謂方便火宅即法譬二周也。△二領
0241b03: 所不及。
0241b04: 如來復有無量無邊阿僧祇功德至說不能盡。
0241b05: 二乘齊教止領二乘得益不道人天及藏通別菩
0241b06: 薩得益是為領所不及也妙樂云領所不及者舉
0241b07: 迦葉之不及顯餘類之有分又說不能盡之言寄
0241b08: 之以明不盡佛說不盡況迦葉耶。△二廣述成二
0241b09: 初長行二初法說二初舉法王不。
0241b10: 迦葉當知如來是諸法之王若有所說皆不也。
0241b11: 佛法雖多不出權實權實之外更無別法而向言
0241b12: 無量者此意難信故舉法王發言誠諦以勸信也。
0241b13: △二述開三顯一二初約教明開權顯實二初約
0241b14: 教述開權。
0241b15: 於一切法以智方便而演說之。
0241b16: 一切法者謂七方便法也此法雖多以方便波羅
0241b17: 密隨其類音說之無不逗會為人天說戒善為二
0241b18: 乘說諦緣為三藏菩薩說事度為通教說無生為
0241b19: 別教說次第開如來藏是名述其領開三也。△二
0241b20: 約教述顯實。
0241b21: 其所說法皆悉到於一切智地。
0241b22: 地者實相也究竟非二故名為一其性廣博故名
0241b23: 為切寂而常照故名為智無住之本立一切法故
0241b24: 名為地妙樂云究竟等者此明諸權皆歸實相是
0241c01: 故三教教智未會不名為一寂而常照者智所依
0241c02: 地能生諸智故名智地地即無住本也。△二約智
0241c03: 明開權顯實二初約智述開權。
0241c04: 如來觀知一切諸法之所歸趣至通達無礙。
0241c05: 觀一切所歸趣是權實能照權也知一切所歸趣
0241c06: 是權智能識藥也知深心所行是權智能知病也
0241c07: 藥病俱是權法權法各有歸趣戒善等近趣人天
0241c08: 若作遠緣低頭舉手遠趣佛果念處道品等近趣
0241c09: 涅槃若作福德莊嚴汝等所行是菩薩道遠趣寶
0241c10: 所乃至六度通別等法近遠歸趣途轍不同可解
0241c11: 深心所行有二種若深心著於依正者起深重十
0241c12: 惡障人天乘若深心著於所執法者起四倒三道
0241c13: 六蔽四住五住障四聖乘當知深心病相不同如
0241c14: 來以權智照之通達無礙也。△二約智述顯實。
0241c15: 又於諸法究盡明了示諸眾生一切智慧。
0241c16: 又於諸法究盡明了者是實智能照實也一切權
0241c17: 法無不入實故言究盡佛眼所見故言明實智所
0241c18: 知故言了若此智照此藥此病不照彼藥彼病彼
0241c19: 智照彼不能照此種別不同者權智照也一智
0241c20: 照一切藥一切病實智照也能示眾生如此圓融
0241c21: 境智故言一切智慧也又上權智文中言通達無
0241c22: 礙者是約權論實今實智文中言又於諸法者是
0241c23: 約實論權二文互現者正明實是權實權是實權
0241c24: 當知究竟非權非實非差別非不差別以智方便
0242a01: 權有差別悉到智地則無差別。△二譬說二初正
0242a02: 明二初開譬二初有差別譬述權教智六初土地
0242a03: 譬。
0242a04: 迦葉譬如三千大千世界山川谿谷土地。
0242a05: 大千世界譬眾生世間山川谿谷譬五陰世間世
0242a06: 界無別法為山川溪谷土地所成眾生無別法為
0242a07: 五陰所成土地既通譬識陰則山川谿谷譬餘四
0242a08: 陰又別譬者山譬菩薩五陰川譬支佛五陰谿譬
0242a09: 聲聞五陰土地譬天五陰谷下譬人五陰一一五
0242a10: 陰皆有習因習果所依猶山川等為草木種子質
0242a11: 幹所依也。○川者穿也水大能通穿者曰川凡通水之處俱名川也谷者
0242a12: 水注于溪又泉之通川曰谷谷穀欲二音並通。△二卉木譬。
0242a13: 所生卉木藂林及諸藥艸種類若干名色各異。
0242a14: 卉是艸之都名木是樹之總稱眾艸成藂眾樹成
0242a15: 林治病力用勝者稱為藥如善法皆能治惡而無
0242a16: 漏善治惑義勝故譬藥艸五乘七方便因果種子
0242a17: 不一故言種類若干如是種類各有稱謂即是名
0242a18: 各有體相即是色故言名色各異。△三密雲譬。
0242a19: 密雲彌布覆三千大千世界。
0242a20: 密雲者譬佛三密也雲有形色譬佛應世即身密
0242a21: 雲能覆蔭譬佛慈悲即意密下文雷聲遠震譬佛
0242a22: 說教即口密以慈悲薰應身說法十法界故言
0242a23: 彌布也妙樂云凡言三密必約應化若自受用報
0242a24: 及平等法身何所論密。△四注雨譬。
0242b01: 一時等澍。
0242b02: 譬佛用口密八音四辯宣注法雨利潤眾生也。△
0242b03: 五受潤譬。
0242b04: 其澤普洽卉木藂林至大根大莖大枝大葉。
0242b05: 法雨普潤七種眾生心地所有習因種子即生名
0242b06: 為普洽根莖枝葉者信為根戒為莖定為枝慧為
0242b07: 葉次第相資故譬此四也小根莖等即人天信戒
0242b08: 中根莖等即二乘信戒定慧大根莖等即菩薩信
0242b09: 戒定慧也妙樂云五乘皆藉此之四法唯有人乘
0242b10: 缺於定慧以心所當之。△六增長譬。
0242b11: 諸樹大小隨上中下至而得生長華果敷實。
0242b12: 此明草木隨分受潤也七種眾生習報兩因善法
0242b13: 既蒙法雨所潤則習報兩果各得增長也稱其種
0242b14: 性者明施權稱機小者不過分大者不減少即是
0242b15: 七種習報兩因也華果敷實者即是七種習報二
0242b16: 果也妙樂云華果敷實者華如習果果如報果此
0242b17: 隔字為對應言華敷果實。△二無差別譬述實教
0242b18: 智三初一地所生譬。
0242b19: 雖一地所生。
0242b20: 道前心地所生終因道後智地方能生也妙樂云
0242b21: 道前心地至智地能生者此道前道後之名名有
0242b22: 通別道後定在果後道前通至凡夫故方便品中
0242b23: 亦以等覺已巳前為道前此中須以博地凡夫無戒
0242b24: 善者為道前以五乘為道中所以道前道後真如
0242c01: 之理等皆是地地體無別然皆能生故知眾生道
0242c02: 前心地奚嘗不有能生性耶而不能生不能成者
0242c03: 必假道後極果智地令生令成發心已巳後究竟已巳
0242c04: 前皆假智地而成熟之。△二一雲所雨譬。
0242c05: 一雨所潤。
0242c06: 一音所宣一乘法門開發道中五種善根終是一
0242c07: 音平等之教也妙樂云五種善根即五乘也並約
0242c08: 如來化意邊說故云終是一音言終是者終無定
0242c09: 五故云也被物雖五化意唯一從權宜邊須名四
0242c10: 味。△三三草二木譬。
0242c11: 而諸草木各有差別。
0242c12: 小艸喻人天中草喻二乘上草喻藏教菩薩小樹
0242c13: 喻通教菩薩大樹喻別教菩薩三草二木稟益不
0242c14: 自覺知五種善根蒙佛法雨隨分增長亦不自知
0242c15: 五種之因皆依一佛性亦不自知五乘之教皆是
0242c16: 大乘亦不自知同歸佛慧唯有如來乃能知之也。
0242c17: △二合譬二初合差別譬二初正合六初合密雲。
0242c18: 迦葉當知至如彼大雲覆三千大千國土。
0242c19: 前是開譬此下合譬也如來亦復如是出現於世
0242c20: 者即是正合應身出世也如大雲起即舉譬帖合
0242c21: 明如來大慈現身覆育一切也以大音聲者即是
0242c22: 舉佛口密合雲有聲也天人阿脩羅者別舉三善
0242c23: 道稟口密之益即是三乘根性三十子別稟聲益
0242c24: 也如彼大雲即是舉譬帖合雲有聲也覆大千
0243a01: 者通舉一切皆是佛子俱蒙口密之益也。△二合
0243a02: 注雨二初標章門六初首唱十號。
0243a03: 於大眾中而唱是言至天人師佛世尊。
0243a04: △二唱四弘誓。
0243a05: 未度者令度至未涅槃者令得涅槃。
0243a06: 別行玄下云弘誓本成慈悲慈悲既緣苦樂弘誓
0243a07: 亦約四諦若見苦諦逼迫楚毒辛酸緣此起誓故
0243a08: 云未度令度若見集諦顛倒流轉迷惑繫縛生死
0243a09: 浩然而無涯畔甚可哀傷約此起誓故云未解令
0243a10: 解清淨之道眾生不識行此道者能出生死至安
0243a11: 樂地欲示眾生立於此道故云未安令安滅煩惱
0243a12: 處名為涅槃子果縛斷獲二涅槃約此起誓故云
0243a13: 未得令得。△三唱三達知。
0243a14: 今世後世如實知之。
0243a15: 箋難云宿命達過去天眼達未來漏盡達現在此
0243a16: 即三達亦曰三明。△四一心三智。
0243a17: 我是一切知者。
0243a18: 一切知者即具足三智也。△五唱具五眼。
0243a19: 一切見者。
0243a20: 一切見者具足五眼也。△六三業智俱。
0243a21: 知道者開道者說道者。
0243a22: 知道謂意不護開道謂身不護說道謂口不護良
0243a23: 以如來三業常與智俱則無有失故不須護名三
0243a24: 不護。△二勸聽受。
0243b01: 汝等天人阿脩羅眾皆應到此為聽法故。
0243b02: 勸三善道宜往聽法也。△三合土地。
0243b03: 爾時無數千萬億種眾生來至佛所而聽法。
0243b04: 百千萬億者即是十法界眾生也今正語七方便
0243b05: 眾生差別耳妙樂云百千等雖通十界四趣無增
0243b06: 長義也。△四合卉木。
0243b07: 如來于時觀是眾生諸根利鈍精進懈怠。
0243b08: 上譬中有卉木差別大小不同今合中明根有利
0243b09: 鈍行有進怠正是習因淺深與卉木義同也于時
0243b10: 者若論漸初即是鹿苑初說三乘時若論中間處
0243b11: 處得論于時利鈍者若總判者三途因惡果苦不
0243b12: 能受道名為鈍七種方便聞教得益名為利若別
0243b13: 判者人天但受果報不肯受道名為鈍三乘根性
0243b14: 斷惑出界名為利又聲聞觀生滅名為鈍菩薩觀
0243b15: 不生滅名為利通別圓三教迭論利鈍可知精進
0243b16: 懈怠者三途放逸名為怠人天持五戒十善名為
0243b17: 進人天不厭苦為怠二乘怖畏無常為進二乘貪
0243b18: 證不求作佛為怠菩薩志求佛道為進妙樂云于
0243b19: 時者觀機時也言若論者且置華嚴故利鈍之言
0243b20: 通三四味十界故也。△五合受潤。
0243b21: 隨其所堪而為說法種種無量皆令歡喜快得善利。
0243b22: 隨其所堪即是稱會機宜無增減之失歡喜得善
0243b23: 利即是各蒙法潤受益也妙樂云無增減之失者
0243b24: 稱五乘機故無增減如人機授以十善為增天機
0243c01: 授以五戒為減如是乃至菩薩展轉相望亦然。△
0243c02: 六合增長。
0243c03: 是諸眾生聞是法已巳至任力所能漸得入道。
0243c04: 聞是法已巳合上增長之由現世安隱正合增長後
0243c05: 生善處者是合增長之相佛如大雲普覆一切三
0243c06: 途亦得沾潤增長如說般若方等亦明地獄得益
0243c07: 若火滅湯冷即是現世安隱或生天上人中即是
0243c08: 後生善處於天人中脩道即是以道受樂若人天
0243c09: 聞法持戒福德扶身鬼龍不犯即是現世安隱或
0243c10: 天還生天人還生人或天人互生即是後生善處
0243c11: 生能悟解即是以道受樂二乘聞法得有餘涅槃
0243c12: 是現世安隱生方便土是後生善處於彼聞經是
0243c13: 以道受樂若生身菩薩聞盧舍那佛說法得無生
0243c14: 忍即是現世安隱生實報土是後生善處以道受
0243c15: 樂離諸障礙者即是現世安隱任力所能漸得入
0243c16: 道即後世以道受樂妙樂云經中但云善處今取
0243c17: 惡道者一者為欲攝十界故二者三惡有七善機
0243c18: 故。△二帖合。
0243c19: 如彼大雲雨於一切至具足蒙潤各得生長。
0243c20: 大雲帖合第一形聲兩益雨於一切帖合第二六
0243c21: 章法門卉木藂林帖合第四受化眾生利鈍怠進
0243c22: 習因深淺如其種性具足蒙潤帖合第五受潤得
0243c23: 益各得生長帖合第六現世安隱增長也。△二合
0243c24: 無差譬二初無差意合上一地一雨。
0244a01: 如來說法一相一味至究竟至於一切種智。
0244a02: 一相者眾生之心同一真如相是一地也一味者
0244a03: 一乘之法同詮一理是一雨也昔於一實相方便
0244a04: 開為七相於一乘法分別說有七教佛知究竟終
0244a05: 歸一相一味也所謂下雙釋一相一味眾生心性
0244a06: 即是性德解脫遠離寂滅三種之相所謂解脫相
0244a07: 者無生死相離相者無涅槃相滅相者無相亦無
0244a08: 相唯有實相故名一相此一相中三相也如來一
0244a09: 音說此三相即是三味所謂解脫相者無分段變
0244a10: 易二邊業縛之相故名解脫相離相者得中道智
0244a11: 慧此慧能遠離二邊無所取著故名離相滅相者
0244a12: 二邊因滅得有餘涅槃二邊果滅得無餘涅槃故
0244a13: 名滅相此一味中三相也此三相則以為境界緣
0244a14: 生中道之行終則得為一切智果故言究竟至於
0244a15: 一切種智也妙樂云一相至一地也者真如秪是
0244a16: 一實相耳七相秪是七方便相即行相也七教秪
0244a17: 是七方便教也此三相下重指性三以為修境緣
0244a18: 生下重舉脩相故名為行行即因也終則下舉果
0244a19: 地三三智滿故從智為名即是智三初釋相中性
0244a20: 德秪是本有三道解脫相者即於業道是解脫德
0244a21: 離相者即於煩惱是般若德寂滅相者即於苦道
0244a22: 是法身德無生死等寄脩以釋唯有下結故云實
0244a23: 相如來一音下釋味中三相上相但云無生死相
0244a24: 今約教乃云無二死者教在分別故也前相但云
0244b01: 離相無涅槃相今約教乃云得中道智慧乃至離
0244b02: 於二邊著也前相但云無相亦無相今約教乃云
0244b03: 二邊因果滅者應云通別二惑內外二死滅也今
0244b04: 對中道中道從理故此因果名離二邊此二涅槃
0244b05: 永殊小典小典二滅必不同時此中二滅更無前
0244b06: 後。△二差別意合上草木差別五初眾生不如。
0244b07: 其有眾生聞如來法至所得功德不自覺知。
0244b08: 其有眾生者舉不知之人法謂聞一音之法若持
0244b09: 說者是正明不知持說不同脩行亦異人天作
0244b10: 戒善之解三乘作諦緣度解解既不同即是差別
0244b11: 所得功德不自覺知者明五人雖各稟教不知佛
0244b12: 是一味無差別教是不識實亦不知七種方便差
0244b13: 別之教而各執己巳解為實是不知權故云不自覺
0244b14: 知也。△二如來能知四初約四法知。
0244b15: 所以者何唯有如來知此眾生種相體性。
0244b16: 種者三道是三德種淨名經云一切煩惱之儔為
0244b17: 如來種此明由煩惱道即有般若也又云五無間
0244b18: 皆生解脫相此由不善即有善法解脫也一切眾
0244b19: 生即涅槃相不可復滅此即生死為法身也此就
0244b20: 相對論種若就類論種一切低頭舉手悉是解脫
0244b21: 種一切世智三乘解心即般若種夫有心者皆當
0244b22: 作佛即法身種諸種差別如來能知一切種秪是
0244b23: 一種即是無差別如來亦能知差別即無差別無
0244b24: 差別即差別如來亦能知相體性約十法界十如
0244c01: 中釋若論差別即十法界相若論無差別即一佛
0244c02: 界相差別無差別如來能知差即無差無差即差
0244c03: 如來亦能知體性例然可解。△二約三法知三初
0244c04: 明三慧境。
0244c05: 念何事思何事修何事。
0244c06: 聞思修謂之三慧念即聞慧事是三慧之境即所
0244c07: 聞所思所脩如向教下所詮種相體性之法也皆
0244c08: 言何者指所取境隨教則有思脩不同對界則藏
0244c09: 通以六界為境別圓以十界為境論觀則藏通以
0244c10: 偏真為觀別圓以中道為觀也。△二明三慧體。
0244c11: 云何念云何思云何脩。
0244c12: 云何念者念是記錄所聞之法正是念慧之體也
0244c13: 妙樂云所言體者即當體也今先言云何者指能
0244c14: 念體思脩亦然故知即是三慧當體此體即是能
0244c15: 聞能思能脩故云記錄所聞等法。△三三慧因緣。
0244c16: 以何法念以何法思以何法脩。
0244c17: 此是三慧取境聞法是其因緣如此三乘三慧昔
0244c18: 謂境體因緣有異即是差別若入圓妙三慧即無
0244c19: 差別此有差別無差別如來能知又差即無差無
0244c20: 差即差如來亦能知妙樂云言取境聞法為因緣
0244c21: 者所取之境能取之慧體即是智並名為因聞法
0244c22: 為緣以此因緣能生三慧即是所生法也應知三
0244c23: 慧境體及以因緣雖三而二即境智也。△三約二
0244c24: 法知。
0245a01: 以何法得何法。
0245a02: 以何法即是因得何法即是果五乘之因各得其
0245a03: 果即是差別眾生諸佛一如無二即無差別。△四
0245a04: 約一法知。
0245a05: 眾生住於種種之地唯有如來如實見之明了無礙。
0245a06: 七方便住於七位故言種種之地此即差別如來
0245a07: 用如實佛眼見之如眾流入海失於本味則無差
0245a08: 別隨他意語以智方便而演說之則如來能知差
0245a09: 別其所說法皆悉到於一切智地則如來能知無
0245a10: 差別。△三帖合不知。
0245a11: 如彼卉木藂林諸藥草等而不自知上中下性。
0245a12: △四牒前釋能知。
0245a13: 如來知是一相一味之法至常寂滅相終歸於空。
0245a14: 一相一味如前釋相味解脫離滅等為緣分別即
0245a15: 是一中無量究竟涅槃終歸於空即是無量中一
0245a16: 此是牒前重釋無差別也何者一相一味解脫離
0245a17: 滅若是二乘法體猶是差別言宣今作大乘究竟
0245a18: 涅槃終歸於空即無差別究竟涅槃結上諸句皆
0245a19: 非二乘有餘無餘乃是究竟涅槃也常寂滅相結
0245a20: 上諸句非是小乘寂滅乃是常住寂滅上文云諸
0245a21: 法從本來常自寂滅相即此義也終歸於空者非
0245a22: 是斷之空方是中道第一義空也。△五釋其眾
0245a23: 疑。
0245a24: 佛知是已巳觀眾生心欲至不即為說一切種智。
0245b01: 此釋疑也恐疑云佛昔既知始末皆一何不鹿苑
0245b02: 即為說實釋云觀眾生心欲隨三悉檀而將護之
0245b03: 恐其誹謗故不即說也。△二稱歎二初述歎。
0245b04: 汝等迦葉甚為希有能知如來隨宜說法能信能受。
0245b05: 二乘既能捨其所證入於真實甚為希有故先歎
0245b06: 也能知隨宜說法述其能領開三能信能受述其
0245b07: 能領顯一。△二釋歎。
0245b08: 所以者何諸佛世尊隨宜說法難解難知。
0245b09: 佛於一道說三深玄難解而汝能信受故歎希有
0245b10: 也。△二偈頌二初頌法說三初頌法王不。
0245b11: 爾時世尊欲重宣此義而說偈言。
0245b12: 破有法王出現世間。
0245b13: 有者因果不亡為有二十五王三昧破二十五有
0245b14: 如來已巳破此有為法中之王故云破有法王也。△
0245b15: 二頌開三顯一二初頌二教二初頌權教。
0245b16: 隨眾生欲種種說法。
0245b17: 隨其樂欲方便說三也。△二頌實教。
0245b18: 如來尊重智慧深遠久默斯要不務速說。
0245b19: 不輕所說故云尊重深鑑小機知其未堪是故四
0245b20: 十餘年默而不說今大機既發方為說也。△二頌
0245b21: 二智二初頌釋權智。
0245b22: 有智若聞則能信解無智疑悔則為永失。
0245b23: 妙樂云問既云有智若聞此必屬機云何屬佛權
0245b24: 智答若非有智人說云何能令有智人信故屬佛
0245c01: 也從上隨眾生欲至此是頌上以智方便而演說
0245c02: 之。△二頌釋實智。
0245c03: 是故迦葉隨力為說以種種緣令得正見。
0245c04: 頌上到一切智地也隨種種緣說種種教悉為令
0245c05: 得大乘正見自此之前皆名邪見也妙樂云自此
0245c06: 之前皆名邪見者迦葉等四大弟子未聞譬說已巳
0245c07: 前義當邪見見未正故故引大經迦葉童子自述
0245c08: 為例彼亦未聞涅槃已巳前自稱邪見也。△二頌譬
0245c09: 說二初頌開譬二初頌差別譬六初頌密雲。
0245c10: 迦葉當知譬如大雲至靉靆垂布如可承攬。
0245c11: 雲譬應身應身隨智慧行故云慧雲能具十二部
0245c12: 經之法故言含潤若應身不說法如須扇多多寶
0245c13: 者此雲不含潤也身放大光如電耀口震四辯如
0245c14: 雷聲聞法歡喜故言悅豫九十五種邪光不現故
0245c15: 言掩蔽除九十八種見思熱惱如地上清涼也應
0245c16: 身降世似同三有有心往取實不可得故云如可
0245c17: 承攬大論云須扇多佛全不說法。△二頌注雨。
0245c18: 其雨普等四方俱下流澍無量率土充洽。
0245c19: 八音四辯宣注法雨一時俱聞故曰四方俱下凡
0245c20: 有心者皆蒙利潤故言率土充洽也。△三頌土地。
0245c21: 山川險谷。
0245c22: 頌上土地即是七方便眾生五陰今蒙法雨身口
0245c23: 柔軟如土地得澤也。△四頌卉木。
0245c24: 幽邃所生卉木藥草。
0246a01: 幽邃所生者頌上眾生習因差別譬眾生久遠所
0246a02: 植習因隱在陰界入內故言幽今蒙法雨悉得
0246a03: 開發故言所生也。△五頌受潤。
0246a04: 大小諸樹百苗稼至草木藂林隨分受潤。
0246a05: 百語通取五譬五乘能生百善也甘蔗蒲桃
0246a06: 譬定慧乾地普洽譬未信者令信也餘譬如文妙
0246a07: 樂云言能生者從果以說若從因說乃是百善生
0246a08: 於五乘大小乘因豈過十善故以十善更互莊嚴
0246a09: 乃成萬善若不能脩互嚴因者今所不論若爾人
0246a10: 乘是五戒那言百善答酒防意地通說非無甘蔗
0246a11: 等者既舉二物應有屬對今試對之甘蔗質一可
0246a12: 以譬定蒲桃形多可以譬慧慧約所破定約所緣
0246a13: 且分多一耳。△六頌增長。
0246a14: 一切諸樹上中下等至一雨所及皆得鮮澤。
0246a15: △二頌無差別二初正頌無差別。
0246a16: 如其體相性分大小所潤是一。
0246a17: 初二句頌所生所潤次一句頌能潤則是頌無差
0246a18: 別也。△二頌差別不知。
0246a19: 而各滋茂。
0246a20: △二頌合譬二初頌合差別六初頌合密雲二初
0246a21: 正合。
0246a22: 佛亦如是出現於世。
0246a23: △二帖合。
0246a24: 譬如大雲普覆一切。
0246b01: △二頌合注雨二初標章門二初頌十號。
0246b02: 既出於世為諸眾生至出於世間猶如大雲。
0246b03: 妙樂云此頌十號文略義含出世即無上士及佛
0246b04: 為說即正知明行足世尊即第十號於天人中
0246b05: 即調御丈夫及天人師如來即第一號來善去善
0246b06: 兼於善逝出於世間即世間解。△二頌四弘。
0246b07: 充潤一切枯稿眾生至世間之樂及涅槃樂。
0246b08: 充潤一切即眾生無邊誓願度皆令離苦者皆令
0246b09: 離於因果苦故即煩惱無盡誓願斷得安隱樂即
0246b10: 法門無量誓願學及涅槃樂即佛道無上誓願成
0246b11: 五乘咸有世間之樂皆令得涅槃第一之樂也。△
0246b12: 二勸聽受。
0246b13: 諸天人眾一心善聽至常為大乘而作因緣。
0246b14: 妙樂云勸聽受中又更為二初二行先歎佛次為
0246b15: 大眾下能說人尊故所說法妙甘露是不死之藥
0246b16: 今聞妙法慧命不夭故云甘露淨法其法一味者
0246b17: 七善無不皆歸一乘故勸聽受此舉無差以釋於
0246b18: 差也。△三頌合山川。
0246b19: 我觀一切普皆平等至恒為一切平等說法。
0246b20: 佛為七種眾生說法如雨注不擇溪谷佛平等說
0246b21: 故無彼此有機為此無機為彼植善為愛憎逆為
0246b22: 憎若有愛憎則有彼此不於佛機者愛餘機者憎
0246b23: 故無貪著限礙也。
0246b24: 如為一人眾多亦然至充足世間如雨普潤。
0246c01: 佛事為自魔事為他應初為來應後為去入實為
0246c02: 坐出權為立佛觀眾生平等即是等雨山川之意
0246c03: 此頌上無數億種眾生來至佛所而聽法也。△四
0246c04: 頌合卉木。
0246c05: 貴賤上下持戒毀戒至等雨法雨而無懈倦。
0246c06: 貴賤上下約位持戒毀戒約行利根鈍根約習貴
0246c07: 賤至利鈍亦須具歷五乘七善展轉說之。△五頌
0246c08: 合受潤三初總明受潤。
0246c09: 一切眾生聞我法者隨力所受住於諸地。
0246c10: △二別明受潤五初小草人天受潤。
0246c11: 或處人天轉輪聖王釋梵諸王是小藥草。
0246c12: 人天俱未斷惑合為小草。△二中草二乘受潤。
0246c13: 知無漏法能得涅槃至得緣覺證是中藥草。
0246c14: 二乘俱有智斷合為中草六神通三明釋見譬喻
0246c15: 品。△三上草三藏菩薩。
0246c16: 求世尊處我當作佛行精進定是上藥草。
0246c17: 六度菩薩志求作佛化他勝二乘獨為上草妙樂
0246c18: 云上草為六度者既云行精進定於六度中精進
0246c19: 為最故大論云施戒忍乃世間常法欲脩定慧必
0246c20: 須精進況復五度皆須精進故舉精進則攝於六
0246c21: 也。△四小樹通教菩薩。
0246c22: 又諸佛子專心佛道至決定無疑是名小樹。
0246c23: 通教菩薩已巳斷通惑誓扶餘習涉有化他望下為
0246c24: 優比上為劣故名小樹。△五大樹別教菩薩。
0247a01: 安住神通轉不退輪至如是菩薩名為大樹。
0247a02: 別教菩薩自行化他高廣為勝故名大樹妙樂云
0247a03: 大樹中既云轉不退輪別人初地能轉法輪是念
0247a04: 不退也。△三結所潤能潤二初帖釋所潤。
0247a05: 佛平等說如一味雨至如彼草木所稟各異。
0247a06: △二明能潤。
0247a07: 佛以此喻方便開示至於佛智慧如海一滴。
0247a08: 能潤佛智多故如海如上所潤七種眾生為少如
0247a09: 海一滴也。△六頌合增長二初總頌增長二初正
0247a10: 頌增長。
0247a11: 我雨法雨充滿世間一味之法隨力脩行。
0247a12: 世間者十法界三十種世間也法本一味脩之不
0247a13: 同故云隨力脩行。△二舉譬帖釋。
0247a14: 如彼藂林藥草諸樹隨其大小漸增茂好。
0247a15: △二別頌增長四初明人天增長。
0247a16: 諸佛之法常以一味至漸次脩行皆得道果。
0247a17: 普得具足是頌理世安隱漸次脩行是頌後世以
0247a18: 道受樂也。△二明二乘增長。
0247a19: 聲聞緣覺處於山林至是名藥草各得增長。
0247a20: 住最後身有二解一云二乘此身若不值佛此身
0247a21: 未必無後由見佛故成最後身即是增長義二云
0247a22: 二乘得有餘涅槃住最後身蒙佛五味調熟乃至
0247a23: 法華聞大乘教得入一實方名增長之義妙樂云
0247a24: 二乘增長二解不同前釋得小乘盡生死名為最
0247b01: 後次釋大乘中方名後身無後之言且任小教權
0247b02: 名為無非永無也若得法身等覺一轉當入妙覺
0247b03: 乃云最後。△三明通教菩薩。
0247b04: 若諸菩薩智慧堅固至是名小樹而得增長。
0247b05: 堅固是體法之智了達三界是斷惑盡。△四明別
0247b06: 教菩薩。
0247b07: 復有住禪得神通力至是名大樹而得增長。
0247b08: 聞諸法空十住脩空也放光度生十行脩假也。△
0247b09: 二頌合無差二初頌無差別之差別。
0247b10: 如是迦葉佛所說法至潤於人華各得成實。
0247b11: 譬如大雲以一味雨頌上無差別也潤於人華各
0247b12: 得成實頌上差別也。○以華喻人故云人華。△二
0247b13: 頌差別之無差別。
0247b14: 迦葉當知以諸因緣至漸漸脩學悉當成佛。
0247b15: 以諸因緣下即是明權權即差別合上所生也今
0247b16: 為汝等說最實事即是顯實實即無差別合上一
0247b17: 地也非滅度者未度變易生死也獨言二乘者為
0247b18: 其保證真空執小之心強也人天不計果為涅槃
0247b19: 菩薩不於中間取證故但言二乘耳汝等所行是
0247b20: 菩薩道者菩薩行道亦須斷通惑今二乘已巳斷此
0247b21: 惑盡即是菩薩道道即因也言二乘智斷既是
0247b22: 菩薩之因二乘豈宜執此智斷為果故斥言是菩
0247b23: 薩道更令修習破無明惑方得成佛故云漸漸脩
0247b24: 學悉當成佛。○妙樂云隋朝笈多所譯名添品法
0247c01: 華者自餘諸文全依妙本彼見正本偈後更有一
0247c02: 長行偈頌乃重譯之添此文後又移囑累品安勸
0247c03: 發品後自餘先譯並無所改重譯言辭多似正本
0247c04: 其所添者如長行中先以日月譬用歎佛智又明
0247c05: 五趣中有三乘等因與前文已巳重故什公不譯。
0247c06: 妙法蓮華經授記品第六
0247c07: 梵語和伽羅此云授記聖言說與曰授果與心期
0247c08: 曰記然記有多種若通記如法師品初云聞法華
0247c09: 經一句一偈乃至一念隨喜者我皆與授記當得
0247c10: 阿耨菩提若別記如三周中法說後記舍利弗譬
0247c11: 說後記四大弟子因緣後記五百弟子等若正因
0247c12: 記如常不輕云我不敢輕於汝等汝等皆當作佛
0247c13: 若緣因記如法師品以華香等十種供養當知此
0247c14: 人是大菩薩成就阿耨菩提若了因記如三周授
0247c15: 三根人若正因記則廣若緣了記則狹或遲記如
0247c16: 聲聞或速記如龍女或佛記如此文或菩薩記如
0247c17: 不輕品雖無劫國之定亦得是記又懸記如化城
0247c18: 品為現在弟子則曰是諸人等應以是法漸入佛
0247c19: 道為未來弟子則曰而於彼土求佛智慧等他經
0247c20: 但記菩薩不記二乘但記善不記惡但記男不記
0247c21: 女但記人天不記畜今經皆記也授記亦云受記
0247c22: 受決受授是與義受是得義記是記事決是決
0247c23: 定是了四大弟子聞法譬二周開三顯一具
0247c24: 足領解如來述成雖自知作佛而時事未審若蒙
0248a01: 佛誠言授其當果劫國決定近遠了則大歡喜
0248a02: 今從佛授與得名故言授記品。△四授記品授記
0248a03: 與決二初正與中根授記二初授迦葉記二初長
0248a04: 行六初行因。
0248a05: 爾時世尊說是偈已巳至廣宣諸佛無量大法。
0248a06: △二得果。
0248a07: 於最後身得成為佛至天人師佛世尊。
0248a08: 增治云最後身者遠即等覺後心方名最後近則
0248a09: 且據今記相似位後入初住時也。△三劫國。
0248a10: 國名光德劫名大莊嚴。
0248a11: △四壽命。
0248a12: 佛壽十二小劫。
0248a13: △五正像。
0248a14: 正法住世二十小劫像法亦住二十小劫。
0248a15: △六國淨。
0248a16: 國界嚴飾無諸穢惡至雖有魔及魔民皆護佛法。
0248a17: 魔及魔民護佛法者寶積經云阿佛剎波旬魔
0248a18: 王不能障礙菩薩聲聞而皆信樂不動佛法咸自
0248a19: 悔責為魔波旬今迦葉成佛亦例彼佛國土也。△
0248a20: 二偈頌六初頌行因。
0248a21: 爾時世尊欲重宣此義而說偈言。
0248a22: 告諸比丘我以佛眼至脩習一切無上之慧。
0248a23: △二頌得果。
0248a24: 於最後身得成為佛。
0248b01: △三頌國淨。
0248b02: 其土清淨璃為地至乃以天眼不能數知。
0248b03: △四頌壽命。
0248b04: 其佛當壽十二小劫。
0248b05: △五頌正像。
0248b06: 正法住世二十小劫像法亦住二十小劫。
0248b07: △六總結成。
0248b08: 光明世尊其事如是。
0248b09: △二授三人記二初請四初正請。
0248b10: 爾時大目犍連須菩提至即共同聲而說偈言。
0248b11: 大雄猛世尊諸釋之法王哀愍我等故而賜佛音聲。
0248b12: 三人記中各有行因得果劫國壽命法住數量悉
0248b13: 如文妙樂云如文者但旃延中無劫國名餘文並
0248b14: 同。△二開譬。
0248b15: 若知我深心見為授記者至然後乃敢食。
0248b16: △三合譬。
0248b17: 我等亦如是每惟小乘過至爾乃快安樂。
0248b18: △四結成。
0248b19: 大雄猛世尊常欲安世間願賜我等記如饑須教食。
0248b20: △二與記二初與須菩提記二初長行五初行因。
0248b21: 爾時世尊知諸大弟子至常脩梵行具菩薩道。
0248b22: △二得果。
0248b23: 於最後身得成為佛至天人師佛世尊。
0248b24: △三劫國。
0248c01: 劫名有寶國名寶生至無數千萬億那由他。
0248c02: △四壽命。
0248c03: 佛壽十二小劫。
0248c04: △五正像。
0248c05: 正法住世二十小劫至度脫無量菩薩及聲聞眾。
0248c06: △二偈頌六初誡誠聽。
0248c07: 爾時世尊欲重宣此義而說偈言。
0248c08: 諸比丘眾今告汝等皆常一心聽我所說。
0248c09: △二頌行因。
0248c10: 我大弟子須菩提者至隨佛所行漸具大道。
0248c11: △三頌得果。
0248c12: 最後身得三十二相端正姝妙猶如寶山。
0248c13: △四頌國淨。
0248c14: 其佛國土嚴淨第一至皆共合掌聽受佛語。
0248c15: 八解脫即八背捨大智度論云背是淨潔五欲捨
0248c16: 是著心故名背捨若發真無漏斷三界結業盡即
0248c17: 名解脫也言八背捨者一內有色相外觀色內有
0248c18: 色相者不壞內色不滅內色相也此初背捨位在
0248c19: 初禪能捨自地及下地故名背捨二內無色相外
0248c20: 觀色內無色相者壞內色滅內色相也外觀色者
0248c21: 不壞外色不滅外色相也所以然者行者為入二
0248c22: 禪內淨故壞滅內骨人欲界結使難斷故猶觀外
0248c23: 不淨之相也三淨背捨身作證行者除外不淨相
0248c24: 但於定中練八色光明清淨皎潔猶如妙寶之色
0249a01: 故名淨身作證者以無受著心而受三禪中身
0249a02: 樂故名身作證四空處背捨若滅根本四禪色
0249a03: 一心緣無邊空入定而不受著也五識處背捨
0249a04: 若捨空一心緣識入定而不受著也六無所有
0249a05: 處背捨若捨識一心緣無所有入定而不受著也
0249a06: 七非有想非無想背捨若捨無所有處一心緣非
0249a07: 有想非無想入定而不受著也八滅受想背捨背
0249a08: 滅受想諸心心數法是為滅受想背捨。△五頌壽
0249a09: 命。
0249a10: 其佛當壽十二小劫。
0249a11: △六頌正像。
0249a12: 正法住世二十小劫像法亦住二十小劫。
0249a13: △二與迦旃延記二初長行五初行因。
0249a14: 爾時世尊復告諸比丘眾至具菩薩道。
0249a15: 由旬亦曰踰繕那此云限量大論云由旬有三別
0249a16: 大者八十里中者六十里下者四十里也。△二得
0249a17: 果。
0249a18: 當得作佛號曰閻浮那提金光至天人師佛世尊。
0249a19: △三國淨。
0249a20: 其土平正玻為地至無量萬億莊嚴其國。
0249a21: △四壽命。
0249a22: 佛壽十二小劫。
0249a23: △五正像。
0249a24: 正法住世二十小劫像法亦住二十小劫。
0249b01: △二偈頌四初誡誠聽。
0249b02: 爾時世尊欲重宣此義而說偈言。
0249b03: 諸比丘眾皆一心聽如我所說真實無異。
0249b04: △二頌行因。
0249b05: 是迦旃延當以種種至亦以華香供養舍利。
0249b06: △三頌得果。
0249b07: 其最後身得佛智慧成等正覺。
0249b08: △四頌國淨。
0249b09: 國土清淨度脫無量至無量無數莊嚴其國。
0249b10: 一切有即二十五有也。△三與目犍連記二初長
0249b11: 行五初行因。
0249b12: 爾時世尊復告大眾至二百萬億諸佛亦復如是。
0249b13: △二得果。
0249b14: 當得成佛號曰多摩羅栴檀香至天人師佛世尊。
0249b15: △三劫國。
0249b16: 劫名喜滿國名意樂至菩薩聲聞其數無量。
0249b17: △四壽命。
0249b18: 佛壽二十四小劫。
0249b19: △五正像。
0249b20: 正法住世四十小劫像法亦住四十小劫。
0249b21: △二偈頌五初頌行因。
0249b22: 爾時世尊欲重宣此義而說偈言。
0249b23: 我此弟子大目犍連至而以供養諸佛塔廟。
0249b24: 金剎者法苑云阿育王取金幡金華懸諸剎上故
0249c01: 曰金剎具云剎摩此云土田此乃通取國土名剎
0249c02: 又復伽藍號梵剎者西域以柱表剎示所居處也。
0249c03: △二頌得果。
0249c04: 漸漸具足菩薩道已巳至號多摩羅栴檀之香。
0249c05: △三頌壽命。
0249c06: 其佛壽命二十四劫。
0249c07: △四頌國淨。
0249c08: 常為天人演說佛道至於佛智慧皆不退轉。
0249c09: △五頌正像。
0249c10: 佛滅度後正法當住四十小劫像法亦爾。
0249c11: △二許與下根說緣二初許與總記。
0249c12: 我諸弟子威德具足至於未來世咸得成佛。
0249c13: △二更說宿緣。
0249c14: 我及汝等宿世因緣吾今當說汝等善聽。
0249c15: 下根之人已巳聞法譬二周開三顯一復見上中二
0249c16: 根授記而猶疑不了深生愧今欲增進其道先
0249c17: 許總記更說宿緣也。
0249c18: 妙法蓮華經化城喻品第七
0249c19: 化者神力所為也以神力故無而有名之為化
0249c20: 防非禦敵稱之為城若合法者二乘涅槃權智所
0249c21: 為也以權智力無而說有用教為化防思禦見名
0249c22: 為涅槃喻如化城若約教釋者三藏二乘於涅槃
0249c23: 生安隱滅度之想通教二乘亦然菩薩不爾誓願
0249c24: 扶餘習入生死而不以空為證也別教不道城如
0250a01: 化用城作方便斷見思惑從城門徑過不道此為
0250a02: 極也圓教知無賊病亦不須城故言化城也今是
0250a03: 圓教意故題為化城喻品也問此品說因緣事下
0250a04: 根得悟應名宿世品答品初廣說因緣末則結譬
0250a05: 化城若從前應稱宿世今從末故言化城問化城
0250a06: 是權寶所是實何意棄實從權答由知城是化則
0250a07: 知寶所是實故標化不失實也妙樂云三藏菩薩
0250a08: 全未發足是故不論通教菩薩雖同至城入而能
0250a09: 出別教十住至涅槃而不入故名徑過不極之言
0250a10: 對小以說也。△三三品為下根人因緣說二初化
0250a11: 城品正說二初先明知見久遠二初長行三初明
0250a12: 出所見事。
0250a13: 佛告諸比丘乃往過去至彼佛滅度已巳來甚大久遠。
0250a14: 欲說宿世因緣故先舉過去佛以為結緣之所也。
0250a15: △二舉譬明久遠。
0250a16: 譬如三千大千世界至百千萬億阿僧祇劫。
0250a17: 地種者補註云地大種也婆沙論問云何名大種
0250a18: 答曰大而是種能減能增能損能益是為種義。△
0250a19: 三結見昔如今。
0250a20: 我以如來知見力故觀彼久遠猶若今日。
0250a21: △二偈頌三初頌出所見事。
0250a22: 爾時世尊欲重宣此義而說偈言。
0250a23: 我念過去世無量無邊劫有佛兩足尊名大通智勝。
0250a24: △二頌舉譬明久。
0250b01: 如人以力磨三千大千土至如是無量劫。
0250b02: △三頌見昔如今。
0250b03: 如來無礙智知彼佛滅度至通達無量劫。
0250b04: 無漏者於三諦法無漏失也。△二正明宿世因緣
0250b05: 二初長行二初結緣由二初遠由二初大通佛成
0250b06: 道五初佛壽長遠。
0250b07: 佛告諸比丘至五百四十萬億那由他劫。
0250b08: 那由他或阿庾多此云萬億。△二成道前事二初
0250b09: 成道經時。
0250b10: 其佛本坐道場破魔軍已巳至而諸佛法猶不在前。
0250b11: 魔軍者因果經云魔更廣集軍眾是也垂者將及
0250b12: 也諸佛道同為緣事異釋迦苦行六年艸生攢
0250b13: 至肘不覺諸天哭喚動地不聞移座得道彌勒即
0250b14: 出家日得道彼佛十劫猶不現前者非根有利鈍
0250b15: 道有難易緣宜促應示長短耳。△二諸天供
0250b16: 養。
0250b17: 爾時忉利諸天先為彼佛至至于滅度亦復如是。
0250b18: 面百由旬者四面各百由旬也。△三正明成道。
0250b19: 諸比丘大通智勝佛至成阿耨多羅三藐三菩提。
0250b20: △四眷屬供養。
0250b21: 其佛未出家時有十六子至瞻仰世尊以偈頌曰。
0250b22: 大威德世尊至是故咸稽首歸命無上尊。
0250b23: 智積成佛即今東方阿佛也盲瞑者悲昔不見
0250b24: 佛不聞佛名義同盲瞑喜今得見得聞是故稽首
0250c01: 歸命。○憺怕者安靜也。△五請轉法輪。
0250c02: 爾時十六王子偈讚佛已巳至重說偈言。
0250c03: 世雄無等倫百福自莊嚴至當轉無上輪。
0250c04: 既云無上輪即十六子請轉滿字教如今佛說華
0250c05: 嚴也。△二十方梵請法二初威光照動。
0250c06: 佛告諸比丘大通智勝佛至滿世界勝諸天光。
0250c07: 過去因果經云薩婆悉達處胎時三千國土朗然
0250c08: 大光日月所不照處而皆大明其中眾生各得相
0250c09: 見初成道時亦如是朝為色天中為欲天晡為鬼
0250c10: 神三時說法夜亦如是引今證昔其相同也。△二
0250c11: 十方梵請二初九方四初東方七初其瑞相。
0250c12: 爾時東方五百萬億諸國土中至倍於常明。
0250c13: △二各各驚駭。
0250c14: 諸梵天王各作是念至以何因緣而現此相。
0250c15: △三遞相問決。
0250c16: 是時諸梵天王至為諸梵眾而說偈言。
0250c17: 我等諸宮殿至而此大光明照於十方。
0250c18: △四尋光見佛。
0250c19: 爾時五百萬億國土諸梵天王至請佛轉法輪。
0250c20: 衣釋見譬喻品。△五三業供養。
0250c21: 即時諸梵天王頭面禮佛至一心同聲以偈頌曰。
0250c22: 世尊甚希有難可得值遇至惟願哀納受。
0250c23: 頭面是身業而作是言及說偈讚歎是口業一心
0250c24: 即意業妙樂云雨華如山樹座猶下其相如何答
0251a01: 不思議事彼此無礙。○納處處字留也。△六請佛
0251a02: 說法。
0251a03: 爾時諸梵天王偈讚佛已巳至一心同聲而說偈言。
0251a04: 世雄兩足尊惟願演說法以大慈悲力度苦惱眾生。
0251a05: 兩足尊者具足定慧二嚴也既云度苦惱眾生即
0251a06: 是請轉半字教如今佛於鹿苑中說三藏教度五
0251a07: 濁八苦眾生也。△七佛默然許。
0251a08: 爾時大通智勝如來默然許之。
0251a09: △二東南七初其瑞相。
0251a10: 又諸比丘東南方至各自見宮殿光明照曜。
0251a11: △二各各驚駭。
0251a12: 昔所未有歡喜踊躍生希有心。
0251a13: △三遞相問決。
0251a14: 即各相詣共議此事至為諸梵眾而說偈言。
0251a15: 是事何因緣至多是佛出世度脫苦眾生。
0251a16: △四尋光見佛。
0251a17: 爾時五百萬億諸梵天王至請佛轉法輪。
0251a18: △五三業供養。
0251a19: 時諸梵天王頭面禮佛至一心同聲以偈頌曰。
0251a20: 聖主天中王至我等宿福慶今得值世尊。
0251a21: 天中王者佛是極果聖人統王十界今是諸天所
0251a22: 讚故云天中王也迦陵頻伽此云妙聲鳥大論云
0251a23: 如迦陵頻伽鳥在中未出發聲微妙勝於餘鳥
0251a24: 正法念經云山名曠野其中多有迦陵頻伽出妙
0251b01: 音聲如是美音若天若人緊那羅等無能及者唯
0251b02: 除如來音聲故云迦陵頻伽聲也眾生盲瞑失於
0251b03: 正見不知出要佛為指示引之令出故云為眾生
0251b04: 作眼也。△六請佛說法。
0251b05: 爾時諸梵天王偈讚佛已巳至一心同聲而說偈言。
0251b06: 大聖轉法論顯示諸法相至忍善者增益。
0251b07: 既云顯示法相度苦眾生即與上東方請轉半字
0251b08: 同。△七佛默然許。
0251b09: 爾時大通智勝如來默然許之。
0251b10: △三南方七初其瑞相。
0251b11: 又諸比丘南方至各自見宮殿光明照曜。
0251b12: △二各各驚駭。
0251b13: 昔所未有歡喜踊躍生希有心。
0251b14: △三遞相問決。
0251b15: 即各相詣共議此事至為諸梵眾而說偈言。
0251b16: 我等諸宮殿至為大德天生為佛出世間。
0251b17: △四尋光見佛。
0251b18: 爾時五百萬億諸梵天王至請佛轉法輪。
0251b19: △五三業供養。
0251b20: 時諸梵天王頭面禮佛至一心同聲以偈頌曰。
0251b21: 世尊甚難見至世尊大慈愍惟願垂納受。
0251b22: △六請佛說法。
0251b23: 爾時諸梵天王偈讚佛已巳至一心同聲以偈頌曰。
0251b24: 惟願天人尊轉無上法輪至當演深遠音。
0251c01: 既云轉無上輪即諸梵請轉對半明滿如今佛說
0251c02: 方等也。△七佛默然許。
0251c03: 爾時大通智勝如來默然許之。
0251c04: △四總明六方。
0251c05: 西南方乃至下方亦復如是。
0251c06: 此西南方并西方西北方北方東北方下方總六
0251c07: 方既云亦復如是則與上南方請轉對半明滿是
0251c08: 同。△二上方六初其瑞相。
0251c09: 爾時上方五百萬億國土至光明威曜。
0251c10: △二各各驚駭。
0251c11: 昔所未有歡喜踊躍生希有心。
0251c12: △三遞相問決。
0251c13: 即各相詣共議此事至為諸梵眾而說偈言。
0251c14: 今以何因緣至為大德天生為佛出世間。
0251c15: △四尋光見佛。
0251c16: 爾時五百萬億諸梵天王至請佛轉法輪。
0251c17: △五三業供養。
0251c18: 時諸梵天王頭面禮佛至一心同聲以偈頌曰。
0251c19: 善哉見諸佛救世之聖尊至皆共成佛道。
0251c20: △六請佛說法。
0251c21: 爾時五百萬億諸梵天王至而說偈言。
0251c22: 世尊轉法輪擊甘露法鼓至無量劫習法。
0251c23: 既云擊甘露法鼓復云度苦惱眾生即諸梵請轉
0251c24: 帶半明滿如今佛說般若也。△二近由二初轉半
0252a01: 字法輪三初佛即受請。
0252a02: 爾時大通智勝如來至及十六王子請。
0252a03: 此結緣近由也由佛受請說法故十六王子後得
0252a04: 覆講正作緣。△二正轉法輪。
0252a05: 即時三轉十二行法輪。
0252a06: 此下先轉半字法輪也三轉者謂示勸證示轉者
0252a07: 謂此是苦乃至此是道勸轉者謂苦應知集應斷
0252a08: 滅應證道應脩證轉者謂苦我已巳知不復更知乃
0252a09: 至道我已巳脩不復更脩示謂示其相狀勸謂勸其
0252a10: 令脩證謂引己巳證彼聲聞根鈍為其三轉緣覺次
0252a11: 之為其再轉菩薩根利為其一轉此且一往說耳
0252a12: 通方例皆三轉十二行者一約教謂四諦各有示
0252a13: 勸證即十二教法輪也二約行謂四諦三轉皆生
0252a14: 眼智明覺即十二行法輪也或通三人或約一人
0252a15: 今就見諦道三人利根聞示轉其次者聞勸轉其
0252a16: 次者聞證轉各生眼智明覺三人合舉故言十二
0252a17: 行也教行相循共能摧惑名之為輪。
0252a18: 若沙門婆羅門若天魔梵及餘世間所不能轉。
0252a19: 所不能轉者沙門不聞尚不能知何況能轉支佛
0252a20: 雖悟口不能說婆羅門雖聞其名不解其理魔王
0252a21: 梵王亦爾夫轉者轉此法度入他心令彼得悟破
0252a22: 六十二見乃名轉法輪為無此義魔梵等所以不
0252a23: 能轉也妙樂云沙門謂佛法出家者不因佛說尚
0252a24: 不知名豈能轉耶沙門尚爾況餘眾耶有云外道
0252b01: 中出家者名沙門若爾何故云尚不能知當知以
0252b02: 正況邪。
0252b03: 謂是苦是苦集是苦滅是苦滅道。
0252b04: 此為聲聞人先轉生滅四諦法輪也謂是苦者法
0252b05: 界次第云苦以逼惱為義一切有為心行常為無
0252b06: 常患累之所逼惱故名為苦謂三苦八苦略而言
0252b07: 之即三界內六道生死是其苦也集者招集為義
0252b08: 即見思惑惑與業俱能招生死故名為集集為因
0252b09: 苦為果果必有因故云是苦集此世間因果也滅
0252b10: 者滅以滅無為義惑業既盡則無生死之累故云
0252b11: 是苦滅也滅諦之體是二涅槃若子縛已巳盡名有
0252b12: 餘涅槃若身滅智名無餘涅槃道者道以能通
0252b13: 為義正道及助道是二相扶能通至涅槃故名為
0252b14: 道道能滅苦故云是苦滅道略則戒定慧廣則三
0252b15: 十七道品道為因滅為果此出世因果也止觀云
0252b16: 法性自天而然集不能染苦不能惱道不能通滅
0252b17: 不能淨如雲籠月不能妨害煩惱已巳乃見法性
0252b18: 輔行云當知苦集但是能覆不能惱染道滅能顯
0252b19: 而法性之理本淨法性如月苦集如雲道如除
0252b20: 滅如已巳。
0252b21: 及廣說十二因緣法至生緣老死憂悲苦惱。
0252b22: 此為支佛轉十二因緣法輪也展轉感果為因互
0252b23: 相由藉為緣無明者過去一切煩惱皆是無明體
0252b24: 即是癡迷暗為性無所明了故曰無明即是惑也
0252c01: 行者於過去世造作諸業名之為行由惑造業故
0252c02: 云無明緣行此二屬過去因也識者有了別義名
0252c03: 之為識以業成故牽生三界意識妄念投托母胎
0252c04: 故云行緣識既托母胎即有煖息識三事七日一
0252c05: 轉而成心色名是心色是質故云識緣名色六入
0252c06: 者六根成此胎中以根有入塵之義名之為入既
0252c07: 有心色即成就六根故云名色緣六入觸者出胎
0252c08: 已巳後至三四歲由根對塵而未能了知是名為觸
0252c09: 故云六入緣觸受者領納名受從五六歲至十二
0252c10: 三因六塵觸六根即領納前境好惡等事雖能了
0252c11: 別然未能起貪愛之心故云觸緣受此五屬現在
0252c12: 果也愛者從十四五歲至十八九貪於種種勝妙
0252c13: 資具及色欲等境然猶未能廣追求由領納故
0252c14: 即起貪愛故云受緣愛取者從二十歲後凡見一
0252c15: 切境皆生取著心由愛生著故云愛緣取此之愛
0252c16: 取又為未來生死之因屬煩惱與過去無明同有
0252c17: 者既著諸境起善惡業積集牽引當生三有故云
0252c18: 取緣有亦為未來生死之因屬業與過去行同生
0252c19: 者謂六道中受生也從有還受後世之生故云有
0252c20: 緣生老死者受生之身熟壞名老死故云生緣老
0252c21: 死此二屬未來果也文末而云憂悲苦惱者如妙
0252c22: 玄云老死必憂悲也。
0252c23: 無明滅則行滅至生滅則老死憂悲苦惱滅。
0252c24: 十二因緣還是別相細觀四諦耳約苦集即有無
0253a01: 明乃至老死約道滅即有無明滅乃至老死滅也
0253a02: 逆順觀察並由無明為本故無明滅則行滅乃至
0253a03: 生滅則老死滅也。△三聞法得道。
0253a04: 佛於天人大眾之中至無量無邊不可稱數。
0253a05: 不受一切法者不受諸見悟初果也得解脫者脫
0253a06: 子果兩縛得無學也深妙定者即俱解脫也三明
0253a07: 等如前釋初說四諦十二因緣時六百萬億那由
0253a08: 他人得道第二三四說法時得悟之人轉多於前
0253a09: 故不可稱數妙樂云俱解脫人具足觀練熏修事
0253a10: 定名深妙耳。△二轉滿字法輪七初王子出家。
0253a11: 爾時十六王子至求阿耨多羅三藐三菩提。
0253a12: 沙彌此云息慈謂息惡行慈也諸根者六根也六
0253a13: 根清淨故言通利又六根互用故言通入佛境界
0253a14: 故言利智慧明了者開示悟入也。△二請修學法。
0253a15: 俱白佛言世尊是諸無量至深心所念佛自證知。
0253a16: 十六子再請廢半明滿如今佛說法華也彼佛初
0253a17: 說圓頓諸子大乘功德悉皆具足復愍諸方便未
0253a18: 為究竟故重請佛開權顯實也聲聞皆已巳成就者
0253a19: 明其障除大乘機動是故為請我等志願如來知
0253a20: 見者此法華經但明佛之知見唯志於此即正請
0253a21: 滿字廢半之文明顯為若此也。△三所將出家。
0253a22: 爾時轉輪聖王所將眾中至亦求出家王即聽許。
0253a23: △四受請說法。
0253a24: 爾時彼佛受沙彌請至皆共受持諷誦通利。
0253b01: 過二萬劫者上既為三乘說諦緣等教後受諸子
0253b02: 請又說法華故知不容中間默然無說二萬劫中
0253b03: 必說方等般若故下偈文云說六波羅蜜及諸神
0253b04: 通事般若是行神通是事如今諸方等經多明不
0253b05: 思議諸神通事故知是彼佛說方等也又偈云分
0253b06: 別真實法即是大品明實相般若意故知是彼佛
0253b07: 說般若也。△五眾解不解。
0253b08: 說是經時十六菩薩沙彌至千萬億眾皆生疑惑。
0253b09: 十六沙彌及二乘即信解眾其餘千萬皆生疑惑
0253b10: 是不解眾此不解眾即於十六子聽覆講結法華
0253b11: 之緣者也。△六說經時節。
0253b12: 佛說是經於八千劫未曾休廢。
0253b13: △七說已巳入定。
0253b14: 說此經已巳即入靜室住於禪定八萬四千劫。
0253b15: 彼佛說法華後入定正是結緣之近由由佛入定
0253b16: 不出千萬億種諸疑惑者無所諮問故十六沙彌
0253b17: 為其覆講說法華經也妙樂云八萬四千劫者須
0253b18: 得具明時節之意諸佛奚嘗不與定俱但由物機
0253b19: 在十六子結緣齊限故爾許時正法華云入定經
0253b20: 三十萬劫不知法護何以所譯其數頓乖。△二正
0253b21: 結緣二初法說結緣二初明昔共結緣四初知佛
0253b22: 入定。
0253b23: 是時十六菩薩沙彌知佛入室寂然禪定。
0253b24: △二王子覆講。
0253c01: 各升法座亦於八萬四千劫至廣說分別妙法華經。
0253c02: 由佛入定所以得說佛知一化將畢不復熟此段
0253c03: 之人故令王子共其結緣又知此等必由王子究
0253c04: 竟得度所以入定久而不出也。△三眾得利益。
0253c05: 一一皆度六百萬億那由他至三藐三菩提心。
0253c06: 皆發菩提心故云度若初發心時誓願當作佛已巳
0253c07: 過於世間即是度七方便彼岸義也那由他眾生
0253c08: 即上不解之眾也示教利喜者指示為示教詔為
0253c09: 教令彼得益為利喜他得利為喜。△四佛定起歎
0253c10: 二初稱歎菩薩。
0253c11: 大通智勝佛過八萬四千劫至開示眾生令入其中。
0253c12: △二勸物親近二初勸親近。
0253c13: 汝等皆當數數親近而供養之。
0253c14: △二釋勸意。
0253c15: 所以者何若聲聞辟支佛至三藐三菩提如來之慧。
0253c16: △二明中間值遇。
0253c17: 佛告諸比丘至得值四萬億諸佛世尊于今不盡。
0253c18: 此明中間常逢值逢值有三種若相逢遇常受大
0253c19: 乘此輩中間皆已巳成就不至於今若相逢遇遇其
0253c20: 退大仍接以小此輩中間猶故未盡今得還聞大
0253c21: 乘之教三但論遇小不論遇大則中間未度于今
0253c22: 亦不盡今方始受大乃至滅後得道者是也問如
0253c23: 上塵數多許時節今始得羅漢如此則無生法忍
0253c24: 何易可階答大聖善巧依四悉檀作如是說或為
0254a01: 厭佛道長遠者說短於佛道生輕易想者說長此
0254a02: 對治悉檀也或為發生宿善作長短說此為人悉
0254a03: 檀也或隨世間所欲作長短說此世界悉檀也或
0254a04: 為聞說長短即得入理此第一義悉檀也當知言
0254a05: 如許劫方今得羅漢者此是權行引諸實行令入
0254a06: 道耳妙樂云逢值有三種者前二可知第三既云
0254a07: 但論遇小中間之言自望元初結小緣者耳第三
0254a08: 類人未曾聞大便即流轉此人即以初聞小時為
0254a09: 初結緣復於中間唯習於小今遇王子初且聞小
0254a10: 人見釋迦一代教中一分聲聞未發心者便即判
0254a11: 云永滅無發是則不知如來長遠之化問此經何
0254a12: 文赴其樂短答如龍女成佛及法師品隨聞一句
0254a13: 一偈乃至一念隨喜者當得阿耨菩提雖無時節
0254a14: 計應非遠小乘教中多分說長大乘教中多分說
0254a15: 短。△三明今說法華二初結會古今二初結師古
0254a16: 今。
0254a17: 諸比丘我今語汝至成阿耨多羅三藐三菩提。
0254a18: 阿淨名經云有國名妙喜佛號無動疏云阿之
0254a19: 言無之言動阿彌陀清淨平等覺經翻無量清
0254a20: 淨無量壽經翻無量壽稱讚淨土經云其中世尊
0254a21: 名無量壽及無量光釋迦翻能仁是姓牟尼翻寂
0254a22: 默是字能仁則慈悲利物寂默則智慧冥理以利
0254a23: 物故不住涅槃以冥理故不住生死餘佛名未見
0254a24: 所出不敢妄解娑婆亦曰索訶此云堪忍乃三千
0254b01: 大千世界為一佛之化境也悲華經云何名娑婆
0254b02: 是諸眾生忍受三毒及諸煩惱能忍斯惡故名忍
0254b03: 土。△二會徒古今二初會現在徒四初不退住大。
0254b04: 諸比丘我等為沙彌時至三藐三菩提。
0254b05: 此言下大種之後中間不退住無上道。△二退住
0254b06: 聲聞。
0254b07: 此諸眾生于今有住至應以是法漸入佛道。
0254b08: 此言下種之後中間退大向小住聲聞位佛以大
0254b09: 乘教化于今漸入佛道。△三釋退住意。
0254b10: 所以者何如來智慧難信難解。
0254b11: 此釋退住之意雖下大種緣佛之智慧難以信
0254b12: 解所以退大向小。△四正結古今。
0254b13: 爾時所化無量恒河沙等眾生者汝等諸比丘。
0254b14: 爾時者指大通佛所為其下種時也。△二會未來
0254b15: 徒二初正會。
0254b16: 及我滅度後未來世中聲聞弟子是也。
0254b17: △二釋疑。
0254b18: 我滅度後復有弟子至除諸如來方便說法。
0254b19: 疑者云現在者得聞佛說法華得入一道可是結
0254b20: 緣之流若未來者不聞法華而入滅度此等豈能
0254b21: 捨小得入一乘釋云雖滅度之我於餘國作佛終
0254b22: 當得聞是經餘國者即方便有餘土也除諸如來
0254b23: 方便說者斷疑也三乘是方便說其實無三也。△
0254b24: 二明說法華三初時眾清淨。
0254c01: 諸比丘若如來自知至了達空法深入禪定。
0254c02: 涅槃時到者諸佛出世化道將畢之時即說法華
0254c03: 如迦葉佛日月燈明佛等出於淨土說法華竟即
0254c04: 入涅槃釋迦出於穢土說法華竟仍唱當滅更說
0254c05: 涅槃眾又清淨者既得三藏教益免於五濁八苦
0254c06: 之難也信解堅固者於方等教心相體信也了達
0254c07: 空法者聞般若說法於空法中心得了達即是轉
0254c08: 教意也。△二正說法華。
0254c09: 便集諸菩薩及聲聞眾至唯一佛乘得滅度耳。
0254c10: 集諸菩薩是聚會親族及聲聞眾是命其子上釋
0254c11: 親族法身大士為影響眾以此文驗之其義明也
0254c12: 世間無有二乘等者準理世無一人合永入滅會
0254c13: 必歸大。△三釋前開意。
0254c14: 比丘當知如來方便至是人若聞則便信受。
0254c15: 此承上文意也若世無二乘得滅度者如來何故
0254c16: 施三釋云比丘當知如來以方便權智深知眾生
0254c17: 有小性欲著於五塵弊於五濁故先說三乘涅槃
0254c18: 令破蔽免難後說一也。△二譬說結緣二初開譬
0254c19: 二初導師譬五初五百由旬譬。
0254c20: 譬如五百由旬。
0254c21: 五百由旬譬上未度之眾樂著諸有輪迴處所即
0254c22: 擬火宅中其家廣大三界無安方便品安隱對不
0254c23: 安隱之意也約土言之三界同居土為三百方便
0254c24: 有餘土為四百實報土為五百約惑言之見惑為
0255a01: 一百五下分惑為二百五上分惑為三百塵沙惑
0255a02: 為四百無明惑為五百約觀言之入空觀能過三
0255a03: 百入假觀能過四百入中觀能過五百由旬如前
0255a04: 釋。△二險難惡道譬。
0255a05: 險難惡道曠絕無人怖畏之處。
0255a06: 險難惡道譬上未度之眾煩惱垢重即擬火宅中
0255a07: 火起方便品安隱對不安隱之法也分段變易二
0255a08: 種生死此即果險難也見思塵沙無明此即因險
0255a09: 難也由此因果故言惡道也道有二種一曠絕有
0255a10: 人可依二曠絕無人可依有人可依者譬生死中
0255a11: 有涅槃煩惱中有菩提雖復曠絕則有人可依此
0255a12: 通指衍門三教也若生死煩惱無涅槃菩提如藥
0255a13: 中無病病中無藥此則曠絕無人可依多是三藏
0255a14: 二乘據理通於通教二乘也。△三若有多眾譬。
0255a15: 若有多眾。
0255a16: 譬上王子所化百千萬億種皆生疑惑不解之眾
0255a17: 生也即擬火宅中三十子五百人方便品中知眾
0255a18: 生性欲意。△四欲至寶處譬。
0255a19: 欲過此道至珍寶處。
0255a20: 二乘斷見思出三界故言欲過此道更斷塵沙無
0255a21: 明求至無上種覺故言至珍寶處。△五有一導師
0255a22: 譬。
0255a23: 有一導師聰慧明達善知險道通塞之相。
0255a24: 有一導師者即第十六王子也眼耳清淨曰聰意
0255b01: 清淨曰達總而言之即六根清淨也慧即一心三
0255b02: 智明即具足五眼又三明為明十力為達妙樂云
0255b03: 六根清淨初住分得即十六子初結緣時今八方
0255b04: 作佛唯在極果故釋慧明云三智五眼三明十力
0255b05: 也通塞者謂苦集十二因緣六蔽塵沙無明為塞
0255b06: 道滅滅因緣智六度一心三觀為通。△二將導譬
0255b07: 三初所將人眾譬。
0255b08: 將導眾人欲過此難。
0255b09: 譬本結緣未得度者本緣不失而為導師所將。△
0255b10: 二中路懈退譬二初退大三初中路懈退。
0255b11: 所將人眾中路懈退。
0255b12: 所將人眾者正譬中間相值退大取小之人也中
0255b13: 路者非是半途名中路但以發心為始至佛為終
0255b14: 此兩楹之間而起退大之意故名中路也。△二白
0255b15: 導師言。
0255b16: 白導師言我等疲極而復怖畏。
0255b17: 言導師者自有通途慈悲導師如文云有一導師
0255b18: 將導眾人者是也自有結緣導師如文云所將人
0255b19: 眾白導師言是也自有權智導師如文云導師多
0255b20: 諸方便者是也自有實智導師如文云導師知此
0255b21: 人眾是也今言白導師者正白結緣之導師也以
0255b22: 其退大則大滅接小則小生一生一滅感於法身
0255b23: 呼此為白王子知其退大即是聞其所白善根微
0255b24: 弱無明所翳故言疲極憚生死名為怖畏妙樂云
0255c01: 此四導師第一通因果第二唯在因三四唯在果
0255c02: 言通途者通他人故言結緣者局我師故言權智
0255c03: 者取施小時言實智者取開權時四從時異人秪
0255c04: 是一並是王子從始至今言感於法身者大機已巳
0255c05: 滅小機當生故未見應佛冥感法身也。△三不能
0255c06: 復進。
0255c07: 不能復進前路猶遠今欲退還。
0255c08: 不能復進前路猶遠者見思塵沙無明難可卒斷
0255c09: 也然用小乘接之不令頓還本處亦有進義。△二
0255c10: 接小四初多方便。
0255c11: 導師多諸方便。
0255c12: 此譬擬宜即以小接也。△二傷失寶。
0255c13: 而作是念此等可愍云何捨大珍寶而欲退還。
0255c14: 傷其失寶譬知有小無大也。△三化作城二初作
0255c15: 化。
0255c16: 作是念已巳以方便力至過三百由旬化作一城。
0255c17: 此正用方便之教教化二乘斷見思惑出三界苦
0255c18: 故云過三百由旬令其權證真空涅槃故云化作
0255c19: 一城。△二說化。
0255c20: 告眾人言汝等勿怖至若能前至寶所亦可得去。
0255c21: 此譬擬上勸示證三轉也汝等勿怖莫得退還是
0255c22: 勸轉勸令進入城也今此大城可於中止隨意所
0255c23: 作是示轉示城可住也若入是城快得安隱是證
0255c24: 轉證城安隱也前至寶所亦可得去者三藏教中
0256a01: 未論前進義在衍門約共菩薩寶所有二義若用
0256a02: 究竟則以極果為寶所故上文云唯佛與佛乃能
0256a03: 究盡諸法實相若分入即以初發心住為寶所故
0256a04: 上文云無上寶聚不求目得又云得佛法分佛子
0256a05: 所應得者皆已巳得之。△四入城譬。
0256a06: 是時疲極之眾心大歡喜至生已巳度想生安隱想。
0256a07: 大歡喜即聞慧未曾有即煖位免惡道即頂位快
0256a08: 安隱即忍位前入城即見諦位已巳度想即無學位
0256a09: 此與火宅適子願故勇銳推排出宅同也生已巳度
0256a10: 想如得盡智安隱想如得無生智又具智德如已巳
0256a11: 度證斷德如安隱也。△三引至寶所譬二初知息
0256a12: 已巳。
0256a13: 爾時導師知此人眾既得止息無復疲倦。
0256a14: 既得止息無復疲倦者譬上涅槃時到眾又清淨
0256a15: 而得免難大機當發也。△二向寶所。
0256a16: 即滅化城至向者大城我所化作為止息耳。
0256a17: 即滅化城引向寶所譬上正說法華示真實相寶
0256a18: 處在近向者大城我所化作即舉廢權譬以帖顯
0256a19: 實譬也問凡五處開三顯一為有何異答通論無
0256a20: 異別論有差方便品約教開三顯一文云如來但
0256a21: 以一佛乘故為眾生說法無二亦無三也火宅約
0256a22: 行開三顯一車是運義運則譬行文云各乘大車
0256a23: 遊於四方嬉戲快樂也信解品中約人開三顯一
0256a24: 結會傭作之人即是長者之兒文云我等昔來真
0256b01: 是佛子也藥草喻中約差別無差別明權實不的
0256b02: 去取但明眾生不知佛令其知若七種差別即知
0256b03: 權同依一理無差別即知實差別無差別無差別
0256b04: 而差別令知此意耳終不說言無一有一此約自
0256b05: 行權實二智隨自意語故佛能知而眾生不知也
0256b06: 今化城正約理開三顯一寶所化城皆是大小兩
0256b07: 理破除二乘化理顯於寶所真實一理也妙樂云
0256b08: 五處明開權中雖各於教行人理及知不知且隨
0256b09: 文相一往而說故一一文皆須並具四一明如來
0256b10: 知不知等也。△二合譬二初正合二初合導師譬
0256b11: 五初正合上導師。
0256b12: 諸比丘如來亦復如是。
0256b13: △二合多諸人眾。
0256b14: 今為汝等作大導師。
0256b15: 妙樂云今為汝等作大導師為合多諸人眾者此
0256b16: 以能將顯於所將。△三合險難惡道。
0256b17: 知諸生死煩惱惡道險難。
0256b18: △四合五百由旬。
0256b19: 長遠。
0256b20: △五合聰慧明達亦合至珍寶處。
0256b21: 應去應度。
0256b22: 合上聰慧明達善知險道通塞之相亦是合上欲
0256b23: 過險道至珍寶處也。△二合將導譬三初合所將
0256b24: 人眾。
0256c01: 若眾生。
0256c02: △二合退大接小二初合退大三初合中路懈退。
0256c03: 但聞一佛乘者。
0256c04: 合上中路懈退無大機意也。△二合白導師言。
0256c05: 則不欲見佛不欲親近。
0256c06: 合上白導師不受勸誡也。△三合不能前進。
0256c07: 便作是念佛道長遠久受勤苦乃可得成。
0256c08: 合上不能前進息化意也。△二合接小三初合導
0256c09: 師方便。
0256c10: 佛知是心。
0256c11: 合上中間退大復以小接之意譬本有四合但有
0256c12: 三今正合上導師多方便擬宜之意也。△二合此
0256c13: 等可愍。
0256c14: 怯弱下劣以方便力。
0256c15: 合上此等可愍知有小機也。△三合現作化城。
0256c16: 而於中道為止息故說二涅槃。
0256c17: 合上眾人入城譬也而於中道說二涅槃者三界
0256c18: 惑盡塵沙無明未破於此兩楹判有餘無餘涅槃
0256c19: 亦是聲聞緣覺涅槃又分段已巳盡變易未除二死
0256c20: 之間判為有餘無餘故言中道妙樂云此中三釋
0256c21: 初約惑次約二乘是約智也三約生死二死中間
0256c22: 名為中道。△三合將至寶所二初合知息已巳。
0256c23: 若眾生住於二地。
0256c24: 二地即二涅槃也。△二合向寶所。
0257a01: 如來爾時即便為說至於一佛乘分別說三。
0257a02: △二帖合二初牒接退譬來合施三。
0257a03: 如彼導師為止息故化作大城。
0257a04: △二牒滅化譬來合顯一。
0257a05: 既知息已巳而告之言寶處在近此城非實我化作耳。
0257a06: △二偈頌二初頌結緣由二初頌遠由二初頌大
0257a07: 通成道三初頌成道前事。
0257a08: 爾時世尊欲重宣此義而說偈言。
0257a09: 大通智勝佛至香風吹萎華更雨新好者。
0257a10: △二頌正成道果。
0257a11: 過十小劫已巳乃得成佛道諸天及世人心皆懷踊躍。
0257a12: △三請法兼供養。
0257a13: 彼佛十六子皆與其眷屬至充我及一切。
0257a14: 頌上請轉法輪兼頌成道已巳眷屬申供養。△二頌
0257a15: 十方梵請二初頌威光動曜。
0257a16: 世尊甚難值久遠時一現為覺悟生震動於一切。
0257a17: △二頌尋光而來二初別頌東方。
0257a18: 東方諸世界五百萬億國至受請默然坐。
0257a19: △二總頌九方。
0257a20: 三方及四維上下亦復爾至轉無上法輪。
0257a21: △二頌近由二初頌轉小乘法輪三初頌佛受請。
0257a22: 無量慧世尊受彼眾人請。
0257a23: △二頌轉法輪。
0257a24: 為宣種種法四諦十二緣至汝等應當知。
0257b01: △三聞法得道。
0257b02: 宣暢是法時六百萬億至不能得其邊。
0257b03: 十萬為億十億為兆百億為京千億為秭萬億為
0257b04: 諸法不受者謂能伏斷見思也。△二頌轉大乘
0257b05: 法輪五初頌王子出家。
0257b06: 時十六王子出家作沙彌。
0257b07: △二頌請轉法輪。
0257b08: 皆共請彼佛演說大乘法至慧眼第一淨。
0257b09: △三頌方等般若。
0257b10: 佛知童子心宿世之所行至菩薩所行道。
0257b11: 六波羅蜜釋見序品。△四頌說法華經。
0257b12: 說是法華經如恒河沙偈。
0257b13: △五頌說已巳入定。
0257b14: 彼佛說經已巳靜室入禪定一心一處坐八萬四千劫。
0257b15: △二頌正結緣二初頌法說三初頌昔結因緣三
0257b16: 初頌佛入定。
0257b17: 是諸沙彌等知佛禪未出。
0257b18: △二頌正覆講。
0257b19: 為無量億眾說佛無上慧至宣揚助法化。
0257b20: △三頌聞法益。
0257b21: 一一沙彌等所度諸眾生有六百萬億恒河沙等眾。
0257b22: △二頌中間相值。
0257b23: 彼佛滅度後是諸聞法者在在諸佛土常與師俱生。
0257b24: △三頌今說法華二初頌結會現在師弟。
0257c01: 是十六沙彌具足行佛道至引汝趣佛慧。
0257c02: △二頌今還說法華經二初頌時眾清淨。
0257c03: 以是本因緣。
0257c04: 以本昔因緣所以今日時眾免難機發也。△二頌
0257c05: 為說是經。
0257c06: 今說法華經令汝入佛道慎勿懷驚懼。
0257c07: △二頌譬說二初頌開譬二初頌導師譬五初頌
0257c08: 險難惡道。
0257c09: 譬如險惡道絕多毒獸又復無水草人所怖畏處。
0257c10: 大經云無水草者喻不修習菩提之道補注云毒
0257c11: 獸譬惑箋難云水澄渟表定草差別表慧。△二頌
0257c12: 多諸人眾。
0257c13: 無數千萬眾欲過此險道。
0257c14: △三頌五百由旬。
0257c15: 其路甚曠遠經五百由旬。
0257c16: △四頌有一導師。
0257c17: 時有一導師。
0257c18: △五頌聰慧明達。
0257c19: 強識有智慧明了心決定在險濟眾難。
0257c20: △二頌將導譬三初正頌將導之意。
0257c21: 眾人皆疲倦而白導師言我等今頓乏。
0257c22: △二懈退權立化城二初頌懈退。
0257c23: 於此欲退還。
0257c24: △二頌接退四初傷失大。
0258a01: 導師作是念此輩甚可愍如何欲退還而失大珍寶。
0258a02: △二頌作念。
0258a03: 尋時思方便當設神通力。
0258a04: △三頌作化二初頌作化。
0258a05: 化作大城郭莊嚴諸舍宅至男女皆充滿。
0258a06: 諸舍宅者譬諸空觀境也園林者二乘總持無漏
0258a07: 法林也九次第定為渠流八解脫為浴池重門是
0258a08: 三空門又是重空三昧盡無生智為樓閣高出也
0258a09: 男女是定慧也妙樂云重空三昧者大論云無相
0258a10: 無相乃至無願無願是也。△二頌說化。
0258a11: 即作是化已巳慰眾言勿懼汝等入此城各可隨所樂。
0258a12: △四頌入城。
0258a13: 諸人既入城心皆大歡喜皆生安隱想自謂已巳得度。
0258a14: △三頌滅化向寶所二初頌知息已巳。
0258a15: 導師知息已巳。
0258a16: △二頌至寶所。
0258a17: 集眾而告言汝等當前進至當共至寶所。
0258a18: △二頌合譬二初頌正合二初合五百由旬。
0258a19: 我亦復如是為一切導師。
0258a20: 妙樂云經云為一切導師疏云合五百者即導師
0258a21: 譬五百由旬從所行說。△二頌合將導譬二初頌
0258a22: 合懈退權化二初頌合中路懈退。
0258a23: 見諸求道者中路而懈廢不能度生死煩惱諸險道。
0258a24: △二頌合接退作化。
0258b01: 故以方便力為息說涅槃言汝等苦滅所作皆已巳辦。
0258b02: △二合滅化至寶所二初正頌合知息已巳。
0258b03: 既知到涅槃皆得阿羅漢。
0258b04: △二合滅化至寶所。
0258b05: 爾乃集大眾為說真實法至乃是真實滅。
0258b06: 息處故說二者即上文云為止息故說二涅槃也
0258b07: 此偈文即有三德祕密藏義汝證一切智即是般
0258b08: 若具三十二相即是法身乃是真實滅即是解脫
0258b09: 三法不縱不橫即是見佛性也十力三十二相釋
0258b10: 見譬喻品中。△二頌帖合。
0258b11: 諸佛之導師為息說涅槃既知是息已巳引入於佛慧。
0258b12: 
0258b13: 妙法蓮華經科註卷第三
