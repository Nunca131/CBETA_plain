0584a13: 
0584a14: 說無垢稱經卷第六
0584a15: 
0584a16: 大唐三藏法師玄奘譯
0584a17: 觀如來品第十二
0584a18: 爾時世尊問無垢稱言。善男子。汝先欲觀
0584a19: 如來身故而來至此。汝當云何觀如來乎。
0584a20: 無垢稱言。我觀如來都無所見。如是而觀。
0584a21: 何以故。我觀如來非前際來非往後際現
0584a22: 在不住。所以者何。我觀如來色真如性。其
0584a23: 性非色受真如性。其性非受想真如性。其性
0584a24: 非想行真如性。其性非行識真如性。其性非
0584a25: 識。不住四界。同虛空界。非六處起。超六
0584a26: 根路。不雜三界。遠離三垢。順三解脫。隨
0584a27: 至三明。非明而明非至而至。至一切法無
0584a28: 障礙際＝障【明】際障。實際非際。真如非如。於真如境常
0584a29: 無所住。於真如智恒不明應。真如境智其
0584b01: 性俱離。非因所生非緣所起。非有相非無
0584b02: 相。非自相非他相。非一相非異相。非即
0584b03: 所相非離所相。非同所相非異所相。非即
0584b04: 能相非離能相。非同能相非異能相。非此
0584b05: 岸非彼岸非中流。非在此非在彼非中
0584b06: 間。非內非外非俱不俱。非已去非當去
0584b07: 非今去。非已來非當來非今來。非智非
0584b08: 境。非能識非所識。非隱非顯。非闇非明。
0584b09: 無住無去。無名無相。無強無弱。不住方分
0584b10: 不離方分。非雜染非清淨。非有為非無
0584b11: 為。非永寂滅非不寂滅。無少事可示。無
0584b12: 少義可說。無施無慳。無戒無犯。無忍無恚。
0584b13: 無勤無怠。無定無亂。無慧無愚。無諦無妄忘。
0584b14: 無出無入。無去無來。一切語言施為斷滅。非
0584b15: 福田非不福田。非應供非不應供。非能
0584b16: 執非所執。非能取非所取。非相非不相。
0584b17: 非為非不為。無數離諸數。無礙離諸礙。無
0584b18: 增無減。平等平等。同真實際。等法界性。非
0584b19: 能稱非所稱超諸稱性。非能量非所量
0584b20: 超諸量性。無向無背超諸向背。無勇無怯
0584b21: 超諸勇怯。非大非小非廣非狹。無見無聞無
0584b22: 覺無知。離諸繫縛蕭然解脫。證會一切智
0584b23: 智平等。獲得一切有情無二。逮於諸法無差
0584b24: 別性。周遍一切無罪無無濁無穢無所
0584b25: 礙著。離諸分別無作無生。無虛無實無起無
0584b26: 盡。無曾無當無怖無染。無憂無喜無厭無欣。
0584b27: 一切分別所不能緣。一切名言所不能說。
0584b28: 世尊如來身相如是。應如是觀。不應異觀。
0584b29: 如是觀者名為正觀。若異觀者名為邪觀。
0584c01: 爾時舍利子白佛言。世尊。此無垢稱從何命
0584c02: 終。而來生此堪忍世界。世尊告曰。汝應問
0584c03: 彼。時舍利子問無垢稱。汝從何沒＝歿【三】【宮】下同沒＝歿【宋】【元】【明】【宮】下同沒歿來生此
0584c04: 土。無垢稱言。唯＝惟【宋】【明】，混用【宮】唯惟舍利子。汝於諸法遍知作
0584c05: 證。頗有少法可沒生乎。舍利子言。唯無垢
0584c06: 稱。無有少法可沒生也。無垢稱言。若一切
0584c07: 法遍知作證無沒生者。云何問言。汝從何
0584c08: 沒來生此土。又舍利子。於意云何。諸有幻
0584c09: 化所作＝生【三】【宮】作＝生【宋】【元】【明】【宮】作生男女。從何處沒而來生此。舍利子
0584c10: 言。幻化男女不可施設有沒生也。無垢稱
0584c11: 言。如來豈不說一切法如幻化耶。舍利子
0584c12: 言。如是如是。無垢稱言。若一切法自性自
0584c13: 相如幻如化。云何仁者欻爾問言。汝從何
0584c14: 沒來生此土。又舍利子。沒者即是諸行斷相。
0584c15: 生者即是諸行續相。菩薩雖沒不斷一切善
0584c16: 法行相菩薩雖生不續一切惡法行相。
0584c17: 爾時世尊告舍利子。有佛世界名曰妙喜。
0584c18: 其中如來號為無動。是無垢稱為度眾生。
0584c19: 從彼土沒來生此界。舍利子言。甚奇世尊。
0584c20: 如此大士未曾有也。乃能捨彼清淨佛土。而
0584c21: 來樂此多雜穢處。無垢稱曰。唯舍利子。於
0584c22: 意云何。日光豈與世間闇冥樂相雜住。舍
0584c23: 利子言。不也居士＋（曰）【三】【宮】士＋（曰）【宋】【元】【明】【宮】士士曰。日輪纔舉眾冥都息。無
0584c24: 垢稱曰。日輪何故行贍部洲。舍利子言。為
0584c25: 除闇冥作照明故。無垢稱曰。菩薩如是。為
0584c26: 度有情生穢佛土。不與一切煩惱雜居。
0584c27: 滅諸眾生煩惱闇耳。
0584c28: 爾時大眾咸生渴仰。欲見妙喜功德莊嚴清
0584c29: 淨佛土無動如來及諸菩薩聲聞等眾。佛知
0585a01: 眾會意所思惟。告無垢稱言。善男子。今此
0585a02: 會中諸神仙等一切大眾咸生渴仰。欲見妙
0585a03: 喜功德莊嚴清淨佛土無動如來及諸菩薩聲
0585a04: 聞等眾。汝可為現令所願滿。
0585a05: 時無垢稱。作是思惟。吾當於此不起于座。
0585a06: 以神通力速疾移取妙喜世界。及輪圍山園
0585a07: 林池沼泉源谿谷大海江河。諸蘇迷盧圍繞
0585a08: 壑。日月星宿天龍鬼神。帝釋梵王宮殿眾
0585a09: 會。并諸菩薩聲聞眾等。村城聚落國邑王都。
0585a10: 在所居家男女大小。乃至廣說。無動如來應
0585a11: 正等覺。大菩提樹聽法安坐。海會大眾諸寶
0585a12: 蓮華。往十方界為諸有情作佛事者。三道
0585a13: 寶階自然涌出。從贍部洲至蘇迷頂。三十
0585a14: 三天。為欲瞻仰禮敬供養不動如來及聞
0585a15: 法故。從此寶階每時來下。贍部洲人為欲
0585a16: 觀見三十三天園林宮室。每亦從此寶階
0585a17: 而上。如是清淨妙喜世界。無量功德所共合
0585a18: 成下從水際〔輪上〕－【三】【宮】〔輪上〕－【宋】【元】【明】【宮】輪上至色究竟。悉皆斷取置
0585a19: 右掌中。如陶家輪若＝猶【三】【宮】若＝猶【宋】【元】【明】【宮】若猶花鬘貫。入此世界
0585a20: 示諸大眾。
0585a21: 其無垢稱既作是思。不起于床入三摩地。
0585a22: 發起如是殊勝神通。速疾斷取妙喜世界。
0585a23: 置于右掌入此界中。彼土聲聞及諸菩薩人
0585a24: 天大眾得天眼者。咸生恐怖俱發聲言。誰
0585a25: 將我去。誰將我去。唯願世尊救護我等。唯
0585a26: 願善逝救護我等。時無動佛為化眾生方
0585a27: 便告言。諸善男子。汝等勿怖。汝等勿怖。是
0585a28: 無垢稱神力所引非我所能。彼土初學人天
0585a29: 等眾。未得殊勝天眼通者。皆悉安然不知
0585b01: 不見。聞是語已咸相驚問。我等於今當何
0585b02: 所往。妙喜國土雖入此界。然其眾相無減無
0585b03: 增。堪忍世間亦不迫迮。雖復彼此二界相
0585b04: 雜。各見所居與本無異。
0585b05: 爾時世尊釋迦牟尼告諸大眾。汝等神仙普
0585b06: 皆觀見妙喜世界無動如來莊嚴佛土及諸
0585b07: 菩薩聲聞等耶。一切咸言。世尊已見。時無垢
0585b08: 稱即以神力。化作種種上妙天花及餘末香。
0585b09: 與諸大眾令散供養釋迦牟尼無動如來諸
0585b10: 菩薩等。於是世尊復告大眾。汝等神仙欲
0585b11: 得成辦如是功德莊嚴佛土為菩薩者。皆
0585b12: 當隨學無動如來本所修行諸菩薩行。
0585b13: 其無垢稱以神通力。示現如是妙喜界時。
0585b14: 堪忍土中有八十四那庾多數諸人天等。同
0585b15: 發無上正等覺心。悉願當生妙喜世界。世
0585b16: 尊咸記皆當往生無動如來所居佛土。
0585b17: 時無垢稱。以神通力移取如是妙喜世界
0585b18: 無動如來諸菩薩等。為欲饒益此界有情。其
0585b19: 事畢已還置本處。彼此分離兩眾皆見。
0585b20: 爾時世尊告舍利子。汝已觀見妙喜世界無
0585b21: 動如來菩薩等不。舍利子言。世尊已見。願諸
0585b22: 有情皆住如是莊嚴佛土。願諸有情成就如
0585b23: 是福德智慧圓滿功德。一切皆似無動如來。
0585b24: 願諸有情皆當獲得自在神通如無垢稱。
0585b25: 世尊。我等善獲勝利。瞻仰親近如是大士。
0585b26: 其諸有情若但聞此殊勝法門。當知猶名善
0585b27: 獲勝利。何況聞已信解受持讀誦通利廣為
0585b28: 他說。況復方便精進修行。若諸有情手＝守【三】【宮】＊手＝守【宋】【元】【明】【宮】＊手守得
0585b29: 如是殊勝法門。便為獲得法珍寶藏。若諸
0585c01: 有情信解如是殊勝法門。便為紹繼諸佛
0585c02: 相續。若諸有情讀誦如是殊勝法門。便成
0585c03: 菩薩與佛為伴。若諸有情受持如是殊勝
0585c04: 法門。便為攝受無上正法。若有供養學此
0585c05: 法者。當知其室即有如來。若有書寫供養
0585c06: 如是殊勝法門。便為攝受一切福德一切智
0585c07: 智。若有隨喜如是法門。便為施設大法祠
0585c08: 祀。若以如是殊勝法門一四句頌為他演
0585c09: 說。便為已逮＝近【三】【宮】逮＝近【宋】【元】【明】【宮】逮近不退轉位。若善男子或善女
0585c10: 人。能於如是殊勝法門。信解忍受愛樂觀
0585c11: 察。即於無上正等菩提已得授記。
0585c12: 說無垢稱經法供養品第十三
0585c13: 爾時天帝釋白佛言。世尊。我雖從佛及妙
0585c14: 吉祥聞多百千法門差別。而未曾聞如是
0585c15: 所說不可思議自在神變解脫法門。如我解
0585c16: 佛所說義趣。若諸有情聽聞如是所說法門。
0585c17: 信解受持讀誦通利廣為他說。尚為法器決
0585c18: 定無疑。何況精勤如理修習。如是有情關
0585c19: 閉一切惡趣險徑。開闢一切善趣夷塗。常見
0585c20: 一切諸佛菩薩。降伏一切外道他＝化【宮】他化論。摧滅
0585c21: 一切暴惡魔軍。淨菩提道安立妙覺履踐
0585c22: 如來所行之路。復言。世尊。若諸有情聽聞如
0585c23: 是所說法門。信解受持乃至精勤如理修習。
0585c24: 我當與其一切眷屬恭敬供養是善男子
0585c25: 善女人等。世尊。若有村城聚落國邑王都
0585c26: 受持讀誦開解流通此法門處。我亦與其
0585c27: 一切眷屬。為聞法故共詣其所。諸未信者
0585c28: 當令其信。諸已信者如法護持令無障難。
0585c29: 爾時世尊告天帝釋。善哉善哉。如汝所說。
0586a01: 汝今乃能隨喜如來所說如是微妙法門。天
0586a02: 帝當知。過去未來現在諸佛。所有無上正
0586a03: 等菩提。皆於如是所說法門略說開示。是
0586a04: 故若有諸善男子或善女人。聽聞如是所說
0586a05: 法門。信解受持讀誦通利。廣為他說書寫供
0586a06: 養。即為供養過去未來現在諸佛。又天帝
0586a07: 釋。假使三千大千世界滿中如來。譬如甘蔗
0586a08: 及竹葦麻稻＝儋【宮】稻儋山林等。若善男子或善女人。
0586a09: 經於一劫或一劫餘。恭敬尊重讚歎承事。
0586a10: 以諸天人一切上妙安樂供具一切上妙安
0586a11: 樂所居。奉施供養於諸如來。般涅槃後供
0586a12: 養一一全身舍利。以七珍寶起窣堵波。縱
0586a13: 廣量等四洲世界。其形高峻上至梵天。表柱
0586a14: 輪盤香花幡蓋。眾珍伎樂嚴飾第一。如是建
0586a15: 立一一如來七寶莊嚴窣堵波已。經於一劫
0586a16: 或一劫餘。以諸天人一切上妙花鬘燒香塗
0586a17: 香末香衣服幡蓋寶幢燈輪眾珍伎樂種種供
0586a18: 具。恭敬尊重讚歎供養。於意云何。是善男子
0586a19: 或善女人。由此因緣獲福多不。天帝釋言。
0586a20: 甚多世尊。難思善逝。百千俱胝那庾多劫。亦
0586a21: 不能說其福聚量。佛告天帝。如是如是。吾
0586a22: 今復以誠言語汝。若善男子或善女人。聽
0586a23: 聞如是不可思議自在神變解脫法門。信解
0586a24: 受持讀誦宣說所獲福聚甚多於彼。所以者
0586a25: 何。諸佛無上正等菩提從此生故。唯法供養
0586a26: 乃能供養如是法門。非以財物。天帝當知。
0586a27: 無上菩提功德多故。供養此法其福甚多。
0586a28: 爾時世尊告天帝釋。乃往過去不可思議不
0586a29: 可稱量無數大劫有佛出世。名曰藥王如來
0586b01: 應正等覺明行圓滿善逝世間解無上丈夫調
0586b02: 御士天人師佛世尊。彼佛世界名曰大嚴。劫
0586b03: 名嚴淨。藥王如來壽量住世二十中劫。其聲
0586b04: 聞僧有三十六俱胝那庾多數。其菩薩眾十
0586b05: 二俱胝。時有輪王名曰寶蓋。成就七寶主
0586b06: 四大洲。具足千子端嚴勇健能伏他軍。時
0586b07: 王寶蓋與其眷屬。滿五中劫恭敬尊重讚
0586b08: 歎承事藥王如來。以諸天人一切上妙安樂
0586b09: 供具一切上妙安樂所居奉施供養過五劫
0586b10: 已。時寶蓋王告其千子。汝等當知。我已供
0586b11: 養藥王如來。汝等今者亦當如我奉施供養。
0586b12: 於是千子聞父王教。歡喜敬受。皆曰善哉。
0586b13: 一切協同滿五中劫。與其眷屬恭敬尊重
0586b14: 讚歎承事藥王如來。以諸人天一切上妙安
0586b15: 樂供具一切上妙安樂所居。奉施供養。
0586b16: 時一王子名為月蓋。獨處閑寂作是思惟。我
0586b17: 等於今如是慇＝殷【三】【宮】慇＝殷【宋】【元】【明】【宮】慇殷重恭敬供養藥王如來。頗
0586b18: 有其餘恭敬供養最上最勝過於此不。以
0586b19: 佛神力於上空中。有天發聲告王子曰。月
0586b20: 蓋當知。諸供養中其法供養最為殊勝。即
0586b21: 問。云何名法供養。天答月蓋。汝可往問藥
0586b22: 王如來。世尊。云何名法供養。佛當為汝廣
0586b23: 說開示。王子月蓋聞天語已。即便往詣藥
0586b24: 王如來。恭敬慇懃頂禮雙足。右遶三匝住
0586b25: 一面白言。世尊。我聞一切諸供養中。其法
0586b26: 供養最為殊勝。此法供養其相云何。
0586b27: 藥王如來告王子曰。月蓋當知。法供養者。
0586b28: 謂於諸佛所說經典。微妙甚深似甚深相。一
0586b29: 切世間極難信受難度難見。幽玄細密無染
0586c01: 了義。非分別知菩薩藏攝。總持經王佛印所
0586c02: 印。分別開示不退法輪。六到彼岸由斯而
0586c03: 起。善攝一切所應攝受。菩提分法正所隨行。
0586c04: 七等覺支親能導發。辯說開示大慈大悲。拔
0586c05: 濟引安諸有情類。遠離一切見趣魔怨。分
0586c06: 別闡揚甚深緣起。辯內無我外無有情。於
0586c07: 二中間無壽命者。無養育者。畢竟無有補
0586c08: 特伽羅性。空無相無願無作無起相應。能引
0586c09: 妙覺能轉法輪。天龍藥叉健達縛等。咸共尊
0586c10: 重稱歎供養引導眾生大法供養。圓滿眾
0586c11: 生大法祠祀。一切聖賢悉皆攝受。開發一切
0586c12: 菩薩妙行。真實法義之所歸依。最勝無礙由
0586c13: 斯而起。詳＝辯【三】【宮】詳＝辯【宋】【元】【明】【宮】詳辯說諸法無常有苦無我寂靜。發
0586c14: 生四種法嗢南。遣除一切慳貪毀禁瞋恨
0586c15: 懈怠妄＝忘【三】【宮】妄＝忘【宋】【元】【明】【宮】妄忘念惡慧驚怖一切外道邪＝他【三】【宮】邪＝他【宋】【元】【明】【宮】邪他論惡見執
0586c16: 著。開發一切有情善法增上勢力。摧伏一
0586c17: 切惡魔軍眾。諸佛聖賢共所稱歎。能除一切
0586c18: 生死大苦。能示一切涅槃大樂。三世十方諸
0586c19: 佛共說。於是經典若樂聽聞信解受持讀誦
0586c20: 通利。思惟觀察甚深義趣。令其顯著施設安
0586c21: 立。分別開示明了現前。復廣為他宣揚辯
0586c22: 說。方便善巧攝護正法。如是一切名法供
0586c23: 養。
0586c24: 復次月蓋。法供養者。謂於諸法如法調伏。
0586c25: 及於諸法如法修行。隨順緣起離諸邪見。
0586c26: 修習無生不起法忍。悟入無我及無有情。
0586c27: 於諸因緣無違無諍不起異議＝論【三】【宮】議＝論【宋】【元】【明】【宮】議論。離我我
0586c28: 所無所攝受。依趣於義不依於文。依趣
0586c29: 於智不依於識。依趣了義所說契經。終不
0587a01: 依於不了義說。世俗經典而生執著。依趣
0587a02: 法性終不依於補特伽羅見有所得。如其
0587a03: 性相悟解諸法。入無藏攝滅阿賴耶。息除
0587a04: 無明乃至老死。息除愁歎憂苦熱惱。觀察如
0587a05: 是十二緣起。無盡引發常所引發。願諸有情
0587a06: 捨諸見趣。如是名為上法供養。
0587a07: 佛告天帝。王子月蓋。從藥王佛聞說如是
0587a08: 上法供養。得順法忍。即脫寶衣諸莊嚴具。
0587a09: 奉施供養藥王如來。白言。世尊。我願於佛
0587a10: 般涅槃後攝受正法。作法供養護持正法。
0587a11: 唯＝惟【宮】唯惟願如來。以神通力哀愍加威。令得無
0587a12: 難降伏魔怨。護持正法修菩薩行。藥王如
0587a13: 來既知月蓋增上意樂。便記之曰。汝於如
0587a14: 來般涅槃後能護法城。時彼王子得聞授
0587a15: 記歡喜踊躍。即於藥王如來住世聖法教中。
0587a16: 以清淨信棄捨家法趣於非家。既出家已
0587a17: 勇猛精進修諸善法。勤修善故。出家未久
0587a18: 獲五神通。至極究竟得陀羅尼無斷妙辯。藥
0587a19: 王如來般涅槃後。以其所得神通智力。經十
0587a20: 中劫隨轉如來所轉法輪。月蓋苾芻滿十中
0587a21: 劫。隨轉法輪護持正法。勇猛精進安立百
0587a22: 千俱胝有情。令於無上正等菩提得不退
0587a23: 轉。教化十四那庾多＋（眾）【元】【明】多多眾生。令於聲聞獨一覺
0587a24: 乘心善調順。方便引導無量有情令生天
0587a25: 上。
0587a26: 佛告天帝。彼時寶蓋轉輪王者。豈異人乎。勿
0587a27: 生疑惑莫作異觀。所以者何。應知即是寶
0587a28: 焰如來。其王千子。即賢劫中有千菩薩次第
0587a29: 成佛。最初成佛名迦洛迦孫如來。最後成
0587b01: 佛名曰盧至。四已出世餘在當來。彼時護法
0587b02: 月蓋王子。豈異人乎。即我身是。天帝當知。
0587b03: 我說一切於諸佛所設供養中。其法供養
0587b04: 最尊最勝。最上最妙最為無上。是故天帝
0587b05: 欲於佛所設供養者。當法供養無以財
0587b06: 物。
0587b07: 說無垢稱經囑累品第十四
0587b08: 爾時佛告慈氏菩薩。吾今以是無量無數百
0587b09: 千俱胝那庾多劫所集無上正等菩提所流大
0587b10: 法付囑於汝。如是經典佛威神力之所住
0587b11: 持。佛威神力之所加護。汝於如來般涅槃後
0587b12: 五濁惡世。亦以神力住持攝受。於贍部洲
0587b13: 廣令流布無使隱滅。所以者何。於未來世。
0587b14: 有善男子或善女人。天龍藥叉健達縛等。已
0587b15: 種無量殊勝善根已於無上正等菩提。心生
0587b16: 趣向勝解廣大。若不得聞如是經典。即當
0587b17: 退失無量勝利。若彼得聞如是經典。必當
0587b18: 信樂發希有心歡喜頂受。我今以彼諸善男
0587b19: 子善女人等付囑於汝。汝當護念令無障
0587b20: 難。於是經典聽聞修學。亦令如是所說法
0587b21: 門廣宣流布。慈氏當知。略有二種菩薩相印。
0587b22: 何等為二。一者信樂種種綺飾文詞相印。二
0587b23: 者不懼甚深法門如其性相悟入相印。若諸
0587b24: 菩薩尊重信樂綺飾文詞。當知是為初學
0587b25: 菩薩。若諸菩薩於是甚深無染無著不可思
0587b26: 議自在神變解脫法門微妙經典無有恐畏。
0587b27: 聞已信解受持讀誦。令其通利廣為他說。
0587b28: 如實悟入精進修行。得出世間清淨信樂。當
0587b29: 知是為久學菩薩。慈氏當知略由四緣初
0587c01: 學菩薩為自毀傷不能獲得甚深法忍。何
0587c02: 等為四。一者初聞昔所未聞甚深經典。驚
0587c03: 怖疑惑不生隨喜。二者聞已誹謗輕毀。言
0587c04: 是經典我昔未聞從何而至。三者見有受
0587c05: 持演說此深法門善男子等。不樂親近恭
0587c06: 敬禮拜。四者後時輕慢憎嫉毀辱誹謗。由是
0587c07: 四緣初學菩薩為自毀傷不能獲得甚深
0587c08: 法忍。
0587c09: 慈氏當知。略由四緣信解甚深法門菩薩。
0587c10: 為自毀傷不能速證無生法忍。何等為四。
0587c11: 一者輕蔑發趣大乘未久修行初學菩薩。
0587c12: 二者不樂攝受＝授【三】【宮】受＝授【宋】【元】【明】【宮】受授誨示教授教誡。三者甚深
0587c13: 廣大學處不深敬重。四者樂以世間財施
0587c14: 攝諸有情。不樂出世清淨法施。由是四緣
0587c15: 信解甚深法門菩薩。為自毀傷不能速證
0587c16: 無生法忍。
0587c17: 慈氏菩薩聞佛語已。歡喜踊躍而白佛言。
0587c18: 世尊所說甚為希有。如來所言甚為微妙。
0587c19: 如佛所示菩薩過失。我當悉皆究竟遠離。
0587c20: 如來所有無量無數百千俱胝那庾多劫所集
0587c21: 無上正等菩提所流大法。我當護持令不隱
0587c22: 滅。若未來世。諸善男子或善女人。求學大
0587c23: 乘是真法器。我當令其手得如是甚深經
0587c24: 典。與其念力。令於此經受持讀誦究竟通
0587c25: 利書寫供養無倒修行廣為他說。世尊。後世
0587c26: 於是經典。若有聽聞信解受持讀誦通利無
0587c27: 倒修行廣為他說。當知皆是我威神力住持
0587c28: 加護。世尊告曰。善哉善哉。汝為＝無【三】【宮】為＝無【宋】【元】【明】【宮】為無極善乃能
0587c29: 隨喜如來善說。攝受護持如是正法。
0588a01: 爾時會中所有此界及與他方諸來菩薩。一
0588a02: 切合掌俱發聲言。世尊。我等亦於如來般涅
0588a03: 槃後。各從他方諸＝別【三】【宮】諸＝別【宋】【元】【明】【宮】諸別別世界皆來至此。護持
0588a04: 如來所得無上正等菩提所流大法。令不隱
0588a05: 滅廣宣流布。若善男子或善女人。能於是
0588a06: 經聽聞信解受持讀誦究竟通利無倒修行廣
0588a07: 為他說。我當護持與其念力令無障難＝礙【三】【宮】難＝礙【宋】【元】【明】【宮】難礙。
0588a08: 時此眾中四大天王。亦皆合掌同聲白佛。世
0588a09: 尊。若有村城聚落國邑王都如是法門所流
0588a10: 行處。我等皆當與其眷屬并大力將率諸
0588a11: 軍眾。為聞法故往詣其所。護持如是所說
0588a12: 法門及能宣說受持讀誦此法門者。於四
0588a13: 方面百踰繕那。皆令安隱無諸障難。無有
0588a14: 伺求得其便者。
0588a15: 爾時世尊復告具壽阿難陀曰。汝應受持
0588a16: 如是法門廣為他說令其流布。阿難陀曰。
0588a17: 我已受持如是法門。世尊如是所說法門。
0588a18: 其名何等。我云何持。世尊告曰。如是名為
0588a19: 說無垢稱不可思議自在神變解脫法門。應
0588a20: 如是持。時薄伽梵說是經已。無垢稱菩薩。
0588a21: 妙吉祥菩薩。具壽阿難陀及餘菩薩大聲聞
0588a22: 眾并諸天人阿素洛等。聞佛所說。皆大歡喜。
0588a23: 信受奉行。
0588a24: 說無垢稱經卷第六
