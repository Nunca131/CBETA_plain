0853a01: 
0853a02: No. 547
0853a03: 【三】不戴此經【宋】【元】【明】不載戴此經大花嚴長者問佛那羅延力經
0853a04: 
0853a05: 罽賓國三藏般若共利言譯
0853a06: 如是我聞：一時，薄伽梵在室羅筏悉底國逝
0853a07: 多林給孤獨園。時大花嚴長者，從坐而起整
0853a08: 理衣服，長跪合掌而白佛言：「大德世尊！一切
0853a09: 有情施飲食者，當得何報？」
0853a10: 爾時，薄伽梵告長者言：「若施食者，得如來力。」
0853a11: 時大長者復白佛言：「世尊！其如來力，頗有
0853a12: 譬喻而能宣說，令我聞不？」
0853a13: 佛告長者言：「有，善男子！不可以少因緣而能
0853a14: 說之。」復告長者：「如十凡牛力等一犎牛力，
0853a15: 十犎牛力等一犀牛力，十犀牛力等一凡象
0853a16: 力，十凡象力等一設臘婆力形如面似犀牛身，有八四在背上、四
0853a17: 踞地行，下足若困翻上憩，令上足下履地而行，力能負象，十設臘婆力等一
0853a18: 戰象力，十戰象力等一醉象力，十醉象力
0853a19: 等一野象力，十野象力等一羯耨迦象力，
0853a20: 十羯耨迦象力等一拘牟頭花象力，十拘
0853a21: 牟頭花象力等一嗢羅花象力，十嗢羅
0853a22: 花象力等一寧盧羅象力，十寧盧羅象
0853a23: 力等一大香象力，十大香象力等一五色
0853a24: 師子王力，十師子王力等一人中力士力，十
0853a25: 力士力等一諾拘羅力，十諾拘羅力等一
0853a26: 遏主那力，十遏主那力等一毘摩細那力，十
0853a27: 毘摩細那力等一那羅延力，六百六十三那
0853a28: 羅延力等佛世尊一毛孔力，八萬四千毛孔
0853a29: 之中一一皆具如是那羅延力，八萬四千毛
0853b01: 孔之力等薄伽梵一節之力。」
0853b02: 佛告長者：「以是當知，諸佛如來一一節中，皆
0853b03: 具八萬四千六百六十三種那羅延力。」
0853b04: 佛說此經已，大花嚴長者聞佛所說，歡喜奉
0853b05: 行。
0853b06: 大花嚴長者問佛那羅延力經
