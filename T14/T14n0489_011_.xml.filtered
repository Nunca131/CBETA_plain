0731b09: 
0731b10: 
0731b11: 佛說除蓋障菩薩所問經卷第十
0731b12: 一
0731b13: 
0731b14: 譯經＝宋【明】＊譯經宋三藏朝散大夫試鴻臚（少）＋卿【明】＊卿少卿
0731b15: 光梵＝傳梵【明】＊光梵傳梵大師〔賜紫沙門臣〕－【明】＊賜紫沙門臣惟淨等
0731b16: 奉　詔譯
0731b17: 爾時除蓋障菩薩白佛言。世尊。此法云何能
0731b18: 證。云何能解。佛言。善男子。出世間慧乃能證
0731b19: 入內自明解。除蓋障菩薩言。豈非慧證即是
0731b20: 自心內解入邪。佛言。不也善男子。何以故。慧
0731b21: 但如實能觀諸法。由身作證故。除蓋障菩薩
0731b22: 言。若諸善男子。豈非以彼聞思修慧能證法
0731b23: 時。便能內自得解入邪。佛言。不也善男子。非
0731b24: 彼聞思修慧纔得聞時便能內自解入。我今
0731b25: 當以譬喻略明斯義。善男子。譬如大曠野中
0731b26: 夏盛熱時。或有一人自東而西。復有一人自
0731b27: 西而東。當其炎毒渴乏所逼時。西至人謂東
0731b28: 來者。我今極熱為渴所逼。汝所從來善履途
0731b29: 道。何處當有流泉池沼清冷之水。願為我說
0731c01: 令我飲之除其渴惱。其東來者。善知東方所
0731c02: 有道路。亦復悉知有水之處。其味甘美及深
0731c03: 淺等。即告之云。汝今前去當觀一處有二道
0731c04: 路。出於左者不應當詣。由於右者汝可往之。
0731c05: 彼有園林蒼翠滋茂。中有池沼。清流甘美衍
0731c06: 漾彌滿。善男子。於汝意云何。彼渴乏人纔聞
0731c07: 說示有妙池沼起思念時。便能除去渴惱之
0731c08: 患。即能內自得清涼邪。除蓋障菩薩言。不也
0731c09: 世尊。而炎渴人。若親詣彼有水之處。於其池
0731c10: 中飲其水已。是人乃能除去炎渴內自清涼。
0731c11: 佛言。善男子。聞思修慧非纔得聞便能內自
0731c12: 解入法性。亦復如是。汝今當知。大曠野者是
0731c13: 生死境。夏盛熱時受炎渴人。即是一切諸有
0731c14: 情類。極炎熾者。即是煩惱六塵愛境。善知路
0731c15: 人。即諸菩薩。善能知於一切智道。其飲水者
0731c16: 即是內自入證解者。得法勝味輕清甘美。第
0731c17: 一義諦諸法實性。善男子。汝今當聽。復說譬
0731c18: 喻。假使如來住壽一劫。於閻浮提一切人前。
0731c19: 稱讚天蘇陀妙色妙香。最上清淨精美之味。
0731c20: 其所飲者得妙樂觸。善男子。閻浮提人聞如
0731c21: 是說。於色香等內了知邪。除蓋障菩薩言。不
0731c22: 也世尊。佛言。善男子。由是之故。當知聞思修
0731c23: 慧非纔聞時便能內自解入法性。汝今復聽。
0731c24: 譬若有人於果實中知一果名。自先食已。與
0731c25: 未食人說其果味及色香等。善男子。於汝意
0731c26: 云何。彼未食人而能了知其果味邪。除蓋障
0731c27: 菩薩言。不也世尊。佛言。善男子。由是之故。
0731c28: 當知聞思修慧非纔聞時便能內自解入法性。
0731c29: 爾時除蓋障菩薩前白佛言。善說世尊。善說
0732a01: 善逝。如是內證理法。若有善男子。能一歷耳
0732a02: 當知是人即能具足聞思修法。何以故。是人
0732a03: 已具不顛倒因。故得此法。佛言。如是如是。善
0732a04: 男子。菩薩若修如是十種法者。即得善解法
0732a05: 界之理。復次善男子。菩薩若修十種法者。善
0732a06: 知空境界。何等為十。一者知力空。二者知無
0732a07: 畏空。三者知不共佛法空。四者知戒蘊空。五
0732a08: 者知定蘊空。六者智慧蘊空。七者知解脫蘊
0732a09: 空。八者知解脫知見蘊空。九者知空空。十者
0732a10: 知勝義空。雖知是空亦不以其空因緣故而
0732a11: 於彼空有所得相。亦不執空。不起空見。不依
0732a12: 止空。復不以其空因緣故墮於斷見。善男子。
0732a13: 菩薩若修如是十種法者。即善知空境界。復
0732a14: 次善男子。菩薩若修十種法者。即能善修無
0732a15: 相之。行何等為十。一者離外相。二者離內相。
0732a16: 三者離戲論相。四者離一切遍計相。五者離
0732a17: 一切有所得相。六者離一切舉動相。七者離
0732a18: 一切虛假相。八者離一切所緣相。九者離識
0732a19: 有得相。十者離識所知境相。善男子。菩薩若
0732a20: 修如是十種法者。即能善修無相之行。
0732a21: 爾時除蓋障菩薩白佛言。世尊。如是行相是
0732a22: 菩薩修無相之行。云何復見如來所修。佛言。
0732a23: 善男子。當知此是不思議處。何以故。離心境
0732a24: 界故。一切有情若謂如來有所思者。彼即狂
0732a25: 亂。所有如來。若此岸事。若彼岸事。乃至疲極
0732a26: 終不可見。亦不可得。所以者何。如來之法不
0732a27: 可思議。甚深難測。莫究其際。與虛空等。超
0732a28: 出一切尋伺境界。超出一切有所得相。非諸
0732a29: 惟忖較計度量之所能及。除蓋障菩薩白佛
0732b01: 言。世尊。我有少疑欲伸請問。若如來應供正
0732b02: 等正覺。見聽我問。願為略說。佛言。除蓋障。
0732b03: 汝今當問斯為常事。除蓋障菩薩白佛言。世
0732b04: 尊。諸有自高之者乃非正士。如何世尊為大
0732b05: 法王。今自讚說得非自高邪。佛言。善哉善哉。
0732b06: 善男子。而汝心志深固能發是問。汝應諦
0732b07: 聽。極善作意。今為汝說。時除蓋障菩薩受教
0732b08: 而聽。佛言。善男子。如來無我慢心亦不自高。
0732b09: 不為利養名稱所欲生於我慢。亦不為求人
0732b10: 所知故。亦不起於諂誑心故生於我慢。但以
0732b11: 己所得法。廣為利益安樂一切有情。何以故。
0732b12: 欲令有情於如來所發生清淨歡喜之心。堪
0732b13: 任法器者令彼獲得一切善法。使其長夜得
0732b14: 大利樂。除蓋障菩薩白佛言。世尊。云何有情
0732b15: 而不能知如來勝德。佛言。善男子。彼實不知。
0732b16: 何以故。此佛剎中諸有情類。信解狹劣志著
0732b17: 弊。少慧少信善根微。而不能知如來勝
0732b18: 德。是故如來乃自讚說所有功德。意欲令諸
0732b19: 有情發生淨信。能成如來諸勝功德。善男子。
0732b20: 譬如有人為大醫師善療眾病國中第一無有
0732b21: 倫比。然其國中不知是人。明善方藥具醫勝
0732b22: 得。時彼醫師。見有疾苦所逼惱者即起是念。
0732b23: 是人疾苦不善方藥。我今應當為其治療。是
0732b24: 時醫師詣病人所語其人言。我是醫師明練方
0732b25: 術。善知眾病及病所因。汝之病惱善為治療。
0732b26: 時彼病人聞是言已。即於醫師起信重心而作
0732b27: 依仗。醫師即時為其治療病得除愈。善男子。
0732b28: 於汝意云何。而彼醫師於病人前。說已能解
0732b29: 為自讚邪。除蓋障菩薩白佛言。不也世尊。佛
0732c01: 言。善男子。如來亦復如是。為大醫王善療有
0732c02: 情諸煩惱病。知病所因施大法藥。而諸有情
0732c03: 為無明等諸煩惱病之所逼迫。如來見已即詣
0732c04: 其前。稱說如來具勝功德。令諸有情為其病
0732c05: 苦所逼惱者。聞說如來勝功德已。能生清淨
0732c06: 信重之心。以佛如來而為依仗。是故如來勝
0732c07: 大醫王。為彼病者施大法藥。使諸有情煩惱
0732c08: 重病咸得銷滅。善男子。何等是大法藥。所謂
0732c09: 多貪有情作不淨觀。多瞋有情作慈悲觀。愚
0732c10: 癡有情作緣生觀。以是緣故。乃見如來自讚
0732c11: 勝得。復次善男子。菩薩若修十種法者。得諸
0732c12: 願離著。何等為十。一者雖行布施而有願求。
0732c13: 亦不著於布施。二者雖持禁戒。亦不著於持
0732c14: 戒。三者雖行忍辱。亦不著於忍辱。四者雖起
0732c15: 精進。亦不著於精進。五者雖習禪定。亦不著
0732c16: 於禪定。六者雖修智慧。亦不著於智慧。七者
0732c17: 雖依三界。亦不著於三界。八者雖求菩提。亦
0732c18: 不著於菩提。九者雖行正道。亦不著於正道。
0732c19: 十者雖入涅槃。亦不著於涅槃。何以故。菩薩
0732c20: 離諸所著雖於世間一切所行而悉無著。善
0732c21: 男子。菩薩若修如是十種法者。即得諸願離
0732c22: 著。復次善男子。菩薩若修十種法者。得慈身
0732c23: 具足。何等為十。一者無方分慈。二者無種類
0732c24: 慈。三者法慈。四者定慈。五者不害慈。六者利
0732c25: 益慈。七者於一切有情平等心慈。八者等心
0732c26: 無瞋恚慈。九者周遍十方廣大慈。十者出世
0732c27: 間慈。善男子。菩薩若修如是十種法者。即得
0732c28: 慈身具足。復次善男子。菩薩若修十種法者
0732c29: 得悲身具足。何等為十。一者見諸苦惱無救
0733a01: 無依無歸趣者。菩薩見已發起菩提心。二者
0733a02: 發菩提心已求所得法。三者歷苦勤求得法
0733a03: 成已。普為有情作大利益。四者慳貪有情令
0733a04: 行布施。五者毀戒有情令持淨戒。六者瞋心
0733a05: 有情令修忍行。七者懈怠有情令發精進。八
0733a06: 者散亂有情令住定心。九者無智有情令修
0733a07: 智慧。十者菩薩為利有情故。不以艱苦壞失
0733a08: 退轉菩提勝行。善男子。菩薩若修如是十種
0733a09: 法者。即得悲身具足。復次善男子。菩薩若修
0733a10: 十種法者。善修喜行。何等為十。一者菩薩自
0733a11: 得出離三有熾然。故生歡喜。二者為斷長時
0733a12: 輪迴往來繫縛之索。故生歡喜。三者菩薩遠
0733a13: 離種種尋求。自已得渡生死海中諸惡雜類。
0733a14: 故生歡喜。四者菩薩自已摧折久遠以來高
0733a15: 慢之幢。故生歡喜。五者菩薩以智金剛。自已
0733a16: 摧碎煩惱高細無塵末。故生歡喜。六者菩
0733a17: 薩自得安隱。亦復令他悉得安隱故生歡喜。
0733a18: 七者菩薩於其世間。貪愛執縛暗瞑所覆不
0733a19: 得自在。長眠境中自能醒然睡眼明已。亦復
0733a20: 令他悉能開覺。故生歡喜。八者菩薩自能解
0733a21: 脫出離惡趣。亦復令他悉得解脫出離惡趣。
0733a22: 故生歡喜。九者有情久處生死曠野險難之
0733a23: 中。獨行無侶周旋往返。不知其道不識方所。
0733a24: 菩薩自能超出遠離。而悉為他指導開示。故
0733a25: 生歡喜。十者菩薩得近一切智城。故生歡喜。
0733a26: 善男子。菩薩若修如是十種法者。即善修喜
0733a27: 行。復次善男子。菩薩若修十種法者。即善修
0733a28: 捨行。何等為十。一者眼雖觀色而行捨行。亦
0733a29: 不見眼識色境。若增若減若成若壞。二者耳
0733b01: 雖聽聲。三者鼻雖嗅香。四者舌雖了味。五者
0733b02: 身雖覺觸。六者意雖知法而行捨行。亦復不
0733b03: 見耳聲鼻香舌味身觸意法諸塵。若增若減
0733b04: 若成若壞。七者雖觀行苦而行捨行。亦不見
0733b05: 行苦。若增若減若成若壞。八者雖觀苦苦而
0733b06: 行捨行。亦不見苦苦。若增若減若成若壞。九
0733b07: 者雖觀壞苦而行捨行。亦不見壞苦。若增若
0733b08: 減若成若壞。十者觀所作已辦有情。菩薩於
0733b09: 彼生歡喜心。乃起是念。我欲度彼。彼已自度。
0733b10: 故修捨行。善男子。菩薩若修如是十種法者。
0733b11: 即善修捨行。復次善男子。菩薩若修十種法
0733b12: 者。即得神通游戲＝遊戲【三】下同游戲＝遊戲【宋】下同【元】下同【明】下同游戲遊戲。何等為十。一者示現捨
0733b13: 壽。二者入胎受生。三者現童子相宮中游戲。
0733b14: 四者出家。五者苦行。六者詣菩提場。七者成
0733b15: 等正覺降伏魔軍。八者現寂靜相。九者轉妙
0733b16: 法輪。十者入大涅槃。
0733b17: 爾時除蓋障菩薩前白佛言。世尊。何因緣故。
0733b18: 菩薩示現兜率陀天捨壽。乃至示現入大涅
0733b19: 槃。佛言。善男子。兜率陀天。諸有情等多生常
0733b20: 想。而彼有情見菩薩於一切世間最上最勝。
0733b21: 而復高顯觀者無厭。不為五欲境界所染。能
0733b22: 起捨壽。而彼有情見已。轉於常想生無常想。
0733b23: 由依止無常故。即起不放逸行。又復有情起
0733b24: 放逸心者。於菩薩所。雖有愛樂信重之心。然
0733b25: 於諸境生愛著故。於菩薩所。不來親近恭敬
0733b26: 承事。而彼有情乃起是念。菩薩久住於此我
0733b27: 亦久住。生放逸心。菩薩為欲令彼有情起於
0733b28: 厭離得不放逸。由能不起放逸心故。即得不
0733b29: 退轉於阿耨多羅三藐三菩提。菩薩以是緣
0733c01: 故。於兜率陀天示現捨壽。善男子。若有有情
0733c02: 應以入胎受生而可度者。菩薩即現入胎受
0733c03: 生之相。令其見已生希有心。菩薩處母胎中。
0733c04: 為彼彼有情如應說法。令得不退轉於阿耨
0733c05: 多羅三藐三菩提。菩薩以是緣故。示現受生。
0733c06: 善男子。若有有情應以童子宮中游戲之相
0733c07: 而可度者。又以下劣信解諸有情類。菩薩為
0733c08: 成熟故為護持故。乃現童子宮中游戲之相。
0733c09: 善男子。若有有情應以出家之相而可度者。
0733c10: 菩薩為成熟故。乃現出家之相。善男子。若有
0733c11: 志著弊天龍夜叉乾闥婆阿修羅等。應以
0733c12: 苦行之相而可度者。菩薩為欲成熟彼故。及
0733c13: 為降伏諸外道故。乃現苦行之相。善男子。若
0733c14: 有有情於長時中。念求菩薩。當於何時詣菩
0733c15: 提場。我當隨應作供養事。菩薩為欲成熟彼
0733c16: 有情故。即為示現詣菩提場。至菩提場已。令
0733c17: 諸有情隨應供養。作供養已。而彼有情即得
0733c18: 不退轉於阿耨多羅三藐三菩提。善男子。若
0733c19: 有有情自恃我慢貢高。菩薩為欲令彼轉於
0733c20: 我慢心故。現坐道場成等正覺降伏魔軍。復
0733c21: 為有情樂寂靜者。便謂獲得勝上所證。菩薩
0733c22: 乃為示現成等正覺。菩薩成正覺時。三千大
0733c23: 千世界種種音聲皆悉寂然。而彼樂寂有情。
0733c24: 見是三千大千世界皆寂然已。俱發願言。願
0733c25: 我亦復如是。得成阿耨多羅三藐三菩提果。
0733c26: 善男子。若有有情樂為師尊專志願求。然不
0733c27: 能知出離之法。亦復不知後世因果。菩薩為
0733c28: 彼有情成熟善根。令其堪任法器。乃為開示
0733c29: 正道故。成正覺已。詣迦尸國。三轉十二行相
0734a01: 聖妙法輪。善男子。若有有情應以入涅槃相
0734a02: 而可度者。菩薩乃為示現入大涅槃。善男
0734a03: 子。菩薩以是因緣。示現兜率陀天捨壽乃至
0734a04: 入大涅槃。善男子。菩薩若修如是十種法者。
0734a05: 即得神通游戲。
0734a06: 佛說除蓋障菩薩所問經卷第十一
