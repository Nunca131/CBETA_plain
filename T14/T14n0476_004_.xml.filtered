0572c02: 
0572c03: 說無垢稱經卷第四
0572c04: 大唐三藏法師玄奘譯
0572c05: 觀有情品第七
0572c06: 時妙吉祥。問無垢稱。云何菩薩觀諸有情。無
0572c07: 垢稱言。譬如幻師觀所幻事。如是菩薩。應
0572c08: 正觀察一切有情。又妙吉祥。如有智人。觀
0572c09: 水中月。觀鏡中像。觀陽焰水。觀呼聲響＝嚮【聖】響嚮。
0572c10: 觀虛空中雲城臺閣。觀水聚沫所有前際。
0572c11: 觀水浮泡或起或滅。觀芭＝苞【聖】芭苞蕉心所有堅實。
0572c12: 觀第五大。觀第六蘊。觀第七根。觀十三處。
0572c13: 觀十九界。觀無色界眾色影像。觀燋敗種
0572c14: 所出牙莖。觀龜毛等所作衣服。觀夭沒＝歿【三】【宮】沒＝歿【宋】【元】【明】【宮】沒歿者
0572c15: 受欲戲樂。觀預流果所起分別薩迦耶見。觀
0572c16: 一來果受第三有。觀不還果入母胎藏。觀阿
0572c17: 羅漢貪瞋癡毒。觀得忍菩薩慳犯戒恚害
0572c18: 等心。觀諸如來習氣相續。觀生盲者見眾
0572c19: 色。觀住滅定有出入息。觀虛空中所有鳥
0572c20: 跡。觀半擇迦根有勢用。觀石女兒所有作
0572c21: 業。觀佛所化起諸結縛。觀諸畢竟不生煩
0572c22: 惱。觀夢悟＝寤【明】悟寤已夢中所見。觀不生火有所焚
0572c23: 燒。觀阿羅漢後有相續。如是菩薩。應正觀
0572c24: 察一切有情。所以者何。諸法本空真實無我
0572c25: 無有情故。
0572c26: 妙吉祥言。若諸菩薩。如是觀察一切有情。
0572c27: 云何於彼修於大慈。無垢稱言。菩薩如是
0572c28: 觀有情已。自念我當為諸有情說如斯
0572c29: 法令其解了。是名真實修於大慈。與諸有
0573a01: 情究竟＝竟究【明】究竟竟究安樂。如是菩薩修寂滅慈無諸取
0573a02: 故。修無熱慈離煩惱故。修如實慈三世等
0573a03: 故。修不違慈無等起故。修無二慈離內外
0573a04: 故。修無壞慈畢竟住故。修堅固慈增上意
0573a05: 樂如金剛故。修清淨慈本性淨故。修平等
0573a06: 慈等虛空故。修阿羅漢慈永害結賊故。
0573a07: 修獨覺慈不待師資故。修菩薩慈成熟
0573a08: 有情無休息故。修如來慈隨覺諸法真如
0573a09: 性故。修佛之慈覺悟睡夢諸有情故。修自
0573a10: 然慈任運等覺諸法性故。修菩提慈等一
0573a11: 味故。修無偏慈愛憎斷故。修大悲慈＝慈悲【明】悲慈慈悲。顯
0573a12: 大乘故。修無諍慈觀無我故。修無厭慈
0573a13: 觀性空故。修＝觀【聖】修觀法施慈離師捲故。修淨戒
0573a14: 慈成熟犯戒諸有情故。修堪忍慈隨護自
0573a15: 他令無損故。修精進慈荷負有情利＝離【聖】利離樂
0573a16: 事故。修靜＝淨【明】靜淨慮慈無愛味故。修般若慈於
0573a17: 一切時現知法故。修方便慈於一切門普
0573a18: 示現故。修妙願慈無量大願所引發故。修
0573a19: 大力慈能辦一切廣大事故。修若那慈了
0573a20: 知一切法性相故。修神通慈不壞一切法
0573a21: 性相故。修攝事慈方便攝益諸有情故。修
0573a22: 無著慈無礙染故。修無詐慈意樂淨故。修
0573a23: 無諂慈加行淨故。修無誑慈不虛假故。修
0573a24: 深心慈離瑕穢故。修安樂慈建立諸佛安
0573a25: 樂事故。唯＝惟【宋】【宮】唯惟妙吉祥。是名菩薩修於大慈。妙
0573a26: 吉祥言。云何菩薩修於大悲。無垢稱言。所有
0573a27: 造作增長善根。悉皆棄捨施諸有情一切無
0573a28: 是名菩薩修於大悲。妙吉祥言。云何菩薩
0573a29: 修於大喜。無垢稱言。於諸有情作饒益事
0573b01: 歡喜無悔。是名菩薩修於大喜。妙吉祥言。
0573b02: 云何菩薩修於大捨。無垢稱言。平等饒益不
0573b03: 望果報。是名菩薩修於大捨。
0573b04: 妙吉祥言。若諸菩薩怖畏生死當何所依。
0573b05: 無垢稱言。若諸菩薩怖畏生死。常正依住諸
0573b06: 佛大我。又問。菩薩欲住大我。當云何住。曰
0573b07: 欲住大我。當於一切有情平等解脫中住。
0573b08: 又問。欲令一切有情解脫。當何所除。曰欲
0573b09: 令一切有情解脫。除其煩惱。又問。欲除一
0573b10: 切有情煩惱。當何所修。曰欲除一切有情
0573b11: 煩惱。當修如理觀察作意。又問。欲修如理
0573b12: 觀察作意。當云何修。曰欲修如理觀察作
0573b13: 意。當修諸法不生不滅。又問。何法不生何
0573b14: 法不滅。曰不善不生善法不滅。又問。善不善
0573b15: 法孰為本。曰以身為本。又問。身孰為本。曰
0573b16: 欲貪為本。又問。欲貪孰為本。曰虛妄分別
0573b17: 為本。又問。虛妄分別孰為本。曰倒想＝相【三】【宮】【聖】＊想＝相【宋】【元】【明】【宮】【聖】＊想相為
0573b18: 本。又問。倒想孰為本。曰無住為本。妙吉祥
0573b19: 言。如是無住孰為其本。無垢稱言。斯問非
0573b20: 理。所以者何。夫無住者。即無其本亦無所
0573b21: 住。由無其本無所住故。即能建立一切諸
0573b22: 法。時無垢稱。室中有一本住天女。見諸大
0573b23: 人聞所說法得未曾有踴＝踊【宮】踴踊躍歡喜便現其
0573b24: 身。即以天花散諸菩薩大聲聞眾。時彼天
0573b25: 花。至菩薩身即便墮落。至大聲聞便著不
0573b26: 墮。時聲聞眾各欲去華。盡其神力皆不能
0573b27: 去。爾時天女。即問尊者舍利子言。何故去
0573b28: 華。舍利子言。華不如法。我故去之。天女言
0573b29: 止。勿謂此華為不如法。所以者何。是華如
0573c01: 法。惟＝唯【明】【聖】下同惟唯尊者等自不如法。所以者何。華無分
0573c02: 別無異分別。惟尊者等。自有分別有異分
0573c03: 別。於善說法毘奈耶中。諸出家者。若有分
0573c04: 別。有異分別。則不如法。若無分別無異分
0573c05: 別。是則如法。惟舍利子。觀諸菩薩華不著
0573c06: 者。皆由永斷一切分別及異分別。觀諸聲
0573c07: 聞華著身者。皆由未斷一切分別及異分
0573c08: 別。惟舍利子。如人有畏時非人得其便。若
0573c09: 無所畏一切非人不得其便。若畏生死業
0573c10: 煩惱者。即為色聲香味觸等而得其便。不
0573c11: 畏生死業煩惱者。世間色聲香味觸等不
0573c12: 得其便。又舍利子。若煩惱習未永斷者華
0573c13: 著其身。若煩惱習已永斷者華不著也。舍利
0573c14: 子言。天止此室經今幾何。天女答言。我止
0573c15: 此室。如舍利子所住解脫。舍利子言。天止
0573c16: 此室如是久耶。天女復言。所住解脫亦何如
0573c17: 久。時舍利子默然不答。天曰。尊者是大聲聞
0573c18: 具大慧辯。得此小問默不見答。舍利子言。
0573c19: 夫解脫者離諸名言。吾今於此竟知何說。
0573c20: 天曰。所說文字皆解脫相。所以者何。如此解
0573c21: 脫非內非外。非離二種中間可得。文字亦
0573c22: 爾。非內非外非離二種中間可得。是故無
0573c23: 離文字說於解脫。所以者何。以其解脫與
0573c24: 一切法其性平等。舍利子言。豈不以離貪
0573c25: 瞋癡等為解脫耶。天曰〔佛〕－【三】【宮】【聖】〔佛〕－【宋】【元】【明】【宮】【聖】佛為諸增上慢者。
0573c26: 說離＝惟【宋】離惟一切貪瞋癡等以為解脫。若為遠離
0573c27: 增上慢者。即說一切貪瞋癡等本性解脫。舍
0573c28: 利子言。善哉天女。汝何得證慧辯＝辨【聖】辯辨若斯。天
0573c29: 曰。我今無得無證慧辯如是。若言我今有得
0574a01: 有證。即於善說法毘奈耶為增上慢。舍利
0574a02: 子言。汝於三乘為何發趣。天女答言。我於
0574a03: 三乘皆發趣。舍利子言。汝何密意作如是
0574a04: 說。天曰。我常宣說大乘令他聞故。我為聲
0574a05: 聞。自然現覺真法性故我為獨覺。常不捨
0574a06: 離大慈悲故。我為大乘。又舍利子。我為化
0574a07: 度求聲聞乘諸有情故。我為聲聞。我為化
0574a08: 度求獨覺乘諸有情故。我為獨覺。我為化
0574a09: 度求無上乘諸有情故。我為大乘。又舍利
0574a10: 子。譬如有〔人〕－【聖】人入瞻博迦林一切惟嗅瞻博
0574a11: 迦香終無樂嗅草麻＝林【聖】麻林香等。如是若有止
0574a12: 此室者。惟樂大乘功德之香。終不樂於聲
0574a13: 聞獨覺功德香等。由此室中一切佛法功德
0574a14: 妙香常所薰故。又舍利子。諸有釋梵四大天
0574a15: 王那伽藥叉及阿素洛。廣說乃至人非人等。
0574a16: 入此室者。皆為瞻仰如是大士及為親
0574a17: 近禮敬供養聽聞大法。一切皆發大菩提
0574a18: 心。皆持一切佛法功德妙香而出。又舍利
0574a19: 子。吾止此室十有二年。曾不聞說聲聞獨
0574a20: 覺相應言論。惟聞大乘諸菩薩行大慈大悲
0574a21: 不可思議諸佛妙法相應言論。又舍利子。此
0574a22: 室常現八未曾有殊勝之法。何等為八。謂舍
0574a23: 利子。此室常有金色光明。周遍照曜晝夜無
0574a24: 異不假日月所照為明。是為一未曾有殊
0574a25: 勝之法。又舍利子。此室常有一切世間人非
0574a26: 人等。入此室已不為一切煩惱所害。是為
0574a27: 二未曾有殊勝之法。又舍利子。此室常有一
0574a28: 切釋梵四天王等。及餘世界諸大菩薩集會
0574a29: 不空。是為三未曾有殊勝之法。又舍利子。
0574b01: 此室常聞菩薩六種波羅蜜多不退法輪相
0574b02: 應言論。是為四未曾有殊勝之法。又舍利子。
0574b03: 此室常作天人伎＝技【聖】伎技樂。於諸樂中演出無量
0574b04: 百千法音。是為五未曾有殊勝之法。又舍利
0574b05: 子。此室常有四大寶藏。眾珍盈溢恒無有
0574b06: 盡。給施一切貧窮鰥寡孤獨無依乞求之
0574b07: 者。皆令稱遂終不窮盡。是為六未曾有殊
0574b08: 勝之法。又舍利子。此室常有釋迦牟尼如來。
0574b09: 無量壽如來。難勝如來。不動如來。寶勝如來。
0574b10: 寶焰如來。寶月如來。寶嚴如來。寶音聲如
0574b11: 來。師子吼如來。一切義成如來。如是等十方
0574b12: 無量如來。若此大士發心祈請。應時即來廣
0574b13: 為宣說一切如來祕要法門。說已還去。是為
0574b14: 七未曾有殊勝之法。又舍利子。此室常現一
0574b15: 切佛土功德莊嚴諸天宮殿眾妙綺飾。是為
0574b16: 八未曾有殊勝之法。唯＝惟【宮】唯惟舍利子。此室常現
0574b17: 八未曾有殊勝之法。誰有見斯不思議事。而
0574b18: 復發心樂求聲聞獨覺法乎。
0574b19: 時舍利子問天女言。汝今何不轉此女身。
0574b20: 天女答言。我居此室十有二年。求女人性
0574b21: 了不可得。當何所轉。惟舍利子。譬如幻師
0574b22: 化作幻女。若有問言。汝今何不轉此女身。
0574b23: 為正問不。舍利子言。不也天女。幻既非實
0574b24: 當何所轉。天曰。如是諸法性相皆非真實。
0574b25: 猶如幻化。云何乃問不轉女身。即時天女
0574b26: 以神通力。變舍利子令如天女。自變其
0574b27: 身如舍利子。而問之言。尊者云何不轉女
0574b28: 身。時舍利子。以天女像而答之言。我今不
0574b29: 知轉滅男身轉生女像。天女復言。尊者若
0574c01: 能轉此女身。一切女身亦當能轉。如舍利
0574c02: 子實非是女而現女身。一切女身亦復如
0574c03: 是。雖現女身而實非女。世尊依此密意
0574c04: 說言。一切諸法非男非女。爾時天女作是語
0574c05: 已。還攝神力各復本形。問舍利子。尊者女
0574c06: 身今何所在。舍利子言。今我女身無在無變。
0574c07: 天曰尊者。善哉善哉。一切諸法亦復如是。無
0574c08: 在無變。說一切法無在無變。是真佛語。
0574c09: 時舍利子問天女言。汝於此沒＝歿【元】【明】沒歿當生何
0574c10: 所。天女答言。如來所化當所生處我當生
0574c11: 彼。舍利子言。如來所化無沒＝歿【宮】沒歿無生。云何而
0574c12: 言當所生處。天曰尊者。諸法有情應知亦爾
0574c13: 無沒無生。云何問我當生何所。
0574c14: 時舍利子問天女言。汝當久如證得無上
0574c15: 正等菩提。天女答言。如舍利子還成異生
0574c16: 具異生法。我證無上正等菩提久近亦爾。舍
0574c17: 利子言。無處無位。我當如是還成異生具
0574c18: 異生法。天曰尊者。我亦如是無處無位當
0574c19: 證無上正等菩提。所以者何。無上菩提無
0574c20: 有住處。是故亦無證菩提者。舍利子言。若
0574c21: 爾云何佛說諸佛如殑伽沙現證無上正等
0574c22: 菩提已證當證。
0574c23: 天曰尊者。皆是文字俗數語言。說有三世諸
0574c24: 佛證得。非謂菩提有去來今。所以者何。無
0574c25: 上菩提超過三世。又舍利子。汝已證得阿羅
0574c26: 漢耶。舍利子言。不得而得得無所得。天曰
0574c27: 尊者。菩提亦爾。不證而證證無所證。時無垢
0574c28: 稱。即語尊者舍利子言。如是天女。已曾供
0574c29: 養親近承事九十有二百千俱胝那庾多佛。
0575a01: 已能遊戲神通智慧所願滿足得無生忍。已
0575a02: 於無上正等菩提永不退轉。乘本願力如
0575a03: 其所欲。隨所宜處成熟有情。
0575a04: 說無垢稱經菩提分品第八
0575a05: 時妙吉祥問無垢稱。云何菩薩於諸佛法
0575a06: 到究竟趣。無垢稱言。若諸菩薩行於非趣。
0575a07: 乃於佛法到究竟趣。妙吉祥言。云何菩薩
0575a08: 行於非趣。無垢稱言。若諸菩薩雖復行於
0575a09: 五無間趣。而無恚惱忿害毒心。雖復行於
0575a10: 那落迦趣。而離一切煩惱塵垢。雖復行於
0575a11: 諸傍生趣。而離一切黑暗無明。雖復行於
0575a12: 阿素洛趣。而離一切傲慢憍逸。雖復行於
0575a13: 琰魔王趣。而集廣大福慧資糧。雖復行於
0575a14: 無色定趣。而能於彼不樂趣向。雖復示行
0575a15: 貪欲行趣。而於一切所受欲中離諸染著。
0575a16: 雖復示行瞋恚行趣。而於一切有情境界。
0575a17: 離諸瞋恚無損害心。雖復示行愚癡行趣。
0575a18: 而於諸法遠離一切黑暗無明。以智慧明。
0575a19: 而自調伏。雖復示行慳貪行趣。而能棄捨
0575a20: 諸內外事不顧身命。雖復示行犯戒行趣。
0575a21: 而能安立一切尸羅。杜多功德少欲知足。於
0575a22: 小罪中見大怖畏。雖復示行瞋忿行趣。而
0575a23: 能究竟安住慈悲。心無恚惱。雖復示行懈
0575a24: 怠行趣。而能勤習一切善根精進無替。雖
0575a25: 復示行根亂行趣。而常恬默安止靜慮。雖
0575a26: 復示行惡慧行趣。而善通達一切世間出世
0575a27: 間信至究竟慧波羅蜜多。雖復示行諂詐
0575a28: 行趣。而能成辦方便善巧。雖復示行密語
0575a29: 方便憍慢行趣。而為成立濟度橋梁。雖復示
0575b01: 行一切世間煩惱行趣而性清淨究竟無染。
0575b02: 雖復示行眾魔行趣。而於一切佛法覺慧
0575b03: 而自證知不隨他緣。雖復示行聲聞行趣。
0575b04: 而為有情說未聞法。雖復示行獨覺行趣。
0575b05: 而為成辦大慈大悲成熟有情。雖復現處
0575b06: 諸貧窮趣。而得寶手珍財無盡。雖復現處
0575b07: 諸缺根趣。而具相好妙色嚴身。雖復現處
0575b08: 卑賤生趣。而生佛家種姓尊貴。積集殊勝
0575b09: 福慧資糧。雖復現處羸劣醜陋眾所憎趣。而
0575b10: 得勝妙那羅延身。一切有情常所樂見。雖
0575b11: 復現處諸老病趣。而能畢竟除老病根超
0575b12: 諸死畏。雖復現處求財位趣。而多修習觀
0575b13: 無常想息諸悕＝希【三】【宮】悕＝希【宋】【元】【明】【宮】悕希求。雖復現處宮室妓女諸
0575b14: 戲樂趣。而常超出諸欲淤泥。修習畢竟遠離
0575b15: 之行。雖復現處諸頑嚚趣。而具種種才辯
0575b16: 莊嚴。得陀羅尼念慧無失。雖復現處諸邪
0575b17: 道趣。而以正道度諸世間。雖復現處一切
0575b18: 生趣。而實永斷一切趣生。雖復現處般涅
0575b19: 槃趣。而常不捨生死相續。雖復示現得妙
0575b20: 菩提轉大法輪入涅槃趣而復勤修諸菩
0575b21: 薩行相續無斷。唯妙吉祥。菩薩如是行於
0575b22: 非趣。乃得名為於諸佛法到究竟趣。
0575b23: 時無垢稱問妙吉祥。何等名為如來種性＝姓【宋】【宮】【聖】下同性姓。
0575b24: 願為略說。妙吉祥言。所謂一切偽身種性。是
0575b25: 如來種性。一切無明有愛種性。是如來種性。
0575b26: 貪欲瞋恚愚癡種性。是如來種性。四種虛妄
0575b27: 顛倒種性。是如來種性。如是所有五蓋種性。
0575b28: 六處種性。七識住種性。八邪＋（性）【三】【宮】【聖】邪＋（性）【宋】【元】【明】【宮】【聖】邪邪性種性。九惱事
0575b29: 種性。十種不善業道種性。是如來種性。以要
0575c01: 言之六十二見一切煩惱惡不善法所有種
0575c02: 性。是如來種性。無垢稱言。依何密意作如
0575c03: 是說。妙吉祥言。非見無為已入正性離生
0575c04: 位者能發無上正等覺心。要住有為煩惱諸
0575c05: 行。未見諦者。能發無上正等覺心。譬如高
0575c06: 原陸地。不生殟羅花特摩＝靡【明】摩靡花拘母陀
0575c07: 花奔荼利花。要於卑濕穢淤泥中。乃得生
0575c08: 此四種花。如是聲聞獨覺種性。已見無為。
0575c09: 已入正性離生位＝住【宮】位住者。終不能發一切智
0575c10: 心。要於煩惱諸行卑濕穢淤泥中。方能發起
0575c11: 一切智心。於中生長諸佛法故。又善男子。
0575c12: 譬如植種置於空中終不生長。要植卑濕
0575c13: 糞壤之地乃得生長。如是聲聞獨覺種性。
0575c14: 已見無為已入正性離生位者。不能生長
0575c15: 一切佛法。雖起身見如妙高山。而能發起
0575c16: 大菩提願。於中生長諸佛法故。又善男子。
0575c17: 譬如有人不入大海終不能得吠琉璃等
0575c18: 無價珍寶。不入生死煩惱大海。終不能發
0575c19: 無價珍寶一切智心。是故當知。一切生死煩
0575c20: 惱種性。是如來種性。
0575c21: 爾時尊者大迦葉波。歎妙吉祥。善哉善哉極
0575c22: 為善說實語如語誠無異言。一切生死煩惱
0575c23: 種性。是如來種性。所以者何。我等今者心相
0575c24: 續中。生死種子悉已燋敗。終不能發正等
0575c25: 覺心。寧可成就五無間業。不作我等諸阿
0575c26: 羅漢究竟解脫。所以者何。成就五種無間業
0575c27: 者。猶能有力盡無間業。發於無上正等覺
0575c28: 心。漸能成辦一切佛法。我等漏盡諸阿羅漢
0575c29: 永無此能。如缺根士於妙五欲無所能為。
0576a01: 如是漏盡諸阿羅漢諸結永斷。即於佛法無
0576a02: 所能為。不復志求諸佛妙法。是故異生能
0576a03: 報佛恩。聲聞獨覺終不能報。所以者何。異
0576a04: 生聞佛法僧功德為三寶種終無斷絕。能
0576a05: 發無上正等覺心。漸能成辦一切佛法。聲
0576a06: 聞獨覺假使終身。聞說如來力無畏等乃至
0576a07: 所有不共佛法一切功德。終不能發正等覺
0576a08: 心。
0576a09: 爾時眾中有一菩薩。名曰普＝善【三】【宮】普＝善【宋】【元】【明】【宮】普善現一切色身。
0576a10: 問無垢稱言。居士。父母妻子奴婢僕使。親
0576a11: 友眷屬一切侍衛。象馬車乘御人等類悉為
0576a12: 是誰皆何所在。時無垢稱以妙伽他。而答
0576a13: 之曰。
0576a14: 慧度菩薩母善方便為父
0576a15: 世間真導師無不由此生
0576a16: 妙法樂為妻大慈悲為女
0576a17: 真實諦法男思空勝義舍
0576a18: 煩惱為賤隸僕使隨意轉
0576a19: 覺分成親友由此證菩提
0576a20: 六度為眷屬四攝為妓女
0576a21: 結集正法言以為妙音樂
0576a22: 總持作園苑大法成林樹
0576a23: 覺品華莊嚴解脫智慧果
0576a24: 八解之妙池定水湛然滿
0576a25: 七淨華彌布洗除諸垢穢
0576a26: 神通為象馬大乘以為＝持作【三】【宮】【聖】以為＝持作【宋】【元】【明】【宮】【聖】以為持作車
0576a27: 調御菩提心遊八道支路
0576a28: 妙相具莊嚴眾好而綺間
0576a29: 慚愧為衣服勝意樂為鬘
0576b01: 具正法珍財曉示為方便
0576b02: 無倒行勝利迴向大菩提
0576b03: 四靜慮為床淨命為茵蓐
0576b04: 念智常覺悟無不在定心
0576b05: 既不死法還飲＝欲【明】飲欲解脫味
0576b06: 沐浴妙淨心塗香上品戒
0576b07: 殄滅煩惱賊勇健無能勝
0576b08: 摧伏四魔怨建妙菩提幢
0576b09: 雖實無起滅而故思受生
0576b10: 悉現諸佛土如日光普照
0576b11: 盡持上妙供奉獻諸如來
0576b12: 於佛及自身一切無分別
0576b13: 雖知諸佛國及與有情空
0576b14: 而常修淨土利物無休倦
0576b15: 一切有情類色聲及威儀
0576b16: 無畏力菩薩剎那能盡現
0576b17: 雖覺諸魔業而示隨所轉
0576b18: 至究竟方便有表事皆成
0576b19: 或示現自身有諸老病死
0576b20: 成熟諸有情如遊戲幻法
0576b21: 或現劫火起天地皆熾然
0576b22: 有情執常相照令知速滅
0576b23: 千俱胝有情率土咸來請
0576b24: 同時受彼供皆令趣菩提
0576b25: 於諸禁術書論眾伎＝技【宮】【聖】伎技藝
0576b26: 皆知至究竟利樂諸有情
0576b27: 世間諸道法遍於中出家
0576b28: 隨方便利生而不墮諸見
0576b29: 或作日月天梵王世界主
0576c01: 地水及火風饒益有情類
0576c02: 能於疾疫劫現作諸良藥
0576c03: 蠲除諸疾苦令趣大菩提
0576c04: 能於飢饉劫現作諸飯食
0576c05: 先除彼飢渴說法令安泰
0576c06: 能於刀兵劫修慈悲靜慮
0576c07: 令無量有情欣然無恚害
0576c08: 能於大戰陣示現力＝無【三】【宮】【聖】力＝無【宋】【元】【明】【宮】【聖】力無朋黨
0576c09: 往復令和好勸發菩提心
0576c10: 諸佛土無量地獄亦無邊
0576c11: 悉往其方所拔苦令安樂
0576c12: 諸有傍生趣殘害相食噉
0576c13: 皆現生於彼利樂名本生
0576c14: 示受於諸欲而常修靜慮
0576c15: 惑亂諸惡魔令不得其便
0576c16: 如火中生華說為甚希有
0576c17: 修定而行欲希有復過此
0576c18: 或現作婬女引諸好色者
0576c19: 先以欲相招後令修佛智
0576c20: 或為城邑宰商主及國師
0576c21: 臣僚輔相尊利樂諸含識
0576c22: 為諸匱乏者現作無盡藏
0576c23: 給施除貧苦令趣大菩提
0576c24: 於諸憍慢者現作大力士
0576c25: 摧伏彼貢高令住菩提願
0576c26: 於諸恐怖者方便善安慰
0576c27: 除彼驚悸已令發菩提心
0576c28: 現作五通仙清淨修梵行
0576c29: 皆令善安住戒忍慈善中
0577a01: 或見諸有情現前須給侍
0577a02: 乃為作僮僕弟子而事之
0577a03: 隨彼彼方便令愛＝安【明】愛安樂正法
0577a04: 於諸方便中皆能善修學
0577a05: 如是無邊行及無邊所行
0577a06: 無邊智圓滿度脫無邊眾
0577a07: 假令一切佛住百千劫中
0577a08: 讚述其功德猶尚不能盡
0577a09: 誰聞如是法不願大菩提
0577a10: 除下劣有情都無有慧者
0577a11: 說無垢稱經不二法門品第九
0577a12: 時無垢稱。普問眾中諸菩薩曰。云何菩薩善
0577a13: 能悟入不二法門。仁者皆應任己辯才各
0577a14: 隨樂說。時眾會中有諸菩薩。各隨所樂次
0577a15: 第而說。
0577a16: 時有菩薩名法自在。作如是言。生滅為二。
0577a17: 若諸菩薩了知諸法本來無生亦無有滅。
0577a18: 證得如是無生法忍。是為悟入不二法門。
0577a19: 復有菩薩名曰勝密。作如是言。我及我所
0577a20: 分別為二。因計我故便計我所。若了無我
0577a21: 亦無我所。是為悟入不二法門。
0577a22: 復有菩薩名曰無瞬。作如是言。有取無取
0577a23: 分別為二。若諸菩薩了知無取則無所得。
0577a24: 無所得故則無增減。無作無息於一切法無
0577a25: 所執著。是為悟入不二法門。
0577a26: 復有菩薩名曰勝。作如是言。雜染清淨
0577a27: 分別為二。若諸菩薩了知雜染清淨無二則
0577a28: 無分別。永斷分別趣寂滅跡。是為悟入不
0577a29: 二法門。
0577b01: 復有菩薩名曰妙星。作如是言。散動思惟
0577b02: 分別為二。若諸菩薩了知一切無有散動
0577b03: 無所思惟。則無作意住無散動。無所思
0577b04: 惟無有作意。是為悟入不二法門。
0577b05: 復有菩薩名曰妙眼。作如是言。一相無相
0577b06: 分別為二若諸菩薩了知諸法無有一相無
0577b07: 有異相亦無無相。則知如是一相異相無相
0577b08: 平等。是為悟入不二法門。
0577b09: 復有菩薩名曰妙臂。作如是言。菩薩聲聞
0577b10: 二心為二。若諸菩薩了知二心性空如幻。
0577b11: 無菩薩心無聲聞心。如是二心其相平等
0577b12: 皆同幻化。是為悟入不二法門。
0577b13: 復有菩薩名曰育養。作如是言。善及不善
0577b14: 分別為二。若諸菩薩了知善性及不善性無
0577b15: 所發起。相與無相二句平等無取無捨。是為
0577b16: 悟入不二法門。
0577b17: 復有菩薩名曰師子。作如是言。有罪無罪
0577b18: 分別為二。若諸菩薩了知有罪及與無罪二
0577b19: 皆平等。以金剛慧通達諸法無縛無解。是
0577b20: 為悟入不二法門。
0577b21: 復有菩薩名＋（曰）【三】【宮】名＋（曰）【宋】【元】【明】【宮】名名曰師子慧。作如是言。有漏無
0577b22: 漏分別為二。若諸菩薩知一切法性皆平等。
0577b23: 於漏無漏不起二想。不著有想不著無
0577b24: 想。是為悟入不二法門。
0577b25: 復有菩薩名淨勝解。作如是言。有為無為
0577b26: 分別為二。若諸菩薩了知二法性皆平等。
0577b27: 遠離諸行覺慧如空。智善清淨無執無遣。
0577b28: 是為悟入不二法門。
0577b29: 復有菩薩名那羅延。作如是言。世出世間
0577c01: 分別為二。若諸菩薩了知世間本性空寂。無
0577c02: 入無出無流無散亦不執著。是為悟入不二
0577c03: 法門。
0577c04: 復有菩薩名調順慧。作如是言。生死涅槃
0577c05: 分別為二。若諸菩薩了知生死其性本空。無
0577c06: 有流轉亦無寂滅。是為悟入不二法門。
0577c07: 復有菩薩名曰現見。作如是言。有盡無盡
0577c08: 分別為二。若諸菩薩。了知都無有盡無盡。
0577c09: 要究竟盡乃名為盡。若究竟盡不復當盡
0577c10: 則名無盡。又有盡者。謂一剎那一剎那中。定
0577c11: 無有盡則是無盡。有盡無故無盡亦無。了
0577c12: 知有盡無盡性空。是為悟入不二法門。
0577c13: 復有菩薩名曰普密。作如是言。有我無我
0577c14: 分別為二。若諸菩薩了知有我尚不可得何
0577c15: 況無我。見我無我其性無二。是為悟入不
0577c16: 二法門。
0577c17: 復有菩薩名曰電天。作如是言。明與無
0577c18: 明分別為二。若諸菩薩了知無明本性是
0577c19: 明。明與無明俱不可得。不可算計超算計
0577c20: 路。於中現觀平等無二。是為悟入不二法
0577c21: 門。
0577c22: 復有菩薩名曰見。作如是言。色受想行
0577c23: 及識與空分別為二。若知取蘊性本是空。即
0577c24: 是色空非色滅空。乃至識蘊亦復如是。是為
0577c25: 悟入不二法門。
0577c26: 復有菩薩名曰光幢。作如是言。四界與空
0577c27: 分別為二。若諸菩薩了知四界即虛空性。前
0577c28: 中後際四界與空。性皆無倒悟入諸界。是為
0577c29: 悟入不二法門。
0578a01: 復有菩薩名曰妙慧。作如是言。眼色耳聲
0578a02: 鼻香舌味身觸意法分別為二。若諸菩薩了
0578a03: 知一切其性皆空。見眼自性於色無貪無瞋
0578a04: 無癡。如是乃至見意自性。於法無貪無瞋
0578a05: 無癡。此則為空。如是見已寂靜安住。是為
0578a06: 悟入不二法門。
0578a07: 復有菩薩名無盡慧。作如是言。布施迴向
0578a08: 一切智性各別為二。如是分別戒忍精進靜
0578a09: 慮般若。及與迴向一切智性各別為二。若
0578a10: 了布施即所迴向一切智性。此所迴向一切
0578a11: 智性即是布施。如是乃至般若自性。即所迴
0578a12: 向一切智性。此所迴向一切智性即是般若。
0578a13: 了此一理。是為悟入不二法門。
0578a14: 復有菩薩名甚深覺。作如是言。空無相
0578a15: 〔無〕－【三】【宮】【聖】〔無〕－【宋】【元】【明】【宮】【聖】無願分別為二。若諸菩薩了知空中都無
0578a16: 有相。此無相中亦無有願。此無願中無心
0578a17: 無意無識可轉。如是即於一解脫門。具攝
0578a18: 一切三解脫門。若此通達。是為悟入不二
0578a19: 法門。
0578a20: 復有菩薩名寂靜根。作如是言。佛法僧寶
0578a21: 分別為二。若諸菩薩了知佛性即是法性法
0578a22: 即僧性。如是三寶皆無為相。與虛空等諸
0578a23: 法亦爾。若此通達。是為悟入不二法門。
0578a24: 復有菩薩名無礙眼。作如是言。是薩迦耶
0578a25: 及薩迦耶滅分別為二。若諸菩薩知薩迦耶
0578a26: 即薩迦耶滅如是了知畢竟不起薩迦耶
0578a27: 見。於薩迦耶薩迦耶滅。即無分別無異分
0578a28: 別。證得此二究竟滅性。無所猜疑無驚無
0578a29: 懼。是為悟入不二法門。
0578b01: 復有菩薩名善調順。作如是言。是身語意
0578b02: 三種律儀分別為二。若諸菩薩了知如是三
0578b03: 種律儀。皆無作相其相無二。所以者何。此三
0578b04: 業道皆無作相。身無作相即語無作相。語無
0578b05: 作相即意無作相。意無作相即一切法俱無
0578b06: 作相。若能隨入無造作相。是為悟入不二
0578b07: 法門。
0578b08: 復有菩薩名曰福田。作如是言。罪行福行
0578b09: 及不動行分別為二。若諸菩薩了知罪行福
0578b10: 及不動皆無作相其相無二。所以者何。罪福
0578b11: 不動。如是三行性相皆空。空中無有罪福
0578b12: 不動三行差別。如是通達。是為悟入不二
0578b13: 法門。
0578b14: 復有菩薩名曰華嚴。作如是言。一切二法
0578b15: 皆從我起。若諸菩薩知我實性即不起二。
0578b16: 不起二故即無了別。無了別故無所了別。
0578b17: 是為悟入不二法門。
0578b18: 復有菩薩名曰勝藏。作如是言。一切二法
0578b19: 有所得起。若諸菩薩了知諸法都無所得
0578b20: 則無取捨。既無取捨。是為悟入不二法門。
0578b21: 復有菩薩名曰月上。作如是言。明之與暗
0578b22: 分別為二。若諸菩薩了知實相無暗無明
0578b23: 其性無二。所以者何。譬如苾芻入滅盡定
0578b24: 無暗無明。一切諸法其相亦爾。如是妙契諸
0578b25: 法平等。是為悟入不二法門。
0578b26: 復有菩薩名寶印手。作如是言。欣厭涅槃
0578b27: 生死為二。若諸菩薩了知涅槃及與生死。不
0578b28: 生欣厭則無有二。所以者何。若為生死之
0578b29: 所繫縛。則求解脫。若知畢竟無生死縛。何
0578c01: 為更求涅槃解脫。如是通達無縛無解。不
0578c02: 欣涅槃不厭生死。是為悟入不二法門。
0578c03: 復有菩薩名珠髻王。作如是言。正道邪道
0578c04: 分別為二。若諸菩薩善能安住正道邪道究
0578c05: 竟不行。以不行故則無正道邪道二相。除
0578c06: 二相＝想【三】【宮】【聖】相＝想【宋】【元】【明】【宮】【聖】相想。故則無二覺。若無二覺。是為悟入
0578c07: 不二法門。
0578c08: 復有菩薩名曰諦實。作如是言。虛之與實
0578c09: 分別為二。若諸菩薩觀諦實性尚不見實。
0578c10: 何況見虛。所以者何。此性非是肉眼所見。
0578c11: 慧眼乃見。如是見時於一切法無見無不
0578c12: 見。是為悟入不二法門。
0578c13: 如是會中有諸菩薩。隨所了知各別說已。
0578c14: 同時發問妙吉祥言。云何菩薩名為悟入
0578c15: 不二法門。
0578c16: 時妙吉祥告諸菩薩。汝等所言雖皆是善。
0578c17: 如我意者。汝等此說猶名為二。若諸菩薩
0578c18: 於一切法。無言無說無表無示。離諸戲論
0578c19: 絕於分別。是為悟入不二法門。
0578c20: 時妙吉祥。復問菩薩無垢稱言。我等隨意
0578c21: 各別說已。仁者當說。云何菩薩名為悟入
0578c22: 不二法門。
0578c23: 時無垢稱默然無說。妙吉祥言。善哉善哉。如
0578c24: 是菩薩。是真悟入不二法門。於中都無一
0578c25: 切文字言說分別。此諸菩薩說是法時。於
0578c26: 眾會中五千菩薩皆得悟入不二法門。俱時
0578c27: 證會無生法忍。
0578c28: 說無垢稱經卷第四
