0949a20: 
0949a21: 
0949a22: No. 576 [Nos. 575, 577]
0949a23: 〔佛說〕－【宋】＊佛說轉有經
0949a24: 
0949a25: 元魏天竺三藏＝三藏法師【三】天竺三藏＝三藏法師【宋】【元】【明】天竺三藏三藏法師佛陀扇多譯
0949a26: 如是我聞。一時婆伽婆。住王舍城迦蘭陀竹
0949a27: 林。大比丘眾之所圍遶。一千二百五十人俱。
0949a28: 菩薩摩訶薩無量無邊。爾時摩伽陀王頻婆
0949a29: 娑羅。出王舍城。往至迦蘭陀竹林住處。到
0949b01: 佛所已。頭面禮足。遶佛三匝。坐一面。爾
0949b02: 時如來。知頻婆娑羅王坐一面已。告言。大
0949b03: 王。譬如有人於睡夢中。共彼女寶行於欲事。
0949b04: 彼人覺已憶彼女寶。大王於意云何。夢中女
0949b05: 寶為是有不。王即答言不也世尊。
0949b06: 復問王言。大王於意云何。彼人若執夢中
0949b07: 女者。是黠慧不。王即答言。不也世尊。何
0949b08: 以故。彼夢中女畢竟無故。云何而有境界欲
0949b09: 事。彼人徒勞。佛言。大王。如是一切愚癡凡
0949b10: 夫。以不曾聞佛正法故。眼見諸色。悅豫於心。
0949b11: 即執為實。以執著故則有繫縛。以繫縛故則
0949b12: 有染著。以染著故。則生貪欲瞋癡等業。若身
0949b13: 若口若意等業。然彼身業所作即滅。滅已不
0949b14: 依東方而住。如是不依南西北方上下而住。
0949b15: 隨命終時。轉彼有識而現後心。大王。彼識
0949b16: 不壞。隨業盡處彼業能現。亦如睡夢覺時女
0949b17: 寶。如是大王。最後滅識而生後識。或在地
0949b18: 獄。或在餓鬼。或在畜生。或阿修羅。或人或
0949b19: 天。彼最後識取最後生。識順彼生。如是心
0949b20: 識隨業所受。然無有法。從此世間至彼世間。
0949b21: 而受生也。大王。滅後識心是名為滅。是初
0949b22: 心識如託生者。是彼後生。大王。轉後識時。
0949b23: 彼法實不從彼處來而至於此。初識生已亦
0949b24: 無所至。何以故。法性相故。大王。最初識心
0949b25: 是後識空。業是業空。生是生空。最初心識
0949b26: 是初識空。所生之處是生處空。而於彼處不
0949b27: 失業果。大王。最後生識於彼即滅。後不斷
0949b28: 心。識心順行隨在何處。所受業報即往受故。
0949b29: 爾時世尊。而說偈言。
0949c01: 善逝後說時所有諸言語
0949c02: 皆是假名說假名想住故
0949c03: 離於言語法而無有可說
0949c04: 隨所有言說而說彼諸法
0949c05: 彼不在＝生【三】【宮】在＝生【宋】【元】【明】【宮】在生於彼法眼見無色
0949c06: 所言見色者世間執著故
0949c07: 說世法為實無而和合見
0949c08: 是如來所說是名方便地
0949c09: 若為真實說眼則不見色
0949c10: 意不知諸法此是最祕密
0949c11: 世間我慢說名本空無名
0949c12: 一切法無名而以假名說
0949c13: 說此法門時。頻婆娑羅王。及諸大眾。人天
0949c14: 龍神。乾闥婆等。聞佛所說。皆大歡喜。信受
0949c15: 奉行。
0949c16: 佛說轉有經
