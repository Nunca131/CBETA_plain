0111b01: 
0111b02: 佛說大乘大方廣佛冠經卷下
0111b03: 
0111b04: 西天譯經三藏朝散大夫試鴻臚卿傳梵
0111b05: 大師賜紫沙門臣法護等奉　詔譯
0111b06: 復次迦葉。南方去此佛剎。過三十千世界。
0111b07: 有世界名悅意聲。彼土有佛。號無邊步跡如
0111b08: 來應供正等正覺。今現住彼教化利益。
0111b09: 迦葉。若有住菩薩乘諸善男子及善女人。聞
0111b10: 彼無邊步跡如來應供正等正覺名號。能稱
0111b11: 念受持者。是人轉生得宿命智。獲得月輪清
0111b12: 淨菩薩三摩地。住是三摩地已。所有東方殑
0111b13: 伽沙數等諸佛世尊親得瞻。如是南西北
0111b14: 方四維上下普遍十方。彼一一方所有殑伽
0111b15: 沙數等諸佛世尊悉得瞻。而於彼彼佛世
0111b16: 尊所。聽受說法皆能解了。常得值遇諸佛
0111b17: 出世。於一切時不暫捨離諸佛世尊。乃至證
0111b18: 成菩提畢竟邊際。永得不退轉於阿耨多羅
0111b19: 三藐三菩提。三十五千劫中背於生死。而能
0111b20: 攝集無量福蘊。
0111b21: 復次迦葉。南方去此佛剎。過三十五世界。
0111b22: 有世界名妙香最上香。彼土有佛。號無邊香
0111b23: 最上王如來應供正等正覺。今現住彼教化
0111b24: 利益。
0111b25: 迦葉。彼無邊香最上王如來。往昔修行菩薩
0111b26: 道時。發大誓願。願我當來得成佛時。若有
0111b27: 住菩薩乘諸善男子及善女人聞我名號能稱
0111b28: 念受持者。是人獲彼多種功德。所謂於一切
0111b29: 處在在所生得宿命智。梵行圓滿具三十二
0111c01: 大丈夫相莊嚴其身。又復餘佛剎中蒙光照
0111c02: 觸者。皆悉來集。我為彼等圓滿一切菩提勝
0111c03: 行。又復若此。大地大火充滿普遍燒然。火
0111c04: 燒然已。大地出現種種珍寶。諸來求者而周
0111c05: 給之。然彼一切亦無少分差動之相。當得不
0111c06: 退轉於阿耨多羅三藐三菩提。三十千劫中
0111c07: 背於生死。而能攝集無量福蘊。
0111c08: 復次迦葉。南方去此佛剎。過一殑伽沙數等
0111c09: 世界此下合有世界之名梵本元闕。彼土有佛。號寶上如來應
0111c10: 供正等正覺。今現住彼教化利益。
0111c11: 迦葉。若有住菩薩乘諸善男子及善女人。聞
0111c12: 彼寶上如來應供正等正覺名號。能稱念受
0111c13: 持者。是人轉生得宿命智。又復當生在母胎
0111c14: 中即得見佛。彼佛勸讚作如是言。善男子。
0111c15: 汝當成熟阿耨多羅三藐三菩提故速出母
0111c16: 胎。千劫之中背於生死。而能攝集無量福蘊。
0111c17: 復次迦葉。西方去此佛剎。過三殑伽沙數等
0111c18: 世界。有世界名不知遍知。彼土有佛。號大
0111c19: 光明照如來應供正等正覺。今現住彼教化
0111c20: 利益。
0111c21: 迦葉。若有住菩薩乘諸善男子及善女人。聞
0111c22: 彼大光明照如來應供正等正覺名號。能稱
0111c23: 念受持者。是人轉生得宿命智。獲得日輪光
0111c24: 明最上三摩地。住是三摩地已。得見殑伽沙
0111c25: 數等諸佛世尊。如無能勝等諸大菩薩所有
0111c26: 功德。亦同稱讚是人功德。
0111c27: 迦葉。又若女人在母胎中得聞彼如來名者。
0111c28: 是人後生不復成彼女人之相。此報終已當
0111c29: 成男子。何以故。為由得聞如是大神通大威
0112a01: 德如來名號能受持故。
0112a02: 爾時世尊即說頌曰。
0112a03: 若有女人處母胎聞佛大仙勝名號
0112a04: 是人轉此女身已當成有智之男子
0112a05: 證成無上大菩提利益一切眾生類
0112a06: 能於天上及人間普為眾生作趣向
0112a07: 復次迦葉。若有住菩薩乘諸善男子及善女
0112a08: 人。聞彼如來名號能稱念受持者。是人阿僧
0112a09: 祇劫中背於生死。而能攝集無量福蘊。近證
0112a10: 阿耨多羅三藐三菩提果。
0112a11: 復次迦葉。北方去此佛剎。過四十千世界。
0112a12: 有世界名有寶。彼土有佛。號寶開花普燿吉
0112a13: 祥如來應供正等正覺。今現住彼教化利益。
0112a14: 迦葉。若有住菩薩乘諸善男子及善女人。聞
0112a15: 彼寶開花普耀吉祥如來應供正等正覺名
0112a16: 號。能稱念受持者。是人轉生得宿命智。獲
0112a17: 得寶月菩薩三摩地。住是三摩地已。能解一
0112a18: 切眾生語言音聲。得佛加持無礙語言辯才
0112a19: 成就。若有眾生樂求見彼。住虛空中宣說諸
0112a20: 法。是人即時隨意能現。又此閻浮提中一切
0112a21: 眾生。隨有樂求所出音聲。是人各各悉能了
0112a22: 知。又若此三千大千世界一切眾生。隨有樂
0112a23: 求所出音聲諸言說等。是人悉知。如其信解
0112a24: 各為說法。當得不退轉於阿耨多羅三藐三
0112a25: 菩提。六十千劫中背於生死。復次迦葉。東
0112a26: 方去此佛剎。過六十千世界。有世界名眾寶。
0112a27: 彼土有佛。號曰寶藏如來應供正等正覺。今
0112a28: 現住彼教化利益。
0112a29: 迦葉。若有住菩薩乘諸善男子及善女人。聞
0112b01: 彼寶藏如來應供正等正覺名號。能稱念受
0112b02: 持者。是人轉生得宿命智。當得成就七覺支
0112b03: 法。
0112b04: 復次迦葉。東方去此佛剎。過阿僧祇世界。
0112b05: 有世界名寶耀。彼土有佛。號曰寶勝如來應
0112b06: 供正等正覺。今現住彼說法教化。
0112b07: 迦葉。若有住菩薩乘諸善男子及善女人。聞
0112b08: 彼寶勝如來應供正等正覺名號。能稱念受
0112b09: 持者。是人能生多種福蘊。
0112b10: 迦葉。正使住菩薩乘諸善男子及善女人。廣
0112b11: 集珍寶其積量如須彌山王。以如是相行於
0112b12: 布施。廣大奉獻諸佛世尊。如是行施經俱胝
0112b13: 那庾多百千歲中。曾無間斷。又若有人聞彼
0112b14: 寶勝如來應供正等正覺名號。能稱念受持
0112b15: 者。前之布施無量功德。比是功德百分不及
0112b16: 一。千分不及一。百千分不及一。阿僧祇分
0112b17: 不及一。算分喻分皆不及一。
0112b18: 爾時世尊說伽陀曰。
0112b19: 所有東方諸佛剎南方西方及北方
0112b20: 諸方現住諸世尊光照眾生作利益
0112b21: 若時非時悉應知晝夜常起尊重想
0112b22: 合掌虔恭發志＝至【元】【明】志至誠信禮最上人中勝
0112b23: 何能知名而表了意想禮奉人中尊
0112b24: 所謂於其千劫中極難得值佛出世
0112b25: 若欲恭敬於諸佛為求無上菩提者
0112b26: 聞佛所說諸佛名應當於彼常＝當【明】常當歸命
0112b27: 我今無復諸所求唯求佛智中出生
0112b28: 於彼所得眾善根迴向佛智不思議
0112b29: 若人欲供於諸佛佛不思議常作意
0112c01: 彼諸佛名得聞已當為他人廣宣說
0112c02: 欲令俱胝眾生類出離二＝三【三】二＝三【宋】【元】【明】二三有得解脫
0112c03: 彼諸佛名得聞已受持不復生人間
0112c04: 欲令俱胝諸佛剎能以足指而震動
0112c05: 彼諸佛名得聞已受持廣為多人說
0112c06: 若曾供養於諸佛彼聞佛名得受持
0112c07: 非一非十二十生此即多生種善本
0112c08: 若聞佛名能受持若以河沙金寶施
0112c09: 較量受持佛名人福蘊百分不及一
0112c10: 若聞佛名受持者當得最上人身相
0112c11: 妙色端＝莊【明】端莊嚴處世間出家堪受人天供
0112c12: 佛說此經已。彼諸苾芻諸大菩薩摩訶薩眾。
0112c13: 尊者大迦葉。并諸世間天人阿修羅乾闥婆
0112c14: 等。聞佛所說皆大歡喜信受奉行。
0112c15: 佛說大乘大方廣佛冠經卷下
