0862b19: 
0862b20: 
0862b21: 佛說光明童子因緣經卷第四
0862b22: 
0862b23: 西天譯經三藏朝奉大
0862b24: 夫試光祿卿傳法大師
0862b25: 賜紫臣施護奉　詔譯
0862b26: 爾時，光明長者施作種種悲愍利樂布施等
0862b27: 事已，而不告諸眷屬親愛，潛詣佛所。到已，
0862b28: 頭面禮世尊足，前白佛言：「世尊！願佛今時
0862b29: 施我善利，我今於佛法中，樂欲出家，受具
0862c01: 足戒，而為苾芻，淨修梵行。願佛大慈，攝受
0862c02: 於我。」佛言：「善來於我法中，勤修梵行。」作是
0862c03: 言時，光明長者鬚髮自落，僧伽梨衣自然
0862c04: 著身，成苾芻相。然後執持應器及淨軍，持
0862c05: 經七晝夜，心住正念，淨修梵行，威儀可法。
0862c06: 如百臘者。佛以自著僧伽梨衣，與覆其頂，光
0862c07: 明苾芻，諸根寂靜，一心正住。是時，空中有
0862c08: 聲讚言：「佛於今時與滿意願。」光明苾芻即
0862c09: 復發起勤勇堅固之意，諦觀五趣，生死輪迴，
0862c10: 動轉循環，無有窮盡。眾生諸行，種種差別，
0862c11: 墮生死中，唯佛正法，而能解脫。如是觀已，
0862c12: 見四諦法，了知生死，遠離三界貪愛之想，視
0862c13: 諸金寶與泥土等，斷盡煩惱，證阿羅漢果。
0862c14: 三明六通，悉得具足，最上無比，履空高舉，
0862c15: 如意自在，於世名聞利養等事，而悉不著，釋
0862c16: 梵諸天，咸來供養。是時會中諸苾芻眾，見是
0862c17: 事已，心生疑念，俱白佛言：「世尊！今此光明
0862c18: 苾芻，以何因緣，未出家時，現於人中，受天
0862c19: 勝福？入佛法中，始出家已，即能斷除一切煩
0862c20: 惱，證阿羅漢？」佛言：「諸苾芻！此光明苾芻宿種
0862c21: 善根，今已成熟，逮得所利，如應決定，今正
0862c22: 是時。是故光明苾芻，以宿善因緣，獲如是果。
0862c23: 「復次，諸苾芻當知，諸業果報皆從自因所作，
0862c24: 非外地界所成，亦非水火風界所成，亦非從
0862c25: 餘蘊處界成，若善不善，皆由自業，獲諸報應。」
0862c26: 爾時，世尊為諸苾芻說伽陀曰：
0862c27: 「一切眾生所作業，縱經百劫亦不忘，
0862c28: 因緣和合於一時，果報隨應自當受。」
0862c29: 佛告諸苾芻：「汝等諦聽光明苾芻往昔因
0863a01: 緣。過去九十一劫，有佛出世，號毘婆尸如來．
0863a02: 應供．正等正覺．明行足．善逝．世間解．無上士．調
0863a03: 御丈夫．天人師．佛．世尊。其佛與六百二十萬
0863a04: 苾芻眾，遊行到滿度摩底大國城中，安止一
0863a05: 處。彼國有王，名滿度摩，其王正信，正法治
0863a06: 國，國土廣大，人民熾盛，安隱豐樂，離諸疾
0863a07: 苦饑饉等難，亦無諍怨害盜賊恐怖，人民
0863a08: 和順，善相具足。「時彼城中，有一長者，名曰
0863a09: 積財，於法正信，其家大富，財寶無量，與毘沙
0863a10: 門天王等無有異。時彼長者，知毘婆尸如
0863a11: 來與苾芻眾，來至城中，即自思惟：『我欲請
0863a12: 佛及苾芻眾飲食供養，及就我舍安居三
0863a13: 月。』作是思惟已，詣彼佛所。到已，頭面禮佛
0863a14: 雙足，退坐一面。「時，毘婆尸佛乃為長者，如
0863a15: 其所應，宣說法要，示教利喜。積財長者聞
0863a16: 正法已，即從座起，整治衣服，合掌向佛，而
0863a17: 白佛言：『世尊！我今請佛及苾芻眾，就我舍
0863a18: 中，飲食供養及就我舍，安居三月，一切所
0863a19: 須供給承事，願佛慈悲赴我所請。』毘婆尸佛
0863a20: 即時默然。積財長者見佛默然，知已受請
0863a21: 心生歡喜，頭面禮足，即出佛會，還復自舍。
0863a22: 「是時，滿度摩王聞毘婆尸佛與六百二十萬
0863a23: 苾芻眾，遊行到此國城之中，即作是念：『我
0863a24: 今請佛及苾芻眾，就我宮中，飲食供養，及
0863a25: 就我宮安居三月，一切所須，隨應供給。』作
0863a26: 是念已，即與臣佐官屬圍繞，詣彼佛所。到
0863a27: 已，頭面禮佛雙足，退坐一面。是時彼佛如
0863a28: 其所應，為說法要，示教利喜。王聞法已，即
0863a29: 從座起，整治衣服，合掌向佛，而白佛言：『世
0863b01: 尊！我今請佛及苾芻眾就我宮中，飲食供
0863b02: 養，及就我宮安居三月，一切所須，飲食衣
0863b03: 服，臥具醫藥，隨應供給，承事供養，願佛慈
0863b04: 悲受我所請。』「佛言：『大王！我已先受積財長者
0863b05: 所請。』「王言：『願佛且就我宮，飯＝飲【三】【宮】飯＝飲【宋】【元】【明】【宮】飯飲食供養，我當
0863b06: 告積財長者。』「佛言：『大王！法爾不應違於先
0863b07: 請。』「爾時，滿度摩王頭面禮毘婆尸佛足禮已，
0863b08: 即從佛會，還所居宮，亟遣人使詣積財長者
0863b09: 所，傳教言：『汝今當知，我已先請毘婆尸
0863b10: 佛及苾芻眾，汝可別日營辦供養。』積財長者
0863b11: 白使者言：『願王哀察，我已先請彼佛及苾芻
0863b12: 眾。』「使還白王，王復遣告長者：『汝今居我國
0863b13: 中，於理亦應我先供佛。』長者白使者言：『大
0863b14: 王若言居王國中，王合先請者，理實不然；願
0863b15: 王今時勿相違礙。』「使還具＝其【元】具其白，王復遣言長
0863b16: 者：『當知設汝所請，我亦不障，然若能造勝
0863b17: 上食者，佛當自赴。』「爾時，積財長者聞是語
0863b18: 已，即於是夜，燃以香木，營辦種種清淨最
0863b19: 勝上味飲食。滿度摩王，亦於宮中，辦造飲
0863b20: 食。至明旦時，長者舍中，敷設莊嚴妙好床
0863b21: 座，及淨水器，安布已訖，遣人詣佛，白彼佛
0863b22: 言：『飲食已辦，食時亦至，願佛降赴，今正是
0863b23: 時。』
0863b24: 「爾時，毘婆尸佛與苾芻眾，食時著衣，執持
0863b25: 應器，詣積財長者舍，受其供養。到彼舍已，
0863b26: 佛先洗足，處於最上妙好之座；諸苾芻眾，亦
0863b27: 各洗足，次第而坐。積財長者恭敬合掌，前
0863b28: 禮佛足。禮已，即持最上飲食，躬自奉上佛世
0863b29: 尊已，次第各各奉諸苾芻。是時，彼佛及苾
0863c01: 芻眾，飯食訖已，收置其盥手清淨，次第
0863c02: 安坐。積財長者，亦於佛前，恭肅而坐，聽佛
0863c03: 說法。「爾時，毘婆尸佛為積財長者，如其所
0863c04: 應，宣說法要，示教利喜。長者得聞法已，心
0863c05: 大歡喜，頂禮佛足，積財長者如是供養已，
0863c06: 佛出其舍。「爾時滿度摩王，尚於宮中，營辦
0863c07: 飲食，求勝長者，乃謂侍臣言：『我此宮中，眷
0863c08: 屬嬪御，而甚廣大，何人善為營造勝上殊妙
0863c09: 飲食，而能勝彼積財長者？』侍臣白言：『大王
0863c10: 但當禁止諸賣薪者，而彼長者自不能辦供
0863c11: 佛之膳。』王如其言，即令禁止：『若固賣者，不
0863c12: 應住我國中。』「時積財長者聞有教禁賣薪
0863c13: 者，心生忿恚，即作是言：『今我舍中，自有香
0863c14: 木，何須彼薪以焚身邪？』是時長者，舍中先
0863c15: 燃香木，及以香油，營造飲食，是香普薰彼
0863c16: 大城中。「滿度摩王聞是香已，問侍臣言：『今
0863c17: 此妙香，從何所來？』侍臣白言：『此是積財長
0863c18: 者燃以香木，營造飲食，是彼餘香，來至於
0863c19: 此。』「王聞是語，知佛已赴長者所請，轉復愁
0863c20: 惱，謂侍臣言：『今我宮中，何無香木？』侍臣白
0863c21: 言：『市無香木，其何能得？大王當知，彼積財
0863c22: 長者家雖巨富，而無子息，一旦終歿，必無
0863c23: 繼嗣，凡彼所有，悉歸於王。』時滿度摩王，
0863c24: 雖聞是語，亦復不悅，臣白王言：『大王！且止
0863c25: 愁惱，王當別日請佛供養，如王所欲，我悉
0863c26: 能令勝彼長者。』「爾時臣佐作是言已，即於滿
0863c27: 度摩底城中，悉令除去一切沙礫不淨等物，
0863c28: 以旃檀香水，灑令清淨列淨水瓶，焚諸妙香，
0863c29: 以真珠寶，交錯垂布，立諸幢幡，散種種華，
0864a01: 猶如天中歡喜之園，等無有異，清淨莊嚴，眾
0864a02: 寶具足；敷置種種妙寶之座；營辦廣大，細
0864a03: 軟甘美，種種上味，清淨飲食色香具足，如
0864a04: 天蘇＝酥【明】蘇酥陀悅意上味，如是飲食，所應供養三
0864a05: 界中尊。既安布已，時諸臣佐，俱＝具【明】俱具白王言：『今
0864a06: 此大城，內外清淨，種種莊嚴，上味飲食，悉
0864a07: 已成辦，願王請佛，飯食供養。』「時滿度摩王，
0864a08: 見是事已，心生歡喜，即遣使者，詣毘婆尸
0864a09: 佛所，而白佛言：『飯食已辦，食時亦至，願佛
0864a10: 降赴，今正是時。』爾時，毘婆尸佛與苾芻眾，食
0864a11: 時著衣，執持應器，詣滿度摩王宮，受其供
0864a12: 養。到已，佛先洗足，處於最上妙好之座，諸
0864a13: 苾芻眾亦各洗足，次第而坐。時滿度摩王，即
0864a14: 持寶吉祥瓶，自佛已降，遍行淨水，以佛神
0864a15: 力故，有吉祥龍，自然住空，持百傘蓋，覆佛
0864a16: 世尊及苾芻頂。王第一妃執其珠金眾寶
0864a17: 莊嚴上妙寶扇侍立佛側，餘諸宮嬪亦執寶
0864a18: 扇侍苾芻側。時滿度摩王，前禮佛足。〔禮〕－【明】禮已，
0864a19: 即持上味飲食，躬奉世尊，然後各各，奉諸苾
0864a20: 芻。「爾時，積財長者知佛亦赴滿度摩王所請，
0864a21: 即時遣人，潛詣王宮，觀其敷設莊嚴飲食等
0864a22: 事所作何若。是人至彼，具見殊勝，貪止不
0864a23: 還，如是累遣人去，亦復不還。最後長者即
0864a24: 亦自往，至王宮已，備見莊嚴供養等事，乃
0864a25: 自思惟：『今王宮中，如是敷設，不知何人而
0864a26: 能辦作？我家何故無能此者？』作是念已，還歸
0864a27: 自舍，謂守庫人言：『汝可取諸金寶置於門首，
0864a28: 有來求者，隨意當與，勿須引入，我不能見。』
0864a29: 時積財長者，作是念已，即入舍中，寂止一
0864b01: 處，榰＝搘【元】【明】＊榰搘不悅。「是時，帝釋天主以淨天眼，見
0864b02: 是事已，乃作是念：『今此界中，積財長者布
0864b03: 施供養毘婆尸佛，是為上首施主，彼心淨信，
0864b04: 我宜變身助其營造。』作是念已，隱帝釋天主
0864b05: 身，現婆羅門相，詣積財長者所。到彼舍已，
0864b06: 謂守門人言：『汝可入告長者言：「有憍尸迦族
0864b07: 婆羅門，今在門外，欲見長者。」』守門人曰：『長
0864b08: 者有言：「凡有來者，不應引入，或有所求，隨
0864b09: 意當給。」汝婆羅門！若有所欲，宜自＝自宜【明】宜自自宜持去，何
0864b10: 故須求見長者耶？』「婆羅門言：『我於諸物，都
0864b11: 無希取，然今但欲求見長者，汝宜為我速入
0864b12: 通達。』「時守門人，即入白言：『有一憍尸迦族
0864b13: 婆羅門，今在門外，欲見長者。』長者告言：『汝
0864b14: 可謂彼婆羅門曰：「若有所求，自當持去，何
0864b15: 故須欲求見我耶？」』「時守門人，即出具告。婆羅
0864b16: 門復言：『我無所求，唯欲與彼長者相見。』時守
0864b17: 門人，再白長者。於是長者，許其相見。婆羅
0864b18: 門入已，白長者言：『汝今何故榰搘不悅？有
0864b19: 何憂愁？』「爾時，長者說伽陀曰：
0864b20: 「『我不說憂事，說亦不能脫，
0864b21: 若令我得脫，我即為汝說。』
0864b22: 「時婆羅門言：『汝但具說憂愁所因，我必為汝
0864b23: 善解其事。』時，積財長者具說所因已，彼帝釋
0864b24: 天主即攝婆羅門相，還復本身，謂長者言：『我
0864b25: 是帝釋天主，我今當遣毘首羯磨天子，來助
0864b26: 於汝，營辦勝上飲食供佛。』作是語已，隱復
0864b27: 天宮，即毘首羯磨天子言：『汝往積財長者
0864b28: 舍，潛助營辦供佛之事，不亦善乎！』「時彼天
0864b29: 子奉帝釋命，潛助長者，乃以神力，即變大
0864c01: 城，悉令清淨，如天境界；敷設種種上妙珍
0864c02: 寶嚴飾之具，天諸寶座，天妙飲食，皆悉具
0864c03: 足；有愛囉努龍王，自然住空持白＝百【三】【宮】白＝百【宋】【元】【明】【宮】白百傘蓋，
0864c04: 覆於佛頂，餘吉祥龍，各持傘蓋，覆諸苾芻
0864c05: 頂。有天童女，執金寶莊嚴最上寶扇侍立
0864c06: 佛側，餘諸天女各執寶扇侍苾芻側。時積
0864c07: 財長者，即持種種上味飲食，躬自奉上佛及
0864c08: 苾芻。「時滿度摩王，即謂使者言：『汝可潛詣
0864c09: 積財長者舍，觀其敷設莊嚴飲食，其事何若？』
0864c10: 使者奉命，即潛詣彼，具見莊嚴殊異等事，見
0864c11: 已忘還；復遣近臣去，亦不還，遣大＝太【宋】【明】【宮】大太子去，亦
0864c12: 復不還；乃至最後王自詣彼，潛立門側。「爾時，
0864c13: 毘婆尸佛知王在外，即謂長者言：『汝先因
0864c14: 滿度摩王發不善語業，斯為罪咎；其王今
0864c15: 在汝舍門外，汝可速出悔謝其過。』長者即出，
0864c16: 見其王已，悔過自責，迎王前入。王入舍已，
0864c17: 具見種種天妙莊嚴及飲食等，見已悉忘前
0864c18: 事，乃謂長者言：『汝所供佛，勝上若此，如能
0864c19: 日日如是供養佛及苾芻，斯無等比。』「時積財
0864c20: 長者起清淨心，前禮佛足，發是願言：『願我
0864c21: 以此，如實布施佛及苾芻，所作善根，當生獲
0864c22: 得大富自在，一切具足。所生之處，得於人
0864c23: 中現受天福，不起多貪，具離貪行。願如今
0864c24: 日，得善法利，值佛正法，歸佛出家。』發是願
0864c25: 已，毘婆尸佛及苾芻眾，即住＝往【明】住往長者舍，安居
0864c26: 三月。」
0864c27: 爾時，釋迦牟尼佛告諸苾芻言：「於汝意云何？
0864c28: 爾時毘婆尸佛法中，積財長者豈異人乎？今
0864c29: 光明苾芻是也。彼時於滿度摩王所，出不善
0865a01: 語業，由是因故，果報無失，於五百生中，與
0865a02: 母同其火焚，乃至今生，亦復如是。然於毘
0865a03: 婆尸佛所，先種善根，及發大願，今已成熟，
0865a04: 為大富長者，一切具足。現於人中，受天勝
0865a05: 福，所作善利，乃至威力等事，與彼毘婆尸
0865a06: 佛時，等無有異。而今最後於我法中，出家
0865a07: 學道，斷諸煩惱，證阿羅漢。「諸苾芻！以是因
0865a08: 緣，汝等當知，一切眾生，若造一黑業因，決
0865a09: 定當受一黑業報；若造一白業因，決定當受
0865a10: 一白業報。是故，諸苾芻！若黑業因、若白業
0865a11: 因，一一果報，決定無失，當知皆是自分所
0865a12: 作。汝等諸苾芻，應如是修學。」佛說此經已，
0865a13: 諸苾芻眾，聞佛所說，皆大歡喜，信受奉
0865a14: 行。
0865a15: 佛說光明童子因緣經卷第四
