0729a01: 
0729a02: 
0729a03: 佛說除蓋障菩薩所問經卷第十
0729a04: 譯經＝宋【明】譯經宋三藏朝散大夫試鴻臚卿
0729a05: 光梵＝傳梵【明】光梵傳梵大師賜紫沙門臣惟淨等
0729a06: 奉　詔譯
0729a07: 復次善男子。菩薩若修十種法者即如大海。
0729a08: 何等為十。一者為大寶聚。二者深難徹底。三
0729a09: 者廣大無量。四者次第漸深。五者不宿死屍。
0729a10: 六者皆同一味。七者容受眾流。八者潮不失
0729a11: 時。九者水族所依。十者無有邊際。善男子。云
0729a12: 何是菩薩為大寶聚。譬如大海廣積眾寶。閻
0729a13: 浮提中一切人眾。咸取其寶無有窮盡。菩薩
0729a14: 亦復如是。廣積一切智功德寶。一切有情
0729a15: 皆取是寶亦無窮盡。是即菩薩為大寶聚。又
0729a16: 善男子。譬如大海深難徹底。菩薩亦復如是。
0729a17: 一切有情於菩薩法莫測其際。又善男子。譬
0729a18: 如大海廣大無量。菩薩亦復如是。功德智慧
0729a19: 廣大無量。又善男子。譬如大海次第漸深。菩
0729a20: 薩亦復如是。一切智深一切智漸深一切智
0729a21: 極深。又善男子。譬如大海不宿死屍。何以故。
0729a22: 大海法爾如是故。菩薩亦復如是。不與煩惱
0729a23: 結漏及不善知識而所共止。何以故。菩薩法
0729a24: 爾如是故。又善男子。譬如大海眾流入中皆
0729a25: 同一味。所謂鹹味。菩薩亦復如是。積集一切
0729a26: 善法皆同一味。所謂一切智味。又善男子。譬
0729a27: 如大海容受眾流而其海水不增不減。菩薩
0729a28: 亦復如是。容受無量一切法水。而菩薩智慧
0729a29: 不增不減。又善男子。譬如大海潮不失時。菩
0729b01: 薩亦復如是。所應成熟化度有情亦不過時。
0729b02: 又善男子。譬如大海為諸水族依止窟宅。菩
0729b03: 薩亦復如是。為一切有情一切善法之所依
0729b04: 止。又善男子。譬如大海一切有情悉取其水
0729b05: 而無邊際。菩薩亦復如是。廣為一切有情宣
0729b06: 說法要。亦無邊際。善男子。菩薩若修如是十
0729b07: 種法者即如大海。復次善男子。菩薩若修十
0729b08: 種法者得微妙智。何等為十。一者善求出離。
0729b09: 二者善知諸出離法。三者善知諸法平等。四
0729b10: 者善知諸法如幻。五者善知一切法相。六者
0729b11: 善解甚深難測緣生之法。七者善知業不思
0729b12: 議。八者善知諸所說義。九者善了如實義。十
0729b13: 者善觀真實智。善男子。云何是菩薩善求出
0729b14: 離乃至善觀真實智謂若菩薩作是思惟。我
0729b15: 應觀察諸世間相。觀見世間貪火熾然瞋煙
0729b16: 蓬＝【元】【明】蓬。癡暗覆蔽瞑然無託。菩薩乃起是念。
0729b17: 此諸有情云何能得出離。菩薩即為勤求出
0729b18: 離及出離法。由得出離法故。即能隨知諸法
0729b19: 平等。由知諸法平等故。即能如實知諸法如
0729b20: 幻。由知諸法如幻故。即如實知一切法相。由
0729b21: 知法相故。即能思察甚深難測緣生之法。由
0729b22: 能思察緣生法故。即能解了業不思議。是故
0729b23: 菩薩雖知世間諸法無實。而亦顯示種種業
0729b24: 報。由是之故得微妙智。能於諸佛菩薩所說
0729b25: 義中而悉了知。由了知故即能開解如實之
0729b26: 義。解如實義故。即能觀真實智。見真實故。能
0729b27: 度有情出離生死。善男子。菩薩若修如是十
0729b28: 種法者即得微妙智。復次善男子。菩薩若修
0729b29: 十種法者得隨應辯才。何等為十。一者開示
0729c01: 諸法無我。二者無有情。三者無壽命。四者無
0729c02: 養育。五者無補特伽羅。六者無作者。七者無
0729c03: 受者。八者無知者。九者無見者。十者顯示一
0729c04: 切法空都無主宰。皆是虛妄不實分別諸法
0729c05: 但從緣生故有。善男子。若得一切法無我相
0729c06: 應。彼即隨順法性。由是之故。於一切法無有
0729c07: 情無壽命無養育無補特伽羅無作者無受者
0729c08: 無知者無見者等。如理相應即能隨順法性。
0729c09: 由是之故。了知一切法空都無主宰。皆是虛
0729c10: 妄不實分別。諸法但從緣生故有。如理相應
0729c11: 即能隨順法性。善男子。若隨順法性故。即於
0729c12: 法性不相違背。不違背故乃能正說諸法。正
0729c13: 說法故善入法性。入法性故乃能開示彼一
0729c14: 切法。開示法故彼之辯才乃名隨應。善男子。
0729c15: 菩薩若修如是十種法者。即得隨應辯才。復
0729c16: 次善男子。菩薩若修十種法者得樂說辯才。
0729c17: 何等為十。一者辯才無著。二者無盡。三者相
0729c18: 續四者不畏大眾。五者不卑下。六者無恐怖。
0729c19: 七者不共。八者不輕慢。九者無邊。十者無礙
0729c20: 解。善男子。菩薩若修如是十種法者即得樂
0729c21: 說辯才。復次善男子。菩薩若修十種法者。得
0729c22: 清淨辯才。何等為十。一者無有謇吃。二者詞
0729c23: 無雜亂。三者遠離卑劣。四者語不高戾。五者
0729c24: 義無減失。六者文無缺漏。七者聲無短闕。八
0729c25: 者無不知時。九者言無獷。十者無不明了。
0729c26: 善男子。諸菩薩者。所有辯才無有謇吃。何以
0729c27: 故。菩薩於大眾中無怯弱故。又菩薩者。所有
0729c28: 辯才而無雜亂。何以故。菩薩智慧安然無畏。
0729c29: 又菩薩者。所有辯才而無卑劣。何以故。菩薩
0730a01: 處大眾中。猶如師子離諸恐懼。又菩薩者。
0730a02: 所有辯才語不高戾。何以故。已離煩惱故。若
0730a03: 有煩惱語即高戾。無即不爾。又菩薩者。所
0730a04: 有辯才義無減失。何以故。已得法故。若不得
0730a05: 法即於義中有所減失。得即不爾。又菩薩者。
0730a06: 所有辯才文無缺漏。何以故。廣解諸論故。若
0730a07: 解論少即文有缺漏。廣解即不爾。又菩薩
0730a08: 者。所有辯才聲無短闕。何以故。菩薩妙解一
0730a09: 切音聲故。若不解者即於音聲有所短闕。解
0730a10: 即不爾又菩薩者。所有辯才無不知時。所應
0730a11: 前說而不後說。若應後說亦不前說。何以故。
0730a12: 菩薩善知諸時分故。又菩薩者。所有辯才言
0730a13: 無獷。無不悅意無不樂聽。何以故已能遠
0730a14: 離語過失故。若有語過失者言即獷。無即
0730a15: 不爾。又菩薩者。所有辯才無不明了。何以故。
0730a16: 菩薩根性利故。若鈍根者即不明了。利即不
0730a17: 爾善男子。菩薩若修如是十種法者。即得清
0730a18: 淨辯才。復次善男子。菩薩若修十種法者。得
0730a19: 一切有情歡喜辯才。何等為十。一者愛語。二
0730a20: 者熙怡面相遠離顰蹙。三者如義語。四者如
0730a21: 法語。五者平等語。六者不自高。七者不輕
0730a22: 他。八者無染著。九者無觸惱。十者具種種辯
0730a23: 才。善男子。菩薩能以愛語令諸有情咸生歡
0730a24: 喜。又菩薩者。常現熙怡善相遠雖顰蹙。令諸
0730a25: 有情咸生歡喜。又菩薩者。常出如義語及美
0730a26: 妙語。令諸有情咸生歡喜。又菩薩者。常出
0730a27: 法語及利益語。令諸有情咸生歡喜。又菩薩
0730a28: 者。常為有情平等說法。令諸有情咸生歡喜。
0730a29: 又菩薩者。而不自高。遠離驕慢高舉之咎。令
0730b01: 諸有情咸生歡喜。又菩薩者。不輕於他。常為
0730b02: 有情恭敬說法。令諸有情咸生歡喜。又菩薩
0730b03: 者。離諸染著具淨尸羅。令諸有情咸生歡喜。
0730b04: 又菩薩者。離諸觸惱具多忍力。令諸有情咸
0730b05: 生歡喜。又菩薩者。具種種辯才常出悅意之
0730b06: 語。令諸有情咸生歡喜。善男子。菩薩若修如
0730b07: 是十種法者。即得一切有情歡喜辯才。復次
0730b08: 善男子。菩薩若修十種法者得信順說法。何
0730b09: 等為十。一者非法器有情菩薩不為說法。二
0730b10: 者有障礙者不為說法。三者有所得見者不
0730b11: 為說法。四者邪異外道不為說法。五者不起
0730b12: 樂欲心者不為說法。六者不發清淨心者不
0730b13: 為說法。七者諂曲心者不為說法。八者求活
0730b14: 命者不為說法。九者貪著利養慳嫉所纏者
0730b15: 不為說法。十者盲聾瘖者不為說法。何以
0730b16: 故。善男子。菩薩不作法慳亦不祕法。於諸有
0730b17: 情無不憐愍。為利有情而不棄背。所以者何。
0730b18: 若有有情非＝能【宮】非能法器者。菩薩乃起是念。此等
0730b19: 有情。而於如來法律之中起於捨行。除蓋障
0730b20: 菩薩白佛言。世尊。若然者。諸佛菩薩當為何
0730b21: 等有情說法。佛言。善男子。具信有情。諸佛菩
0730b22: 薩當為說法。又若善根已成熟者。是法器者。
0730b23: 於先佛所植眾德本者。無諂誑者。不詐現威
0730b24: 儀者。不耽著利養者。深心具足者。為善知識
0730b25: 所攝受者。具足善相人所樂見者。根性明利
0730b26: 於所聞法中解其義者。隨所得法勤行精進
0730b27: 者。如佛所說能修行者。此等有情。諸佛菩薩
0730b28: 乃為說法。善男子。菩薩若修如是十種法者。
0730b29: 即得信順說法。復次善男子。菩薩若修十種
0730c01: 法者為說法師。何等為十。一者修集佛法故
0730c02: 說法。不見有佛法可得。亦復不見有所修集。
0730c03: 二者修集波羅蜜多故說法。不見波羅蜜多
0730c04: 可得。亦復不見有所修集。三者修集菩薩法
0730c05: 故說法。不見有菩薩法可得。亦復不見有所
0730c06: 修集。四者斷煩惱故說法。不見有煩惱可得。
0730c07: 亦不見斷。五者厭離離貪寂滅故說法。不見
0730c08: 有厭離離貪寂滅可得。六者為得須陀洹斯
0730c09: 陀含阿那含果故說法。不見有須陀洹斯陀
0730c10: 含阿那含可得。亦不見果。七者為得阿羅漢
0730c11: 果故說法。不見有阿羅漢可得。亦不見果。八
0730c12: 者為得緣覺果故說法。不見有緣覺可得。亦
0730c13: 不見果。九者斷我執取著故說法。不見有我
0730c14: 可得。亦不見執著＝者【元】【明】著者。十者顯示業報故說法。
0730c15: 不見有業可得。亦不見報。何以故。如是等一
0730c16: 切法皆無實體。但以假名宣說。名亦無所有。
0730c17: 所以者何。文字無自性。法離文字故。但以世
0730c18: 俗虛假施設於無名中。是故建立諸法名字。
0730c19: 由彼名空本虛假故。勝義諦中無虛假名。無
0730c20: 假名故。於勝義中無虛妄法。彼虛妄法者誑
0730c21: 惑愚人故。善男子。菩薩若修如是十種法者
0730c22: 即為說法師。復次善男子。菩薩若修十種法
0730c23: 者。能順觀法性。何等為十。一者菩薩雖順觀
0730c24: 法性而不壞色相。雖順觀法性不壞受想行
0730c25: 識相。二者雖順觀法性不壞欲界相。三者雖
0730c26: 順觀法性不壞色界相。四者雖順觀法性不
0730c27: 壞無色界相。五者雖順觀法性不壞諸法相。
0730c28: 六者雖順觀法性不見諸法隨順相。七者雖
0730c29: 順觀法性不見有情相。八者雖順觀法性亦
0731a01: 不墮斷見。九者雖順觀法性而不失正道。十
0731a02: 者雖順觀法性亦不離智慧方便。善男子。菩
0731a03: 薩若修如是十種法者。即能順觀法性。
0731a04: 復次善男子。菩薩若修十種法者。善解法界
0731a05: 理。何等為十。一者有慧。二者為善知識攝受。
0731a06: 三者發起精進。四者離諸障染。五者善修淨
0731a07: 行。六者尊重讚法。七者善修空觀。八者離有
0731a08: 所得見。九者趣向正道。十者見真實法。善男
0731a09: 子。菩薩具智慧故。而能勤求諸善知識。見善
0731a10: 知識已心生歡喜。如師尊想親近依止。由能
0731a11: 依止善知識故。即發起精進。斷除一切不善之
0731a12: 法。圓滿一切清淨善法。勤行遠離一切障染。
0731a13: 離障染故獲得輕安。善修淨行離身語心一
0731a14: 切過失。由清淨故於所得法尊重稱讚。由重
0731a15: 法故多習空觀。習空觀故不起有所得見。離
0731a16: 有所得見故順行正道。入正道故能觀真實。
0731a17: 除蓋障菩薩白佛言。世尊。何名真實。佛言。善
0731a18: 男子。如實之義乃名真實。除蓋障菩薩白佛
0731a19: 言。何名如實。佛言。不虛妄故名為如實。除蓋
0731a20: 障菩薩白佛言。何名不虛妄。佛言。所謂＝請【明】謂請真
0731a21: 如。無不真如無異真如。除蓋障菩薩白佛言。
0731a22: 何名真如。佛言。善男子。此法唯內所證。非文
0731a23: 字語言而能表示。何以故。此法出過諸文字
0731a24: 故。離諸言說故。超越一切語言境界。出於言
0731a25: 道離諸戲論。離作非作無動無靜。離諸尋伺。
0731a26: 是不思議境界。無相非無相而悉遠離出諸
0731a27: 相境。超諸凡境。出凡夫行。過諸魔境。超越一
0731a28: 切煩惱境界。離諸識境。安處無住最上寂靜
0731a29: 聖智境界。是故此法唯內所證。是即無垢無
0731b01: 染潔白清淨。最上最勝第一無比。常住堅固
0731b02: 究竟無壞之法。如來出世若不出世。是法常
0731b03: 住。善男子。菩薩為求此法。歷百千種難行苦
0731b04: 行故得是法。得是法已。令諸有情悉住此法。
0731b05: 善男子。故說此法名為真如。說名實際。說名
0731b06: 一切智。說名一切種智。說名不思議界。說名
0731b07: 不二界。
0731b08: 佛說除蓋障菩薩所問經卷第十
