0734a07: 
0734a08: 
0734a09: 佛說除蓋障菩薩所問經卷第十
0734a10: 二
0734a11: 
0734a12: 譯經三藏朝散大夫試鴻臚
0734a13: 卿光梵大師賜紫沙門臣
0734a14: 惟淨等奉　詔譯
0734a15: 復次善男子。菩薩若修十種法者。能離八難。
0734a16: 何等為十。一者離不善業。二者如來所立禁
0734a17: 戒而不違越。三者遠離慳。四者於先佛所
0734a18: 植眾德本。五者勤修福行。六者智慧具足。七
0734a19: 者善解方便。八者勝願具足。九者多起厭患。
0734a20: 十者發勤精進。善男子。菩薩不造不善業故
0734a21: 不墮地獄。設或示現生地獄中。亦不受彼地
0734a22: 獄極苦。復不久處地獄之中。又不於彼有情
0734a23: 生瞋惱心。何以故。謂以菩薩本性具修十善
0734a24: 業故。以是因緣。菩薩不墮地獄。又善男子。菩
0734a25: 薩於如來禁戒不違越故。不墮畜生之趣。設
0734a26: 或示現生彼趣中。而亦不受畜生之苦。又善
0734a27: 男子。菩薩不起慳。不以慳因緣故墮餓鬼
0734a28: 趣。設或示現生彼趣中。而亦不受餓鬼之苦。
0734a29: 又善男子。菩薩不生邪見之家。設生於彼亦
0734b01: 不壞淨信。而菩薩者。常得善知識共相會遇。
0734b02: 何以故。菩薩久修善法。於先佛所植眾德本。
0734b03: 而常於彼正見家生。於彼生已淨信具足。亦
0734b04: 復廣大增長淨信。又善男子。菩薩諸根亦不
0734b05: 缺壞。若復諸根有所缺壞。即於佛法中不能
0734b06: 堪任法器。何以故。菩薩廣集福德勤修福行。
0734b07: 常尊重供養如來塔廟若法若僧。常所親近
0734b08: 作諸勝行。由勝行廣修於己。乃得諸根圓具。
0734b09: 以圓具故。於佛法中即大法器。又善男子。菩
0734b10: 薩不生邊國。其中有情愚騃聾。色力不具
0734b11: 無所堪任。善言惡言不曉其義。於佛法中非
0734b12: 其法器。不識父母沙門婆羅門。是故菩薩常
0734b13: 生中國。其中有情根性明利。多有智者。復為
0734b14: 智者所許。是所堪任具有力能。善言惡言悉
0734b15: 曉其義。於佛法中是大法器。深信沙門婆羅
0734b16: 門。何以故。先所修習智慧力故。又善男子。菩
0734b17: 薩不生長壽天。若生其中。雖有無數諸佛出
0734b18: 世。亦不值遇。利有情事不能成辦。是故菩薩
0734b19: 生於欲界。此中有情值佛出世。愛樂親近而
0734b20: 可化度。何以故。菩薩善具方便故。又善男子。
0734b21: 菩薩不生無佛世界。若生其中。即不見佛不
0734b22: 聞法不供僧。是故菩薩生於三寶具足佛剎
0734b23: 之中。何以故。由昔所修勝願具故。又善男子。
0734b24: 菩薩若聞諸可厭事。無有不生厭惡心者。何
0734b25: 以故。菩薩纔聞是事。即起厭患之心。生厭患
0734b26: 已發勤精進。修諸善法斷諸惡法。善男子。菩
0734b27: 薩若修如是十種法者。即能遠離八難。復次
0734b28: 善男子。菩薩若修十種法者。得不忘妄失菩提
0734b29: 心。何等為十。一者遠離諂誑。二者正而無曲
0734c01: 清淨潔白。遠離追求猶豫分別。三者受持佛
0734c02: 法。四者於法而不祕惜。五者遠離法慳。六者
0734c03: 不作障法因緣。七者無不實語。八者攝受大
0734c04: 乘之法如說能行。於彼受持大乘人所起尊
0734c05: 重心。九者於彼受持大乘人所。為漸入大乘
0734c06: 故起親近想。十者深入大乘故。於說法人起
0734c07: 師尊想。善男子。菩薩若修如是十種法者。即
0734c08: 得不忘妄失菩提心。復次善男子。菩薩若修十
0734c09: 種法者。得宿命通。何等為十。一者供養諸佛。
0734c10: 二者攝持正法。三者修持淨戒。四者除疑離
0734c11: 障。五者多生歡喜。六者多作觀想。七者常住
0734c12: 定心。八者生處清淨。九者常受化生。十者得
0734c13: 明利識。善男子。菩薩由廣供養佛故。即能尊
0734c14: 重正法。以重法故。乃於持法人所。以彼因緣。
0734c15: 能於正法受持讀誦。以所得法廣為他說。由
0734c16: 是不惜身命。勤行修習受持正法。復能修持
0734c17: 淨戒。戒有三種謂身語心。由其三業戒清淨
0734c18: 故。即能除疑離諸障染。何以故。先由戒行清
0734c19: 淨。即能除疑離障。離疑障故多生歡喜。以心
0734c20: 喜故多作觀想。由觀想故常住定心。心住定
0734c21: 故生處清淨。處清淨故常受化生。以化生故
0734c22: 得明利識。識明利故能知一生二生三四五生。
0734c23: 若十二十乃至百千無數生中宿命通事。善
0734c24: 男子。菩薩若修如是十種法者。得宿命通。復
0734c25: 次善男子。菩薩若修十種法者。得不離善知
0734c26: 識。何等為十。一者不離見佛或聞或念。二者
0734c27: 不離聞法。三者不離供僧。四者不離於諸佛
0734c28: 菩薩。讚歎禮拜合掌恭敬或復頂禮。五者不
0734c29: 離於多聞人所聽受說法。六者不離聽受波
0735a01: 羅蜜多法。七者不離聽受菩提分法。八者不
0735a02: 離聽受三解脫法。九者不離聽受四梵行法。
0735a03: 十者不離聽受一切智法。善男子。菩薩若修
0735a04: 如是十種法者。即得不離善知識。復次善男
0735a05: 子。菩薩若修十種法者。得遠離惡知識。何等
0735a06: 為十。一者遠離破戒人故。即能離惡知識。二
0735a07: 者遠離壞正見人。三者遠離壞軌範人。四者
0735a08: 遠離壞正命人。五者遠離耽湎之人。六者遠
0735a09: 離懈怠之人。七者遠離沈沒生死之人。八者
0735a10: 遠離背菩提人。九者遠離習近白衣之人。十
0735a11: 者遠離諸煩惱故。能離惡知識。善男子。菩薩
0735a12: 雖於如是等處皆悉遠離。而亦不於彼等人
0735a13: 所生恚惡心生惱害心生輕慢心。菩薩但起
0735a14: 是心。如佛所說。一切有情諸界緣成。性欲相
0735a15: 染習相近故即有所壞。是故我今離所習性。
0735a16: 善男子。菩薩若修如是十種法者。即能遠離
0735a17: 惡知識。復次善男子。菩薩若修十種法者。得
0735a18: 如來法身。何等為十。一者得平等身。二者得
0735a19: 清淨身。三者得無盡身。四者得積集善身。五
0735a20: 者得法身。六者得不可計度難測之身。七者
0735a21: 得不思議身。八者得寂靜身。九者得等虛空
0735a22: 身。十者得妙智身。善男子。菩薩若修如是十
0735a23: 種法者。即得如來法身。除蓋障菩薩白佛言。
0735a24: 世尊。何等分位菩薩得如來法身。佛言。善男
0735a25: 子。初地菩薩得平等身。何以故。而此菩薩。能
0735a26: 離一切險惡之身。遍知一切菩薩地法。二地
0735a27: 菩薩得清淨身。善具淨戒故。三地菩薩得無
0735a28: 盡身。已離一切瞋恚故。四地菩薩得積集善
0735a29: 身。積集諸佛法故。五地菩薩得法身。了知一
0735b01: 切法故。六地菩薩得不可計度難測之身。積
0735b02: 集一切不可計度甚深法故。七地菩薩得不
0735b03: 思議身。積集善巧方便故。八地菩薩得寂靜
0735b04: 身。遠離一切戲論及離諸煩惱故。九地菩薩
0735b05: 得等虛空身。能現無量廣大身故。十地菩薩
0735b06: 得妙智身。積集一切所知法故。除蓋障菩薩白
0735b07: 佛言。世尊。如來法身與菩薩法身有別異不。
0735b08: 佛言。善男子。身無有別。其功德相而各有異。
0735b09: 除蓋障菩薩白佛言。世尊。云何身無有別功
0735b10: 德相異。佛言。善男子。身實無異。何以故。身
0735b11: 者積集所成同一相故。然功德相而各有異。
0735b12: 除蓋障菩薩白佛言。世尊。功德相異者。其事
0735b13: 云何。佛言。善男子。我今說喻以明斯義。譬如
0735b14: 摩尼之寶若不磨治與磨治者。二寶俱名摩
0735b15: 尼之數。而彼已磨治者。摩尼之寶。光明煥耀
0735b16: 瑩潔可愛。與不磨治不可倫比。菩薩身摩尼
0735b17: 寶。如來身摩尼寶。亦復如是。如實皆同。然菩
0735b18: 薩身摩尼之寶。對如來身摩尼寶前。說其清
0735b19: 淨。光明之相不可倫比。何以故。以如來身摩
0735b20: 尼之寶廣大無量。滿有情界及虛空界。光明
0735b21: 顯煥照耀而住。所以者何。如來身摩尼寶者。
0735b22: 磨治清淨離一切垢。不可以菩薩身摩尼之
0735b23: 寶而為倫比。何以故。菩薩有餘垢故。又善男
0735b24: 子。如白分中初二夜月與彼望夕。圓明相遠
0735b25: 體無殊異。法有差漸故。如來之身菩薩之身。
0735b26: 亦復如是。俱名為身。然菩薩身光明照耀。對
0735b27: 如來前不可倫比。其猶初二與十五月。善男
0735b28: 子。是故當知。說如來身與菩薩身。雖同一相
0735b29: 而功德異。復次善男子。菩薩若修十種法者。
0735c01: 得金剛不壞身。何等為十。一者不為貪瞋癡
0735c02: 所壞。二者不為忿惱疲倦驕慢顛倒見等所
0735c03: 壞。三者不為世間八法所壞。四者不為惡趣
0735c04: 之苦所壞。五者不為一切苦所壞。六者不為
0735c05: 生老死苦所壞。七者不為一切外道他論所
0735c06: 壞。八者不為諸魔及魔眷屬所壞。九者不為
0735c07: 聲聞緣覺所壞。十者不為一切欲境所壞。善
0735c08: 男子。菩薩若修如是十種法者。即得金剛不
0735c09: 壞之身。復次善男子。菩薩若修十種法者。為
0735c10: 大導師。何等為十。一者得他信許。二者為他
0735c11: 所敬。三者善作指引。四者為他依止。五者能
0735c12: 為濟命。六者善備資糧。七者富有財寶。八者
0735c13: 無其止足。九者為作先導。十者善到一切智
0735c14: 城。云何是得他信許。乃至善到一切智城。善
0735c15: 男子。如海導師若王若王臣皆悉信許。菩薩
0735c16: 大導師亦復如是。若諸佛若佛之聲聞弟子
0735c17: 皆悉信許。又善男子。如海導師得婆羅門剎
0735c18: 帝利等一切人民恭敬供養。菩薩大導師亦
0735c19: 復如是。得一切學無學眾。及餘天龍夜叉乾
0735c20: 闥婆等恭敬供養。又善男子。如海導師能於
0735c21: 曠野險難之中為作指引。令其安隱不生疲
0735c22: 倦。菩薩大導師亦復如是。能於生死曠野險
0735c23: 難之中。為諸有情指引其道。令知煩惱惡賊
0735c24: 之處。使獲安隱不生疲倦。又善男子。如海導
0735c25: 師為諸孤露困苦之者作其依止。使令得出
0735c26: 曠野險路。菩薩大導師亦復如是。能為諸外
0735c27: 道等而作依止。使令得出生死曠野大險惡
0735c28: 道。又善男子。如海導師能為王官及餘人眾。
0735c29: 設以所須作其濟命。菩薩大導師亦復如是。
0736a01: 能為耽著生死諸有情類。設以方便作其濟
0736a02: 命。又善男子。如海導師隨諸方處若行若住。
0736a03: 與諸商眾同涉曠野險惡道路期至城邑。是
0736a04: 時導師善備資糧令諸商眾同出曠野險惡之
0736a05: 道。乃至安隱得到城邑。菩薩大導師亦復如
0736a06: 是。隨欲往詣親近佛所。欲為攝受廣多有情。
0736a07: 過大生死險惡道中。欲令有情悉到一切智
0736a08: 大城之所。是故菩薩善備福智諸行資糧。又
0736a09: 善男子。如海導師欲止諸方富有財寶資生
0736a10: 緣具。所謂金銀琉璃摩尼珊瑚車渠等寶。菩
0736a11: 薩大導師亦復如是。欲止一切智大城故。廣
0736a12: 集一切佛法勝行。又善男子。如海導師於其
0736a13: 財寶希取無足。菩薩大導師亦復如是。於聖
0736a14: 法財積集無足。又善男子。如海導師與諸商
0736a15: 眾善為先導。何以故。為主宰故。善增益故。所
0736a16: 作勝上故。能以愛語而攝受故。菩薩大導師
0736a17: 亦復如是。能為一切有情而作先導。何以故。
0736a18: 於功德法善增益故。分位勝上故。為勝主宰
0736a19: 故。出實語故。又善男子。如海導師具力能故
0736a20: 得到城邑。菩薩大導師亦復如是。具勝力能
0736a21: 得到一切智大城。善男子。此等是為菩薩得
0736a22: 他信許乃至善到一切智城。善男子。菩薩若
0736a23: 修如是十種法者。為大導師。復次善男子。菩
0736a24: 薩若修十種法者。善知正道。何等為十。一者
0736a25: 善知道路平坦。二者善知道路險惡。三者善
0736a26: 知道路安隱。四者知其道善。五者善知道路
0736a27: 流潤枯涸。六者善知道路處所。七者善知道
0736a28: 路之相。八者善知道路正直。九者善知道路
0736a29: 詰曲。十者善知道路出要。善男子。菩薩若修
0736b01: 如是十種法者。善知正道。復次善男子。菩薩
0736b02: 若修十種法者。善能說示無顛倒道。何等為
0736b03: 十。一者應以大乘所度有情。即為宣說菩薩
0736b04: 道法。不說聲聞道法。二者應以聲聞乘所度
0736b05: 有情。即為宣說聲聞道法。不說菩薩道法。三
0736b06: 者應以一切智道所度有情。即為宣說一切
0736b07: 智法。不說緣覺道法。四者應以緣覺乘法所
0736b08: 度有情。即為宣說緣覺道法。不說一切智道。
0736b09: 五者著於我執法執諸有情類。如應為說空
0736b10: 無我法。不說我及有情壽者養育補特伽羅
0736b11: 道法。六者依著二邊有情。即為宣說離二邊
0736b12: 法。不說著二邊法。七者散亂有情。即為宣說
0736b13: 止觀道法。不說散亂之法。八者愛著戲論有
0736b14: 情。即為宣說真如道法。不說愚夫愛著戲論
0736b15: 之法。九者樂著生死有情。為說涅槃道法。不
0736b16: 說生死之法。十者住邪道有情。為說離其過
0736b17: 失荊棘之法。不說煩惱荊棘之法。善男子。菩
0736b18: 薩若修如是十種法者即能說示無顛倒道。
0736b19: 佛說除蓋障菩薩所問經卷第十二
