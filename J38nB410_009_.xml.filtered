0372c01: 蓮峰禪師語錄卷之九
0372c02: 嗣法門人性深等編
0372c03: 雜詠中
0372c04: 復柯更生居士見嘲梅花百詠韻
0372c05: 妙矣斯花隨方弗變香騎幽蘭色蓋輕霰非有非無
0372c06: 如圭如瑱質不染塵機猶閃電聞既真聞見非假見
0372c07: 真聞之聞不在中涯假見之見枝枝美麗或傍松塢
0372c08: 或立水漪高兮下兮了無虧遺枯兮茂兮迥絕差池
0372c09: 拓開煙雨突出瑰琦人間天上獨此一枝任詠任拈
0372c10: 認即不是既難含藏縱教洩漏奇以千言會歸無一
0372c11: 截我葛藤破君心結心結既破載馨載清滅尚無滅
0372c12: 生更何生頭頭應現物物逢迎雪中之雪英中之英
0372c13: 秋也能瘦春也能萌炎也能邃臘也能明明斯妙義
0372c14: 弗一弗二溯厥未生無聞無視枝葉色香空乎大地
0372c15: 竹逕山窗乃行乃寐妙在其中不可思議
0372c16: 贈石竺禪師
0372c17: 我觀上古人卻似一山木木固不足多可以支堂屋
0372c18: 芳草遍芊芊徒然塞巖谷象季愚者多雖多不如獨
0372c19: 堪羨避囂人立身高且淑非匠不低頭非梧不駐足
0372c20: 針芥未相投逢人笑如哭寒谷數枝梅秋風半畝菊
0372c21: 留月詠新詩倚杖招孤鶴何日登我山石床聊一宿
0372c22: 偶成
0372c23: 天地空無涯曾許誰為屋萬古舊谿山一時新草木
0372c24: 景物不長存色聲易反覆抱膝望煙城閒情奔滿目
0372c25: 豈若居山人深深樂巖谷放曠逗天機任運忘軀殼
0372c26: 祖師禪不參夫子書不讀臥石枕雲根聽泉步山麓
0372c27: 昨日採松花今朝煨蘆菔童豎山中歸馴馴牧黃犢
0372c28: 有客來扣扉爐內茶將熟借問下方人何日罷匍匐
0372c29: 寄南泉鄭牧仲居士
0372c30: 相率貧之隱古人亦弗如歸耕五柳晚辟穀赤松迂
0373a01: 北海空垂釣南泉擅卜居休心誠治世見道自忘書
0373a02: 木落秋風老壺高山色餘梅花猶寄語多種兩三且
0373a03: 為密聲禪德壽
0373a04: 大塊誰稱壽道高壽彌久千年彈指間所貴達本有
0373a05: 物外一閒人清操四十九不追行腳債數椽安露肘
0373a06: 年年桃李春色色溪山友茗碗逼人香蔬園用力厚
0373a07: 凡聖相皆空是非何所受閉戶獨高吟日月任飛走
0373a08: 屋角有蒼松為君傲白首
0373a09: 送止止上人參方
0373a10: 憶昔參方客不因山水遊瓢空吞日月衲破補春秋
0373a11: 骨脊如梁豎眉端為道憂君今知老至始欲訪高儔
0373a12: 遠度白雲嶺倦眠泛月舟雪峰毒鱉鼻黃蘗活藤頭
0373a13: 針芥機須契師資法永流臨行一句語有待後相酬
0373a14: 禪者應斯志況將書劍休
0373a15: 慶雪檀陳居士母丘氏宜人七袟
0373a16: 泰華何以尊群峰列下拜江淮何以廣漣漪納萬派
0373a17: 仁壽越僧祗童真永不邁七十古來稀須彌投一芥
0373a18: 不但天能覆且亦地能載我憶鶖子毋慧論聞皆驚
0373a19: 與子成玅道秋月齊其明我憶孟氏母比玉片片精
0373a20: 三遷成大器今古仰賢名況復太丘毋停杼育群英
0373a21: 三從宗戚重萬卷荊釵傾見筍期凌漢催梅早調羹
0373a22: 元愷迎慈訓燃藜續簪纓濟川舟楫猛柱國棟梁宏
0373a23: 喬松未足老萱德翠為榮我欲登堂慶蟠桃猶未生
0373a24: 和十華黃居士大雪紀賦韻
0373a25: 江北遍奇絕未臘先飛雪野人雪裏歸頒毛珠滿襭
0373a26: 更有峨嵋山凜凜寒六月瓊樹與圭峰老稚常獲瞥
0373a27: 蹯趾盡潛蹤羽毛皆截舌有叟處其中成道空生滅
0373a28: 于今何南來凌空飄屑屑莫欲閩中人肌骨知凍冽
0373a29: 莫欲閩中山萬丈玉屏列天地本無偏氣候始復微
0373a30: 花雨散春城無香亦競折積翠老漁樵篩風填巢穴
0373b01: 饑雀不懼人馴階無可噎征夫馬不前擁牖足如鱉
0373b02: 凍雲望不開烘日少點綴卿士久抱寒締袍誰多譏
0373b03: 嬴得居山人蒙頭勝附熱一衲歲寒松片心煉後鐵
0373b04: 策杖遍徘徊洪荒未剖剟皓爽奪晴光峨嵋殊無別
0373b05: 飛絮動高吟得句自怡悅
0373b06: 乙未六月從城中回蓮山
0373b07: 薰風生別思丘壑減炎威病骨青山聳輕舟孤鳥飛
0373b08: 居廛諳世味得水浣蘿衣百里炊無麥何山採有薇
0373b09: 田疇今固稔庭徑尚皆菲久住梅容瘦新烹菜甲肥
0373b10: 蠹書疲整理野鳥偶相依出入情奚似水雲跡弗微
0373b11: 昆虫家草莽釣父戀漁磯世外殊無著山中便息機
0373b12: 壽余散耳居士母陳氏
0373b13: 水南山水奇參天高嵂崒秀氣奪精華賢哲時間出
0373b14: 穀城況比鄰人性近仙佛金屋不為榮圖書不足術
0373b15: 木食勝玉漿屠釣韜幻質不但處衣冠閨闈亦守謐
0373b16: 余門有陳母元季娛遶膝修己巳無投杼安貧慕懷橘
0373b17: 明鏡老猶磨教子德可述春風臨初度月滿適今日
0373b18: 山中柏與松蒼蒼葉正茁蹊邊桃與李灼灼華帶實
0373b19: 萬物始發生瑞氣騰籌室誰知天地間化育功克濫
0373b20: 余母亦何殊玄齡不可匹稱觴一杯水交慶儀必必
0373b21: 九日巖遊步澹公方居士韻
0373b22: 寺不在山山在寺無齒東山屐不費險窄溪橋得再
0373b23: 來猿鳥追隨欣且悸秋風石上快談心古木庭前曲
0373b24: 伸臂大地抹作微塵拈莖草轉為金身視獨立林泉
0373b25: 慨古今優遊盡逐黃花媚峰頭峰下皆浮雲世出世
0373b26: 間無實義法音震吼遍寰中畢竟何聞復何示微玅
0373b27: 如香餌急向竿頭試誰住又誰寄白日多夢寐我來
0373b28: 巖谷覓同參同鳥飛兮同樹企樹凋葉落露空山一
0373b29: 片秋光空亦記
0373b30: 和砍樹吟韻
0373c01: 君勿傚碌碌凡庸只守株涼人豈必滿林乎但得中
0373c02: 心樹子在自然垂蔭遍道塗古人寧不契斯旨為播
0373c03: 黃梅覆桑里斧斤一旦入山林音韻丁丁胡未已已巳巳
0373c04: 焉哉從此無聞眾鳥聲遠望江山盡不平嬴得個中
0373c05: 風景別東方未曉天先明
0373c06: 通天度夏
0373c07: 大地氣炎炎清涼生何處山深六月秋薰風發高樹
0373c08: 蘆嶠雖未幽喬木青四顧禾黍逼人香出水蓮花吐
0373c09: 竹簟日高眠松門閒獨步肺腑自然清不須想甘露
0373c10: 況復諸文人盤桓朝與暮車馬競馳驅可憐不自寤
0373c11: 到西巖晤赤庵張檀護歸自蜀中仍步來韻
0373c12: 高山飛疋練放棹出林麓丘壑間丹青雲霞連起伏
0373c13: 到寺笑相迎清風引松竹握手話崎嶇主人茶正熟
0373c14: 萬里異山川行行誰敢獨數載履冰霜垂橐歸鄉曲
0373c15: 林下日偷閒箭鋒樂相觸東山一片月須臾高照燭
0373c16: 倦鳥何處栖庭前有喬木
0373c17: 山居用石屋禪師韻
0373c18: 數峰隱隱翠東西獨搆茆庵噉小溪楓葉驚霜紅上
0373c19: 下梅花笑月白高低安心道者休文字博飯山翁帶
0373c20: 水泥佛法任從都爛卻依然歸鳥屋頭啼
0373c21: 本色住山本自由胸中何喜復何憂登山不見玄沙
0373c22: 虎落草為鞭大溈牛露浥碧桃先破眼煙囊紫岫久
0373c23: 埋頭一條歸路春風裡今古迢迢覓未休
0373c24: 諸方挈挈逞機模冷淡家風孰肯圖流水澄清分曲
0373c25: 筧飛嵐縹緲擁窮廚趁春攜侶尋茶萼添灶呼童拾
0373c26: 桂枯受用奚慚自了漢謾誇嬾瓚芋煨爐
0373c27: 邪法熾然正法哀生埋頭角得便宜半龕煙雨微茫
0373c28: 裡四壁藤蘿放曠時欲歇狂心猶有漏頓空慧性始
0373c29: 無為渠儂豈是逸群漢往事何人不可追
0373c30: 得意居山不在深孤標與世別浮沉霜嚴凜折千烽
0374a01: 膏月朗印開古佛心草榻永消枕底夢寒鐘敲出劫
0374a02: 初音相知何必頻相問一道圓通貫古今
0374a03: 山房布置異人家有圃也培桃李花冒雨栽松伸翠
0374a04: 蓋乘春種竹長新芽古錐出世寰中電先聖埋頭草
0374a05: 裡蛇畢竟本來空索索六窗虛靜聽啼鴉
0374a06: 心源湛寂映池塘求法求名兩著忙各立門庭爭楚
0374a07: 漢誰修渾朴復周商無情偏解驚秋蚤含識也知泣
0374a08: 露長我自居山得意後數株松柏不成行
0374a09: 數武藤蘿織矮籬籬頭掛月半盈虧黃花不假秋光
0374a10: 力翠竇還為泉眼窺得髓傳來槐國事枯形怪卻雪
0374a11: 山時當陽偶爾抬眸鑑萬象森羅盡發機
0374a12: 都來苦海弄浮漚若箇英雄放得休鳥亦知春心自
0374a13: 悅花纔聞雨臉先愁炎涼事幻憑遷變聲色路長任
0374a14: 去留不盡濛濛煙藹裏誰家高擁幾層樓
0374a15: 屏息諸緣與世孤一間草舍蓋圓顱長留鬚髮為山
0374a16: 主遠喚獼猿作佛奴門外任從天雨霽庵中不見樹
0374a17: 榮枯有人問我住庵意叉手無言聽鷓鴣
0374a18: 從來山市不相侵幻質無端遁至深人語罕然聞谷
0374a19: 口樵歌每自到庵心門環流水春初漲月掛空山曉
0374a20: 不沉遙憶餐松移舍者孤風凜凜振當今
0374a21: 草鞮脫向钁頭邊出入相隨似應便譏羨函山探慧
0374a22: 跡自慚百丈老開田荷衣破處雲重補喻火殘時夜
0374a23: 不眠斯事非關予造作古人標格更超然
0374a24: 每自乖違百不能得無一法繼燃燈先將具骨埋丘
0374a25: 壑懶學諸方弄葛藤野鶴無糧常獨立金猿歸嶂競
0374a26: 高登昔人謬向途中覓樂我青山有幾層
0374a27: 疋逕紆迴與世分階前草木也生薰眸中景色空中
0374a28: 見律外宮商野外聞破衲洗新三月雨孤笻觸斷數
0374a29: 峰雲自從踏著閒田地笑看勞生竟日奔
0374a30: 去聖遙兮似可悲分明底意少人知鷲峰古路原平
0374b01: 坦火宅窮兒自嶮巇信步高登天地闊翻身回顧水
0374b02: 雲奇只因樵父通幽徑百億山頭盡展眉
0374b03: 松扉誰設復誰關朝夕煙雲自往還旅夢沉沉何日
0374b04: 寤溪聲灝灝喚人閒興來獨坐階前樹倦至高眠戶
0374b05: 外山對景了然忘去住徒猶移舍入林間
0374b06: 渴飲饑餐不易忘頭阤半似耕夫忙村雞初唱鞭牛
0374b07: 起岸圃未鋤任草荒一望秧針柂雨綠數疄麥浪檻
0374b08: 風長年年活計頻如是不問丹家辟穀方
0374b09: 懶惰禪翁懶說禪臥雲嚼雪度長年案頭書卷自深
0374b10: 蠹澗底藤蘿樹久纏宿劫為誰培佛種斯生感我結
0374b11: 山緣幾回提起其中事笑破閻浮一粟天
0374b12: 瞻風撥草遍追尋遺禍至今恨少林茅屋蓋頭山斧
0374b13: 缺竹窗粘紙蝸房深雲僧訪侶迷青嶂田父擔簑過
0374b14: 綠陰試問谿聲長灝灝如何流水不流心
0374b15: 石屋無門竟日開聲聲色色現如來楊堤和煦鳴黃
0374b16: 鳥竹徑迂迴長綠苔坦度光陰忘動靜淡交師友愧
0374b17: 陳雷紅塵不識深居意謾怪西山與大梅
0374b18: 不學天龍豎指頭孤峰拔削任優游補茆屋脊防深
0374b19: 臘架竹山腰接上流岸樹年高從潦倒潭光夜靜費
0374b20: 尋求道人既得安身訣渴飲饑餐即便休
0374b21: 糧為門縛草廬不窮寬窄任他餘山花斜點高低
0374b22: 岫石笏橫刊草篆書運水搬柴原合道棒風喝月等
0374b23: 歸塵本來大意離言說多口阿師謾舉敷
0374b24: 誅茆大意若為誇粒米莖齏富作家曲徑平鋪褁石
0374b25: 蘚圓盆獨吐出泥花眉端展托三千界口吻播揚一
0374b26: 聚沙嬴得萬機不到處任余高臥老煙霞
0374b27: 朝朝幽鳥屋頭催喧動庵中一著棋破灶無煙從石
0374b28: 乞高峰有路指樵知千年狐魅將離穴半夜寒蟾尚
0374b29: 在池豈是名山多占住乾坤容我老天時
0374b30: 百山解制
0374c01: 大道無門處處真不勞開廓自相親庭前柏樹連天
0374c02: 翠野外桃花匝地春得意分明先吐露諸方何必涉
0374c03: 關津須知任運縱橫者盡是心空及第人
0374c04: 登紫霄巖二律
0374c05: 浪跡於山山任顛臥雲樹種是奚年洞門無鎖空羅
0374c06: 漢有羅漢洞劫石未灰闢線天有峽石望海窗虛長湧月有石
0374c07: 窗度溪橋險急流煙有天台橋何須遍覓同風客觸目辟
0374c08: 支意儼然
0374c09: 奇書何代鐫峰巔擦盡苔痕不見年寺隱禪翁疑即
0374c10: 佛山高樵子競登天嚶聞花外千聲鳥杳視人間一
0374c11: 縷煙惆悵滄乘經幾度巖阿松柏翠依然
0374c12: 訪龍潭主人不遇
0374c13: 春霜踏破綠將萌谷口徘徊幽致生一派嵯峨還石
0374c14: 怪萬峰光霽亦龍鳴水簾懶捲耽高臥鳥道初修興
0374c15: 獨行何事我來君又去空留古樹掛愚崢
0374c16: 雲崖姪巖遊回用韻似之
0374c17: 插碧巖高動勝遊看來溪澗擬何流空庭種樹從龍
0374c18: 老遠岫歸雲入夢幽授系濫觴休逐隊卓錐無地可
0374c19: 埋頭于今且話風光好幾片落霞天外秋
0374c20: 寒巖夜雨
0374c21: 暗灑群峰雨色平瀟瀟楓葉落無聲隔窗松塢疑堆
0374c22: 雪滴臘梅梢漸放英孤剎棲雲山益靜空階琢玉夢
0374c23: 尤清枕邊溪澗來何處幾度澄心聽不明
0374c24: 謝別髦伯陳居士皆山樓度夏
0374c25: 半生隨處寄孤蹤城市林泉野鶴同落筆成詩慚賈
0374c26: 島垂機接物體靈峰山皆夢裡難為畫樹老庭前易
0374c27: 得風揖別草堂誰是主又憑蘭棹泛橋東
0374c28: 贈人山居
0374c29: 勞勞世路竟何求老對青山自寡尤耕鑿不知堯舜
0374c30: 力吟歌渾在羲皇秋門無車馬驚眠犬時有魚鱗上
0375a01: 釣鉤嬴得此身閒白髮猶然移舍向羅浮
0375a02: 明發寺避暑有懷
0375a03: 炎炎巨冶欲流金何處清涼不可尋戲水魚翻菱艇
0375a04: 暮迎風人坐槿籬陰浮生誰到無寒暑大樹還期蔭
0375a05: 古今蟬子也知秋色好連綿枝上奏新音
0375a06: 花月吟
0375a07: 花自嬌癡月自光移花待月靜中忙凝枝月似貪花
0375a08: 媚破蕊花疑笑月香月殿高飄花若粟花軒冷照月
0375a09: 成霜幾回尋到無花月片片花飛月未央
0375a10: 隨花移步月微明晒月花容分外清花下詩成山月
0375a11: 小月中夢落雪花輕重重月色花梳影皎皎花誚月
0375a12: 寫情花月相逢談未已巳鶯花枝上月三更
0375a13: 次黃任者爾矩二居士雙峰訪友不遇韻
0375a14: 鄰近山高想未休獨憐草榻續莊周尋風海外疑將
0375a15: 隱泛月峰頭勝遠遊負我吟窮千片石多君彈落一
0375a16: 天秋浮生景象渾流水何日披簑共狎鷗
0375a17: 題紫霄圖為無依禪師壽
0375a18: 曠世巍峨不變遷壺華遠揖自何年無生猶採溪邊
0375a19: 藥得意多逢海外仙磊落天台長掛瀑高標松柏翠
0375a20: 摩肩我今笑問同流者墨跡山光孰後先
0375a21: 除夕
0375a22: 懶向爐頭燄桂薪誰家雪調奏彌新三冬寒色消今
0375a23: 夕半世低眉媿古人歲月如舟長送客江山似我亦
0375a24: 徒春可憐無限梅花好獨立窮巖野水濱
0375a25: 寓鏡庵雨後觀湖
0375a26: 隱隱峰巒洗未休競來城郭震中流興波鱗甲潛明
0375a27: 鏡貼水芰荷泛小舟樹隔人家春浩浩岸空煙靄思
0375a28: 悠悠吾生蹤跡云何似月印湖心任去留
0375a29: 祝定于林居士八袟
0375a30: 無心釣渭貌如童培植名花振古風鬧市禪高
0375b01: 里齊眉聞道肖龐公蘭亭墨跡千金重蓮社壽山七
0375b02: 軸功自是瞿曇真胤瑞戲遊場屋仰翁翁
0375b03: 乙未東十華黃居士
0375b04: 深山戶外遶風塵箕踞終朝不厭貧靜養道容同野
0375b05: 鶴懶詢時事向傍人圖書架上青氈舊花石庭前白
0375b06: 髮新買酒無錢奚足問飛箋千古羨名臣
0375b07: 鷺
0375b08: 翩翩遠近漸成群瘦影翻風渺見聞天際歸來千點
0375b09: 雪松邊散去數峰雲白衣雖有山林氣潔操未除湖
0375b10: 海氛田父不知獨立意將為終日伴耕耘
0375b11: 到柳塘有感
0375b12: 溪山謾道不如前自古風雲易變遷傑閣無端傾沼
0375b13: 曲疏楊依舊繫橋邊荔陰摘錦嗟芳草石鏬摹詩見
0375b14: 昔賢瘦策未忘彭澤路數聲清磬落秋煙
0375b15: 莆陽積雪
0375b16: 昔年何事吝閩關千載峰巒忽變頒活潑明珠旋大
0375b17: 地橫斜古木冒寒山梅花戶外乾坤老柳絮階前鳥
0375b18: 雀閒林下誰如乘興者雰雰蘭水一舟還時有客過訪旋即歸掉
0375b19: 隨處樓臺不見高村村砌玉逞英豪蒼松指日頒髮
0375b20: 鬢白石連宵長羽毛一色江山迷水月半空花雨
0375b21: 林皋夜深晛晥疑將曉呵凍推窗望幾邊
0375b22: 雲頂巖訪友不遇
0375b23: 謾道無緣卻有緣我來依舊各山川空巒寞寞惟聞
0375b24: 鳥怪石巖巖自插天不意主人移錫去只餘童子伴
0375b25: 牛眠古今那個忘行跡眼底群峰鎖暮煙
0375b26: 再登彌陀巖
0375b27: 寺老僧稀古路荒禪林與我不相忘舊時野色隨秋
0375b28: 變何處梅英遏雪芳掃石畏言興廢事採芝憶入水
0375b29: 雲鄉堪嗟樵子猶未返洞口凄凄日又黃
0375b30: 次韻贈蔡子穀居士歸耕
0375c01: 名場戰罷隱乘田學就耕鋤老歲年半畝黃花榮別
0375c02: 業數疄紫芋謝塵緣閒攜竹杖風前詠倦枕簑衣月
0375c03: 下眠受用現前忘取舍人間任笑老龐顛
0375c04: 百山朝雲遠布
0375c05: 松扉纔啟鎖重重何處飛來淡且濃幾片山浮天國
0375c06: 外萬家人落冰壺中深林有意留棲鳥高木出頭慕
0375c07: 遠風千里瀰漫歸幻化依然日掛海門東
0375c08: 挽長兄無瑕公
0375c09: 昔日君來既占先於今歸去又爭前戲遊浮世同春
0375c10: 夢敬奉慈闈契孝篇筆底已巳償翰墨債杖頭猶欠酒
0375c11: 罏錢連枝別處寧無淚滴滴紅痕濺梵天
0375c12: 登青入樓
0375c13: 四壁藤蘿掛石芽樓居素搆閒乘麻憑欄何處來山
0375c14: 色飛鳥無心度水涯巷僻多藏支遁鶴路深渾過葛
0375c15: 洪家極眸隱隱人煙裏幾樹荔奴幾樹花
0375c16: 百山別韻峰禪師回莆省母
0375c17: 缽掛峰頭已巳度秋下灘孤棹似難留歸心雖未逢壺
0375c18: 嶠夢境猶如離建州兄弟別時明月共母兒會處望
0375c19: 雲收他年好憶今朝約老我青山借一丘
0375c20: 贈可光禪師從金粟歸漳省母
0375c21: 飽餐金粟幾多年回步嶺南色轉鮮蒲履未成難釋
0375c22: 手樵薪得價始辭肩追風駿馬道途別脫網金鱗氣
0375c23: 象全珍重莫為煨芋漢投機句子待高宣
0375c24: 送古門汶石二禪師回柘浦舊隱
0375c25: 同門出入日無多衣缽共擔離薜蘿少室久培雙桂
0375c26: 子南宗預播滿娑婆歸途不涉舟之陸過嶺任他險
0375c27: 且峨舊隱于今花正發時看百鳥噪巖阿
0375c28: 贈未發禪師
0375c29: 峰巒十二久藏身撥草瞻風度劍津黑豆拈來芽未
0375c30: 發青霄指出日高申梅花破雪休嫌晚松柏經霜不
0376a01: 變春庾嶺近聞消息好一枝橫亞蓋天人
0376a02: 明發守龕仝淵堂禪師
0376a03: 匆匆踏斷路三千籌室風微隻影懸座下躊躇秋未
0376a04: 晚燈前追慕月猶圓憑欄畏睹空庭樹拂几愁看絕
0376a05: 筆篇嬴得先師靈骨在何須更覓銕鍬邊
0376a06: 慧源菴
0376a07: 來源浩浩自何年流出未灰劫石邊賢聖不從穿鑿
0376a08: 得溪山豈為古今遷龍憑一滴時為雨庵若孤舟日
0376a09: 泛天假使馬師都喫盡老僧奚處可安禪
0376a10: 秋同林獻十居士夜坐
0376a11: 待月無人月自遲傍花共坐兩三枝深林寂寂鳴栖
0376a12: 鳥落葉疏疏過短籬鐘磬敲殘蝴蝶夢溪山題盡謫
0376a13: 仙詩多君閉戶風塵外獨對青燈不下惟
0376a14: 寄懷林六觀居士于應州丈室
0376a15: 幾度衝寒望轉迷擬登霄漢恨無梯鴈門八載魚書
0376a16: 杳道義何人丘岳齊栖隱未歸徒入夢文殊已巳見勝
0376a17: 留題奚時大奏旋師調使我聞風興倚藜
0376a18: 到普明寺和南光禪師同苞瑞竹韻
0376a19: 沿林翠色溢青眸獨爾分枝合出頭引鳳栖岐胞乍
0376a20: 裂釣龍播浪影雙浮交成九節扶吾道無讓七賢隱
0376a21: 此洲借問幽篁何並胤紫芝朵朵羨同流
0376a22: 甲辰荔月訪月川禪師不遇阻雨有感
0376a23: 奇峰疊疊擁行舠纔憩梅陰暑漸消書在案頭人未
0376a24: 返花飛庭際竹隨嬌一笻山水同為客六月樓臺讓
0376a25: 掛瓢幾欲快談庾嶺事翻空風雨恨連朝
0376a26: 翻空風雨恨連朝村舍城隍欲並漂半載田疇遭旱
0376a27: 魃百川舟楫繫山椒人雖無力回天地世合何年治
0376a28: 舜堯四顧炊煙平寞寞寄言野老謾歌謠
0376a29: 喜晤雲和徐居士於報恩寺兼以言別
0376a30: 久交方外寡相逢幾寄山音遠不封晤對仙谿春印
0376b01: 月留談佛國曉聞鐘著書豈獨為親老閉戶何如自
0376b02: 性恭千里別君無別囑歸期從此看蒼松
0376b03: 悼明覺憨璞禪師
0376b04: 皇岡聚首愧英才南北信音去復來祖道蓋天期共
0376b05: 振形山拔地愕先隤都欣師子喧金闕何遽鼠聲吼
0376b06: 夫梅莫是群生無可度翻身從此出輪迴
0376b07: 和鏡庵即事韻
0376b08: 偶隨花雨出青巔湖上于今半是蓮門外草深通鳥
0376b09: 道梅邊僧老寂人煙邀松共話三更月倩曉高眠一
0376b10: 榻天此際藏身何處好數間茆舍碧巖前
0376b11: 龍華元旦
0376b12: 峨峨古寺控乘麻春色先臨道者家庭際未消殘臘
0376b13: 雪簷前猶綻去年花江山乍暖和風轉草木新青生
0376b14: 意賒老稚都云添一歲誰知鬚鬢染霜華
0376b15: 度歲
0376b16: 煙市雞村事若麻當來春色屬誰家出墻竹老疑抽
0376b17: 筍帶臘梅寒競放花自笑年高迎送懶幾經山靜雪
0376b18: 霜賒群英聚首渾魚水樂我烹泉度歲華
0376b19: 慰用光張居士讀書山中
0376b20: 遠別高人路覺疏擁門草色倩誰鋤知安忘卻家如
0376b21: 甕不餒幸然腹有書桃李山深皆勝友池塘春漲半
0376b22: 新魚休云學稼非吾樂元亮當年也種蔬
0376b23: 挽儀部小眉林居士
0376b24: 昔叩松扉月正明望君世外作長城心花吐出驚人
0376b25: 句玉斧鑿開蓋代名久夢華胥今始寤亟歸蓬島尚
0376b26: 如生歷觀盡是崎嶇路且喜翻身此一行
0376b27: 嘉興嚴轢居士重建普明寺落成和韻贈之
0376b28: 開基昔想是高僧高士再來猛振興螭殿俄含淛水
0376b29: 秀祗園多擁法雲增聚沙作塔功猶戲捏土成金願
0376b30: 至弘勝跡古今雖未見何人選佛占先登
0376c01: 別林定于居士往浙省覲
0376c02: 烏山結社憶蒼童為道周流鳥跡空世使有君閒逸
0376c03: 少心期與我老崆峒尋秋遠泛錢塘月入幕高瞻隱
0376c04: 者風不盡悠悠方外意一藜草色碧關東
0376c05: 雪庵度夏寄林介卿居士
0376c06: 為愛綠陰伴翠霞訂盟月色作鄰家艸荒僻徑無鳴
0376c07: 犬客去空庭剩落花不盡清風長獨得何曾紫陌隔
0376c08: 千差真如面目塵塵現洞口尋源錯泛艖
0376c09: 雪消
0376c10: 丘壑蒼黃不變遷重重粉飾信徒然寒林野鳥翻春
0376c11: 夢皓髮山翁轉少年日曬瓊瑤惟樹在玉成樓閣幾
0376c12: 家全樞衣極目松門外萬里畫圖捲碧天
0376c13: 挽南山二勝和尚
0376c14: 尋常履踐異凡胎吳地閩關去又來六載當軒撾毒
0376c15: 鼓九秋和葉落黃梅鳳岡月隱姑蘇暝籌室雲封蘭
0376c16: 水哀自是丹青描不就依然撒手返天台
0376c17: 和余諸居士禪堂茶話韻
0376c18: 窮盡玄微總不干且燒木佛共醫寒喫茶好覺趙州
0376c19: 語拜將猶驚漢主壇緇素談禪星欲轉安懷聞道歲
0376c20: 將殘暗香何處通消息疑在庭前白似珊
0376c21: 荅赤庵張居士見贈梅花百詠韻
0376c22: 歲寒無處避香塵白傲孤山不動神一字多償筆底
0376c23: 債枯腸倒吐隴頭春中峰獨唱酬高士孟頫續題見
0376c24: 美人月色朦朧臨薄暮數枝橫亞更天真
0376c25: 又和蓮山夜宿韻
0376c26: 獨掩禪扉夜未央隔墻杳渺任花香無思豈但溪山
0376c27: 靜得意何如夢寐長定裡疏鐘敲落月覺來幽鳥噪
0376c28: 寒床儂家不為光陰轉閒伴希夷臥上方
0376c29: 祝同門林杜則居士五旬
0376c30: 塵世又來戲一遭半生白眼視英豪靜吟海內驚人
0377a01: 句險奪江心度葦篙和俗嫁婚傳祖印移風鬚髮掛
0377a02: 禪袍知非豈待從斯日自有南山插漢高
0377a03: 再登座山贈智鏡耆舊
0377a04: 蓮灶分身十載餘磨礱山斧共山居風霜歷畫眉皆
0377a05: 雪田地坦然草自鋤古德應承龍樹後遐齡好悟威
0377a06: 音初我來幸得秋光舊一逕黃花一架書
0377a07: 辛卯重陽從棲雲寺登壺山
0377a08: 何曾壺嶠在塵寰天外巍巍立翠鬟艸莽奔馳惟塵
0377a09: 豕煙霞舒捲半江山秋深古寺黃花罕僧倚亂松燈
0377a10: 石閒棄興更登高一步長空無際可躋攀
0377a11: 和韻祝宓仲居士五十初度
0377a12: 搔首撫松讀易初品茶灌圃興難除高蹤遍寄名山
0377a13: 上大業咸推太史餘浥露芳蘭多放蕊藏春道樹翠
0377a14: 凌虛慚予馬齒徒居長一片浮雲自卷舒
0377a15: 贈林四紫居士見訪
0377a16: 歷盡康莊嶮與平現前玅用撼群英禪關廓徹藏屠
0377a17: 釣國士馳驅慕姓名幾度過山尋白足不時採藥拯
0377a18: 蒼生誰云相見無餘說戶外峰巒事送迎
0377a19: 同居士半山觀漈
0377a20: 曉起招邀望翠容停笻坐破冷淙淙風塵不宿溪間
0377a21: 石雲月常居天際峰何代山靈遺半榻尋秋隱者入
0377a22: 千重嶺頭松下皆清響奚必雷音震碧空
0377a23: 省逸叟和尚干通天次季蘆余檀樾韻
0377a24: 處士逃禪性自明數莖雪髮理寒鐺交將廿載同稱
0377a25: 老病久何人不厭生竹葉風敲深夜雨梅花月晒碧
0377a26: 天晴箇中無限炎涼處剔盡殘燈話不清
0377a27: 通天元旦候余居士不至適寄詩索和因次之
0377a28: 忽聞鳥語噪生臺舊雪呼童掃未開拭目堤邊看放
0377a29: 柳臨風戶外聽吹梅多情白首遙相望有約青春近
0377a30: 再來但得心遊鹿苑裡勝將屐齒印新苔
0377b01: 懷蓮社諸居士
0377b02: 慵追白叟跨青牛高枕深山萬慮休鬧市安禪遲復
0377b03: 道寒江釣月托孤舟聞濤松下思清詠拂石梅邊憶
0377b04: 勝遊語寄華軒春色老數聲黃鳥囀南樛
0377b05: 遊西明龍潭
0377b06: 山深秋色半陰晴野逕濛濛鳥語清溪澗紆迴流不
0377b07: 歇煙雲變幻畫難成垂簾洞口空塵跡蘸月波心冷
0377b08: 世情我到偶然高謦欬臥龍聞亦不須驚
0377b09: 重陽後一日同林聖禎訪靈山主人
0377b10: 尋盟登眺擬奚同帽落萸筵信已巳通門外接人千尺
0377b11: 澗峰頭涼客一秋風見樨莫謂聞香晚話月偏欣遊
0377b12: 履空處士逃名聊借問幾回移菊醉籬東
0377b13: 送朱李二居士回建州步韻
0377b14: 一天秋色正縱橫分手空門月未傾歸海波瀾方浩
0377b15: 瀚從龍煙雨溼肥輕雞催茅店千山渺棹裂困津兩
0377b16: 岸鳴沽酒不須頻借問家僮預奏洗塵行
0377b17: 詠拜歲蘭
0377b18: 山谷深幽懶結家庭前奕奕恍流霞纔聞葭管催春
0377b19: 信特掛朱衣迓歲華間靈何嫌添秀麗放梅休羨獨
0377b20: 橫斜數株濃淡風塵外笑裡含香韻更賒
0377b21: 龍華八詠
0377b22: 寶幢峰
0377b23: 千尋崛起秀芙蓉望似高垂宇宙中縱有毘藍吹不
0377b24: 動巍巍亙古衛琳宮
0377b25: 萬歲石
0377b26: 峰頭片石自玲瓏價重連城蘊綠叢神斧錯留尊貴
0377b27: 跡勞他煙靄日磨礱
0377b28: 文榕樹神曾於宋朝試中狀元名曰章榕
0377b29: 盤根錯節護招提葉葉榮垂霄漢低樗腹剖無元字
0377b30: 腳怪將名姓榜頭題
0377c01: 古椿
0377c02: 積翠心空不記年如松如柏勢擎天陣風倏忽狂吹
0377c03: 倒認作蒼虯陸地眠
0377c04: 龍井
0377c05: 乾坤鑿破憶前朝躍出雙龍達海潮千載甘泉猶混
0377c06: 混何時頭角復昂霄
0377c07: 蔣公橋
0377c08: 捨宅家移別一溪欣通線路駕虹霓昔賢聞道浩歌
0377c09: 去芳蹟傾欹控馬蹄
0377c10: 放生池
0377c11: 春草離離溢砌芳化龍鱗甲隱方塘年年不但蓮花
0377c12: 好明月自來水自蒼
0377c13: 雙塔
0377c14: 石筍抽條貫古今亭亭拔地鎮叢林玲瓏八面憑風
0377c15: 雨剖出虛空不動心
0377c16: 廛中度歲
0377c17: 兀坐毘耶夜未央數聲爆竹震笙簧門前燈火誰家
0377c18: 少直待年窮始放光
0377c19: 怡然共話一枝香繡佛尊前日漸長饒舌梅花三五
0377c20: 朵浪傳春色過高墻
0377c21: 送韻峰禪師回長慶
0377c22: 一春花柳正綢繆何事春風不久留舍卻江郎三片
0377c23: 石乾坤誰是爾同流
0377c24: 大人克振大雄風長慶山川況不同脫肉螺螄輕
0377c25: 起驚天動地一吹中
0377c26: 途中贈木庵禪師回溫陵
0377c27: 金粟飽餐憶有年途中握手共怡然春風吹動泉鰲
0377c28: 遠為雨為瀾逆百川
0377c29: 寄別芙蓉石竇禪師
0377c30: 幾回結膝話榕陰兩處行藏一處心慚愧芙蓉開鐵
0378a01: 樹令人扳仰向秋深
0378a02: 到天台石梁
0378a03: 誰道奇巒路不通嵯峨片石貫西東珠簾萬丈無人
0378a04: 捲留作雷音震碧空
0378a05: 答玄錫禪師韻
0378a06: 清臞道貌日忘疲傑出法王老小兒隻手匡扶雙世
0378a07: 界江山為口歎希奇
0378a08: 歸家拜母
0378a09: 橫擔楖栗下千峰低首和南老北堂自恨平生無俗
0378a10: 骨故臨世外振家風
0378a11: 母諱日有思
0378a12: 昔年此日喪慈闈逆子途中尚未歸欲睹真容難再
0378a13: 見低聲秪得淚雙垂
0378a14: 挽陳博仲道友
0378a15: 少年何事著忙生踢破情關撒手行到此誰人留得
0378a16: 住杜鵑枝上月三更
0378a17: 收骸
0378a18: 髑髏滿地絕人收水浸風吹何日休拈起青山一撮
0378a19: 土幾多死漢受埋頭
0378a20: 偉貌嚴裝假外修一朝敗壞恨何休于今一穴同埋
0378a21: 卻是智是愚謾出頭
0378a22: 瓶梅
0378a23: 暖閣寒窗素所宜橫斜托出兩三枝陣風忽向冰壺
0378a24: 過引盡清芳入雪詩
0378a25: 別雪車參友
0378a26: 歸路三千共一盂松林茆舍喜同居故山不羨君先
0378a27: 到脫落芒鞋快有餘
0378a28: 採豆
0378a29: 一番下手一番疏收拾歸來不可餘粒粒珠成香積
0378a30: 供任將老幹帶根鋤
0378b01: 個中緇素不勞分葉落花殘獨子圓無底籃兒盛得
0378b02: 去明年成實又憑君
0378b03: 走馬燈
0378b04: 一點靈光照四天勞勞誰聖復誰賢中心樹子輕搖
0378b05: 動千里烏騅不用鞭
0378b06: 狂心未息也堪哀疋馬單鎗去復來勝負盡從風火
0378b07: 轉不知誰是出塵才
0378b08: 九鯉湖
0378b09: 兩字利名徹底空何勞特地叩丹翁春秋來去知多
0378b10: 少已巳夢還如未夢同
0378b11: 聞道再成入九天依然共在水簾邊夢中說夢無昧
0378b12: 息疑盡浮生似可憐
0378b13: 舟行
0378b14: 朝暮衝雲泛遠汀生涯何必問華亭高低未度前村
0378b15: 樹又見數峰峰外青
0378b16: 須臾解纜過滄洲棹裂青天逆水流分付蹲身篷下
0378b17: 者未經登岸且低頭
0378b18: 端陽懷古
0378b19: 驚心幾度改山河寧有忠魂戀汨羅投黍空流曩日
0378b20: 淚不堪回首問漁簑
0378b21: 待木樨香
0378b22: 吾無隱爾契誰能借問枝頭吐未曾未吐香前聞得
0378b23: 徹又添公案上傳燈
0378b24: 贈獅山上人
0378b25: 倏居城市近聞知戶外傳來消息奇師子能生師子
0378b26: 子猙獰不被文殊騎
0378b27: 壽余母吳氏七秩
0378b28: 無樹菩提久自培年高結子象黃梅閒來含笑問王
0378b29: 母千載蟠桃嚼幾回
0378b30: 謝金栗齎衣專使
0378c01: 吳江越嶺兩間關滿路春風送客還衣缽勞持千里
0378c02: 外汗顏無任強開顏
0378c03: 臘八
0378c04: 樹凋葉落四無鄰風雪彌天凍殺人納被蒙頭曉未
0378c05: 起徒然夜半燦星辰
0378c06: 詠眠牛石
0378c07: 高臥綠叢不記秋風吹雨打懶昂頭乘田滄海從遷
0378c08: 變新月母勞再下鉤
0378c09: 途中別友
0378c10: 杖底劃開一片秋平分歸路各優游何如故國風光
0378c11: 好紅蓼盈堤映客舟
0378c12: 贈柯無右居士倡放生會
0378c13: 勞勞不盡放生人獨有維摩放最親鱗甲羽毛同一
0378c14: 體驪龍原是赤梢身
0378c15: 送石濤侍者住塔山
0378c16: 昔執巾瓶伴九巔生涯今寓钁頭邊片心不墜先人
0378c17: 志千載浮屠尚儼然
0378c18: 過釣臺
0378c19: 胸羅天地傲風塵豈慕王侯立渭濱恨自客星消殞
0378c20: 後江邊不見釣魚人
0378c21: 詠佛手柑
0378c22: 為掌為拳在屈伸牽枝帶葉示天真秋高不舍黃金
0378c23: 相結果林間遍接人
0378c24: 題竹石圖
0378c25: 蒼苔未發已巳深幽古木亭亭不記秋為問嵯峨幾片
0378c26: 石山中誰是爾同流
0378c27: 探梅送徐雲和居士讀書歸舍
0378c28: 枝頭含蓄幾多香豈可山中久晦藏時節到來人盡
0378c29: 望分明有意待東皇
0378c30: 雞冠花
0379a01: 昂垂翠羽立階除迥奪千年鶴頂珠幾度臨風爭鼓
0379a02: 翅恍傳曉曙動閻閭
0379a03: 詠筍
0379a04: 林下冷埋頭寸心堅似銕揭石出南山破籜成九節
0379a05: 春來雨露滋聳與雲交結
0379a06: 路中作
0379a07: 行路難經盡水潦山寒旅亭上霜月初殘千里復蹣
0379a08: 跚隔墻花發如丹翛然舉首停看石頭松下勝長安
0379a09: 野老餽盤餐
0379a10: 贈千花監院悉遠
0379a11: 一朵拈來撲鼻香分枝結子永昌昌春林紅紫皆如
0379a12: 彼況是千花大棟梁
0379a13: 贈印水禪人
0379a14: 流通百丈事何如浩浩波看出嶽初徹夜一輪圓印
0379a15: 破了無明暗可分疏
0379a16: 贈黃秉中居士
0379a17: 幾度尋僧樂品茶禪林誰道不如家片心養得閒於
0379a18: 鶴高臥羲皇掃落花
0379a19: 七夕
0379a20: 秋色乍飛月乍蛾天孫夜靜渡天河巧機不必年年
0379a21: 送士女于今巧更多
0379a22: 題松石圖為澹然禪德壽
0379a23: 傲盡風霜勢插天蒼蒼秀色染林泉謾云不藉栽培
0379a24: 力亙古根盤劫石先
0379a25: 偶成
0379a26: 勞生擾擾總空花金屋玉樓未足誇萬頃青山何處
0379a27: 好隨緣去住老年華
0379a28: 和採桑小詞韻
0379a29: 曉起匆匆覓小筐含羞出戶未梳粧採來俱得群蚕
0379a30: 足始憶庭花入袖香
0379b01: 贈郭卓人居士
0379b02: 吸盡西江賣箍篱一家行徑惹人嗤君今造得龐公
0379b03: 地任是丹霞不敢窺
0379b04: 勗常山質山監院
0379b05: 參方衲子莫愁貧木食草衣度一身萬仞祖關惟得
0379b06: 倒山河齊發少林春
0379b07: 贈知公黃居士
0379b08: 名山已賞半坤維行跡惟多雲鶴知舉世何人能遯
0379b09: 世如公高蹈信希奇
0379b10: 贈尼圓善
0379b11: 童真侍母出溫陵掃盡浮雲志願弘古鏡磨來光遠
0379b12: 照勝於月下讀傳燈
0379b13: 示常山侍者慧幢
0379b14: 趙州悟道值青年羨子事師志益堅執侍巾瓶無倦
0379b15: 已巳奪標異日自爭先
0379b16: 勗眉珪禪士
0379b17: 參禪堅發志諸祖莫能欺錦鯉嗟淹甕虛空徒畫眉
0379b18: 溪山高養性花鳥富生機俯仰心無愧超群自有時
0379b19: 
0379b20: 蓮峰禪師語錄卷之九終
