0676b01: 壽昌無明和尚語錄卷之下
0676b02: 門人　元來　集
0676b03: 峨峰問答
0676b04: 問世尊開堂四十九年談經三百餘會為甚末後拈
0676b05: 花示眾乃至飲光微笑便言不立文字教外別傳正
0676b06: 法眼藏密付與汝未審作麼生說箇密付底道理。
0676b07: 師呵呵大笑曰明瞞猶可暗騙難當。
0676b08: 頌曰。劃斷巫山十二峰孤明一鑑映晴空人天百
0676b09: 萬皆驚駭真勝全歸掌握中
0676b10: 問世尊初降手指天地作獅子吼天上天下唯吾獨
0676b11: 尊為甚至雪山睹明星方悟未審悟箇甚麼。
0676b12: 師曰咦一乾屎橛說他作麼。
0676b13: 頌曰。誰把虛空計限年森羅萬象自留連縱橫施
0676b14: 設無窮數成壞何嘗到彼邊
0676b15: 問文殊是七佛之師為甚出女子定不得罔明是初
0676b16: 地之士為何又出得敢問罔明有甚長處。
0676b17: 師咄曰這野狐精三尺趁出去。
0676b18: 頌曰。不向鋤頭尋活計卻來架上打鞦韆鏗鍧鼓
0676b19: 弄歌歡樂鎮夜令人不得眠
0676b20: 問善財至妙高峰覓德雲比丘七日不得後於別峰
0676b21: 相見何也。
0676b22: 師舉尺曰噫這是一切峰首請善財來相見。
0676b23: 頌曰。塵塵普現寶王剎豈可相逢往別峰獨有貍
0676b24: 奴精古怪法堂跳出上穹窿
0676b25: 問初祖九年面壁直接上根未審渠還用功也無。
0676b26: 師曰噫這無用漢說他甚功。
0676b27: 頌曰。不諳世法出世法卻來此土觜盧都人天凡
0676b28: 聖皆嫌棄反得清名上祖圖
0676b29: 問二祖說法天華亂墜地湧金蓮為甚麼立雪求達
0676b30: 磨安心。
0676c01: 師曰這老有些意思不解將金博金卻解以塵去塵。
0676c02: 頌曰。三藏琅函砌滿懷人間天上歎奇哉知非斷
0676c03: 臂求心法誰想獃獃亦是獃
0676c04: 問神秀在五祖會下為教授師因甚將衣缽付盧行
0676c05: 者去。
0676c06: 師曰盧公何曾受衣缽莫謗盧公好。
0676c07: 頌曰。老成人愛老成人一錠金還一錠金具眼終
0676c08: 須知本色豈應看錯定盤星
0676c09: 問曰牛頭未見四祖感百鳥銜花見後為甚麼卻無。
0676c10: 師曰噫不唧溜漢被人換卻眼睛了也自此不解見
0676c11: 神見鬼。
0676c12: 頌曰。一世榮華曷可誇千金不換野人家門庭險
0676c13: 峻人難近鳥獸何能再獻花
0676c14: 問古云色聲為無生之鴆毒受想乃至人之坑阱為
0676c15: 甚麼道不斷煩惱而入涅槃。
0676c16: 師曰咦蛇頭鬼腦。
0676c17: 頌曰。誤入禪園見作家新翻時樣破袈裟有時包
0676c18: 裹三千界不許時人亂撒沙
0676c19: 問青蘿寅緣直上寒松之頂白雲淡濘出沒太虛之
0676c20: 中萬法本閒惟人自鬧如何是本閒底法。
0676c21: 師曰墻壁瓦礫。
0676c22: 頌曰。情知國難出忠臣不至艱危不見人到得南
0676c23: 陽門裡去何須更要問關津
0676c24: 問迷時三界有悟後十方空未審中心樹子作麼生
0676c25: 得通去。
0676c26: 師曰不於五濁惡世實難尋他。
0676c27: 頌曰。佛於濁世事行難箇箇聞之著實參忽日足
0676c28: 頭而撞破竟休出嶺問津關
0676c29: 問萬象之中獨露身未審露柱與燈籠是同是別。
0676c30: 師曰噫卻須問取露柱必為子說。
0677a01: 頌曰。四洲風月不同同夜則西兮日則東聊與時
0677a02: 人通線路須彌山隔在其中
0677a03: 問佛法遍在一切處普現一切群生前為甚迷者迷
0677a04: 悟者悟。
0677a05: 師曰噫怪一切人不得。
0677a06: 頌曰。天輪晝夜亙長明不見皆因翳眼睛更有一
0677a07: 般奇異物六根不具卻知音
0677a08: 問古云一切不為佛也不作未審作箇甚麼。
0677a09: 師曰咄聽誰恁麼說且去作佛好。
0677a10: 頌曰。威音外是一乾坤一箇人兒住一村無上涅
0677a11: 槃為伴侶省煩家業不須分
0677a12: 問三千大千界無剎不現身為甚普眼覓普賢不得
0677a13: 見。
0677a14: 師曰咄怪得普眼覓不見普賢覓自己巳也不見在。
0677a15: 頌曰。何似當機不出塵蓋因見上太分明更須知
0677a16: 有超方意罔象收珠不足稱
0677a17: 問異艸靈花睹者皆羨羡因何又道有眼如盲方有少
0677a18: 分相應。
0677a19: 師曰這事要問野狐精即向汝道。
0677a20: 頌曰。好事不如無事好牽起還應重跌倒要得清
0677a21: 安一世閒獨羨羡平田使犢嫂
0677a22: 問不涉言詮速道速道。
0677a23: 師曰咄汝性急作麼待我慢慢道也無妨。
0677a24: 頌曰。孤雲來去自優游管甚時人喜復憂不讓金
0677a25: 烏飛玉兔何妨鶖子與螢流
0677a26: 問寒山拾得終日或笑或哭敢問渠還有地獄分也
0677a27: 無。
0677a28: 師曰啊他那一處無分。
0677a29: 頌曰。出纏人解入纏行鐵壁銀山一掌平遍體黃
0677a30: 金膿滴滴眼睛鼻孔若銅鈴
0677b01: 問磨磚匪作鏡車鈍在打牛秪如打牛牛在甚麼處。
0677b02: 師曰咦知過必改得能莫忘。
0677b03: 頌曰。大方廣博納虛空無限行人路不通一遇到
0677b04: 家人的信不勞舉足在家中
0677b05: 問即心即佛即不問非心非佛是如何。
0677b06: 師曰咄且照管話頭著。
0677b07: 頌曰。即心即佛即是心非心非佛即是佛擬議墮
0677b08: 落野狐坑不擬仍沉魂鬼窟噫畢竟何者是佛咄
0677b09: 問馬祖云自從胡亂後三十年不曾少鹽醬未審他
0677b10: 是貪味供養未審是法爾如然。
0677b11: 師曰莫錯擬蒼天秪許大也。
0677b12: 頌曰。拋卻轅門坐玉堂寒威凜凜整朝綱山河平
0677b13: 靜歌娛宴上臠何消更問嘗
0677b14: 問靈雲見桃花大悟玄沙為甚麼不肯。
0677b15: 師曰大有人不肯玄沙在。
0677b16: 頌曰。不學行時先學走自然引得傍人笑鐵牛不
0677b17: 怕紫金毛衲子河沙幾個曉
0677b18: 問不許夜行投明須到假饒到後作何勾當。
0677b19: 師曰咄看腳下紅線著。
0677b20: 頌曰。相逢直要辯來因眼裡無筋一世貧明暗兩
0677b21: 頭俱解住倒行始是出廛人
0677b22: 問楞嚴經云認能推者為心是認賊為子為甚道塵
0677b23: 塵剎剎現全身。
0677b24: 師曰相識滿天下知心能幾人。
0677b25: 頌曰。潑天銀浪擁山來來一回時去一回萬派泒千
0677b26: 流如鼎沸和同到海亦悠哉
0677b27: 問大事未明如喪考妣大事已巳明亦如喪考妣尚有
0677b28: 何事。
0677b29: 師曰人無遠慮必有近憂。
0677b30: 頌曰。未明明迺共真誠貧富雖殊一樣心道行臨
0677c01: 深如履薄通玄爭肯枉光陰
0677c02: 問婆生七子六箇不遇知音秪這箇也不消得拋向
0677c03: 水中未審渠具甚麼眼得恁麼。
0677c04: 師曰咦賣燒餅底手腳數他。
0677c05: 頌曰。手段雖低計較多愛河翻鬥爍迦羅果然被
0677c06: 摵徐徐去子母毋俱焚莫奈何
0677c07: 問王老師做一頭水牯牛即今還在甚麼處。
0677c08: 師曰一塵不空到是極馴。
0677c09: 頌曰。可笑叢林今古客路頭不見曷參禪南泉遷
0677c10: 化為牛去誰不驚惶歎可憐
0677c11: 問禪即不問如何是宗。
0677c12: 師曰葛藤絆倒太虛空。
0677c13: 頌曰。問宗不問禪妻死哭黃天劈脊三兩尺痛快
0677c14: 莫成顛
0677c15: 問道不可以智知不可以識識離知識又成灰斷作
0677c16: 麼得相應去。
0677c17: 師曰咦山露連纏骨水流不斷筋。
0677c18: 頌曰。層層疊疊接青天水曲山彎沒際邊碧眼老
0677c19: 胡都不涉蓋因不肯續燈傳
0677c20: 問廣南有顆鎮海明珠仰山未嘗收得敢問和尚還
0677c21: 曾收得否。
0677c22: 師曰你那日見的。
0677c23: 頌曰。誰道神珠鎮海涯纔方舉念悉皆差枉勞娑
0677c24: 竭殷勤守遍滿乾坤總是他
0677c25: 問威音王前有一對無孔鐵鎚大悲通身手眼為甚
0677c26: 摸索不著。
0677c27: 師曰聞時富貴一文不如見後貧窮萬金不換。
0677c28: 頌曰。須彌下際普金剛透海穿山總放光間有野
0677c29: 僧能粉碎人間天上少承當
0677c30: 問普化時常打筋斗未審渠是何心倖。
0678a01: 師曰絕好心腸肥邊易得瘦肚難求。
0678a02: 頌曰。為因描得盤山真便解藂林翻筋斗天下道
0678a03: 彼是瘋顛寶蓮臺上呵呵笑笑甚麼活跳蚤
0678a04: 問古德云你有拄杖與你拄杖你無拄杖奪你拄杖
0678a05: 拄杖既無奪箇甚麼。
0678a06: 師曰奪得它手裡無底纔見手段。
0678a07: 頌曰。劃斷山頭幾白雲清風秪得努雙睛空花陽
0678a08: 燄能收去送得來時有幾人
0678a09: 問布袋和尚向十字街頭等箇人來未審這老漢是
0678a10: 甚麼心倖。
0678a11: 師曰待汝等著他來即向汝道。
0678a12: 頌曰。一生單等個人來誰覺其人久在懷可惜諸
0678a13: 方雲水客空勞神力用心猜
0678a14: 問石頭問南嶽不慕諸聖不重己巳靈寧可永劫受沉
0678a15: 淪不從諸聖求解脫何也。
0678a16: 師曰噫死強漢著甚來由。
0678a17: 頌曰。毘嵐持住一乾坤萬象森羅悉已巳遵此是瞿
0678a18: 曇收放的根苗聯續至今存
0678a19: 問百丈再參馬祖豎起拂子祖曰即此用離此用丈
0678a20: 掛起拂子祖振威一喝丈直得三日耳聾聾後得箇
0678a21: 甚麼。
0678a22: 師曰咄釋迦老子付迦葉的。
0678a23: 頌曰。千鈞弩不為鼷鼠一舉鋒降師子威龍象觀
0678a24: 之心膽碎世間天上實希奇
0678a25: 問法是諸佛說因何諸佛又以法為師敢問諸佛未
0678a26: 生時法在甚麼處。
0678a27: 師豎起拂云會麼此是佛法僧之師。
0678a28: 頌曰。眾中不有寒山客決莫同他說一言昔日丹
0678a29: 霞無點化決然道彼是瘋顛
0678a30: 問莫謂無心便是道無心猶隔一重關未審是那一
0678b01: 重關。
0678b02: 師曰是這一重不差省得又加搕。
0678b03: 頌曰。直漢從來不受欺未嘗舉意我先知蒼蒼也
0678b04: 解知人意何況人天調御師
0678b05: 問達磨西來直指人心見性成佛趙州為甚麼又道
0678b06: 佛之一字吾不喜聞。
0678b07: 師曰賊終不認賊贓露爭不得。
0678b08: 頌曰。干將決不讓不平但是當鋒猶損己巳天下聞
0678b09: 風必恐驚三頭相滾復何喜
0678b10: 問護生須是殺殺盡始安居修行人慈悲何在。
0678b11: 師曰好小人惟憧君子慎獨。
0678b12: 頌曰。九重圍禁鎮天威敕令通行遍九區勦賊除
0678b13: 奸梟詐佞施行發政按時宜
0678b14: 問古人有箇未了的公案請師銷繳著免得掛人唇
0678b15: 齒也好。
0678b16: 師曰可不妨舉起瓦解冰消。
0678b17: 頌曰。拿住中間布袋口那畏千頭與萬頭麤細聖
0678b18: 凡收在內管他歡喜及憂愁
0678b19: 問曰古人畫圓相呈了作女人拜看將來是甚麼氣
0678b20: 象。
0678b21: 師曰拈花示眾誰解破顏。
0678b22: 頌曰。紅粉佳人續祖燈金沙灘頭馬郎婦人間天
0678b23: 上獨稱尊此等何嘗在二數
0678b24: 問古人戲椎擊土土碎豁然大悟未審悟在甚麼處。
0678b25: 師打尺一下云百雜碎。
0678b26: 頌曰。遊戲三昧成群作隊搊痛鼻孔連悔至悔跨
0678b27: 驊騮兮五嶽逍遙碎金剛兮一身富貴一根楖栗
0678b28: 活如龍萬項滄波齊屏息
0678b29: 問古人書心字於門壁上其意云何。
0678b30: 師曰無事枕松石賣卜掛招牌。
0678c01: 頌曰。為人不得賣心肝百尺竿頭進步觀覷透古
0678c02: 人真實意縱橫海外把天瞞
0678c03: 問教中道若能轉物即同如來假如須彌山作麼生
0678c04: 轉。
0678c05: 師曰咄收放芥子孔裡著。
0678c06: 頌曰。一塵一座五花臺法說如雲遍九垓奇怪衲
0678c07: 僧都不采釆何須轉物共如來
0678c08: 問大覺參臨濟濟豎起拂子覺展坐具濟擲下拂子
0678c09: 覺收坐具而去敢問具甚麼眼不禮而去。
0678c10: 師曰啊你曉我會無我無人。
0678c11: 頌曰。電光石火兩相撞饒一尺時讓一丈幸有虛
0678c12: 空作證明釋迦迦葉一般樣
0678c13: 問枯木倚寒巖三冬無煖氣為甚燒菴趁出。
0678c14: 師曰咄婆子燒菴趁象手腳師僧受屈陷虎心腸。
0678c15: 頌曰。變通另是一乾坤縱奪生涯殺活中一段風
0678c16: 流真有趣高門兩下振宗風
0678c17: 問事從函蓋合理應箭鋒拄作麼生是箭拄鋒函合
0678c18: 蓋。
0678c19: 師曰關迷逢達磨。
0678c20: 頌曰。不假揚眉先已巳知開門憶得閉門時龍驤雲
0678c21: 起師資合虎嘯風生賓主歸
0678c22: 問馬祖下出八十餘員善知識得祖正法眼者秪三
0678c23: 五人牛頭亦未知向上關捩秪如關捩子正法眼相
0678c24: 去幾何。
0678c25: 師曰咄且向大門出莫過祖師關。
0678c26: 頌曰。灨水湘河十八灣舟行前後每相攀雖然阻
0678c27: 隔無妨礙到岸清幽一樣閒
0678c28: 問動容揚古路不墮悄然機又云古路毒蛇頭戴角
0678c29: 如何是古路。
0678c30: 師曰咄行歪難下足尚未省來頭。
0679a01: 頌曰。家家有路透長安未到多應被彼瞞慣便乾
0679a02: 坤同隻眼從它言語百千般
0679a03: 問蠢動含靈皆有佛性敢問世尊未出世時還有佛
0679a04: 法也無。
0679a05: 師咄曰會說說都市不會說家裡。
0679a06: 頌曰。物物夏長春生人人頂天立地是有是無知
0679a07: 心知己巳
0679a08: 問有道君王不納有智之臣和尚年老還用侍者也
0679a09: 無。
0679a10: 師曰唔須是用他不許近傍。
0679a11: 頌曰。端居法界獨稱孤寶殿翛翛一物無濟物利
0679a12: 生常勿憚不教人拜佛毗盧
0679a13: 問若道這箇是即頭上安頭若道不是即斬頭求活
0679a14: 畢竟如何得到家去。
0679a15: 師曰路見不平拔劍相助。
0679a16: 頌曰。太阿鋒出匣多因斷不平二邊俱一則中道
0679a17: 勿令嬴多少無勞諍是非不足徵三頭并六臂不
0679a18: 許入中廳
0679a19: 問趙州行腳時到南方火爐頭有箇無賓主話直至
0679a20: 於今無人舉著請和尚舉。
0679a21: 師咄曰後生多明日老人多往時。
0679a22: 頌曰。眼光爍破四天下再不令人暗處行賓主無
0679a23: 言吾舉了不知陷殺幾多人
0679a24: 問僧問同安如何是天人師安云頭上角不全身上
0679a25: 毛不出此意如何。
0679a26: 師曰啊有口無心說話極真。
0679a27: 頌曰。異類中行出世奇四生生過總無依天人師
0679a28: 也非為貴毛角空兮更解飛
0679a29: 問思大云三世諸佛被我一口吞盡何處更有眾生
0679a30: 可度為甚留得彌陀觀音在。
0679b01: 師舉尺曰唔思大今日遭手了也。
0679b02: 頌曰。三世諸佛被它吞他今忽地遭吾手令伊一
0679b03: 尺碎微塵致使彌陀法道久
0679b04: 問普化搖鈴禾山打鼓石鞏張弓迦葉作舞恁麼伎
0679b05: 倆還當得宗乘也無。
0679b06: 師曰要求天上福須用世間財。
0679b07: 頌曰。老人說法懶開口秪使鼓鈴弓箭走有智相
0679b08: 逢不展眉無情撞著頻招手
0679b09: 問入息不居陰界出息不涉眾緣常轉如是經百千
0679b10: 萬億卷作麼生是不轉的經。
0679b11: 師曰梵音深妙令人樂聞。
0679b12: 頌曰。手不釋卷無文字三藏琅函一口宣不是聖
0679b13: 王能具眼險些一眾莫申冤
0679b14: 問韓文公一樣問大顛與首座一樣答因甚麼不肯
0679b15: 首座。
0679b16: 師曰唔莫錯會好卻是首座不肯大顛。
0679b17: 頌曰。勘判諸方同不同有時西視有時東文公若
0679b18: 具摩醯眼爭肯留衣服大公
0679b19: 問久聞忠國師遺一無縫塔即今在甚麼處。
0679b20: 師曰咄陝陜府鐵牛糞堆裡倒在請去看。
0679b21: 頌曰。從來久羨羡南陽塔舉世無人解去尋雪竇當
0679b22: 時指個影至今湖海謾沉吟
0679b23: 問三世諸佛不說法歷代祖師不參禪且道甚麼人
0679b24: 得恁麼去。
0679b25: 師曰此是盲聾喑啞者。
0679b26: 頌曰。竭世樞機定不乖方圓左右妙奇哉門前各
0679b27: 有通霄路豈向街頭問鬞獃
0679b28: 問一切諸佛及阿耨多羅三藐三菩提皆從此經出
0679b29: 且道如何是此經。
0679b30: 師曰學而第一。
0679c01: 頌曰。行行卷卷太分明何必摩訶說起因萬象森
0679c02: 羅齊顯現空生徒自淚沾襟
0679c03: 問佛知無量劫因地中事請問和尚三世前那事還
0679c04: 記得否。
0679c05: 師曰適纔與汝道底。
0679c06: 頌曰。這一時通歷劫通古今三世一塵中虛空有
0679c07: 盡渠無盡剔起眉看同不同
0679c08: 問劫火洞然大千俱壞未審向甚麼處安身立命。
0679c09: 答火燄裡看是阿誰。
0679c10: 頌曰。疑雲散盡露金烏海嶽虛明鑑有無從教劫
0679c11: 灰都散盡端然不涉赤鬚鬍
0679c12: 問珍財滿室非貴濟貧賑乏為佳請和尚隨時飲啄
0679c13: 底布施些子。
0679c14: 師曰近前來領去汝若生心受施未免有事在。
0679c15: 頌曰。澗飲松餐志獨高爭如出格老風騷浮山五
0679c16: 味親供眾常住何曾犯一毫
0679c17: 問古德云悟之一字直須吐卻敢問老和尚還吐卻
0679c18: 也無。
0679c19: 師曰咄月有忻潭之意水無愛月之心。
0679c20: 頌曰。大人君子意平懷不棄愚而不尚乖若要與
0679c21: 君通一線莫遊南嶽與天台
0679c22: 問睦州關門雲門損足便大悟畢竟悟得甚麼。
0679c23: 師曰咄叫發眠夢事務多端。
0679c24: 頌曰。為人須要為得徹殺人必定要見血有些氣
0679c25: 息便相妨懸崖一拶命根絕
0679c26: 問傅大士云能為萬象主不逐四時凋即今春生夏
0679c27: 長秋殺冬枯其中還有為主底也無。
0679c28: 師曰當該值歲。
0679c29: 頌曰。人人各有先天祖剔起眉毛不用觀萬象森
0679c30: 羅藏在內分明頭角莫瞞頇
0680a01: 問某甲捉得個野狐精莫犯和尚諱否。
0680a02: 師曰咦敢莫是個死貓兒在。
0680a03: 頌曰。若是野狐能變化金毛隊入心無怕拿來開
0680a04: 口與吾聽斷不辜伊真及假
0680a05: 問汾陽問首山百丈卷席意旨如何山曰龍袖拂開
0680a06: 全體現象王行處絕狐蹤陽大悟敢問悟得甚麼。
0680a07: 師曰咄秪這個是韓逐塊。
0680a08: 頌曰。千年故紙好合藥秪要醫王解下方百萬家
0680a09: 財都付與不消書契也為良
0680a10: 問道不屬知與不知知是妄覺不知是無記如何得
0680a11: 相應去。
0680a12: 師曰噫不知眼中有翳卻怨空裡生花。
0680a13: 頌曰。嬰兒秪要乳酥嘗那管親娘不是娘直待有
0680a14: 朝來具眼塵塵剎剎顯全彰
0680a15: 問十字街頭打睡千尋海底翻身斯人堪作何用。
0680a16: 答咄見怪不怪其怪自壞。
0680a17: 頌曰。解向佛前欺侮必然祖後生端白日青天打
0680a18: 睡三更半夜盤桓古怪蹊蹺諸釋種至今天下黑
0680a19: 漫漫
0680a20: 問山河及大地一法之所印如何是一法。
0680a21: 師曰中山河大地卉木藂林。
0680a22: 頌曰。見聞知覺最朦朧萬象群靈一握中不入白
0680a23: 雲家裡去爭知足下有清風
0680a24: 問甘行者在南泉設粥仍請南泉念誦泉乃白椎曰
0680a25: 請大眾為貍奴白牯念摩訶般若波羅蜜甘拂袖便
0680a26: 行泉聞便打破鍋子是如何。
0680a27: 師曰咄一箇跨海征東一箇便漫天收北。
0680a28: 頌曰。因緣撞著死冤家出入行藏豈讓他此橫鐵
0680a29: 槊彼按金叉拂袖便行鉤有餌鍋兒打破玉無瑕
0680a30: 問一法若有毗盧墮在凡夫萬法若無普賢失其境
0680b01: 界左右不然教行人如何履踐。
0680b02: 師曰腦後見腮不與往來。
0680b03: 頌曰。倏然已巳到法王家管甚千差與萬差丈六金
0680b04: 身同草用涅槃煩惱總空華
0680b05: 問教中鈔解疏疏解經未審經解甚麼。
0680b06: 師曰吽一箇連累兩箇三箇連累四箇。
0680b07: 頌曰。連環綺互莫申舒一竅虛通一亦無是事不
0680b08: 從人所得達磨故所觜盧都
0680b09: 問天上無彌勒地下無彌勒畢竟在甚麼處。
0680b10: 師曰咦火罏震動通身汗流。
0680b11: 頌曰。彌勒當來下生人人活陷深坑現在兜率天
0680b12: 宮白白將自羅籠金剛般若兮無人無我華嚴法
0680b13: 界兮勿西勿東火罏震動堪作麼須知下載有清
0680b14: 風
0680b15: 問某甲有二百問請和尚一句答來。
0680b16: 師曰啊答也未轉身猶可易脫體道應難。
0680b17: 頌曰。一句當天答也未古今宗教問皆酬若還更
0680b18: 要尋心路一尺端然定不休
0680b19: 問地藏謂法眼日若論佛法一切現成眼即大悟未
0680b20: 知悟得個甚麼。
0680b21: 師曰八字打開洞然直入。
0680b22: 頌曰。滿盤捧出醇甘露到口令人命即亡絕後再
0680b23: 甦欺不得翻嗟岐路漫尋羊
0680b24: 拈古
0680b25: 嵩山極因僧問如何是修善行人師曰擔枷帶鎖如
0680b26: 何是作惡行人師曰修禪入定曰某甲淺機請師直
0680b27: 指師曰汝問我惡惡不從善汝問我善善不從惡會
0680b28: 麼曰不會師曰惡人無善念善人無惡心所以道善
0680b29: 惡如浮雲俱無起滅處僧於言下大悟。
0680b30: 師拈曰惡人無善善人無惡倏爾言外知歸翻然
0680c01: 不落因果僧大悟悟甚麼獅兒迸斷黃金鎖據實
0680c02: 舉論俱未免過畢竟過在甚麼處閒雲一道凝青
0680c03: 嶂一任風雷鼓復收。
0680c04: 外道問世尊曰不問有言不問無言世尊良久外道
0680c05: 讚歎曰世尊大慈開我迷雲令我得入乃作禮而去
0680c06: 阿難白佛外道得何道理稱讚而去世尊曰如世良
0680c07: 馬見鞭影而行。
0680c08: 師拈曰此事所謂空谷傳聲虛堂習聽秪如世尊
0680c09: 良久昭覺賜棒還是同是別若檢點得出則外道
0680c10: 作佛其或未然佛即外道會麼龍飛鳳舞真奇怪
0680c11: 不中胡僧碧眼看。
0680c12: 馬祖云自從胡亂後三十年不曾少鹽醬。
0680c13: 師拈曰馬師恁麼道在老僧則不然自從胡亂後
0680c14: 三十年不曾有鹽醬大眾且道與馬師相去幾何
0680c15: 咦彼即是空言吾即是實受。
0680c16: 僧問同安如何是天人師安曰頭上角未全身上毛
0680c17: 未生。
0680c18: 師拈曰關津易過險阱難行謀士有先見之能將
0680c19: 元惟威勇之力預知險處不踐定獲勝地高登不
0680c20: 須血戰以成功善保軍民之塗炭從教神機妙算
0680c21: 終是乾美一場要知同安意麼突然掇出燎原燧
0680c22: 驚散巢居鬼窟精。
0680c23: 頌古
0680c24: 世尊拈花
0680c25: 千鈞寶鼎浮滄海一丈龜毛縛太虛不是飲光重
0680c26: 出世爭能百萬眾前嗤
0680c27: 世尊見二人舁豬過
0680c28: 君子成人之美平地無風浪起雖然與眾無干未
0680c29: 免見聞思議
0680c30: 南泉斬貓
0681a01: 南泉捏怪趙州幫惡累及後人牽繩帶索惟有貓
0681a02: 兒高登極樂
0681a03: 南泉白牯
0681a04: 知有不知有天下衲僧顛倒走縱是八臂那吒身
0681a05: 摸著鼻孔失卻口
0681a06: 僧問趙州如何是不錯路州曰明心見性是不錯路
0681a07: 有口無心老作家一時正又一時邪千般伎倆能
0681a08: 知的今古還他子沒爺
0681a09: 臺山婆子
0681a10: 暗藏春色明露秋光有眼莫鑑縱智難量到家不
0681a11: 上長安路一任風花雪月揚
0681a12: 劃斷虛空真氣脈掃除賢聖正經綸須知教外單
0681a13: 傳旨提掇時人出見聞
0681a14: 菴主豎拳
0681a15: 趙州本分手段優劣纔分者憨殺活何嘗有意不
0681a16: 須甘與不甘
0681a17: 臨濟喫棒
0681a18: 醍醐上味出乎乳滴水攙中總不成三十棒頭開
0681a19: 正眼何嘗傳得祖師心
0681a20: 問處情真切慈心秪是椎大愚不說破瞥地始安
0681a21: 居騎虎頭捋虎尾棒喝宗風從是起透得佛祖鐵
0681a22: 心腸誰云佛法無多子
0681a23: 臨濟兩堂首座相見同時下喝僧問還有賓主也無
0681a24: 濟曰賓主歷然
0681a25: 賓主歷然其道綿綿會得者喪不會者全
0681a26: 鹽官犀牛
0681a27: 扇子已巳破索犀牛良久無酬是實酬連累諸方多
0681a28: 計較盡從草裡去追求
0681a29: 洞山過水睹影大悟
0681a30: 渠今正是我天地難包裹我今不是渠佛祖莫能
0681b01: 知要識洞山真實處白雲飛在綠楊枝
0681b02: 靈雲見桃花悟道
0681b03: 見色明心附物顯理具眼宗師許而不許敢保老
0681b04: 兄未徹一隊閒神野鬼不是焦面王來受陷遭坑
0681b05: 幾許
0681b06: 婆生七子
0681b07: 攪亂乾坤漉海涯豈知兜著活冤家幸然棒眼明
0681b08: 如日鬼怪何嘗得近他
0681b09: 洛浦服膺
0681b10: 玉璽權衡在手中何如被奪一番空慈悲不忍還
0681b11: 他去不爾爭些落草藂
0681b12: 雲門須彌山
0681b13: 挑得嵐風過海門一時放出冷乾坤蒼松老柏能
0681b14: 禁傲遇此因緣也斷魂
0681b15: 古鏡未磨
0681b16: 一把爛茆當寶木燃起煙騰法界中大抵逢緣沾
0681b17: 馥郁翻然抖碎太虛空
0681b18: 香嚴擊竹
0681b19: 時來鐵也變成金豈在區區遍討尋擊竹礫聲而
0681b20: 大悟不知賺殺幾多人
0681b21: 南院啐啄同時
0681b22: 呼蛇容易遣蛇難一遣誰知又解翻已巳識此蛇能
0681b23: 變化故垂杖送下高灘
0681b24: 風穴問僧啐啄同時話汝當時作麼生會僧曰當時
0681b25: 如在燈影裡行相似穴曰汝會也
0681b26: 悟不從師總屬緣得時猶不費盤纏從教地轉天
0681b27: 迴者也是金烏下碧川
0681b28: 風穴一塵
0681b29: 一塵飛起蓋天涯不管諸方老作家沾著必然皆
0681b30: 受困未知誰不被伊遮
0681c01: 青原信禪師上堂老僧三十年前未參禪時見山是
0681c02: 山見水是水及至後來親見知識有個入處見山不
0681c03: 是山見水不是水而今得個休歇處依前見山秪是
0681c04: 山見水秪是水大眾這三般見解是同是別有人緇
0681c05: 素得出許汝親見老僧
0681c06: 無端呈出一三叉龍象筵中驗作家若是老胡家
0681c07: 裡客是非蜂起儘從它
0681c08: 石頭三不得
0681c09: 恁麼也不得虎被狐狸嚇不恁麼也不得乾坤齊
0681c10: 暗黑恁麼不恁麼總不得黃巢滅卻劍猶存天下
0681c11: 杳無這個賊
0681c12: 龐居士見丹霞畫七一
0681c13: 龐老年來氣運衰挑擔乾草賣長街果然撞著窮
0681c14: 光棍依舊滔滔哭轉來
0681c15: 龐居士指雪
0681c16: 好雪落處地獄滓都緣未續缽羅花頭頭總是家
0681c17: 珍寶秪看誰人解用他
0681c18: 夾山普請掘坑云云其僧束裝潛去
0681c19: 拿龍角捉虎尾要且全身不落興廢夾山老人一
0681c20: 場悔氣這僧鬼面神頭也是無風浪起
0681c21: 地藏栽田
0681c22: 誰人不愛子孫賢爭奈非賢亦枉然家寶已巳將分
0681c23: 付竟無知金玉當為磚
0681c24: 僧問演祖如何是和尚家風祖曰老僧耳聾高聲問
0681c25: 將來其僧便高聲問祖曰你問我家風我卻識你家
0681c26: 風了也
0681c27: 老僧耳聾鐵壁難通誰知直下佛祖家風
0681c28: 閱馬祖語錄
0681c29: 馬駒踏殺天下人尚幸峨峰餘一箇是故不惜兩莖
0681c30: 眉盡底掀翻都說破
0682a01: 作務
0682a02: 冒雨衝風去披星帶月歸不知身有苦惟慮行門虧
0682a03: 董巖勉眾
0682a04: 真實做工夫聖凡情盡無活中須要死死後聽其甦
0682a05: 大似浮雲散還如皎月孤光輝周法界坐斷古毗盧
0682a06: 遊山
0682a07: 試問白雲何處去隨風帶月共參堂問伊說的何言
0682a08: 句各自徐徐散八方
0682a09: 付無異首座
0682a10: 本然清淨亙如然契證多生值有緣觸目混融皆至
0682a11: 玅通身作用總虛玄五宗極則機齊貫三藏精微理
0682a12: 共圓不礙古今凡聖事如來禪合祖師禪復囑云當以
0682a13: 無心相續政用盡法行持報無報之慈恩度有緣之
0682a14: 正信
0682a15: 與璩司馬三谷
0682a16: 影滅皆因形盡也心空緣是法空耶非關不奉牟尼
0682a17: 旨大抵心生未免差
0682a18: 乾坤粉碎的為奇若是貍奴不肯伊饒彼古今三際
0682a19: 斷都來未盡一分疑
0682a20: 示撫州二居士
0682a21: 雲門道箇須彌山直路行人反作彎唯有了元行得
0682a22: 正不登從上祖師關
0682a23: 法眼參方知見多無如地藏指頭何直須拶破虛空
0682a24: 骨一切現成始解屙
0682a25: 示元謐禪者
0682a26: 本地風光騰法界十方清淨絕微塵含天裹地渾無
0682a27: 物釋道儒宗謾有名
0682a28: 示元著關主
0682a29: 得有因由悟有時青山一歲一芳菲但能不為時辰
0682a30: 使自自如然合化機
0682b01: 寶方勉眾
0682b02: 門前有路行非玅眼裡無瞳看更明學道未能超學
0682b03: 地鐵鞋踏破枉勞神
0682b04: 壽昌警眾
0682b05: 四十餘年窮此事幾番休去幾番休今朝分付空王
0682b06: 子莫縱三千夜不收
0682b07: 藂林罏燄煙高誰把身心放底熬直待毛皮都換
0682b08: 卻自然平地起波濤
0682b09: 述悟
0682b10: 欲參無上菩提道急急疏通大好山知道始知山不
0682b11: 好翻身直出祖師關
0682b12: 野獅不啖人間食十二巫峰得自由養就縱橫無礙
0682b13: 力崑崙翻轉作瀛洲
0682b14: 示少室禪者
0682b15: 祖道淩遲事若何為因不契笑頭陀孤峰頂上生機
0682b16: 少大海潮中死者多攫浪拏雲能有幾掀天揭地莫
0682b17: 尋他要知少室山前事須信神光度達磨
0682b18: 和遍容和尚歸去偈
0682b19: 個中無悟亦無迷幻現來兮復現回來也端然誰是
0682b20: 我去時畢竟我為誰不如無去無來好爭似解生解
0682b21: 死悲今日方知無我我側騎鐵額不歸歸
0682b22: 答劍峰菴主時師初住寶方峰以書責之師以此答之
0682b23: 謾攜竿木混凡塵個裡如如有幾人攪亂乾坤非好
0682b24: 手縱橫宇宙本真情虛空摑碎泥牛吼大海掀翻木
0682b25: 馬驚菴主那知貧道事南山下足北山行
0682b26: 達磨贊
0682b27: 達磨大士不順人情好肉剜窟痛處加針梁武啟問
0682b28: 第一義廓然無答太分明自己巳秪如不識真個是黑
0682b29: 臉烏心九年面壁等個人神光三拜始安心隻履西
0682b30: 歸陷魏使迨及於今噫可惜當面蹉過若是跛腳雲
0682c01: 門一棒打殺與狗子喫貴圖天下太平
0682c02: 自贊
0682c03: 這個東西也寫上絹實沒來由又何可羨羡有影無形
0682c04: 無背面天上人間不曾見影似千江之月輪形若太
0682c05: 虛之閃電可愛也達些玅而知些玄可惡也泄萬機
0682c06: 而通萬變有時將自己巳虧有時把他人騙顛顛倒倒
0682c07: 不成人千萬莫等閻王見何以故畢竟難栲伊是善
0682c08: 而不善。
0682c09: 這漢無理第一不賢埋頭喫飯縮腳打眠又不慕道
0682c10: 亦不參禪有人撞著無價寶他言不值半文錢設有
0682c11: 人問作麼生驀地攔胸打一拳不是欺地便乃瞞天
0682c12: 撞著個作家挨拶便云是教外別傳噫似則也似只
0682c13: 可作馬為牛也不解人間長福田。
0682c14: 這老漢太懵憧不習真乾打鬨弗依世上務本生涯
0682c15: 只好山中填坑穵孔然是此土生身秪奉西天梵種
0682c16: 一生倔強詆禪宗到得人間君子重徐徐惡風而播
0682c17: 諸方也不辜他而嗣曹洞生平不能與諸聖齊功到
0682c18: 也共一箇鼻孔楖櫪橫拈解打人聖凡聞見眉毛痛
0682c19: 切莫理他各自珍重。
0682c20: 這漢最粗龍頭蛇尾逢人不親見佛不喜尋常鼓舌
0682c21: 搖唇解道秪這便是會者拄杖到頭不會佯不采釆去
0682c22: 江湖多有生嗔其不然者面諱騰騰順世度時便宜
0682c23: 到手而已巳也有不唧溜漢再三請上紙若遇出世的
0682c24: 頭陀畢竟被他笑歪觜。
0682c25: 這老漢具何福煩息人多屈曲箇底虛空不如豈是
0682c26: 這般面目為人拶著笑呵呵等閒撥動屙漉漉問妙
0682c27: 答玄三番四覆有時道鐵壁銀山有時云本來具足
0682c28: 或且敬重聖賢又或觸忤佛祖似這等沒定量阿師
0682c29: 也把他上數何得將金粧橛木灼然布施我者不名
0682c30: 福田供養我者應墮地獄何以故甜瓜徹帶甜苦瓠
0683a01: 連根苦伶俐衲僧休笑侮。
0683a02: 圓相贊
0683a03: 相出無相明帶不明僧繇雖玅畫難成唯斯野衲合
0683a04: 其真故假其形示個人若也達磨師見必然努目睜
0683a05: 睛何則笑人笑人。
0683a06: 這樣東西像個甚麼類圓陀不陀似光爍非爍法界
0683a07: 不能安乾坤無處著若非達性人終是難捉摸道者
0683a08: 莫向語言中測度。
0683a09: 
0683a10: 壽昌和尚語錄卷下終
0683a11: 
0683a12: 
0683a13: 
0683a14: 
0683a15: 
0683a16: 
0683a17: 
0683a18: 
0683a19: 
0683a20: 
0683a21: 題無明和尚真贊并引
0683a22: 久嚮和尚開法於壽昌往來衲子傳者淆訛要之
0683a23: 皆望剎竿影者也頃予自吳越弔紫柏雲栖二大
0683a24: 老還歸匡山作逸老計適頑石禪人自壽昌來述
0683a25: 和尚入室機緣予合掌讚曰向禪宗澹薄今幸見和
0683a26: 尚標格為向上典刑況今此道中興後生晚進得
0683a27: 有龜鑑法門之幸端有賴焉予愧久沉瘴海忍苦
0683a28: 不禁禪道
0683a29: 佛法束之高閣安敢置身人前喜得青山白雲伴此
0683a30: 朽骨自謂了此餘年所慶法門有人恨不及一見
0683b01: 面聊申拙贊以述傾慕之懷。
0683b02: 久嚮無明名未識無明面突出大好山千里遙相見
0683b03: 生涯在钁頭說法如奔電提張沒弦弓慣用石鞏箭
0683b04: 只要射個人應弦早奔竄忽撞頑石頭鏃羽一齊限
0683b05: 拋出鐵渾淪見者絕思算此是吾師老面皮相看只
0683b06: 許言前薦若問當陽向上機雲山滿目難分辯。
0683b07: 憨山老人清書
0683b08: 
0683b09: 
0683b10: 
0683b11: 新城壽昌無明經禪師塔銘有序
0683b12: 佛祖之道若太虛空亙古常然非晝夜代謝之可明
0683b13: 昧惟得之者若獲如意寶應用無窮其不思議力性
0683b14: 自具足稟明於心不假外也從上諸祖莫不皆然何
0683b15: 近代寥寥匪曰無禪直是無師其果無邪予於壽昌
0683b16: 禪師見其人矣謹按狀師諱慧經號無明撫州崇仁
0683b17: 裴氏子初產難祖父誦金剛經遂得娩因名經師生
0683b18: 而穎異不群形儀蒼古若逸鶴淩空天性澹然無嗜
0683b19: 好九歲入鄉校便問浩然之氣是個甚麼師異之居
0683b20: 恒若無意於人間世者年十七遂棄筆硯慨然有向
0683b21: 道志年二十一偶入居士舍見案頭金剛經閱之輒
0683b22: 終卷忻然若獲故物即與士言其意士奇之師由是
0683b23: 斷葷酒決出世志父母聽之時邑之蘊空忠禪師說
0683b24: 法於廩山遂往依之即其本名曰慧經執侍三載凡
0683b25: 聞所教不違如愚嘗疑金剛經四句偈一日見傳大
0683b26: 師頌曰若論四句偈應當不離身師不覺灑然因述
0683b27: 偈有遍界放光明之句以是知為夙習般若熏發也
0683b28: 時年二十四一日閱大藏一覽至宗眼品始知有教
0683b29: 外別傳之旨至於五宗差別竊疑之迷悶八月至若
0683b30: 無聞見時人以為患癡久之有省於是切有參究志
0683c01: 遂辭廩山欲隱遁乃訪峨峰見其林壑幽邃即誅茆
0683c02: 以居誓不發明大事決不下此山居三年人無知者
0683c03: 因閱傳燈見僧問興善如何是道善曰大好山師罔
0683c04: 措疑情頓發日夜提撕至忘寢食一日因搬石堅不
0683c05: 可舉極力推之豁然大悟即述偈曰欲參無上菩提
0683c06: 道急急疏通大好山知道始知山不好翻身跳出祖
0683c07: 師關因呈廩山山印為法器師生而孱弱若不勝衣
0683c08: 者及住山日極力砥礪自堅躬自耕作鑿石開田不
0683c09: 憚勞苦不事形骸每聞空山境喧乃曰老僧不采釆無
0683c10: 窮遂居不閉戶夜獨山行嘗大雪封路絕食數日向
0683c11: 未薙髮人或勸之師曰待具僧相乃爾至是始剃染
0683c12: 授具自此影不出山者二十四年如一日也時邑之
0683c13: 寶方乃宋師寶禪師故剎也請師重興乃應命先之
0683c14: 廩山掃師塔而後往有倏然三十載忘卻來時道之
0683c15: 句時師年五十有一矣當萬曆戊戌戍歲也師住寶方
0683c16: 日益增精進力凡作務必以身先雖形枯骨立不猒
0683c17: 其勞故不數年百堵維新開田若干其佛殿三門堂
0683c18: 廚畢備四方衲子聞風而至者日漸集時有僧問師
0683c19: 住此山曾見何人師曰總未行腳僧激之曰豈以一
0683c20: 隅而小天下乎師善其言遂荷錫遠遊乃過南海訪
0683c21: 雲栖復之中原入少林禮初祖塔叩無言宗主問西
0683c22: 來單傳之旨尋往京都謁達觀禪師深器重之一時
0683c23: 法門大老相與酬酢無不推譽項之入五臺參瑞峰
0683c24: 和尚峰門庭孤峻師一見而契乃請益曰某甲於古
0683c25: 德機緣數則有疑乞師指示峰曰請道師曰臨濟道
0683c26: 佛法無多子畢竟是個甚麼峰云向道無多子又是
0683c27: 個甚麼師曰玄沙謂靈雲敢保老兄未徹在何處是
0683c28: 他未徹處峰云大是玄沙未徹師曰趙州云臺山婆
0683c29: 子我為汝勘破了也勘破在甚麼處峰云卻是婆子
0683c30: 勘破趙州師更請益峰云知是般事便休師作禮遂
0684a01: 相印契峰返詰師各以頌答語載別錄其趙州頌云
0684a02: 暗藏春色明露秋光有眼莫鑑縱智難量到家不上
0684a03: 長安路一任風花雪月揚峰深肯之觀師語忌十成
0684a04: 機貴回互妙協洞上之旨自是師心亦倦遊矣乃返
0684a05: 錫寶方始開堂說法時以博山來公為第一座師資
0684a06: 雅合簧鼓此道激揚宗旨四方衲子日益至戊申邑
0684a07: 之壽昌乃西竺禪師所創也久頹眾請師居之遂應
0684a08: 命舊傳有讖適師與竺同鄉同姓咸以師為竺再來
0684a09: 云師住壽昌不扳外援不發化主隨緣任用數年之
0684a10: 間所費萬計其道場莊嚴煥然叢林所宜纖悉畢具
0684a11: 二十年來千指圍繞又別建菴院二十餘所豈師以
0684a12: 無作妙力而幻成者邪惟師之生也賦性真質氣柔
0684a13: 而志剛心和而行峻雖邊輻不修而容儀端肅嚴霜
0684a14: 煦日不怒而威衲子一見失其故有接人單提宗門
0684a15: 向上事即遠近參請如銀山鐵壁未嘗輕意印可一
0684a16: 人以真參實究為要故海內但聞其風並無一言的
0684a17: 據借為口實者其慎密如此然自奉甚薄至有不堪
0684a18: 其憂者師澹如也每遇病僧必親調藥餌遷化則躬
0684a19: 負薪茶毘凡叢林鉅細必自究心不謀而合度不擇
0684a20: 淨穢必盡心力而為之胸次浩然耳目若無睹聞者
0684a21: 老當益壯迨七旬尚混勞侶耕鑿不息必先出後歸
0684a22: 躬率開田三剎歲入可供三百眾故生平佛法未離
0684a23: 钁頭邊也四十餘年曾無一息以便自安丈室翛然
0684a24: 惟作具而已巳雖臨廣眾未嘗以師道自居至於應物
0684a25: 方行等慈隨機善誘各得其宜偈頌法語川流雲湧
0684a26: 豈所謂般若光明如摩尼圓照無思應者邪苟有一
0684a27: 念身心之相則疲勞厭倦非一日矣嘗謂自古傳燈
0684a28: 諸老雖各具無礙解脫其不疲於萬行者獨永明一
0684a29: 人然未及其麤若師者自非道契單傳心融萬法何
0684a30: 發強精進之若此邪益王嚮師道德深加褒美其語
0684b01: 別載因歎曰去聖時遙幸遺此老其見重若此故郡
0684b02: 之徵君潛谷鄧公祠部海若湯公閱師問答深加歎
0684b03: 賞以為今日宗風再振一時縉紳先生無不翕然歸
0684b04: 仰即諸方久參未決者自遠而來一見靡不泮然冰
0684b05: 釋也丁巳臘月七日師自田中歸語大眾曰吾自此
0684b06: 不復砌石矣眾愕然除夕上堂曰今年只有此時在
0684b07: 試問諸人知也無誡語諄諄末後云此是老僧最後
0684b08: 一著分付大眾切宜珍重戊午元旦三日示微恙遂
0684b09: 不食云老僧非病會當行矣大眾環侍忻若平昔眾
0684b10: 不安以偈諭之曰人生有受非償莫為老病死慌七
0684b11: 日以偈示博山次第寫寶方壽昌遺囑乃曰古人護
0684b12: 惜常住猶如命根老僧不惜身命為安常住十四日
0684b13: 寫書辭遠近道俗且勉以叩己巳真參十六日眾請留
0684b14: 全身師命茶毘自作舉火偈令侍者徹宗唱偈舉火
0684b15: 次辰取水漱口洗面拭身囑曰不必再浴恐廢常住
0684b16: 薪水也誡眾無得效俗變孝違者非吾弟子乃索筆
0684b17: 大書曰今日分明指示擲筆端坐而逝時萬曆戊午
0684b18: 正月十有七日未時也茶毘火光五色心燄如蓮花
0684b19: 其細瓣如竹葉頂骨諸牙不壞餘者其白如玉重如
0684b20: 金文五色藏於本寺方丈建窣堵波當門一齒生時
0684b21: 長偃下唇竟不壞留博山師生於嘉靖戊申世壽七
0684b22: 十有一僧臘四十有奇得法弟子惟元來開法博山
0684b23: 其得度弟子若干人守三山常住有語錄二卷行於
0684b24: 世予嚮師風丙辰避暑匡山有門人持師圓相真者
0684b25: 予展之即知師為格外人而恨未及見也因為之贊
0684b26: 有突出大好山千里遙相見之語相傳博山見之以
0684b27: 予為法門知師之深者乃略述師之行狀請予為塔
0684b28: 上之銘予痛念禪門寥落向未有以振起者獅絃將
0684b29: 絕響矣今按師之行履其見地穩密機辯自在不惟
0684b30: 法眼圓明一振頹綱而峻節孤風誠足以起末俗至
0684c01: 其精進忍力又當求之古人雖影不出山而聲光遠
0684c02: 及豈非尸居龍見淵默而雷聲者邪觀其超然生死
0684c03: 實踐可知因次序其實行乃為之銘曰。
0684c04: 大道廓然如太虛空聖凡幻華影落其中
0684c05: 即有求者竟不可得擬議思量掉棒打月
0684c06: 瞿曇熱亂達磨忙來到頭落得一隻皮鞋
0684c07: 建塗毒鼓全彰正令如有擊者喪身失命
0684c08: 不用命者時來一擊三日耳聾晴空霹靂
0684c09: 身心俱碎魔佛潛蹤摩尼光耀八面虛通
0684c10: 惟我壽昌誤中其毒遍身毛孔三昧出沒
0684c11: 化生死窟作光明聚日用頭頭無處不是
0684c12: 提起钁頭似金剛劍煩惱稠林佛祖出現
0684c13: 四十餘年墾土掘地瓦礫荊棘純七寶砌
0684c14: 身心世界碎為微塵塵塵佛剎坐臥經行
0684c15: 佛法禪道拈向一邊有來問者直指目前
0684c16: 如大圓鏡五色齊至不出不入死生遊戲
0684c17: 自墮此中未嘗住世即今便行亦未曾去
0684c18: 不信但看草芥纖塵何有一物不是全身
0684c19: 青山塔影松風長舌說法音聲常無間歇
0684c20: 
0684c21: 明萬曆四十八年歲次庚申孟夏月朔旦
0684c22: 匡山逸叟憨山釋德清撰
0684c23: 
0684c24: 
0684c25: 豫章信官黃端伯捐俸敬刻
0684c26: 壽昌無明和尚語錄卷下　廣照弟子愈奇證
0684c27: 字
0684c28: 崇禎十年十一月徑山寂照菴識
