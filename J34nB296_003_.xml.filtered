0044c01: 漆園指通卷之三
0044c02: 雲溪俍亭道人淨挺　著
0044c03: 宛陵愚山居士施閏章閱
0044c04: 田子方
0044c05: 形解而不欲動也口鉗而不欲言也目擊道存也不
0044c06: 知其所以然也交臂而失也始終相反乎無端也死
0044c07: 生不入於心也釣莫釣也不射之射也得失非我也
0044c08: 其亡也存也存也亡也。通云懷州牛喫禾益州馬
0044c09: 腹脹。
0044c10: 田子方侍坐至夫魏真為我累耳。
0044c11: 清而不礉故容眾正容悟物而使人意消也此全德
0044c12: 也。通云心欲緣而意忘口欲譚而詞喪。
0044c13: 溫伯雪子適齊至亦不可以容聲矣。
0044c14: 振起也似子親也似父尊也歎者何也不言者何也。
0044c15: 通云兩眼對兩眼。
0044c16: 顏淵問於仲尼至吾有不忘者存。
0044c17: 心死可哀也人死次也比方嚮方也日出則存日入
0044c18: 則忘盡然也莫知其所終而薰然者成形也雖知命
0044c19: 者莫規其所始也丘是以日徂也徂往也化也奈何
0044c20: 哉女交臂而失也女徒見吾所以見也著見也在彼
0044c21: 者已巳盡矣而女求之於形有也是馬逸足而求諸五
0044c22: 達之肆也吾服女者以甚忘也女服吾者亦以甚忘
0044c23: 也奈何其不忘也雖然女奚患也吾有新有故故吾
0044c24: 雖謝而新新者日存也毋乃交臂而失也。通云刻
0044c25: 舟求劍問故吾荅第二月問不忘著存荅老僧看他有分。
0044c26: 孔子見老聃至吾不知天地之大全也。
0044c27: 慹然執心不動也辟焉猶辟咡也不疾易謂不數易
0044c28: 也隸賤役也為道者解乎此可為知者道也孰能說
0044c29: 焉謂言說所不逮也汋猶勺也。通云夾山雒浦。
0044c30: 莊子見魯哀公至可謂多乎。
0045a01: 緩謂裒然寬大也。通云不道無禪卻是無師。
0045a02: 百里奚爵祿不入於心至是真畫者也。
0045a03: 儃儃然忘之至也贏猶裸也。通云芭蕉泉大道。
0045a04: 文王觀於臧至彼直以循斯須也。
0045a05: 其釣也不為釣也非持其釣而後有釣也蓋常釣也
0045a06: 髯也偏朱蹄馬蹄半赤也偏令謂偏小之令也斔
0045a07: 庾也終身無聞丈人自此遠也忘是非故論刺莫及
0045a08: 也循民俗於斯須者用也。通云止啼黃葉。
0045a09: 列禦寇為伯昏無人射至於中也殆也夫。
0045a10: 盈貫溢鏑也措杯肘上肘如稿枝也矢適發者與前
0045a11: 矢沓矢方發者復寓其間謂連珠矢也象人土木偶
0045a12: 也是猶以射射也非以不射射也足二分垂外履至
0045a13: 虛也眴目目瞬也。通云看箭。
0045a14: 肩吾問於孫叔敖至既以與人己巳愈有。
0045a15: 智者不得說則忘辯美人不得濫則忘淫盜人不得
0045a16: 劫則忘利介隔也與人而已巳愈有施不匱也。通云
0045a17: 不聞爛壞虛空。
0045a18: 楚王與凡君坐至則凡未始忘而楚未始存也。
0045a19: 凡君樊君也。通云一得一失。
0045a20: 知北遊
0045a21: 知者不言言者不知也媒媒晦晦無心而不可與謀
0045a22: 也彼何人者也夫道窅然難言也辯不若默聞不若
0045a23: 塞也道無所不在也所以論道而非道也道無問問
0045a24: 無應也有乎其無有乎假不用以得其用者乎無不
0045a25: 用者乎未有天地其可知者乎安化乎安不化乎。
0045a26: 通云直得火爐震動又云藏頭白海頭黑。
0045a27: 知北遊於玄水之上至以黃帝為知言。
0045a28: 不知者是也忘之者似之者也知之者終不近也故
0045a29: 知者不言言者不知也。通云晏坐巖中善說般若。
0045a30: 天地有大美而不言至可以觀於天矣。
0045b01: 至精者與彼百化也死生方圓莫知其所始也扁然
0045b02: 而萬物固存也六合非巨也秋毫非小也或沈或浮
0045b03: 與化俱新也可以觀於天也。通云猿抱子歸鳥銜
0045b04: 花落。
0045b05: 齧缺問道於被衣至彼何人哉。
0045b06: 相與於無相與。通云賓主死然問不以故相持荅新新不已巳問實知
0045b07: 荅惟此一事實。
0045b08: 舜問乎丞曰道可得而有乎至又胡可得而有
0045b09: 耶。
0045b10: 委棄也形委也和委也順委也蛻亦委也疆陽猶運
0045b11: 動也。通云隱峰捏怪龐婆捏怪。
0045b12: 孔子問於老聃至此其道歟。
0045b13: 崖略猶郛廓也邀遊也恂實也達通也斷棄也不以
0045b14: 知為博不以慧為辯也君子之道又其外焉者也。
0045b15: 通云荷澤一宗猶在。
0045b16: 中國有人焉非陰非陽至此之謂大得。
0045b17: 非陰也非陽也處天地之間猶寄也必將反於宗也
0045b18: 宗本也由本觀之生者物之喑醷者也喑者聲不和
0045b19: 醷者味失正也醷梅漿也死生旦暮也堯與桀徒相
0045b20: 非也人猶果蓏也有情者猶其無情者也泊然相遭
0045b21: 也漫然相遇也駒過卻也出也天遊入也物化也弢
0045b22: 櫜也袟囊也解其弢墮其袟乃大歸也形與不形人
0045b23: 所共喻非將至於道者之所期也至道者不論論道
0045b24: 者不至也明與見所不能值也故不如其默也故不
0045b25: 如其塞也。通云見猶離見見不能及又云掩耳而
0045b26: 退。
0045b27: 東郭子問於莊子至彼為積散非積散也。
0045b28: 道惡可期也期之則螻蟻也稊稗也瓦甓也屎溺也
0045b29: 任所期也正獲臧獲也監市市司也豨豕也市司履
0045b30: 豕而知其肥瘠也賤事也愈況而每下也莫可必也
0045c01: 物無所逃也周也遍也咸也一而三三而一也間閒
0045c02: 也寥已巳謂寂寥而已巳也往者無所去來者無所駐也
0045c03: 馮閎大也彼大智者猶不知其所窮也不際之際際
0045c04: 之不際者也故無際也吾無以測之也。通云墻壁
0045c05: 瓦礫又云乾矢橛。
0045c06: 婀荷甘與神農同學至所以論道而非道也。
0045c07: 奓戶開戶也生者無所發其狂言死者藏其狂言有
0045c08: 言者不如其無言也。通云合笑不合哭又云棒捧打
0045c09: 青天。
0045c10: 于是泰清問乎無窮至不遊乎太虛。
0045c11: 無問問之默然問也無應應之默然應也。通云笊
0045c12: 籬木杓又云二俱瞎漢。
0045c13: 光耀問乎無有曰至何從至此哉。
0045c14: 光耀無有而未能無無也若果無有也則何為至此
0045c15: 哉故既不無無亦不無有也。通云有無二邊無復
0045c16: 餘習。
0045c17: 大馬之捶鉤至物孰不資焉者。
0045c18: 捶鍛鍜也鉤劍類無所不用故無所可用也。通云有
0045c19: 用有置又云大用現前不存軌則。
0045c20: 冉求問於仲尼至亦乃取於是者也。
0045c21: 未有天地可知耶其不可知耶昭然者知也神受之
0045c22: 也昧然者不知也且又為不神耶無古今也無終始
0045c23: 也未有孫子而有孫子也其可知也耶其不可知也
0045c24: 耶無務速說也毋以生生其死也毋以死死其生也
0045c25: 死生相待也先天地而生者非物也若猶有物是物
0045c26: 出也不能為物先也猶其有物而有己巳也嬗代無窮
0045c27: 也彼役役於聖人者其愛人無己巳也毋乃取於是也
0045c28: 我不願為聖人也。通云這奴見婢子。
0045c29: 顏淵問乎仲尼至齊知之所知則淺夫。
0045c30: 外化而內不化猶不化也內化而外不化猶不化也
0046a01: 胡化乎胡不化乎胡與物相靡乎必也與相靡也多
0046a02: 莫甚也囿也圃也宮也室也古之人猶未免也儒墨
0046a03: 相師也外化而內不化也哀樂之來無端也死生逆
0046a04: 旅也窮於所知窮於所能雖聖人不免也吾未能免
0046a05: 其所不免也至言去言也至為去為也。通云三世
0046a06: 諸佛不知有又云聖人若知即同凡夫凡夫不知即
0046a07: 同聖人。
0046a08: 庚桑楚
0046a09: 鳥獸不厭高魚鱉不厭深也全汝形抱汝生母使汝
0046a10: 思慮營營胡規規然若喪父母揭竿而求諸海也津
0046a11: 津乎猶有惡也與物委蛇而同其波是衛生之經也
0046a12: 靈臺者持而不可持者也以有形者象無形者而定
0046a13: 矣孰知有無死生之一者吾與之為友也。通云五
0046a14: 臺山上雲蒸飯十字街頭狗矢天幡竿頭上煎鎚子
0046a15: 三箇猢猻夜簸錢。
0046a16: 老聃之役至人與人相食者也。
0046a17: 穰歲豐也杓斗柄也函車猶專車也二子謂堯舜也
0046a18: 民之攘利也急矣有弒父者有弒君者晝為盜日中
0046a19: 穴坏貪利使之也坏垣墻也功成事遂而百姓皆謂
0046a20: 我自爾此老聃之言也。通云一棒打殺。
0046a21: 南榮趎蹙然正坐至子胡不南見老子。
0046a22: 形非有異也胡不自見胡不自聞胡不自得也辟開
0046a23: 也形未嘗閉而物或間之遂不相得也奈何哉全形
0046a24: 而抱生也勉聞命矣達於耳未達於心也辭盡謂盡
0046a25: 之也藿蠋藿中虫也越雞小魯雞大也。通云高安
0046a26: 大愚為汝說破。
0046a27: 南榮趎贏糧至反汝情性而無由入可憐哉。
0046a28: 子何與人偕來之眾也非愚則狂也忘其荅因失其
0046a29: 問也朱愚猶侏愚也。通云穿過髑髏。
0046a30: 南榮趎請入就舍至而況放道而行者乎。
0046b01: 誰哉鬱鬱乎徒自苦也韄者鞏用草也揵鍵也外繁
0046b02: 蕪故治其內內繆亂復治其外內外交治形神攝矣
0046b03: 然未能淡忘也非道德之正也又況乎規規焉奉道
0046b04: 而行而以道為的也。通云內不放出外不放入是
0046b05: 生死岸邊事。
0046b06: 南榮趎曰里人有病至衛生之經已巳。
0046b07: 能言病猶未病也飲藥以加病則逾病也手攣急
0046b08: 也共其德謂一而不分也瞚瞬也視不淫故不偏外
0046b09: 也。通云如世嬰兒五相完具。
0046b10: 南榮趎曰然則是至人之德己巳乎至謂之天子。
0046b11: 水解凍釋化矣而未底於化也未可謂至也宇泰定
0046b12: 而發光虛室生白也人見其人曉然與天下見也修
0046b13: 心有常也人舍之謂人歸之也助祐也。通云冰消
0046b14: 瓦解又云修證則不無污染則不得。
0046b15: 學者學其所不能學也至然後能獨行。
0046b16: 止乎其所不能知之至也不然者天鈞敗也不善之
0046b17: 來未有已巳也吾徒順之勿以干其神志也神明者雖
0046b18: 有持之而不知其所持者則善持者也未嘗實有諸
0046b19: 己巳俄而發發每不當己巳入而不能捨每變而愈失也。
0046b20: 通云閻羅王來拿我又云快活。
0046b21: 券內者行乎無名至聖人藏乎是。
0046b22: 符於內者無為者也無為故無名而用有光也符於
0046b23: 外者有為者也有為是期費也炫然在外者市人也
0046b24: 跂踵也跡也人見其跡則魁然大也與物有窮故物
0046b25: 得而入也若夫與物為無窮者豫乎且乎物莫能入
0046b26: 也忘身也忘人也故無親也所不得而親所不得而
0046b27: 疏也人之盡也故有心者陰陽害之也道之為道通
0046b28: 乎其分也通乎其合也成毀一也備守也畏也分之
0046b29: 則各為備備之則有以備也死生非異也苟出而不
0046b30: 反焉則見其為鬼矣苟出而得其是焉則謂之得死
0046c01: 所矣入滅者非滅也有其實也鬼之一也一以為鬼
0046c02: 一以為非鬼也有形者生無形者死也以有形象無
0046c03: 形而死生一矣定齊也一也非出也非入也無處也
0046c04: 無本也無剽也有所出而無竅者是之謂有實也上
0046c05: 下四方非上下四方也往來今古非往來今古也萬
0046c06: 物出乎無有而無有一無有也無無亦無也。通云
0046c07: 碗子撲落地碟子成七片又云路逢死蛇莫打殺沒
0046c08: 底籃子盛將歸。
0046c09: 古之人其知有所至矣至是蜩與鷽鳩同於同
0046c10: 也。
0046c11: 著謂著姓也昭景之後其著者為戴姓甲氏之後其
0046c12: 著者為封姓皆楚之公族而姓氏則有分矣言吹萬
0046c13: 不同而死生異量也所謂移是者也突中塵也有
0046c14: 生者一塵也紛然曰移是則移是矣是殆非言之所
0046c15: 及也不可知者也譬祭者之受胙也或有膍也或有
0046c16: 胲也不可知者也膍百葉胲蹄也太牢之分體也合
0046c17: 而分分而合也散亦分也譬觀室者既周於寢廟矣
0046c18: 又觀其偃息焉偃也則必有異乎寢也然莫非室也
0046c19: 皆移是也是也者以生為本以知為師也因是則有
0046c20: 非矣相乘者也其果有名實耶以己巳為質執之以為
0046c21: 固然也節而信之死不可易也知愚名辱因其所是
0046c22: 而是焉者也徹通也今之人比比也蜩與鷽鳩類也。
0046c23: 通云東家作驢西家作馬問戴一作擁戴封一作封守是否荅姓氏為確。
0046c24: 蹍市人之足至聖人之道。
0046c25: 蹍失足而履其足也於市人則為遜辭兄則近於質
0046c26: 矣大親則忘之也故至禮者忘乎人者也至仁無親
0046c27: 也辟金言不以金為質也生本無知也知其後焉者
0046c28: 也知者之所不知其猶未免於睥睨也德者在我者
0046c29: 也治者在人者也工乎天俍乎人則聖人也懵然者
0046c30: 虫也懵然者天也全人惡天非惡天也惡其人之天
0047a01: 也況乎天人合也籠者有心於得也畫華飾之服拸
0047a02: 棄也介者毀形無所用其華飾也遊毀譽之外也胥
0047a03: 靡賤也復摺猶往來也與人往來而不以餽遺為禮
0047a04: 者是忘人者也忘人者天人也。通云似牛無角似
0047a05: 兔有角。
0047a06: 徐無鬼
0047a07: 夫神者好和而惡姦者也為天下者亦若是則已巳矣
0047a08: 囿於物則否也是其所是果孰是耶久矣乎吾無與
0047a09: 言也不聞也無不聞也不見也無不見也無以色驕
0047a10: 人也其誰知之其誰鬻之也真人者抱德煬和以順
0047a11: 天下者也以天待人不以人入天也其解之也似不
0047a12: 解也其知之也似不知也不可以有崖不可以無崖
0047a13: 也。通云百歲老翁失卻父。
0047a14: 徐無鬼因女商見魏武侯至君將惡乎用夫偃
0047a15: 兵哉。
0047a16: 我以君為勞苦矣君乃以我為勞苦耶掔去也執飽
0047a17: 所執在一飽也視日者蒿目而視情至耑也忘其一
0047a18: 者澹忘也喪其一猶亡其一也金版金匱之書也流
0047a19: 人亡人也藜藋柱逕草參天也踉足跡也虛無人故
0047a20: 位其空也跫然足音也神不自許則神之尊者無幾
0047a21: 矣君病矣其病者何也美惡相因也故美者惡器也
0047a22: 形非無形也成者所以為毀也變至而物戰之也鶴
0047a23: 列陣名猶鵝觀魚麗也徒卒徒驥皁驥也麗譙高樓
0047a24: 錙壇祭祀之地也藏逆於得謂順逆之情未忘而以
0047a25: 得為得也死已巳脫謂民去湯火也。通云太平本是
0047a26: 將軍致不許將軍見太平。
0047a27: 黃帝將見大隗於具茨之山至稱天師而退。
0047a28: 七聖皆迷無所用其智也乘日之車出而作入而息
0047a29: 也吾師乎吾師乎何問大隗。通云不見文殊但見
0047a30: 牧牛翁又云大小德山未會末後句。
0047b01: 知士無思慮之變至終身不反悲夫。
0047b02: 凌誶凌夷而詬誶之也好察者有之招世招招於世
0047b03: 也中民入民深也宿留也際交際也比合也尤絕也
0047b04: 盛也遭時故比於歲歲亦時也囿物故不物於易易
0047b05: 變易也。通云草裡漢。
0047b06: 莊子曰射者非前期而中至足以造於心也。
0047b07: 期而中故羿獨也無期焉則盡羿也有善念故堯貴
0047b08: 也無公是則盡堯也秉公孫龍也冬爨鼎夏造冰抑
0047b09: 甚異矣然未離乎陰陽也瑟應五音五音各五故二
0047b10: 十五廢一疑不可鼓矣然宮角並應有君於瑟者存
0047b11: 而五聲不改也且若是者耶非耶惠子曰是也儒墨
0047b12: 楊秉則莫我非也我其是也莊子曰未也是齊人楚
0047b13: 人之智也齊人蹢子於宋欲秘其跡雖閽者不以告
0047b14: 之不聞始末也蹢擲也擲其子也鈃鐘小鐘也求小
0047b15: 鐘而束縛之恐聲達於外也其事類此也唐喪也其
0047b16: 將以喪其子使逸之異國也乃未始出域有異類矣
0047b17: 欲蓋而彌彰也楚人之為寄者并其閽者而擲之則
0047b18: 其事愈秘然夜半而與舟人鬥焉未始出於岑而怨
0047b19: 者不免跡已巳彰也心勞而事拙也。通云掩耳盜鈴
0047b20: 漢問蹢子與舊解異何也荅舊解未是。
0047b21: 莊子送葬至吾無與言之矣。
0047b22: 堊染也有色黝然污漫於鼻故斲而去之也郢人匠
0047b23: 者之質也惠子莊子之質也惠子死莊子無與言也
0047b24: 子期死而伯牙不鼓琴也。通云罕逢穿耳客。
0047b25: 管仲有病至則隰朋可。
0047b26: 化於上故上忘化於下故下畔也不聞者聞不見者
0047b27: 見也。通云有眼如盲有口如啞。
0047b28: 吳王浮於江至三年而國人稱之。
0047b29: 敏給搏捷矢謂其狙敏給而搏尤捷於矢也。通云
0047b30: 捉敗。
0047c01: 南伯子綦隱几而坐至其後而日遠矣。
0047c02: 美不可居也是以悲也三累而愈進焉遠也。通云
0047c03: 莫把是非來辯我。
0047c04: 仲尼之楚至大人之誠。
0047c05: 燕而颺言禮也夫子曰丘也不言之言也楚與宋戰
0047c06: 宜僚披胸受亦弄丸於前兩軍遂解叔敖為令尹酣
0047c07: 寢廟堂執翟秉羽而楚人忘戰是二子皆然也喙三
0047c08: 尺喙長無用也不言言也彼謂二子此謂仲尼也相
0047c09: 觀而善之謂摩不摩不相觀也。通云口掛壁上。
0047c10: 子綦有八子至然身食肉而終。
0047c11: 所自來者不可知也禍之始也宎室西北隅也未牧
0047c12: 而生未田而鶉生怪也則世俗之累也渠公齊之
0047c13: 富人封比封君也。通云壓良為賤。
0047c14: 齧缺遇許由至夫唯外乎賢者知之矣。
0047c15: 仁義無誠是相與為偽也禽好貪而復假之以器也
0047c16: 瞥瞥然以仁義之行示天下也覕瞥也或曰割也利
0047c17: 之適以害之也。通云罪過不少。
0047c18: 有暖姝者至解之也悲。
0047c19: 暖暖猶煦煦姝姝猶宛宛也濡謂沾滯需待也卷婁
0047c20: 卷曲而傴僂也隈者形一隅也童土不毛之土也舜
0047c21: 來而澤及下也比近也和也魚忘於江湖故得計循
0047c22: 因也依也俄得也俄失也俄死也俄生也惟變所適
0047c23: 也藥一也而用不同也實堇一為雄一為烏一為附
0047c24: 也雞廱芡也豕苓豬苓時為帝故相君也勾賤之亡
0047c25: 也所以存也鴟目見夜不見晝鶴脛雖長不可截也
0047c26: 任之可也。通云此藥亦能殺人亦能活人又云有
0047c27: 時不恁麼。
0047c28: 故曰風之過河也有損焉至是尚大不惑。
0047c29: 風過而河為之損也日過而河為之損也不見其損
0047c30: 也只止也已巳也恃源而往抑無損也水守其土影守
0048a01: 其人物守其物固也殆危也危亂之成改不給也萃
0048a02: 聚也功者禍之反其始緣於功而後相為禍也果實
0048a03: 也待之久而禍始成也不知問是謂不知舉是而為
0048a04: 問也謀無素也絕跡易無行地難也夫孰知不知之
0048a05: 深於知也一以立多也陰以治陽也為足不如為目
0048a06: 也均齊也齊不齊也其盡也有天其循也有照其冥
0048a07: 也有樞其始也有彼始有彼謂無始之始而彼此森
0048a08: 然也與為頡頏與為滑昏未嘗無實也古今不相代
0048a09: 而不可以虧也。通云休更迷頭認影。
0048a10: 則陽
0048a11: 莫知其然者性也聖人者環中而隨成者也無內也
0048a12: 無外也是大人也雖言而未嘗言也莫見其根也莫
0048a13: 見其門也無名也無實也無窮也無止也言而愈疏
0048a14: 故議有所極也。通云語默涉離微如何通不犯長
0048a15: 憶江南三月裏鷓鴣啼處百花香。
0048a16: 則陽遊於楚至除日無歲無內無外。
0048a17: 魯人彭陽字則陽不自許以之神其交謂屈己巳以狗
0048a18: 交顛冥富貴也方春而假衣方冬而反風謂失時也
0048a19: 王好佞故佞與德同稱也與人相宜有如父子非詹
0048a20: 詹施予之跡也聖人者達萬物之綢繆與為一者也
0048a21: 緡茂鬱也見見聞聞猶以十仞之臺懸眾間也環中
0048a22: 而應莫知幾時無化物之跡也洫溝洫也司御門尹
0048a23: 皆官名或曰即保衡伊尹也名之與法是兩見也非
0048a24: 盡慮也仲尼傅之是則見聞所不及也容成作曆積
0048a25: 日成歲除日無歲內外交冥何見聞之有哉。通云
0048a26: 數珠一百八。
0048a27: 魏罃與田候牟約至譬猶一吷也。
0048a28: 田候牟即齊威王犀首魏臣公孫衍也通達之國若
0048a29: 存若亡猶莽坱之野也喘管聲劍首劍環小竅吷者
0048a30: 聲之微也。通云一鏃破三關又云弓折矢盡。
0048b01: 孔子之楚舍於蟻丘之漿至其室虛矣。
0048b02: 漿賣漿者也極屋棟也存謂過存也。通云不合放
0048b03: 過。
0048b04: 長梧封人問子罕至內熱溲膏者也。
0048b05: 以眾為謂徒以多為也扶蘇吾形不知擢擾吾性也。
0048b06: 通云孟八郎漢。
0048b07: 柏矩學於老聃至於誰責而可乎。
0048b08: 辜人罪人也強之謂強勉也匿物宜其不識也大難
0048b09: 宜其不敢也重任宜其不勝也遠塗宜其不至也或
0048b10: 者其君實甚也愚之罪之罰之誅之民勿堪也。通
0048b11: 云是何心行。
0048b12: 仲尼問於太史至之二人何足以識。
0048b13: 因是也謂因國人之是而是之也僕御進前搏幣拱
0048b14: 翼謂靈公之禮賢也不馮其子靈公奪而埋之銘詞
0048b15: 所載也馮藉也謂是無公是也。通云金雞一粒粟
0048b16: 是果然否。
0048b17: 蘧伯玉行年六十至所謂然歟然乎。
0048b18: 是耶非耶然耶否耶。通云逢人切莫錯舉。
0048b19: 少知問於太公調至此之謂丘里之言。
0048b20: 莫適為主也莫適為正也有拂者有宜者有差者有
0048b21: 正者變化始終莫之紀極以是為適然也。通云問
0048b22: 取東村王老問自殉殊面荅人之不同如其面然彼自殉者殊面。
0048b23: 少知曰然則謂之道足乎至其不及遠矣。
0048b24: 道者不得已巳而強名之也已巳名為道矣物不得而比
0048b25: 也狗馬皆物也。通云說似一物即不中。
0048b26: 少知曰四方之內至此義之所止。
0048b27: 隨其序之相理橋其運之相使窮則必反終則有始
0048b28: 此物情也言之所盡知之所至如是而已巳若夫睹道
0048b29: 者無終故不隨所廢無始故不原所起也。通云直
0048b30: 下無開口處。
0048c01: 少知曰季真之莫為至議有所極。
0048c02: 雞鳴犬吠盡人所知然其所自化者言不能及也所
0048c03: 將為者意不能窺也執有執無皆未離乎虛實之見
0048c04: 者也生可忌也未生則不可忌也死可阻也已巳死則
0048c05: 不可阻也未通乎死生之說而強為之言則囿於生
0048c06: 死者也疑之所假疑未損也夫道猶假名也所假而
0048c07: 行者也或使莫為疑之所假於物為一曲於道為愈
0048c08: 疏也道也者終日言而不足者也。通云要頭截取
0048c09: 去。
0048c10: 外物
0048c11: 外物不可必也貧富適也小大適也儒以文亂法者
0048c12: 也與其譽堯而非桀不如兩忘而化於道也智不如
0048c13: 愚也去善而自善也人皆知有用之用而不知無用
0048c14: 之用也至人者不留行也故遊於世而不僻也。通
0048c15: 云四十九年不說一字。
0048c16: 外物不可必至債然而道盡。
0048c17: 萇弘周大夫為靈王所殺孝巳武丁子也曾參小杖
0048c18: 受大杖走忠而被誅孝而見責故外物莫可必也絯
0048c19: 異也兩陷謂利害相摩也螴蜳虫之蟄而未甦也一
0048c20: 進一退故不得成水勝火然月不勝火者陰陽逆也
0048c21: 五行並有之故外物莫可必也。通云師子白乳二
0048c22: 祖鄴都。
0048c23: 莊子家貧至枯魚之肆。
0048c24: 鮒小魚也常與常所與也得不在大與不期於多。
0048c25: 通云困魚止濼。
0048c26: 任公子為大鉤至經於世亦遠矣。
0048c27: 輇才小才也累小綸也志大者不取小。通云水淺
0048c28: 無魚徒勞下釣又云弄潮須是弄潮人。
0048c29: 儒以詩禮發冢至無傷口中珠。
0048c30: 傳語於下曰臚椎埋作姦緣飾經術以文亂法也。
0049a01: 通云稗販老僧。
0049a02: 老萊子之弟子出薪至終矜爾。
0049a03: 末僂背微曲也後耳耳垂垂也容知善容之智也豈
0049a04: 其窘於勢耶抑才固不逮耶小惠勿偏歡虞而已巳是
0049a05: 徒以為驁也終身醜之烏所稱上德哉相引者名跡
0049a06: 相結者隱微是堯非桀以譽相高往必見夷動與邪
0049a07: 會吾奈之何耶。通云將謂有多少伎倆。
0049a08: 宋元君夜半而夢至與能言者處也。
0049a09: 阿門曲房之門也宰路淵名余且一名豫且鵜鴣水
0049a10: 鳥能捕魚石師猶碩師也。通云石烏龜生子。
0049a11: 惠子謂莊子曰子言無用至無用之為用也亦
0049a12: 明矣。
0049a13: 廁足側足也墊謂掘地得泉也無適非用者地也掘
0049a14: 地則不能容足以是知無用之用也。通云東壁掛
0049a15: 葫蘆。
0049a16: 莊子曰人有能遊至承意不彼。
0049a17: 流遁則覆墜決絕則火馳皆非善遊者也相賤猶相
0049a18: 使也至人者不彼於彼者也是善遊也。通云和他
0049a19: 顛倒一上又云如珠走盤如盤走珠。
0049a20: 目徹為明至人則顧塞其竇。
0049a21: 顫香也跈謂足陷泥淖也殷中也盛也息之相穿日
0049a22: 夜無壅人顧塞之何也。通云痴人作數息觀。
0049a23: 胞有重閬至亦神者不勝。
0049a24: 閬天門也婦姑反唇則亂之始也六鑿謂形與神搆
0049a25: 也耳目口鼻及心知也神不勝故耽隱於山丘至人
0049a26: 者不廊廟而尊不江湖而逸也。通云內外獼猴六
0049a27: 窗來往又云貧道遊朱門如蓬戶耳。
0049a28: 德溢乎名至忘言之人而與之言哉。
0049a29: 誸急也柴謂柴柵也百官之事因眾而果事逐賢生
0049a30: 也草木生而銚耨及之事本無而有也其生也胡然
0049b01: 而生也靜處可以補病也眥滅可以休老也目雖無
0049b02: 見而意以消也寧可以止遽也有事不如無事勞不
0049b03: 如佚也本靜者本無所于動也本佚者本無所於勞
0049b04: 也聖不如神賢不如聖也演門宋城門也善毀善執
0049b05: 喪也毀而死毀滅性死傷生也踆蹲也踣躑躅也紀
0049b06: 他踆水而致弔申徒踣河以殞身師許由務光而過
0049b07: 之者也言者筌蹄也筌魚笱也蹄兔骨也。通云切
0049b08: 莫守株待兔又云明兄明兄尚欠悟在。
0049b09: 寓言
0049b10: 為寓言也為重言也卮言日出而和以天倪也天倪
0049b11: 者天均也近於化也心無所縣也不知死不知生故
0049b12: 大婀也亦往亦來而無所待也睢睢也盱盱也誰與
0049b13: 居也。通云靜處娑婆訶又云火燄為三世諸佛說
0049b14: 法三世諸佛立地聽。
0049b15: 寓言十九重言十七至天均者天倪也。
0049b16: 寓言有所托而為言也重言言之重詞之複也卮言
0049b17: 以言飲人也藉外論之論其外不論其內也父為子
0049b18: 媒不若非其父也言之者無罪聞之者足戒也如徒
0049b19: 以其言先也則非所以先也陳人猶死人也言所以
0049b20: 齊物也不言亦所以齊物也因其齊以言其不齊者
0049b21: 因其言以齊其不齊者也有言無言也無言有言也
0049b22: 萬物之相禪也不同形也始終變化如環無端是天
0049b23: 均也。通云舌頭不在口裏又云琉璃寶殿照明月。
0049b24: 莊子謂惠子曰孔丘行年至且不得及彼乎。
0049b25: 謝猶化也未之嘗言謂相忘不言也孔子亦有言矣
0049b26: 孔子言之而天下之人乃服也不敢蘁立也蘁猶鱷
0049b27: 也吾未得如孔子也。通云且讓他出一頭地。
0049b28: 曾子再仕而心再化至觀雀蚊虻相過乎前也。
0049b29: 不洎謂不及親也椎牛而祭墓不如雞犬之及其生
0049b30: 存也無所縣言無所係也其無所縣乎其罪乎夫子
0049c01: 曰未也哀樂入之其何能無係也。通云猶有這個
0049c02: 在。
0049c03: 顏成子游謂東郭子綦至若之何其有鬼耶。
0049c04: 野曠曠若失也從服從也通達也物謂物至而應也
0049c05: 來謂來無不宜也鬼入鬼含德也天成與天遊也不
0049c06: 知死不知生死生一也大妙眾妙之門也生有為者
0049c07: 也死者公也人所同也宜勸也自生而之死也有自
0049c08: 也而其生也陽也無自也其說之果然者乎其不然
0049c09: 者乎惡乎適也惡乎不適也今夫天其曆數可攷也
0049c10: 今夫地其方隅可據也死生之故吾惡乎求之哉以
0049c11: 為無命則莫知其所終也以為有命則莫知其所始
0049c12: 也其有以相應耶則何以無鬼耶其無以相應耶則
0049c13: 何以有鬼耶吾不知也吾不知也。通云生從何來
0049c14: 死從何去。
0049c15: 眾罔兩問于景至何以有間乎。
0049c16: 括謂括髮也稍問問之末也屯聚也彼謂形吾謂景
0049c17: 景之與形恒相待也而形亦未為無待也吾徒以為
0049c18: 強陽耳強陽者幻也幻何所辱問乎。通云焦磚打
0049c19: 著連底凍。
0049c20: 陽子居南之沛至舍者與之爭席矣。
0049c21: 仰目而雎張目而盱傲然自得故人莫與居也其往
0049c22: 也數數然也其反也則已巳謝之也。通云百丈再參
0049c23: 馬祖。
0049c24: 讓王
0049c25: 延陵州來竊慕子臧之義漆園有焉豐約惟其所遭
0049c26: 險夷齊於一致也。通云棄金輪從鹿野六年橡栗
0049c27: 馬麥為緣。
0049c28: 堯以天下讓許由至終身不反也。
0049c29: 捲捲猶惓惓也葆力自葆其力也。通云目視霄漢。
0049c30: 太王亶父居邠至豈不惑哉。
0050a01: 邠居允荒詩所以歌天作也。通云慈悲大煞。
0050a02: 越人三世弒其君至越人之所欲得為君也。
0050a03: 專諸慶忌未之聞耶。通云何處不稱尊。
0050a04: 韓魏相與爭侵地至可謂知輕重矣。
0050a05: 奈何哉以天下為桎梏也。通云自生分別。
0050a06: 魯君聞顏闔至豈特隨侯之重哉。
0050a07: 不以彼易此。通云裴休黃蘗。
0050a08: 子列子窮容貌有饑色至民果作難而殺子陽。
0050a09: 列子加於人一等矣。通云蠱毒之鄉切忌嘗他一
0050a10: 滴。
0050a11: 楚昭失國至遂不受也。
0050a12: 臣不敢貪天功以為己巳力也三旌上卿也。通云雲
0050a13: 居舜老夫。
0050a14: 原憲居魯至憲不忍為也。
0050a15: 褐以為塞衣塞牖也。通云舍貧從富心不均平。
0050a16: 曾子居衛至致道者忘心矣。
0050a17: 道豈與貧適耶。通云無心猶隔一重山。
0050a18: 孔子謂顏回至是丘之得也。
0050a19: 使爾多財吾為爾宰。通云兩個不唧溜漢。
0050a20: 中山公子牟至可謂有其意矣。
0050a21: 有其意而未逮也。通云放不下擔取去。
0050a22: 孔子窮於陳蔡之問至共伯得乎丘首。
0050a23: 共伯即共和也厲王之亂諸侯立共伯在位十四年
0050a24: 致政宣王歸隱丘首。通云一曲兩曲無人聽。
0050a25: 舜以天下讓其友人至因自投清冷之淵。
0050a26: 至人無死地。通云大似船子。
0050a27: 湯將伐桀至負石而自沈於廬水。
0050a28: 死猶不死也。通云汨羅未必獨惺惺。
0050a29: 昔周之興至此二士之節也。
0050a30: 賴利也彼豈利富貴哉高節至行獨行其志者也爝
0050b01: 然與日月爭光也。通云西山亮座主。
0050b02: 盜跖
0050b03: 外篇雜篇多膺作此較著者大約似晉人語。通云
0050b04: 不妨疑著。
0050b05: 孔子與柳下季為友至幾不免虎口哉。
0050b06: 不可無一不可有二。通云踞虎頭收虎尾須是其
0050b07: 人問鮑焦與子貢同時棄疏而死是否荅有之。
0050b08: 子張問於滿苟得至離其患也。
0050b09: 五紀五德之紀也六位謂乾坤六位也而汝也仲尼
0050b10: 之毋曰徵在少失母故不見毋。通云正好一坑埋
0050b11: 卻郤。
0050b12: 無足問於知和至不亦惑乎。
0050b13: 推正不忘謂推服正論有所未忘也專無主正云無
0050b14: 主而不得其正也與俗化世所謂隨俗苟且也侅猶
0050b15: 咳侅溺為病氣馮陵也體澤汗發背也滿若堵耳謂
0050b16: 積財滿環堵也醮焦也臺榭之變為樓疏遠也。通
0050b17: 云扯閑葛藤。
0050b18: 說劍
0050b19: 封三錢之府為陶之富人耶策士餘風或為鼓琴或
0050b20: 為擊劍。通云殺人刀活人劍。
0050b21: 昔趙文王喜劍至斃其處也。
0050b22: 雜纓短服武靈所為胡服騎射者也敦尚也鋒劍首
0050b23: 也鍔刃也所以淬也鋏所以把也。通云珊瑚枝
0050b24: 枝撐著月。
0050b25: 漁父
0050b26: 孔叢子劉向之餘也。通云何不一篙打落。
0050b27: 孔子遊乎緇帷之林至吾敢不敬乎。
0050b28: 拏竹器所以刺舟兩容謂善否兩容也顏適以顏色
0050b29: 適人也祿祿猶碌碌也比之服役謂內之門墻也。
0050b30: 通云篙人用意良。
0050c01: 列御寇
0050c02: 巧者勞而智者憂也無能者無所求也有德者不知
0050c03: 也至人者歸精神於無始而甘瞑乎無何有之鄉也
0050c04: 且世亦多故矣有外刑也有內刑也人心險於山川
0050c05: 也賊莫大乎有心而有睫也千金之珠非寶也犧牛
0050c06: 不如孤犢也以不平平之以不徵徵之其可也。通
0050c07: 云花發不萌枝鳥棲無影樹。
0050c08: 列御寇之齊至虛而遨遊者也。
0050c09: 五者先饋人敬己巳也形諜於外成其光儀人來敬己巳
0050c10: 也履滿戶外名節逾彰也扶杖支頤立而不進也使
0050c11: 人保汝不能使人無保汝跡逾彰也其感之者先也
0050c12: 其出而人異之也搖爾性蕩爾真也將焉用哉相孰
0050c13: 言莫可誰何也。通云雖善發藥要且不知藥忌。
0050c14: 鄭人緩也至古之人天而不人。
0050c15: 秪猶但也使而子為墨良為秋柏之實子告父之言
0050c16: 也良埌也塚也謂墓木拱也莊子曰報施胡巧也緩
0050c17: 故使弟為墨也彼故使彼也使弟為墨而與父辯是
0050c18: 賤其親也是何異於以井飲人而捽其飲者也過不
0050c19: 在他也宜不得其死也今之世皆緩也。通云爭怪
0050c20: 得又云閉眼入蝸牛。
0050c21: 朱泙漫學屠龍至而不知大寧。
0050c22: 聖人以必然者為不必然也眾人以不必然者為必
0050c23: 然也爭與不爭之分也好爭故有求好爭者亡也。
0050c24: 通云當時只消道個不必。
0050c25: 宋人有曹商者至子行矣。
0050c26: 黃馘色不澤於耳也。通云鴉臭當風立。
0050c27: 魯哀公問於顏闔至惟真人能之。
0050c28: 既飾毛羽又為畫衣多文飾也支離其旨亂聽聞也
0050c29: 夫何足以加民也彼謂仲尼汝謂哀公也彼果宜於
0050c30: 汝歟而予之以祿養歟君誤矣君誤矣誤而可矣不
0051a01: 然則否也休之可也且彼難與為治也施於人者未
0051a02: 忘商賈且羞之神明之人勿以相齒也外刑者金與
0051a03: 木也內刑者動而得過也離麗也五金三木所以為
0051a04: 刑也。通云未夢見在。
0051a05: 孔子曰凡人心險於山川至不肖人得矣。
0051a06: 有貌謹愿而情求利益者有中實有所長而外若不
0051a07: 肖者有和順輕懁而達於理者有堅強而實柔縵者
0051a08: 有怠緩而實釬急者就義若渴去義若熱人情難測
0051a09: 如此也。通云有時先用後照有時先照後用有時
0051a10: 照用同時有時照用不同時。
0051a11: 正考父一命而傴至達小命者遭。
0051a12: 傴曲背僂曲體也初命為士再命為大夫三命為上
0051a13: 卿也而夫猶夫夫也呂鉅驕矜貌唐唐堯許許由也
0051a14: 心分眉睫心智多也泚猶訾也緣循猶因循偃佒猶
0051a15: 偃蹇也美者適以為窮惡者適以為達命不齊也有
0051a16: 知慧而外通者有勇敢而多怨者有仁義而多責者
0051a17: 命不齊也達生故任運達知故肖生也達大命者順
0051a18: 之而已巳達小命者唯其所遭也。通云不是心不是
0051a19: 佛不是物。
0051a20: 人有見宋王者至不亦悲乎。
0051a21: 奚微之有言微軀不足存也平治也徵效也平也不
0051a22: 平則不平平也徵也不徵則不徵徵也明者不如其
0051a23: 神者也明者惟有為之是使而神者徵之也夫孰能
0051a24: 以不徵徵也故逾貴也愚者乃徒恃其所見以求人
0051a25: 於人也則其外焉者也。通云空手把耡頭。
0051a26: 天下
0051a27: 人尚其私說以道術相高也吾師乎吾師乎別黑白
0051a28: 而定一尊乎。通云赤旛之下起清風。
0051a29: 天下之治方術者多矣至道術將為天下裂。
0051a30: 有天人有神人有至人有聖人有君子君子最下也
0051b01: 養民之理未可廢也古之人明於本係於末鄒魯之
0051b02: 士縉紳先生能言之也儒術是也百家眾技徒一察
0051b03: 焉以自好也。通云外道九十六。
0051b04: 不侈於後世至才士也夫。
0051b05: 非樂節用墨子所以名篇也以鬥為非故不怒也雖
0051b06: 不為異亦不苟同也方其未敗而天下師尊之雖然
0051b07: 恐不類也勤苦其生菲薄其死其道觳而未安也反
0051b08: 天下之心故離於天下也跂木履也蹻麻履也墨分
0051b09: 為三相里勤其一也苦獲已巳齒一也鄧陵子又其一
0051b10: 也其意則是其行則非也其才未可少也。通云無
0051b11: 人處斫額望汝。
0051b12: 不累於俗至其行適至是而止。
0051b13: 宋鈃尹文並齊人與鄒衍鄒奭為辯別宥猶在宥也
0051b14: 將以柔胹合驩於群類也先生且不得飽況弟子耶。
0051b15: 通云三十年後此話大行。
0051b16: 公而不當至概乎皆嘗有聞者也。
0051b17: 易平易也不兩謂不二於物也慎到一名廣泠汰於
0051b18: 物與物寡營也謑髁不正不定之貌無任無所事任
0051b19: 也縱脫謂不羈也或推或拍或輐或斷一切委蛇與
0051b20: 之宛轉也魏然猶兀然也隧轉運也得全故無非無
0051b21: 已巳故不建已巳塊塊然無知也適得怪焉謂多怪少可
0051b22: 也不教謂不待教令也窢然風聲也輐斷無圭角也。
0051b23: 通云一切處放教枯淡去。
0051b24: 以本為精至古之博大真人哉。
0051b25: 開尹名喜字公慶在己巳者無常居形於物而自著人
0051b26: 用其巧我用其拙故泊然無為而笑人巧也。通云
0051b27: 須是這漢始得。
0051b28: 芴漠無形至未之盡者。
0051b29: 為死歟為生歟與天地並歟與神明往歟儻謂惝怳
0051b30: 難憑也雖時縱恣而不入於無憑也觭譎異也譴訶
0051c01: 譴也連犿謂宛轉相從也其理深長故不竭其來委
0051c02: 隨故不蛻也蛻者形之遺也芒乎昧乎未之有也。
0051c03: 通云分半座與他。
0051c04: 惠施多方至形與影競走也悲夫。
0051c05: 不可積故無厚也天猶地也澤猶山也日之中猶
0051c06: 也物之死猶生也小同異非大同異也畢異畢同大
0051c07: 同異也異中同同中異也南方無窮而有窮也今日
0051c08: 適越昔已巳至也連環不可解而可解也中央者南北
0051c09: 是也謂卯有毛也謂雞三足也謂郢為天下也謂犬
0051c10: 為羊也謂馬有卯也謂丁子有尾也楚人呼蛙為丁
0051c11: 子謂火不熱也謂山有口也謂輪未嘗蹍地也謂目
0051c12: 無見也謂指不至也謂至不絕也指以至為功至以
0051c13: 絕為極也謂龜長於蛇也謂矩不方也謂規不圓也
0051c14: 謂鑿不準枘也謂飛鳥之影無動也謂矢鏃之不止
0051c15: 不行也謂狗非犬也謂黃馬驪牛為三也謂白狗黑
0051c16: 也謂孤駒無毋也持尺寸之棰日用其半可萬世不
0051c17: 竭也是摻何術也桓團公孫龍之徒不能勝也以是
0051c18: 為根柢也其言曰天地其壯乎雄猶壯也施雖欲與
0051c19: 天地並雄而終無異術也倚人猶畸人也不辭而應
0051c20: 不慮而對辯而無辯不辯而辯也故遍萬物而為言
0051c21: 也終益之以怪也反人謂與人乖反也勝人勝於人
0051c22: 也故與眾不適也隩奧也僻也蚊虻其小者也夫充
0051c23: 乎一物以為言則尚可也苟曰愈貴則與道幾矣道
0051c24: 不可言也惠子不能以此自休而散漫於萬物不自
0051c25: 足也卒以善辯為名也惜哉駘蕩而不反也。通云
0051c26: 算來不直半文錢又云正法眼藏瞎驢滅卻郤問何云愈貴道
0051c27: 幾矣荅須知尊貴一路自別。
