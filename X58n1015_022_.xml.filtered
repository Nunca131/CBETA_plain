0549c01: 
0549c02: 
0549c03: 
0549c04: 圓宗文類卷第二十二
0549c05: 
0549c06: 讚頌雜文類
0549c07: 三寶讚大宋仁宗皇帝製
0549c08: 讚佛
0549c09: 天上天下金僊世尊一心十號四智三身
0549c10: 度脫五陰超踰六塵生靈歸敬所謂能仁
0549c11: 讚法
0549c12: 萬法惟心心須至淨由彼一念能生萬行
0549c13: 背覺為妄悟真則聖稽首法門昭然佛性
0549c14: 讚僧
0549c15: 六度無懈四恩匪常為人眼目助佛津梁
0549c16: 體潤一雨心薰眾香道無不在此土他方
0549c17: 大方廣佛華嚴經隨品讚
0549c18: 大遼天佑皇帝御製
0549c19: 稽首於十方一切諸三寶我今讚此經
0549c20: 眾生悟圓通
0549c21: 世主妙嚴品第一讚曰
0549c22: 方廣大圓宗主時成就道四嚴別顯處
0549c23: 十身坐其中同異眾雲集稱揚無有窮
0549c24: 內流海慧等共讚佛之功六種皆震動
0550a01: 徵祥天地充一切世界海遍滿盡空
0550a02: 如來現相品第二讚曰
0550a03: 如來能現相所現相齊圓念言眾諸問
0550a04: 佛地等何焉四十齒光昭雲奔至有緣
0550a05: 現瑞表說法會中主普賢蓮華爾出
0550a06: 流為諸教源稱揚力靡極無窮盡四天
0550a07: 普賢三昧品第三讚曰
0550a08: 普賢三昧如來藏十方諸佛悉加持
0550a09: 剎塵皆入起亦爾菩薩十益在此時
0550a10: 一切微動莊嚴界妙音演法雨摩尼
0550a11: 毛光讚已巳新舊請欲觀深理次品知
0550a12: 世界成就品第四讚曰
0550a13: 世界十緣起立已巳種種依外形各差別
0550a14: 內體亦多為一切莊嚴具極淨行所持
0550a15: 塵數佛現異劫住脩短期感人能轉變
0550a17: 華嚴世界品第五讚曰
0550a18: 華藏世界體毗盧往昔因菩薩清淨行
0550a19: 咸能持風輪安布建立土剎網說微塵
0550a20: 中有妙華光層層上下分諸剎皆傍遶
0550a21: 十海各右巡行布百十一圓融難具陳
0550a22: 毗盧遮那品第六讚曰
0550a23: 毗盧二遍照昔說是威光淨光勝音界
0550b01: 前後遇四佛勝雲照十方王等禮足已巳
0550b02: 各各頌稱揚見二得三昧嗣位轉輪王
0550b03: 後說大方便佛號華眼幢
0550b04: 如來名號品第七讚曰
0550b05: 體德為名號序分初方同菩薩念請問
0550b06: 佛答現神通復次文殊說四十法門宗
0550b07: 久成三世主示現在因中娑婆百億界
0550b08: 佛號數無窮種種何差別蓋是宿成功
0550b09: 四聖諦品第八讚曰
0550b10: 娑婆四聖諦具無量果因苦者名逼迫
0550b11: 集能壞善□滅則云寂靜道乃一乘門
0550b12: 各有無邊號隨心調眾人密則等異界
0550b13: 立名如微塵圓融為主伴一一具難陳
0550b14: 光明覺品第九讚曰
0550b15: 身照事法界智照二宗源世尊足輪下
0550b16: 四義信為前光明放百億剎土際無邊
0550b17: 二十有六節十重就略詮初重現本界
0550b18: 乃至究竟天讚述超情理菩提因果玄
0550b19: 偈稱八相等體性業行全威德法性後
0550b20: 因果遍周圓
0550b21: 菩薩問明品第十讚曰
0550b22: 菩薩問明者法問十甚深文殊難九首
0550b23: 共配十信心一性何差別事在性中住
0550b24: 眾生何調伏隨緣佛化臨苦樂無美惡
0550c01: 迷妄業報因一法說諸法隨根現多門
0550c02: 福田等無異由器差別分即悉不斷或
0550c03: 勤惰在於人持法起諸惑服藥不服同
0550c04: 有慧何用五如王臣助風世尊唯一道
0550c05: 隨情感是功九首問佛境般若量空
0550c06: 神力皆明現十方如是中
0550c07: 淨行品第十一讚曰
0550c08: 淨行知首問三業等百餘汝今利樂眾
0550c09: 讚者是文殊云何獲勝妙說因願有諸
0550c10: 一百四十一得已巳動必無
0550c11: 賢首品第十二讚曰
0550c12: 文殊問信德賢首略言宣我今隨力說
0550c13: 海水一滴焉發心求正覺三寶本為緣
0550c14: 道元功德母涅槃自初賢持戒修學處
0550c15: 則能福慧全三昧門有十大用具融詮
0550c16: 龍等二十喻菩薩萬行圓誦持比品者
0550c17: 其福勝于前十方皆震動惡道息無邊
0550c18: 昇須彌山頂品第十三讚曰
0550c19: 忉利天宮會十住法慧弘本處皆齊現
0550c20: 不離一切昇帝釋瞻佛至座置普光明
0550c21: 請已巳入妙勝止息諸樂聲善根即憶念
0550c22: 三世盡讚稱既坐殿廣十方悉亦應
0550c23: 須彌頂上偈讚品第十四讚曰
0550c24: 須彌頂上帝釋宮十方菩薩來斯國
0551a01: 世尊兩足指光明普照一切在神力
0551a02: 東方法慧總稱揚餘九別讚佛功德
0551a03: 演說十住行所依成位不退行無極
0551a04: 十住品第十五讚曰
0551a05: 慧住於湛然得位無有退菩薩承威神
0551a06: 入方便三昧界外剎塵佛三業悉加誨
0551a07: 起定獲勝力住處等空十千信行滿
0551a08: 觀佛十緣宗治地心悲智積正行無窮
0551a09: 佛法家生貴理事善巧通正修念豈動
0551a10: 不退止觀融童住菩提故王子當紹隆
0551a11: 灌頂最為上成就位滿中顯證現祥瑞
0551a12: 偈說義重重
0551a13: 梵行品第十六讚曰
0551a15: 答十梵行源觀身等非相皆悉歸湛然
0551a16: 不生於二解佛法疾現前
0551a17: 初發心功德品第十七讚曰
0551a18: 發心功德者三世佛智開天王問法慧
0551a19: 答即甚難該承力為汝說後喻勝前來
0551a20: 發已巳能知際攝勝德五圓六種皆震動
0551a21: 他方證亦然偈中復顯義菩提心最玄
0551a22: 明法品第十八讚曰
0551a23: 法慧明照了所照能所詮精進欲請說
0551b01: 從行成因德因成果德圓十頌義再顯
0551b02: 應後故重宣爾時說此意歡喜奉行焉
0551b03: 昇夜摩天宮品第十九讚曰
0551b04: 夜摩宮中會十行德林詮不離菩提樹
0551b05: 齊昇于彼天天王見佛已巳殿座各嚴全
0551b06: 體備等有四功德法無邊請畢如來受
0551b07: 憶念昔因緣說偈讚十佛一切界同宣
0551b08: 入殿跏趺坐寬容乃忽然
0551b09: 夜摩宮中偈讚品第二十讚曰
0551b10: 微塵世界集於會十林菩薩來十方
0551b11: 足趺放光百千億一切如是悉稱揚
0551b12: 十行品第二十一讚曰
0551b13: 順理造修行三昧入思惟微塵世界外
0551b14: 諸佛悉加持功德林定起說法不可思
0551b15: 歡喜等列十現證盡同詞重頌如前意
0551b16: 十地頗相梯
0551b17: 十無盡藏品第二十二讚曰
0551b18: 十無盡藏品三世佛說同徵名列總數
0551b19: 自他所利通心淨號為信依圓遍計融
0551b20: 制止戒成就饒益無有窮慚能崇重善
0551b21: 遠離三毒攻輕拒暴惡愧來於五欲中
0551b22: 聞則教廣明有置記空輟已巳惠人施
0551b23: 內分差別之決擇諸法慧於色如實知
0551b24: 令心明為念菩薩捨離癡文義無忘失
0551c01: 所記在任持巧宣知實相諸佛典豈違
0551c02: 總歎勝能者願向究竟期
0551c03: 昇兜率天宮品第二十三讚曰
0551c04: 化主應根願昇於兜率天樹下皆齊現
0551c05: 不離亦如前殿座成妙寶興供種種焉
0551c06: 觀佛殊勝德初後兩義詮受請乃居殿
0551c07: 王獲益善圓歌樂咸熾盛承力讚無邊
0551c08: 如來就座已巳一切悉亦然
0551c09: 兜率宮中偈讚品第二十四讚曰
0551c10: 眾集兜率剎塵數來從妙寶盡十方
0551c11: 佛膝放光能普照首稱偈讚金剛幢
0551c12: 十迴向品第二十五讚曰
0551c13: 迴向於三處入起定前同諸佛悉加被
0551c14: 具說十種宗救護眾生等隨離相圓融
0551c15: 不壞三寶信用十境無窮等於一切佛
0551c16: 知法如空至處謂大願善根遍處時
0551c17: 無盡功德藏由緣無盡之隨順堅固者
0551c18: 咸依心法持等順一切眾積聚善根宜
0551c19: 如相謂善合遠離於諸迷無縛著解脫
0551c20: 六十一門知等法界無量師位起大悲
0551c21: 動地生信行周遍世界天十方菩薩眾
0551c22: 同號至會前偈頌勸修習善住名普賢
0551c23: 校量此功德莫測際無邊群生等知數
0551c24: 佛子行難宣
0552a01: 十地品第二十六讚曰
0552a02: 凡聖隔絕故超居他化天序分明四勝
0552a03: 入於智慧禪如持已巳定起普告三義詮
0552a04: 十地標名竟金剛藏默然三家伸五請
0552a05: 法門甚深玄歡喜獲聖性能益二空全
0552a06: 離垢咸具淨懈愧是根源發光成就定
0552a07: 總持法無邊慧住最勝成菩提分圓
0552a08: 難勝得雙運行相令互違現前緣起智
0552a09: 難察平等持遠行至無相出世道慈悲
0552a10: 不動無分別深行難可知善慧無礙解
0552a11: 廣說義難思法雲謂大智含眾蔽如空
0552a12: 影像總明喻四河入海充職位在佛數
0552a13: 利益十方通無善不可得偈頌結重重
0552a14: 十定品第二十七讚曰
0552a15: 重會普光殿境性為定焉在於摩竭國
0552a16: 始成正覺圓普眼從座起合掌白佛前
0552a17: 欲問分四義將答普賢說十大三昧
0552a18: 稱法界無邊
0552a19: 十通品第二十八讚曰
0552a20: 普賢告諸菩薩眾具說他心等十通
0552a21: 住於如是不思議三世無礙智皆同
0552a22: 十忍品第二十九讚曰
0552a23: 普賢告諸菩薩言十種忍法得無礙
0552a24: 已巳今當說三世尊總結頌意前文內
0552b01: 阿僧祗品第三十讚曰
0552b02: 阿僧祗品者十大數標通心王白佛問
0552b03: 讚許說淵宗恭敬受尊命明顯數重重
0552b04: 德德極無盡深廣普賢窮
0552b05: 如來壽量品第三十一讚曰
0552b06: 如來之壽量眾生見不同心王告眾會
0552b07: 別舉剎十重初說娑婆等世界不能窮
0552b08: 玄極最後處普賢滿其中
0552b09: 諸菩薩住處品第三十二讚曰
0552b10: 菩薩隨根具悲智住非一處名皆異
0552b11: 八方山海仙人等城邑雜居十有二
0552b12: 不思議法品第三十三讚曰
0552b13: 如來果法超言慮眾會菩薩作念焉
0552b14: 佛國土等不思議世尊加被三業全
0552b15: 青蓮華藏德無畏則能通達法界圓
0552b16: 承力總告為宣說正顯十門次第全
0552b17: 如來十身相海品第三十四讚曰
0552b18: 如來十身標顯德普賢誡聽盡宣暢
0552b19: 一一難思互相融有蓮華藏微塵相
0552b20: 如來隨好光明功德品第三十五讚曰
0552b21: 逐相姿好佛告寶首宣我音為菩薩
0552b22: 放光兜率天常有四十種中說清淨焉
0552b23: 能照微塵界聞益義難詮
0552b24: 普賢行品第三十六讚曰
0552c01: 普賢行品內所說平等因復告諸菩薩
0552c02: 但隨眾生根略演如來境為諸無智人
0552c03: 若起瞋心者成百萬障門勤修法六十
0552c04: 持則少作功明現其瑞證諸佛悉結通
0552c05: 十方菩薩眾一切世界中頌顯誡聽許
0552c06: 悲智互相融
0552c07: 如來出現品第三十七讚曰
0552c08: 有法三身十身通果用化用總名焉
0552c09: 放大光明加二主性起妙德問普賢
0552c10: 長行頌言皆悉請如來不思現無邊
0552c11: 十門盡答平等果內更有多具難宣
0552c12: 喻說種種無有喻顯名受持秘密圓
0552c13: 地六震動眾供養十方證成亦然
0552c14: 一切世界咸如是偈文重重意在前
0552c15: 離世間品第三十八讚曰
0552c16: 八會法堂內說離世絕通行位顯無礙
0552c17: 前後相圓融佛在摩竭等人定莊嚴中
0552c18: 咸動聲皆聽三昧起亦同菩薩知眾集
0552c19: 發問六位宗普賢從信答二百門盡窮
0552c20: 結勸共宣說現瑞一切充人法皆證成
0552c21: 頌中意亦重
0552c22: 入法界品第三十九讚曰
0552c23: 說入法界會悟證能所通在於逝多內
0552c24: 念請眾心同佛入頻申定集已巳廣讚功
0553a01: 舉失顯其德表是小乘宗菩薩承神力
0553a02: 稱揚偈頌中普賢遍開發十種法句窮
0553a03: 白毫光照益一切盡空文殊述神變
0553a04: 十方悉滿充無涯光大用利益眾皆蒙
0553a05: 前後分本末本會此云終漸頓互交映
0553a06: 人法各相融文殊寄十信善財積集全
0553a07: 德雲等寄住佛境智慧淵善見等寄行
0553a08: 隨順解脫焉鬻香等寄向調香法具宣
0553a09: 婆珊等寄地盡破癡隨眠摩耶至慈氏
0553a10: 會攝差別緣妙德與遍吉因果悉周圓
0553a11: 見開此經者獲福最深玄如熏金剛種
0553a12: 不壞力彌堅所作讚功德迴向盡無邊
0553a13: 大方廣佛華嚴經入法界品讚
0553a14: 朝散郎尚書主客員外郎輕車
0553a15: 都尉賜紫金魚袋　楊傑　撰
0553a16: 毗盧遮那如來讚
0553a17: 莊嚴樓閣建幡幢師子頻申坐道場
0553a18: 諸大聲聞猶未寤眉間放出白毫光
0553a19: 文殊師利讚
0553a20: 娑羅林裏象王迴古昔如來塔廟開
0553a21: 百一十城遊已巳云何重去涉塵埃
0553a22: 德雲比丘讚
0553a23: 四維上下尋求勝國誰為大比丘
0553a24: 七日妙無所見經行都在別山頭
0553b01: 海雲比丘讚
0553b02: 大海廣不可盡佛功德海極淵深
0553b03: 十有二年觀境界寶蓮華座出波心
0553b04: 善住比丘讚
0553b05: 隱顯經行不滯留空中鳥更何求
0553b06: 眾生佛界元如是豈獨楞伽一比丘
0553b07: 彌伽大士讚
0553b08: 大師子座振威風升降莊嚴市肆中
0553b09: 輪字法門誰與辨十方世界語音同
0553b10: 解脫長者讚
0553b11: 十方世界微塵剎各有如來坐道場
0553b12: 彼佛不來吾不往明明影像水中央
0553b13: 海幢比丘讚
0553b14: 海幢捨得施門開普眼光明示善財
0553b15: 剎剎塵塵諸變化便無一法外邊來
0553b16: 休捨優婆夷讚
0553b17: 心如大海全容受志若須彌不動搖
0553b18: 坐普莊嚴金寶座眾生病惱見能銷
0553b19: 毗目瞿沙仙人讚
0553b20: 十方十剎微塵數諸佛莊嚴諸國土
0553b21: 執手分形往時童子未離本處
0553b22: 勝熱婆羅門讚
0553b23: 逆順由來是強名刀山火聚任崢嶸
0553b24: 善財底事生疑悔賴有諸天為證明
0553c01: 慈行童女讚
0553c02: 柱壁金鈴寶鑑中摩尼瓔珞互含融
0553c03: 汝應觀我諸宮殿法界重重一一同
0553c04: 善見比丘讚
0553c05: 比丘善見住三目言我此生方出家
0553c06: 於一念中興供養如來三十八河沙
0553c07: 自在主童子讚
0553c08: 我於往昔見師利□悟入巧神通智
0553c09: 十千童子圍遶時河渚聚沙自為戲
0553c10: 具足優婆夷讚
0553c11: 素衣垂髮無纓絡我宅資生物物空
0553c12: 一器置前誰謂小大千諸欲悉能充
0553c13: 明智居士讚
0553c14: 無量國土諸眾生種種所須不同欲
0553c15: 自從明智視空一切有求皆滿足
0553c16: 法寶髻長者讚
0553c17: 食衣寶女諸菩薩最上層中現世尊
0553c18: 長者善財初執手八方無不大開門
0553c19: 普眼長者讚
0553c20: 療治眾生普十方藤根國裏大醫王
0553c21: 善知和合諸香法一一香中無量香
0553c22: 無厭足王讚
0553c23: 無厭足王大方便能令眾生斷邪見
0553c24: 刀截湯猛火焚當知一切法如幻
0554a01: 大光王讚
0554a02: 隨順世間三昧法慈幢高建發明光
0554a03: 大千沙界人天類臺殿雲雷悉向王
0554a04: 不動優婆夷讚
0554a05: 安住王都金色光遇光身意自清涼
0554a06: 我求此法無厭足過去如來出妙香
0554a07: 行外道讚
0554a08: 九十六種各異見我悉調伏有方便
0554a09: 普令捨離執著心山頂日光中夜
0554a10: 鬻香長者優羅華讚
0554a11: 調和善別一切香成就清淨安隱樂
0554a12: 天上人間香不同誰能平等無諸著
0554a13: 船師婆施羅讚
0554a14: 大士能遊生死海寶洲珍寶施群生
0554a15: 安危隨順都明了止處不留行則行
0554a16: 無上勝長者讚
0554a17: 百千圍遶莊嚴幢無憂林中無上勝
0554a18: 無依無作大神通成就一切菩薩行
0554a19: 師子頻申比丘尼讚
0554a20: 輸輪那國土比丘尼坐林中寶座時
0554a21: 何事善財心右遶百千周匝木相隨
0554a22: 婆須密多女讚
0554a23: 頻申瞬目妙聲音觸處能除貪欲心
0554a24: 險難國中人不識莊嚴寶地布黃金
0554b01: 瑟羅居士讚
0554b02: 三世如來不涅槃栴檀座上白毫端
0554b03: 眾生及我元無二開塔應須次第觀
0554b04: 觀自在菩薩讚
0554b05: 觀音常在如來所普現眾生一切前
0554b06: 補怛洛迦山險絕寶林香草間流泉
0554b07: 正趣菩薩讚
0554b08: 正趣東方妙藏來疾行解脫普門開
0554b09: 四維上下俱周步步光明示善財
0554b10: 大天神讚
0554b11: 四手長舒挹海時面以洗濯震威儀
0554b12: 有誰得遇芥陀利散擲金花多少枝
0554b13: 安住地神讚
0554b14: 光明地震同時寶藏莊嚴處處隨
0554b15: 從往昔來常受用云何神足按方知
0554b16: 婆那婆演底主夜神讚
0554b17: 城入東門日已巳沉空中身現色真金
0554b18: 光明能破諸癡暗一一令生解脫心
0554b19: 普德淨光主夜神讚
0554b20: 空閑止息惡音聲遊戲神通變化成
0554b21: 開示出家門正路死生長夜度眾生
0554b22: 喜目觀察主夜神讚
0554b23: 坐寶蓮華侍世尊百千毛孔現身雲
0554b24: 妙音隨應明明說普喜幢標解脫門
0554c01: 普救眾生妙德主夜神讚
0554c02: 普救眾生妙德神大光從兩臂間伸
0554c03: 善財入頂身充滿三昧智燈清淨輪
0554c04: 寂靜音海主夜神讚
0554c05: 念念出生廣大喜莊嚴解脫光明海
0554c06: 普人無邊法界門摩尼幢座蓮華裏
0554c07: 守護一切城增長威力主夜神讚
0554c08: 無明昏寐警眾生守護如來一切城
0554c09: 為大法師無礙普賢行願自圓成
0554c10: 開敷樹華主夜神讚
0554c11: 娑婆世界日光沒清淨池蓮覆合華
0554c12: 若水若山若城野罷遊觀處得還家
0554c13: 大願精進力救護眾生主夜神讚
0554c14: 摩尼寶網覆空日月星辰影像中
0554c15: 一切法門平等入微塵佛剎本來同
0554c16: 妙德圓滿主夜神讚
0554c17: 樓閣莊嚴接善財諸天圍遶化門開
0554c18: 毗盧海藏吾親入曾見世尊兜率來
0554c19: 釋種女瞿波讚
0554c20: 智光圓滿照因陀劫海無涯展轉多
0554c21: 生死本來無過患誰能重去問瞿波
0554c22: 佛母摩耶夫人讚
0554c23: 住諸世間無所住我身非一非多處
0554c24: 寶閣蓮華納十方三千大千菩薩母
0555a01: 天主光女讚
0555a02: 佛出母胎師子吼至成正覺伏魔軍
0555a03: 我皆明憶先遺忘清淨莊嚴解脫門
0555a04: 友童子師讚
0555a05: 菩薩云何修與學人間天上咨詢
0555a06: 毗羅城裏真知識非不開陳解脫門
0555a07: 善知眾藝童子讚
0555a08: 童子善能知眾藝於諸菩薩學字智
0555a09: 昌持如是字母時般若波羅不思議
0555a10: 賢勝優婆夷讚
0555a11: 解脫無依處道場利人接物為宣揚
0555a12: 六根三昧何窮盡功德波濤智慧光
0555a13: 堅固解脫長者讚
0555a14: 勤求正法無休息事如來盡信誠
0555a15: 清淨莊嚴堅固力皆從無著念中生
0555a16: 妙月長者讚
0555a17: 善財未離沃田城妙月欣聞長者名
0555a18: 解智光明安可見宅中唯有大光明
0555a19: 無勝軍長者讚
0555a20: 出生城裏無勝軍解脫了知無盡相
0555a21: 如諸菩薩大辨才普見世尊無盡藏
0555a22: 最寂靜婆羅門讚
0555a23: 我以住於誠願語未曾妄示眾生
0555a24: 無邊無量諸功德隨意施為莫不成
0555b01: 德生童子有德童女讚
0555b02: 德生童子有德女了悟世間皆幻住
0555b03: 菩薩施為本亦然孰為生死憂悲苦
0555b04: 彌勒菩薩讚
0555b05: 樓前彈指眾門開一一門中一善財
0555b06: 現已巳從來處去去無有處本無來
0555b07: 再見文殊師利菩薩讚
0555b08: 爾時摩頂手長舒百十由旬指塗
0555b09: 既置善財如所住普門何處見文殊
0555b10: 普賢菩薩讚
0555b11: 毗盧海藏泯纖塵香象無蹤孰可親
0555b12: 不起大心開普眼安知身在普賢身
0555b13: 華嚴剎海變相讚清　述
0555b14: 執象或亡象取空空外求斯人識浪
0555b15: 浩劫只冥搜即象見無象萬象歸毛頭
0555b16: 圓機一葉法界知春秋
0555b17: 毗盧遮那佛華藏世界圖讚
0555b18: 劉禹錫　述
0555b19: 佛說華嚴經真人妙覺不由諸乘非大圓智不能信
0555b20: 解。德宗朝有龍象觀公能於是經了第一義居上
0555b21: 都雲花寺名聞十方妙門嗣肇是其上足以經中九
0555b22: 會纂成華藏俾人瞻禮即色生敬因請余讚之即說
0555b23: 讚曰。
0555b24: 清淨不染華中蓮捧持世界百億千
0555c01: 踴出香海浩無邊風輪負之盡夜旋
0555c02: 大雄九會化諸天釋梵八部來森然
0555c03: 從昏至覺不依緣初初極極性自圓
0555c04: 寫之綃素色相全是色非色言非言
0555c05: 華嚴宗主賢首國師真讚
0555c06: 大唐中宗皇帝御製
0555c07: 宿植明因專求正真菴園悔跡蓮界分身
0555c08: 闡揚釋教拯濟迷津流一雨常恒淨六塵
0555c09: 其二
0555c10: 辯圃方開言泉廣濬護持忍辱勤修精進
0555c11: 講集天華徵符地震運斯法力殄茲魔陳
0555c12: 其三
0555c13: 爰標十觀用契四禪普斷煩惱遐祛纏
0555c14: 心源鑑徹法鏡澄懸慧筏周運慈燈永傳
0555c15: 其四
0555c16: 名簡紫宸聲流紺城梵眾綱紀僧徒楷則
0555c17: 鎮洽四生曾無懈息播美三千傳芳百億
0555c18: 寫京大興唐寺華嚴新舊兩經并疏主翻
0555c19: 經教授內殿談論三教首座清國師大和
0555c20: 尚澄觀真讚
0555c21: 大唐文宗皇帝御製
0555c22: 朕觀法界曠無垠應緣成事允用根
0555c23: 清國師體象玄門奄有法器我祖聿尊
0555c24: 教融海岳恩廓乾坤首新二疏拔擢幽昏
0556a01: 間氣斯來拱承佛日四海光凝九州慶溢
0556a02: 敝金僊門奪古賢席大手名曹橫經請益
0556a03: 仍師巨休保餘遐歷爰抒顓毫式揚茂實
0556a04: 真空罔盡機就而駕白月秋清風適夏
0556a05: 妙有不遷緣息云化邈爾禹儀煥乎精舍
0556a06: 終南山至相寺智儼尊者真讚
0556a07: 侍讀兼翰林學士承務郎前守兵部侍郎
0556a08: 知瑞書監事紫賜金魚袋崔致遠撰
0556a09: 走者之麟飛者之鳳猶我人傑法門梁棟
0556a10: 雷吼一音石排四眾六相能演十玄斯綜
0556a11: 後素圖真騰光化身葉文耀掌蓮界栖神
0556a12: 鏡掛塵表燈傳海東林佛影永契良緣
0556a13: 海東華嚴始祖浮石尊者讚并序
0556a14: 同知中摳院事朝議大夫檢校司空守禮部
0556a15: 尚書翰林學士承　旨知制誥充史修
0556a16: 撰官朴　寅亮　撰
0556a17: 公諱義想新羅人也其遺芳餘美動滿大宋史傳三
0556a18: 韓諺記予公隙乘閑披玩圖籍歷代高僧皆有讚頌
0556a19: 惜哉浮石一聖未有人讚之唯新羅翰林學士崔公
0556a20: 致遠有靈遊像讚十六句然此以舉佛山石體寺
0556a21: 僧能現夢中之事述之似未盡浮石之餘美攬筆為
0556a22: 文讚其德曰。
0556a23: 海印三昧舍那獨尊稱法界性開一乘門
0556a24: 大雲覆世甘露滌煩付囑祖祖宣布言言
0556b01: 雞貴義持鴻才傑出多能不群九聖之一
0556b02: 求無上師入終南室學了師亡往歸實
0556b03: 善妙有色愛戀求歡見心匪石反誓行檀
0556b04: 金鱗負艦利涉海瀾鉅石浮空蓋護寺山
0556b05: 十山遊講磨肩爭集眾石傾聽點頭如答
0556b06: 西芥東針六師同葉前燈後燈十聖傳法
0556b07: 手撰文義投火煙二百餘字燼餘有全
0556b08: 字宇字投水行行編貝三十餘句屈曲成偈
0556b09: 總華嚴義為法界圖煥然標的粲若璣珠
0556b10: 寸紋知錦一毛知鳳略掇清芬成讚頌
0556b11: 天后朝復禮法師問天下學士真妄偈
0556b12: 真法性本淨妄念何由起許妄從真生
0556b13: 此妄安可止無初則無末有終應有始
0556b14: 無始而有終長懷懵斯理願為開秘密
0556b15: 祈之出生死
0556b16: 安國寺利涉法師答開天中天后朝人
0556b17: 真法本非真妄復何曾起妄不從真生
0556b18: 無妄何所止既許無初末寧容責終始
0556b19: 無始復無終誰當懵茲理胡不趣無生
0556b20: 乃云祈生死
0556b21: 興唐寺華嚴疏主澄觀答元和中人
0556b22: 迷真妄念生悟真妄即止能迷非所迷
0556b23: 若得全相似從來未曾悟故說妄無始
0556b24: 知妄本自真方是恒常理分別心未亡
0556c01: 何由出生死
0556c02: 章敬寺大德懷暉答元和中人
0556c03: 法性非垢淨真妄非如理去妄復存真
0556c04: 茲妄安所止無物本自無強無旡不已巳
0556c05: 有始見有終見始非無始諸法自無性
0556c06: 無性無生死
0556c07: 安國寺洪滔禪師答章敬同學
0556c08: 真妄本假名悟妄妄不起心源性恒常
0556c09: 恒性非終始聖凡旨自玄玄性玄不已巳
0556c10: 法界圓淨身元來復無旨佛國無一物
0556c11: 孰懵生死理
0556c12: 雲華寺海法師答
0556c13: 真妄體常如無滅亦無起觸目性皆空
0556c14: 畢竟無可止如如本不還豈復云終始
0556c15: 若存終始見常懵真如理生死即涅槃
0556c16: 何祈出生死
0556c17: 終南山草堂寺沙門宗密申明禮法師意
0556c18: 夫欲答他之問須善達自他之宗西域論義諸師皆
0556c19: 以此為定軌復禮法師是經論宗匠則天時為譯經
0556c20: 道場中上首設問因流於天下旨率爾不究諸宗乎
0556c21: 況言問天下學士已巳棟不經師學不諳教理者大
0556c22: 乘經教統唯三宗一法相宗二破相宗三法性宗諸
0556c23: 宗禪門精傳受者亦不出此三類已巳備彰都序圭
0556c24: 蘭若禪藏一百卷有都序兩卷今問此是法性囓鏃
0557a01: 關節不問二宗二宗所說無此違妨也不問法相宗
0557a02: 法相宗者所說一切有漏妄法無漏淨法無始時來
0557a03: 各有種子在阿梨耶識中遇緣薰習即各從自種子
0557a04: 生起都不關真如誰言從真如生妄也彼說真如一
0557a05: 向無為寂滅無起無止不可難他從真有妄生也不
0557a06: 問破相宗破相宗者彼一向說凡聖染淨一切皆空
0557a07: 本無所有設見一法勝過涅槃亦如夢幻彼且不立
0557a08: 真何況於妄故不難云從真有妄也唯疑法性宗法
0557a09: 性宗者以此宗經論論言依真起妄如云法身流轉
0557a10: 五道如來藏善惡受苦樂等也悟妄即真如云初發
0557a11: 心時即成阿耨菩提知妄本自真見佛即清淨菩薩
0557a12: 凡聖混融如云一切眾生本來成等正覺般涅槃毗
0557a13: 盧遮那身中具足三界六道眾生等也真妄相即證
0557a14: 此之門尤多雖說煩惱菩提無始無終此文例無量
0557a15: 又說煩惱終盡方名妙覺亦名始覺華嚴六七二會
0557a16: 及起信首末之文義宗有礙自語相違又皆是了義
0557a17: 一乘經中所說欲揀之不可取一捨一本經中便具
0557a18: 說不可揀前取後揀後取前欲合之又難會俱用之
0557a19: 又相違難可合為一是故試問天下學士有達者即
0557a20: 知真入道復禮非不達也是試驗之問非求人也今
0557a21: 諸人所答悉迷問意皆約泯相歸理所說都緣不識
0557a22: 他所問從真起妄之由修證妄真之理然迷真起妄
0557a23: 蓋有因由息妄歸真非無所以既不曉了不及緘詞
0557a24: 今但自述無相無為之見何申問目復禮法師豈不
0557b01: 知真妄俱寂理事皆如也如寂之中何有問答然有
0557b02: 二門義理易說易解言無違妨一者一向說有妄可
0557b03: 斷有真可證二者一向說非真非妄無聖無凡此二
0557b04: 門皆可思可議其難說難解者是二門俱存又不違
0557b05: 礙此乃不可思議故勝鬘說眾生自性清淨心為無
0557b06: 明煩惱所染無染而染染而不染皆云難可了知復
0557b07: 禮今問此議答何但說無垢染耶唯華嚴疏主和尚
0557b08: 所答約真如不變不礙隨緣方為的當復禮釋本問
0557b09: 宗密所申諸賢問意意在諸人通決然若不自課
0557b10: 引例則何以勸人遂試答云。
0557b11: 本淨本不覺由斯妄念起知真妄即空
0557b12: 知空妄即止止處名有終迷時號無始
0557b13: 因緣如幻夢何終復何始此是生生源
0557b14: 窮之出生死
0557b15: 學人多謂真能生妄故疑妄不窮盡為決此
0557b16: 理更述一番還答前偈
0557b17: 不是真生妄妄迷真而起知妄本自真
0557b18: 知真妄即止妄止似終末悟來似初始
0557b19: 迷悟性皆空空性無終始生死因迷此
0557b20: 達此出生死
0557b21: 和諍篇
0557b22: 人心南北異佛法古今同不壞真明俗
0557b23: 還因色辨空探幽唯罔象失旨併童蒙
0557b24: 有著斯為諍妄情自可通
0557c01: 證道頌清　述
0557c02: 欲了真如性須遣忘執情有心生死路
0557c03: 無念涅槃城煩惱誰為主菩提尚假名
0557c04: 不存分別見佛道自然成
0557c05: 黃蘗禪師頌
0557c06: 華嚴法界大道場不動纖毫一時彰
0557c07: 古今殊未為往來延促何曾有短長
0557c08: 主伴互參猶帝網聖凡交徹類燈光
0557c09: 毗盧本絕多般相青即青兮黃即黃
0557c10: 羅漢和尚頌
0557c11: 華嚴真境廓沙洲一一塵毛法界
0557c12: 五位覺城休湊泊百重何處更推求
0557c13: 洞明主伴全真際頓曉毗盧越超脩
0557c14: 休說南方曾未到一輪明月印中秋
0557c15: 依真空絕相詠禪白居易　述
0557c16: 須知諸相皆非相若住無餘有餘
0557c17: 言下忌言一時了夢中說夢兩重
0557c18: 空花豈得兼求陽焰如何更魚
0557c19: 攝動是禪禪是動不禪不動即如如
0557c20: 約理事無礙和此下四首沙門思存　述
0557c21: 無相幾時離有相有餘何處礙無餘
0557c22: 忘言謂了非為了說夢云是滯
0557c23: 雖沒空華空結寧妨幻水幻生魚
0557c24: 不禪不動常禪動禪動鎔融方契如
0558a01: 示圓宗周含容
0558a02: 萬德圓融一念心念該九世已巳當今
0558a03: 色空互異二無別性相交通兩不侵
0558a04: 山岳匪高塵劫大江湖非濬路還深
0558a05: 我宗事事元如此君欲尋時試略尋
0558a06: 依報
0558a07: 金剛輪據大蓮華帝網方元是我家
0558a08: 何事來三界內背違剎海守塵沙
0558a09: 正報
0558a10: 萬德圓融具足身此身我體本同倫
0558a11: 何因異此生迷滯別認空一聚塵
0558a12: 真空絕相觀頌此下四首沙門有誠　述
0558a13: 欲識真空理真空空不空溪山雖異路
0558a14: 雲月本來同
0558a15: 理事無礙觀頌
0558a16: 理圓諸相盡心廓境還如昨夜家家月
0558a17: 清光混太
0558a18: 周偏含觀頌
0558a19: 今現在前誰後誰先若凡若聖無心無偏
0558a20: 靈光遽瀉日用洞然瞥爾放過東震西乾
0558a21: 送花嚴法師傳教東歸
0558a22: 法非文字道無言佛祖家風本不傳
0558a23: 扣寂要令空作響忘機須使火生蓮
0558a24: 華嚴妙旨符三觀方廣幽宗會十玄
0558b01: 珍重分證歸海國一乘光闡大因緣
0558b02: 送廣華嚴歸雪竇沙門仁岳　述
0558b03: 華藏塵塵見普賢遠尋雪竇更何緣
0558b04: 途中若有人相問莫道休經去學禪
0558b05: 示眾此下五首沙門元照　述
0558b06: 超過毗盧越釋迦這般都是春蛙
0558b07: 眼中何處堪藏屑空裏從來不著華
0558b08: 學道豈知背長道出家誰信未離家
0558b09: 堪嗟擁毳深林下一炊粳兩茶
0558b10: 學教參禪四出遊爭名競利幾時休
0558b11: 精靈但逐壺中月身世寧知水面漚
0558b12: 奔走塵埃空沒慮潛藏林野亦狂謀
0558b13: 年來始認真歸路誓與彌陀作抵頭
0558b14: 脩性齊
0558b15: 群居脩性若為脩切忌勞神向外求
0558b16: 秖與麼時猶蹉過忽相應處尚遲留
0558b17: 拈槌拂還成拙討疏尋經但逐流
0558b18: 欲識筒中端的意直須針芥兩相投
0558b19: 資深齊
0558b20: 逢原自得在資深須慕前修競寸陰
0558b21: 微雨飄零盈臣海隙塵飛聚聳高岑
0558b22: 紅衢逐利空歸死白首窮經不了心
0558b23: 好與方朋研此理始知無古亦無今
0558b24: 業齊
0558c01: 諸生不遠務橫經直擬揩磨一點靈
0558c02: 簾上未妨承夜月囊空應更聚秋螢
0558c03: 當存大士兼懷操莫學凡流獨自醒
0558c04: 案孜孜忘寢食他年誰是出藍青
0558c05: 策門三道沙門淨源　述
0558c06: 賢首判論
0558c07: 問華嚴一真法界即起信一心源也然心融萬有便
0558c08: 成四種法界故圭以溥該諸教異諸教唯就一
0558c09: 心而談圓矣然則起信以一心為本源賢首判之則
0558c10: 曰心於終而兼於頓且不該乎圓矣與其圭之辭
0558c11: 何其異也今諸生心憤口悱其來久矣詎可默無言
0558c12: 乎。
0558c13: 判教有差
0558c14: 問圭之論原人也始人天而終顯性五教在焉賢
0558c15: 首之疏華嚴也先小乘而後圓教五章備矣夫賢首
0558c16: 即圭之祖也圭乃賢首之裔也何裔之跡同而
0558c17: 判教之異耶然二師為道義必有在宜摭嘉言以
0558c18: 兩端。
0558c19: 儒釋言性
0558c20: 問專習三藏不見域內之文偏學六經豈知方外之
0558c21: 教然則周孔罕言性命而佛祖之訓詳矣且皇唐李
0558c22: 習之宗乎孟軻謂人之性善杜紫微法於荀子謂人
0558c23: 之性惡皇甫湜稽諸揚雄謂人之性善惡混韓氏又
0558c24: 曰上焉者善下焉者惡中焉者混聖宋縉紳如歐陽
0559a01: 永叔章表民王陳而下其說非一乎義學窮子史究
0559a02: 六經而諸賢之作其孰與吾教合焉。
0559a03: 賢首國師寄海東書
0559a04: 唐西京崇福寺僧法藏致書於
0559a05: 海東新羅大華嚴法師侍者一從分別二十餘年傾
0559a07: 生不復再面抱恨懷戀夫何可言蓋由宿世同因今
0559a08: 生同業得於此報俱沐大經特蒙　先師授茲奧典
0559a09: 仰承上人歸鄉之後開闡華嚴宣揚法界無礙緣起
0559a10: 重重帝網新新佛國利益弘廣喜躍增深是知如來
0559a11: 滅後光暉佛日再轉法輪令法久住者其惟
0559a12: 法師矣法藏進趣無成周旋寡沉仰念茲典愧荷
0559a13: 先師隨分受持不能捨離希憑此業用結來因但以
0559a14: 和尚章疏義豐文簡致令後人多難趣入是以具錄
0559a15: 和尚微言妙旨勒成義記謹因勝詮法師抄寫還鄉
0559a16: 傳之彼土請上人詳撿臧否幸示箴誨伏願　當當
0559a17: 來世捨身受身同於盧舍那會聽受如此無盡妙法
0559a18: 修行如此無盡普賢願行儻餘惡業一朝顛墜伏希
0559a19: 上人不遺宿昔在諸趣中示以正道人信之次時訪
0559a20: 存沒不具法藏和南正月二十八日。
0559a21: 華嚴探玄記二十卷兩卷未成一乘教分記三卷
0559a22: 玄義章等雜義一卷別翻華嚴經中梵語一卷起
0559a23: 信疏兩卷十二門論疏一卷新翻法界無差別論
0559a24: 疏一卷已巳上並因勝詮法師抄寫將歸今月二十
0559b01: 三日新羅僧孝忠師遺金九分云是上人所寄雖
0559b02: 不得書頂荷無盡今附西國君持澡罐一口用表
0559b03: 微誠幸請撿謹宣。
0559b04: 華嚴經社石記
0559b05: 有杭州龍興寺僧南操當長慶二年請靈隱寺僧道
0559b06: 講大方廣佛華嚴經至華藏世界品聞廣嚴淨
0559b07: 事操歡喜發願願於白黑眾中勸十萬人轉華嚴
0559b08: 經一部十萬人又勸千人諷華嚴經一卷每歲四
0559b09: 季月其眾大聚會於是攝之以社齋之以齋自二年
0559b10: 夏至今年秋凡十有餘齋每齋操捧香胡跪啟於佛
0559b11: 曰願我來世生華藏世界大香水海上寶蓮金輪中毗
0559b12: 盧遮那如來前與十萬人俱斯足矣又於眾中募財
0559b13: 置良田十頃歲取其利永給齋用予前牧杭州時聞
0559b14: 操發是願今牧蘇州時見操成是功操自抗詣蘇凡
0559b16: 者不能繼其志乞為記誡俾無廢墜予即十萬人中
0559b17: 一人也宜乎志而贊之噫吾聞一毛之施一飯之供
0559b18: 終不壞滅況田千齋四時用不竭之征備無窮之
0559b19: 供乎噫吾聞一願之力一偈之功終不壞滅況十二
0559b20: 部經常出於千人口乎況十萬部經常入於百千人
0559b21: 耳乎吾知操徒必果是願若經之句義若經之功神
0559b22: 則存乎本傳若社人之姓名若財施之名數則列于
0559b23: 別斯石之文但敘見願集來緣而已巳。
0559b24: 寶曆二年九月二十五日前蘇州刺史白居易記
0559c01: 大宋諸朝賢書大方廣佛華嚴經序
0559c02: 王欽臣　撰
0559c03: 大方廣華嚴經者蓋窮微涉變至大之也其心泛
0559c04: 照非思慮所于其無限非象數所測度有形之外
0559c05: 經恍惚之廷浩渺難言而有以言知其至而可以至
0559c06: 者大方廣之義也何則夫至神無而存其意萬法
0559c07: 無係而有其門微言罕識而示其宗大教非私而廓
0559c08: 其慧故能極導方來濟其慈救去聖雖遠常若匪遙
0559c09: 而或者眩無便謂不可冀味無係乃曰守其偏驚
0559c10: 罕識則必高其誠疑非私靡不怠其入夫道之大也
0559c11: 豈可以眩昧驚疑而論其趣舍哉然萬類至冥其來
0559c12: 已巳久大雄誓振惻再有開是以如來開九會於奧區
0559c13: 闡兜沙之至論爰集眾聖共談斯道此經所明該萬
0559c14: 法則以門戶為諭用喜捨則以迴向為先悅歸往則
0559c15: 以嚴侈為容杳則以廣大為目此大方廣之本
0559c16: 也至若聖仙非一神變迭興十地同歸趣成法界大
0559c17: 方廣之也自真籍東至始於晉朝非文無以見法
0559c18: 非譯無以示眾秘語再群心知悟是以歷世寶其
0559c19: 書焉大宋之興四聖丕承法輪世轉守妙道於不言
0559c20: 之教範蒼生於無名之德俗仰大覺而此書益興人
0559c21: 能廣道是之謂也至和二年歲次鶉火閩中沙門文
0559c22: 用誠心浚發思建勝業以為道俗雖分心同則一至
0559c23: 理苟會契合不差將使貴勝同風益堅外護翰林學
0559c24: 士天水公夙悟真乘領會宏趣乃與共請公卿朝士
0560a01: 等六十三人共書此經一部事業未半用公化去有
0560a02: 錢塘沙門志廣贊成其志歷八稔乃終藏之于東京
0560a03: 興國寺閤　皇帝嘉樂群心成茲法會詔錫齋供以
0560a04: 侑其誠中外欣傾首願慕聖言久而更顯眾轍踐而
0560a05: 有歸道固無虧茲益尊矣余以鄙薄預聞始終雖莫
0560a06: 聞妙言而竊成事抒所知為之記述庶世之學
0560a07: 者有以審其端焉。
0560a08: 華嚴經讚序朱長文　述
0560a09: 夫華嚴者廓諸佛之心境瑩萬法之本際也其為經
0560a10: 廣大溥博淵邃妙乎以言其性窮法界之無盡以言
0560a11: 其相視塵剎之交徹以言其理包空色以皆真以言
0560a12: 其事攝一多而同現雖釋天之寶網海藏之靈珠不
0560a13: 足以喻其光輝照徹也無來往之異無古今之辨無
0560a14: 作之作舞萬類無言之言充群有初心既悟雖
0560a15: 凡夫可入積學未解雖聲聞莫速證菩提而為功
0560a16: 不滯兼濟六合而妙用難窺此誠離權而就實超漸
0560a17: 而即頓也蓋降神出興為一大事始成正覺即演是
0560a18: 經至於小乘之戒以善制惡三乘之教談空破有淨
0560a19: 名之擎佛剎法華之變龍女咸所以應機接引隨根
0560a20: 示化爾非華嚴之比也予謂釋典之有華嚴猶六
0560a21: 經之有大易列卦以明時立爻以通變設眾以盡意
0560a22: 而兩儀之道萬物之情具矣華嚴陳世以宅性名佛以
0560a23: 筌德布位以表法而一真之體萬行之果備矣故學
0560a24: 儒而不為易學佛而不為華嚴焉足以窮理盡性也
0560b01: 嗟夫含識之類自始迄今為無明之所覆翳墮瞋焰
0560b03: 波濤飄泊不求出離者滔滔皆是也萬一志樂佛乘
0560b04: 迴向清淨又多厭苦忻寂趣求自了生民孰教
0560b05: 孰矜若知夫華嚴之城以無明為智海用本智為法
0560b06: 身伏請願為勝緣擴大慈為能事眾生未到波岸我
0560b07: 不獨登正覺眾生未脫苦聚我亦輪迴世間或化而
0560b08: 天或孕而人或主世導俗或人纏同行亦又不心蠲
0560b09: 飾好就寥曠嚝遁山林藉草石然後為得也是故雖通居
0560b10: 五位而還向文殊之妙智雖總成十力而勿捨普賢
0560b11: 之至願聖神極致安可思議哉長文自嬰禍酷哀
0560b12: 持誦日用如流祥禫甫迫親恩罔極云何可報經云
0560b13: 亦以無邊偈稱述供養人中調御者是稱讚者事佛
0560b14: 求福之一端也於是閱逝多長者論探其指歸每品
0560b15: 為之讚并普賢行願凡四十篇其卒章皆述薦親之
0560b16: 誠庶幾助我先君光祿證道超生之因也噫秋毫豈
0560b17: 足量大空勺水未能增巨海誠之所發不自知量乎
0560b18: 自繕寫禮佛以陳威神詳昭詳鑒丹悃謹序。
0560b19: 華嚴九會禮文序
0560b20: 世尊開大施門雨稱性法攝群經而持出融萬德以
0560b21: 同歸文殊智燈偏剎塵而顯現普賢行海隨時處以
0560b22: 圓成七處本不異時如帝網光交於眾寶一字莫非
0560b23: 圓說若海滴味攝於百川二乘絕異於受持六度猶
0560b24: 迷於修習苟非默契孰可流通華嚴法師誠公行解
0560c01: 軼倫聞思入妙深探秘奧積有歲年撮其樞機製為
0560c02: 偈讚蓋欲圓勝行於俄頃會大經於數章使讚唄交
0560c03: 音顯彼十方之同說誦持得旨儼然九會之現前可
0560c04: 謂文約義豐理圓事廣提法門之筦籥奏淨土之笙
0560c05: 竿凡獲見聞宜深慶喜普願大心之侶頓嚴曠劫之
0560c06: 因謹序。
0560c07: 法界觀門鈔序
0560c08: 大雄氏既自覺矣又覺一切眾生與己巳無異而眾生
0560c09: 未之覺耳於是稱法界性說華嚴經連章而累偈極
0560c10: 勸而直指欲令眾生一一自覺而皆已巳若也後之人
0560c11: 雖得其說反謂其事懸遠多惶或迷悶若孝公之聞
0560c12: 王道文侯之聽雅樂可悲也哉唐初有杜順師者痛
0560c13: 其若是乃約華嚴經撰法界觀包總眾義列為三門
0560c14: 其文不過數紙而備盡一經之意後有圭師者復
0560c15: 因觀文而為之注今有從朗師者又憑注文而為之
0560c16: 鈔然則鈔以釋注注以解觀觀以括經皆網舉領會
0560c17: 言劈句學之者庶乎識佛之心而復己巳之性乎朗
0560c18: 師專業華嚴逾二紀矣傳其法於四方者不可勝數
0560c19: 餘力通圓覺起信及諸部大乘經論常以為去聖逾
0560c20: 遠諍堅固非處晦致柔以悲忍自立何以焰智慧
0560c21: 燭枯煩惱林乎故雖知諸法本無染淨以方便故而
0560c22: 持禁戒雖知諸法本無動靜以方便故而習禪定雖
0560c23: 知諸法不在言說以方便故而恒講授雖知諸法不
0560c24: 在文字以方便故而勤著述大矣哉古佛之言詮諸
0561a01: 祖之心要煥乎炳焉無所不至識者覽其鈔則知其
0561a02: 人察其道矣或曰觀之設也本束經之繁文亦既注
0561a03: 之而又鈔之得非抱薪救火乎答曰苟曉乎注則鈔
0561a04: 可廢矣通乎觀則注可廢矣明乎經則觀可廢矣達
0561a05: 乎心則經可廢矣未曉若是其可廢乎則鈔之作也
0561a06: 義有在矣嗚戲孔子修春秋無丘明傳之無元凱注
0561a07: 之無達疏之則褒貶隱而學者難為功矣如來說
0561a08: 華嚴有杜順觀之圭注之朗師鈔之則圓頓顯而
0561a09: 學者易為力矣夫如是則彼三君子不得不謂之大
0561a10: 儒矣此三上人不得不謂之高僧矣予逢掖之士與
0561a11: 朗師異前年不第東歸且有天倫之戚深惑福善
0561a12: 禍淫之語因取佛書孝之適會朗師鈔就懇囑為序
0561a13: 故斯云云其經觀之要則有裴相休之注序在予但
0561a14: 嘉朗師之意述製鈔之由而已巳。
0561a15: 時皇宋至道元年夏四月二十有六日序
0561a16: 新注法界觀序呂參政　述
0561a17: 佛無心外法則天下之物無非心也心體廓然是真
0561a18: 法界故周含容而無所殊則物胡為而不然哉此
0561a19: 一塵所以具一法界而大千經卷所以破塵而現也
0561a20: 夫惟眾生情淪於斷常而不知心體之無寄見著於
0561a21: 一異而不知事相之無體以故不得其門而入而念
0561a22: 念生滅相續不斷乃至輪迴異趣往而不返甚可哀
0561a23: 也唐有大菩薩曰社順深達是相而哀眾生之迷也
0561a24: 故著為觀法棟去情解以顯法體鎔融事理以會無
0561b01: 二使觀物物莫非真空者則交參攝入自在無礙此
0561b02: 真入事嚴法界之門也慧卿聞道十有餘年矣損之
0561b03: 又損之以求正念而未之契也及得是觀如其說而
0561b04: 修之乃真知天下之物無非心者而吾心相不可得
0561b05: 也故橫心之所念而無能念可念橫口之所言而無
0561b06: 能言可言則吾安往而不知哉嗚呼昔人有以杜順
0561b07: 為文殊師利菩薩者真不也若人者是真世間之
0561b08: 眼也吾不敢以其說獨善以所證為之解釋有誠
0561b09: 吾言而修之者華藏之遊吾願與之同之溫陵呂惠
0561b10: 卿序。
0561b11: 法界觀門鈔序沙門曇雅　述
0561b12: 原夫法界本離乎觀照故曰不可以智知總持實無
0561b13: 於文字故曰不可以言宜雖然言不能宜未體證者
0561b14: 如何獲證智不能如未悟入者如何得入於戲我大
0561b15: 聖人具妙方便善於無名相中假文字顯離識知境
0561b16: 資觀照通於是乎華嚴不得不經法界不得不觀去聲
0561b17: 經觀既設時則有命世開士詳而注焉集而解焉不
0561b18: 可闕也且使義無滋蔓辭不枝岐斯為得矣譬若渾
0561b19: 儀在眸則天地之數可準葭伺管則神化之用可
0561b20: 期法界觀門誠類於此然斯文簡要旨趣幽深非淺
0561b21: 丈夫能跂及有皇都大沙門錫號淨覺名有朋者
0561b22: 慨眾釋繁略未馴遂自操觚搜抉精義酌其折中
0561b23: 成一家言號為集解離為五卷以輔翼觀門用資講
0561b24: 習其精雋可味盡在乎鈔中覽其言足以知其道矣
0561c01: 然鈔文雖成傅寫無幾有惠道人受觀學於淨
0561c02: 覺師欲其文之行遠以廣法化乃圖鏤板省功於肆
0561c03: 業之士裕乎慕羶之流懇蘄余言以冠卷首牢辭
0561c04: 不獲粗述元由其知淨覺之德風行狀則有端明尚
0561c05: 書李公塔銘在今序略諸。
0561c06: 時聖宋四葉嘉祐壬寅正月十有九日敘
0561c07: 教義分齊章重校序此下三首淨源　述
0561c08: 予稟具之初受華嚴大部於橫海法師之門師諱明覃參
0561c09: 承之暇示誨曰昔賢首國師述教義章開一乘之
0561c10: 淵旨發五教之微言故其立宗判義獨耀古今茲實
0561c11: 先聖之遺烈作後世之龜鑑者也若清之釋大經
0561c12: 圭之解圓覺長水之注楞嚴皆所以抗志一乘潛
0561c13: 神五教而章句出焉然其間標題有乖謬列門有參
0561c14: 差傳寫有訛舛考茲三失紛然久矣何則原夫先祖
0561c15: 之標題也以華嚴一乘教義分齊章為目而圓覺廣
0561c16: 鈔引之詳矣比見數本或標云華嚴五教章或題云
0561c17: 華嚴一乘分教記是豈祖師之意耶向所謂標題有
0561c18: 乖謬其失一也又若總列章門稽諸輿本皆以義理
0561c19: 分齊系乎第九所詮差別當於第十近有佛隴學者
0561c20: 傳乎徑山寫本妄以第十門為中卷反以第九門為
0561c21: 下卷向所謂列門有參差其失二也且夫三軸之文
0561c22: 難以文定十門之義宜以義求其或舛克為堯訛鳳
0561c23: 為風此例實繁不可具陳所謂傳寫有訛舛其失三
0561c24: 也嗟乎法師之去也幾二紀矣後之人胸臆其說吾
0562a01: 將誰從因與二三子詳校其辭以垂當世有霅川上
0562a02: 人靈鳳者久奉祖訓施緡開勒於是書往日所稟
0562a03: 之語告諸來裔云。
0562a04: 還源觀疏鈔輔解序
0562a05: 夫宗經為觀傳諸後嗣以教類之略有三焉昔帝心
0562a06: 尊者集法界觀門則宗乎化教矣澄照律師述淨心
0562a07: 誡觀則宗乎制教矣苦乃化制並宗性相互陳唯賢
0562a08: 首國師妄盡還源兼而有之故其國頓之機權小之
0562a09: 流悉皆普被耳源景祐中稟茲觀門於崑山慧聚法
0562a10: 師之門名諱清本并疏兩軸科文一冊皆法燈大師之所
0562a11: 撰也然其間所釋序文及諸觀義雖盡乎善而未盡
0562a12: 乎美於是舉要治繁選言發行探清之疏旨索演
0562a13: 義之鈔辭補其偏善之功成其具美之績故命題曰
0562a14: 疏鈔補解焉古人有言不截盤根無以驗其利器不
0562a15: 剖文奧無以辨其通才後之孫謀通吾祖觀心昭昭
0562a16: 然若杲日之麗天且不為昏情所翳者其在茲乎。
0562a17: 法界觀助修記序
0562a18: 夫鈔記之作也非謂旁引教相廣敘章門而已巳在乎
0562a19: 發序意通注辭使其說授者臨文到旨造解成觀此
0562a20: 其大也然茲觀門作為鈔解殆盈四家西蜀仁周
0562a21: 法師開寶守真大師淅水從朗法師景德有明大師
0562a22: 雖皆連疏累偈託文為證而於所解之義有多互違
0562a23: 者蓋帝心集觀文高旨遠定慧為注言約義微丞相
0562a24: 述序本末交映以故申明其辭實難其才耳抑又行
0562b01: 之大者莫先乎熏止習觀諸鈔發義雖列多門而圓
0562b03: 事操觚刪眾說之繁文補諸祖之要義勒成兩卷
0562b04: 將傳叔世助觀心而終焉噫吾祖既沒微言在茲與
0562b05: 我同志無隱乎爾。
0562b06: 西湖昭慶寺結淨行社集總序
0562b07: 大常士通判信州騎都尉錢易述
0562b08: 一切有為皆是塵妄於塵妄了境乃無為也大千法
0562b09: 門不離自性於自性識本乃菩提也境泯則不著本
0562b10: 達則無惑我三世諸佛以河沙眾生演十二因緣根
0562b11: 於此也其有精行洞識化人無倦立一心願際諸十
0562b12: 方以有為而至無為以利己巳而成利眾吾聞之於華
0562b13: 嚴淨社焉社建於錢唐昭慶寺主於比丘省常上人
0562b14: 上人生錢唐住昭慶寺無礙之心依古佛之行精進
0562b15: 圓滿諸戒具足立大誓願而作是念刺剌指取血以血
0562b16: 和墨寫模法式書華嚴淨行一品一字三作禮一禮
0562b17: 一圍繞一圍繞一念佛名號然後始刻之方板畢一
0562b19: 此誠感得之天匠以八十開士為一社焉白蓮之稱
0562b20: 始繼盧阜況乎西湖之清音昭慶之精屋塵勞萬變
0562b21: 中有靜境群動紛濁獨立戒定如風煙歊雜白雲無
0562b22: 間薦紳大夫爭投文以求為社中人焉上自丞相宥
0562b23: 密下及省閣名公英聲詩遠光江海鴻彥弄藻咸
0562b24: 著銘紀而斯皆道契清尚以龜緺自卑夙緣堅牢有
0562c01: 香火之約六塵灑落升堂者悉入信門三覺通明會
0562c03: 淨行篇序今致仕吏尚書廣平宋公為結社銘故
0562c04: 起居舍人知制誥孫公為結社卑陰序今三司使給
0562c05: 事中丁公為群公詩序墨妙筆精金相玉振以春
0562c06: 卿之妙詞內庭輟潤色之暇以天官之文伯儒林為
0562c07: 人之表以西坦之才高難可迴御於脩塗以計相之
0562c08: 識廣慧通外護於內典今舊相右丞河內向公首綴
0562c09: 風騷相繼百數以國輔之重辭臣之望非上人用大
0562c10: 慈大悲之鴻願以身以心之真懇又何以拂當世之
0562c11: 雲天萃鉅儒之竹素續之者如入三昧捧之者若登
0562c12: 四禪苟或總敘勝因合歸大手如易者山陰人也文
0562c13: 謝頭陀都講徒連叨於科第而驟司於禮樂猶
0562c14: 且樞衣法席稽首禪扉將飲醍醐道映舟航覺海懺
0562c15: 三業之口舌少贊大乘殊軟賊之軒車未親丈室遠
0562c16: 承高命俾假微詞公幹病多江淹思澀他年入社願
0562c17: 除陶謝之俗情今日序詩聊助生融之末簡。
0562c18: 時大中祥符二年冬十一月五日信州翠微亭序
0562c19: 施華嚴經淨行品序
0562c20: 翰林學士承旨中書舍人蘇易簡述
0562c21: 法界無邊際能周之者心識眾生無窮已巳能拔之者
0562c22: 誓願誓願不廣不足攝眾生迷妄之性眾生不度不
0562c23: 足契諸佛付囑之心苟暫時思惟一念迴向則法界
0562c24: 了然無有障礙諸佛繇是悉主讚歎矧勤行而不惰
0563a01: 哉辛卯歲有滎湯鄭生自會稽至以方廣華嚴淨行
0563a02: 品一篇示予曰彼方沙門號省常辯才達識之士也
0563a03: 素行燕坐不捨功用捍勞忍苦思拯焚溺居常發廣
0563a04: 大之心挺坐固之志求與諸眾生精進楫登慈悲
0563a05: 舟張悟解帆出生死海不起本處而達彼岸以為瀝
0563a06: 懇莫若刺剌血傳信莫若篆版乃印是經凡一千卷結
0563a07: 八十僧社散施念誦期於無窮俾未悟真諦者悉生
0563a08: 歸依已巳種善根者悉令增長受佛禁戒入佛智慧作
0563a09: 是果報而無所作以予樂在名教早勤熏修求為序
0563a10: 引以示來者予聞是言即攝衣稽顙而報之曰彼上
0563a11: 人者果能立是見解成是功德予當布髮以承其足
0563a12: 剜身以請其法猶無瞋恨何況陋文淺學而有吝惜
0563a13: 哉即時預千人之受持同諸佛之讚歎遂以事書
0563a14: 於簡編至若報君親之恩化檀信之旨則有常公發
0563a15: 願之文在焉。
0563a16: 淳化二季秋二十有四日序
0563a17: 西湖結社詩序
0563a18: 樞密直學士權三司使右諫議大夫丁謂撰
0563a19: 夫事不能自大必因乎樹立境不能自勝必假乎指
0563a20: 名故世之人觀其樹立而依歸之隨其指名而趣嚮
0563a21: 之苟立事指境能如是而為眾所與者所謂不可多
0563a22: 得之人也錢塘山水三吳百越之極品而西湖之勝
0563a24: 師所棲之寺曰昭慶者也開闔物表出入空際清光
0563b02: 觀游者躊躇豈非萬類之淨界達人之道場乎師勵
0563b03: 志學佛而餘力於好事謂廬山東林由遠公蓮社
0563b04: 而著稱我今居是山學是道不力慕於前賢是無勇
0563b05: 也繇是貽詩京師以招卿大夫自是貴有位者聞師
0563b06: 之請願入者十八九故三公四輔宥密禁林西垣之
0563b07: 辭人東觀之史官洎臺省素有稱望之士咸寄詩以
0563b08: 為結社之盟文自相國向公而降凡得若干篇悉置
0563b09: 意空寂投跡無何雖軒冕其身而林泉其心噫作詩
0563b10: 者其有意乎觀其辭皆若績乎絕致飛動手高情
0563b11: 往心東南如將傲富貴趣遺逸朝夕思慕飄飄然不
0563b12: 知何許之為東林也孰氏之為遠公也宗雷之輩果
0563b13: 何人也遠公之道常師之知宗雷之跡群公悅之西
0563b14: 湖之勝天下尚之則是結社之名亦千載之美談也
0563b15: 謂愛常師能樹立其事指名其境而為當世名公鉅
0563b16: 賢依歸趣向之若是真所謂不可多得之人也既作
0563b17: 詩以貽之又命予為序意若十八人中使遺民著述
0563b18: 為多。
0563b19: 景德三年春三月十日序
0563b20: 大宋杭州西湖昭慶寺結社銘并序
0563b21: 翰林學士承旨通奉大夫尚書吏部侍郎
0563b22: 知制誥修國史判招文館兼開封府事上
0563b23: 挂國廣平郡開國侯食邑一千三戶賜紫
0563b24: 金魚袋　　宋白　撰
0563c01: 大宗在宥干大寶淳化紀號之元年天象高明七政
0563c02: 齊而璣定人時上瑞五稼登而玉燭和車書混壹
0563c03: 於寰中王帛駿奔於天下俗躋仁壽運洽升平將相
0563c04: 名臣精通文武之教緇黃上士勤行道釋之宗由寶
0563c05: 命以惟新致彝倫之欣敘苾盛事簡冊宜書杭州
0563c06: 照慶寺僧曰省常身樂明時心發洪願上延景祚下
0563c07: 報四恩刺剌血和墨書寫真經書之者何即大方廣佛
0563c08: 華嚴經淨行一品也每書一字必三作禮三圍繞三
0563c09: 稱佛名良工雕之印成千卷若僧若俗分施千人又
0563c10: 以栴檀香造毗盧像結八十僧同為一社再時經像
0563c11: 成乃膝地合掌作是言曰我與八十比丘一千大眾
0563c12: 始從今日發菩提心窮未來際行菩薩行願盡此報
0563c13: 已巳生安養國頓入法界圓悟無生修習十種波羅蜜
0563c14: 多親近無數真善知識身光照令諸有情得念佛
0563c15: 三昧如大勢至聞聲救苦令諸有情獲十四無畏如
0563c16: 觀世音修廣大無邊行願海猶如普賢開微妙甚深
0563c17: 智慧門猶如妙德邊際智滿次補佛處猶如彌勒至
0563c18: 成佛時若身若土如阿彌陀八十比丘一千大眾轉
0563c19: 次授記皆成正覺我今立此願普為諸眾生眾生不
0563c20: 可盡我願亦如是偉矣哉上人之言如是志如是心
0563c21: 如北斗建之而天下春舌如南箕之而萬物動由
0563c22: 是幅員四境布百城士人聞之則務貞廉息貪暴
0563c23: 填刑網矜人民釋子聞之則勤課誦謹齋戒習禪諦
0563c24: 悟苦空職司聞之則慕寬仁畏罪業尊長吏庇家屬
0564a01: 眾庶聞之則耳苦辛樂貧賤精伎業懼憲章善者聞
0564a02: 之而遷善惡者聞之而捨惡夫何異哉嘻世末時移
0564a03: 風凋俗弊慳癡塞路很成群王化有所不懾國命
0564a04: 有所不從上人以是因緣悉生迴向如趨寶肆如登
0564a05: 春臺斯所謂出其言善千里之外應之也乃有朝廷
0564a06: 措紳之倫泉石枕之士猗頓豪右之族生肇高潔
0564a07: 之流皆指正途趨法會如川赴海如鱗宗龍賁然來
0564a08: 思其應猶響非夫勵精素志奮激清心入金僊之室
0564a09: 遊古佛之門者孰能感人心隆大教若斯之盛也上
0564a10: 人姓顏氏字造微錢塘人也母孫氏始夢梵僧終證
0564a11: 法器年方齠性絕葷茹七歲捨家十五落髮禮菩
0564a12: 提等吳越副僧統圓明大師志興為師十七受具戒
0564a13: 二十通性宗二十一抗牧翟守素請講大乘起信論
0564a14: 二十五金師錢儼上表奏賜紫方袍又從五雲大師
0564a15: 志逢傳唯心法門雍中夢感神僧示文殊像由是
0564a16: 化四眾以造成擬五臺之相好次則慕遠公啟廬山
0564a17: 之社易蓮華為淨行之名福無唐捐功已巳成就內學
0564a18: 之外為詩甚工湯休皎然不相上下噫昔慧遠當衰
0564a19: 季之時所結者半隱淪之土今上人屬升平之世所
0564a20: 交者多有位之賢方前則名氏且多垂裕則津梁無
0564a21: 已巳道光遠裔行冠前脩此而不書將遺鉅美白望風
0564a22: 金地恭職玉堂遙贄斯文以備僧史凡入社之眾請
0564a23: 勒名石陰銘曰。
0564a24: 牛斗之下吳越之區山輝韞玉川媚含珠
0564b01: 公王奧壞神仙下都名聞北闕僉曰西湖
0564b02: 中有精藍斯為勝境雲霞曉光松篁翠影
0564b03: 水象龍宮侔鷲嶺云誰居之顏僧曰省
0564b04: 有大智慧有大聲名層冰性潔皓神清
0564b05: 據彼靈剎高開化城刳香為像墨血書經
0564b06: 乃募時賢乃招淨者無論玄素不限朝野
0564b07: 以華嚴品結蓮華社龍必登門鷰皆賀廈
0564b08: 惟上良緣惟茲福田如豫出地如翰戾天
0564b09: 深通實際頓悟真筌慧燈相照法印相傳
0564b10: 八十比丘一千大眾題名寶方隨喜香供
0564b11: 金磬成音天華浮動如彼雲韶來儀威鳳
0564b12: 猗與上人擬人於倫取諸名士非止遺民
0564b14: 不刊不刻孰彰名德非頌非歌寧宣懿績
0564b15: 將輝佛乘宜鐫樂石善利能仁流芳萬億
0564b16: 眾請僧傳講華嚴經成名疏
0564b17: 此疏用綾錦裝造成。
0564b18: 名人自收他皆倣此。
0564b19: 具寺院名額出僧家詞疏。
0564b20: 當寺於今月幾日眾請華嚴某師會中承稟弟
0564b21: 子某甲傳講華嚴大教奉為祝贊。
0564b22: 聖壽及保安內外文武臣僚六軍萬姓天下安
0564b23: 樂風雨順時年豐登者。
0564b24: 右伏以覺體超殊非言思之探法門方便設名義
0564c01: 於筌蹄惟大方廣佛華嚴經者悲智圓融性乘該徹
0564c02: 極普賢之聖行具遍照之神功苟非宿植上根久依
0564c03: 大願則何以辨空中之鳥跡轉塵裏之法輪者哉。
0564c04: 座主某師慧學名流空門耆德洞究五周之秘密深
0564c05: 明九會之網條遠嚮風賢能推伏承稟弟子某甲
0564c06: 座主天機悟智達宿成鑽仰而奧室洞窺開示則
0564c07: 洪鍾協叩今者時緣具美緇素僉同願聞揮麈塵之談
0564c08: 上祝如山之壽冀迴嘉意曲合群心謹疏。
0564c09: 年月日　　　　　　疏
0564c10: 具請人位據人數多少資次排列他皆倣此
0564c11: 伏以大方廣佛華嚴經者佛為大心眾生說一乘道
0564c12: 純真境界超絕權假當念相應即成正覺故十會說
0564c13: 法不離菩提之場剎那成佛無待僧祇之劫諸諦平
0564c14: 等同法界性甚深廣大過諸思議非圓通融會安能
0564c15: 宣揚此無盡藏海誠上人聞修有本行人勝流善財
0564c16: 遍參漸進明之地普賢大願會歸悲智之門此處
0564c17: 吉祥有眾延請蓋亦示如來之知見成大事之因緣
0564c18: 夫一切含靈下至微塵之細三世諸佛上窮多劫之
0564c19: 先元明妙圓本同具足但以情生智隔所立照亡是
0564c20: 致百千差殊一多總別上人以方便慧為人演說譬
0564c21: 之指月亦同筏喻不取於相乃如實語以是功德為
0564c22: 大福田則毗盧遮那光明遍照矣。
0564c23: 請講大方廣佛華嚴經疏揚傑　述
0564c24: 法界眾生本大方廣因沈苦誨誤認浮漚不知幻身
0565a01: 實同諸佛佛稱是性說華嚴經付囑大心凡夫超絕
0565a02: 假名菩薩色空泯寄理事相明磨鏡露光光由中出
0565a03: 焦摸見像像匪外來塵塵具足解脫門品品含容無
0565a04: 量義九會同時音於邇遐孤月三舟異目妄分於
0565a05: 去住所謂一證一切證一斷一切斷成最正覺頓示
0565a06: 大根非如它宗進有揩漸不遇明智孰窮指歸講主
0565a07: 誠師從聞思修達體相用東際瞻仰早悟菩提南方
0565a08: 遊行參知識倡一乘之教洞開三觀之門自發
0565a09: 初心即周海藏不移本位應請河沙大眾所依當毋
0565a10: 辭避。
0565a11: 眾請僧傳講楞嚴經成名疏此下三首出僧家詞疏
0565a12: 右伏以覺海澄圓乃妄心之元本寶絲交網由法力
0565a13: 以現前唯大佛頂首楞嚴經者先指真心後詮實行
0565a14: 理事則居然異致悟證則本自殊途苟非根利智深
0565a15: 障輕德厚則何以精專於毗探於摩提者哉某
0565a16: 師座主志茂松筠行嚴冰雪久味七心之旨聿遵三
0565a17: 漸之方嘉譽日喧聽徒雲委承稟弟子某甲座主久
0565a18: 親龍部深解麈塵談雖成器之功資於匠而出藍之
0565a19: 譽實自天成今者象眾傾依豹呈順吉願施還源之
0565a20: 法永為祝　聖之心謹疏。
0565a21: 眾請僧傳講圓覺經成名疏
0565a22: 右伏以清淨本覺在薩埵以常然光嚴住持乃婆伽
0565a23: 之證入唯大方廣圓覺經者佛因法行藏教頓宗諦
0565a24: 觀四病之本由即起三門之方便苟非智周隨順性
0565b01: 出輪迴又何以辨舟岸之行移知雲月之駛運者哉
0565b02: 某師座主志堅珪璧行固松筠深明四相之指歸妙
0565b03: 解五名之綱目鑄顏已巳眾慕藺復多承稟弟子某甲
0565b04: 座主寶月常圓精金不雜續千燈而莫盡傳五器以
0565b05: 何虧今者大眾同心善緣成熟願騁一音之辯以開
0565b06: 八正之門贊祝。
0565b07: 皇明年齡億萬謹疏
0565b08: 右伏以始覺精真豈緣心之思議無明幻妄隨事識
0565b09: 以輪迴九相之法甚深六染之心難辨了斯義者唯
0565b10: 起信之謂歟某師坐主識達本源學窮秘奧了悟三
0565b11: 乘之權實精研一性之深微開示有方汲引彌眾承
0565b12: 稟弟子某甲座主性機悟志操超殊頗聞青出之
0565b13: 名尤著朱研之美今者群心仰來學漸多願聞龍
0565b14: 悅之音大演馬鳴之旨上資　聖壽遠報佛恩幸勿
0565b15: 多謙庶全眾議謹疏。
0565b16: 故修南山儼和尚報恩社會願文此下五首
0565b17: 崔致遠　述
0565b18: 蓋聞高老西河尼父之遺風廣振玄歸北海季長之
0565b19: 妙道遐宣是知傳教之宗唯以擇師為本則彼六籍
0565b20: 之源流甚溢五常之疆畛非遙猶資一衖之評必俟
0565b21: 三隅之返矧乃大雄奧旨上界真宗若非洞達方言
0565b22: 何以闡揚圓教僅同九譯方演一乘則昔林示寂
0565b23: 滅之期金棺掩耀龍樹誦玄微之義玉軸騰芳探秘
0565b24: 寶於淵居化群生於沙界乃有法領則躬尋聖典去
0565c01: 涉兌郊覺賢則首唱妙音來儀震域遂識雜華之殊
0565c02: 號始翻貝葉之正文由是遠從典午之朝近至媧皇
0565c03: 之運仰惟開示繼有異人述微言則琢玉爭能編奇
0565c04: 跡則貫珠靡絕其於博喻不可殫論然而仰測良緣
0565c05: 遐尋善誘契彼東流之說諭其西學之徒使我蓬海
0565c06: 一隅桑津四境金爐耀掌遠傳薝蔔之香玉鏡澄心
0565c07: 盡曉芭蕉之喻者乃巨唐故終南山至相寺智儼和
0565c08: 尚付大教於　我先師想大德之慧力也伏惟　和
0565c09: 尚風篁激爽霜桂標貞運既於半千義能探於第
0565c10: 一加以學包內外識貫古今五天之秘藉幽筌敷弘
0565c11: 有裕四海之沈疑宿滯剖折無遺遂能挺秀於中華
0565c12: 仍得流徽於外裔門人法藏和尚與我先師大德同
0565c13: 叩玄揵深窺妙門無僧因升堂入室之譚有曇衍出
0565c14: 戶面墻之論自攝齋請益當仁之意興及操袂言
0565c15: 歸求友之聲共切藏和尚濬資先訓廣集異聞假
0565c16: 牋函寄傳章疏則足以見嚴師誘掖益友切磋之厚
0565c17: 也天周二十後有傳業弟子大德決言大德賢
0565c18: 等高焦智燭繼炤慧燈山玉海珠豈假求珍之遠青
0565c19: 藍絳茜能成受彩之深乃相與揚言於眾曰祖祖流
0565c20: 傳師師授記閱遺文而究玄理窺曩誨而悟幽宗一
0565c21: 言見心千載如面然則至於恤貧擢賤尚感厚恩況
0565c22: 乃發瞽披聾難量慈化每推誠於念祖宜盡禮於尊
0565c23: 師豈可為我國先師則己巳興良會為他方法祖久則
0565c24: 不致妙筵縱欲觀空寧宜棄本遂自中和四年發大
0566a01: 誓願每至南呂孟旬奉為　故終南和尚及天竺翻
0566a02: 經演偈之尊宿與中國編章撰疏之法師謹選精廬
0566a03: 同開講席高譚聖教仰報法恩伏願清涼山中迭耀
0566a04: 奇相兜率天上齊成勝因修定力以濟眾緣假餘光
0566a05: 而炤未學使龍宮密藏早傳上本之金言鯷壑遐陬
0566a06: 遍誦大乘之寶偈舉足而永離前泥修身而得接後
0566a07: 塵生也有涯固難期於泡沫歿而不朽唯共託於香
0566a08: 華設至現鯨池塵飛鰈海燈燈紹焰終祛北境之
0566a09: 昏冥葉葉傳芳不墜東林之誓約者也。
0566a10: 海東華嚴初祖忌晨願文
0566a11: 譬夫燧人鑽木炤天下之昏冥夏禹濬川通域中之
0566a12: 滯塞則乃發揚智矩啟導情波使明真者免盧倀倀
0566a13: 潤學者無憂浩浩傳燈妙業雅符變燧之功歸海真
0566a14: 宗實賴決河之力然則我東國耀佛華之光焰闢方
0566a15: 廣之源流者其唯。
0566a16: 杜師之慧化乎伏惟
0566a17: 大德高挺嶽靈深涵海量童年慕道壯志辭家捨華
0566a18: 冑之簪裾標法門之冠冕始以教分頓漸義有淺深
0566a19: 每嗟四郡之遐陬未達一乘之奧典乃言曰就室之
0566a20: 火為小見炤庭之日為大智是以務學不如務求師
0566a21: 古之遣訓豈可孔匏徒繫魏瓠捐自追小魯之蹤
0566a22: 遂決入之計時獩戎貊舉折警言指道途動
0566a23: 多榛梗然而既切為山之志獨懷背水之心不憚艱
0566a24: 危遠涉虎狼之國能逃傷害豈憑羊鹿之車直泛重
0566b01: 溟高登彼岸於龍朔二載詣終南山至相寺以儼和
0566b02: 尚為嚴師以藏和尚為益友受業則若瓴水傳宗
0566b03: 則如走丸有滯必通無幽不測則悟百千偈三
0566b04: 十夫執柯而既遂伐柯學海而終能至海十年精練
0566b05: 萬里流傳振龍樹之餘芳播雞林之遠俗顯敷妙義
0566b06: 遍諭群迷披聵以法雷開曚以智月遂得慈航廣濟
0566b07: 化人而永謝愛河法長驅救物而皆離室一自
0566b08: 寂滅為樂空是宗每懷慥慥之誠但想循循之誘
0566b09: 不涉鷲頭之嶺自達妙音能持鵲尾之爐競尋懿躅
0566b10: 高山仰止何日忘之是以弟子性起等悲切藏舟感
0566b11: 深入室同成社會用報法恩每值忌晨仰談遺教伏
0566b12: 願祖師大德兜率陀之天上汲引眾流摩竭提之國
0566b13: 中炤臨法界海融智慧雲覆慈悲傳佛心而盡玩雜
0566b14: 華舉寶手而長攀聖果功雖盡香火無盡。
0566b15: 華嚴社會願文
0566b16: 夫聖人之設教也示其無誑化彼有緣觀身則曉露
0566b17: 迎風鍊性則寒潭浸月妄生妄而同拘下界空至空
0566b18: 而莫逭大期是以麟野傷懷負手應兩之夢鵠林
0566b19: 變色分身結雙樹之悲則驗去之與來有若形之與
0566b20: 影既乃息形止影是為捨幻歸真且昔廬遠公與
0566b21: 眾立誓志期西境遺美可尋況覽巨唐法藏和尚寓
0566b22: 我祖師大德書云夙世同因今生同業願當來世捨
0566b23: 身受身同於盧舍那會聽受無盡妙法則知儒室則
0566b24: 顏回早逝天上修文釋門則智顗相逢山中敘舊宛
0566c01: 如符契皆自因緣矧乃方廣真筌世雄至鑒包大空
0566c02: 而闊視從上界以遐宣苟能於志斯宗必也追蹤
0566c03: 於曩會然則同聲相應固當適我願兮諸善奉行孰
0566c04: 曰非吾徒也既究一乘之妙義盡明三世之宿因故
0566c05: 我業中先達龍象共締香社特營法筵如有先示滅
0566c06: 者眾集皇福寺講經一日追冥福也噫時當像末俗
0566c07: 尚澆浮眾病難除但仰淨名居士流年漸促誰封老
0566c08: 壽將罕見歸人然後識行人至大覺然後知大夢莫
0566c09: 不心存我淨目想他方聊振妙音同申弘願所願者
0566c10: 祖師已巳降後進之徒永離遼海之隅高涉靈山之會
0566c11: 棲身淨域懸智鏡而炤群迷手香城駕慈軒而恣
0566c12: 常樂縱銷天石繼灑雨華。
0566c13: 華嚴經社會願文
0566c14: 夫以經為社者乃聚人以善緣報主以至誠之會也
0566c15: 唐曆景午相月五日獻康大王宮車晏駕台庭重德
0566c16: 宗室懿親相與追奉冥福成華嚴經兩部將陳妙願
0566c17: 乃著斯文且夫生滅定期聖賢同貫君子則能知所
0566c18: 息哲人則亦歎其萎逐逝水而云歸百身難贖寐窮
0566c19: 泉而莫寤千載增悲未超迷妄之塵皆跼感傷之域
0566c20: 然則既失養神於玄牝莫先歸命於梵雄能於九十
0566c21: 剎那精心向善必使三千世界惠力分慈況乃手寫
0566c22: 金言口傳寶偈則福滋玄路不踰一瞬之間志達紺
0566c23: 園永在四流之表仰資妙果共託覺林伏惟先王剋
0566c24: 己巳為君視民如子百揆乾乾之慮四悅諤諤之
0567a01: 言煥乎能耀文章儼爾又安辭令闢康莊於魯道廣
0567a02: 振儒風治蕪穢於釋門再光佛日遂使塵消九野波
0567a03: 息四溟方當永戢干戈能蘇萬豈料空遺弓遽
0567a04: 密八音聖上當璧嘉微嗣膺寶位陟崗餘戀離抑哀
0567a05: 情以為報恩莫如結道緣追福莫如興法會遂教大
0567a06: 德賢雋講華嚴經及降譚座乃上言曰竊見大和中
0567a07: 有僧均諒等奉為宣懿王后誘緇素之徒結春秋之
0567a08: 社各經卷共集仁祠薦玄福以無窮傳妙音而不
0567a09: 絕雖名言莫及而信願增深縱谷變而陵遷永蘭芬
0567a10: 而桂馥今欲遵依均諒故事勸誘群臣寫經敢言鍊
0567a11: 石補天唯撮塵稗岳法能無礙志必有成仰顗聖慈
0567a12: 俯從丹請上以孔懷興詠銜悲於鴻鴈行中幽贊求
0567a13: 慈注意於狻猊座下既覽所奏嘉而許之仍擇侍書
0567a14: 中窮筆妙者令寫華嚴經世間淨眼品第一特宣天
0567a15: 旨入會至其會日則降王人捧經就席則彼梵王英
0567a16: 之潔志為誓似滯小乘蕭帝衍之降尊就卑全輕大
0567a17: 寶豈若玩雜花之妙偈資令萼之勝因友于之至義
0567a18: 逾彰王者之尊威自峻遂得眾情風靡善願雲興若
0567a19: 萬木之遇春陽如百川之歸巨寖奧有上宰舒發韓
0567a20: 新羅官名金公林甫國戚重臣蘇判官名金一順憲等或兼
0567a21: 金瑞彩或盤石貴宗高標廊廟之珍深蘊棟梁之器
0567a22: 瞻茂陵而墮睫指梵域以傾心永慕天慈同追海會
0567a23: 遂寫義本經復有國統及僧錄等寫貞元新經北
0567a24: 宮長公主聞之乃捨淨財為帶暨軸之直美矣哉
0567b01: 天倫義重已巳垂主會之榮月姊恩深又備裝經之具
0567b02: 至於鴛鴦清貫龍象高流響應影從隳肝瀝瞻功侔
0567b03: 於血墨皮紙價邁於香寶函未浹一旬共成十
0567b04: 則足以見我先大王修善化推厚恩而入人腹中之
0567b05: 深也如是眾願僉諧年約兩會集於陵北寺轉讀
0567b06: 於百編真筌伏願先王月耀金姿雲承玉趾縱賞於
0567b07: 喜園春色娛懷於靈岫梵音設使西空芥城東沒蓬
0567b08: 島妙緣無墜仰天上之尊良良會不虧傳日邊之盛
0567b09: 事宜空聖眾炤達斯誠。
0567b10: 華嚴佛國寺阿彌陀佛像讚
0567b11: 東海東山有住寺華嚴佛國為名號
0567b12: 主人宗親修置標題四語有深義
0567b13: 華嚴寓目瞻蓮藏佛國馳心係安養
0567b14: 欲使魔山平毒嶂終令苦海無驚浪
0567b15: 可愛苾所說施能遵檀越奉心期
0567b16: 東居西想寫形儀觀身落景指崦嵫
0567b17: 各於其國興福利阿如來亦奇異
0567b18: 金言未必辨方位究竟指心令有地
0567b19: 妄生妄分空對空浮世修行在慎終
0567b20: 既能安堵仰睟容誰謂面墻無感通
0567b21: 景行支公與遠公存沒皆居佛國中
0567b22: 
0567b23: 圓宗文類卷第二十二
0567b24: 
0567c01: 
0567c02: 
0567c03: 
0567c04: 南都東大寺古藏中多損僅殘此一本其餘尋
0567c05: 之未得惜哉灑淚留焉。契空
0567c06: 或時契空淨業師來訪余而談覃此事仍約諾
0567c07: 而領掌頂戴歡喜不少即命滎賢慈眼法師令摸
0567c08: 寫焉。
0567c09: 寶永七年載次庚寅夷則九日
0567c10: 四聖坊法印晉性
