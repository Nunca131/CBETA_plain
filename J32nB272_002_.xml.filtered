0185b01: 明州天童景德禪寺宏智覺禪師語錄卷二
0185b02: 武林苕溪鳳山後學淨啟重編
0185b03: 拈古
0185b04: 舉世尊因自恣日文殊三處過夏迦葉欲擯出文
0185b05: 殊纔近椎乃見百千萬億文殊迦葉盡其神力椎
0185b06: 不能舉世尊遂問汝擯那箇文殊迦葉無對。
0185b07: 拈云金色頭陀有心無膽當時盡令而行莫道百千
0185b08: 萬億文殊秖者黃面瞿曇也與擯出若能如是不唯
0185b09: 壁立真風亦令後人知我衲僧門下著你閑佛祖不
0185b10: 得。
0185b11: 舉臥輪禪師偈云臥輪有伎倆能斷百思想對境
0185b12: 心不起菩提日日長六祖聞云慧能無伎倆不斷
0185b13: 百思想對境心數起菩提作麼長。
0185b14: 拈云葵花向日柳絮隨風。
0185b15: 舉百丈上堂大眾方集以拄杖一時打去復召云
0185b16: 大眾眾回首丈云是什麼黃蘗上堂大眾方集復
0185b17: 召云大眾眾回首蘗云月似彎弓少雨多風雪竇
0185b18: 云若是雪竇集眾以拄杖打散便休。
0185b19: 拈云下媒求鴿直鉤釣魚各有接物利生底手段若
0185b20: 是牢籠不住呼喚不回底漢又作麼生以拄杖擊香
0185b21: 臺一下。
0185b22: 舉南泉歸宗麻谷禮拜忠國師泉於路上畫一圓
0185b23: 相云道得即去宗於圓相中坐谷作女人拜泉云
0185b24: 恁麼則不去也宗云是何心行。
0185b25: 拈云我當時若見便與撥卻圓相不唯打破南泉窠
0185b26: 窟亦乃教歸宗無著身處麻谷呈伎倆不得泉云恁
0185b27: 麼則不去也果然果然。
0185b28: 舉洞山到北巖巖問什麼處來山云湖南來巖云
0185b29: 觀察使姓什麼山云不得姓巖云名什麼山云不
0185b30: 得名巖云還理事也無山云自有廊幕在巖云還
0185c01: 出入不山云不出入巖云豈不出入山拂袖出去
0185c02: 巖來日侵蚤入堂召洞山云昨日問上座話不稱
0185c03: 老僧意一夜不安今請上座別下一轉語若愜老
0185c04: 僧意便開粥相伴過夏山云卻請和尚巖云不出
0185c05: 入事如何山云太尊貴生巖乃開粥同過夏。
0185c06: 拈云主張門戶自有傍來拱默威嚴誰敢正視借功
0185c07: 施設轉位提持全成左右分權不犯尊貴一路還知
0185c08: 尊貴處麼寶殿無人空侍立不種梧桐免鳳來。
0185c09: 舉法燈開堂謂眾曰山僧本欲潛棲巖竇秖緣清
0185c10: 涼老人有不了底公案今日出來為他分析僧云
0185c11: 如何是不了底公案燈便打云祖禰不了殃及兒
0185c12: 孫僧云過在什麼處燈云過在我殃及你。
0185c13: 拈云者僧若是箇漢出來便與掀倒禪床不唯自己已
0185c14: 有出身之路亦免見祖禰不了殃及兒孫。
0185c15: 舉香嚴垂語云如人上樹口銜樹枝手不攀枝腳
0185c16: 不踏枝樹下有人問西來意若不對違他所問若
0185c17: 對又喪身失命正當恁麼時作麼生即是有虎頭
0185c18: 招上座云樹上即不問未上樹請和尚道香嚴呵
0185c19: 呵大笑雪竇云樹上道即易樹下道即難老僧上
0185c20: 樹也致將一問來。
0185c21: 拈云虎頭上座是箇惡賊用無義手打不防家直饒
0185c22: 本色作家往往做手腳不辦雪竇是別機宜識休咎
0185c23: 底漢到者裏亦秖得藏身露影還會香嚴做處麼三
0185c24: 千劍客今何在獨許莊周見太平。
0185c25: 舉僧問風穴語默涉離微如何通不犯穴云常憶
0185c26: 江南三月裏鷓鴣啼處百花香雪竇云劈腹剜心。
0185c27: 拈云露裸裸圓陀陀直是無稜縫且道風穴無稜縫
0185c28: 何似雪竇無稜縫還會麼和光惹事刮篤成家。
0185c29: 舉玄沙問鏡清古人道不見一法是大過患你且
0185c30: 道不見甚麼法清指露柱云莫是者箇法麼沙云
0186a01: 浙中清水白米從你喫佛法未夢見在。
0186a02: 拈云鏡清當時恁麼荅玄沙末後恁麼道還相契也
0186a03: 　然則鏡清久不作佛法夢也須是玄沙同參始得。
0186a04: 舉蓮花峰庵主拈拄杖示眾云古人到者裏為什
0186a05: 麼不肯住眾無語自代云為他途路不得力復云
0186a06: 畢竟如何又自云楖栗橫擔不顧人直入千峰萬
0186a07: 峰去。
0186a08: 拈云負入不負出本色住山人思大吞盡諸佛普眼
0186a09: 不見普賢且道病在什麼處驀拈拄杖卓一下云官
0186a10: 不容針私通車馬。
0186a11: 舉雪峰云飯籮邊坐地餓死人無數海水邊坐地
0186a12: 渴殺人無數玄沙云飯籮裏坐餓死人無數海水
0186a13: 沒頭渴殺人無數雲門云通身是飯通身是水。
0186a14: 拈云我即不然飯籮裏坐脹殺人無數海水沒頭浸
0186a15: 殺人無數以前傷乎不吞以後失乎不吐秖如雲門
0186a16: 道通身是飯通身是水到者裏無你吞吐處。
0186a17: 舉僧問智門蓮花未出水時如何門云蓮花僧云
0186a18: 出水後如何門云荷葉。
0186a19: 拈云靈龜無卦垂空殼不勞鑽。
0186a20: 復舉僧問淨眾蓮花未出水時如何眾云菡萏滿
0186a21: 池流僧云出水後如何眾云葉落不知秋。
0186a22: 拈云李陵持漢節潘閬倒騎驢。
0186a23: 舉雲蓋問石霜萬戶俱開即不問萬戶俱閉時如
0186a24: 何霜云堂中事作麼生蓋無語經半年方乃云無
0186a25: 人接得渠霜云道即太煞道秖道得八成蓋云和
0186a26: 尚作麼霜云無人識得渠。
0186a27: 拈云穩密田地忌墮功勳貼體衣裳會須脫卻宗中
0186a28: 辨的量外轉機須仔細始得同中之異酌然尚帶依
0186a29: 稀異中之異直是難臻妙極還到石霜父子轉側處
0186a30: 麼燭曉玉人初破夢夜寒青女未登機。
0186b01: 舉睦州示眾云裂開也在我捏聚也在我僧問如
0186b02: 何是裂開州云三九二十七菩提涅槃真如解脫
0186b03: 即心即佛我且恁麼道汝又作麼生僧云某甲不
0186b04: 與麼州云盞子撲落地楪子成八片僧云如何是
0186b05: 捏聚州斂歛手而坐。
0186b06: 拈云睦州用處直是長三短五七縱八橫撒在面前
0186b07: 拋在腦後不妨奇特然則門庭施設自是一家入理
0186b08: 深談不啻百步。
0186b09: 舉經云若見諸相非相即見如來法眼云若見諸
0186b10: 相非相即不見如來。
0186b11: 拈云世尊說如來禪法眼祖師禪會得甚奇特不會
0186b12: 也相許。
0186b13: 舉馬祖見僧來便畫一圓相云入也打不入也打
0186b14: 僧便入祖便打僧云和尚打某甲不得祖靠卻柱
0186b15: 杖便休。
0186b16: 拈云跨門之機室中之意具眼者分明辨取。
0186b17: 舉僧問廣德如何是靈利底人德云維摩不離方
0186b18: 丈室文殊未到早先知又問如何是靈利底人德
0186b19: 云垢膩汗衫皂角洗又問如何是靈利底人德云
0186b20: 古墓毒蛇頭戴角。
0186b21: 拈云一句子把定要關一句子不存軌則一句子體
0186b22: 用雙照若人會得許你靈利還端的麼枯龜妙在孫
0186b23: 臏手一灼爻分十字文。
0186b24: 舉雪峰問僧什麼處去僧云普請去峰云去。
0186b25: 拈云莫動著動著三十棒雲門云隨語識人師云又
0186b26: 是為蛇畫足。
0186b27: 舉漸源因寶蓋來相看源乃捲簾入方丈坐蓋下
0186b28: 卻簾歸客位源令侍者傳語云遠涉不易猶隔津
0186b29: 在纔語了蓋便打一掌者云有堂頭和尚在莫打
0186b30: 某甲蓋云秖為有和尚在所以打你者迴舉似源
0186c01: 源云猶隔津在。
0186c02: 拈云酌然猶隔津在然則各各彼彼自是一家且作
0186c03: 麼生得同生同死共命連枝去暗裏抽橫骨明中坐
0186c04: 舌頭。
0186c05: 舉保福問長慶盤山道光境俱亡復是何物洞山
0186c06: 云光境未亡復是何物據二老總未勦絕在作麼
0186c07: 生得勦絕去慶良久福云情知你向鬼窟裏作活
0186c08: 計慶云汝又作麼生福云兩手扶犁水過膝。
0186c09: 拈云俱亡未亡奪人奪境為什麼保福不肯長慶太
0186c10: 平本是將軍致不許將軍見太平。
0186c11: 舉乾峰示眾云法身有三種病二種光須是一一
0186c12: 透得更有照用同時向上一竅在雲門出云庵內
0186c13: 人為什麼不知庵外事峰呵呵大笑門云猶是學
0186c14: 人疑處峰云子是甚麼心行門云也要和尚相委
0186c15: 悉峰云直須恁麼始得穩坐地門云喏喏。
0186c16: 拈云坐著病在膏肓盲用著光不透脫直饒縱橫十字
0186c17: 圓轉一機也未知有向上一竅在還得穩坐地麼到
0186c18: 頭霜夜月任運落前溪。
0186c19: 舉溈山問仰山子一夏不見上來在下面作何所
0186c20: 務仰云某甲鋤得一片余下得一籮種溈云子今
0186c21: 夏不虛過仰云和尚今夏作甚麼溈云日中一飯
0186c22: 夜後一寢仰云和尚今夏亦不虛過仰山道了乃
0186c23: 吐舌溈云寂子何得自傷己已命。
0186c24: 拈云少當努力老合歇心者一夏總不虛過為什麼
0186c25: 仰山道了吐舌若點檢得出禍不入慎家之門。
0186c26: 舉趙州云有佛處不得住無佛處急走過。
0186c27: 拈云沉空滯跡犯手傷鋒俱未是衲僧去就直須莫
0186c28: 入人行市坐他床榻正不立玄偏不附物方能把住
0186c29: 放行有自由分。
0186c30: 舉臨濟兩堂首座齊下喝僧問濟還有賓主也無
0187a01: 濟云賓主歷然。
0187a02: 拈云殺人刀活人劍在臨濟手裏雖然如是當時便
0187a03: 與一喝直饒大騁神通也秖得同聲相應。
0187a04: 舉洞山問隱山如何是主中主隱云長年不出戶
0187a05: 洞云如何是主中賓隱云青山覆白雲洞云賓主
0187a06: 相去幾何隱云長江水上波洞云賓主相見有何
0187a07: 言說隱云清風拂白月。
0187a08: 拈云主也雲攢頂相賓也雪壓眉稜相去也門司有
0187a09: 限言說也玉振金聲我此四句且道與隱山是同是
0187a10: 別叢林具眼者試請辨看。
0187a11: 舉雲門云佛法太煞有秖是舌頭短復自云長也。
0187a12: 拈云雲門大師雖然自起自倒要且車不橫推理無
0187a13: 曲斷。
0187a14: 舉溈山與仰山摘茶次溈云終日秖聞子聲不見
0187a15: 子形仰便撼茶樹溈云子秖得其用仰云未審和
0187a16: 尚如何溈良久仰云和尚秖得其體溈云放子三
0187a17: 十棒。
0187a18: 拈云溈山仰山父父子子叢林盡道各得一橛殊不
0187a19: 知天共白雲曉水和明月流。
0187a20: 舉楞嚴會上世尊告眾云若能推底是汝心則認
0187a21: 賊為子脩山主云若能推底不是汝心則認子為
0187a22: 賊。
0187a23: 拈云如今推也是子是賊買帽相頭食魚去骨。
0187a24: 舉長慶云總似今日老胡有望保福云總似今日
0187a25: 老胡絕望。
0187a26: 拈云富嫌千口少窮恨一身多。
0187a27: 舉僧問石霜真身還出世也無霜云不出世僧云
0187a28: 奈真身何霜云琉璃瓶子口。
0187a29: 拈云通身及盡徹底無功撒手興來隨處得用還識
0187a30: 石霜老漢麼堂堂無影跡遍界不曾藏。
0187b01: 舉僧問雪峰古澗寒泉時如何峰云瞪目不見底
0187b02: 僧云飲者如何峰云不從口人僧舉似趙州州云
0187b03: 不可從鼻孔裏入僧卻問州古澗寒泉時如何州
0187b04: 云苦僧云飲者如何州云死雪峰聞云趙州古佛
0187b05: 從此不荅話。
0187b06: 拈云扶豎宗乘須還大匠雪峰辦一千五百人善知
0187b07: 識身心趙州用一百二十歲老作家手段不妨奇怪
0187b08: 如今眾中隨言定旨亂作貶剝深屈古人然則相席
0187b09: 打令似有知音鏤骨銘心罕逢明鑑。
0187b10: 舉國師三喚侍者三應國師云將為吾辜負汝誰
0187b11: 知汝辜負吾。
0187b12: 拈云仁義道中師資分上再呼能再應論實不論虛
0187b13: 且道有辜負無辜皓玉無瑕雕文喪德。
0187b14: 舉僧問韶山是非不到處還有句也無山云有僧
0187b15: 云是甚麼句山云一片孤雲不露醜。
0187b16: 拈云通身迴互不觸尊嚴退位傍提要當宛轉還見
0187b17: 韶山相為處麼盡力推爺向裏頭。
0187b18: 舉僧問臨濟如何是吹毛劍濟云禍事禍事僧禮
0187b19: 拜濟便打僧問巴陵如何是吹毛劍陵云珊瑚枝
0187b20: 上撐著月。
0187b21: 拈云殺人刀一毫不度活人劍一毫不傷有意氣時
0187b22: 添意氣不風流處也風流。
0187b23: 舉洞山垂語云體得佛向上人方有說話分僧問
0187b24: 如何是佛向上人山云非佛法眼云方便呼為佛。
0187b25: 拈云二老宿相去多少直是刀刁相似奈何魚魯參
0187b26: 差到者裏轉劫外機放風前箭橫身擔荷撒手承當
0187b27: 具者般眼目始得還辯得麼易分雪裏粉難辯墨中
0187b28: 煤。
0187b29: 舉修山主垂語云具足凡夫法凡夫不知具足聖
0187b30: 人法聖人不會聖人若會即同凡夫凡夫若知即
0187c01: 是聖人。
0187c02: 拈云收得安南又憂塞北到者裏十成底事一時颺
0187c03: 卻始得穩坐地還端的麼一等平懷泯然自盡。
0187c04: 舉石梯問侍者什麼處去者云上堂齋去梯云我
0187c05: 豈不知汝上堂齋去者云除此之外別道什麼梯
0187c06: 云我秖問汝本分事者云若問本分事某甲實是
0187c07: 上堂齋去梯云不謬為吾侍者。
0187c08: 拈云放過即不可如今直與扭得鼻孔痛打得骨頭
0187c09: 出始得免見瞎驢趁大隊所以道平地上死人無數
0187c10: 透得荊棘林是好手且道適來者僧透得也未多虛
0187c11: 不如少實。
0187c12: 舉僧問法眼聲色兩字如何透得眼云大眾若會
0187c13: 者僧問處透聲色也不難。
0187c14: 拈云從前不了秖為家賊難防直下分明且向草庵
0187c15: 止宿。
0187c16: 舉夾山云目前無法意在目前他不是目前法非
0187c17: 耳目之所到。
0187c18: 拈云夾山老子解開布袋頭將差珍異寶撒向諸人
0187c19: 面前了也正當恁麼時作麼生路不拾遺君子稱美。
0187c20: 舉趙州云把定乾坤眼綿綿不漏絲毫我要你會
0187c21: 你又作麼生會。
0187c22: 拈云還端的也未直饒你者裏會得七穿八穴我知
0187c23: 你出趙州圈繢不得。
0187c24: 舉芭蕉示眾云你有拄杖子我與你拄杖子你無
0187c25: 拄杖子我奪你拄杖子。
0187c26: 拈云你有則一切有你無則一切無有無自是當人
0187c27: 與奪關芭蕉甚事正恁麼時作麼生是你拄杖子。
0187c28: 舉僧問香嚴如何是道嚴云枯木裏龍吟僧云如
0187c29: 何是道中人嚴云髑髏裏眼睛僧舉問石霜如何
0187c30: 是枯木裏龍吟霜云猶帶喜在僧云如何是髑髏
0188a01: 裏眼睛霜云猶帶識在。
0188a02: 拈云王居門裏臣不出門。
0188a03: 舉仰山問僧近離甚麼處僧云廬山仰山云曾到
0188a04: 五老峰麼僧云不曾到仰云闍黎不曾遊山雲門
0188a05: 云秖為慈悲之故有落草之談。
0188a06: 拈云雲門雖然識得仰山底裏爭奈秖知其一不知
0188a07: 其二且道仰山意作麼生無限風流慵賣弄免人指
0188a08: 點好郎君。
0188a09: 舉三聖云我逢人即出出即不為人興化云我逢
0188a10: 人即不出出即便為人。
0188a11: 拈云墮也墮也今日不是減古人聲光且要長後人
0188a12: 節概若是本色漢提祖佛印轉鐵牛機把拄杖一時
0188a13: 穿卻方見衲僧手段。
0188a14: 舉聲明三藏見閩王王請玄沙驗之沙背後以銅
0188a15: 火箸敲鐵火爐問云是什麼聲藏云銅鐵聲沙云
0188a16: 大王莫受外國人謾。
0188a17: 拈云理契則神貧子獲衣中之寶情封則物力士失
0188a18: 額上之珠三藏秖解瞻前玄沙不能顧後還知麼誣
0188a19: 人之罪以罪加之。
0188a20: 舉僧問長沙作麼生轉得山河大地歸自己已去沙
0188a21: 云作麼生轉自己歸山河大地去。
0188a22: 拈云雖然主賓互換要且泥水不分忽然捩轉鼻孔
0188a23: 恁麼不恁麼總不得又合作麼生如今王令稍嚴不
0188a24: 許攙行奪市。
0188a25: 舉灌溪垂語云我在臨濟處得一杓我在末山處
0188a26: 得一杓又云十方無壁落四面亦無門露裸裸赤
0188a27: 灑灑沒可把。
0188a28: 拈云灌溪恁麼說話且道臨濟處得底末山處得底
0188a29: 雖然一箭雙雕奈有時走殺有時坐殺且作麼生得
0188a30: 恰好去捏聚放開都在我拈來拋去更由誰。
0188b01: 舉僧問睦州祖意教意是同是別州云青山自青
0188b02: 山白雲自白雲。
0188b03: 拈云若向者裏識得睦州釋迦出世達磨西來總是
0188b04: 不守分底漢還識得麼臂長衫袖短腳瘦草鞋寬。
0188b05: 舉西園一日自燒浴次僧問和尚何不使沙彌童
0188b06: 行園撫掌三下僧舉似曹山山云一等是箇撫掌
0188b07: 拍手就中西園奇怪俱胝一指頭禪蓋為承當處
0188b08: 不諦僧卻問西園撫掌豈不是奴兒婢子邊事山
0188b09: 云是僧云向上更有事也無山云有僧云如何是
0188b10: 向上事山咄云者奴兒婢子。
0188b11: 拈云識尊卑知貴賤西園是作家分玉石辯金鋀曹
0188b12: 山不世出者僧雖解切蹉琢磨也秖向奴兒婢子邊
0188b13: 著到還知麼放曠淋漓兩不傷猶是夜明簾外客。
0188b14: 舉雲門示眾云十五日以前即不問十五日以後
0188b15: 道將一句來自云日日是好日。
0188b16: 拈云屬虎人本命屬猴人相衝。
0188b17: 舉壽聖云月半前用鉤月半後用錐僧便問正當
0188b18: 月半時如何聖云泥牛踏破澄潭月。
0188b19: 拈云兩頭得用壽聖作家直下忘功是誰體得放行
0188b20: 也互換主賓把定也不留朕跡還有體得底麼玉女
0188b21: 夜拋梭織錦於西舍。
0188b22: 舉僧問曹山世間什麼物最貴山云死貓兒最貴
0188b23: 僧云為什麼死貓兒最貴山云無人著價。
0188b24: 拈云曹山貨物不入行市子細看來一文不直曹山
0188b25: 遇賤則貴我者裏遇貴則賤且道還有相違處麼。
0188b26: 舉大慈示眾山僧不會荅話秖是識病時有僧出
0188b27: 慈便歸方丈雪竇云雪竇識病不荅話或有僧出
0188b28: 劈脊便打。
0188b29: 拈云大慈雪竇二俱作家要且秖顧目前不防腳下
0188b30: 或有箇不識好惡不問東西底漢出來便掀倒禪床
0188c01: 直饒你全機大用秪恐著手腳不得正當恁麼時還
0188c02: 有識病底眼麼。
0188c03: 舉僧問雪峰聲聞人見性如夜見月菩薩人見性
0188c04: 如晝見日未審和尚見性如何峰打三下後問巖
0188c05: 頭頭打三掌雪竇云應病與藥且打三下據令而
0188c06: 行合打多少。
0188c07: 拈云雪竇一期趁快往往後人作行令會殊不知雪
0188c08: 峰巖頭是箇無固必漢。
0188c09: 舉雲巖院主遊石室回巖云汝去入到石室裏看
0188c10: 為什麼便回僧無語洞山代云彼中已有人占了
0188c11: 也巖云汝更去作什麼山云不可人情斷絕去也。
0188c12: 拈云低頭失卻鍼開眼拾得線線無頭而莫度鍼無
0188c13: 穴而難穿到者裏鸞膠續絃須是洞山始得。
0188c14: 舉南泉與趙州翫月次州云幾時得似者箇去泉
0188c15: 云王老師二十年前也曾恁麼來。
0188c16: 拈云二十年前且置二十年後又作麼生還知王老
0188c17: 師行履處麼屋裏無靈床渾家不著孝。
0188c18: 舉僧問玄沙如何是無縫塔沙云者一縫大小。
0188c19: 拈云見成公案你若道據款結案我知你未識玄沙
0188c20: 若有人問長蘆秖向道四稜蹋地且道識玄沙不識
0188c21: 玄沙具眼者辨看。
0188c22: 舉僧問龍牙如何是祖師西來意牙云待石烏龜
0188c23: 解語即向汝道僧問香林如何是祖師西來意林
0188c24: 云坐久成勞。
0188c25: 拈云一句子仰之彌高一句子鑽之彌堅一句子瞻
0188c26: 之在前一句子忽焉在後還辨得麼赤心片片知人
0188c27: 少覿面堆堆睹者稀。
0188c28: 舉良禪客問欽山一鏃破三關時如何山云放出
0188c29: 關中主看良云恁麼則知過必改山云更待何時
0188c30: 良云好箭放不著所在便出山云且來闍黎良回
0189a01: 首山把住云一鏃破三關且置試與欽山發箭看
0189a02: 良擬議山打七棒云且聽者漢疑三十年。
0189a03: 拈云山堆嶽積來瓦解水消去則時人知有與我放
0189a04: 出關中主看且合作麼生有底道當時便喝當時便
0189a05: 掌然則一期瞎用則得要且未是關中主在還體得
0189a06: 麼當堂不正坐那赴兩頭機。
0189a07: 舉趙州與文遠待者鬥劣不鬥勝州云我似一頭
0189a08: 驢者云我似驢胄州云我似驢糞者云我似糞中
0189a09: 蟲州云在裏許作甚麼者云過夏州云把將餅子
0189a10: 來。
0189a11: 拈云高高標不出低低望不及眼自爭先得籌因打
0189a12: 劫贏。
0189a13: 舉玄沙示眾云諸方盡道接物利生忽遇三種病
0189a14: 人來如何接得患盲者拈槌豎拂他又不見患聾
0189a15: 者語言三昧他又不聞患啞者教伊說又說不得
0189a16: 若接此人不得佛法無靈驗有僧請益雲門門云
0189a17: 你禮拜著僧禮拜門以拄杖挃僧退後云汝不患
0189a18: 盲復喚近前來僧近前門云汝不患聾乃云會麼
0189a19: 僧云不會門云汝不患啞其僧於此有省。
0189a20: 拈云雲門平展者僧實酬且道悟在什麼處不救之
0189a21: 疾難為針艾。
0189a22: 舉僧辭大慈慈問向甚麼處去僧云江西去慈云
0189a23: 將老僧去得麼僧云非但和尚更有過於和尚者
0189a24: 亦不能將得去。
0189a25: 拈云大慈合伴不著者僧不如獨行也須是恁麼始
0189a26: 得直饒大慈古佛也不奈者擔板漢何且道別有什
0189a27: 麼長處。
0189a28: 舉僧問石霜咫尺之間為什麼不睹師顏霜云我
0189a29: 遍界不曾藏僧復問雪峰遍界不曾藏意旨如何
0189a30: 峰云什麼處不是石霜。
0189b01: 拈云石霜雪峰相去多少直是千里萬里若有人問
0189b02: 長蘆遍界不曾藏意旨向道什麼處是石霜。
0189b03: 舉三平頌云秪此見聞非見聞更無聲色可呈君
0189b04: 箇中若了全無事體用何妨分不分。
0189b05: 拈云正相逢沒交涉六戶不掩四衢絕縱遍界是光
0189b06: 明通身無向背機絲不挂梭頭事文彩縱橫意自殊。
0189b07: 舉僧辭大隨隨問什麼處去僧云峨嵋禮普賢去
0189b08: 隨豎起拂子云文殊普賢秖在者裏僧畫一圓相
0189b09: 拋向背後隨云侍者將一貼茶與者僧。
0189b10: 拈云識法者懼欺敵者亡水中擇乳須是鵝王。
0189b11: 舉玄沙見鼓山來畫一圓相山云人人出者箇不
0189b12: 得沙云情知你向驢胎馬腹裏作活計山云和尚
0189b13: 又作麼生沙云人人出者箇不得山云和尚恁麼
0189b14: 卻得某甲為什麼不得沙云我得你不得。
0189b15: 拈云玄沙大似倚勢欺人以強凌弱蓋他撥得轉弄
0189b16: 得出兩箇一般為什麼道我得你不得是真難掩是
0189b17: 偽不昌。
0189b18: 舉雪竇舉古德云眼裏著沙不得耳裏著水不得
0189b19: 忽有箇漢信得及把得住不受人瞞祖佛言教是
0189b20: 什麼熱碗鳴聲便請高挂缽囊拗折柱杖管取一
0189b21: 員無事道人又云眼裏著得須彌山耳裏著得大
0189b22: 海水一般漢受人商量佛祖言教如龍得水似虎
0189b23: 靠山卻須挑起缽囊橫擔拄杖亦是一員無事道
0189b24: 人復云恁麼也不得不恁麼也不得然後沒交涉
0189b25: 三員無事道人中選一人為師。
0189b26: 拈云坐斷乾坤建立世界和光混俗各有長處且道
0189b27: 選那一人為師驀拈起柱杖云穿過了也。
0189b28: 舉陳操尚書與眾官樓上遙見數僧從遠來眾官
0189b29: 云數員禪客陳云不是官云焉知不是陳云待與
0189b30: 驗過僧至樓下陳云大德僧舉首陳云不信道不
0189c01: 是官罔措。
0189c02: 拈云陳尚書當面白拈瞞長蘆一點不得。
0189c03: 舉雪峰在洞山作典座一日淘米次山問淘沙去
0189c04: 米淘米去沙峰云沙米一時去山云大眾喫箇什
0189c05: 麼峰便覆卻盆山云子他日後別見人去在。
0189c06: 拈云雪峰秖管步步登高不覺草鞋跟斷若也正偏
0189c07: 宛轉敲唱俱行自是言氣相合父子相投且道洞山
0189c08: 不肯雪峰意在什麼處萬里無雲天有過碧潭似鏡
0189c09: 月難來。
0189c10: 舉僧問芭蕉有一人不捨生死不證涅槃師還提
0189c11: 攜也無蕉云山僧粗識好惡。
0189c12: 拈云芭蕉雖然識好惡且不能牽耕夫之牛奪飢人
0189c13: 之食如今若有人問長蘆便和聲打為什麼如此我
0189c14: 從來不識好惡。
0189c15: 舉大慈示眾云說得一丈不如行得一寸洞山云
0189c16: 說取行不得底行取說不得底雲居云行時無說
0189c17: 路說時無行路不行不說時合行什麼路洛浦云
0189c18: 行說俱不到則本分事在行說俱到則本分事無。
0189c19: 拈云絕是非沒蹤跡相逢不識面識面不相逢諸尊
0189c20: 宿各有長處如今舌頭上無十字關腳跟下無五色
0189c21: 線要行便行要說便說若有人問長蘆如何是要行
0189c22: 便行步如何是要說便說啊。
0189c23: 舉水潦和尚問馬大師如何是佛法大意馬祖與
0189c24: 一踏倒水潦豁然大悟起來呵呵大笑云百千法
0189c25: 門無量妙義秖向一毫頭上識得根源去。
0189c26: 拈云馬大師不合放過待伊起來恁麼道但問秖者
0189c27: 一毫從什麼處得來待伊擬議更與一踏。
0189c28: 舉古德云長者長法身短者短法身。
0189c29: 拈云且道舜若多神喚什麼作法身良久云還會麼
0189c30: 不可續鳧截鶴夷嶽盈壑去也。
0190a01: 舉布袋和尚頌云彌勒真彌勒云拶破面門分身
0190a02: 千百億云築著鼻孔時時示時人云高著眼時人
0190a03: 皆不識云當面諱卻。
0190a04: 拈云憨皮袋攔街截巷直是無迴避處還辨得麼腦
0190a05: 後見腮莫與往來。
0190a06: 舉趙州云至道無難唯嫌揀擇纔有語言是揀擇
0190a07: 是明白老僧不在明白裏是汝還護惜也無時有
0190a08: 僧問和尚既不在明白裏護惜箇什麼州云我亦
0190a09: 不知僧云既不知為什麼道不在明白裏州云問
0190a10: 事即得禮拜了退。
0190a11: 拈云者僧也如切如磋不能見機而變趙州也如琢
0190a12: 如磨幾乎事不解交眾中秖管道退身有分殊不知
0190a13: 盡力提持還體悉得麼焦磚打著連底凍。
0190a14: 舉睦州問武陵長老了即毛端吞巨海始知大地
0190a15: 一微塵作麼生陵云何不領話州云我不領話你
0190a16: 不領話。
0190a17: 拈云睦州武陵總道不領話其間有貪觀白浪失卻
0190a18: 手橈乃豎起拂子云看。
0190a19: 舉南泉因至莊偶莊主預備迎奉泉云老僧居常
0190a20: 出入不與他知何宿排辦至於如此主云昨夜土
0190a21: 地神報侍者便問既是大善知識為甚卻被鬼神
0190a22: 覷見泉云土地前更添一分供養著。
0190a23: 拈云長蘆則不然若見者莊主恁麼道便與捉住云
0190a24: 放你不得何故如此不見道來說是非者便是是非
0190a25: 人。
0190a26: 
0190a27: 
0190a28: 
0190a29: 
0190a30: 天童宏智覺禪師語錄卷二
