0050a01: 佛冤綱禪師語錄卷第十
0050a02: 嗣法門人聯芳編
0050a03: 頌古
0050a04: 世尊初生。
0050a05: 打刀須是邠州銕團團錦繡楚王城將謂譙樓金雞
0050a06: 叫高梧猶有鳳凰鳴韶陽老實堪誇西風吹雁落平
0050a07: 沙水天一色清于鏡好看孤雲繫日斜。
0050a08: 夜睹明星。
0050a09: 孤峰峭立寒風逼殘露微霜總結冰突出星河懸北
0050a10: 極照開天地一泓清。
0050a11: 臨濟示眾我于黃檗先師處三度問佛法大意
0050a12: 三度被打如蒿枝拂相似而今更思一頓誰為
0050a13: 下手一僧云某甲下手濟度拄丈與僧僧擬接
0050a14: 濟便打。
0050a15: 河裏失錢河裏漉雪中遺玉雪中埋一個門前天一
0050a16: 個不須嚼飯餧嬰孩。
0050a17: 臨濟上堂次兩堂首座相見同時下喝僧問濟
0050a18: 還有賓主也無濟云賓主歷然復召眾云要會
0050a19: 臨濟賓主句問取堂中二首座。
0050a20: 南峰突屼北峰高秦水無魚蜀水騷但看當陽風轉
0050a21: 律不須跨鶴上青霄。
0050a22: 臨濟示眾云有時奪人不奪境有時奪境不奪
0050a23: 人有時人境俱奪有時人境俱不奪。
0050a24: 奪人不奪境枯木似龍影好個洛陽橋賺殺風流逞
0050a25: 奪境不奪人大地盡平沉單刀匹馬過花鳥無一聲
0050a26: 人境兩俱奪天傾倒海嶽一陣黑風來更于何處著
0050a27: 人境俱不奪石女花邊過日有襲香風萬邦齊唱和。
0050a28: 臨濟將入滅謂眾云吾滅後不得滅卻吾正法
0050a29: 眼藏三聖云爭敢滅卻濟云已後有人問你向
0050a30: 他道甚麼聖便喝濟云誰知吾正法眼藏向者
0050b01: 瞎驢邊滅卻。
0050b02: 剜心剜肺更剜腸卻買棺材葬活郎正法瞎驢邊滅
0050b03: 卻一天淫雨洗滄江。
0050b04: 乳源和尚仰山作沙彌時念經高聲師咄曰者
0050b05: 沙彌念經似哭曰慧寂秖恁麼未審和尚如何
0050b06: 源乃顧視仰曰若恁麼與哭何異源休去。
0050b07: 箭鋒相拄星月交輪摩雲俊鶻透網金鱗占斷暮雲
0050b08: 摧五嶽方便垂慈鑑主賓馬踏弓絃休說險咄哉似
0050b09: 哭轉經聲三尺劍攪龍門鳥啼花笑意深深。
0050b10: 陸州禪師喚僧僧回首州云擔板漢。
0050b11: 滴水月留光無油空著撚睦州跌一交衲僧中一箭
0050b12: 看取紅爐銕鷂飛眨眼已巳過新羅畔。
0050b13: 僧問雲門不起一念時如何門云須彌山。
0050b14: 不起一念須彌山銕牛穩臥在江邊風浩浩兮月
0050b15: 任從江海鼓波瀾。
0050b16: 婆子燒菴。
0050b17: 不是丹堊難畫虎春深深水有龍騰披雲無限長安
0050b18: 客往往將沙作飯蒸。
0050b19: 巉巖立定破煙蘿達者思尋異路多迥迥孤光晴夜
0050b20: 月好看漁父釣清波。
0050b21: 臺山婆子。
0050b22: 臺山婆臺山婆日把斧斤作劍磨懦馬搖鈴羊擂鼓
0050b23: 誰知門外敗軍多眼底自從遭劫後直至而今艸滿
0050b24: 坡趙州老大淆訛打拳還記喫拳麼若個師僧生銕
0050b25: 鑄一拳打碎舊山河。
0050b26: 百丈開田。
0050b27: 開遍山川盡屬己巳一天星月藏于裏三級浪高魚化
0050b28: 龍癡人猶戽夜塘水。
0050b29: 四大分散向甚麼處去。
0050b30: 昨日街頭今朝市尾撞遇知音勿分彼此霜雪不欺
0050c01: 葉不凋一聲雁過秋風起。
0050c02: 百丈扭鼻。
0050c03: 秋色滿長空猶加徹骨風一聲寒雁落飄葉萬山中
0050c04: 撲碎鼻伎還窮軒昂意氣立威雄將軍收得乾坤肅
0050c05: 百戰勳勞早定功。
0050c06: 臨濟入黃檗室中三度問話三度被打。
0050c07: 父子天然別黃檗太心孤敲出鳳凰髓擊碎驪頷珠
0050c08: 冤業冤還報債負債能除白拈賊欠剿絕高安灘頭
0050c09: 婆心切作麼證據較兒孫三頓棒聲猶未歇。
0050c10: 僧問重善禪師如何是正法眼藏善云夜觀乾
0050c11: 象僧云意旨如何善云日裏看山。
0050c12: 日裏看山夜觀乾象恁麼指陳匙挑不上明暗之機
0050c13: 翻臂覆掌臨急不施功那容湊伎倆漫驚簇簇桃花
0050c14: 飛漠漠巖前溪水漲。
0050c15: 臨濟與普化同往施主家齋濟問毛吞巨海芥
0050c16: 納須彌為復是神通妙用為復是法爾如然化
0050c17: 踢倒飯床濟云太麤生化云者裏是甚麼所在
0050c18: 說麤說細濟休去來日又同一施主家齋濟復
0050c19: 問今日供養何似昨日化又踢倒飯床濟云太
0050c20: 麤生化云瞎漢佛法說甚麤細濟吐舌。
0050c21: 箭鋒相拄針芥相投千里決勝各展戈矛飯床踢倒
0050c22: 裂破舌頭巨海毛吞兮蘆花雪染須彌芥納兮天碧
0050c23: 涵秋電光石火重重擊阿家端上月明樓。
0050c24: 仰山夏末上問訊溈山溈云子一夏都不上來
0050c25: 在下面做得個甚麼仰云鉏得一片畬種得一
0050c26: 籮粟溈云子可謂不虛過一夏仰卻問溈山云
0050c27: 和尚一夏作得個甚麼溈云日裏一餐夜後一
0050c28: 寢仰云和尚亦不虛過一夏道了不覺吐舌溈
0050c29: 云寂子何得自傷己命。
0050c30: 無風大浪起龍門倒海翻波五岳昏匝匝一天殘雨
0051a01: 過秋空月色照高原。
0051a02: 僧問香林如何是衲衣下事林云臘月火燒山。
0051a03: 臘月火燒山萬種並千般象爻投六合淺艸露花斑
0051a04: 何如搆得線衣下富貴他鄉夜錦還。
0051a05: 國師三喚侍者侍者三諾國師云將謂吾辜負
0051a06: 汝誰知汝辜負吾。
0051a07: 虛空劃破天昏黑墮地裁量無半分負汝負吾成特
0051a08: 地無端好惡盡歸沄。
0051a09: 臨濟問院主甚處來主云州中糶黃米來濟云
0051a10: 糶得盡麼主云糶得盡濟以拄丈一畫云還糶
0051a11: 得者個麼主方喝濟便打次典座至濟舉前話
0051a12: 座云院主不會和尚意濟云汝又作麼生座便
0051a13: 禮拜濟亦打。
0051a14: 雙放雙收絕勳絕功濟北全機施大用浪潑山高魚
0051a15: 龍飛騰階級不立殺活擒縱巨靈手恩光重凜凜威
0051a16: 風誰撥動無事閒來江上立竹竿打水魚頭痛。
0051a17: 玄沙在雪峰時光侍者謂沙曰師叔若學得禪
0051a18: 某甲打銕船下海去沙住後問光曰打得銕船
0051a19: 也未光無對。
0051a20: 晴空浪潑雪峰頭望去滔天廓兩眸險惡道中津濟
0051a21: 岸遍該沙界銕船浮。
0051a22: 龐居士問仰山久嚮仰山到來為甚麼卻覆仰
0051a23: 豎起拂子士曰恰是仰曰是仰是覆士乃打露
0051a24: 柱曰雖然無人也要露柱證明仰擲拂子曰若
0051a25: 到諸方一任舉似。
0051a26: 威風凜凜孰能窺仰面何如覆面時燈籠拂子連勃
0051a27: 跳一任諸方舉似伊。
0051a28: 匡一初到蟠龍見僧問碧潭清似鏡蟠龍何處
0051a29: 安龍曰沉沙不見底浮浪足巑岏匡不肯龍請
0051a30: 道匡曰金龍迥透青霄外潭中豈滯玉輪機龍
0051b01: 肯之。
0051b02: 勿虛採汲足滄浪遍界風雲勢渺茫不向碧潭深穩
0051b03: 臥天南海北豈能降。
0051b04: 世尊在摩竭陀國為眾說法是時將欲白夏乃
0051b05: 謂阿難曰諸大弟子人天四眾我常說法不生
0051b06: 敬仰我今入因沙曰室中坐夏九旬忽有人來
0051b07: 問法之時汝代為說一切法不生一切法不滅
0051b08: 言訖掩室而坐。
0051b09: 施設門庭事未乖抽枝露幹遞形骸法生法滅成何
0051b10: 事胡不當初早活埋。
0051b11: 天童普交禪師因為檀越修懺摩有問曰公之
0051b12: 所懺罪為自懺耶為他懺耶若自懺罪罪性何
0051b13: 來若懺他罪他罪非汝烏能懺之交不能對。
0051b14: 松窗邏月月籠闉三月春多愁殺人花飛滿地香難
0051b15: 著卻使飛香斷送魂。
0051b16: 百丈再參馬祖侍立次祖以目視禪床角拂子
0051b17: 丈云即此用離此用祖云汝已後開兩片皮將
0051b18: 何為人丈取拂子豎起祖云即此用離此用丈
0051b19: 挂拂子于舊處祖便喝丈直得三日耳聾。
0051b20: 不揀荒田艸衲僧眼定動一言剛道出駟馬追莫窮
0051b21: 即此用離此用隨風柳絮自西東一吸洞庭湖水盡
0051b22: 更看何處著魚龍。
0051b23: 則川與龐居士摘茶次士云法界不容身師還
0051b24: 見我麼川云若不是老師洎與龐公答話士云
0051b25: 有問有答蓋是尋常川不管士云適來莫怪相
0051b26: 借問麼川亦不管士喝云者無禮儀漢待我一
0051b27: 一舉似明眼人去在川拈茶籃便歸。
0051b28: 春風吹起半陰晴只解貪途不解行抑下色身容法
0051b29: 界封疆把定沒纖塵。
0051b30: 僧問巴陵祖意教意是同是別陵云雞寒上樹
0051c01: 鴨寒下水。
0051c02: 枯椿影落若龍觀水母無蝦求食難伶俐衲僧須檢
0051c03: 點一生端不受人瞞。
0051c04: 玄機尼往參雪峰峰問甚處來曰大日山來峰
0051c05: 曰日出也未機曰若出則鎔卻雪峰峰曰汝名
0051c06: 甚麼機曰玄機峰曰日織多少機曰寸絲不挂
0051c07: 遂禮拜退纔行三五步峰召曰袈裟角拖地也
0051c08: 機回首峰曰大好寸絲不挂。
0051c09: 圓珠三竅放開捏聚冷光閃爍寢削萬機劍客藏鋒
0051c10: 施呈有幾句定乾坤一時驗取四溟無浪月輪孤撲
0051c11: 蓬萊煙霧起。
0051c12: 文殊一日令善財採藥曰是藥者採將來善財
0051c13: 遍觀大地無有不是藥卻來白曰無有不是藥
0051c14: 者殊曰是藥者採將來善財遂于地上拈一莖
0051c15: 艸度與文殊文殊接得呈起示眾曰此藥亦能
0051c16: 殺人亦能活人。
0051c17: 解放解收共起共坐相敵不易鞭影猶過把定世界
0051c18: 不漏絲索動靜豈可知雲深冷松鶴影質莫能逃篩
0051c19: 金把土握採得來即此藥大地茫茫病愈多活命盡
0051c20: 是阿加阤。
0051c21: 舍利弗問須菩提夢中說六波羅蜜與覺時同
0051c22: 異提曰此義深遠吾不能說會中有彌勒大士
0051c23: 汝往彼問舍利弗問彌勒彌勒云誰名彌勒誰
0051c24: 是彌勒。
0051c25: 天地茫茫春復秋寐時深遠覺時幽自家有酒自家
0051c26: 醉休憶高陽歌管樓。
0051c27: 殃崛摩羅因持缽入城至一長者家值其婦產
0051c28: 難子母未分長者云瞿曇弟子汝為至聖當有
0051c29: 何法能免產難殃崛曰我乍入道未知此法當
0051c30: 去問佛卻來相報遽返白佛具呈上事佛告曰
0052a01: 汝速去說我自從賢聖法來未曾殺生殃崛往
0052a02: 告其婦人聞之當時分娩母子平安。
0052a03: 屼屼崑崙立萬頃源出黃河流不盡有客忙忙過渡
0052a04: 來風帆不挂岸須登。
0052a05: 當何所法子母分賢聖法來未殺生打動此番閒骨
0052a06: 董至今道破未猶清。
0052a07: 慈明冬日牓僧堂作此字其
0052a08: 下註曰若人識得不離四威儀中首座見曰和
0052a09: 尚今日放參明聞而笑。
0052a10: 赫赫胸頭行日月掌中縱奪握乾坤一時化育風吹
0052a11: 動打破閻浮午夢醒。
0052a12: 大顛擯首座。
0052a13: 向早門迎千里客莫教流落在煙村危樓百尺參天
0052a14: 迥更要文公上一層。
0052a15: 長老死學士死燒作兩堆灰向甚麼處相見。
0052a16: 諦當之言如目睹江邊柳絮隨風舞江北江南唱子
0052a17: 規聲聲啼血似紅雨。
0052a18: 風穴郢州公案。
0052a19: 彗氣妖氛驅漢外當陽杲日正中天銕牛心印隨施
0052a20: 設徒把虛空著一鞭。
0052a21: 婆子燒菴。
0052a22: 不三不四兩安閒燒卻菴兒值甚錢拽尾靈龜除卻
0052a23: 蹟招牌早已挂階前。
0052a24: 分燈
0052a25: 大癡性純
0052a26: 春融水漲桃花浪一個雷轟天下知燒尾金鱗頭戴
0052a27: 角升騰電激雨風馳
0052a28: 雲徹德明
0052a29: 關頭觸背當機驗賓主端然一喝分虎穴由來生虎
0052a30: 子不妨隨處帶風雲
0052b01: 子開印乾
0052b02: 救得山川田地穩一聲忽震動天雷步行水牯騎將
0052b03: 去濟北家私要子開
0052b04: 天湛常熾
0052b05: 曹源滴滴滔天浪少室花開滋味香從上事來今荷
0052b06: 負堪為宗門立紀綱
0052b07: 屢生覺知
0052b08: 挈挈拈提七尺笻橫三豎四活魚龍師資妙契針投
0052b09: 芥剔起祖燈一片紅
0052b10: 竹峰真續
0052b11: 舉揚宗教法堂前沙裏無油事事便水闊山高未是
0052b12: 險好將公案去流傳
0052b13: 籌室勝燦
0052b14: 坐斷孤峰正令行光明非小古今騰渾圇栗棘俱吞
0052b15: 卻銕笛橫吹江海清
0052b16: 豁菴真一
0052b17: 宗風吐露聳曹源華萼枝枝秀且鮮明月孤岑堪落
0052b18: 影頭陀含笑眾人前
0052b19: 鶖一常敏
0052b20: 執役叢林二十年莫將公案秖如然葛藤絆殺三千
0052b21: 客踢倒葛藤硬一肩
0052b22: 偶菴性紀
0052b23: 昔曾的的遭三頓始信頂門有楔抽萬指人前親付
0052b24: 囑伸冤不共戴天讎
0052b25: 豎幢智吟
0052b26: 祖翁基業不尋常棒喝分明要子當掣電機前酬法
0052b27: 乳從茲擔荷任敷揚
0052b28: 五葉聯芳
0052b29: 威鳳山前六合雲虯兒鼓舞解飛騰天南地北東風
0052b30: 張掣起滄溟散作淜
0052c01: 無染真蓮
0052c02: 實心實行老頭陀瓶不敲殘已巳出鵝贈汝烏藤七尺
0052c03: 杖撐持法苑行多門
0052c04: 古眉行延
0052c05: 記取當年秖個事埋藏雞足舊袈裟闍黎得得知輕
0052c06: 重百萬人天蓋覆他
0052c07: 遂菴祖緣
0052c08: 祖師心印作麼傳打動禾山鼓響圓判得銕蛇橫古
0052c09: 路神光寶劍焰當天
0052c10: 行繇
0052c11: 康熙壬子正月十六日監院鋒擊耆舊夾山淨空等
0052c12: 請師述行實師良久云若據行腳千古之下遭人檢
0052c13: 點衲僧家本無是事求其實性皆不可得從上諸祖
0052c14: 有此殊勝因成此殊勝事余未具殊勝願敢冒殊勝
0052c15: 福悉不負殷意眉毛不惜好醜難藏概略大端余本
0052c16: 內江人也父李母徐于丙寅八月十五丑時現幻質
0052c17: 不幸雙慈早背被寇大亂渾家蕩散孤身奔至夜郎
0052c18: 諸難無不所歷一夕夢霞披萬道諸樹濃載雪花次
0052c19: 旦敘其朋輩朋輩云此瑞兆也子宜出塵余即辭諸
0052c20: 鄰至桐梓牛山禮本師上丈下雪和尚薙染命名徹
0052c21: 綱此戊子歲也時年二十三巾瓶一載本師受督臺
0052c22: 張公請開禹門法席命溪聲和尚立僧接衲余依止
0052c23: 焉一日溪上堂眾師踊躍問話余觸壁未曉時素懷
0052c24: 靜主在座汝何不去問如何是日用尋常事至晚余
0052c25: 即去問溪正值陪客答云山僧正喫茶余云喫茶後
0052c26: 作麼生溪云還我茶盞來余不領即束裝過禹門一
0052c27: 日問如何是本來面目本師云汝禮拜了向汝道余
0052c28: 拜起如前問本師云鷂子過新羅余以作具摵一摵
0052c29: 本師驀頭一棒恍忽之間似有所得每則拳拳服膺
0052c30: 便作個見聞覺知解會才恁麼時便不知有話頭于
0053a01: 此自惕何日明此事嘗聞本師開示學者尋常莫只
0053a02: 認聲認色一切截斷極是省要直下徹去始有參學
0053a03: 分余侍旁一聞契證撲迭掀豁依依六載于甲午春
0053a04: 本師省覲雙桂師翁命余往侍至翁座前余問冒雨
0053a05: 衝風即不問覿面提持事若何翁一掌云通身去泥
0053a06: 水始可踏高梁余一喝翁云猶帶泥水在余禮拜出
0053a07: 翁命本師上天童代掃塔余亦隨侍至漢上藩下眾
0053a08: 都統堅留本師開法靜明余職衣缽寮一日問結制
0053a09: 解制姑休論匹馬單刀事若何本師一棒云死活也
0053a10: 不知余擬進語本師連打數棒余云老和尚手困且
0053a11: 放下著本師云正要汝麼道丙申春本師上堂辭
0053a12: 眾下東甌是年費和尚開法堯峰本師命余往參費
0053a13: 間汝是真四川假四川余云和尚猶有真假在費云
0053a14: 汝為甚袈裟角拖地余云和尚為甚話墮也費云參
0053a15: 堂去一日召云汝來我與爾商量四川話余趨前作
0053a16: 禮費云嘉州大像多少大余叉手向前云且道大多
0053a17: 少費云者小四川也解說川話余云鄉音從不改解
0053a18: 制後費受福嚴請余過苕溪道峰禮木和尚值解夏
0053a19: 薦嚴余問實際理地原無生死今時門頭假有去來
0053a20: 生死去來即不問薦嚴一句願師宣木云秋風吹八
0053a21: 極木落露千山余云寶覺光中蒙法旨金蓮界內悟
0053a22: 圓音木云且喜上座領話時木再主天童余越往至
0053a23: 密祖塔前禮畢遂偈云半開紫菊經秋老萬里南來
0053a24: 禮祖翁金缽泛杯波自涌凌空寶月照山松自覺違
0053a25: 師已久歸福城省覲本師云汝參諸方來如何是你
0053a26: 到家一句余云適才禮拜和尚那本師云從門入者
0053a27: 不是佳珍上古尊宿未明此事歷遍諸方近日汎濫
0053a28: 者眾唯費和尚一代宗匠汝宜速往切勿虛度余即
0053a29: 往人事費問汝號佛冤為甚與佛為冤余云放過即
0053a30: 不可費云為甚如此余云和尚也須疑著費云好與
0053b01: 一棒余云過在甚麼處費云佛冤佛冤余禮拜出時
0053b02: 年丁酉于座下頓圓戒法每每機擊繁浩不及廣舉
0053b03: 一日費召云聞汝令師再受平西藩請汝勿去老僧
0053b04: 決不辜負余云深蒙和尚婆心秖為某受本師提攜
0053b05: 恩重葉染根深俟送漢上再來親近費云禪師家正
0053b06: 要不忘木本遂視旁僧云觀此子以實心實行古人
0053b07: 惟此一實于二非真即寫送行偈佛是冤家汝自知
0053b08: 威風凜凜孰能窺因思昔日韶陽老白棒拈來要打
0053b09: 伊余禮謝出時二隱和尚主三塔龍淵寺余往參職
0053b10: 侍者寮一日上堂余問隱峰倒卓脫化德山疏鈔焚
0053b11: 燒船子埋身水底性空吹笛雲霄者一夥亞郎當漢
0053b12: 還可共話也無隱云打麵還他州土麥唱歌須是帝
0053b13: 鄉人余云和尚秖有殺人刀且無活人劍隱云汝試
0053b14: 道看余云雪後始知松柏操事難方見丈夫心隱云
0053b15: 也是恁麼話余拂袖歸位日機繁碎弗記廣載余辭
0053b16: 出隱即贈以偈佛是生冤家知是甚面目看三十年
0053b17: 後孤峰結茆屋仍返福城本師云吾有一問汝若答
0053b18: 得親切許爾從諸方來余云試請舉出本師云鷂子
0053b19: 過新羅余云和尚慣得其便一喝即出一日問全殺
0053b20: 舌手奪卻驪龍頷珠秉金剛劍截斷生死關頭驪龍
0053b21: 頷珠即不問生死關頭意若何本師執起如意云手
0053b22: 中如意生銕鑄余云秖如羅籠不住呼喚不回還落
0053b23: 生死也無本師一擊云正要汝脫灑灑去不覺頂門
0053b24: 大破遍體血污陡踣于地半晝方蘇通身汗下不見
0053b25: 有一絲毫佛法見解始覺歇得身心百無知解把斷
0053b26: 世界不漏絲索之境界耶即頌一偈生死關頭俱截
0053b27: 斷絲毫那許著情塵一回迸出頭顱裂雪擁紅爐未
0053b28: 是冰本師接得閱畢微笑云未在未在余再呈頌生
0053b29: 死關頭豈容巴鼻雲散雨收遭顛失利直饒錦繡得
0053b30: 高榮也是卞和三獻玉本師頷之余復呈一偈碧潭
0053c01: 深處龍難隱峻嶺松高鶴自鳴撥動天關珠宛轉日
0053c02: 用如何不現成本師深肯之即買舟上金陵寓茗粥
0053c03: 居本師一日喚余近前云汝侍老僧多載將手卷來
0053c04: 老僧寫一偈與汝住山去余云某根莖淺薄莽鹵多
0053c05: 端何言住山余拜辭隨藏經前抵漢上本師上廬山
0053c06: 終老藩下眾都統發啟耑使迎歸漢上淨明結制制
0053c07: 中五千餘指越明年庚子解制本師出源流拂子當
0053c08: 眾吩咐余堅辭不已受之只于綱之初願定無許多
0053c09: 絡索但以鞭逼生死為大亦非再來之人兼以根識
0053c10: 浮淺況不能超群越世若論向上行履唯自知之秖
0053c11: 若求明師擇知識必須親近直截斬豁之手方能了
0053c12: 此大事山僧再要饒舌又是公案幾重珍重。
0053c13: 
0053c14: 
0053c15: 
0053c16: 
0053c17: 
0053c18: 
0053c19: 
0053c20: 佛冤綱禪師語錄卷第十
