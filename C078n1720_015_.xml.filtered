0784a01: 禪宗頌古珠通集卷第十五　　　赤一
0784a02: 僧錄司右闡教兼靈谷禪寺住持淨戒重校
0784a03: 祖師機緣六祖下六世七世
0784a04: 宗師二十六人　機緣一百二十九則
0784a05: 洪州雲居道膺禪師嗣洞山因僧在房內念
0784a06: 經師隔問闍念者是什麼經曰維摩經
0784a07: 師曰不問維摩經念者是什麼其僧從此得
0784a08: 入。頌曰。不問維摩念甚麼新羅鷂子穿雲
0784a09: 過杖頭擊沒威靈惆悵嵩山破墮佛惠泉
0784a10: 念底是維摩經一回舉著一回精鸚鵡故
0784a11: 鄉歸不得大都言語太分明楊無為問經不問
0784a12: 念維摩念底分明見也麼欲入塵沙法門海
0784a13: 一言演出不須多越州天章和尚順風將欲到揚
0784a14: 州風轉船頭水逆流把柂全憑王老力瞥然
0784a15: 到岸不須憂道場如須彌山高不見巔大海
0784a16: 水深不見底簸土揚塵無處尋回頭撞自
0784a17: 家底南堂興雲居因僧問截水停輪時如何
0784a18: 師曰磨不轉。頌曰。雲居有語機關絕不轉
0784a19: 令君返照看截銕閉關停妄解百花俱發一
0784a20: 花園開花結果從他有因地抽條長碧天汾陽昭
0784a21: 截水停輪話已巳圓借婆裙子拜婆年後人不
0784a22: 見雲居老往往思量落二邊佛印元截水停輪
0784a23: 中此情吾師知道不惺惺微露一言令省覺
0784a24: 不轉何曾更有停般若柔雲居示眾云老
0784b01: 僧二十年前住三菴時魏府有興化長老
0784b02: 來問云權借一問以為影草時如何老僧當
0784b03: 時機思遲鈍道不得為伊置得箇問頭奇特
0784b04: 不敢辜他伊云想菴主荅這話不得不如禮
0784b05: 拜了退而今思量當時不消道箇何必後因
0784b06: 化主到魏府興化乃借問山中和尚住三
0784b07: 菴時老僧曾問伊話祗對不得而今道得也
0784b08: 未化主遂舉前話興化云雲居二十年只道
0784b09: 得箇何必興化即不然爭如道箇不必。頌曰。
0784b10: 何必不必一七二七龍馬鳴光透出道
0784b11: 吾真雲居道何必興化道不必眼若不開夢
0784b12: 中屈月堂昌何必不必綿綿密密覿面當機
0784b13: 有人續得末後句許你親見二尊宿大慧杲
0784b14: 何必不必金刀玉尺甜者如檗苦者如蜜二
0784b15: 十年來無處雪屈咦別印何必不必方圓
0784b16: 曲直眉目分明若為辨的影草既隨身覿面
0784b17: 當機疾一雙孤鴈忽高飛兩隻鴛鴦還獨立
0784b18: 最菴印何必不必綿綿密密覿面當機官馬廝
0784b19: 踢無得慈雲居上堂曰如人將三貫錢買箇
0784b20: 獵狗祗解尋得有蹤跡底忽遇羚羊挂角莫
0784b21: 道跡氣息也無僧問羚羊挂角時如何師
0784b22: 曰六六三十六曰挂角後如何師曰六六
0784b23: 三十六僧禮拜師曰會麼曰不會師曰不見
0784b24: 道無跡其僧舉似趙州州曰雲居師兄猶
0784c01: 在僧便問羚羊挂角時如何州曰九九八十
0784c02: 一曰挂後如何州曰九九八十一曰得恁麼
0784c03: 難會州曰有甚麼難會曰請和尚指示州曰
0784c04: 新羅新羅又問長慶羚羊挂角時如何慶曰
0784c05: 草裏漢曰挂後如何慶曰亂喚曰畢竟如
0784c06: 何慶曰驢事未去馬事到來此五燈會元所
0784c07: 載與傳燈錄稍異傳燈曰師謂眾曰如好獵
0784c08: 狗只解尋得有跡底忽遇羚羊挂角莫道
0784c09: 氣亦不識僧問羚羊挂角時如何師曰六
0784c10: 六三十六又曰會麼僧曰不會師曰不見道無
0784c11: 跡有僧舉似趙州州曰雲居師兄猶在僧
0784c12: 乃問羚羊挂角時如何州曰六六三十六。頌曰。羚
0784c13: 羊挂角向甌獵犬茫然不見蹤是石橋
0784c14: 橋畔老三千里外相逢正覺逸羚羊挂角
0784c15: 六六卅六貧兒淂古錢瘦馬餐枯粟報
0784c16: 玄人取無生曲昨夜火燒空跳出水中浴
0784c17: 草堂清獵狗迷蹤還觳觫氣息全無何處逐
0784c18: 趙州城裏忽相逢依然六六三十六雲
0784c19: 居因新羅僧問是什麼得與麼難道師曰有
0784c20: 甚麼難道曰請師道師曰新羅新羅。頌曰。新
0784c21: 羅僧問荅新羅飛騎將軍意氣多奪得鎗來
0784c22: 騎賊馬不勞餘刃罷干戈率菴琮即此非此
0784c23: 離此全此平步青霄高山仰止目前包褁不
0784c24: 爭多森羅萬象眼中花就身打新羅新羅
0785a01: 雲居因僧問僧家畢竟如何師曰居山好僧
0785a02: 禮拜師曰作麼生會曰僧家畢竟於善惡
0785a03: 生死逆順境界其心如山不動師乃打曰孤
0785a04: 負先聖喪我兒孫又問傍僧作麼生會僧
0785a05: 禮拜曰僧家畢竟眼不觀玄黃之色耳不
0785a06: 竹之聲師曰孤負先聖喪我兒孫。黃龍
0785a07: 南云作麼生道淂一句不孤負先聖喪我兒
0785a08: 孫若人道得到處青山無非道場若道不淂
0785a09: 有寒暑促君壽有鬼神君福。頌曰。突兀
0785a10: 嵯峨萬仞橫四邊無路不通行自古兩輪光
0785a11: 不到夜深王老入西岑投子青四顧巍碧
0785a12: 陰松風和雨響於琴居山不用逃聲色百鳥
0785a13: 歸來何處尋成枯木僧家畢竟歸山好丫角
0785a14: 女子白頭早行穿月色嶺頭松跡到白雲巖
0785a15: 下草寂寂前古寺基家家門首長安道相
0785a16: 將八月鴈南來莫教孤負太平老佛鑑懃雲
0785a17: 居因僧問六戶不明時如何師曰不涉緣曰
0785a18: 向上事如何師曰慎者不護。頌曰。春到石
0785a19: 人視遠山鶯啼花木碧波閑知雲外巖松
0785a20: 瑞千古迎風任寒投子青雲居臨終時問
0785a21: 侍者曰今日是幾者曰今日初三師曰三十
0785a22: 年後但道只這是乃端然告寂。頌曰。瞎漢
0785a23: 臨危不識羞問人出氣借咽喉可憐便說初
0785a24: 三日活爛泥堆裏頭寶葉源雲居僧問
0785b01: 全無學處如何立身師曰無立身處曰佛事
0785b02: 何勞師曰不同興化。頌曰。苔殿紫氣
0785b03: 旋拱班宸幄退堯年鳳樓不宿桃源客豈並
0785b04: 金光矚漢天投子青雲居因荊南度使成
0785b05: 汭遣大將入山送供問曰世尊有密語迦葉
0785b06: 不覆藏如何是世尊密語師召曰尚書其人
0785b07: 應諾師曰會麼曰不會師曰汝若不會世尊
0785b08: 有密語汝若會迦葉不覆藏。頌曰。迦葉不
0785b09: 覆藏橫身獨自當語意分明在今古露堂堂
0785b10: 佛眼遠世尊密語難覆藏迦葉兒孫見如土
0785b11: 千古萬古黑漫漫焦尾大蟲元是虎撫州
0785b12: 曹山本寂禪師嗣洞山僧清問清孤
0785b13: 貧乞師拯濟師曰闍近前來近前師
0785b14: 曰泉州白家酒三盞猶道未霑唇。玄覺云
0785b15: 什麼處是與他酒喫。頌曰。清孤貧心太
0785b16: 曹山手步亨途白家三盞沾唇酒醉後
0785b17: 添盃一似無佛印元清源白家酒三盞未霑
0785b18: 唇七十二棒且輕恕一百五十難放君地藏
0785b19: 恩滿屋黃金不肯親吁嗟甘怨自孤貧無端
0785b20: 更飲三盃酒醉後郎當笑殺人南華昺販海
0785b21: 波斯入大唐先將寶暗埋藏來伸手從
0785b22: 人爭柰難謾有當行肯堂充清貧三盞便
0785b23: 輕酬萬里曹門出鄭州盡情斫月中桂惱
0785b24: 亂春風卒未休天童淨張甕李甕各有病痛
0785c01: 各有病痛赤眼撞著火柴頭焦磚打著連底
0785c02: 凍朴翁銛曹山慣用白家酒掇向人前盡底
0785c03: 傾醉倒十洲雲水客闍猶自不惺惺皖山
0785c04: 凝干木逢場探淺深辨龍蛇眼親兩箇
0785c05: 子相逢著世上思量無直人退谷雲銅公
0785c06: 塘鐵奉化得人憎得人怕不是明州人定說
0785c07: 蘇州話無範曹山因鏡清問清虛之
0785c08: 理畢竟無身時如何師曰理即如此事作麼
0785c09: 生曰如理如事師曰謾曹山一人即得爭奈
0785c10: 諸聖眼何曰若無諸聖眼爭鑒得箇不恁麼
0785c11: 師曰官不容針私通車馬。頌曰。不與麼
0785c12: 太無端曹山甘被鏡清謾如如理事誰相悉
0785c13: 畢竟無身也大難也大難大家諸聖眼前看
0785c14: 方庵顯鴻濛未判絕親畢竟難將事理分
0785c15: 夜半正明還不露金剛腦後鐵崑崙雪巖欽
0785c16: 曹山因僧問學人通身是病請師醫師曰不
0785c17: 醫曰為甚麼不醫師曰教求生不得生求
0785c18: 死不得死。頌曰。生死既不可求根塵萬
0785c19: 病俱休從此俱空獨露蟾輪一片清秋雪竇宗
0785c20: 曹山因僧問學人抱璞投師請師雕琢師曰
0785c21: 不雕琢曰為甚麼不雕琢師曰須知曹山好
0785c22: 手。頌曰。抱璞投師來意濃一條狹路忽相
0785c23: 逢誰知妙手不雕琢分破華山千萬重笑翁堪湛
0785c24: 曹山因紙衣道者來師曰莫是紙衣道者
0786a01: 否曰不敢師曰如何是紙衣下事曰一裘纔
0786a02: 掛體萬事悉皆如師曰如何是紙衣下用者
0786a03: 近前應諾便立脫師拊其背曰汝秪解恁麼
0786a04: 去何不解恁麼來者忽開眼問曰一靈真性
0786a05: 不假胞胎時如何師曰未是妙曰如何是妙
0786a06: 師曰不借者重便化師示頌曰覺性圓
0786a07: 無相身莫將知見妄親念異便於玄體
0786a08: 昧心差不與道為情分萬法沉前境識鑒
0786a09: 多端喪本真如是句中全曉會了然無事昔
0786a10: 時人。頌曰。麻纏紙褁若嬰孩優羅華火
0786a11: 裏開一點靈光千古在月輪孤處借胞胎南
0786a12: 堂興三勞形苦骨不知春得意忘言便出塵不
0786a13: 假胞胎不借金烏出海月離雲紙衣下
0786a14: 事不假胞胎懸崖撒手襁褓嬰孩涅槃會上
0786a15: 道開單傳直指狀元來曹山因僧問朗
0786a16: 月當空時如何師曰猶是階下漢曰請師接
0786a17: 上階師曰月落後來相見。頌曰。朗月當空
0786a18: 未入關落花流水不相干明一句超聖
0786a19: 光境俱忘誰看皓月光中立問端上他
0786a20: 階級轉顢頇會月落來相見別有靈光照
0786a21: 膽寒在菴賢曹山因鏡清問心徑苔生時如何
0786a22: 師曰難得道者曰未審此人向什麼處去師
0786a23: 曰只知心徑苔生不知向什麼處去。頌曰。心
0786a24: 徑苔生何處去謝家人不在漁舡蘆花萬頃
0786b01: 水天白鳥深沉任轉於自得暉心徑苔生去
0786b02: 莫知口如鼻孔眼如眉迢迢外封彊闊
0786b03: 月蘆花類不齊掩室開曹山因僧問雪覆千山
0786b04: 為甚麼孤不白師曰須知有異中異曰如
0786b05: 何是異中異師曰不墮眾山色。頌曰。雪覆千
0786b06: 山沒路岐孤不白峭巍巍五陵公子雖增
0786b07: 氣野老相逢不展眉朴翁銛混不得類不齊六
0786b08: 爻宛轉見重离夜深下視千山白不是其中
0786b09: 人不知石溪月言中彼此帶幽玄盡向言中辨
0786b10: 正偏孤負一條官驛路茫茫沉在月前絕
0786b11: 岸湘曹山問金志曰作甚麼來曰蓋屋來師
0786b12: 曰了也未曰這邊則了師曰那邊事作麼生
0786b13: 志曰候下工日白和尚師曰如是如是。頌曰。
0786b14: 運斤成風匠石之奇喬松聳壑梁棟之姿
0786b15: 宗中辨的量外知機這邊那邊著著無虧
0786b16: 走盤不定落落明珠雲耕靜曹山因僧問
0786b17: 端坐團圓時如何師曰望不見身曰還假用
0786b18: 也無師曰纔說坐時便是用也不可移山塞
0786b19: 海說禪說道方為用也。頌曰。團圓莫謂清
0786b20: 虛理若謂清虛喪身是眉毛曾問眼烏
0786b21: 晴那自見瞳人本覺一曹山洞山山云
0786b22: 子歸鄉莫打飛鳶嶺過麼師曰是山云來時
0786b23: 莫打飛鳶嶺來麼師曰是山云有一人不打
0786b24: 飛鳶嶺過便到此間子還知麼師曰渠無彼
0786c01: 山云子見甚道理便道渠無彼師曰若
0786c02: 不到這田地爭解恁麼道。頌曰。不打飛鳶
0786c03: 便到來大圓鏡裏絕塵埃東君節令分明也
0786c04: 挑李年年二月開自得暉曹山因僧問世間
0786c05: 甚麼物最貴師曰死兒最貴曰為甚麼死
0786c06: 兒貴師曰無人著價。頌曰。腥臊紅爛不
0786c07: 堪親觸動輕輕血污身何事杳無人著價為
0786c08: 伊非是世間丹霞淳曹山洞山山問曰
0786c09: 子向甚麼處去師曰不變異處去山曰不變
0786c10: 異處豈有去邪師曰去亦不變異。頌曰。家
0786c11: 家門掩蟾蜍月處處鶯啼楊柳風若謂縱橫
0786c12: 無變異猶如擲擬虛空丹霞淳齋時一
0786c13: 飯飯後一覺睡睡起去放尿洗手成變異闡
0786c14: 提照曹山聞鍾聲乃曰阿阿僧問和尚
0786c15: 作甚麼師曰打著我心僧無對五祖戒代云
0786c16: 作賊人心虛。頌曰。聞鍾告眾打吾心游子
0786c17: 閑言醉更深楞嚴會上圓通者正法明王觀
0786c18: 世音般若柔聞鍾便道打吾心語淺分明理
0786c19: 事深上流默默點頭笑可謂真不金汾
0786c20: 陽昭曹山因僧問家貧遭時如何師曰不
0786c21: 能盡底去曰為什麼不能盡底去師曰賊是
0786c22: 家親。頌曰。六門曉夜任開張家賊難防事
0786c23: 可傷識得家親恩愛斷更無一物獻尊堂卍
0786c24: 菴顏曹山問僧作甚麼曰掃地師曰佛前掃
0787a01: 佛後掃曰前後一時掃師曰與曹山過靸鞋
0787a02: 來。頌曰。引問當機看起倒僧對師云一時
0787a03: 掃曹山索把袈裟來智深功德禪和妙般若
0787a04: 柔量方圓識得伊問君掃地示慈悲前後
0787a05: 一時俱掃也是拈他第二機汾陽昭曹山
0787a06: 因僧問靈衣不挂時如何師曰曹山孝滿曰
0787a07: 孝滿後如何師曰曹山好顛酒。頌曰。清白
0787a08: 門四絕長年開掃不容塵光明轉處傾
0787a09: 殘月爻象分時建寅新孝滿便逢春醉步
0787a10: 狂歌任墮申散髮夷猶誰管太平無事酒
0787a11: 顛人天童覺曹山顛酒有誰諳醉語狂言不
0787a12: 自慚夜半日頭當午照騎牛背面著靴衫東
0787a13: 谷光曹山問強上座曰佛真法身猶若虛空
0787a14: 應物現形如水中月作麼生說箇應底道理
0787a15: 曰如驢覷井師曰道則太煞道秖道淂八成
0787a16: 曰和尚又如何師曰如井覷驢。頌曰。出路
0787a17: 從來無十成有言須是脫凡情江邊玉女呵
0787a18: 呵笑嶺上石人側耳聽成枯木應物現形如
0787a19: 水月當時應物不情如驢覷井終難喻如
0787a20: 井覷驢何十成本覺一驢覷井井覷驢智容
0787a21: 無外靜有餘肘後誰分印家中不蓄書機
0787a22: 不挂梭頭上文彩縱橫意自殊天童覺驢
0787a23: 覷井井覷驢五臺何處不文殊黃面老人任
0787a24: 多口未知道得八成無張無盡驢覷井井覷
0787b01: 驢冬葉上長葫蘆會不得莫踟定盤星
0787b02: 上絕錙銖無菴全曹山因僧問五位對時
0787b03: 如何師曰汝即今問那箇位曰某甲從偏位
0787b04: 中來請師向正位中接師曰不接曰為甚麼
0787b05: 不接師曰恐落偏位中去師問僧秖如不
0787b06: 接是對是不對曰早是對了也師曰
0787b07: 如是如是。頌曰。月中玉兔夜懷胎日裏金
0787b08: 烏朝抱黑漆崑崙踏雪行轉身打破璃
0787b09: 丹霞淳故國安居象帝先夜明簾外信無
0787b10: 傳金啼破玉人夢曉色依依錦帳前曹
0787b11: 山因僧問子歸就父為甚麼父全不顧師曰
0787b12: 理合如是曰父子之恩何在師曰始成父子
0787b13: 之恩曰如何是父子之恩師曰刀斧斫不開。
0787b14: 頌曰。翡翠簾垂綸未濟紫羅帳合視聽
0787b15: 難通犯動毛頭月昇夜戶密移一步鶴出銀
0787b16: 籠脫身一色無遺影不坐同風落大功天童
0787b17: 覺刀斧斫不開靈機絕點埃清風掃殘雪和
0787b18: 氣帶春回退谷雲曹山因僧問國內按者
0787b19: 誰。頌曰。嵯峨萬仞是曹山氣岸雄雄坐祖
0787b20: 關橫按鏌全正令太平寰宇斬癡頓佛性
0787b21: 泰湖南龍牙山居遁禪師嗣洞山初洞山
0787b22: 一日問如何是祖師西來意山曰待洞水逆
0787b23: 流即向汝道師始悟厥旨。頌曰。龍牙未息
0787b24: 狂心地問諸師不肯休先達愍他親志切
0787c01: 直言洞水逆流汾陽昭古源無水月何生
0787c02: 滿岸西流一分嶺罷詢熊耳夢雪休
0787c03: 話少林春投子青洞水無緣會逆流見他苦
0787c04: 切故相酬西來祖意實無意妄想狂心歇便
0787c05: 休橫川珙龍牙在翠微時問如何是祖師意
0787c06: 徵曰與我將禪板來師遂過禪板微接淂便
0787c07: 打師曰打即任和尚打且無祖師意又問臨
0787c08: 濟如何是祖師意濟曰與我將蒲團來師乃
0787c09: 過蒲團濟接淂便打師曰打即任和尚打且
0787c10: 無祖師意後有僧問和尚行時問二尊宿
0787c11: 祖師意未審二尊宿道眼明也未師曰明即
0787c12: 明已巳要且無祖師意。頌曰。龍牙山裏龍無
0787c13: 眼死水何曾振古風禪板蒲團不能用只應
0787c14: 分付與盧公盧公付了亦何憑坐倚休將繼
0787c15: 祖燈堪對暮雲歸未合遠山無限碧層層雪
0787c16: 竇顯子卿不下單于拜始末常遵漢帝儀雪
0787c17: 後乃知松操事難方見丈夫兒佛性泰西
0787c18: 來祖意問重重禪板蒲團用處同休把虛空
0787c19: 增粉飾他家肯重似盲聾成枯木駕與青龍
0787c20: 不解騎人人盡道阿師癡爛泥中有傷人刺剌
0787c21: 三度曾施虎機瞞菴成蒲團禪板對龍牙
0787c22: 何事當機不作家來意成褫明目下恐將流
0787c23: 落在天涯虛空那掛星漢浮槎不萌草
0787c24: 藏香象無底藍能貯活蛇今日江湖何障
0788a01: 礙通方津渡有船車天童覺龍牙因僧問二
0788a02: 鼠侵藤時如何師曰須有隱身處始得曰如
0788a03: 何是隱身處師曰還見儂家麼。頌曰。寒月
0788a04: 依依上遠平湖萬頃練光封漁歌驚起沙
0788a05: 洲鷺飛入蘆花不見丹霞淳堂堂成現密
0788a06: 密難見二鼠雖黠莫逢其便藤枝透出未生
0788a07: 前正眼當陽巧回換龍牙老機如電遇賤即
0788a08: 貴貴即賤圓悟勤龍牙因韶國師問天不能
0788a09: 蓋地不能載時如何師曰道者合如是累經
0788a10: 十七次問師曰若為說恐後罵我去在
0788a11: 韶後住通玄因澡浴次忽省前話具威儀
0788a12: 望龍牙禮拜曰當時若與我說破我今日定
0788a13: 罵他。頌曰。赤骨力寸不掛淨赤
0788a14: 灑灑浴出低頭滿面慚為我說時定相罵卍菴
0788a15: 顏大海中心泛銕船隨波逐浪浪滔天順風
0788a16: 到岸無人識江北從來使銕錢東谷光龍牙
0788a17: 因僧問如何是祖師西來意師曰待石烏龜
0788a18: 語即向汝道曰石烏龜語也師曰向汝道
0788a19: 什麼。頌曰。石龜無語是知音無耳髑髏深
0788a20: 夜聽天曉便藏無影樹太陽照不能尋投
0788a21: 子青烏龜誰道不能言妙語浪浪只自宣說
0788a22: 盡西來祖師意知音弗遇也空然本覺一龍
0788a23: 牙因僧問十二時中如何用力師曰如無手
0788a24: 人行拳。頌曰。如人無手欲行拳誰敢當頭
0788b01: 向前二六時中常若此不須更問祖師禪
0788b02: 本覺一龍牙因僧問古人淂箇什麼便休去
0788b03: 師曰如賊入空室。頌曰。枯松野鶴門
0788b04: 雪滿寒林入夜聞只箇生涯無所有不妨巖
0788b05: 下有溪雲成枯木買相頭量丈補職明眼
0788b06: 衲僧面前不識真淨文綠林強士正心狂心
0788b07: 中妄意室中藏不覺投虛入空屋徒然
0788b08: 笑一場本覺一龍牙因僧問師子返擲時如
0788b09: 何師曰返擲且止道還怕文殊麼曰非但
0788b10: 文殊佛亦不怕師曰爭柰被文殊騎何曰文
0788b11: 殊騎者不是師子師曰返擲事作麼生曰應
0788b12: 用無虧師曰正是文殊騎者返擲事作麼生
0788b13: 僧無語。頌曰。眾獸之中師子兒善能哮吼
0788b14: 震全威縱橫妙用能返擲爭柰文殊坐著伊
0788b15: 于闐國王牽不住善財童子生疑將謂世
0788b16: 界無過者也被六塵吞著時智門寬撫州
0788b17: 山匡仁禪師嗣洞山聞福州大溈安和尚示
0788b18: 眾曰有句無句如藤倚樹師特入嶺到彼值
0788b19: 溈泥壁便問承聞和尚道有句無句如藤倚
0788b20: 樹是否曰是師曰忽然樹倒藤枯句歸何處
0788b21: 溈放下泥盤呵呵大笑歸方丈師曰某甲三
0788b22: 千里賣布單特為此事而來何淂相弄溈
0788b23: 喚侍者取二百錢與這上座去遂囑曰向後
0788b24: 有獨眼龍為子點破在後聞婺州明招謙和
0788c01: 尚出世徑禮拜招問甚處來師曰閩中來
0788c02: 招曰曾到大溈否師曰到曰有何言句師舉
0788c03: 前話招曰溈山可謂頭正尾正秪是不遇知
0788c04: 音師亦不省復問樹倒藤枯句歸何處招曰
0788c05: 使溈山笑轉新師於言下大悟乃曰溈山
0788c06: 元來笑裏有刀遙禮悔過。頌曰。樹倒藤枯
0788c07: 伸一問呵呵大笑有來由羚羊掛角無尋處
0788c08: 直至如今笑未休海印信樹倒藤枯呵呵大
0788c09: 笑不許夜行投明須到游子貪程去不歸及
0788c10: 至歸來親已巳老親已巳老不須嗟猶勝當日未
0788c11: 還家佛慧泉江邊閒把直垂也有金鱗上
0788c12: 釣時三跳若能乘羽化免教漁父皺雙眉成
0788c13: 枯木藤枯樹倒意如何一著分明舉示他笑
0788c14: 裏有刀須錯解正頭正尾仙道場如冷
0788c15: 刃吹毛笑裏來爍迦羅眼不容裁一目金龍
0788c16: 曾舉髑髏覺痛頂門開大洪預若將此語
0788c17: 定經宗孤負明招獨眼龍笑裏忽分泥水路
0788c18: 方知千里共同風徑山杲有句無句藤倚樹
0788c19: 白飯元來用米作高樓吹笛柳如滿地春
0788c20: 風落飛絮鼓山珪樹倒藤枯意若何溈山開
0788c21: 口笑呵呵可憐三尺龍泉喚作陶家壁上
0788c22: 梭佛性泰索布單錢了行行意氣轉高不
0788c23: 得明招點破焉知笑裏有刀樹倒藤枯問
0788c24: 大溈呵呵大笑顯全機布單賣盤纏了秋
0789a01: 夜寒來怨阿誰文殊道使溈山笑轉新笑
0789a02: 中有刃暗傷人曹溪路上奔馳者由更區區
0789a03: 苦問津樹倒藤枯笑未休箇中誰解辨宗
0789a04: 由堂堂蹉路溈山老空去空來一肚愁安
0789a05: 方添淂溈山笑轉新當時覿面已巳呈君明招
0789a06: 漏泄溈山句無限風光付與人有句無句
0789a07: 明來暗去活捉生擒捷書露布如藤倚樹物
0789a08: 以類聚海外人參蜀中附子樹倒藤枯切忌
0789a09: 名模句歸何所蘇嚧蘇嚧呵呵大笑破鏡不
0789a10: 照大地茫茫一任跳護國欽呵呵大笑不
0789a11: 尋常須淂眉間也放光不是明招重注叢
0789a12: 林洎合錯量梁山遠呵呵大笑意難論樹
0789a13: 倒藤枯問有因縱向明招言下悟眼開只是
0789a14: 舊時人真淨文仰之彌高鑽之彌固昭昭明
0789a15: 明如藤倚樹大笑呵呵跨白牛碧雲繚繞無
0789a16: 尋處龍牙言有句無句如藤倚樹玄沙斫牌
0789a17: 禾山打鼓君不見雪竇有語要與人天為
0789a18: 師前端的是虎尼無著笑裏憑誰眼豁
0789a19: 開龜毛須向火中栽跟有路雲泥隔千里
0789a20: 區區謾來湛堂深耐溈山老鬼精垂
0789a21: 便要釣鯤鯨幾多頭角為龍去蟹依前努
0789a22: 眼睛中菴空掀翻海嶽求知已巳雪刃橫身立
0789a23: 太平野老不知堯舜力打祭江神木
0789a24: 菴永有句無句如藤倚樹回避無門毒蛇當
0789b01: 路樹倒藤枯句歸何處明眼衲僧一場罔措
0789b02: 天目禮琅琊覺云有句無句如藤倚樹樹倒
0789b03: 藤枯好一堆爛柴。頌曰。布單酬價見明招
0789b04: 滴水如今未合消不是普通年後事住山爭
0789b05: 得有柴燒張無盡轉得眼來十萬里千江匝
0789b06: 匝寒波起若能借便使風帆無明海裏尋知
0789b07: 己巳中菴空領得溈山笑裏刀方知不枉到明
0789b08: 招元來樹倒藤枯後了得三年五載燒石林
0789b09: 鞏山因僧問如何是諸佛師師曰何不問
0789b10: 山老漢。頌曰。養子方知在上慈親言無
0789b11: 味外人疑欲窮滄海深深處取漁家傲莫
0789b12: 迷投子青山因主事僧為師造壽塔畢白
0789b13: 師師曰將多少錢與匠人曰一切在和尚師
0789b14: 曰為將三文錢與匠人為將兩文錢與匠人
0789b15: 為將一錢與匠人若道得與吾親造塔來僧
0789b16: 無語後僧舉似大嶺庵閑和尚即羅山嶺曰
0789b17: 還有人道得麼曰未有人道得嶺曰汝歸與
0789b18: 山道若將三錢與匠人和尚此生定不
0789b19: 得塔若將兩錢與匠人和尚與匠人共出一
0789b20: 隻手若將一錢與匠人累他匠人眉鬚墮落
0789b21: 僧回如教而說師具威儀望大嶺作禮嘆曰
0789b22: 將謂無人大嶺有古佛放光射到此間雖然
0789b23: 如是也是臘月蓮花大嶺後聞此語曰我恁
0789b24: 麼道早是龜毛長三尺。頌曰。一文兩文與
0789c01: 三文山大嶺謾區分須知無縫元無價獨
0789c02: 露乾坤聳白雲雲巖因接得風流傳粉郎一
0789c03: 朝三度巧梳粧改頭換無人識元是東村
0789c04: 李二娘佛鑑懃鑿壞十方常住地三錢使
0789c05: 露屍骸羅山古佛雖靈驗未免將身一處埋
0789c06: 徑山杲袖頭打領無添腋下剜襟有短長
0789c07: 大嶺頭一尊佛山兩度放毫光山珪
0789c08: 窣堵波成賞匠人工錢一二與三文可憐眼
0789c09: 裏無筋者當面定將數目分佛性泰清風吹
0789c10: 動釣魚船起澄波浪拍天堪笑錦鱗爭戲
0789c11: 水到頭俱被釣牽丹霞淳　三文與匠人每愛佳
0789c12: 人笑目青音容常隔一沙汀黃河誰道如今
0789c13: 輥波浪無風不掛情崇覺空三　兩文與匠人惱惱
0789c14: 牛欄昨夜開嶺頭人喚不歸來煩君道與西
0789c15: 山月莫照孤燈冷處灰一文與匠人行因感果事
0789c16: 須分寶塔凌空直一文要會山端的意吾
0789c17: 家宗祖在并汾冬蘸雪未為淡匠者三
0789c18: 文淡最幽天共白雲曉水和月流本寂觀
0789c19: 鑿開蒼徑造浮圖往復量價不孤無限落
0789c20: 花隨水去夕陽春色滿江湖應菴華臘月蓮花
0789c21: 菡香三回賞手不尋常直饒會得鬚眉落
0789c22: 早是龜毛數丈長密菴傑墮落眉鬚不淂塔三
0789c23: 文使盡見分無端大嶺重饒舌數丈龜毛
0789c24: 舉世無月林觀山造塔行令今古藂林揀正
0790a01: 三錢酬酢相應驀地傳聞大嶺看看臘月蓮
0790a02: 華龜毛三尺相慶是則古佛放光非則尋聲
0790a03: 弄影方菴顯山冬至夜上堂有僧問如
0790a04: 何是冬來意師曰京中出大黃今就作京師。頌曰。
0790a05: 京師出大黃熟處最難忘道吾常作舞元是
0790a06: 謝三郎霞淳京師出大黃不許謾量貴買
0790a07: 還賤賣纔喫便承當懶菴需京中大黃荅冬來
0790a08: 意杲日麗天盲人摸地肯堂充有問冬來事京
0790a09: 師出大黃貪他一粒粟失半年糧密菴傑
0790a10: 京師出大黃見賊便見贓竹杖化龍去癡人
0790a11: 戽夜塘松源岳京師出大黃直截為君舉冬至
0790a12: 到寒食恰是一百五無際有問冬來事京師
0790a13: 出大黃漢家勳業在樊噲與張良破菴先
0790a14: 山上堂曰病僧咸通年前會得法身邊事
0790a15: 咸通年後會得法身向上事雲門出問如何
0790a16: 是法身邊事師曰枯樁曰如何是法身向上
0790a17: 事師曰非枯樁曰還許某甲說道理也無師
0790a18: 曰許曰枯樁豈不是法身邊事師曰是曰
0790a19: 非枯樁豈不是明法身向上事師曰是曰秪
0790a20: 如法身還該一切也無師曰法身周豈得
0790a21: 不該門指淨瓶曰秪如淨瓶還該法身麼師
0790a22: 曰闍莫向淨瓶邊門便禮拜。頌曰。
0790a23: 法身向上法身事我見枯樁眼中刺剌多年多
0790a24: 易成精一切處該該不是相逢打弄琵
0790b01: 琶知音相見合如此大溈智眼觀東南意在西
0790b02: 北撥轉天開掀翻地軸法身向上法身邊間
0790b03: 氣英靈五百年膠漆相投箭相拄南山起雲
0790b04: 北山雨圓悟勤青青掩映松蘿窟脩竹超然物
0790b05: 外物莫將脩竹比喬松不及喬松老風骨佛
0790b06: 鑑懃法身向上法身邊會得咸通無後先一箇
0790b07: 矬來一箇跛擔為一檐更無偏石溪月
0790b08: 山手握木蛇有僧問手中是什麼師提起
0790b09: 曰曹家女。頌曰。別面不如花有笑離情難
0790b10: 似竹無心因人說著曹家女引得相思病轉
0790b11: 深慈受深我愛曹家女姿質嗔心猛熾火長然
0790b12: 紫羅帳裏深深夜說悟當年四八禪崇覺空
0790b13: 山問僧甚處來僧曰雪來師曰我已己前
0790b14: 到時是事不足如今足也未曰如今足也師
0790b15: 曰粥足飯足僧無對。頌曰。一條官路坦然
0790b16: 平無限遊人取次行莫謂地平無險處須知
0790b17: 平地有深坑慈受深山到夾山山上堂
0790b18: 師問承師有言目前無法意在目前如何是
0790b19: 非目前法山曰夜月流輝澄潭無影師作掀
0790b20: 禪床勢山曰闍作麼生師曰目前無法了
0790b21: 不可得山曰大眾看取這一員戰將。頌曰。
0790b22: 八花毬上紅旗百戰場中赤手提一自凱
0790b23: 歌歸去國英雄贏得作清時無量壽山
0790b24: 因韶國師問百匝千重是何人境界師曰左
0790c01: 搓芒繩縛鬼子。頌曰。百匝千重欲問周
0790c02: 山脫體相酬當時一眾知誰會直得江西
0790c03: 水逆流投子舒山因靈泉問枯木生花
0790c04: 始與他合是這邊是那邊句師曰亦是這邊
0790c05: 句曰如何是那邊句師曰石牛吐出三春露
0790c06: 靈雀不栖無影林。頌曰。滄海無風波浪平
0790c07: 水色虛含月寒光一帶望何窮誰辨箇
0790c08: 中龍退骨霞淳越州乾和尚嗣洞山上
0790c09: 堂曰舉一不得舉二放過一著落在二雲
0790c10: 門出眾曰昨日有人從天台來徑山去
0790c11: 師曰典座來日不得普請便下座。雪竇云
0790c12: 雲門秪能一手不能一手搦。頌曰。乾
0790c13: 舉一不舉二雲門手添意氣花開花落任
0790c14: 風吹自有馨香滿天地晦堂心聲前一句口如
0790c15: 眉佛祖從來不知昨夜崑崙閒說夢白頭
0790c16: 生得黑頭兒霞淳黑白分滿局曾無一
0790c17: 著有相虧可憐無限傍觀者斧爛柯消不
0790c18: 知白雲端貌出形儀已巳不真二三分數像當人
0790c19: 傍邊有箇無端者一難謾是眼親保寧勇
0790c20: 天台南岳去無蹤更有何人覿面逢東嶺雲
0790c21: 生西嶺白前山花發後山紅普融平海成鹽
0790c22: 終有味敲空作響本無聲崑崙撞著波斯子
0790c23: 把手相將海底行慈受深高樓美女一雙雙各
0790c24: 向瓊坐玉床出鴛鴦呈似了金針深插
0791a01: 錦香囊佛性泰波斯捧出海南香白眼崑崙與
0791a02: 論量賈客不諳彈舌語只看兩箇鼻頭長佛
0791a03: 智裕東嶺西巖路暗通有誰曾見老乾雲門
0791a04: 把手雖同步白雲飛月含空楚安方莫向乾
0791a05: 頂上無言童子相諳放開一線通消
0791a06: 息走天台與嶺南成枯木春蘭與秋菊一一
0791a07: 各當時底處無回互怨誰分髓皮風來烏已巳
0791a08: 覺露重鶴先知為問何能爾渠儂初不知圓
0791a09: 悟勤乾撒手懸崖韶陽天然標格謂言只有
0791a10: 猴白那知更有猴黑佛心才相見不須嗔君窮
0791a11: 我亦貧謂言侵早起更有夜行人萬年閑明頭
0791a12: 暗合緩放急手忽露針線還偷舉一不
0791a13: 舉二天台過徑山嚼他桃李核終是牙關
0791a14: 月堂昌乾上堂法身有三種病二種光須
0791a15: 是一一透得始歸家穩坐須知更有向上
0791a16: 一竅在雲門出問庵內人為甚麼不知菴外
0791a17: 事師呵呵大笑門曰猶是學人疑處師曰子
0791a18: 是甚麼心行門曰也要和尚相委師曰直須
0791a19: 與麼始穩坐門應喏喏。頌曰。鋪主將
0791a20: 試買人謂言難似此金真買人拂袖先行
0791a21: 去滿慚惶不敢嗔白雲端垂四海釣獰
0791a22: 龍格外玄談知己巳從相見披衫帶席不妨把
0791a23: 手上高佛性泰三種病二種光法身於
0791a24: 此露堂堂時人不會箇中意猶把法身謾度
0791b01: 量楚安方動絃別曲問一知十手搦手掩
0791b02: 以膠投漆庵內不見菴外無孔銕鎚不會人
0791b03: 生相識貴知音水入水金金圓悟勤
0791b04: 庵內不知庵外事銕額銅頭不相似定花板
0791b05: 上打鞦韆猛虎舌頭書卍字瞎堂遠
0791b06: 乾因僧問十方薄伽梵一路涅槃門未審
0791b07: 路頭在甚麼處師以拄杖劃云在這裏僧後
0791b08: 請益雲門門拈起扇子云扇子跳上三十
0791b09: 三天築帝釋鼻孔東海鯉魚打一棒兩似
0791b10: 傾盆會麼。頌曰。入乎還將死馬醫返
0791b11: 魂香欲起君危一期拶出通身汗方信儂家
0791b12: 不惜眉天童覺樓閣重重擊不開乾
0791b13: 劃破露崔嵬十方佛剎全彰處一一門中見
0791b14: 善財佛心才須彌頭倒卓大海起清風東弗
0791b15: 已巳搖落西瞿花正紅長靈卓撦破雲門一柄
0791b16: 扇拗折乾一條杖二三千處管絃樓四五
0791b17: 百條花柳巷徑山杲乾不用指陳雲門休
0791b18: 打骨董自然東海鯉魚築著帝釋鼻孔山
0791b19: 珪烏龜三眼紅如火一角麒麟似錐土宿
0791b20: 夜遊南贍部泥牛下火星飛雪竇宗一人
0791b21: 向陸地行船一人向針鋒走馬同時同日到
0791b22: 長安其中一箇最尖耍佛鑑懃當面非暗投應
0791b23: 機皆直說乾與雲門兩口同一舌若是續
0791b24: 貂人弄巧便成拙雪菴瑾乾因雲門到云請和
0791c01: 尚荅話師曰到老僧也未門曰恁麼那恁麼
0791c02: 那師曰將謂猴白更有猴黑。頌曰。乾舉一
0791c03: 不舉二雲門握手添意氣為言只有猴白那
0791c04: 知更有猴黑晦堂心弦筈相網珠相對發
0791c05: 百中而箭箭不虛攝眾景而光光無礙淂言
0791c06: 句之持住游戲之三昧妙其間也宛轉
0791c07: 圓必如是也縱橫自在天童覺澧州欽山文
0791c08: 邃禪師嗣洞山巨良禪客禮拜了便問一
0791c09: 鏃破三關時如何師曰放出關中主看曰恁
0791c10: 麼則知過必改師曰更待何時曰好隻箭放
0791c11: 不著所在便出去師曰且來闍良回首師
0791c12: 下禪床擒住曰一鏃破三即且置試為欽
0791c13: 山發箭看良擬議師打七棒曰且聽箇亂統
0791c14: 漢疑三十年有僧舉似同安察安曰良公雖
0791c15: 解發箭要且未中的僧便問未審如何淂中
0791c16: 的去安曰關中主是甚麼人僧回舉似師師
0791c17: 曰良公若解恁麼也免淂欽山口然雖如此
0791c18: 同安不是好心亦須看始淂。頌曰。一鏃破
0791c19: 三關爭知中的難放出關中主移疆還就土
0791c20: 雲凍鴈聲孤愁人皆閔戶甜自古甜苦瓠
0791c21: 從來苦獃堂定欽山因巖頭問如何是真言
0791c22: 師曰南無佛耶。頌曰。隨機有問隨機荅
0791c23: 不是禪不是玄後代無端翻譯出將梵
0791c24: 語作唐言退耕寧欽山與巖頭雪同到德
0792a01: 山一日問德山曰天皇也恁麼道龍潭也恁
0792a02: 麼道未審和尚作麼生道山曰汝試舉天皇
0792a03: 龍潭道底看師擬進語山便打師被打歸延
0792a04: 壽堂曰是則是打我太煞巖頭曰汝恁麼道
0792a05: 他後不淂道見德山來法眼別云是則是錯
0792a06: 打我。頌曰。老倒忘機太作家古今皆貴絕
0792a07: 纖瑕天皇一龍潭現湧出靈源萬路差差
0792a08: 切欽山猶定動淂無言說至今誇汾陽昭
0792a09: 老將交羅事一期於中淂失少人知欽山若
0792a10: 棒無言說若更非言更是非延壽慧高安白
0792a11: 水本仁禪師嗣洞山上堂老僧尋常不欲向
0792a12: 聲前色後弄人家男女何故且聲不是聲
0792a13: 色不是色僧問如何是聲不是聲師曰喚作
0792a14: 色淂麼曰如何是色不是色師曰喚作聲淂
0792a15: 麼僧作禮師曰且道為汝說荅汝話若向這
0792a16: 裏會淂有箇入處。頌曰。色自色聲自聲
0792a17: 新鶯啼處柳輕門門有路通京國三島斜
0792a18: 橫海月明丹霞淳聲出虛色生無聲前色後
0792a19: 轉塗糊間不容髮安可名模堂堂圓應沒錙
0792a20: 銖巧張爐費分爭如棒下無生忍聞見
0792a21: 馨香滿道途圓悟勤明州天童咸啟禪師嗣
0792a22: 洞山簡大德問學人卓卓上來請師的的師曰
0792a23: 我這裏一屙便了有甚麼卓卓的的曰和尚
0792a24: 恁麼荅話更買草鞋行好師曰近前來簡
0792b01: 近前師曰秪如老僧恁麼荅過在甚處簡無
0792b02: 對師便打。頌曰。卓卓的的一屙便息老鼠
0792b03: 舞三臺兒吹觱築烏龜舉首唱巴歌一二
0792b04: 三四五六七雪竇宗天童啟因僧問如
0792b05: 何是應用無虧底眼師曰恰如瞎一般。頌曰。
0792b06: 盲聾瘖迥天真眼似眉毛道始昨夜東
0792b07: 君潛布令黃鶯啼處綠楊春丹霞淳
0792b08: 京兆府蜆子和尚嗣洞山混俗閩川不蓄道
0792b09: 具不循律儀冬夏一衲逐日江岸採掇
0792b10: 蜆充腹暮即宿東山白馬廟紙錢中居民目
0792b11: 為蜆子和尚華嚴靜禪師聞之欲真假先
0792b12: 潛入紙錢中深夜師歸嚴把住曰如何是祖
0792b13: 師西來意師遽荅曰神前酒臺盤嚴放手曰
0792b14: 不虛與我同根生。頌曰。神前酒臺盤鐵彈
0792b15: 大如拳一擊便擊碎不直半分錢圓悟勤神
0792b16: 前撥紙問西來直截當機指酒臺赤膊袒肩
0792b17: 頭面而禮禍從天降不成瞎堂遠建摝蜆撈
0792b18: 昧己靈那堪古廟著渾身頭那畔空狼藉
0792b19: 討甚多年鬼眼睛東野敷紙錢堆裏可憐生
0792b20: 臭口纔開便葛藤蕩盡鬼家窮活計至今古
0792b21: 廟絕人行東山源瑞州九普滿禪師
0792b22: 嗣洞山問僧近離甚處曰閩中師曰遠涉不
0792b23: 易曰不難動步便到師曰有不動步者麼曰
0792b24: 有師曰爭得到此間僧無對師以拄杖下。
0792c01: 頌曰。雲重重又水重重步不曾移到九
0792c02: 遠涉若還言不易主人在半途中雪巖竇欽
0792c03: 台州幽棲道幽禪師嗣洞山一日斂歛鍾上堂
0792c04: 大眾纔集師乃問甚麼人打鍾僧曰維那師
0792c05: 曰近前來僧近前師遂打一掌歸方丈臥
0792c06: 投子青云然自急須逃古今皆有行窮絕處
0792c07: 試問傍人不識下情果然獲有既從相問急
0792c08: 索端由不顧危亡得他假難雖獲小利也是
0792c09: 暗地傷人不為好手這僧雖然失利為自
0792c10: 不守分致禍臨身未為分外然雖如是終是
0792c11: 平人橫遭羅網自有傍人證據在且道證據
0792c12: 箇甚事乃云東家不了西舍受殃復。頌曰。
0792c13: 驀路相逢借問由寸心莫便與他酬雖然重
0792c14: 檐教人代終是慚顏暗地羞汝州南院慧
0792c15: 顒禪師上堂諸方只具啐啄同時眼不具啐
0792c16: 啄同時用時有僧便問如何是啐啄同時用
0792c17: 師曰作家相見不啐啄啐啄同時失僧曰此
0792c18: 猶是某甲問處師曰汝問處又作麼生僧曰
0792c19: 失師乃打之其僧不肯後於雲門會下聞別
0792c20: 僧舉此話方悟旨回省師已圓寂遂禮
0792c21: 風和尚問曰汝當時問先師啐啄話後
0792c22: 來還有省處也無曰已巳見箇道理也曰作麼
0792c23: 生曰某甲當時在燈影裏行照顧不著曰
0792c24: 汝會也。頌曰。不佛法當人情驗盡諸方
0793a01: 鬼眼睛縱使作家不啐啄依然錯認定盤星
0793a02: 笑翁堪同時啐啄不同時石火電光猶較遲燈
0793a03: 影裏行今已巳會蹉跎非是落便雪巖欽
0793a04: 雲居悟云且作麼生是啐啄同時眼若得眼
0793a05: 明其用自又道作家不啐啄啐啄同時失
0793a06: 何故不啐啄所以道子若哮吼其母即喪諸
0793a07: 人還明得麼乃。頌曰。子若哮吼其母即喪
0793a08: 全歸其子十方通暢大用現前理自然何必
0793a09: 起心作模樣更若不會雲居拄杖南院上
0793a10: 堂赤肉團上壁立千仞僧問赤肉團上壁立
0793a11: 千仞豈不是和尚道師曰是僧便掀倒禪床
0793a12: 師曰這瞎驢亂作僧擬議師便打。頌曰。掌
0793a13: 中擎日月舌上覆金錢壁立爭千仞毫光徹
0793a14: 梵天山珪赤肉團邊用得親主有理各
0793a15: 難伸兩箇駝子相逢著世上如今無直人徑
0793a16: 山杲電光影裏緇素區分纖毫不犯教滅
0793a17: 門木本菴永日月無光殺氣浮揭天鼉戰貔
0793a18: 貅捷呼獲下真番將那箇兒郎不舉頭虛堂
0793a19: 愚南院問僧名什麼僧曰普參師曰忽遇屎
0793a20: 撅時如何曰不審師便打。頌曰。兩箇屎撅
0793a21: 合作一團熏天地誰能千古藂林作話
0793a22: 端西山亮南院因僧問古殿重興時如何師
0793a23: 曰明堂瓦插簷曰與麼則莊嚴畢備也師曰
0793a24: 斬草蛇頭落。頌曰。縱奪之機安可測隨言
0793b01: 生解實堪悲曉來一陣春風起吹落花三
0793b02: 四枝海印信重興古殿辨來風瓦插重簷氣
0793b03: 象雄淂人前多意氣他家無法在中西禪
0793b04: 寂南院因僧問寒暑到來時如何師曰紫羅
0793b05: 抹額腰裙曰上上之機今已巳曉向下之機
0793b06: 事若何師曰炭庫裏藏身。頌曰。紫羅抹額
0793b07: 腰裙傾國風流宛勝秦玉笛插藏人不見
0793b08: 夜深吹起鳳樓春雪堂行鎮州寶壽二世
0793b09: 禪師嗣寶壽沼開堂乃先寶壽遺囑三聖為
0793b10: 作請主開堂日師方陞座聖便推出一僧師
0793b11: 便打聖曰恁麼為人非但瞎這僧眼瞎
0793b12: 鎮州一城人眼去在師擲下拄杖便下座
0793b13: 歸方丈。頌曰。三聖擔他寶壽鏘推僧出眾
0793b14: 擬量塞外將軍行正令直淂盲人滿大唐
0793b15: 汾陽昭寶華王座始登時三聖推僧眾疑
0793b16: 棒下分明無老少天下盲人幾箇知黃龍南
0793b17: 金槌擲下如星疾好手接來不費力當時擲
0793b18: 向洪波中千古萬古無消息白雲端黑白未
0793b19: 分著著奇任他閑漢畔頭窺不知除神仙
0793b20: 手更有何人敵淂伊保寧勇探馬飛來棒下
0793b21: 寧瞎人翻滿鎮州城太平本是將軍建不許
0793b22: 將軍見太平真淨文臨濟家風兩獻酬推僧
0793b23: 棒瞎見宗猷若非寶壽全機眼更有誰明此
0793b24: 話頭佛國白法眼傳來付與誰三聖推僧決
0793c01: 眾疑將軍令舉群夫駭直淂盲聾徹四夷真
0793c02: 如寶壽開堂座始登當時三聖便推僧要
0793c03: 知打瞎人人眼好向曹溪問老能智海清當
0793c04: 鋒更不借全機勍敵須還作者知銕馬放閒
0793c05: 沙塞靜瞎驢千古少人騎上方益豐城寶
0793c06: 宇宙識人稀不入張華手焉能別是非佛
0793c07: 心才驀刃開時飛銕騎電光閃處擲金槌一
0793c08: 城瞎渾閒事直至而今成是非佛性泰寰
0793c09: 中天子塞外將軍令萬里掃塵威雄難
0793c10: 比並曲中直細中瞎人眼真作略掀倒
0793c11: 禪床捋虎鬚人平不語水平不流去久矣
0793c12: 徒勞刻舟權柄在手專殺活大丈夫兮淂自
0793c13: 由南華昺矢在弦上不淂不發擬議蹉過箭
0793c14: 鋒一劄京兆府天寧璉寶壽開堂推出僧棒頭有眼
0793c15: 要分明滿城人瞎誰能曉今古清風匝地生
0793c16: 山如提起須彌第一鎚電光石火太遲遲
0793c17: 象王行處狐蹤絕獅子咆哮百獸危徑山杲
0793c18: 棒頭瞎一城人三聖撩他寶壽瞋正令只
0793c19: 堪提一半一盲引淂眾盲行山珪養淂男
0793c20: 兒要賭錢渾身無有寸纏是非窟裏和身
0793c21: 入生滅門中滿口宣正堂辯塞北千人帳江
0793c22: 南萬斛船菩提窩裏坐謂是傳石菴玿
0793c23: 寶壽二世在先寶壽為供養主壽問父母
0793c24: 未生前還我本來目來師立至夜深下語
0794a01: 不契翌日辭去壽曰汝何往師曰南方學佛
0794a02: 法壽曰汝且在此作街坊若是佛法紅塵浩
0794a03: 浩談說一日在市中見二人相打一人近前
0794a04: 打一拳云是什麼面目師之忽大悟歸
0794a05: 告寶壽壽深可之。頌曰。市相逢兩知識面
0794a06: 目無來太廢力粉骨碎身未足酬一句了然
0794a07: 超百億海印信南北東西是處游更深歸去
0794a08: 月如春風一陣花狼籍不覺思量暗點頭
0794a09: 成枯木甚妙也甚妙於此知性命擗鼻與一
0794a10: 奉當時便打正五祖演十字街中六不本
0794a11: 來面目絕由縱饒悟得分去已巳落儂家
0794a12: 二頭禾山方一拳拳倒黃鶴樓一趯趯翻
0794a13: 鸚鵡洲幸有傍人為著力自家端坐看楊州
0794a14: 佛性泰一拳打就無目碧眼胡僧覷不足秋
0794a15: 來黃葉落紛紛六六反成三十六南華昺
0794a16: 寶壽作街坊市中薦淂父母未生前恁麼
0794a17: 無目最奇特大用現前無軌則圓悟勤
0794a18: 春色依依柳色萋桃花猶夾杏花枝欲識本
0794a19: 來無目塵中方見丈夫兒佛鑑懃借路經
0794a20: 過無目因邪打正有拳頭衲僧門下無干
0794a21: 涉徒用精金換淂南岩勝汝州西院思
0794a22: 禪師嗣寶壽沼僧問如何是伽藍師曰荊叢
0794a23: 林曰如何是伽藍中人師曰兒貉子。頌曰。
0794a24: 毫髮不縱橫自由閫外乾坤廓落大方無
0794b01: 外優游明明祖師意明明百草頭破狐疑
0794b02: 網截斷愛河流縱有回天力爭如直下休四
0794b03: 衢道中淨放出溈山水牯牛圓悟勤
0794b04: 西院明在許州聞汝州南院出世元與同遂特去
0794b05: 相訪纔入寺了曰啟和尚某甲無可人事自
0794b06: 從許州來得江西剃刀一柄上和尚院曰
0794b07: 汝從許州來得江西剃刀師於院手上掐搯
0794b08: 一掐搯院曰侍者師以袖拂一拂便行院曰
0794b09: 阿剌剌阿剌剌。頌曰。南院門前信莫窺登
0794b10: 臨無不喪全威許州得江西信針芥相投
0794b11: 只自知海印信池州魯祖山教禪師嗣灌
0794b12: 溪因僧問如何是雙林師曰有相身中無
0794b13: 相身曰如何是無相身師曰金香爐下銕崑
0794b14: 崙。頌曰。有相身中無相身金香爐下銕崑
0794b15: 崙雙林別後無消息滿路風塵來往人方菴顯
0794b16: 吉州資福如寶禪師嗣西塔穆因陳操尚書來
0794b17: 師畫一圓相操曰弟子與麼來早是不著便
0794b18: 更畫圓相師於中著一點操曰將謂是南番
0794b19: 舶主師便歸方丈閉門。頌曰。
0794b20: 團團珠遶玉馬載驢上銕船分付海
0794b21: 山無事客釣鼇時下一棬攣復云天下衲僧
0794b22: 跳不出雪竇顯布漫天網鯨鼇不上水底
0794b23: 反身波前躍浪在彼在此千里萬里不著便
0794b24: 處能回閉了方丈依前來雙收雙放半合
0794c01: 半開主全體用石女老黃梅月堂昌李公
0794c02: 要勸張公酒被張公罰一盃珠遶團團休
0794c03: 錯會還家拍手笑咍咍別印郢州芭蕉
0794c04: 山慧清禪師嗣南塔湧上堂拈拄杖曰有
0794c05: 拄杖子我與拄杖子無拄杖子我奪
0794c06: 拄杖子靠拄杖下座。頌曰。有無今古兩
0794c07: 重關正眼禪人過者難欲通大道長安路莫
0794c08: 崑崙說還投子青芭蕉示眾世無與奪
0794c09: 縱橫不易親雨散雲何處去空令游子淚
0794c10: 沾巾正覺逸有面前拈取去如無背後奪
0794c11: 將來可憐黑漆光生底擊著千門萬戶開保
0794c12: 寧勇縱奪臨機得自由相逢切忌更眸轉
0794c13: 身必合知時擬議山藤便到頭成枯木
0794c14: 芭蕉拄杖與奪直要當風眼活剎那纔昧隔
0794c15: 生鼻孔遭他牽撮佛智裕
0794c16: 有無與奪太譊訛拄杖當途不奈何好把斜
0794c17: 橫禪椅畔免令就上長枝柯文殊道
0794c18: 十字街道見成行貨擬欲量漆桶蹉過徑
0794c19: 山杲舒無卷無跡日午晴空轟霹靂衲子
0794c20: 驚迷失路頭神號鬼哭知何極雪竇宗
0794c21: 水泛船隨泥作佛船行佛成水泥不物有
0794c22: 拄杖與拄杖船中輕蕩槳無拄杖奪拄
0794c23: 杖佛巧出相好手芭蕉眼不開塞壑填溝
0794c24: 何處來月堂昌
0795a01: 赫日光中風雷雨雹海水逆流須彌倒卓走
0795a02: 獸飛禽懸崖撲落塞外將軍生擒活捉捋猛
0795a03: 虎鬚折蒼龍角南堂興
0795a04: 相罵饒汝接觜相唾饒汝潑水等閒摸著蛇
0795a05: 頭拍手囉囉哩哩卍庵顏芭蕉舉起拄杖驚
0795a06: 動森羅萬象蝦蟆飛過梵天眉毛元在眼上
0795a07: 尼后無蠱毒之鄉水不可嘗沾他一滴渾
0795a08: 家喪亡肯堂充
0795a09: 有更須當與渠無背手奪將來驀然夜
0795a10: 半化龍去黑雨烏風裂地雷虛堂愚
0795a11: 鼓山珪云五祖以拄杖子話請益白雲雲曰
0795a12: 要會麼多處添些子少處些子何故神仙
0795a13: 秘訣父子不傳白雲和尚大似一錢為本萬
0795a14: 錢為利殊不知如人善日勝日貧老禪道
0795a15: 多處添些子少處減些子自然到處恰好者
0795a16: 箇筭法極省工夫諸人要會麼。乃頌曰。
0795a17: 多添少休那支移拆變加三倍平生有
0795a18: 子不須教一回落賺自然會
0795a19: 芭蕉清僧問如何是透法身句師曰一不
0795a20: 淂問二不淂休曰學人不會師曰第三度來
0795a21: 與汝相見。頌曰。
0795a22: 休問維摩臥病城羅山空自掩光陰流沙欲
0795a23: 渡全無難莫鶯啼在那林投子青
0795a24: 一不問二不休直須識取那頭再三回
0795b01: 首來相見急水波心輥毬菴需
0795b02: 
0795b03: 
0795b04: 
0795b05: 
0795b06: 禪宗頌古珠通集卷第十五
