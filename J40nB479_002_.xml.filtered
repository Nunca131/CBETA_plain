0120c01: 昭覺竹峰續禪師語錄卷第二
0120c02: 嗣法門人正義　彌佑編
0120c03: 結制上堂搖唇鼓舌拔龜毛於鐵牛背上敲空遺響
0120c04: 截兔角於石女腮邊擊石火閃電光毘盧頂上拋三
0120c05: 放四騎佛殿出三門糞草堆頭摘葉尋枝坐斷當陽
0120c06: 權衡聖化週天地之爐韝廓示真如旋日月之鉗鎚
0120c07: 智鑑高恢斬荊削棘鑄聖鎔凡使盡大地有情息無
0120c08: 諍三昧接最上乘根器續佛祖經綸全身擔荷豈容
0120c09: 朕跡向這裏薦得參學事畢脫或躊躇休將鶴唳誤
0120c10: 作鶯啼山僧則不然向第二義門與諸人打葛藤去
0120c11: 也週旋天地烈通紅日月星辰掌握中兔角杖鞭山
0120c12: 海竭龜毛純繫樹頭風。
0120c13: 冬至上堂問春生夏長秋收冬藏四時遷變且道西
0120c14: 來大意還有遷變也無師云任從滄海變終不與君
0120c15: 通進云上無佛道可成下無眾生可度且道本來面
0120c16: 目向甚麼處安身立命師驀頭一棒僧擬議師連棒
0120c17: 打退乃云威鳳山前解打鼓白蓮池畔唱巴歌吾儕
0120c18: 久向龍門餌直釣鯨鱗入帝都以拄杖作釣勢云有
0120c19: 麼有麼若有不妨對眾驗過始得若也未然山僧拄
0120c20: 杖子與諸人道破遂召眾云直下點開天地眼頂門
0120c21: 躍出驪龍珠。
0120c22: 上堂問佛身充滿於法界誰解說法師云駟馬橋頭
0120c23: 石土地進云普現一切群生前誰能具眼師云石子
0120c24: 嶺前寶塔子進云口難開處隨拈起無量人天盡見
0120c25: 已巳師云鷂過新羅問口不開舌不動本參在甚麼處
0120c26: 師云還聽堰溪水聲麼進云拘住不散師云聞麼進
0120c27: 云用時不亂師云向這裏入問佛在靈山說法十大
0120c28: 弟子各歸一所修行意旨如何師云家富小兒嬌進
0120c29: 云不是心不是物不是佛是個甚麼師云項下鬍鬚
0120c30: 八尺長乃云眉間寶劍袖裏金鎚佛眼覷不見鬼神
0121a01: 莫思惟八字打開人天不識一毛頭上現寶王剎香
0121a02: 水海中魚龍出聽到者裏吞吐得者迥出聖凡陷虎
0121a03: 之機一時驗過縵天網子信手羅籠且道還有超宗
0121a04: 越格不受羅籠者麼若有不妨試出酬唱脫或未然
0121a05: 山僧牽枝引蔓去也拈拂子云春風暖春水清風和
0121a06: 日暖暢幽情擲下拂子。
0121a07: 上堂問如何是平常無生句師直上覷進云如何是
0121a08: 玄妙無生句師直下觀進云如何是體妙無盡句師
0121a09: 震拄杖一喝問靈源滴水非今古萬法融通理自彰
0121a10: 夜半長空飛鐵鷂分明一點露真常這個消息還許
0121a11: 學人量也未師云搞空作響梅花點幾知音乃云
0121a12: 搞空作響梅花幾點知音正令纔行始見一陽萌動
0121a13: 錦江波暖換回天地公心潭月澄清照見本來面目
0121a14: 朔風凜凜葉落林凋見遠山凍雲靄靄露結清霜徹
0121a15: 骨寒無位真人倒騎佛殿佛性狗子坐斷三門缽盂
0121a16: 峰望空啟告拄杖子忍俊不禁點破當頭一窮且道
0121a17: 如何是當頭一竅卓拄杖云推開玉戶天關轉撥動
0121a18: 機輪地軸搖。
0121a19: 結制上堂登寶華王座施格外全機握吹毛劍萬里
0121a20: 伏屍耀開頂正眼悉令天人絕跡千差一照萬化
0121a21: 皆如爐韝高鎔鉗鎚節鉞鍛鍜大地眾生奮鐵牛之壯
0121a22: 志鍊天下衲僧悟自性之心王頭頭合轍法法舒彰
0121a23: 人人剖佛祖心肝個個露元初消息只教句裏藏鋒
0121a24: 機先活路擘鋤煩惱淨鏟無明剿絕人我掃除翳蔽
0121a25: 直下承當虛空血滴昭覺與麼告報還知落處也未
0121a26: 顧眾云今日吾徒有堂不昧自心添煤添炭營齋表
0121a27: 嚫敦請山僧上堂普同供養且道兩得相應一句作
0121a28: 麼生踏著即禍生飲水須防噎。
0121a29: 元旦上堂乾坤作殿日月為門虛空布鼓須彌為槌
0121a30: 拈椎豎拂韜略古今運三陽為符印萬象惟新轉六
0121b01: 合作兵將斬新條今具如是妙用展如是經綸賓主
0121b02: 歷然照用橫施兵隨印轉將逐符行萬里煙霞皎潔
0121b03: 十方世界肅清一據獅王天魔絕跡大眾是甚麼人
0121b04: 境界佛子住此地則是佛受用常在於其中經行及
0121b05: 坐臥且承誰恩力向毘盧頂上簸土揚塵塗污千聖
0121b06: 鼻孔眾中還有其相把背者麼不妨薦舉脫或未然
0121b07: 山僧頌出斬新條令布雷門一箭當陽萬國寧倒挂
0121b08: 藍衫光宇宙山河大地盡回春。
0121b09: 浴佛上堂寶磬鏗鏘舉人天會聚時須彌香一炷日
0121b10: 月燭二枝以此現前物供養釋迦文惟願光不夜年
0121b11: 年亦如斯老瞿曇懵懂不少禍及今時遠孫真續則
0121b12: 不然塵說剎說亦無間歇總出不得者個圈圓諸人
0121b13: 還信得及麼顧眾云昨夜明星燦紫宸祖孫特特共
0121b14: 生辰藍田種玉須真種大地兒孫照樣行。
0121b15: 錦城太平寺監院海金率血盆會眾善請上堂入纏
0121b16: 垂示斬無明拄杖隨身任縱橫祖佛來時三十棒虛
0121b17: 空敲得血淋淋償佛祖債玄機密運結眾生緣大展
0121b18: 綸音逢場作戲鏗鏘人天號令對境忘情揭示衲僧
0121b19: 巴鼻現大人相山河大地轉正法輪示法王身明暗
0121b20: 色空合談般若淵溟在處攪長河為酥酪海島逍遙
0121b21: 變大地作黃金不遊地獄悉露本地風光不住人天
0121b22: 了證無生法忍人人現本來面目個個悟拈花的旨
0121b23: 佛日光輝振頹風於末運法眼精明懸赤幟於當陽
0121b24: 覺天空湛莫藏身處沒蹤跡心月孤圓沒蹤跡處莫
0121b25: 藏身所以無味之談塞斷人口且道是甚麼人履薦
0121b26: 靠拄杖云今日是我錦官闔會眾善詣太平寺啟建
0121b27: 血盆勝會供佛飯僧虔請山僧登寶王座演伽陵音
0121b28: 默豎柱杖召眾云大目犍連尊者同十二類眾生在
0121b29: 山僧拄杖頭上安營札寨放大光明一時成佛去也
0121b30: 大眾還見麼若見四生九有承恩力八難三途脫苦
0121c01: 坵脫或未然借山僧拄杖子鼻孔出氣去也復舉東
0121c02: 印土國王請般若多羅齋次乃謂曰諸僧皆轉經惟
0121c03: 師為甚不轉經祖曰出息不涉眾緣入息不居陰界
0121c04: 常轉如是經百千萬億卷豈止一卷兩卷師云般若
0121c05: 多羅尊者秪是個黑豆老漢有甚了期有人問昭
0121c06: 覺諸僧皆轉經長老因甚不轉經只對他道默而識
0121c07: 之且道與古人相去多少還有優劣也未顧眾云獨
0121c08: 自舉頭天外看思量誰是個般人。
0121c09: 中元上堂掀翻海嶽娑婆擲向他方撥轉乾坤須彌
0121c10: 悉歸芥孔天回地轉草偃風行歷歷明明絕無回互
0121c11: 赤灑灑直下承當頭頭上顯物物上明拈一莖草現
0121c12: 丈六身吹一布毛傳正法眼藏縱使千聖出頭來不
0121c13: 敢正眼覷著所以道我宗無語句實無一法與人當
0121c14: 下知歸入林不動草入水不動波三世諸佛同一鼻
0121c15: 孔歷代祖師把手並行文殊普賢猶是他奴鶖子目
0121c16: 連截舌有分到恁麼時節萬象不能藏覆千聖無以
0121c17: 擬論一據獅王伏屍萬里大眾還見昭覺落處麼向
0121c18: 者裏薦得種田博飯運水搬柴一生受用不盡脫或
0121c19: 依稀不妨與諸人下個注腳遂拈拄杖云見麼卓云
0121c20: 聞麼於見聞處真見真聞是我真玉居士數十年於
0121c21: 昭覺一段光明人天眾前不妨奇特脫或未然山僧
0121c22: 頌出恩大難酬恩大難一毫頭上露倪端靈山有約
0121c23: 堪承受千古佳聲億萬年。
0121c24: 邛州金缽寺門人彌佑彌願等請說戒上堂祖風遠
0121c25: 邁佛道難遭正令全提群魔膽裂巍巍乎八方大有
0121c26: 蕩蕩乎四海無疆樵歌牧語句句吐佛祖心髓白棒
0121c27: 麤拳卓卓開人天正路孤明不昧湛寂非遙所以凡
0121c28: 聖同源古今不易無物不為妙用無法不是真乘光
0121c29: 揚佛日耀古騰今智鑑無痕道處拈鎚豎拂靈明迥
0121c30: 徹亦任法爾如然不心不佛赤條條而千峰獨露旛
0122a01: 動風動明歷歷而萬水不沉鼻祖西來惟傳一心之
0122a02: 法梁王不識更有斷背之能頭頭上露法法上彰一
0122a03: 處明百處千處光輝一言通千言萬言透脫到此腳
0122a04: 跟點地廓步大方智眼圓明照耀天地騎聲蓋色直
0122a05: 下了明真性超佛越祖露出本地風光不受寒暑豈
0122a06: 屬變遷到者裏山花野鳥盡談般若村歌社舞共話
0122a07: 無生處處闡毘盧戒藏在在示梵網準繩雖然如是
0122a08: 也是徐六擔板山僧則不然向無位真人道還有話
0122a09: 會也無顧眾云天雨四花呈瑞彩地搖六振起雲龍
0122a10: 傳戒下座。
0122a11: 中秋授法光上堂曉霜籠玉樹夜月燦瓊枝斷背安
0122a12: 心法何須眼畫眉橫身當宇宙一鏃定乾坤拓開千
0122a13: 聖宅掀翻舊日程萬里山河添瑞色一天星月佐璇
0122a14: 璣昭覺與麼告報只要諸人證明且道透網金鱗以
0122a15: 何為食遂拈拂子云夜靜水寒魚不餌滿船空載月
0122a16: 明歸。
0122a17: 結制上堂毒鼓當軒虛空側耳爐鎚高建佛祖心寒
0122a18: 者裏豈敢囊藏頓使天魔絕跡瓦礫堆頭現出百千
0122a19: 三昧選佛堂前舉揚末法津梁淨裸裸無位真人迎
0122a20: 來送去赤灑灑現成公案亦任拈提縱饒鐵額銅睛
0122a21: 到者裏個個退身有分正恁麼時有不露鋒芒能征
0122a22: 貫戰者麼卓拄杖喝云孤明一鑑皆驚駭真勝還歸
0122a23: 掌握中。
0122a24: 元旦上堂木正蓂調梅花泄未兆之機蒼精點翠綠
0122a25: 柳垂不假之金三陽開泰萬象回春八方歌大有之
0122a26: 亨四海祝無虞之慶處處歡歌社舞家家瑞氣盈門
0122a27: 萬彙齊彰千祥集萃妙議中無量妙議殊勝中百千
0122a28: 殊勝盡大地一團和氣等虛空融歸實際且道新年
0122a29: 頭佛法還有虛實也未召眾云一氣不言含萬象萬
0122a30: 靈何處不無私虛空昨夜知端的大地山河越樣期
0122b01: 本師老人三週登座問昔日寰中獨步雲門露出鋒
0122b02: 芒鋒芒則且止獨步是如何師以拄杖卓一卓進云
0122b03: 拈起花枝一笑至今遺下文章如何是鳳山春色師
0122b04: 云心傷獨淚江天月進云日午當天曬林鳥鬧聲喧
0122b05: 正恁麼時先老和尚面目即今在甚麼處師云泣恨
0122b06: 衷腸慟未伸進云風頭喜天色萬古永流春師云乾
0122b07: 坤月樣宇宙三千乃云薄福承恩住祖庭吾師幻化
0122b08: 已巳三春心傷獨淚江天月泣恨衷腸痛未伸吾老人
0122b09: 臨滅時召真續至囑云老朽年逾八十哉子宜的的
0122b10: 把心開祖翁家業身擔荷莫學癡愚浪蕩呆汝善能
0122b11: 保惜中興悟祖門庭吾於常寂光中歡喜無量再索
0122b12: 紙筆親書末後偈云新年三日過南洲直踏洋洋東
0122b13: 海頭快將捨取珊瑚樹免使波翻浪傾湫書畢端然
0122b14: 而逝大眾且道吾老人有甚長處作略如斯真續於
0122b15: 爐頭邊親遭痛炙久驗巾瓶今日鼻孔落在薄福手
0122b16: 裏且道還許吾老和尚出氣也未遂爇檀片云禹甸
0122b17: 悠悠聲價饒天荒地老恨難消仰瞻儀範躬高厚幸
0122b18: 托家聲不寂寥。
0122b19: 解制上堂山城柳色盡含春梅放溪頭暖更生百卉
0122b20: 不言湥自肯一番雨露一番新於中有不屬新舊結
0122b21: 解者麼拄杖子則不然與伊道破時當九旬期畢三
0122b22: 月云終諸禪德一冬於長連床上將生死二字蘊在
0122b23: 胸中行住坐臥時時檢點刻刻提撕窮究到言思語
0122b24: 絕意識不到處如鼠入洞自有倒斷處敢問大眾即
0122b25: 今坐斷凡聖不通酬唱一句作麼生昨夜虛空生
0122b26: 板齒天明依舊嘴盧都。
0122b27: 佛誕上堂一言纔露千里同風具摩醯眼古今一矚
0122b28: 所以發於妙機包羅天地出於妙用融貫十虛眉間
0122b29: 挂劍到處逆水興波肘後懸符鞭逼虛空卜度中興
0122b30: 祖席鼓黃檗吐舌之風隨緣任運唱哩囉巴歌之曲
0122c01: 法運流通佛祖真規烜赫玄機再兆衲僧巴鼻遼天
0122c02: 無位真人牽犁拽耙了影狗子攙前捉後且道昭覺
0122c03: 有甚履踐作略如斯向他道大人大智豈假摸名豎
0122c04: 拂子云老瞿曇不顧頭顱一年一度殃及兒孫續上
0122c05: 座隨伊起倒亦任便宜今辰是我通省眾姓同文玉
0122c06: 白檀越發帑飯眾珠玉全拋一念無疑這般奇特儼
0122c07: 然靈山未散今古分明敢問大眾兩彩一賽作麼生
0122c08: 酬唱顧眾云大眾於斯薦得端坐齋堂念佛請齋脫
0122c09: 或躊躇山僧與眾頌出白蓮池畔水潺潺龍象雲臨
0122c10: 祝壽延不是吾儕多點翠栴檀紫柏一爐煙。
0122c11: 上堂威鳳林巒吐遠香知馨今日共敷揚靈山有約
0122c12: 堪同契大展綸音豎法幢不是神通妙用亦非法爾
0122c13: 如然是我宗大士痛思末運柱石頹綱股肱少室
0122c14: 真風輔弼悟祖門庭於誠信諦中一段精微人天眾
0122c15: 前和盤托出敦請山僧登曲彔木床打爛葛藤驀豎
0122c16: 拂子召眾云菩薩子喫飯來金牛老漢口巴巴地秪
0122c17: 道得個汾陽到底續上座普為頌出選佛堂前撾毒
0122c18: 鼓錦江城外唱巴歌知音不必頻拈舉無智人前莫
0122c19: 亂阿。
0122c20: 元旦上堂一點靈光輝萬里大千世界明如洗四野
0122c21: 河清海晏時無人不在雍熙裏且機樞未露朕兆未
0122c22: 分日月未著山川未奠無佛無祖絕見絕聞四聖六
0122c23: 凡情與無情承誰恩力默豎拄杖云有物先天地無
0122c24: 形本寂寥能為萬象主不逐四時凋是甚麼人境界
0122c25: 具如是眼腦遂爇香云八方有道歌王化四海無虞
0122c26: 樂太平。
0122c27: 佛誕上堂問今朝四月初八日釋迦老子降誕之辰
0122c28: 諸山合會迎請和尚登座說法有何祥瑞師云一點
0122c29: 水墨兩處成龍進云一味之水從空透法雨潤動萬
0122c30: 靈根師云生公道底問未離兜率已巳降皇宮未降之
0123a01: 時又在甚麼處師云光映大千遮不住更無一物可
0123a02: 追尋進云世尊初生一手指天一手指地和尚誕辰
0123a03: 四眾臨筵人天聚會是同是別師云同則即同別則
0123a04: 即別進云壽山福海重添算今古同舒不老年師云
0123a05: 闍黎高鑒乃云杲日當空乾坤一色心月孤圓萬象
0123a06: 皎潔把住則千機寢削放行則人天披閱駟馬橋頭
0123a07: 鵬搏鳳舉白蓮池畔風清月白試問諸人把住耶放
0123a08: 行耶若無山僧向虛空背上露個關節今辰乃清和
0123a09: 之候適老瞿曇嶽降之辰續上座母難之期又僉讚
0123a10: 天信官同光佛日飯僧施主福慧莊嚴驀拈拂子且
0123a11: 道承誰恩力良久顧眾云堂前不須生瑞草惹得遊
0123a12: 蜂嚷舊新。
0123a13: 解制上堂鑼聲不住鼓聲催柳線牽風雲外來滿堂
0123a14: 雲水猿攀樹扁擔腰包緊悄哉若向於此知端的碌
0123a15: 砫犁耙笑破腮且道笑個甚麼笑者一夥蛀米蟲東
0123a16: 家不飽西家飯捏古捏怪強安排敢問大眾了影狗
0123a17: 子還有結解也無於斯薦得分明不妨南嶽天臺闊
0123a18: 步大方脫或未然三茶四飯難酬償鬼哭驢年是禍
0123a19: 胎。
0123a20: 元旦上堂八面玲瓏萬里煙霞光爍爍玲瓏八面十
0123a21: 方世界赤條條以虛空為宅四生九有盡成歡將日
0123a22: 月作炬八難三途悉光明萬象森羅均承恩力蠢動
0123a23: 含靈咸叨聖化三陽開泰六合同春堯天舜日共沐
0123a24: 恩仁惟我林下道人行住坐臥俯仰屈伸無不承此
0123a25: 恩力既然如是且道還有知恩報恩者麼遂爇香云
0123a26: 八方有道歸王化四海歌堯樂太平。
0123a27: 上堂晴雲萬里處處霑錦江皓月瑞氣千尋家家沐
0123a28: 四野清風村歌奏無生之曲牧語含太古之音杖頭
0123a29: 有眼點開本來面目麈尾藏機拂盡世間孽屑主賓
0123a30: 互喚照用分明無位真人迎來顧去了影狗子帶水
0123b01: 拖泥薦取缽盂幾度朝天照顧眉毛覷穿東壁眾中
0123b02: 有瞬目揚眉履歷分明者不妨高鑑倘或躊躇山僧
0123b03: 與眾下個註腳三條直下訊韓盧不是心兮不是余
0123b04: 直下薦取三尺布高懸赤幟任之乎。
0123b05: 上堂權衡佛祖燮理頹綱人人慧燈爍地個個文焰
0123b06: 光天晴雲萬里含劫外之風光雨色交輝潤大千之
0123b07: 枯槁掣電轟雷擊翻滄海璇璣左轉括盡埃氛亦任
0123b08: 雲橫谷口憑他雪覆青山千江一月孤光獨映於寒
0123b09: 潭萬卉同春朕兆全彰於聖世無位真人迎賓款客
0123b10: 吹毛寶劍直露當陽古今互換拈來便是佳珍應用
0123b11: 隨緣天然不離本有頭頭顯現法法全施正恁麼時
0123b12: 還有量者未卓拄杖云撒手那邊千聖外滿眼牧
0123b13: 機盡知音。
0123b14: 解制上堂今朝正月十五法堂鳴鐘擂鼓山僧解制
0123b15: 陞堂放出巨獰猛虎雖然這般說話也是無中生有
0123b16: 言前頓置殺人腦後日輪當午豁開昭覺門戶拈起
0123b17: 生平拙斧一擊頂門現瑞判驗肘後神符報諸公勿
0123b18: 踟躕珍重眉毛當下徹掀翻井底露元初一個男兒
0123b19: 一個志那個男兒不丈夫且道別有搏風鼓翅興波
0123b20: 躍湧者麼顧眾云駟馬橋頭風浪靜收轉絲綸別下
0123b21: 鉤。
0123b22: 昭覺首座寮秉拂。
0123b23: 上堂詣座云親承秉拂難以措辭昭覺門庭豈容擬
0123b24: 議續上座到來登即是不登即是卓拄杖一喝云有
0123b25: 條攀條無條攀例便登拈香云此瓣香光輝宇宙瑞
0123b26: 靄乾坤爇向爐中專為祝延今上
0123b27: 皇帝聖躬萬歲萬歲萬萬歲伏願皇圖鞏固禹甸錫康
0123b28: 次拈云此瓣香色非青黃赤白物非土木石金爇向
0123b29: 爐中供養昭覺白雲山中開山第一代上丈下雪師
0123b30: 翁惟冀常寂光中佑啟後人再拈云此瓣香威音那
0123c01: 畔蒂固根湥今世門頭歲古時新此是真續從誠信
0123c02: 諦中拈出供養現住昭覺堂上上佛下冤本師老和
0123c03: 尚用酬法乳白椎竟師云雪山突兀一山夫今向人
0123c04: 前愧學無佛法本無元字腳承先啟後理皆如大眾
0123c05: 還有承先啟後者麼試出道看問發鼓敲鐘尋常事
0123c06: 雲收雨積舊時天高提祖印即不問當陽一句請師
0123c07: 宣師云待缽盂峰點首即向汝道進云如何是昭覺
0123c08: 境師云庭前二桂參天秀進云如何是昭覺人師云
0123c09: 赤眼橫睛耳搭腮進云人境已巳蒙師指示今日陞座
0123c10: 有何祥瑞師云獅王哮吼驚天地百獸魂飛烈畫圖
0123c11: 進云且道還有施設也無師云古路通兮古路岐乃
0123c12: 云杲日當空捉敗五湖衲子皓月孤圓兼收四海獰
0123c13: 龍青霄雲外野鶴橫空香水海中泥牛吸浪呼雞作
0123c14: 鳳搶天下之牄指鹿為馬拂世間之孽屑金雞抱
0123c15: 子獨棲丹桂玉兔懷胎直向紫宸始知造化根原情
0123c16: 同止水天地同根萬物一體使佛祖猶且皺眉攝魔
0123c17: 王安敢肆意權提向上正眼難窺雖然如是猶未是
0123c18: 向上事且道向上事作麼生委悉遂振威一喝云正
0123c19: 令不行先斬首大機一發聖賢悲。
0123c20: 上堂問三通鼓罷海眾臨筵師登寶座合談何事師
0123c21: 云今日又重宣進云從上宗乘即不問如何是和尚
0123c22: 三昧師云印破虛空千嶂月洗清天地一林霜進云
0123c23: 大海之中波騰浩浩因甚活水不藏龍師云直乘雲
0123c24: 勢沖霄漢奮展風輪透碧天進云不死不活向甚麼
0123c25: 處安身立命師云待一口氣不來即向汝道僧一喝
0123c26: 師打云強作主宰問海底明月現鐵牛當空臥請和
0123c27: 尚與弟子說破師云禮拜著乃云知音罕遇達士偏
0123c28: 逢人人立地頂天個個如龍似虎突出隨宜受用無
0123c29: 非妙行難思如實當機直須自契若則扶掖宗旨不
0123c30: 妨叩激己巳躬故黃檗敲臨濟痛棒一生心死獅子受
0124a01: 罽賓之難名列祖圖傳傳有據授授無私英俊衲子
0124a02: 臨機不讓通方正眼卻總難窺更向好手手中呈好
0124a03: 手紅心心裏中紅心不惟門庭孤迥一且丕振家聲
0124a04: 且道全提正令一句作麼生委悉卓拄杖云直下點
0124a05: 開天地闊山山梅樹發新英。
0124a06: 上堂問大地平沉虛空粉碎還有說法處也無師云
0124a07: 有進云如何是和尚說法處師云昨夜碧天雲散盡
0124a08: 今朝清霜徹骨寒進云出群須是英雄漢敵勝還他
0124a09: 獅子兒師震威一喝問如何是今日事師云照管話
0124a10: 頭進云如何是即此事師云墻壁瓦礫進云如何是
0124a11: 離此事師云落眼成翳進云非離非即時如何師云
0124a12: 優劣分明乃云大道廓然如太虛空祖師心印壯似
0124a13: 鐵牛若具上根利智直下承當全身擔荷不論通宗
0124a14: 透教以悟為期盡力匡扶如塗毒鼓受椎聞之者則
0124a15: 喪不旋踵似太阿鋒出匣逢之者則死不移時據實
0124a16: 判驗丕振宗猷具如是韜略敲空作嚮示本色鉗錘
0124a17: 拂引清風舉措應緣全放全收山僧恁麼告報還有
0124a18: 共相酬唱者麼雖然如是不遇春風花不開花開猶
0124a19: 待春風來。
0124a20: 解制上堂問威音那畔莫可量今世門頭必須履
0124a21: 踐秪如遍地棘栗和尚如何插足師云步步踏著進
0124a22: 云昭覺試場已巳畢東皇節令重新臨行句子請師指
0124a23: 示師云切莫東走西走進云九旬禁足百日抽單開
0124a24: 龍放鳥如何吐露師云杜宇聲聲喚子規進云棒如
0124a25: 雨點喝似雷轟去此二途別有指示也無師云切莫
0124a26: 乍明頭進云解制結制即不問如何是龍象蹙額句
0124a27: 師云善哉進云如何是藏佛滅祖句師云非汝境界
0124a28: 進云如何是呼牛喚馬句師云一任卜度進云如何
0124a29: 是定動龍蛇句師云試飛騰看進云如何是把斷乾
0124a30: 坤句師云水泄不通進云末後句子即不問大事因
0124b01: 緣又若何師云與汝說法竟乃云鐘鳴鼓響解制陞
0124b02: 堂七尺瘦笻佛祖標榜未明三八九切莫亂量爐
0124b03: 煙結彩杲日呈祥龍象蹴踏雲水滿堂聖制只有茲
0124b04: 時在不知那個解承當直指西來無一物太煞分明
0124b05: 絕覆藏悟不悟庭前柏子牽羅布徹不徹乾屎橛兒
0124b06: 分外別青山綠水任芳妍翠竹黃花都漏泄這事分
0124b07: 明個現成珍重眉毛當下徹落霞孤鶩齊飛秋水長
0124b08: 天一色。
0124b09: 結制上堂問選佛場開人天聚會且道所談何事師
0124b10: 云今日又重宣進云和尚腦藏六合眼蓋乾坤摩竭
0124b11: 正令作麼生行師卓拄杖震威一喝進云具大智顯
0124b12: 大用杲日當陽且道是體是宗師云坐斷要津有無
0124b13: 不立問爐韝洪開士農工商各歸一業如何是紅爐
0124b14: 的意師云任從滄海變終不與君通進云如何是鉗
0124b15: 錘的意師云出匣吹毛劍寒光射斗牛進云良將當
0124b16: 頭以何火色煆煉師云七花八烈進云紅爐開展鉗
0124b17: 錘動鐘鼓交加法令行師云也不消得乃云洪將大
0124b18: 冶煆人天鐵額銅頭實所瞻杲日一輪光宇宙四生
0124b19: 六道盡承歡且道把斷要津有無不立是甚麼人公
0124b20: 案卓拄杖咄云內不放出外不放入九十日中無純
0124b21: 自縛。
0124b22: 戒徒恆識請上堂一陽萌動露出元初消息法令纔
0124b23: 施轄開人天正眼乾坤左轉日月右旋皎皎星騰碧
0124b24: 漢熒熒月映寒潭人人鼻直眼橫個個騎聲蓋色四
0124b25: 生九有齊承恩力八難三途共獲清涼且道還有不
0124b26: 受羅籠不屬遷變者不妨奇特脫或躊躇山僧拄杖
0124b27: 直下承當指出慧明老宿末後一段因果兩得相應
0124b28: 去也諸人還信得及麼長至日南添一縷雪裏梅花
0124b29: 暗點頭。
0124b30: 元旦上堂桃符換舊兔角朝天八字打開梅花點額
0124c01: 拄杖子赤條條地坐斷先天使盡大地人扶泥摸壁
0124c02: 出他圈圓不得眾中有拋三放兩指掌上伏虎降龍
0124c03: 的與拄杖子結個同參不妨奇特若也未然續上座
0124c04: 不被旁觀從頭著破新年月日與新辰撥火拈香汝
0124c05: 重珍昨夜梅花穿鼻孔天明依舊頌花神。
0124c06: 解制上堂布鼓當軒騎風拂電摩竭令行霧捲星飛
0124c07: 伶俐衲僧不妨擔枷過狀通方上士豈在聲色堆頭
0124c08: 一處明百千法門無量妙議一一光明直向萬里無
0124c09: 陰陽地上種月鋤雲不妨相視若也未然昭覺拄杖
0124c10: 以契出氣自勉自勵去也卓拄杖咄云無陰陽地草
0124c11: 叢叢種月鋤雲為己巳躬一點清光吞宇宙蘆花深處
0124c12: 自雄雄。
0124c13: 浴佛上堂榴花吐火錦水羅灣人人眼生蛺蝶個個
0124c14: 耳出蜻蜓無位真人在拂子頭上合掌道善哉何以
0124c15: 故老瞿曇一年一度水潑頭顱續上座隨伊起倒與
0124c16: 諸人頌出毒鼓鼕鼕祝壽筵神圖白澤展堯天一年
0124c17: 一度遭湯潑笑破傍觀嘴半邊。
0124c18: 四十九年三月十八日萬壽聖誕通省文武官員恭
0124c19: 詣江瀆祠啟建萬壽道場告天祝壽恭請上堂。
0124c20: 至座前云寶華王座獨露當陽到即便登有何回互
0124c21: 卓柱杖云噁人天標準佛祖規模遂陞拈香此一瓣
0124c22: 香德配天地道貫古今篆則光凝宇宙薰則瑞靄乾
0124c23: 坤舒之越量爇而為雲爇向爐中祝延今上
0124c24: 皇帝聖躬萬歲伏願帝德巍巍四海祝無疆之壽皇風
0124c25: 蕩蕩八方歌大有之年三千界內瓊樹恒時鬱茂萬
0124c26: 象之中石筍不夜抽條安如盤石壽等岱衡躬祝
0124c27: 皇太子殿下睿算千秋親王世子大內天眷展堯天之
0124c28: 大業變舜日之清機普覆群黎萬邦樂業此一瓣香
0124c29: 奉為滿朝文武公卿本省當道尊官惟願壽位廣如
0124c30: 滄海高比嵩嶽時時忠勤王室處處啟迪法筵這瓣
0125a01: 香。白雲山裏。樹標赤幟。爇為宋圓悟禪師。明破山老
0125a02: 人。清丈雪師翁。本師佛冤老和尚。普願於常寂光中。
0125a03: 素轉無生法忍。乃云。錦江波暖。喚回天地公心。雪嶺
0125a04: 風清。吐出乾坤正氣。孤峰頂上。龍吟虎嘯。黃金闕下。
0125a05: 鳳唱鸞鳴。揭開萬縷香雲。放出光天化日。臣僧真續
0125a06: 朽質微軀。芒鞋斧。不顧危亡。於斯建立天童宗旨。
0125a07: 闡揚昭覺門庭。高啟先天爐韝。平匡不老仙機。八字
0125a08: 打開。無量壽佛現也。大眾還見麼。若見。不勞真續說
0125a09: 法祝釐。脫或未然。今向麈尾略露些子。遂爇香云。上
0125a10: 酬一人之深恩。下資群臣之垢業。壽域弘開。普天同
0125a11: 慶。且道樞機未露。朕兆未分。日月未著。山川未奠。無
0125a12: 佛無祖時又作麼生。驀豎拂子云。有物先天地。無形
0125a13: 本寂寥。能為萬象主。不逐四時凋。是甚麼人境界。顧
0125a14: 眾云。佛心
0125a15: 聖主佇真人之至化。兆大法之中興。明如杲日。寬若太
0125a16: 虛。當此之際。君恩深似海。佛性等須彌。遂於懷中出
0125a17: 香。兩手捧爇云。但願法筵長不夜。欣瞻聖算樂無疆。
0125a18: 下座。
0125a19: 伍十一年七月望六日
0125a20: 皇肆子和碩雍親王命許大護法代掃圓悟老人塔。請
0125a21: 上堂。拈香問答畢。乃云。打口鼓。唱哩囉。五百餘年調
0125a22: 復初。一柄钁頭不請友。鋤雲種月薦己巳躬。披簑頂笠
0125a23: 田間朽。拙斧芒鞋林下疏。每逢聖節酬高厚。柏子氤
0125a24: 氳透九重。屢仗宸恩施亭毒。全藉鹽梅贊化工。即今
0125a25: 兩彩一賽句子作麼生詶唱。遂爇香云。九重高處藉
0125a26: 旃檀。柏葉芬芳遍大千。濟北宮商歌舜日。東山鐘鼓
0125a27: 祝堯天。下座。
0125a28: 甲午歲。清和日上堂。問答畢。乃云。也大奇。也大奇。榴
0125a29: 花堆疊上瑤池。打動禾山築築鼓。大家共韻百齡詩。
0125a30: 也大奇。也大奇。堤柳青青枝正宜。田郎頂笠田塍望。
0125b01: 蠶姑摘葉大眠時。也大奇。也大奇。唯我林下道人痴。
0125b02: 日飽兩餐瓔珞粥。管甚門前是與非。也大奇。也大奇。
0125b03: 省會營齋飯眾僧。銕酸餡兒橫吞吐。亦任汾陽飯銕
0125b04: 釘。也大奇。也大奇。翁孫懸弧受信施。一年一度遭湯
0125b05: 潑。拖拖扯扯到幾時。也大奇。也大奇。團圞石上萬指
0125b06: 餘。道道東村王大伯。這樣人家世罕稀。咦。下座。
0125b07: 自咨日。提臺韓公。藩臺宋公。臬臺石公。仝宮善石泰。
0125b08: 楊璟。宋真玉。潘朝恩。王琪麟。淨超。常印。德綺。李得
0125b09: 捐金重新梵剎。繪塑金像。功德圓滿。薰修盂蘭勝會。
0125b10: 請上堂。云。金風生肘腋。玉葉向扁舟。客燕青霄語。賓
0125b11: 鴻雲外飛。牧童問道。何以故。全身草一蘆。麟趾鳳毛
0125b12: 穴。鹽梅贊化功。人境分明也。照用一機收。錦江標赤
0125b13: 幟。虛空列畫圖。渠農高著眼。御額佇宸樓。即今翬飛
0125b14: 鳥革。金像儼然。落成大觀。且道是遠祖的事。遠孫的
0125b15: 事。遂爇香云。丈六金身草一莖。幾經劫火幾番興。吾
0125b16: 儕不是呈閒管。知住須憑過量人。下座。
0125b17: 結制。上堂。單丁禿木。亦任逢場作戲。大任權衡。勿論
0125b18: 親疏絕擇。既是家裏人。便說家裏話。亦任他天來龍
0125b19: 來。神來鬼來。我這裏飽與一頓。何以故。昭覺門下。令
0125b20: 不虛行。卓柱杖云。九十日頭頭已巳起。日南一線又重
0125b21: 添。闍黎夢破相思後。雪裏梅花放鼻尖。參。拽柱杖。下
0125b22: 座。
0125b23: 長至。上堂。乃云。日南一縷莫唐捐。嶺上梅花放鼻尖。
0125b24: 君子不擇仁里厚。時人得得望高攀。九九三三三九
0125b25: 九。拖拖扯扯八羊欄。兔角回紋分袂也。不知那裏是
0125b26: 長安。咄。庚辰戊戌戍準。一百五十天。參。下座。
0125b27: 元旦。上堂。乃云。春王正令斬新條。日暖風和共祝堯。
0125b28: 無位真人閒相識。不知新舊樂餘朝。春風暖。春日融。
0125b29: 風和日暖唱哩囉。春山秀。春水綠。大地山河活潑潑。
0125b30: 惟有東村何首烏。年年月月不出土。阿呵呵。會也麼。
0125c01: 駟馬礄頭石碑子。口口聲聲道相如。可憐不遇知音
0125c02: 者。收拾犁耙務春禾。喝一喝。下座。
0125c03: 解制。上堂。問答畢。乃云。三敲禾山鼓。九撞卜地鐘。堤
0125c04: 畔柳眼青。庭前梅花馥。山僧柱杖子。亦任人顛撥。從
0125c05: 今解制去。東卜與西卜。卓柱杖咄云。卜卜卜。下座。
0125c06: 佛誕曰。上堂。乃云。峨眉月聖燈。錦江水酌茗。以此窮
0125c07: 孝敬。供養釋迦文。酬不酬之德。報不報之恩。遠孫逢
0125c08: 母難。此日亦如斯。大眾。老瞿曇還來享祀也未。今辰
0125c09: 邑侯周護法仰酬高厚。賑濟寒林。應宰官身。宣行王
0125c10: 化。山僧現宰官身而為說法。兼真深楊護法酬恩謝
0125c11: 嗣。寄保金田。通省眾會營齋表嚫。供佛飯僧。數彩一
0125c12: 賽。共打葛藤。是則也是。要大家知解。且道知個甚麼。
0125c13: 顧眾云。燈光七級演摩訶。廣嗣延生福壽多。供佛飯
0125c14: 僧同此日。儼然一會又重過。下座。
0125c15: 中元。上堂。迺云。吉祥草能縱能奪。能殺能活。有時十
0125c16: 字街頭貴買賤賣。有時虛空背上剜肉成瘡。拈一莖
0125c17: 盡為床座。舖一葉悉為茵褥。令一切眾生蜎飛蠕動。
0125c18: 盡承恩力。不妨與長者結個同參。亦任奇特。脫或躊
0125c19: 躇。山僧柱杖子與大眾打葛藤去。拈柱杖卓一卓。喝
0125c20: 一喝云。一葉落。天下秋。一塵起。大地收。好笑村西。以
0125c21: 手打○云。伯。誤將細為茵褥。阿呵呵。好大奇。喚卻多
0125c22: 少人骷髏。咄咄咄。下座。
0125c23: 結制。上堂。乃云。一年一度始開爐。爛鐵頑銅一概收。
0125c24: 百煉千磨分正偽。個中消息自容通。此家事先老人
0125c25: 和盤托出。交代山僧一狀領過。荷擔數十餘年。應如
0125c26: 是住。近來有等閒神野鬼。將佛祖化門販賣不堪。即
0125c27: 今聖制到來。豈肯坐消國食。唐突時光。山僧依款具
0125c28: 令。結納諸方。眾中有商量者麼。不妨奇特。脫或未然。
0125c29: 山僧自起自倒去也。咄云。九十日前容易過。開籠放
0125c30: 鳥自飛難。喝一喝。下座。
0126a01: 上堂。十一月初一。吹起無孔笛。掉棒打三才。虛空血
0126a02: 滴滴。面南看北斗。梅眼泄天機。翠竹與黃花。祖師西
0126a03: 來意。遠祖云。有物先天地。無形本寂寥。能為萬象主。
0126a04: 不逐四時凋。古人吐露。大似明鏡當臺。伏屍萬里。昭
0126a05: 覺則不然。與柱杖子露個消息。有知委者。不妨相視
0126a06: 柱杖子。咄云。錦里鐸聲揚四海。鳳山春色占三巴。勺
0126a07: 公一破堅囊後。笑倒汾陽薦處差。下座。
0126a08: 淨土法叔和尚掃祖塔。請上堂。云。祖席披荊整舊林。
0126a09: 今承法叔輔中興。趙洲八十遊行腳。老叔期齡祀祖
0126a10: 庭。以拂子打圓相云。諗老人來也。大眾還見麼。若見。
0126a11: 不勞昭覺搖唇鼓舌。豎拂拈鎚。脫或躊躇。昭覺借老
0126a12: 法叔鼻尖與諸人露個消息。大眾。今朝是我法叔明
0126a13: 老和尚上祖庭祀掃吾祖丈老人窣堵波寶塔。設齋
0126a14: 飯眾。命昭覺上堂。不得已巳。借婆帕子拜婆年。以酬叔
0126a15: 侄。共話無生。遂拈香云。八百花神祀祖堂。一線一酌
0126a16: 一爐香。真誠不是小兒戲。常寂光中是遠香。咄。香。下
0126a17: 座。
0126a18: 除夕。上堂。桃符一易一番新。獸炭爐中紫燄頻。爆竹
0126a19: 聲諠歌舜日。垂衣而治頌堯宸。下座。
0126a20: 元旦。上堂。履端伊始。萬物維新。惟有個事。不論疏親。
0126a21: 且道應時即節作麼生知委。新年新月及新時。舊裏
0126a22: 工夫定不移。撥著上頭關捩子。一毛頭上納須彌。下
0126a23: 座。
0126a24: 解制。上堂。火樹輝煌。衲子眉毛跳。銀燈燦爛。山僧
0126a25: 柱杖撩天。人境分明。主賓互換。向者裏會。不妨疑著。
0126a26: 脫或未委。韓盧逐塊。是則是夥帳。分明任抽單。但打
0126a27: 不咱。驢年未得清算。召眾云。長連床上兩年頭。清水
0126a28: 白米事事周。若個知音甄價重。和盤托出任風流。下
0126a29: 座。
0126a30: 上堂。孽債犁耙不歇心。老當益壯輔叢林。拈鎚豎拂
0126b01: 分玄要。殺喝權施佛祖機。即今爐韝高設。期會弘開。
0126b02: 有不被鋒芒。袒胸露背者。與柱杖子結個同參。亦任
0126b03: 音特。脫或未然。昭覺柱杖不被傍觀。自倒自起去也。
0126b04: 遂卓杖云。堂前鐘板驗人天。薦取諸人鼻孔穿。拐杖
0126b05: 釘靴勞緊管。乾巴巴地是長安。復卓柱杖云。參。下座。
0126b06: 佛誕。上堂。威鳳山頭豎剎竿。鼕鼕打得四洲圓。呵呵
0126b07: 笑倒傍觀者。吃飯穿衣自了然。顧眾云。五十六年個
0126b08: 賊。卻被瞿曇識得。翁孫兩個不羞。一年一度遭厄。今
0126b09: 被諸公敦請。問我家常醜拙。人天眾前吐盡。莫與諸
0126b10: 公辯白。有麝自然知香。無風水底見月。只在搬磚運
0126b11: 瓦。不會與人解牒。問取西來大意。碗底箸頭親切。有
0126b12: 時喝佛罵祖。有時自救不得。瓔珞粥兒三個飽。亦任
0126b13: 閻公來打帙。下座。
0126b14: 結制。上堂。問答畢。乃云。中興祖席念年零。百煉千磨
0126b15: 受苦辛。今日大觀重復古。高懸赤幟驗天人。即今聖
0126b16: 制臨筵。鉗鎚節鉞。不被淒風苦雨。寒暑蹁躚者。於斯
0126b17: 開單展缽。豎坐橫眠。三條椽下。七尺單前。珍重腳跟。
0126b18: 照顧眉毛。與無位真人結個同參。親到昭覺始得。眾
0126b19: 中有不入群隊。別露鋒芒者。不妨高薦。脫或未委。暫
0126b20: 時不在。如同死人。昭覺道。打麵還他洲土麥。唱歌須
0126b21: 是帝鄉人。下座。
0126b22: 長至。上堂。乃云。披雲出谷涉前溪。卻聽林禽四埜啼。
0126b23: 日暮歸來仍舊裏。衣珠下事幾人知。六十餘年銕蒺
0126b24: 藜。惟有今年分外奇。石頭瓦礫盡含輝。瓔珞粥。淡黃
0126b25: 虀。一任饑人飽撐撐。碌砫犁耙微微笑。可憐不覺又
0126b26: 陽生。下座。
0126b27: 元旦。上堂。春王正月透新條。薦出元初律呂調。大地
0126b28: 河山增瑞色。嶺南春信藉吾朝。下座。
0126b29: 解制。上堂。燈光燦爛。普光明佛來也。驢鳴犬吠。觀音
0126b30: 菩薩現前。村歌社舞。處處歡呼樂飲。埜老聲諠。家家
0126c01: 送去迎來。無位真人。扶籬抹壁。咬影狗子。帶水拖泥。
0126c02: 惟我林下道人。不問四時貴賤。亦任飽餐。何以故。閻
0126c03: 居士契書攢花簇錦。知委者不妨限數。即今解制抽
0126c04: 單。作麼生清算。顧眾云。缽盂無底口朝天。昭覺堂前
0126c05: 驗本參。今日分明清帳也。扁擔橫吞四海緣。下座。
0126c06: 結制。上堂。乃云。中興祖域萬年爐。爛銕頑銅一概輸。
0126c07: 陝陜府鐵牛血汗滴。嘉州大象嘴盧都。所以云。三年無
0126c08: 改。於父之道。祖禰不了。殃及兒孫。今值信官廷柱楊
0126c09: 常襲不昧靈山公券。砫石沙盆。虔捐清俸。得得來山。
0126c10: 供佛飯僧。敦請山僧。結制上堂。斬七十餘代之葛藤。
0126c11: 調百千萬種之佳音。亦任胎卵濕化。蜎飛蠕動。不被
0126c12: 寒暑蹁躚者。不妨於斯開單展缽。豎嚥橫吞。普同供
0126c13: 養。脫或未委。山僧自調自唱去也。顧眾云。赤幟高標
0126c14: 不幅長。任他風雨四時颺。單丁獨力超群相。野鬼閒
0126c15: 神絕覆藏。復卓拄杖云。藏。下座。
0126c16: 乙未冬眾門人建
0126c17: 壽塔院。請上堂。云。十五日已巳前。撩天拄杖撐皓月。無
0126c18: 底缽盂盛青天。十五日已巳後。無情眉毛橫額上。偷鈴
0126c19: 掩耳搭腮邊。正當十五日到來。天花六出成梵網綱。地
0126c20: 產靈芝結鳳毛。且道是遠祖遠父。遠子遠孫的事。是
0126c21: 老僧末後一著。瘞藏朽質。遠利諸公的事。向這裏親
0126c22: 切得出。不妨再道。脫或未委。一偈頌出。續住祖庭數
0126c23: 十年。愧無一德仰龍天。只因不負先人托。固有承先
0126c24: 啟後賢。藉願慧燈同杲日。佇希懸識再宗傳。萬蓮池
0126c25: 畔牛眠穴。地枕天衾月一彎。下座。
0126c26: 元旦。上堂。乃云。一元初復始。萬象盡回寅。桃符懸北
0126c27: 闕。柳劍倚南宸。家家燒獸炭。戶戶貼宜春。八方歌大
0126c28: 有。四海樂昇平。且道承誰恩力。遂爇香云。元正啟祚。
0126c29: 萬物乘時。一人有慶。兆民賴之。下座。
0126c30: 解制。上堂。乃云。鐘鼓鏗鏘驗聖凡。明明百草薦三玄。
0127a01: 腰包布袋牢牢管。短杖驚越小彎。七尺單頭銷舊
0127a02: 案。三條椽下佈新田。燈籠起舞言生受。碌砫呼嗟應
0127a03: 可憐。卓拄杖咄云。碓嘴頭邊梅花放。蛀米蟲兒口上
0127a04: 班。下座。
0127a05: 佛誕。上堂云。好事堆堆疊疊來。心心不用巧安排。層
0127a06: 樓紺相儼然也。萬象森羅眼豁開。顧眾云。且道承誰
0127a07: 恩力幸蒙我。
0127a08: 大中丞。大護法。率同藩臬憲。郡文武宰官。喜捐清俸。
0127a09: 共勷盛舉。復古重新。中外大觀。燈光七級。檀越均霑。
0127a10: 實億萬年不磨之因。真千百劫已巳熟之果。合掌道。希
0127a11: 有。希有。善哉。善哉。捧爇檀云。恩大難酬。爐煙在爇。頌
0127a12: 云。續繼祖庭七八零。三生石上遇緣人。靈山有約堪
0127a13: 培護。不昧瞿曇著一丁。萬彙咸霑恩惠澤。兆民歌遍
0127a14: 頌廉清。九流百藝深懷德。草木昆蟲仰聖恩。下座。
0127a15: 結制。上堂。乃云。霜衣雪鎧十年零。孽債犁耙未暫停。
0127a16: 幸遇祖緣光法席。頹綱丕振舊家庭。驀豎拄杖云。此
0127a17: 物包羅天地。含蓋乾坤。鑄聖鎔凡。超佛越祖。大啟人
0127a18: 天正路。廣示真如之理。且道爐韝洪開。鉗鎚節鉞。不
0127a19: 被鋒芒。能征貫戰者誰。卓拄杖云。無位真人眼著沙。
0127a20: 鐵牛口裏吐煙霞。木雞抱子來天地。亦任風流翠可
0127a21: 誇。下座。
0127a22: 上堂。乃云。三三甫罷又三三。凍殺諸人鼻半邊。一毛
0127a23: 頭上知端的。九個三三一串穿。諸公於斯親切。紅梅
0127a24: 香嶺上。綠柳放池邊。脫或依俙。昭覺拄杖子正打傍
0127a25: 敲。露出先天一段光明。且道是那一段光明。卓拄杖
0127a26: 云。八八六十四。九九八十一。長至寒時節。一百五十
0127a27: 日。下座。
0127a28: 元旦。上堂云。春王正令斬新條。春日融和按六韜。萬
0127a29: 象不言深自肯。山河大地盡承叨。且道拈香祝聖一
0127a30: 句作麼生委悉。天得一清。地得一寧。君得一統。臣得
0127b01: 一忠。民得一足。衲得一空。大眾還識一麼。若也未委。
0127b02: 山僧頌云。一元啟旦一元亨。仰祝吾皇億萬春。但得
0127b03: 一中薦得一。三陽六合體同春。下座。
0127b04: 解制。上堂。今歲解制是此日。今朝解制是此時。三條
0127b05: 椽下韓盧惺。七尺單前鬼臥屍。阿呵呵。好可憐。清水
0127b06: 白米半年零。個中若遇知音者。依舊梅花笑滿村。下
0127b07: 座。
0127b08: 佛誕。上堂。也大奇。也大奇。通省來山飯眾緇。也大奇。
0127b09: 也大奇。翁孫母難共今期。一年一度遭湯潑。祖代冤
0127b10: 讎理不齊。吩咐犁耙與碌砫。就水拖泥下苦耕。阿呵
0127b11: 呵。好阿哥。忙裏偷閒薦珠衣。奪得明珠光照夜。珊瑚
0127b12: 枝上。月東移。下座。
0127b13: 上堂云。威鳳山頭。鐘鳴鼓響。昭覺堂前。月日風清。廓
0127b14: 天地為爐韝。烹佛炙祖。拈日月作鉗鎚。鑄聖鎔凡。有
0127b15: 時拈一莖草現丈六金身。示丈六金身作一莖草。捲
0127b16: 舒互換。照用全施。亦任諸方於其中間開單展缽。豎
0127b17: 坐橫眠。清水白米。具足飽滿。不得向無位真人腳跟
0127b18: 下拈香撥火。汲水拖柴。勞碌草鞋。兩頭三處。眾中有
0127b19: 不受烹炙鉗鎚者。不妨與古人結個同參。脫或未然。
0127b20: 山僧拄杖下個柱腳。卓拄杖喝云。一莖草上現金身。
0127b21: 無位真人著一丁。行住坐眠親薦得。百城煙水渺無
0127b22: 痕。下座。
0127b23: 嗣法門人如春請上堂。云。一雞二犬。三豬四羊。五牛
0127b24: 六馬。七人八谷。九豆十綿。從上古人。按雙陸如蓮花
0127b25: 出水。開放新鮮。昭覺即不然。對人天眾前與蛇添足
0127b26: 去也。一偈拈出。兔尾龍頭雙鳳鳴。皇圖龍馬現麒麟。
0127b27: 韓盧逐塊逢雙象。二鼠侵欺嚙井藤。兔角杖挑潭底
0127b28: 月。龜毛繩繫虎頭鈴。龍蛇混合同伸慶。共祝吾皇壽
0127b29: 萬春。下座。
0127b30: 元旦。上堂。一元復始。拄杖戲穿東壁。三陽開泰。衲子
0127c01: 鼻孔撩天。明明白草頭。明明祖師意。眾中有不隨元
0127c02: 老。不入群隊者。人天眾前與老僧露個端的。若也未
0127c03: 然。且聽東郊外鑼鼓喧天。是甚麼消息。阿呵呵。好消
0127c04: 息。東郊鑼鼓響天地。一元元老占春魁。昭覺不隨他
0127c05: 的意。珍重眉毛著一丁。咦。春風相送南花巖。一一露
0127c06: 盡真消息。下座。
0127c07: 
0127c08: 
0127c09: 
0127c10: 昭覺竹峰續禪師語錄卷第二終
