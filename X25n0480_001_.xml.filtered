0149a01: 
0149a02: 
0149a03: 
0149a04: 
0149a05: No. 480
0149a06: 金剛般若波羅蜜經觀心釋
0149a07: 
0149a08: 菩薩沙彌　智旭際明　述
0149a09: 已巳申如實不空義如如演說不取著
0149a10: 攝彼名句及文身融歸一念成觀行
0149a11: 金剛者。喻現前一念心也。譬如金剛。體則無上至寶。
0149a12: 相則純淨無雜。用則廣能利益。現前一念。亦復如是。
0149a13: 體即法界。相無塵染。用一切。復次現前一念。即是
0149a14: 金剛。世間金剛之寶。假心為喻。乃世寶似心。非心似
0149a15: 世寶也。此現前一念金剛之心。即三般若。法界真體。
0149a16: 名為實相。無塵染相。名為觀照。一切用。名為文字。
0149a17: 達此一念三般若者。名波羅蜜。以即三德究竟之彼
0149a18: 岸故。此一念性。古今常不變故。可軌持故。一切
0149a19: 聖賢由此得成諸道果故。即名為經。復次。現前一念
0149a20: 之性。從來不異。名如。此外更無別法。名是。統攝自在。
0149a21: 名我。了了印境。名聞。十世古今不離當念。名一時。
0149a22: 靈絕待。名佛。豎窮橫。名在。含育出生一切諸法。名
0149a23: 舍衛國。但悟惟心。能降魔外。名戰勝。功德之林。名樹。
0149a24: 性具功德。周給一切。名給孤獨。萬善所集。名園。復次。
0149b01: 現前一念。當體常。名大。出生福慧。名比丘。諸心心
0149b02: 所相應。名眾。一念具足百界十如。為千。自行化他。十
0149b03: 善各各互具。為二百。五根。五力各各互具。為五十。猶
0149b04: 如海印炳現。無前無後。名俱。復次。無有一法出過於
0149b05: 心。名為世尊。一切時中。常應觀察自心。名食時。自心
0149b06: 本具慚愧法忍。名衣。自心事理和合相應。名。歷陰
0149b07: 界處觀察理性。名入城乞食。於一一法得見理性。名
0149b08: 次第乞已巳。會事歸理。名還本處。觀理究竟。名飯食訖。
0149b09: 全修在性。名收衣。福慧明顯。名洗足。證於第一義
0149b10: 空。名敷座而坐。復次。相應解心所。名須菩提。此解有
0149b11: 殊勝力。名為長老。諸心所中能為導首。名為在大眾
0149b12: 中。不取空證。名從座起。順方便道。名偏袒右肩。右膝
0149b13: 著地。權不異實。名為合掌。如理觀察。自覺聖智境界。
0149b14: 名恭敬白佛。心性不可思議。故名希有。無量眾善。名
0149b15: 諸菩薩。眾善不離一心。名善護念。一心具行眾善。名
0149b16: 善付囑。一念照性。名善男子。一念寂性。名善女人。依
0149b17: 寂照體。起寂照用。名為發菩提心。用如其體。名為應
0149b18: 住。永離昏擾。名為降伏其心。心之理性隨解現故。名
0149b19: 佛告須菩提。如理而觀。觀即如理。名善哉善哉。復次。
0149b20: 現前一念。具足無量染淨種子及現行故。名為一切
0149b21: 眾生之類。無明覆蔽。名為卵生。隱覆含藏。名為胎生。
0149b22: 愛取所潤。名為濕生。非有現有。名為化生。心生像生。
0149b23: 名為有色。覓心無像。名為無色。種種攀緣。名為有想。
0149b24: 攀緣無性。名為無想。所緣不實。名非有想。能緣不斷。
0149c01: 名非無想。無明妄想本性空寂。名為無餘涅槃。了妄
0149c02: 不生。名為令入滅度。一心不生。萬法無咎。譬如翳除。
0149c03: 空華悉殞。名為滅度無量無數無邊眾生。華性本空。
0149c04: 非今始滅。名為實無眾生得滅度者。於一念中。妄計
0149c05: 宰主形相眾緣相續。名我等四相。迷空計華。名非菩
0149c06: 薩。復次。心無心相。名無所住。念念出生。名之為行。不
0149c07: 取一法。名為布施。不染一法。名為持戒。不礙一法。名
0149c08: 為忍辱。不捨一法。名為精進。不動一法。名為禪定。不
0149c09: 昧一法。名為智慧。不壞一法。名為福德。不見一法有
0149c10: 分劑相。名如空。不計一法異於般若。名如教住。復
0149c11: 次。現前一念。體即法界。名非身相。本原真如。名為如
0149c12: 來。由觀心故。不毀三業。名為持戒。質直柔和。名為修
0149c13: 福。一念覺故。名為一佛。念念相續。至無量念。善覺悟
0149c14: 故。名為無量佛所種諸善根。本覺之性。印持攝受諸
0149c15: 修德故。名為如來悉知悉見無量福德。了心無相。名
0149c16: 無四相。行無相善。名無法相。離一切惡。名為無非法
0149c17: 相。諦喻彼岸。觀智喻筏。安住實諦。觀解亦絕。名為法
0149c18: 尚應捨。復次。現前一念。即如來故。亦即菩提。不應如
0149c19: 來得於如來。不應菩提得於菩提。以能得所得。能說
0149c20: 所說。皆是即心自性。無能所故。此心之性。即無為法。
0149c21: 一切聖賢。不離心性有修證故。現前心性。即名為經。
0149c22: 是法是常。無變壞故。一切諸佛及菩提法。無不依於
0149c23: 心性而施設故。若達心法。即知佛法。亦知一切眾生
0149c24: 之法。三無差別。非別更有諸佛法故。復次。現前一念。
0150a01: 即是法界。無內外故。故無出入。亦無往來。無道無果。
0150a02: 無欲無離。無喧無寂。名為四果阿蘭那行。復次。現前
0150a03: 一念。光光相續。名為然燈。萬法所依。名為佛土。滿
0150a04: 自在。名為大身。福田所宗。名為塔廟。一體三義。名金
0150a05: 剛般若。究竟秘藏。名波羅蜜。如理觀心。名奉。觀成不
0150a06: 失。名持。自此以後。雖有種種名句文身。以義攝取。亦
0150a07: 復不離現前一念。可以意知。不復委釋。
0150a08: 如是微妙金剛義不離現前一念心
0150a09: 觀心具足般若經亦復具足餘妙典
0150a10: 十二分教二種藏乃至量等大千經
0150a11: 於一念中悉剖出一切諸念亦復然
0150a12: 如於念念剖大經一切根塵亦如是
0150a13: 乃至無有少許塵而不具足法界藏
0150a14: 如是正慧應了知一切惟心心一切
0150a15: 若不觀心類說藥真藥現前亦不知
0150a16: 是故我今稽首禮性具三德無遺者
0150a17: 一一啟請勸觀心速登般若金剛岸
0150a18: 
0150a19: 金剛般若波羅蜜經觀心釋終
