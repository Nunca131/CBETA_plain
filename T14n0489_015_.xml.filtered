0741a01: 
0741a02: 
0741a03: 佛說除蓋障菩薩所問經卷第十
0741a04: 五
0741a05: 西天譯經三藏朝散大夫試鴻臚
0741a06: 卿傳梵大師賜紫沙門臣法護等
0741a07: 奉　詔譯
0741a08: 復次善男子。云何是菩薩於諸過患善能除
0741a09: 斷。謂若菩薩於自身中所有過患勤行除斷。
0741a10: 若他身中諸有過患教令斷滅。不堪任者即當
0741a11: 捨離。何等是過患。所謂於佛法僧不生尊重。
0741a12: 及於戒學并諸聖人。同梵行者上中下位。於
0741a13: 是等處不生尊重。自生我慢輕易於他。順諸
0741a14: 愛境逆背涅槃。起於我見有情壽者士夫養
0741a15: 者補特伽羅等見。執空斷見執常無常。不樂
0741a16: 諸聖親附愚人。遠離清淨持戒之者。尊重供
0741a17: 養破戒之者。隨逐惡友棄捨善友。毀謗如來
0741a18: 甚深經典。復於深經而生驚怖。懶墮懈怠輕
0741a19: 賤己身。志性下劣無有威光。亦無辯才非處
0741a20: 造惡。不應疑處乃生疑惑。所應疑處而不能
0741a21: 疑。蓋障纏縛諂誑隨逐。惛沈睡眠之所覆蔽。
0741a22: 樂著利養貪愛種族眷屬國土。起諸愛見貪
0741a23: 愛眾會。復常習近外道典籍。厭離正法破毀
0741a24: 誓願。慣習修作不善之法。於諸善法而不慣
0741a25: 習。親洽於彼非出家人。又復親洽男子女人
0741a26: 童男童女及諸外道。不樂阿蘭若處。食不知
0741a27: 量。而不親附師尊長宿。凡所習誦亦不知時。
0741a28: 又復不知所行方處。微細戒學亦不尊敬。觀
0741a29: 其小罪不生怖畏。於其癡暗根性之者計為
0741b01: 寂靜。於其高勝利根之者。倨傲而行起諸邪
0741b02: 執常出惡言。於諸可愛及不可愛色相之中
0741b03: 隨順執著。見瞋恚者不起慈心。見苦惱者不
0741b04: 生悲＝愍【明】愍。見疾病者不起厭離。見彼死者不懷
0741b05: 驚怖。於火宅中不求出離。不能審細伺察其
0741b06: 身。不觀戒行。何者已作。何者當作。何者現
0741b07: 作。而悉不能審細伺察。不應思惟而起思惟。
0741b08: 不應計度而起計度。不應追求而起追求。非
0741b09: 出離中計出離想。非道之中計正道想。未得
0741b10: 所證計已得想。世俗所作專一其心。非所作
0741b11: 中而生勤勇。廣大善法常所遠離。毀謗大乘
0741b12: 之法。稱讚聲聞乘法。毀謗深信大乘之人。稱
0741b13: 讚修行聲聞道人。常與他人而共言訟。常興
0741b14: 諍惡口言。為性高倨自恃胸臆。磣毒暴
0741b15: 惡恣其貪婪。語無誠信輕毀他人。非說而說
0741b16: 言多虛妄。愛樂計著諸有戲論。此等是為種
0741b17: 種過患。菩薩善斷如是過患已。離諸戲論勤
0741b18: 修空觀。菩薩雖復多修空觀。然於處處其心
0741b19: 流散有所樂住。菩薩即時於諸境處遍求自
0741b20: 性。皆悉是空了不可得。由境空故。觀察彼心
0741b21: 亦悉是空。心境空故能觀察智而亦是空了
0741b22: 不可得。菩薩又復勤行觀察諸相皆空。菩薩
0741b23: 雖觀無相。猶有彼彼諸相現前而為對礙。是
0741b24: 故乃觀無有內相。無內相故身不可得。及身
0741b25: 念住亦不可得。亦不繫心。於身亦無外相可
0741b26: 得。亦無外相念住可得。心不繫著外相離故
0741b27: 身相亦離。由內諸相得斷滅已。勤行發起修
0741b28: 習意樂由多修習諸觀行故。能＝非【元】【明】能非常勤修於奢
0741b29: 摩他毘舍那。所修之行中無間斷。所謂心
0741c01: 一境性是奢摩他。如實觀察諸法自性。是毘
0741c02: 舍那。由心一境性住奢摩他故。即於三摩
0741c03: 呬多心歡喜無悔。何以故。若戒清淨及戒具
0741c04: 足。是即菩薩瑜伽之行。以戒具足故增長瑜
0741c05: 伽。戒具足故修習瑜伽。此說名為修瑜伽行。
0741c06: 善男子。菩薩若修如是十種法者。善修瑜伽
0741c07: 之行。又善男子。菩薩若修十種法者。能持如
0741c08: 來修多羅教。何等為十。一者為護正法故聽
0741c09: 聞受持不為資財。二者為守護教故聽聞受
0741c10: 持不為利養。三者令三寶種得不斷故聽聞受
0741c11: 持不為求他恭敬。四者為欲攝受安住大乘
0741c12: 諸有情故聽聞受持不為名稱。五者為利益
0741c13: 無依無救諸有情故聽聞受持。六者為令苦
0741c14: 惱有情得安樂故聽聞受持。七者為令無慧
0741c15: 眼者得慧眼故聽聞受持。八者為彼住聲聞
0741c16: 乘者說示聲聞道故聽聞受持。九者為彼住大
0741c17: 乘者說示大乘法故聽聞受持。十者為自取證
0741c18: 無上智故聽聞受持。不為求彼下劣乘故。善
0741c19: 男子。菩薩若修如是十種法者。能持如來修
0741c20: 多羅教。又善男子。菩薩若修十種法者。能持
0741c21: 律教。何等為十。一者善知於律。二者善知律
0741c22: 之儀範。三者善知律甚深義。四者善知律微
0741c23: 細相。五者善知應作不應作。六者善知自性
0741c24: 違犯。七者善知施設違犯。八者善知波羅提
0741c25: 木叉所起因緣。九者善知聲聞律法。十者善
0741c26: 知菩薩律法。善男子。菩薩若修如是十種法
0741c27: 者。善持律教。又善男子。菩薩若修十種法者。
0741c28: 善解軌則所行境界威儀具足。何等為十。一
0741c29: 者善學聲聞學處。二者善學緣覺學處。三者
0742a01: 善學菩薩學處。四者於彼一切學處修習具
0742a02: 足。五者於所行軌則得具足已。而能遠離非
0742a03: 沙門行。六者以是因緣故。菩薩不於非處非
0742a04: 方非時所行。七者於其沙門軌則所行得具
0742a05: 足已。不為諸沙門或婆羅門非理譏毀。八者
0742a06: 令他亦如是學。九者所行軌則得具足故。容
0742a07: 相端嚴威儀寂靜。十者具足威儀而無詐異。
0742a08: 善男子。菩薩若修如是十種法者。善解軌則
0742a09: 所行境界威儀具足。又善男子。菩薩若修十
0742a10: 種法者。能離慳嫉。何等為十。一者自為施主。
0742a11: 二者教他行施。三者讚歎布施。四者見他施
0742a12: 時心生隨喜。五者令餘施主慶快利喜。六者
0742a13: 見施他時不應生念此應施我勿施於他。我
0742a14: 族應得他族非得。七者菩薩發如是心。令諸
0742a15: 有情一切皆得濟命資具悉獲安樂。八者令諸
0742a16: 有情悉能成就勝出世間最上安樂。九者菩
0742a17: 薩作如是念。我常勤修利有情事。十者菩薩
0742a18: 作如是念。我終不起慳嫉之心。善男子。菩薩
0742a19: 若修如是十種法者。能離慳嫉。又善男子。菩
0742a20: 薩若修十種法者。能於一切有情住平等心。
0742a21: 何等為十。一者於一切有情起平等方便。二
0742a22: 者於一切有情起無障礙心。三者於一切有
0742a23: 情起無瞋惱心。四者為一切有情廣行布施。
0742a24: 五者守護戒行。六者修持忍辱。七者發勤精
0742a25: 進。八者安住禪定。九者修習勝慧。十者積集
0742a26: 彼一切智。菩薩如是依無二心之所積集。何
0742a27: 以故。菩薩於一切有情平等積集故。以一切
0742a28: 有情為所緣境而積集故。如是速能普令一
0742a29: 切證得法性。菩薩自能出離大火宅已。復令
0742b01: 他人亦悉出離。以其安住平等心故心無高
0742b02: 下。善男子。譬如長者有其六子＝二【明】子二。而一一子
0742b03: 稱可父意。慈愛怜惜而悉同等。是等諸子幼
0742b04: 無所識復不明了。其父同以方便訓育。一時
0742b05: 父舍欻然火起。而彼諸子各各異處。善男子。
0742b06: 於汝意云何。時彼長者可作是念。此諸子等
0742b07: 令同出邪。前後出邪。除蓋障菩薩白佛言。不
0742b08: 也世尊。何以故。而彼長者以平等心怜愛無
0742b09: 異。是時諸子雖各異處。以等愛心俱時令出。
0742b10: 佛言。善男子。菩薩亦復如是。一切有情悉
0742b11: 是愚夫而非聖者。久處生死大火宅中。愚癡
0742b12: 無識復不明了。各各散在諸趣之中。菩薩為
0742b13: 救度故。隨以方便俱時令出彼大火宅。出火
0742b14: 宅已普令安住寂靜界中。善男子。菩薩若修
0742b15: 如是十種法者。能於一切有情住平等心。又
0742b16: 善男子。菩薩若修十種法者。善能承事供養
0742b17: 如來。何等為十。一者以法供養是為承事供
0742b18: 養如來非財供養。二者如說修行。是為供養。
0742b19: 三者為諸有情作利樂事。是為供養。四者攝
0742b20: 受有情。是為供養。五者為諸有情隨順所行。
0742b21: 是為供養。六者不捨誓願。是為供養。七者不
0742b22: 捨菩薩事業。是為供養。八者如說能行。是為
0742b23: 供養。九者諸有所作不生懈倦。是為供養。十
0742b24: 者不捨菩提心。是為承事供養如來非財供
0742b25: 養。何以故。善男子。法身即是如來。是故以法
0742b26: 供養即為供養如來。又積集如來所說。是即
0742b27: 如說修行。發起諸利樂事。是即利樂有情。施
0742b28: 作有情事業。是即攝受有情。善男子。若不能
0742b29: 作利有情事。誓願微劣棄捨菩薩事業之者。
0742c01: 即不能順有情行增長誓願堅固菩薩事業。
0742c02: 又若起虛妄語志意缺減。即不能如說能行。
0742c03: 又若生其懈倦。即不能於諸所作不生懈倦
0742c04: 又若於菩提心有所退失而無所證。即不能
0742c05: 不捨菩提之心。何以故。善男子。菩薩於阿耨
0742c06: 多羅三藐三菩提。本無所得亦無所證。是故
0742c07: 汝今應如是知。以法供養。是為承事供養如
0742c08: 來非財供養。善男子。菩薩若修如是十種法
0742c09: 者。善能承事供養如來。又善男子。菩薩若修
0742c10: 十種法者。能摧伏我慢。何等為十。一者菩薩
0742c11: 捨家出家離諸親友眷屬知識猶如死故。摧
0742c12: 伏我慢。二者毀己形好被服壞色隨順正法
0742c13: 故摧我慢。三者剃除鬚髮執持應器。巡家行
0742c14: 乞故摧我慢。四者為乞食因緣卑下其心。與
0742c15: 旃陀羅童子而無有異故摧我慢。五者常作
0742c16: 是念。我從他乞我之身命繫屬於他故摧
0742c17: 我慢。六者我所受食以清淨故諸佛所許故
0742c18: 摧我慢。七者為欲親近阿闍梨師長聖眾故
0742c19: 摧我慢。八者我具威儀軌則所行如法。欲令
0742c20: 同梵行者見皆歡喜故摧我慢。九者於諸未
0742c21: 具佛法之者願當得具故摧我慢。十者於彼
0742c22: 忿恚惱害諸有情中。我當常行忍辱之行故
0742c23: 摧我慢。善男子。菩薩若修如是十種法者。能
0742c24: 摧我慢。又善男子。菩薩若修十種法者。能生
0742c25: 淨信。何等為十。一者福行成辨。二者具正因
0742c26: 故得宿世善根圓滿。三者不起邪信故而具
0742c27: 正見。四者不依邪師故得意樂具足。五者離
0742c28: 諂誑故得正行無曲。六者根性利故而得勝
0742c29: 慧。七者相續清淨故得離諸障。八者遠離惡
0743a01: 知識故常得親近諸善知識。九者常求諸善
0743a02: 說故而能除彼增上慢心。十者於佛所說法
0743a03: 中具大信故而能離諸邪執。了知如來廣大
0743a04: 威德善男子。菩薩若修如是十種法者。能生
0743a05: 淨信。
0743a06: 佛說除蓋障菩薩所問經卷第十五
