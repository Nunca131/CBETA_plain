0216b23: 
0216b24: 
0216b25: 
0216b26: 景德傳燈錄卷第三＋（宋沙門道原纂）【明】三三宋沙門道原纂
0216b27: 
0216b28: 明目與今少異故次出之中華五祖并旁出尊宿共二十五人
0216b29: 第二十八祖菩提達磨
0216c01: 道育禪師菩提達磨旁出三人道副禪師
0216c02: 尼總持已上三人無機緣語句不錄
0216c03: 第二十九祖慧可大師
0216c04: 僧那禪師慧可大師旁出七世共一十七人向居士
0216c05: 相州慧滿禪師已上三人見錄峴山神定禪師
0216c06: 寶月禪師華閑居士
0216c07: 大士化公和公
0216c08: 廖居士曇邃華閑居士出
0216c09: 延陵慧簡曇邃出二人彭城慧瑳
0216c10: 定林寺慧綱六合大覺慧綱出
0216c11: 高郵曇影大覺出泰山明練曇影出
0216c12: 揚州靜泰明練出已上一十四人無機緣語句不錄
0216c13: 第三十祖僧璨大師
0216c14: 第三十一祖道信大師旁出七十六人見第四卷
0216c15: 第三十二祖弘忍大師旁出一百七人見第五卷
0216c16: 此明目錄也中華五祖并旁出尊宿共二十五人
0216c17: 第二十八祖菩提達磨
0216c18: 旁出三人
0216c19: 一道育禪師二道副禪師
0216c20: 三尼總持已上三人無機緣語句不錄
0216c21: 第二十九祖慧可大師旁出六世共一十七人三人見錄
0216c22: 僧那禪師向居士
0216c23: 相州慧滿禪師
0216c24: 峴山神定禪師寶月禪師
0216c25: 華閑居士大士化公
0216c26: 和公廖居士
0216c27: 華閑居士復出一人　曇邃
0216c28: 曇邃復出三人
0216c29: 二彭城慧瑳三定林寺慧綱
0217a01: 慧綱復出一人　六合大覺
0217a02: 大覺復出一人　高郵曇影
0217a03: 曇影復出一人　太山明練
0217a04: 明練復出一人　揚州靜泰
0217a05: 已上一十四人無機緣語句不錄
0217a06: 第三十祖僧璨大師
0217a07: 第三十一祖道信大師旁出七十六人見第四卷
0217a08: 第三十二祖弘忍大師旁出一百七人見第四卷
0217a09: 第二十八祖菩提達磨者。南天竺國香至王
0217a10: 第三子也。姓剎帝利。本名菩提多羅。後遇二
0217a11: 十七祖般若多羅。至本國受王供養。知師密
0217a12: 。因試令與二兄辨所施寶珠。發明心要。既
0217a13: 而尊者謂曰。汝於諸法已得通量。夫達磨者
0217a14: 通大之義也。宜名達磨。因改號菩提達磨。師
0217a15: 乃告尊者曰。我既得法。當往何國而作佛事。
0217a16: 願垂開示。尊者曰。汝雖得法未可遠遊。且止
0217a17: 南天＋（竺）【明】天天竺待吾滅後六十七載。當往震旦設大法
0217a18: 藥直接上根。慎勿速行衰於日下。師又曰。彼
0217a19: 有大士堪為法器否。千載之下有留難否。尊
0217a20: 者曰。汝所化之方獲菩提者不可勝數。吾滅
0217a21: 後六十餘年彼國有難。水中文布自善降之。
0217a22: 汝至時南方勿住。彼唯好有為功業不見佛
0217a23: 理。汝縱到彼亦不可久留。聽吾偈曰。
0217a24: 路行跨水復逢羊獨自悽悽暗度＝渡【明】度渡江
0217a25: 日下可憐雙象馬二株嫩桂久昌昌
0217a26: 復演八偈。皆預讖佛教隆替事具寶林傳及聖胄集師恭稟
0217a27: 教義。服勤左右垂四十年未嘗廢闕。逮尊者
0217a28: 順世。遂演化本國。時有二師。一名佛大先。一
0217a29: 名佛大勝多。本與師同學佛陀跋陀小乘禪
0217b01: 觀。佛大先既遇般若多羅尊者。捨小趣大與
0217b02: 師並化。時號二甘露門矣。而佛大勝多更分
0217b03: 途而為六宗。第一有相宗。第二無相宗。第三
0217b04: 定慧宗。第四戒行宗。第五無得宗。第六寂靜
0217b05: 宗。各封己解別展化源。聚落崢嶸徒眾甚盛。
0217b06: 大師喟然而歎曰。彼之一師已陷牛。況復
0217b07: 支離繁盛而分六宗。我若不除永纏邪見。言
0217b08: 已。微現神力至第一有相宗所。問曰。一切諸
0217b09: 法何名實相。彼眾中有一尊長薩婆羅。答曰。
0217b10: 於諸相中不互諸相。是名實相。師曰。一切諸
0217b11: 相而不互者。若名實相當何定耶。彼曰。於諸
0217b12: 相中實無有定。若定諸相何名為實。師曰。諸
0217b13: 相不定便名實相。汝今不定當何得之。彼曰。
0217b14: 我言不定不說諸相。當說諸相其義亦然。師
0217b15: 曰。汝言不定當為實相。定不定故即非實相。
0217b16: 彼曰。定既不定即非實相。知我非故不定不
0217b17: 變。師曰。汝今不變何名實相。已變已往其義
0217b18: 亦然。彼曰。不變當在。在不在故。故變實相以
0217b19: 定其義。師曰。實相不變。變即非實。於有無中
0217b20: 何名實相。薩婆羅心知聖師懸解潛達。即以
0217b21: 手指虛空曰。此是世間有相。亦能空故。當我
0217b22: 此身得似否。師曰。若解實相即見非相。若了
0217b23: 非相其色亦然。當於色中不失色體。於非相
0217b24: 中不礙有故。若能是解此名實相。彼眾聞已。
0217b25: 心意朗然欽禮信受。師又瞥然匿跡。至第二
0217b26: 無相宗所。問曰。汝言無相當何證之。彼眾中
0217b27: 有智者波羅提。答曰。我明無相心不現故。師
0217b28: 曰。汝心不現當何明之。彼曰。我明無相心不
0217b29: 取捨。當於明時亦無當者。師曰。於諸有無心
0217c01: 不取捨。又無當者諸明無故。彼曰。入佛三昧
0217c02: 尚無所得。何況無相而欲知之。師曰。相既不
0217c03: 知誰云有無。尚無所得何名三昧。彼曰。我說
0217c04: 不證證無所證。非三昧故我說三昧。師曰。非
0217c05: 三昧者何當名之。汝既不證非證何證。波羅
0217c06: 提聞師辯析即悟本心。禮謝於師懺悔往謬。
0217c07: 師記曰。汝當得果不久證之。此國有魔非久
0217c08: 降之。言已忽然不現。至第三定慧宗所。問曰。
0217c09: 汝學定慧為一為二。彼眾中有婆蘭陀者。答
0217c10: 曰。我此定慧非一非二。師曰。既非一二何名
0217c11: 定慧。彼曰。在定非定處慧非慧。一即非一二
0217c12: 亦不二。師曰。當一不一當二不二。既非定慧
0217c13: 約何定慧。彼曰。不一不二定慧能知。非定非
0217c14: 慧亦復然矣。師曰。慧非定故然何知哉。不一
0217c15: 不二誰定誰慧。婆蘭陀聞之疑心釋。至第
0217c16: 四戒行宗所。問曰。何者名戒。云何名行。當此
0217c17: 戒行為一為二。彼眾中有一賢者。答曰。一二
0217c18: 二一皆彼所生。依教無染此名戒行。師曰。汝
0217c19: 言依教即是有染。一二俱破。何言依教。此二
0217c20: 違背不及於行。內外非明何名為戒。彼曰。我
0217c21: 有內外彼己＝已【明】己已知竟〔淅…是〕三十五字－【明】淅本己字作已依廣燈也。邵本作無字依寶林也。洪舊本作已
0217c22: 字。正宗記作以字。未詳孰是。既得通達便是戒行。若說違背
0217c23: 俱是俱非。言及清淨即戒即行。師曰。俱是俱
0217c24: 非何言清淨。既得通故何談內外。賢者聞之
0217c25: 即自慚服。至第五無得宗所。問曰。汝云無得
0217c26: 無得何得。既無所得亦無得得。彼眾中有寶
0217c27: 靜＝淨【明】＊靜淨者。答曰。我說無得非無得得。當說得得
0217c28: 無得是得。師曰。得既不得。得亦非得既云得
0217c29: 得。得得何得。彼曰。見得非得。非得是得。若
0218a01: 見不得名為得得。師曰。得既非得。得得無得。
0218a02: 既無所得。當何得得。寶靜淨聞之頓除疑網。
0218a03: 至第六寂靜宗所。問曰。何名寂靜。於此法中
0218a04: 誰靜誰寂。彼有尊者。答曰。此心不動是名為
0218a05: 寂。於法無染名之為靜。師曰。本心不寂要假
0218a06: 寂靜。本來寂故何用寂靜。彼曰。諸法本空以
0218a07: 空空故。於彼空空故名寂靜。師曰。空空已空
0218a08: 諸法亦爾。寂靜無相何靜何寂。彼尊者聞師
0218a09: 指誨豁然開悟。既而六眾咸誓歸依。由是化
0218a10: 被南天聲馳五印。遠近學者靡然嚮風。經六
0218a11: 十餘載度無量眾。後值異見王輕毀三寶。每
0218a12: 云。我之祖宗皆信佛道。陷于邪見。壽年不永
0218a13: 運祚亦促。且我身是佛何更外求。善惡報應。
0218a14: 皆因多智之者。妄搆其說。至於國內。耆舊為
0218a15: 前王所奉者。悉從廢黜。師知已。歎彼德薄當
0218a16: 何救之。又念無相宗中二首領。其一波羅提
0218a17: 者。與王有緣將證其果。其二宗勝者。非不博
0218a18: 辯而無宿因。時六宗徒眾亦各念言。佛法有
0218a19: 難師何自安。師遙知眾意即彈指應之。六眾
0218a20: 聞之云。此是我師達磨信響。我等宜須速行
0218a21: 以副慈命。言已至師所禮拜問訊。師曰。今一
0218a22: 葉翳虛孰能剪拂。宗勝曰。我雖淺薄敢憚其
0218a23: 行。師曰。汝雖辯慧而道力未全。宗勝自念。我
0218a24: 師恐我見王作大佛事。名譽顯達映奪尊威。
0218a25: 縱彼福慧為王。我是沙門受佛教旨。豈難敵
0218a26: 也。言訖潛去至王所。廣說法要及世界苦樂
0218a27: 人天善惡等事。王與之往返徵詰無不詣理。
0218a28: 王曰。汝今所解其法何在。宗勝曰。如王治化
0218a29: 當合其道。王所有道何在。王曰。我所有道將
0218b01: 除邪法。汝所有法將伏何人。師不起于坐懸
0218b02: 知宗勝義墮。遽告波羅提曰。宗勝不稟吾教。
0218b03: 潛化於王須臾即屈。汝可速救。波羅提恭稟
0218b04: 師旨云。願假神力。言已雲生足下。至王前默
0218b05: 然而住。時王正問宗勝。忽見波羅提乘雲而
0218b06: 至愕然忘其問答。曰乘空之者是正是邪。答
0218b07: 曰。我非邪正而來正邪。王心若正我無邪正。
0218b08: 王雖驚異而驕慢方熾。即擯宗勝令出。波羅
0218b09: 提曰。王既有道何擯沙門。我雖無解願王致
0218b10: 問。王怒而問曰。何者是佛。答曰。見性是佛。
0218b11: 王曰。師見性否。答曰。我見佛性。王曰。性在
0218b12: 何處。答曰。性在作用。王曰。是何作用我今不
0218b13: 見。答曰。今見作用王自不見。王曰。於我有
0218b14: 否。答曰。王若作用無有不是。王若不用體
0218b15: 亦＝自【明】亦自難見。王曰。若當用時幾處出現。答曰。若
0218b16: 出現時當有其八。王曰。其八出現當為我說。
0218b17: 波羅提即說偈曰。
0218b18: 在胎為身處世名人在眼曰見
0218b19: 在耳曰聞在鼻辨香在口談論
0218b20: 在手執捉在足運奔
0218b21: 遍現俱該沙界收攝在一微塵
0218b22: 識者知是佛性不識喚作精魂
0218b23: 王聞偈已心即開悟。乃悔謝前非咨詢法要。
0218b24: 朝夕忘倦。迄于九旬。時宗勝既被斥逐。退藏
0218b25: 深山。念曰。我今百歲八十為非。二十年來方
0218b26: 歸佛道。性雖愚昧行絕瑕疵。不能禦難生何
0218b27: 如死。言訖即自投崖。俄有一神人以手捧承。
0218b28: 置于巖石之上安然無損。宗勝曰。我忝沙門
0218b29: 當與正法為主。不能抑絕王非。是以捐身自
0218c01: 責。何神祐助一至於斯。願垂一語以保餘年。
0218c02: 於是神人乃說偈曰。
0218c03: 師壽於百歲八十而造非
0218c04: 為近至尊故熏修而入道
0218c05: 雖具少智慧而多有彼我
0218c06: 所見諸賢等未嘗生珍敬
0218c07: 二十年功德其心未恬靜
0218c08: 聰明輕慢故而獲至於此
0218c09: 得王不敬者當感果如是
0218c10: 自今不怠不久成奇智
0218c11: 諸聖悉存心如來亦復爾
0218c12: 宗勝聞偈欣然。即於巖間宴坐。時異見王復
0218c13: 問波羅提曰。仁者智辯當師何人。答曰。我所
0218c14: 出家。即娑羅寺烏沙婆三藏為授業師。其出
0218c15: 世師者即大王叔菩提達磨是也。王聞師名
0218c16: 驚駭久之。曰。鄙薄忝嗣王位。而趣邪背正忘
0218c17: 我尊叔。遽近臣特加迎請。師即隨使而至。
0218c18: 為王懺悔往非。王聞規誡泣謝于師。又詔宗
0218c19: 勝歸國。大臣奏曰。宗勝被謫投崖。今已亡矣。
0218c20: 王告師曰。宗勝之死皆自於吾。如何大慈令
0218c21: 免斯罪。師曰。宗勝今在巖間宴息。但遣使召
0218c22: 當即至矣。王即遣使入山果見宗勝端居禪
0218c23: 寂。宗勝蒙召乃曰。深媿王意。貧道誓處巖泉。
0218c24: 且王國賢德如林。達磨是王之叔。六眾所師。
0218c25: 波羅提法中龍象。願王崇仰二聖以福皇基。
0218c26: 使者復命。未至師謂王曰。知取得宗勝否。王
0218c27: 曰。未知。師曰。一請未至。再命必來。良久使
0218c28: 還果如師語。師遂辭王曰。當善修德不久疾
0218c29: 作。吾且去矣。經七日王乃得疾。國醫診治有
0219a01: 加無瘳。貴戚近臣憶師前記。急發使告師曰。
0219a02: 王疾殆至彌留。願叔慈悲遠來軫＝診【明】軫診救。師即至
0219a03: 王所慰問其疾。時宗勝再承王召。即別巖間。
0219a04: 波羅提久受王恩亦來問疾。波羅提曰。當何
0219a05: 施為令王免苦。師即令太子為王宥罪施恩
0219a06: 崇奉僧寶。復為王懺悔云。願罪消滅。如是者
0219a07: 三。王疾有間。師心念。震旦緣熟行化時至。乃
0219a08: 先辭祖塔。次別同學。然至王所慰而勉之曰。
0219a09: 當勤修白業護持三寶。吾去非晚一九即迴。
0219a10: 王聞師言涕淚交集。曰此國何罪彼土何祥。
0219a11: 叔既有緣非吾所止。唯願不忘父母之國。事
0219a12: 畢早回。王即具大舟實以眾寶。躬率臣寮送
0219a13: 至海壖。師汎重溟凡三周寒暑達于南海。實
0219a14: 梁普通八年丁未歲九月二十一日也。廣州
0219a15: 刺史蕭昂具主禮迎接。表聞武帝。帝覽奏遣
0219a16: 使齎詔迎請。十月一日至金陵〔嵩…金陵〕二百三十字－【明】〔嵩…金陵〕二百二十九三十字－【明】嵩禪師以梁僧寶唱續法記為據作
0219a17: 正宗記言。達磨以梁武普通元年庚子歲至此土。其年乃後魏明帝正光元年也。若如此則與後入滅啟壙等年皆相
0219a18: 合。若據此稱。普通八年丁未歲九月二十一日至南海。十月一日至金陵則甚誤也。蓋普通八年三月已改為大通元
0219a19: 年。則九月不應尚稱普通八年也。南海者今廣州也。去金陵數千里。刺史奏聞而武帝詔迎。豈可十日之間便至金
0219a20: 陵耶。又按南史蕭昂本傳。不言昂為廣州刺史。但王茂傳末有廣州長史蕭昂。然不知何年在任。今止可云○達于
0219a21: 南海實梁普通元年。廣州刺剌史具主禮迎接。表聞武帝。帝覽奏遣使齎詔迎請。十月一日至金陵。帝問
0219a22: 曰。朕即位已來。造寺寫經度僧不可勝紀。有
0219a23: 何功德。師曰。並無功德。帝曰。何以無功德。
0219a24: 師曰。此但人天小果有漏之因。如影隨形雖
0219a25: 有非實。帝曰。如何是真功德。答曰。淨智妙圓
0219a26: 體自空寂。如是功德不以世求。帝又問。如何
0219a27: 是聖諦第一義。師曰。廓然無聖。帝曰。對朕者
0219a28: 誰。師曰。不識。帝不領悟。師知機不契。是月
0219b01: 十九日潛迴〔廣燈迴作過字〕－【明】廣燈迴作過字江北。十一月二十三日屆
0219b02: 于洛陽當後魏孝明太和十年也〔當…也〕三十八字－【明】當云後魏孝明正光元年也。
0219b03: 若據太和十年乃後魏文帝時是年即南齊武帝永明四年丙寅歲也。寓止于嵩山少林
0219b04: 寺。面壁而坐終日默然。人莫之測。謂之壁觀
0219b05: 婆羅門。時有僧神光者。曠達之士也。久居伊
0219b06: 洛。博覽群書善談玄理。每歎曰。孔老之教禮
0219b07: 術風規。莊易之書未盡妙理。近聞。達磨大士
0219b08: 住止少林。至人不遙。當造玄境。乃往彼晨夕
0219b09: 參承。師常端坐面牆。莫聞誨勵。光自惟曰。昔
0219b10: 人求道敲骨取髓刺血濟饑。布髮掩泥投崖
0219b11: 飼虎。古尚若此。我又何人。其年十二月九日
0219b12: 夜天大雨雪。光堅立不動。遲明積雪過膝。師
0219b13: 憫而問曰。汝久立雪中。當求何事。光悲淚曰。
0219b14: 惟願和尚慈悲。開甘露門廣度群品。師曰。諸
0219b15: 佛無上妙道。曠劫精勤。難行能行非忍而忍。
0219b16: 豈以小德小智輕心慢心。欲冀真乘徒勞勤
0219b17: 苦。光聞師誨勵。潛取利刀自斷左臂。置于師
0219b18: 前。師知是法器。乃曰。諸佛最初求道為法忘
0219b19: 形。汝今斷臂吾前。求亦可在。師遂因與易名
0219b20: 曰慧可。光曰。諸佛法印可得聞乎。師曰諸佛
0219b21: 法印匪從人得。光曰。我心未寧。乞師與安。師
0219b22: 曰。將心來與汝安。曰覓心了不可得。師曰。我
0219b23: 與汝安心竟。後孝明帝聞師異跡。遣使齎詔
0219b24: 徵前後三至。師不下少林。帝彌加欽尚。就賜
0219b25: 摩衲袈裟二領。金銀水瓶繒帛等。師牢讓
0219b26: 三返。帝意彌堅。師乃受之。自爾緇白之眾倍
0219b27: 加信向。迄九年已欲西返天竺。乃命門人曰。
0219b28: 時將至矣。汝等蓋各言所得乎。時門人道副
0219b29: 對曰。如我所見。不執文字不離文字而為道
0219c01: 用。師曰。汝得吾皮。尼總持曰。我今所解如慶
0219c02: 喜見阿佛國。一見更不再見。師曰。汝得吾
0219c03: 肉。道育曰。四大本空五陰非有。而我見處無
0219c04: 一法可得。師曰。汝得吾骨。最後慧可禮拜後
0219c05: 依位而立。師曰。汝得吾髓。乃顧慧可而告
0219c06: 之曰。昔如來以正法眼付迦葉大士。展轉囑
0219c07: 累而至於我。我今付汝。汝當護持。并授汝袈
0219c08: 裟以為法信。各有所表宜可知矣。可曰。請師
0219c09: 指陳。師曰。內傳法印以契證心。外付袈裟以
0219c10: 定宗旨。後代澆薄疑慮競生。云吾西天之人。
0219c11: 言汝此方之子。憑何得法以何證之。汝今受＝授【明】受授
0219c12: 此衣法。後難生但出此衣并吾法偈。用以
0219c13: 表明其化無礙。至吾滅後二百年。衣止不傳
0219c14: 法周沙界。明道者多。行道者少。說理者多。通
0219c15: 理者少。潛符密證千萬有餘。汝當闡揚勿輕
0219c16: 未悟。一念迴機便同本得。聽吾偈曰。
0219c17: 吾本來茲土傳法救迷情
0219c18: 一華開五葉結果自然成
0219c19: 師又曰。吾有楞伽經四卷。亦用付汝〔此…害耳〕百三十八字－【明】此蓋依寶林傳之說
0219c20: 也。按宣律師續高僧傳。可大師傳云。初達磨以楞伽經授可曰。我觀漢地唯有此經。仁者依行自得度世。若如傳所
0219c21: 言。則是二祖未得法時。達磨授楞伽使觀之耳。今傳燈乃於付法傳衣之後言。師又曰。吾有楞伽經四卷。亦用付
0219c22: 汝。則恐誤也。兼言吾有。則似世間未有也。此但可依馬祖所言云。又引楞伽經文。以印眾生心地。則於理無害耳。
0219c23: 即是如來心地要門。令諸眾生開示悟入。吾
0219c24: 自到此凡五度中毒。我常自出而試之。置石
0219c25: 石裂。緣吾本離南印來此東土。見赤縣神州
0219c26: 有大乘氣象。遂踰海越漠為法求人。際會未
0219c27: 諧如愚若訥。今得汝傳授吾意已終別記云。師初居少林
0219c28: 寺九年。為二祖說法秖教曰外息諸緣內心無喘。心如牆壁可以入道。慧可種種說心性理。道未＝末【明】未末契。師秖遮其非
0220a01: 不為說無念心體。慧可曰。我已息諸緣。師曰。莫不成斷滅去否。可曰。不成斷滅。師曰。何以驗之云不斷滅。可
0220a02: 曰。了了常知故。言之不可及。師曰。此是諸佛所傳心體。更勿疑也言已乃與徒眾
0220a03: 往禹門千聖寺止三日。有期城太守揚衒之
0220a04: 早慕佛乘。問師曰。西天五印師承為祖。其道
0220a05: 如何。師曰。明佛心宗行解相應。名之曰祖。又
0220a06: 問。此外如何。師曰。須明他心知其今古。不厭
0220a07: 有無於法無取。不賢不愚無迷無悟。若能是
0220a08: 解故稱為祖。又曰。弟子歸心三寶亦有年矣。
0220a09: 而智慧昏蒙尚迷真理。適聽師言罔知收措。
0220a10: 願師慈悲開示宗旨。師知懇到。即說偈曰。
0220a11: 亦不惡而生嫌亦不觀善而勤措
0220a12: 亦不捨智而近愚亦不拋迷而就悟
0220a13: 達大道兮過量通佛心兮出度
0220a14: 不與凡聖同躔超然名之曰祖
0220a15: 衒之聞偈悲喜交并曰。願師久住世間化導
0220a16: 群有。師曰。吾即逝矣不可久留。根性萬差多
0220a17: 逢患難。衒之曰。未審何人。弟子為師除得。師
0220a18: 曰。吾以傳佛祕密利益迷途。害彼自安必無
0220a19: 此理。衒之曰。師若不言。何表通變觀照之力。
0220a20: 師不獲已乃為讖曰。江槎分玉浪。管炬開金
0220a21: 鎖。五口相共行。九十無彼我。衒之聞語。莫究
0220a22: 其端。默記于懷禮辭而去。師之所讖。雖當時
0220a23: 不測。而後皆符驗。時魏氏奉釋禪俊如林。光
0220a24: 統律師流支三藏者乃僧中之鸞鳳也。師
0220a25: 演道斥相指心。每與師論議是非鋒＝蜂【甲】鋒蜂起。師遐
0220a26: 振玄風普施法雨而偏局之量自不堪任。競
0220a27: 起害心數加毒藥。至第六度。以化緣已畢傳
0220a28: 法得人。遂不復救之端居而逝。即後魏孝明
0220a29: 帝太和十九年丙辰歲十月五日也〔依…耳〕百三十九字－【明】依續法記。則十月五日
0220b01: 乃孝莊帝永安元年。即梁大通二年戊申歲。其年即明帝武泰元年也。二月明帝崩。四月莊帝即位。改元建義。至
0220b02: 九月又改永安也。後云。汝主已厭世。謂是歲明帝崩也。據傳燈云。丙辰歲即東魏文帝大統二年。西魏靜帝天平
0220b03: 三年。梁大同二年。與厭世之說全乖也。又太和十九年。乃後魏文帝時。即南齊明帝建武二年乙亥歲。殊相遼邈
0220b04: 耳。其年十二月二十八日葬熊耳山。起塔於定
0220b05: 林寺。後三歲魏宋雲奉使西域迴。遇師于
0220b06: 嶺。見手隻履翩翩獨逝。雲問。師何往。師
0220b07: 曰。西天去。又謂雲曰。汝主已厭世。雲聞之茫
0220b08: 然。別師東邁。暨復命。即明帝已登遐矣。而＝逮【明】而逮
0220b09: 孝莊即位。雲具奏其事。帝令啟壙。唯＝惟【明】＊唯惟空棺
0220b10: 一隻革履存焉〔若依…焉〕二百二十九字－【明】〔若依…焉〕二百三十二十九字－【明】若依續法記。則後三歲乃莊帝永安三年庚戌歲。當梁武中大通二年也。其
0220b11: 年十二月莊帝方崩。奉使迴時帝尚在耳。若據傳燈。則後三歲乃已未歲。即西魏文帝大統五年。東魏靜帝興和元
0220b12: 年。當梁武大同五年也。如此則豈復有孝莊帝耶。又稱宋雲遇師於嶺。尤誤也。宋雲使西域迴時。已在魏明帝正
0220b13: 光年中矣。然則遇師於嶺者。蓋是魏末別遣使往西域迴耳○但當云。後三歲魏使有自西域迴者。遇師於嶺。
0220b14: 見手隻履翩翩獨逝。問師何往。曰西天去。又謂使曰。汝主已厭世。使聞之茫然別師東邁。暨復命即明帝已登
0220b15: 遐矣。而孝莊即位。奉使具奏其事。帝令啟壙。唯空棺一隻革履存焉。舉朝為之驚歎奉
0220b16: 詔取遺履。於少林寺供養。至唐開元十五年
0220b17: 丁卯歲。為信道者竊在五臺華嚴寺。今不知
0220b18: 所在。初梁武遇師因緣未契。及聞化行魏邦。
0220b19: 遂欲自撰師碑而未暇也。後聞宋雲事乃成
0220b20: 之。代宗諡謚圓覺大師。塔曰空觀。師自魏丙辰
0220b21: 歲告寂。迄皇宋景德元年甲辰。得四百六十
0220b22: 七年矣〔當云…耳〕四十九字－【明】當云自魏至庚子歲告寂。迄皇宋景德元年甲辰得四百七十五年矣。凡此年代之差。皆由寶
0220b23: 林傳錯誤而楊文公不復考究耳。
0220b24: 第二十九祖慧可大師者武牢人也。姓姬氏。
0220b25: 父寂未有子時。嘗自念言。我家崇善豈無令
0220b26: 子。禱之既久。一夕感異光照室。其母因而懷
0220b27: 妊。及長遂以照室之瑞。名之曰光。自幼志氣
0220c01: 不群。博涉詩書尤精玄理。而不事家產好遊
0220c02: 山水。後覽佛書超然自得。即抵洛陽龍門香
0220c03: 山。依寶靜禪師出家受具。於永穆寺浮游講
0220c04: 肆。遍學大小乘義。年三十二返香山。終日
0220c05: 宴坐又經八載。於寂默中倏見一神人。謂曰。
0220c06: 將欲受果何滯此耶。大道匪遙。汝其南矣。光
0220c07: 知神助因改名神光。翌日覺頭痛如刺。其師
0220c08: 欲治之。空中有聲曰。此乃換骨非常痛也。光
0220c09: 遂以見神事白於師。師視其頂骨即如五
0220c10: 秀出矣。乃曰。汝相吉祥當有所證。神令汝南
0220c11: 者。斯則少林達磨大士必汝之師也。光受教
0220c12: 造于少室。其得法傳衣事跡。達磨章具之矣。
0220c13: 自少林託化西歸。大師繼闡玄風博求法嗣。
0220c14: 至北齊天平二年〔當作…也〕二十二字－【明】當作天保二年乃辛未歲也。天平東魏年號二年乙卯也有
0220c15: 一居士年踰四十不言名氏。聿來設禮而問
0220c16: 師曰弟子身纏風恙。請和尚懺罪。師曰。將罪
0220c17: 來與汝懺。居士良久云。覓罪不可得。師曰。
0220c18: 我與汝懺罪竟。宜依佛法僧住。曰今見和尚
0220c19: 已知是僧。未審何名佛法。師曰。是心是佛。是
0220c20: 心是法。法佛無二。僧寶亦然。曰今日始知罪
0220c21: 性不在內不在外不在中間。如其心然佛法
0220c22: 無二也。大師深器之。即為剃髮。云是吾寶也。
0220c23: 宜名僧璨。其年三月十八日於光福寺受具。
0220c24: 自茲疾漸愈。執侍經二載。大師乃告曰。菩提
0220c25: 達磨〔舊本…提〕七字－【明】舊本云達磨菩提遠自竺乾以正法眼藏密付於
0220c26: 吾。吾今授汝并達磨信衣。汝當守護無令斷
0220c27: 絕。聽吾偈曰。
0220c28: 本來緣有地因地種華生
0220c29: 本來無有種華亦不曾生
0221a01: 大師付衣法已。又曰。汝受吾教宜處深山。未
0221a02: 可行化當有國難。璨曰。師既預知。願垂示誨。
0221a03: 師曰。非吾知也。斯乃達磨傳般若多羅懸記
0221a04: 云。心中雖吉外頭凶是也。吾校年代正在于
0221a05: 茲。當諦思前言勿罹世難。然吾亦有宿累。今
0221a06: 要酬之。善去善行俟時傳付。大師付囑已。即
0221a07: 於鄴都隨宜說法。一音演暢四眾歸依。如是
0221a08: 積三十四載。遂韜光混跡變易儀相。或入諸
0221a09: 酒肆。或過於屠門。或習街談。或隨廝役。人問
0221a10: 之曰。師是道人何故如是。師曰。我自調心何
0221a11: 關汝事。又於筦城縣匡救寺三門下。談無上
0221a12: 道聽者林會。時有辯和法師者。於寺中講涅
0221a13: 槃經。學徒聞師闡法稍稍引去。辯和不勝其
0221a14: 憤。興謗于邑宰翟仲侃。仲侃惑其邪說。加師
0221a15: 以非法。師怡然委順。識真者謂之償債。時年
0221a16: 一百七歲。即隋文帝開皇十三年癸丑歲三
0221a17: 月十六日也皓月供奉。問長沙岑和尚。古德云。了即業障本來空。未了應須償宿債。只如師子尊
0221a18: 者二祖大師。為什麼得償債去。長沙云。大德不識本來空。彼云。如何是本來空。長沙云。業障是。又問。如何是
0221a19: 業障。長沙云。本來空是。彼無語。長沙便示一偈云。假有元非有。假滅亦非無。涅槃償債義。一性更無殊後
0221a20: 葬於磁州滏陽縣東北七十里。唐德宗諡謚大
0221a21: 祖禪師。自師之化至皇宋景德元年甲辰。得
0221a22: 四百一十三年〔當作一十二年〕－【明】當作一十二年。
0221a23: 僧那禪師姓馬氏。少而神俊通究墳典。年二
0221a24: 十一講禮易於東海。聽者如市。暨南徂相部
0221a25: 學眾隨至。會二祖說法。與同志十人投祖出
0221a26: 家。自爾＝邇【明】爾邇手不執筆永捐世典。唯惟一衣一
0221a27: 一坐一食奉頭陀行。既久侍於祖後謂門人
0221a28: 慧滿曰。祖師心印非專苦行。但助道耳。若契
0221a29: 本心發隨意真光之用。則苦行如握土成金。
0221b01: 若唯務苦行。而不明本心。為憎愛所縛。則苦
0221b02: 行如黑月夜履于險道。汝欲明本心者。當審
0221b03: 諦推察。遇色遇聲。未起覺觀時心何所之。是
0221b04: 無耶是有耶。既不墮有無處所。則心珠獨朗
0221b05: 常照世間。而無一塵許間隔。未嘗有一剎那
0221b06: 頃斷續之相。故我初祖兼付楞伽經四卷。謂
0221b07: 我師二祖曰。吾觀震旦唯有此經可以印心。
0221b08: 仁者依行自得度世。又二祖凡說法竟。乃曰。
0221b09: 此經四世之後變成名相。深可悲哉。我今付
0221b10: 汝宜善護持。非人慎勿傳之。付囑已師乃遊
0221b11: 方。莫知其終。
0221b12: 向居士。幽棲林野木食飲。北齊天保初。聞
0221b13: 二祖盛化乃致書通好曰。影由形起響逐聲來。
0221b14: 弄影勞形不識形為影本。揚聲止響不知聲
0221b15: 是響根。除煩惱而趣涅槃。喻去形而覓影。離
0221b16: 眾生而求佛果。喻默聲而尋響。故知迷悟一
0221b17: 途愚智非別。無名作名。因其名則是非生矣。
0221b18: 無理作理。因其理則爭論起矣。幻化非真誰
0221b19: 是誰非。虛妄無實何空何有。將知得無所得
0221b20: 失無所失。未及造謁聊申此意。伏望答之〔弄影…也〕六十四字－【明】弄影
0221b21: 當作棄影。唯恐當時筆誤耳。蓋第三十卷鎮國大師答皇太子問心要云。若求真去妄。猶棄影勞形。若體妄即真。似
0221b22: 處陰休影。此用莊子之說。勞形謂走而避影也。二祖大師命筆迴示曰。備
0221b23: 觀來意皆如實。真幽之理竟不殊。本迷摩尼
0221b24: 謂瓦礫。豁然自覺是真珠。無明智慧等無異。
0221b25: 當知萬法即皆如。愍此二見之徒輩。申辭措
0221b26: 筆作斯書。觀身與佛不差別。何須更覓彼無
0221b27: 餘。居士捧披祖偈乃伸禮覲。密承印記。
0221b28: 相州隆化寺慧滿禪師。滎陽人也。姓張氏。始
0221b29: 於本寺遇僧那禪師開示。志存儉約唯蓄二
0221c01: 鍼。冬則乞補夏乃捨之。自言一生心無怯怖
0221c02: 身無蚤虱睡而不夢。常行乞食住無再宿。所
0221c03: 至伽藍則破柴製履。貞觀十六年於洛陽會
0221c04: 善寺側。宿古墓中遇大雪。旦入寺見曇曠法
0221c05: 師。曠怪所從來。師曰。法有來耶。曠遣尋來處。
0221c06: 四邊雪積五尺許。曠曰。不可測也。尋聞有括
0221c07: 錄事。諸僧逃隱。師持周行聚落無所滯礙。
0221c08: 隨得隨散索爾虛閑。有請宿齋者。師曰。天下
0221c09: 無僧方受斯請也。又嘗示人曰。諸佛說心令
0221c10: 知心。相是虛妄。今乃重加心相。深違佛意。又
0221c11: 增論議殊乖大理。故常齎楞伽經四卷。以為
0221c12: 心要。如說而行。蓋遵歷世之遺付也。後於陶
0221c13: 冶中無疾坐化。壽七十許。
0221c14: 第三十祖僧璨大師者。不知何許人也。初以
0221c15: 白衣謁二祖。既受度傳法。隱于舒州之皖公
0221c16: 山。屬後周武帝破滅佛法。師往來太湖縣司
0221c17: 空山。居無常處積十餘載。時人無能知者。至
0221c18: 隋開皇十二年壬子歲。有沙彌道信。年始十
0221c19: 四。來禮師曰。願和尚慈悲乞與解脫法門。師
0221c20: 曰。誰縛汝。曰無人縛。師曰。何更求解脫乎。
0221c21: 信於言下大悟服勞九載。後於吉州受戒侍
0221c22: 奉尤謹。師屢試以玄微。知其緣熟乃付衣法。
0221c23: 偈曰。
0221c24: 華種雖因地從地種華生
0221c25: 若無人下種華地盡無生
0221c26: 師又曰。昔可大師付吾法。後往鄴都行化三
0221c27: 十年方終。今吾得汝何滯此乎。即適羅浮山
0221c28: 優游二載。旋舊址逾月。士民奔趨大設
0221c29: 檀供。師為四眾廣宣心要訖。於法會大樹下
0222a01: 合掌立終。即隋煬帝大業二年丙寅十月十
0222a02: 五日也。唐玄宗諡謚鑑智禪師覺寂之塔。至皇
0222a03: 宋景德元年甲辰〔歲〕－【明】歲。凡四百載矣。初唐河南
0222a04: 尹李常。素仰祖風深得玄旨天寶乙酉歲。遇
0222a05: 荷澤神會問曰。三祖大師葬在何處。或聞入
0222a06: 羅浮不迴。或說終於山谷。未知孰是。會曰。璨
0222a07: 大師自羅浮歸山谷。得月餘方示滅。今舒州
0222a08: 見有三祖墓。常未之信也。會謫＝常【明】謫常為舒州別駕。
0222a09: 因詢問山谷寺眾僧曰。聞寺後有三祖墓是
0222a10: 否。時上坐慧觀對曰。有之。常欣然與寮佐
0222a11: 同往瞻禮。又啟壙取真儀闍維之。得五色舍
0222a12: 利三百粒。以百粒出己俸建塔焉。百粒寄荷
0222a13: 澤神會。以徵前言。百粒隨身。後於洛中私第
0222a14: 設齋以慶之。時有西域三藏犍那等在會中。
0222a15: 常問三藏。天竺禪門祖師多少。犍那答曰。自
0222a16: 迦葉至般若多羅。有二十七祖。若敘師子尊
0222a17: 者傍出達磨達四世。二十二人。總有四十九
0222a18: 祖。若從七佛至此璨大師。不括橫枝凡三十
0222a19: 七世。常又問。會中耆德曰。嘗見祖圖。或引五
0222a20: 十餘祖。至於支派差殊宗族不定。或但有空
0222a21: 名者。以何為驗。時有智本禪師者。六祖門人
0222a22: 也。答曰。斯乃後魏初佛法淪替。有沙門曇曜。
0222a23: 於紛紜中以素絹單錄。得諸祖名字。或忘失
0222a24: 次第。藏衣領中隱于巖穴。經三十五載。至文
0222a25: 成帝即位。法門中興。曇曜名行俱崇。遂為僧
0222a26: 統。乃集諸沙門重議結集目。為付法藏傳。其
0222a27: 間小有差互。即曇曜抄錄時怖懼所致。又經
0222a28: 一十三年。帝令國子博士黃元真與北天竺
0222a29: 三藏佛陀扇多吉弗煙等。重究梵文甄別宗
0222b01: 旨次敘師承。得無謬＝繆【明】謬繆也。
0222b02: 第三十一祖道信大師者。姓司馬氏世居河
0222b03: 內。後徙於蘄州之廣濟縣。師生而超異。幼慕
0222b04: 空宗諸解脫門。宛如宿習既嗣祖風。攝心無
0222b05: 寐不至席者。僅六十年。隋大業十三載。領
0222b06: 徒眾抵吉州。值群盜圍城七旬不解。萬眾惶
0222b07: 怖。師愍之教令念摩訶般若。時賊眾望雉堞
0222b08: 間。若有神兵。乃相謂曰。城內必有異人。不可
0222b09: 攻矣。稍稍引去。唐武德甲申歲。師返蘄春
0222b10: 住破頭山。學侶雲臻。一日往黃梅縣路逢一
0222b11: 小兒。骨相奇秀異乎常童。師問曰。子何姓。答
0222b12: 曰姓＝性【明】＊姓性即有不是常姓性。師曰。是何姓。答曰。
0222b13: 是佛性。師曰。汝無性＝姓【明】性姓耶。答曰。性空故。師默
0222b14: 識其法器。即俾侍者至其家。於父母所乞令
0222b15: 出家。父母以宿緣故殊無難色。遂捨為弟子。
0222b16: 〔名曰…耳〕五十四－【明】〔名曰…耳〕四五十四－【明】名曰弘忍舊本無名曰弘忍四字。今此添入。若不言名。以至付法傳衣者。是何人耶。兼後有忍
0222b17: 曰二字。亦自不明耳以至付法傳衣。偈曰。
0222b18: 華種有生性因地華生生
0222b19: 大緣與信合當生生不生
0222b20: 遂以學徒委之。一日告眾曰。吾武德中遊廬
0222b21: 山。登絕頂望破頭山。見紫雲如蓋下有白氣
0222b22: 橫分六道。汝等會否。眾皆默然。忍曰。莫是和
0222b23: 尚他後橫出一枝佛法否。師曰善。後貞觀癸
0222b24: 卯歲。太宗嚮師道味欲瞻風彩。詔赴京師。上
0222b25: 表遜謝前後三返。竟以疾辭。第四度命使曰。
0222b26: 如果不起即取首來。使至山諭旨。師乃引頸
0222b27: 就刃神色儼然。使異之迴以狀聞。帝彌加歎
0222b28: 慕。就賜珍繒以遂其志。迄高宗永徽辛亥歲
0222b29: 閏九月四日。忽垂誡門人曰。一切諸法悉皆
0222c01: 解脫。汝等各自護念流化未來。言訖安坐而
0222c02: 逝壽七十有二。塔于本山。明年四月八日塔
0222c03: 戶無故自開。儀相如生。爾後門人不敢復閉。
0222c04: 代宗諡謚大醫禪師慈雲之塔。自圓寂至皇宋
0222c05: 景德元年甲辰。凡三百五十六載〔當云三百五十四載〕－【明】當云三百五十四載。
0222c06: 第三十二祖弘忍大師者蘄州黃梅人也。姓
0222c07: 周氏。生而岐嶷。童遊時逢一智者。歎曰。此子
0222c08: 闕七種相不逮如來。後遇信大師得法嗣化。
0222c09: 於破頭山咸亨中有一居士。姓盧名慧能。自
0222c10: 新〔舊本誤作鄿字〕－【明】舊本誤作鄿字州來參謁師。問曰。汝自何來曰嶺
0222c11: 南師曰。欲須何事。曰唯求作佛。師曰。嶺南
0222c12: 人無佛性。若為得佛。曰人即有南北佛性豈
0222c13: 然。師知是異人。乃訶曰。著槽去。能禮足而
0222c14: 退。便入碓坊服勞於杵臼之間。晝夜不息經
0222c15: 八月。師知付授時至。遂告眾曰。正法難解不
0222c16: 可徒記吾言持為己任。汝等各自隨意述一
0222c17: 偈。若語意冥符。則衣法皆付。時會下七百餘
0222c18: 僧。上座神秀者。學通內外眾所宗仰。咸共推
0222c19: 稱云。若非尊秀疇敢當之。神秀竊聆眾譽不
0222c20: 復思惟。乃於廊壁書一偈云。
0222c21: 身是菩提樹心如明鏡臺
0222c22: 時時勤拂拭莫遣有塵埃
0222c23: 師因經行忽見此偈。知是神秀所述。乃讚歎
0222c24: 曰。後代依此修行亦得勝果。其壁本欲令處
0222c25: 士盧珍繪楞伽變相。及見題偈在壁。遂止不
0222c26: 畫各令誦念。能在碓坊忽聆誦偈。乃問同學。
0222c27: 是何章句。同學曰。汝不知和尚求法嗣。令各
0222c28: 述心偈。此則秀上座所述。和尚深加歎賞。必
0222c29: 將付法傳衣也能曰。其偈云何。同學為誦。能
0223a01: 良久曰。美則美矣。了則未了。同學訶曰。庸流
0223a02: 何知勿發狂言。能曰。子不信耶。願以一偈和
0223a03: 之。同學不答相視而笑。能至夜密告一童子
0223a04: 引至廊下。能自秉燭。令童子於秀偈之側寫
0223a05: 一偈云。
0223a06: 菩提本非樹心鏡亦非臺
0223a07: 本來無一物何假拂塵埃
0223a08: 大師後見此偈云。此是誰作亦未見性。眾聞
0223a09: 師語遂不之顧。逮夜乃潛令人自碓坊召能
0223a10: 行者入室。告曰。諸佛出世為一大事故。隨機
0223a11: 小大而引導之。遂有十地三乘頓漸等旨。以
0223a12: 為教門。然以無上微妙祕密圓明真實正法眼
0223a13: 藏。付于上首大迦葉尊者。展轉傳授二十八
0223a14: 世。至達磨屆于此土。得可大師。承襲以至于
0223a15: 吾。今以法寶及所傳袈裟用付於汝。善自保
0223a16: 護無令斷絕。聽吾偈曰。
0223a17: 有情來下種因地果還生
0223a18: 無情既無種無性亦無生
0223a19: 能居士跪受衣法。啟曰。法則既授衣付何人。
0223a20: 師曰。昔達磨初至人未知信。故傳衣以明得
0223a21: 法。今信心已熟。衣乃爭端止於汝身不復傳
0223a22: 也。且當遠隱俟時行化。所謂授衣之人命如
0223a23: 懸絲也。能曰。當隱何所。師曰。逢懷即止。遇
0223a24: 會且藏。能禮足已捧衣而出。是夜南邁大眾
0223a25: 莫知。忍大師自此不復上堂凡三日。大眾疑
0223a26: 怪致問。祖曰。吾道行矣。何更詢之。復問衣法
0223a27: 誰得耶。師曰。能者得。於是眾議盧行者名能。
0223a28: 尋訪既失。懸知彼得即共奔逐。忍大師既付
0223a29: 衣法。復經四載。至上元二年〔乙亥…也〕二十七字－【明】乙亥歲乃唐高宗時也。至肅宗時復有
0223b01: 上元年號。其二年歲在辛丑也。忽告眾曰。吾今事畢時可行矣。
0223b02: 即入室安坐而逝。壽七十有四。建塔於黃梅
0223b03: 之東山。代宗皇帝諡謚大滿禪師法雨之塔。自
0223b04: 大師滅度至皇宋景德元年甲辰。凡三百三
0223b05: 十年。
0223b06: 景德傳燈錄卷第三
