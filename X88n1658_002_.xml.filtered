0429a01: 重編諸天傳下卷
0429a02: 
0429a03: 大辯天傳
0429a04: 大辯天。乃略名也。光明經云。是說法者。我當益其樂
0429a05: 說辯才。令其所說莊嚴次第。善得大智。若散脂品中
0429a06: 乃云。不可思量智慧功德成就。大辯天經又云。廣宣
0429a07: 流布。乃至得聞是經。當令是等悉得猛利不可思議
0429a08: 大智慧聚。不可稱量福德之報。廣略之名。其義可見。
0429a09: 然最勝王經詳言其云。或在山嵒深險處。或在坎
0429a10: 窟及河道。或在大樹諸叢林。現為閻浮之長姊。身著
0429a11: 青色埜蚕衣。在處常翹於一足。常以八臂自莊嚴。各
0429a12: 持弓箭刀斧長杵鐵輪并索。帝釋諸天常供養。
0429a13: 皆共讚歎。盡歸依。師子虎狼恒圍繞。牛羊等亦相
0429a14: 依。於一切時常護世。亦護一切眾生者。所言辯者。略
0429a15: 有四種。一者法無礙辯。百千名字分別不錯。即經云
0429a16: 善解無量種種方便。二者詞無礙辯。法流灌注而無
0429a17: 壅滯。即經云善能辯暢一切諸論。三者義無礙辯。諸
0429a18: 法究竟會行證真。即經云善知世間種種技術。能出
0429a19: 生死得不退轉。必定疾得阿耨多羅三藐三菩提。四
0429a20: 者樂說無礙辯。接物利生流通不倦。即經云我當益
0429a21: 其樂說辯才。乃至令不斷絕。夫超出三界疾至菩提。
0429a22: 以慧為先。故光明列品及鬼神品中皆以大辯在功
0429a23: 德天之前。此論正助為次也。散脂品中先功德而後
0429a24: 大辯者。以福慧為次。意謂由福以資慧。故大辯品中
0429b01: 云。能出生死。疾得菩提。功德品中以常在天上人中
0429b02: 受樂。值遇諸佛。速成菩提。散脂品中以人天之中常
0429b03: 受快樂。於未來世值遇諸佛。疾成菩提。是知正助則
0429b04: 以慧為正。以福為助。出生死故。超三界故。福若無慧
0429b05: 非波羅蜜故也。若以在人天中。必乃先福後慧。未
0429b06: 出三界以修福故。且離三塗而生在人天。然後以福
0429b07: 資慧。可至菩提。所以功德品云。三惡道苦。悉畢無餘。
0429b08: 散脂品中三惡趣分永滅無餘。古師謂。只欲求福。助
0429b09: 於說聽。良有以也。今之人推求福之心。但欲富樂而
0429b10: 莫存說聽之懷。良可鄙也。志於學者。得不仰大辯才
0429b11: 能與總持令不忘失者乎。讚曰。
0429b12: 大辯才天智慧主於說法人無總持
0429b13: 令其句義無忘失文字次第使無違
0429b14: 以大威神資四辯法義樂說及言詞
0429b15: 此天所住依岩谷深險坎窟最幽奇
0429b16: 泉澗叢林孤絕處身著青色埜蚕衣
0429b17: 現為閻浮之長姊一足常翹一足垂
0429b18: 八臂自在莊嚴具弓箭斧手持之
0429b19: 寶杵鐵輪并索帝釋天眾共歸依
0429b20: 師子虎狼牛羊等並來前後每相隨
0429b21: 護諸眾生弘正法護世令安一切時
0429b22: 有人若欲超三界當知智辯力難思
0429b23: 功德天傳
0429b24: 梵語室利摩訶提毗耶。此云吉祥大天。涅槃及陀羅
0429c01: 尼集名功德天。皆其略也。光明散脂品中乃其云第
0429c02: 一威德成就眾事。大功德天舊傳釋云。第一威德。言
0429c03: 其體德也。成就眾事。言其功用也。其本因。則經云。我
0429c04: 已巳於過去寶華功德海琉璃金山照明如來所。種諸
0429c05: 善根。其現益。則經云。是故我今隨念所視所至。方能
0429c06: 令眾生受諸快樂。若衣服飲食資生之具。七寶等。悉
0429c07: 無所乏。陀羅尼集云。鬼子母夫名德叉迦。女名功德
0429c08: 天。有妹名黑暗女。其居止也。光明云。於此北方毗沙
0429c09: 門天王。有城名曰阿尼曼陀。其城有園。名功德華光。
0429c10: 於是園中有最勝園。名曰金幢。七寶極妙。此即是我
0429c11: 常止住處。其天相也。陀羅尼集云。其身端正。赤白二
0429c12: 臂。作種種纓珞鐶釧耳璫天衣寶冠。天女左手持
0429c13: 如意珠。右手施無畏。於寶臺上坐。左邊梵摩天。手
0429c14: 執寶鏡。右邊帝釋天女散花供養。天女背後七
0429c15: 寶山。於天像上作五色雲。雲上安六牙白象。鼻絞瑪
0429c16: 瑙。缾缾中傾出種種物。灌於功德天頂上。天神背後
0429c17: 百寶花林。頭上作千葉寶。上諸天妓樂散
0429c18: 花供養。其像底下右邊作師形。著鮮白衣。手把
0429c19: 香爐胡跪供養。良由此天昔種善根之故。所感福報
0429c20: 如是。能令眾生成就眾福。護持一切令足所須。亦與
0429c21: 大辯四王等擁護四方。令無禍。又令稱金光明經。
0429c22: 為我供養諸佛世尊。三稱我名燒香供養。別以香華
0429c23: 種種美味供施於我。灑散諸方。即能聚集資財寶物。
0429c24: 我時慈念多與資生。若供施時。令誦其。讀誦通利。
0430a01: 七日七夜受持八戒。供十方佛。為自及他回向具足
0430a02: 阿耨多羅。智論云。昔有人十二年事於大天。遂感天
0430a03: 人賜與德缾。缾中出生一切珍寶。此人忽起憍慢。以
0430a04: 足踏於缾上。其缾遂破。寶物皆無。古師嘗謂。凡求
0430a05: 福者助於說聽。所以經云。是說法者我當隨其所須
0430a06: 之物及餘資產。供給無乏。令心安住。晝夜勸樂。正念
0430a07: 思惟是經章句。分別深義廣宣流布。令不斷絕。是諸
0430a08: 眾生聽是經已巳。於未來世常在人天。值遇諸佛。速成
0430a09: 菩提。四明云。若為自身受五欲樂。希望財寶。即輪回
0430a10: 業。眾聖所呵。尊天寧護。是知若世間福。雖感德缾。終
0430a11: 須破散。以福資慧。成出世因財。果滿二嚴。依正殊報。
0430a12: 凡興供者無時於斯。讚曰。
0430a13: 有天女號大吉祥成就眾事最為長
0430a14: 寶華佛時種善本感應能隨所念方
0430a15: 常在北天為止住阿尼城園號華光
0430a16: 更有勝園金幢處七寶極妙數難量
0430a17: 天身鮮白相端正坐在金臺高勝床
0430a18: 纓絡花冠及鐶釧種種天衣及耳璫
0430a19: 左手持珠右無畏梵天執鏡侍其傍
0430a20: 背於寶山雲五色花林百卉盡芬芳
0430a21: 白象鼻絞瑪瑙器缾中傾寶數無央
0430a22: 灌其天頂莊嚴聚師跪伏兒端莊
0430a23: 若或稱名而供養別敷好座具花香
0430a24: 一切資生皆具足無論財寶及牛羊
0430b01: 所求成就難思事意令法會善敷揚
0430b02: 韋天將軍傳
0430b03: 靈威要略曰。天神姓韋。諱琨。南方天王八將之一臣
0430b04: 也。四王合三十二將。而為其首。生知慧。早離塵欲。
0430b05: 清淨梵行。修童真業。面受佛囑。外護在懷。用統三洲。
0430b06: 住持為最。亡我亡瑕。殷憂於四部。達物達化。大濟於
0430b07: 五乘。光明鬼神品中有韋天神。梵語韋。此云智
0430b08: 論。今此則以韋為姓。雖類華夏一經之裔。而其天神
0430b09: 隱顯其號。烏可惻量。唐高宗乾封歲。京師淨業寺道
0430b10: 宣律師。因韋天嘗問律相等事。律師述靈威要略。
0430b11: 并律相感通二傳。備載其實。如要略中。天神姓費。自
0430b12: 述云。弟子迦葉佛時生在初天。在韋將軍下。諸天貪
0430b13: 欲如醉。弟子以宿願力不受天欲。清淨梵行。敬毗
0430b14: 尼。韋將軍童真梵行。不受天欲。若有事至四王所。王
0430b15: 見皆起。自唐高宗已巳來。諸處伽藍及建立熏修。皆設
0430b16: 像崇敬。彰護法之功。其間感應錄於文集者甚多。然
0430b17: 童真乃十住中第八住。而賢乎聖乎。孰可知之。讚曰。
0430b18: 四王三十二大將南方韋天以為先
0430b19: 生知聰慧離塵欲清淨梵行威儀全
0430b20: 修童真業持禁戒迦葉佛時志已巳堅
0430b21: 四部殷憂常守衛三洲護法應機緣
0430b22: 名姓隨凡安可惻示唐朝遇道宣
0430b23: 備言佛教深幽事律相靈威二集傳
0430b24: 或見四王王起接是知無染所當然
0430c01: 爰自乾封崇至化逮今名位列諸天
0430c02: 每在伽藍或蘭若熏修之所現威權
0430c03: 頭頂金兜橫寶杵合十指掌兒童年
0430c04: 或警行人令進行或隨方所護其邊
0430c05: 除外障令無惱庶幾佛日照三千
0430c06: 堅牢地神傳
0430c07: 地神乃總號。安住不動皆地神。故堅牢乃別名。揀非
0430c08: 他故。光明中品名與標人。左右其語。今依品名也。集
0430c09: 要引嘉祥云。堅牢者。理體不可壞也。如金剛王無能
0430c10: 破者。地者。依持出生。乃智用也。造化不測。故稱為神。
0430c11: 智者亦云。已巳上諸天或住善權方便道。為眾生法父。
0430c12: 住善實智度母。為眾生母。譬如陰陽覆載萬物。智度
0430c13: 養育出生眾善無改變。曰堅牢。常也。能荷樂也。能生
0430c14: 淨也。名之為他德自在。戒也。稱之為神。此舊傳引四
0430c15: 德以釋其名也。觀佛三昧經有王問佛。汝之功德誰
0430c16: 為證明。佛即垂無畏手指地。一切大地六種震動。堅
0430c17: 牢地神涌出唱言。我是證明。金光明中。隨是經典所
0430c18: 流布處。是地分中。敷師子座。令說法者。廣演宣說。我
0430c19: 當在中常作宿衛。隱蔽其身。於法座下。頂戴其足。此
0430c20: 其護法敬人也。我聞法已巳。服甘露味。增益身力等。此
0430c21: 其聞法得益也。而此大地深十六萬八千由旬。悉得
0430c22: 眾味增長具足。豐壤肥濃過於今日。此其舉體依持
0430c23: 也。藥草華果美色香味皆悉具足。眾生食已巳增長壽
0430c24: 命色力辯安。乃至隨其所樂。此其出生利物也。得是
0431a01: 威德。乃至聽受是經。此其令他獲益也。各應相慶。乃
0431a02: 至常生天上人中受樂。此其遇佛遠惡也。若說一喻
0431a03: 一句及稱首題。令其受樂。深信三寶。疾至菩提。此其
0431a04: 不退正信也。此土並略所述之文。以題其行其像也。
0431a05: 集要令作天女之相。花卉林木一時秀。地天合掌。
0431a06: 無量諸仙採時花果。前後圍遶。轉法輪經云。有諸地
0431a07: 天知波羅柰欲轉法輪。為佛置大圓轉殿。種種莊嚴。
0431a08: 縱橫七千由旬。空諸天以寶嚴飾。地藏經。佛告
0431a09: 堅牢地神。汝大神力。諸神少及。何以故。閻浮土地悉
0431a11: 有。皆因汝力然。流布經處。於說法人。以頂其足。於其
0431a12: 花果出生滋益。世出世法皆受其賜。而功亦大矣。讚
0431a13: 曰。
0431a14: 住善實智以為母荷負萬物使依持
0431a15: 體性堅牢不可壞備彰神用以名之
0431a16: 果實花卉因其力出生地味倍豐肥
0431a17: 始自如來成道處便為作證現希奇
0431a18: 初轉法輪置宮殿莊嚴異寶及琉璃
0431a19: 洎向光明宣妙旨欲言宿衛每相隨
0431a20: 於說法人頂足由服甘露色充滋
0431a21: 一切事業令成辦身心適悅每安怡
0431a22: 聽是經者長深信值遇諸佛成菩提
0431a23: 天像莊嚴天女相執華果從盡周圍
0431a24: 百卉芬芳於大地群木森秀茂繁枝
0431b01: 萬物出生皆地力況於成實總其司
0431b02: 又向法門垂勝力敢忘孚祐致虔祈
0431b03: 菩提樹神傳
0431b04: 梵語菩提。此云道。由此神守護如來成道之處菩提
0431b05: 樹。故以立其名。光明中乃連別名云道場菩提樹神。
0431b06: 名等增益。西域記曰。其樹在摩竭國尼連河西南十
0431b07: 里。本行集經云。菩薩將至道樹。色界諸天先以天繒
0431b08: 幡懸於樹上。用為幟。又慈恩傳。玄至彼。見其
0431b09: 樹枯。唯向東茂發一枝。色甚青翠。以表大教東流
0431b10: 之像也。西域記云。樹本名畢羅。佛昔在世。高數百
0431b11: 尺。累經殘伐。猶高四五丈。華嚴經中言菩提樹王。即
0431b12: 此處也。其樹莖幹黃白。枝葉青翠。冬夏不凋。每涅槃
0431b13: 日葉皆凋落。頃之復故。此天女不唯守護此樹。而乃
0431b14: 彰益。亦在佛因中為流水長者子。時現半身。讚隨名
0431b15: 定。實救十千魚。故光明會中凡四品經。佛獨與此天
0431b16: 說。于昔因而兼讚歎。而讚佛中女天自云。我常念佛。
0431b17: 樂見世尊。常作誓願。不離佛日。乃至亦常修行最上
0431b18: 大悲。至乎世尊讚云。善哉善哉。快說是言。是知大權
0431b19: 示微妙難思。舊傳約表云。依實相理地。一切種智
0431b20: 而為根莖。三十七品以為枝葉。開萬行因花。結四十
0431b21: 二位之果。四接覆陰於群生。現神身而佐嘉會。華嚴
0431b22: 表法廣有其文。諸經讚護亦非一二。讚曰。
0431b23: 摩竭提國西南隅去尼連河十里餘
0431b24: 有菩提樹甚高聳上有天神於此居
0431c01: 既乃守護令堅固立名因此著經書
0431c02: 此即如來成道處至今垂陰尚扶
0431c03: 佛始將往於其下諸天繒預高舒
0431c04: 樹神別名等增益曾告流水乃其初
0431c05: 應當隨名以定實枯池速救十千魚
0431c06: 故今天子蒙授記信知因行果應如
0431c07: 金光明會對揚處經文四品委談諸
0431c08: 常發誓願樂見佛觀一切性皆空
0431c09: 我佛即從三昧起善哉快說以稱譽
0431c10: 因果互嚴於佛化端知真是大權歟
0431c11: 鬼子母天傳
0431c12: 顯正論云。鬼子母。父名歡喜。夫名圓滿具足藥叉。
0431c13: 名炙匿。妹名摩尼。鬼子母生一千子。在閻浮提最
0431c14: 小者名愛奴。偏所憐惜。常食人子。佛為化彼。將愛奴
0431c15: 下藏之。母於天上人間覓之不得。佛遂化之。令僧
0431c16: 施食與之。鬼子母經云。有一千子。皆為鬼王。一王統
0431c17: 數萬鬼眾。五百在天上嬈諸天。五百在世上嬈帝王
0431c18: 人民。或自稱林木神水神地神船車宅舍。晝夜夢。
0431c19: 恐怖作。佛為受五戒。得須陀洹。白佛言。我欲止佛
0431c20: 精舍旁。呼千子。凡天上人間無子息者。我當與之。姊
0431c21: 名炙匿主人產。妹名浮陀羅尼。主天上人間鬼。四
0431c22: 海船車治生財產。陀羅尼集云。鬼子母。夫名德叉迦。
0431c23: 大兒名唯奢叉。次兒名散脂大將。小兒名摩尼陀。
0431c24: 女名功德天。寄歸傳云。西方諸寺天母抱一兒於
0432a01: 膝。乃四天王之眾有疾病無兒膝者饗食薦之。咸皆
0432a02: 遂願。其名號也。或云訶利帝母。光明中連稱訶利帝
0432a03: 南鬼子母等。及五百神。百錄云。訶利帝南鬼子母等
0432a04: 五百眷屬。今古多疑為二神。故多不同。今準孔經
0432a05: 云。散脂迦大將。訶利帝母。及五百子。則知只一神也。
0432a06: 又訶利帝母真言法云。作天女像。金色身。著天衣。
0432a07: 頭冠纓絡。坐寶臺上。垂下兩足。於足兩邊二孩子。
0432a08: 傍其臺立。於一膝上各坐一孩子。又在懷中抱一孩
0432a09: 子。於右手中持吉祥果。又其中自云。我本藥叉女。如
0432a10: 來授我三歸依。其像法與前寄歸傳文亦大同。是
0432a11: 知止是一天。主人間男女。而鬼主母由授歸戒。故旁
0432a12: 為呼千子。同依佛宇。不惱天人。讚曰有曰。唵弩弩哩迦呬帝娑
0432a13: 婆訶。
0432a14: 訶利帝南鬼子母四王所統為藥叉
0432a15: 父名歡喜居凡地夫乃圓滿德叉迦
0432a16: 親生千子閻浮果半居人世半天魔
0432a17: 女功德天吉祥者長男立字號唯奢
0432a18: 妹名浮陀摩尼主領財產及舡車
0432a19: 小兒愛奴偏護惜或號之為尼陀
0432a20: 由茲鬼眾數無量食人男女日偏多
0432a21: 我佛化之以方便取子琉璃覆遮
0432a22: 往四天無處來佛所願回邪
0432a23: 既授三歸持不殺令僧施食飽河沙
0432a24: 旁招千子咸興善依佛宇護禪那
0432b01: 人有新產令無害求男女者裔其家
0432b02: 此實一切鬼之母敢因法會薦香花
0432b03: 摩利支天傳
0432b04: 梵語摩利支。或云大摩利支。此翻陽炎。由此天不可
0432b05: 見。不可捉。火不能燒。水不能漂。如陽炎故也。舊譯有
0432b06: 摩利支天經一卷。大宋新譯有大摩里支菩薩經七
0432b07: 卷。廣略雖不同。而言此天神用不異。新譯文云。佛言
0432b08: 有菩薩名摩里支。恒行日月。不能得見。亦不能捉。不
0432b09: 能禁縛。火不能燒。水不能漂。離諸怖畏。無敢輕慢。諸
0432b10: 惡怨家皆不得便。我昔知彼名號。亦不能見其菩薩
0432b11: 身相。乃黃金色。作童女相。掛青天衣。手執蓮華。頂戴
0432b12: 寶塔。坐無憂樹下。孔經云。摩利支藥叉。羅摩磋
0432b13: 住。金光明鬼神品云。睒摩利子。皆梵音楚夏也。其經
0432b14: 中新譯七卷之者。廣出諸。能令有情隱身於路。或
0432b15: 水火王難盜賊軍陣皆可隱身。令不得便。諸之中
0432b16: 有六字最上心真言。曰。唵引摩引里支引娑縛二合賀。
0432b17: 此真言印。二字合掌。十指微曲。如華開敷。二大指。
0432b18: 屈捻二中指。如拳相。結跏趺坐。安印相於臍輪上下。
0432b19: 若求最勝上法而得用之。若中下事。不許用之。速能
0432b20: 成就。別明成就法。令行人想彼菩薩。坐金色豬身上。
0432b21: 著白衣。頂戴寶塔。左手執無憂樹枝。復有群圍繞。
0432b22: 作此觀已巳。若速出道路。如有賊等大難。以手執自身
0432b23: 衣服。念心真言七加持衣角。復結彼衣角。冤賊等
0432b24: 難不能侵害。又有大摩里支降伏冤兵之法。文廣不
0432c01: 錄。復有觀想法。想菩薩身作忿怒。有三面。面有三目。
0432c02: 一作面。利牙外出。舌如閃電。為大惡相。身出炎。
0432c03: 偏袒青衣。身黃金色。種種莊嚴。臂有其八。右手持金
0432c04: 剛杵。金剛。左手持弓。右無憂樹枝索。頂戴寶塔。
0432c05: 立月輪內。右足如舞蹈勢。左足蹈冤家。經中八臂執
0432c06: 捉不同。或云左手持弓索無憂樹枝及線。右手執金
0432c07: 剛杵箭。其三面者。正面作黃金色微笑。左面黑色出
0432c08: 舌顰眉。作大醜惡相令人怕怖。右面如同秋月圓滿
0432c09: 清淨。然此等皆有所謂而對治之耳。此經七卷之文
0432c12: 其首。故祈福之處參入天位。然印本舊譯。經後附入
0432c13: 感應。乃相州有人夜夢群繞一車。車中盡是文字。
0432c14: 一鬼牽其車。因問其鬼。鬼曰。此乃合殺戮兵戈之籍。
0432c15: 其人看之。盡錄人之姓名。遂問曰。有名字如何得免。
0432c16: 鬼曰。有大摩利支天經。若能誦之。并稱天名。可得免
0432c17: 也。及覺遂請其經。及日持聖號。不數月果有兵危。而
0432c18: 得免之。若爾則不思議力誠可依憑。得不崇心以祈
0432c19: 求安兵革者乎。讚曰。
0432c20: 有天號曰摩利支行日月前誰見之
0432c21: 水火兵難及恐怖一切冤魔難執持
0432c22: 身相乃作黃金色顏如童子掛青衣
0432c23: 頂戴寶塔或端坐手執無憂花樹枝
0432c24: 或執蓮華或八臂前後圍繞乃群豬
0433a01: 或執弓箭金剛杵索等物示靈儀
0433a02: 或復正面金光聚或如滿月或顰眉
0433a03: 現以三面面三目種種威容各對治
0433a04: 法觀想令成就冤魔銷散免危
0433a05: 由我皇朝經再譯令佛宇建靈祠
0433a06: 每有感通垂化持名誦伏慈威
0433a07: 或添作二十位者。更足成日月天子等四位。
0433a08: 日宮天子傳
0433a09: 梵語須梨耶。此云日。說文曰。日者實也。太陽之精。上
0433a10: 騰為日。中有金烏。下有大龍輔之。天文曰。日者陽星
0433a11: 之宗。張衡志云。日天之精也。金精火珠所成。能熱能
0433a12: 照。大威德經云。亦名百光熾盛。無上圓形。普化令喜。
0433a13: 勝意不瞋。無畏破暗。約有百名。若華嚴中日天子眾
0433a14: 號無量。今準法華云。日宮寶光天子也。十二遊經云。
0433a15: 成劫之時。人食香稻。黑暗便生。西方阿彌陀佛令寶
0433a16: 應聲吉祥二菩薩造其日月。開人眼目。異相云。日月
0433a17: 天子白佛言。當作何業為日月天。佛言。由四緣故。一
0433a18: 常喜布施。二修身持行。三奉持戒法不犯威儀。四然
0433a19: 燈供佛。次修十善不殺等行。得生其中。俱舍云。日齊
0433a20: 須彌山半。去地五十一踰繕那。阿含云。日天子城郭
0433a21: 縱橫五十一由旬。樓炭經云。日宮城郭方正二千四
0433a22: 十里。纓絡經云。日宮殿七重。相去各七由旬。牆高十
0433a23: 二由旬。有其千門。皆百寶所成。異相云。城方一百四
0433a24: 十里。高四十里。光射人目。見之若圓。五風運持。不令
0433b01: 停住。長阿含經云。日天宮殿高十六由旬。周欄楯。
0433b02: 行時百千諸天神導引也。前之所說。或有不同。由城
0433b03: 有內外見有小大。故見差別。樓炭經云。日天壽量與
0433b04: 四天王同。右遶書云。天輪左轉。日月右旋。其日乃自
0433b05: 西南東北而行。由日行遲而天輪速。故帶而轉遂。令
0433b06: 人間謂日自東南西北而轉。智度論云。右遶者自東
0433b07: 至南。自南至西。自西至北。自北至東。日月星辰圍遶
0433b08: 須彌亦復如是。因本經云。日天宮殿繞須彌山半。常
0433b09: 行不息。南閻浮提日正中時。東弗婆提日則始沒。西
0433b10: 瞿耶尼日將出時。北單越正當夜半。六月北行漸
0433b11: 移向北。每日六俱盧舍。六月南行亦漸移向南。每日
0433b12: 六俱盧舍一俱盧舍乃六里也。在閻浮提最極南垂。他形狹近。
0433b13: 日過速疾於冬分時。晝短夜長。六月過已巳。漸向北行。
0433b14: 每一日中移六俱盧舍。故在閻浮提洲處中而行。北
0433b15: 寬行久。所以晝長夜短。因本經云。須彌山外有佉提
0433b16: 羅伽山等山。日天宮殿六月此傳言。六月以六月陰。六月陽。如莊子六月息
0433b18: 須彌山佉提羅伽山。二山之間有須彌留海。闊八萬
0433b19: 四千由旬。日天宮殿六月之中向南行時。照觸彼海。
0433b20: 令寒冷故。因本經云。日天子身光照閻浮檀。輦輦光
0433b21: 照。宮殿光明相接。而有一千光明。五百傍照。五百下
0433b22: 照其宮殿也。以天金及頗梨合成。起世經云。有五種
0433b23: 故。障其光明而暗。謂煙雲塵霧修羅手障。楞嚴經云。
0433b24: 惡業眾生同分妄見。遂見薄蝕。金光明中。由其國王
0433c01: 專行暴惡。不修善事。故二日並現。或日月薄蝕。日月
0433c02: 無光也。漢天文志云。日蝕。君王當修德也。夫日輪升
0433c03: 天。六合皆照。則光明破暗。洎成熟萬物。功實大矣。乃
0433c04: 日天子之賜。得不興供於法會焉。讚曰。
0433c05: 日之炎體太陽精寶光天子禦宮城
0433c06: 或號熾盛及勝意如是共有百種名
0433c07: 由人成劫食香稻遂即能令黑暗生
0433c08: 無量壽佛遣侍者菩薩名為寶應聲
0433c09: 來造日輪破長夜遂得眼目開昏盲
0433c10: 其城高廣千門啟一一無非七寶成
0433c11: 由光照輦及宮殿兩處交接映光晶
0433c12: 所以明曜射人目世間皆謂是圓形
0433c13: 晝夜周行四洲上五風運持不暫停
0433c14: 六月南行六月北遂令寒暑有相傾
0433c15: 晝夜短長寬狹異或時薄蝕有虧盈
0433c16: 大哉照世光明主願臨法會赴虔誠
0433c17: 月宮天子傳
0433c18: 梵語婆奴。此翻光者。又翻月也。釋名云。月者闕也。太
0433c19: 陰之精。陰星之宗。張衡云。水之精也。大威德經云。金
0433c20: 脂星主光者。空主宿王等。凡五百名。華嚴中月天子
0433c21: 無量。今依法華云。月宮明月天子。成劫之時。人食香
0433c22: 稻。黑暗便生。吉祥菩薩造月輪以照夜。其修因壽量
0433c23: 並同日光天子也。其去地也。俱舍論云五十踰繕那。
0433c24: 阿含云月天子城郭縱廣五十由旬。阿含云。月宮城
0434a01: 郭廣長一千九百六十里。俱舍云玻胝迦寶為體。水
0434a02: 珠所助。能照能冷。周一百五十由旬。立世阿毗曇云。
0434a03: 日月相去四萬八千八十由旬。日行疾三由旬。白月
0434a04: 初日在前。黑月初日在後。纓絡經云。以五風運持不
0434a05: 令停住。起世經云。月圓闕者有三義故。一背相轉。由
0434a06: 月天以天銀及琉璃合成。宮殿背相而轉漸圓者。白
0434a07: 銀見故。漸闕者琉璃面轉故。二青衣天所覆光。三日
0434a08: 光影覆。即日月相望及合璧而晦。因本經云。以何因
0434a09: 緣月宮有影。此大洲中閻浮提樹高大。影現月輪。以
0434a10: 此有影。蓮華經云。此樹有雞王。以棲其上。彼鳴則天
0434a11: 下雞皆鳴。法苑中云。婆羅斯國有三獸塔。是如來
0434a12: 修行時燒身之處。劫初有狐兔猿相悅為友。帝釋欲
0434a13: 驗修菩薩行者。乃化作一老夫。安慰三獸。乃曰。今正
0434a14: 飢乏。何以饋食。狐取鮮鯉。猿採果實。唯兔空迴。兔令
0434a15: 猿狐聚薪以火藏內。遂俟火熾投身火中。以身願充
0434a16: 一餐。老夫復帝釋身。感其心。故寄之月輪。傳乎後世。
0434a17: 咸言月中之兔。自斯而有。漢紀云。月行之道。黑道二
0434a18: 出黃道北。赤道二出黃道南。白道二出黃道東。立春
0434a19: 春分東從青道。立秋秋分西從白道。立冬冬至北從
0434a20: 黑道。立夏夏至南從赤道。青赤出陽道。白黑出陰道。
0434a21: 若夏月失節度而妄行。出陽道則旱。出陰道則水。楞
0434a22: 嚴經暈適背玦負耳虹蜺。種種惡相。淨覺解云。此皆
0434a23: 日月邊之惡氣也。漢天文志云。日月薄蝕。怪雲變氣。
0434a24: 皆陰陽之精。本在地而上應於天者也。政失於此而
0434b01: 變見於彼。猶影之象形。響之應聲。又云。月者刑也。月
0434b02: 食修刑。是以說文凡禍福等字畫示二。乃古文上
0434b03: 字也。小者古文作。即日月星辰三光也。天欲令人
0434b04: 悔過。必於三光以垂象。下示於人。令其知過必改也。
0434b05: 是知月光陰滋萬物。夜發光明。功次於日光者焉。讚
0434b06: 曰。
0434b07: 太陰之精號明月天子居于白銀宮
0434b08: 成劫時人食香稻黑暗便生皆昏蒙
0434b09: 吉祥菩薩之所化月輪於是乘五風
0434b10: 玻胝迦寶水珠體能照能冷成陰功
0434b11: 去地五十繕那許修因壽量與日同
0434b12: 右遶須彌常不息與日遲速咸住空
0434b13: 圓闕由于城面轉青衣天覆及曈
0434b14: 閻浮提樹光影現上有天雞鳴其中
0434b15: 佛作兔時曾結友猿狐異類交情通
0434b16: 帝釋試之觀大器各持所食共來供
0434b17: 唯有兔時無物至自投入火以身充
0434b18: 帝釋感彼希有事月中寄傳無窮
0434b19: 萬物賴月滋永夜宜尊寶像啟修崇
0434b20: 娑竭龍王傳
0434b21: 大集等經中云。娑竭羅。大雲請雨經及光明經曰。婆
0434b22: 伽羅王。須彌藏等經曰。婆難陀。孔經云。娑薛羅。乃
0434b23: 梵音楚夏。此云鹹海。華嚴疏梵語三慕達囉。此云龍
0434b24: 王。即大鹹海之中龍王也。須彌藏經云。善住龍王為
0434c01: 一切象龍主。婆難陀龍王為一切蛇龍主。阿耨達龍
0434c02: 王為一切馬龍主。婆樓那龍王為一切魚龍主。摩那
0434c03: 蘇婆帝龍王為一切蝦龍主。又孔經列一百七
0434c04: 十七龍王。今娑竭羅當第七位。居大海龍王之次。大
0434c05: 雲經列百七十餘龍王。當第三位。今所以獨供娑竭
0434c06: 羅者。一是蛇龍之主。為龍本類故。二是大權之中。每
0434c07: 對佛弘護故。三佛之法寶在其宮故。四自唐已巳來
0434c08: 靈應故。由集要云。蛇龍乃其本類。餘皆旁類也。故知
0434c09: 為五龍之主耳。又如海龍王經．法華．華嚴．大集偏稱
0434c10: 此位。故知大權弘護力勝。又如龍樹入其宮。見法堂
0434c11: 無量。法華中文殊師利所化八歲龍女。即娑竭羅王
0434c12: 之女。大集亦云娑竭羅龍王有子。名青蓮華。面身相
0434c13: 端正等。處胎經云。吾於海中與龍說法。無數龍神龍
0434c14: 子得道。吾留金色全身舍利百三十枚令供養之。故
0434c15: 知佛之法寶在其宮中。又帝心尊者北塔銘云。唐大
0434c16: 宗朝大旱。諸處祈禱無感。遂遣中使命順和尚祈雨。
0434c17: 順令中使往抱腹山草庵中。有老僧著木履行道。可
0434c18: 云終南山杜順和尚伸意。天久不雨。願降甘澤。使至
0434c19: 果如其言。即述前語。老僧乃云。大凡降雨。須天符牒。
0434c20: 今雖無天符。順和尚有旨。則如天符牒無異。汝可速
0434c21: 回。使回至都。雨即隨至。太宗遣使往謝。順問老僧何
0434c22: 人。順乃云龍王也。遂遣使抱腹山。傳宣使至。止見草
0434c23: 木深林。初無草庵。遂賜順為帝心禪師焉。大凡諸龍
0434c24: 業報不一。如薰聞記說龍有四種。一守護天宮持令
0435a01: 不落。二興雲致雨。三蛇龍決江開瀆。四伏藏龍主輪
0435a02: 王及福德人藏。淨名疏云。龍是畜生道。正報似蛇。依
0435a03: 報七寶宮殿。與天無異。亦能變形。為端正人。通胎卵
0435a04: 濕化四種生。壽一中劫二十增減為一中劫。壽盡為金翅之鳥
0435a05: 所食。僧護經云。龍有五法不能隱身。一者生時。二者
0435a06: 死時。三者睡時。四者瞋時。五者交時。迦葉詰難陀經
0435a07: 云。龍有三苦。一者雖食百味飲。入口即化為蝦。二
0435a08: 婇女端正。欲為夫歸。二蛇相交。三背道布鱗。沙石生
0435a09: 其中。痛乃連心。僧祇律云一。日之中三過皮肉落熱
0435a10: 沙薄身。海龍王經云。昔在人中作大福田。受天福故。
0435a12: 龍。一龍王能受八戒。則免斯害。具如菩薩處胎經說。
0435a13: 又若得袈裟一片一縷安於身上。亦可得免。僧祇律
0435a14: 云。往因布施。今日奉養。同天神力。廣大龍宮。飲食有
0435a15: 能盡壽銷者。有二十年銷者。有七年銷者。今娑竭羅
0435a16: 龍王乃大權菩薩現此龍身。故華嚴說位皆十地。住
0435a17: 不思議解脫。欲降雨時。三日之中先布密雲。所降之
0435a18: 雨不從口出。不從身出。端坐深宮。舉念之時其雨普
0435a19: 洽。六天。橫四域。以時雨無所夭害。位居十
0435a20: 地。示龍身。護法護民。其利博矣。讚曰。
0435a21: 娑竭羅王主蛇龍弘護佛法使興隆
0435a22: 大唐已巳來多感應故今法會仰深功
0435a23: 有女八歲成正覺青蓮華子美儀容
0435a24: 佛至其宮宣妙法金色舍利留其宮
0435b01: 唐初昔年因亢旱曾蒙杜順指其蹤
0435b02: 天使往見於僧相即時甘澤降靈空
0435b03: 大抵群龍非一類胎卵濕化生非同
0435b04: 正報乃蛇受天福金翅來吞而壽終
0435b05: 三種苦相誠難受五不能隱事須從
0435b06: 獨有大權垂化位居十地報難窮
0435b07: 欲降雨時身不動先布密雲三日中
0435b08: 舉念之間洽遐邇百穀咸秀使年豐
0435b09: 如是利生無礙力願臨佛會賜靈通
0435b10: 閻摩羅王傳
0435b11: 梵語閻摩羅。或閻摩杜羅。或夜魔盧迦。俱舍論云。閻
0435b12: 羅。或云琰摩羅。藥師經云。琰摩。乃經論互出不同。或
0435b13: 梵語之音楚夏。此翻雙王。亦云隻王。由兄與妹皆作
0435b14: 地獄之主。故名雙。兄治男事。妹治女事。故云隻。新譯
0435b15: 云靜息。俱舍譯云息諍。由此止息罪人諍故。或以業
0435b16: 鏡。或示罪惡之處。及與伴類。令明了故。顯揚論．正法
0435b17: 念經以鬼趣。瑜伽論開地獄趣。探玄記云。依諸
0435b18: 聖教。說有五種。一是地獄趣攝。如瑜伽第二說。二是
0435b19: 鬼趣攝。如瑜伽菩薩地說。更有經文不錄。三非二趣
0435b20: 攝。如華嚴經文。別有閻羅王趣故。四是變化如觀佛
0435b21: 三昧經第五說及二十唯識等說。五是菩薩作。如瑜
0435b22: 伽第七十七卷云。炎魔名法王。為利益為作損。應言
0435b23: 唯作益。故知是菩薩也。又正法念經中閻羅王為人
0435c02: 此云苦。圭山修證儀云。順世間稱為牢獄。今以地
0435c03: 下有獄。故稱地獄。若正翻。當云苦。言盛貯苦人之
0435c04: 器。今義淨翻地獄也。淨土三昧經云。閻羅鬼王總治
0435c05: 一百四十地獄。正法念經云。閻羅王在冥司。三時自
0435c06: 受其苦。宮殿皆變炎熾鐵城。所食鐵丸銅汁等以酬
0435c07: 惡報也。過已巳還舉善心。復見宮殿百寶莊嚴。以酬善
0435c08: 因也。阿含經云。閻浮提南有金剛山。山中有宮殿。縱
0435c09: 廣六十由旬。地獄經云。城廣三萬里。金銀所成。有十
0435c10: 八小王。淨土三昧經云。有三十獄王。十王經云。閻羅
0435c11: 於未來世作佛。號曰普王如來。集要云。閻浮洲南二
0435c12: 鐵圍山外。有閻羅王宮殿。縱廣六十由旬。七重墻壁。
0435c13: 七重欄楯。七重鈴網。其外七重多羅行樹。臺殿園苑
0435c14: 種種可觀。王以惡業自然而有。赤鎔銅汁在前殿。即
0435c15: 變成鐵。五欲功德皆沒。王見此已巳。怖畏不安。即走入
0435c16: 內。時守獄者取王高舉撲之。以鎔銅汁瀉置口中。次
0435c17: 第焦爛。從下而出。王作是念。所住宮殿等由昔作惡
0435c18: 悉皆隱沒。今受此苦。願捨是身。於佛法中出家入道。
0435c19: 既發善念。所住宮殿還復如舊。便得快樂。言其惡因
0435c22: 罪人。今日惡報。願悉現前。其壽限也。俱舍說等活地
0435c23: 獄與四天王天等。其八大獄倍倍增之。嗚呼。善惡之
0435c24: 報如影隨形。端不矣。而其苦樂端由一念故。所以
0436a01: 閻羅善念纔興。苦相即滅。其由明來暗去耳。藥師又
0436a02: 云。一切眾生有俱生神。隨其善惡悉皆記錄。授與琰
0436a03: 摩法王之使。隨其善惡而處斷之。又五天使者經云。
0436a04: 閻羅見罪人必切齒相責。曾遣髮白目暗耳聾病瘦
0436a05: 無力五使者相報。云何不知則於警覺。於人誠大權
0436a06: 也。所以瑜伽稱為唯益。藥師名王之使。十王記為普
0436a07: 王如來。良有以也。此實冥府之主。地獄之尊。光明鬼
0436a08: 神品特列其名。既崇法會得不崇奉者乎。讚曰。
0436a09: 閻摩杜羅乃雙王主於冥府事多彰
0436a10: 兄妹分治男女獄或稱鬼趣或分張
0436a11: 或說化現或菩薩隨其識境現難量
0436a12: 十八小王三十眾咸參治事考條章
0436a13: 見罪人至必呵責自作自受苦須當
0436a14: 所治苦地下獄所居宮殿類天堂
0436a15: 其城住在閻浮下七重行樹七重墻
0436a16: 三時惡報王亦受鐵丸吞食飲銅漿
0436a17: 善心忽發祈依佛出家入道向僧坊
0436a18: 所居復同天報再羅侍從顯靈光
0436a19: 五天遣使令知覺信應警念無常
0436a20: 佛曾親授當來記普王遍證菩提場
0436a21: 大權今日司幽陰但增利益濟無央
0436a22: 既有恩光利存沒是宜法會略稱揚
0436a23: 傳後續辯
0436a24: 昔智者法師嘗曰。男天女天所以不同。彰慈威折
0436b01: 攝。然此論其相儀耳。非定男女也。如四王．金剛．韋天．
0436b02: 散脂．娑竭．閻摩之類。乃男天也。梵釋摩醯．功德．大辨．
0436b03: 地神．樹神．鬼子母．摩利支．日月天子。皆女天也。男天
0436b04: 故威而折。女天故慈而攝。然此亦大之論。且如大
0436b05: 辨．摩醯摩利支或現八臂。手執利。豈專慈也。韋天
0436b06: 作童男形。豈專威也。故在諸天慈威折攝無不具者。
0436b07: 就其勝而言之可也。
0436b08: 右辨慈威折攝。
0436b09: 摩醯首羅。色頂天主。亦三界主。故云尊極梵王。色界
0436b10: 天主亦大千主。故以有覺觀。故統上冠下。故云號令
0436b11: 主。帝釋地居天主。亦三十三天主。亦欲界主。此即智
0436b12: 論三天主也。四王四方四界之主。亦八部主。又二十
0436b13: 八部三十二將主。金剛密護千佛教法主。散脂二
0436b14: 十八部主。韋天三洲護法主。地神百主。樹神菩提
0436b15: 場主。鬼子母鬼王母主。護男女主。摩利支天救兵難
0436b16: 主。日月天子為晝夜光明主。娑竭羅五龍主。閻摩羅
0436b17: 幽冥主。此皆世間主也。獨有功德天主世出世福德。
0436b18: 大辨才主世出世智慧。乃二嚴主。所以光明獨於散
0436b19: 脂品中稱之。意在此也。百錄令特奉之。亦為此也。然
0436b20: 若列梵釋等世主。自當回護。欲以臣佐而居帝王之
0436b21: 上。恐不可也。
0436b22: 右辨眾天所主。
0436b23: 或云諸天之本莫非大權。故經云。一切皆是大菩薩
0436b24: 等。而示天身。然推其本。則何獨天神。所以常不輕
0436c01: 禮一切眾。唐飛錫念未來佛。而百錄之中不許僧禮
0436c02: 天者。就之顯了故也。談天之本者。當須察此。
0436c03: 右辯天本。
0436c04: 或云散脂密洎龍王閻羅地神樹神安得稱天。或
0436c05: 鬼趣藥叉品類別故。然法苑云。天有四種。一世間天。
0436c06: 諸國王受天福。二生天。四王已巳上至非非想。三淨天。
0436c08: 云。光明照曜故名為天。又天者自然自在為義。若爾
0436c09: 則雖娑竭龍身閻摩鬼趣皆受天福。宮殿百寶豈非
0436c10: 可以稱天乎。舊說云云。今所不取。
0436c11: 右辯通稱為天。
0436c12: 或云梵釋之尊。鬼趣之劣。安得同列此舊傳文。今謂如常
0436c13: 佛會。八部同臨。華嚴四十二眾。凡聖皆列。諸經廣有
0436c14: 其文。何獨至疑於此耶。
0436c15: 右辨尊劣同列。
0436c16: 近有偽書。號總聖錄。出十六天并韋天。昔因其間曰。
0436c17: 幾世為國王。幾世為長者等。考之藏典。並無所據。又
0436c18: 云一千二百卷在西竺。一百二十卷在唐土。皆不根
0436c19: 之語。若果西域有之而傳此方。合有譯師翻傳之事。
0436c20: 請見者詳之。
0436c21: 右辨總聖錄偽。
0436c22: 
0436c23: 重編諸天傳下卷終
0436c24: 
0437a01: 
0437a02: 
0437a03: 
0437a04: 武康德證萬歲寺比丘紹德。嘗聞諸天護法多諸
0437a05: 靈應。必有傳記載其本末。甲戌春偶得諸天列傳
0437a06: 於西余山大覺寺明上座。庶遂平生之願。於是捨
0437a07: 財刊梓廣其傳。
0437a08: 元統乙亥夏五日謹誌
0437a09: 
0437a10: 諸天總曰。唵路迦路迦佉羅耶娑婆呵
0437a11: 
0437a12: 君　大梵尊天
0437a13: 臣　諸天皆臣屬
0437a14: 主　三目摩醯為大千主　帝釋主地居三十三
0437a15: 天四王
0437a16: 賓　大辨在山澤功德在北天園中皆客寄耳
0437a17: 男　梵釋四王男天
0437a18: 女　功德辨才地神樹神鬼子母有女功德天有
0437a19: 男散脂脩摩
0437a20: 本
0437a21: 
0437a22: 
0437a23: 
0437a24: 
0437b01: 
0437b02: 
0437b03: 
0437b04: 宋高宗建炎三年己酉八月二十一日。杭州上天
0437b05: 竺惠覺法師齊璧入寂。石林葉夢得銘其塔。嗣子
0437b06: 神煥考論諸天行位。以君臣賓主男女本為
0437b07: 綱目。謂大梵尊天君臨三界。統上冠下。諸天皆其
0437b08: 臣屬也。大梵為三界主。三目摩醯為大千主。帝釋
0437b09: 主地居三十三天。四王主領八部。雖君臣不同。要
0437b10: 各有主義。若大辨在山澤。功德在北天。園中皆客
0437b11: 寄耳。實無所主領也。梵釋四王是男天。功德大辯
0437b12: 地神樹神皆女天。不可使男女失序。況鬼子母有
0437b13: 女名功德天。有男名散脂脩摩。今子居母上。可謂
0437b14: 之以母從子。其可居天主之上乎。梵釋四王本是
0437b15: 地住菩薩。金剛密本護千兄成佛。不揣其本而
0437b16: 齊其可乎。知此四義然後始可與言天矣。
0437b17: 聖宗佛法源耳錄九
