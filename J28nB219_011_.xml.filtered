0714a01: 紫竹林顓愚衡和尚語錄卷第十一
0714a02: 住南康府同安寺嗣法門人正印重編
0714a03: 佛祖真贊
0714a04: 釋迦老子雪山像二首
0714a05: 者老漢著甚來由。把形骸枯桎。如縛如網。視富貴如
0714a06: 棄唾。處饑寒若安享。人只見的枯寂中枯寂。誰知道
0714a07: 有妄想外妄想。者般做處。難於心識。豈可言象。
0714a08: 又
0714a09: 古木寒崖。怪石異草。住此何為。密意難曉。直待天雨
0714a10: 四花來。廣長舌相方明了。方明了。滿目溪山誰知寶。
0714a11: 釋迦拈花像
0714a12: 本師牟尼尊。能為希有事。五濁惡世中。說諸難信法。
0714a13: 普令諸眾生。同入第一義。稱讚與誹謗。等授菩提記。
0714a14: 是知無上覺。等遍不思議。無限曲腸吐不盡。末後拈
0714a15: 花全體示。
0714a16: 栴檀像
0714a17: 稽首釋迦文。本師大和尚。悲心何無窮。遺此栴檀像。
0714a18: 經劫不泥洹。常住光明藏。天上與人間。遊行無遮障。
0714a19: 世間眾生無盡時。我佛身壽數無量。法門應說已巳盡
0714a20: 說。於今閉口有真況。大地有情何沉冥。活佛住此不
0714a21: 歸向。若見若聞早來參。恐去別方空思想。我今睹見
0714a22: 不思議。世世生生常供養。
0714a23: 阿彌陀佛像
0714a24: 堂堂金色身。特為眾生有。眾生無盡時。此相亦不朽。
0714a25: 不捨慈悲心。常垂接引手。就卑自降尊。憐兒不覺醜。
0714a26: 謾謂西方九品蓮。卻輸南嶽一張口。
0714a27: 吳中石像
0714a28: 維衛迦葉佛二尊。願力法身常住世。法身非色亦非
0714a29: 心。能色能心圓無滯。二佛之身依法性。情與無情不
0714a30: 思議。謂是金石水不沉。謂是色相火不祟。謂是心想
0714b01: 無計度。謂是枯槁知所至。知此佛身不可名。是假是
0714b02: 真合不昧。若謂此佛不說法。默中之說聲遍地。若謂
0714b03: 此佛無見聞。五眼圓明等遍視。若謂此佛無呼吸。寒
0714b04: 來暑往息同鼻。若謂此佛不周旋。浮波汎海神無比。
0714b05: 能識此佛即生佛。識者與佛原不二。佛心即是我之
0714b06: 心。我事即是佛之事。我外求佛佛不真。佛外求我我
0714b07: 未是。我身佛身無差別。能禮所禮何同異。二佛住此
0714b08: 不計年。多少見聞登佛位。
0714b09: 新昌大佛像
0714b10: 巍巍蒼嵒石。堂堂金色相。即像石不有。即石像何況。
0714b11: 石與像不二。無遮亦無障。孰於一塵中。大開光明藏。
0714b12: 法界本無際。虛空豈有量。一塵一切塵。一相一切相。
0714b13: 能造與所造。莫分真與妄。一塵既如此。塵塵亦復然。
0714b14: 唯一堅密身。處處任因緣。現大不可外。現小不可鑽。
0714b15: 自性功德聚。本有玅莊嚴。我今親瞻禮。豈非作者前。
0714b16: 鑿石合非合。古今遷不遷。見者與聞者。誰聖復誰凡。
0714b17: 願同今古人。常作如是觀。
0714b18: 三教老人圖
0714b19: 佛之一字。吾不喜聞。更駢二指。何啻腥葷。試看名相
0714b20: 未生前。三人面目自何分。欲識三人真面目。誰家無
0714b21: 有好兒孫。
0714b22: 觀音大士像二十四首
0714b23: 石筍孤高。淨瓶光潔。雲輕如綿。衣白如雪。中立不倚。
0714b24: 正視無說。一言不說。萬事能訣。一默萬全。萬無一折。
0714b25: 能柔能慈。能剛能烈。密意深遠。智趣玄絕。取之不盡。
0714b26: 用之不竭。欲識普門真三昧。珠輪常轉不勞舌。
0714b27: 臨濟一條白棒。佛祖打之不錯。想是觀音大士。一棒
0714b28: 不曾躲過。若躲過。圓通卻成兩破。
0714b29: 送子觀音大士
0714b30: 真實圓通。隨處出現。法界眾生。如一子看。有求之者。
0714c01: 無不如願。是故十方塵剎中。稱名供養無數算。
0714c02: 紫石如雲。綠竹若柳。大士安之。了無所有。塵塵出現。
0714c03: 時時無間。總為眾生。大施方便。手中嬰兒將與誰。求
0714c04: 者圓映不可算。
0714c05: 世間生死。纏縛恩愛。送子與人。慈悲何在。現前為滿
0714c06: 眾生願。到底還他末後債。
0714c07: 觀音大士一首三目像
0714c08: 自證圓通常真實。隨緣所現皆無礙。能現無量首眼
0714c09: 臂。八萬四千猶大慨。或慈或威難思議。或一或多無
0714c10: 雜壞。真俗融通稱普門。法界同一觀自在。一首不異
0714c11: 百萬首。三目究竟只一目。誰知三一性元空。示現特
0714c12: 為眾生故。眾生有感無即有。眾生若迷有還無。有無
0714c13: 本於眾生心。菩薩面目無差殊。能於無相現眾相。為
0714c14: 令眾生心向上。何為現首不現身。留與眾生作奇想。
0714c15: 又
0714c16: 劫海度生。水底撈月。剎塵現身。紅爐點雪。千條方便。
0714c17: 畫蛇添足。無量神通。破空出血。用盡多少慈悲。到頭
0714c18: 只落得箇秤錘原是塊鐵。原是塊鐵。不是斯人難以
0714c19: 說。
0714c20: 子胡狗子最惡。佛祖到來一口。大士如何躲過。圓通
0714c21: 本無所有。無所有。獅子虎狼。同垂一隻大悲手。
0714c22: 眼底霹靂。耳邊閃電。大士圓通。一切齊現。清淨寂然。
0714c23: 事事周遍。癡為眾生。用盡方便。究竟到頭何所有。諸
0714c24: 佛眾生總一片。
0714c25: 真觀清淨觀。驢頭不安馬頭安。悲觀及慈觀。水面不
0714c26: 看火面看。智慧還同煩惱聚。廣大未若微塵寬。此是
0714c27: 圓通真三昧。分之不破聚不團。
0714c28: 寒實燄發。熱乃冰凍。眼中谷響。岸頭腰痛。積雪黑如
0714c29: 墨。虛空如影動。識得普門真自在。丈六金身作艸弄。
0714c30: 又
0715a01: 龜毛拖地三千丈。兔角撐天九萬高。南天摘北斗。劫
0715a02: 火弄波濤。借問圓通何處是。珊瑚寸寸是蓬蒿。
0715a03: 狼胎未出。虎腹先脹。打破虛空。潑撒鹽醬。馬尾卻在
0715a04: 牛頭安。牛角崢嶸馬頭上。真實圓通。慈悲奴相。
0715a05: 耳裏青紅。眼中鈴鐸。北俱盧洲打睡。南贍部洲持缽。
0715a06: 毛端法界無邊際。十方不滿一掌撮。
0715a07: 東寺撞鐘。西寺鼓響。王婆搔頭。趙婆背癢。相逢借問
0715a08: 家鄉路。泥鰍尾在蒼龍背上。
0715a09: 昨日田中扯艸。今朝案上書字。識得大悲千手眼。只
0715a10: 是顓愚一指是。
0715a11: 一二三四五。金木水火土。幻海茫茫無盡時。菩薩尋
0715a12: 聲常救苦。常救苦。張公騎驢。李公過渡。
0715a13: 菩薩之身。眾生為命。若無眾生。菩薩無性。剎塵無盡
0715a14: 身無盡。癡心特為眾生病。
0715a15: 現首未現身。無心卻有口。塵說剎說說不盡。心空境
0715a16: 空。法何所有。百千方便為眾生。萬億形藏不覺醜。眉
0715a17: 間一目空劫前。頂上神光吞宇宙。
0715a18: 風前吹簫。月下垂鉤。自是象游獅舞。不同鼠竊狗偷。
0715a19: 不舍事事法法。遍現物物頭頭。忙到街前刺腦。閒殺
0715a20: 雲外打齁。飯飽弄箸。醉後狂謳。從來妙德難思議。張
0715a21: 家月照李家樓。
0715a22: 水靈不在深。山名不在高。圓通自在力。殺人不用刀。
0715a23: 銅鐘出自大冶。瓦鼎玅有神陶。農氏粳稷。黃帝巾袍。
0715a24: 都是家常茶飯。勿謂門外糠糟。聞藏具足無盡。取用
0715a25: 玅在吾曹。
0715a26: 向上原無把鼻。個中不容訂商。我師忒煞慈悲。與人
0715a27: 獨露真常。信手拈來是藥。隨身到處皆香。有出有沒。
0715a28: 無數無央。出入本無門戶。往來不隔垣墻。如有心識。
0715a29: 當自審詳。早見紫竹林中主。半夜不疑出太陽。
0715a30: 黃介子畫三十二應總像二首
0715b01: 三十二應善於龜毛頭尖現玅相。三十二讚巧於虛
0715b02: 空面上點浮漚。狹路相逢難回互。不是冤家不聚頭。
0715b03: 大士介公手。介公大士口。現身與說法。一身分兩肘。
0715b04: 大士胡為癡。顛倒無妍醜。渾身骨與肉。都為眾生有。
0715b05: 咂之食之。東走西走。喚之不顧。心膈欲嘔。瞻此知此。
0715b06: 急為回首。莫負吾師。俞任袁柳。
0715b07: 刀山劍樹。短戟長戈。盡是圓通玅境。無非慈悲本科。
0715b08: 圓融處處隨順。分別物物淆訛。有感速應。無畏堪託。
0715b09: 偶爾皓首翁翁。忽然白髮婆婆。千般手眼。萬種撫摩。
0715b10: 只願眾生得自在。就中難語和非和。
0715b11: 準提大士像二首
0715b12: 一身能現種種身。數臂原來只一臂。就裏本未有形
0715b13: 相。示現特為眾生類。眾生所求願不一。大士手臂不
0715b14: 可計。豈止十六與十四。
0715b15: 無形而形。形無定形。無相而相。相無定相。大士許多
0715b16: 手臂。與我本來一樣。如識自家面目。何止千名萬狀。
0715b17: 終日禮敬皈依。不可分別真妄。
0715b18: 地藏大士像
0715b19: 以法界為家。以眾生為命。立願先地獄解脫。堅誓以
0715b20: 涅槃究竟。此是我師。妙覺明性。
0715b21: 出海羅漢像
0715b22: 。古古怪怪。脛似枯枝。頭如土塊。頂笠腰包。
0715b23: 缽盂錫杖。打夥成群。隨流逐浪。左右相顧。前後相襲。
0715b24: 如雲而飛。似鶴而立。所騎何物。鼠睛豬嘴。龍不像龍。
0715b25: 鯉不像鯉。既會說法。無有神通。返勞澥鬼。送出龍宮。
0715b26: 者般魔黨。自了之漢。若遇黃檗。一棒趕散。
0715b27: 李龍眠居士白描五百羅漢像
0715b28: 奇哉斯卷。實為罕稀。紙墨變幻。玅入幽微。雲水互躔。
0715b29: 松石雜依。五百閑漢。善超是非。浮波凌空。步雲倚樹。
0715b30: 嵒竇花間。大似兒聚。漂海逐群。各乘其物。千古百怪。
0715c01: 顯示神足。片雲不大。眾聚不小。起落如翼。都為自了。
0715c02: 遶堂念佛。音聲浩浩。耳聽寂然。眼開方曉。缽中湧光。
0715c03: 光中化佛。頂門塔尖。多佛一佛。盆口鼓腹。笑眼如醉。
0715c04: 老老大大。為兒所戲。聽講坐禪。書經閱卷。得意忘疲。
0715c05: 不知日晚。討布下裁。吹火燒斗。嚙線穿鍼。添新補舊。
0715c06: 捧水澆頭。蕩刀削髮。三日一剃。是真快活。獅子何多。
0715c07: 騎大弄小。雖是神通。威儀欠少。騎龍跨虎。羊鹿相參。
0715c08: 象駕牛車。誰是指南。倒臥橫眠。搔背爬癢。只好山中。
0715c09: 隨爾偃仰。蟒口安然。指出水火。做盡伎倆。難以瞞我。
0715c10: 精鬼何癡。徒勞費力。揚錫不起。著甚死急。小大含融。
0715c11: 一多無礙。剖開一塵。圓周法界。毫端現剎。須彌納芥。
0715c12: 帝網玲瓏。出沒自在。觀此三昧。不可思議。放之萬全。
0715c13: 卷之一密。
0715c14: 渡海羅漢像
0715c15: 諸君似相識。一時想不來。不是在南嶽。便是在天臺。
0715c16: 而今何所往。到此又一遇。雖不是同流。因緣喜相聚。
0715c17: 既是有神通。履水應如地。何更假他物。弄巧成兒戲。
0715c18: 相狎海中鷗。接翼雲中鶴。往返幾回旋。何處是歸托。
0715c19: 奉勸參學人。莫逐羊鹿隊。穩駕白牛車。游行無所畏。
0715c20: 煩惱與菩提。無處分疆界。生死即涅槃。是名真自在。
0715c21: 過海羅漢像
0715c22: 者般閒漢。來自何處。此岸既捨。彼岸何住。渡其中流。
0715c23: 威儀不具。露脛袒腹。兒童相聚。依律擯之。各鞭牛去。
0715c24: 寶掌和尚像三首
0715c25: 身小如鳥。遍遊諸國。眼光如電。觸事無惑。破太虛而
0715c26: 不寬。入微塵而不逼。難以測量其跡。豈可思議其德。
0715c27: 體本無位用。不能職剎塵。無處不安居。漫言皮履來
0715c28: 西域。
0715c29: 其狀如孤鶴。生來愛行腳。身心都潑撒。有無齊拋卻。
0715c30: 冷眼看世間。無繩枉自縛。善惡總不思量。動止有何
0716a01: 束約。問答不用機關。立敵本無韜略。百事平常。一味
0716a02: 自若。但能用處。有為拈來。病亦是藥。蹤跡到處任縱
0716a03: 橫。千古清標光爍爍。
0716a04: 水底頑石。林裏屈荊。不為人愛。到處無情。不為世用。
0716a05: 到處安生。壽為千歲。非自固形。形而不有。大造同庚。
0716a06: 千歲百歲。夢語空聲。我師分上。何壞何成。本來面目
0716a07: 無逢處。水自焦然火自冰。有生無生不須爭。
0716a08: 達磨初祖像三首
0716a09: 真源不動。誰自西來。空界無法。何為直指。梁王殿上。
0716a10: 假云不識。熊耳山前。徉裝大死。自從神光喪命後。殃
0716a11: 及兒孫毒未已。毒未已。棒喝縱橫。癡狂成市。
0716a12: 自來還自去。往返為何故。直指涅槃心。此心孰不具。
0716a13: 諸佛與眾生。何曾分兩處。本來無得失。豈可語迷悟。
0716a14: 謾將皮髓誑兒孫。自有傍人舉公據。
0716a15: 太虛露骨。平空迸血。眼似流星。面如生鐵。東走西走。
0716a16: 狂心未歇。得髓得皮。惑人是孽。藏頭露尾。敗壞難說。
0716a17: 面壁生塵。弄巧還拙。飛天自是神龍。轉身依然跛鱉。
0716a18: 上下原無增減。長短何勞續截。回首看來無所有。不
0716a19: 如閉口深藏舌。
0716a20: 寶誌公大師像
0716a21: 無生示生。生緣自異。無用而用。用亦非常。度蟒而瞋
0716a22: 心頓化。噉鴿而生命無傷。修習空花。佛事莊嚴。水月
0716a23: 道場。集懺語。傳慧燈。即文字。為津梁。
0716a24: 曹溪六祖像
0716a25: 菩提非樹。明鏡非臺。黃梅夜半。親付衣來。鬚髮混俗。
0716a26: 獵隊活埋。風幡忽動寶林地。吹作優曇花五開。自是
0716a27: 眾中舂米熟。方知不負擔頭柴。
0716a28: 碧峰經大師像
0716a29: 本是山中苦行頭陀。何為卻作將軍行狀。原乘圓通
0716a30: 願力而來。乃爾威慈自在無障。掌肅殺之權。白氣衝
0716b01: 霄。全生活之機。紅光如縫。任爾髮鬣纍垂。輸我本來
0716b02: 模樣。
0716b03: 紫柏大師像
0716b04: 其貌神威。其胸空淨。中立不倚。異行能正。本無佛祖
0716b05: 蹤跡。那有人天性命。處生死如游戲。臨杖刃若禪定。
0716b06: 雷轟宇宙。風濤觀聽。真大雄氏之剛骨。啟宗門之正
0716b07: 令。
0716b08: 雲棲大師像
0716b09: 大剛能柔。大辯若謙。曲順時宜。密化深潛。發東林未
0716b10: 發之當發。淨土大成。立百丈未立之應立。規範精嚴。
0716b11: 天魔外道。壞法無因。雄機大用。靡敢指拈。稽首我師。
0716b12: 真彌陀之應世。人天之仰瞻。佛法住持。久遠可占。
0716b13: 本師憨山國師像
0716b14: 憨山和尚。大煞無狀。慣拋金剛圈。單打生鐵棒。初在
0716b15: 東海鼓風作浪。後在嶺南吞煙吐瘴。剜人眼睛。食人
0716b16: 五臟。但遭其手。渾身俱喪。多少癡人。被你惑誑。我今
0716b17: 識破你了。是者等不作法的阿師。到處逢人舉一上。
0716b18: 又
0716b19: 面圓如月。心毒似蝎。目青似蓮。骨硬如鐵。青州渴飲
0716b20: 滄溟。紫府飽餐冰雪。轟耳雷霆。渾身障熱。眼前無物。
0716b21: 肘後有訣。曾經九死一生。已過七穿八裂。捏人至髓。
0716b22: 殺人見血。涉危而安。隨流能截。驗盡龍蛇。證明龜鱉。
0716b23: 自是慈悲惹怨。那知弄巧成拙。本非忉忉。卻作屑屑。
0716b24: 五花再敷。一脈永徹。大鵬翅羽摩空。師子懸巖返跚。
0716b25: 松下蒲團亦尋常。箇中消息難分說。
0716b26: 空印大師像
0716b27: 閒開人天眼。不鼓是非唇。法界一毫端。知師無二身。
0716b28: 我今萬里外。邈寫大師真。紙即金剛骨。墨是血肉津。
0716b29: 形影既不離。遠近亦當神。縱爾不相似。料想非別人。
0716b30: 天童密雲和尚像二首
0716c01: 頭平若掌。髮上如吹。例觀諸祖。道影靡敢。彼此高低。
0716c02: 異人果有異相。大德必有大奇。道德識見。予何能知。
0716c03: 但見形儀。色相傾心。服之真人。天之大師。
0716c04: 久嚮天童名。今睹天童面。晴空轟霹靂。白日掣閃電。
0716c05: 捉住毘盧敲髓出。嚇得須彌渾身戰。一條鐵棒太無
0716c06: 情。佛祖爺娘不許見。不許見。馬角牛鬚。無處不現。
0716c07: 三昧和尚像
0716c08: 久嚮嘉名。今幸得遇。果是人天軌範。大好法身常住。
0716c09: 自贊八十二首
0716c10: 河南福府李舍人請
0716c11: 清涼廬阜。南岳天台。敲冰煮雪。面垢頭灰。百骸潑散。
0716c12: 一味癡獃。幾向巉嵒失足。奈何死後甦回。多載人間
0716c13: 不剃削。疏慵猶似出山來。
0716c14: 齊安林伯滋音夔請
0716c15: 我是爾形。爾是吾相。紙肉雖殊。性無兩樣。我今衰老。
0716c16: 難以遠行。爾可代我。傳佛向上。不用搖唇鼓舌。不用
0716c17: 豎拂舉棒。不用合掌低頭。不用機關伎倆。無心之外
0716c18: 更無心。一切人天合供養。
0716c19: 中湘謝孺玉孝廉音萱請
0716c20: 三十年前有心作佛。三十年後無心合道。再三十年
0716c21: 後。卻將破油靴。當作毘盧帽。
0716c22: 謝惟高音蘭請
0716c23: 今遇顓愚和尚。不知如何相向。口雖不言。心自明亮。
0716c24: 不好成佛作祖。只是隨緣放曠。極不歡喜的是那臨
0716c25: 濟小廝兒。把我扭捏作三玄三要。四喝八棒。分的我
0716c26: 零零碎碎。飄飄蕩蕩。此冤此苦。至今不曾逢著個知
0716c27: 音。告訴一上。
0716c28: 劉省吾音萬請
0716c29: 江風清。山月明。春柳活。秋雲輕。即此便是顓愚和尚
0716c30: 鼻子耳朵。眉毛眼睛。咦。外面隨人胡道亂道。就裏一
0717a01: 點。筆舌難生。
0717a02: 中湘姜思安音萃請
0717a03: 一見我師。無限歡喜。問不答言。拜不回禮。瞻仰久之。
0717a04: 元來是一張故紙。正好包裹十方世界。三世諸佛。歷
0717a05: 代祖師。盡在於此。者個便是顓愚和尚全體。
0717a06: 李成甫音艾請
0717a07: 今日見你也是者個模樣。明日見你也是者個模樣。
0717a08: 外面一味癡憨。內裏十分倔強。我今把千百觔擔子
0717a09: 放在你肩上。好去傳持諸佛正法眼藏。
0717a10: 武攸梁五峰音範請
0717a11: 朝不禮佛。暮不誦經。禪理未透。律行未精。何以消人
0717a12: 信施。驢胎馬腹橫生。
0717a13: 朱鳳起音薈請
0717a14: 稽首顓愚病阿師。佛子云何是住持。也要擔漿灌紫
0717a15: 芋。也要掘土種白芝。有時攜籃摘豆蔬。有時荷杈夾
0717a16: 竹籬。即此便是常寂光。清淨法輪更莫疑。
0717a17: 程乾初音荔請
0717a18: 者個阿師。不會書又要書。不會詩又要詩。不知是自
0717a19: 不知醜。不知是人強而為之。咦。我雖不知書。點點觸
0717a20: 破太虛。我雖不知詩。字字不落悟迷。
0717a21: 中湘林本初音藿請
0717a22: 未形先贊。言成虛誑。先贊未形。質本全妄。言象互泯。
0717a23: 了無遮障。直須與麼皈依。方見顓愚和尚。
0717a24: 吉水婁豹玄音浚請
0717a25: 諸方不讓佛祖。爾何獨怕狐兔。把你個沒用的阿師。
0717a26: 只好與人家調羹補褲。咦。若是懸羊頭。賣狗肉。我實
0717a27: 不如諸方。若論假小心。真大膽。無如顓愚故步。
0717a28: 安城鄒叔監孝廉音澯請
0717a29: 頭髮髼鬆。眉鬚交結。滿面灰塵。渾身冰雪。若有視聽。
0717a30: 全無氣血。一味平常。百無言說。忽然出向畫堂前。太
0717b01: 古淳風。崑崙皎月。
0717b02: 音弼請
0717b03: 千尋冰雪凍不碎的枯骨。萬丈懸崖墮不爛的死屍。
0717b04: 得何幻術。猶能視聽覺知。漫將知見當神通。看取虛
0717b05: 空夜生兒。
0717b06: 音頤請
0717b07: 本是山中鋤頭漢。假饒筆硯不相宜。想向紫竹林中
0717b08: 過。帶來鸚鵡遶松枝。
0717b09: 王伯賢音蓉請
0717b10: 今日也畫一像。明日也畫一像。不知那個象顓愚和
0717b11: 尚。欲要真象顓愚和尚。直教世界不能容。虛空無遮
0717b12: 障。
0717b13: 古攸譚真復音瀚請
0717b14: 吾為爾依。爾乃吾借。我有動靜。爾無取舍。真則俱真。
0717b15: 假則俱假。誰之本來面目。就是之乎者也。
0717b16: 又
0717b17: 青峰孤頂。縹緲白雲。百鳥不來迷路。是非到此無門。
0717b18: 又
0717b19: 鬚髮連環。伽黎毿。山裏好煨牛糞火。人前不得作
0717b20: 癡憨。
0717b21: 又
0717b22: 千里清風。萬里閒雲。毛端吞於巨海。須彌入於微塵。
0717b23: 漫向紙上窺一斑。大千世界是全身。
0717b24: 又
0717b25: 顓愚和尚。我向汝告訴一上。如今諸方善知識。棒喝
0717b26: 交馳。五位齊唱。一人誘眾人。相傳無遮障。只恐有風
0717b27: 吹到你面前。也要你抵當。若被他拆挫下去。大不好
0717b28: 看相。咦。我只一味不采。勝他千伎萬倆。
0717b29: 又
0717b30: 疥狗泥豬。通身都是光明聚。紙畫木雕。無不是佛知
0717c01: 見地。誰知三世諸佛。天下衲僧。盡在者裡。個個長噓
0717c02: 短氣。
0717c03: 又
0717c04: 眉重眼癡。鬚濃額小。只好在巖阿裡藏身。卻來市塵
0717c05: 中潦倒。漫潦倒。通身泥水如何掃。
0717c06: 又
0717c07: 不知是誰。偶爾相遘。大似顓愚病阿師。從來不解為
0717c08: 生受。兩眼虛開無所見。鼻孔雙垂無所嗅。蚤語虱語。
0717c09: 聲貫山河。驢糞馬糞。光通宇宙。一味平常。曾無休咎。
0717c10: 任人卷去舒來。自己已胸中。一無所有。
0717c11: 又
0717c12: 婆子已燒菴。爾還坐不起。好漢打落牙。只可嚥在腹
0717c13: 裏。我今把你者個無肚腸阿師。孰不知道你。
0717c14: 又
0717c15: 山河大地。日月星辰。人畜鳥獸。佛魔鬼神。通是顓愚
0717c16: 一頂舊袈裟。從古至今敝復新。有時卷。有時伸。不用
0717c17: 袖。不用衿。著來可體不沾塵。是誰手段玅裁綴。其中
0717c18: 線路難追尋。咦。鴛鴦繡出憑君看。不把金鍼度與人。
0717c19: 又
0717c20: 外面如綿。其中若鐵。外面裝點假慈悲。就裡惡毒如
0717c21: 蛇蝎。如蛇蝎。不敢沾著。沾著即性命絕。
0717c22: 又
0717c23: 者個阿師。所事無一可賢。不律而律。律於無生之先。
0717c24: 不教而教。教於空劫已前。不禪而禪。禪於威音那邊。
0717c25: 似爾這個不合時的阿師。只好打殺餧了狗子。那堪
0717c26: 名貌與人傳。
0717c27: 又
0717c28: 者個也說描得像。那個也說描得像。任你描得顓愚
0717c29: 十分像。也只描得顓愚之皮膚。終不能描得顓愚之
0717c30: 心肝五臟。
0718a01: 又
0718a02: 面貌如慈。心行實惡。服人不假聲色。殺人不動干戈。
0718a03: 相逢直使命根絕。不問如何與若何。
0718a04: 又
0718a05: 生不知來。死不知去。滿口譚禪。曾無慚懼。閻羅老子。
0718a06: 鐵面無情。任你鐵嘴。難於分訴。難分訴。豎死橫生。與
0718a07: 人同聚。
0718a08: 半身像贊
0718a09: 者丹青。真個巧。描得顓愚何太老。半隱半露知回互。
0718a10: 不現腳跟只現腦。縱示全身亦者邊。那邊從來沒處
0718a11: 討。沒可討處絕蹤跡。佛祖相傳知所寶。今贊你相超
0718a12: 方去。莫要行玄莫落草。任他展去與收來。口挂壁上
0718a13: 一切掃。
0718a14: 行像贊
0718a15: 草鞋倒繫。楖栗橫擔。穿雲刺霧。渡水登山。古人途路
0718a16: 不肯住。誰信到家也是閒。
0718a17: 又
0718a18: 處處與爾相逢。明明本無彼此。請師常住世間。令人
0718a19: 頭面頂禮。直將本色眉毛。遍布菩提種子。
0718a20: 又
0718a21: 者阿師。何所尚。一見令人無我相。不解誇會誇能。不
0718a22: 知分真分妄。任從喜怒交加。只是虛閒謙讓。誰信顓
0718a23: 愚真個愚。魔王都作佛供養。
0718a24: 又
0718a25: 鬚鬢已皓。眉目已巳老。不解偷安求靜。每自鋤畬刈艸。
0718a26: 勞勞筋骨為誰忙。就裏風光知者少。
0718a27: 又
0718a28: 語柔骨剛。志大膽小。外面似癡癡憨憨。內裏實明明
0718a29: 了了。行不擇跡。居不擇陋。至理不用機關。大道本無
0718a30: 情竇。欲問宗風嗣阿誰。顓愚不墮威音後。
0718b01: 又
0718b02: 少小未敬師長。老大乏人侍立。到處一個蒲團。見人
0718b03: 嘴嚧都地。莫論當來受用。且觀現前蹤跡。欲問就中
0718b04: 事若何。從來不許通消息。
0718b05: 又
0718b06: 眾生日用忙不徹。佛祖分中更覺忙。顓愚覓得無忙
0718b07: 處。火燒眉毛丈二長。欲問無忙端的意。寒來暑往。秋
0718b08: 收冬藏。
0718b09: 又
0718b10: 嬾殘對客不揮涕。佛印為人自燒豬。未識顓愚何伎
0718b11: 倆。東西南北總無居。閒來兀坐。興到喜書。乍看與人
0718b12: 相似。就裡與世全殊。
0718b13: 又
0718b14: 水底頑石。山上孤松。千崖積雪。萬壑疏鐘。清韻從來
0718b15: 知者少。羚羊無處覓孤蹤。
0718b16: 又
0718b17: 頂露鬚濃。眉粗眼小。一味癡憨。萬般不曉。本來無可
0718b18: 安排。去處隨緣潦倒。何以不招無間業。佛法不言便
0718b19: 是寶。
0718b20: 又
0718b21: 靜中有動。質處成文。拭身凝雪。應世行雲。內實了了。
0718b22: 外若昏昏。此是我師安閒法。明月清風不與論。
0718b23: 九嶷戒子請
0718b24: 我住邵陵二十載。時時觀慕九嶷山。今遣爾像先至
0718b25: 彼。直入深處隔人間。待我杖缽隨後至。與爾結茆共
0718b26: 爾閒。
0718b27: 李愛軒銀師請
0718b28: 爐鎚在手。火候在心。佛魔無二。罪福同臨。誰知個中
0718b29: 消息。偷心一點難侵。莫分是銅是鐵。拈來入火皆金。
0718b30: 五臺庵典座請
0718c01: 溈仰臨濟。雪峰石霜。都從灶火邊識取。盡向鍋頭上
0718c02: 發揚。欲知諸老今何在。五臺庵是選佛場。
0718c03: 古攸劉朴先請
0718c04: 者鬍子。何太癡。不在巖穴裏深臥。卻來紙壁上支持。
0718c05: 不問禮。不吟詩。客來相對兩莖眉。就裏一點最為妙。
0718c06: 熱鬧也如斯。冷淡也如斯。
0718c07: 古攸諸戒子請
0718c08: 鬍鬚環面。我師之道相。上觀下衡。我師之名字。行年
0718c09: 今方五十七。披剃原於一十四。生原霸州趙氏子。出
0718c10: 家五臺圓照寺。沙彌知師。先此五事。
0718c11: 古攸陳斗衡居士請
0718c12: 者阿師。拙到老。不唯世事不通。就是佛法未曉。何以
0718c13: 消人信施。先須自守家寶。家寶不用外尋。六根門頭
0718c14: 了了。咦。休把是非來辨我。佛祖知見一切掃。
0718c15: 古攸劉漢水音潢請
0718c16: 我師說法。無有覆藏。山河大地。同一寂常。本無言說。
0718c17: 何有文章。看破世間閒學解。著衣喫飯自堂堂。
0718c18: 又
0718c19: 者老子。大無端。不居城市不居山。扁舟善入龍魚國。
0718c20: 白鷺青鷗共往還。碧浪拍天自坦坦。黑風翻海自閒
0718c21: 閒。從來不解安身處。那分天上與人間。
0718c22: 又
0718c23: 顓愚舌頭長。江海日月光。顓愚舌頭廣。鱗甲羽毛語
0718c24: 不誑。車有車策。船有船長。漁有漁仙。樵有樵黨。士農
0718c25: 各有師。工商多奇想。塵說剎說無間說。我師兀坐非
0718c26: 絕響。
0718c27: 又
0718c28: 月上孤峰。風來朗水。欲識顓愚和尚。只是者箇臉嘴。
0718c29: 又
0718c30: 趙州八十歲被人貶斥。住處也不知。顓愚五十歲自
0719a01: 好疏慵。有住也懶住。今昔名貌不同。彼此窮骨一具。
0719a02: 遇舟居舟。遇樹棲樹。不愛與佛祖同儔。只好與魚鳥
0719a03: 同聚。
0719a04: 又
0719a05: 一相一贊。晴空閃電。一贊一相。燄爐騰浪。贊贊不已。
0719a06: 空華能結子。相相無窮。夜半太陽紅。此是顓愚真面
0719a07: 目。相看本來無遮護。眉毛鼻孔常如故。
0719a08: 又
0719a09: 眉重眼小。甘州枸杞紅如棗。灰頭土面。鎮州蘿蔔大
0719a10: 如斗。口不言。黃蘗如蜜甜。鼻似笑。露柱作虎叫。相逢
0719a11: 莫問此阿誰。觀音文殊一孔竅。
0719a12: 又
0719a13: 鬢已白。癡骨猶不肯活埋。面已老。狂心念念猶未了。
0719a14: 自己茫茫無所歸。與人叨叨說三寶。說得天花亂墜。
0719a15: 也是夢想顛倒。咦。白雲深處是非無。一任雷轟與電
0719a16: 掃。
0719a17: 鏡像水月。空華陽燄。此是顓愚和尚本來之面。只可
0719a18: 瞻依。不可思算。南北東西。隨處出現。
0719a19: 又
0719a20: 佛頂雲。蘇溪月。輕輕萬古常閒。明明一片光潔。此是
0719a21: 顓愚無住身。只可瞻仰。難以交結。
0719a22: 又
0719a23: 一像傳眾像。相傳無數量。傳至十方遍剎塵。面目看
0719a24: 來都一樣。此個阿師自何來。云是五臺庵裏顓愚老
0719a25: 和尚。
0719a26: 兵憲金豈凡居士請
0719a27: 有箇頭陀。鬚髮婆娑。衲破不補。渾身灰土。是病非病。
0719a28: 戒慧而定。欺誑百端。一味瞞官。閒去閒來。嶂疊波洄。
0719a29: 不棒不喝。狠過蛇蝎。者是阿誰。顓愚和尚。像也不像。
0719a30: 半觔八兩。
0719b01: 者老和尚。大沒酌量。不論是凡是聖。不管是老是壯。
0719b02: 狹路相逢。都要扭作鼻孔向上。鼻孔向上。呼吸如雷。
0719b03: 群魔膽喪。
0719b04: 又
0719b05: 者老子。沒氣息。不好為佛為祖。不好能知能識。萬事
0719b06: 隨緣。一味從直。欲問西來大意。水在長江。月在天際。
0719b07: 素而郭居士請
0719b08: 者阿師。無背向。內外本自一如。貴賤曾未兩樣。只好
0719b09: 守株待兔。不會掘坑捕象。一向癡癡憨憨。未及喝喝
0719b10: 棒棒。欲問佛法大意。棗子從來不用鹽醬。
0719b11: 蘇門郭茂才請
0719b12: 者老子。沒彼此。問柴炭。酬鹽米。不知如何作此舉止。
0719b13: 咦。慣將北斗面南看。日午三更睡未起。
0719b14: 又
0719b15: 蒲團一個。曲松一株。十分幽僻。萬境皆虛。道人住此
0719b16: 一塵中。圓明無欠亦無餘。者個即是真正顓愚。
0719b17: 又
0719b18: 不解空手行拳。卻執拂子以為莊嚴。其實狼籍返墮。
0719b19: 不解鬧處刺頭。卻來寒崖。自喜禪坐。無乃枯寂太過。
0719b20: 本來面目。不受囊藏。向上把鼻。豈容差錯。試看水月
0719b21: 圓復缺。方識長空成亦破。
0719b22: 法璽印西堂請
0719b23: 者拙漢。無思算。失便宜。惹人怨。不教人參禪悟道。但
0719b24: 教人種田博飯。渾身熱病不知休。逢人猶說事未辦。
0719b25: 似者等不知生死的老骨頭。只可遠離不可伴。你莫
0719b26: 錯認了者個老骨頭。就裏也有些不好判斷。若判斷。
0719b27: 卻許印西堂。正眼窺一半。
0719b28: 陽燄空花。鏡像水月。無因可取。有口難說。我今贊之。
0719b29: 太虛釘橛。眉目可觀。頂門迸血。
0719b30: 季納熊公請
0719c01: 俗不冠巾。僧不剃削。禪未通透。教未剔挑。本無所得。
0719c02: 虛逞孤標。現前不踏真實處。當來岐路還自招。咦。顓
0719c03: 愚面目無向背。不受描摸。不受刻雕。
0719c04: 此老是誰。大似顓愚和尚。一向不好莊嚴。如何卻著
0719c05: 赤縫。少時多不努力。老大反學強壯。不知是首尾顛
0719c06: 倒。不知是住持榜樣。似柔不柔。似強不強。百事未能。
0719c07: 一無可像。卻有些無處安排。不如且挂在石灰壁上。
0719c08: 直心李公請
0719c09: 者阿師。無表裏。衣缽到處人皆喜。不解管待不解禮。
0719c10: 只是心中無彼此。貴賤一目同尊卑。有情無情親骨
0719c11: 肉。信之近之如父子。
0719c12: 又
0719c13: 顓愚本無像。是相像顓愚。顓愚一切相。法法悉皆如。
0719c14: 又
0719c15: 色相本空。相復何相。依假不依真。全真卻成妄。火裏
0719c16: 栽青蓮。空中著白棒。那吒忽從天上來。撞著個沒面
0719c17: 孔的阿師。疑是顓愚和尚。顓愚和尚。任爾描摸。一點
0719c18: 未曾增上。
0719c19: 者老子。甚癡憨。世事全迷。佛法未參。見人不分賓主。
0719c20: 開口不落二三。不知有何所恃。不肯與人爭談。不爭
0719c21: 談。是指南。
0719c22: 喜鵲鳴高枝。溪聲響澗底。崖花向日開。山色青無比。
0719c23: 欲識顓愚真面目。不在彼兮不在此。無彼此。只可相
0719c24: 看。不可比擬。
0719c25: 別駕青陽李公請
0719c26: 慈能勇。柔能剛。我師得之。為世津梁。虛己已應物。不擇
0719c27: 炎涼。為人如己已。甘苦同嘗。三根普攝。一道平常。行住
0719c28: 坐臥。有色有光。視聽覺知。無覆無藏。如是贊仰。未免
0719c29: 迷狂。知師不受知見力。那分天性與文章。
0719c30: 弟子性願請
0720a01: 者老擔板。全無照管。少年住深山。徒賣虛名。老來住
0720a02: 城隍。不勝疏懶。欲問佛法密意。睡欲蚤眠起欲晚。
0720a03: 音溥馬居士請
0720a04: 我師密意。諸法不二。好禮與之並禮。作事與之並事。
0720a05: 眉目同張。耳鼻同致。猶有一點。從來祖佛難覓。但有
0720a06: 言說。都無實義。
0720a07: 南京王奉吾居士請
0720a08: 者老模糊。人前只是嘴盧都。疾人亦有疾福。扶人自
0720a09: 有人扶。侍者何處跺懶。居士常應吸呼。欲問居士姓
0720a10: 名。此是南京城裏王奉吾。
0720a11: 舟泊白門鬼臉城眾居士請
0720a12: 此個鬍子是誰。云是顓愚老倔強。少年多在深山裡
0720a13: 守株待兔。老來卻到城市中依盲摸象。如斯顛倒。無
0720a14: 可為。況不能於有佛時稱尊。而於無僧處顯出。王和
0720a15: 尚。好不自知慚愧。還敢受人供養。鬼臉城畔暫泊舟。
0720a16: 幸借鬼臉為君障。咦。任爾七穿八鑿。顓愚只是者個
0720a17: 模樣。過日猶嫌。豈可度量。
0720a18: 讓宇劉公問道圖請
0720a19: 鬍子一對。僧俗兩樣。一是讓宇先生。一是顓愚和尚。
0720a20: 無問而問。平地起堆。不答而答。無風起浪。本來面目
0720a21: 自平常。大道不著於言象。但不分別。仁義禮智。何處
0720a22: 不是毘盧華藏。彼此相看。孰非向上。
0720a23: 題明翁蔡居士六袟初度行樂圖
0720a24: 古木枯兀。英石瑞艸。獨坐其中。超然物表。琴鶴不隨。
0720a25: 猿鳥不到。境寂心閒。幽微自照。欲問個中消息。從來
0720a26: 知者實少。佛祖尚不奈何。況其人天權小。本無覆蓋。
0720a27: 不假尋討。如斯受用是阿誰。白門居士蔡明老。
0720a28: 題集生余老居士像
0720a29: 久響余翁名。未識余翁像。聞名是居士。睹像是和尚。
0720a30: 僧俗本一人。個中無二況。深入博山室。聊訪天童棒。
0720b01: 歸臥光明臺。一切都掃蕩。如何憐兒不覺醜。遺此圖
0720b02: 畫反遮障。咦。只要眼底無金屑。空華元是光明藏。
0720b03: 題雲池馬老居士像
0720b04: 馬郎兄弟七人。俱是出塵伴侶。歸心威音那畔。與世
0720b05: 和合水乳。大喜阿翁何幸。生此超越兒女。不讓龐老
0720b06: 遺風。更有出格玅趣。直下要識此翁。千載常依覺樹。
0720b07: 真銘
0720b08: 禮觀音大士銘四首
0720b09: 一室清燈。半窗明月。境寂心如。了然超越。靜極光生。
0720b10: 明極相顯。於一塵中。法輪常轉。塵塵佛土。佛佛道同。
0720b11: 因緣方便。各有其宗。此方教體。在音與聞。菩提速證。
0720b12: 惟妙耳門。我今歸依。觀音大士。願從聞修。入三摩地。
0720b13: 大士慈悲。法界一子。我今哀求。豈不愍此。願我身心。
0720b14: 與性合同。如水投水。似空合空。大士即我。我即大士。
0720b15: 自在神通。不可思議。一即一切。一切即一。禮一名號。
0720b16: 諸佛同詣。我一塵中。作此勝行。十方微塵。一一相映。
0720b17: 我一念中。修妙方便。三世劫海。無異無變。如是作禮。
0720b18: 帝網玲瓏。法界有情。共一圓通。
0720b19: 空性無邊。微塵無盡。一塵一空。蟻窠相印。我一塵中。
0720b20: 而坐道場。寂照含融。虛徹十方。水月身心。鏡華相好。
0720b21: 誰信虛空。能起能倒。淨几爐香。疏窗小榻。獨自跏趺。
0720b22: 不勝其雅。鐘鳴鼓響。杵震砧聲。但不分別。了然不生。
0720b23: 悅意笙簧。驚人霹靂。耳根發勞。無可指的。外境寂寂。
0720b24: 內心如如。一法不有。圓同太虛。十方洞照。一切唯心。
0720b25: 真聞妙響。是觀世音。
0720b26: 我聞菩薩。獲妙耳門。圓通殊勝。諸聖同尊。是故十方。
0720b27: 微塵剎海。觀音之名。無時不在。名與行周。身因土遍。
0720b28: 微塵剎海。無處不現。有形無形。有想無想。凡聖齊臨。
0720b29: 本無遮障。或順或逆。能慈能威。個中主人。不知是誰。
0720b30: 我今頂禮。惟垂加被。願如菩薩。入不思議。能禮所禮。
0720c01: 水月空華。天堂地獄。原是一家。出沒自由。大施方便。
0720c02: 鼓躍繁興。不離當念。一念不生。萬法不有。法界如如。
0720c03: 是名真受。
0720c04: 我今皈依。圓通大士。願從聞根。入不思議。我與菩薩。
0720c05: 同一法性。一聖一凡。大士實病。菩薩與我。法體同然。
0720c06: 一迷一悟。我實為慚。我今勇猛。直超劫外。聖義不為。
0720c07: 凡從何界。聲不至耳。耳不循聲。根境不立。萬法齊平。
0720c08: 耳門既淨。六戶俱寂。無處可覓。佛魔蹤跡。從畢竟無。
0720c09: 示畢竟有。法鏡圓明。影像不朽。閻浮清泰。地獄天堂。
0720c10: 一性融通。誰分短長。往來起滅。朱紫玄黃。縱橫取舍。
0720c11: 唯心之光。妙慧清淨。無生度生。法界無量。觀聽圓明。
0720c12: 塵剎劫海。出沒無礙。是知我師。真觀自在。
0720c13: 紫竹林顓愚衡和尚語錄卷第十一
0720c14: 
0720c15: 　遼東錦州松山所見任
0720c16: 　浙江湖州府總巡廳信官余三瀛發心捐貲
0720c17: 　喜刻
0720c18: 顓愚和尚語錄第十一卷計字九千八百五十九
0720c19: 　該銀五兩九錢二分五厘敬為
0720c20: 慈母張氏夫人名下性天朗燿慧炬圓明仗
0720c21: 　般若而悟證真乘賴菩提而安寧老稚謹意
0720c22: 　康熙十四年十一月　日楞嚴寺藏經坊附板
