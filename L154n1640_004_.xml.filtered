0467b02: 天童弘法寺住持門人弘覺禪師臣道忞上進
0467b03: 上堂開示
0467b04: 三世諸佛出世不為別事歷代祖師說法不
0467b05: 說別事只為爾我沈淪三界流轉四生所以
0467b06: 教爾我出三界輪迴脫四生苦趣所謂佛佛
0467b07: 授手祖祖相承唯為一大事因緣故出現於
0467b08: 世也是故大慧杲和尚見人不知大事之所
0467b09: 以遂註解向人道唯人生不知來處謂之生
0467b10: 大死不知去處謂之死大故謂生死大事也
0467b11: 又慮人不以為事復云你們生前曾做驢做
0467b12: 馬來也不知而今死後做驢做馬去也不知
0467b13: 上天堂也不知入地獄也不知既都不知一
0467b14: 息不來前路茫茫豈不是要緊底大事耶然
0467b15: 據悟上座即不然只者生不知來處死不知
0468a01: 去處便是當人出生死底消息唯人作計攀
0468a02: 緣遂成流轉何故生不知來處則來無所從
0468a03: 死不知去處則去無所至去無所至則內無
0468a04: 所出來無所從則外無所入外無所入則外
0468a05: 息諸緣內無所出則內心無喘既內心無喘
0468a06: 外息諸緣則一念不生一念不生則前後際
0468a07: 斷前後際斷則覿體現前覿體現前則行不
0468a08: 知行坐不知坐臥不知臥住不知住騰騰任
0468a09: 運任運騰騰到恁麼時切忌失腳跌破鼻頭
0468a10: 怨恨老僧遂喝一喝轉身歸方丈。
0468a11: 諸佛與一切眾生本無異相只緣迷悟見有
0468a12: 差殊雖有差殊迷時本體本不曾迷悟時本
0468a13: 體本不曾悟迷悟都不干本體事迷時則全
0468a14: 體而全眾生悟時則全眾生而全佛全眾生
0468a15: 而全佛眾生不見諸佛之名全佛而全眾生
0468b01: 諸佛不見眾生之相諸佛不見眾生相故諸
0468b02: 佛何曾度一人眾生不見諸佛名故眾生度
0468b03: 盡恒沙佛眾生度盡恒沙佛眾生與諸佛無
0468b04: 殊諸佛何曾度一人諸佛與眾生不異如是
0468b05: 則舉手所指縱目所觀眾生與諸佛正如水
0468b06: 中鹽味色裏膠青雖有所指不見其形故德
0468b07: 山云聖名凡號盡是虛聲殊相劣形皆為幻
0468b08: 色汝欲求之得無累乎及其厭之又成大患
0468b09: 豈不是鏡中像水中月取不得捨不得不可
0468b10: 得中只麼得大千沙界海中漚一切聖賢如
0468b11: 電拂茲乃俞道人等乞開示諸佛眾生所以
0468b12: 底意若約衲僧拄杖子要且未在不見芭蕉
0468b13: 道你有拄杖子我與你拄杖子你無拄杖子
0468b14: 我奪卻你拄杖子拈拄杖云悟上座已有拄
0468b15: 杖子也眾兄弟又作麼與悟上座拄杖子放
0469a01: 下云悟上座已無拄杖子也眾兄弟又作麼
0469a02: 奪悟上座拄杖子良久云既不能奪又不能
0469a03: 與則眾兄弟未有拄杖子在復拈拄杖云還
0469a04: 會麼還知麼正恁麼時悟上座性命在諸兄
0469a05: 弟手裏若是眼裏有筋皮下有血手裏有骨
0469a06: 一逴逴得便能羅籠三界提拔四生設或未
0469a07: 能卓拄杖云眾兄弟性命卻在悟上座手裏
0469a08: 復卓一卓喝一喝擲拄杖下座。
0469a09: 世菴禪人乞示華嚴圓旨薦母請上堂老僧
0469a10: 出家年晚為生死事急無暇及於教乘祇有
0469a11: 兩句直話說了去罷你也替我不得我也
0469a12: 替你不得父子上山各自努力拽取東勝神
0469a13: 洲與西牛賀州不為分外恁麼見得行
0469a14: 得要會華嚴圓旨有甚麼難不見永明謂此
0469a15: 經為純真法界法界者四聖六凡是也四聖
0469b01: 六凡正眼觀之純一真相經云佛身充滿於
0469b02: 法界普現一切生前楞嚴云妙性圓明離
0469b03: 諸名相本來無有世界眾生法如是故不假
0469b04: 強為所謂真如淨境界一泯未嘗存能隨染
0469b05: 淨緣遂成十法界淨緣有大小故證四聖之
0469b06: 果而有殊染緣有重輕故感六凡之報而不
0469b07: 等故成十法界雖成十法界界界皆圓眾生
0469b08: 若不圓則不流轉異類及成佛道佛菩薩若
0469b09: 不圓即不隨類應身廣度眾生但一界悟入
0469b10: 界界無餘一人迷時類類各別各別則不能
0469b11: 互攝互融無餘則何妨問此答彼所以道男
0469b12: 子身中入定時女子身中從定出東方入定
0469b13: 西方起男身沒女身彰如是則何妨母身沒
0469b14: 子身彰佛佛悟此不見優劣相不生人我見
0469b15: 成一真法界故永嘉云夢裏明明有六趣覺
0470a01: 後空空無大千法界體各各圓滿具足只
0470a02: 爭悟與不悟悟則當下透脫覿體全彰永斷
0470a03: 輪迴所以相替不得各要努力然法界有事
0470a04: 有理有事理無礙有事事無礙未悟之人只
0470a05: 見其事不見其理業識茫茫無本可據若悟
0470a06: 得者只據本分一著天地無天堂可欣
0470a07: 無地獄可厭處處圓融事事無礙故真淨和
0470a08: 尚云事事無礙如意自在手把頭口誦淨
0470a09: 戒趁出坊未還酒債十字街頭解開布袋
0470a10: 驀拈拄杖云事事無礙如意自在信手拈來
0470a11: 貫徹法界佛鬼妖魔無此無彼地獄天堂卓
0470a12: 拄杖云一槌粉碎直令呂氏母子目前相見
0470a13: 烏用如目連入地獄方能救得擲拄杖云還
0470a14: 見麼喝一喝下座。
0470a15: 今日陞座無他為釋迦如來悟道之辰本
0470b01: 山啟建藏禪期之日雖然如是只此兩端
0470b02: 眾兄弟當知期悟為本藏為末不見世尊
0470b03: 當初棄王宮入雪山靜思六載於臘月八夜
0470b04: 舉頭明星忽然大悟何曾有三藏十二部
0470b05: 看而悟來又於靈山會上拈華迦葉微笑
0470b06: 遂以清淨法眼涅槃妙心付囑傳化謂之教
0470b07: 外別傳所以阿難問云世尊傳金襴袈裟外
0470b08: 別傳何事迦葉召云倒卻門前剎竿著阿難
0470b09: 從此大悟為第二祖於是祖祖相承至二十
0470b10: 八祖達磨大師遙觀此方有大乘根器遂航
0470b11: 海來初見梁武帝帝問聖諦第一義眾兄弟
0470b12: 梁武深解教乘故知聖諦為極致而不知達
0470b13: 磨秉教外別傳之旨直截一揮便乃不知落
0470b14: 處所以道出去也直至嵩山面壁九年方
0470b15: 得慧可大師來乞安心被磨一拶欲覓個心
0471a01: 與磨安盡其精神而不能將得出便徹見本
0471a02: 體當下休歇磨亦見他徹底悟去乃與之印
0471a03: 可云為汝安心竟繼有三祖亦只見得罪無
0471a04: 自性本體露現故二祖亦與之印可云為汝
0471a05: 懺罪竟至於六祖一聞應無所住而生其心
0471a06: 便乃大悟又何曾待三藏十二部然後悟
0471a07: 哉更有靈雲見桃華而悟道香嚴因擊竹以
0471a08: 明心乃至大慧杲禪師十八歲禪至三十
0471a09: 六歲聞圓悟禪師舉諸佛出身處熏風自南
0471a10: 來殿閣生微涼方纔瞥地眾兄弟舉從上
0471a11: 世尊至此無不以悟為期然且遇緣不一奚
0471a12: 必待睹明星而悟道耶遂舉拂子云只者拂
0471a13: 子已刺破釋迦老子眼睛穿卻釋迦老子鼻
0471a14: 孔負命者上鉤來為釋迦老子出氣了便請
0471a15: 歸家穩坐有麼有麼良久云無則普請歸堂
0471b01: 掀翻海藏。
0471b02: 知而無知不是無知而說無知會而不會不
0471b03: 是不會而言不會所以道具足凡夫法凡夫
0471b04: 不知具足聖人法聖人不會聖人若會即同
0471b05: 凡夫凡夫若知即是聖人即是聖人無凡夫
0471b06: 可知即同凡夫無聖人可會無聖人可會則
0471b07: 眾生度盡恒沙佛無凡夫可知則諸佛何曾
0471b08: 度一人如是說者無能說所說如是聽者無
0471b09: 能聞所聞各各歷歷孤明露出本來面目發
0471b10: 揮本地風光爭肯囊藏被正當恁麼時為
0471b11: 人拶著又且如何喝一喝云切莫錯對便下
0471b12: 座。
0471b13: 小
0471b14: 病起小舉五祖演和尚云如今人似發瘧
0471b15: 一般寒一上熱一上不覺過了一生矣只此
0472a01: 兩句話悟上座生平亦只尋常看過了適纔
0472a02: 病中體之可謂斷盡人病不惟未打徹底人
0472a03: 有時為此事急切著忙有時丟在無事甲裏
0472a04: 設使徹底人於日用現行處亦未免觸事則
0472a05: 因事生心緣無便依無息念被寒熱二途打
0472a06: 作兩截今日更為一頌一番寒了一番熱服
0472a07: 盡多方藥不痊直得一身白汗出始覺從前
0472a08: 怗怗然今日禹門重頌出舉似禪人緊著鞭
0472a09: 且道鞭頭落在甚麼處便下座。
0472a10: 天封舒安律師請小世尊出世說法四十
0472a11: 九年譚經三百餘會至拈華教外別傳方了
0472a12: 本懷故教立戒定慧三法曰因戒生定因定
0472a13: 發慧爾我既出家當須出三界了生死方始
0472a14: 事畢若但持戒止免三途既兼生定止超六
0472a15: 欲若其發慧方超三界故以發慧為主然今
0472b01: 時多言慧竟不知發慧之繇如要發慧須是
0472b02: 明心六祖云即心名慧即佛乃定定慧等持
0472b03: 意中清淨是以心若苟明意自清淨於日用
0472b04: 頭頭無毫過患所以我笑巖師翁道欲無
0472b05: 禪禪無欲相奪相傾事不厭俗故曰清淨行
0472b06: 者不上天堂破戒比丘不入地獄驀拈拄杖
0472b07: 云通玄者裏又且不然喝一喝云且道是戒
0472b08: 耶定耶慧耶是心耶佛耶是清淨耶破戒耶
0472b09: 是上天堂不上天堂耶是入地獄不入地獄
0472b10: 耶又喝一喝云切莫停囚長智便下座。
0472b11: 除夜小一年三百六十日日日撞到今宵
0472b12: 極箇中極處體全彰殺活全承此恩力是以
0472b13: 古喻爾我臨命終時眼光落地底時節眼光
0472b14: 既落地耳光亦落地鼻光亦落地舌光亦落
0472b15: 地身光亦落地意光亦落地六光既落地則
0473a01: 無見聞覺知之情何有聲色觸法之翳淨裸
0473a02: 裸赤灑灑清寥寥白滴滴一片本地風光一
0473a03: 著本來面目到箇裏所作俱息無佛道可成
0473a04: 無眾生可度無生死可斷無涅槃可證然後
0473a05: 天是天地是地僧是僧俗是俗於者一片地
0473a06: 都來沒干涉雖無干涉謾他一點不得雖謾
0473a07: 不得不假思議之心全憑者片本地風光靡
0473a08: 所不周靡所不所以道日應萬緣而不撓
0473a09: 其神千難殊對而不干其慮正當恁麼時除
0473a10: 夜分歲一句作麼生道白雲盡處是青山行
0473a11: 人更在青山外。
0473a12: 解夏小覿面分付尚涉廉纖直下承當猶
0473a13: 存情識玄機獨唱截斷眾流恁麼也不得不
0473a14: 恁麼也不得恁麼不恁麼總不得事不獲已
0473a15: 放一線道開第二義門三月結制挂起囊
0473b01: 放下複子便作安居今朝解制著卻草挑
0473b02: 著擔子便為行動殊不知天童者裏日日著
0473b03: 草日日挑擔子未嘗向諸人道安居行動
0473b04: 諸人若會時時安居之地事事出身之路恁
0473b05: 麼也得不恁麼也得恁麼不恁麼總得設若
0473b06: 兩頭不涉中間不立又有甚麼恁麼不恁麼
0473b07: 得與不得正當諸人分中如何通信莫是拳
0473b08: 一拳掌一掌麼莫是打一棒喝一喝麼莫是
0473b09: 彈一彈豎一指麼莫是說道理呈見解麼莫
0473b10: 是總不恁麼以坐具拂一拂便行麼如此者
0473b11: 總是依草附木良久云須知自有天志莫
0473b12: 學他人行處行。
0473b13: 施主請小三世諸佛六道眾生皆是摩訶
0473b14: 般若光光未發時無佛無眾生消息從甚麼
0473b15: 處來只因一念心生分別遂見有佛有天有
0474a01: 人有修羅有畜生有餓鬼有冤有親有逆有
0474a02: 愛有男有女有心有性有玄有妙有煩惱有
0474a03: 涅槃乃至有行有住有坐有臥有語有默若
0474a04: 也一念回光返照明見本來面目遂見三世
0474a05: 諸佛也是者箇面目天也者箇面目人也者
0474a06: 箇面目阿修羅也者箇面目畜生也者箇面
0474a07: 目餓鬼也者箇面目乃至冤也者箇面目親
0474a08: 也者箇面目逆也者箇面目愛也者箇面目
0474a09: 行也者箇面目住也者箇面目坐也者箇面
0474a10: 目臥也者箇面目語也者箇面目默也者箇
0474a11: 面目既皆者箇面目說佛不得說天不得說
0474a12: 人不得喚作修羅不得喚作畜生不得喚作
0474a13: 餓鬼不得喚作煩惱不得喚作涅槃不得喚
0474a14: 作心不得喚作性不得喚作玄不得喚作妙
0474a15: 不得喚作是不得喚作非不得乃至喚作行
0474b01: 不得喚作住不得喚作坐不得喚作臥不得
0474b02: 喚作語不得喚作默不得喚作冤不得喚作
0474b03: 親不得喚作愛不得喚作逆不得喚作凡不
0474b04: 得喚作聖不得既皆不得一道平等浩然大
0474b05: 均上無攀仰下絕己巳躬畢竟天人生類皆
0474b06: 承此恩力既承此恩力終不落虛可以超聲
0474b07: 越色離見絕聞坐斷是非頭語默絕消息不
0474b08: 求超生不求證滅無欣無厭淨裸裸赤灑灑
0474b09: 全體與麼來全體與麼去通身無影像處處
0474b10: 絕行蹤所以道處處真處處真塵塵盡是本
0474b11: 來人真實說時聲不現正體堂堂沒卻身正
0474b12: 當恁麼時只如孝子鍾大向追薦先妣朱氏
0474b13: 又作麼安身立命還委悉麼彌陀元不異只
0474b14: 者是西方。
0474b15: 解制小結制只得兩箇月老僧無福沒飯
0475a01: 喫普請諸人各各行大丈夫兒當自立從門
0475a02: 入者非家珍諸人莫蓄粟米粒凋葉落露
0475a03: 金風脫盡皮膚赤骨箇事人人本具然到
0475a04: 底不從他處得一任諸方玄又玄莫教污卻
0475a05: 本來質祖師西來無別事討箇人兒不受惑
0475a06: 老僧如是恁麼道諸人分上無交涉只如諸
0475a07: 人分上又作麼生會卓拄杖歸方丈。
0475a08: 小僧出作禮師便打云靈山話月曹谿指
0475a09: 月天童一味掉棒打月若也見月忘指方見
0475a10: 棒頭落處無事不畢所以道見月休觀指歸
0475a11: 家罷問程古人見人不會不得已巳下箇註腳
0475a12: 云若喚作棒入地獄如箭射或舉杖云喚作
0475a13: 拄杖即觸不喚作拄杖即背喚作山河大地
0475a14: 即觸不喚作山河大地即背乃至喚作一切
0475a15: 聲即觸不喚作一切聲即背祇要人向拄杖
0475b01: 頭邊默契默運向聲色頭上坐臥聲色頭上
0475b02: 安閒不被一切聲色之所籠罩一切聲色之
0475b03: 所回換一切聲色之所擺撲始得自繇既得
0475b04: 目繇則臨命終時定得自由不披業識之所
0475b05: 回換則生死輪迴息矣縱聞十方佛祖老和
0475b06: 尚出世亦如色等說法亦如聲等則不被佛
0475b07: 祖老和尚舌頭之所籠罩之所回換之所擺
0475b08: 撲方滿佛祖老和尚出世之本懷故曰祖師
0475b09: 西來覓箇不受惑底人方始自信臨濟大師
0475b10: 云少信根人終無了日祇如自信之人於世
0475b11: 出世法中如何行履百華裏過一葉不沾
0475b12: 身。
0475b13: 孝子鍾鴻穎為父紫符公請對靈小夫道
0475b14: 也聖凡同體生死一如只緣不了以致隨境
0475b15: 生情隨情造業隨業緣故三界昇沈受報好
0476a01: 醜以拄杖敲靈几云若向者裏回光返照棺
0476a02: 木裏眨貶眼便乃脫死超生剔起便行管取十
0476a03: 方自在自在也天堂尚不住地獄豈能留千
0476a04: 人萬人羅籠不住百千境界轉變不得應同
0476a05: 體悲為如來使普現色身隨處作主興無緣
0476a06: 慈導利品同成正覺正恁麼時歸根復本
0476a07: 一句作麼生道盧舍本身纔獨露豁開正眼
0476a08: 絕纖塵。
0476a09: 為洞陽蔡公對靈小本體恒然無生無滅
0476a10: 正眼洞明離出離入祇因見倒惑生認境漂
0476a11: 流以致輪迴不息若能當頭坐斷一念返本
0476a12: 純源便見當處超脫所以道淨法界身本無
0476a13: 出沒大悲願力示現受生雖然如是正恁麼
0476a14: 時逍遙獨脫一句作麼生道卓拄杖云還委
0476a15: 悉麼但能信腳騰騰去界無非淨法身。
0476b01: 為菴祝居士對靈小生死去來全體現
0476b02: 陰間陽世本無邊所以道無邊剎境自他不
0476b03: 隔於毫端十世古今始終不離於當念只因
0476b04: 離於不離隔於不隔遂乃見倒惑生妄生分
0476b05: 別於無生見生無滅見滅隨境有無心存取
0476b06: 舍遂致輪迴不息乃以拄杖指靈几云直須
0476b07: 當頭點破管教全體顯現一念常光現前永
0476b08: 證不生滅地所謂無常生死法與我不相干
0476b09: 若能如是解不用哭蒼天正恁麼時高超物
0476b10: 表一句作麼生道良久云千峰勢到嶽邊止
0476b11: 萬派聲歸海上消。
0476b12: 孝子金善鎔為父玄石公請對靈小秀水
0476b13: 年年秀青山歲歲青祇因人不覺剛目見遷
0476b14: 更以拄杖敲淨云擊碎蟠桃核方見舊時
0476b15: 仁急薦取好惺惺頓證無生地高登安樂城
0477a01: 崇成無漏業端坐寶蓮心復以拄杖敲淨
0477a02: 云還見麼卓拄杖下座。
0477a03: 葉暹晟為父君錫公請對靈小生死無二
0477a04: 相去來沒兩人祇因自不覺逐色與隨聲逐
0477a05: 色隨聲也捉一放一心如猿猴茫茫無據遂
0477a06: 致三界六道去來不息以拄杖點靈几云我
0477a07: 今為你當頭點醒自知無滅無生覿面提持
0477a08: 管取自由自在自由自在也不為業識之所
0477a09: 牽無滅無生也永證金剛之固體正當恁麼
0477a10: 時立命安身一句作麼生道直教兩腳捎空
0477a11: 去鼻孔依前搭上唇。
0477a12: 室中開示
0477a13: 僧求開示師云汝且去僧行三五步師喚回
0477a14: 云會麼僧云不會師云汝是何處人僧云常
0477a15: 熟人師云汝父母未生前是何處人僧無語
0477b01: 師云汝父母未生前與常熟人相去多少僧
0477b02: 云不會師云汝去會會來。
0477b03: 二僧求開示師垂一足云有甚遮障處復收
0477b04: 足云還會麼一僧禮拜出一僧復云乞和尚
0477b05: 開示師展兩手云開示箇甚麼云某甲不會
0477b06: 師云你且去第二次來。
0477b07: 居士求開示師云吾嘗於此切古人云禪
0477b08: 無祕訣只要生死切猶是第二頭話者吾嘗
0477b09: 於此切纔是透底話你去體會切字自然得
0477b10: 箇透底處士云作麼生會師厲聲云吾嘗於
0477b11: 此切者等會去。
0477b12: 善信求開示師云汝為何來云弟子不為別
0477b13: 事師云何為不別事云為修行故來乞開示
0477b14: 師云修行也是別事做買做賣也是別事乃
0477b15: 至虛空天地日月星辰森羅萬象以至父母
0478a01: 兄弟妻子皆是別事如何是你不別底事云
0478a02: 弟子不會師云汝去會不會底來。
0478a03: 僧問某甲初發心乞和尚開示師云初即且
0478a04: 置心從甚處發僧無語師云汝且去究取心
0478a05: 起處便是心倒斷處亦即是心明處。
0478a06: 僧乞示做工夫師云我者裏沒有甚麼工夫
0478a07: 做只要石挑瓦挑柴穿衣喫飯屙
0478a08: 屎放尿至於行住坐臥祇是不可喚作
0478a09: 石乃至行住坐臥亦不可喚作工夫你且
0478a10: 道喚作甚麼僧云未審如何下手師云拄杖
0478a11: 子不在你自去打三十棒。
0478a12: 偶言
0478a13: 師一日與西堂妙行居士求如圍爐次妙行
0478a14: 舉解山論格物云格是格去物欲師云他見
0478a15: 如此汝又若何妙行云格字可作體字看否
0478b01: 師云似即似只成了兩箇妙行云師又如何
0478b02: 師云不妨為汝問著求如云當時妙喜答子
0478b03: 韶云今人但知格物而不知物格好箇物格
0478b04: 云何子韶不能當下領取而又求箇樣子師
0478b05: 云汝卻如何求如云今日天寒師云何不脫
0478b06: 體道一句求如云和尚如何師即起去。
0478b07: 一日妙行舉月川法師不信無情成佛和尚
0478b08: 如何道師云我亦道無情不成佛云青青翠
0478b09: 竹盡是真如鬱鬱黃華無非般若何故無情
0478b10: 不成佛師云待有情成佛無情亦成佛妙行
0478b11: 指桌云和尚如今已巳成佛云何還有者箇在
0478b12: 師云你作者箇會那云和尚不作者箇會卻
0478b13: 又如何師乃掌之。
0478b14: 入室機緣
0478b15: 一僧入師問你在者裏做甚麼僧云磨豆腐
0479a01: 師云你替甚麼人磨僧云替和尚磨師云你
0479a02: 喫自己巳飯為甚替老僧忙僧云不替和尚磨
0479a03: 莫是替學人磨麼師打出又一僧入師云你
0479a04: 來做甚麼僧云挑水師云水桶在甚麼處僧
0479a05: 擬對師打云打破了也又一僧入師舉世尊
0479a06: 初生一手指天一手指地云天上天下唯我
0479a07: 獨尊你作麼會僧喝師云你者喝還喝世尊
0479a08: 喝老僧喝你自己已僧無語師打出又一僧入
0479a09: 師云我適纔舉世尊天上天下唯我獨尊者
0479a10: 僧亂喝打出去也你作麼會僧擬開口師云
0479a11: 你欲攀撦老僧那以拄杖趁出。
0479a12: 問答機緣
0479a13: 問大悟底人還有憎愛也無師云能愛人能
0479a14: 惡人云此是儒家世間之說豈是大悟出世
0479a15: 間之事師云汝是甚麼人僧擬議師喝出。
0479b01: 問如我按指海印發光汝暫舉心塵勞先起
0479b02: 師指壁間觀音像云者是甚麼云觀音聖像
0479b03: 師云汝暫舉心塵勞先起。
0479b04: 問乞師指截徑處師云汝是甚處人云江西
0479b05: 師把住云江西到者裏多少路僧擬議師推
0479b06: 出。
0479b07: 問月明簾外如何轉身師云你但進門來云
0479b08: 如何是門裏事師便打云請師不用棒不用
0479b09: 喝將轉身事盡情道一句師起云我倦要睡
0479b10: 去。
0479b11: 問如何是三玄三要師云你者一問云某
0479b12: 甲不會請和尚明示師云你且放下著。
0479b13: 問大事未明如喪考妣意旨如何師云你是
0479b14: 無主孤魂云為甚大事已明亦如喪考妣師
0479b15: 云唯我獨尊。
0480a01: 問某甲一向做工夫沒箇入處師云誰教你
0480a02: 來僧擬開口師直打出。
0480a03: 問古人道亡僧誦一部佛法語未絕師云亡
0480a04: 僧甚處去也僧擬議師便打僧云乞和尚開
0480a05: 示師云汝道亡僧還開得口麼僧無語師云
0480a06: 既開口不得佛法合作麼誦。
0480a07: 問如何是佛法大意師偶搔頭云老僧頭癢
0480a08: 云還有奇特也無師展兩手。
0480a09: 問大事未明乞師開示師云你喚甚麼作大
0480a10: 事云豈無方便師便打。
0480a11: 僧乞師法語云欲朝暮禮拜師云朝暮禮拜
0480a12: 箇甚麼僧擬議師便打僧禮拜師一蹋僧起
0480a13: 師云你者禮拜與朝暮禮拜是同是別僧復
0480a14: 擬議師云饒你會得無二無別且道者一蹋
0480a15: 又如何。
0480b01: 問瑯琊覺讚初祖未句云師心兮戴大慧果
0480b02: 云戴之一字不得動著動著即禍生師拈棒
0480b03: 指云直須動著動著從教東擲西拋。
0480b04: 靈鑑講主問和尚接人還用古人底自己已
0480b05: 底師以手展握云你道是古人底自己已底主
0480b06: 擬開口師便打主一喝師云三喝四喝後又
0480b07: 如何主罔措師展手云元來學弄虛底又問
0480b08: 現前一眾是話頭是直下承當師云你又
0480b09: 作麼生主云無心可用師云恁麼則後語不
0480b10: 應前言云有條攀條師云攀甚麼條主無語
0480b11: 問不會做工夫求師開示師云不干老僧事
0480b12: 云求箇明白路頭師云但向暗處走。
0480b13: 問諸法從心生未審心從甚麼處生師云老
0480b14: 僧正疑著。
0480b15: 居士問弟子揚州來為大事不明師云汝既
0481a01: 不明將甚麼來士無語。
0481a02: 問古人一言之下為甚麼便曉得雲門兒孫
0481a03: 師打云你是甚麼人僧禮拜師又打。
0481a04: 問如何是祕密藏師云八萬四千。
0481a05: 問搬石挑沙明甚麼邊事師云來日再去挑
0481a06: 行者問吞不進吐不出時如何師云問取舌
0481a07: 頭。
0481a08: 問還是念佛好還是做工夫好師云總不好
0481a09: 僧擬議師打云向者裏會得恰好。
0481a10: 問如何是乾屎橛師云田塍上看。
0481a11: 問如何是清淨本然師便打僧云如何是忽
0481a12: 生山河大地師云你又恁麼去也。
0481a13: 問工夫散亂不得成片時如何師打云我道
0481a14: 棒打不開。
0481a15: 問乞師指箇修行路師云我從來不會修行
0481b01: 云更冀慈悲師云一事無成兩鬢。
0481b02: 問古人道老僧無法與人祇解識病時有僧
0481b03: 出作禮古人便歸方丈意旨如何師云汝且
0481b04: 出去僧擬再問師云你未知病在云如何是
0481b05: 某甲未知病處師舉手搔頭僧罔措。
0481b06: 比丘尼問如何是本地風光師云嘗在汝面
0481b07: 門出入尼欣然禮拜師云且放過汝。
0481b08: 子蔡居士問如何是世法師云四大五薀
0481b09: 如何是出世法師云四大五薀如何是世出
0481b10: 世法師云四大五薀又問易曰艮其背不獲
0481b11: 其身既有箇背在如何不獲師云分明道了。
0481b12: 居士問弟子與和尚那分別和尚者樣快活
0481b13: 弟子者樣苦師云汝將苦來與汝分別云弟
0481b14: 子不可道是快活師云老僧亦不可道是快
0481b15: 活云爭奈天堂地獄何師云你喚甚麼作天
0482a01: 堂地獄你曾到天堂地獄也無士無語又問
0482a02: 眾生即佛弟子信不過師云信不過且做眾
0482a03: 生云佛又作麼樣師云但肯作眾生佛即在
0482a04: 其中又問聞和尚已發明幾位去了師云那
0482a05: 裏去了士擬開口師趯一趯云那裏去了士
0482a06: 乃點首。
0482a07: 三峰云積年仰慕今日遠來濟上門則
0482a08: 不問如何是堂奧中事師云你即今在甚麼
0482a09: 處峰云此猶是門邊事師指座云且坐峰
0482a10: 禮拜起云咦師休去。
0482a11: 問如何是賓中賓師云滿面著埃塵如何是
0482a12: 賓中主師云老僧無伴侶如何是主中主師
0482a13: 云三更月下無人識如何是主中賓師云堂
0482a14: 前坐來沒人陪。
0482a15: 問如何是奪人不奪境師云百萬軍中斬顏
0482b01: 良如何是奪境不奪人師云取了荊州放魯
0482b02: 肅如何是人境兩俱奪師云殺卻郤陳友諒并
0482b03: 吞數十州如何是人境俱不奪師云當今天
0482b04: 下太平國王萬歲云料揀已蒙師指示全提
0482b05: 向上事如何師以拄杖連擉云退去退去。
0482b06: 問眾中操履好靜處操履好師云分身兩處
0482b07: 看。
0482b08: 居士問弟子常發火性師云你適來為甚麼
0482b09: 罵我士無語師驀面一掌士亦無語師云打
0482b10: 也打不發說甚常發火性。
0482b11: 問某甲欲做工夫乞和尚開示師云昨日有
0482b12: 人恁麼問打出去也僧擬作禮師便打出。
0482b13: 三峰問從上來宗旨如何師豎起拳云不可
0482b14: 喚作拳頭云還有麼師云一腳趯殺你云蒙
0482b15: 示多矣師云又問作麼峰禮拜師便打良久
0483a01: 師問峰云寂然不動感而遂通峰禮拜出師
0483a02: 打一棒云且道是賞你罰你。
0483a03: 問父母未生前如何師大笑生後如何師便
0483a04: 打春秋鼎盛時如何師云恰好你識羞。
0483a05: 問如何是第一玄師云有口不能宣如何是
0483a06: 第二玄師云足方頭頂圓如何是第三玄師
0483a07: 云恰好在腰邊又僧問如何是三要印開朱
0483a08: 點窄師打云打你一棒云何不打兩棒師云
0483a09: 鈍根阿師。
0483a10: 問和尚納福麼師云你管他作麼云也須問
0483a11: 過師云問過後如何僧擬議師乃打。
0483a12: 問如何是的的大意師云向前來僧近前師
0483a13: 便打僧云上根大器直下承當中下人來如
0483a14: 何師云老僧從來未嘗眼華僧無語師云你
0483a15: 是最下種也未得在。
0483b01: 問如何是離心離境旨師云向前來僧近前
0483b02: 師云會麼云不會師云禮拜著僧禮拜師與
0483b03: 一蹋云是心是境僧擬議師便喝出。
0483b04: 薀虛講主問未到金粟時如何師云雲岫
0483b05: 菴中到後如何師云喫茶已巳畢釋迦未出世
0483b06: 祖師不西來喚甚麼作正法眼藏師正身云
0483b07: 見麼云有見則不堪師云未夢見在又問古
0483b08: 人道喚作一物即不中如何又喚作無位真
0483b09: 人師云你即今是一物是無位真人云若說
0483b10: 作兩橛師云還我一橛來云猶是第二門師
0483b11: 云怪你做座主所以善講。
0483b12: 問清水洗塵塵水歸何處師云茅廁裏云某
0483b13: 甲不會師云問取淨頭去。
0483b14: 問生滅不停如何降伏師攔胸搊住云停不
0483b15: 停云不會師放云恁麼即降伏了也僧擬進
0484a01: 語師乃叱出。
0484a02: 問如何是五眼圓明師云老僧止兩隻。
0484a03: 問未舉念時意旨如何師良久僧擬再舉師
0484a04: 云去。
0484a05: 問黑漆皮燈籠還有亮時也無師打云老僧
0484a06: 要打破。
0484a07: 問如何得出生死師云如何是生死云學人
0484a08: 不會乞和尚慈悲師云老僧無奈汝何。
0484a09: 問如何是三寶師云一頓胡餅兩頓粥云不
0484a10: 問者三飽師云老僧日日奉持。
0484a11: 慈侍者問四大甚麼人主立師云好箇問頭
0484a12: 祇是兩橛云四大分散時如何師云待汝四
0484a13: 大分散來與汝道。
0484a14: 問曹洞宗有君臣偏正師云除卻君臣偏正
0484a15: 致一問來云除君臣偏正教某更問甚麼師
0484b01: 云只你恁麼道是君是臣是偏是正僧擬議
0484b02: 師喝出。
0484b03: 問己巳事未明乞師指示時值版響師云打版
0484b04: 了喫粥去。
0484b05: 問喚作竹篦則觸不喚作竹篦則背不知喚
0484b06: 作甚麼師熟云是甚麼僧禮拜師便打。
0484b07: 問生死如何透師打一拳云向者裏透。
0484b08: 問某甲千里而來乞和尚開示師以拄杖畫
0484b09: 一圓相僧擬議師打出。
0484b10: 問某甲駕船三載因甚摸不著舵柄師打云
0484b11: 還摸著也未四面狂風起又如何安身立命
0484b12: 師亦打。
0484b13: 問某甲一字不識乞師開示師云我正要一
0484b14: 字不識底還你一字不識底去處來僧無語
0484b15: 師乃打。
0485a01: 問雲門餅趙州茶和尚者裏有甚麼師云一
0485a02: 頓大拳頭。
0485a03: 問二年不見和尚倒後生了師云後生了多
0485a04: 少云後生了一半師云從那裏分起僧無語
0485a05: 師展手云了。
0485a06: 俗士問我輩修行不知從那一步起師云從
0485a07: 你未動腳者一步起又問此心如何定得師
0485a08: 云定即且置如何是心士無語師云汝且會
0485a09: 會心看。
0485a10: 問如何是無生法師打云會麼云不會師云
0485a11: 賴汝不會若會老僧性命卻在汝手裏。
0485a12: 問大修行人為甚擔枷帶鎖師云自作自受
0485a13: 無人救云萬丈嵒前作揖百尺竿頭拱手師
0485a14: 云自拈自弄得人憎如何是賓師云終日走
0485a15: 途程如何是主師云坐斷乾坤唯自許如何
0485b01: 是賓中賓師云眼裏瞳人精又精如何是主
0485b02: 中主師云腳底腳頭舉更舉。
0485b03: 問如何是暗中明師云東王老夜摩肩如
0485b04: 何是明中暗師云南海波斯晝洗面明暗相
0485b05: 去幾何師云分身兩處看。
0485b06: 師作務次僧云某甲特來叩和尚師拖
0485b07: 土籃云為我土去云某甲只是閒師云去
0485b08: 老僧沒工夫說閒話。
0485b09: 
0485b10: 密雲禪師語錄卷第四
0485b11: 音釋
0485b12: 鄂格切音額顙也。鬱紆物切音罻木叢生者。鬢必刃切音儐頰髮也。
0485b13: 搊楚蒐切音篘手搊也。舵待可切音柁與柁與柂同正船木。
