0223a01: 隱元禪師語錄序
0223a02: 不慧默仔細披閱隱元禪師三會開堂語
0223a03: 錄出入始終黃蘗山者什九應請福嚴龍
0223a04: 泉者不過什一自前丁丑以迄後辛卯結
0223a05: 制解制大開罏韝二十四番多在黃蘗至
0223a06: 如運水擔柴搬磚弄瓦建殿閱藏百堵俱
0223a07: 興了中天老人四十年法席種種未了之
0223a08: 事者亦多在黃蘗具見所說行實中當年
0223a09: 黃蘗運禪師本產閩中而於福清山名未
0223a10: 著自斷際始著黃蘗名又以其名名所住
0223a11: 山迄費和尚乃興斷際以闡黃蘗而隱禪
0223a12: 師復為丕承丕顯肯搆肯堂一黃蘗現出
0223a13: 多多黃蘗豈非世出世間一大奇特因緣
0223a14: 乎又行實中所說初參密老人時幾經痛
0223a15: 棒熱喝便已巳大徹源底早被五峰覷破更
0223a16: 有火乂公案頌古首肯為密老人出格看
0223a17: 待者非一日矣乃究竟秉拂傳衣屬之費
0223a18: 和尚不忝為隱之座元正如玉泉曇懿久
0223b01: 依佛果自謂不疑眾皆許可究為妙喜榜
0223b02: 告復來遠謁入室得印為徑山弟子今之
0223b03: 天童即昔之佛果昔之徑山即今之徑山
0223b04: 翻舊棒痕提新正令又豈非世出世間一
0223b05: 大奇特因緣乎直指門頭威音那畔能嘲
0223b06: 風弄月展演神通揭地掀天全彰機用不
0223b07: 受人天籠絡不被凡聖蓋纏如許浩浩落
0223b08: 落吞吐八萬四千法界於一毫毛端使千
0223b09: 秋黃蘗動地放光非尋常循行數墨汗牛
0223b10: 充棟者可方軌而並馳也辛卯冬一番末
0223b11: 後句福善堂一番勾當話有偈云龜毛拂
0223b12: 子重千斤掛在虛空待個人磕著無情真
0223b13: 鐵漢不妨拈起再尖新讀至此使人太息
0223b14: 引領惝恍莫測真如洶洶鯨濤層層蜃闕
0223b15: 泥牛鬥入雲翼圖南逍遙乎無何有之鄉
0223b16: 廣漠之野始終一潮音洞茶頭執事因緣
0223b17: 始終一黃蘗山自平石曹溪滴水因緣百
0223b18: 川灌之不知何時去而不盈尾閭洩之不
0223c01: 知何時來而不虛的的世出世間始終一
0223c02: 大奇特不思議因緣在隱師分上不過一
0223c03: 頓家常茶飯耳埽道人為次原偈韻贊歎
0223c04: 一絕云慣運成風匠石斤天涯海角泣珠
0223c05: 人杖頭挑取雙丸弄線斷收場曲調新是
0223c06: 為序。
0223c07: 順治丙申仲春大士誕日
0223c08: 欽命國子監司業兼掌祭酒事前戊辰二
0223c09: 甲進士工部郎中大理左寺副曹溪受
0223c10: 法弟子紫霄飛仙裔孫道一居士福徵
0223c11: 譚貞默梁生父槃談謹書
0223c12: 
0223c13: 黃檗隱元禪師語
0223c14: 人有傑地有靈交重也亦交待也夫人知之重然後
0223c15: 因緣著待然後時節顯時哉時哉跂足引領日幾幾
0223c16: 於寂默灰冷之場幾何歲月而其人乃始一旦起乘
0223c17: 之豈偶哉吾讀黃檗隱大師語錄而知人地與時之
0223c18: 合之非易也斷際以前已巳有黃檗而名未著斷際著
0223c19: 黃檗名又以其名名所居於是一黃檗現多黃檗而
0223c20: 開堂說法非絳節之麓也嗣居聲實並茂者不乏又
0223c21: 非斷際之傳歷千餘年今天童老人暨費大師父子
0223c22: 接踵迭興斷際之道乃始大闡而隱大師繼之堂搆
0224a01: 再新黑白奔湊纘父祖之緒於斷際有光蓋絳節之
0224a02: 麓山君樹神以及萬靈八部懸企久如始有今日殊
0224a03: 勝耳地耶人耶時耶三者闕一即勝亦不殊因緣會
0224a04: 合在今日其致之豈自今日哉茲其語具在大都掃
0224a05: 除知解直示根源如吹毛之劍點雪之爐而又句意
0224a06: 俱到如摩尼珠隨現五色自非牢關穩密途路坦平
0224a07: 踞佛祖頂翻衲僧巴鼻者安有如是輝天鑑地活
0224a08: 潑縱橫也嗚呼斷際以雄峰為父以滹沱為子故能
0224a09: 掀揭宇宙久而益昌今大師父子祖孫媲美前哲而
0224a10: 又同時闡化消息互通更不待重加尋繹始知胡亂
0224a11: 後不曾少鹽醬也此豈獨一時一地為希有哉屈指
0224a12: 古今丁斯盛者蓋不數數源遠流長吾於斯錄一見
0224a13: 決矣。
0224a14: 崇禎壬午夏仲晉昌唐世濟譔
0224a15: 
0224a16: 
0224a17: 
0224a18: 
0224a19: 
0224a20: 
0224a21: 
0224a22: 
0224a23: 
0224a24: 
0224a25: 
0224a26: 
0224a27: 
0224a28: 
0224a29: 
0224a30: 
0224b01: 隱元禪師語錄序
0224b02: 金粟費隱老人為臨濟三十一傳起未墜之緒續方
0224b03: 焰之輝十餘年來說法為人純用本分鉗鎚不落玄
0224b04: 妙窠臼單傳直指之道乃大著于天下後之接武者
0224b05: 雖未可限量然而承紹其宗擊揚開廓使單傳直指
0224b06: 之道愈益彰顯于當世蓋亦難其人矣隱元禪師首
0224b07: 入老人之室即覿體承當全身擔荷掃去支離絕無
0224b08: 依倚室中得人師為翹楚矣玄生上人一日持師開
0224b09: 堂語錄示余余受而讀之見其機用宏達言句光新
0224b10: 騰踏當機掀翻義路摠從正脈中發揚展拓所謂單
0224b11: 傳直指之道愈益彰顯者當于師乎賴之豈有殊絕
0224b12: 難繼之嘆哉玄生上人以余推重于師也遂囑余序
0224b13: 余聞稱人之善者必本其父師之德厚之至也矧余
0224b14: 亦出老人之門忝師之昆季者乎故取茲義而述之
0224b15: 使世之向斯道者知師為老人之嫡子且識余言之
0224b16: 非佞也是為序。
0224b17: 崇禎壬午季夏同門法弟山陰王谷稽首和南譔
0224b18: 
0224b19: 
0224b20: 
0224b21: 隱元禪師全錄序
0224b22: 昔人有言智過於師方堪傳授初師在纏披緇脫素
0224b23: 及乎行腳水綠山青法戰諸方陣前錚錚戈甲死心
0224b24: 先老棒下劄劄芥針橫行直撞百千人倒弄顛拈三
0224b25: 十頌爾時白鷗火頭發焰豈讓黃梅碓嘴生花予驚
0224b26: 而嘆曰一枝聖箭九重城萬里神光半邊鼻蓋敬畏
0224b27: 俱矣越七年先老所應黃檗即師脫白處也相依山
0224b28: 川弗辭襤縷滿地黃金渾不顧又拈白紙告青天師
0224b29: 智如此而且遲其授受直待費翁闡法向前領話打
0224b30: 著昔時舊痛處於今猶恨棒頭輕可謂冤深徹骨而
0224c01: 未也遲之又遲時節已巳至吐舌公案矢口拈提三寸
0224c02: 舌伸安國劍千秋凜凜白如霜有不鳴一鳴驚人至
0224c03: 是費翁榜示人天吾師折衝龍象啐啄機緣豈偶然
0224c04: 哉向後養獅巖牙爪龍神送不竭之泉煆黃檗爐
0224c05: 曉鐘報自平之石俯仰二十年間金粟秉拂福嚴開
0224c06: 山龍泉正令惟黃檗住久其應緣也無固無必其接
0224c07: 物也有實有權有時驅耕奪食有時換斗移星有時
0224c08: 矢鏃加尖有時瘡痕著艾有時拍浪覆舟有時颺風
0224c09: 縱火有時敲空作響有時點鐵成金大要實嚗嚗棒
0224c10: 打石人似拂蒿先老之骨髓兼得圓陀陀盤走玄珠
0224c11: 如掣電費翁之機用雙彰承前啟後臨濟家風喝去
0224c12: 棒來曹溪的派源遠流長良有以也香飄果熟亶其
0224c13: 然乎偈曰。
0224c14: 砥柱狂瀾末劫中滹沱正脈已巳流通得來喫盡鹹酸
0224c15: 苦用處掣顛雷電風幾度冰霜髮慘白廿年爐炭火
0224c16: 鮮紅金湯子臂螳螂怒領袖師昆龍象雄
0224c17: 時壬辰小春月之吉
0224c18: 菩薩戒弟子蔡聯璧拜序
0224c19: 
0224c20: 
0224c21: 
0224c22: 
0224c23: 
0224c24: 
0224c25: 
0224c26: 
0224c27: 
0224c28: 
0224c29: 
0224c30: 
0225a01: 隱元禪師語錄目次
0225a02: 序
0225a03: 卷第一
0225a04: 住福建福州府福清縣黃檗山萬福禪寺語錄
0225a05: 卷第二
0225a06: 福建福州府福清縣黃檗山萬福禪寺語錄
0225a07: 卷第三
0225a08: 福建福州府福清縣黃檗山萬福禪寺語錄
0225a09: 卷第四
0225a10: 福建福州府福清縣黃檗山萬福禪寺語錄
0225a11: 浙江嘉興府崇德縣福嚴禪寺語錄
0225a12: 卷第五
0225a13: 福建福州府長樂縣龍泉禪寺語錄
0225a14: 卷第六
0225a15: 福建福州府福清縣黃檗山萬福禪寺語錄
0225a16: 卷第七
0225a17: 福建福州府福清縣黃檗山萬福禪寺語錄
0225a18: 卷第八
0225a19: 小參
0225a20: 卷第九
0225a21: 源流頌
0225a22: 卷第十
0225a23: 頌古
0225a24: 拈古
0225a25: 行實
0225a26: 卷第十一
0225a27: 入室
0225a28: 機緣
0225a29: 法語
0225a30: 答垂語
0225b01: 卷第十二
0225b02: 啟
0225b03: 書
0225b04: 卷第十三
0225b05: 詩偈
0225b06: 卷第十四
0225b07: 詩偈
0225b08: 卷第十五
0225b09: 詩偈
0225b10: 卷第十六
0225b11: 贊
0225b12: 
0225b13: 記
0225b14: 雜著
0225b15: 
0225b16: 
0225b17: 
0225b18: 
0225b19: 
0225b20: 隱元禪師語錄目次終
0225b21: 
0225b22: 
0225b23: 
0225b24: 
0225b25: 
0225b26: 
0225b27: 
0225b28: 
0225b29: 
0225b30: 
0225c01: 隱元禪師語錄卷第一
0225c02: 嗣法門人海寧編
0225c03: 住福建福州府福清縣黃檗山萬福禪寺語錄
0225c04: 崇禎十年五月十四日侍御林公同鄉紳林宗賑林
0225c05: 朝龍文學林景台林守穩林伯春林正立夏春暉龔
0225c06: 士龍吳承啟林茂輝林士龍林鼎新林茂枝林廷棟
0225c07: 等暨及僧俗請師住黃檗山萬福禪寺於十月初一
0225c08: 日入院至。
0225c09: 山門云從上已巳來閑門破戶一時八字打開了也且
0225c10: 道關捩子在甚麼處喝一喝便入。
0225c11: 佛殿云巍巍堂堂坐斷十方正當與麼時好與三十
0225c12: 拄杖何故不見道斫卻月中桂清光應更多。
0225c13: 伽藍堂云城塹三寶即不無重振家風如何著力舉
0225c14: 香云一番提起一番新。
0225c15: 祖師堂云西天四七眼橫鼻直東土二三寐語喃喃
0225c16: 惑亂天下人無了時今日不肖兒孫活捉將來一爐
0225c17: 燒卻。
0225c18: 方丈云掩室杜口浪籍不少古今天下老和尚潑天
0225c19: 潑地蝦跳不出斗琦上座到這裏又作麼生驀拈拄
0225c20: 杖畫一畫云破也破也擲下拄杖云放出一隊老古
0225c21: 錐未證據者看看。
0225c22: 即日眾請上堂師至座前拈侍御心弘林公請啟云
0225c23: 只者箇爍破重關徹法源底逼得山僧無藏隱處今
0225c24: 日不免對眾舉揚煩維那宣讀宣畢指法座云寶華
0225c25: 王座流露真宗我今更踏向上一著千聖俱立下風
0225c26: 遂陞告香云者一瓣香爇向爐中端為祝延。
0225c27: 今上皇帝聖壽萬安伏願龍圖鞏固鳳曆長春齊壽
0225c28: 考於芥子之城扇真風於拂石之劫者一瓣香奉為
0225c29: 滿朝文武功勳暨及郡縣尊官伏願祿位高遷德風
0225c30: 遠播者一瓣香奉為本山大檀越并外護諸居士伏
0226a01: 願同明般若之正因共證金剛之固體者一瓣香大
0226a02: 眾會麼昔年在這裏落節今日向這裏拔本爇向爐
0226a03: 中專為現住浙江溫州府永嘉縣法通禪寺傳曹溪
0226a04: 正脈三十五世費隱容和尚用酬法乳之恩遂斂衣
0226a05: 就座上首白椎云法筵龍象眾當觀第一義師云第
0226a06: 一義諦三世諸佛無著眼處汝等諸人作麼生觀試
0226a07: 出跳看僧禮拜師云敕點飛龍馬跛鱉出頭來問
0226a08: 祗園繇來古法席至于今請問和尚還有亙古亙今
0226a09: 底麼師云坐斷乾坤僧禮拜師便打問黃檗家風舊
0226a10: 今朝令轉新如何是新令句師豎拂子云會麼僧喝
0226a11: 師云再喝看僧又喝師便打問陽春初臨法席三開
0226a12: 和尚即今將甚麼示眾師拈拂子左一拂進云者個
0226a13: 便是和尚為人處麼師右一拂僧禮拜云謝和尚指
0226a14: 示師云指示個甚麼僧一喝師云且喜沒干涉問言
0226a15: 前薦得屈辱宗風句後承當埋沒家寶正當與麼時
0226a16: 教學人向甚麼處摸索師云鐵牛橫古路進云不是
0226a17: 特來呈舊面隨流一句事如何師擲拂子進云好女
0226a18: 不著嫁時衣便轉身師便打乃云棒頭未點遍界全
0226a19: 彰鼻孔下垂通身布露脫體承當得去直下頓超佛
0226a20: 祖脫若未能山僧第二杓惡水潑汝諸人去也豎拂
0226a21: 子云向者裏撥一線道不妨輝天鑒地耀古騰今這
0226a22: 邊那畔七通八達便能運大鉗鎚施大機用摟碎佛
0226a23: 祖頂掀翻衲僧巴鼻有時孤峰頂上獨立有時百
0226a24: 草頭邊跳在此非此於彼非彼一道平懷泯然無
0226a25: 寄蕩蕩廓周沙界歷歷遍滿十虛正當與麼時共樂
0226a26: 昇平如何話會野老不知堯舜力鼕鼕打鼓祭江神
0226a27: 復舉二祖阿難問迦葉云世尊傳金襴外復傳何物
0226a28: 迦葉召阿難阿難應諾迦葉云倒卻門前剎竿著阿
0226a29: 難有省師云迦葉盡力提攜只倒箇門前剎竿且道
0226a30: 阿難又悟甚麼山僧今日不用如何若何眾兄弟個
0226b01: 個倒卻門前剎竿然放倒且易扶起猶難還有扶起
0226b02: 者麼如無山僧自扶去也卓拄杖云扶起倒剎竿不
0226b03: 用纖毫力依舊豎門前千古明歷歷卓拄杖下座。
0226b04: 立知事頭首上堂問如何是全提師豎拳云是全提
0226b05: 半提僧喝師打云棒喝交馳即不無如何是端的意
0226b06: 僧又喝師直打出法堂乃云實際理地不受一塵佛
0226b07: 事門中不捨一法建法幢立宗旨直須徹骨弟兄互
0226b08: 為肘臂通方作者共相證明謀道終不謀食為法必
0226b09: 也忘軀一言相契千古不易如空合空似水投水本
0226b10: 無異色豈有異名若能個個如是敢保事事成辦街
0226b11: 坊塵中作主知客接引來賓典座善調眾口庫司出
0226b12: 納分明監寺總柄綱律長老截鐵斬釘更有無位真
0226b13: 人領覽箇甚麼會麼把手將他行不去惟人自肯乃
0226b14: 方親下座。
0226b15: 開爐結制上堂師云十方同聚會個個學無為此是
0226b16: 選佛場心空及第歸還有心空及第者麼請出相見
0226b17: 僧纔禮拜師云早知汝也問大鵬展翼天衢遠選佛
0226b18: 選官應祖席今日及第場開還許我傳臚首唱也無
0226b19: 師云點額蝦蟆進云龍門九重慶遭點額去也師云
0226b20: 死水裏浸殺僧喝師便打問打板坐禪撾鼓上堂無
0226b21: 非者箇何謂萬古碧潭空界月再三撈摝始應知師
0226b22: 云看腳下進云磕著撞著去也師云向甚麼處去僧
0226b23: 噓一聲師擉退乃云新長老乍開爐烈焰烜天孰敢
0226b24: 摸擬欲進前身已巳喪那堪回首更躊躕草鞋拄杖丟
0226b25: 過一邊禪板蒲團錯用工夫拈卻西來大意放下東
0226b26: 壁葫蘆掀翻是非窠臼坐斷報化佛顱無端打失娘
0226b27: 生鼻天上人間不可摸正當與麼時還有為人處也
0226b28: 無剪碎白雲飛片片打翻明月落家家復云把住布
0226b29: 袋口須彌丁倒走日午打三更面南看北斗更擬問
0226b30: 如何白棒劈脊摟直下解翻身已巳落渠儂後且不落
0226c01: 人後作麼生道驀豎拂云惟有這著子古今無蓋覆
0226c02: 喝一喝下座。
0226c03: 上堂問語不是默亦非非語非默請道一句師云塞
0226c04: 卻咽喉僧擬議師打云是語是默僧無語師便啐乃
0226c05: 云今朝十一月初一個個鼻孔條直百千無量法門
0226c06: 卓拄杖云總在者裏頓入會則信手拈來填溝塞壑
0226c07: 不會且搭在九郎田畔一任風吹日炙復舉水潦和
0226c08: 尚問馬祖如何是西來大意祖一踏踏倒起來呵呵
0226c09: 大笑云百千法門無量妙義總向一毫頭上識得根
0226c10: 源去俊哉俊哉非但水潦如是乃至千賢萬聖都向
0226c11: 此一毫頭上親證實悟方敢為人覿面提持現前大
0226c12: 眾還曾實證也無若有二六時中步步有分身之意
0226c13: 著著有出身之路如無更有異方便助汝證入卓拄
0226c14: 杖云會麼若非舉鼎拔山力千里烏騅不易騎下座。
0226c15: 冬至上堂問銀山鐵壁如何推倒師擉云推倒了也
0226c16: 進云急浪灘頭如何跳過師打一棒進云百尺竿頭
0226c17: 如何進步師云退去進云千峰頂上如何轉身師云
0226c18: 汝試轉身看僧轉身師便打典座問出聲念佛不為
0226c19: 正念默念彌陀不為正念如何為正念師云破木杓
0226c20: 僧禮拜師云還我木杓來僧無語師便打乃云欲識
0226c21: 佛性義當觀時節因緣時節若至其理自彰且道即
0226c22: 今是甚麼時節莫是山僧地時節麼莫是一陽來
0226c23: 復時節麼總與麼會未脫尋常見解不與麼會未免
0226c24: 墮坑落塹不涉二邊中間挨將一句來許汝入黃檗
0226c25: 門慶讚黃檗有分有麼有麼一僧云猛虎當路踞師
0226c26: 云猶是門外漢復云聖名凡號總是虛聲殊相劣形
0226c27: 無非幻色若論當人最初本命元辰一著子直須向
0226c28: 父母未生以前陰陽未判之先一截截斷祖佛慶讚
0226c29: 不及天人瞻仰無門求其生死名目無有時節因緣
0226c30: 何處得來若知有者聞與麼道徹骨徹髓不知有者
0227a01: 猶恐業識茫茫雖然官不容針何妨私通車馬驀呈
0227a02: 拄杖云赤骨露堂堂洗清天地一林霜有意氣時
0227a03: 添意氣不風光處卻風光卓拄杖下座。
0227a04: 延生請上堂問龐公云大家團圞頭共說無生話如
0227a05: 何是無生話師云放汝三十棒進云看破龐公了也
0227a06: 師云看破在什麼處僧以手掩面云蒼天蒼天師打
0227a07: 云放汝不過問如何是金剛不壞身師翹足云者箇
0227a08: 壞不壞乃云豁開正法眼四方八面洞明突出本來
0227a09: 身天上人間獨露奇特處奇特弓弦走馬殊勝中殊
0227a10: 勝錦上添花須是奇特人方明殊勝事須是殊勝事
0227a11: 方顯奇特人正當此際以何為驗以拂子擊香几左
0227a12: 邊云豈不是奇特人復擊香几右邊云豈不是殊勝
0227a13: 事若向箇裏信得及作得主把得住放得開便與三
0227a14: 世諸佛同一鼻孔出氣與天地萬物同一根生與山
0227a15: 河大地同一體現無二無二分無別無斷故如是則
0227a16: 不求殊勝而殊勝自至不預津梁而津梁現前以此
0227a17: 營福何福不臻以此延生何生不慶即今因齋慶讚
0227a18: 一句作麼生道峭壁崚嶒千古峻林巒蒼翠萬年春
0227a19: 卓拄杖下座。
0227a20: 上堂問昔日藥山謂高沙彌云大有人不受戒亦不
0227a21: 作佛未審是甚麼人師拈拄杖左邊卓一卓進云只
0227a22: 如沙彌具甚麼眼便道佛戒奚用師右邊卓一卓進
0227a23: 云今日學人不恁麼道師云汝又作麼生進云正好
0227a24: 持戒正好修行師打云我只要抹殺問如何是奪人
0227a25: 不奪境師云野渡無人舟自橫進云如何是奪境不
0227a26: 奪人師云踏斷長江月一輪進云如何是人境兩俱
0227a27: 奪師放下拄杖進云如何是人境俱不奪師云得魚
0227a28: 沽酒大家醉進云人境已巳蒙師指示人忘境寂是如
0227a29: 何師云自家薦取乃云萬福堂前峰巒突兀九龍樹
0227a30: 畔澗水潺湲天際日上月下林間雲去雲來乃至恒
0227b01: 沙世界草木叢林一一為汝諸人印破面門了也諸
0227b02: 禪德還摸著鼻孔也未如摸著直下孤迥迥峭巍巍
0227b03: 圓陀陀活潑潑如龍得水似虎靠山便能歸山河大
0227b04: 地作自己巳散自己巳為大地山河於一毫端現寶王剎
0227b05: 坐微塵裏轉大法輪即當人自證境界非假於他術
0227b06: 且自證境界一句作麼生道撲落非他物縱橫不是
0227b07: 塵喝一喝下座。
0227b08: 上堂問單刀直入不容擬議是如何師打云正要行
0227b09: 此令僧喝師又打僧云象王行處絕狐蹤師直打退
0227b10: 乃云昔是貧家子今為象外人頭頭俱坐斷處處已巳
0227b11: 通津黃檗涼心腑梅花入眼新聖凡無定相弄假卻
0227b12: 成真山僧今日無端在三家村裏撒屎撒尿了也子
0227b13: 細簡點將來也是熟處難忘眾中有覺臭者不妨抓
0227b14: 屎相潑向屎橛裏轉大法輪作大佛事令天下人知
0227b15: 些氣味豈不美哉如無又向孤峰頂上倒屙去也黃
0227b16: 檗橫吹玉笛東林野老謳歌一段高山流水路上行
0227b17: 人奈何呵呵呵會也無座中若有江南客不向樽前
0227b18: 唱鷓鴣下座。
0227b19: 臘八上堂問佛佛授受祖祖相承且道無形相人來
0227b20: 又作麼生傳授師云喚他向前來進云某甲去也師
0227b21: 云什麼處去進云他家自有通霄路師云腳跟下好
0227b22: 與三十棒乃云釋迦老子午夜睹星悟云奇哉奇哉
0227b23: 一切眾生俱有如來智慧德相皆因妄想執著不能
0227b24: 證得也是憐兒不覺醜未免話作兩截黃檗午夜豎
0227b25: 剎竿大家在裏許無有智慧德相可證亦無有妄想
0227b26: 執著可得且道與釋迦老子相去多少有具擇法眼
0227b27: 者出來判斷看眾下語不契復云昔日世尊昇忉利
0227b28: 天為母說法說甚麼法驀豎拂云也只是這箇今日
0227b29: 山僧不動本際為諸父老談禪談甚麼禪也只是這
0227b30: 箇這箇又是箇什麼上士一決一切了中下多聞多
0227c01: 不信若論箇事正如八十翁翁入場屋真誠不是小
0227c02: 兒戲今日幸逢家裏人說家裏話拈家中物示家中
0227c03: 人喚作拂子則觸不喚作拂子則背不得無語不得
0227c04: 有言不得下喝不得拂袖便行向箇裏消息得恰好
0227c05: 去許汝入黃檗門見黃檗人與黃檗同條合命共氣
0227c06: 連枝不然盡是門外之遶漢要見黃檗毫毛也大難
0227c07: 大丈夫兒莫受人謾擬涉思惟遲八刻回頭轉腦白
0227c08: 雲關喝一喝下座。
0227c09: 上堂問如何是賓中主師云歷歷有可據如何是主
0227c10: 中賓師云攜杖探西鄰如何是賓中賓師云青山之
0227c11: 外起煙塵如何是主中主師拈拄杖僧禮拜師云賓
0227c12: 主在那裏去了僧喝師便打乃云諸方談禪說道黃
0227c13: 檗苦口叮嚀不得如何若何自然海晏河清切忌死
0227c14: 水裏浸殺那堪浩渺處追尋且總不與麼畢竟作麼
0227c15: 生曹溪波浪如相似無限平人被陸沉復舉古德云
0227c16: 汝有拄杖子我與汝拄杖子汝無拄杖子我奪卻汝
0227c17: 拄杖子既有拄杖子要他作甚麼既無拄杖子又作
0227c18: 麼生奪若端的得去一任丹霄獨步天下橫行然猶
0227c19: 未也且聽山僧註腳若不同床睡焉知被裏穿頌云
0227c20: 沒來繇沒來繇白雲舒卷碧峰頭有意氣時添意氣
0227c21: 不風流處卻風流卓拄杖下座。
0227c22: 春日上堂俊初居士問如何是春師云一枝突出粉
0227c23: 墻頭進云如何是無影樹上一枝花師拈拄杖云是
0227c24: 第幾枝士提坐具云恁麼則某甲提將去也師云少
0227c25: 賣弄乃云山堂兀坐無聊錯把虛空亂敲且喜孟春
0227c26: 信到忽然瓦解冰消輥出一團和氣放開兩岸逍遙
0227c27: 踏翠佳人賣弄春色風流和尚不打自招大眾且道
0227c28: 招箇甚麼良久云渾身在裏許三十年後敢保有人
0227c29: 證據下座。
0227c30: 元旦上堂祝聖畢乃云佛祖家風舊人間歲月新擊
0228a01: 碎蟠桃核露出舊時仁唯此一事實餘二則非真所
0228a02: 以道一處真處處真塵塵盡是本來人真實說時聲
0228a03: 不現覿面堂堂沒卻身且道覿面堂堂為甚麼沒卻
0228a04: 身有人道得山僧拄杖子兩手分付僧云秪為分明
0228a05: 極師云不親切自道去也能隨萬物變不逐四時新
0228a06: 拈起也宇宙風光森羅顯煥放下也家國安怗河海
0228a07: 晏清不拈不放畢竟如何道泰不傳天子令時清休
0228a08: 唱太平歌下座。
0228a09: 解制上堂問雲水盡從今日去重樓傑閣鎖何人師
0228a10: 云無毛鷂子潑天飛進云某甲卻不與麼道師云汝
0228a11: 作麼生僧云瞎師便打乃云打破琉璃殼迸出鳳凰
0228a12: 兒遍體彰文彩何天不可飛堪嘆赤尾梢淹人虀甕
0228a13: 裏臨濟白拈賊至今思未已巳眾兄弟到來黃檗山中
0228a14: 眉毛廝結鼻孔相拄還曾迸出一回也未如迸出羅
0228a15: 籠不肯住呼喚不回頭七通八達東去西去縱橫無
0228a16: 礙殺活自繇吾家種草猶來別到處逢人驀面欺更
0228a17: 須知有轉身一路始得如何是轉身一路汝行荒草
0228a18: 裏我又入深村下座。
0228a19: 開藏檀越請上堂師豎拂云三藏十二部一切修多
0228a20: 羅總在這裏流出且道這裏從甚麼處流出脫若會
0228a21: 去翻藏已巳竟。
0228a22: 皇恩祖德一時酬畢若猶未然山僧向第二門頭展
0228a23: 演去也大聖無名美流萬世大功不宰勳業湛然所
0228a24: 以大人具大見大智得大用一言含萬有一句逗群
0228a25: 機廣羅法界以無遺細入微塵而靡間生民共沐恩
0228a26: 光草野均沾利樂浩浩蕩蕩民莫名焉茲逢吉日良
0228a27: 晨慶雲繚繞有大檀那運普利心命山僧登臨此座
0228a28: 開大寶藏敷演真乘言言見諦句句朝宗杲日昭回
0228a29: 山川顯煥中天祖丹心畢露葉相國洪護儼然了二
0228a30: 十年前未了之公案翻五千餘卷爛熳之葛藤以酬
0228b01: 祖德用報
0228b02: 皇恩且道正當此際如何著力等閑舒出娘生手撥
0228b03: 轉如來正法輪下座。
0228b04: 重興黃檗送諸化士上堂云龍樓寶閣半傾欹搖拽
0228b05: 雲中能幾時特地掀翻重鼎建大家出手要撐持急
0228b06: 著力莫遲疑事難方表丈夫兒拈來莖草千金重不
0228b07: 是苦心人不知呈拄杖云會麼蓋覆乾坤只這箇頂
0228b08: 天立地更繇誰下座。
0228b09: 清明上堂問突出眼睛看滿目盡般若和尚上堂以
0228b10: 何相為師拈拄杖云會麼進云恁麼則控佛祖大機
0228b11: 廓人天正眼師云閒言語僧豎拳云將此報答和尚
0228b12: 深恩去也師云不知羞乃云杜宇喚聲聲歸家罷問
0228b13: 程殘雲消散盡突出數峰青若向箇裏定奪得去頭
0228b14: 頭布露物物現成何待山僧開兩片皮掉三寸舌說
0228b15: 青道黃而後為得哉然雖如是且即今應時應節一
0228b16: 句作麼生道荒草堆邊明歷歷棺材頭哭有親兒下
0228b17: 座。
0228b18: 佛誕日恬生林居士等為縣主凌公祝讚請上堂問
0228b19: 曇花自天降偉人此日生為瑞為祥即不問如何是
0228b20: 不即不離師良久云會麼進云恁麼則當陽普露遍
0228b21: 界全彰去也師云如何是當陽意僧頓足師打云亂
0228b22: 發作麼問九龍方吐水萬象盡聞香降誕右脅下求
0228b23: 師大闡揚師云銀蟾初出海何處不分明乃云性海
0228b24: 波澄光吞群象桂輪孤朗影現娑婆經云應以宰官
0228b25: 身得度者即現宰官身而為說法應以菩薩身得度
0228b26: 者即現菩薩身而為說法茲乃。
0228b27: 文佛降生之日正是賢侯華誕之晨且道現甚麼身
0228b28: 而為說法遂豎拂子云會麼一點水墨兩處成龍五
0228b29: 日一雨十日一風德澤溢乎四海仁壽卓立千峰若
0228b30: 論衲僧向上一著未離兜率猶較些子突出娘胎堪
0228c01: 作甚麼那更一手指天一手指地口喃喃道箇天上
0228c02: 天下唯吾獨尊敗露不少怪道雲門一棒打殺餵狗
0228c03: 子喫貴圖天下太平雲門雖握閫外威權未免渾身
0228c04: 泥水到黃檗門下一點也用不著且黃檗尋常用箇
0228c05: 甚麼只有一雙窮相手未曾低揖等閑人復說偈云
0228c06: 拋家散業已巳多年偶爾歸山業又牽秪恐龍樓煙鎖
0228c07: 盡空餘一竅對青天下座。
0228c08: 端午上堂問今日正是五月五聖人出世萬物睹信
0228c09: 手拈來百草頭甜者甜兮苦者苦甜苦即不問如何
0228c10: 是一莖草師豎拄杖進云三世諸佛被這一莖瞎卻
0228c11: 眼睛了也師云獨瞎汝不得僧拂坐具云楖栗橫擔
0228c12: 不顧入直入千峰萬峰去師云不須門外畫蜘蛛乃
0228c13: 云今朝五月端陽人間安樂節屆黃檗長老顢頇問
0228c14: 著不打便罵惹得一隊閑神野鬼三頭六臂努目叱
0228c15: 吒正當此時如何驅遣以拂子向空點云秪此一點
0228c16: 遍行天下赤口白舌消除百怪千妖遁化擲拂子云
0228c17: 於今擲向堂前一任諸人酬價解酬價拈來放去無
0228c18: 縫罅倘未能不如收拾歸去來免落諸方成話杷下
0228c19: 座。
0228c20: 解夏上堂師舉洞山解夏云夏末秋初兄弟家東去
0228c21: 西去須向萬里無寸草處去良久云秪如萬里無寸
0228c22: 草又作麼去師云蒼天蒼天石霜云出門便是草師
0228c23: 云蒼天蒼天明安道直得不出門亦是草漫漫地師
0228c24: 云蒼天蒼天諸兄弟古人與麼提持山僧與麼著語
0228c25: 畢竟意旨如何倘若會去對眾吐露看吐露得出歷
0228c26: 劫宗親當下超拔現前海眾即時解脫山僧有箇護
0228c27: 身符子與汝東去西去脫若未然不得動著動著打
0228c28: 折汝驢腰有僧便喝師云蒼天蒼天復云金風體露
0228c29: 萬木凋殘行腳高人急著眼看明月灘頭休著腳蘆
0228c30: 花影裏出頭難諸兄弟畢竟向甚麼處去驀拈拄杖
0229a01: 卓一卓云且把一聲歸去笛夜深吹過汨羅灣下座。
0229a02: 求懺悔請上堂師舉僧問雲門殺父殺母佛前懺悔
0229a03: 殺佛殺祖向甚麼處懺悔門云露師云雲門道露日
0229a04: 輪當午趁隊瞎驢不知其數脫有問山僧殺佛殺祖
0229a05: 甚麼處求懺悔向他道收復云著甚來繇諸禪德試
0229a06: 定奪看若定奪得出身口意業瓦解冰消智慧德相
0229a07: 脫體圓明若定奪不得山僧一發抖擻屎腸與汝說
0229a08: 破雲門解放黃檗能收一挨一拶徹骨風流擬議將
0229a09: 來休休休休還有一句又作麼生待君時節至各各
0229a10: 自昂頭下座。
0229a11: 結制上堂問九旬禁足三月護生未審護箇甚麼生
0229a12: 師云案山點頭向汝道進云護生須是殺殺盡始安
0229a13: 居未審殺箇甚麼生師打云殺汝一箇進云恁麼則
0229a14: 泥牛撞入海波斯沒處藏也師連棒打退問今日結
0229a15: 制之期請問和尚離情絕見一句作麼生道師翹腳
0229a16: 示之進云恁麼則石人舞掌笑呵呵去也師便打問
0229a17: 和尚上堂鐘聲鼓響鐘鼓響後聲落何處師云山僧
0229a18: 耳聾乃豎拂子云三世諸佛歷代祖師天下老和尚
0229a19: 都向山僧拂子頭上結制猶如寶網交羅互攝互入
0229a20: 雖然如是更有一人呵呵大笑且道笑個甚麼若人
0229a21: 拂袖便行敢保坐斷報化佛頭掀翻是非窠臼日消
0229a22: 萬兩黃金不為分外脫或躊躇未免作死馬醫十方
0229a23: 高人聚會正值聖制之日黃檗不循舊例貴在單刀
0229a24: 直入磕碎露柱燈籠打翻銀山鐵壁安南塞北並收
0229a25: 萬境千機頓息得到與麼田地速來方丈通箇消息
0229a26: 喝一喝云也是糊餅裏捏汁下座。
0229a27: 上堂問不落凡聖二邊不落有無諸數正當恁麼時
0229a28: 獨脫一句作麼生道師云截斷舌頭進云恁麼則行
0229a29: 行草裏步步深村師云如何是步步深村僧一喝師
0229a30: 云未夢見在乃云十五日以前山僧頂門在汝腳跟
0229b01: 下十五日以後汝等諸人鼻孔在山僧輪掌中正當
0229b02: 十五日人人面門光個個鬍鬚赤風急幡呼嚕雨來
0229b03: 簷滴歷汝有八兩還汝半觔汝有一丈還汝十尺且
0229b04: 道總不與麼來時如何相見瞎子逢盲人兩兩不相
0229b05: 識雖然如是好與伊三十楖栗何故打開頂門正眼
0229b06: 迸出青天白日下座。
0229b07: 冬至上堂問冬至一陽春已巳發石頭土塊盡翻身則
0229b08: 且置冬未至春未發一句請和尚道師云山僧亦不
0229b09: 知僧一喝師云著忙作麼僧擬議師打云話頭也不
0229b10: 識問和尚道一線陽春曲繇來和者稀今日與和尚
0229b11: 慶賀去也師云山僧無喜亦無憂賀箇甚麼僧禮拜
0229b12: 云恁麼則普禮去也師云弄泥團漢乃云把住洪鈞
0229b13: 驪龍頷下明月珠分文不值放開線道糞埽堆頭破
0229b14: 苕帚價倍千金不是壓良為賤亦非補短截長若是
0229b15: 吾家種草便知這箇來脈脫或弄泥團漢切莫接響
0229b16: 承虛且道不把不放畢竟如何日南長至勘破張三
0229b17: 李四有利無利不離行市以拄杖卓一卓云吾無隱
0229b18: 乎爾下座。
0229b19: 僧純如請上堂問如何是佛師云圓陀陀如何是法
0229b20: 師云活潑潑如何是僧師云任騰騰進云佛法僧蒙
0229b21: 師指示如何是衲僧分上事師打云且道是甚麼事
0229b22: 僧擬拜師又打乃云臘月一好消息雪襯梅花太浪
0229b23: 籍大地渾成銀世界摩訶般若波羅蜜一亙晴空普
0229b24: 賢賣俏千機頓現妙德風騷黃面老子寶花臺上爛
0229b25: 翻葛藤碧眼胡僧荊棘林中斬釘截鐵看來這一隊
0229b26: 老凍儂胡言漢語惑亂天下人不為不少且喜今日
0229b27: 築遇寒風輥作一團不分皂白大眾還有為他雪屈
0229b28: 者麼眾無語師云識得純如真境界分明一塊玉乾
0229b29: 坤下座。
0229b30: 臘八上堂問年年此日臘月八盡說釋迦悟奇特奇
0229c01: 特即不問如何是星前的意師云早晨下雨進云元
0229c02: 來是這賊師云曾打濕眉毛也未僧一喝師云拖出
0229c03: 晒朗去僧又喝師連棒打退乃云雪花堆裏密追尋
0229c04: 滴水冰生未為真一刺明星雙眼脫大千無處可藏
0229c05: 身若會得山僧頌的意旨便明釋迦老子睹星悟的
0229c06: 時節既明釋迦老子悟的時節便知自己巳上與三世
0229c07: 諸佛共一鼻孔出氣下與五道眾生同一體現遠與
0229c08: 恒沙世界若凡若聖若僧若俗若男若女若草若木
0229c09: 大小纖洪盡是吾人放身命處所謂一處透脫百處
0229c10: 千處該通一機洞明千機萬機圓轉如盤走珠如珠
0229c11: 走盤圓陀陀活潑潑出沒舒卷無可不可還有不涉
0229c12: 斯美者出來與黃檗相見僧云憐兒不覺醜師云假
0229c13: 雞聲韻難謾我未肯糢糊放過關下座。
0229c14: 戒子請上堂問聲聲穿鼻孔句句映眉端今日被某
0229c15: 甲看破去也師云看破箇甚麼進云少林面壁眼橫
0229c16: 鼻直師便打乃云眾生受佛戒即入諸佛位位同大
0229c17: 覺已巳諸大德若信得及通身荷負覿面承當正好黃
0229c18: 檗門下朝打三千暮打八百何故不合向大覺海裏
0229c19: 汩沒無有出身之路大丈夫漢直須坐斷報化佛頭
0229c20: 掀翻是非窠臼裂破衲僧巴鼻返轉本來面目天人
0229c21: 讚頌不及魔外窺覷無門然後向一毫端上作大佛
0229c22: 事廣度有情接佛慧命方稱丈夫之本懷諸大德且
0229c23: 道承誰恩力有如是殊勝有如是奇特莫怪從前多
0229c24: 意氣他家曾謁聖明君下座。
0229c25: 
0229c26: 
0229c27: 
0229c28: 
0229c29: 
0229c30: 隱元禪師語錄卷第一終
