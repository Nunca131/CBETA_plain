0463c19: 
0463c20: 
0463c21: 金光明經文句新記卷第七
0463c22: 永嘉沙門釋　從義　撰
0463c23: 釋正論品
0463c24: 次釋正論善集兩品明人王弘經天王祐助文為二
0464a01: 初釋正論品又為二初釋品題又為二初釋名世聖
0464a02: 即是力尊相王此王即是轉輪聖王出世聖是三乘
0464a03: 聖人覈胡革切者考實事也世間正法名為事實出世
0464a04: 正法名為理實故下釋義明於四悉前三事實其意
0464a05: 可見第一義悉既云世善本金光明豈非理實又此
0464a06: 自就今品而說若以今品并下善集相對論者亦可
0464a07: 謂之今品乃是世間事實善集品是出世理實故下
0464a08: 文云上明世間正見感動天地此明出世正見感動
0464a09: 賢聖況復今品經文自云何等名為治世正論豈非
0464a10: 今品是世事實善集品中既明聞經成就菩提豈非
0464a11: 出世之理實乎。
0464a12: 次此品下釋義文為四初約世界悉檀既云世世豈
0464a13: 非世界次王行下約為人悉檀民用和穆故屬生善
0464a14: 言百穀者輔行云穀者實也五種成實名之為穀五
0464a15: 謂黍稷麥稻麻楊泉物理論云梁者黍稷之總名稻
0464a16: 者粳糯之總名菽者眾豆之總名三穀各二十為六
0464a17: 十蔬果之實助穀各二十為百穀也社稷者白虎通
0464a18: 云王者所以有社稷何為天下求福報功也人非土
0464a19: 不立非穀不食土地廣博不可敬也五眾多不
0464a20: 可一一而祭也故封土立社示有土尊稷五之長
0464a21: 故封稷而祭之也民用等者孝經云先王有至德要
0464a22: 道以順天下民用和穆上下無怨注云孝德之至道
0464a23: 之要也言先代聖德之王能順天下人心行此至要
0464a24: 之化則上下臣人和穆無怨也三王用下約對治悉
0464b01: 檀姦者私詐也尚書云寇賊姦究音軌注云群行攻劫
0464b02: 曰殺人曰賊在外曰姦在內曰宄言無教之致也
0464b03: 今文對於外敵故云內姦耳王用此法則外敵內姦
0464b04: 不敢謀議驚駭於聖君也妖者媚也怪也字當為祅
0464b05: 零落也四此之下約第一義悉檀世善之本是金光
0464b06: 明如前解於四王品中世出世間所作國事所造世
0464b07: 論皆因此經即斯義也至下文中復更料簡金光明
0464b08: 是正論之本云云。
0464b09: 次從此文下釋品文又為二初敘意分文言冥聖者
0464b10: 冥空之聖即上界諸天也。
0464b11: 次長行中下隨文釋義文為二初釋長行說事本經
0464b12: 云灌頂之位者華嚴云轉輪聖王所生太子母是正
0464b13: 后身相具足其轉輪王令此太子坐於象寶妙金之
0464b15: 海水置金瓶之內王執此瓶灌太子頂是時即名受
0464b16: 王職位墮在灌頂剎利之數即能具足行十善道亦
0464b17: 得名為轉輪聖王。
0464b18: 次釋偈頌說正論文為二初何等下如來徵起次偈
0464b19: 有下正釋偈頌又為二初分文次初一行下解釋文
0464b20: 為四。
0464b21: 初釋集眾文為三初釋佛敘尊相欲為其子說先王
0464b22: 本法次釋佛敘尊相誡聽三釋說論處所。
0464b23: 次釋發問文為二初標科次從一問下隨釋文為四
0464b24: 初釋問云何呼人為天經四鎮者鎮謂鎮厭謂四天
0464c01: 王鎮厭護於四天下也言起問者禮法凡有所問必
0464c02: 須起身以表敬也次釋問非天所生而名天子三釋
0464c03: 問處王宮殿何故名天四釋問以人法治世那得名
0464c04: 天。
0464c05: 三釋結前生後可是字下注云云者令示成前起後
0464c06: 之意謂雖可見亦須點出是故即云問既有四答亦
0464c07: 為四一答天護等也因中說果者行善因也生天果
0464c08: 也此文是釋成前起後孤山四明將此謂之答說正
0464c09: 論先述文意恐不然也學者詳之。
0464c10: 從汝今下第四釋答說正論文為二初分文次釋義
0464c11: 文為二初釋略答文為四初許答經文可見次略舉
0464c12: 昔因今果答其問王義者前發四問雖問名天而問
0464c14: 因也生於人中等者今果也言王領者王字去聲即
0464c15: 統王也從答天舉三義下第三釋舉三義答其問天
0464c16: 義者即以三義答其問天四義也故以第三義答前
0464c17: 第三第四兩問也於中為三初總示三義未入胎入
0464c18: 胎一義也分去聲德二義也力如三義也或先守護即
0464c19: 未入胎也以護胎故下次釋以三義答四問言分德
0464c20: 者分者分平聲也賦也施也布也謂諸天以自己巳威德
0464c21: 分施冥資賜與是人故稱天子也神力所加等答第
0464c22: 三第四問者以神力自在遠惡修善令生天等乃是
0464c23: 處王宮殿正法治世名為天也答半名為天三義竟
0464c24: 者第三結也言半名為天三義竟者以下經文云半
0465a01: 名人王驗知上文是半名為天也從半名人王下第
0465a02: 四釋舉三義重答問王義文為二初釋由三義故名
0465a03: 為人王言執樂五角切者執者持也主也守也禮記樂
0465a04: 記云禮節民心樂和民聲大樂與天地同和大禮與
0465a05: 天地同節和故物不失節故祀天祭地京房易候云
0465a06: 太平之時十日一雨擊壤者風土記云以木作之前
0465a07: 廣後銳長尺三四寸其形如履臘節僮少以為戲也
0465a08: 逸士傳云堯時有壤父擊於康衢藝經云擊壤者古
0465a09: 之戲也竹馬者小兒所戲也次遮惡者應以經中亦
0465a10: 名兩字以貫羅剎魁膾字上是則王者亦名羅剎魁
0465a11: 膾等也天不亢旱地不洪流者明於陰陽不差失也
0465a12: 亢者高也旱也陽亢則旱旱者不雨也洪流者大水
0465a14: 也膾者細切肉也王有勢力猶如羅剎魁帥之首細
0465a15: 切人肉令一切人不敢為非若不爾者將何以伏無
0465a16: 量諸惡能為下次明由三義故亦名為天白虎通云
0465a17: 天子者爵稱也爵所以稱天子何王者父天母地為
0465a18: 天之子也天子作民父母以為天下王以其言天覆
0465a19: 地載俱王天下也故尚書序云古者伏義氏之王天
0465a20: 下也。
0465a21: 從若有惡事下次釋廣答文為二初正釋又為二初
0465a22: 釋非法六義俱失注云云者令將此意對文消釋其
0465a23: 意可解故注云云經云三異者水火風等三種災異
0465a24: 也又日月星三種變異也言三有者欲色無色謂之
0465b01: 三於此三處因果不亡謂之有也從當正治下次釋
0465b02: 正法六義皆成又為二初正釋言典軍者典者主也
0465b03: 主軍即是魁帥之首也注云云者準前可解次此中
0465b04: 下令思觀義注云云者令將六義明於觀心境智之
0465b05: 義次文料簡既將六義對金光明是故觀心境智可
0465b06: 解是以但注云云字耳孤山云境能發智即是天護
0465b07: 智與境冥即天分德境智合故革凡成聖即神力所
0465b08: 加此王乃是半名為天也又境能生智是父母義智
0465b09: 能破惑是遮惡義境智合故轉迷成悟是執樂義此
0465b10: 三乃是半名為王也又金光明既乃全是即法作譬
0465b11: 故知此三不出三觀中觀金也空觀光也假觀明也
0465b12: 將天護等六對三觀可解云云。
0465b13: 次料簡文為二初問應知此問因前釋題第一義云
0465b14: 此之世善本金光明從金光明出此正論故今問云
0465b15: 金光明是正論之本其意云何次天者下答文為二
0465b16: 初正明論本又為二初約半名為天三義示之注云
0465b17: 云者意令點示即法作譬從無住本立一切法故從
0465b18: 法性甚深無量理體本具金光明事而為世間正論
0465b19: 之本耳故知世間正論乃是所立之法也並由理具
0465b20: 方有事用斯之謂矣又父母下次約半名人王三義
0465b21: 示之法性為父母者須知法性有權有實權法性為
0465b22: 父實法性為母權實智慧亦準可知復應了知權智
0465b23: 法性是森羅差別即三千妙假也實智法性是寂滅
0465b24: 無差即空中亡絕也云云以此下次結示以此為本即
0465c01: 是法性為無住本故能正論即所三法世間正論出
0465c02: 世正論並是所立之善法耳今此正論云末事必關
0465c03: 法性之本理若不相關今茲正論從何而立本立而
0465c04: 道生豈可不然乎孤山乃以出世正論而為本者如
0465c05: 何消於四王品云世出世間所作國事所造世論皆
0465c06: 因此經故知不曉世出世間之事皆從此經之理而
0465c07: 立耳。
0465c08: 釋善集品
0465c09: 初釋品題為二初正釋又為二初約六度正釋又為
0465c10: 二初正釋又為二初別約檀智二度釋涯五佳切水際
0465c11: 也又魚羈切水畔也次檀智下例餘度亦然從行下
0465c12: 次結名此六下次約四悉結成又為二初結六度成
0465c13: 四悉從此下次結四悉以立名次此品下對前辨異
0465c14: 注云云者世間正見感動天地如上已巳明出世正見
0465c15: 感動賢聖如下具說天前正論非無出世今此善集
0465c16: 非無世間故前文云正名為聖聖有二種一者世聖
0465c17: 二出世聖論名覈實一覈事實二覈理實。
0465c18: 文為二下次釋品文為二初分文次釋義又為二初
0465c19: 長行次從偈有下釋偈說文為二初正釋又為二初
0465c20: 分文次釋義文為二初通明因地行檀捨珍寶者施
0465c21: 外財也捨身命者捨妻子等外身也捨自己巳內身也
0465c22: 內外並捨方得名為捨身命也次釋別明善集施財
0465c23: 施法文為二初標科次從一六行下隨釋文為六初
0465c24: 釋明事本次釋聖王請法三釋尊者宣揚經云廁者
0466a01: 雜也填者塞也繒疾陵切帛之總名也娑羅此云堅固
0466a02: 也合掌禮座者準大論中凡欲說法必須禮座灑水
0466a03: 散華庶幾後德仰順聖模如或直登必乖法式故不
0466a05: 適意也曼殊沙此云柔也亦云小大白小大赤也
0466a06: 四釋輪王行施經云怡者悅樂也公回切正作瑰
0466a07: 亦作瓖石次玉也琦玉色也又琦瑋珍琦也瑋禹鬼以貴
0466a08: 二切耳璫多郎切穿耳施珠也耳應作珥仁志切珠在耳也
0466a09: 五釋結會古今六釋引因果以證以勸。
0466a10: 次就此下明善集之本前文既示正論之本故今乃
0466a11: 明善集之本於中為三初就六度善集波羅蜜金者
0466a12: 此如前以波羅蜜是第一義悉以第一義是所證理
0466a13: 即是法性以為金也般若是智五度屬福故對光明
0466a14: 也次就寶冥者窟屬所依即是法性以為金也滿月
0466a15: 智圓讀誦外用故對光明耳三就二人者欲知智在
0466a16: 說故以說為光也。
0466a17: 釋鬼神品
0466a18: 初釋品題為二初正釋品題輔行引爾雅云鬼者歸
0466a19: 也尸子云古者名死人為歸人又云人神曰鬼地神
0466a22: 事客乃理窟作色曰鬼神者古今賢聖共許君何言
0466a23: 無即僕是鬼也遂變形而滅父阮咸有從子修亦執
0466a24: 無鬼有論者云人死為鬼君何獨言無曰今有見鬼
0466b01: 者言著生時衣若人有鬼衣亦有鬼耶論者服焉此
0466b02: 亦論者不達鬼化為衣令似彼人生時所著俗雖說
0466b03: 有非委悉知故俗教但見人畜少分不見餘之四道
0466b04: 故仲尼云未能知生焉能知死未能事人焉能事鬼
0466b05: 非謂無鬼也禮記樂記云明則有禮樂幽則有鬼神
0466b06: 尚書云惟上帝不常作善降之百祥作不善降之百
0466b07: 殃周易云大人與天地合其德與日月合其明與四
0466b08: 時合其序與鬼神合吉凶又云精氣為物游魂為變
0466b09: 是以知鬼神之情狀此皆儒宗說鬼神之文故不可
0466b10: 云無鬼神也阿修羅下注云云者此有二義一者令
0466b11: 辨修羅屬於鬼趣所攝二者令引經文示怖畏之相
0466b13: 怖畏是故觀佛三昧經云阿修羅與天帝戰時空中
0466b14: 乃有刀輪下來而修羅眾身支墮落即便怖畏竄隱
0466b15: 藕絲此阿修羅在餓鬼攝故在海岸若畜生攝則在
0466b16: 海底又楞嚴經說四修羅一於鬼道以護法力成通
0466b17: 入空此阿修羅從卵而生鬼趣所攝二於天中降德
0466b18: 貶墜其所卜居鄰於日月此阿修羅從胎而生人趣
0466b19: 所攝三者持世力洞無畏能與梵王及以諸天爭勝
0466b20: 戰此阿修羅從變化生天界所攝四者別有下劣
0466b21: 修羅生大海心此阿修羅從濕氣生畜生界攝所感
0466b22: 之處宮殿嚴飾良由因中行於五常十善故也常好
0466b23: 戰怕怖無極良由因中行於猜忌嫉賢善故也
0466b24: 大論中問何故六道復言五道答佛去世後五百年
0466c01: 中部別不同各迴佛經以從己巳義故使修羅一道有
0466c02: 無云云神者靈也周易繫辭云陰陽不測謂之神也
0466c03: 此品通判下次釋題名所以上已巳天者已巳字誤也應
0466c04: 作既字既者已巳也即四天王等品是也。
0466c05: 此品是第三下次釋品文自分為二初敘意分文次
0466c06: 從事別者下隨文釋義文為二初釋長行為二初正
0466c07: 釋又為二初釋舉事別經文從初佛告乃至甚深行
0466c08: 處既云三世乃是所供之事別也所供亦殊是則能
0466c09: 所其體既異故云事別耳然此事別亦且一往何者
0466c10: 經文既云欲以不可思議妙供養具供養三世諸佛
0466c11: 世尊等豈非聽經即是妙供養乎是故次文更記別
0466c12: 時重釋之義故知重釋雅合經文妙供養具允符應
0466c13: 當聽經之說所以重釋良有以也三佛歷別者三世
0466c14: 即是報應二佛甚深行處即是法佛經文既云及欲
0466c15: 得知是則三世報應之外別有法佛故成歷別耳故
0466c16: 上文釋讚歎品云總三世橫總十方世方是報應
0466c17: 之事微妙寂滅乃是總於法身之理此三若乃縱橫
0466c18: 一異則是今文三佛歷別若不縱橫方成圓妙則與
0466c19: 次文圓供養義一體無差今云歷別亦上一往耳若
0466c20: 修事供亦乃別者必須以財供養應佛能觀之智供
0466c21: 養報佛所觀之境供養法佛故成亦別也次釋圓供
0466c22: 養者經文從於是人應當下訖長行之文是也聽經
0466c23: 乃是法供養者以維摩經法供養品月蓋王子白世
0466c24: 尊言諸供養中法供養乎佛告月蓋法供養者諸佛
0467a01: 所說甚深經典微妙清淨聞如是經信解受持以方
0467a02: 便力為眾生說守護此法是則名為法之供養又於
0467a03: 諸法如說修行離諸邪見得無生忍是名最上法供
0467a04: 養也以法供養於諸供養為上為最第一無比是故
0467a05: 當以法之供養供養於佛聽經若是法之供養如何
0467a06: 供養法報應佛是故須知經典乃是能說文字文字
0467a08: 即是供養一體三身言能敬者即供養也亦是敬三
0467a09: 世佛等者以聽經三佛但約一體而明然則十方三
0467a10: 世修成果佛本從聽於大乘方等經典而生故知聽
0467a11: 經敬於文字一體三佛亦是供養十方三世修成果
0467a12: 佛注云云者其意如是又此分於事別圓供乃且一
0467a13: 往故注云云耳。
0467a14: 又別時下次重釋意者此則總釋長行之文都為四
0467a15: 願但是一勸聽此經耳不同初釋開為兩科也故知
0467a16: 此釋妙窮經旨如文可解不煩餘辭。
0467a17: 次釋偈頌文為二初經家敘次偈有下正釋偈頌又
0467a18: 為二初標科次一從若欲下隨釋文為二初正釋次
0467a19: 翻名初文為六。
0467a20: 初釋頌上長行舉圓妙以勸修經云若入是經即入
0467a21: 法性乃至是典金光明中而得見我釋迦等者如玄
0467a22: 義云佛究竟此法性當體金光明法門故即有金
0467a23: 光明如來等若爾何故名為釋迦邪然從別乃是釋
0467a24: 迦從通即名金光明允同諸佛也故讚佛品云如來
0467b01: 之身金色微妙苟謂不然何得經云若入是經即入
0467b02: 法性金光明中而見釋迦乎。
0467b03: 次釋舉聽經能攘災以勸修經云隨所至處若百由
0467b04: 旬滿中盛火應從中過者最勝王云假使大火聚滿
0467b05: 百踰繕那為聽此經王直過無辭苦即是為法亡身
0467b06: 之意也。
0467b07: 三釋舉聽經致靈瑞以勸修經云是說法者若下法
0467b08: 座大眾猶見佛菩薩者以此經典常為四方四佛護
0467b09: 持十方諸佛常念是經一切菩薩咸皆宗仰故聽經
0467b10: 者致茲靈瑞耳。
0467b11: 四釋舉聽經有威力以勸修經云者退也捍音汗玉
0467b12: 篇云衛也若作悍字訓猛也。
0467b13: 五釋舉聽經能致天龍鬼神以勸修者孤山云經擁
0467b14: 護四方下有本多令無災禍永離眾苦兩句乃後人
0467b15: 妄加耳又云經云薩多琦多醯波醯阿伽羅摩伽
0467b16: 央掘摩羅四句亦後人妄加耳今謂若以旃陀旃陀利
0467b17: 句大鬼神女□句鳩羅鳩羅檀提句三句為一行則須
0467b18: 除於多醯波醯等四句存於令無災禍等兩句方有
0467b19: 四十九行半偈耳經云令是眾生者令是兩字指召之
0467b20: 辭耳閻摩羅亦云閻摩羅社此云雙王以兄及妹皆
0467b21: 作獄主而兄治男事妹治女事故云雙王也又苦樂
0467b22: 並受亦名為雙也那羅延此云力士難陀此云
0467b23: 喜難陀此云賢喜兄弟二龍風雨應時能令人喜
0467b24: 賢謂性又賢善故也毗摩質多此云淨心正法念經
0467c02: 寶飾帝釋婦云舍支之父佉羅騫陀此云廣肩胛音甲
0467c03: 六釋舉聽經能令國土安樂以勸修者從於諸眾生
0467c04: 下訖即得增益有二十七恐剩如上所說無量功德
0467c05: 兩句則有二十七行半耳更請詳之注云云者以此
0467c06: 偈文六科皆以聽經為本故能攘災乃至國土安樂
0467c07: 也是則偈頌但是廣申長行聽經之功德耳經云
0467c08: 馥上符分切下房六切亦作馝上蒲結切皆香氣音馧於云切之
0467c09: 盛貌也斜不正也戾曲也優羅等是青赤黃白等
0467c10: 四色蓮華也。
0467c11: 蠱道下次翻名者孤山疑此翻名之文是後人添未詳
0467c12: 脫因等者此釋初段十一行偈頌上長行祗能聽經
0467c13: 是舉圓妙以勸修文能令一切眾生解脫度無量苦諸
0467c14: 有大海何者以由解脫度苦之言必度脫於三障故也。
0467c15: 釋授記品
0467c16: 初釋品題為二初簡示者首楞嚴有四種授記今此
0467c17: 乃是二種所收注云云者令引楞嚴四種授記點示
0467c18: 今經乃是二種所收之意然法華文句及淨名疏引
0467c19: 首楞嚴四種受記不無異同何者法華文句云一未
0467c20: 發心記二發心記三現前記四無生記若淨名疏中
0467c21: 第二謂之密記餘同法華文句然若準彼經佛告堅
0467c22: 意言受記者凡有四種何謂為四有未發心而與授
0467c23: 記以有眾生流轉六道生於人間好樂佛法過百千
0467c24: 劫當發心過僧祇劫行菩薩道供佛利生皆經劫數
0468a01: 當得菩提云云有適發心而與受記是人久劫種諸善
0468a02: 根好樂大法發心即住不退地故故發心與記云云有
0468a03: 密受記或有菩薩未曾得記而行六度功德滿足天
0468a04: 龍八部皆作是念此菩薩何時得菩提佛斷此疑即
0468a05: 與授記舉眾皆知此菩薩獨不知云云有得無生忍現
0468a06: 前受記以得無生法忍於大眾中現前與記者是也
0468a07: 云云是則法華文句闕於第三密記淨名疏中闕於第
0468a08: 二適發心記而法華文句及淨名疏並將第四無生
0468a09: 現前一種受記開為第三第四兩種恐是誤耳然輔
0468a10: 行中亦引楞嚴四種受記前三記名與經全同但於
0468a11: 第四仍闕引於現前兩字耳由是而知此文謂之今
0468a12: 是二種若準法華文句即第三現前第四無生二種
0468a13: 記也恐是誤耳應云今此授記於首楞嚴四種記中
0468a14: 即是第四得無生忍於大眾中現前與記也故十六
0468a16: 孤山四明皆謂今文二種授記是適發心記及無生
0468a17: 記者蓋未詳究諸文引經與經稍異故也云云。
0468a18: 授者下次釋名者法華文句又云授記亦云受記受
0468a19: 決受授是與義受是得義記是記事決是決定
0468a20: 是了應知此中乃是授於八相應身之記耳世諦
0468a21: 故記第一義故不論受記云云大論以菩薩為大士亦
0468a22: 云開士云云應作謂分也
0468a23: 此是流通下次釋品文自分為二初敘意分文舉者
0468a24: 行經等者前讚歎品舉信相昔為金龍尊王讚佛發
0468b01: 願行經之因後流水品舉十千天子昔為魚身聞甚
0468b02: 深妙法行經之因方將當成圓極之果言極果者近
0468b03: 期初住分果遠在妙覺極果故舉此以證弘經持經
0468b04: 功不唐捐以勸今人思齊大士流通大乘金光明耳
0468b05: 一同緣下次隨文釋義文為二初釋與記又為二初
0468b06: 釋與三大士記又為二初釋同緣者集即指十千天
0468b07: 子從忉利來以為同緣者集耳四明云過去同緣
0468b08: 此經不說或出彼經云云然讚讚品文句問云諸願皆
0468b09: 剋何不與記答法伴未來來在不久即指今品十千
0468b10: 天子從忉利來以為法伴同緣者集耳四明不曉遂
0468b11: 致謬也次從二正與下釋正與授記中言應論四句
0468b12: 此中是其一者一名轉體不轉即如今經世界爾時
0468b13: 轉名淨幢但轉土名耳不改土體也二名不轉土體
0468b14: 轉如古釋迦取土名娑婆今佛亦爾此則今者土名
0468b15: 不改而土體有成壞轉變也三名體俱轉如觀世音
0468b16: 補彌陀處其土轉名一切珍寶之所成就即名轉也
0468b17: 所有莊嚴勝安養界即體轉也體若不轉何故十倍
0468b18: 勝安養乎四名體俱不轉亦如今經次子銀光世界
0468b19: 名字如本不異若望信相金照世界則是名轉若望
0468b20: 銀相俱名淨幢豈非名土俱不轉乎今此且從金照
0468b21: 世界轉名淨幢故云此中是其一也若從次子銀光
0468b22: 世界名字如本不異兼前應云是其二也若準法華
0468b23: 文句釋舍利弗得八相說經文有十今略對之一時
0468b24: 節今云汝於來世過無量等二行因今文闕者以前
0468c01: 讚歎品已巳說故也三得果今云當成三菩提也四國
0468c02: 土今云金照世界也五說法六劫名七眾數八壽量
0468c03: 今文並闕九補處今云銀相等十法住久近今文存
0468c04: 略但云乃至是佛般涅槃後正法像法等。
0468c05: 次釋與十千記文為二初標科次一聞下隨釋文為
0468c06: 二初釋聞經生解者問十千天子於何處聞而經乃
0468c07: 云復聞如是金光明經答下文既云於忉利宮為聽
0468c08: 法故故來集此又云聽是金光明經淨心殷重最勝
0468c09: 王云來至佛所坐一面聽佛說法此金光明既被
0468c10: 利鈍以譬擬法即法作譬是故聞此金光明經分達
0468c11: 無量甚深法性所以歡喜入於初住生殷重心等如
0468c12: 下文中釋故今聞經生解例如法華信解品意也若
0468c13: 不爾者何故聞經心淨而得授記乎次釋正與授記
0468c14: 注云云者意指下文疑記之中自釋聞經生解之相
0468c15: 既於眾中現前獲記當知生解正是初住之真解也
0468c16: 經云青目優羅者如淨名云目淨脩廣若青蓮也
0468c17: 若約事解者西國有青蓮華葉形相修廣青白可愛
0468c18: 似佛眼故以況之又解云非但青蓮形似佛眼而青
0468c19: 雖在淤泥不為所染如來五眼亦復如是雖照世境
0468c20: 不為境染故也。
0468c21: 次釋疑記文為二初分文次疑者下隨釋文為二初
0468c22: 釋樹神問填者塞也剋者獲也錐之惟切針也謂無有
0468c23: 容針之地不是捨身命之處也此執三教之權以難
0468c24: 圓頓之實也次釋佛答文為二初分文次釋義文為
0469a01: 二初釋舉現行答功德身者應身也般若身者報身
0469a02: 也三德即三身故云三德圓成也復有無量功德者
0469a03: 即一切種智而為根本無量功德之所莊嚴也若約
0469a04: 正助分之則是三觀顯於三身而為正道屬於圓頓
0469a05: 無量功德即是助道屬前三教如法華云又多僕從
0469a06: 而侍衛之云云實相是體依體立宗而宗順於體故云
0469a07: 行隨實相而修也即順性之修非逆修也遠緣實相
0469a08: 而種善根不出依理修於緣了之善根耳從亦以下
0469a09: 次釋舉遠緣答中言此中少文者少則對多以此中
0469a10: 經文少但有三十五字耳故云少文也。
0469a11: 釋除病品
0469a12: 五釋除病流水兩品文為二初釋除病品自為二初
0469a13: 釋品題又為二初通示所答即指廣答遠緣一句是
0469a14: 也次由醫下別釋題名可見。
0469a15: 次通取下釋品文自為二初通分兩品之文次從佛
0469a16: 告下別釋今品之義又二初釋緣本者謂過去寶勝
0469a17: 佛滅後是遠緣之本也經云諦聽即聞慧也善持者
0469a18: 思慧也憶念者修慧也最勝王云善思念之次釋遠
0469a19: 緣文為二初分文。
0469a20: 次子請為三下隨釋文為六初明父。次明生子。
0469a21: 三明國人遇病經文並可見。四釋其子請文為二
0469a22: 初分文次問為下隨釋文為三初見人遇病次思惟
0469a24: 邁也老耄莫報切者禮記云二十曰弱冠三十曰壯有
0469b01: 室謂有妻室也四十曰艾服官政艾者老也六十曰
0469b02: 耆指使謂指事使人也七十曰老而傳謂傳家事任
0469b03: 子孫也八十九十曰耄謂老耄惛忘也七年曰悼謂
0469b04: 憐愛也悼與耄雖有罪不加刑焉謂愛幼而尊老也
0469b05: 百年曰期頤期者要也頤者養也不知衣服食味孝
0469b06: 子要盡養道而已巳枯悴者枯朽憔悴也顫掉者四支
0469b07: 寒動而振搖也几杖者禮記云大夫七十而致事謂致
0469b08: 其所掌之事於君而告老也則必賜之几杖行役以婦人適四方
0469b09: 乘安車自稱曰老夫几杖婦人安車者所以養其身體也困頓者謂困
0469b10: 亂頓乏而止也三釋正問為二初分文次隨釋文為
0469b11: 四初問四大增損經文可解次身火不滅下釋問飲
0469b12: 食犯觸三水過下釋問治病醫方經云等分者止觀
0469b13: 明四大不順故病云行役無時強健擔負棠觸寒熱
0469b14: 外熱助火火強破水是增火病外寒助水水增害火
0469b15: 是為水病外風助氣氣吹火火動水是為風病或三
0469b16: 大增害於地名等分病或身分增害三大亦是等分
0469b17: 屬地病四問病動時節如經可見。
0469b18: 第五釋父為說文為三初分文次隨釋文為四。
0469b19: 初釋答四大增損文為二初佛敘父醫欲答次時節
0469b20: 有二下釋正答時節文為二初釋前二行又為二初
0469b21: 依俗法釋中言或作趣作此言者最勝王云三月是
0469b22: 春時三月名為夏三月名秋分三月謂冬時是則彼
0469b23: 經先言春也並者始也仲者中也季者末也次依佛
0469b24: 法釋中言為破弟子著常等者具如下文料簡中說
0469c01: 佛法三時亦是三三說者所謂約於冬春夏三各有
0469c02: 四月以明三時成十二月故云亦是三三說也若二
0469c03: 二下次釋後三行文為二初釋初一行又為二初釋
0469c04: 若二二說足滿六時文為三初依俗法釋白虎通云
0469c05: 土所以王去聲四季何木非土不生火非土不榮金非
0469c06: 土不成水非土不高土扶微助衰歷成其道故五行
0469c07: 更王亦須土也五者金木水火土也行者言為天行
0469c08: 氣也地之承天猶妻之事夫臣之事君也土王四季
0469c09: 者謂季春季夏季秋季冬故下文列臘月三月六月
0469c10: 九月是也各十八日者共七十二日也金木水火亦
0469c11: 然乃成十二月也陰陽二月者謂正月四月五月七
0469c12: 月八月十月十一月皆以奇數為陽偶數為陰也合
0469c13: 成六時者文中從正月二月至六月九月乃是列於
0469c14: 六時各有兩月合成六時也臘者接也新故交接狎
0469c15: 臘大祭以報功也又臘者獵也田獵取禽獸以祭先
0469c16: 祖也從冬至一陽生為陽遁故十二月三月是陽土
0469c17: 寄王也從夏至一陰生為陰遁故六月九月是陰土
0469c18: 寄王也欲論本月亦二二說者即正二四五七八十
0469c19: 十一也若論土寄王亦二二說者即十二月三月六
0469c20: 月九月也故言足滿六時者本兼於寄足滿六時故
0469c21: 有十二月也最勝王云初二是華時三四名熱際五
0469c22: 六名雨際七八謂秋時九十是寒時後二名冰雪既
0469c23: 知如是別授藥勿令差次依佛法釋中皆言十六日
0469c24: 為始者以西域用十六日為朔故也又云下三重依
0470a01: 俗法釋者亦以奇數為陽偶數為陰也。
0470a02: 次釋三三本攝文為二初正釋為二初依俗法釋又
0470a03: 為二初約本月攝後釋次又云下約主攝客釋土寄
0470a04: 四季正時為本是則四時各有三月並攝於土所以
0470a05: 名為三三本攝正時如主寄王如客次依佛法釋者
0470a06: 以秋之三月各配入三時且從總說其實但配入於
0470a07: 二時何者以八月十五已巳前是夏時後分八月十六
0470a08: 已巳後是冬時初分故也既以秋三配入夏後及以冬
0470a09: 初是則但成三時各有四月故也論本則三者即本
0470a10: 時各三月也論攝則一者即是秋時攝入配於夏後
0470a11: 冬初也次料簡文為二初問四時各有三月者此問
0470a12: 前來依俗法釋三三本攝之文也既是四時各有三
0470a13: 月此則乃是四三本攝經中那謂三三本攝次答意
0470a14: 者實如所問但是以三而為一數故以三而數則三
0470a15: 已巳復三是故經以三三而為本所攝爾若其然者三
0470a16: 三何乖四時各三故四時各三即是三三耳若依佛
0470a18: 末論況所攝秋三亦是三為一數也經中又云二二
0470a19: 現時者即是上文若二二說也。
0470a20: 次釋後二行文為二初釋時節消息又為二初依俗
0470a21: 法釋斟酌者益也挹也取也行也霑也次依佛法釋
0470a22: 而言秋時發病者上文說時既乃有四下文復云其
0470a23: 熱病者秋則發動是故乃問若依佛法如何釋之從
0470a24: 八月去還依前文以秋三月配入冬夏而釋之也三
0470b01: 法之間者冬夏之際也次釋代謝增損文為二初正
0470b02: 釋面無光澤手足無汗是肝病相面青心病相面
0470b03: 黎黑是肺病相身無氣力是腎病相體濫如麥是
0470b04: 脾病相木主東方東方主肝肝主於眼眼主於春枝
0470b05: 業枯燥是木之病故無光澤如木無潤春主脾脾主
0470b06: 於身土王四季身四根如埠阜不平是脾病之相
0470b07: 春既屬木木則剋土故春動脾病此則難以治也火
0470b08: 主南方南方主心心主於舌舌主於夏火若失色不
0470b09: 赤是火之病故面青夏既屬火故動心病則可治
0470b10: 之金主西方西方主肺肺生於鼻鼻主於秋肺色本
0470b11: 白而今乃黑故黑是肺病秋既屬金火則相剋故夏
0470b12: 動肺病此則難治也若秋動肺病斯乃可治矣若動
0470b14: 北方主腎腎主於耳耳主於冬故腎流壅滯令體無
0470b15: 力是腎病相冬既屬水故動腎病則可治之若動心
0470b16: 病是水剋火此則難治也下文云眼是春時等準此
0470b18: 云云皇帝秘法云天地二氣交合各有五行金木水火
0470b19: 土如循環故金化而水生水流而木榮木動而火明
0470b20: 火炎而土貞此乃相生也火得水而滅光水遇土而
0470b21: 不行土值木而腫瘡木遇金而折傷此乃相剋也如
0470b22: 金剋木肺強肝弱云云委在醫書中故言大略如此耳
0470b23: 次料簡文為二初問意者如上所說春夏秋冬四時
0470b24: 皆悉發動於病何以佛法但存三時沒去秋時邪解
0470c01: 此下次答文中自有二意初破保常如文可見次云
0470c02: 為開後安居立迦提月等者此又為二一者為開後
0470c03: 安居人名為坐夏不得名秋二者為賞前安居人立
0470c04: 迦提月不得言秋所言安居本名坐夏者此釋為開
0470c05: 後安居也故南山云安居有三時初四月十六日是
0470c06: 前安居十七日已巳去至五月十五日名中安居五月
0470c07: 十六日名後安居前安居者住前三月後安居者住
0470c08: 後三月中安居者準之故後安居者從五月十六日
0470c09: 至八月半則三月夏方滿是故不得名為秋時也今
0470c10: 文不釋迦提月者但是略耳南山云問何故但結三
0470c11: 月安居答有待之身必假資養故結前三月開後一
0470c12: 月為成供身衣服故也若四月俱結則四月十六日
0470c13: 得成若有差脫便不得結教法太急故也故賞罰前
0470c14: 後四月十六日是前則賞十七日已巳去結者並不得
0470c15: 五利名罰也故四月十六日結者至七月十五日夜
0470c16: 分盡訖名夏竟至明相出十六日後至八月十五已巳
0470c18: 云本名迦絺那為存略故但云迦提此翻為功德衣
0470c19: 以坐夏有功故五利賞德也又云堅實等具如律鈔
0470c20: 中言五利者一畜長財二離衣宿三背請四別眾食
0470c21: 五食前食後至他家云云。
0470c22: 從有善下次釋答飲食犯觸猗渠綺切立也味子累
0470c23: 切音帶白虎通云府者為藏宮府也胃者脾之用也
0470c24: 之委也膀胱上步光切下音光者肺之府也三焦者腎之
0471a01: 府也上焦從頭至心中焦從心至臍下焦從臍至足
0471a02: 膽者肝之府也大腸小腸者心之府也五藏六府即
0471a03: 是此也。
0471a04: 三從多風下釋答病動時節如文可見劇奇逆切亦
0471a05: 增也。
0471a06: 從有風病者下四釋答治病醫方文為二初分文次
0471a07: 隨釋文為三初釋未病前以藥防次從飽食發肺病
0471a08: 下釋正以藥治然此二行但明三時發病耳而言正
0471a09: 以藥治者未詳所以云云三從風下釋病退以藥補
0471a10: 呵梨勒者經音義云此翻天主持來此果為藥功用
0471a12: 三從此中下示消之所出。
0471a13: 從善女下第六釋知已巳治文為二初標科一病輕
0471a14: 下次隨釋文為二初正釋又為二初釋病輕聞說即
0471a15: 差次釋病重服藥方除注云云者此有二意一如下
0471a16: 文約觀心釋二令引於止觀之文何者彼止觀中病
0471a17: 患境引金光明云直聞是言病即除愈即初觀意復
0471a18: 有深重難除差者至長者所為合眾藥病得除差即
0471a19: 後九觀意輔行云初意譬聞不思議境得入初住次
0471a20: 意譬於發心乃至離愛亦入初住縱未入位得入五
0471a21: 品名小除差。
0471a22: 次約觀心文為六初明藥病次明信法三明時節四
0471a23: 明增損五明犯觸六明治法治覺觀下注云云者此
0471a24: 亦二意一者慈心治嗔等具如止觀對治助開中委
0471b01: 說二者此慈心治嗔等如章安云五品是圓家方便
0471b02: 準小望大如三藏五停初品隨喜是圓家慈停心對
0471b03: 治法界上嫉次品讀誦是圓家數息停心治法
0471b04: 界上覺觀三品說法是圓家因緣停心治法界上
0471b05: 自他癡四品兼行六度是圓家不淨停心六蔽初名
0471b06: 貪欲若捨貪欲欲因欲果皆捨捨故無復報身非淨
0471b07: 非不淨也五品正行六度是圓家念佛停心正行六
0471b08: 度時事理不相妨無障可論大意如此云云覺觀者散亂
0471b09: 也麤心名覺細心名觀以有麤細之心則是散亂故也。
0471b10: 釋流水品
0471b11: 初釋品題文為二初釋流水文為四初雙指謂指文
0471b12: 云也與水者下次雙釋文為二初釋與水次釋流水
0471b13: 言三歸者經中雖無三歸之文準義合有是故云耳
0471b14: 良以必先歸依次方說法故也四明云讖本雖無最
0471b15: 勝王有檢最勝王未見文恐四明誤指耳又授三歸
0471b16: 者總舉也說十二因緣者別舉法寶也稱十號者別
0471b17: 舉佛寶也既有佛法豈無僧寶乎況一體三寶即一
0471b18: 而三即真三歸矣請父下三雙結四既有下釋疑文
0471b19: 為二初疑次文中下釋謂經文中既彰舉與水之義
0471b20: 號汝名為流水又言二緣名為流水一能流水二能
0471b21: 與水山之二緣既乃俱名流水是故品題但須安於
0471b22: 流水之名任運攝於與水之義故不煩於文則流水
0471b23: 與水二義雙顯也自非出經者巧安能立題兼攝邪
0471b24: 次釋長者子指法華疏中十種長者義者文句云世
0471c01: 間長者備於十德一姓貴二位高三大富四威猛五
0471c02: 智深六年耆七行淨八禮備九上歎十下歸具釋如
0471c03: 彼云云。
0471c04: 此文是斷疑下次釋品文自為三初釋第三近由文
0471c05: 為二初分文一行恩下次隨釋文為二初釋弄引文
0471c06: 為二初釋行恩布德次釋國人稱美經文從於尊重
0471c07: 已巳下即是圓人稱美長者子之辭也所謂國人尊重
0471c08: 恭敬是長者子又乃復作歎如是言善哉等也次釋
0471c09: 正近由文為二初標科次一明下隨釋文為三初釋
0471c10: 眷屬即是妻子等也次釋見魚之緣緣者由也釋將
0471c11: 二子次第游於城邑等也經文訖於多有諸魚方成
0471c12: 見魚之緣由也枯涸水竭其猶木之枯朽故謂之枯
0471c13: 涸耳三釋正救魚經文從於時長者子見是魚已巳生
0471c14: 大悲心已巳去是也隨名定實者謂當隨於流水之名
0471c15: 以定其實與此魚水若不爾者豈非徒有流水之名
0471c16: 乎言幾所者猶幾許也曝薄報切正作暴晞也乾也宛
0471c18: 此字謂旋身轉也陰涼者陰字應從草說文云
0471c19: 草蔭地也捕薄故切捉也決古穴切流行也北史云旱則
0471c20: 決講為雨水則入於溝瀆上無雲漢之憂下無昏墊
0471c21: 之患墊都念切又音穴於決切穿也居祐切聚也象馬
0471c22: 之所聚即象馬之舍也盛音城傍徉上扶方切下以章切徙倚也
0471c23: 徘徊也。
0472a01: 初發誓願即是誓於未來之世當施法食也次思惟
0472a02: 說法經文始從復更思惟終訖說深妙法之文是也
0472a03: 三正說法經文始從思惟是已巳即便入水等文是也
0472a04: 此經既是方等所攝故十二因緣之法須該藏通別
0472a05: 圓之義又玄義中既判此經屬於通教通教即得帶
0472a06: 別明圓故十二因緣準判教可識如是方彰甚深妙
0472a07: 法況前文云讀誦大乘方等經典宜熟思之就魚報
0472a08: 恩文為四下第四釋魚改報生天酬恩供養文為二
0472a09: 初分文次隨釋文為四初明魚改報生天經文始從
0472a10: 善女天下終訖既命終已巳生忉利天是也報恩有二
0472a11: 義下次釋天酬恩而下地經文始從既生天已巳作是
0472a12: 思惟已巳下之文是也水乃飲食屬事可知因緣十號
0472a13: 亦屬事者以因緣十號等皆涉有為故也與水等四
0472a14: 既屬於事是故乃以四十千珠而報其恩況前發願
0472a15: 既云未來當施法食若非約理何名法食是故約理
0472a16: 乃引涅槃施食令他得命表常以若無食命則不存
0472a17: 故以得命表於常德涅槃既是安樂之法所以得樂
0472a18: 是得涅槃若未得悟未能自在故以得悟名為我德
0472a19: 如法求財既離非染故名得淨施食之事既表四德
0472a20: 是故天以四十千珠以報常樂我淨之德施食既爾
0472a21: 餘三準知是則四種俱通事理文且從便故約施食
0472a22: 以表四德之妙理耳經云樓屋者重屋謂之樓也三
0472a23: 明王見光問瑞四明長者徵教定答徵者召也證也
0472a24: 即是遣子審定其事以實而答也。
0472b02: 流水長者子也是則今昔各有疑判何者佛昔為長
0472b03: 者子既疑魚數而樹神乃審定判之今樹神疑行淺
0472b04: 記深佛乃為說有妙因緣既今昔相關故須結會也
0472b05: 最勝王經結會古今與此稍別故彼經云流水長者
0472b06: 子即我身是持水長者即妙幢是今經信相彼之二子即
0472b07: 今銀幢銀光是今經銀相銀光彼天自在光王即今菩提樹
0472b08: 神十千魚者即十千天子是也。
0472b09: 釋捨身品
0472b10: 初釋品題文為二初疑問者捨義甚多謂六塵之財
0472b11: 及大寶之位并壽令等而今品題何故獨以捨身當
0472b12: 名乎當者主也此從下次釋意者品題捨身斯乃從
0472b13: 正從要得名耳以所受者虎飢所逼但須身肉餘財
0472b14: 位等則非其要故也況能施者正在捨身以濟餓虎
0472b15: 餘財位等亦傍捨之爾故品題從正但言捨身也。
0472b16: 次文為下釋品文自為二初分文次隨釋文為四。
0472b17: 初釋樹神問小人者國內之民也小蟲者池中之魚
0472b18: 也二世者現在未來也災民飢魚咸獲現在安樂飽
0472b19: 滿未來生天離苦獲記故云益也殞于敏切歿也苟迷
0472b21: 苦而果樂邪文句記云以不二觀觀不二境成不二
0472b22: 行會不二空作是觀時苦為法界若不爾者乃是成
0472b23: 於無益苦行也佛有誠誡實可先思所以投巖無招
0472b24: 外行之論赴火不為內眾之譏良由內有理觀外曉
0472c01: 期心故也故勝熱息善財之疑尼乾生嚴熾之解篤
0472c02: 論其道行方有剋心正行正智邪事邪行不可廢智
0472c03: 不可亡後學之徒無失法利云云經云少說者例如法
0472c04: 華云願少解說也。
0472c05: 次釋如來答文為二初分文一地塔下次隨釋文為二
0472c06: 初釋緣起文為十初釋地塔涌經云神足者法蘊足
0472c07: 論云妙用難測名之為神能為彼依故名為足佛有
0472c08: 四神足定一自在三昧行盡神足二心三昧行盡神
0472c09: 足三精進三昧行盡神足四戒三昧行盡神足委釋
0472c10: 具如大部補注云云六種震動者六種者總舉形聲各
0472c11: 三也震動者別舉形聲各三中之一也六者一震二
0472c12: 吼三覺此三是聲也四動五起六涌此三是形也一
0472c13: 中又三謂動動等動直動為動四天下動為
0472c14: 動大千動為等動餘五亦然合十八種表淨十八
0472c15: 界也塔者具云塔婆亦言偷婆此翻方墳亦言靈廟
0472c16: 又言支提無骨身者此塔既有舍利則非支提以舍
0472c17: 利翻為骨身故也增一中佛因手擎舍利廣稱歎已巳
0472c18: 令於四衢而起偷婆佛言四人應起塔謂輪王羅漢
0472c19: 支佛如來涅槃後分云如來塔高一十三層支佛十
0472c20: 一層羅漢四層輪王無級何以故未出三界諸有苦
0472c21: 故如來出世悲憫眾生支佛悟法因緣深入法性能
0472c22: 為人天而作福田羅漢生分已巳盡能為世間福田輪
0472c23: 王以十善化物以是應當起塔供養十二因緣經八
0472c24: 種塔皆有露槃佛塔八重菩薩七重支佛六重四果
0473a01: 五重三果四重二果三重初果二輪王一凡僧但是
0473a02: 蕉葉火珠世人上未逮於初果豈肯下等輪王滅後
0473a03: 起塔不知進否動即皆至三五七九近代所立縱云
0473a04: 方墳而出擔者還成一級暗者雖昧豈非冥濫初果
0473a05: 有於方墳邊云作功德塔者其義又失使愚者唯禮
0473a06: 我師或復對高禮下況復鄰接尊卑不成不便之意
0473a07: 不可具論供佛舍利福屬人天若供凡質生福事難
0473a08: 善者從之不應習俗今經乃是大士舍利寶塔出現
0473a09: 也二釋大眾生疑者經文既云生希有心故知即是
0473a10: 生疑念也三釋佛起禮者大論既云聲聞入定則無
0473a12: 品佛游無量甚深法性妙定亦能說法故序品中出
0473a13: 敘經王亦能行住故此品內即從座起禮拜是塔恭
0473a14: 敬圍繞還就本座由是而知口輪說法身輪現通起
0473a15: 坐去來不妨甚深法性妙定至讚佛品樹神請云唯
0473a16: 願世尊為我現身如來方乃從三昧起故知爾前十
0473a17: 七品經皆在定中也四釋樹神問禮中言世雄者大
0473a18: 夫也如前已巳釋云云五釋如來答禮六釋命阿難取中
0473a19: 言乃是無量六波羅蜜者以初發心修行六度攝眾
0473a20: 生時有五差故所謂人天及以四教一切諸行無非
0473a21: 菩薩所修之行故有四土橫攝物故名無量六波
0473a22: 羅蜜又復六度一一具六故名無量即是以五而嚴
0473a23: 於檀乃至以五而嚴於智能所合說皆名具六諸大
0473a24: 乘經楞嚴大論大般若等六度皆爾七釋阿難述骨
0473b01: 狀八釋命示大眾經文既云持來豈非欲示大眾九
0473b02: 釋阿難奉命取示舉者擎也舉函上佛即是奉命取
0473b03: 示大眾十釋如來勸禮田者生義禮此舍利能主淨
0473b04: 福故名福田。
0473b05: 次釋正捨身文為二初分文次從一明本下隨釋文
0473b06: 為二初釋長行文為四。
0473b07: 初釋本眷屬文為五初釋本眷屬孤山云大度下注
0473b08: 未詳二字者後人妄加耳今謂不然豈諸文中有注
0473b09: 未詳皆是後人之妄加邪應知今文注未詳者但是
0473b10: 莫究所翻之意耳非後人妄加也最勝王云國王名
0473b11: 大車王子名勇猛常施心無王子有二兄號大渠
0473b12: 丈夫故知大度即是大渠故渠度二字乃音之楚夏
0473b13: 耳摩訶提婆此言大天此如下文偈頌中說故今經
0473b14: 云大天即最勝王云丈夫也今云大心即最勝王云
0473b15: 勇猛也次釋游行經云憩去例切安息也三釋各述相
0473b16: 據強魚其據二切怯也最勝王云心甚驚惶於此林中將無
0473b17: 猛獸損害於我故此乃是失於小弟薩埵王子之兆
0473b18: 朕也所以第三王子謂之獨無怖懅也以第三王子
0473b19: 能大布施於身命財無所戀著何怖何懅何愁何惱
0473b20: 四釋見產虎中言適者近也產者生也悴秦醉切憔悴
0473b21: 憂愁也五釋各陳觀見中言經常者經亦常也無幾
0473b22: 者無幾何也即不久之間也時諸王子心大愁憂者
0473b23: 且約二兄之心為言耳。
0473b24: 次釋捨身方便文為二初正釋今文又為二初標科
0473c01: 次初述下隨釋文為二初釋述觀解然上句云當使
0473c03: 結云如是觀察甚可患厭故知乃是正述觀解觀即
0473c04: 是解故云觀解又此乃是得解之觀故云觀解故禪
0473c05: 門云觀有三種一慧行觀即是四諦十二因緣真空
0473c06: 正觀緣理斷惑之慧行也二得解觀即假想觀九想
0473c07: 八背捨等修成就已巳名為得亦名行行也三者實觀
0473c08: 如事而觀即六妙門十六特勝通明等觀是也如眾
0473c09: 生果報實有四大不淨等但以無明覆蔽心眼不開
0473c10: 不依實見若能審諦觀審心眼開明則依實見故名
0473c11: 為實也故前文釋空品中云從是身偽下明生法
0473c12: 二空境次從善女當觀下明生法二空觀明二空境
0473c13: 又為二初是身偽下明實法境次從水火風種下
0473c14: 明假想境言實法者觀五陰無法觀十六無人空觀
0473c15: 詣理故名實法亦名慧行緣空直入也亦名正道身
0473c16: 雖未死假臭穢故名假想亦名行行帶事兼修也
0473c17: 亦名助道然而助道終成正道良以助必助正故也
0473c18: 故止觀明八背捨觀一內有色外觀色者不壞內色
0473c19: 肉觀白骨皮肉而外觀死屍等乃至云若發此相深
0473c20: 患其身厭之如糞何況妻子財寶而生惜薩埵亡
0473c22: 慚愧厭心相續輔行云薩埵等者明此觀法能助大
0473c23: 乘菩薩之行故令薩埵自厭其身即金光明薩埵王
0473c24: 子投身餓虎並由得斯背捨觀故又明八勝處觀中
0474a01: 云若勝處成時身尚不惜況財物他身邪上古賢人
0474a02: 推位讓國還牛洗耳皆是昔生經修此觀自然成性
0474a03: 無復愛染不得此意食之至死何能忽榮棄位邪孤
0474a04: 山四明不見此意如何說於薩埵捨身所述觀解乎
0474a05: 兩家記文徒自相攻耳何益於道哉及生怨害者即
0474a07: 動轉去來也疽上於容切腫也下七余切瘭布昭切疽病也次釋
0474a08: 起誓願者經文既云勇猛堪任作是大願故知乃是
0474a09: 起誓願也然茲誓願文有遠近未至虎所名之為遠
0474a10: 還至虎所作是誓言名之為近應知誓願不出上求
0474a11: 及以下化與何者經文既云求寂滅等豈非上求又
0474a12: 云諸眾生法樂豈非下化與樂是慈拔苦是悲故下
0474a13: 文云大悲熏心又復上求寂滅涅槃永離憂患即斷
0474a14: 德也智慧具足即智德也微妙法身即法身德也故
0474a15: 大經云月性常圓實無增減因須彌山故有虧盈不
0474a16: 增而增白月漸著不滅而滅黑月稍無法身亦爾實
0474a17: 無智斷因無明故約如論智如實不智約如論斷如
0474a18: 實不斷無智而智般若增明無斷而斷解脫漸離故
0474a19: 約智德論增約斷德論損約法身論生約無明論滅
0474a20: 約一月體而論增滅喻約一法身而論智斷也又復
0474a21: 斷德具三涅槃智德具三般若法身具於三德三九
0474a22: 融妙乃是今文起大誓願願行相扶捨身飼虎方成
0474a23: 無上菩提妙因若不爾者豈非徒欲效嚬不知嚬之
0474a24: 所以美也大悲所熏者合部中云大悲不動若準最
0474b01: 勝王云起式悲心不傾動當捨凡夫所愛身云云次適
0474b02: 產下追釋前文適產七日。
0474b03: 三釋正捨身文為二初標科次一捨下隨釋文為二
0474b04: 初釋捨身經云虎無能為者以由王子大悲力故虎
0474b05: 雖飢餓不能食噉次釋感動天地經云如羅羅阿
0474b06: 修羅王捉持障蔽者羅羅此云障持障持日月也
0474b07: 是畜生種身長八萬四千由旬乃舉手障日月世人
0474b08: 咸言日月蝕怪儉種種邪說或作大聲世人咸言天
0474b09: 獸吼儉亂王衰種種邪說具如法華文句所示云云常
0474b10: 樂住處者即清淨涅槃也神紙切正作亦作以
0474b11: 舌取物也。
0474b12: 四釋捨後悲戀文為二初標次先兩兄下隨釋文為
0474b13: 二初釋兩兄愁惱各說偈共向捨所經言為第二王
0474b14: 子者為者向也為平呼為去呼字訓具如大部補注中引
0474b15: 慈恩章門云云被服者被平義切覆也勝音升舉也任也奄
0474b17: 也故最勝王云父母若問時寧者說文云願詞也併
0474b18: 音屏合和也小王子者即薩埵也我天者侍從依於王
0474b19: 子故以為所天也為何所在者王子既已巳捨身故侍
0474b20: 從尋求不見也次釋父母愁苦中云鴿鶵仕俱切者爾
0474b21: 雅云生哺鷇音寇注云鳥子須母食之又云生噣音鶵
0474b22: 注云能自食者睫子葉切目旁毛也如倫切亦動也青
0474b23: 衣等者最勝王云時有侍女聞外人言即是青衣侍
0474b24: 女也哽古杏切咽也抆武粉切拭也
0474c01: 次釋偈頌文為二初經家敘次正釋偈頌文為二初
0474c02: 分文次初如文下隨釋文為三初釋通明昔行經既
0474c03: 可解是故但云初如文也。
0474c04: 次釋別頌長行文為四初釋頌上本眷屬上長行有
0474c05: 五今不頌第三述相第五陳觀見今文少一見字餘第一
0474c06: 本眷屬第二游行第四見產虎皆頌之也次釋頌上
0474c07: 捨身方便上長行有二初觀解次起誓願今但頌上
0474c08: 初述觀解不頌第二起誓願也何者上述觀解既云
0474c09: 我今捨身時到故今頌云我今當捨所重之身三釋
0474c10: 頌上正捨身四釋頌上捨後悲戀文為二初釋頌上
0474c11: 兩兄愁苦今文存略應云頌上捨身後眷屬愁苦先
0474c12: 兩兄愁苦也經言故在者猶故仍初在於林中也迸
0474c14: 潠也次釋頌上父母愁苦經言以喪愛子者何故痛
0474c15: 如針刺愁惱以由喪失所愛之子故也有經本作似
0474c16: 喪者誤也適我心者悅我心也薨呼肱切白虎通云天
0474c17: 子稱崩諸侯稱薨薨者奄也奄然亡也狹胡頰切懷藏
0474c18: 也圓者謀也鬼也直我無情能堪是苦者言苦之甚
0474c19: 也如或有情則難當此苦矣直字經本或作值字誤
0474c20: 也尋從去聲者隨行也惋烏貫切驚歎也須臾者猶俄頃
0474c21: 之間也惙陟劣切疲也並復思惟者存亡俱念也分裂
0474c22: 者分字平聲分猶開也。
0474c23: 三釋結會文為二初標科次一結會下隨釋文為二
0474c24: 初釋偈頌結會人輸頭檀亦閱頭檀此云淨飯摩耶
0475a02: 第二王子即是文殊爾時虎者即大勢至瞿夷此云
0475a03: 明女悉達太子有三夫人一瞿夷二耶輸三鹿野五
0475a04: 比丘者陳如頻摩訶男十力迦葉拘利太子舍利
0475a06: 為二初釋結會塔次釋結會誓願經文從於是時王
0475a07: 子下是也。
0475a08: 三釋大眾得益。
0475a09: 四釋結成即是結成樹神所問之意也。
0475a10: 釋讚佛品
0475a11: 初釋品題為二初正釋又為二初大師釋三番菩薩
0475a12: 者初番無量諸菩薩次番信相菩薩三番菩提樹神
0475a13: 而言菩薩者若據諸經列眾而菩提樹神必屬八部
0475a14: 交雜眾收然約說雖是八部雜眾所收從本乃是
0475a15: 大權菩薩況復菩薩形不撿節不定處是故樹神
0475a16: 名為菩薩也一佛世尊者釋迦如來也能所合標故
0475a17: 言讚佛品者讚字兼能所佛字但在所而能所兼舉
0475a18: 故言合標也次章安釋三番菩薩是能讚一佛是所
0475a19: 讚不異上文大師所釋一佛是能讚三番是所讚者
0475a20: 下文既云爾時世尊從三昧起以微妙音而讚歎言
0475a21: 樹神善女既讚樹神可以例於信相菩薩及諸菩薩
0475a22: 是故一佛為能讚三番菩薩復成所讚三番是當
0475a23: 佛等者釋疑也或有疑云若謂一佛是能讚三番菩
0475a24: 薩是所讚者是則應云讚菩薩品何故謂之讚佛品
0475b01: 邪故此釋云三番菩薩是當來佛故品題云讚佛品
0475b02: 也皆是能讚者初則三番菩薩為能讚次則一佛為
0475b03: 所讚也皆是佛者初則所讚是現在一佛次則所讚
0475b04: 是當來諸佛既能所互通當現兼攝是故題言讚佛
0475b05: 品也。
0475b06: 次第下次明來意中云大體大智大用者法性體具
0475b07: 甚深無量名為大體智亦稱之故名大智智與體冥
0475b08: 能起大用故名大用若三一異體名為隔別若三一
0475b09: 同體名為圓妙也令力政切亦善也初中後者序正流
0475b10: 通也稱揚教者諸菩薩云如來所說第一深義樹神
0475b11: 亦云甚深妙法妙寶經典即讚教也。
0475b13: 隨釋文為二初經家敘陳列讚眾從此至彼但是稱
0475b14: 讚今佛釋迦非謂讚彼山王如來若義淨譯最勝王
0475b16: 所合掌讚歎應知今經是從此至彼最勝王經是從
0475b17: 彼至此總而言之但是顯於菩薩之數多耳。
0475b19: 初標科言合者三番菩薩說偈共合總有六十五行
0475b20: 半也次從一二十行下隨釋文為三初釋諸菩薩說
0475b21: 六種清淨者若依現文從其音下自列六重若最勝
0475b22: 王則云八種故彼經云八種微妙應群機起超勝迦
0475b23: 陵頻伽等言八種者法界次第云一極好二柔三
0475b24: 和適四尊慧五不女六不誤七深遠八不竭迦陵頻
0475c01: 伽此云好聲鳥故以比於佛音聲耳盡津忍切思音伺然
0475c02: 諸菩薩讚如來相好文句不解釋者以前讚歎品具
0475c03: 明生身尊特法身之義故也意令學者準例可知故
0475c05: 即於此王城耆山法會也次正說偈中云如日千光
0475c06: 等者四明云若據生身皆有齊限如云身光面各一
0475c08: 相昔為龍尊讚佛尊特發願未來得值釋迦今日所
0475c09: 讚豈忘其本是則大相小相皆寄尊特而讚也云云今
0475c10: 問若爾何故不許龍尊所讚圓光一尋能照無量十
0475c11: 方國土等對於生身及以尊特且圓光一尋豈非生
0475c12: 身有齊限乎能照無量十方國土等豈非尊特乎既
0475c13: 自立云生身丈光皆有齊限又云大小無非尊特不
0475c14: 亦矛盾乎若謂千光照無量土名為尊特何故不許
0475c16: 先敘次正說偈中云如優曇者此云瑞應又云靈瑞
0475c17: 三千年一現現則金輪王出大海減少金輪路現此
0475c18: 華乃生作金輪王之先兆也然金輪易值佛出難遇
0475c19: 故且以優曇時現喻於世尊時出耳又泥洹經云閻
0475c20: 浮提內有尊樹王名優曇羅有實無華優曇樹
0475c21: 若乃有華世則有佛四明至此方乃委明性相二空
0475c23: 云云若準合部經文但齊快說是言是則但有二十七
0475c24: 行半偈今云二十八行半者則快說是言下更有一
0476a01: 切眾生等一偈最勝王經亦乃有之故彼經云一切
0476a02: 有情若得聞者皆入甘露無生法門言樹神說者且
0476a03: 通言之耳實樹神但說二十五行半也以最後三行
0476a04: 乃是佛從三昧而起讚歎之辭耳注云云者令作此
0476a05: 示之也若準合部及最勝王讚佛品後更有付囑品
0476a06: 今既釋懺本故但有一十八品耳。
0476a07: 次章安釋文為二初約能所互通釋準前可知又是
0476a08: 下次約印成讚教釋者讚教是口豈無於身故序品
0476a09: 來既乃快說體智用三以為菩薩修行妙因是故上
0476a10: 文捨身品內有佛果身禮於因身以由因身能修妙
0476a11: 因成於果身故得果身禮於因身也今文有佛讚大
0476a12: 懺大讚者四明云即前懺悔讚歎兩品佛讚大懺佛
0476a13: 讚大讚也今問若爾則是上文有佛讚大懺大讚耳
0476a14: 何故云今文有佛讚大懺大讚邪今謂文句上卷釋
0476a15: 序品中敘述文云若聞懺悔執持在心是上善根諸
0476a16: 佛所讚是敘下文讚佛一品所以然者以諸菩薩聞
0476a17: 於懺悔執持在心是為最上微妙善根故名大懺也
0476a18: 復能讚歎釋迦故名大讚也是故佛從三昧而起讚
0476a19: 於樹神并諸菩薩即是今文有佛讚於大懺大讚也
0476a21: 唯願慈悲為我現身也言能說者通指樹神所說偈
0476a22: 讚也言能聽者亦通指於樹神能聽此經典也言能
0476a23: 行者即指經云我常修行也既云修行豈非大懺乎
0476a24: 又復樹神於授記品及捨身品皆請皆說鬼神品等
0476b01: 皆聽皆行故云能請能說能聽能行也故知此等通
0476b02: 是快說故佛讚云快說是言也快者稱心也喜可也
0476b03: 故知乃是果人讚於因菩薩也樹神既爾諸菩薩等
0476b04: 豈不然哉故此乃是果口讚於因人之口也其義明
0476b05: 顯故云孱士限切正作書傳云現也說文云具也然身口既爾意可準
0476b06: 知故云果意讚因意任運例成也以樹神云我今不
0476b07: 疑佛所行處故知佛讚亦有果意讚於因意令如此
0476b08: 說故注云云也。
0476b09: 次料簡文為二初問中云入定及三昧者輔行引大
0476b10: 論問云三昧與陀羅尼何別答陀羅尼是慧性三昧
0476b11: 是定性梵語三昧此方云定是故今文入謂之定起
0476b12: 謂之三昧即綺文互現耳次答意者初序品中游於
0476b13: 無量甚深法性即是入定良以法性寂然名之為定
0476b14: 故也言首尾者即始終也此依涼世讖本而說若依
0476b15: 唐時義淨所翻是則後皆是從於定起而說故最勝
0476b16: 王初序品云爾時薄伽梵於日晡時從定而起觀察
0476b17: 大眾而說頌云金光明妙法最勝諸經王乃至經末
0476b18: 樹神偈云世尊所有淨境界慈悲正行不思議聲聞
0476b19: 獨覺非所量大仙菩薩不能測唯願如來哀愍我常
0476b20: 令見大悲身三業無倦奉慈尊速出生死歸真際
0476b21: 同一梵文誰非誰是云云四明云最勝王經定起說者
0476b22: 彼經乃是赴權小機是故是佛定起而說此經在於
0476b23: 定中說者今經乃是赴實大機是故見佛在定中說
0476b24: 今問若爾諸大乘經從定起說豈可皆是赴權小機
0476c01: 邪四明又謂義淨先學小乘晚見梵本金光明經定
0476c02: 起方說正符昔日所宗小乘今問若爾讖公亦先學
0476c03: 於小乘何故翻此金光明經在定中說又如什公初
0476c04: 亦學小後悟大乘釋法華經莫是法華定起方說亦
0476c06: 不異常徒妄生品藻孰能鑒之云云若作入法性者未
0476c07: 論偈末從三昧起且明初後皆在定中故云若作入
0476c08: 法性也法性自在者法性寂然不變經王統攝自在
0476c09: 法性即是經王所以名為自在故前文云法性之理
0476c10: 佛所護念文詮此理故言經王既言經王智歎體四
0476c11: 佛五佛者東方阿等四佛并釋迦如來即五佛也
0476c12: 同處等者體同故相即故四佛同一處所眾生共見
0476c13: 也用異故常分故四佛五佛各各處所眾生異見也
0476c14: 又前文云若見四佛同尊特身一身一智慧者即是
0476c15: 常身弟子眾一故豈非今文四佛五佛同一處所眾
0476c16: 生共見乎良以皆是約於界外法性身故所以名為
0476c17: 同處共見也又云若見四佛佛身不同即是應化弟
0476c19: 良以皆是約於界內分段身故所以名為各處異見
0476c20: 也如淨名疏云異質異見等云云四來四去等者四方
0476c22: 佛機息故去釋迦一佛緣未息故猶在王城耆山之
0476c23: 內然去來住在事用雖異法性妙理不遷不變實無
0476c24: 所隔故云隨人所皆無障礙也以由法性自在體
0477a01: 同相即故也。
0477a02: 三約觀心釋文為三初正明云諸菩薩三業者五體
0477a03: 投地是身業異口同音是口業身口共暢於意則三
0477a04: 業具矣讚佛三業者如來之身金色微妙等即身業
0477a06: 無量等即意業也此事三業準經易了故云可解也
0477a07: 此乃先明三業之事耳三觀心者下次約三業之事
0477a08: 以明觀心顯理仍先標之故云三觀心者也孤山云
0477a09: 觀字下剩心字此以觀字作去聲呼故云剩心字耳
0477a10: 云云次從觀身不得身下正釋三業之事以成理觀於
0477a11: 中先明觀身也觀身三觀乃如此口意亦然是故結
0477a12: 云事理六法法者觀法也事理六法者事理各有六
0477a13: 法也事六法者能讚所讚各有三業也理六法者觀
0477a14: 自三業既即三觀觀佛三業豈不然乎故淨名云觀
0477a15: 身實相觀佛亦然觀身既爾觀口觀意可以準知又
0477a16: 亦可云事三理三共成六法若無三觀理本豈有三
0477a17: 業事用能讚乎故云若無觀慧事亦不成也次舉例
0477a18: 中云三衣六物若解其意等者三是別說六是總明
0477a19: 若解於六亦識於三是則三六其義皆成若不爾者
0477a20: 非但無六三亦不成良以三衣屬於六物所攝故也
0477a21: 言六物者一僧伽梨二多羅僧三安陀會四多
0477a22: 羅五尼師壇六漉水囊賞看病中則以針簡為第六
0477a23: 物今準二衣篇首列之云漉水囊耳言若解其意者
0477a24: 即是解其佛制之意也南山云三衣六物佛制令畜
0477b02: 音志斷於三毒五條下衣斷貪毒七條中衣斷嗔毒大
0477b03: 衣上衣斷癡毒以至加法行護等具如律鈔中說云云
0477b04: 出家人器名多羅加法持用違者得罪云云尼師壇
0477b05: 者為護身衣及僧臥具故制加法令受持之云云漉水
0477b06: 囊者物雖輕小所為極大出家慈濟其意在此云云。
0477b07: 觀心亦爾下三結示中云若得理觀六觀亦成者結
0477b08: 示向來若解其意三六俱成明前事理六法皆悉具
0477b09: 足也若不解者非但無六三亦不成明前若無觀慧
0477b10: 事亦不成也此大好者約觀心解菩薩三業讚佛三
0477b11: 業不違經旨也甚廣下注云云字者指理觀之義備
0477b12: 在諸文也。
0477b13: 
0477b14: 金光明經文句新記卷第七終
