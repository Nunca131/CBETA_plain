0285c01: 憨休和尚敲空遺響卷第八
0285c02: 關中張恂稚恭編閱
0285c03: 益州記室繼堯校訂
0285c04: 偈
0285c05: 禮風穴沼祖塔
0285c06: 鐵牛倒跨祖庭秋塔勢崚嶒汝水頭點破虛空懸慧
0285c07: 日撐開天漢瀉元流深培鬱密松千本直指橫斜月
0285c08: 一鉤風穴家聲千古在兒孫蟄蟄起宗猷
0285c09: 禮首山念祖塔
0285c10: 嶙峋古塔聳山隈繡石橫碑半綠苔郭外煙雲開復
0285c11: 合嶺頭明月去還來傍城流水機猶在充黃金世
0285c12: 莫裁八面無門空廓落年年春到自花開
0285c13: 沖涵法兄進金粟院值雨口占志喜
0285c14: 和泥合水入廛來倒嶽傾湫震法雷大地懽承新雨
0285c15: 露靈芽喜茁舊根荄塵塵凈滌空諸有剎剎咸滋遍
0285c16: 九垓故教密雲彌布遠普天化育躋春臺
0285c17: 送雪兆法兄住長垣鶴林寺
0285c18: 汝海韜光歲月深時瞻綱紀肅叢林鶤鵬乍徙凌霄
0285c19: 漢天馬猶憐善古今手毒擒龍追電影機先陷虎迸
0285c20: 雷音濟宗此去唯君辰消息何時慰素心
0285c21: 風穴送滄涵法兄出山
0285c22: 久惜秋霜志莫嘉深潛汝海混龍蛇翻身破浪伸頭
0285c23: 角奪食驅耕見爪牙踏殺神駒推馬簸雄吞佛祖讓
0285c24: 勤巴鐵牛機峻家聲在祖道絲危賴作家
0285c25: 寄贈沖涵和尚
0285c26: 陷虎擒龍世無雙銅頭鐵額盡心降全提正令雄三
0285c27: 楚倒握吹毛奠九江末運流中撐砥柱虛空背上立
0285c28: 標幢可憎格外鉗鎚辣攛掇牛兒尾過窗
0285c29: 示參禪十首
0285c30: 參禪無妙訣只要生死切一句子話頭常提無間歇
0286a01: 拔卻腦後釘扭出虛空血漆桶夜生光笑倒乾屎橛
0286a02: 其二
0286a03: 參禪須猛利不是小兒戲一口氣不來知向何處去
0286a04: 趁此色身強早辦前程計豎起鐵脊梁心空取及第
0286a05: 其三
0286a06: 參禪莫散誕麻繩著水蘸長劍倚天寒只教命根斷
0286a07: 跳過金剛圈嚙碎鐵酸餡佛祖生冤家大事無不辦
0286a08: 其四
0286a09: 參禪須融豁勿墮山鬼窟板齒上生毛虛空裏揣骨
0286a10: 地忽一聲似賊入空屋捉敗老臊胡眼子烏律律
0286a11: 其五
0286a12: 參禪勿拘絆腳跟要穩當照顧主人公惺惺常呼喚
0286a13: 澄潭皎月輝猶是生死岸瞥爾眼皮穿眉毛橫額上
0286a14: 其六
0286a15: 參禪怕掉舉只要偷心死縱與理相應禪河窮到底
0286a16: 打破鳳林關咬人是獅子俊哉丈夫兒只合當如此
0286a17: 其七
0286a18: 參禪休比寶都向外邊討閑地口吧吧終日說恰好
0286a19: 一朝病臨身工夫不濟了從頭驗將來說食何曾飽
0286a20: 其八
0286a21: 參禪立期限貴在端趨向莫落無事甲勿墮在昏散
0286a22: 譬索赤水珠得者須罔象鼠入牛角時自有個倒斷
0286a23: 其九
0286a24: 參禪絕對待不立中內外月影散千江事事應無礙
0286a25: 除妄重增病治心更大害疑情常現前一真超法界
0286a26: 其十
0286a27: 參禪勿固執究竟非所益無心隔重關從緣薦得疾
0286a28: 鐵牛過窗櫺尾巴綿綿密耕破舌頭皮參學事纔畢
0286a29: 警參十首
0286a30: 參禪須是絕言詮切莫尋行紙上研此事若將文字
0286b01: 了因何教外說單傳
0286b02: 嗔拳熱喝是良模那個男兒不丈夫直下分明須薦
0286b03: 取休教待兔守枯株
0286b04: 綿綿密密絕中邊綻出紅爐火裏蓮彈指果能親覷
0286b05: 破善財依舊閣門前
0286b06: 個中透脫最為難一念回光好自看喫飯穿衣如會
0286b07: 得現成公案不相瞞
0286b08: 決策死生志貴堅鉗鎚惡辣莫相嫌驀然漆桶掀翻
0286b09: 了遍界春光遍界天
0286b10: 披緇何幸入金田當自精勤痛著鞭若也因循消歲
0286b11: 月將心待悟到驢年
0286b12: 莫學諸方口鼓禪調虛弄舌枉徒然磨稜未得偷心
0286b13: 死只恐閻羅筭飯錢
0286b14: 蒲團兀兀坐如癡恰勝承蜩有得時絕後再甦君自
0286b15: 信始知到底不吾欺
0286b16: 立志參禪膽氣麤經行纔罷又跏趺試看昔日瞿曇
0286b17: 老彼丈夫來我丈夫
0286b18: 擔板禪和實可哀蛇頭死攥手難開點胸點肋由堪
0286b19: 笑病入膏肓救不來
0286b20: 開田二十首
0286b21: 山前一片古荒田拋置於今孰計年不向這回親下
0286b22: 手菩提慧果幾時圓
0286b23: 一把陳年鈍钁頭朝提暮挈幾曾休祖翁不是無力
0286b24: 要假兒孫苦處求
0286b25: 故園田地久荒蕪立志殷勤道不孤野草閒花都鏟
0286b26: 卻勝他面壁嘴盧都
0286b27: 古今托缽是良模道際時艱未可圖要不挨門並傍
0286b28: 戶須從實地下工夫
0286b29: 渠儂活計钁頭邊舉起分明用去玄把柄信然親拾
0286b30: 得從教榛莽化良田
0286c01: 種田博飯古人儔一粒須彌訓有由莫問他生招後
0286c02: 果何如此日免馳求
0286c03: 大用現前幾個知通方作者自忘疲有般避懶偷安
0286c04: 客見說開田早皺眉
0286c05: 平高就下密綿綿把住放行意卻便只待到頭方歇
0286c06: 手消露地始安眠
0286c07: 瑞草靈苗總莫留休教野父起耘愁大千索盡都掀
0286c08: 倒只得虛空笑點頭
0286c09: 實地工夫好用心钁頭舉起莫沉吟人人具個超方
0286c10: 眼下手分明入處深
0286c11: 眉毛廝結要收功鐵額銅頭氣宇雄奮迅一聲齊著
0286c12: 力大家各自顯神通
0286c13: 要從本地見風光斬草開荒法最良不是一回白汗
0286c14: 出爭能脫體露堂堂
0286c15: 百丈開田落賺他長伸兩手事如麻爭如興福無機
0286c16: 智開罷田園自到家
0286c17: 平原沒種種高坡壁立孤危意作麼八字打開全體
0286c18: 現腳跟點地總非他
0286c19: 手眼通身伎倆高山窮力盡吼金毛田間人數知多
0286c20: 少不許仰山更插鍬
0286c21: 祖意分明在目前钁頭到處是青天鈍鋼打就圖明
0286c22: 體穵到威音那畔邊
0286c23: 闍黎不用苦嘍哪放去收來是甚麼田地者回親踏
0286c24: 著木人撫掌笑呵呵
0286c25: 荊棘叢叢盡坎坑故教火種與刀耕钁頭尖上輕翻
0286c26: 轉大地山河一坦平
0286c27: 力倦神疲口懶開揚眉瞬目手難抬話頭舉起端身
0286c28: 坐切莫將心待飯來
0286c29: 開田自是苦禪和道者家風不恁麼莫謂富嫌千口
0286c30: 少從來貧恨一身多
0287a01: 贈古崖禪友
0287a02: 過量人中第一流鮦陽傾蓋海天秋昂藏氣宇吞今
0287a03: 古凜烈光芒射斗牛晦跡潛鋒甘自伏經天緯地許
0287a04: 誰收知君得便為霖雨佇看風雷振九州
0287a05: 贈翠峰庵主
0287a06: 多年習寂向岷巒杖屐曾過隴水寒鼻孔龍吟枯木
0287a07: 實頂門眼瞎髑髏乾卻離文字當機薦拶碎虛空背
0287a08: 面看誰得似君垂釣手常將苔綠坐林湍
0287a09: 金粟擔柴
0287a10: 現成公案日施為個事分明更問誰縱步隨方全體
0287a11: 用橫肩一字兩頭垂後先貫徹何拘定左右融通任
0287a12: 轉移瞥爾到家休歇地渾身白汗似淋漓
0287a13: 贈端可禪人
0287a14: 不存玄解侶蘊玉養靈胎電激通神用星飛絕點埃
0287a15: 山容知雪盡鳥語覺春來唯有摩醯眼如何秪自開
0287a16: 贈佛種禪友
0287a17: 稚素迥然志莫偕中懷嚴冷膽崔嵬江淮歷遍尋知
0287a18: 己已汝海從遊暫曝腮繡谷閒花隨爛熳長松幽徑獨
0287a19: 徘徊養成頭角騰霄漢只待春風起蟄雷
0287a20: 勉知幻禪人
0287a21: 不遭黃蘗棒焉契老婆心寧教石穿杵勿為氈著針
0287a22: 窮源求致遠得路入須深頭角如成後何愁不沛霖
0287a23: 次古崖禪友廛居八首
0287a24: 行行寶樹界金繩祖印高提幸偉人鐵棒敲穿獅子
0287a25: 骨藕絲牽轉漆崑崙雷崩電擊聲光振草偃風行德
0287a26: 化淳個事不知誰委悉秋空又見雁來賓
0287a27: 其二
0287a28: 華衢錦陌道無窮觸著翻然在己已躬聲寂何妨喧鼓
0287a29: 吹色空豈厭雜花叢宵連絃管家家月袖拂羅綺處
0287a30: 處風直下了明真面目魔宮虎穴羨英雄
0287b01: 其三
0287b02: 叢席弘開汝水邊觀光花縣簇瓊筵指揮萬象唯標
0287b03: 準利攝三根有化權曲引鉤綸離巨浸傍通鳥道入
0287b04: 重玄須知就裏隨方便卓爾真規自宛然
0287b05: 其四
0287b06: 孤峻門庭孰可齊頻瞻麈尾露端倪籠中縶鳥開金
0287b07: 鎖影外神駒送玉蹄白棒一條推獨步青萍三尺賴
0287b08: 單提靈光炯炯輝今古堪笑空然太乙蔡
0287b09: 其五
0287b10: 道價崇高獨擅場良由格外事非常荷沉碧沼魚吞
0287b11: 月秋染丹楓葉醉霜昧寶傭兒沿街乞迷頭蠢子逐
0287b12: 風狂誰知得義塵中妙轉位迴機振祖綱
0287b13: 其六
0287b14: 憑將門戶潑天開倒嶽傾湫震法雷衝浪錦鱗燒頫
0287b15: 尾迴途木馬出寒灰珍柯秀聳炎中宅玉骨香清雪
0287b16: 裏梅世出世間無別法酒樓肉案不須猜
0287b17: 其七
0287b18: 顛拈倒卓任施為拋向當陽共要知熱喝嗔拳元無
0287b19: 隱欠躬合掌幾曾虧單刀直入根猶鈍疾燄遄過鷂
0287b20: 已遲若是英靈超邁者當仁誰肯讓於師
0287b21: 其八
0287b22: 銀箏低壓簇金藍法界無邊好共參玉琢螭文終喪
0287b23: 德魚吞香餌只元貪男歡女笑情何限犬吠驢鳴個
0287b24: 自諳多口阿師頻漏逗人天千古仰司南
0287b25: 壽知還禪友
0287b26: 心傳內院與麼來喜見毘藍又降胎旭日晴光輝萬
0287b27: 象壽山高聳碧崔嵬
0287b28: 送西宗禪人歸穎川省親
0287b29: 父母非親誰最親穎川歸去重天倫芒鞋莫倦重來
0287b30: 路踏斷鮦陽浩劫春
0287c01: 送本具禪人
0287c02: 欲寫離歌送爾行陰森灌水囀流鶯分明一句無私
0287c03: 語只要檀郎認得聲
0287c04: 送靈壁禪人歸楚中
0287c05: 去年花裏喜逢君今值東風客意勤歸到家山田地
0287c06: 穩鐵牛耕破嶺頭雲
0287c07: 金粟寺桂花二首
0287c08: 簇簇金輝照法筵靈根培在劫空先等閒觸著娘生
0287c09: 鼻自有馨香遍大千
0287c10: 其二
0287c11: 蒸蒸香氣襲園林觸處照然鼻祖心堪笑遊蜂情未
0287c12: 瞥枝枝葉葉外頭尋
0287c13: 補衲
0287c14: 破衲穿來秖自知渾身是眼得人嗤針鋒不露隨方
0287c15: 補一線纔通日午時
0287c16: 琉璃燈
0287c17: 內外精瑩絕疵瘕常光凈土莫週遮靈臺一點通明
0287c18: 處只在當人捩轉車
0287c19: 力農
0287c20: 衲僧活計山常流任運隨緣絕世求鈍钁磨成鷹嘴
0287c21: 樣山田開遍不曾休
0287c22: 示徹微禪人
0287c23: 透徹離微向上機眼聲耳色不相違翻身搋破狐疑
0287c24: 綱萬里晴空一鶚飛
0287c25: 示雲菴禪人
0287c26: 亂雲堆裏結茅菴放下身心細細參一氣不來何處
0287c27: 去急須捉敗老瞿曇
0287c28: 示寧波禪人
0287c29: 翛然寧謐未充和猶是無風匝匝波大死一番須打
0287c30: 徹太平無象始謳歌
0288a01: 示普明禪人
0288a02: 雲門普字絕囊藏覿面全提好廝當萬里青天三十
0288a03: 棒恁渠舉似向諸方
0288a04: 示恒修禪人
0288a05: 恒心唯士獨為能道本無修絕愛憎鏡樹只知勤拂
0288a06: 拭盧能爭得紹傳燈
0288a07: 示必正禪人
0288a08: 必定其中意作麼眉毛剔起見淆訛一期正句翻然
0288a09: 透新婦元來是阿婆
0288a10: 示多聞禪人
0288a11: 多處添些卻有由聞聲見色莫他求須知甘露堂前
0288a12: 事渭水滔滔日夜流
0288a13: 示了智禪人
0288a14: 了無可了密綿綿漆桶光生智鏡圓照破娘生真面
0288a15: 目烏龜騎象過西天
0288a16: 示蘇州睿靈禪人
0288a17: 睿智虛靈不宰功從教夜半口輪紅饒伊會得蘇州
0288a18: 話也是闍黎飯後鐘
0288a19: 示淵澄禪人
0288a20: 深淵澄徹露形儀萬象森羅照不疲生死岸頭牢著
0288a21: 腳休教打濕兩莖眉
0288a22: 示法蘊禪人
0288a23: 法何曾法蘊真傳向火蠟人薄處穿三頓喫來黃蘗
0288a24: 棒笑他馬鈍磨磚
0288a25: 示通山禪人
0288a26: 通方作者確然稀箭拄鋒前第一機鐵壁銀山都透
0288a27: 過黃梅夜半始傳衣
0288a28: 示萬修禪人
0288a29: 萬行圓修是普賢久長難得道心堅苟能日用超方
0288a30: 便腦後須彌遶大千
0288b01: 示無量禪人
0288b02: 無位真人赤肉團面門出入不相瞞虛空拶碎知端
0288b03: 的萬壑松聲寶月寒
0288b04: 示明心禪人
0288b05: 明得心來到幾時現承公案好提持搬柴運水尋常
0288b06: 事只是頭陀自不知
0288b07: 示斷崖侍者
0288b08: 坐斷淆訛一句子懸崖壁立勢崔嵬只須拼命承當
0288b09: 去撲地虛空笑口開
0288b10: 示省然知藏
0288b11: 一喝圓收五教齊電光影裏脫筌蹄闍黎若省無他
0288b12: 事靈木迢然鳳不棲
0288b13: 示慵石侍者
0288b14: 學道先須辦肯心磨礱功到杵成針添瓶酌水須當
0288b15: 薦勘破機關陷虎深
0288b16: 示進修維那
0288b17: 槤槌舉起識端由道絕功勳豈用修一擊頂開正
0288b18: 眼罰錢出院始風流
0288b19: 示月輝副寺
0288b20: 六窗虛寂靜沉沉皎月當空絕暗昏萬象齊輝無隱
0288b21: 覆大千沙界現全身
0288b22: 示雪立典座
0288b23: 身心放下莫辭勞桶裏鍋邊眼獨超異日凈瓶如趯
0288b24: 倒潑天活計任伊曹
0288b25: 示知所都寺
0288b26: 欲知寶所在爾躬劍掛眉間氣獨雄驀地翻身能裂
0288b27: 破從教血濺梵天紅
0288b28: 示無盡維那
0288b29: 趙州無字久云參曾向南詢五十三杓柄短長如會
0288b30: 盡魔宮佛界任癡憨
0288c01: 示鏡如禪人
0288c02: 南嶽菴前磨已久獼猴背處鑑無殊而今撞著東平
0288c03: 老撲破還他體自如
0288c04: 詠竹
0288c05: 特地孤標迥出塵外明高節內虛心青青翠色凌雲
0288c06: 上不待風吟自動人
0288c07: 送映虛禪人省親
0288c08: 發足參方志可褒戒壇首獲掛緇袍纔看眼插穿眉
0288c09: 劍已巳喜胸長蓋膽毛向火蠟人情未瞥追風木馬見
0288c10: 先操涇川此去寧親老菽水回當顧灞橋
0288c11: 示滿慈禪人
0288c12: 心期滿處現慈容覿露堂堂是此宗撲倒終南山色
0288c13: 古霜天夢破一聲鐘
0288c14: 示華嚴禪人
0288c15: 傳來鷲嶺一枝花攪攪叢林事似麻若是克家真種
0288c16: 草密嚴豈肯亂胡搽
0288c17: 示看經僧
0288c18: 剖破微塵出大經莫將義解假惺惺未明調御機先
0288c19: 旨爭拔金剛腦後釘故紙何年鑽得透禪鋒直截豈
0288c20: 消停當陽一句如相委到處春山入眼青
0288c21: 示蘭馨禪人
0288c22: 蘭生幽谷最為良雖處無人亦自芳但得雪消春到
0288c23: 後管教氣味遠馨香
0288c24: 示致中侍者
0288c25: 推致其中莫住中曹溪一滴豢成龍直教平地滔天
0288c26: 去好待春雷振祖風
0288c27: 示唯心侍者
0288c28: 南方歷遍更求安三界唯心語甚端興善不能無指
0288c29: 示眉毛剔起自家看
0288c30: 示鏡明禪人
0289a01: 寂淨玄微早不中昱如杲日麗長空當臺已巳掛秦時
0289a02: 鏡理事分明有路通
0289a03: 示了言禪人
0289a04: 一性圓明好自修心中了了更何求言息無路機關
0289a05: 絕歸到家山即便休
0289a06: 示禮峨嵋僧
0289a07: 盡說峨嵋有普賢是人曾不到山巔象王鼻孔撩天
0289a08: 甚好囑奴兒莫亂穿
0289a09: 示劍眉禪人
0289a10: 鮦陽隨侍人關中鐵脊撐撐氣宇雄異日眉間寶劍
0289a11: 脫爭教血濺梵天紅
0289a12: 示隆瑞禪人
0289a13: 祖意西來會也無莫教待兔守空株撩天鼻孔娘生
0289a14: 就那箇男兒不丈夫
0289a15: 示印文禪人
0289a16: 密印無文佛祖傳臨時須薦在機先翻身拶碎毘盧
0289a17: 藏看取心空及第還
0289a18: 示正目侍者
0289a19: 脊梁豎起若癡呆鐵壁銀山好廝挨驀地虛空齊迸
0289a20: 裂頂正眼自睜開
0289a21: 示純一侍者
0289a22: 參詢千里志非常佛法何曾不舉揚移瓶拂几君須
0289a23: 薦那個人無腦後光
0289a24: 示無痕禪人
0289a25: 月穿潭底水無痕佛法分明舉似真直下若能親打
0289a26: 徹方知一體是全身
0289a27: 冬日示眾五首
0289a28: 雲水紛紛聚首來爐頭無炭苦撕挨驀然豆爆寒灰
0289a29: 也臘月霜天打雪雷
0289a30: 大家相聚喫莖虀要見古人赤手提滋味一朝親嚼
0289b01: 破蟭螟睫上放須彌
0289b02: 禪家未道少兒孫皂角燈心舖面存縱據虎頭收虎
0289b03: 尾也須一棒一條痕
0289b04: 閉門打睡怯冬寒豐儉隨家適自安折腳鐺煨瓔珞
0289b05: 粥任他窮漢肚皮寬
0289b06: 熱鬧門庭不肯去團圞這裏守寒灰星兒撥著瞋機
0289b07: 發白棒籠頭亂打來
0289b08: 示大曉維那
0289b09: 金鱗破浪出南塘戴角擎頭氣宇昂虀甕肯遭渠毒
0289b10: 手歸來還許別商量
0289b11: 寄立
0289b12: 別去春秋見六更曇花競發少林春總持賴有聲光
0289b13: 在誰是傳燈繼起人
0289b14: 送在旭首座之商城
0289b15: 牢關把定不通風豎亞摩醯志獨雄鞭起鐵牛千嶂
0289b16: 裏莫教孤負老沖翁
0289b17: 送蒼雅書記之光山
0289b18: 戴角擎頭勢已巳雄出林好去起腥風溪山雖是云韜
0289b19: 晦要使滹沱正脈通
0289b20: 送淨已巳知藏之霍丘
0289b21: 草鞋緊峭出南塘腳下無私任爾行勿謂溪山稱快
0289b22: 足千觔擔子要承當
0289b23: 送問雪還中州
0289b24: 芒鞋緊峭出西秦一路秋風送爾行此去直教吞佛
0289b25: 祖歸來返躑始相親
0289b26: 送貫之禪人歸邠州
0289b27: 昔年相聚在眭村戒月初圓赴薊門此日歸來尋舊
0289b28: 隱好明祖意報師恩
0289b29: 送素侍者南參
0289b30: 苦志隨吾已巳數年更加精進密綿綿臨行一句須珍
0289c01: 重異日歸來了勝緣
0289c02: 為明智號愚菴
0289c03: 佛法分明了無多全憑智刃伏群魔愚中自有安身
0289c04: 處莫學仙人爛斧柯
0289c05: 為福昇號映旭
0289c06: 赫赫遙光慧日昇高林始旭映松門照開大地千山
0289c07: 暗爍破群生濁劫昏
0289c08: 示撞破頭僧
0289c09: 驀然一撞頂門開絕處逢生會醒來果是丈夫皮有
0289c10: 血還知痛癢要深培
0289c11: 示空相禪人
0289c12: 諸相皆虛萬法空毛端那許證圓通假饒直到無疑
0289c13: 處者裏還須問爾躬
0289c14: 送徹宗禪人
0289c15: 二月春光景媚妍分明祖意草頭邊此回腳下須親
0289c16: 薦透徹心宗達本源
0289c17: 送爾卓禪人
0289c18: 孤標卓立迥超群棒下無生絕見聞職滿辭吾歸去
0289c19: 也隴山深處臥松雲
0289c20: 送在菴禪人南參
0289c21: 布單賣卻下南方煙水百城路渺茫此去草鞋跟要
0289c22: 斷莫教錯過好時光
0289c23: 留尼山西堂
0289c24: 林泉寂靜足優游歷志他山未肯休何似白雲深密
0289c25: 處飽柴飽水度春秋
0289c26: 示孤朗藏主
0289c27: 閱遍琅函肯歇心投身休老住叢林圓明一點無藏
0289c28: 覆日用頭頭貫古今
0289c29: 示古音禪子
0289c30: 五蘊山頭古佛堂威音那畔事全彰無形無相無名
0290a01: 字晝夜六門常放光
0290a02: 示琴僧
0290a03: 流水高山曲宛然廣陵散久歎無傳而今喜樂熏修
0290a04: 志好待撩天鼻孔穿
0290a05: 示元晦書記
0290a06: 晦默淵沉道可親龍藏死水不通神雖然向道離文
0290a07: 字不解圓通誤煞人
0290a08: 示中也侍者
0290a09: 祖意西來特救偏不偏之處要宜權灼然拶破知端
0290a10: 的明月清風共一天
0290a11: 示金粟實俞監寺
0290a12: 楊岐昔日輔慈明念載辛勤悟入深贏得兒孫遍大
0290a13: 地驢兒三腳話通行
0290a14: 示秀珠禪人
0290a15: 錦水灘頭蚌孕胎剖塵秀出夜光來圓明寂照非他
0290a16: 物爍破迷途正眼開
0290a17: 示養孺禪人
0290a18: 涪水深涵養性真龍湖破浪到西秦他時操就嬰兒
0290a19: 行看取崢嶸一角麟
0290a20: 示嵩樵侍者
0290a21: 嵩少峰前古斧解提須是採樵人廓然撞著無根
0290a22: 樹水映花紅別有春
0290a23: 示若愚禪人
0290a24: 終日如愚不是獃於中不用巧安排本來無相無文
0290a25: 字何必馳求反自乖
0290a26: 壽西竺僧會
0290a27: 鷲嶺長松不記年霜青雪白愈鮮妍我今拈出為君
0290a28: 壽寶掌同庚是勝緣
0290a29: 爾卓禪人以爆竹求偈
0290a30: 截斷兩頭向上機頂門觸著奮獰威驀然嚗地虛空
0290b01: 碎亦任分身遍界飛
0290b02: 多聞禪人以布襖求偈
0290b03: 青州布襖不通風密密綿綿一段空穿著從教白汗
0290b04: 出冷冰冰地暖烘烘
0290b05: 示解月尼
0290b06: 選佛場中女丈夫總持去後寂然無龍湖有女能相
0290b07: 繼解取心天皓月孤
0290b08: 示覓火僧
0290b09: 一盞無油智慧燈不須人點自光明可憐懵懂癡呆
0290b10: 漢到處尋人問丙丁
0290b11: 示雪谷西堂
0290b12: 立雪岩前契祖機倒身三拜了無疑煨雲好去棲岩
0290b13: 谷亦恁遼天俊鶻飛
0290b14: 示忍菴知客
0290b15: 送往迎來不憚勞羼提獨任古風高當年雪竇蒼鷹
0290b16: 話莫學枯樁覓兔獒
0290b17: 示默鑑維那
0290b18: 南北參詢歲月多昂藏氣宇奈伊何直饒興化曾行
0290b19: 令鼻孔還須勘過他
0290b20: 示明還直歲
0290b21: 大家協力辦叢林辛苦何辭歲月深茅刈南山三百
0290b22: 個分明露出祖師心
0290b23: 示海岸副寺
0290b24: 信手頻拈便與他收來放去不曾差一朝寶惜包中
0290b25: 盡赤骨貧兒出當家
0290b26: 示賁如知客
0290b27: 客來須看事平常語意謙和德行良文彩燦然機果
0290b28: 熟如如不動湛心光
0290b29: 示默恒知客
0290b30: 默默提撕貴有恒客來管待要分明提瓶把盞家常
0290c01: 事鳥語簷前喚一聲
0290c02: 因有以僧請益者偶占偈以答之
0290c03: 灰頭土面十餘僧不打諸方爛葛藤三拜豈容承慧
0290c04: 可一衣那肯讓盧能空拳捏出虛空髓赤骨光烜無
0290c05: 盡燈鐵壁透穿驢脊斷普天匝地任騰騰
0290c06: 示祁氏夫人三首
0290c07: 大道本無男女相世間禮法有疏親欲攀覺樹枝頭
0290c08: 果先種蓮華劫外因涸盡愛源唯一念踏翻宦海悟
0290c09: 三身好將赤手金剛劍剖破虛空面目真
0290c10: 此個門庭薦者難幾人於此費盤桓一生幻夢誰能
0290c11: 覺百歲浮漚好自看鳥語簷前消息露花香簇外道
0290c12: 心安靈臺一點通明鏡照徹輝天透膽寒
0290c13: 早夜身心繡佛前單提一念智珠圓磨開黑業磚頭
0290c14: 鏡綻出紅爐火內蓮妄想盡時煩惱斷無明消處道
0290c15: 情全聖凡不住無生滅始信壺中別有天
0290c16: 七圓勉諸禪人
0290c17: 選佛場中走一回雖然未第得心裁工圓七日鏖魔
0290c18: 戰道契千生結聖胎腳底還須跟要穩頂直待眼
0290c19: 睜開於今暫曝龍門日佇聽春風起蟄雷
0290c20: 雨中書示碩愚慧子二首
0290c21: 風掠檐聲雨打窗庭漚汎汎水如蝸涎走跡沿階
0290c22: 篆鳥飯銜香過石幢每歎癡蠅鑽故紙那堪癲馬繫
0290c23: 枯椿邇來不放張顛醉賸有如椽筆勢扛
0290c24: 近日參詢事若何擔簦遠涉歷年過不關知識鉗錘
0290c25: 少只為爾曹妄想多鳥語枝頭求好友落花澗底逐
0290c26: 頹波西來祖意分明極自是當人錯過他
0290c27: 燉煌寺新住示眾
0290c28: 荒寺巡檐少宿鳥我來掛笠強支吾放開天眼雲千
0290c29: 頃收入冰心玉一壺嘯月吟風欣自得閒門破戶倩
0290c30: 誰扶燉煌願力難窮盡不識當年受記無
0291a01: 贈圓通和尚
0291a02: 古渭城邊梵剎開繽紛花雨集香臺河聲鼉吼從東
0291a03: 去地勢龍蟠自北來楖栗驅回塵劫夢曇華脫換瑞
0291a04: 靈胎只今盛世垂弘護闡化全憑妙喜才
0291a05: 贈約文圓姪禪師佐興善
0291a06: 大樹陰垂起濟宗克符相佐故能弘由來指掌孤難
0291a07: 合自是塤箎兩應同太白家風聲不墜滹沱法脈派
0291a08: 無窮匡宗愧我唯藏拙砥柱狂瀾在爾躬
0291a09: 贈愚參珍姪禪師
0291a10: 林間傾蓋即如初調合無腔妙有餘掣電光中山嶽
0291a11: 震奔流刃上浪花舒五岡松柏瓊蒼翠八表風雲接
0291a12: 太虛更冀桂堂聲價重唯將此道越前車
0291a13: 與圓通耕水法姪
0291a14: 法門謬濫不堪親端的提持在正人最喜耕雲臨畢
0291a15: 郢還期止水濟迷津棒頭有眼全生殺喝下無私列
0291a16: 主賓幸有屺山家法在一花莫負舊園春
0291a17: 壽宗南顯姪禪師
0291a18: 六花風遞墜翩翩素積柴門物色鮮石筍條抽寒夜
0291a19: 後冰壺玉映曉窗前貞松百尺瞻無盡碩果千齡大
0291a20: 有緣此日栴檀薰一瓣只須會取在機先
0291a21: 壽機玄耆宿
0291a22: 天地與我同根萬物與我一體咄哉南泉老師庭花
0291a23: 阿誰解舉藕絲竅裏騎大鵬蟭螟眼中放夜市突出
0291a24: 須彌盧掀翻花甲子龍猛壽量何足論寶掌千齡豈
0291a25: 逾此白鼠推遷銀臺不變一念萬年萬年一念父母
0291a26: 未生前好個本來面日用自如如何曾有少欠六月
0291a27: 曇花火內開剛道毘藍初示現
0291a28: 送淨音聽西堂
0291a29: 一棒一條痕一握一掌血臨濟正法眼卻向瞎驢滅
0291a30: 汝來辭我湖湘去日暖風和正三月芒鞋似虎杖如
0291b01: 龍逢人痛處便一捏直將斯道立綱宗管教天魔皆
0291b02: 膽裂
0291b03: 天寒示眾六首
0291b04: 霧合千林牧野平江天欲雪吼風聲柴頭品字無煨
0291b05: 火臉上寒毛有豎莖果是一堂風冷淡了然千古意
0291b06: 分明現成公案何人會江北江南萬里情
0291b07: 寂寞山房涇水濱肯心自許乃相親探竿就爾隨窠
0291b08: 劫毒手妨他冷處伸突出霜鋒機險峻迸關寒面句
0291b09: 尖新話來賓主乘時薦纔涉思惟便隔津
0291b10: 天寒木佛也無燒院主鬚眉墮已巳遭把髻投衙冤自
0291b11: 傲空房著賊悔多勞黃虀莫厭三餐飽滴水難教雜
0291b12: 話消徹骨寒來真鐵漢馨香撲鼻綻梅稍
0291b13: 話在三冬暖氣無禪流何處著功夫不通水泄嚴寒
0291b14: 甚坐斷窮廬此念孤禦木無私生賺殺成文偶爾活
0291b15: 遭誣英靈個是超方作肯借傍敲鈍置吾
0291b16: 昨夜雪風到枕寒階前砌合玉闌干高低樹木千花
0291b17: 滿遠近樓臺一色觀落魄行人迷去路忘家窮子問
0291b18: 長安當陽直下銷鎔盡始覺從前被眼瞞
0291b19: 枯木寒岩雪糝華霜凝露地白牛車鉗錘妙密還高
0291b20: 手爐通紅有作家撥轉也知無少剩安排只為見
0291b21: 多差闍黎若問真消息劈口一拳打落牙
0291b22: 雪獅子十首
0291b23: 昂首擎空勢欲號聞風狐狸盡奔逃潛形恐露黃金
0291b24: 色故把霜花覆卻毛
0291b25: 昨宵滕六下瑤空產個獅兒氣宇雄一種天闌毛色
0291b26: 異水晶池沼玉芙蓉
0291b27: 雪嶺深棲絕點埃文殊何事卻騎來當陽不覺通身
0291b28: 水滴滴毛頭眼自開
0291b29: 迎風奮鬣尾吒沙大雪團成白玉花日暖風和乘快
0291b30: 便五臺歸去臥煙霞
0291c01: 不同凡獸混塵埃雪作皮毛玉作胎遍界遊行無伴
0291c02: 侶蹔來村院踞莓苔
0291c03: 皎皎丰姿露雪團威光凜凜逼人寒當年只有仰山
0291c04: 老指處分明孰解看
0291c05: 凜凜寒威獨踞門牙如利劍口如盆日輪當午歸何
0291c06: 處只見墻隈有濕痕
0291c07: 怕將頷項繫金鈴雪裏潛形冷似冰幻化本來無著
0291c08: 處誰教踞地上傳燈
0291c09: 類墮全彰清淨身冰霜一片白如銀不知那箇真獅
0291c10: 子換卻時人眼裏睛
0291c11: 把定牢關日守門寒村無處不消魂爪牙銛惡獰猙
0291c12: 甚體露堂堂孰敢捫
0291c13: 化麥
0291c14: 杖笠新居少華邊今年且喜是豐年山南渭北諸檀
0291c15: 越二麥施來種福田
0291c16: 齋僧
0291c17: 福德無過飯聖僧三天生處有來因請君打破慳囊
0291c18: 底妙契空輪證法身
0291c19: 募緣
0291c20: 七事於人日用該嬰從檀越信心來隨緣布施君多
0291c21: 福奕葉榮昌五桂開
0291c22: 今生富貴是前修福慧須從三寶求普請檀那增善
0291c23: 利花鋪錦上果圓周
0291c24: 靈璋禪人和鳥窠禪師偈求和次韻答之
0291c25: 古偈傳來韻最高伊人有和得心交詩成擲地堪驚
0291c26: 俗樹說參天已伐樵岫色空懷山客恨濤聲猶憶夜
0291c27: 風號應知物外乾坤闊歸鶴何須戀故巢
0291c28: 甲子冬關內大饑食堂滿三千指唯秕糠白水
0291c29: 而已衲子仍朝夕請益無怠因口占志喜
0291c30: 三百禪和聚五岡時逢末運值年荒香廚突冷無炊
0292a01: 飯瓦鼎泉聲有沸湯瘦脊強扶還入室眉毛廝結要
0292a02: 巡香古云銕額銅頭漢今在吾家驗果然
0292a03: 聞雷
0292a04: 夜半雷鳴事可猜虛空誰解與麼來驚天動地能奇
0292a05: 怪夢裏娘生眼豁開
0292a06: 想見古人
0292a07: 岩前立雪憶安心面壁從來說少林流水潺湲環曲
0292a08: 澗白雲澹蕩護高岑何年斷臂腥風起此日殃人毒
0292a09: 氣深愧我匪材肩祖任法門無補付閒吟
0292a10: 寄贈紫谷和尚
0292a11: 多年海內覓相知雲淨山空獨有師舌冷煙霞翻雪
0292a12: 曲眉撐天漢老松枝木蛇弄出機猶峻乳虎驚回用
0292a13: 自奇四大輕安春日暖好將祖道再提撕
0292a14: 自遣
0292a15: 闐寂荒原自嘯歌肯將華髮負蹉跎手中白棒長能
0292a16: 健刃上吹毛不用磨傲雪寒松偏獨秀衝天俊鶻怪
0292a17: 無多壯懷欲放人天眼誰說擎杈老秘魔
0292a18: 題牡丹伏雉圖
0292a19: 何處洛陽春正好移來滿幅丹青巧呼雛野雉伏其
0292a20: 根文繡育斯忻悆僚張掛在高堂鳥語花亦香列座
0292a21: 琴樽滿白日到羲皇
0292a22: 送果先知藏
0292a23: 來時十月一歸笻二月中雪霽千山靜心明萬法空
0292a24: 池萍春水綠村徑落花紅須信西來意目前觸處通
0292a25: 送松麓侍者還金粟
0292a26: 臨行句子為君決踏著秤錘硬似銕歸到金粟當自
0292a27: 信園林池沼熾然說春來無地不花開早行夜宿甚
0292a28: 直截別別翻憶鳥窠與會通布毛吹起便須瞥
0292a29: 贈雲松法姪
0292a30: 正法弘通願力深憑將智刃刊獅林刀刀削出西來
0292b01: 意板板印成佛祖心渭水澄江明素練終南聳岫翠
0292b02: 高岑應知他日修僧史勳業河山亙古今
0292b03: 解制
0292b04: 涉水登山不憚勞道人行履自囂囂既拼短販為生
0292b05: 計安肯長棲捉拭猱腳下草鞋還緊峭肩頭竹杖漫
0292b06: 橫挑前途更有重徵問見說廬陵米價高
0292b07: 答張愚公文學
0292b08: 晤言曩昔契詞壇別後金刻漏乾飽德每懷垂樾
0292b09: 蔭雁書猶喜下林端傳心若解呼曾子了義何勞問
0292b10: 道安試看濁涇川上月到頭任運落前灘
0292b11: 贈宋拙菴文學
0292b12: 破院荒居似守株剎竿無力要人扶文章筆底開宗
0292b13: 眼義氣胸中列祖圖請法上方西席冷添盂香積北
0292b14: 溟枯維摩妙用誰能及還幸有鄰德不孤
0292b15: 示張水若太學
0292b16: 個中消息透還難突出通紅銕一團句裏呈機猶鈍
0292b17: 置言前薦取尚顢頇虛空落地知端的窠臼掀翻任
0292b18: 走盤直下若能親覷破居塵離世兩無干
0292b19: 任應夏文學刊寶訓合註並牧雲和尚投機頌
0292b20: 遠惠答謝
0292b21: 秋林颯颯響金風滿徑清霜醉葉紅壽棗喜傳新寶
0292b22: 訓投機笑展舊時容只聞禮樂千秋盛孰料車書四
0292b23: 海同勘破源頭唯活水何時垂釣共任公
0292b24: 寄張水若太學二首
0292b25: 性道文章君所知源頭洞徹在斯時覺來罷著無禪
0292b26: 論疑去還徵小艷詩岩桂裂開尼父面蛙聲拓轉祖
0292b27: 師機果能打得情關透一句全提信不欺
0292b28: 一句全提信不欺情開打破只如斯西江吸盡曾龐
0292b29: 老南嶺單傳有惠師珠彩耀從開壒蓮花綻信出
0292b30: 污池事親友弟全天性要識瞿曇行在茲
0292c01: 示焦魁明
0292c02: 春光滿目最分明鳥語花香露本真若得見聞渾不
0292c03: 昧更於何處覓通津
0292c04: 示尹國柱
0292c05: 體物窮源莫滯空隨流得妙任橫縱眉底忽然開雙
0292c06: 眼萬象森羅一鏡中
0292c07: 示趙才軒
0292c08: 才器軒昂信丈夫根塵踢踼脫是良模西江吸盡無消
0292c09: 滴始上龐公選佛圖
0292c10: 示騰霄
0292c11: 斷俊鶻任騰騰一突衝霄萬里雲不二門中如薦
0292c12: 得毘耶隊裏許方行
0292c13: 示趙鳳宇
0292c14: 鳳德昌期宇宙清塵中選佛要奇人回機一念能超
0292c15: 脫銕樹花開別是春
0292c16: 示趙璉吾
0292c17: 廊廟之才美夏璉吾今舉用在機先當陽若解無藏
0292c18: 覆萬丈神光耀碧天
0292c19: 示趙鼐臣
0292c20: 鹽梅鼎鼐適清臣六國咸寧獨奉君試把金鞭雲外
0292c21: 指月明照見夜行人
0292c22: 示杜忠庭
0292c23: 驀地回光信有來知君善種夙深培要明及第心空
0292c24: 旨放下諸緣眼自開
0292c25: 示趙完初
0292c26: 如如不動體先初纔涉思惟便不無父母未生前勘
0292c27: 破大千沙界總毘盧
0292c28: 示薛靈臺
0292c29: 靈光獨耀鎮常存明鏡非臺絕點痕照破娘生真面
0292c30: 目人間天上始稱尊
0293a01: 示馬林順
0293a02: 驀然放下學毘盧真俗何分性不殊勿謂在家難選
0293a03: 佛維摩元只是凡夫
0293a04: 為馬居士搭懺摩衣
0293a05: 一片袈裟喜著身居塵還是出塵人娘生面目能翻
0293a06: 轉法法頭頭達本真
0293a07: 為干漢法名性叡
0293a08: 性地虛靈谷應聲摩監正眼本圓明常教無量須彌
0293a09: 壽補袞將來塹法城
0293a10: 翠嵐亭
0293a11: 石磴高危萬柏閑法王真境舊家山要知祖意傳來
0293a12: 久不盡溪流澗底潺
0293a13: 壽華陰孫長發明府
0293a14: 河陽花滿羨多年嶽降今辰萬福全華頂三峰稱介
0293a15: 壽常光佛日佐堯天
0293a16: 示陳福鎮居士
0293a17: 轉面皮來選佛熟處生兮生處熟驀然冷地解翻
0293a18: 身問著佛手伸驢腳不是心不是佛不是物日用縱
0293a19: 橫活潑潑從教疑殺天下人人臂那吒難摸索咄咄
0293a20: 咄
0293a21: 示王性玉
0293a22: 脫下鐵衣自肯來塵中選佛甚奇哉常能日用綿綿
0293a23: 密看取優曇火內開
0293a24: 七圖偈
0293a25: 全身放下肯相親鞭起鐵牛火裏行七日通紅頭角
0293a26: 變金毛獅子玉麒麟
0293a27: 周文極字運開
0293a28: 盛德沖和景運開喜逢文極泰初來好將皇國擎天
0293a29: 手種就金蓮七寶臺
0293a30: 徐得勝宇任遠
0293b01: 士氣寬弘德量先君今克任正丁年曾聞昔日班超
0293b02: 輩萬里侯封自一天
0293b03: 徐得福字子禎
0293b04: 福善元來有吉徵鱗鱗世業起家門再將智種深培
0293b05: 厚常使綿綿蔭子孫
0293b06: 清江浦晤施是名別駕
0293b07: 老來何事亦相尋棹入淮江煙水深一曲無生誰解
0293b08: 會三千里外有知音
0293b09: 示余在公參軍
0293b10: 居官選佛甚為難掀翻徹底看一念不生全體
0293b11: 露圖明寂
0293b12: 贈施是名
0293b13: 臨濟窟中獅子子儒林示現宰官身娘生鼻孔撩天
0293b14: 甚突出虛空面目真
0293b15: 示應緣老僧
0293b16: 淮浦頭陀年七十輪珠不住手終日驀然繩斷撒心
0293b17: 珠遍界圓明光不失
0293b18: 象光禪人以手卷乞題
0293b19: 豆子山頭打瓦鼓萬象森羅齊起舞笑倒什邡馬簸
0293b20: 箕驚起溈山大水牯逢人久不打鄉談為君請題意
0293b21: 再三抖擻枯腸無一字雲捲秋空月印潭金風蕭瑟
0293b22: 吹林木趙州八十由行腳只為心頭未峭然古人志
0293b23: 向何寥廓大丈夫兒不等閑肯讓飲光獨破顏雄雄
0293b24: 氣宇沖牛斗三上投子九洞山踏破草鞋無覓處走
0293b25: 遍千門及萬戶一朝放下歇狂心免墮亡羊泣岐路
0293b26: 咄哉上人白蜀來參我東籬菊正開若問祖師西來
0293b27: 意霜葉紛紛滿砌臺
0293b28: 酬張水若菩提樹歌原韻
0293b29: 菩提樹菩提樹蔭覆大千露垂注劫空田地是誰裁
0293b30: 無始以來難窮數風吹落落振圓音鬱密深沉祇樹
0293c01: 林樹下傳燈張慧燄聞聲見色幾明心摘葉尋枝無
0293c02: 不至究竟何曾在文字拈花微笑露堂堂面壁西來
0293c03: 嵩少寺丈夫何處不稱尊肯將雲錦織天孫自有神
0293c04: 珠耀後乘一毛頭上定乾坤隨照用無不可電掣雷
0293c05: 轟休避躲棒頭喝下最分明懵懂說相左克家
0293c06: 自是不凡流從來無證亦無修髼頭突髮敢追後殺
0293c07: 活縱橫得自由憶昔商英龍峰下猿猱散喝威聲吒
0293c08: 溺器觸翻赤手提始徹圓明光不夜揚眉瞬口剎那
0293c09: 間不在市廛不在山日用了知無別事鏡裏空花豈
0293c10: 用攀現前大用人難見一莖草上黃金殿石火光中
0293c11: 句豈留杓柄笑殺金牛飯本來無物盡朝宗坐斷兩
0293c12: 頭不住中菩提肯信元無樹爐韝何須用火紅
0293c13: 
0293c14: 
0293c15: 
0293c16: 
0293c17: 
0293c18: 
0293c19: 
0293c20: 憨休和尚敲空遺響卷第八終
