1058c14: 
1058c15: 卷題新加虛堂和尚語錄卷之十
1058c16: 
1058c17: 偈頌
1058c18: 師入淨慈陞座。問答罷。忽　天使踵
1058c19: 門。傳奉聖旨。問趙州因甚八十行。
1058c20: 虛堂因甚八十住山。師乃就舉。趙州
1058c21: 行一日到臨濟。方濯足間。臨濟問。
1058c22: 如何是祖師西來意。州云。恰值老僧
1058c23: 洗。濟近前作聽勢。州云。會則便會。
1058c24: 咂噉作麼。濟歸方丈。閉門。州云。老
1058c25: 僧八十行。今日被者驢子撲。輒
1058c26: 成一頌。天使楊都知繳奏。龍顏大悅。
1058c27: 特賜米五百碩。絹一百縑。開堂安眾。
1058c28: 續以糧食闕典僧堂弊漏。敷奏伏蒙
1058c29: 聖恩。撥賜水田。歲收租三十餘石。並
1059a01: 免官稅。仍頒降楮券一十萬貫。重蓋
1059a02: 僧堂。頌云。
1059a03: 趙州八十方行。虛堂八十再住山。別有一
1059a04: 機恢佛祖。九重城裏動龍顏。
1059a05: 寄集慶開山
1059a06: 如意來尸釋梵宮。雨花狼藉濕春風。自慚老
1059a07: 矣無靈骨。日在深雲聽講鐘。
1059a08: 賡靜學林府判游天澤菴韻
1059a09: 古道兼禪到。躬行得幾年。乾坤資定力。心月
1059a10: 鑑前緣。一靜人難學。三生話未圓。老來重有
1059a11: 約。不在北山邊。
1059a12: 答洞陽居士麋監丞〔〕－【甲】
1059a13: 冷地洞陽春。橐籥乾坤萬物新。拋下葛
1059a14: 藤提不起。不知纏縛幾多人。
1059a15: 送了侍者游台山
1059a16: 慕膻高舉興何窮。秋在黃蘆葉裏風。已事未
1059a17: 明如蹈火。白雲深處見巖翁。
1059a18: 來知客慈之乳竇。瞻禮明覺塔
1059a19: 湖邊問路入深雲。十載心香一炷焚。不見隱
1059a20: 之真隱處。曉風凌露葉初聞。
1059a21: 賢侍者號木翁
1059a22: 彔曲輪囷兒似癡。春風花鳥自忘機。年來老
1059a23: 大渾無用。一任叢林鼓是非。
1059a24: 寄道彬侍者
1059a25: 勃窣家風一任真。述朱終是不成文。何如竹
1059a26: 榻吟清夜。月到花梢有幾分。
1059a27: 準侍者歸省
1059a28: 山空木落岸雲輕。吹面霜風有幾程。明月脩
1059a29: 江歸夢急。入門先祝老人星。
1059b01: 清禪者游方
1059b02: 金風露浥菊花秋。棘當途何處游。衡岳康
1059b03: 廬相撞著。恐伊未是汝同流。
1059b04: 珪禪者號石翁
1059b05: 逃空劫外已蒼然。翫水觀山得幾年。聞說聽
1059b06: 經曾肯首。老來無力補青天。
1059b07: 瞿居士號無知
1059b08: 遇緣觸境總茫然。地闊天寬著那邊。一點既
1059b09: 明超物表。不知將底鑑偏圓。
1059b10: 贈妙潔道人
1059b11: 妙心明潔契如如。操履分明女丈夫。龐老家
1059b12: 風殊不二。摝籬高價許誰沽。
1059b13: 廢寺
1059b14: 入眼荒蓁古殿秋。歲華遷謝沒人修。夜深靜
1059b15: 聽風甌語。似罵檀那不點頭。
1059b16: 越山
1059b17: 翠螺簇簇繞湖濱。寒影清磨古鑑塵。休問岡
1059b18: 頭望夫石。人間恐有斷腸人。
1059b19: 墨戲屠生善老融牛
1059b20: 草木傳真筆力高。戴嵩牛在一秋毫。此行莫
1059b21: 擬天台去。忍作孤僧過石橋。
1059b22: 題淨業圖
1059b23: 鍊行修身結佛冤。未曾說著齒先寒。老來不
1059b24: 願西方去。樂得閻浮眼界寬。
1059b25: 示惠靈為僧
1059b26: 惠性何如見性通。要教靈驗顯吾宗。乘時颺
1059b27: 下墜腰石。笑捧衣盂繼祖風。
1059b28: 佛事
1059b29: 侍者　惠明　編
1059c01: 咸淳元年三月十一日。恭奉聖旨。宣
1059c02: 入大內普說。先於几筵殿。遷理宗皇
1059c03: 帝靈輿。入正殿拈香。語錄。師不許
1059c04: 刊行。
1059c05: 安孝垂慈契宿熏。鸞輿宮殿出金門。乾坤日
1059c06: 月無光彩。草木咸霑舊日恩。恭惟。烈文。仁
1059c07: 武。安孝皇帝。龍鳳之姿。天日之表。堯仁舜
1059c08: 德。濟世澤民。垂衣端拱。四十一年顯道繼明。
1059c09: 一十三葉。時康物阜。天清地寧。十方國土果
1059c10: 圓。一徑西天路活。千花捧足。百寶嚴身。空中
1059c11: 仙樂來迎。大地六種震動。今也次第攀違嚴
1059c12: 駕。奉重春行。一句無私。如何話會。深炷紫檀
1059c13: 樓閣現。百千諸佛共遨遊。
1059c14: 楊御藥奉聖旨。請跋每月念佛圖
1059c15: 每月念佛之圖。戒禪師所編。自初一定光佛
1059c16: 為首。三十日。至釋迦世尊。終而復始。猶若貫
1059c17: 花。新新不住。念念不停。口誦心思。光明發
1059c18: 現。為人天福。此念佛精誠之感驗也。然而當
1059c19: 月小之日。黃面老子無所念處。若趲在初一
1059c20: 日。則定光佛。又無念處。以此究竟得去。無上
1059c21: 法王。於當念中。巍然不動。現瑞呈祥。使定光
1059c22: 不前。釋迦不後。二六時中。拋三作兩。喚去呼
1059c23: 來。普應大千。統攝法界。了無妨礙。一任流
1059c24: 通。真所謂功成行滿者哉。
1059c25: 都省董節使起棺
1059c26: 凜凜聲華出禁闈。行藏多是合天機。圓明定
1059c27: 力人皆有。妙得心傳世所稀。都省節使太＝大【甲】太大
1059c28: 尉董公。氣吞佛祖。眼蓋乾坤。赤心奉上。則氣
1059c29: 烈嚴霜。綱紀禁庭。則風行草偃。隨珠絕纇。趙
1060a01: 璧無瑕。人間萬事只如許。大笑一聲。天地空
1060a02: 今也溪山雲塢。處處逢迎。水鳥樹林。互相顯
1060a03: 發。只如轉位就功。出門一句作麼生。拊棺云。
1060a04: 高空有月千門照。大道無人獨自行。
1060a05: 湯正言請為前雙林雲德和尚入塔
1060a06: 劫火曾烹鐵面皮。從來不放價頭低。有時雲
1060a07: 外露消息。巇嶮門風到者迷。某人一生擔板。
1060a08: 咬薑呷醋。佛眼難窺。兩處住山。時止時行。聖
1060a09: 凡莫辯。靖退全收晚節。信緣來應古擣。拍板
1060a10: 未拈。大星先殞。今則舍利流溢。剖玉斯函。雖
1060a11: 然未音容。爭柰面目猶在。還見麼提起骨
1060a12: 云。窣堵波中收不得。無陰陽地起雲雷。
1060a13: 徑山荊叟入淨慈祖堂
1060a14: 餓狗縴古調新。年來奏入胡笳曲。韻出淩
1060a15: 霄最上層。聽者和者俱不足。天風吹散落西
1060a16: 湖。南宕茭蘆春水綠。夜深相對共誰語。無位
1060a17: 次中陪列祖。
1060a18: 秉炬
1060a19: 師覲書記
1060a20: 閩山青浙水碧。去住悠悠忘影跡。急從秋覲
1060a21: 整禪衣。不知天地誰相識。有相識無準的。南
1060a22: 山爐正炎。爾看是甚火色。
1060a23: 可拱藏主
1060a24: 進而趨。拱而立。五千餘卷。詮註不及。沐浴更
1060a25: 衣。信意行。道人瀟灑無包笠。火不燥水不濕。
1060a26: 鐵壁銀山從者裏入。
1060a27: 東山秀老請為小師一侍者
1060a28: 一呼便領。終不孤他國師。再喚不回。秖＝祇【甲】＊秖＝祇【甲】＊秖祇為
1060a29: 貪程太速。春雲乍歛。宿雨初收。火焰裏轉得
1060b01: 身來。袋子付囑有在。
1060b02: 本然侍者
1060b03: 清淨本然。臭煙。抹過兩重關。放出遼天
1060b04: 鶻。然侍者。將謂吾孤負汝。汝元來孤負吾。偷
1060b05: 眼涅槃臺上望。果然做得死工夫。
1060b06: 潮州本植禪者
1060b07: 鄉枯瘠人。悟得傳心訣。無根樹子。一植便
1060b08: 活。不知寒影落誰邊。但覺腥風起天末。植禪
1060b09: 者休甄別。當爐不避熱鐵。
1060b10: 德圓堂主
1060b11: 行不德規不圓。死則活病則痊。寸心多在藥
1060b12: 爐邊。誰委悉實難言。無明火裏雪佛祖冤。
1060b13: 居靜副寺
1060b14: 以靜照心。日中逃影。以空觀妙。大夢方省。萬
1060b15: 里岷峨飛片雲。何如月到千頂。靜副寺孤
1060b16: 。火後莖茆。點著便領。
1060b17: 至義禪者
1060b18: 背法堂著草鞋去。衲僧義斷情忘。觀方知彼
1060b19: 去。去彼不至方。轉入南山爐。不守自己靈
1060b20: 光。數莖枯骨天地。一葉扁舟載大唐。
1060b21: 惟一知客＝佛事【宮】惟一知客佛事
1060b22: 惟此一事實。餘二即非真。洞然明白。猶落法
1060b23: 塵。自己禪只參半夏。行眼帶來幾春。且向
1060b24: 寒爐敲石火。不須茗驗來賓。
1060b25: 暫到如是禪者
1060b26: 背得四大部經。到頭不識如是。虛己扣南屏。
1060b27: 跨門先領旨。火聚刀山當等閑。去來不在秋
1060b28: 風裡。
1060b29: 凌霄念菴主
1060c01: 正念現前。七顛八倒。起拳頭賓主分。驗人
1060c02: 眼活如鷹鷂。鬧時禪淨非照。凌霄頂看雲
1060c03: 人。天寒不入者爐。
1060c04: 祖秀老宿
1060c05: 得之豈在衣盂。賽過南能北秀。胸襟空洞無
1060c06: 物。導人如出諸己。正如邪活如死。一箇無羈
1060c07: 藞苴翁。莫教觸著無明起。
1060c08: 如松禪者
1060c09: 夜來好風。吹折門前一枝松。自南自北自西
1060c10: 自東。破頭山下不雷同。枝枯葉隕臘盡歲窮。
1060c11: 磨洗雪霜禁得冷。者回方覺煖烘烘。
1060c12: 惟曉直歲
1060c13: 戴星耕耨。何如叉手插鍬。破曉燒畬勝似栽
1060c14: 田博飯。近制急抽單子。可是本色道流。更若
1060c15: 喚不回頭。火焰為汝說法。
1060c16: 妙蓮上坐
1060c17: 出水未出水。衲僧未舉先知。有子必有房。動
1060c18: 著礙人牙齒。休論半池霜倒。且看綠影浮波。
1060c19: 如今移向火中栽。劫外香風來未已。來未已
1060c20: 擲下火把云。休要葛藤。
1060c21: 樹頭祖用
1060c22: 黃梅不墜腰間石。鄮嶺惟栽帶雨松。四十餘
1060c23: 年今有驗。長長短短用無窮。祖衣未得入手。
1060c24: 萬緣先以頓空。無柄钁頭何處著。一時分付
1060c25: 丙丁童。
1060c26: 法語
1060c27: 高麗國淑法師印藏經
1060c28: 如石含玉。非精鑑焉能識其真。道在己躬。苟
1060c29: 外求難以適其妙。鑑之弗精則隱微。求之不
1061a01: 敏則溟涬。要明體道之源。非朝夕而可求之
1061a02: 者也。故我竺土老師。守志不堅。棄萬乘尊榮。
1061a03: 受六年饑凍。於臘月八夜。忽明星。不離草
1061a04: 座。入不思議之境。說一大藏葛藤。籠絡天地
1061a05: 日月。包括陰陽造化。致於有情無情。總出他
1061a06: 影子不得。三賢十聖無不傾心。外道天魔悉
1061a07: 皆拱手。可以報君親。厚風俗。鎮浮去偽。潛利
1061a08: 陰益者多矣。末後道。始從鹿野苑。終至跋
1061a09: 提河。於是二中間。未譚一字。可殺漏逗。從
1061a10: 茲關鑰不嚴。便見殊方異域。赤縣神州。海藏
1061a11: 金文。無處不有。豈止乎破一微塵。而出此經
1061a12: 卷而已哉。高麗淑法師者。竺土老師之眷屬
1061a13: 也。宿熏既深。航海而來。遠致一身。願滿十
1061a14: 藏。綿歷風霜。其志愈篤。遍尋知識。求所未
1061a15: 聞。儻能未展經絛。入此阿字法門。則五千餘
1061a16: 卷。總是切。且道。切箇什麼字。驀然眼皮
1061a17: 綻。不得忘老僧。宋景定癸亥。秋八月。虛堂
1061a18: 叟書于四明雪竇西菴。
1061a19: 雪蓬明長老。赴禾興光孝
1061a20: 雪蓬明老。相從有日。自育王過東山。客之
1061a21: 下。溫然如春。此老之力也。在南屏居第一座。
1061a22: 忽澱湖有公選之寵。二年復勝集于雙徑。仍
1061a23: 歸第一座群心歡如。今領朝命。遐赴禾興光
1061a24: 孝。臨岐聊攄數語。以當祖行。卓錐無地。空餘
1061a25: 雙眼。蓋乾坤鐵笛橫吹。有氣不吞雲夢澤。煙
1061a26: 波渺渺。蘭棹依依。雪蘆霜葦冷相宜。幾度揭
1061a27: 開閑對月。鴛湖深處。不必垂絲。長水江頭。錦
1061a28: 鱗自得。臨岐句子如何分付。風飄飄兮吹衣。
1061a29: 水泠泠兮聲詩。咸淳戊辰秋九月。虛堂老僧
1061b01: 書于不動軒。是年八十四。
1061b02: 日本建長寺隆禪師語錄跋
1061b03: 宋有名衲。自號蘭溪。一筇高出於岷峨。萬里
1061b04: 南詢於吳越。陽山領旨。到頭不識無明。
1061b05: 千鈞。肯踐松源家法。乘桴于海大。行日本國
1061b06: 中。淵默雷聲。三董半千雄席。積之歲月。遂成
1061b07: 簡編。忍禪久侍雪庭。遠訪四明。鋟梓言不及
1061b08: 處。務要正脈流通。用無盡時。切忌。望林止渴。
1061b09: 雪霜林果禪師語錄跋
1061b10: 大慧下尊宿。尚多足陌。虎丘下子孫。尚多省
1061b11: 數。足陌使之有限。省數用之無窮。罵天翁三
1061b12: 傳而之霜林。萬木正當凋落。然興起。此蓋
1061b13: 擅省數而得之。善觀是錄者。可以陞其堂。而
1061b14: 未可入其室。
1061b15: 真贊
1061b16: 慶遠俊長老請
1061b17: 老不死心未灰。觸著惡發。青天怒雷。引得虎
1061b18: 頭燕頷。競起叢林禍胎。點著便領。何其俊
1061b19: 哉。
1061b20: 淨覃藏主請
1061b21: 容易肯人難與共語。竹篦頭惜之如金。禪床。
1061b22: 角委之如土。淨覃知藏善知機。電光影裏分
1061b23: 賓主。
1061b24: 以文長老請
1061b25: 天地不仁。出此妖怪有偷營劫寨之機。無喜
1061b26: 捨慈悲之戒。正脈將沈。法門凋瘵。如何嗣續
1061b27: 松源派。大奸難後越精神。罵人嘴毒如蜂
1061b28: 蠆＝蠣【宮】【甲】蠆蠣。
1061b29: 新建淨慈天錫莊請
1061c01: 不期而會。不約而同。晴光爍爍。和氣融融。際
1061c02: 遇兩朝聖主。中興徽廟禪叢。良田天錫平如
1061c03: 砥。坐對靈苗歲歲豐。
1061c04: 徒弟宗璞建施水菴請
1061c05: 等是垂慈初無門戶。璞玉既分兮可觀。梵儀
1061c06: 頓舉兮難。凌霄頂看雲人。普化堂中第
1061c07: 一祖。
1061c08: 日本紹明知客請
1061c09: 紹既明白。語不失宗。手頭簸弄。金圈栗蓬。大
1061c10: 唐國裡無人會。又乘流過海東。
1061c11: 磻溪禪子請
1061c12: 怒氣噀人。殊不可犯。雖有蓋膽毛。且無驗人
1061c13: 眼。是亦。非亦。咬定牙關。一生擔板。
1061c14: 光禪者請
1061c15: 初而欣。久而厭。明月夜光。多逢按劍。但信得
1061c16: 及。自有靈驗。
1061c17: 無則都寺玉几寫予夢影。自散席後。
1061c18: 言音不相接者十二年。今上徑山請
1061c19: 贊。筆老墨勉而書之。
1061c20: 敬而遠。親而。明鑑靈腑。善定銷銖。凌霄高
1061c21: 而眾拱。海嶠聳而蟾影孤。子歸就父。吾不
1061c22: 識渠。
1061c23: 徑山西寮眾老郎請
1061c24: 霜嚴氣烈。山空月明。涵養有得。削不平。拈
1061c25: 起則佛祖不識。放下也草木爭榮。捱到凌霄
1061c26: 八十四。誰知名重九重城。咄。
1061c27: 妙源　拜觀師十會語。如南屏雙徑。提
1061c28: 唱甚多。惜乎未盡鋟梓。曩曾侍師於凌霄。
1061c29: 因有此請不允。今叢林衲子咸欲流傳。謹
1062a01: 錄成後集。倘覽者言外知歸。則我師之語
1062a02: 何剩焉。咸淳五年歲在己巳。佛成道日。新
1062a03: 差住持福州鼓山嗣法小師。妙源拜書。
1062a04: 小師楚苹清塞謹抽衣資命工刊行
1062a05: 〔後錄終〕－【甲】後錄終
1062a06: 
1062a07: 
1062a08: 虛堂和尚新添
1062a09: 
1062a10: 差住持洛陽萬壽法孫比丘宗卓集
1062a11: 讚禪會圖
1062a12: 黃檗禮佛。掌宣宗
1062a13: 七赤之軀。額有圓珠。問著便掌。膽大心。不
1062a14: 是大中天子。幾乎喚馬作驢。大家水底按葫
1062a15: 蘆。
1062a16: 趙王訪趙州。州不下禪床
1062a17: 堅不剛柔不弱。七百甲子老翁。偏要用此一
1062a18: 著。列土王來不下床。高風千古為標格。
1062a19: 肅宗問忠國師十身調御
1062a20: 萬乘垂衣立問端。國師答處太瞞頇。誰知十
1062a21: 月清霜重。一陣風來一陣寒。
1062a22: 李翱參藥山
1062a23: 黑豆數無窮。青松蓋不盡。然老比丘。即此
1062a24: 吾無隱。更提雲水曲周遮。添得傍人眼裏
1062a25: 花。
1062a26: 韓愈見大顛
1062a27: 氈拍板。無孔笛。省要乞一言。虛空轟霹靂。臨
1062a28: 機不解轉身。又隨他聲色。非聲色。洞庭湖
1062a29: 外千碧。
1062b01: 莊宗宣興化問答
1062b02: 君臣慶會豁全機。百億山河盡貢歸。拈起太
1062b03: 平無價寶。乾坤何處不光輝。
1062b04: 順宗問鵝湖大義禪師
1062b05: 當機一句闢天關。海闊山遙豈等閑。堪笑冬
1062b06: 瓜長儱侗。翻成瓠子曲彎彎。
1062b07: 文宗問終南山蛤蜊瑞相
1062b08: 不開。撲不破。人言大士應身。我也疑他真
1062b09: 箇。終南山相應和。喜動龍顏。百僚俱賀。誰
1062b10: 知。別有彌天過。
1062b11: 龐居士問馬大師
1062b12: 藏頭露影問來由。把西江盡力詶。回首眼
1062b13: 空天地窄。不知身在御街游。
1062b14: 丹霞見靈照女
1062b15: 冤有頭債有主。天然欲訪龐翁。恰好撞著此
1062b16: 女。揣盡家私。瓜甜蔕苦。因茲上下不和同。牛
1062b17: 嬭郎忙塗赤土。
1062b18: 龐居士大家團共說無生話
1062b19: 窮廝煎餓廝吵。父子不同途。大家相脫卯。萬
1062b20: 頃湘江洗不清。無生曲調何時了。
1062b21: 龐居士闔家都去
1062b22: 神出鬼沒。接響承虛。這一火絡。邪法難扶。互
1062b23: 將魚目作明珠。笑倒西天碧眼胡。
1062b24: 紹定四年清明日。住嘉禾興聖。智愚為妙
1062b25: 源侍者敬贊。
1062b26: 棘林和尚遺書至
1062b27: 因記七來玉几。去年花月下雲＝坳【宮】【甲】坳。未周一
1062b28: 歲背盟我。剔盡春燈眼不交。
1062b29: 鍼生大阬
1062c01: 假道鍼鋒上。行藏雲水中。且非心法妙。自是
1062c02: 手頭通。前輩多遺偈。靈襟出眾工。明朝何處
1062c03: 去。黃葉度谿風。
1062c04: 琳禪人歸豫章
1062c05: 慎將窺管鑑靈知。用在亡羊愧在斯。莫謂西
1062c06: 山好消息。須知江海有名緇。
1062c07: 雲山小景
1062c08: 渺渺晴煙薄。蒼蒼古樹昏。天涯殊未足。對此
1062c09: 暗消魂。
1062c10: 孤山
1062c11: 黯黯青青一望中。然不與眾同。白雲散
1062c12: 盡江天曉。想見人間無路通。
1062c13: 　右五或載前錄。今本不見。故收在此。
1062c14: 和秉李君五偈
1062c15: 深夜何人立少林。見成公案不須尋。堆山積
1062c16: 嶽難消遣。相對頑然鐵作心。
1062c17: 呈瑞喧傳是有年。眼前分曉被人謾。自家冷
1062c18: 暖知來處。老骨從前不怕寒。
1062c19: 千鈞之重一毫輕。好向聊將尉客情。縱擬怪
1062c20: 松為玉樹。月高依舊可憐生。
1062c21: 曉聽君臣慶賀時。六街如晝不曾迷。普賢境
1062c22: 界應垂問。手詔來時見紫泥。
1062c23: 爐邊呵凍得能多。端石無辜日夜磨。把悼
1062c24: 詞為雪詠。詩魔難敵勝修羅。
1062c25: 寵和五偈。調高難續。未免誶是。伏丐笑。
1062c26: 智愚再拜。
1062c27: 贈禪客智仁
1062c28: 法戰場中樹勝旗。話頭何似問頭危。古人減
1062c29: 添兵處。切忌交鋒蹉過伊。
1063a01: 問話行者智仁。炷香請語。以此贈之。
1063a02: 景定癸亥至節。虛堂老僧書于雪竇
1063a03: 西菴。送日本南浦知客。
1063a04: 敲磕門庭細揣磨。路頭盡處再經過。明明說
1063a05: 與虛堂叟。東海兒孫日轉多。
1063a06: 明知客自發明後。欲告歸日本。尋照知客
1063a07: 通首座。源長老。聚頭說龍會裏家私。袖
1063a08: 紙求法語。老僧今年八十三。無力思索。作
1063a09: 一偈以行色。萬里水程以道珍衛。咸淳
1063a10: 丁卯秋。住大唐徑山智愚書于不動軒。
1063a11: 鳴鐘佛事
1063a12: 烹金煉＝鍊【宮】【甲】煉鍊玉。聖鎔凡。不假鉗錘。便成大器。
1063a13: 霜清月皎。證圓通三昧之門。雲淡天低。破勞
1063a14: 生昏迷之夢。壽同空有。永鎮化城。最初一椎。
1063a15: 如何話會。聲鐘一下云。劫石有銷日。洪音無
1063a16: 盡時。
1063a17: 化城鳴鐘咸淳戊辰冬十月日。住徑山虛
1063a18: 堂智愚書。
1063a19: 答蓬萊宣長老書
1063a20: 智愚啟復萊堂頭無示禪師。二月初十僕至。收
1063a21: 所惠書。且審住持緣法。增勝為尉。所言乏心
1063a22: 腹宣勞之人。時節使然。當體古風。地藏道。諸
1063a23: 方說禪浩浩。爭如我種田搏飯。者般說話。大
1063a24: 有田地。風穴見破屋數間。單丁者七年。溈山
1063a25: 喫橡斗子九載。此皆哲人事業。光明後世如
1063a26: 此。但恐無久遠之心。今則利道交行。不可舉
1063a27: 目也。況蓬萊海上名山。前輩行道之地。自當
1063a28: 退步謹愿。以叢林為念。以眾人為心。自然般
1063a29: 若之緣勝起。香風四吹。何患無宣勞者。勉旃。
1063b01: 是請承惠紫茹。兩月不甚佳想。交運如此。靈
1063b02: 隱已脫。選相伴而已。光老恐三月初進院。移
1063b03: 單歸松源塔所去。庶耳根清淨。又得江湖兄
1063b04: 弟相伴。飲茶道話足矣。寄來提唱。已一一點
1063b05: 校。付則師封去。緣方郎母信。塔住幾時。凡後
1063b06: 措辭遣言。子細錐劄古今。詳盡大意。下刃處
1063b07: 較嚴。莫似諸方泥中洗土。春喧善宜調攝。至
1063b08: 祝不盡。二月二十八日知愚啟復。
1063b09: 示權淨侍收
1063b10: 出家人務。在潔清淨勤策三業。不當塵俗污
1063b11: 居。老夫偶適之。低細教育。令其照前所戒。潔
1063b12: 己虛心。學業周身。以了出家本志。如其不然。
1063b13: 請出此＝【甲】。
1063b14: 辭世頌
1063b15: 八十五年佛祖不識掉臂便行
1063b16: 太虛絕跡
1063b17: 卷末題新加虛堂和尚語錄卷之十終
1063b18: 
1063b19: 行狀
1063b20: 師諱智愚。四明象山陳氏子。虛堂其號也。家
1063b21: 近邑之普明寺。相距一里許。有山。其祖欲卜
1063b22: 壽穴。相者謂。此地高則廕子孫富盛。低則當
1063b23: 出異僧。祖曰。願得僧以副吾崇佛之志。及祖
1063b24: 葬未數年。母鄭氏夢。一老僧脩而。長挹
1063b25: 乞飯。因而娠焉。逮生之夕。母復夢如前。年十
1063b26: 二。父母師。拜祖墳。言其事。師若有所憶至
1063b27: 十六歲。無經世意。父母見有異相。舌貫鼻端。
1063b28: 聽其依普明寺僧師蘊出家。一日聞誦杜工
1063b29: 部天河詩。長時任顯悔。秋至輒分明。縱被微
1063c01: 雲掩。終能永夜清。忽有警發。辭親出鄉。首依
1063c02: 雪竇煥和尚淨慈中庵皎和尚。公務外。惟坐
1063c03: 禪。二老撫愛。常置之左右。道過金山。掩室和
1063c04: 尚。一見甚器重。通夕與語無倦。是時運庵師
1063c05: 祖。謝事真之天寧。解后語話。見其氣宇不凡。
1063c06: 未幾赴道場。師過霅上。薙染為不釐務侍
1063c07: 者。凡入室。常舉古帆未掛因緣。不許下語。思
1063c08: 之。古帆未掛話。有甚難會。其實只是一漚未
1063c09: 發已前事。何得不教人下語。造方丈。通見解
1063c10: 聲未絕。庵云。何不合取狗口。靜地裏密密體
1063c11: 取去。歸寮不覺躁悶。忽然會得古帆未掛話。
1063c12: 清淨行者不入涅槃話。次日入室。問南泉
1063c13: 斬兒如何。師云。大地載不起。庵低頭微笑。
1063c14: 自此遍歷諸大老之門。與石帆衍叔結盟。游
1063c15: 江淮湘漢。巡禮祖塔。坐夏荊門玉泉。因思虞
1063c16: 察院於山壽塔因緣發明。孜孜參究因過
1063c17: 廬山。大雪彌月。在東林旦過堂。夜坐無心中。
1063c18: 會得大嶺古佛放光時節。自此凝滯泮然。其
1063c19: 時無二月和尚主福嚴。奔走龍象。師往依之。
1063c20: 即命典藏。有脩首座飽參碩學。歸隱南嶽。影
1063c21: 不出山。未容易肯可諸方。師與商略古今。
1063c22: 反覆博約。深相契合。有北禪禮和尚。機辯峻
1063c23: 捷。衲子少得登其門者。師一日訪之。厲聲
1063c24: 曰。新到相看。禮云。長老不在。師云。已得真
1063c25: 人好消息。禮出喚行者云。新到僧在那裏。師
1063c26: 指露柱云。和尚問。爾何不答。禮云。甚處來。
1063c27: 師云。福嚴。禮云。行李在甚麼處。師云。在旦
1063c28: 過堂。禮云。我不問爾者箇行李。師云。若是那
1063c29: 箇行李。北禪門下著不得。傾倒不忍舍。由是
1064a01: 回浙到淨慈。見淨和尚。淨問云。爾還知所生
1064a02: 父母通身紅爛。在荊棘林中麼。師云。好事不
1064a03: 在忙。淨隨後打一拳。師展兩手云。且緩緩。
1064a04: 時笑翁和尚住靈隱。以虎丘舊職。命師再尸
1064a05: 藏事。舉住杭之廣覺。力辭。忠獻史衛王秉鈞
1064a06: 軸。嘉禾天寧別浦。以師名聞之。出世興聖。實
1064a07: 紹定二年也。復遷報恩。開府存趙公。以明
1064a08: 之顯孝。力請。開山。復遷瑞巖。二年丐退。掩
1064a09: 關啟霞。萃成頌古代別。延福虛席侍郎黃公。
1064a10: 堅請主之。繼遷婺之寶林。五年嬰強之難。
1064a11: 歸松源塔下。東谷和尚主冷泉。欲舉立僧。恐
1064a12: 不俯就。衲子再三禮請。師從之。開室普說。垂
1064a13: 三轉語。罔有湊泊。寶祐戊午。育王虛席。禪衲
1064a14: 毅然陳乞。有司節齋尚書陳公。嘉其公議。特
1064a15: 與敷奏。是年四月領寺事。三年吳制相。信讒
1064a16: 懷隙。辱師欲損其德。師怡然自若。始終拒抗。
1064a17: 略無變色。聖旨宣諭釋放。作偈奉謝云。去時
1064a18: 曉露消袢暑。歸日秋聲滿夕陽。恩渥重重何
1064a19: 以報。望無雲處祝天長。古愚余尚書典鄉郡。
1064a20: 特以金文延之。迫於晚景。退閑明覺塔下。作
1064a21: 終焉計。景定甲子有旨。詔住淨慈。衲子奔
1064a22: 集。堂單無以容。半居堂外。上徹宸聽。賜絹
1064a23: 百疋造帳米伍伯碩。楮券十萬貫。是年秋。又
1064a24: 賜田參阡餘。即今天錫莊是也。十月　帝
1064a25: 崩。召師入內。對靈普說。兩宮宣賚憂＝優【宮】憂優渥。丁
1064a26: 卯秋遷徑山。冬十月　朝廷降香。遣使禱雪。
1064a27: 問師期應。師曰。今夕果至期無爽。回奏賜綾
1064a28: 牒貳拾道。銀券等。一新僧堂浴堂行堂。區區
1064a29: 工役中。猶勵眾無怠。師感兩朝恩遇之寵。
1064b01: 將所賜帑帛。創小庵於望雲亭之東。扁曰天
1064b02: 澤。就築塔為歸藏之地。師平生性不通方。與
1064b03: 時寡合。臨事無所寬假。言纔脫口。則釋然無
1064b04: 間。以是學者。畏而仰之。二十年常舉靈雲兩
1064b05: 處不答。徵問衲子。少有契其意者。己巳。十月
1064b06: 五日。祖忌拈香罷。忽感微疾。越二日。書偈沐
1064b07: 浴。端坐而逝。春秋八十五。夏臘五十三。嗣法
1064b08: 十數人。語錄二帙。已行於世。門人奉全身。
1064b09: 瘞于塔焉。咸淳十年十月十一日。新劄差。
1064b10: 住持慶元府清涼禪寺嗣法小師　法雲謹狀
1064b11: 行狀或唐刊系。在後祿末。令本不見。故付于此。
1064b12: 
1064b13: 祖翁在世。語錄二帙。刊流天下。宋咸淳五年
1064b14: 晉之。續錄後集。已成三卷。而　本朝未刊行
1064b15: 之。先師常為言。而未果成也。為人之後者。曷
1064b16: 無勇為乎。仍搜遺逸。新添數紙於後錄之尾。
1064b17: 鋟梓于龍翔。正和癸丑開爐日。拙孫宗卓敬
1064b18: 書。
1064b19: 〔沙彌…版〕九字－【甲】沙彌宗哲等施財開版
1064b20: 〔虛堂…終〕七字－【甲】虛堂和尚新添終
