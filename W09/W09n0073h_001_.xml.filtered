0166a01: 〔錄文八〕
0166a02: 
0166a03: 梁朝傅大士夾頌金剛經
0166a04: 
0166a05: 武帝請志公講經時，志公對曰：「自有大士，
0166a06: 見在魚行，善能講唱。」帝乃詔大士入內，問曰：
0166a07: 「用何高座？」大士對曰：「不用高座，祗用拍板
0166a08: 一具。」大士得板，遂乃唱經，並四十九頌，唱
0166a09: 畢，便乃辭帝去之。帝遂問志公：「此是何人？」
0166a10: 志公對曰：「此是彌勒菩薩，化身下來，助帝揚
0166a11: 化。」帝乃聞之，龍顏大訝，深加珍仰，遂題此頌
0166a12: 並經，見在荊州寺四層閣上，至今見在。續有智者
0166a13: 不顯姓名，相次復製一十五頌，清涼大法眼禪師，
0166a14: 又制四頌，總成六十八頌，今略撮序文，廣傳靈
0166a15: 驗，將俟後來崇信，顯示玄通，興般若之教。
0166a16: 
0166a17: （此經並依音疏正定）
0166a18: 金剛經啟請　（為字平聲　為字去聲）
0166a19: 若有人受持金剛經者，先須志心念淨口業真
0166a20: 言，然後啟請八金剛、四菩薩名號，所在之處常當
0166a21: 擁護。
0166a22: 淨口業真言：
0166a23: 修唎修唎　摩訶修唎　修修唎　薩婆訶
0166a24: 安土地真言：
0166a25: 南無三滿哆　母馱喃　唵　度嚕　地尾　薩婆
0166a26: 訶
0166a27: 虛空藏菩薩普供養真言：
0166a28: 唵　曩　三婆　襪日囉斛
0167a01: 奉請八金剛：
0167a02: 奉請青除災金剛　（能除一切眾生宿世災殃）
0167a03: 奉請辟毒金剛　　（能除一切眾生溫毒之病）
0167a04: 奉請黃隨求金剛　（能令一切眾生所求如願）
0167a05: 奉請白淨水金剛　（能除一切眾生熱惱之苦）
0167a06: 奉請赤聲金剛　　（能令一切眾生常得見佛）
0167a07: 奉請定除災金剛　（能除一切眾生災難之苦）
0167a08: 奉請紫賢金剛　　（能令一切眾生心開悟解）
0167a09: 奉請大神金剛　　（能令一切眾生智牙成就）
0167a10: 奉請四菩薩：
0167a11: 奉請金剛眷菩薩
0167a12: 奉請金剛索菩薩
0167a13: 奉請金剛愛菩薩
0167a14: 奉請金剛語菩薩
0167a15: 發願文：
0167a16: 稽首三界尊，歸命十方佛。
0167a17: 我今發弘願，持此金剛經。
0167a18: 上報四重恩，下濟三塗苦。
0167a19: 若有見聞者，悉發菩提心。
0167a20: 盡此一報身，同生極樂國。
0167a21: 持經梵音：
0167a22: 云何得長壽，金剛不壞身？
0167a23: 復以何因緣，得大堅固力？
0167a24: 云何於此經，究竟到彼岸？
0167a25: 願佛開微密，廣為眾生說。
0167a26: 
0167a27: 
0167a28: 
0168a01: 金剛般若波羅蜜經
0168a02: 
0168a03: 法會因由分第一
0168a04: 
0168a05: 如是我聞，一時佛在舍衛國祇樹給孤獨園，與
0168a06: 大比丘眾千二百五十人俱。爾時世尊食時，著衣持
0168a07: 缽，入舍衛大城乞食，於其城中，次第乞已，還至
0168a08: 本處，飯食訖，收衣缽，洗足已，敷座而坐。
0168a09: 頌曰：
0168a10: 如來涅槃日，娑羅雙樹間。
0168a11: 阿難沒憂海，悲慟不能前。
0168a12: 優波初請問，經首立何言。
0168a13: 佛教如是著，萬代古今傳。
0168a14: 
0168a15: 善現啟請分第二
0168a16: 
0168a17: 時長老須菩提，在大眾中即從座起，偏袒右
0168a18: 肩，右膝著地，合掌恭敬，而白佛言：「希有世
0168a19: 尊，如來善護念諸菩薩，善付囑諸菩薩。世尊，善
0168a20: 男子、善女人發阿耨多羅三藐三菩提心，應云何
0168a21: 住？云何降伏其心？」佛言：「善哉善哉！須菩
0168a22: 提，如汝所說：『如來善護念諸菩薩，善付囑諸菩
0168a23: 薩。』汝今諦聽，當為汝說。善男子、善女人發阿
0168a24: 耨多羅三藐三菩提心，應如是住，如是降伏其
0168a25: 心。」「唯然世尊，願樂欲聞」。
0168a26: 頌曰：
0168a27: 希有希有佛，妙理極泥洹。
0168a28: 云何降伏住，降伏住為難。
0169a01: 二儀法中妙，三乘教喻寬。
0169a02: 善哉今諦聽，六賊免遮欄。
0169a03: 
0169a04: 大乘正宗分第三
0169a05: 
0169a06: 佛告須菩提，諸菩薩摩訶薩應如是降伏其心，
0169a07: 所有一切眾生之類，若卵生、若胎生、若濕生、若
0169a08: 化生、若有色、若無色、若有想、若無想、若非有
0169a09: 想非無想，我皆令入無餘涅槃而滅度之，如是滅度
0169a10: 無量無數無邊眾生，實無眾生得滅度者。何以故？
0169a11: 須菩提，若菩薩有我相、人相、眾生相、壽者相，
0169a12: 即非菩薩。
0169a13: 頌曰：
0169a14: 空生初請問，善逝應機酬。
0169a15: 先答云何住，次教如是修。
0169a16: 胎生卵濕化，咸令悲智收。
0169a17: 若起眾生見，還同著相求。
0169a18: 
0169a19: 妙行無住分第四
0169a20: 
0169a21: 復次須菩提，菩薩於法應無所住行於布施，所
0169a22: 謂不住色布施，不住聲、香、味、觸、法布施。須
0169a23: 菩提，菩薩應如是布施，不住於相。何以故？若菩
0169a24: 薩不住相布施，其福德不可思量。
0169a25: 六般頌曰：檀波羅蜜　　布施
0169a26: 施門通六行，六行束三檀。
0169a27: 資生無畏法，聲色勿相干。
0169a28: 二邊純莫立，中道不須安。
0170a01: 欲覓無生處，背境向心觀。
0170a02: 
0170a03: 尸波羅蜜　　持戒
0170a04: 尸羅得清淨，無量劫來因。
0170a05: 妄想如怨賊，貪愛若參辰。
0170a06: 在欲而無欲，居塵不染塵。
0170a07: 權依離垢地，當證法王身。
0170a08: 
0170a09: 羼提波羅蜜　　忍辱
0170a10: 忍心如幻夢，辱境若龜毛。
0170a11: 常能修此觀，逢難轉堅牢。
0170a12: 無非亦無是，無下亦無高。
0170a13: 欲滅貪嗔賊，須行智慧刀。
0170a14: 
0170a15: 毗離耶波羅蜜　　精進
0170a16: 進修名焰地，良為慧光舒。
0170a17: 二智心中遣，三空境上祛。
0170a18: 無明念念滅，高下執情除。
0170a20: 
0170a21: 禪波羅蜜　　禪定
0170a22: 禪河隨浪靜，定水逐波清。
0170a23: 澄神生覺性，息慮滅迷情。
0170a24: 遍計虛分別，由來假立名。
0170a25: 若了依他起，無別有圓成。
0170a26: 
0171a01: 般若波羅蜜　　智慧
0171a02: 慧燈如朗日，蘊界若乾城。
0171a03: 明來暗便謝，無暇暫時停。
0171a04: 妄心猶未滅，乃見我人形。
0171a05: 妙智圓光照，唯得一空名。
0171a06: 
0171a07: 總頌六度，應經文六波羅蜜名不備所已，七頌並隨
0171a08: 檀波羅蜜六至耳。頌曰：
0171a09: 三大僧祇劫，萬行具齊修。
0171a10: 既悟無人我，長依聖道流。
0171a11: 二空方漸證，三昧任遨遊。
0171a12: 創居歡喜地，常樂逐忘憂。
0171a13: 
0171a14: 須菩提，於意云何？東方虛空可思量不？不也
0171a15: 世尊。須菩提，南、西、北方，四維上下，虛空可
0171a16: 思量不？不也世尊。須菩提，菩薩無住相布施，福
0171a17: 德亦復如是不可思量。須菩提，菩薩但應如所教
0171a18: 住。
0171a19: 頌曰：
0171a20: 若論無相施，功德極難量。
0171a21: 行悲濟貧乏，果報不須望。
0171a22: 凡夫情行劣，初且略稱揚。
0171a23: 欲知檀貌狀，如空遍十方。
0171a24: 
0171a25: 如理實見分第五
0171a26: 
0171a27: 須菩提，於意云何？可以身相見如來不？不也
0171a28: 世尊，不可以身相得見如來。何以故？如來所說身
0172a01: 相，即非身相。佛告須菩提：凡所有相皆是虛妄，
0172a02: 若見諸相非相，則見如來。
0172a03: 頌曰：
0172a04: 如來舉身相，為順世間情。
0172a05: 恐人生斷見，權且立虛名。
0172a06: 假言三十二，八十也空聲。
0172a07: 有身非覺體，無相乃真形。
0172a08: 
0172a09: 正信希有分第六
0172a10: 
0172a11: 須菩提白佛言：世尊，頗有眾生，得聞如是言
0172a12: 說章句，生實信不？佛告須菩提：莫作是說，如來
0172a13: 滅後後五百歲，有持戒修福者，於此章句能生信
0172a14: 心，以此為實。
0172a15: 頌曰：
0172a16: 因深果亦深，理密奧難尋。
0172a17: 當來末法世，唯慮法將沉。
0172a18: 空生情未達，聞義恐難任。
0172a19: 如能信此法，定是覺人心。
0172a20: 
0172a21: 當知是人，不於一佛二佛三四五佛而種善根，
0172a22: 已於無量千萬佛所種諸善根。聞是章句，乃至一念
0172a23: 生淨信者。須菩提，如來悉知悉見是諸眾生得如是
0172a24: 無量福德。
0172a25: 頌曰：
0172a26: 信根生一念，諸佛盡能知。
0172a27: 生因於此日，證果未來時。
0172a28: 三大經多劫，六度久安施。
0173a01: 熏成無漏種，方號不思議。
0173a02: 
0173a03: 何以故？是諸眾生無復我相、人相、眾生相、
0173a04: 壽者相、無法相、亦無非法相。何以故？是諸眾
0173a05: 生，若心取相，則為著我、人、眾生、壽者；若取
0173a06: 法相，則著我、人、眾生、壽者；何以故？若取非
0173a07: 法相，即著我、人、眾生、壽者。
0173a08: 頌曰：
0173a09: 人空法亦空，二相本來同。
0173a10: 遍計虛分別，依他礙不通。
0173a11: 圓成沉識海，流轉若飄蓬。
0173a12: 欲識無生性，心外斷行蹤。
0173a13: 
0173a14: 是故不應取法，不應取非法。
0173a15: 頌曰：
0173a16: 有因名假號，無相有馳名。
0173a17: 有無無別體，無有有無形。
0173a18: 有無無自性，妄起有無情。
0173a19: 有無如谷響，勿著有無聲。
0173a20: 
0173a21: 以是義故，如來常說汝等比丘，知我說法如筏
0173a22: 喻者，法尚應捨何況非法。
0173a23: 頌曰：
0173a24: 渡河須用筏，到岸不須船。
0173a25: 人法知無我，悟理詎勞筌。
0173a26: 中流乃被溺，誰論在二邊。
0173a27: 有無如取一，即被汙心田。
0173a28: 
0174a01: 無得無說分第七
0174a02: 
0174a03: 須菩提，於意云何？如來得阿耨多羅三藐三菩
0174a04: 提耶？如來有所說法耶？須菩提言：如我解佛所說
0174a05: 義，無有定法名阿耨多羅三藐三菩提。亦無有定法
0174a06: 如來可說。何以故？如來所說法皆不可取不可說，
0174a07: 非法非非法。
0174a08: 頌曰：
0174a09: 菩提離言說，從來無得人。
0174a10: 須依二空理，當證法王身。
0174a11: 有心俱是妄，無執乃名真。
0174a12: 若悟非非法，逍遙出六塵。
0174a13: 
0174a14: 所以者何，一切賢聖皆以無為法而有差別。
0174a15: 頌曰：
0174a16: 人法俱名執，了即二無為。
0174a17: 菩薩能齊證，聲聞離一非。
0174a18: 所知煩惱盡，空中無所依。
0174a19: 常能作此觀，得聖定無疑。
0174a20: 
0174a21: 依法出生分第八
0174a22: 
0174a23: 須菩提，於意云何？若人滿三千大千世界七寶
0174a24: 以用布施，是人所得福德寧為多不？須菩提言：甚
0174a25: 多世尊，何以故？是福德即非福德性，是故如來說
0174a26: 福德多。若復有人於此經中受持乃至四句偈等為他
0174a27: 人說，其福勝彼。何以故？須菩提，一切諸佛及諸
0174a28: 佛阿耨多難三藐三菩提法，皆從此經出。須菩提，
0175a01: 所謂佛法者，即非佛法。
0175a02: 頌曰：
0175a03: 寶滿三千界，持作福田。
0175a04: 唯成有漏業，終不離人天。
0175a05: 持經取四句，與聖作良緣。
0175a06: 欲入無為海，須乘般若船。
0175a07: 
0175a08: 一切無相分第九
0175a09: 
0175a10: 須菩提，於意云何？須陀洹能作是念：我得須
0175a11: 陀洹果不？須菩提言：不也世尊。何以故？須陀洹
0175a12: 名為入流，而無所入，不入色、聲、香、味、觸、
0175a13: 法，是名須陀洹。須菩提，於意云何？斯陀含能作
0175a14: 是念：我得斯陀含果不？須菩提言：不也世尊。何
0175a15: 以故？斯陀含名一往來，而實無往來，是名斯陀
0175a16: 含。須菩提，於意云何？阿那含能作是念：我得阿
0175a17: 那含果不？須菩提言：不也世尊。何以故？阿那含
0175a18: 名為不來，而實無不來，是故名阿那含。
0175a19: 頌曰：
0175a20: 捨凡初至聖，煩惱漸輕微。
0175a21: 斷除人我執，創始至無為。
0175a22: 緣塵及身見，今者乃知非。
0175a23: 七返人天後，趣寂不知歸。
0175a24: 
0175a25: 須菩提，於意云何？阿羅漢能作是念：我得阿
0175a26: 羅漢道不？須菩提言：不也世尊。何以故？實無有
0175a27: 法名阿羅漢。世尊，若阿羅漢作是念：我得阿羅漢
0175a28: 道，即為著我、人、眾生、壽者。世尊，佛說我得
0176a01: 無諍三昧，人中最為第一，是第一離欲阿羅漢。世
0176a02: 尊，我不作是念：我是離欲阿羅漢。世尊，我若作
0176a03: 是念：我得阿羅漢道。世尊則不說須菩提是樂阿蘭
0176a04: 那行者。以須菩提實無所行，而名須菩提是樂阿蘭
0176a05: 那行。
0176a06: 頌曰：
0176a07: 無生即無滅，無我復無人。
0176a09: 境亡心亦滅，無復起貪嗔。
0176a10: 無悲空有智，蕭然獨任真。
0176a11: 
0176a12: 莊嚴淨土分第十
0176a13: 
0176a14: 佛告須菩提：於意云何？如來昔在然燈佛所，
0176a15: 於法有所得不？不也世尊，如來在然燈佛所，於法
0176a16: 實無所得。
0176a17: 頌曰：
0176a18: 昔時稱善慧，今日號能仁。
0176a19: 看緣緣是妄，識體體非真。
0176a20: 法性非因果，如理不從因。
0176a21: 謂得然燈記，寧知是舊身。
0176a22: 
0176a23: 須菩提，於意云何？菩薩莊嚴佛士不？不也世
0176a24: 尊。何以故？莊嚴佛土者，則非莊嚴，是名莊嚴。
0176a25: 是故須菩提，諸菩薩摩訶薩應如是生清淨心，不應
0176a26: 住色生心，不應住聲、香、味、觸、法生心，應無
0177a01: 所住，而生其心。
0177a02: 頌曰：
0177a03: 掃除心意地，名為淨土因。
0177a04: 無論福與智，先且離貪嗔。
0177a05: 莊嚴絕能所，無我亦無人。
0177a06: 斷常俱不染，穎脫出囂塵。
0177a07: 
0177a08: 須菩提，譬如有人，身如須彌山王，於意云
0177a09: 何？是身為大不？須菩提言：甚大世尊。何以故？
0177a10: 佛說非身，是名大身。
0177a11: 頌曰：
0177a12: 須彌高且大，將喻法王身。
0177a13: 七寶齊圍繞，六度次相鄰。
0177a14: 四色成山相，慈悲作佛因。
0177a15: 有形終不大，無相乃為真。
0177a16: 
0177a17: 無為福勝分第十一
0177a18: 
0177a19: 須菩提，如恒河中所有沙數，如是沙等恒何，
0177a20: 於意云何？是諸恒河沙寧為多不？須菩提言：甚多
0177a21: 世尊。但諸恒河尚多無數，何況其沙？須菩提，我
0177a22: 今實言告汝，若有善男子、善女人，以七寶滿爾所
0177a23: 恒河沙數三千大千世界，以用布施，得福多不？須
0177a24: 菩提言：甚多世尊。佛告須菩提：若善男子、善女
0177a25: 人，於此經中乃至受持四句偈等，為他人說，而此
0177a26: 福德勝前福德。
0177a27: 頌曰：
0177a28: 河沙數甚多，沙數更難量。
0178a01: 將沙齊七寶，能持布施漿。
0178a02: 有相皆為幻，徒言智慧強。
0178a03: 若論四句偈，此福未為量。
0178a04: 
0178a05: 尊重正教分第十二
0178a06: 
0178a07: 復次須菩提，隨說是經乃至四句偈等，當知此
0178a08: 處一切世間，天、人、阿修羅，皆應供養，如佛塔
0178a09: 廟。何況有人盡能受持讀誦？須菩提，當知是人成
0178a10: 就最上第一希有之法。若是經典所在之處，則為有
0178a11: 佛，若尊重弟子
0178a12: 頌曰：
0178a13: 恒沙為比量，分為六種多。
0178a14: 持經取四句，七寶詎能過？
0178a15: 法門遊歷處，供養感修羅。
0178a16: 經中稱最勝，尊高似佛陀。
0178a17: 
0178a18: 如法受持分第十三
0178a19: 
0178a20: 爾時須菩提白佛言：世尊，當何名此經？我等
0178a21: 云何奉持？佛告須菩提：是經名為《金剛般若波羅
0178a22: 蜜》，以是名字汝當奉持。所以者何？須菩提，佛
0178a23: 說般若波羅蜜，則非般若波羅蜜，是名般若波羅
0178a24: 蜜。須菩提，於意云何？如來有所說法不？須菩提
0178a25: 白佛言：世尊，如來無所說。
0178a26: 頌曰：
0178a27: 名中無有義，義上復無名。
0178a28: 金剛喻真智，能破惡堅貞。
0179a01: 若到波羅岸，入理出迷情。
0179a02: 智人心自覺，愚者外求聲。
0179a03: 
0179a04: 須菩提，於意云何？三千大千世界所有微塵是
0179a05: 為多不？須菩提言：甚多世尊。須菩提，諸微塵，
0179a06: 如來說非微塵，是名微塵。如來說世界，非世界，
0179a07: 是名世界。
0179a08: 頌曰：
0179a09: 積塵成世界，析界作微塵。
0179a10: 界喻人天果，塵為有漏因。
0179a11: 塵因因不實，界果果非真。
0179a12: 果因知是幻，逍遙自在人。
0179a13: 
0179a14: 須菩提，於意云何？可以三十二相見如來不？
0179a15: 不也世尊，不可以三十二相得見如來。何以故？如
0179a16: 來說三十二相，即是非相，是名三十二相。須菩
0179a17: 提，若有善男子、善女人，以恒河沙等身命布施。
0179a18: 頌曰：
0179a19: 施命如沙數，人天業轉深。
0179a20: 既掩菩提相，能障涅槃心。
0179a21: 猿猴探水月，莨菪拾花針。
0179a22: 愛河浮更沒，苦海出還沉。
0179a23: 
0179a24: 若復有人於此經中乃至受持四句偈等，為他人
0179a25: 說其福甚多。
0179a26: 頌曰：
0179a27: 經中持四句，應當不離身。
0179a28: 愚者看似夢，智者見唯真。
0180a01: 法性無前後，無中非故新。
0180a02: 蘊空無實法，憑何見有人。
0180a03: 
0180a04: 離相寂滅分第十四
0180a05: 
0180a06: 爾時須菩提聞說是經，深解義趣，涕淚悲泣，
0180a07: 而白佛言：希有世尊，佛說如是甚深經典，我從昔
0180a08: 來所得慧眼，未曾得聞如是之經。
0180a09: 頌曰：
0180a10: 聞經深解義，心中喜且悲。
0180a11: 昔除煩惱障，今能離所知。
0180a12: 遍計於先了，圓成證此時。
0180a13: 宿乘無礙慧，方便勸人持。
0180a14: 
0180a15: 世尊，若復有人得聞是經，信心清淨，則生實
0180a16: 相。當知是人，成就第一希有功德。世尊，是實相
0180a17: 者，則是非相，是故如來說名實相。
0180a18: 頌曰：
0180a19: 未有無心境，曾無無境心。
0180a20: 境忘心自滅，心滅境無侵。
0180a21: 經中稱實相，語妙理能深。
0180a22: 證知唯有佛，小乘詎能任。
0180a23: 
0180a24: 世尊，我今得聞如是經典，信解受持不足為
0180a25: 難。若當來世後五百歲，其有眾生，得聞是經信解
0180a26: 受特，是人則為第一希有。何以故？此人無我相、
0180a27: 人相、眾生相、壽者相。所以者何？我相即是非
0180a28: 相，人相、眾生相、壽者相即是非相。何以故？離
0181a01: 一切諸相，則名諸佛。
0181a02: 頌曰：
0181a03: 空生聞妙理，如蓬植在麻。
0181a04: 凡流信此法，同火出蓮花。
0181a05: 恐人生斷見，大聖預開遮。
0181a06: 如能離諸相，定入法王家。
0181a07: 
0181a08: 佛告須菩提，如是如是，若復有人得聞是經，
0181a09: 不驚不怖不畏，當知是人甚為希有。
0181a10: 頌曰：
0181a11: 如能發心者，應當了二邊。
0181a12: 涅槃無有相，菩提離所緣。
0181a13: 無乘及乘者，人法兩俱捐。
0181a14: 欲達真如理，應當識本源。
0181a15: 
0181a16: 何以故？須菩提，如來說第一波羅蜜，非第一
0181a17: 波羅蜜，是名第一波羅蜜。
0181a18: 頌曰：
0181a19: 波羅稱彼岸，於中十種名。
0181a20: 高卑緣妄識，次第為迷情。
0181a21: 焰裏尋求水，空中覓響聲。
0181a22: 真如何得失，今始號圓成。
0181a23: 
0181a24: 須菩提，忍辱波羅蜜，如來說非忍辱波羅蜜。
0181a25: 何以故？須菩提，如我昔為歌利王割截身體，我於
0181a26: 爾時無我相、無人相、無眾生相、無壽者相。何以
0181a27: 故？我於往昔節節支解時，若有我相、人相、眾生
0181a28: 相、壽者相，應生嗔恨。須菩提，又念過去，於五
0182a01: 百世作忽辱仙人。於爾所世，無我相、無人相、無
0182a02: 眾生相、無壽者相。
0182a03: 頌曰：
0182a04: 暴虐唯無道，時稱歌利王。
0182a05: 逢君出遊獵，仙人橫被傷。
0182a06: 頻經五百世，前後極時長。
0182a07: 承仙忍辱力，今乃證真常。
0182a08: 
0182a09: 是故須菩提，菩薩應離一切相，發阿耨多羅三
0182a10: 藐三菩提心，不應住色生心，不應住聲、香、味、
0182a11: 觸、法生心，應生無所住心，若心有住則為非住，
0182a12: 是故佛說菩薩心不應住色布施。須菩提，菩薩為利
0182a13: 益一切眾生，應如是布施。
0182a14: 頌曰：
0182a15: 菩薩懷深智，何時不帶悲。
0182a16: 投身憂虎餓，割肉恐鷹饑。
0182a17: 精勤三大劫，曾無一念疲。
0182a18: 如能同此行，皆得作天師。
0182a19: 
0182a20: 如來說一切諸相即是非相。又說一切眾生則非
0182a21: 眾生。須菩提，如來是真語者、實語者、如語者、
0182a22: 不誑語者、不異語者。
0182a23: 頌曰：
0182a24: 眾生與蘊界，名別體非殊。
0182a25: 了知心似幻，迷情見有餘。
0182a26: 真言言不妄，實語語非虛。
0182a27: 始終無變異，性相本來如。
0182a28: 
0183a01: 須菩提，如來所得法，此法無實無虛。須菩
0183a02: 提，若菩薩心住於法而行布施，如人入暗則無所
0183a03: 見。若菩薩心不住法而行布施，如人有目，日光明
0183a04: 照，見種種色。須菩提，當來之世，若有善男子、
0183a05: 善女人，能於此經受持讀誦，則為如來以佛智慧悉
0183a06: 知是人，悉見是人，皆得成就無量無邊功德。
0183a07: 頌曰：
0183a08: 說空便為實，執我乃成虛。
0183a09: 非空亦非有，誰有復誰無。
0183a10: 對病應施藥，無病藥還祛。
0183a11: 須依二空理，穎脫入無餘。
0183a12: 
0183a13: 持經功德分第十五
0183a14: 
0183a15: 須菩提，若有善男子、善女人，初日分以恒河
0183a16: 沙等身布施，中日分復以恒河沙等身布施，後日分
0183a17: 亦以恒河沙等身布施，如是無量百千萬億劫以身布
0183a18: 施。若復有人聞此經典，信心不逆，其福勝彼。何
0183a19: 況書寫受持讀誦為人解說。
0183a20: 頌曰：
0183a21: 眾生及壽者，蘊上假虛名。
0183a22: 如龜毛不實，似兔角無形。
0183a23: 捨身由妄識，施命為迷情。
0183a24: 詳論福比智，不及受持經。
0183a25: 
0183a26: 須菩提，以要言之。是經有不可思議、不可稱
0183a27: 量、無邊功德。如來為發大乘者說，為發最上乘者
0183a28: 說。若有人能受持讀誦廣為人說，如來悉知是人、
0184a01: 悉見是人，皆得成就不可量、不可稱、無有邊、不
0184a02: 可思議功德，如是人等，則為荷擔如來阿耨多羅三
0184a03: 藐三菩提。何以故？須菩提，若樂小法者，著我
0184a04: 見、人見、眾生見、壽者見，則於此經不能聽受讀
0184a05: 誦為人解說。須菩提，在在處處，若有此經，一切
0184a06: 世間、天、人、阿修羅所應供養，當知此處則為是
0184a07: 塔。皆應恭敬作禮圍繞以諸花香而散其處。
0184a08: 頌曰：
0184a09: 所作依他性，修成功德林。
0184a10: 終無趣寂意，唯有濟群心。
0184a11: 行悲悲廣大，用智智慧深。
0184a12: 利他兼自利，小聖詎能任？
0184a13: 
0184a14: 能淨業障分第十六
0184a15: 
0184a16: 復次須菩提，若善男子、善女人受持讀誦此
0184a17: 經，若為人輕賤，是人先世罪業應墮惡道，以今世
0184a18: 人輕賤故，先世罪業則為消滅，當得阿耨多羅三藐
0184a19: 三菩提。須菩提，我念過去無量阿僧祇劫，於然燈
0184a20: 佛前得值八百四千萬億那由他諸佛，悉皆供養承事
0184a21: 無空過者。若復有人於後末世，能受持讀誦此經所
0184a22: 得功德，於我所供養諸佛功德，百分不及一，千萬
0184a23: 億分乃至算數譬喻所不能及。須菩提，若善男子、
0184a24: 善女人於後末世，有受持讀誦此經，所得功德我若
0184a25: 具說者，或有人聞心則狂亂狐疑不信。須菩提，當
0184a26: 知是經義不可思議，果報亦不可思議。
0184a27: 頌曰：
0184a28: 先身有報障，今日受持經。
0185a01: 暫被人輕賤，轉重復還輕。
0185a02: 名了依他起，能除遍計情。
0185a03: 常依般若觀，何慮不圓成。
0185a04: 
0185a05: 究竟無我分第十七
0185a06: 
0185a07: 爾時須菩提白佛言：世尊，善男子、善女人，
0185a08: 發阿耨多羅三藐三菩提心，云何應住？云何降伏其
0185a09: 心？佛告須菩提：善男子、善女人發阿耨多羅三藐
0185a10: 三菩提心者，當生如是心，我應滅度一切眾生，滅
0185a11: 度一切眾生已，而無有一眾生實滅度者。何以故？
0185a12: 須菩提，若菩薩有我相、人相、眾生相、壽者相，
0185a13: 則非菩薩。所以者何？須菩提，實無有法發阿耨多
0185a14: 羅三藐三菩提心者。
0185a15: 頌曰：
0185a16: 空生重請問，無心為自身。
0185a17: 欲發菩提者，當了現前因。
0185a18: 行悲疑似妄，用智最言真。
0185a19: 度生權立我，證理即無人。
0185a20: 
0185a21: 須菩提，於意云何？如來於然燈佛所有法得阿
0185a22: 耨多羅三藐三菩提不？不也世尊。如我解佛所說
0185a23: 義，佛於然燈佛所無有法得阿耨多羅三藐三菩提。
0185a24: 佛言：如是如是。須菩提，實無有法如來得阿耨多
0185a25: 羅三藐三菩提。須菩提，若有法如來得阿耨多羅三
0185a26: 藐三菩提者，然燈佛則不與我授記，汝於來世當得
0185a27: 作佛，號釋迦牟尼。以實無有法得阿耨多羅三藐三
0185a28: 菩提，是故然燈佛與我授記，作如是言：汝於來世
0186a01: 當得作佛，號釋迦牟尼。何以故？如來者，即諸法
0186a02: 如義。若有人言：如來得阿耨多羅三藐三菩提。須
0186a03: 菩提，實無有法，佛得阿耨多羅三藐三菩提。須菩
0186a04: 提，如來所得阿耨多羅三藐三菩提，於是中無實無
0186a05: 虛，是故如來說一切法皆是佛法。須菩提，所言一
0186a06: 切法者，即非一切法，是故名一切法。須菩提，譬
0186a07: 如人身長大。須菩提言：世尊，如來說人身長大則
0186a08: 為非大身，是名大身。須菩提，菩薩亦如是，若作
0186a09: 是言：我當滅度無量眾生，則不名菩薩。何以故？
0186a10: 須菩提，實無有法名為菩薩，是故佛說一切法無
0186a11: 我、無人、無眾生、無壽者。須菩提，若菩薩作是
0186a12: 言：我當莊嚴佛士，是不名菩薩。何以故？如來說
0186a13: 莊嚴佛士者，即非莊嚴，是名莊嚴。須菩提，若菩
0186a14: 薩通達無我法者，如來說名真是菩薩。
0186a15: 頌曰：
0186a16: 人與法相待，二相本來如。
0186a17: 法空人是妄，人空法亦祛。
0186a18: 人法兩俱實，授記可非虛。
0186a19: 一切皆如幻，誰言得有無。
0186a20: 
0186a21: 一體同觀分第十八
0186a22: 
0186a23: 須菩提，於意云何？如來有肉眼不？如是世
0186a24: 尊，如來有肉眼。須菩提，於意云何？如來有天眼
0186a25: 不？如是世尊，如來有天眼。須菩提。於意云何？
0186a26: 如來有慧眼不？如是世尊，如來有慧眼。須菩提，
0186a27: 於意云何？如來有法眼不？如是世尊，如來有法
0186a28: 眼。須菩提，於意云何？如來有佛眼不？如是世
0187a01: 尊，如來有佛眼。
0187a02: 頌曰：
0187a03: 天眼通非礙，肉眼礙非通。
0187a04: 法眼唯觀俗，慧眼直緣空。
0187a05: 佛眼如千日，照異體還同。
0187a06: 圓明法界內，無處不鑒容。
0187a07: 
0187a08: 須菩提，於意云何？恒河中所有沙，佛說是沙
0187a09: 不？如是世尊，如來說是沙。須菩提，於意云何？
0187a10: 如一恒河中所有沙，有如是沙等恒河，是諸恒河所
0187a11: 有沙數佛世界，如是寧為多不？甚多世尊。佛告須
0187a12: 菩提：爾所國土中，所有眾生若干種心，如來悉
0187a13: 知。何以故？如來說諸心，皆為非心，是名為心。
0187a14: 所以者何？須菩提，過去心不可得，現在心不可
0187a15: 得，未來心不可得。
0187a16: 頌曰：
0187a17: 依他一念起，俱為妄所生。
0187a18: 便分七十二，九百亂縱橫。
0187a19: 過去滅不滅，當來生不生。
0187a20: 常能作此觀，真妄坦然平。
0187a21: 
0187a22: 法界通化分第十九
0187a23: 
0187a24: 須菩提，於意云何？若有人滿三千大千世界七
0187a25: 寶以用布施，是人以是因緣，得福多不？如是世
0187a26: 尊，此人以是因緣，得福甚多。須菩提，若福德有
0187a27: 實，如來不說得福德多，以福德無故，如來說得福
0187a28: 德多。
0188a01: 頌曰：
0188a02: 三千大世界，七寶滿其中。
0188a03: 有人持布施，得福也如空。
0188a04: 由勝慳貪者，未得達真宗。
0188a05: 須修四句偈，知覺證真空。
0188a06: 
0188a07: 離色離相分第二十
0188a08: 
0188a09: 須菩提，於意云何？佛可以具足色身見不？不
0188a10: 也世尊，如來不應以具足色身見。何以故？如來說
0188a11: 具足色身，即非具足色身，是名具足色身。須菩
0188a12: 提，於意云何？如來可以具足諸相見不？不也世
0188a13: 尊，如來不應以具足諸相見。何以故？如來說諸相
0188a14: 具足，即非具足，是名諸相具足。
0188a15: 頌曰：
0188a16: 八十隨形好，相分三十二。
0188a17: 應物萬般形，理中非一異。
0188a18: 人法兩俱遣，色心齊一棄。
0188a19: 所以證菩提，實由諸相離。
0188a20: 
0188a21: 非說所說分第二十一
0188a22: 
0188a23: 須菩提，汝勿謂如來作是念：我當有所說法。
0188a24: 莫作是念，何以故？若人言：「如來有所說法，」
0188a25: 即為謗佛，不能解我所說故。須菩提，說法者無法
0188a26: 可說，是名說法。
0188a27: 
0188a28: （幽冥禪師新加六十二字）
0189a01: 爾時慧命須菩提白佛言：世尊，頗有眾生於未
0189a02: 來世，聞說是法生信心不？佛言：須菩提，彼非眾
0189a03: 生，非不眾生。何以故？須菩提，眾生眾生者，如
0189a04: 來說非眾生，是名眾生。
0189a05: 頌曰：
0189a06: 不言有所說，所說妙難窮。
0189a07: 有說皆為謗，志道處其中。
0189a08: 多言無所解，默爾得三乘。
0189a09: 智覺一剎那，無生無用終。
0189a10: 
0189a11: 無法可得分第二十二
0189a12: 
0189a13: 須菩提白佛言：世尊，佛得阿耨多羅三藐三菩
0189a14: 提，為無所得耶？佛言：如是如是，須菩提，我於
0189a15: 阿耨多羅三藐三菩提，乃至無有少法可得，是名阿
0189a16: 耨多羅三藐三菩提。
0189a17: 頌曰：
0189a18: 諸佛智明覺，覺性本無涯。
0189a19: 佛因有何得，所得為無邪。
0189a20: 妙性難量比，得理則無差。
0189a21: 執迷不悟者，路錯幾河沙。
0189a22: 
0189a23: 淨心行善分第二十三
0189a24: 
0189a25: 復次須菩提，是法平等無有高下，是名阿耨多
0189a26: 羅三藐三菩提。以無我、無人、無眾生、無壽者，
0189a27: 修一切善法，則得阿耨多羅三藐三菩提。須菩提，
0189a28: 所言善法者，如來說：非善法，是名善法。
0190a01: 頌曰：
0190a02: 水陸同真際，飛行體一如。
0190a03: 法中何彼此，理上豈親疏。
0190a04: 自他分別遣，高下執情除。
0190a05: 了斯平等性，咸共入無餘。
0190a06: 
0190a07: 福智無比分第二十四
0190a08: 
0190a09: 須菩提，若三千大千世界中，所有諸須彌山
0190a10: 王，如是等七寶聚，有人持用布施，若人以此般若
0190a11: 波羅蜜經，乃至四句偈等，受持讀誦、為他人說，
0190a12: 於前福德，百分不及一，百千萬億分乃至算數譬喻
0190a13: 所不能及。
0190a14: 頌曰：
0190a15: 施寶如沙數，唯成有漏因。
0190a16: 不如無我觀，了妄乃名真。
0190a18: 人法知無我，逍遙出六塵。
0190a19: 
0190a20: 化無所化分第二十五
0190a21: 
0190a22: 須菩提，於意云何？汝等勿謂如來作是念：我
0190a23: 當度眾生。須菩提，莫作是念。何以故？實無有眾
0190a24: 生如來度者，若有眾生如來度者，如來則有我、
0190a25: 人、眾生、壽者。須菩提，如來說有我者，則非有
0190a26: 我，而凡夫之人以為有我。須菩提，凡夫者，如來
0191a01: 說即非凡夫，是名凡夫。
0191a02: 頌曰：
0191a03: 眾生修因果，果熟自然圓。
0191a04: 法船自然度，何必要人牽？
0191a05: 恰似捕魚者，得魚忘卻筌。
0191a06: 若道如來度，從來度幾船？
0191a07: 
0191a08: 法身非相分第二十六
0191a09: 
0191a10: 須菩提，於意云何？可以三十二相觀如來不？
0191a11: 須菩提言：如是如是，以三十二相觀如來。佛言：
0191a12: 須菩提，若以三十二相觀如來者，轉輪聖王則是如
0191a13: 來。須菩提白佛言：世尊，如我解佛所說義，不應
0191a14: 以三十二相觀如來。爾時世尊而說偈言：
0191a15: 若以色見我，以音聲求我。
0191a16: 是人行邪道，不能見如來。
0191a17: 頌曰：
0191a18: 涅槃含四德，唯我契真常。
0191a19: 齊名八自在，獨我自靈長。
0191a20: 非色非聲相，心識豈能量？
0191a21: 看時不可見，悟理則形彰。
0191a22: 
0191a23: 無斷無滅分第二十七
0191a24: 
0191a25: 須菩提，汝若作是念：如來不以具足相故，得
0191a26: 阿耨多羅三藐三菩提。須菩提，莫作是說：如來不
0191a27: 以具足相故，得阿耨多羅三藐三菩提。須菩提，汝
0191a28: 若作是念，發阿耨多羅三藐三菩提心者，說諸法斷
0192a01: 滅相。莫作是念，何以故？發阿耨多羅三藐三菩提
0192a02: 心者，於法不說斷滅相。
0192a03: 頌曰：
0192a04: 相相非有相，具足相無憑。
0192a05: 法法生妙法，空空體不同。
0192a06: 斷滅不斷滅，知覺悟深宗。
0192a07: 若無人我念，方知是志公。
0192a08: 
0192a09: 不受不貪分第二十八
0192a10: 
0192a11: 須菩提，若菩薩以滿恒河沙等世界七寶，持用
0192a12: 布施；若復有人知一切法無我，得成於忍；此菩薩
0192a13: 勝前菩薩所得功德。何以故？須菩提，以諸菩薩不
0192a14: 受福德故。須菩提白佛言：世尊，云何菩薩不受福
0192a15: 德？須菩提，菩薩所作福德不應貪著，是故說不受
0192a16: 福德。
0192a17: 頌曰：
0192a18: 布施有無相，三生卻彼吞。
0192a20: 但離諸有欲，旋棄愛情恩。
0192a21: 但且無貪相，應到法王門。
0192a22: 
0192a23: 威儀寂靜分第二十九
0192a24: 
0192a25: 須菩提，若有人言：如來若來、若去、若坐、
0192a26: 若臥，是人不解我所說義。何以故？如來者，無所
0193a01: 從來亦無所去，故名如來。
0193a02: 頌曰：
0193a03: 如來何所來，修因幾劫功？
0193a04: 斷除人我見，方用達真宗。
0193a05: 見相不求相，身空法亦空。
0193a06: 往來無所著，來去盡通通。
0193a07: 
0193a08: 一合理相分第三十
0193a09: 
0193a10: 須菩提，若善男子、善女人，以三千大千世界
0193a11: 碎為微塵，於意云何？是微塵眾寧為多不？甚多世
0193a12: 尊，何以故？若是微塵眾實有者，佛則不說是微塵
0193a13: 眾，所以者何？佛說微塵眾，則非微塵眾，是名微
0193a14: 塵眾。世尊，如來所說三千大千世界，則非世界，
0193a15: 是名世界。何以故？若世界實有者，則是一合相，
0193a16: 如來說一合相，則非一合相，是名一合相。須菩
0193a17: 提，一合相者，則是不可說，但凡夫之人貪著其
0193a18: 事。
0193a19: 頌曰：
0193a20: 界塵何一異，報應亦同然。
0193a21: 非因亦非果，誰後復誰先。
0193a22: 事中通一合，理則兩俱捐。
0193a23: 欲達無生路，應當識本源。
0193a24: 
0193a25: 知見不生分第三十一
0193a26: 
0193a27: 須菩提，若人言：佛說我見、人見、眾生見、
0193a28: 壽者見。須菩提，於意云何？是人解我所說義不？
0194a01: 不也世尊，是人不解如來所說義。何以故？世尊說
0194a02: 我見、人見、眾生見、壽者見，即非我見、人見、
0194a03: 眾生見、壽者見，是名我見、人見、眾生見、壽者
0194a04: 見。須菩提，發阿耨多羅三藐三菩提心者，於一切
0194a05: 法，應如是知、如是見、如是信解，不生法相。須
0194a06: 菩提，所言法相者，如來說：即非法相，是名法
0194a07: 相。
0194a08: 頌曰：
0194a09: 非到真如理，棄我入無為。
0194a10: 眾生及壽者，悟見總皆非。
0194a11: 若悟菩提道，彼岸更求離。
0194a12: 法相與非相，了應如是知。
0194a13: 
0194a14: 應化非真分第三十二
0194a15: 
0194a16: 須菩提，若有人以滿無量阿僧祇世界七寶，持
0194a17: 用布施；若有善男子、善女人，發菩薩心者，持於
0194a18: 此經乃至四句偈等，受持讀誦為人演說，其福勝
0194a19: 彼。云何為人演說，不取於相，如如不動。何以
0194a20: 故？
0194a21: 一切有為法，如夢幻泡影。
0194a22: 如露亦如電，應作如是觀。
0194a23: 頌曰：
0194a24: 如星翳燈幻，皆為喻無常。
0194a25: 漏識修因果，誰言得久長。
0194a26: 危脆同泡露，如雲影電光。
0194a27: 饒經八萬劫，終是落空亡。
0194a28: 
0195a01: 佛說是經已。長老須菩提及諸比丘、比丘尼、
0195a02: 優婆塞、優婆夷，一切世間，天、人、阿修羅，聞
0195a03: 佛所說，皆大歡喜，信受奉行。
0195a04: 
0195a06: 
0195a07: 〔錄文完〕
