0711a01: 
0711a02: No. 1133
0711a03: 沙彌學戒儀軌頌註
0711a04: 
0711a05: 東鼎湖沙門釋　弘贊在　註
0711a06: 沙彌學戒儀軌頌
0711a07: 沙彌有二。一形同沙彌。謂剃除鬚髮。未受十戒者。
0711a08: 形相雖同。以無戒故。非真沙彌也。二法同沙彌。謂
0711a09: 從師稟受十戒法者。此有三種。一從七歲至十三
0711a10: 歲。名驅烏沙彌。以其年幼未堪別務。唯使驅遣烏
0711a11: 鳥。免污食。亂僧禪定。令生片善。方消信施也。二
0711a12: 從十四歲至十九歲。名應法沙彌。謂其於法相應。
0711a13: 能執勞侍師。修習戒定慧也。三從二十歲至七十
0711a14: 歲。名名字沙彌。謂其年滿二十。應受具戒。而根性
0711a15: 暗鈍。或不能頓持諸戒。或出家年晚。由其年越沙
0711a16: 彌。歲同比丘。位居十戒。故名名字沙彌。今揀形同。
0711a17: 取法同也。學。是習學。謂初受沙彌戒。未能廣閱十
0711a18: 律全經。研究精要。須先學此頌。為律關犍也。戒。即
0711a19: 十戒律。儀。即威儀。軌。即軌則師範。謂此律儀是出
0711a20: 世之軌則師範。故經云。波羅提木叉。即汝師。是也。
0711a21: 頌者。述沙彌戒經。并事師法等文句。結之為頌。
0711a22: 以便初學而誦之。按經論中。或以三十二字為
0711a23: 一頌。或二十八字為一頌。或二十字為一頌。或十
0711a24: 六字為一頌。今此儀軌。正以二十字為一頌。共成
0711b01: 一百一十七頌。並述經律之言。非自臆見。以律是
0711b02: 佛親制。尚非菩薩羅漢。小聖所堪。況容凡愚所敢
0711b03: 僭僣議。
0711b04: 釋迦正覺子厥號羅羅密行最第一
0711b05: 應當勤傚學
0711b06: 此頌緣起。以明尊者之因行。欲令人倣同先跡故
0711b07: 也。梵語釋迦。華言能仁。姓也。號曰牟尼。華言寂默。
0711b08: 姓略有五。謂瞿曇。日種。甘蔗。舍夷。釋迦。按過去世
0711b09: 大茅草王。捨國從瞿曇仙學道。因姓瞿曇。後因遇
0711b10: 難。滴血入地。成卵。日炙而生二子。遂姓日種。養於
0711b11: 甘蔗園中。復姓甘蔗。奕葉相承。至懿摩輪王。擯斥
0711b12: 四子出國。至雪山側。住舍夷大直林。封疆立國。故
0711b13: 姓舍夷。其後父王聞子立國。乃三歎曰。我子能仁。
0711b14: 因姓釋迦。此去如來身一百世。姓雖有五。而實剎
0711b15: 帝利王種。之一姓也。言正覺者。說法無差謂之正。
0711b16: 出生死夢謂之覺。又覺具三義。謂自覺。覺他。覺行
0711b17: 圓滿。斯乃如來之德號。行滿果圓大覺之稱也。子
0711b18: 者。釋迦如來之貴裔也。厥者其也。亦語辭之美稱
0711b19: 也。梵語羅羅。華言覆障。亦云執日。昔如來為太
0711b20: 子時。父王慮其出家。為娶三夫人。一名瞿夷。二名
0711b21: 耶輸陀羅。三名鹿野。然佛無夫婦之道。故無子息。
0711b22: 後遊四門。見老病死。世非常。啟父出家。父曰。汝
0711b23: 無子息。絕吾國嗣。若有子者。聽汝出家。太子以手
0711b24: 指耶輸陀羅腹。即便有妊。太子遂夜半越城。苦行
0711c01: 六年。耶輸陀羅於王宮中。亦修苦行。由是胎便隱
0711c02: 腹。六年始生。故云覆障。又阿修羅。以手障日月。名
0711c03: 為羅羅。而尊者生時。正值修羅執日。因以為名。
0711c04: 尊者顏貌端正。膚體金色。頂如繖。鼻高修直。臂
0711c05: 垂過膝。肢節無缺。諸根完具。年既長大。佛索出家。
0711c06: 父王不聽。耶輸將至樓上。目連飛空接至佛所。佛
0711c07: 即付舍利弗度為弟子。授與十戒法。而諸沙彌中
0711c08: 最初得戒者。羅羅為首。尊者若不出家。位當鐵
0711c09: 輪王。王贍部州一天下。出家成阿羅漢。證無生果。
0711c10: 佛敕十六羅漢。不聽涅槃。護持正法。為世福田。尊
0711c11: 者乃其一也。故今猶現在世。若有施主設食供僧。
0711c12: 彼即變身來應。令施者獲殊勝報也。密行第一者。
0711c13: 諸經中或云忍辱第一。或云持戒第一。各有因緣。
0711c14: 此不繁錄。法華經佛為授記云。汝於來世當得作
0711c15: 佛。號蹈七寶華如來。復說偈言。我為太子時。羅
0711c16: 為長子。我今成佛道。受法為法子。於未來世中。見
0711c17: 無量億佛。皆為其長子。一心求佛道。羅羅密行。
0711c18: 唯我能知之。現為我長子。以示諸眾生。無量億千
0711c19: 萬。功德不可數。安住於佛法。以求無上道。是則尊
0711c20: 者本是菩薩。而跡現聲聞。故其微密妙行。唯佛能
0711c21: 知。今以覆本。而名密行。復名覆障。既為佛子。能
0711c22: 荷家業。以表成佛。故以行居首也。應當勤傚學者。
0711c23: 謂當倣傚學彼。忍辱持戒密行之第一也。
0711c24: 剃髮著縵衣受持十戒律號曰名沙彌
0712a01: 入道之初基外國稱沙彌華言名息慈
0712a02: 息除身口惡慈濟諸群生
0712a03: 初頌從稟法得名。次頌釋名顯義。又初頌相心形
0712a04: 異俗。次頌明名從心得。剃髮著縵衣者。圓頂方袍。
0712a05: 相同如來也。縵衣。謂縵為一幅。無壇隔割截之相。
0712a06: 今時有令沙彌披著比丘五條七條衣者。誠為非
0712a07: 法。故唐三藏義淨法師。目擊西方。譯百一羯磨云。
0712a08: 求寂之徒。縵條是服。而有輒披五條。深為罪濫。神
0712a09: 州之地。久扇斯風。此成非法。勿令披著也。受持十
0712a10: 戒律者。受謂從師稟得十戒。領納執持。而無違犯。
0712a11: 十戒謂始從不殺。乃至不捉持金銀寶物。然戒是
0712a12: 防非止惡之干將。律是處斷輕重開遮持犯之模
0712a13: 法也。號曰名沙彌者。由受十戒。得沙彌名。以揀彼
0712a14: 形同故也。入道之初基者。謂辭親割愛。希求出離。
0712a15: 入法門中。初授十戒。為道基址。次方受比丘菩薩
0712a16: 大戒。如造重樓。先布基址。故大方便經云。如人入
0712a17: 海。從淺至深。佛法大海。亦復如是。此之謂也。外國
0712a18: 稱沙彌者。外國。乃北方胡地。譯師從天竺來。路經
0712a19: 胡國。故傳胡語以譯華言。華言者。此方中華之語
0712a20: 也。息慈者。謂息除身口七支之惡。廣修眾善。慈濟
0712a21: 含生也。然息屬自利。慈是利他。自他兼濟。名真佛
0712a22: 子。不墮偏小之行也。
0712a23: 天竺正梵音具足而稱言室羅末尼羅
0712a24: 此翻為求寂寂是圓寂義即妙涅槃名
0712b01: 出家當求趣至彼涅槃處又翻勤策男
0712b02: 勤修策勵故斷除諸煩惱而趣涅槃岸
0712b03: 此頌別釋。以明華梵正義。俾宗趣有旨。名體無失。
0712b04: 此沙彌十戒。本以解脫煩惱為宗。妙證涅槃為趣。
0712b05: 故也。上三句。正明梵音。下九句。總釋華言。天竺者。
0712b06: 古云身毒。或云賢豆。新云印度。此翻為月。良以其
0712b07: 土。聖賢繼軌。導凡御物。如月照臨。故諸外國。多稱
0712b08: 彼為天方。其土分五。共周九萬餘里。三垂大海。北
0712b09: 背雪山。北廣南狹。形如半月。劃野區分。七十餘國。
0712b10: 皆號天竺。其中天竺境。乃贍部州地之中央。故佛
0712b11: 降誕其間。正梵音者。正非訛也。謂天竺之語。與梵
0712b12: 天音無有異。良由世界初成。梵天之眾。下為人祖。
0712b13: 世居天竺。故其語是梵語。書是梵書。其後人隨地
0712b14: 轉。音各成異。唯天竺存焉。具足而稱言者。揀非略
0712b15: 語。以梵音詳稱沙彌為室羅末尼羅也。此翻為求
0712b16: 寂等者。此謂此方。翻謂易彼西天之言。而為中華
0712b17: 之語也。求是希求。謂其本受十戒。為求出世涅槃
0712b18: 之道。不希人天有漏小果。梵語涅槃。華言圓寂。四
0712b19: 德備滿名圓。三障永斷名寂。不同二乘。但離見思
0712b20: 煩惱。名為解脫。故云為妙。又翻者。是出其別義。義
0712b21: 雖小別。而終歸涅槃。以煩惱斷盡。方證圓寂故也。
0712b22: 名涅槃為岸者。岸即彼岸。謂生死為此岸。煩惱為
0712b23: 中流。若煩惱斷盡。即躋彼岸矣。
0712b24: 沙彌十學處今當次第說聞已巳如說行
0712c01: 聖戒體自圓
0712c02: 此頌標戒體相。前二句。總標戒相。第三句。明三慧。
0712c03: 第四句。正出戒體。十學處者。謂此十戒。正是沙彌
0712c04: 所應習學處也。次第說者。顯非越次。及倒說也。聞
0712c05: 已巳如說行者。聞是聞慧。行是修慧。舉前後。以該思
0712c06: 慧也。若聞而不行。猶聞人說食。不能自飽。故經云。
0712c07: 雖誦千言。不行何益。不如一聞。勤修得益。聖戒體
0712c08: 自圓者。謂無作戒體。能成三乘聖果。故持之體圓。
0712c09: 而津彼岸。毀之漏囊。而沒中流。言無作者。憑師受
0712c10: 發。不發則已巳。發即全性。而性修交成。任運行善。任
0712c11: 運止惡。不俟再作。故云無作。以下別釋戒相。
0712c12: 盡壽不行殺人及非人類不與他毒藥
0712c13: 墮胎使命終若復以種種方便斷他命
0712c14: 即獲大重罪而招破戒殃
0712c15: 此二頌。誡能殺。所殺。結罪之相。初句誡能殺之人。
0712c16: 二句四句明所殺之境。三句明殺具。五六句明殺
0712c17: 法。下二句結罪。盡壽不行殺者。謂終身不作殺害
0712c18: 也。殺有三種。一用內色。謂以身手頭足打他令死。
0712c19: 二用外色。謂以瓦木刀弓箭銅鐵鉛錫。遙擲彼
0712c20: 人令死。三用內外色。謂手捉瓦木刀弓箭銅鐵
0712c21: 等打他使死。若不用內色外色內外色殺者。毒藥
0712c22: 是也。復有作坑。撥。術。及推墮水火中令死。
0712c23: 皆殺之屬也。人及非人類者。人謂男女黃門等。非
0712c24: 人謂鬼神畜生。蜎飛蠕動等。凡有命者。皆所殺境
0713a01: 也。不與他毒藥墮胎使命終者。謂在胎中初受身
0713a02: 命二根。於中起方便殺。與彼女人毒藥。或按女腹。
0713a03: 或令重作。或使擔重物。或使急走。或鍼血脈。若為
0713a04: 殺彼母。而故墮胎。母死犯不可悔罪。胎死犯可悔
0713a05: 罪。若為殺胎。而胎死。犯不可悔罪。母死犯可悔罪。
0713a06: 若復以種種方便斷他命者。謂作種種方法。令其
0713a07: 斷命。或作機撥坑。或遣往惡獸劫賊路中。或讚
0713a08: 歎呵罵。令自斷命也。命即壽命。謂六根六識相續
0713a09: 而生。名曰壽命。此相續斷。名之為死。故曰斷命。即
0713a10: 獲大重罪者。人死犯重罪不可悔。害而不死。犯中
0713a11: 可悔。非人死。犯下可悔。若菩薩殺非人。即犯不可
0713a12: 悔也。而招破戒殃者。違犯如來禁戒。生不得與清
0713a13: 眾同居。死入阿鼻地獄。故地持經云。殺生之罪。能
0713a14: 令眾生墮三惡道。若生人中。得二種果報。一者短
0713a15: 命。二者多病。世世還他宿命。故曰。破戒殃也。
0713a16: 亦無以瞋心打擲諸有情四大本一同
0713a17: 豈可興害意
0713a18: 此頌悟本離殺。上二句。及第四句離殺。第三句悟
0713a19: 本。以悟同體。故離殺害也。亦無以瞋心打擲諸有
0713a20: 情者。由瞋心故而行殺害。瞋屬殺因。打擲是殺緣。
0713a21: 諸有情者。三界六道一切眾生。皆具心識。非同木
0713a22: 石之無情也。四大本一同者。一切眾生。皆以地水
0713a23: 火風和合成身。自他無異。故沙彌尼戒經云。哀諸
0713a24: 眾生。如己巳骨髓。如父如母。如子如身。等無差特。普
0713b01: 等一心。常志大乘。是也。豈可興害意者。四大既同。
0713b02: 殺彼還是殺己巳。瞋他還是自瞋。若會萬物為己巳者。
0713b03: 即無是事也。涅槃經云。若眾生習近瞋恚。是報熟
0713b04: 故。墮於地獄。從地獄出。受畜生身。虎狼師子。熊羆
0713b05: 狸。鷹之屬。若得人身。具十二惡律儀。若得出
0713b06: 家。犯於殺戒。可不慎之。
0713b07: 不教他人作見作勿生喜但當起慈心
0713b08: 施恩令安樂
0713b09: 此頌正明口意二業。教他屬口。生喜屬意。雖不自
0713b10: 作教他。然見他作時。心莫生喜。以身口意業所作
0713b11: 得罪無輕重故。但當起慈心施恩令安樂者。以悲
0713b12: 能苦。慈能與樂。出家釋子。非獨不行殺害。猶當
0713b13: 行慈施樂。愍彼行殺者罪墮三途。受殺者悲苦無
0713b14: 地也。恩者恩惠。即財法二施救濟於彼。以慈心故。
0713b15: 三輪空寂。則終日施而無施想。亦無望報之念。其
0713b16: 當所得福德。猶如空。不可得而思議也。
0713b17: 一切諸含識皆是未來佛恒應興敬仰
0713b18: 念使早解脫
0713b19: 此頌契理生敬。上二句是所敬。下二句是能敬。一
0713b20: 切諸含識者。謂一切六道四生。本具如來智識。而
0713b21: 為諸無明煩惱之所覆。名為含識。故經云。一切
0713b22: 眾生。具足清淨如來德相。皆因妄想。而不證得。是
0713b23: 也。皆是未來佛者。既具如來清淨德相。是知眾生
0713b24: 本來成佛。更不再成。而言未來者。以彼猶存幻妄。
0713c01: 據而言耳。若悟理者。則不然也。恒應興敬仰者。
0713c02: 本具德相。故須常生敬仰之心。而反加興害意。即
0713c03: 是殺未來諸佛矣。念使早解脫者。謂諸眾生。雖具
0713c04: 德相。以為諸塵勞妄想。而不證得。故興慈念。願彼
0713c05: 速脫塵勞。而登正覺也。
0713c06: 誓自得佛時國無有殺者咸修一乘道
0713c07: 俱登常寂果
0713c08: 此頌發願回向。以前五頌。屬功能。此頌屬戒果。而
0713c09: 感依正殊勝之報。然發願即兼回向。以願回自所
0713c10: 修善根。向於三處。謂實相。菩提。及眾生也。初句是
0713c11: 自回向實相菩提。下三句是回與眾生向實相菩
0713c12: 提。實相即真如。菩提即佛道。誓自得佛時者。顯非
0713c13: 求聲聞緣覺之道。時謂行滿果圓成等正覺時也。
0713c14: 國無有殺者。謂當來成佛世界。眾生皆悉行慈。無
0713c15: 瞋害意。咸修一乘道者。謂彼國眾生。唯修佛乘。不
0713c16: 習聲聞緣覺之道。俱登常寂果者。不變謂之常。即
0713c17: 法身也。法身本離生滅故謂之寂。乃妙覺極果所
0713c18: 證。由自持戒諸惡不作。故成法身。而感國中眾生。
0713c19: 俱證常寂之果。問曰。求寂十戒。何用回向佛道為。
0713c20: 答曰。沙彌十戒。體通大小。非聲聞獨任。若心大則
0713c21: 戒廣。功成正覺。心劣則戒小。自感四果。如無出世
0713c22: 之心。縱持多戒。福報人天而已巳。按沙彌尼戒經。大
0713c23: 集經等。悉求大乘。回向佛道。又菩薩受齋日。受持
0713c24: 十戒。前之五戒。即沙彌後之五戒。故知回向大乘。
0714a01: 非人臆議。乃諸經之正旨。況戒如平地。萬善從生。
0714a02: 若種殊因。必獲大果也。釋初戒竟。
0714a03: 不得盜他財金銀草木等乃至禽獸物
0714a04: 無得私竊取若欺若詐奪偷稅盜關津
0714a05: 自作或教他皆犯沙彌禁
0714a06: 此頌明能盜所盜。三業結罪之相。初句總標能所。
0714a07: 能盜屬人。所盜屬物。第二三句。別出所盜。第四五
0714a08: 六句。是盜方法。第七句明身口作業。亦兼意業。以
0714a09: 發心盜時。即屬意業。第八句結罪。不得盜他財者。
0714a10: 物屬於他。他所守護。不與而取。名之為盜。財乃物
0714a11: 之總名也。金銀草木等者。謂物之重無過金銀七
0714a12: 寶等。物之輕無過一草一木一針一線等。乃至禽
0714a13: 獸物者。謂禽獸所食所護之物。乃至。是舉前後而
0714a14: 包括其中。以前雖云金銀等。而未分所屬。今意欲
0714a15: 明上則三寶常住師僧父母物。中則官物民物。下
0714a16: 至鬼神禽獸物也。無得私竊取者。私盜曰竊。謂如
0714a17: 上之物。非但不得偷盜。而亦不得私竊取也。唯識
0714a18: 並決論云。闇取他經論讀。乃至一句。皆犯盜竊文
0714a19: 句罪。正法念經云。若偷他祕方者。犯重罪。若欺若
0714a20: 詐奪者。欺謾也。陵也。詐詭譎也。偽稱他名也。奪強
0714a21: 取也。謂非獨不聽盜竊。而亦不得欺詐奪取也。偷
0714a22: 稅盜關津者。稅謂應輸稅之物。不得藏匿及私越
0714a23: 關津而去。謂非但不聽欺詐奪取。而亦不得偷稅
0714a24: 越津。若是三寶父母物。說法勸諭。官不取稅者。不
0714b01: 犯。此中論物輕重准錢結罪。自作或教他者。自作
0714b02: 屬身。教他屬口。二罪皆等也。皆犯沙彌禁者。指上
0714b03: 財物。無論盜竊欺詐越關。自作教他。皆得盜罪。是
0714b04: 中犯相若以盜心取他五錢。或直五錢物。隨物在
0714b05: 處。舉著餘處。犯不可悔罪。若心生悔。還置本處。亦
0714b06: 犯不可悔。若舉物動時。未離本處。犯可悔罪。若發
0714b07: 心欲盜而未取。犯下可悔。取而不滿五錢。犯中可
0714b08: 悔。若自物想。若同意親友想。若暫用想。若謂無主
0714b09: 想。若心狂亂。不自覺知我是沙彌。皆不犯。經云。偷
0714b10: 盜之罪。能令眾生墮三惡道。若生人中。得二種果
0714b11: 報。一者貧窮。二者共財不得自在。常為奴婢畜生。
0714b12: 償他宿債。
0714b13: 出家當義讓心存六和敬不取於非財
0714b14: 常念行惠施
0714b15: 此頌明修和行檀。出家當義讓者。先人後己巳。故謂
0714b16: 之讓。又謙而不敢當也。在家之人。尚輕財重義。況
0714b17: 釋子本棄名利出家為道。視金帛如大毒蛇。豈當
0714b18: 不義讓者乎。心存六和敬者。和有二義。一理和。謂
0714b19: 同證擇滅故。二事和有六。一戒和同修。二見和同
0714b20: 解。三身和同住。四利和同均。五口和無諍。六意和
0714b21: 同悅。故云非真心無以具六法。非六法無以和群
0714b22: 眾。如眾不和。非敬順之道。若心無義讓。六和斯失
0714b23: 矣。不取於非財常念行惠施者。心懷義讓。故不取
0714b24: 非財。隨施而得。知足受用。念眾生苦。而轉與之。故
0714c01: 曰常念行惠施。
0714c02: 願成正覺道國中無竊者純行於檀度
0714c03: 福智二莊嚴
0714c04: 此頌發願回向。以期依正殊勝之報。夫修諸善行。
0714c05: 不發願回向無上菩提。終成人天有漏小果。心不
0714c06: 離盜。奚由成佛國中眾生無有竊者。不行慧施。正
0714c07: 覺無因。何感成佛國中眾生悉行檀波羅蜜。由於
0714c08: 布施持戒修習正觀。故得成佛國中眾生。具福智
0714c09: 二種資糧。以嚴其身。釋第二戒竟。
0714c10: 婬欲鄙惡事沙彌不得作男女及畜生
0714c11: 犯即獲重罪
0714c12: 此頌呵欲。能犯。所犯。結罪也。初句呵欲不淨。次句
0714c13: 懲能犯人。三句明所犯境。四句結罪。婬欲。謂二身
0714c14: 交會。鄙惡是猥媟不善法也。沙彌不得作者。事既
0714c15: 鄙惡非出家淨行者所為。況生死根本。婬為第一。
0714c16: 沙彌離俗。本為期超三界。出欲淤泥。豈可重結漏
0714c17: 因。永墮沉淪者哉。男女及畜生者。男謂人男。非人
0714c18: 男。女謂人女。非人女。非人即天。龍。鬼神。乃至黃門。
0714c19: 二根等。畜生謂一切禽獸。堪為婬境者。犯即獲重
0714c20: 罪者。謂於上男女畜生處。作不淨行。得不可悔罪。
0714c21: 此中犯相。若於女人大便。小便。及口。三處行婬。犯
0714c22: 不可悔。若於男子大便。及口。二處行婬。犯不可悔。
0714c23: 若二身和合。止而不婬。犯中可悔。若發心欲作而
0714c24: 未和合。犯小可悔。除三處。於餘身分行婬。犯中可
0715a01: 悔。若沙彌被他所犯。自心受樂。犯不可悔。心不受
0715a02: 樂。犯可悔罪。受樂者。如饑得食。如渴得飲。不受樂
0715a03: 者。如熱鐵入身。如刀刺剌體。亦不得故心以手弄出
0715a04: 不淨。如世尊說。吾有二身。一生身。二戒身。若人為
0715a05: 我生身起七寶塔。高至梵天。有人虧壞。其罪尚有
0715a06: 可悔。虧吾戒身。其罪無量。受報如伊羅龍王。涅槃
0715a07: 經云。若眾生習近貪欲。是報熟故。墮地獄中。從地
0715a08: 獄出。受畜生身。鴿。鴛鴦。魚鱉。獼猴。鹿。之屬。若
0715a09: 得為人。受黃門。婦女。二根。無根。婬女身。若得出家。
0715a10: 犯於婬戒。
0715a11: 蠲除貪欲念關閉六情根觀身為苦本
0715a12: 志存清淨道
0715a13: 此頌教淨身心。而修觀慧。蠲除貪欲念關閉六情
0715a14: 根者。謂非但身不犯婬。而心亦不起念。欲得不起。
0715a15: 念。須閉六情根。六根既攝。觀慧斯成。言情者。貪愛
0715a16: 之義。謂眼耳鼻舌身意之六根。貪愛色聲香味觸
0715a17: 法之六塵。故沙彌尼戒經云。目不婬視。耳不婬聽。
0715a18: 鼻不婬香。口不婬言。心不存欲。觀身四大。本無所
0715a19: 有。計地水火風。無人無我。無壽無命。何所婬。何
0715a20: 所著乎。觀身為苦本者。頌謂生老病死苦。愛別離
0715a21: 苦。怨憎會苦。求不得苦。大小諸橫苦。一大不調。四
0715a22: 百四病從生。又內為瞋恚憂愁疑悔婬欲等所苦。
0715a23: 外為寒熱風雨饑渴等所苦。如是諸苦。皆由最初
0715a24: 一念顛倒。以婬心故。投入母胎。而成此身。是則此
0715b01: 身為萬累之本。眾苦之源。若無初念顛倒之心。何
0715b02: 由有此眾苦之身。故知此身皆因婬欲而有。欲息
0715b03: 眾苦。須蠲欲念。而修觀慧。所謂觀身不淨。觀受是
0715b04: 苦。觀心無常。觀法無我。三昧現前。便證無生。而眾
0715b05: 苦俱息萬累皆捐矣。志存清淨道者。清淨道。即離
0715b06: 欲道。離欲便得涅槃。故云愛盡涅槃。沙彌出家。志
0715b07: 求涅槃。若非愛盡。焉稱求寂之名。
0715b08: 願吾成佛國無有毀禁者悉修淨梵行
0715b09: 三德體圓明
0715b10: 此頌發願回向。以期殊勝依正二報也。得佛是正
0715b11: 報殊勝。國無毀禁乃至圓明。是依報殊勝也。禁即
0715b12: 禁制。謂如來所制戒。不聽毀犯也。梵行即淨行。欲
0715b13: 令文義顯了。故華梵雙舉云淨梵行。以自戒清淨。
0715b14: 故感梵行眾生來生其國。由除欲念。故得其國眾
0715b15: 生三德圓明。三德者。法身。般若。解脫。名三。常樂我
0715b16: 淨名德。如世字。不縱不別。不並不缺。朗周法界。
0715b17: 體十方。故曰圓明。以持戒故法身清淨。欲念蠲
0715b18: 除故般若之智朗然。梵行已巳立故生死煩惱解脫。
0715b19: 釋第三戒竟。
0715b20: 妄語誑言勤策不應為未得謂言得
0715b21: 謬證深妙法綺飾靡言詞兩舌離間彼
0715b22: 惡口而罵詈彼此說是非
0715b23: 此頌明口業四支罪也。妄語誑言者。見言不見。
0715b24: 不見言見。聞言不聞。不聞言聞。口與心違。謂之妄
0715c01: 語。言不真實。欺他無識。誑惑於人。謂之誑。勤策
0715c02: 不應為者。謂言不真實。非出家之所為也。未得謂
0715c03: 言得謬證深妙法者。謬謂謬。證謂證悟。深妙法。
0715c04: 亦名上人法。佛告諸比丘。吾以種種呵責妄語。讚
0715c05: 不妄語。乃至戲笑。尚不妄語。何況故妄語。自言我
0715c06: 得須陀洹果。乃至阿羅漢果。得禪得定。得三昧正
0715c07: 受。天來龍來。鬼神來到我所。問義。供養於我。即犯
0715c08: 不可悔罪。此中犯相。若向人言。我得道。犯不可悔。
0715c09: 若發心欲妄語。而未言者。犯下可悔。乃至發言。前
0715c10: 人未解。犯中可悔。言而不盡意者。亦犯中可悔。若
0715c11: 言我不墮三途。犯中可悔。言我持戒清淨。婬欲不
0715c12: 起。不實者。犯中可悔。若為名聞利養故。坐起行立
0715c13: 言語安詳。現得道相。欲令人知。犯中可悔。乃至不
0715c14: 誦經言誦經。非論師言論師。非律師言律師。非坐
0715c15: 禪言坐禪。無所習誦言有所習誦。悉犯中可悔。若
0715c16: 聞言不聞。見言不見。無而言有等。皆犯可悔。佛告
0715c17: 諸比丘。世有二賊。一者實非淨行。自稱淨行。二者
0715c18: 為口腹故。不真實。非己巳有。於人前。故作妄語。自言
0715c19: 我得上人法。是中為口腹者。最上大賊。以盜受人
0715c20: 飲食故。寧噉炭。吞食糞土。利刀破腹。不以妄
0715c21: 稱上人法。而得供養。禪秘要經云。若實不見白骨
0715c22: 等觀。自言我得不淨觀等。此人命終之後。疾如電
0715c23: 雨。墮阿鼻獄。壽命一劫。從地獄出。墮餓鬼中。八千
0715c24: 歲熱鐵丸。從餓鬼出。墮畜生中。生恒負重。死復
0716a01: 剝皮。經五百生。還生人中。聾盲瘖啞。癃殘百疾。以
0716a02: 為衣服。如是諸苦。不可具說。又正報頌云。妄語誑
0716a03: 人巧。地獄受苦拙。鋸解其身。熱鐵耕其舌。灌之
0716a04: 以洋銅。磨之以剛鐵。悲痛碎骨髓。呻吟常嗚咽。習
0716a05: 報頌云。妄語入三途。三途罪已巳決。餘業生人道。被
0716a06: 謗常憂結。還為他所誑。恨心如火熱。智者勿尤人。
0716a07: 驗果因須滅。綺飾靡言詞者。綺綾綺也。靡美麗也。
0716a08: 謂粧飾美麗之浮言。如織綿綺。以惑人心意也。成
0716a09: 實論云。語雖是實。非時而說。亦落綺語。法苑云。夫
0716a10: 忠言所以顯理。綺語所以乖真。由忠故有實。有實
0716a11: 故德生。德生故所以成聖。由綺語故妄。妄故
0716a12: 罪生。罪生故受苦。故知趣理求聖。要須實說。說若
0716a13: 假。終為乖理。若言不正。皆名綺語。且諸綺語不
0716a14: 益自他。唯增放逸。長諸不善。墮落三途。後出為人。
0716a15: 所有正語。人亦不信。智論偈言。有墮餓鬼中。火
0716a16: 從口出。四向發大聲。是為口業過。若欲廣名聞。為
0716a17: 人所信受。是故當至誠。不應作綺語。正報頌云。綺
0716a18: 語無義理。令人心惑亂。自喪於善根。洋銅擘口灌。
0716a19: 鐵燒其舌。腹藏皆燋爛。此痛不可忍。悲號常
0716a20: 喚。習報頌云浮言翳真理。為此沉惡趣。去彼暫歸
0716a21: 人。出言無曉喻。生無信仰心。恒被他笑具。為人覺
0716a22: 羞。何不出典句。兩舌離間彼者。謂傳他彼此之
0716a23: 言。令生亂。致使父子兄弟朋友。離間恩義。乃至
0716a24: 前譽後毀。面是背非等。華首經佛說偈言。惡口而
0716b01: 兩舌。好出他過失。如是不善人。無惡而不造。正報
0716b02: 頌云。兩舌亂人。地獄被分裂。獄卒擘其口。刀
0716b03: 割其舌。苦痛既如此。加之以饑渴。惡業不自由。還
0716b04: 飲身中血。習報頌云。讒毀害人深。固受三途苦。設
0716b05: 使得人身。餘報仍依怙。眷屬多弊惡。違逆恣瞋怒。
0716b06: 但其惡不忘。地獄無今古。惡口而罵詈者。正斥曰
0716b07: 罵。傍及曰詈。惡口謂出麤惡之言。罵辱。毀謗。詛
0716b08: 等。法句經云。雖為沙門。不攝身口。麤言惡說。多所
0716b09: 中傷。身死魂去。輪轉三途。自生自死。苦惱無量。諸
0716b10: 佛聖賢。所不愛惜。假令身雖無過。不慎口業。亦墮
0716b11: 惡道。業報經偈云。麤言觸惱人。好發他陰私。剛強
0716b12: 難調伏。生口餓鬼。阿含經云。寧以利劍割截其
0716b13: 舌。不以惡言麤語。墮三惡道。佛告諸比丘。有二種
0716b14: 人。一向入地獄。若非梵行。自稱梵行。若真梵行。而
0716b15: 以非梵行謗之。縱然是實。亦不應說。大方廣總持
0716b16: 經佛言。乃至誹謗一四句偈。當知是業。定墮地獄。
0716b17: 永不見佛。以惡眼視發菩提心人。故得無眼報。以
0716b18: 惡口謗發菩提心人。故得無舌報。發覺淨心經。佛
0716b19: 告六十初發心菩薩言。汝等過去。於拘留孫佛教
0716b20: 中出家學道。於禁戒多聞頭陀功德。皆悉放逸。時
0716b21: 有二法師比丘。汝於彼所誹謗婬欲。為利養名聞
0716b22: 因緣。於彼親友施主家。嫉慳貪。於二法師之親
0716b23: 友施主。汝復破壞離散。兩舌毀辱。令生疑惑。不生
0716b24: 信心。說非法事。令彼敬信者。斷諸善根。作諸障礙。
0716c01: 汝等為是業故。於六十二百千歲。墮於阿鼻大地
0716c02: 獄中。復於四萬歲墮於活地獄中。復於二萬歲中。
0716c03: 墮黑繩地獄。復於八百千歲。墮熱地獄。於彼獄捨
0716c04: 命已巳。後得人身。於五百世中。生盲無目。以業障故。
0716c05: 所生之處。一切闇鈍。忘失本心。善根閉塞。少於威
0716c06: 力。眾皆捨棄。恒被欺凌。為人憎惡毀呰誹謗。常生
0716c07: 邊地。貧賤之處。下種姓家。從此捨身已巳。於後五百
0716c08: 歲中。正法滅時。還生惡國惡處。下姓貧賤之家。常
0716c09: 被毀謗。忘失本心。所作善根。常有障礙。雖暫遇明。
0716c10: 還被翳暗。於彼五百歲後。一切業障。爾乃滅盡。如
0716c11: 經所說。切當慎之。一言輕謗。窮劫受殃。可不懼哉。
0716c12: 彼此說是非者。謂向此說彼。向彼說此。挑唆諍。
0716c13: 乃至證入人罪。發宣人短等。正法念處經偈云。若
0716c14: 人纔妄語。彼人速輕賤。善人皆捨離。天亦不攝護。
0716c15: 常憎嫉他人。與諸眾生惡。方便惱亂他。因是入地
0716c16: 獄。律言。夫為佛子。言常說實。不應為盟自雪。表他
0716c17: 不信。設被誣謗。亦不應作誓。時六群比丘。有小事
0716c18: 至。便作詛。言我若作如是事。當墮三惡道。不生
0716c19: 佛法中。若汝作如是事。亦墮三惡道。不生佛法中。
0716c20: 佛言。不應爾。聽作如是語。若我作如是事。南無佛。
0716c21: 若汝作如是事。亦南無佛。按此口業四支。前一妄
0716c22: 言證聖。得上人法。犯罪不可悔。後三及餘小妄語。
0716c23: 得罪可悔。故未曾有經云。佛告祇陀太子曰。妄語
0716c24: 有二。一重。二輕。為供養故。外現精進。內行邪濁。向
0717a01: 人妄說。得禪境界。或言見佛。見龍。見鬼。如是之人。
0717a02: 名大妄語。犯是罪者。墮阿鼻獄。又復妄語。能令殺
0717a03: 人。破壞人家。復有妄語。違失期契。令他瞋恨。如是
0717a04: 名為下妄語。墮小地獄。其餘戲笑。及諸理匿禁之
0717a05: 事。或有言無。或無言有。不犯戒也。沙彌尼戒經云。
0717a06: 見惡不傳。聞惡莫宣。惡言真譬。常行四等。無有非
0717a07: 言。言輒說道。常嘆經法。菩薩正戒。志於大乘。不為
0717a08: 小乘也。
0717a09: 賢者一心持遠離口業過不為誑行
0717a10: 善法日增長
0717a11: 此頌明惡離善增。乃戒之功能也。賢者一心持遠
0717a12: 離口業過者。口業四過。觸事便成。若非一心。則無
0717a13: 能守護。何能離過。故經云。守口如瓶。防意如城。是
0717a14: 也。不為誑行善法日增長者。謂言常說實。則善
0717a15: 法自增。行若不。則定慧日長矣。
0717a16: 後成無上道所有實語者皆來生其國
0717a17: 悉具四辯才
0717a18: 此頌明因殊果勝也。以除口四過。得成無上道。具
0717a19: 足八音四辯之正報。故其依報亦如也。四辯才者。
0717a20: 一捷疾辯。二廣大辯。三甚深辯。四無盡辯。亦名四
0717a21: 無礙辯謂諸菩薩智慧明了。辯說無滯。故云無礙
0717a22: 辯才。一義無礙辯。謂於一切諸法義理而通達無
0717a23: 滯也。二法無礙辯。謂於一切諸法名字而分別無
0717a24: 滯也。三辭無礙辯。謂隨順一切眾生殊方異俗之
0717b01: 語。為其演說諸法名字義理。辭說無滯。令彼各各
0717b02: 得解也。四樂說無礙辯。謂隨順一切眾生根性所
0717b03: 樂聞法。而為演說。圓融無滯也。以離妄無義味
0717b04: 語。故得諸法甚深義無礙辯。以除兩舌離間語。故
0717b05: 得廣大分別諸法無礙辯。以離惡口麤言。眾生受
0717b06: 樂。故得樂說無盡無礙辯。以離無益綺語。故得演
0717b07: 說捷疾言辭無礙辯。釋第四戒竟。
0717b08: 諸穀華果酒不得飲亦無授與人
0717b09: 增長愚癡業
0717b10: 此頌明業因果。初三句業因。後一句業果。又初句
0717b11: 是塵。二三句是根。以根取塵。故成業也。諸穀。謂稻
0717b12: 麻粟麥豆等。華。謂松菊蓮華等。果。謂甘蔗葡萄果
0717b13: 等。酒。謂以上穀麥華果等釀成。能醉人者是也。不
0717b14: 得飲者。飲謂咽吞。謂舌。謂鼻。有人
0717b15: 飲然後醉。有人亦醉。縱令不醉。恐生漸
0717b16: 染。故制不聽。亦無授與人者。謂自雖不飲。亦不得
0717b17: 與人飲。令他迷惑失慧。造諸惡業。故戒經云。而菩
0717b18: 薩應生一切眾生明達之慧。而反更生一切眾生
0717b19: 顛倒之心者是也。增長愚癡業者。以現世飲酒。則
0717b20: 顛倒錯亂迷惑真性。後生則增長愚冥失智慧種。
0717b21: 故經云。飲酒多放逸。現世常愚癡。忘失一切事。常
0717b22: 被智者呵。來世常闇鈍。多失諸功德。是故黠慧人。
0717b23: 離諸飲酒失。又云。若人能捨酒。正行於法戒。彼到
0717b24: 第一處。無死無生處。
0717c01: 酒為眾惡門造作諸過失出家而飲酒
0717c02: 非佛釋種子
0717c03: 此頌明酒過患。非釋子所宜也。前頌明增自他之
0717c04: 業。今頌明長自身之惡。酒為眾惡門者。門以能通
0717c05: 出入為義。謂飲酒者。貪瞋癡等惡。從此而入。殺盜
0717c06: 婬妄等罪。由此而出。故婆沙論云。昔有一近事。稟
0717c07: 性仁賢。受持五戒。專精不犯。後於一時。為渴所逼。
0717c08: 見一器中。有酒如水。遂取飲之。便犯酒戒。鄰雞來
0717c09: 入。盜殺而食。鄰女尋雞來入其室。強逼交通。鄰家
0717c10: 告官。拒諱誑語。如是五戒。皆由酒犯。故云眾惡門
0717c11: 也。造作諸過失者。沙彌尼戒經云。酒有三十六失。
0717c12: 失道破家危身喪命。皆悉由之。牽東引西。持南著。
0717c13: 北。不能諷經。不敬三寶。輕易師友。不孝父母。心意
0717c14: 閉塞。世世愚癡。不值大道。其心無識。故不飲酒。欲
0717c15: 離五陰。五欲。五。得五神通。得度五道。故不飲酒。
0717c16: 出家而飲酒非佛釋種子者。酒既失道破家危身
0717c17: 喪命。故在家智人。五戒近事。猶尚棄捨。況出家為
0717c18: 釋迦如來法王之子而不棄離。若不捨離。即非佛
0717c19: 之弟子。故佛言。若言我是佛弟子者。不得飲酒。乃
0717c20: 至小草頭一滴。亦不得飲。若有重病。固疾。餘藥治
0717c21: 不瘥。醫教以酒為藥者。不犯。然不得託病而服。
0717c22: 信戒不虧違顛倒業皆離除蓋修念慧
0717c23: 五根力成就
0717c24: 此頌道品四科。夫欲證無上菩提。必修道品為先。
0718a01: 要除漏。須以戒為本。然道非慧不進。戒非信不
0718a02: 生。是知信為道源功德母。出生無量施戒聞慧根
0718a03: 力覺道解脫三昧聖財。如是聖財。非戒不護。故律
0718a04: 本云。欲護聖法財。眾集聽我說。以要言之。三乘聖
0718a05: 果。六度萬行。靡不由之而出。行者以信出家。當遵
0718a06: 如來禁戒。性遮齊護。乃曰不虧違。由不虧違。定慧
0718a07: 從生。故云顛倒業皆離也。即五。一貪欲。謂
0718a08: 貪愛世間財色物等。二瞋恚。謂於違情境上。而
0718a09: 生忿怒之心。三睡眠。意識惛熟曰睡。五情闇冥
0718a10: 曰眠。四掉悔。身心妄動曰掉。過後憂惱曰悔。五
0718a11: 疑。由無明癡惑。不別真偽。猶豫不決。故謂之疑。
0718a12: 如是五法。覆蔽行者之心。不能發生定慧諸善法
0718a13: 等。故名為。念慧。念即四念處。慧即四正勤。四念
0718a14: 處者。一觀身不淨。謂觀自他之身。從頭至足。雜穢
0718a15: 充滿。眾生顛倒執之為淨。而生貪著。故令觀身不
0718a16: 淨也。二觀受是苦。受即受取。謂眾生顛倒以六根
0718a17: 妄取六塵為樂。不知樂是苦因。故令觀受是苦也。
0718a18: 三觀心無常。謂此識心。體性遷流。念念扳緣。生滅
0718a19: 不停。眾生顛倒執之為常。故令觀心無常也。四觀
0718a20: 法無我。謂一切善惡諸法。本無有我。何以故。若善
0718a21: 法是我。則惡法應無有我。若惡法是我。則善法應
0718a22: 無有我。而眾生妄計。謂我能行善行惡。執為主宰。
0718a23: 故令觀法無我也。此之四法。皆由眾生於色受想
0718a24: 行識五蘊之身。起四顛倒。於色起淨倒。於受起樂
0718b01: 倒。於想行起我倒。於心起常倒。如來令修此觀。以
0718b02: 除四倒。故名四念處。念即能觀之觀。處即所觀之
0718b03: 境也。四正勤者。一已巳生惡法令除斷。二未生惡法
0718b04: 不令生。三未生善法令生。四已巳生善法令增長。此
0718b05: 四皆名正勤者。正則不邪。勤則不怠。謂於此四法。
0718b06: 一心勤行精進故也。五根者。一信根。謂信於正道
0718b07: 及助道法。能出生一切無漏禪定解脫三昧也。正
0718b08: 道即四念處助道即五停心也。二精進根。謂既信
0718b09: 正助道法。而倍策精進。勤求不息也。三念根。謂但
0718b10: 念正助道法。而心觀想。不令邪妄。而得入也。四定
0718b11: 根。謂攝心正助道法。心即寂定相應。不散動也。五
0718b12: 慧根。謂四念處之慧。為定法所攝。則內性自照。不
0718b13: 從他知。是名為慧也。行者先修四念處觀。雖善萌
0718b14: 微發。根猶未生。恐善萌易壞。今修五法。使善根生。
0718b15: 故名為根也。五力者。名同五根。但以力能破壞惡
0718b16: 法。成辦善法。謂善根雖生。惡猶未除。須更修習。令
0718b17: 根成惡破。故復立名為力。信能斷疑。不為偏邪所
0718b18: 動。精進能除身心懈怠。成辦出世之法。念能破諸
0718b19: 邪想。成就一切出世正念功德。定能破諸散亂。發
0718b20: 諸事理禪定。慧謂四念處之慧。照了一切諸法。能
0718b21: 除邪妄之執。破諸偏小之慧。行者欲修念慧。須離
0718b22: 顛倒業。要除漏。應閉眾惡之門。念慧增明。則根
0718b23: 力成就矣。釋第五戒竟。
0718b24: 薰佩塗末香華鬘瓔珞具種種嚴飾身
0718c01: 俱犯沙彌禁
0718c02: 此頌明根塵。能嚴所嚴。能犯所犯也。薰佩乃至種
0718c03: 種嚴飾。是所嚴之觸塵。身即能嚴身根。亦是能犯
0718c04: 之人。禁是所犯之罪。薰謂焚名香以薰身。及衣服
0718c05: 資具等。佩謂佩帶。塗謂以香為末。塗拭身衣等。花
0718c06: 鬘謂貫花為鬘。以嚴身首。瓔珞謂聯七寶莊飾。而
0718c07: 嚴身項也。種種嚴飾身者。謂以諸綾羅綢絹蚕口
0718c08: 之服。及指環臂釧等。而嚴身體。也俱犯沙彌禁者。
0718c09: 釋子剃除鬚髮。棄捨飾好。觀身不淨。念世無常。少
0718c10: 欲知足。麤布為衣。糞掃為服。豈可自違本信。反貪
0718c11: 香華瓔珞嚴身之具。害物傷慈。違佛明制。隨作得
0718c12: 罪。故云俱犯沙彌禁。
0718c13: 捨離憍逸行不著於世塵修習如意足
0718c14: 六通以自嚴
0718c15: 此頌離著修定。上二句離著。下二句修定。捨離憍
0718c16: 逸行不著於世塵者。如上世間嚴身之具。是憍慢
0718c17: 放逸之本。有妨進修無漏聖道。復能染污行者之
0718c18: 心。故曰世塵。修習如意足者。即四如意足。謂所修
0718c19: 之法。如願皆得滿足。一欲如意足。謂凡所修習一
0718c20: 切諸法。若無樂欲之心。事必不遂。若能樂欲。所願
0718c21: 念處之觀。皆得成就。二念如意足。謂念專注所觀
0718c22: 之境。一心正住。若非一心。觀法斷絕。若能一心。所
0718c23: 願皆得。三精進如意足。謂行者惟專觀理。使無間
0718c24: 雜。故曰精進。然凡所修習一切諸法。若無精進事
0719a01: 必不成。若能精進。所願皆得。四思惟如意足。謂所
0719a02: 修習。若能思惟彼理。心不馳散。所願皆得也。六通
0719a03: 以自嚴者。通即神通。神明天心。通名慧性。天然之
0719a04: 慧。徹照無礙。故名神通。一天眼通。能見六道眾生。
0719a05: 死此生彼。苦樂之相。及見一切世間種種形色無
0719a06: 有障礙也。二天耳通。能聞六道眾生苦樂憂喜言
0719a07: 語。及世間種種音聲也。三他心通。能知六道眾生
0719a08: 心之所念也。四宿命通。能知自他過去一世。乃至
0719a09: 百千萬世宿命。及所作之事也。五身如意通。能以
0719a10: 自身隨意變現。或大或小。飛行自在。山海無礙。此
0719a11: 沒彼出。彼沒此出也。六漏盡通。漏即三界見思惑。
0719a12: 斷此惑盡。不受三界生死。而得神通也。前四如意
0719a13: 足屬定。通因定生。故六通藉四如意而發。四正勤
0719a14: 是慧。慧觀不勤。念處不成。及招散動。如風中燈。今
0719a15: 修如意。如加密室。令定慧安隱均平。則五根善法。
0719a16: 若似若真。任運而生。譬如陰陽調適。一切種子悉
0719a17: 有根生。是故行者。捨離憍逸。則念慧根力成就。不
0719a18: 著世塵。則五自除。修習如意。則六通並發。欲得
0719a19: 六通莊嚴身心。須棄世間種種飾好。故沙彌尼戒
0719a20: 經云。欲除六衰。以戒為香。求誦深法。以為真實。三
0719a21: 十二相。以為瓔珞。德植眾好。以為被服。願得六通
0719a22: 無礙。六度導人。是也。釋第六戒竟。
0719a23: 歌舞倡妓樂琴瑟與簫笛局并博塞
0719a24: 斯皆不得作故往而觀聽二罪俱不輕
0719b01: 不著諸見聞七覺意現前
0719b02: 此頌根塵識也。前一頌明自作。後一頌初句。明他
0719b03: 作。而故往觀聽。次句結罪。下二句明根不粘塵。則
0719b04: 覺意三昧自現矣。歌謂口出歌曲。舞謂身為戲舞。
0719b05: 倡妓乃音樂之總稱。琴古制長三尺六寸六分。前
0719b06: 廣後狹。腰闊四寸。上圓下方。五弦。十三暉。後文王
0719b07: 加二弦。而成七也。瑟本制五十弦。後析而用其半
0719b08: 也。簫編小竹管為之。大者二十三管。長尺四寸。小
0719b09: 者十六管。長尺二寸。笛以竹筒為之。尺四寸。七孔。
0719b10: 笛三孔。局猶今之盤戲也。有二種。一團
0719b11: 。二象。謂以象牙飾之。故也。博謂博戲。掩取人
0719b12: 財物。賽謂行相塞。共決勝負也。斯皆不得作者。
0719b13: 謂沙彌出家。本為捨離俗逸。勤修勵。以冀涅槃。
0719b14: 故於歌舞等。俱不應作也。故往而觀聽者。觀是眼
0719b15: 根。聽是耳根。故往。顯非無心若路由彼過。不故心
0719b16: 觀聽。無犯。二罪俱不輕者。謂自作及往觀聽。皆得
0719b17: 本罪也不著諸見聞者。謂眼耳二根。不染如上聲
0719b18: 色等塵。然見屬眼識。聞屬耳識。以根對塵。故有識
0719b19: 生。識以了別為義。謂能了別塵境美惡。善不善等。
0719b20: 七覺意現前者。七覺意。亦名七菩提分。意謂正念。
0719b21: 覺謂覺了所修之法。是真是偽也。一擇法覺。行者
0719b22: 以智慧觀察諸法。揀真棄偽。而不謬取也。二精進
0719b23: 覺。不雜曰精。無間曰進。行者覺了苦行無益之事。
0719b24: 而於正法中。專心而無間歇也。三喜覺。謂心契真
0719c01: 法。故得歡喜。而覺了此喜。從正法生。不從顛倒生
0719c02: 也。四除覺。謂覺了除去煩惱妄想偽之法。真正
0719c03: 善根而得增長也。五捨覺。謂覺了偽不實之法。
0719c04: 捨離永不追悔也。六定覺。謂行者發禪定時。覺了
0719c05: 諸禪。不生煩惱妄想也。七念覺念即思念。謂行者
0719c06: 修諸道法時。善能覺了。常使定慧均平也。然擇法。
0719c07: 精進。喜。三覺屬慧。除。捨。定。三覺屬定。念覺。即兼定
0719c08: 慧。行者以修此七覺。即得入於聖道。是故行者修
0719c09: 行。須別真偽。即不謬取境界。於諸世間。不實見聞。
0719c10: 而永捨除。一心精進。以禪悅法喜。而自娛樂。故曰
0719c11: 現前。沙彌尼戒經云。常自修身。順行正法。不為邪
0719c12: 行。一心歸佛。誦經行正。以為法樂。釋第七戒竟。
0719c13: 榻諸座等過量不聽作高宜一尺六
0719c14: 廣大亦不應彫漆紗羅帳上妙氈褥被
0719c15: 放逸不順教坐臥即獲罪
0719c16: 此頌臥具法。初頌明量。次頌上二句。明物非體。
0719c17: 下二句違教結罪。謂木。繩。直。曲等。
0719c18: 狹而長者曰榻。諸座等。謂高座。卑座。大座。小座。
0719c19: 乃至浴等。過量。謂過於尺六。及長廣之量。高宜
0719c20: 一尺六者。謂除陛下。高如來八指。如來八指。
0719c21: 長中人一肘。當周尺一尺五寸。論云。佛一指。有二
0719c22: 寸也。廣大亦不應者。謂當隨身所宜。如阿含經云。
0719c23: 陛下足長尺六非高。四尺非廣。長八尺非大。越
0719c24: 此量者。名高廣大。復有八種。一金。二銀。
0720a01: 三牙。四角。五佛。六辟支佛。七羅漢。八
0720a02: 師僧。初四約物辨貴。體不合坐。下四約人辨大。
0720a03: 縱令地鋪。擬於尊人。亦不合坐。彫漆者。謂彫鏤漆
0720a04: 彩。以物貴價高。亦名高廣。故律云。高卑。有二
0720a05: 種。一者下。名卑。二者麤弊。亦名卑。高者二種。高
0720a06: 大名高。妙好者亦名高。妙好即彫鏤漆彩金銀牙
0720a07: 角等。紗羅帳及上妙氈褥被。非出家解脫生死者
0720a08: 所宜。乃王臣俗士所尚。以縱恣幻軀。增長漏業。故
0720a09: 佛不聽。若故違佛制。若坐若臥。即得犯戒罪。
0720a10: 出家屏憍恣折伏我慢懷履踐八正道
0720a11: 而坐法空
0720a12: 此頌離過修道。證諸法空。憍慢者。恃己巳凌也。高舉
0720a13: 為性。生苦為業。由此生死輪迴。受苦無量。眾生所
0720a14: 以不得解脫生死者。皆由憍恣我慢。出家本為脫
0720a15: 離生死。固當屏息憍恣。折伏我慢煩惱。煩惱不息。
0720a16: 而欲修證聖道者。其猶蒸砂作飯也。履踐八正道
0720a17: 者。履踐猶修進也。八正道。亦名八聖道。分一正見。
0720a18: 謂見。四諦理。能破有無之邪見。二正思惟。謂正念
0720a19: 思惟觀察。令正觀增長也。三正語。謂以無漏慧。常
0720a20: 攝口業。遠離妄不實之語。四正業。謂攝心住於
0720a21: 清淨正業。而斷於邪妄之行。五正命。謂除四邪命。
0720a22: 而常乞自活也。六正精進。謂修戒定慧。一心專精。
0720a23: 無有間歇也。七正念。謂念戒定慧正助道法。而堪
0720a24: 能進至涅槃也。八正定。謂攝諸散亂。則身心寂靜。
0720b01: 正住真空之理。決定不移也。此八通名正道者。正
0720b02: 以不邪為義。今此八法。不依偏邪而行。故名為正。
0720b03: 是諸賢聖之所遊履。而通至涅槃。故名為道。從四
0720b04: 念處。四正勤。四如意足。五根。五力。七覺意。至此八
0720b05: 正道。名七科法門。合為三十七品道法。乃諸行者
0720b06: 修行入道之階梯也。而坐法空者。坐是能依。
0720b07: 是所依。由行者能修習正見。思惟觀察。世間事業。
0720b08: 妄不實。屏息憍慢。而行正命。於正助道法。一念
0720b09: 精進。則身心寂靜。見於諦理。即住真空而不動。是
0720b10: 曰坐法空。故經云。法空以為座。是也。釋第八戒
0720b11: 竟。
0720b12: 凡為出家者過中不得食非時而噉嚼
0720b13: 如來深訶責
0720b14: 此頌明噉嚼持犯相。上半頌明持。下半頌明犯。凡
0720b15: 為出家者。謂出家五眾人也。過中不得食者。謂日
0720b16: 過西一線。即不得食。非時而噉嚼者。時謂明相出。
0720b17: 乃至日中。非時謂日過西一線。乃至明相未出。此
0720b18: 非釋子受食之時。故曰非時。噉謂食飯粥餅等。
0720b19: 嚼謂食瓜果菜等。若有病緣。聽服丸散湯膏。乃至
0720b20: 一切苦辛酸土糞溺。不堪任為食者。如羌桂
0720b21: 油醋等。亦不聽多食。若饑渴病緣。聽食糖蜜。五果。
0720b22: 八。漿五果者。一訶子。二勒。似桃。此方無也。三
0720b23: 餘甘子。四蓽茇。五胡椒。八漿者。一梨。二閻浮子。形
0720b24: 大如瓜。此方無也。三酸棗。四甘蔗。五蕤果。六藕汁。
0720c01: 七婆樓師。似蘡薁子。此方無也。八蒲萄。如此八種。
0720c02: 用物壓為漿。以囊濾之。盛於淨器。澄如水色。乃聽
0720c03: 飲之。其餘橘柚石榴蕉子等汁。不醉人者。亦得為
0720c04: 漿必須物壓淨濾。不得咬嚼。及與煎湯。今有非時
0720c05: 食橄攬。蜜瓜。蜜冬。蜜煎薯蕷者。誠為非法。宜速改
0720c06: 之。如有重病藥治不瘥。醫教噉嚼。宜於屏處與之。
0720c07: 病瘥即當禁絕。若非喪命因緣。決不可託輕小病
0720c08: 而食。自招愆咎。沙彌尼戒經云。若長者國王過日
0720c09: 中後。施亦不得食。終死不犯也。如來深訶責者。佛
0720c10: 言。非時食者。是破戒人。是犯盜人。盜檀越物。非施
0720c11: 主意。施主無福。以失物故。諸婆羅門。尚不非時食。
0720c12: 外道梵志。亦不邪食。況我弟子。知法行法。而當爾
0720c13: 耶。凡如此者。非我弟子。是盜我法利。著無法人。盜
0720c14: 名盜食。一團一撮。片鹽片醋。死墮燋腸地獄。吞熱
0720c15: 鐵丸。從地獄出。生狗中。食諸不淨。及生惡鳥。人
0720c16: 怪其聲。後生餓鬼。還於寺中在圊廁內。噉食糞穢。
0720c17: 並百千萬歲。更生人中。貧窮下賤。人所厭惡。所有
0720c18: 言說。人不信用。不如盜一人物。其罪尚輕。割奪多
0720c19: 人良祐福田故。斷絕出世道故。是大劫賊。是即餓
0720c20: 鬼。為罪窟宅。其時食者。是即福田。是即出家。是即
0720c21: 天人良友。是即天人導師。如佛所說。可不戒哉。
0720c22: 一切眾生類皆貪於食味流轉三界中
0720c23: 未暫離食住
0720c24: 此頌明流轉因。一切眾生類皆貪於食味者。一切
0721a01: 眾生謂六道四生也。六道。即天。人。修羅。地獄。餓鬼。
0721a02: 畜生四生。即胎。卵。濕。化。如是眾生。皆依食住。食有
0721a03: 四種。一段食。段謂形段。以香味觸為體。即飯豆
0721a04: 肉漿等。二觸食。觸謂觸對。六識觸對前境。喜樂
0721a05: 生心。自然不饑。如男女相觸。觀戲劇等。受著。終日
0721a06: 而自飽也。三思食。思謂意思。即第六識。思可意境。
0721a07: 潤益諸根。壽命得住。如人思想飲食不死。及魚鱉
0721a08: 蝦蟆等。四識食識即第八執持之相。由前三食
0721a09: 勢分所資。令此識增勝。能執持諸根大種故。又地
0721a10: 獄眾生。及無色界。識無邊處天等。皆用識持。以為
0721a11: 其食。流轉三界中未暫離食住者。經云。眾生以此
0721a12: 四食流轉生死。是也。三界。謂欲界。色界。無色界。欲
0721a13: 界。即人。及四趣。六欲天也。色界即四禪天也。無色
0721a14: 界。即四空天也。然諸眾生輪迴三界。皆依四食而
0721a15: 住。若離四食。命不自全。故欲界以段為食。謂上二
0721a16: 界無香味二塵故。餘之三食。則通三界。故曰未
0721a17: 暫離食住。增一經。佛告比丘。當共專念捨除世間
0721a18: 四種之食。求辦出世間五種食。一禪悅食。二願食。
0721a19: 三念食。四八解脫食。五喜食。是為出世間之食也。
0721a20: 欲斷輪轉因鬼畜食應除學佛中道義
0721a21: 便獲九種禪
0721a22: 此頌明斷習修證。欲斷煩惱因鬼畜食應除者。眾
0721a23: 生既以食為生死因。而生死最劣者。無過鬼畜。苟
0721a24: 習其因。便招其果。故佛制斷其因。令同三世佛食。
0721b01: 經云。晨起諸天食。日中諸佛食。日西畜生食。日暮
0721b02: 鬼神食。以劣因既斷。勝果漸圓。又非時不食。現獲
0721b03: 四益。一少昏眠。二無宿食患。三身輕安隱。四心易
0721b04: 得定。有如是利。故制中食。學佛中道義者。學謂習
0721b05: 學。中即中正。謂絕有無二邊之對待。觀此現前一
0721b06: 念之心。非空非假。即空即假。由觀一念中故。一中
0721b07: 一切中。無空無假。而不中。以三觀當處。皆能絕待。
0721b08: 故名中道然諸佛如來。恒處中道。故離非時。所以
0721b09: 世尊自誕王宮。乃至涅槃。於其中間七十九年。未
0721b10: 非時受食。故婆沙論云。世尊性離非時食故。僧
0721b11: 本學佛。遠離二邊。故不非時食也。便獲九種禪者。
0721b12: ○一自性禪。謂菩薩從前所行世出世間諸善。一
0721b13: 心安住止觀禪定位中。言自性者。謂所修之禪。觀
0721b14: 心實相。不從外得。即自性本有之定也。○二一切
0721b15: 禪。謂修此禪定。則自行化他一切諸法。無不攝也。
0721b16: 名有三種。一善法樂住禪。二出生三昧。功德禪三。
0721b17: 利益眾生禪。○三難禪。謂此禪定不易修也。名有
0721b18: 三種。一久習禪定。心得自在。哀愍眾生。捨第一禪
0721b19: 樂。而生欲界。二依此禪定。生出無量無邊不可思
0721b20: 議諸深三昧。超過二乘之上。三依此禪定得無上
0721b21: 菩提也。○四一切門禪。謂一切禪定。皆由此門而
0721b22: 出。名有四種。一有覺有觀。即初禪也。二喜俱禪。即
0721b23: 二禪也。三樂俱禪。即三禪也。四除俱禪。即四禪也。
0721b24: ○五善人禪。謂一切善法。無所不攝。乃大根眾生
0721c01: 之所共修。名有九種。一不味著禪。二慈心俱禪。三
0721c02: 悲心俱禪。四喜心俱禪。五捨心俱禪。○六一切行
0721c03: 禪。謂大乘一切行法。無不含攝也。名有十三種。一
0721c04: 善禪。二無記化他禪。三上分禪四觀分禪。五自他
0721c05: 利禪。六正念禪。七出生神力功德禪。八名緣禪。名
0721c06: 即名相。緣即因緣。九義緣禪。即諸法義理因緣也。
0721c07: 十止相緣禪。十一舉相緣禪。十二捨相緣禪。十三
0721c08: 現法樂住第一義禪。○七除惱禪。謂修此定。能除
0721c09: 滅眾生種種苦惱。名有八種。一術所依禪。二除
0721c10: 病禪。三雲雨禪。四等度禪。五饒益禪。六調伏禪。七
0721c11: 開覺禪。八等作禪。○八此世他世樂禪。謂修此定
0721c12: 能令眾生悉得現世未來一切之樂。名有九種。一
0721c13: 神足變現。調伏眾生禪。二隨說調伏眾生禪。三教
0721c14: 誡變現調伏眾生禪。四為惡眾生示惡趣禪。五失
0721c15: 辨眾生以辯饒益禪。六失念眾生以念饒益禪。七
0721c16: 造不顛倒論。微妙讚頌。為令正法久住禪。八世間
0721c17: 技術義饒益攝取眾生禪。九暫息惡趣放光明禪。
0721c18: ○九清淨淨禪。謂依此定。一切煩惱惑業悉皆斷
0721c19: 盡。即得大菩提清淨之果。名為清淨。重言淨者。以
0721c20: 清淨之相。亦不可得也。名有十種。一世間清淨淨
0721c21: 不味不染污禪。二出世間清淨淨禪。三方便清淨
0721c22: 淨禪。四根本清淨淨禪。五根本上勝進清淨淨禪。
0721c23: 六入住起力清淨淨禪。七捨復入力清淨淨禪。八
0721c24: 神通所作力清淨淨禪。九離一切見清淨淨禪。十
0722a01: 煩惱智障斷清淨淨禪。此九種大禪。出地持經中。
0722a02: 謂諸菩薩。既披弘誓利益眾生。則當進修深廣大
0722a03: 行。然深廣之行。無過禪定。故言禪。則一切皆攝。所
0722a04: 謂若諸菩薩成道。轉法輪。入涅槃。勝妙功德。思惟
0722a05: 修法。利生方便。皆在其中。是故菩薩欲修六度萬
0722a06: 行。集諸福智。成無上道。當習此九種大禪然此九
0722a07: 禪。悉從三觀而得。三觀圓融。即一中一切中。無空
0722a08: 無假而不中。是為中道。故云學佛中道義。便獲九
0722a09: 種禪。釋第九戒竟。
0722a10: 金銀珍寶物沙彌不受畜設有檀越施
0722a11: 以供佛法僧為彼興福故乃聽而受用
0722a12: 若自私積財即犯動禁
0722a13: 此頌持犯之相。上二句遮禁。中四句開聽。後二句
0722a14: 違禁獲罪。金銀珍寶物者。金謂已巳成金。未成金。銀
0722a15: 謂已巳成銀。未成銀。珍寶物謂七寶及錢等。沙彌不
0722a16: 受畜者。受謂受取。畜謂畜持。如僧祇律云。時有比
0722a17: 丘。將一沙彌歸看親里。路經曠野。中道有非人。化
0722a18: 作龍形。右繞沙彌。以華散上。讚言善哉。大得善利。
0722a19: 比丘到親里已巳。欲還。時親里婦言。道多乏。可持
0722a20: 是錢去。市易所須。沙彌受取。繫著衣頭而去。中道
0722a21: 非人見沙彌持錢在比丘後行。化作龍來。左繞沙
0722a22: 彌。以土坌上。說言。汝失善利。沙彌便啼。比丘顧問。
0722a23: 汝何故啼。沙彌言。我不憶有過。無故得惱。師言汝
0722a24: 有所捉耶。答曰。持是錢來。師言捨棄。棄已巳。非人復
0722b01: 如前供養。有如是之失。妨道敗德。故佛喻之為大
0722b02: 毒。是故不聽受畜。設有檀越施等者。設有。乃假
0722b03: 況之辭。檀施也。越度也。謂彼施主。能行檀度。即便
0722b04: 越度貧窮苦海也。彼既能施。故越度苦海。而所受
0722b05: 施者。豈當秘惜。為有漏業。應更為彼作福。轉供三
0722b06: 寶。是故聽受。如或不然。私畜即犯沙彌戒也。
0722b07: 諸有快樂具不可生貪愛生死不斷絕
0722b08: 因由貪著故
0722b09: 此頌生死根源也。諸有快樂。具不可生貪愛者。除
0722b10: 金銀錢寶外。所有衣服資具。并餘翫物。亦不可愛
0722b11: 著也。生死不斷絕因用貪著故者。貪為生死之根。
0722b12: 如蠅著唾。愛為有漏之源。猶龜念水。所以愛不重
0722b13: 不生娑婆。欲得無生。當絕愛源。故云愛盡涅槃。是
0722b14: 也。
0722b15: 世利不染身恒修少欲行聖法財日長
0722b16: 當證十力智
0722b17: 此頌離染證道。行者不被世間名利染污身心。常
0722b18: 修少欲知足之行。則信。施。戒。聞。慧。慚。愧。根。力。覺。道。
0722b19: 解脫。諸禪三昧。無量勝妙法財。晝夜增長矣。由此
0722b20: 增長圓滿。故於當來得證如來十種智力。一知是
0722b21: 處非處智力。謂佛於一切因緣果報。審實能知。如
0722b22: 作善業。即知定得樂報。名知是處。若作惡業。得受
0722b23: 樂報。無有是處。名知非處。如是種種。皆悉知。二
0722b24: 知業智力。謂佛知一切眾生過去未來現在。業緣。
0722c01: 果報。生處。皆悉知。三知定智力。謂佛知諸禪三
0722c02: 昧。自在無礙。其淺深次第。如實知。四知根智力。
0722c03: 謂佛於諸眾生根性勝劣。得果大小。皆實知。五
0722c04: 知欲智力。謂佛知諸眾生。種種欲樂。善惡不同。如
0722c05: 實知。六知性智力。謂佛知世間眾生種種界性
0722c06: 不同。如實知。七知至處道智力。謂佛於六道有
0722c07: 漏行所至處。涅槃無漏行所至處。如實知。八知
0722c08: 天眼智力。謂佛天眼清淨。見諸眾生。死時生時。端
0722c09: 正醜陋。善惡業緣。如實知無礙。九知宿命智力。
0722c10: 謂佛知種種宿命。一世乃至百千萬世。一劫乃至
0722c11: 百千萬劫。我在彼中死此生彼。死彼生此。姓名。飲
0722c12: 食。壽命長短。如實知。十知永斷習氣智力。謂佛
0722c13: 於一切煩惱惑。及餘習氣。永斷不生。如實知。此
0722c14: 十通名為力者。謂諸佛所得如實智用。通達一切
0722c15: 了了分明。無能壞。無能勝。故名為力。諸大菩薩。亦
0722c16: 分得此智力。但比佛小劣。故沒不受名。如上所明
0722c17: 持戒發願修諸道品。并九種大禪。多是菩薩所得
0722c18: 自行化他之法。今此十力乃諸佛所得自行化他
0722c19: 法門。故知菩薩持戒發願。不修道品除諸障惱。欲
0722c20: 得諸大禪定。無有是處。諸禪不具。欲證十力。亦無
0722c21: 是處。故第九清淨淨禪。於一切煩惱惑業。悉皆斷
0722c22: 盡。即得大菩提清淨之果。是也。釋第十戒竟。
0722c23: 如是十禁戒前四為根本慎勿輕毀犯
0722c24: 而失沙彌性犯重如斷頭不許更重受
0723a01: 比丘及菩薩悉皆無其分後六設有虧
0723a02: 深慚向師悔斷於後作心戒品還圓淨
0723a03: 犯罪無慚愧覆藏不發露罪垢日夜增
0723a04: 後墮三惡道
0723a05: 此中四頌。統結前之十戒。初句總標。下句別結。先
0723a06: 結性戒。次結遮罪。如是十禁戒者。從初不殺。至後
0723a07: 不受畜金銀寶物。前四為根本者。謂殺盜婬妄。為
0723a08: 諸戒之根本。如樹之根。壞則枝葉花果悉皆墮落。
0723a09: 性戒亦爾。隨犯其一。餘悉失矣。沙彌性者。即無作
0723a10: 戒體也。犯重如斷頭者。根本一毀。如人斷頭。終不
0723a11: 復活。故經云。若犯十戒中重戒。更受十戒。及比丘
0723a12: 戒。菩薩戒。無有是處。故云悉皆無其分。是知此戒。
0723a13: 能為比丘戒。菩薩戒。乃至無上菩提。而作根本。故
0723a14: 云慎勿輕毀犯。後六設有虧深慚向師悔等者。謂
0723a15: 不飲酒。至不受畜金銀之六遮戒。設有虧犯。即須
0723a16: 深生慚愧。向和尚。或阿闍梨。發露懺悔。誓不更作。
0723a17: 戒體還得清淨圓滿。不同前四性戒。犯即滅擯。不
0723a18: 通懺悔。言性戒者。無問受戒與不受戒作之性自
0723a19: 是惡。不由佛遮制故有善惡。作之即墮落三途。若
0723a20: 受佛戒已巳。犯之更加違制之罪。言遮者。是佛遮制。
0723a21: 不聽沙彌違犯也。犯罪無愧慚覆藏不發露等者。
0723a22: 謂犯遮戒。不生慚愧之心。覆藏瑕玼。不肯向人發。
0723a23: 露。如盆覆草。晝夜增長。罪亦如是。因移果熟。即便
0723a24: 墮落地獄餓鬼畜生三惡道中。已巳釋十戒竟。次釋
0723b01: 隨律行法。
0723b02: 沙彌受戒已巳復有不應作所謂弄兵杖
0723b03: 恣意騎乘輿
0723b04: 此頌隨律行法初相。上二句總標。下皆別列。沙彌
0723b05: 受戒已巳者。揀非形同也。復有不應作者。除上十戒。
0723b06: 此下諸條軌則。違出離行。故不聽沙彌作也。所謂
0723b07: 弄兵杖者。所謂。乃發語之辭。為下名句文身之綱
0723b08: 領也。弄謂為戲弄。兵杖乃弓箭矛刃斧之總稱
0723b09: 也。恣意騎乘輿者。謂恣情肆意。乘車策馬等。沙彌
0723b10: 尼戒經云。自身無疾。不得乘車馬象。當念輕舉八
0723b11: 不思議神通之達。以為車乘。
0723b12: 籠繫諸飛鳥畜養於六畜戲彈禽獸類
0723b13: 看捕魚鱉等
0723b14: 此頌明殺因緣。籠謂牢籠。繫謂繫縛。諸飛鳥。是空
0723b15: 行眾生。畜養於六畜者。謂馬牛羊雞犬豕。為俗之
0723b16: 所畜養。道與俗違。故不聽畜。若為知時守護。聽畜
0723b17: 雄雞牡犬。飛曰禽。走曰獸。戲彈是殺法。魚鱉是水
0723b18: 族眾生。看捕是隨喜殺。等者。謂一切水陸空行眾
0723b19: 生。皆不得看他捕捉也。
0723b20: 焚山堰塞瀆墾掘并耕犁種植於五穀
0723b21: 販賣賈客作學習奇伎藝地理及醫巫
0723b22: 占相示吉凶仰觀星曆數談說國政事
0723b23: 及與世言論評議諸物價與他共諍利
0723b24: 馳騁於四方邪求以活命自作若教他
0723c01: 盡犯沙彌行
0723c02: 此頌四邪命食。謂以邪法而自活命根也。焚即燒
0723c03: 也。堰謂以物壅塞上流。令下水枯涸。殘害水族故
0723c04: 也。瀆謂江河淮濟溪溝之總名也。墾掘謂開闢田
0723c05: 地也。耕亦犁也。又人曰耕。牛曰犁。按世界初成。地
0723c06: 生粳米。不假人力。因世諍奪。粳米漸減。共立大人
0723c07: 王。為眾處分。自大人王後。耕掘漸興矣。若按此土
0723c08: 神農氏。木為耜。揉木為耒。始教民植五穀。至於
0723c09: 帝嚳之子后稷。好為稼穡。舜因以掌農正。造牛犁
0723c10: 也。五穀如酒戒出。賤買貴賣曰販。行曰。坐曰賈。
0723c11: 客作即受他雇也。學習奇伎藝者。謂學知日月五
0723c12: 星。原夢。地動。鬼語。鳥語。獸語。占相豐險。日月五星
0723c13: 相。醫藥。章算。數卜。歌舞。伎樂。諸工巧技術也。談
0723c14: 說國政事及與世言論者。國以正理立法曰政。政
0723c15: 之所行曰事。非經律之語。曰世論。沙彌尼戒經云。
0723c16: 不得論說俗事。不講王者臣吏賊事。是也。四邪命
0723c17: 食者。一下口食。謂種植田園。和合湯藥也。二仰口
0723c18: 食。謂仰觀星宿日月。風雨雷電霹。術數之學也。
0723c19: 三方口食。謂曲媚豪勢。通使四方。巧言多求也。四
0723c20: 維口食。謂學習種種奇藝。術。瞻相。卜算。四方馳
0723c21: 求也。焚山塞瀆墾掘耕犁種植醫藥。是下口食。學
0723c22: 習奇藝地理占相。是維口食。觀星曆數。是仰口食。
0723c23: 談說國政。世間言論。評議物價。馳騁四方。並屬方
0723c24: 口食也。販賣客作。與他諍利。悉是邪求。乃至戲弄
0724a01: 兵杖。看捕魚鱉等。皆非隨順法。故自作教他。盡犯
0724a02: 沙彌行。沙彌出家。為修道業。棄世緣務。閒居靜處。
0724a03: 捨四邪命奉。四正教。一居深山菜根草果。隨得資
0724a04: 身。二常行乞食。三檀越送食。四僧中淨食。是釋子
0724a05: 清淨自活。不為邪求惡求也。
0724a06: 非賢不可友非聖不可宗莫與年少交
0724a07: 狎近而親厚
0724a08: 此頌親師擇友。謂友須良朋。師宗明哲。近必耆德。
0724a09: 莫交年少。日近時親。情染漸染。敗名喪德。由此始
0724a10: 也。
0724a11: 在家出家女居止勿同處路逢不相談
0724a12: 亦不共船載書疏絕往來無令浣割裁
0724a13: 不從彼乞求貸借與贈遺彼若惠施己巳
0724a14: 無宜輒受取設持於異物亦無察視之
0724a15: 若彼請法時傍有宿德人或彼所尊者
0724a16: 乃可而為說說已巳默然止不得笑露齒
0724a17: 所有非法事盡皆不得為
0724a18: 此頌男女道俗之別也。出家女。即沙彌尼。式叉尼。
0724a19: 比丘尼。在家女。則優婆夷。居士婦。寡女。處女。童女。
0724a20: 如是諸女。皆不得同居共載。書疏往來。路逢接對。
0724a21: 亦無從乞貸贈。彼若布施。師聽方受。縱持奇物。亦
0724a22: 不瞻視。若請說法。傍有耆老宿德。或彼父母叔伯
0724a23: 尊人。乃可為說。語默動靜。須依法律。所有一切不
0724a24: 相應事。盡皆不得作。釋隨律行相竟。次釋威儀。
0724b01: 求寂諸威儀律藏中廣備為利初學故
0724b02: 今當說少分
0724b03: 此頌威儀法式。茲總標。次別出。求寂威儀。備載沙
0724b04: 彌十戒經中。共有七十二種。今以初學。未能全習。
0724b05: 故略出少分。以便行持。後當廣學。方為應法也。
0724b06: 既為出家者夜當少眠臥中夜過應起
0724b07: 盥嚼齒木徐步參師房以指輕擊戶
0724b08: 入已巳問訊師夜臥安樂否具水及楊枝
0724b09: 澡豆并坐物取衣輕抖擻兩手而擎授
0724b10: 此頌臥起法。上二頌。是自行。後一頌。是事師。佛法
0724b11: 中一夜分三時。初夜後夜。執勞服役。誦禪思。中
0724b12: 夜方為臥息。當起在師前。臥在師後。問訊者。即是
0724b13: 問師夜臥安樂否。四大平和否。動止輕利飲食消
0724b14: 否。楊枝即齒木之別名。除諸毒樹。餘一切苦澀辛
0724b15: 酸枝條。皆可作齒木。藻豆是去垢膩之物。抖擻為
0724b16: 除塵。及防毒蟲之類。律云。每於晨旦。先嚼齒木。次
0724b17: 可就師奉其齒木。藻豆水巾。敷置坐處。令安穩已巳。
0724b18: 然後禮敬尊儀。旋繞佛殿。是也。
0724b19: 禮敬於三尊向師為畔睇溫故以受新
0724b20: 寸陰無度
0724b21: 此頌明禮誦法。三尊者。謂佛法僧三寶。天上天下。
0724b22: 所共尊重。故云三尊。畔睇。此云禮敬。舊曰和南。訛
0724b23: 也。寸陰無度者。古人輕尺璧而貴寸陰。況出家
0724b24: 求超生死。而不精勤策勵溫故知新可乎。
0724c01: 次疊臥衣被拂拭枕席垂手出溺罐
0724c02: 勿唾起嫌心掃地益澡水淨洗瓶器
0724c03: 合掌向師問宜進何所食為治饑病故
0724c04: 隨教恭謹作食已巳淨掃除洗而藏
0724c05: 此頌晨朝敬事法。初頌淨房舍臥具等。次頌淨飲
0724c06: 食瓶等。然事師如事佛。故律云。弟子於師主處。
0724c07: 常懷恭敬。有畏懼心。不為名聞利養。當須早起。親
0724c08: 問於師。興居安利。除小便器。為按摩身。云云。澡水
0724c09: 謂盥手水。凡為出家者。所受飲食。皆作藥想。為治
0724c10: 饑瘡。以成道故。方受飲食。所有作為。須先白師。師
0724c11: 若聽許。依教恭敬謹慎而作。且如欲食白者。須就
0724c12: 師一禮。胡跪白云。和尚存念。我今請白。洗手洗器。
0724c13: 欲為食事。不審宜進何食。諸餘白事。類此應知。如
0724c14: 有多事。一時并白亦得。
0724c15: 或坐或經行若誦若禪思戒定慧薰修
0724c16: 疾證如來地請法當諦受受已巳如教行
0724c17: 出家不依教福德日消減
0724c18: 此頌聞思修證也。誦謂學習經律論也。禪思謂修
0724c19: 觀參究等。法門雖眾。不出戒定慧學。戒能防非止
0724c20: 惡。定能截妄馳求。慧能破惑證真。三學斯進。故得
0724c21: 疾證如來普光明地。若聞而不思。如聞人說食。思
0724c22: 而不修。如人想食。是二終不能自飽。何由疾證如
0724c23: 來地乎。若出家不依師教。禪思諷誦作福。則度
0724c24: 光陰。徒消信施。故福德日消。罪根日茂矣。
0725a01: 朝暮午三時禮敬問訊師師語勿逆語
0725a02: 答對須分明若被師訶責無得起嫌恨
0725a03: 悔罪請容恕慚愧而悛除懺謝師不
0725a04: 慇懃三悔過或請知識人求師乞恕罪
0725a05: 此頌恭順之儀。朝暮午三時禮敬問訊師者。謂於
0725a06: 日日中。三時禮拜問訊興居也。師語勿逆語答對
0725a07: 須分明者。謂師有所言教。語聲未斷。不得進言。凡
0725a08: 有所問。須諦領旨。答對。分明。若被訶責。當須敬順。
0725a09: 請罪悔過。而悛革之。若師不聽懺時。慇懃再三悔
0725a10: 過。由復不聽。應請師之親友知識。或自善伴。求師
0725a11: 乞恕。不得悖戾嫌恨。自招墮落之愆。
0725a12: 一切所作為皆須先白師唯除便利事
0725a13: 七七尋內行
0725a14: 此頌啟白事儀。內法傳云。凡剃髮披縵條。及受近
0725a15: 圓已巳。律云。唯除五事不白。自外一一皆須白師。不
0725a16: 白得罪。五事者。一嚼齒木。二飲水。三大便。四小便。
0725a17: 五界內四十九尋內禮塔。師乃量事度時。與其進
0725a18: 止。
0725a19: 師若不在時當依淨僧住比丘耆宿眾
0725a20: 咸應生恭順
0725a21: 此頌依敬法。若師外行他宿。當依止淨眾有德人
0725a22: 住。大僧耆宿。皆須敬順。不得輕慢。及呼名喚字等。
0725a23: 師座及榻沙彌不得坐自坐勿交足
0725a24: 立時兩齊齊整著衣裳正身徐步行
0725b01: 噴嚏呵欠來衣手掩口洟唾嚼楊枝
0725b02: 並須向屏處唾擲棄諸物須謦或彈指
0725b03: 此頌行坐動靜之儀。沙彌於師座。應當尊重。不
0725b04: 得輕自坐臥。所有威儀。咸須依佛法律。方名越俗
0725b05: 之賓。掩口及向屏處者。謂恐觸忤尊人。及令見者
0725b06: 生嫌惡心。謦即謦欬。輕曰謦。重曰欬。所謂謦欬之
0725b07: 聲是也。凡所涕唾棄擲諸物。皆當謦欬。或彈指作
0725b08: 聲。以警人及非人。無致觸。自損損他也。
0725b09: 若取楊枝時願彼樹神樹下水邊處
0725b10: 咸須誦伽陀
0725b11: 此頌願法。一切草木華果。皆有鬼神依住。故須
0725b12: 誦佛偈。令其聞法喜捨。無至有觸忤禍咎。若為
0725b13: 三寶須伐大樹。應預前三日設祭。願啟白。讚歎
0725b14: 布施功德。無有異相。方可伐之。梵語伽陀。此云頌。
0725b15: 舊云偈。謂佛所說偈頌。若讀誦時。有大威力。或至
0725b16: 河池泉井。洗浴飲水之時。或於樹下晏息取涼。或
0725b17: 入神堂及壇場地。踐佛塔影。或自影蔽聖容。或禮
0725b18: 拜尊儀。或入城村客舍。或食罷時。或掃灑塔寺等
0725b19: 事。皆須口誦伽陀。奉行獲福。若故心違慢聖教。咸
0725b20: 悉得罪。伽陀曰。世間五欲樂。或復諸天樂。若比愛
0725b21: 盡樂。千分不及一。由集能生苦。因苦復生集。八聖
0725b22: 道能超。至妙涅槃處。所為布施者。必獲其義利。若
0725b23: 為樂故施。後必得安樂。
0725b24: 取水應觀蟲蟲細至心察有蟲密囊濾
0725c01: 無乃聽飲用停水喜生蟲三時恒觀看
0725c02: 知蟲故飲者隨死數獲罪囊中濾得蟲
0725c03: 輕覆著淨器持至取水處徐放勿傷死
0725c04: 此頌濾水觀蟲。以防殺業也。凡於河池溪井取水。
0725c05: 或飲或用。須以白碟盛水觀察。無蟲方用。有即以
0725c06: 密絹濾之。囊中之蟲。輕翻淨器中。送還本處。或置
0725c07: 七日不乾池水中。並須輕手徐放。不得懸棄。令蟲
0725c08: 悶絕而死。若不流水。蟲生無恒。故須三時諦觀諦
0725c09: 察。佛制出家五眾。行必持囊。若故違者。隨蟲死數。
0725c10: 獲罪多少。如義淨三藏云。若行三五里。無囊不去。
0725c11: 若知寺不濾水。不合飲。渴死長途。足為龜鏡。如
0725c12: 來聖教。慈悲為本。性罪之內。殺生最初。是故智人。
0725c13: 特宜存護。若將此為輕者。更復何有重哉。設使學
0725c14: 通三藏。坐證四禪。鎮想無生。澄心空理。若不護命。
0725c15: 依教奉行。終亦不免佛所呵責。十惡初罪。誰代受
0725c16: 之。且如見人放生。不過數口。眾共聚看。彈指稱善。
0725c17: 寧知房內用水。日殺千生萬生。既知理教不輕。宜
0725c18: 應細濾細察。自利利他。善護善思。復有令人耕田
0725c19: 種植。規圖小利。不見大尤。水陸俱傷。殺生無數。斯
0725c20: 之罪咎。欲如之何。直如束手泉門。任他分處。故經
0725c21: 云。殺生之罪。當墮三途。設得為人。短命多病。嗚呼
0725c22: 此苦。誰當受之。脫有能為。善哉甚善。可謂釋迦末
0725c23: 法。共結慈念之因。彌勒初成。俱證無生之果。
0725c24: 用水須護淨淨污勿相觸一切淨觸物
0726a01: 護淨並須知出家當淨潔免招黑業殃
0726a02: 世尊金口言豈容不信受
0726a03: 此頌明物分淨觸。觸者觸犯也。又污也。飲用之水
0726a04: 名淨。洗濯之水名觸。上身所用之物名淨。下身所
0726a05: 用之物名觸。不得以污觸淨。若手觸污。須盥已巳。然
0726a06: 後執淨。免招黑業殃者。昔有一比丘精進。為僧執
0726a07: 事。常以手拄僧盛食等器。教令取用。死墮餓鬼中。
0726a08: 蟲咬身痛。兩手擘胸裂肉。欲取糞食。諸鬼推排。不
0726a09: 能得前。餓極欲死。搏喉吹。而大呻喚。求僧願。
0726a10: 方得糞食。昔佛入城。見一人脊背皆黑。而告阿難
0726a11: 曰。此人往昔於迦葉佛法中出家。遂以隨宜惡物。
0726a12: 襯僧臥具。由彼昔時黑業惡報。墮於地獄。又五百
0726a13: 生中。常招黑背。此之二緣。出五百問。及根本部中。
0726a14: 餘如護淨經說。自須慎之。
0726a15: 淨手持香華不應先聞萎華棄淨處
0726a16: 無令足踐踏爐瓶皆淨拭椅案悉除塵
0726a17: 經書供養具不得以口吹凡為禮誦習
0726a18: 咸應淨盥看經勿談話如對世尊容
0726a19: 此頌絜敬之法。經是佛語。亦是佛師。一切諸佛。由
0726a20: 斯而成正覺。故須恭敬。如對世尊容。如因果經云。
0726a21: 觸手請經。當獲廁中蟲報。其餘潔敬。可自知之。
0726a22: 師若出外時守房勤習誦回當迎逆
0726a23: 接持衣等若喚同行時低頭隨後去
0726a24: 輕步勿揚塵足莫踏師影到處應側侍
0726b01: 教坐乃可坐有問方隨答無得擅出言
0726b02: 歸寺為解勞敷座令消息日沒淨浣
0726b03: 遶塔禮正覺
0726b04: 此頌隨師行住之儀。守房應習誦者。令無掉舉放
0726b05: 逸度光陰也。低頭隨後者。謂不得左右顧視。看
0726b06: 他奇物。而亂念失儀也。無得擅出言者。謂師不問。
0726b07: 無得矜誇。擅自出言也。為解勞者。敷座。按摩。問訊
0726b08: 等。是也。
0726b09: 夜暗明燈燭慈心以物覆護彼諸蟲蛾
0726b10: 自獲善果報燈有食火蟲滅慎無口吹
0726b11: 應用物徐隱活蟲不失儀
0726b12: 此頌護生順法之儀。欲明燈時。應先然佛燈。次然
0726b13: 餘處燈。以慈心護生。故用物覆。無致傷諸蟲蛾。
0726b14: 燈有食火之蟲。恐人口氣損彼。故不聽口吹。應用
0726b15: 物剔去燋炷。徐徐隱滅。既無傷生之過。復不失自
0726b16: 威儀。是為自利利他也。
0726b17: 夜臥莫先師為師按摩體教臥乃當去
0726b18: 出房輕閉戶未至中夜時由當勤禪誦
0726b19: 臥法如獅王右累兩足繫念心在明
0726b20: 不可恣情臥出家貪睡眠失慧長愚冥
0726b21: 此頌坐臥法。應起在師前。臥在師後。師欲臥時。為
0726b22: 師按摩身體。令四大調適。勿生厭心。以乖敬順之
0726b23: 本。勤禪誦者。禪謂坐禪。誦謂讀誦經律也。臥法如
0726b24: 獅王者。經云。獸王師子。若欲眠時。足足相累。伸尾
0726c01: 在後。右脅而臥。比丘初夜。或經行。或坐禪。至中夜
0726c02: 時入室。如師子王臥。意係明想。正念正智。恒念起
0726c03: 想。於後夜時。速從臥起。或經行。或坐禪。律云。敷時
0726c04: 應右敷。頭向衣架。不得以向二師長老。不得初
0726c05: 夜便唱言極而臥。當正思惟業。至中夜乃臥。若
0726c06: 仰向者。是阿修羅臥。覆地者。是餓鬼臥。左者。是
0726c07: 貪欲人臥。比丘應如師子獸王。順身右著下。累
0726c08: 足合口。舌拄上齶。枕右手。舒左手順身上。不捨念
0726c09: 慧。思惟起想。至後夜。當起。正坐思惟己巳業。失慧長
0726c10: 愚冥者。發覺淨心經云。樂睡眠者。多有懶惰。身體
0726c11: 沉重。威德薄少。飲食不消。體生瘡皰。增長癡網。智
0726c12: 慧羸弱。當趣黑暗。稟質愚癡。多諸煩惱。善法不生。
0726c13: 大小便將來不得留忍耐依時即當行
0726c14: 先具淨水土脫換淨衣履低頭直視去
0726c15: 至廁須彈指覺彼內人知登上徐抽衣
0726c16: 勿觸傍墮地蹲已巳復彈指警諸非人類
0726c17: 不應低頭視努力而作聲乃至洟唾壁
0726c18: 持草以畫字便訖籌物拭方以水土洗
0726c19: 洗時用左手無名指揩觸未淨盥手來
0726c20: 慎無執捉物牽衣提洗器悉用其右手
0726c21: 或或黃土浣手二七度左手先洗七
0726c22: 後七兩手浣如上所作為各念七
0726c23: 歸房三口便利事乃訖此等清淨行
0726c24: 皆是佛親說無得生輕誹自招其苦報
0727a01: 既以信出家常須順正教謹心而奉行
0727a02: 自獲勝功德淨潔修行道諸天咸敬仰
0727a03: 此頌便利事。言用土。不用餘物者。為防傷生。如
0727a04: 皂夾茶麩。即傷諸蟲故也。各念七遍者。謂登廁
0727a05: 時。洗淨時。去穢時。洗手時。如是洗淨之法。備載大
0727a06: 律。凡為師者。自當教授。此不繁錄。佛告諸苾。汝
0727a07: 等當知。此是常行。恒須在意。如是洗淨。有大利益。
0727a08: 令身清潔。諸天敬奉。是故汝等。從今已巳去。若苾芻。
0727a09: 苾芻尼。學戒女。求寂男。求寂女。近事男。近事女。歸
0727a10: 依於我。以我為師者。咸應洗淨。若不如法洗淨者。
0727a11: 不應繞塔行道。不合禮佛讀經。自不禮他。亦不受
0727a12: 禮。不應噉食。不坐僧。亦不入眾。由身不淨。不如
0727a13: 法故。能令諸天見不生喜。所持法。皆無效驗。若
0727a14: 作齋供。書經造像。得福寡薄。汝等皆依我言教。無
0727a15: 得自欺。作不淨法。懈怠放逸。為下品行。當墮惡道。
0727a16: 云云。今時或有洗者。全不依法。反招穢污。得罪彌
0727a17: 重。其為師者。不可不慎以教弟子。若自慢法。而欲
0727a18: 使弟子恭順。無有是處。
0727a19: 修道不求榮知足行分衛自折我慢幢
0727a20: 福利彼檀越不望施得美與麤亦不嫌
0727a21: 趣得支身命行道長法軀設被他毀辱
0727a22: 歡喜而忍受慎勿以瞋對彼此兩自損
0727a23: 唯加於善願令彼後信長若得好飲食
0727a24: 當持奉上師師若不取時乃可自食
0727b01: 噉嚼勿語話有喚咽已巳應食託說伽陀
0727b02: 以報施者恩沙彌年幼稚不應獨行乞
0727b03: 師僧無餘濟乞時當隨師
0727b04: 此頌自護護他之儀。出家本為自折憍慢。令施得
0727b05: 福。故行分衛。少欲知足。食取支命。故不求美。修行
0727b06: 道業。以長法身。故不嫌麤。原欲福利於彼。故被辱
0727b07: 不瞋。猶加善願。令入菩提。若以瞋對。永失彼信。自
0727b08: 違息慈之行。則兩皆俱損矣。增一經云。佛告諸比
0727b09: 丘。施主能施四事。能成戒定慧。多所饒益。故諸比
0727b10: 丘。應當恭敬慈心于檀越。小恩尚不忘。何況大者。
0727b11: 應三業精進。使彼施主福不唐捐。終獲大果。名稱
0727b12: 流布。亦如迷者得指路。怖者與無畏。乏者與糧。盲
0727b13: 者得眼等。食訖說伽陀者。即是施頌。或誦飯食已巳
0727b14: 訖頌。及所謂布施者頌。準如律教。出家五眾。每于
0727b15: 食了之時。皆須誦一兩伽陀。報施者恩。隨于靜處。
0727b16: 或坐或立。或可經行。先誦小經。一紙半紙。次誦伽
0727b17: 陀。諸以寺舍房宇布施眾僧。造寺之主。及護寺天
0727b18: 神。國主百僚。師僧父母。因緣眷屬。及一切眾生。若
0727b19: 先亡者。願生西方。見阿彌陀佛。或生兜率。見慈氏
0727b20: 如來。脫屣塵勞。悟無生忍。其現存者。願無病長壽。
0727b21: 福智莊嚴。願我自身。無諸障惱。常持淨戒。不犯尸
0727b22: 羅。于小罪中。心生大懼。于所犯罪。盡皆發露。盡未
0727b24: 存正見。至求解脫。恒與眾生。作不請之友。或生西
0727c01: 方。得蒙記。即以此福。並施一切。同出有流。證無
0727c02: 上果。若於每日不作此念誦發願者。是懈怠人。不
0727c03: 消信施。
0727c04: 二師如父母應以法利育求寂念師德
0727c05: 過於父母恩生長我戒身養吾智慧命
0727c06: 非師之功力其誰而能之是故須勤事
0727c07: 尊重如世尊師名及字號不應輕稱舉
0727c08: 若他詢問時云我因事至乃說師之名
0727c09: 師名為某甲
0727c10: 此頌明知恩重德也。然世間之恩大者。無過父母。
0727c11: 出世之恩大者。無過師長。故師有生戒身之恩。養
0727c12: 慧命之德。妙因由斯而成。法身因之而立。比於世
0727c13: 間恩。功莫大焉。或師有所未聞之法。應以自所聞
0727c14: 者。而為說之。并以四事供養。故云應以法利育。法
0727c15: 雖佛說。非人莫弘。能弘道者。師也。故云尊重如世
0727c16: 尊。大論云。菩薩因師得菩提。云何不敬師。若不敬
0727c17: 師。則失大利。如井無繩。水無由得。若依善師。三學
0727c18: 增長。如樹大根。枝葉增長。是故佛說敬師如佛。若
0727c19: 見師過。或實不實。其心自壞。失法勝利。善師無過。
0727c20: 設有過者。不預於我。我從師求般若。故常須尊重。
0727c21: 如律所教。弟子以四心看事和尚。一親愛師。二敬
0727c22: 順師。三畏難師。四尊重侍養承接。如臣子之事君
0727c23: 父。如是展轉相敬尊重瞻視。能令正法久住。若人
0727c24: 問師名。應言我今因問至。乃敢說師名。師名上某
0728a01: 字。下某字。若問字號。當直云某甲和尚。故云不得
0728a02: 輕稱舉。
0728a03: 二師年戒臘及與本生處國土州縣名
0728a04: 一切咸應識
0728a05: 此頌二師年臘生處。二師者。和尚。阿闍黎也。外國
0728a06: 稱和尚。此翻為力生。謂由師力。生長法身。出功德
0728a07: 財。養智慧命也。若梵音。應云鄔波耶。此言親教
0728a08: 師。謂親從師受教出世法也。阿闍黎。梵音正云。阿
0728a09: 遮利耶。此言軌範師。謂能教弟子法則也。年謂生
0728a10: 年。歲月日時也。戒臘謂出家受戒年月日也。本生
0728a11: 處者。謂生於某國某州某縣也。如是師年戒臘生
0728a12: 處。一切皆須知之。故云咸應識。
0728a13: 自所受戒年月日并時影一一皆須記
0728a14: 勿使失次第
0728a15: 此頌自得戒年月日時也。時謂此方支干。以一晝
0728a16: 夜。分為十二時。時分八刻。影謂佛法中立表量影。
0728a17: 以四指之杖。豎於日中。午前則影倒西。午後則影
0728a18: 倒東。影滿四指。名一人影。餘一指半指。並須記識。
0728a19: 若滿八指。名二人影。猶須分其午前午後。佛法俗
0728a20: 法。悉任記之。
0728a21: 如是依教持自利而利彼正法日增長
0728a22: 是為真佛子
0728a23: 此頌總結十戒儀軌等法。如是依教持者。謂從初
0728a24: 不殺。至後勿使失次第。咸須依教奉持。由信重奉
0728b01: 持故。則正法常存。自利利他故。是為真佛弟子也。
0728b02: 
0728b03: 沙彌學戒儀軌頌註終
0728b04: 
0728b05: 
0728b06: 
0728b07: ○附錄
0728b08: 沙彌　　係　　　　　　　　　府　　縣
0728b09: 人　　　　年　　　月　　　日　　時生
0728b10: 　　　　　年　　　月　　　日　時出家
0728b11: 剃染受沙彌戒
0728b12: 和尚諱　　號　　　係
0728b13: 府　　縣族姓子　　　　　　　　　　年
0728b14: 月　　日　　時生　　　　　　　年出家
0728b15: 為沙彌　　　年　　月　　日　　　時受
0728b16: 具足戒
0728b17: 阿闍諱　　　號　　　　　係
0728b18: 　府　　　　縣族姓子　　　　　　　年
0728b19: 　月　　日　　時生　　　　　　　年出
0728b20: 家為沙彌　　　年　　月　　日　　　時
0728b21: 受具足戒
0728b22: 同師稟得戒賢者
0728b23: 
0728b24: 
0728c01: ○沙彌學戒儀軌頌音釋
0728c02: 羅羅此云覆障。亦云執日。
0728c03: 縵衣縵者。總為一幅。並無壇隔割截之相。凡受十
0728c04: 戒者。皆著此衣。今以法末人訛。不解沙門所宜之
0728c05: 服。至令沙彌披著此比丘五條七條之衣。故百一
0728c06: 羯磨云。求寂之徒。縵條是服。而有輒披五條。深為
0728c07: 罪濫。神州之地。久扇斯風。此成非法。勿令披著也。
0728c08: 翻翻者。謂翻譯彼西國之言。而為此方東華之語。
0728c09: 六和敬戒和同修。見和同解。利和同均。身和同住
0728c10: 口和無諍。意和同悅。
0728c11: 四大一切眾生。具此四大。一地。二水。三火。四風。堅
0728c12: 屬。地濕屬水。煖屬火。動屬風也。
0728c13: 六情根眼。耳。鼻。舌。身。意。
0728c14: 三德法身。般若。解脫。
0728c15: 四辯才捷疾辯。廣大辯。甚深辯。無盡辯。
0728c16: 念慧身。受。心。法。四念處也。
0728c17: 除蓋貪欲蓋。瞋恚蓋。睡眠蓋。掉蓋。疑蓋。
0728c18: 五根力一信。二精進。三念。四定。五慧。
0728c19: 如意足一欲。二精進。三心。四思惟。
0728c20: 六通天眼。天耳。他心。宿命。神足。漏盡。
0728c21: 七覺意一擇法。二精進。三喜。四除。五捨。六定。七念。
0728c22: 八王道一正見。二正思惟。三正語。四正業。五正命。
0728c23: 六正精進。七正念。八正定。
0728c24: 三界欲界。色界。無色界。
0729a01: 九種禪一自性禪。二一切禪。三難禪。四一切門禪。
0729a02: 五善人禪。六一切行禪。七除煩惱禪。八此世他世
0729a03: 樂禪。九清淨淨禪。此九禪。菩薩乃得之。
0729a04: 十力智一是處非處智。二業智。三定智。四根智。五
0729a05: 欲智。六性智。七至處道智。八宿命智。九天眼智。十
0729a06: 漏盡智。此十智。唯佛乃具也。
0729a07: 三惡道地獄。餓鬼。畜生。
0729a08: 堰瀆上音燕。以物壅水也。下音讀。江河淮濟也。又
0729a09: 溝也。
0729a10: 墾音懇。開闢鋤墾。傷物也。
0729a11: 販翻字去聲。賤買貴賣也。
0729a12: 狎音洽。親近也。玩熟也。
0729a13: 貸音泰。借也。施也。遺音位。餽贈也。
0729a14: 盥上音管。下獀字去聲。嚼牆字入聲。
0729a15: 澡豆一切大小豆為末。以澡除垢膩也。
0729a16: 抖擻上音斗。下音叟。
0729a17: 畔睇此云禮敬。舊謂之和南。
0729a18: 音舉。藏也。
0729a19: 七七尋八尺為一尋。沙彌不白師。得在界中四十
0729a20: 九尋內經行。不犯。
0729a21: 搨音塔。噴嚏上字去聲。下音帝。
0729a22: 洟唾上音剃。鼻液也。下拖字去聲。口液也。
0729a23: 謦卿字上聲。休字去聲。蹲音存。
0729a24: 七遍登廁。洗淨。去穢。淨手。各念七遍。其備在
0729b01: 諸經日誦。并諸餘處。
0729b02: 分衛即乞食也。
0729b03: 伽梵語伽。此云頌。謂是佛所說頌。若讀誦時
0729b04: 有大威力。或至河池泉井處。洗浴飲水之時。或暫
0729b05: 於樹下偃息。取涼而去。或止客舍。或入神堂。及壇
0729b06: 場地。踐佛塔影。或時自影障蔽尊容。或大眾散時。
0729b08: 寺等事。皆須口誦伽。奉行獲福。若故心違慢。咸
0729b09: 悉得罪。伽曰。
0729b10: 世間五欲樂或復諸天樂若比愛盡樂
0729b11: 千分不及一由集能生苦因苦復生集
0729b12: 八聖道能超至妙涅槃處所為布施者
0729b13: 必獲其義利若為樂故施後必得安樂
0729b14: 凡每食罷時。或誦飯食已巳訖偈。及所為布施者偈
0729b15: 俱得。準如律教。若苾芻。苾芻尼。求寂男。求寂女。食
0729b16: 了之時。皆須誦持欹拿伽他即上偈頌。隨於靜處。或坐
0729b17: 或立。或可經行。先誦小經一紙。半紙。次誦伽他。諸
0729b18: 以寺舍房宇布施眾僧。造寺之主。及護寺天神。國
0729b19: 主百僚。師僧父母。因緣眷屬。及一切眾生。若先亡
0729b20: 者。願生西方。見阿彌陀佛。或生兜率天。見慈氏如
0729b21: 來。脫屣塵勞。悟無生忍。其現存者。願無病長壽。福
0729b22: 智莊嚴。願我自身。無諸障惱。常持淨戒。不犯尸羅。
0729b23: 於小罪中。心生大懼。於所犯罪。悉皆發露。盡未來
0729b24: 際。不失信心。逢善知識。願生中國。離於八難。常存
0729c01: 正見。至求解脫。恒與眾生。作不請之友。即以此福。
0729c02: 並施一切。同出有流。證無上果。若於每日。不作此
0729c03: 念誦發願者。是懈怠人。不銷信施。
0729c04: ○音釋
0729c05: 瞿曇華言純淑。
0729c06: 剎帝利此是世界始成。最初之王也。故相承為姓。
0729c07: 謂其尊貴自在有大勢力剛彊難伏也。義翻田主。
0729c08: 三慧聞。思。修也。四德常。樂。我。淨。
0729c09: 三障煩惱障。業障。報障也。
0729c10: 十二惡律儀屠兒。魁膾。養。捕魚。獵師。網鳥獸。捕
0729c11: 蛇鼠。販雞。龍。盜賊。捕賊。獄吏。
0729c12: 同證擇滅擇謂揀擇。滅謂斷滅。以無漏智揀擇力。
0729c13: 斷諸煩惱。而顯涅槃真理。名為擇滅。佛弟子眾。同
0729c14: 證此理。故云同證擇滅也。
0729c15: 六根眼。耳。鼻。舌。身。意也。
0729c16: 六識眼識。耳識。鼻識。舌識。身識。意識。
0729c17: 三輪不見自能施。不見人受施。不見所施之物。名
0729c18: 三輪體空也。
0729c19: 三途地獄。餓鬼。畜生。
0729c20: 檀度檀是梵語。華言施。謂菩薩以布施度生。又人
0729c21: 慳貪。即為說布施之法而度之。
0729c22: 二種資糧謂菩薩欲證佛果。必藉福智二法。以為
0729c23: 資助也。
0729c24: 猥媟上音委。鄙也。下音屑。污也。也。
0730a01: 黃門謂無男根者。令主禁中之門。故曰黃門。律有
0730a02: 五種。皆曰黃門。謂生。犍。姤。變。半也。
0730a03: 二根謂一身具男女二根。
0730a04: 無根謂無男女根也。
0730a05: 伊羅羅華言極臭樹。謂此龍往昔在迦葉佛時
0730a06: 出家作比丘。損此臭樹葉。故墮龍中。頭生臭樹。受
0730a07: 大苦惱。因以為名。
0730a08: 四等慈悲喜捨。
0730a09: 八音佛有八音。一極好。二柔軟。三和適。四尊慧。五
0730a10: 不女。六不。七深遠。八不竭。
0730a11: 五陰謂色受想行識。能陰蔽眾生真性也。
0730a12: 五欲色聲香味觸也。又財色名食睡也。
0730a13: 五道天。人。地獄。餓鬼。畜生。
0730a14: 五停心修不淨觀停貪。慈悲觀停瞋。數息觀停散
0730a15: 亂。因緣觀停愚癡。念佛觀停惡業障。
0730a16: 六衰眼耳鼻舌身意。為色聲香味觸法所衰也。
0730a17: 五眾人比丘。比丘尼。式叉摩那。沙彌。沙彌尼。
0730a18: 四趣修羅。地獄。餓鬼。畜生。
0730a19: 薯蕷上音孺。下音預。山藥也。
0730a20: 屏卑郢切。音丙。除也。又蒲明切。音平。所以蔽也。亦
0730a21: 僻處也。
0730a22: 七寶金。銀。琉璃。頗梨。硨磲。瑪瑙。赤珍珠。
0730a23: 八不思議神通一化作小身。二化作大身。三化作
0730a24: 輕身。四變化自在。五能作主。六能遠到。七能動地。
0730b01: 八隨所欲盡得。
0730b02: 六欲天一四王天。二忉利天。三夜摩天。四兜率天。
0730b03: 五化樂天。六他化自在天。
0730b04: 闢平字入聲。開也。啟也。
0730b05: 音捉。削也。耜詞字上聲。臿也。
0730b06: 耒磊字去聲。耕田曲木也。長六尺六寸。
0730b07: 占相占。數也。黃帝占數而知陰陽五行也。相是相
0730b08: 法。觀察以知壽夭窮通也。
0730b09: 巫音無。祝也。男曰巫。女曰覡。祝神人也。
0730b10: 溺罐上堯字去聲。小便也。
0730b11: 曆數黃帝造曆。以明歲時氣節之數也。
0730b12: 評議上音平。平言品論也。下音異。謫也。定事之宜
0730b13: 也。
0730b14: 馳騁上音池。下稱字上聲。
0730b15: 貸音泰。借也。施也。贈遺下音位。餽贈也。
0730b16: 唆音。梭。黠轄。結。二音。慧也。
0730b17: 五神通其六通中。除漏盡通。是也。
