0859c01: 
0859c02:  般若波羅蜜多心經發隱序
0859c03: 
0859c04: 
0859c05: 般若之為教也廣博充周窮萬物種種法門該詮
0859c06: 此也種種行因該修此也括十界依正之森羅收色
0859c07: 心之二字開無量方便之多途照五蘊之一空蕩人
0859c08: 心之多執遣六道之昏迷曰境曰心俱融不異是凡
0859c09: 是聖咸共一如正謂諸法從本來常自寂滅相豈可
0859c10: 語言文字跂及者哉昔日世尊陞座默然良久文殊
0859c11: 白眾云諦觀法王法法王法如是此如來無說海眾
0859c12: 無聞斯乃真說般若之時也奈何鈍淺之流更煩世
0859c13: 尊搖唇舌無風起浪觀小大機說漸頓教由是開
0859c14: 演五時之異咸會一乘設施九界之別同臻佛界然
0859c15: 此經者文最約而義最廣難盡其奧說者染指而已巳
0859c16: 釋其名如人百體四肢惟心最靈故曰心經又則般
0859c17: 若是眾生本有之靈心向被五蘊覆積多劫說此照
0859c18: 見之方開示悟入意登彼岸故曰心經然此經者自
0859c19: 古及今遞代以來註述甚多或泛然而混融或蛇
0859c20: 而添足今之饒舌多附臆說是中既以人法各四派
0859c21: 分演義名曰發隱而於足上又添足焉敢露一班覽
0859c22: 者哂叱。
0859c23: 崇禎八年歲在乙亥五月下澣比丘正相體如識
0859c24: 
0860a01: No. 551
0860a02: 般若波羅蜜多心經發隱
0860a03: 
0860a04: 
0860a05: 繩天台教後學比丘　正相　解
0860a06: △初釋經題。山家大師凡釋經題先立五重玄
0860a07: 義一釋名二辨體三明宗四論用五判教相夫如
0860a08: 來說法法必有名名必顯體體顯由宗宗成有用
0860a09: 以判教相有此五重如網得綱如衣得領一經之
0860a10: 旨灼然在目今經以單法為名實相為體大乘因
0860a11: 果為宗度苦為用熟酥為教相。○一釋名者而有
0860a12: 通別通者十二分教總名曰經別則有七或單或
0860a13: 複或具足三而立名也今經以單法為名也梵語
0860a14: 般若華言智慧又云淨慧智慧者以照了為義通
0860a15: 乎凡聖淨慧者出纏為義直照理故此慧破諸妄
0860a16: 念稱理圓極無分而分三種名別一實相般若所
0860a17: 觀理體是也二觀照般若能觀妙慧是也三文字
0860a18: 般若即所詮顯密句義是也分而不分唯是一體
0860a19: 用有三名非三非一而三而一宛然有此二義故
0860a20: 不也又般若者果上證得極理甚深不同因中
0860a21: 輕薄係尊重不也波羅蜜多者華言到彼岸對
0860a22: 此而言彼也此般若聖凡一體物我同根彌滿清
0860a23: 淨本無彼此即以清淨心中照而不寂一念妄動
0860a24: 而生人我起乎煩惱依煩惱而長生死立生死為
0860b01: 此岸煩惱為中流涅槃為彼岸四教四門各論彼
0860b02: 此抱長迷而不覺居眾苦而自甘者凡夫此岸也
0860b03: 解三空而自脫修諦緣而取證者聲聞與緣覺也
0860b04: 雖脫分段由居變易此岸而為塵沙界斷依智照
0860b05: 理分破無明分證三德者菩薩也仍居變易岸頭
0860b06: 至等覺已巳仍曰到而未極此通前三教而論彼此
0860b07: 若從圓教勝說生死即涅槃無滅可證此則無到
0860b08: 而到而觀之生死涅槃俱為幻夢所謂圓滿菩
0860b09: 提歸無所得也心者即所辨之體也而有三別一
0860b10: 曰肉團心二曰緣慮心三曰靈知心肉團心者父
0860b11: 母血氣所生今現在五臟中者是為二心之附托
0860b12: 而已巳緣慮心者今對六塵境上緣而分別者是靈
0860b13: 知心者混千差而不濫萬古以長今窮三際
0860b14: 而無來無去橫十而無欠無餘在聖不增處
0860b15: 凡不減為前二心之所混者為之迷識此三心而
0860b16: 不雜者為之悟融二心為一體者為之證凡夫認
0860b17: 肉團心為心尚迷緣慮而況靈知外道以緣慮心
0860b18: 為靈知以昏擾擾相以為心性一迷為心決定惑
0860b19: 為色身之內而不知外洎空山河大地咸是妙
0860b20: 明心中之所現物眾生在湛湛靈知之中受生
0860b21: 滅之苦如來在區區生滅之中恒居涅槃所以詮
0860b22: 種種法門莫非為此心也經者一代之總名梵語
0860b23: 修多羅為契經契理契機故也又經者訓法訓
0860b24: 常十界同軌之謂法三世不易之謂常又金口所
0860c01: 宣之聖訓故云經。○二辨體者即一經所詮之理
0860c02: 體經云是諸法空相空即無也無相之相名為實
0860c03: 相三般若中實相般若是也後之宗歸極於此用
0860c04: 則起發於此六度之源首諸法之正印故實相此
0860c05: 經之體也。○三明宗者即觀照之智為能到之因
0860c06: 究竟涅槃為所到之果全性起修宗即體家之宗
0860c07: 全修在性體即宗家之體行始為因行終為果行
0860c08: 始則照蘊空為因行終即究竟涅槃為果故大乘
0860c09: 因果為此經之宗也。○四論用者即文字般若因
0860c10: 文顯理因理發行超二死越中流度一切苦厄得
0860c11: 究竟涅槃皆由此經所以度苦厄為此經之力用
0860c12: 也。○五判教相者教者聖人被下之言也相者分
0860c13: 別同異也而有五時之異華嚴兼阿含但方等對
0860c14: 般若帶法華涅槃純一無雜今經屬第四時通具
0860c15: 衍門三教而正意在圓題竟。
0860c16: △二釋經文三初科段。諸經常儀三科分經謂
0860c17: 序正流通今經文略義廣始不見序分終不見流
0860c18: 通今欲解釋擬分三段大約如遺教經之例也。
0860c19: 初序分此經無通序但有別序或者通序在大部
0860c20: 譯師略也別序從觀自在下至度一切苦厄別序
0860c21: 也且賢首孤山二疏之中一云略標綱要一云據
0860c22: 行標起其意均此。二從舍利子色不異空至是
0860c23: 無等等是正宗能除一切苦盡為流通也此
0860c24: 經說處一云甚深祕藏中說如圓覺之類也一云
0861a01: 王城鷲嶺若約大部般若當在鷲山。△二譯師。
0861a02: 唐三藏法師玄奘奉　詔譯。
0861a03: 此七佛譯經之師也相傳謂旃檀佛之化身但未
0861a04: 考的大師俗姓陳氏川人仲弓之後裔生而知
0861a05: 之過目不忘幼學儒典壯討竺墳尋論一十七周
0861a06: 經歷百有餘載貞觀十九年松稍東向法眾迎歸
0861a07: 命弘福寺譯具如傳載凡經五譯一羅什譯
0861a08: 名摩訶般若波羅蜜大明經二奘師即此是也
0861a09: 三般若利言譯名與奘師同四法月譯名普智
0861a11: 波羅蜜多心經今所釋者俱照奘師譯本有二意
0861a12: 故何者一奘師西竺去來途中以此經為濯障之
0861a13: 資二世間傳持者俱依此本彼國經歷具載本傳
0861a14: 此不繁引。△三正釋經文初序分三初出能修之
0861a15: 人。
0861a16: 觀自在菩薩。
0861a17: 此經家序先能修之人有因有果有通有別觀自
0861a18: 在者修因美號也三智一心中發三諦一心中照
0861a19: 在空不離假中在假不別空中在中雙照空假圓
0861a20: 融無礙俱非作意故云自在自在即真我真我無
0861a21: 我而無所不我即是實相故云自在此釋因也又
0861a22: 觀世音者觀即能觀之智從實相體發中道智以
0861a23: 中道智照法界理故云觀音者所觀之境即十界
0861a24: 之機類音殊唱應以何身而得度者即現何身而
0861b01: 為說法三十四聖容非前非後一時普現如一月
0861b02: 在天影臨萬水故云觀世音此釋果號也通者凡
0861b03: 修般若之人念念照常理心心息幻塵境觀一如
0861b04: 而無差忒故云自在別者菩薩已巳修已巳證遺龜鑑
0861b05: 於像季使後人當修當證繩摸範於末世也。△二
0861b06: 約所修法。
0861b07: 行深般若波羅蜜多時。
0861b08: 行者修行也修是止善自利行是行善化他此示
0861b09: 修證之法也此般若非淺識凡夫乃至二乘人之
0861b10: 所能解謂之深時者機理契會之時也若約教釋
0861b11: 者般若有二共不共之別也此般若迭論淺深前
0861b12: 前為淺後後為深大意唯在圓教徹法底源圓修
0861b13: 圓斷圓證故云深圓覺經云知幻即離不假方便
0861b14: 離幻即覺亦無漸次是也。△三示正修四初照見
0861b15: 二五蘊三皆空四度苦厄。初照見。
0861b16: 照見五蘊皆空度一切苦厄。
0861b17: 照者能照之智見即所照之境以四智照之一道
0861b18: 慧智見道實性破諸色相開佛知見故二道種智
0861b19: 知十法界諸道種別解惑之相蕩十法界依正之
0861b20: 色示佛知見故三一切智知一切法一切寂滅離
0861b21: 諸動相悟佛知見故四一切種智知一相法一相
0861b22: 寂滅平等無二離差別相入佛知見故前前為粗
0861b23: 後後為細。五蘊者色受想行識是智所照境蘊
0861b24: 以積聚為義慧性空寂五蘊聚積使窄塞故陰以
0861c01: 覆蓋為義般若靈明五陰覆蓋使昏迷故色者依
0861c02: 正二報凡可著眼謂之色領色影響入心謂之受
0861c03: 逐一思念謂之想欲生取著謂之行分別妍謂
0861c04: 之識初陰屬身餘四屬心合而觀之但有名色二
0861c05: 字佛為迷心重者開心為四受想行識也迷色重
0861c06: 者開色為六即六根也色心俱迷者開十八界所
0861c07: 以論云一切世間中但有名與色若欲如實觀但
0861c08: 當觀名色。皆空者即照見也五蘊生起如水成
0861c09: 照見皆空如湯消其消已巳無別能消惟是
0861c10: 一水故云皆空。度一切苦厄者一切眾生為五
0861c11: 蘊覆閉慧性以昏擾擾相而為心性匍匐三界沒
0861c12: 二死海枉受諸苦雖終日行而不自覺今觀五蘊
0861c13: 皆空般若內熏發本明耀卓然爍破生死涅槃俱
0861c14: 為幻夢非到而到非度而度何苦厄之實有也此
0861c15: 經家敘下正宗正示照見之方法也。
0861c16: △二正宗分八初召當機二正示方規三總例四
0861c17: 蘊四直顯性空五空無五蘊六為鈍根開色別照
0861c18: 七印證八四牒結。初召當機。
0861c19: 舍利子。
0861c20: 舍利此云鷲子即唐言此華梵雙舉即對告之人
0861c21: 也一云身子以母身形得名二云珠子以母美目
0861c22: 得名此經正化菩薩旁兼二乘今身子眾中智慧
0861c23: 第一呼而告之正顯深般若非智莫授而況下凡
0861c24: 也。△二正示方規四初貼文二約人三約教四三
0862a01: 觀釋。
0862a02: 色不異空空不異色色即是空空即是色。
0862a03: 此照見五蘊皆空之文也法有四句人有四種根
0862a04: 有利鈍智有淺深障有厚薄力不及處階級自分
0862a05: 色者依正之幻色空者般若之性空色是空之相
0862a06: 空謂相之性相從性起相得性融故照之皆空也。
0862a07: △二約人三初凡夫二二乘三菩薩。
0862a08: 色不異空者照見凡夫五蘊皆空也如來之法藥
0862a10: 以色破使乎情塵盡蕩法執俱忘般若真心於茲
0862a11: 獨露矣且凡夫自有識神已巳來執幻色為真體不
0862a12: 但迷真空亦不識幻色何者執幻為真故而示之
0862a13: 曰色不異空使觀色空不異與法相應迷情自遣
0862a14: 度同居土分段生死之苦厄也。
0862a15: 空不異色者照見二乘五蘊皆空也然色不可著
0862a16: 空亦不可著體色明空無色可棄若厭色趣空居
0862a17: 然執為兩楹不知性具矣而示之曰空不異色令
0862a18: 觀諦緣中空色不異法執銷忘與法相應度有餘
0862a19: 土變易生死之苦厄也。
0862a20: 色即是空空即是色者照見菩薩五蘊皆空也前
0862a21: 云不異空今云即是空者進趣真理異乎凡夫色
0862a22: 空相即異乎二乘燠然本智爍破群昏苟非三觀
0862a23: 圓融焉能即粗而妙而示之曰色即是空境即心
0862a24: 也空即是色心即境也色空互即心境皆空雙忘
0862b01: 人法事盡理圓度實報土變易生死之苦厄也。
0862b02: 三約教者色不異空者藏教析色明空小乘中鈍
0862b03: 根聲聞也空不異色者通教體色入空也色即是
0862b04: 空者別教次第入中也空即是色者圓教雙照真
0862b05: 俗而入中也。
0862b06: 四約三觀色不異空者從假入空也空不異色者
0862b07: 從空出假也後二相即圓妙中道也今經衍門境
0862b08: 智絕待始終不二三觀一心說有次第對境修觀
0862b09: 三一圓融敵破小乘及偏菩薩使其心意通泰入
0862b10: 後法華也。△三總例四蘊。
0862b11: 受想行識亦復如是。
0862b12: 此四蘊屬心依前色蘊次第而生凡有十六句今
0862b13: 云亦復如是而略之也。△四直顯性空。
0862b14: 舍利子是諸法空相不生不滅不垢不淨不增不減。
0862b15: 上文明照見五蘊竟今示皆空二字故重告當機
0862b16: 言諸法空相者所示真空實相也諸法者十界依
0862b17: 正之法也空相即無相無生滅垢淨增減等相其
0862b18: 體常住故無生滅其體融故無垢淨其體周圓
0862b19: 故無增減又則前五陰等乃般若之相所謂青青
0862b20: 翠竹盡是真如黃華無非般若又云諸法從
0862b21: 本來常自寂滅相是以不異而異而見諸法異而
0862b22: 不異世間相常。△五顯空無蘊。
0862b23: 是故空中無色無受想行識。
0862b24: 謂空無五蘊也幻相既空體性自顯一色一香無
0862c01: 非中道一動一靜直露本真也。△六為鈍根開色
0862c02: 別照九初六根。
0862c03: 無眼耳鼻舌身意。
0862c04: 照見六根皆空也楞嚴經云元依一精明分成六
0862c05: 和合今則稱體而觀由性成修因根顯性如是
0862c06: 水無非般若故無六根。△二六塵。
0862c07: 無色聲香味觸法。
0862c08: 照見六塵皆空也根塵遞相涉入為十二入又名
0862c09: 十二處十處半屬色謂五根五塵及法半分一處
0862c10: 半屬心謂意處全法處一分是也此塵元是澄湛
0862c11: 海中粘湛發見等而起今則稱體而觀惟一般若
0862c12: 故無六塵也。△三六識。
0862c13: 無眼界乃至無意識界。
0862c14: 照見十八界皆空也界者種族義又界別義為色
0862c15: 心俱迷者開十八也本是一識隨根成異前根塵
0862c16: 既空識亦成智故無六識此三科照見凡夫五蘊
0862c17: 皆空承上色不異空之句也。△四十二因緣。
0862c18: 無無明亦無無明盡乃至無老死亦無老死盡。
0862c19: 照見十二因緣皆空也因緣者展轉感果為因互
0862c20: 相由藉為緣始從無無明至無老死十二因緣生
0862c21: 相無明盡至無老死盡十二因緣滅相了此生滅
0862c22: 之法當體即是不生不滅故云無也。△五四諦。
0862c23: 無苦集滅道。
0862c24: 照見四諦皆空也苦則三相遷移謂生異滅集則
0863a01: 四心流動謂貪嗔癡等分滅則滅有還無道則對
0863a02: 治易奪苦集是世間因果道滅是出世因果此係
0863a03: 藏教生滅四諦也更有無生無量今就圓教無作
0863a04: 四諦結業即解脫無苦可厭塵勞本清淨無集可
0863a05: 斷煩惱即菩提無道可修生死即涅槃無滅可證
0863a06: 故云無也此則照見二乘諦緣皆空承上空不異
0863a07: 色之句也。△六六度。
0863a08: 無智亦無得。
0863a09: 照見六度皆空也六度以智為體智度既空五度
0863a10: 亦空故云無又智者觀智三智圓融為一切種智
0863a11: 得謂三諦理體周能所俱泯故云無承上色即
0863a12: 是空空即是色之句也。△七結前生後。
0863a13: 以無所得故。
0863a14: 以由也無所得三字結前故之一字起後文也前
0863a15: 文言空或言無或言不今無所得結之。△八修證
0863a16: 人法。
0863a17: 菩提薩埵依般若波羅蜜多故。
0863a18: 菩提薩埵梵語具稱今稱菩薩者略去提埵二字
0863a19: 華言大道成眾生自證般若復以教人故此在焉
0863a20: 斯能修人也般若等所依法也菩薩冠於三教巧
0863a21: 拙不同今就圓教而顯。△九障除果圓。
0863a22: 心無罣礙無罣礙故無有恐怖遠離顛倒夢想究竟
0863a23: 涅槃。
0863a24: 此度一切苦厄也若以有所得心為本修因如穿
0863b01: 破絮於荊棘中行觸處罣礙以無所得心照圓融
0863b02: 諦理似清風遊於大縱橫自在無罣礙而成解
0863b03: 脫德無恐怖而成法身德離顛倒夢想成般若德
0863b04: 三道非離而離三德非證而證一一無著方離顛
0863b05: 倒故云究竟涅槃也。△七印證。
0863b06: 三世諸佛依般若波羅蜜多故得阿耨多羅三藐三
0863b07: 菩提。
0863b08: 顯此般若不惟一佛二佛三四五佛而修證之十
0863b09: 方三世諸佛莫不依之而修證梵語阿耨多羅此
0863b10: 云無上三藐三菩提此云正等正覺福慧圓極故
0863b11: 言無上揀偏小而不離偏小故云正等三諦並照
0863b12: 故云正覺。△八四牒結。
0863b13: 故知般若波羅蜜多是大神是大明是無上
0863b14: 是無等等。
0863b15: 結上五蘊皆空之實也凡夫被五蘊繫縛如蠶
0863b16: 自不得其神今稱般若照見色不異空心無罣
0863b17: 礙如鳥出籠可謂神矣故云是大神獲破惡益
0863b18: 對治悉檀也大明者結二乘五蘊皆空之實
0863b19: 也二乘雖破見思伏乎塵沙出乎三界由其無明
0863b20: 全在故如長夜今稱般若照見空不異色無明將
0863b21: 破涅槃性天稍有曙色可謂明矣故云是大明
0863b22: 獲歡喜益世界悉檀也是無上者結上通別二
0863b23: 教菩薩五蘊皆空之實也菩薩所修色即是空
0863b24: 等望前為勝故云無上比圓為劣所顯三德殊勝
0863c01: 獲生善益為人悉檀也無等等者結六度皆空
0863c02: 之實也等覺無明未盡如十四夜月菩薩涅槃
0863c03: 證未圓極今稱般若無明頓空三德圓顯世出世
0863c04: 間無物與等故云無等而能出等與萬物故云是
0863c05: 無等等獲入理益第一義悉檀也。△三舉周勸
0863c06: 流通二初舉用。
0863c07: 能除一切苦真實不故說般若波羅蜜多。
0863c08: 中道觀智照破三惑即成三德除九法界之苦故
0863c09: 將實語以訂之如來有五語舉三隱二故云真實
0863c10: 不正謂日可令冷月可令暖如來所說無有異
0863c11: 也欲令眾生誠信而入真實而修勿使疑惑也又
0863c12: 恐惡世弘經魔強法弱說護之令前四種實
0863c13: 智慧無所損減是故說。△二說。
0863c14: 即說曰。揭諦揭諦波羅揭諦波羅僧揭諦菩提薩
0863c15: 婆訶
0863c16: 此五不中祕蜜不也又者祝也如來祝願
0863c17: 一切眾生欲使人人契會個個圓修不使錯也
0863c18: 又者如軍中密號唱號相應無所訶問不相應
0863c19: 者執以訶戮般若之法亦復如是相應者咸是菩
0863c20: 提不相應者即是魔外又則前是顯說般若此是
0863c21: 密說般若顯密兩說者何機有不同故宜顯則顯
0863c22: 說宜密則密說無非令他獲益耳且如顯說中獲
0863c23: 益者一向著文字語言名相不除想心不絕處於
0863c24: 是非場中何日了期是謂不相應處茲聞密說無
0864a01: 所湊泊離名字相離言說相言語道斷思慮寂滅
0864a02: 斯合般若無說無聞之旨密說中獲益者如禪家
0864a03: 單參一句無意味語如銀墻壁使人頓斷心路
0864a04: 擬議思量如栗棘蓬使人吞不得如金剛圈使人
0864a05: 透不得但如此參去直待識窮疑盡豁然如桶底
0864a06: 脫落所謂推門落不勞他力到這裏敲鑼擂鼓
0864a07: 共演真常打戶搥門同歸般若方可隨緣放曠任
0864a08: 意逍遙與前明頭入者各路同居方得照見五蘊
0864a09: 皆空度一切苦厄也。
0864a10: 
0864a11: 般若波羅蜜多心經發隱終
