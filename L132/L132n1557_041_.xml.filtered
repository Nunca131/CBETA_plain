0542b01: 大方廣佛華嚴經鈔會本第四十一　韓六
0542b02: 唐于闐國三藏沙門實叉難陀　譯
0542b03: 唐清涼山大華嚴寺沙門澄觀撰述
0542b04: 佛子云何為菩薩摩訶薩次第諸佛國
0542b05: 土神通三昧佛子此菩薩摩訶薩過於東方
0542b06: 無數世界復過爾所世界微塵數世界於彼
0542b07: 諸世界中入此三昧。
0542b08: 第三定中釋內有三謂法喻合法中五一
0542b09: 明剎入定。
0542b10: 或剎那入或須入或相續入或日初分時
0542b11: 入或日中分時入或日後分時入或夜初分
0542b12: 時入或夜中分時入或夜後分時入或一日
0542b13: 入或五日入或半月入或一月入或一年入
0542b14: 或百年入或千年入或百千年入或億年入
0542b15: 或百千億年入或百千那由他億年入或一
0543a01: 劫入或百劫入或百千劫入或百千那由他
0543a02: 億劫入或無數劫入或無量劫入或無邊劫
0543a03: 入或無等劫入或不可數劫入或不可稱劫
0543a04: 入或不可思劫入或不可量劫入或不可說
0543a05: 劫入或不可說不可說劫入。
0543a06: 二或剎那下明入時次第。
0543a07: 若久若近若法若時種種不同。
0543a08: 三若久下總結多門。
0543a09: 菩薩於彼不生分別心無染著不作二不作
0543a10: 不二不作普不作別。
0543a11: 四菩薩於彼下心契定體。
0543a12: 雖離此分別而以神通方便從三昧起於一
0543a13: 切法不忘不失至於究竟。
0543a14: 五雖離此下不廢起通。
0543a15: 譬如日天子周行照曜晝夜不住日出名晝
0543b01: 日沒名夜晝亦不生夜亦不滅。
0543b02: 菩薩摩訶薩於無數世界入神通三昧入三
0543b03: 昧已明見爾所無數世界亦復如是。
0543b04: 佛子是為菩薩摩訶薩第三次第諸佛
0543b05: 國土神通大三昧善巧智。
0543b06: 佛子云何為菩薩摩訶薩清淨深心行三昧
0543b07: 佛子此菩薩摩訶薩知諸佛身數等眾生見
0543b08: 無量佛過阿僧祇世界微塵數。
0543b09: 第四定中釋內分二先明定內深心行後
0543b10: 明定起深心行今初分二先起行後深心
0543b11: 前中先舉內。
0543b12: 於彼一一諸如來所以一切種種妙香而作
0543b13: 供養以一切種種妙華而作供養以一切種
0543b14: 種蓋大如阿僧祇佛剎而作供養以超過一
0543b15: 切世界一切上妙莊嚴具而作供養散一切
0544a01: 種種寶而作供養以一切種種莊嚴具莊嚴
0544a02: 經行處而作供養以一切無數上妙摩尼寶
0544a03: 藏而作供養以佛神力所流出過諸天上味
0544a04: 飲食而作供養一切佛剎種種上妙諸供養
0544a05: 具能以神力普皆攝取而作供養。
0544a06: 後於彼一一下起行於中先明外事供養
0544a07: 行。
0544a08: 於彼一一諸如來所恭敬尊重頭頂禮敬舉
0544a09: 身布地請問佛法讚佛平等稱揚諸佛廣大
0544a10: 功德入於諸佛所入大悲得佛平等無礙之
0544a11: 力於一念頃一切佛所勤求妙法。
0544a12: 後於彼一一恭敬等三業供養行。
0544a13: 然於諸佛出興於世入般涅槃如是之相皆
0544a14: 無所得。
0544a15: 然於諸佛下明深心中二先法說。
0544b01: 如散動心了別所緣心起不知何所緣起心
0544b02: 滅不知何所緣滅此菩薩摩訶薩亦復如是
0544b03: 終不分別如來出世及涅槃相。
0544b04: 後如散動下喻況於中二喻各有喻合一
0544b05: 妄念無知喻喻其契實無念。
0544b06: 佛子如日中陽燄不從雲生不從池生不處
0544b07: 於陸不住於水非有非無非善非惡非清非
0544b08: 濁不堪飲漱不可穢汙非有體非無體非有
0544b09: 味非無味以因緣故而現水相為識所了遠
0544b10: 望似水而興水想近之則無水想自滅此菩
0544b11: 薩摩訶薩亦復如是不得如來出興於世及
0544b12: 涅槃相諸佛有相及以無相皆是想心之所
0544b13: 分別。
0544b14: 二陽燄似水喻喻其了妄同真文並可知。
0544b15: 佛子此三昧名為清淨深心行菩薩摩訶薩
0545a01: 於此三昧入已巳而起起已不失譬如有人從
0545a02: 睡得寤憶所夢事覺時雖無夢中境界而能
0545a03: 憶念心不忘失菩薩摩訶薩亦復如是入於
0545a04: 三昧見佛聞法從定而起憶持不忘而以此
0545a05: 法開曉一切道場眾會莊嚴一切諸佛國土
0545a06: 無量義趣悉得明達一切法門皆亦清淨然
0545a07: 大智炬長諸佛種無畏具足辯才不竭開示
0545a08: 演說甚深法藏。
0545a09: 第二佛子此三昧下明定起深心行中初
0545a10: 法次喻後合合中上明供養自利行今明
0545a11: 開演利他行文影略耳開演深理即深心
0545a12: 起行也。
0545a13: 是為菩薩摩訶薩第四清淨深心行大三昧
0545a14: 善巧智佛子云何為菩薩摩訶薩知過去莊
0545a15: 嚴藏三昧佛子此菩薩摩訶薩能知過去諸
0545b01: 佛出現所謂劫次第中諸剎次第剎次第中
0545b02: 諸劫次第劫次第中諸佛出現次第佛出現
0545b03: 次第中說法次第說法次第中諸心樂次第
0545b04: 心樂次第中諸根次第根次第中調伏次第
0545b05: 調伏次第中諸佛壽命次第壽命次第中知
0545b06: 億那由他年數量次第。
0545b07: 第五定釋中有五一對境辨智。
0545b08: 佛子此菩薩摩訶薩得如是無邊次第智故
0545b09: 則知過去諸佛則知過去諸剎則知過去法
0545b10: 門則知過去諸劫則知過去諸法則知過去
0545b11: 諸心則知過去諸解則知過去諸眾生則知
0545b12: 過去諸煩惱則知過去諸儀式則知過去諸
0545b13: 清淨。
0545b14: 二正顯智知各有十句皆是過去藏中之
0545b15: 法。
0546a01: 佛子此三昧名過去清淨藏於一念中能入
0546a02: 百劫能入千劫能入百千劫能入百千億那
0546a03: 由他劫能入無數劫能入無量劫能入無邊
0546a04: 劫能入無等劫能入不可數劫能入不可稱
0546a05: 劫能入不可思劫能入不可量劫能入不可
0546a06: 說劫能入不可說不可說劫。
0546a07: 三所知時分有十四重即釋過去之義。
0546a08: 佛子彼菩薩摩訶薩入此三昧不滅現在不
0546a09: 緣過去。
0546a10: 四顯知相狀不滅現在者不捨也不緣過
0546a11: 去者不取也謂但約過去門顯非有取捨
0546a12: 而緣上四各一佛子。
0546a13: 佛子彼菩薩摩訶薩從此三昧起於如來所
0546a14: 受十種不可思議灌頂法亦得亦清淨亦成
0546a15: 就亦入亦證亦滿亦持平等了知三輪清淨。
0546b01: 五明出定獲益有三初舉數辨相有十句
0546b02: 初句總位終成果名受灌頂法也餘句別
0546b03: 一屬已二淨障三究竟四始入五正證六
0546b04: 修滿七持令不失八無知而知九淨三輪
0546b05: 總該前九如約智辨三輪者謂無能知所
0546b06: 知及正知故餘可思準。
0546b07: 何等為十一者辯不違義二者說法無盡三
0546b08: 者訓詞無失四者樂說不斷五者心無恐畏
0546b09: 六者語必誠實七者眾生所依八者救脫三
0546b10: 界九者善根最勝十者調御妙法。
0546b11: 二何等下徵列其名初四是四無礙辯次
0546b12: 二自利不畏深法如言能行次二利他為
0546b13: 善者依為惡者救後二總明二利勝妙。
0546b14: 佛子此是十種灌頂法若菩薩入此三昧從
0546b15: 三昧起無間則得如歌羅邏入胎藏時於一
0547a01: 念間識則託生菩薩摩訶薩亦復如是從此
0547a02: 定起於如來所一念則得此十種法。
0547a03: 三佛子下結得速疾有法喻合歌羅邏者
0547a04: 此云薄酪餘可知也歌羅邏者梵語唐云俱是古義新云羯剌
0547a05: 藍此云雜穢。
0547a06: 佛子是名菩薩摩訶薩第五知過去莊嚴藏
0547a07: 大三昧善巧智。
0547a08: 佛子云何為菩薩摩訶薩智光明藏三昧佛
0547a09: 子彼菩薩摩訶薩住此三昧能知未來一切
0547a10: 世界一切劫中所有諸佛。
0547a11: 第六智光明藏三昧釋中分二前明定業
0547a12: 用後彰定利益初中分六一總知諸佛。
0547a13: 若已說若未說若已授記若未授記種種名
0547a14: 號各各不同所謂無數名無量名無邊名無
0547a15: 等名不可數名不可稱名不可思名不可量
0547b01: 名不可說名。
0547b02: 二若已說下知多名號。
0547b03: 當出現於世當利益眾生當作法王當興佛
0547b04: 事當說福利當讚善義當說白分義當淨治
0547b05: 諸惡當安住功德當開示第一義諦當入灌
0547b06: 頂位當成一切智。
0547b07: 三當出現下知當所作。
0547b08: 彼諸如來修圓滿行發圓滿願入圓滿智有
0547b09: 圓滿眾備圓滿莊嚴集圓滿功德悟圓滿法
0547b10: 得圓滿果具圓滿相成圓滿覺。
0547b11: 四彼諸如來修下問知彼因圓果滿。
0547b12: 彼諸如來名姓種族方便善巧神通變化成
0547b13: 熟眾生入般涅槃如是一切皆悉了知。
0547b14: 五彼諸如來名姓下知現所作。
0547b15: 此菩薩於一念中能入一劫百劫千劫百千
0548a01: 劫百千億那由他劫入閻浮提微塵數劫入
0548a02: 四天下微塵數劫入小千世界微塵數劫入
0548a03: 中千世界微塵數劫入大千世界微塵數劫
0548a04: 入百佛剎微塵數劫入百千佛剎微塵數劫
0548a05: 入百千億那由他佛剎微塵數劫入無數佛
0548a06: 剎微塵數劫入無量佛剎微塵數劫入無邊
0548a07: 佛剎微塵數劫入無等佛剎微塵數劫入不
0548a08: 可數佛剎微塵數劫入不可稱佛剎微塵數
0548a09: 劫入不可思佛剎微塵數劫入不可量佛剎
0548a10: 微塵數劫入不可說佛剎微塵數劫入不可
0548a11: 說不可說佛剎微塵數劫如是未來一切世
0548a12: 界所有劫數能以智慧皆悉了知。
0548a13: 六此菩薩於一念下明知分齊其中大千
0548a14: 即是佛剎而重言者多是遺脫應言百佛
0548a15: 剎也餘並可知。
0548b01: 以了知故其心復入十種持門何者為十所
0548b02: 謂入佛持故得不可說佛剎微塵數諸佛護
0548b03: 念入法持故得十種陀羅尼光明無盡辯才
0548b04: 入行持故出生圓滿殊勝諸願入力持故無
0548b05: 能映蔽無能摧伏入智持故所行佛法無有
0548b06: 障礙入大悲持故轉於不退清淨法輪入差
0548b07: 別善巧句持故轉一切文字輪淨一切法門
0548b08: 地入師子受生法持故開法關鑰出欲淤泥
0548b09: 入智力持故修菩薩行常不休息入善友力
0548b10: 持故令無邊眾生普得清淨入無住力持故
0548b11: 入不可說不可說廣大劫入法力持故以無
0548b12: 礙方便智知一切法自性清淨。
0548b13: 二以了知下彰定利益於中四前二自利
0548b14: 後二利他謂一令心入持益即由上知故
0548b15: 持之不失由持不失得持之益一心中持
0549a01: 佛得佛護益二心入持法得總持辯才益
0549a02: 餘句倣此有十二者增數十也師子受生
0549a03: 者不畏生死苦故示生死實性名開法關
0549a04: 鑰了生死本空故出欲淤泥智力持者定
0549a05: 慧雙運也入無住力持則大劫不離一念。
0549a06: 佛子菩薩摩訶薩住此三昧已巳善巧住不可
0549a07: 說不可說劫善巧住不可說不可說剎善巧
0549a08: 知不可說不可說種種眾生善巧知不可說
0549a09: 不可說眾生異相善巧知不可說不可說同
0549a10: 異業報善巧知不可說不可說精進諸根習
0549a11: 氣相續差別諸行善巧知不可說不可說無
0549a12: 量染淨種種思惟善巧知不可說不可說法
0549a13: 種種義無量文字演說言辭善巧知不可說
0549a14: 不可說種種佛出現種族時節現相說法施
0549a15: 為佛事入般涅槃善巧知不可說不可說無
0549b01: 邊智慧門善巧知不可說不可說一切神通
0549b02: 無量變現佛子譬如日出世間所有村營城
0549b03: 邑宮殿屋宅山澤鳥獸樹林華果如是一切
0549b04: 種種諸物有目之人悉得明見佛子日光平
0549b05: 等無有分別而能令目見種種相此大三昧
0549b06: 亦復如是體性平等無有分別能令菩薩知
0549b07: 不可說不可說百千億那由他差別之相。
0549b08: 二佛子至住此三昧下明得善巧益有法
0549b09: 喻合然善巧有二一如事善巧故法云不
0549b10: 可說無量喻云見種種物二如理善巧故
0549b11: 云日光平等又由此二無礙方名善巧故
0549b12: 合云無分別而能知。
0549b13: 佛子此菩薩摩訶薩如是了知時令諸眾生
0549b14: 得十種不空何等為十一者見不空令諸眾
0549b15: 生生善根故二者聞不空令諸眾生得成熟
0550a01: 故三者同住不空令諸眾生心調伏故四者
0550a02: 發起不空令諸眾生如言而作通達一切諸
0550a03: 法義故五者行不空令無邊世界皆清淨故
0550a04: 六者親近不空於不可說不可說佛剎諸如
0550a05: 來所斷不可說不可說眾生疑故七者願不
0550a06: 空隨所念眾生令作勝供養成就諸願故八
0550a07: 者善巧法不空皆令得住無礙解脫清淨智
0550a08: 故九者雨法雨不空於不可說不可說諸根
0550a09: 眾生中方便開示一切智行令住佛道故十
0550a10: 者出現不空現無邊相令一切眾生皆蒙照
0550a11: 故。
0550a12: 三佛子至如是了知下明得不空益。
0550a13: 佛子菩薩摩訶薩住此三昧得十種不空時
0550a14: 諸天王眾皆來頂禮諸龍王眾興大香雲諸
0550a15: 夜叉王頂禮其足阿脩羅王恭敬供養迦樓
0550b01: 羅王前後圍繞諸梵天王悉來勸請緊那羅
0550b02: 王摩羅伽王咸共稱讚乾闥婆王常來親
0550b03: 近諸人王眾承事供養。
0550b04: 四佛子至住此三昧下十王敬養益。
0550b05: 佛子是為菩薩摩訶薩第六智光明藏大三
0550b06: 昧善巧智。
0550b07: 佛子云何為菩薩摩訶薩了知一切世界佛
0550b08: 莊嚴三昧佛子此三昧何故名了知一切世
0550b09: 界佛莊嚴。
0550b10: 第七三昧釋中二先明定體用後明定利
0550b11: 益前中亦二先徵後釋所以重徵者前通
0550b12: 徵一定此則別徵莊嚴。
0550b13: 佛子菩薩摩訶薩住此三昧能次第入東方
0550b14: 世界能次第入南方世界西方北方四維上
0550b15: 下所有世界悉亦如是能次第入。
0551a01: 後佛子菩薩下釋中二先釋一切世界以
0551a02: 是現在故但云十方。
0551a03: 皆見諸佛出興於世亦見彼佛一切神力亦
0551a04: 見諸佛所有遊戲亦見諸佛廣大威德亦見
0551a05: 諸佛最勝自在亦見諸佛大師子吼亦見諸
0551a06: 佛所修諸行亦見諸佛種種莊嚴亦見諸佛
0551a07: 神足變化亦見諸佛眾會雲集。
0551a08: 二皆見諸佛下釋其莊嚴於中二先總列
0551a09: 十門皆是莊嚴其中第八別明莊嚴者即
0551a10: 功德智慧以嚴其心色相光明以嚴身也。
0551a11: 眾會清淨眾會廣大眾會一相眾會多相眾
0551a12: 會處所眾會居止眾會成熟眾會調伏眾會
0551a13: 威德如是一切悉皆明見。
0551a14: 後眾會清淨下別顯嚴相以廣前二一廣
0551a15: 眾會二廣莊嚴今初有三初明見他二見
0551b01: 自三能見今初亦三初見眾會體相。
0551b02: 亦見眾會其量大小等閻浮提亦見眾會等
0551b03: 四天下亦見眾會等小千界亦見眾會等中
0551b04: 千界亦見眾會量等三千大千世界亦見眾
0551b05: 會充滿百千億那由他佛剎亦見眾會充滿
0551b06: 阿僧祇佛剎亦見眾會充滿百佛剎微塵數
0551b07: 佛剎亦見眾會充滿千佛剎微塵數佛剎亦
0551b08: 見眾會充滿百千億那由他佛剎微塵數佛
0551b09: 剎亦見眾會充滿無數佛剎微塵數佛剎亦
0551b10: 見眾會充滿無量佛剎微塵數佛剎亦見眾
0551b11: 會充滿無邊佛剎微塵數佛剎亦見眾會充
0551b12: 滿無等佛剎微塵數佛剎亦見眾會充滿不
0551b13: 可數佛剎微塵數佛剎亦見眾會充滿不可
0551b14: 稱佛剎微塵數佛剎亦見眾會充滿不可思
0551b15: 佛剎微塵數佛剎亦見眾會充滿不可量佛
0552a01: 剎微塵數佛剎亦見眾會充滿不可說佛剎
0552a02: 微塵數佛剎亦見眾會充滿不可說不可說
0552a03: 佛剎微塵數佛剎。
0552a04: 次亦見眾會下明見分量。
0552a05: 亦見諸佛於彼眾會道場中示現種種相種
0552a06: 種時種種國土種種變化種種神通種種莊
0552a07: 嚴種種自在種種形量種種事業。
0552a08: 後亦見諸佛於彼下見佛作用。
0552a09: 菩薩摩訶薩亦見自身彼眾會亦自見身
0552a10: 在彼說法亦自見身受持佛語亦自見身善
0552a11: 知緣起亦自見身住在虛空亦自見身住於
0552a12: 法身亦自見身不生染著亦自見身不住分
0552a13: 別亦自見身無有疲倦亦自見身普入諸智
0552a14: 亦自見身普知諸義亦自見身普入諸地亦
0552a15: 自見身普入諸趣亦自見身普知方便亦自
0552b01: 見身普住佛前亦自見身普入諸力亦自見
0552b02: 身普入真如亦自見身普入無諍亦自見身
0552b03: 普入諸法。
0552b04: 二菩薩摩訶薩下明見自可知。
0552b05: 如是見時不分別國土不分別眾生不分別
0552b06: 佛不分別法不執著身不執著身業不執著
0552b07: 心不執著意譬如諸法不分別自性不分別
0552b08: 音聲而自性不捨名字不滅菩薩摩訶薩亦
0552b09: 復如是不捨於行隨世所作而於此二無所
0552b10: 執著。
0552b11: 三如是見時下明能見有法喻合法中明
0552b12: 無分別而見喻中明能所詮不自云我是
0552b13: 能所詮而不捨能所詮以喻無分別故而
0552b14: 知也合中先合不捨後而於下合不分別。
0552b15: 佛子菩薩摩訶薩見佛無量光色無量形相
0553a01: 圓滿成就平等清淨一一現前分明證了。
0553a02: 二佛子至見佛無量光色下廣上莊嚴中
0553a03: 二先以法說後以喻顯前中二先標章門
0553a04: 略舉四種莊嚴皆分明證了。
0553a05: 或見佛身種種光明或見佛身圓光一尋或
0553a06: 見佛身如盛日色或見佛身微妙光色或見
0553a07: 佛身作清淨色或見佛身作黃金色或見佛
0553a08: 身作金剛色或見佛身作紺青色或見佛身
0553a09: 作無邊色或見佛身作大青摩尼寶色。
0553a10: 後或見佛身下依章別釋即分為四一釋
0553a11: 無量光色。
0553a12: 或見佛身其量七肘或見佛身其量八肘或
0553a13: 見佛身其量九肘或見佛身其量十肘或見
0553a14: 佛身二十肘量或見佛身三十肘量如是乃
0553a15: 至一百肘量一千肘量或見佛身一俱盧舍
0553b01: 量或見佛身半由旬量或見佛身一由旬量
0553b02: 或見佛身十由旬量或見佛身百由旬量或
0553b03: 見佛身千由旬量或見佛身百千由旬量或
0553b04: 見佛身閻浮提量或見佛身四天下量或見
0553b05: 佛身小千界量或見佛身中千界量或見佛
0553b06: 身大千界量或見佛身百大千世界量或見
0553b07: 佛身千大千世界量或見佛身百千大千世
0553b08: 界量或見佛身百千億那由他大千世界量
0553b09: 或見佛身無數大千世界量或見佛身無量
0553b10: 大千世界量或見佛身無邊大千世界量或
0553b11: 見佛身無等大千世界量或見佛身不可數
0553b12: 大千世界量或見佛身不可稱大千世界量
0553b13: 或見佛身不可思大千世界量或見佛身不
0553b14: 可量大千世界量或見佛身不可說大千世
0553b15: 界量或見佛身不可說不可說大千世界量。
0554a01: 二或見佛身其量下釋無量形相。
0554a02: 佛子菩薩如是見諸如來無量色相無量形
0554a03: 狀無量示現無量光明無量光明網其光分
0554a04: 量等于法界於法界中無所不照普令發起
0554a05: 無上智慧。
0554a06: 三佛子菩薩如是見下釋上圓滿成就顯
0554a07: 前二圓滿故。
0554a08: 又見佛身無有染著無有障礙上妙清淨。
0554a09: 四又見佛下釋上平等清淨即兼內二嚴。
0554a10: 佛子菩薩如是見於佛身而如來身不增不
0554a11: 減譬如虛空於蟲所食芥子孔中亦不減小
0554a12: 於無數世界中亦不增廣其諸佛身亦復如
0554a13: 是見大之時亦無所增見小之時亦無所減
0554a14: 佛子譬如月輪閻浮提人見其形小而亦不
0554a15: 減月中住者見其形大而亦不增菩薩摩訶
0554b01: 薩亦復如是住此三昧隨其心樂見諸佛身
0554b02: 種種化相言辭演法受持不忘而如來身不
0554b03: 增不減佛子譬如眾生命終之後將受生時
0554b04: 不離於心所見清淨菩薩摩訶薩亦復如是
0554b05: 不離於此甚深三昧所見清淨。
0554b06: 二佛子菩薩如是見於佛下以喻顯中三
0554b07: 一空無增減喻喻法性身無可增減空之
0554b08: 大小在於世界及於芥子非空體然如法
0554b09: 性之身應器成異二月無增減喻喻真常
0554b10: 色身體不易故證有近遠隨心見殊前喻
0554b11: 但喻佛身此喻兼喻光色及圓滿成就三
0554b12: 隨心現境喻喻上清淨菩薩心淨則見佛
0554b13: 淨在於如來何淨何垢。
0554b14: 佛子菩薩摩訶薩住此三昧成就十種速疾
0554b15: 法何者為十所謂速增諸行圓滿大願速以
0555a01: 法光照耀世間速以方便轉於法輪度脫眾
0555a02: 生速隨眾生業示現諸佛清淨國土速以平
0555a03: 等智趣入十力速與一切如來同住速以大
0555a04: 慈力摧破魔軍速斷眾生疑令生歡喜速隨
0555a05: 勝解示現神變速以種種妙法言辭淨諸世
0555a06: 間。
0555a07: 第二佛子至住此三昧下明定利益略舉
0555a08: 七種益各有佛子以為揀別第一速成行
0555a09: 願益有標徵釋可知。
0555a10: 佛子此菩薩摩訶薩復得十種法印印一切
0555a11: 法何等為十一者同去來今一切諸佛平等
0555a12: 善根二者同諸如來得無邊際智慧法身三
0555a13: 者同諸如來住不二法四者同諸如來觀察
0555a14: 三世無量境界皆悉平等五者同諸如來得
0555a15: 了達法界無礙境界六者同諸如來成就十
0555b01: 力所行無礙七者同諸如來永絕二行住無
0555b02: 諍法八者同諸如來教化眾生恒不止息九
0555b03: 者同諸如來於智善巧義善巧中能善觀察
0555b04: 十者同諸如來與一切佛平等無二。
0555b05: 第二法印同佛益有十句五對初二福慧
0555b06: 同次二二諦境智同次二體用同次二二
0555b07: 利同後二善巧平等同。
0555b08: 佛子若菩薩摩訶薩成就此了知一切世界
0555b09: 佛莊嚴大三昧善巧方便門是無師者不由
0555b10: 他教自入一切佛法故是丈夫者能開悟一
0555b11: 切眾生故是清淨者知心性本淨故是第一
0555b12: 者能度脫一切世間故是安慰者能開曉一
0555b13: 切眾生故是安住者未住佛種性者令得住
0555b14: 故是真實知者入一切智門故是無異想者
0555b15: 所言無二故是住法藏者誓願了知一切佛
0556a01: 法故是能雨法雨者隨眾生心樂悉令充足
0556a02: 故。
0556a03: 第三以德成人益可知。
0556a04: 佛子譬如帝釋於頂髻中置摩尼寶以寶力
0556a05: 故威光轉盛其釋天王初獲此寶則得十法
0556a06: 出過一切三十三天何等為十一者色相二
0556a07: 者形體三者示現四者眷屬五者資具六者
0556a08: 音聲七者神通八者自在九者慧解十者智
0556a09: 用如是十種悉過一切三十三天菩薩摩訶
0556a10: 薩亦復如是初始獲得此三昧時則得十種
0556a11: 廣大智藏何等為十一者照耀一切佛剎智
0556a12: 二者知一切眾生受生智三者普作三世變
0556a13: 化智四者普入一切佛身智五者通達一切
0556a14: 佛法智六者普攝一切淨法智七者普令一
0556a15: 切眾生入法身智八者現見一切法普眼清
0556b01: 淨智九者一切自在到於彼岸智十者安住
0556b02: 一切廣大法普盡無餘智。
0556b03: 第四智德包含益於中一先喻後合各有
0556b04: 十句合中總標合初獲即得十句合前十
0556b05: 事唯八九不次以智雖是一從所知別故
0556b06: 一　佛剎合色相二眾生合形體三變化合
0556b07: 示現四入佛合眷屬以互為主伴如眷屬
0556b08: 故五通達佛法為助道資具六普攝淨法
0556b09: 則圓音示人七皆令入法方是神通八普
0556b10: 眼清淨超合慧解九自在合自在十住
0556b11: 法合智用。
0556b12: 佛子菩薩摩訶薩住此三昧復得十種最清
0556b13: 淨威德身何等為十一者為照耀不可說不
0556b14: 可說世界故放不可說不可說光明輪二者
0556b15: 為令世界咸清淨故放不可說不可說無量
0557a01: 色相光明輪三者為調伏眾生故放不可說
0557a02: 不可說光明輪四者為親近一切諸佛故化
0557a03: 作不可說不可說身五者為承事供養一切
0557a04: 諸佛故雨不可說不可說種種殊妙香華雲
0557a05: 六者為承事供養一切佛及調伏一切眾生
0557a06: 故於一一毛孔中化作不可說不可說種種
0557a07: 音樂七者為成熟眾生故現不可說不可說
0557a08: 種種無量自在神變八者為於十方種種名
0557a09: 號一切佛所請問法故一步超過不可說不
0557a10: 可說世界九者為令一切眾生見聞之者皆
0557a11: 不空故現不可說不可說種種無量清淨色
0557a12: 相身無能見頂十者為與眾生開示無量秘
0557a13: 密法故發不可說不可說音聲語言。
0557a14: 第五身威超勝益有標有釋。
0557a15: 佛子菩薩摩訶薩得此十種最清淨威德身
0557b01: 已能令眾生得十種圓滿何等為十一者能
0557b02: 令眾生得見於佛二者能令眾生深信於佛
0557b03: 三者能令眾生聽聞於法四者能令眾生知
0557b04: 有佛世界五者能令眾生見佛神變六者能
0557b05: 令眾生念所集業七者能令眾生定心圓滿
0557b06: 八者能令眾生入佛清淨九者能令眾生發
0557b07: 菩提心十者能令眾生圓滿佛智。
0557b08: 第六令他圓滿益先牒前起後後徵列名
0557b09: 相。
0557b10: 佛子菩薩摩訶薩令眾生得十種圓滿已巳復
0557b11: 為眾生作十種佛事何等為十所謂以音聲
0557b12: 作佛事為成熟眾生故以色形作佛事為調
0557b13: 伏眾生故以憶念作佛事為清淨眾生故以
0557b14: 震動世界作佛事為令眾生離惡趣故以方
0557b15: 便覺悟作佛事為令眾生不失念故以夢中
0558a01: 現相作佛事為令眾生恒正念故以放大光
0558a02: 明作佛事為普攝取諸眾生故以修菩薩行
0558a03: 作佛事為令眾生住勝願故以成正等覺作
0558a04: 佛事為令眾生知幻法故以轉妙法輪作佛
0558a05: 事為眾說法不失時故以現住壽命作佛事
0558a06: 為調伏一切眾生故以示般涅槃作佛事知
0558a07: 諸眾生起疲厭故。
0558a08: 第七轉作佛事益亦先牒前起後後徵列
0558a09: 名相文並可知。
0558a10: 佛子是為菩薩摩訶薩第七了知一切世界
0558a11: 佛莊嚴大三昧善巧智。
0558a12: 大方廣佛華嚴經鈔會本第四十一
0558a13: 音釋
0558a14: 陽燄燄以贍切。漱蘇奏切蕩口也。寤五故切寐覺也。歌羅邏梵語
0558a15: 也此云凝滑邏朗可切。關鑰鑰以灼切關下牡也。淤泥淤依據切淤泥
0558b01: 滓濁泥也。肘陟切二尺為一肘。
