0761b02: 唐于闐國三藏沙門實叉難陀　譯
0761b03: 唐清涼山大華嚴寺沙門澄觀撰述
0761b04: 如來十身相海品第三十四
0761b05: 初來意者前品明果法此品別顯相德
0761b06: 近答前品身問遠答普光眼等六根非唯
0761b07: 眼等於法界而名具多相用難思議故
0761b08: 二釋名者如來十身標人顯德言相海者
0761b09: 依人顯相如來十身並如前釋福報奇狀
0761b10: 炳著名相相德深廣故稱為海故文云有
0761b11: 十蓮華藏微塵數相相體廣矣一一用
0761b12: 相用廣矣一一難思互相融入體用深矣
0761b13: 若此之相唯屬圓教標以十身故如來十身者
0761b14: 文有四一標名二辨類三出體四辨因若準探玄宗中有佛相章八門分別一釋名
0761b15: 二體性三種類四出因五積成六修時七建立八業用今四門中已具其要觀
0762a01: 佛三昧海經辯相有三類一略中略說有
0762a02: 三十二相二略說八萬四千相三廣說有
0762a03: 無量相如雜華經中為普賢賢首等說雜
0762a04: 華即此經異名觀佛三昧下第二辨類即引證以辨於中有二先正
0762a05: 明即第九經菩薩本行品第八佛告阿難如來有三十二大人相八十隨形好金色
0762a06: 光明一一光明無量化佛身諸毛孔一切變化及一切色略中略說者我今為此時
0762a07: 會大眾及淨飯王略說相好佛生人問示同人相故說三十二相勝諸天故說八十
0762a08: 種好為諸菩薩說八萬四千諸妙相好佛實相好我初成道摩竭提國寂滅道場為
0762a09: 普賢賢首等諸大菩薩於雜華經中已巳廣分別釋曰略言即是經文二略三廣乃
0762a10: 取意釋之以前有略中略則必有略矣又彼先說八萬四千今有十蓮華藏故對彼
0762a11: 為廣則彼經文從為諸菩薩說八萬四千諸妙好相為第二從佛實相好我初成
0762a12: 道下為第三文亦分明三中初通權小示同於人端
0762a13: 正不亂故次唯大乘菩薩修八萬四千波
0762a14: 羅蜜故後唯一乘一乘修無盡行故又初
0762a15: 化次報後屬十身十身之相海依主釋也
0762b01: 又初凡聖同見次唯地上後唯圓機然通
0762b02: 五位三中下第二料揀依前三類三重料揀一約乘兼含五教初一小乘及始
0762b03: 教二即終教三即圓教其頓教以無相為宗後二兼舉因顯果言示同於人端正不
0762b04: 亂者俱舍說輪王相云相不正圓明故與佛非等此明輪王有三十二相有三義不
0762b05: 及如來一處不正二相不圓三不明了今正不亂即處異輪王其端正二字是明是
0762b06: 圓故示同人而勝人矣次唯大乘者即明果相如因中斷八萬四千煩惱成八萬四
0762b07: 千波羅蜜獲八萬四千相好無量壽觀經云阿彌陀佛有八萬四千相一一相有八
0762b08: 萬四千好一一好復有八萬四千光明一一光明遍照法界念佛眾生攝取不捨即
0762b09: 此中等相也又初約化下二約三身十身料揀若配三身二是報身三是法身若約
0762b10: 四身二由屬他受用報有分限故後即自受用報及法又法身無相今前二屬三身
0762b11: 後一屬十身十身必融三身故後其前二又初約凡下三約機見料揀次唯地上者
0762b12: 他受用故上報化不同後唯圓機即屬圓融不分地前地上故云然通五位此五位
0762b13: 者即三賢十聖等妙二覺六位之中除果位耳若開十信即除等覺若語其
0762b14: 體初以形色次即定慧後以無盡法界若語
0762b15: 其體下第三出體二即定慧者以法門為相故若語其因後通純
0763a01: 雜如初會說故一一相果皆周法界前二
0763a02: 相因如瑜伽智度等論涅槃大集等經廣
0763a03: 如章說若語其因下第四辨因通純雜者即是圓融相因如前主水神處已巳
0763a04: 明前二相因者指廣有源瑜伽四十九云一切菩薩資糧皆感相好作業者宣說種
0763a05: 種業各各感等如是三十二相無有差別當知皆由淨戒為因若犯戒尚不得下賤
0763a06: 人身況佛相好若言各各業感如契經說即是別因就中有一行感一相如云若諸
0763a07: 有情有所希冀隨其所樂正捨珍財感得頰如師子是或一行感多相如能施悅意
0763a08: 發喜飲食嚴具等感身皮金色常光一尋一毛孔一毛生身皮細滑等或多行感一
0763a09: 相如言於其父母種種供養於諸有情諸苦惱事種種救護由來等動轉業故得
0763a10: 足下千輻輪相又由四種修事業感一切相謂決定修感足下善安住由委悉修感
0763a11: 千輻輪等由恒常修感纖長指等由無罪修感餘相皮金色等又諸佛加行感異釋
0763a12: 曰此即一行品類所感不同論云此相好種性地有種子勝解行地修方便清淨增
0763a13: 上意樂地名得餘上意樂地轉勝清淨佛地善淨無上即此相由所依性能任持故
0763a14: 由極殊妙令端嚴故說名隨好釋曰從即此相由所依下釋好義好義後品方用因
0763a15: 使此引其智論涅槃等經初會主水神處已巳引若觀佛三昧海經次前明三品相後
0763b01: 云佛告阿難如來昔無量無邊阿僧祇劫以智慧火燒煩惱薪修無相定不作非
0763b02: 時證是故獲得如是相好一一相中無量化佛何況多耶釋曰此通後二相因三
0763b03: 宗趣者顯無盡相海為宗令修無盡之行
0763b04: 顯成為趣令修無盡之行顯成為趣者顯約本有成約修生。
0763b05: 爾時普賢菩薩摩訶薩告諸菩薩言佛子今
0763b06: 當為汝演說如來所有相海。
0763b07: 後正釋文文有三別第一誡聽許說二正
0763b08: 陳相狀三結略顯廣今初所以普賢說者
0763b09: 相海普周故令行普行獲普相故普賢本
0763b10: 是會主前說已巳窮此便說故或前品末經
0763b11: 來未盡更應別答國土等問故普賢本是會主者此
0763b12: 下通不請之妨有二意通初意可知二或前品末下二約五品答問通謂先列國土
0763b13: 等十問前品答種性問此下四品更答四問餘之五問或在此品之前已巳答經來未
0763b14: 盡所以略無別屬問答前品已巳明第二佛子如來頂上下
0763b15: 正陳相狀略舉九十七相文通有五一依
0764a01: 處二列名三體嚴四業用五結數或略不
0764a02: 具至文當知或加成益業用中攝然名依
0764a03: 體用以立皆以體用釋名或單從體用或
0764a04: 雙從二隨文思之或名與體用義不相似
0764a05: 者則是文略義含耳細論一相各依一處
0764a06: 則為九十七經自標次今以類例相從
0764a07: 依十九處即為十九始自於頂終至於
0764a08: 足斯即順觀相海斯即順觀者觀佛三昧海經說觀佛相海有二
0764a09: 一總觀有三十二二別觀一一諸相就別觀中復有二義一從頂至足輪名為順觀
0764a10: 二從足輪至頂名逆觀故云今是順觀據普賢言應言順說為欲成觀是本意故名
0764a11: 為順觀即彼第九經觀像品為九。
0764a12: 佛子如來頂上有三十二寶莊嚴大人相。
0764a13: 今初依頂中三初約處標次其中下別
0764a14: 列名相後佛子下結為嚴今初寶莊嚴
0764a15: 者通顯體嚴事寶則云皆摩尼等為莊嚴
0764b01: 故亦顯智寶圓淨嚴故一一相中皆有事
0764b02: 理二嚴隨宜解釋大人相者大人之相故
0764b03: 二別列中三十二相文各唯四以依處一
0764b04: 種已標故此處獨有三十二者理實應
0764b05: 多為顯圓融一即一切故一頂中便具權
0764b06: 教三十二數。
0764b07: 若爾餘何不然顯頂尊勝故善生經云一
0764b08: 切世間福不及如來一毛功德一切毛功
0764b09: 德不及一好功德一切好功德不及一相
0764b10: 一切相不及白毫白毫復不及無見頂相
0764b11: 故知勝也此約相好相對明之若約人具
0764b12: 有好為勝故相伏於人好勝諸天故餘處
0764b13: 說好為微細若爾等者上正圓融此下通妨謂有問言若表圓融何不
0764b14: 諸相皆具三十二耶答意可知此約相好下亦是通難難云諸經論說伏於人故說
0764b15: 三十二相伏諸天故說八十種好故人中輪王許有三十二相而無八十種好則好
0765a01: 勝矣故為此通謂此約相體以對好體相勝於好彼約人具則具好為勝亦如世人
0765a02: 一尺之面不及三寸之鼻三寸之鼻不及一寸之目則相相相望以辨勝劣若有人
0765a03: 有三寸之鼻一寸之目更無餘相則不及身總具多相為貴人矣。
0765a04: 其中有大人相名光照一切方普放無量大
0765a05: 光明網一切妙寶以為莊嚴寶髮周柔
0765a06: 密緻一一咸放摩尼寶光充滿一切無邊世
0765a07: 界悉現佛身色相圓滿是為一。
0765a08: 第一相中四者一列名名從用立二一切
0765a09: 妙寶下體嚴三一一下業用四是為一者
0765a10: 結數他皆倣此一列名者謂此名能照一切方等下辨業用云一一
0765a11: 咸放摩尼寶光等明知從用以立光名下諸文勢皆悉如是或從用立或從體得可
0765a12: 以意求。
0765a13: 次有大人相名佛眼光明雲以摩尼王種種
0765a14: 莊嚴出金色光如眉間毫相所放光明其光
0765a15: 普照一切世界是為二。
0765b01: 二中以摩尼下體嚴即釋光明義其光下
0765b02: 業用釋佛眼義佛眼無不照故餘並準思
0765b03: 毫相放光如現相品說雲義亦如初會。
0765b04: 次有大人相名充滿法界雲上妙寶輪以為
0765b05: 莊嚴放於如來福智燈明普照十方一切法
0765b06: 界諸世界海於中普現一切諸佛及諸菩薩
0765b07: 是為三。
0765b08: 次有大人相名示現普照雲真金摩尼種種
0765b09: 莊嚴其諸妙寶咸放光明照不思議諸佛國
0765b10: 土一切諸佛於中出現是為四。
0765b11: 次有大人相名放寶光明雲摩尼寶王清淨
0765b12: 莊嚴毗璃寶以為華光照十方一切法
0765b13: 界於中普現種種神變讚歎如來昔所行
0765b14: 智慧功德是為五。
0765b15: 次有大人相名示現如來法界大自在雲
0766a01: 菩薩神變寶燄摩尼以為其冠具如來力覺
0766a02: 悟一切寶燄光輪以為其鬘其光普照十方
0766a03: 世界於中示現一切如來坐於道場一切智
0766a04: 雲充滿虛空無量法界是為六。
0766a05: 次有大人相名如來普燈雲以能震動法界
0766a06: 國土大自在寶海而為莊嚴放淨光明充滿
0766a07: 法界於中普現十方諸菩薩功德海過現未
0766a08: 來佛智慧幢海是為七。
0766a09: 次有大人相名普照諸佛廣大雲因陀羅寶
0766a10: 如意王寶摩尼王寶以為莊嚴常放菩薩燄
0766a11: 燈光明普照十方一切世界於中顯現一切
0766a12: 諸佛眾色相海大音聲海清淨力海是為八。
0766a13: 八中嚴內摩尼名意故不同如意。
0766a14: 次有大人相名圓滿光明雲上妙璃摩尼
0766a15: 王種種寶華以為莊嚴一切眾寶舒大燄網
0766b01: 充滿十方一切世界一切眾生悉見如來現
0766b02: 坐其前讚歎諸佛及諸菩薩法身功德令入
0766b03: 如來清淨境界是為九。
0766b04: 次有大人相名普照一切菩薩行藏光明雲
0766b05: 眾寶妙華以為莊嚴寶光普照無量世界寶
0766b06: 燄普覆一切國土十方法界通達無礙震動
0766b07: 佛音宣暢法海是為十。
0766b08: 次有大人相名普光照耀雲毗璃因陀羅
0766b09: 金剛摩尼寶以為莊嚴璃寶光色相明徹
0766b10: 普照一切諸世界海出妙音聲充滿法界如
0766b11: 是皆從諸佛智慧大功德海之所化現是為
0766b12: 十一。
0766b13: 十一中如是皆從下辨業用因亦業用攝。
0766b14: 次有大人相名正覺雲以雜寶華而為莊嚴
0766b15: 其諸寶華悉放光明皆有如來坐於道場充
0767a01: 滿一切無邊世界令諸世界普得清淨永斷
0767a02: 一切妄想分別是為十二。
0767a03: 次有大人相名光明照耀雲以寶燄藏海心
0767a04: 王摩尼而為莊嚴放大光明光中顯現無量
0767a05: 菩薩及諸菩薩所行之行一切如來智身法
0767a06: 身諸色相海充滿法界是為十三。
0767a07: 次有大人相名莊嚴普照雲以金剛華毗
0767a08: 璃寶而為莊嚴放大光明光中有大寶蓮華
0767a09: 座具足莊嚴彌覆法界自然演說四菩薩行
0767a10: 其音普諸法界海是為十四。
0767a11: 十四用中云四菩薩行者瑜伽菩薩地云
0767a12: 一切菩薩略有四行一波羅蜜行二菩提
0767a13: 分法行三神通行四成熟有情行。
0767a14: 次有大人相名現佛三昧海行雲於一念中
0767a15: 示現如來無量莊嚴普莊嚴一切法界不
0767b01: 思議世界海是為十五。
0767b02: 次有大人相名變化海普照雲妙寶蓮華如
0767b03: 須彌山以為莊嚴眾寶光明從佛願生現諸
0767b04: 變化無有窮盡是為十六。
0767b05: 次有大人相名一切如來解脫雲清淨妙寶
0767b06: 以為莊嚴放大光明莊嚴一切佛師子座示
0767b07: 現一切諸佛色像及無量佛法諸佛剎海是
0767b08: 為十七。
0767b09: 次有大人相名自在方便普照雲毗璃華
0767b10: 真金蓮華摩尼王燈妙法燄雲以為莊嚴放
0767b11: 一切諸佛寶燄密雲清淨光明充滿法界於
0767b12: 中普現一切妙好莊嚴之具是為十八。
0767b13: 次有大人相名覺佛種性雲無量寶光以為
0767b14: 莊嚴具足千輪內外清淨從於昔善根所
0767b15: 生其光照十方世界發明智日宣布法海
0768a01: 是為十九。
0768a02: 十九云具足千輪者梵本云具千輻輪也。
0768a03: 次有大人相名現一切如來相自在雲眾寶
0768a04: 瓔珞璃寶華以為莊嚴舒大寶燄充滿法
0768a05: 界於中普現等一切佛剎微塵數去來現在
0768a06: 無量諸佛如師子王勇猛無畏色相智慧皆
0768a07: 悉具足是為二十。
0768a08: 次有大人相名照一切法界雲如來寶相
0768a09: 清淨莊嚴放大光明普照法界顯現一切無
0768a10: 量無邊諸佛菩薩智慧妙藏是為二十一。
0768a11: 二十一示身智二光俱顯智慧。
0768a12: 次有大人相名毗盧遮那如來相雲上妙寶
0768a13: 華及毗璃清淨妙月以為莊嚴悉放無量
0768a14: 百千萬億摩尼寶光充滿一切虛空法界於
0768a15: 中示現無量佛剎皆有如來結跏趺坐是為
0768b01: 二十二。
0768b02: 次有大人相名普照一切佛光明雲眾寶妙
0768b03: 燈以為莊嚴放淨光明照十方一切世界
0768b04: 悉現諸佛轉於法輪是為二十三。
0768b05: 次有大人相名普現一切莊嚴雲種種寶燄
0768b06: 以為莊嚴放淨光明充滿法界念念常現不
0768b07: 可說不可說一切諸佛與諸菩薩坐於道場
0768b08: 是為二十四。
0768b09: 次有大人相名出一切法界音聲雲摩尼寶
0768b10: 海上妙栴檀以為莊嚴舒大燄網充滿法界
0768b11: 其中普演微妙音聲示諸眾生一切業海是
0768b12: 為二十五。
0768b13: 次有大人相名普照諸佛變化輪雲如來淨
0768b14: 眼以為莊嚴光照十方一切世界於中普現
0768b15: 去來今佛所有一切莊嚴之具復出妙音演
0769a01: 不思議廣大法海是為二十六。
0769a02: 二十六中莊嚴云如來淨眼為莊嚴者此
0769a03: 通十眼光照下顯業用亦通身智二光淨
0769a04: 眼及光釋前普照現於嚴具是上輪義即
0769a05: 法輪故。
0769a06: 次有大人相名光照佛海雲其光普照一切
0769a07: 世界盡于法界無所障礙悉有如來結跏趺
0769a08: 坐是為二十七。
0769a09: 次有大人相名寶燈雲放於如來廣大光明
0769a10: 普照十方一切法界於中普現一切諸佛及
0769a11: 諸菩薩不可思議諸眾生海是為二十八。
0769a12: 次有大人相名法界無差別雲放於如來大
0769a13: 智光明普照十方諸佛國土一切菩薩道場
0769a14: 眾會無量法海於中普現種種神通復出妙
0769a15: 音隨諸眾生心之所樂演說普賢菩薩行願
0769b01: 令其向是為二十九。
0769b02: 次有大人相名安住一切世界海普照雲放
0769b03: 寶光明充滿一切虛空法界於中普現淨妙
0769b04: 道場及佛菩薩莊嚴身相令其見者得無所
0769b05: 見是為三十。
0769b06: 次有大人相名一切寶清淨光燄雲放於無
0769b07: 量諸佛菩薩摩尼妙寶清淨光明普照十方
0769b08: 一切法界於中普現諸菩薩海莫不具足如
0769b09: 來神力常遊十方盡虛空界一切剎網是為
0769b10: 三十一。
0769b11: 從二十七至三十一並略無莊嚴亦由名
0769b12: 中已巳舍有故。
0769b13: 次有大人相名普照一切法界莊嚴雲最處
0769b14: 於中漸次隆起閻浮檀金因陀羅網以為莊
0769b15: 嚴放淨光雲充滿法界念念常現一切世界
0770a01: 諸佛菩薩道場眾會是為三十二。
0770a02: 三十二先名次最處下體嚴此居頂極特
0770a03: 顯別處故云處中則知所餘皆繞此相略
0770a04: 不明耳漸次隆起者正顯其相智論第五
0770a05: 云如來頂有骨髻如拳觀佛三昧經云如
0770a06: 合拳即隆起之相也觀佛三昧者即第四經引此成上如拳拳
0770a07: 言尚隱合奉即覆奉於頂上有隆起之相也然此相能滅一切罪長一切福故佛頂
0770a08: 尊勝正明於此即烏瑟尼沙蹔念蹔觀延善住之壽滅地獄之苦不受七反畜生永
0770a09: 離人間殘報。
0770a10: 佛子如來頂上有如是三十二種大人相以
0770a11: 為嚴好。
0770a12: 三總結為嚴。
0770a13: 佛子如來眉間有大人相名法界光明雲
0770a14: 摩尼寶華以為莊嚴放大光明具眾寶色猶
0770a15: 如日月洞徹清淨其光普照十方國土於中
0770b01: 顯現一切佛身復出妙音宣暢法海是為三
0770b02: 十三。
0770b03: 第二眉間有一相自下並有依處故文皆
0770b04: 有五初依處二顯名三摩尼下體嚴謂此
0770b05: 相若則右旋如覆璃若展則具十
0770b06: 楞有大光明嚴唯一寶光具多色中表皆
0770b07: 空即是洞徹四其光下業用復出已巳下即
0770b08: 是法光故此光名從用而立五結數可知
0770b09: 則具十楞者亦觀佛三昧經第二廣說觀白毫之相彼經先說白毫之因云從捨心
0770b10: 不慳不見前相不憶財物無所封著而行布施（下取意引）持戒忍辱六度十力四無所畏
0770b11: 諸妙功德生次云我滅度後有諸弟子晝夜六時能於一時中少分少分之中能須
0770b12: 間念佛白毫令心了了無謬亂想分明止住注意不息念白毫者若見相好若不
0770b13: 得見如是等人除九十六億那由他恒河沙微塵數劫生死之罪佛告父王如來有
0770b14: 無量相好一一相中有八萬四千諸小相好如是相好不及白毫少分功德釋曰故
0770b15: 應觀察依此經如是而觀。
0771a01: 如來眼有大人相名自在普見雲以眾妙寶
0771a02: 而為莊嚴摩尼寶光清淨映徹普見一切皆
0771a03: 無障礙是為三十四。
0771a04: 如來鼻有大人相名一切神通智慧雲清淨
0771a05: 妙寶以為莊嚴眾寶色光彌覆其上於中出
0771a06: 現無量化佛生寶蓮華諸世界為一切菩
0771a07: 薩一切眾生演不思議諸佛法海是為三十
0771a08: 五。
0771a09: 第三眼第四鼻各有一相。
0771a10: 如來舌有大人相各示現音聲影像雲眾色
0771a11: 妙寶以為莊嚴宿世善根之所成就其舌廣
0771a12: 長覆一切諸世界海如來若或熙怡微笑
0771a13: 必放一切摩尼寶光其光普照十方法界能
0771a14: 令一切心得清涼去來現在所有諸佛皆於
0771a15: 光中炳然顯現悉演廣大微妙之音一切
0771b01: 剎住無量劫是為三十六。
0771b02: 如來舌復有大人相名法界雲其掌安平眾
0771b03: 寶為嚴放妙寶光色相圓滿猶如眉間所放
0771b04: 光明其光普照一切佛剎唯塵所成無有自
0771b05: 性光中復現無量諸佛咸發妙音說一切法
0771b06: 是為三十七。
0771b07: 第五舌有四相初一即舌廣長相於體嚴
0771b08: 中宿善成者此舉因嚴偏此說因者令讚
0771b09: 演一乘故其舌廣長即語其體福德人至
0771b10: 鼻權佛至髮際餘大乘中明現神足方至
0771b11: 梵世或覆三千今直語體便覆一切後如
0771b12: 來下辨其業用演法釋音聲現佛釋影像
0771b13: 福德人者即智度論文或至梵世即法華經如來神力品爾時如來出廣長舌上至
0771b14: 梵世成覆三千即阿彌云出廣長舌遍覆三千大千世界說誠實言二舌
0771b15: 掌之相掌謂近根其光下顯業用光照諸
0772a01: 剎令應度者無俟觀破搏聚自曉但合塵
0772a02: 成何性之有無俟觀破者金剛經云須菩提於意云何三千大千世界
0772a03: 所有微塵是為多不須菩提言甚多世尊須菩提諸微塵如來說非微塵是名微塵
0772a04: 如來說世界非世界是名世界釋曰此論名第十色及眾生身搏取中觀破相應
0772a05: 行住處大意云眾生世界但攬塵成今從麤至細乃至極微皆無實體故云世界即
0772a06: 非世界今云無依觀破者觀破但是假想為未了者若了法本空不待觀破又彼云
0772a07: 搏取今云摶聚是義引耳什公云欲破極微覺賢云以一故眾以眾故一徵自無性
0772a08: 則為空矣餘如前說。
0772a09: 如來舌端有大人相名照法界光明雲如意
0772a10: 寶王以為莊嚴自然恒出金色寶燄於中影
0772a11: 現一切佛海復震妙音充滿一切無邊世界
0772a12: 一一音中具一切音悉演妙法聽者心經
0772a13: 無量劫玩味不忘是為三十八。
0772a14: 如來舌端復有大人相名照耀法界雲摩尼
0772a15: 寶王以為嚴飾演眾色相微妙光明充滿十
0772b01: 方無量國土盡于法界靡不清淨於中悉有
0772b02: 無量諸佛及諸菩薩各吐妙音種種開示一
0772b03: 切菩薩現前聽受是為三十九。
0772b04: 後二同在舌端或居左右或在上下觀文
0772b05: 業用但有展卷不同前則卷佛海於舌端
0772b06: 後則展諸佛於法界。
0772b07: 如來口上齶有大人相名示現不思議法界
0772b08: 雲因陀羅寶毗璃寶以為莊嚴放香燈燄
0772b09: 清淨光雲充滿十方一切法界示現種種神
0772b10: 通方便普於一切諸世界海開演甚深不思
0772b11: 議法是為四十。
0772b12: 第六上齶一相上齶既有下亦宜然或是
0772b13: 梵本脫漏。
0772b14: 如來口右輔下牙有大人相名佛牙雲眾寶
0772b15: 摩尼卍字相輪以為莊嚴放大光明普照法
0773a01: 界於中普現一切佛身周流十方開悟生
0773a02: 是為四十一。
0773a03: 第七牙有四相謂左右上下四大牙故故
0773a04: 佛涅槃四牙不碎輔頰也亦云頰車骨也
0773a05: 故佛涅槃者即後分經聖軀廓潤品。
0773a06: 如來口右輔上牙有大人相名寶燄彌盧藏
0773a07: 雲摩尼寶藏以為莊嚴放金剛香燄清淨光
0773a08: 明一一光明充滿法界示現一切諸佛神力
0773a09: 復現一切十方世界淨妙道場是為四十二。
0773a10: 二右輔上牙名彌盧者顯妙高故。
0773a11: 如來口左輔下牙有大人相名寶燈普照雲
0773a12: 一切妙寶舒華發香以為莊嚴放燈燄雲清
0773a13: 淨光明充滿一切諸世界海於中顯現一切
0773a14: 諸佛坐蓮華藏師子之座諸菩薩眾所共圍
0773a15: 繞是為四十三。
0773b01: 如來口左輔上牙有大人相名照現如來雲
0773b02: 清淨光明閻浮檀金寶網寶華以為莊嚴放
0773b03: 大燄輪充滿法界於中普現一切諸佛以神
0773b04: 通力於虛空中流布法乳法燈法寶教化一
0773b05: 切諸菩薩眾是為四十四。
0773b06: 四中有法乳等三同一演法約資法身名
0773b07: 乳照了萬境稱燈令其圓淨為寶即演三
0773b08: 德涅槃之法亦成三德涅槃之益也四中有法
0773b09: 乳者論第三十八云五想聽法一如寶二如眼三如明四大果功德五無罪想今云
0773b10: 法燈合明眼二義大果即資法身無罪總明離過。
0773b11: 如來齒有大人相名普現光明雲一一齒間
0773b12: 相海莊嚴若微時悉放光明具眾寶色摩
0773b13: 尼寶燄右旋宛轉流布法界靡不充滿演佛
0773b14: 言音說普賢行是為四十五。
0773b15: 第八齒有一相。
0774a01: 如來脣有大人相名影現一切寶光雲放閻
0774a02: 浮檀真金色蓮華色一切寶色廣大光明照
0774a03: 于法界悉令清淨是為四十六。
0774a04: 第九脣有一相上二各應分出上下放閻
0774a05: 浮下體嚴以脣色赤好如日初出紅蓮葉
0774a06: 故後照于下業用。
0774a07: 如來頸有大人相名普照一切世界雲摩尼
0774a08: 寶王以為莊嚴紺蒲成就柔細滑放毗盧
0774a09: 遮那清淨光明充滿十方一切世界於中普
0774a10: 現一切諸佛是為四十七。
0774a11: 第十頸有一相。
0774a12: 如來右肩有大人相名佛廣大一切寶雲放
0774a13: 一切寶色真金色蓮華色光明成寶燄網普
0774a14: 照法界於中普現一切菩薩是為四十八。
0774a15: 如來右肩復有大人相名最勝寶普照雲其
0774b01: 色清淨如閻浮金放摩尼光充滿法界於中
0774b02: 普現一切菩薩是為四十九。
0774b03: 如來左肩有大人相名最勝光照法界雲猶
0774b04: 如頂上及以眉間種種莊嚴放閻浮檀金及
0774b05: 蓮華色眾寶光明成大燄網充滿法界於中
0774b06: 示現一切神力是為五十。
0774b07: 如來左肩復有大人相名光明照雲其相
0774b08: 右旋閻浮檀金色摩尼寶王以為莊嚴放眾
0774b09: 寶華香燄光明充法界於中普現一切諸
0774b10: 佛及以一切嚴淨國土是為五十一。
0774b11: 如來左肩復有大人相名普照耀雲其相右
0774b12: 旋微密莊嚴放佛燈燄雲清淨光明充法
0774b13: 界於中顯現一切菩薩種種莊嚴悉皆妙好
0774b14: 是為五十二。
0774b15: 第十一肩有五相右二左三或亦脫也。
0775a01: 如來臆有大人相形如卍字名吉祥海雲
0775a02: 摩尼寶華以為莊嚴放一切寶色種種光燄
0775a03: 輪充滿法界普令清淨復出妙音宣暢法海
0775a04: 是為五十三。
0775a05: 吉祥相右邊有大人相名示現光照雲因陀
0775a06: 羅網以為莊嚴放大光輪充滿法界於中普
0775a07: 現無量諸佛是為五十四。
0775a08: 吉祥相右邊復有大人相名普現如來雲以
0775a09: 諸菩薩摩尼寶冠而為莊嚴放大光明普照
0775a10: 十方一切世界悉令清淨於中示現去來今
0775a11: 佛坐於道場普現神力廣宣法海是為五十
0775a12: 五。
0775a13: 吉祥相右邊復有大人相名開敷華雲摩尼
0775a14: 寶華以為莊嚴放寶香燄燈清淨光明狀如
0775a15: 蓮華充滿世界是為五十六。
0775b01: 吉祥相右邊復有大人相名可樂金色雲
0775b02: 以一切寶心王藏摩尼王而為莊嚴放淨光
0775b03: 明照于法界於中普現猶如佛眼廣大光明
0775b04: 摩尼寶藏是為五十七。
0775b05: 吉祥相右邊復有大人相名佛海雲毗璃
0775b06: 寶香燈華鬘以為莊嚴放滿虛空摩尼寶王
0775b07: 香燈大燄清淨光明充十方一切國土於
0775b08: 中普現道場眾會是為五十八。
0775b09: 吉祥相左邊有大人相名示現光明雲無數
0775b10: 菩薩坐寶蓮華以為莊嚴放摩尼王種種間
0775b11: 錯寶燄光明普淨一切諸法界海於中示現
0775b12: 無量諸佛及佛妙音演說諸法是為五十九
0775b13: 吉祥相左邊復有大人相名示現法界光
0775b14: 明雲摩尼寶海以為莊嚴放大光明一切
0775b15: 剎於中普現諸菩薩眾是為六十。
0776a01: 吉祥相左邊復有大人相名普勝雲日光明
0776a02: 摩尼王寶輪鬘而為莊嚴放大光燄充滿法
0776a03: 界諸世界海於中示現一切世界一切如來
0776a04: 一切眾生是為六十一。
0776a05: 吉祥相左邊復有大人相名轉法輪妙音雲
0776a06: 一切法燈清淨香以為莊嚴放大光明充
0776a07: 滿法界於中普現一切諸佛所有相海及以
0776a08: 心海是為六十二。
0776a09: 吉祥相左邊復有大人相名莊嚴雲以去來
0776a10: 今一切佛海而為莊嚴放淨光明嚴淨一切
0776a11: 諸佛國土於中普現十方一切諸佛菩薩及
0776a12: 佛菩薩所行之行是為六十三。
0776a13: 第十二有十一相初一當中左右各五
0776a14: 今初卍字正翻為吉祥海雲以依形立名
0776a15: 故先標形相應安名下以屬體攝無違
0776b01: 前後左右可知。
0776b02: 如來右手有大人相名海照雲眾寶莊嚴恒
0776b03: 放月燄清淨光明充滿虛空一切世界發大
0776b04: 音聲歎一切諸菩薩行是為六十四。
0776b05: 如來右手復有大人相名影現照耀雲以毗
0776b06: 璃帝青摩尼寶華而為莊嚴放大光明普
0776b07: 照十方菩薩所住蓮華藏摩尼藏等一切世
0776b08: 界於中悉現無量諸佛以淨法身坐菩提樹
0776b09: 震動一切十方國土是為六十五。
0776b10: 如來右手復有大人相名燈燄鬘普嚴淨雲
0776b11: 毗盧遮那寶以為莊嚴放大光明成變化網
0776b12: 於中普現諸菩薩眾咸戴寶冠演諸行海是
0776b13: 為六十六。
0776b14: 如來右手復有大人相名普現一切摩尼雲
0776b15: 蓮華燄燈而為莊嚴放海藏光充法界於
0777a01: 中普現無量諸佛坐蓮華座是為六十七。
0777a02: 如來右手復有大人相名光明雲摩尼燄海
0777a03: 以為莊嚴放眾寶燄香燄華燄清淨光明充
0777a04: 滿一切諸世界網於中普現諸佛道場是為
0777a05: 六十八。
0777a06: 第十三手有十三相分三初九直語手相
0777a07: 右五左四者或左脫一或表右常用故而
0777a08: 前肩則右二左三相通正等右中六十六
0777a09: 云成變化網者光化為網也。
0777a10: 如來左手有大人相名毗璃清淨燈雲寶
0777a11: 地妙色以為莊嚴放於如來金色光明念念
0777a12: 常現一切上妙莊嚴之具是為六十九。
0777a13: 如來左手復有大人相名一切剎智慧燈音
0777a14: 聲雲以因陀羅網金剛華而為莊嚴放閻浮
0777a15: 檀金清淨光明普照十方一切世界是為七
0777b01: 十。
0777b02: 如來左手復有大人相名安住寶蓮華光明
0777b03: 雲眾寶妙華以為莊嚴放大光明如須彌燈
0777b04: 普照十方一切世界是為七十一。
0777b05: 如來左手復有大人相名照法界雲以妙
0777b06: 寶鬘寶輪寶瓶因陀羅網及眾妙相以為莊
0777b07: 嚴放大光明普照十方一切國土於中示現
0777b08: 一切法界一切世界海一切如來坐蓮華座
0777b09: 是為七十二。
0777b10: 左中七十二云因陀羅網為嚴者即是網
0777b11: 鞔之相互涉入故。
0777b12: 如來右手指有大人相名現諸劫剎海旋雲
0777b13: 水月燄藏摩尼王一切寶華以為莊嚴放大
0777b14: 光明充滿法界其中恒出微妙音聲滿十方
0777b15: 剎是為七十三。
0778a01: 如來左手指有大人相名安住一切寶雲以
0778a02: 帝青金剛寶而為莊嚴放摩尼王眾寶光明
0778a03: 充滿法界其中普現一切諸佛及諸菩薩是
0778a04: 為七十四。
0778a05: 次二左右指可知。
0778a06: 如來右手掌有大人相名照耀雲以摩尼王
0778a07: 千輻寶輪而為莊嚴放寶光明其光右旋充
0778a08: 滿法界於中普現一切諸佛一一佛身光燄
0778a09: 熾然說法度人淨諸世界是為七十五。
0778a10: 如來左手掌有大人相名燄輪普增長化現
0778a11: 法界道場雲以日光摩尼王千輻輪而為莊
0778a12: 嚴放大光明充滿一切諸世界海於中示現
0778a13: 一切菩薩演說普賢所有行海普入一切諸
0778a14: 佛國土各各開悟無量眾生是為七十六。
0778a15: 後二左右掌皆有千輪者輪轂輻輞三事
0778b01: 具足自然成就不待人功。
0778b02: 如來陰藏有大人相名普流出佛音聲雲一
0778b03: 切妙寶以為莊嚴放摩尼燈華燄光明其光
0778b04: 熾盛具眾寶色普照一切虛空法界其中普
0778b05: 現一切諸佛遊行來處處周是為七十
0778b06: 七。
0778b07: 第十四陰藏一相猶如馬王。
0778b08: 如來右有大人相名寶燈鬘普照雲諸摩
0778b09: 尼寶以為莊嚴放不思議寶燄光明彌布十
0778b10: 方一切法界與虛空法界同為一相而能出
0778b11: 生一切諸相一一相中悉現諸佛自在神變
0778b12: 是為七十八。
0778b13: 如來左有大人相名示現一切法界海光
0778b14: 明彌覆虛空雲猶如蓮華清淨妙寶以為嚴
0778b15: 飾放光明網照十方一切法界於中普現
0779a01: 種種相雲是為七十九。
0779a02: 第十五坐處二相。
0779a03: 如來右有大人相名普現雲以眾色摩尼
0779a04: 而為莊嚴其與上下相稱放摩尼燄妙
0779a05: 法光明於一念中能普示現一切寶王遊步
0779a06: 相海是為八十。
0779a07: 如來左有大人相名現一切佛無量相海
0779a08: 雲一切寶海隨順安住以為莊嚴廣大遊行
0779a09: 放淨光明普照眾生悉使希求無上佛法是
0779a10: 為八十一。
0779a11: 第十六有二相左云隨順安住者多
0779a12: 行動故須多寶隨順而嚴。
0779a13: 如來右邊伊尼延鹿王有大人相名一切
0779a14: 虛空法界雲光明妙寶以為莊嚴其相圓直
0779a15: 善能遊步放閻浮金色清淨光明照一切
0779b01: 諸佛世界發大音聲普皆震動復現一切諸
0779b02: 佛國土住於虛空寶燄莊嚴無量菩薩從中
0779b03: 化現是為八十二。
0779b04: 如來左邊伊尼延鹿王有大人相名莊嚴
0779b05: 海雲色如真金能遊行一切佛剎放一切
0779b06: 寶清淨光明充滿法界施作佛事是為八十
0779b07: 三。
0779b08: 如來寶上毛有大人相名普現法界影像
0779b09: 雲其毛右旋一一毛端放寶光明充滿十方
0779b10: 一切法界示現一切諸佛神力其諸毛孔悉
0779b11: 放光明一切佛剎於中顯現是為八十四。
0779b12: 第十七有三相第三膊毛通於二若
0779b13: 晉經直云毛端則通身一切毛也義應
0779b14: 如昔則處成十九。
0779b15: 如來足下有大人相名一切菩薩海安住雲
0780a01: 色如金剛閻浮檀金清淨蓮華放寶光明普
0780a02: 照十方諸世界海寶香燄雲處處周舉足
0780a03: 將步香氣周流具眾寶色充滿法界是為八
0780a04: 十五。
0780a05: 第十八足有十三相通分為七初足下一
0780a06: 相略無左右而晉經足趺之後別有足下
0780a07: 千輻輪相此必合有故後品明足下輪相
0780a08: 名普照王今經千輪之言乃在指間或以
0780a09: 常明易知指間有異故舉之耳名安住者
0780a10: 以足下安平一切著地不容針故。
0780a11: 如來右足上有大人相名普照一切光明雲
0780a12: 一切眾寶以為莊嚴放大光明充滿法界示
0780a13: 現一切諸佛菩薩是為八十六。
0780a14: 如來左足上有大人相名普現一切諸佛雲
0780a15: 寶藏摩尼以為莊嚴放寶光明於念念中現
0780b01: 一切佛神通變化及其法海所坐道場盡未
0780b02: 來際劫無有間斷是為八十七。
0780b03: 二足上。
0780b04: 如來右足指間有大人相名光照一切法界
0780b05: 海雲須彌燈摩尼王千輻燄輪種種莊嚴放
0780b06: 大光明充滿十方一切法界諸世界海於中
0780b07: 普現一切諸佛所有種種寶莊嚴相是為八
0780b08: 十八。
0780b09: 如來左足指間有大人相名現一切佛海雲
0780b10: 摩尼寶華香燄燈鬘一切寶輪以為莊嚴恒
0780b11: 放寶海清淨光明充滿虛空普及十方一切
0780b12: 世界於中示現一切諸佛及諸菩薩圓滿音
0780b13: 聲卍字等相利益無量一切眾生是為八十
0780b14: 九。
0780b15: 三足指間。
0781a01: 如來右足跟有大人相名自在照耀雲帝青
0781a02: 寶末以為莊嚴常放如來妙寶光明其光妙
0781a03: 好充滿法界皆同一相無有差別於中示現
0781a04: 一切諸佛坐於道場演說妙法是為九十。
0781a05: 如來左足跟有大人相名示現妙音演說諸
0781a06: 法海雲以變化海摩尼寶香燄海須彌華摩
0781a07: 尼寶及毗璃而為莊嚴放大光明充滿法
0781a08: 界於中普現諸佛神力是為九十一。
0781a09: 四足跟。
0781a10: 如來右足趺有大人相名示現一切莊嚴光
0781a11: 明雲眾寶所成極妙莊嚴放閻浮檀金色清
0781a12: 淨光明普照十方一切法界其光明相猶如
0781a13: 大雲普覆一切諸佛道場是為九十二。
0781a14: 如來左足趺有大人相名現眾色相雲以一
0781a15: 切月燄藏毗盧遮那寶因陀羅尼羅寶而為
0781b01: 莊嚴念念遊行諸法界海放摩尼燈香燄光
0781b02: 明其光滿一切法界是為九十三。
0781b03: 五足趺。
0781b04: 如來右足四周有大人相名普藏雲因陀羅
0781b05: 尼羅金剛寶以為莊嚴放寶光明充滿虛空
0781b06: 於中示現一切諸佛坐於道場摩尼寶王師
0781b07: 子之座是為九十四。
0781b08: 如來左足四周有大人相名光明照法界
0781b09: 雲摩尼寶華以為莊嚴放大光明充滿法界
0781b10: 平等一相於中示現一切諸佛及諸菩薩自
0781b11: 在神力以大妙音演說法界無盡法門是為
0781b12: 九十五。
0781b13: 六足四周因陀羅尼羅者此云帝青。
0781b14: 如來右足指端有大人相名示現莊嚴雲甚
0781b15: 可愛樂閻浮檀清淨真金以為莊嚴放大光
0782a01: 明充滿十方一切法界於中示現一切諸佛
0782a02: 及諸菩薩無盡法海種種功德神通變化是
0782a03: 為九十六。
0782a04: 如來左足指端有大人相名現一切佛神變
0782a05: 雲不思議佛光明月燄普香摩尼寶燄輪以
0782a06: 為莊嚴放眾寶色清淨光明充滿一切諸世
0782a07: 界海於中示現一切諸佛及諸菩薩演說一
0782a08: 切諸佛法海是為九十七。
0782a09: 七足指端上六各左右為二文顯可知。
0782a10: 上來略列九十七相次第數名譯者安置
0782a11: 既不說盡豈不盈百足下闕一脣齶不開
0782a12: 設合此二六根皆辨耳何獨殊若加兩耳
0782a13: 及足下一則圓百數以顯無盡豈不妙哉
0782a14: 況此中所列於三十二尚有未盡豈普賢
0782a15: 力不及百耶經有遺但九十四亦無次
0782b01: 第之數故知九十七數不在生情配屬諸
0782b02: 法上來略列下結釋料揀於中有四初總辨名數言譯者安置者以晉經無數故
0782b03: 既不說盡下二明立理欲合盈百故言既不說盡者十蓮華塵不可說盡故況此中
0782b04: 下三重以理成合成百義晉經有遺下四遮其傍救恐有救云如大慧百八豈要圓
0782b05: 數凡立名數多有所表故故今難云此有九十七即有所表晉有九十四復何所表
0782b06: 昔表為是今表即非是故不應生情配屬若表亦須成九十八。
0782b07: 佛子毗盧遮那如來有如是等十華藏世界
0782b08: 海微塵數大人相一一身分眾寶妙相以為
0782b09: 莊嚴。
0782b10: 第三佛子下結略顯廣別說難周故須結
0782b11: 略非略能盡故須顯廣一華藏塵相已巳無
0782b12: 邊況十華藏則無盡無盡非普眼者安能
0782b13: 歟既三十二相權實不同互有互無故
0782b14: 不會釋。
0782b15: 大方廣佛華嚴經鈔會本第四十八之一
0783a01: 音釋
0783a02: 廓苦郭切空大也。頰古切。鞔音漫。齶逆各切。柔而切亦柔
0783a03: 也。密緻緻直利切亦密也。鬘莫班切。怡許羈切怡弋支切
0783a04: 怡和樂貌。脣食倫切。頸居郢切頭莖也。紺古暗切深青赤色也。
0783a05: 輻方六切車輻也。徒渾切髀也。部禮切股也。市切腓也。
0783a06: 跟古痕切是踵也。
0783b01: 大方廣佛華嚴經鈔會本第四十八之二　煩一
0783b02: 唐于闐國三藏沙門實叉難陀　譯
0783b03: 唐清涼山大華嚴寺沙門澄觀撰述
0783b04: 如來隨好光明功德品第三十五
0783b05: 初來意者前品明相此品辨好相好雖殊
0783b06: 俱用嚴身以答前身及眼等兼自在問好
0783b07: 依相有德劣於相故次明之劣德之用用
0783b08: 成頓益翻顯大相德難思矣。
0783b09: 二釋名者如來標人表德隨好等顯德依
0783b10: 人隨好是體隨逐大相益姿好故光明者
0783b11: 用功德者德謂從好發光光能益物顯好
0783b12: 之德故以為名如來之隨好等亦如來有
0783b13: 隨好等通二釋也隨逐大相者即觀佛經意前品已引三宗
0783b14: 趣者明好勝德為宗令物敬修為趣。
0783b15: 爾時世尊告寶手菩薩言佛子如來應正等
0784a01: 覺有隨好名圓滿王此隨好中出大光明名
0784a02: 為熾盛七百萬阿僧祇光明而為眷屬。
0784a03: 次釋文中二先略後廣略中二先標果好
0784a04: 二佛子我為下舉因對顯今初佛自說者
0784a05: 有二意故一僧祇因終此品果極故二皆
0784a06: 佛說二好用劣相而用難思恐物不信故
0784a07: 佛自說告寶手者亦有二義一說手隨好
0784a08: 彼主此門故二令當寶重起信手故有隨
0784a09: 好者總相舉也即足下之好與後名同故
0784a10: 德用周備故云圓滿攝益自在最勝名王
0784a11: 光名熾盛者如日具德由此復能攝諸眷
0784a12: 屬百萬等顯多復云七者淨七支修七覺
0784a13: 照七地故照七地者一種性地二勝解行地三淨勝意樂地（即是初地）四止行
0784a14: 地（從二地至七地）五決定地（八地）六決定行地（九地）七到究竟地（從十地至如來地）。
0784a15: 佛子我為菩薩時於兜率天宮放大光明名
0784b01: 光幢王照十佛剎微塵數世界。
0784b02: 第二舉因對顯者為顯勝故此有數重一
0784b03: 以相德深廣言不能備故置之說好二好
0784b04: 德復多以三十二相既有八十隨好十蓮
0784b05: 華藏之相好彌多矣且舉其一三一中置
0784b06: 勝但說劣者故明足下四足下一好復有
0784b07: 多光但說一光五果位一光亦不可說故
0784b08: 寄因顯因光成益三重頓圓況果一光如
0784b09: 是展轉況於諸相況復總說如來諸德果
0784b10: 海絕言亦斯義矣如是展轉者上有五重今越中間故云展轉然
0784b11: 其舉況亦合五重一以因一光果一光所越應云二果一光尚爾果多光三足
0784b12: 下好光尚爾餘好光四好光尚爾於一相五一相尚爾於多相文但有初
0784b13: 及後句餘可例耳復應更有二重謂六外相尚爾於內德七一德尚爾於多德
0784b14: 故瑜伽四十九廣說舉因說相好因竟云又於此中以要言之一切有情福聚量
0784b15: 等爾所福聚能感如來一毛孔處乃至一切所有毛孔隨入福聚能感如來一種隨
0785a01: 好乃至所有一切隨好隨入福聚增至百倍爾所福聚能感如來相中一相乃至一
0785a02: 切所有諸相隨入福聚除白毫鳥瑟膩沙增至十倍爾所福聚能感如來眉間白毫
0785a03: 乃至白毫增至百千倍爾所福聚能感如來其頂上現烏瑟膩沙無見頂相乃至白
0785a04: 毫隨爾福聚增至俱胝百千倍爾所福聚能感如來諸相隨好而不攝餘大法螺相
0785a05: 由此法螺隨如來欲發大音聲普能遍告無邊無際諸世界中所化有情如是無量
0785a06: 福聚資糧修證圓滿能感如來不可思議無上無等遍一切種圓滿所攝自體下取
0785a07: 意引又此相隨好由三因說為無量一時無量三僧祇修故二意樂無量緣無量
0785a08: 眾生利益安樂故三品類無量無量善業差別故故云無量福聚能起如來諸相隨
0785a09: 好釋曰經中說所感之相論舉能感之因而因果相成此文證知佛德難思可證前
0785a10: 後數節之文文中二先光照分齊即前圓滿好
0785a11: 中放光故不別標放處而非前光好具多
0785a12: 光故。
0785a13: 彼世界中地獄眾生遇斯光者眾苦休息得
0785a14: 十種清淨眼耳鼻舌身意亦復如是咸生歡
0785a15: 喜踊躍稱慶。
0785b01: 後彼世界下光所成益於中二先令離苦
0785b02: 淨宿善益。
0785b03: 從彼命終生兜率天天中有鼓名甚可愛樂
0785b04: 彼天生已此鼓發音而告之言諸天子汝以
0785b05: 心不放逸於如來所種諸善根昔親近眾
0785b06: 善知識毗盧遮那大威神力於彼命終來生
0785b07: 此天。
0785b08: 後從彼命下轉報生天得聞法益於中初
0785b09: 示宿因謂昔近善友必聞普法成金剛種
0785b10: 心不放逸顯曾修行種諸善根通見聞等
0785b11: 次毗盧下顯其現緣後於彼下結因屬果
0785b12: 文從略故結屬生天理實息苦及淨眼等
0785b13: 皆由此因緣也是知佛光等照不種善因
0785b14: 無斯勝益何以一光頓成斯益無盡功德
0785b15: 之所顯故純盡法界之所流故非如權教
0786a01: 八十隨好但嚴於形生信而已此中略無
0786a02: 墮獄之因謂雖修乘戒行寬故謂雖修乘者初地已
0786a03: 引別有一解以全悟意往昔親近眾善知識親近法華涅槃經等眾善知識心不放
0786a04: 逸顯曾修行依諸經修行後聞此經因該果海果徹因源便生毀謗故墮地獄由聞
0786a05: 歷耳種金剛種以為宿因毘盧遮那大威神力以為現緣因緣相資頓昇十地等據
0786a06: 此即非是戒緩墮於地獄故十地品云雖此眾淨廣智慧甚深明利能決擇其心不
0786a07: 動如山王不可傾覆逾大海有行未久十生五生解未得未有華嚴圓融之解隨識
0786a08: 而行不隨智聞此生疑墮惡道我愍是等故不說此即是生疑墮地獄又偈讚品云
0786a09: 如來廣大身究竟於法界不離於此座山遍一切處若有聞此法恭敬信樂者永離
0786a10: 三惡道一切諸苦難釋曰定知不是戒緩又出現品云如乾草等須彌投芥子火
0786a11: 必燒盡供養如來少功德必令滅苦至涅槃何以故性究竟故全悟雖是後輩不忍
0786a12: 見失於經意所以扶同拯教異於古人緣已行不可改請後賢審詳。
0786a13: 佛子菩薩足下千輻輪名光明普照王此有
0786a14: 隨好名圓滿王常放四十種光明中有一光
0786a15: 名清淨功德能照億那由他佛剎微塵數世
0786b01: 界隨諸眾生種種業行種種欲樂皆令成熟
0786b02: 阿鼻地獄極苦眾生遇斯光者皆悉命終生
0786b03: 兜率天。
0786b04: 第二佛子菩薩足下廣辨但廣於因果難
0786b05: 說故文中亦二先廣淨宿善益後既生天
0786b06: 下廣聞法益今初摧下惡趣之苦放足下
0786b07: 輪光四十光者表四十位無不照故中有
0786b08: 一者置廣說略能照已巳下分齊過前隨諸
0786b09: 已巳下淨惑成德故前光受清淨等名以重
0786b10: 況輕舉阿鼻耳。
0786b11: 既生天已巳聞天鼓音而告之言善哉善哉諸
0786b12: 天子毗盧遮那菩薩入離垢三昧汝當敬禮。
0786b13: 爾時諸天子聞天鼓音如是勸誨咸生是念
0786b14: 奇哉希有何因發此微妙之音是時天鼓告
0786b15: 諸天子言我所發聲諸善根力之所成就。
0787a01: 第二廣聞法中長分為六一略標勸誨二
0787a02: 爾時諸天子下聞已生疑三是時天鼓下
0787a03: 總示所因四諸天子如我說下正明勸教
0787a04: 五時諸天子聞是音下依勸詣佛六說是
0787a05: 法時下見聞益深前三可知。
0787a06: 諸天子如我說我而不著我不著我所一切
0787a07: 諸佛亦復如是自說是佛不著於我不著我
0787a08: 所諸天子如我音聲不從東方來不從南西
0787a09: 北方四維上下來業報成佛亦復如是非十
0787a10: 方來。
0787a11: 四中有四一以己已喻佛無我無來。
0787a12: 諸天子譬如汝等昔在地獄地獄及身非十
0787a13: 方來但由於汝顛倒惡業愚癡纏縛生地獄
0787a14: 身此無根本無有來處諸天子毗盧遮那菩
0787a15: 薩威德力故放大光明而此光明非十方來
0787b01: 諸天子我天鼓音亦復如是非十方來但以
0787b02: 三昧善根力故般若波羅蜜威德力故出生
0787b03: 如是清淨音聲示現如是種種自在諸天子
0787b04: 譬如須彌山王有三十三天上妙宮殿種種
0787b05: 樂具而此樂具非十方來我天鼓音亦復如
0787b06: 是非十方來。
0787b07: 二諸天子譬如汝下以他喻己已顯來即無
0787b08: 來文有三喻並顯可知然惡業善根是來
0787b09: 因緣因緣無性故來即無來非先有法在
0787b10: 十方中從彼來也故因緣者即是智慧智
0787b11: 慧之法本非因緣云何念言有何因緣然惡
0787b12: 業下遮難釋文恐有難言地獄及身既由惡業即從惡業中來前業成佛即從善根
0787b13: 中來何以並言非十方來故今釋云正由從業即是從緣無性來即無來若不從緣
0787b14: 則有定性不得無來中論云若法從緣生是即無定性若無定性者云何有是法即
0787b15: 因緣故空義耳故因緣者即暗引涅槃二十一為證前已巳引彼經云智慧之法
0788a01: 不從因緣云何問於因緣今取此勢汝諸天子何因向疑何因發此微妙之音。
0788a02: 諸天子譬如億那由他佛剎微塵數世界盡
0788a03: 末為塵我為如是塵數眾生隨其所樂而演
0788a04: 說法令大歡喜然我於彼不生疲厭不生退
0788a05: 怯不生憍慢不生放逸諸天子毗盧遮那菩
0788a06: 薩住離垢三昧亦復如是於右手掌一隨好
0788a07: 中放一光明出現無量自在神力一切聲聞
0788a08: 辟支佛尚不能知況諸眾生。
0788a09: 三諸天子譬如億那由下以己已況佛難思
0788a10: 之境合中舉手隨好者別舉顯勝上救下
0788a11: 趣故果足光今約現通故說手也。
0788a12: 諸天子汝當往詣彼菩薩所親近供養勿復
0788a13: 貪著五欲樂具。
0788a14: 四諸天子汝當下正勸詣誡不應留於
0788a15: 中二先總誡勸。
0788b01: 著五欲樂障諸善根諸天子譬如劫火燒須
0788b02: 彌山悉令除盡無餘可得貪欲纏心亦復如
0788b03: 是終不能生念佛之意。
0788b04: 後著五欲下廣釋於中亦二先釋前誡有
0788b05: 法喻合。
0788b06: 諸天子汝等應當知恩報恩諸天子其有眾
0788b07: 生不知報恩多遭橫死生於地獄諸天子汝
0788b08: 等昔在地獄之中蒙光照身捨彼生此汝等
0788b09: 今者宜疾向增長善根諸天子如我天鼓
0788b10: 非男非女而能出生無量無邊不思議事汝
0788b11: 天子天女亦復如是非男非女而能受用種
0788b12: 種上妙宮殿園林如我天鼓不生不滅色受
0788b13: 想行識亦復如是不生不滅汝等若能於此
0788b14: 悟解應知則入無依印三昧。
0788b15: 後諸天子下釋勸於中有六一順釋為報
0789a01: 恩故二諸天子其有下反釋三諸天子汝
0789a02: 等下示其恩相四汝等今者下勸增善
0789a03: 五諸天子如我天鼓非男非女下示法令
0789a04: 修謂說二空非男女喻以顯人空不生滅
0789a05: 喻以顯法空六汝等若能下勸修成益言
0789a06: 無依印者既解悟無生則能所雙絕儻然
0789a07: 靡據故曰無依以斯智印印定萬法不
0789a08: 不攝任心自安故稱三昧。
0789a09: 時諸天子聞是音已得未曾有即皆化作一
0789a10: 萬華雲一萬香雲一萬音樂雲一萬幢雲一
0789a11: 萬蓋雲一萬歌讚雲作是化已即共詣毗
0789a12: 盧遮那菩薩所住宮殿合掌恭敬於一立
0789a13: 欲申瞻覲而不得見。
0789a14: 第五依勸詣佛中分五一獻供不遇。
0789a15: 時有天子作如是言毗盧遮那菩薩已從此
0789b01: 沒生於人間淨飯王家乘栴檀樓閣處摩耶
0789b02: 夫人胎。
0789b03: 二時有下聞其所在。
0789b04: 時諸天子以天眼觀見菩薩身處在人間淨
0789b05: 飯王家梵天欲天承事供養。
0789b06: 三時諸天下觀見下生。
0789b07: 諸天子眾咸作是念我等若不菩薩所問
0789b08: 訊起居乃至一念於此天宮而生愛著則為
0789b09: 不可時一一天子與十那由他眷屬欲下閻
0789b10: 浮提。
0789b11: 四諸天子眾下發心欲。
0789b12: 時天鼓中出聲告言諸天子菩薩摩訶薩非
0789b13: 此命終而生彼間但以神通隨諸眾生心之
0789b14: 所宜令其得見。
0789b15: 五時天鼓中出聲告下教見佛儀於中一
0790a01: 先教識受生令捨曲見後教發心悔過令
0790a02: 其必見今初由前不遇後下生不離有
0790a03: 無情存彼此故示體用顯無生現生文中
0790a04: 有法喻合法中先誡其曲見後但以下示
0790a05: 其正見是知佛化所生非歿生也先教識者涅槃
0790a06: 二十一說若見如來實王宮生納妃生子雙林滅等是二乘曲見是知已巳下即淨名
0790a07: 經觀眾生品舍利弗問天女汝於此沒當生何所天曰佛化所生吾如彼生曰佛化
0790a08: 所生非沒生也天曰眾生猶然非沒生也。
0790a09: 諸天子如我今者非眼所見而能出聲菩薩
0790a10: 摩訶薩入離垢三昧亦復如是非眼所見而
0790a11: 能處處示現受生離分別除憍慢無染著。
0790a12: 二諸天子如我下喻三菩薩下合於中先
0790a13: 明法身無生而叵見後而能下應無不
0790a14: 生即處處皆有有感此中亦見何須更下
0790a15: 閻浮離分別下顯應生之德拂其諸見以
0790b01: 無分別智而生非謂有選生處雖處王宮
0790b02: 而無憍慢諸天圍遶而無染著先明法身者叵不可
0790b03: 也故出現品云譬如法界遍一切不可見取為一切諸佛境界亦復然遍於一切非
0790b04: 一切非謂有者本行經說如來將欲下生以淨天眼觀閻浮提何處堪我下生乃至
0790b05: 云唯有淨飯王家堪餘家不堪似有選生處無分別智實無選擇即智之悲應物然
0790b06: 耳則選無所選第二諸天子汝等應發下教發心
0790b07: 悔過中三先標教悔次徵問其方後如法
0790b08: 正教夫欲悔過須識逆順十心謂先識十
0790b09: 種順生死心以為所治一妄計人我起於
0790b10: 身見二內具煩惱外遇惡緣我心隆盛三
0790b11: 內外既具滅善心事不喜他善四縱恣三
0790b12: 業無惡不為五事雖不廣惡心布六惡
0790b13: 心相續晝夜不斷七覆諱過失不欲人知
0790b14: 八虜扈抵突不畏惡道九無無愧不懼
0790b15: 凡聖十撥無因果作一闡提夫欲悔過下先明所治之
0791a01: 病此即天台主觀之意今初但彼名若具云一自從無始闇識昏迷煩惱所醉妄
0791a02: 計我人計我人故起於身見由身見故妄想顛倒由顛倒故起貪嗔癡癡故廣造諸
0791a03: 業業則流轉生死二者內具煩惱外值惡女扇動邪法勸惑我心倍加隆盛三者內
0791a04: 外惡緣既具則能所滅善心外滅善事又於他善都無隨喜四者縱恣下七全同但
0791a05: 八言虜扈者亦云跋扈皆不尊敬貌下結云是為十種順生死流昏倒造惡如廁蟲
0791a06: 樂廁不覺不知積集重累不可稱計四重五逆極至闡提生死浩然而無際畔次
0791a07: 起十種逆生死心從後翻破一明信因果
0791a08: 二自愧責三怖畏惡道四不覆瑕疵五
0791a09: 斷相續心六發菩提心七修功補過八隨
0791a10: 喜他善九念十方佛十觀罪性空今此三
0791a11: 文皆具有而為次不同向以起心之次
0791a12: 第此以勝劣言故次起十種下二顯能治之藥彼云今欲懺悔應
0791a13: 當逆此罪流用十種心翻除惡法先正信因果決定孱然業種雖久久不敗亡終無
0791a14: 自作他人受果精識善惡不生疑惑是為深信翻破一闡提心二自媿剋責鄙極罪
0791a15: 人無羞無恥習畜生法棄捨白淨第一莊嚴咄哉無鉤造斯重罪天見我屏罪是故
0791b01: 天人見我顯罪是故媿人以此翻破無無媿心三怖畏惡道人命無常一息不
0791b02: 追千載長往幽途邈無有資糧苦海悠深船筏安寄聖賢呵棄無所恃怙年事稍
0791b03: 去風刁不奢豈可晏然坐待酸痛譬如野干失耳尾牙詐眠望脫忽聞斷頭心大驚
0791b04: 怖遭生老病尚不為急死事不奢那得不怖怖心起時如履湯火六塵五欲不暇貪
0791b05: 染如阿育王弟坐於御床希大帝王聞旃陀羅朝朝振鈴一日已盡六日當死雖有
0791b06: 五欲無一念受行者怖畏苦到懺悔不惜身貪如野干決死絕無思念如彼怖王以
0791b07: 此翻破不畏惡道心四當發露不覆瑕疵賊毒惡草急須除之根露條枯源乾流竭
0791b08: 若覆藏罪是不良人迦葉頭陀令大眾中發露方等令向一人發露其餘行法但以
0791b09: 實心向佛像前自求改革如隱處有癱覆諱不治則致於死以此翻破覆藏罪心五
0791b10: 斷相續心者一懺已巳後更不復作若懺悔已巳更重作者譬如王法初犯得輕若更作
0791b11: 則重初入道罪則易滅更作難除若能吐之云何更噉以此翻破常念惡事心六
0791b12: 發菩提心者昔自安危人逼惱一切境今廣起兼濟遍至虛空界利益於他以此翻
0791b13: 破於一切處起惡心也七修功補過者昔三業造罪不計晝夜令善身口意勵不
0791b14: 休匪移山岳安填江海以此翻破縱恣三業之心八守護正法者昔自滅善亦滅他
0791b15: 善不自隨善亦不喜他今守護諸善方便增廣不令斷絕勝鬘經云守護正法攝受
0792a01: 正法最為第一翻破無隨喜心今但云隨喜他善者取意對上耳九念十方佛者
0792a02: 昔親狎惡友信受其言今念十方佛念無等慈作不請友念無等智作大導師翻破
0792a03: 順惡友心十觀罪性空者了達貪欲嗔癡之心皆是寂靜門何以故貪嗔若起在何
0792a04: 處住知此貪嗔注於妄念妄念住於顛倒顛倒住於身見身見住於我見我見則無
0792a05: 住處十方諦求我不可得我心自空罪福無主深達罪福相遍照於十方今此空慧
0792a06: 與心相應如日出時朝露皆失一切諸心皆是寂靜門樂寂靜故以此翻破無明昏
0792a07: 暗是為十種懺悔順涅槃道逆生死流能滅四重五逆之過若不解此十心全不識
0792a08: 是非云何懺悔設入道徒為苦行終無大益涅槃云若言勤修苦行是大涅槃近
0792a09: 因緣者無有是處即斯意也是名懺悔事中除滅重罪彼止觀中更有別懺悔見罪
0792a10: 亦有十心翻破前十而皆約觀行別歷十心大意觀罪性空中意與下經文同不能
0792a11: 繁引其中釋文此不廣及下釋經皆已暗用今皆併引使知來處亦分中主客
0792a12: 之言向以起心者從微至著故翻破則從麤至細謂先起信心次生慚愧等如垢衣
0792a13: 受垢先微後著洗濯之時先去麤垢後除細垢言此中則以勝劣言故者謂菩薩最
0792a14: 勝等故。
0792a15: 諸天子汝等應發阿耨多羅三藐三菩提心。
0792b01: 今初標教誨中文有四節治其六失一發
0792b02: 菩提心為懺所依以是行本攝眾德故首
0792b03: 而明之翻昔惡心布自安危人今悲覆
0792b04: 法界廣利有情一發菩提心者依菩提心懺方為真懺不發心懺非
0792b05: 是真善故五十八經云忘失菩提心修諸善根是為魔業故以是行本下通不次妨
0792b06: 義如前說。
0792b07: 淨治其意住善威儀。
0792b08: 二淨治下令淨三業為能懺體淨治其意
0792b09: 是意止行住善威儀義通止作謂當發露
0792b10: 不覆瑕疵及斷相續心翻前六七。
0792b11: 悔除一切業障煩惱障報障見障。
0792b12: 三悔除一切下令懺四障即所滅之非謂
0792b13: 惑業苦業報二障約因果分異既懺報障
0792b14: 則怖畏惡道以翻不畏天子新從彼來故
0792b15: 不廣明於煩惱中利鈍分二邪見斷善最
0793a01: 可畏故別明見障又障所知亦見障故餘
0793a02: 如別說餘如別說者此有二事一明二障名體下更明二明別說見障即
0793a03: 如向引止觀說也。
0793a04: 以盡法界眾生數等身以盡法界眾生數等
0793a05: 頭以盡法界眾生數等舌以盡法界眾生數
0793a06: 等善身業善語業善意業悔除所有諸障過
0793a07: 惡。
0793a08: 四以盡法界下運心普令無不盡由昔
0793a09: 起過既諸境今悔昔非故普運三業等
0793a10: 眾生界一一佛前及眾生前皆發露懺悔
0793a11: 既人天凡聖皆對懺悔則自愧責翻無
0793a12: 愧由意運令身口頭即頂禮兼身
0793a13: 為總五輪著地此言者為以何故下
0793a14: 次言善三業此即修功補過翻縱恣三
0793a15: 業於一一佛前者佛為懺悔之主憑佛能除眾生是所觀對之境昔曾惱害故既
0793b01: 於人天者一一生眾中有天一一佛前即聖聖天見我屏過人見我顯過故為慚愧
0793b02: 此一用一經而有二意一以遍對翻無慚愧二由意遍運下亦以遍對翻第
0793b03: 四縱恣三業。
0793b04: 時諸天子聞是語已巳得未曾有心大歡喜而
0793b05: 問之言菩薩摩訶薩云何悔除一切過惡。
0793b06: 第二時諸天子下徵問其方上言猶略餘
0793b07: 義未盡故次徵之。
0793b08: 爾時天鼓以菩薩三昧善根力故發聲告言。
0793b09: 第三爾時天鼓下如法正教正教觀罪性
0793b10: 空兼顯妄計我人撥無因果外遇惡緣而
0793b11: 文分二先明發聲之因並顯妄計者觀罪性空正破妄計而
0793b12: 言兼顯者以有二意故一兼顯所治故下三事皆是所治次下一一皆有能治謂勝
0793b13: 義空破妄計我人顯非斷常破撥無因果對十方佛翻外遇惡緣二者觀空正破橫
0793b14: 計我人今加後二故云兼也唯一性空破於三過。
0793b15: 諸天子菩薩知諸業不從東方來不從南西
0794a01: 北方四維上下來而共積集止住於心但從
0794a02: 顛倒生無有住處菩薩如是定明見無有
0794a03: 疑惑。
0794a04: 後諸天子下正說教誨於中分五一別觀
0794a05: 業空二總觀四障三別觀見惑四對業觀
0794a06: 報五總結懺益今初業為報因三障首故
0794a07: 非先有體從十方來正顯空義但從顛倒
0794a08: 生釋空所以由業障海從妄想生故無自
0794a09: 性令此空慧與心相應則定無疑能如
0794a10: 是知即名菩薩今初文也下出別懺業及先懺所以非先有體下釋
0794a11: 經有二先釋不從東方等來無體性故即是空義二釋從顛倒生言釋空所以者從
0794a12: 因緣生即空所以以從顛倒生故成無體性空義從由業障海下即普賢觀經引此
0794a13: 成上二義即一切業障海皆從妄想生若欲懺悔者端坐念實相是也言令此空慧
0794a14: 與心相應者亦即普賢觀經將此釋今經決定明見無有疑惑空慧相應斯慧決斷
0794a15: 故能如是知釋菩薩字令天子懺悔乃云菩薩如是者由見二空之理即為菩薩
0794b01: 故。
0794b02: 諸天子如我天鼓說業說報說行說戒說喜
0794b03: 說安說諸三昧諸佛菩薩亦復如是說我說
0794b04: 我所說眾生說貪恚癡種種諸業而實無我
0794b05: 無有我所諸所作業六趣果報十方推求悉
0794b06: 不可得。
0794b07: 第二諸天子如我天鼓下總觀四障即天
0794b08: 鼓說法無說喻以喻俗有真無先喻中初
0794b09: 舉所治謂業報二障後說行等五即是能
0794b10: 治謂行善止惡喜他安他住定以喻俗有者即中論
0794b11: 意緣生幻有為俗無性空理為真後諸佛下合於中先隨
0794b12: 俗說有言我我所者即是見障說貪恚癡
0794b13: 即煩惱障後而實下勝義實無有無二文
0794b14: 三障影略既無我所翻破第一妄計我人
0794b15: 有無二文者謂說有中無報障說無之中無煩惱從既無我下會前十心。
0795a01: 諸天子譬如我聲不生不滅造惡諸天不聞
0795a02: 餘聲唯聞以地獄覺悟之聲一切諸業亦復
0795a03: 如是非生非滅隨有修集則受其報。
0795a04: 第三譬如我聲下別破見惑見惑深險故
0795a05: 廣破之文有三喻一鼓無生滅隨聞喻喻
0795a06: 業雖無生隨修感報謂向觀業空為遣執
0795a07: 有若謂為空諸佛不化故今顯非斷無翻
0795a08: 破撥無因果若謂為空者中論云諸佛說空法為離於有見若復見有
0795a09: 空諸佛所不化故今顯下會上十心以是緣成無性之無故非斷無所以經言而受
0795a10: 其報亦同淨名無我無造無受者善惡之業亦不亡。
0795a11: 諸天子如我天鼓所出音聲於無量劫不可
0795a12: 窮盡無有間斷若來若去皆不可得諸天子
0795a13: 若有去來則有斷常一切諸佛終不演說有
0795a14: 斷常法除為方便成熟眾生。
0795a15: 二聲無去來喻喻歸中道定有即常定無
0795b01: 則斷俱亦是二故雙破二見顯離斷常定有
0795b02: 即常者亦中論偈云定有則著常定無則著斷是故有智者不應著有無言俱亦是
0795b03: 二者謂有無俱者則二見相違而亦不離亦斷亦常言故雙破二見者故經云諸佛
0795b04: 不說有斷常法文中先喻諸天子若有下合若有
0795b05: 可來即常去而不來則斷故雖空不斷雖
0795b06: 有不常故雖空下亦中論偈論云雖空亦不斷雖有而不常罪福亦不失是
0795b07: 名佛所說。
0795b08: 諸天子譬如我聲於無量世界隨眾生心皆
0795b09: 使得聞一切諸佛亦復如是隨眾生心悉令
0795b10: 得見。
0795b11: 三鼓聲隨心喻喻佛由心見遣其心外定
0795b12: 執懺主令其真念十方諸佛翻破外遇惡
0795b13: 緣令其真念者若不了唯心見從外來取色分齊豈知即心即佛若知心佛眾生
0795b14: 三無差別為真念佛善知識云念佛即是念心念心即是念佛佛無形相心無生滅
0795b15: 心境一致故為真念。
0796a01: 諸天子如有頗梨鏡名為能照清淨鑒徹與
0796a02: 十世界其量正等無量無邊諸國土中一切
0796a03: 山川一切眾生乃至地獄畜生餓鬼所有影
0796a04: 像皆於中現諸天子於汝意云何彼諸影像
0796a05: 可得說言來入鏡中從鏡去不答言不也諸
0796a06: 天子一切諸業亦復如是雖能出生諸業果
0796a07: 報無來去處諸天子譬如幻師幻惑人眼當
0796a08: 知諸業亦復如是。
0796a09: 第四如玻下對業觀報文有二喻一鏡
0796a10: 像體虛喻喻雖有而無謂鏡像依鏡現像
0796a11: 非去來果報業生何有來去二幻師惑眼
0796a12: 喻喻業招報雖無而有又業亦如幻又幻
0796a13: 非有無即中道矣又業亦如幻者重幻之義如前已引又幻非有
0796a14: 無下上辨性空此下說中道。
0796a15: 若如是知是真實懺悔一切罪惡悉得清淨。
0796b01: 第五若如是下總結懺益可知。
0796b02: 說此法時百千億那由他佛剎微塵數世界
0796b03: 中兜率陀諸天子得無生法忍無量不思議
0796b04: 阿僧祇六欲諸天子發阿耨多羅三藐三菩
0796b05: 提心六欲天中一切天女皆捨女身發於無
0796b06: 上菩提之意。
0796b07: 第六見聞益深中二先明餘眾益以三昧
0796b08: 力聲普聞故以三昧力者釋妨妨云此土兜率天鼓說法云何益及百
0796b09: 千億等剎耶答意可知。
0796b10: 爾時諸天子聞說普賢廣大向故得十地
0796b11: 故獲諸力莊嚴三昧故。
0796b12: 後爾時下正辨當機益於中二先一重益
0796b13: 後其諸香雲下展轉益前中亦二先得法
0796b14: 益後以眾生下見佛益今初皆有故字義
0796b15: 似牒前為因則見佛為益而前來未有得
0797a01: 十地等處為何所牒是以經皆無故字
0797a02: 應言聞說普賢廣大向故便得十地獲
0797a03: 諸力莊嚴三昧上句得位下句成行分得
0797a04: 十力為莊嚴故今初等者文有五一牒經義言似牒前為因者則
0797a05: 似由聞迴向及得十地并得三昧此三為因見佛為益二前來下出不合加故字所
0797a06: 以二是以下引古經為證四應言下正其經文五上句下釋文位即十地言下句成
0797a07: 行者即諸力莊嚴三昧分得十力下釋力義謂十力是佛果德今言得者即分得耳。
0797a08: 以眾生數等清淨三業悔除一切諸重障故
0797a09: 即見百千億那由他佛剎微塵數七寶蓮華
0797a10: 一一華上皆有菩薩結跏趺坐放大光明彼
0797a11: 諸菩薩一一隨好放眾生數等光明彼光明
0797a12: 中有眾生數等諸佛結跏趺坐隨眾生心而
0797a13: 為說法而猶未現離垢三昧少分之力爾時
0797a14: 彼諸天子以上眾華復於身上一一毛孔化
0797a15: 作眾生數等眾妙華雲供養毗盧遮那如來
0797b01: 持以散佛一切皆於佛身上住。
0797b02: 二明見佛益中三一明見因二即見下正
0797b03: 明見佛三爾時下敬心興供言以上者上
0797b04: 來持華詣佛猶未散故毛孔出華者已得
0797b05: 地位故華在最初故略舉之上所持中有
0797b06: 香蓋等故下見香見蓋並皆成益。
0797b07: 其諸香雲普雨無量佛剎微塵數世界若有
0797b08: 眾生身蒙香者其身安樂譬如比丘入第四
0797b09: 禪一切業障皆得消滅。
0797b10: 第二展轉益中二一聞香益二見蓋益並
0797b11: 依前供成今初有法喻合法中由脫障故
0797b12: 得解脫樂故喻四禪無八災患。
0797b13: 若有聞者彼諸眾生於色聲香味觸其內具
0797b14: 有五百煩惱其外亦有五百煩惱貪行多者
0797b15: 二萬一千瞋行多者二萬一千癡行多者二
0798a01: 萬一千等分行者二萬一千。
0798a02: 若有下合由滅障故得淨善根是為益相
0798a03: 文中先顯所滅即八萬四千古有二釋一
0798a04: 云眾生煩惱根本有十然一惑力復各有
0798a05: 十即為一百計應分為九品但上品重故
0798a06: 開為三品中下輕故各為一品合為五百
0798a07: 復於內外境起謂自五塵為內以他五塵
0798a08: 為外一一各五百即為五千別迷四諦則
0798a09: 成二萬并本一千則有二萬一千依三毒
0798a10: 等分成八萬四千經文自具二有云以十
0798a11: 惡為本展轉相成一一各十故成一百迷
0798a12: 自他五塵為一千正迷十諦法門謂四諦
0798a13: 三諦二諦一諦或迷說成諦等十諦或迷
0798a14: 十善故成一萬然迷十諦空有不同分成
0798a15: 二萬或迷十善二諦亦分二萬并本一千
0798b01: 餘如經辨然二皆有理任情去取更有異
0798b02: 釋如賢劫經等非今經意或迷說成者即五地中十諦之
0798b03: 義言十諦者即是十種觀察四諦謂一善知俗諦二善知第一義諦三善知相諦四
0798b04: 善知差別諦五善知成立諦六善知事諦七善知生諦八善知盡無生諦九善知入
0798b05: 道諦十善知一切菩薩地次第成就乃至善知如來智成就諦今言說成者即論經
0798b06: 中第五成立諦名也以其第五觀於四諦緣起集成故偏舉之隨言顯示故論中名
0798b07: 為說成也二皆有理者即會通並未見文故未可去取但以理通然其前解似喻
0798b08: 於煩惱故後似約業故又迷十諦惑義多故更有異釋者會通異釋九地已明。
0798b09: 了知如是悉是虛妄如是知已成就香幢雲
0798b10: 自在光明清淨善根。
0798b11: 後了知下能滅謂了惑本虛居然不生故
0798b12: 經云此諸煩惱皆悉除滅除滅故清淨
0798b13: 惑亡智顯即自在光明善根成就言香幢
0798b14: 雲者即九地善根至下當明。
0798b15: 若有眾生見其蓋者種一清淨金網轉輪王
0799a01: 一恒河沙善根。
0799a02: 第二若有眾生見其蓋下明見蓋益於中
0799a03: 二先正明得益二佛子菩薩住此下明攝
0799a04: 化轉益今初準經云種一恒河沙轉輪
0799a05: 聖王所植善根所謂白淨寶網輪王等是
0799a06: 則多箇輪王非一輪王之多善也梵本亦
0799a07: 然今初已下文有二先通釋清淨金網於中有三一引經梵本成寶網義是
0799a08: 則多箇者即寶網是一等取金網璃等多故有一恒沙非一輪王之多善者則以
0799a09: 舊經彈於今經今經云種清淨金網轉輪王一恒河沙善根則一輪王有多善耳言
0799a10: 梵本亦然者即以梵本成於經而言清淨金網者準瓔
0799a11: 珞上卷金輪在十向初地已上皆是
0799a12: 璃輪而增寶數為別是知舊譯為寶網者
0799a13: 勝金網也故彼經云歡喜地百寶瓔珞七
0799a14: 寶相輪四天王一萬子為眷屬百法身為
0799a15: 百佛國土中化十方天下已後略無化之
0799b01: 分齊寶數一一增至第七地十三寶相輪
0799b02: 八地但云大應寶相輪九地云白雲寶相
0799b03: 輪十地云百萬神通寶光瓔珞無畏珠寶
0799b04: 相輪增至第七地者以初地七寶二地八寶三地九寶四地十寶五地十一寶
0799b05: 六地十二寶七地十三寶八地已上不增寶數但云大寶相輪若順經
0799b06: 白淨之言則是九地即前香幢雲自在光
0799b07: 明苦然彼但是所等則金網無失若順經下二
0799b08: 成經謂今得十地成九地已上善根白淨同白雲寶故即前香幢者引前行經證
0799b09: 成經有白字此前有雲字二經合成纓絡白雲寶義若然下第三會取今經於
0799b10: 中又二先順經收今謂經得十地有九地已下白淨寶等諸輪王善彼云白淨
0799b11: 寶網等等即等於金銀輪等若是能等為金網則十地非金若以所等為金金等何
0799b12: 失則經從九地向下等今經從十迴向當中向上等故言無失則亦是多箇輪王
0799b13: 善根謂得金網等一恒河沙輪王善根故云無失若取十地為清
0799b14: 淨金網正當十地以無畏珠為清淨義又
0799b15: 攝化分齊與上第十地攝報果同則證十
0800a01: 地明矣故下此王放光遇者亦登十地若取
0800a02: 十地下直順金網一轉輪王多善根義以三義證成一以無畏珠為清淨義二以攝
0800a03: 化分齊同十地義即後行經云住此轉輪王位於百千億那由他佛剎微塵數世界
0800a04: 中教化眾生正同十地攝報果中所化分齊三故下此下以轉益文證成此王轉益
0800a05: 尚皆得於十地故知此王即是十地故彼經云菩薩安住清淨金網轉輪王位亦復
0800a06: 如是則金網非所等正是十地但其金字纓絡雖無餘經或有故金剛頂經廣說金
0800a07: 輪佛頂言一恒沙者謂從九地已還乃至十
0800a08: 住銅輪以此十地所化分齊比前如恒沙
0800a09: 矣故經云寶網輪王等等取前也一恒沙下
0800a10: 第二別釋恒沙善根雖金輪為所等能具義則不同一恒沙善根二經須一言九地
0800a11: 已還者正順經從白淨九地向下等故。
0800a12: 佛子菩薩住此轉輪王位於百千億那由他
0800a13: 佛剎微塵數世界中教化眾生。
0800a14: 第二攝化轉益中二先明得位益後佛子
0800a15: 如得初禪下成德益今初有法喻合法中
0800b01: 直明攝化分齊已如前釋。
0800b02: 佛子譬如明鏡世界月智如來常有無量諸
0800b03: 世界中比丘比丘尼優婆塞優婆夷等化現
0800b04: 其身而來聽法廣為演說本生之事未曾一
0800b05: 念而有間斷若有眾生聞其佛名必得生
0800b06: 彼佛國土。
0800b07: 喻中初化無間斷喻上法中教化眾生後
0800b08: 若有聞名必生其國喻下合中遇斯光明
0800b09: 獲十地位。
0800b10: 菩薩安住清淨金網轉輪王位亦復如是若
0800b11: 有暫得遇其光明必獲菩薩第十地位以先
0800b12: 修行善根力故。
0800b13: 後合中初句總合經亦復如是下欠
0800b14: 放曼陀羅自在光明之言今經影在後喻
0800b15: 合中若直云得遇斯光前文無放光處為
0801a01: 遇何耶言得十地者此品總有三重皆得
0801a02: 十地故名展轉益一諸天子聞鼓說法得
0801a03: 十地二此天子毛孔出華蓋雲見者得輪
0801a04: 王位即是十地三輪王放光遇者復得十
0801a05: 地此三位皆齊等同時頓成各塵數多類
0801a06: 總是一隨好中一光之力餘光好等彌更
0801a07: 難說言以先修行善根力者顯頓益之因
0801a08: 因聞普法修普善故今經影在者出今經闕光之理即後得初
0801a09: 禪喻合中經云菩薩摩訶薩住清淨金網轉輪王位放摩尼髻清淨光明是也若直
0801a10: 云得下以理成立。
0801a11: 佛子如得初禪雖未命終見梵天處所有宮
0801a12: 殿而得受於梵世安樂得諸禪者悉亦如是。
0801a13: 第二成德益中先喻後菩薩下合喻意云
0801a14: 欲界修得色定以欲界眼見色界境喻菩
0801a15: 薩頓證未轉凡身見十地境以法力故是
0801b01: 則三祇可一念而者明一攝一切故塵
0801b02: 劫不窮一位者明一切攝一故如是遲速
0801b03: 自在是此圓教非餘宗也。
0801b04: 菩薩摩訶薩住清淨金網轉輪王位放摩尼
0801b05: 髻清淨光明若有眾生遇斯光者皆得菩薩
0801b06: 第十地位成就無量智慧光明得十種清淨
0801b07: 眼乃至十種清淨意具足無量甚深三昧成
0801b08: 就如是清淨肉眼。
0801b09: 二合中初正明得益後佛子假使下顯境
0801b10: 分齊今初言得菩薩第十地者猶是牒前
0801b11: 合中以德依地成所以重牒不然則成兩
0801b12: 度放光各得十地言成就如是清淨肉眼
0801b13: 者謂上諸德十眼皆依凡身肉眼而成故
0801b14: 就結之猶是牒前者即是前明鏡世界喻中合文云菩薩安住清淨金網轉
0801b15: 輪王位亦復如是若有暫得遇其光明必獲菩薩第十地位以德依地成下出重牒
0802a01: 所以不然下反以成立。
0802a02: 佛子假使有人以億那由他佛剎碎為微塵
0802a03: 一塵一剎復以爾許微塵數佛剎碎為微塵
0802a04: 如是微塵悉置左手持以東行過爾許微塵
0802a05: 數世界乃下一塵如是東行盡此微塵南西
0802a06: 北方四維上下亦復如是如是十方所有世
0802a07: 界若著微塵及不著者悉以集成一佛國土。
0802a08: 後顯境分齊者即顯肉眼境界廣大肉眼
0802a09: 尚爾餘眼玄妙不可說也文中三初假設
0802a10: 譬喻以顯境多次正明能見後結德有歸
0802a11: 今初分三初明一重廣大。
0802a12: 寶手於汝意云何如是佛土廣大無量可思
0802a13: 議不答曰不也如是佛土廣大無量希有奇
0802a14: 特不可思議若有眾生聞此譬喻能生信解
0802a15: 當知更為希有奇特佛言寶手如是如是如
0802b01: 汝所說若有善男子善女人聞此譬喻而生
0802b02: 信者我授彼記決定當成阿耨多羅三藐三
0802b03: 菩提當獲如來無上智慧。
0802b04: 二寶手於汝意下問答顯廣。
0802b05: 寶手設復有人以千億佛剎微塵數如上所
0802b06: 說廣大佛土末為微塵以此微塵依前譬喻
0802b07: 一一下盡乃至集成一佛國土復末為塵如
0802b08: 是次第展轉乃至經八十反。
0802b09: 三寶手設復下復積前數重顯廣大。
0802b10: 如是一切廣大佛土所有微塵菩薩業報清
0802b11: 淨肉眼於一念中悉能明見亦見百億廣大
0802b12: 佛剎微塵數佛如頗梨鏡清淨光明照十佛
0802b13: 剎微塵數世界。
0802b14: 第二如是一切下正明能見先見前廣剎
0802b15: 之塵肉眼能見已是超勝況一念耶次亦
0803a01: 見下明見多佛後如玻下明見之相無
0803a02: 心無來去矣。
0803a03: 寶手如是皆是清淨金網轉輪王甚深三昧
0803a04: 福德善根之所成就。
0803a05: 第三寶手如是下結德有歸歸輪王善差
0803a06: 別因果竟此品之末經來未盡此品之末者以說展
0803a07: 轉益竟應須結歸本光及隨好力并現瑞成益等今並無此明是未盡。
0803a08: 大方廣佛華嚴經鈔會本第四十八之二
0803a09: 音釋
0803a10: 頗梨梵語也此云水五千年所成也頗普禾切。藉子智切積也。叵
0803a11: 普火切不可也。跋蒲撥切。扈後五切。邈墨角切逮也。
