0394c01: 
0394c02: 
0394c03: 
0394c04: 
0394c05: No. 454-A
0394c06:  注金剛經序
0394c07: 
0394c08: 金龍沙門　敬雄　撰
0394c09: 曩昔慈覺大師之入于支那也。齎持晉肇公注金剛
0394c10: 經而歸。祕諸名山。光明不照世也。殆九百年矣。頃祖
0394c11: 芳禪人持來告曰。是乃祖請來之本。予偶得之。請師
0394c12: 校而梓之。使見聞者。結般若種子焉。予受而讀。半乃
0394c13: 掩卷歎曰。夫此經者。般若第九會。直示無住生心妙
0394c14: 旨。故云為發最上乘者說。一切菩薩。未有不學般
0394c15: 若。成無上菩提者。故彌勒．天親．無著．功德施四大菩
0394c16: 薩。造之偈論。讚揚弘通。法流乎支那。羅什初譯。肇公
0394c17: 乃注。從時厥後。奉為日課者亦多矣。且黃梅印心。曹
0394c18: 溪悟道。靈瑞之著。注疏之多。宜莫此經若也。而其注
0394c19: 之舊。肇公為先。注來於大東。亦此注為先。而發諸注
0394c20: 既行之殿者。豈非時節因緣乎。天台大師曾講此經。
0394c21: 專依肇公。猶如說觀經。專依淨影也。故今每有疑誤。
0394c22: 輒依天台疏以校讎焉。嗟乎。斯注者。天台所欽用。慈
0394c23: 覺所請來。文古義幽。深得佛意。且投好略機。實苦海
0394c24: 津梁。迷塗司南也。梓而行之。則其利益復如何哉。故
0395a01: 隨喜以校。亦願後之讀此注者。因指得月。悟無住生
0395a02: 心妙旨。則與黃梅曹溪。同一鼻孔出氣。不必紛紛更
0395a03: 從事於後世異說。而哆以為博也。
0395a04: 寶曆十二壬午之夏
0395a05: 
0395a06: 
0395a07: 
0395a08: 
0395a09: No. 454
0395a10: 金剛般若波羅蜜經注
0395a11: 
0395a12: 姚秦三藏法師鳩摩羅什譯
0395a13: 姚秦　釋僧肇　注
0395a14: 夫理歸中道。二諦為宗。何者。萬法之生。皆假因緣
0395a15: 而有生滅流謝。浮偽不實。稱之為俗也。因緣諸法。
0395a16: 皆無自性。自性既無。因緣都忘。本自不生。今則無
0395a17: 滅。體極無改。目之為真。真俗為二。理審為諦。聖心
0395a18: 正觀。鑒真照俗。此當中道法相之解。稱為般若。般
0395a19: 若慧也。金剛者。堅利之譬也。堅則物莫能沮。利故
0395a20: 無物不摧。以況斯慧。邪惡不能毀。堅之極也。本惑
0395a21: 皆破。利之義也。波羅蜜者。到彼岸也。生死為此。涅
0395a22: 槃為彼。大士乘無相慧。捨此生死。到彼涅槃矣。經
0395a23: 由津通義也。言由理生。理經言顯。學者神悟。從理
0395a24: 教而通矣。
0395b01: 此經本體。空慧為主。略存始終。凡有三章。初訖尊
0395b02: 重弟子。明境空也。意在語境。未言於慧。第二。正名
0395b03: 辯慧。即明慧空。但語慧空。未及行人。第三。種問以
0395b04: 下。明菩薩空也。三章之初。其文各現。前後相似。意
0395b05: 不同矣。四時般若。此最為初。言約義豐。幽旨難見。
0395b06: 敢以野陋。輒為注解。述其大略。非云曲盡詳析究
0395b07: 密。請俟明識者矣。
0395b08: 如是。
0395b09: 佛臨泥洹時。侍者請曰。一切經首。皆致何等。佛
0395b10: 阿難。應言如是。乃至時．眾也。如我所傳。如佛所說。
0395b11: 稱如是也。
0395b12: 我聞。
0395b13: 若從佗傳聞。不必如是。我親承金口而聞。事非謬
0395b14: 矣。
0395b15: 一。
0395b16: 謂是自聞當理。以不自不當理。傳之何為。言則當
0395b17: 理。理亦如言。言理不差。故言一也。
0395b18: 時。
0395b19: 雖曰當理。容不得時。若不得時。何能悟人。明聖不
0395b20: 說。言必會機。時哉之說也。
0395b21: 佛在舍衛國。
0395b22: 法王行運。應物而遊。一時降集。在舍衛大城。憍薩
0395b23: 羅國之也。
0395b24: 祗樹給孤獨園。
0395c01: 須達市園。祗陀施樹。共立精舍。故言祗樹給孤獨
0395c02: 園也。○市疏作布字。
0395c03: 與大比丘眾千二百五十人俱。
0395c04: 聖化無私。聽必有儔。俱聞如林。可信明矣。應有四
0395c05: 眾。略而不載者耳。○私疏作祕。
0395c06: 爾時。世尊食時。
0395c07: 日營資膳。食熟之時。此時人家皆有。施心易生。
0395c08: 著衣。
0395c09: 著僧伽梨。福田衣也。佛觀良田乘齊整。因命侍
0395c10: 者。出家之人。一切福田。凡製僧那。唯此為之。欲令
0395c11: 顧惟道無空信施之也。○乘疏作區塍。
0395c12: 持。
0395c13: 執應器也。
0395c14: 入舍衛大城乞食。
0395c15: 法身無待。何須何欲。且人天妙供日盈。現行分衛。
0395c16: 福物宜之也。○現疏作自。福物宜作福物之宜。
0395c17: 於其城中。次第乞已巳。還至本處。
0395c18: 不越貧與富。不捨賤從貴。大慈平等。次第至也。
0395c19: 飯食訖。收衣。洗足已巳。敷座而坐。
0395c20: 將陳般若。遵拭自敷。
0395c21: 時。長老須菩提。在大眾中。即從座起。偏袒右肩。右膝
0395c22: 著地。合掌恭敬。
0395c23: 夫神鍾雖朗。非扣而不鳴。聖不孤應。影響唯仁。師
0395c24: 尊道重。故敬盡恭也。○神鍾疏作鉅鐘。作克。
0396a01: 而白佛言。希有。世尊。
0396a02: 慈恩之重。豈可勝言。
0396a03: 如來善護念諸菩薩。善付囑諸菩薩。
0396a04: 護念．付囑。即希有事也。慈善將衛。令其行令。護念
0396a05: 也。行立道成。委授弘通。付囑也。
0396a06: 世尊。善男子．善女人。發阿耨多羅三藐三菩提心。
0396a07: 菩提。一切智也。標意擬向。遠期正覺。故言發心之
0396a08: 也。○意疏作心。
0396a09: 應云何住。云何降伏其心。
0396a10: 菩提妙果。非行不就。萬行雖曠。解有明昧。故有位
0396a11: 降之異。始則抑心就理。漸習自調。謂之降伏。終能
0396a12: 契解會宗。心不移去。謂之為住耳。○位疑住字。
0396a13: 佛言。善哉。善哉。須菩提。如汝所說。如來善護念諸菩
0396a14: 薩。善付囑諸菩薩。
0396a15: 讚諸之儀。當理會機。盡善之甚。誠如所言。○諸疏
0396a16: 作請。
0396a17: 汝今諦聽。當為汝說。善男子．善女人。發阿耨多羅三
0396a18: 藐三菩提心。應如是住。如是降伏其心。
0396a19: 若聽不審。則漏言遺理。或令諦聽。言理弗也。○
0396a20: 或疏作誡。
0396a21: 唯然。世尊。願樂欲聞。
0396a22: 慈戒許說。敬肅傾心。○戒疏作誡。
0396a23: 佛告須菩提。諸菩薩摩訶薩應如是降伏其心。
0396a24: 心履道。謂之菩薩。曠濟萬物。摩訶薩也。應如下
0396b01: 所說。則是降伏之方也。問降在後而答在前。何耶。
0396b02: 住深降淺。故問者標深於初。降淺易習。故答之於
0396b03: 前。問答有指。非其謬也。
0396b04: 所有一切眾生之類。若卵生．若胎生．若濕生．若化生。
0396b05: 若有色．若無色。若有想．若無想。若非有想非無想。我
0396b06: 皆令入無餘涅槃而滅度之。
0396b07: 正答降伏之行也。萬法雖曠。略為二科。一眾生法。
0396b08: 二五陰法。法不自起。因緣故生。但是因緣。自性皆
0396b09: 無。斯則順理為解。乖宗成惑。惑故生死流轉。解則
0396b10: 累滅無為。身心為苦。苦盡為樂。盡苦之道。其唯大
0396b11: 解。解極惑盡。身心俱忘。寂然永樂。謂之滅度。非我
0396b12: 弘化。群生豈濟。凡解不自生。要由漸習。假名法麤。
0396b13: 抑心則易。故始就眾生空。以明降伏也。○皆無作
0396b14: 皆空。惑故作惑即解。則作即。
0396b15: 如是滅度無量無數無邊眾生。實無眾生得滅度者。
0396b16: 解會中道。不有不無。無性故不有。假名則不無。非
0396b17: 無假名。故恒度眾生。自性空故。實無滅者矣。
0396b18: 何以故。須菩提。若有我相人相眾生相壽者相。即非
0396b19: 菩薩。
0396b20: 釋何故無滅者。若有我相。可言有滅。既無我人。其
0396b21: 誰滅乎。但是假名。而橫計我。執我為非。忘我為是。
0396b22: 是非既彰。得失明矣也。
0396b23: 復次。須菩提。菩薩於法。應無所住行於布施。所謂不
0396b24: 住色布施。不住聲香味觸法布施。
0396c01: 次答住行。即明法空。謂法彌曠。略舉內則六度。外
0396c02: 為六塵。內外諸法。斯皆因緣無性。因緣無性。則心
0396c03: 無停處。故應無住也。捨心無。謂之布施。無相可
0396c04: 存。何之有。施為六度之首。塵為法生之基。二法
0396c05: 皆空。于何不盡。既得法空。解明行立。無復退失。故
0396c06: 言住也。○基疏作機。
0396c07: 須菩提。菩薩應如是布施。不住於相。
0396c08: 結成住義也。施者．受者．財物皆不可得。不住相也。
0396c09: 何以故。若菩薩不住相布施。其福德不可思量。
0396c10: 釋何故布施應不住相耶。正以心而施。則福不
0396c11: 可量。故知不住為是。住相為非。又理既無量。心不
0396c12: 應限。稱理行施。故其福彌曠者乎。
0396c13: 須菩提。於意云何。東方空可思量不。不也。世尊。須
0396c14: 菩提。南西北方四維上下空可思量不。不也。世尊。
0396c15: 須菩提。菩薩無住相布施。福德亦復如是不可思量。
0396c16: 理極二空。降住已巳彰。理行既顯。時聽戢心。如說而
0396c17: 行。其福為多。為多之況。齊乎太之矣。
0396c18: 須菩提。菩薩但應如所教住。
0396c19: 聖言無謬。理不可越。但當如佛所教而安心也。
0396c20: 須菩提。於意云何。可以身相見如來不。
0396c21: 菩薩發心。義兼三端。一化眾生。二修萬行。三向菩
0396c22: 提。降伏已巳明化物之儀。辨住則示修行之軌。此章
0396c23: 明趣菩提之方。如來身相。即菩提之體。若識法身。
0396c24: 則菩提可登。若計實菩提。乖之遠矣。故問法身。明
0397a01: 菩提空者乎。○之體疏作果體。計實菩提作計性
0397a02: 實菩提二字無。故問作故舉。
0397a03: 不也。世尊。不可以身相得見如來。
0397a04: 須菩提深識法身。故言不可以實身相而見也。○
0397a05: 實字疏無。
0397a06: 何以故。如來所說身相。即非身相。
0397a07: 即引佛語而釋也。法身者。萬善之極。體含萬善。妙
0397a08: 集成身。緣構無性。故即非身。
0397a09: 佛告須菩提。凡所有相。皆是妄。
0397a10: 即述成須菩提之言也。又則妄。理非相也。又假
0397a11: 名故。實計為妄乎。
0397a12: 若見諸相非相。則見如來。
0397a13: 行合解通。則為見佛。
0397a14: 須菩提白佛言。世尊。頗有眾生。得聞如是言說章句。
0397a15: 生實信不。
0397a16: 理空無相。奇心無所。時聽昧然。未即於心。示同未
0397a17: 悟。諮問云爾。訖法尚應捨。何況非法。以信驗理身。
0397a18: ○奇疏作寄。
0397a19: 佛言。須菩提。莫作是說。
0397a20: 聖不空言。稟悟如流。方問有是何言也。
0397a21: 如來滅後。後五百歲。有持戒修福者。此於章句。能生
0397a22: 信心。以此為實。
0397a23: 後五百歲。像法之中。人衰道喪。尚有信者。況今大
0397a24: 聖感興。英慧雲集。從化如林。何謂無信乎。後世能
0397b01: 信。要具戒德。今之未悟。無福愚闇。自為疑滯。非理
0397b02: 不實之也。
0397b03: 當知是人。不於一佛二佛三四五佛而種善根。已巳於
0397b04: 無量千萬佛所。種諸善根。
0397b05: 見佛聞法。積德已巳久。然後能信。明法之深妙也。
0397b06: 聞是章句。乃至一念生淨信者。須菩提。如來悉知悉
0397b07: 見。是諸眾生。得如是無量福德。
0397b08: 即以如來知見。明理非。一念淨信。其福無量。推
0397b09: 功測理。豈不信之乎。
0397b10: 何以故。是諸眾生。無復我相人相眾生相壽者相。
0397b11: 釋一念至促。而福德無量。何耶。政以無或我人。理
0397b12: 解為弘。
0397b13: 無法相。亦無非法相。
0397b14: 無因緣法相。亦無無因緣之非法相。
0397b15: 何以故。是諸眾生。若心取相。則為著我人眾生壽者。
0397b16: 我人橫計。理故宜忘。諸法是理。何故復無耶。正以
0397b17: 心緣四大。假名諸法。而計我人。見假名空。我人息
0397b18: 矣。故應無也。
0397b19: 若取法相。即著我人眾生壽者。
0397b20: 若取色聲香等實法相者。亦起我人等見。故應無
0397b21: 之耳。
0397b22: 何以故。若取非法相。即著我人眾生壽者。
0397b23: 釋何故復無非法耶。緣空故有有。由有故空。空若
0397b24: 無有相雲起。起相計我。萬或慈生矣。○或慈應作
0397c01: 惑茲。
0397c02: 是故不應取法。不應取非法。
0397c03: 并結無法相．無非法相也。空有兩忘。心無所取。解
0397c04: 會平等。結盡道成。
0397c05: 以是義故。如來常說。汝等比丘。知我說法。如筏喻者。
0397c06: 法尚應捨。何況非法。
0397c07: 即引昔說以證今理也。譬欲濟河。搆筏自運。既登
0397c08: 彼岸。棄筏而去。將度生死。假乘萬行。既到涅槃。萬
0397c09: 善俱捨。道法尚捨。而況非法之空也。○之空二字
0397c10: 疏無。
0397c11: 須菩提。於意云何。如來得阿耨多羅三藐三菩提耶。
0397c12: 如來有所說法耶。
0397c13: 竟尊重弟子。引眾聖同解。以證理之必然。
0397c14: 須菩提言。如我解佛所說義。無有定法。名阿耨多羅
0397c15: 三藐三菩提。亦無有定法。如來可說。
0397c16: 如我於佛所說義中而作解。窮相盡。謂之菩提。無
0397c17: 相故不有。假名則不無。不有不無。何實可得。何定
0397c18: 可說也。○窮相之上。疑脫解字。
0397c19: 何以故。如來所說法。皆不可取。不可說。
0397c20: 菩提無相可取。諸法空不可說。故無定實。
0397c21: 非法非非法。
0397c22: 非法則不有。非非法故不無。有無並無。理之極也。
0397c23: ○有無之上疏有故不可說四字。
0397c24: 所以者何。一切賢聖。皆以無為法而有差別。
0398a01: 理無生滅。謂之無為。無為之理。眾聖同解。解會無
0398a02: 為。結盡道成。所謂一解脫義。同入法性者也。然無
0398a03: 為雖一。解有明昧。明深昧淺。優劣差者也。
0398a04: 須菩提。於意云何。若人滿三千大千世界七寶以用
0398a05: 布施。是人所得福德。寧為多不。須菩提言。甚多。世尊。
0398a06: 又格功德。即以明理。功德既多。故宜弘也。
0398a07: 何以故。是福德即非福德性。是故如來說福德多。
0398a08: 福德無性。可以因緣增多。多則易差。故即遣之耳。
0398a09: 若復有人。於此經中。受持乃至四句偈等。為他人說。
0398a10: 其福勝彼。
0398a11: 積寶多而功薄。四句約而福厚。
0398a12: 何以故。須菩提。一切諸佛。及諸佛阿耨多羅三藐三
0398a13: 菩提法。皆從此經出。
0398a14: 何以故四句約而功勝耶。金玉三千。正以養身。四
0398a15: 句雖約。妙極資神。豈可同日而等彼者也。○正疏
0398a16: 作止。
0398a17: 須菩提。所謂佛．法者。即非佛．法。
0398a18: 愛佛功德。七住未忘。妙著難覺。宜應心也。
0398a19: 須菩提。於意云何。須陀洹能作是念。我得須陀洹果
0398a20: 不。
0398a21: 例訪眾聖。求之諸心。優劣雖異。忘懷必同。
0398a22: 須菩提言。不也。世尊。何以故。須陀洹名為入流。
0398a23: 海為眾流之川。菩提神極之淵。始會無生。終必盡
0398a24: 源。
0398b01: 而無所入。
0398b02: 理無乖順。何入之有。
0398b03: 不入色聲香味觸法。是名須陀洹。
0398b04: 違理故入色聲。背色聲則會於理。理會無入。非入
0398b05: 色聲也。自下眾果類可知。
0398b06: 須菩提。於意云何。斯陀含能作是念。我得斯陀含果
0398b07: 不。須菩提言。不也。世尊。何以故。斯陀含名一往來。而
0398b08: 實無往來。是名斯陀含。須菩提。於意云何。阿那含能
0398b09: 作是念。我得阿那含果不。須菩提言。不也。世尊。何以
0398b10: 故。阿那含名為不來。而無不來。是故名阿那含。須菩
0398b11: 提。於意云何。阿羅漢能作是念。我得阿羅漢道不。須
0398b12: 菩提言。不也。世尊。何以故。實無有法名阿羅漢。世尊。
0398b13: 若阿羅漢作是念。我得阿羅漢道。即為著我人眾生
0398b14: 壽者。
0398b15: 阿羅漢者。無生也。相滅生盡。謂之無生。若計念。則
0398b16: 見我人。起相受生。非謂羅漢。諸果類亦應爾。但隨
0398b17: 義異明耳。
0398b18: 世尊。佛說我得無諍三昧。人中最為第一。是第一離
0398b19: 欲阿羅漢。
0398b20: 以己巳所解。驗理非。心宣恒靜。諍從何起。○宣疏
0398b21: 作空。
0398b22: 我不作是念。我是離欲阿羅漢。世尊。若作是念。我得
0398b23: 阿羅漢道。世尊則不說須菩提是樂阿蘭那行者。
0398b24: 阿蘭那行者。寂靜行也。相盡於外。心息於內。內外
0398c01: 俱寂。何時不靜也。
0398c02: 以須菩提實無所行。而名須菩提是樂阿蘭那行。
0398c03: 得名不。必積實也。○積疏稱。
0398c04: 佛告須菩提。於意云何。如來昔於然燈佛所。於法有
0398c05: 所得不。不也。世尊。如來在然燈佛所。於法實無所得。
0398c06: 次明菩薩。其解亦同。
0398c07: 須菩提。於意云何。菩薩莊嚴佛土不。
0398c08: 菩薩自行。嚴土化人。嚴國之義。亦在心。
0398c09: 不也。世尊。何以故。莊嚴佛土者。即非莊嚴。是名莊嚴。
0398c10: 相或必土穢。明則國淨。○或疏作惑。
0398c11: 是故須菩提。諸菩薩摩訶薩。應如是生清淨心。
0398c12: 理極於此。結勸修明。
0398c13: 不應住色生心。不應住聲香味觸法生心。應無所住
0398c14: 而生其心。
0398c15: 不封六塵。相滅解生。
0398c16: 須菩提。譬如有人。身如須彌山王。於意云何。是身為
0398c17: 大不。須菩提言。甚大。世尊。何以故。佛說非身。是名大
0398c18: 身。
0398c19: 解洹通。猶身假能大也。○洹疑恒字。
0398c20: 須菩提。如恒河中所有沙數。如是沙等恒河。於意云
0398c21: 何。是諸恒河沙。寧為多不。須菩提言。甚多。世尊。但諸
0398c22: 恒河。尚多無數。何況其沙。須菩提。我今實言告汝。若
0398c23: 有善男子．善女人。以七寶滿爾所恒河沙數三千大
0398c24: 千世界。以用布施。得福多不。須菩提言。甚多。世尊。佛
0399a01: 告須菩提。若善男子．善女人。於此經中。乃至受持四
0399a02: 句偈等。為他人說。而此福德。勝前福德。
0399a03: 第二廣格。
0399a04: 復次。須菩提。隨說是經。乃至四句偈等。當知此處。一
0399a05: 切世間天人阿脩羅。皆應供養。如佛塔廟。
0399a06: 封賓法身。謂之為塔。樹像靈堂。稱之為廟。聖體神
0399a07: 儀。全在四句。獻供致敬。宜盡厥心矣。○賓疑殯字。
0399a08: 何況有人。盡能受持讀誦。
0399a09: 四句已巳爾。況乎始終。
0399a10: 須菩提。當知是人。成就最上第一希有之法。
0399a11: 法妙人勝。理故宜然。
0399a12: 若是經典所在之處。即為有佛。若尊重弟子。
0399a13: 人能弘法。則人有法。以法成人。則法有人。人法所
0399a14: 處。理令弘矣。初章訖之也。○令弘疏作當貴。
0399a15: 爾時須菩提白佛言。世尊。當何名此經。
0399a16: 夫脩散難究。本一易尋。會宗領旨。宜正其名也。○
0399a17: 脩疏作條。
0399a18: 我等云何奉持。
0399a19: 尊脩為奉。任弘為持。在三成範。請聞其軌。○尊疏
0399a20: 作遵。
0399a21: 佛告須菩提。是經名為金剛般若波羅蜜。
0399a22: 名貫首題。義已巳脩矣。然境慧相從。通名波若。取要
0399a23: 宜歸乎聖心。○貫首題疏作冠題首。脩疏作備。
0399a24: 以是名字。汝當奉持。
0399b01: 契經舉目。苓合義從。名正理顯。宜應脩弘。○經疏
0399b02: 作綱。苓作詮。弘作習。
0399b03: 所以者何。須菩提。佛說般若波羅蜜。即非般若波羅
0399b04: 蜜。
0399b05: 釋所以此名字而奉持者何。夫名不設。必當其
0399b06: 實。金剛所擬。物莫不碎。此慧所照。法無不空。則非
0399b07: 般若即慧空也。境滅慧忘。何相不盡。弘持之旨。宜
0399b08: 存於此乎。
0399b09: 須菩提。於意云何。如來有所說法不。須菩提白佛言。
0399b10: 世尊。如來無所說。
0399b11: 境慧都空。復何所說。
0399b12: 須菩提。於意云何。三千大千世界所有微塵。是為多
0399b13: 不。須菩提言。甚多。世尊。須菩提。諸微塵。如來說非微
0399b14: 塵。是名微塵。如來說。世界。非世界。是名世界。
0399b15: 散為微塵。合成世界。無性故非。假名則是。○則是
0399b16: 疏即有。
0399b17: 須菩提。於意云何。可以三十二相見如來不。不也。世
0399b18: 尊。不可以三十二相得見如來。何以故。如來說。三十
0399b19: 二相。即是非相。是名三十二相。
0399b20: 世界宅也。如來主也。如來出。道王三千。主宅皆空。
0399b21: 其誰說法乎。○出下疑脫世字。
0399b22: 須菩提。若有善男子．善女人。以恒河沙等身命布施。
0399b23: 若復有人。於此經中。乃至受持四句偈等。為他人說。
0399b24: 其福甚多。
0399c01: 身命布施。不免有生。弘持四句。累滅道成。
0399c02: 爾時。須菩提聞說是經。深解義趣。
0399c03: 名服旨。妙悟解衿。
0399c04: 涕淚悲泣。
0399c05: 嗟我晚悟。兼悲未聞。
0399c06: 而白佛言。希有。世尊。佛說如是甚深經典。我從昔來
0399c07: 所得慧眼。未曾得聞如是之經。
0399c08: 資神之寶。曠代難聞。深慶自幸。加難及人。○難疑
0399c09: 歎字。
0399c10: 世尊。若復有人。得聞是經。信心清淨。則生實相。
0399c11: 聞妙不疑。不解必真。○不解不。疑生字。
0399c12: 當知是人。成就第一希有功德。
0399c13: 解生累滅。人德之高也。
0399c14: 世尊。是實相者。則是非相。是故如來說名實相。
0399c15: 盡實忘。理之極也。
0399c16: 世尊。我今得聞如是經典。信解受持。不足為難。
0399c17: 遇佛成聖。方信何難。
0399c18: 若當來世。後五百歲。其有眾生。得聞是經。信解受持。
0399c19: 是人則為第一希有。
0399c20: 道敗時信。此最可稱。
0399c21: 何以故。此人無我相人相眾生相壽者相。
0399c22: 上士心。故為希有。
0399c23: 所以者何。我相即是非相。人相眾生相壽者相。即是
0399c24: 非相。
0400a01: 有封為或。無封為解。解為第一。所以希有也。○或
0400a02: 疑惑字。
0400a03: 何以故。離一切諸相。則名為佛。
0400a04: 相盡解極。則是為佛。故知惑見我人。解則無矣。
0400a05: 佛告須菩提。如是。如是。若復有人。得聞是經。不驚不
0400a06: 怖不畏。當知是人。甚為希有。何以故。須菩提。如來說。
0400a07: 第一波羅蜜。即非第一波羅蜜。是名第一波羅蜜。
0400a08: 述成須菩提之言。如汝所說。是而非也。
0400a09: 須菩提。忍辱波羅蜜。如來說非忍辱波羅蜜。
0400a10: 即以忍辱。明無我人。安耐為忍。加毀為辱。無我人。
0400a11: 誰加誰忍。故非忍之也。○無上疏有既字。
0400a12: 何以故。須菩提。如我昔為歌利王割截身體。我於爾
0400a13: 時。無我相．無人相．無眾生相．無壽者相。
0400a14: 何故忍即非忍耶。即引忍事以為證也。有人受割。
0400a15: 可名為忍。既無我人。割忍何生也。
0400a16: 何以故。我於往昔節節支解時。若有我相人相眾生
0400a17: 相壽者相。應生瞋恨。
0400a18: 何故爾時無我人相耶。若有我人。必生忿恚。而能
0400a19: 怡然。無我人明矣。○怡疏恬。
0400a20: 須菩提。又念過去。於五百世。作忍辱僊人。於爾所世。
0400a21: 無我相．無人相．無眾生相．無壽者相。
0400a22: 事理非。重引益明。
0400a23: 是故須菩提。菩薩應離一切相。發阿耨多羅三藐三
0400a24: 菩提心。
0400b01: 菩提以相盡為極。故宜以忘懷而期心也。
0400b02: 不應住色生心。不應住聲香味觸法生心。
0400b03: 離一切相者。不住色聲等也。
0400b04: 應生無所住心。
0400b05: 無相可緣。心何所住。
0400b06: 若心有住。則為非住。
0400b07: 住相則心動。故非住。
0400b08: 是故佛說。菩薩心不應住色布施。
0400b09: 還舉前宗會以成義。政以理無所住。故應忘心而
0400b10: 布施也。施不住色。無財物也。
0400b11: 須菩提。菩薩為利益一切眾生。應如是布施。
0400b12: 施不望報。利益必深。
0400b13: 如來說一切諸相。即是非相。
0400b14: 諸相皆無。不見施者。
0400b15: 又說一切眾生。則非眾生。
0400b16: 既非眾生。受者亦無。
0400b17: 須菩提。如來是真語者．實語者．如語者．不誑語者．不
0400b18: 異語者。
0400b19: 真不偽。實無。如必當理。不誑則非忘語。不異則
0400b20: 始終恒一。聖言不謬。故宜修行也。○忘疏作妄。
0400b21: 須菩提。如來所得法。此法無實無。
0400b22: 寄實以非。何實之可得。
0400b23: 須菩提。若菩薩心住於法而行布施。如人入闇。則無
0400b24: 所見。
0400c01: 住相非曉則實若夜遊。○實疏作冥。
0400c02: 若菩薩心不住法而行布施。如人有目。日光明照。見
0400c03: 種種色。
0400c04: 無或三事。則不住相也。慧見為目。理鏡為日。萬行
0400c05: 顯別。為種種色。○鏡疏作境。
0400c06: 須菩提。當來之世。若有善男子．善女人。能於此經受
0400c07: 持讀誦。則為如來以佛智慧。悉知是人。悉見是人。皆
0400c08: 得成就無量無邊功德。
0400c09: 如來所見。理周非謬。明勸將來。宜加修懃也。○周
0400c10: 疏作用。修懃作勤修。
0400c11: 須菩提。若有善男子．善女人。初日分以恒河沙等身
0400c12: 布施。中日分復以恒河沙等身布施。後日分亦以恒
0400c13: 河沙等身布施。如是無量百千萬億劫。以身布施。
0400c14: 分一日為三分。故言初中後分也。施重又多。功德
0400c15: 彌曠矣。
0400c16: 若復有人。聞此經典。信心不逆。其福勝彼。
0400c17: 施則有限。信心無極。
0400c18: 何況書寫受持讀誦。為人解說。
0400c19: 但言已巳信。況復持弘者也。○已巳疏作以。持弘作弘
0400c20: 持。
0400c21: 須菩提。以要言之。是經有不可思議．不可稱量．無邊
0400c22: 功德。
0400c23: 理圓道極。言不盡美。提宗表實。約言之耳。物莫能
0400c24: 測。不思議也。數不。不稱量也。蕩然無崖。無邊
0401a01: 也。取要言之。備此三句。○疏作筭該。
0401a02: 如來為發大乘者說。為發最上乘者說。
0401a03: 廣運無崖。謂之大乘。三乘之勝。謂之最上。自非其
0401a04: 人。不謬說也。
0401a05: 若有人能受持讀誦。廣為人說。如來悉知是人。悉見
0401a06: 是人。皆得成就不可量．不可稱．無有邊．不可思議功
0401a07: 德。
0401a08: 人高道曠。唯佛見之。
0401a09: 如是人等。則為荷擔如來阿耨多羅三藐三菩提。
0401a10: 千載不墜。由於人弘。住持運行。荷擔義也。○住疏
0401a11: 作任。
0401a12: 何以故。須菩提。若樂小法者。著我見人見眾生見壽
0401a13: 者見。則於此經。不能聽受讀誦。為人解說。
0401a14: 何故人能荷擔耶。心解曠。道軍必強也。
0401a15: 須菩提。在在處處。若有此經。一切世間天人阿修羅
0401a16: 所應供養。當知此處。則為是塔。皆應恭敬。作禮圍繞。
0401a17: 以諸華香而散其處。
0401a18: 地是無知。法處故貴。道在於人。而不寧乎。○寧疑
0401a19: 尊字。
0401a20: 復次。須菩提。善男子．善女人。受持讀誦此經。若為人
0401a21: 輕賤。是人先世業。應墮惡道。以今世人輕賤。故先
0401a22: 世業。則為消滅。
0401a23: 罪起由惑。福生於解。福解既積。宿殃矣。○殃下疏
0401a24: 有滅字。
0401b01: 當得阿耨多羅三藐三菩提。
0401b02: 累滅解生。菩提可登也。
0401b03: 須菩提。我念過去無量阿僧祇劫。於然燈佛前。得值
0401b04: 八百四千萬億那由他諸佛。悉皆供養承事。無空過
0401b05: 者。若復有人。於後末世。能受持讀誦此經。所得功德。
0401b06: 於我所供養諸佛功德。百及不分一。千萬億分。乃至
0401b07: 算數譬喻所不能及。
0401b08: 心限則福。曠則功多。○福下疏有少意二字。功下
0401b09: 亦有德字。
0401b10: 須菩提。若善男子．善女人。於後末世。有受持讀誦此
0401b11: 經。所得功德。我若具說者。或有人聞。心則狂亂。狐疑
0401b12: 不信。
0401b13: 解通人曠。德必無崖。狂亂不信。足以明道。○足上
0401b14: 脫不字。
0401b15: 須菩提。當知是經義不可思議。
0401b16: 萬行淵深。義能難測。○難疏作誰。
0401b17: 果報亦不可思議。
0401b18: 菩提妙果。豈有心之所議。第二章訖。
0401b19: 爾時須菩提白佛言。世尊。善男子．善女人。發阿耨多
0401b20: 羅三藐三菩提心。云何應住。云何降伏其心。
0401b21: 此第三章。明菩薩空也。夫解不頓生。教亦有漸。何
0401b22: 者。始開眾生空．法空。明境空也。次辯般若。則非即
0401b23: 慧空也。此下云。實無有法。發菩提者。即行人空也。
0401b24: 又更料辯二行始終之義。始習眾生空為降伏。終
0401c01: 得法空為住。然此二空。十地未窮。唯佛乃盡。是為
0401c02: 十地通有始終降住之義。故眾生空。以有自降住。
0401c03: 法空亦爾。是為初地之住。則是二地之降。降亦住
0401c04: 也。住亦降也。重問之旨。義兼於此。何以知之。舉二
0401c05: 行為兩問。混一空而併答。一空始終。降住備矣。事
0401c06: 以逍遙而非重出。雖幽開難啟。善拂易開。豈敢獨
0401c07: 悟。實希共曉。○則非二字疑衍。有自疑寫倒。幽開
0401c08: 疑幽關。啟疑啟字。
0401c09: 佛告須菩提。善男子．善女人。發阿耨多羅三藐三菩
0401c10: 提心者。當生如是心。我應滅度一切眾生。滅度一切
0401c11: 眾生已巳。而無有一眾生實滅度者。何以故。須菩提。若
0401c12: 菩薩有我相人相眾生相壽者相。則非菩薩。
0401c13: 何故無滅者。以失明。得理可知矣。見我則非。忘我
0401c14: 為是。既無我人。豈得有滅也。
0401c15: 所以者何。須菩提。實無有法發阿耨多羅三藐三菩
0401c16: 提心者。
0401c17: 所以有我相則非菩薩者何。我法則我能發心。無
0401c18: 發心者。故知無我。計我為或。故非菩薩也。無發心
0401c19: 者。即行人空也。○或疏作惑。
0401c20: 須菩提。於意云何。如來於然燈佛所。有法得阿耨多
0401c21: 羅三藐三菩提不。
0401c22: 即引自得記之解。以證今記。○自下疏有昔字。今
0401c23: 記作前說。
0401c24: 不也。世尊。如我解佛所說義。佛於然燈佛所。無有法
0402a01: 得阿耨多羅三藐三菩提。
0402a02: 聖心難測。義推可圖。得記由於無相。無相之中。則
0402a03: 無所得也。
0402a04: 佛言。如是。如是。須菩提。實無有法如來得阿耨多羅
0402a05: 三藐三菩提。須菩提。若有法如來得阿耨多羅三藐
0402a06: 三菩提者。然燈佛則不與我授記。汝於來世。當得作
0402a07: 佛。號釋迦牟尼。
0402a08: 若見有法。則乖菩提。何容得記。
0402a09: 以實無有法得阿耨多羅三藐三菩提。是故然燈佛
0402a10: 與我授記。作是言。汝於來世。當得作佛。號釋迦牟尼。
0402a11: 無法則會理。會理則向極。故得記也。
0402a12: 何以故。如來者。即諸法如義。
0402a13: 何以故無法便得記耶。諸法性空。理無乖異。謂之
0402a14: 為如。會如解極。故名如來。有相則違。無相則順。順
0402a15: 必之極。故宜得記之也。
0402a16: 若有人言。如來得阿耨多羅三藐三菩提。
0402a17: 若說有如來得菩提者。此俗聞人語。非理中言也。
0402a18: ○聞疏作間。
0402a19: 須菩提。實無有法。佛得阿耨多羅三藐三菩提。
0402a20: 佛人也。菩提道也。既無人法。誰得菩提乎。
0402a21: 須菩提。如來所得阿耨多羅三藐三菩提。於是中無
0402a22: 實無。
0402a23: 向來辯有得為非。無得為是。寄是以明非。非謂有
0402a24: 是。尋言著是。故復遣之。是非既盡。則會菩提。菩提
0402b01: 之中。不見是非。非實則無是。非無非也。
0402b02: 是故如來說。一切法。皆是佛法。
0402b03: 凡夫以違一切法理為耶。聖人以順一切法理為
0402b04: 正。正則覺悟。故皆佛法者矣。○耶疏邪。
0402b05: 須菩提。所言一切法者。即非一切法。是故名一切法。
0402b06: 一切法以何為理。而言皆佛法耶。諸法緣假。自性
0402b07: 皆無。如假會而解者。名得一切法理。為悟佛法矣。
0402b08: ○如假二字疑剩。
0402b09: 須菩提。譬如人身長大。須菩提言。世尊。如來說人身
0402b10: 長大。則為非大身。是名大身。
0402b11: 旨舉人身。類上諸法。緣假故長大。無性則非身。即
0402b12: 又況下菩薩觀眾生。如身假名。則可度。無自性。故
0402b13: 無滅者。若見實眾生。而欲化者。則非菩薩者矣。○
0402b14: 旨疏作直。即字疑衍。
0402b15: 須菩提。菩薩亦如是。若作是言。我當滅度無量眾生。
0402b16: 則不名菩薩。
0402b17: 合譬也。無眾生。而橫見眾生。猶無身而見身耳。見
0402b18: 則乖道。非菩薩者也。○無眾生上疏有元字。
0402b19: 何以故。須菩提。無有法名為菩薩。
0402b20: 菩薩自無。何有眾生。
0402b21: 是故佛說。一切法無我無人無眾生無壽者。
0402b22: 收結上義也。以無菩薩。亦無眾生。一切法都無我
0402b23: 人也。
0402b24: 須菩提。若菩薩作是言。我當莊嚴佛土。是不名菩薩。
0402c01: 矜進道。嚴土濟物。濟物之行。方便慧也。解空無
0402c02: 相。謂之為慧。緣假不著。謂之方便。若言我能莊嚴
0402c03: 國土。眾生可化。見惑違道。何名菩薩之耳。○衿疏
0402c04: 作襟。
0402c05: 何以故。如來說。莊嚴佛土者。即非莊嚴。是名莊嚴。
0402c06: 無存於化而土自嚴。
0402c07: 須菩提。若菩薩通達無我．法者。如來說名真是菩薩。
0402c08: 解通非偽。真菩薩也。○解通疏作通達。
0402c09: 須菩提。於意云何。如來有肉眼不。如是。世尊。如來有
0402c10: 肉眼。須菩提。於意云何。如來有天眼不。如是。世尊。如
0402c11: 來有天眼。須菩提。於意云何。如來有慧眼不。如是。世
0402c12: 尊。如來有慧眼。須菩提。於意云何。如來有法眼不。如
0402c13: 是。世尊。如來有法眼。須菩提。於意云何。如來有佛眼
0402c14: 不。如是。世尊。如來有佛眼。
0402c15: 相盡照極。五眼淨矣。道成由乎行立。淨國本於化
0402c16: 物。國淨則化周。五眼必。道極化周。本願備矣。如來
0402c17: 一念照達三世。何用五眼之異乎。於化境別為立
0402c18: 耳。○眼必下恐脫淨字。
0402c19: 須菩提。於意云何。如恒河中所有沙。佛說是沙不。如
0402c20: 是。世尊。如來說是沙。須菩提。於意云何。如一恒河中
0402c21: 所有沙。有如是沙等恒河。是諸恒河所有沙數。佛世
0402c22: 界如是。寧為多不。甚多。世尊。佛告須菩提。爾所國土
0402c23: 中。所有眾生。若干種心。如來悉知。
0402c24: 五眼照極。理無不周。略舉色心。於境盡矣。心從緣
0403a01: 起。識了多端。故若干種也。○於疏作收。
0403a02: 何以故。如來說。諸心皆為非心。是名為心。
0403a03: 言必當理。故解無不周也。
0403a04: 所以者何。須菩提。過去心不可得。現在心不可得。未
0403a05: 來心不可得。
0403a06: 所以說非心名心者何。以三世心無性可得。故可
0403a07: 從緣而生心。
0403a08: 須菩提。於意云何。若有人滿三千大千世界七寶以
0403a09: 用布施。是人以是因緣。得福多不。世尊。此人以是因
0403a10: 緣。得福甚多。須菩提。若福德有實。如來不說得福德
0403a11: 多。以福德無故。如來說得福德多。
0403a12: 金玉無性。故可積滿三千大千。福德無實。則可曠
0403a13: 施而多。心之無性。惑滅解生矣。○大千二字疏無。
0403a14: 須菩提。於意云何。佛可以具足色身見不。不也。世尊。
0403a15: 如來不應以具足色身見。何以故。如來說具足色身。
0403a16: 即非具足色身。是名具足色身。須菩提。於意云何。如
0403a17: 來可以具足諸相見不。不也。世尊。如來不應以具足
0403a18: 諸相見。何以故。如來說諸相具足。即非具足。是名諸
0403a19: 相具足。
0403a20: 慧為萬善之主。施為眾行之首。因備道成。理之必
0403a21: 然。總為丈六金容。別則眾相之姿。妙集非有。故身
0403a22: 感構隨現則為相。豈可一方而盡極乎。
0403a23: 須菩提。汝勿謂如來作是念。我當有所說法。莫作是
0403a24: 念。
0403b01: 道成應出。說法化人也。
0403b02: 何以故。若人言如來有所說法。即為謗佛。不能解我
0403b03: 所說故。
0403b04: 謬傳毀聖。名為謗佛。
0403b05: 須菩提。說法者。無法可說。是名說法。
0403b06: 教傳者。說法之意也。向言無說。非杜嘿而不語也。
0403b07: 但無存而說。則說滿天下。無乖法理之過矣。
0403b08: 爾時。慧命須菩提白佛言。世尊。頗有眾生。於未來世。
0403b09: 聞說是法。生信心不。佛言須菩提。彼非眾生。非不眾
0403b10: 生。何以故。須菩提。眾生眾生者。如來說非眾生。是名
0403b11: 眾生。
0403b12: ○此六十二字。肇本無之。天台疏亦無科判。然諸
0403b13: 本皆有此文。故且存之。
0403b14: 須菩提白佛言。世尊。佛得阿耨多羅三藐三菩提。為
0403b15: 無所得耶。
0403b16: 佛。人也。菩提。道也。佛得道。故說示人。而言無法可
0403b17: 說。未審佛得道不也。○示上疏有以字。
0403b18: 佛言。如是。如是。須菩提。我於阿耨多羅三藐三菩提。
0403b19: 乃至無有少法可得。是名阿耨多羅三藐三菩提。
0403b20: 相盡通。謂之菩提。菩提無相。有何可得。寂滅無
0403b21: 得。道之至也。
0403b22: 復次。須菩提。是法平等。無有高下。是名阿耨多羅三
0403b23: 藐三菩提。
0403b24: 結成菩提義也。人無貴賤。法無好醜。蕩然平等。菩
0403c01: 提義也。
0403c02: 以無我無人無眾生無壽者。修一切善法。則得阿耨
0403c03: 多羅三藐三菩提。
0403c05: 無相之菩提也。
0403c06: 須菩提。所言善法者。如來說即非善法。是名善法。
0403c07: 人既不有。善何得實。
0403c08: 須菩提。若三千大千世界中所有諸須彌山王。如是
0403c09: 等七寶聚。有人持用布施。若人以此般若波羅蜜經。
0403c10: 乃至四句偈等。受持讀誦。為他人說。於前福德。百分
0403c11: 不及一。百千萬億分。乃至算數譬喻。所不能及。
0403c12: 聚寶有盡。妙解無窮也。
0403c13: 須菩提。於意云何。汝等勿謂如來作是念。我當度眾
0403c14: 生。須菩提。莫作是念。
0403c15: 菩提以無得為果。教以忘言而說。時聽唯疑。理未
0403c16: 悟心。故呵之。勿謂如來見眾生作念。而欲化之耳。
0403c17: 何以故。實無有眾生。如來度者。
0403c18: 何故勿謂作念耶。以如來不見有眾生可度也。
0403c19: 若有眾生。如來度者。如來則有我人眾生壽者。
0403c20: 若見有眾生。則為我見。何謂如來耶。
0403c21: 須菩提。如來說。有我者。則非有我。
0403c22: 但說假名我耳。非實我也。
0403c23: 而凡夫之人。以為有我。
0403c24: 聞說假名。不達言旨。以為實我。
0404a01: 須菩提。凡夫者。如來說則非凡夫。
0404a02: 凡夫不實。故可化而成聖。
0404a03: 須菩提。於意云何。可以三十二相觀如來不。
0404a04: 疑者謂眾生是有。可化而成聖。法身不無。可以妙
0404a05: 相而期。故問之云爾也。
0404a06: 須菩提言。如是。如是。以三十二相觀如來。
0404a07: 聽者實爾。用三十二相是如來。而觀求也。
0404a08: 佛言。須菩提。若以三十二相觀如來者。轉輪聖王則
0404a09: 是如來。
0404a10: 即以近事質之。令其自解。
0404a11: 須菩提白佛言。世尊。如我解佛所說義。不應以三十
0404a12: 二相觀如來。
0404a13: 時情謂然。我解不爾。
0404a14: 爾時。世尊而說偈言。若以色見我。以音聲求我。是人
0404a15: 行邪道。不能見如來。
0404a16: 金容煥眼而非形。八音盈耳而非聲。偏謬為邪。愚
0404a17: 隔不見也。○金容疏作五色。
0404a18: 須菩提。汝若作是念。如來不以具足相故。得阿耨多
0404a19: 羅三藐三菩提。須菩提。莫作是念。如來不以具足相
0404a20: 故。得阿耨多羅三藐三菩提。
0404a21: 不偏在色聲。故向言非。非不身相。故復言是之也。
0404a22: 須菩提。汝若作是念。發阿耨多羅三藐三菩提者。說
0404a23: 諸法斷滅。莫作是念。何以故。發阿耨多羅三藐三菩
0404a24: 提心者。於法不說斷滅相。
0404b01: 相盡寂滅故不有。道王十方非謂無。應畢而謝則
0404b02: 不常。滅至隨現故不斷。體令中軌物之拭也。而限
0404b03: 之一方。豈不謬。○滅至疏作感至。令中作合中道
0404b04: 三字。拭作式。謬下有哉字。
0404b05: 須菩提。若菩薩以滿恒河沙等世界七寶持用布施。
0404b06: 若復有人。知一切法無我。得成於忍。此菩薩勝前菩
0404b07: 薩所得功德。何以故。須菩提。以諸菩薩不受福德故。
0404b08: 忘我則忍成。超出故勝也。
0404b09: 須菩提白佛言。世尊。云何菩薩不受福德。須菩提。菩
0404b10: 薩所作福德。不應貪著。是故說不受福德。
0404b11: 期報鍾已巳名貪著。無存我人。取染何生。
0404b12: 須菩提。若有人言。如來若來若去若坐若臥。是人不
0404b13: 解我所說義。
0404b14: 一時般若。文理粗周。然上來所說。事分言散。故更
0404b15: 略始結終。領會大宗也。如來道蔭之主。世界權之
0404b16: 宅。眾生慈育之子。舉此三事。大旨彰矣。若計有實
0404b17: 人。履行而至為來。運盡之滅故去。處現優化則坐
0404b18: 臥。此但都形滯。不及道也。○權字下疏有應字。
0404b19: 都疑字。
0404b20: 何以故。如來者。無所從來。亦無所去。故名如來。
0404b21: 何故見去來坐臥不解義耶。解極會如。體無方所。
0404b22: 緣至物見。來無所從。感畢為隱。亦何所去。而云來
0404b23: 去。亦不乖乎。
0404b24: 須菩提。若善男子．善女人。以三千大千世界碎為微
0404c01: 塵。於意云何。是微塵眾。寧為多不。甚多。世尊。何以故。
0404c02: 若是微塵眾實有者。佛則不說是微塵眾。所以者何。
0404c03: 佛說微塵眾。則非微塵眾。是名微塵眾。世尊。如來所
0404c04: 說三千大千世界。則非世界。是名世界。
0404c05: 微塵非實。故可碎而為多。世界非有。則可假借而
0404c06: 成也。
0404c07: 何以故。若世界實有者。則是一合相。
0404c08: 何故非世界名世界耶。若是實有。應一性合而不
0404c09: 可分也。
0404c10: 如來說。一合相。則非一合相。是名一合相。
0404c11: 假眾為一。無合可得耳。
0404c12: 須菩提。一合相者。則是不可說。
0404c13: 假名無體。不可定說。
0404c14: 但凡夫之人。貪著其事。
0404c15: 癡惑則凡夫。貪著故計實。○癡疏作疑。
0404c16: 須菩提。若人言。佛說我見人見眾生見壽者見。須菩
0404c17: 提。於意云何。是人解我所說義不。不也。世尊。是人不
0404c18: 解如來所說義。
0404c19: 此辯無實眾生可化。如來但稱諸見為邪。不言見
0404c20: 體是實。若人報言佛說諸見是實者。謬取佛意。非
0404c21: 謂解也。
0404c22: 何以故。世尊說我見人見眾生見壽者見。即非我見
0404c23: 人見眾生見壽者見。是名我見人見眾生見壽者見。
0404c24: 諸見非實。可改為正。眾生假。凡至聖也。○凡上
0405a01: 疏有從字。
0405a02: 須菩提。發阿耨多羅三藐三菩提心者。於一切法。應
0405a03: 如是知。如是見。
0405a04: 始終既畢。故旨宗以勸人也。凡欲發心成佛。淨國
0405a05: 土。化眾生。當如上所說理而生知見之也。○旨疏
0405a06: 作指。
0405a07: 如是信解。
0405a08: 理深未明。政應推信為解。
0405a09: 不生法相。
0405a10: 但是假。非實法也。
0405a11: 須菩提。所言法相者。如來說。即非法相。是名法相。
0405a12: 窮理盡明。其唯如來。說言非實。故應從信矣。
0405a13: 須菩提。若有人以滿無量阿僧祇世界七寶持用布
0405a14: 施。若有善男子．善女人。發菩提心者。持於此經。乃至
0405a15: 四句偈等。受持讀誦。為人演說。其福勝彼。
0405a16: 七寶有竭。四句無窮。
0405a17: 云何為人演說。不取於相。如如不動。
0405a18: 末示弘宣之義也。夫道不正。不足授人。中心疑者
0405a19: 其辭枝。說當於如。故言如如。始終不易。不可動也。
0405a20: 何以故。一切有為法。如夢幻泡影。如露亦如電。應作
0405a21: 如是觀。
0405a22: 浮偽不實。理之皆空。空無異易。故如如不動也。
0405a23: 佛說是經已巳。長老須菩提。及諸比丘．比丘尼．優婆塞．
0405a24: 優婆夷．一切世間天．人．阿修羅。聞佛所說。皆大歡喜。
0405b01: 信受奉行。
0405b02: 道蘊聖心。待孚則彰。宿感冥構。不謀而集。同聽齊
0405b03: 悟。法蕩心。服翫遵拭。永崇不朽也。○喜疏作喜
0405b04: 拭作式。
0405b05: 
0405b06: 金剛般若波羅蜜經注終
