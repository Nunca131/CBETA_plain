0213a01: 大佛頂如來密因脩證了義諸菩薩萬行首
0213a02: 楞嚴經會卷第三　　　　　　綿三
0213a03: 天竺沙門般剌密帝譯
0213a04: 烏萇國沙門彌伽釋迦譯語
0213a05: 菩薩戒弟子前正議大夫同中書門下平
0213a06: 章事房融筆受
0213a07: 師子林沙門　惟則　會
0213a08: 爾時阿難及諸大眾聞佛示誨身心泰然念
0213a09: 無始來失本心妄認緣塵分別影事今日
0213a10: 開悟如失乳兒忽遇慈母合掌禮佛願聞如
0213b01: 來顯出身心真妄虛實現前生滅與不生滅
0213b02: 二發明性時波斯匿王起立白佛我昔未承
0213b03: 諸佛誨見迦旃延毗羅胝子咸言此身死
0213b04: 後斷滅名為涅槃我雖值佛今猶狐疑云何
0213b05: 發揮證知此心不生滅地今此大眾諸有漏
0213b06: 者咸皆願聞。
0213b07: 溫陵曰前責以動為身以動為境則身心
0213b08: 真妄未辨虛實又責念念生滅遺失真性
0213b09: 則生滅者亦未能辨故願顯出二義而因
0213b10: 匿王發起者明不生滅性在纏皆具孤山
0214a01: 曰外道有六師一富蘭那迦葉所說諸法
0214a02: 皆不生不滅二末伽拘子說眾生
0214a03: 雖有苦樂無有因緣自然而爾三刪闍多
0214a04: 毗羅胝子說於眾生任運時熟得道如縷
0214a05: 丸所投極則停住又言八萬滿自然得
0214a06: 道四阿耆多翅舍欽婆羅說於眾生當受
0214a07: 苦報今以苦行熏鼻衣代之謂後
0214a08: 受涅槃樂也五迦羅鳩陀迦旃延說於諸
0214a09: 法亦有亦無六尼犍陀若提子所說皆由
0214a10: 業定無可改無逃避處今經所說則有
0214b01: 三人皆執斷見故匿王引旃延毗羅而問
0214b02: 後如來舉末伽而斥然則第一第四第六
0214b03: 必執常見乎。
0214b04: 佛告大王汝身現在今復問汝汝此肉身為
0214b05: 同金剛常住不朽為復變壞世尊我今此身
0214b06: 終從變滅佛言大王汝未曾滅云何知滅世
0214b07: 尊我此無常變壞之身雖未曾滅我觀現前
0214b08: 念念遷謝新新不住如火成漸漸銷殞殞
0214b09: 亡不息決知此身當從滅盡。
0214b10: 長水曰佛舉此問欲顯生滅中有不生滅
0215a01: 如前頭自搖動見無所動吳興曰前示阿
0215a02: 難見無搖動後示匿王性無生滅一似
0215a03: 同義須甄別何則阿難以身境為動此相
0215a04: 猶謂見性不動且據目前對揚而說今
0215a05: 佛問匿王肉身變壞乃至荅云剎那剎那
0215a06: 不得停住其相甚微泊談見性自童至耄
0215a07: 不遷不變由是而知所破生滅則細有
0215a08: 殊所顯見性則近遠成異聖人引物入如
0215a09: 來藏其致漸深讀者詳此。
0215a10: 佛言如是大王汝今生齡已巳從衰老顏貌何
0215b01: 如童子之時世尊我昔孩孺膚腠潤澤年至
0215b02: 長成血氣充滿而今頹齡迫於衰耄形色枯
0215b03: 悴精神昏昧白面皺逮將不久如何見比
0215b04: 充盛之時。
0215b05: 孤山曰佛問兩時荅出三時謂孩孺長成
0215b06: 衰耄也孩纔成骸也孺需人以養者皮表
0215b07: 曰膚文理曰腠耄昏忘也然八十曰耄時
0215b08: 匿王方六十二通言昏忘耳。
0215b09: 佛言大王汝之形容應不頓朽王言世尊變
0215b10: 化密移我誠不覺寒暑遷流漸至於此何以
0216a01: 故我年二十雖號年少顏貌已巳老初十時
0216a02: 三十之年又衰二十于今六十又過于二觀
0216a03: 五十時宛然強壯世尊我見密移雖此殂落
0216a04: 其間流易且限十年若復令我微細思惟其
0216a05: 變寧惟一紀二紀實惟年變豈惟年變亦兼
0216a06: 月化何直月化兼又日遷沉思諦觀剎那剎
0216a07: 那念念之間不得停住故知我身終從變滅。
0216a08: 孤山曰殂落猶遷謝也尚書以殂落為死
0216a09: 非今經義溫陵曰且限十年以寬數粗觀
0216a10: 也自促細觀實念念不停矣。
0216b01: 佛告大王汝見變化遷改不停悟知汝滅亦
0216b02: 於滅時汝知身中有不滅耶波斯匿王合掌
0216b03: 白佛我實不知佛言我今示汝不生滅性大
0216b04: 王汝年幾時見恒河水王言我生三慈母
0216b05: 我謁耆婆天經過此流爾時即知是恒河
0216b06: 水佛言大王如汝所說二十之時衰於十
0216b07: 乃至六十日月時念念遷變則汝三見
0216b08: 此河時至年十三其水云何王言如三時
0216b09: 宛然無異乃至于今年六十二亦無有異佛
0216b10: 言汝今自傷白皺其必定皺於童年
0217a01: 則汝今時觀此恒河與昔童時觀河之見有
0217a02: 童耄不王言不也世尊。
0217a03: 溫陵曰耆婆此云長壽天神子謁之求
0217a04: 長壽也孤山曰既知見境不易可喻真性
0217a05: 無遷大聖動訓風舉扇類月故令先識
0217a06: 見無童耄然後直示性無生滅也泐潭曰
0217a07: 無異之語甚好思量一浮再思有旨。
0217a08: 佛言大王汝雖皺而此見精性未曾皺皺
0217a09: 者為變不皺非變變者受滅彼不變者元無
0217a10: 生滅云何於中受汝生死而猶引彼末伽
0217b01: 等都言此身死後全滅王聞是言信知身後
0217b02: 捨生趣生與諸大眾踊躍歡喜得未曾有。
0217b03: 溫陵曰末伽即迦旃毗羅之徒既無生
0217b04: 死即汝真常不應惑彼斷滅異論也孤山
0217b05: 曰見精即見性也皺者為變則顯生死無
0217b06: 常不皺非變則顯涅槃常住生死涅槃雖
0217b07: 分兩克論體性豈有二殊言偏意圓變
0217b08: 即非變若然者豈但破匿王引外之見抑
0217b09: 亦酬阿難二發之請也長水曰敘其淺悟
0217b10: 但云捨生趣生詳彼深意必知滅元不滅
0218a01: 隨宜領未即顯言也。
0218a02: 阿難即從座起禮佛合掌長跪白佛世尊若
0218a03: 此見聞必不生滅云何世尊名我等遺失
0218a04: 真性顛倒行事願興慈悲洗我塵垢。
0218a05: 溫陵曰因王問荅反動疑塵以謂性有生
0218a06: 滅可說遺失既無生滅云何能遺。
0218a07: 即時如來垂金色臂輪手下指示阿難言汝
0218a08: 今見我母陀羅手為正為倒阿難言世間眾
0218a09: 生以此為倒而我不知誰正誰倒。
0218a10: 溫陵曰此明諸佛眾生同一體性固無遺
0218b01: 失特依倒見言遺失也如臂順垂為正反
0218b02: 以為倒逆為倒反以為正是失真也母
0218b03: 陀羅云印手即三十二相之一。
0218b04: 佛告阿難若世間人以此為倒即世間人將
0218b05: 何為正阿難言如來臂兜羅綿手上指於
0218b06: 空則名為正佛即臂告阿難言若此顛倒
0218b07: 首尾相換諸世間人一倍瞻視則知汝身與
0218b08: 諸如來清淨法身比類發明如來之身名正
0218b09: 知汝等之身號性顛倒。
0218b10: 補註曰首尾相換謂其錯認正倒如以首
0219a01: 為尾以尾為首諸世間人一皆如此倒見
0219a02: 也倍與背同即倒義也瞻視即見也佛初
0219a03: 以手問阿難正倒而阿難皆推世人之見
0219a04: 以為之荅佛乃就阿難之意而告之曰諸
0219a05: 世間人既皆倒見故以正為倒以倒為正
0219a06: 矣今阿難之見豈同世間人哉必能以正
0219a07: 為正以倒為倒如此則當知汝身佛身比
0219a08: 類發明如來之身名正知汝等之身號
0219a09: 性顛倒矣長水曰正知者離倒名正窮
0219a10: 盡法界名凡夫二乘無此名號者性顛
0219b01: 倒故。
0219b02: 隨汝諦觀汝身佛身稱顛倒者名字何處號
0219b03: 為顛倒于時阿難與諸大眾瞪瞢瞻佛目睛
0219b04: 不瞬不知身心顛倒所在。
0219b05: 補註曰既知汝等之身號性顛倒且此顛
0219b06: 倒名字何從而得邪意斥阿難認悟中迷
0219b07: 即是顛倒所在時眾未達於是瞢然。
0219b08: 佛興慈悲哀愍阿難及諸大眾發海潮音
0219b09: 告同會諸善男子我常說言色心諸緣及心
0219b10: 所使諸所緣法惟心所現汝身汝心皆是妙
0220a01: 明真精妙心中所現物云何汝等遺失本妙
0220a02: 圓妙明心寶明妙性認悟中迷。
0220a03: 溫陵曰色總舉五根六塵也心總舉六識
0220a04: 八識也諸緣即根識所緣諸法也心所使
0220a05: 即善惡業行靜作思想諸所緣法廣舉山
0220a06: 河大地明暗色空真妄性相邪正因果
0220a07: 無自體惟心所現如鏡中像全體是鏡然
0220a08: 則汝今幻妄身心皆是妙明心鏡所現全
0220a09: 體是心直不即幻妄而悟妙體反乃遺本
0220a10: 妙而執幻妄是認悟中之迷此即顛倒所
0220b01: 在也妙心則一而稱謂多異者依法隨用
0220b02: 之異也此明心所現物如鏡故稱妙明真
0220b03: 精也又明迷本逐末故稱本妙明心所謂
0220b04: 本妙者本來自妙不假脩為也心之與性
0220b05: 乃體用互稱也心則從妙起明圓融照了
0220b06: 如鏡之光故曰圓妙明心性則即明而妙
0220b07: 凝然湛寂如鏡之體故曰寶明妙性。
0220b08: 晦昧為空空晦暗中結暗為色色雜妄想想
0220b09: 相為身聚緣內搖趣外奔逸昏擾擾相以為
0220b10: 心性一迷為心決定惑為色身之內不知色
0221a01: 身外洎山河虛空大地咸是妙明真心中物
0221a02: 譬如澄清百千大海棄之惟認一浮漚體目
0221a03: 為全潮窮瀛渤汝等即是迷中倍人如我
0221a04: 垂手等無差別如來說為可憐愍者。
0221a05: 孤山曰晦昧為空者迷性明故而成無明
0221a06: 由此無明變成頑空即下經云迷妄有虛
0221a07: 空也空晦暗中結暗為色者所變頑空與
0221a08: 能變無明二法和合變起四大為山河依
0221a09: 報外色即想澄成國土也以四大色雜妄
0221a10: 想心變起眾生正報內色故曰色雜妄想
0221b01: 想相為身想謂妄心相謂妄色色心和合
0221b02: 五陰備矣即知覺乃眾生也溫陵曰正原
0221b03: 迷倒之由也聚緣內搖等者妄有緣氣於
0221b04: 中積聚內則隨想搖蕩外則逐境奔逸此
0221b05: 特雜妄緣塵昏擾之相而人以為自心體
0221b06: 性得非迷哉既一迷此則定以心為在
0221b07: 幻質之內曾不知妙明真心範圍天地包
0221b08: 含萬象乃認之於蒙爾身中何異棄彼無
0221b09: 邊剎海認一浮漚以為全潮之體溟渤之
0221b10: 量哉補註曰全潮者海而涌也背真逐
0222a01: 妄如棄海認漚執妄為真如認漚為海既
0222a02: 棄海認漚早是迷矣復認漚為海又一迷
0222a03: 也是謂迷中倍人其迷如此則與以正為
0222a04: 倒以倒為正者無以異也故引垂手之事
0222a05: 結之。
0222a06: 阿難承佛悲救深誨垂泣叉手而白佛言我
0222a07: 雖承佛如是妙音悟妙明心元所圓滿常住
0222a08: 心地而我悟佛現說法音現以緣心允所瞻
0222a09: 仰徒獲此心未敢認為本元心地願佛哀愍
0222a10: 宣示圓音拔我疑根歸無上道。
0222b01: 溫陵曰因聞法音悟妙明心本來圓滿了
0222b02: 無遺失故曰常住心地然情猶鹵見未
0222b03: 精明尚以能聞緣心為所悟本性此固常
0222b04: 情疑混根於心而難者故願佛與之
0222b05: 吳興曰前破妄心已巳責因聲分別之性今
0222b06: 阿難重以緣心為問者欲顯真性無能所
0222b07: 之相也既於緣心已離執是故但言未
0222b08: 敢認為本元心地豈同前云若此發明不
0222b09: 是心者我乃無心同諸土木邪所以下文
0222b10: 指月喻等略所緣之法能緣之心真體
0223a01: 可見矣。
0223a02: 佛告阿難汝等尚以緣心法此法亦緣非
0223a03: 得法性如人以手指月示人彼人因指當應
0223a04: 看月若復觀指以為月體此人豈惟亡失月
0223a05: 輪亦亡其指何以故以所標指為明月故豈
0223a06: 惟亡指亦復不識明之與暗何以故即以指
0223a07: 體為明月性明暗二性無所了故汝亦如是。
0223a08: 真際曰以能緣心緣佛法音認為自性非
0223a09: 自性也以此法音但是所緣聲教故孤山
0223a10: 曰人喻如來手指喻聲教月喻真理示人
0223b01: 喻化眾生也教詮真理理是眾生之心聞
0223b02: 教自合觀心離指方能識月吳興曰此指
0223b03: 月喻雖遣所標之指正能緣之心以阿
0223b04: 難云現以緣心允所瞻仰故由是經文惟
0223b05: 破分別之性良有以也。
0223b06: 若以分別我說法音為汝心者此心自應離
0223b07: 分別音有分別性譬如有客寄宿旅亭暫止
0223b08: 便去終不常住而掌亭人都無所去名為亭
0223b09: 主此亦如是若真汝心則無所去云何離聲
0223b10: 無分別性斯則豈惟聲分別心分別我容離
0224a01: 諸色相無分別性如是乃至分別都無非色
0224a02: 非空拘舍離等昧為諦。
0224a03: 溫陵曰斯則下躡阿難之意廣明也聲分
0224a04: 別心指聲上緣心即悟佛法音者也分別
0224a05: 我容謂色上緣心即允所瞻仰者也言
0224a06: 非但聲分別心離聲無性色分別心離色
0224a07: 相外亦無其性如是乃至等即兼舉六塵
0224a08: 緣影皆無自性也一切皆無故非色對緣
0224a09: 妄有故非空既非色空然莫辨於是外
0224a10: 道昧為諦拘舍離即末伽異稱也。
0224b01: 離諸法緣無分別性則汝心性各有所還云
0224b02: 何為主。
0224b03: 溫陵曰此結前起後也。
0224b04: 阿難言若我心性各有所還則如來說妙明
0224b05: 元心云何無還惟垂哀愍為我宣說。
0224b06: 吳興曰此問心性云何無還向下別指見
0224b07: 精為不還者前文已巳說如是見性是心
0224b08: 非眼故然其見精真妄猶雜所以廣約緣
0224b09: 塵出真性披沙若盡金體自純。
0224b10: 佛告阿難且汝見我見精明元此見雖非妙
0225a01: 精明心如第二月非是月影汝應諦今當
0225a02: 示汝無所還地。
0225a03: 孤山曰見精明元即同匿王觀河之見雖
0225a04: 異緣塵而猶是妄妄依真起故曰明元此
0225a05: 見雖非下妄異真也如第二月非是月
0225a06: 影者真月喻妙精明心第二月喻見精明
0225a07: 元水中影喻緣塵分別吳興曰阿難所問
0225a08: 妙明元心云何無還而佛以見精為荅者
0225a09: 以真心無朕發悟良難故託見精方便開
0225a10: 示此雖屬妄切近於真如第二月取譬非
0225b01: 遠應知此見亦是前來緣塵之見但緣塵
0225b02: 分別之性則破云有還緣塵能見之性則
0225b03: 示云不還如下文云汝今觀此會眾聚
0225b04: 其目周視但如鏡中無別分析此即見精
0225b05: 也即第二月也即能見之性不還者也又
0225b06: 云汝識於中次第標指此是文殊等此即
0225b07: 聖緣分別者也補註曰第二月固非真月
0225b08: 然因捏目而成其實一體非若水月之端
0225b09: 有二相例見精明元雖非妙精明心而此
0225b10: 見元自妙心而出故岳師所謂切近於真
0226a01: 取譬非遠者此也。
0226a02: 阿難此大講堂洞開東方日輪升天則有明
0226a03: 耀中夜黑月雲霧晦暝則復昏暗戶牖之隙
0226a04: 則復見通墻宇之間則復觀壅分別之處則
0226a05: 復見緣頑虛之中是空性之象則紆
0226a06: 昏塵澄霽斂歛氛又觀清淨。
0226a07: 真際曰欲示無還之性先指可還之相此
0226a08: 八但是舉要而已吳興曰此八緣中七緣
0226a09: 皆就能映色根論之惟分別緣則於七境
0226a10: 而起分別是故經文列在中間通上下
0226b01: 也補註曰岳師前云緣塵分別之性則破
0226b02: 云有還者義見乎此。
0226b03: 阿難汝咸看此諸變化相吾今各還本所因
0226b04: 處云何本因阿難此諸變化明還日輪何以
0226b05: 故無日不明明因屬日是故還日暗還黑月
0226b06: 通還戶牖壅還墻宇緣還分別頑虛還空
0226b07: 還塵清明還霽則諸世間一切所有不出
0226b08: 斯類汝見八種見精明性當欲誰還何以故
0226b09: 若還於明則不明時無復見暗雖明暗等種
0226b10: 種差別見無差別諸可還者自然非汝不汝
0227a01: 還者非汝而誰則知汝心本妙明淨汝自迷
0227a02: 悶喪本受輪於生死中常被漂溺是故如來
0227a03: 名可憐愍。
0227a04: 吳興曰見性不還猶喻二月此見屬妄將
0227a05: 亦須還惟有真月所喻真性誠不還耳下
0227a06: 文云但一月真中間自無是月非月又云
0227a07: 見見之時見非是見豈非此見亦可還乎
0227a08: 問此還何所荅還無明也由無明故而有
0227a09: 能見無明若破此見即還起信論云若離
0227a10: 業識則無見相厥顯然。
0227b01: 阿難言我雖識此見性無還云何得知是我
0227b02: 真性。
0227b03: 吳興曰此問意者如云雖識二月何謂真
0227b04: 月。
0227b05: 佛告阿難吾今問汝今汝未得無漏清淨承
0227b06: 佛神力見於初禪得無障礙而阿那律見閻
0227b07: 浮提如觀掌中菴摩羅果諸菩薩等見百千
0227b08: 界十方如來窮盡微塵清淨國土無所不矚
0227b09: 眾生洞視不過分寸。
0227b10: 孤山曰那律見三千大千世界如觀掌果
0228a01: 此云閻浮且從近示耳吳興曰菴摩羅云
0228a02: 難分別其果似桃非桃似柰非柰故溫陵
0228a03: 曰此泛敘見用而有五一聲聞二羅漢三
0228a04: 菩薩四如來五眾生意明四聖六見量
0228a05: 雖異見性不殊皆可即諸物象而決擇之
0228a06: 也長水曰不過分寸者隔紙膜不見外物
0228a07: 隔皮膚不見五臟也。
0228a08: 阿難且吾與汝觀四天王所住宮殿中間
0228a09: 覽水陸空行雖有昏明種種形像無非前塵
0228a10: 分別留礙汝應於此分別自他今吾將汝擇
0228b01: 於見中誰是我體誰為物像阿難極汝見源
0228b02: 從日月宮是物非汝至七金山周諦觀雖
0228b03: 種種光亦物非汝漸漸更觀雲騰鳥飛風動
0228b04: 塵起木山川草芥人畜咸物非汝。
0228b05: 溫陵曰極汝見源令窮力諦觀也上極日
0228b06: 月下極輪圍中極萬物令一一詳擇也。
0228b07: 阿難是諸近遠諸有物性雖復差殊同汝見
0228b08: 精清淨所矚則諸物類自有差別見性無殊
0228b09: 此精妙明誠汝見性。
0228b10: 吳興曰阿難所疑雖識見性而未知真性
0229a01: 如來所荅豈不顯真但由見性似在於內
0229a02: 真性必周於外佛欲示之故指一切物象
0229a03: 皆是見精所矚矚既斯性何攸局此寄
0229a04: 見性之以顯真性之也然則肉眼所
0229a05: 見物象森羅佛眼所觀真空真寂猶恐阿
0229a06: 難認此見性既周外物仍謂外物同我能
0229a07: 見故下文破之。
0229a08: 若見是物則汝亦可見吾之見若同見者名
0229a09: 為見吾吾不見時何不見吾不見之處。
0229a10: 真際曰若汝認見為物吾見亦同是物汝
0229b01: 應可見溫陵曰同見者依物之也不見
0229b02: 者離物之體也若謂吾汝同見一物是見
0229b03: 吾之見特而已巳吾當離物不見之時其
0229b04: 體何在既無處可見定非是物矣。
0229b05: 若見不見自然非彼不見之相。
0229b06: 溫陵曰縱使妄意謂能見吾不見者終自
0229b07: 非是彼不見相補註曰彼不見之相本自
0229b08: 無相豈汝所能見哉。
0229b09: 若不見吾不見之地自然非物云何非汝。
0229b10: 長水曰此之文意展轉皆歸應有五重經
0230a01: 文存三而隱二意若具論者合云若不見
0230a02: 吾不見之地亦不見吾見處既不見吾見
0230a03: 處吾見自然非物吾見若非是物汝見亦
0230a04: 非是物汝見既非是物云何非汝真見。
0230a05: 又則汝今見物之時汝既見物物亦見汝體
0230a06: 性紛雜則汝與我并諸世間不成安立。
0230a07: 溫陵曰又約物我雜亂辨見非物也若見
0230a08: 是物則物應有見而有情無情體性錯亂
0230a09: 不可分辨故曰不成安立則見非是物又
0230a10: 可明也諸世間謂眾生及器通指有情無
0230b01: 情也。
0230b02: 阿難若汝見時是汝非我見性周非汝而
0230b03: 誰云何自疑汝之真性性汝不真取我求實。
0230b04: 真際曰見性雖同各自受用一室千燈光
0230b05: 豈有別而彼此自照各不相雜溫陵曰牒
0230b06: 上以顯真性也見性周即汝真性何疑
0230b07: 不真而求質於我邪此結荅云何得知是
0230b08: 我真性之問也孤山曰性汝不真等謂真
0230b09: 性在汝而自不能知其真翻取我言以求
0230b10: 其實迷之甚也責之深也。
0231a01: 阿難白佛言世尊若此見性必我非餘我與
0231a02: 如來觀四天王勝藏寶殿居日月宮此見周
0231a03: 圓娑婆國退歸精舍秪見伽藍清心戶堂
0231a04: 但瞻簷廡世尊此見如是其體本來周一
0231a05: 界今在室中唯滿一室為復此見縮大為小
0231a06: 為當墻宇夾令斷絕我今不知斯義所在願
0231a07: 垂弘慈為我演。
0231a08: 孤山曰既觀初天則惟見一四天下言娑
0231a09: 婆者舉其通名耳非指大千也補註曰前
0231a10: 文泛敘見用意顯真性本來周特聖凡
0231b01: 見量之不齊耳今阿難以所視廣狹而疑
0231b02: 見體舒縮故有斯問。
0231b03: 佛告阿難一切世間大小內外諸所事業各
0231b04: 屬前塵不應說言見有舒縮譬如方器中見
0231b05: 方空吾復問汝此方器中所見方空為復定
0231b06: 方為不定方若定方者別安圓器空應不圓
0231b07: 若不定者在方器中應無方空汝言不知斯
0231b08: 義所在義性如是云何為在。
0231b09: 溫陵曰一切世間則根身器界之類大小
0231b10: 內外則一界一室之類諸所事業則舒縮
0232a01: 夾絕之類此總舉萬法皆屬前塵與吾靈
0232a02: 覺自不相涉是故前塵大小見無舒縮譬
0232a03: 如下器喻前塵空喻見體也孤山曰方圓
0232a04: 因器不在虛空大小由塵何關見性是故
0232a05: 責言云何為在。
0232a06: 阿難若復欲令入無方圓但除器方空體無
0232a07: 方不應說言更除虛空方相所在。
0232a08: 孤山曰空性無動寧有出入因器去留強
0232a09: 云出入故云若復欲令入無方圓等空體
0232a10: 無方喻見性無二也以虛空無方圓可除
0232b01: 況見性無大小可還惟言方者義攝於圓
0232b02: 佛語之略耳溫陵曰離塵觀性自得本真
0232b03: 不勞功用。
0232b04: 若如汝問入室之時縮見令小仰觀日時汝
0232b05: 豈挽見齊於日若築墻宇能夾見斷穿為
0232b06: 小竇寧無續跡是義不然。
0232b07: 溫陵曰既非可挽定非可縮既非可續定
0232b08: 非可斷義既不然無用情計。
0232b09: 一切眾生從無始來迷己巳為物失於本心為
0232b10: 物所轉故於是中觀大觀小若能轉物則同
0233a01: 如來身心圓明不動道場於一毛端能含
0233a02: 受十方國土。
0233a03: 補註曰前云認物為己已今云迷己巳為物前
0233a04: 乃就妄擇真且言物與己巳異故斥自身皆
0233a05: 謂之物今將以真融妄應知萬物皆己巳萬
0233a06: 物皆己巳而迷以為物故失本心為物所轉
0233a07: 而見內外之殊大小之異也吳興曰為物
0233a08: 所轉則物為能轉心為所轉以心逐境遷
0233a09: 故若能下心為能轉物為所轉以境隨智
0233a10: 亡故楞伽云未達境惟心起種種分別達
0233b01: 境惟心已分別即不生上二句為物所轉
0233b02: 也下二句若能轉物也則同如來者肇師
0233b03: 云會萬物以成己已者其惟聖人乎毛含國
0233b04: 土者此明無量為一攝事成理非從體
0233b05: 起用也大品云一切法趣一法斯之謂也
0233b06: 若下文理事雙顯體用備陳方有一為無
0233b07: 量之言塵中轉法之義彼詳此略意不徒
0233b08: 然近古諸師並作用惟真際云既滅前
0233b09: 塵形量不立一切即一性乃圓成斯亦節
0233b10: 公之知言矣。
0234a01: 阿難白佛言世尊若此見精必我妙性今此
0234a02: 妙性現在我前見必我真我今身心復是何
0234a03: 物而今身心分別有實彼見無別分辨我身
0234a04: 若實我心令我今見見性實我而身非我何
0234a05: 殊如來先所難言物能見我惟垂大慈開發
0234a06: 未悟。
0234a07: 孤山曰向云迷己巳為物失於本心故為物
0234a08: 轉若能轉物則同如來是則所見山河皆
0234a09: 我妙性故云今此妙性現在我前此領旨
0234a10: 也見必我真下阿難尚存能所謂所見既
0234b01: 是真性則我能見復是何物若謂身無見
0234b02: 性而今分別非虛若言現前是見則彼之
0234b03: 外物別無心智反辨我身若彼外物實是
0234b04: 我心現今能見則成外物是我內身非我
0234b05: 溫陵曰物能見我謂見在物而不在身是
0234b06: 物能見我矣。
0234b07: 佛告阿難今汝所言見在汝前是義非實若
0234b08: 實汝前汝實見者則此見精既有方所非無
0234b09: 指示且今與汝坐祇陀林觀林渠及與殿
0234b10: 堂上至日月前對恒河汝今於我師子座前
0235a01: 舉手指陳是種種相陰者是林明者是日礙
0235a02: 者是壁通者是空如是乃至草纖毫大小
0235a03: 雖殊但可有形無不指著若必其見現在汝
0235a04: 前汝應以手確實指陳何者是見阿難當知
0235a05: 若空是見既已巳成見何者是空若物是見既
0235a06: 已巳是見何者為物汝可微細披剝萬象析出
0235a07: 精明淨妙見元指陳示我同彼諸物分明無
0235a08: 惑阿難言我今於此重閣講堂遠洎恒河上
0235a09: 觀日月舉手所指縱目所觀指皆是物無是
0235a10: 見者世尊如佛所說況我有漏初學聲聞乃
0235b01: 至菩薩亦不能於萬物象前剖出精見離一
0235b02: 切物別有自性佛言如是如是。
0235b03: 溫陵曰物無是見故雖大聖不能即物剖
0235b04: 辨意須離物矣長水曰如是如是者印其
0235b05: 不能分出見性也。
0235b06: 佛復告阿難如汝所言無有精見離一切物
0235b07: 別有自性則汝所指是物之中無是見者今
0235b08: 復告汝汝與如來坐祇陀林更觀林苑乃至
0235b09: 日月種種象殊必無見精受汝所指汝又發
0235b10: 明此諸物中何者非見阿難言我實見此
0236a01: 祇陀林不知是中何者非見何以故若非
0236a02: 見云何見若即見復云何如是乃至
0236a03: 若空非見云何見空若空即見復云何空我
0236a04: 又思惟是萬象中微細發明無非見者佛言
0236a05: 如是如是。
0236a06: 溫陵曰若非見何能見若即是見
0236a07: 當名見云何名然前斷為無是見者既
0236a08: 不中理故復思惟無非見者二義無定佛
0236a09: 皆許者以色空等象如虛空華本無所有
0236a10: 不可定指也故下文云此諸物象與此見
0236b01: 精元是菩提妙淨明體云何於中有是非
0236b02: 是。
0236b03: 於是大眾非無學者聞佛此言茫然不知是
0236b04: 義終始一時惶悚失其所守如來知其慮
0236b05: 變慴心生憐愍安慰阿難及諸大眾諸善男
0236b06: 子無上法王是真實語如所如說不誑不妄
0236b07: 非末伽四種不死矯亂論議汝諦思惟無
0236b08: 忝哀慕。
0236b09: 真際曰向執心境各別見相然今蒙一
0236b10: 異推之是非不決心無所措於是茫然吳
0237a01: 興曰終始者終則見性非物始則見性是
0237a02: 物又始則妙性現在我前終則究竟指歸
0237a03: 何所溫陵曰慮變慴即惶悚失守也真
0237a04: 語等者謂上荅二義乃稱真之語非矯論
0237a05: 也未伽外道四種矯亂見于第十卷忝辱
0237a06: 也資中曰如來有五語真語實語如語不
0237a07: 誑語不異語無偽曰真稱理曰實不變曰
0237a08: 如心境相應曰不誑懸見未然曰不異補
0237a09: 註曰如所如說者上如稱義下如即真如
0237a10: 謂稱所證真如以說也。
0237b01: 是時文殊師利法王子愍諸四眾在大眾中
0237b02: 即從座起頂禮佛足合掌恭敬而白佛言世
0237b03: 尊此諸大眾不悟如來發明二種精見色空
0237b04: 是非是義世尊若此前緣色空等象若是見
0237b05: 者應有所指若非見者應無所矚而今不知
0237b06: 是義所歸故有驚怖非是疇昔善根輕惟
0237b07: 願如來大慈發明此諸物象與此見精元是
0237b08: 何物於其中間無是非是。
0237b09: 溫陵曰佛意為顯見與見緣如虛空華於
0237b10: 中本無是非是義然此非有學小智所及
0238a01: 故大眾茫然失守而必須文殊請明也二
0238a02: 種者精明見元及前緣色空是非二義也
0238a03: 若此前緣下牒前罔措之意請明也。
0238a04: 佛告文殊及諸大眾十方如來及大菩薩於
0238a05: 其自住三摩地中見與見緣并所想相如虛
0238a06: 空華本無所有此見及緣元是菩提妙淨明
0238a07: 體云何於中有是非是。
0238a08: 溫陵曰自住三摩地即自性首楞正定也
0238a09: 聖人住是定中了見萬法惟一圓融清淨
0238a10: 寶覺曾無非是此正荅所問也見根也見
0238b01: 緣境也所想相識也根境識三攝萬法
0238b02: 夫能了諸緣元一寶覺無是非是則從前
0238b03: 真妄虛實倒心緣影疑異分別之情豁然
0238b04: 而蕩矣。
0238b05: 文殊吾今問汝如汝文殊更有文殊是文殊
0238b06: 者為無文殊。
0238b07: 吳興曰問意有三如汝文殊一也更有文
0238b08: 殊是文殊者二也為無文殊三也。
0238b09: 如是世尊我真文殊無是文殊何以故若有
0238b10: 是者則二文殊然我今日非無文殊於中實
0239a01: 無是非二相。
0239a02: 吳興曰我真文殊荅第一義例立菩提妙
0239a03: 淨明體也無是文殊荅第二義例破色空
0239a04: 是見也何以故下釋成上義然我今日非
0239a05: 無文殊荅第三義例破色空非見也於中
0239a06: 實無是非二相總結破意夫真無是非是
0239a07: 非由妄若謂色空是真見者斯乃從妄辨
0239a08: 真對於無妄之真則成二義故曰若有是
0239a09: 者則二文殊又若謂色空非真見者其如
0239a10: 妄境全體是真故曰然我今日非無文殊
0239b01: 實而言之真性本來無是非是。
0239b02: 佛言此見妙明與諸空塵亦復如是本是妙
0239b03: 明無上菩提淨圓真心妄為色空及與聞見
0239b04: 如第二月誰為是月又誰非月文殊但一月
0239b05: 真中間自無是月非月。
0239b06: 吳興曰前第二月別喻見精明元今通喻
0239b07: 色空及與聞見者由佛為阿難已約諸法
0239b08: 示真性故大眾惶悚正迷諸法是非是
0239b09: 義故文殊對揚既無二相復舉月喻以遣
0239b10: 妄情且第二月適言是月捏目所成故適
0240a01: 言非月影不離真故皆言誰者責問之辭
0240a02: 捏影若亡是非何在。
0240a03: 是以汝今觀見與塵種種發明名為妄想不
0240a04: 能於中出是非是由是真精妙覺明性故能
0240a05: 令汝出指非指。
0240a06: 溫陵曰見與塵指妄根妄境也觀見塵而
0240a07: 發明終沉妄想不出是非由真精而發明
0240a08: 可出是非得無分別出指非指言是非雙
0240a09: 泯也吳興曰物為所指見非可指真性俱
0240a10: 離故云出指非指。
0240b01: 
0240b02: 
0240b03: 大佛頂如來密因脩證了義諸菩薩萬行首
0240b04: 楞嚴經會卷第三
