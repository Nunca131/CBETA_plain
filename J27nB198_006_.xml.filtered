0479a01: 雲關禪師語錄卷之六
0479a02: 
0479a03: 侍者成巒傳善錄
0479a04: 法孫開詗編
0479a05: 拈頌
0479a06: 福州普光禪師青三潭州川嗣僧侍次師以手開胸曰還委
0479a07: 老僧事麼曰猶有者箇在師卻郤掩胸曰不妨太顯曰
0479a08: 有甚麼避處師曰的是無避處曰即今作麼生師便
0479a09: 打。
0479a10: 拈云者僧也正要棒喫。
0479a11: 頌曰黃金色相露堂堂開掩胸前卍字光卻郤被者
0479a12: 僧都勘破棒頭無屈不成贓。
0479a13: 瑞州九峰道虔禪師青五石霜諸嗣僧問無間中人行甚麼
0479a14: 行師曰畜生行曰畜生復行甚麼行師曰無間行曰
0479a15: 此猶是長生路上人師曰汝須知有不共命者曰不
0479a16: 共甚麼命師曰長生氣不常。
0479a17: 拈云今年果子熟和核都爛卻郤。
0479a18: 頌曰鳥道崎嶇盡踏平橫身異彙不同行深明治
0479a19: 亂無他事野老謳歌四海清。
0479a20: 福州覆船山洪薦禪師青五石霜諸嗣僧問如何是師子師
0479a21: 曰善哮吼僧拊掌曰好手好手師曰青天白日卻郤被
0479a22: 鬼迷僧作掀禪床勢師便打曰驢事未去馬事到來
0479a23: 師曰灼然作家僧拂袖便出師曰將甌盛水擬比大
0479a24: 洋。
0479a25: 拈云若不是覆船肘後靈符幾被者僧奪卻郤。
0479a26: 頌曰竿水逢場戲一迴尋常等箇作家來雖然雪
0479a27: 曲難賡和笑逐巴歌上舞臺。
0479a28: 福州牛頭微禪師青五投子同嗣僧問如何是和尚家風師
0479a29: 曰山畬脫粟飯野菜淡黃虀曰忽遇上客來又如何
0479a30: 師曰喫即從君喫不喫任東西。
0479b01: 拈云生鐵鑄心肝打得丁當響。
0479b02: 頌曰野老家風水樣清無人不掩破柴荊黃虀脫
0479b03: 粟從餐飽主客情忘嬾送迎。
0479b04: 吉州禾山無殷禪師青六九峰虔嗣江南李主召而問曰和
0479b05: 尚何處來師曰禾山來曰山在甚麼處師曰人來朝
0479b06: 鳳闕山嶽不曾移國主重之。
0479b07: 拈云當時李主若道與麼則和尚遣侍者來耶禾
0479b08: 山又作麼生請代禾山對語看咄速道速道。
0479b09: 頌曰天王為嚮道風高鳳闕香煙引毳袍來往不
0479b10: 知山嶽動錫飛隨意出雲巢。
0479b11: 福州雪峰義存禪師青五德山鑒嗣玄沙對師曰某甲如今
0479b12: 大用去和尚作麼生師將三箇木毬一齊拋出沙作
0479b13: 斫牌勢師曰你親在靈山方得如此沙曰也是自家
0479b14: 事。
0479b15: 拈曰父作子述真箇克家撿較將來未免挂人唇
0479b16: 齒。
0479b17: 頌曰大事臨機秪貴親拋毬須是斫牌人不因喝
0479b18: 著推聾漢孤負全鋒驗主賓。
0479b19: 天台瑞龍慧恭禪師青五德山鑒嗣謁德山山問會麼曰作
0479b20: 麼山曰請相見曰識麼山大笑遂許入室。
0479b21: 拈云得恁麼太近。
0479b22: 頌曰行腳雖然緊峭鞋是門何更入門來額顱真
0479b23: 箇剛如鐵腦後猶知欠一槌。
0479b24: 台州瑞巖師彥禪師青六巖頭嗣每自喚主人公復應諾
0479b25: 乃曰惺惺著他後莫受人謾。
0479b26: 拈曰此老一生怕險。
0479b27: 頌曰自喚惺惺恰似渠主翁何必再三呼玄沙許
0479b28: 你較些子笑弄精魂隔壁徒。
0479b29: 福州羅山道閑禪師青六巖頭嗣在禾山送同行矩長老
0479b30: 出門次把拄杖向面前一攛矩無對師曰石牛攔古
0479c01: 路一馬生雙鉤。
0479c02: 拈云也要防閑始得。又云與我過拴索來。
0479c03: 頌曰面前攛杖來風驟一馬雙駒意更玄莫怪同
0479c04: 參人不會他家猶未踏船舷。
0479c05: 福州香谿從範禪師青六巖頭嗣新到參師曰汝豈不是
0479c06: 鼓山僧僧曰是師曰額上珠為何不現僧無對遽辭
0479c07: 師門送復召上座僧回首師曰滿肚是禪曰和尚是
0479c08: 甚麼心行師大笑而已巳。
0479c09: 拈云者僧前面失節後面拔本香谿為什麼到者
0479c10: 裏卻郤放過良久云須知笑裏有刀。
0479c11: 頌曰滿肚是禪珠不現翻成滯貨爛如瓜旋身不
0479c12: 落香谿阱也解迎風倒撒沙。
0479c13: 吉州靈巖慧宗禪師青六巖頭嗣僧問如何是靈巖境師
0479c14: 曰松檜森森密密遮曰如何是境中人師曰夜夜有
0479c15: 猿啼。
0479c16: 拈云靈巖答處幾多人作人境話會。
0479c17: 頌曰如何卻郤是靈巖境描寫將來未是真擬向丹
0479c18: 青尋落處頭頭錯過境中人。
0479c19: 福州玄沙師傋禪師青六雪峰存嗣因雪峰指火曰三世諸
0479c20: 佛在火燄裏轉大法輪師曰近日王令稍嚴峰曰作
0479c21: 麼生師曰不許攙奪行市。
0479c22: 拈云陣前勢銳殿後機深。
0479c23: 頌曰韜鈴自古屬孫吳老將談兵不在書父子機
0479c24: 籌閒較計爾何贏了我何輸。
0479c25: 福州長慶慧稜禪師青六雪峰存嗣參靈雲問如何是佛法
0479c26: 大意雲曰驢事未去馬事到來師如是往來雪峰玄
0479c27: 沙二十年間坐破七箇蒲團不明此事一日捲簾忽
0479c28: 然大悟乃有頌曰也太差也太差捲起簾來見天下
0479c29: 有人問我解何宗拈起拂子劈口打。
0479c30: 拈云還知他捲簾悟處麼青山陡豎面門寒。
0480a01: 頌曰捲起簾來見也麼巖前風逗落花坡雖然七
0480a02: 箇蒲團破認著依然錯過多。
0480a03: 福州安國院弘禪師青六雪峰存嗣舉國師碑文云得之
0480a04: 於心伊蘭作旃檀之樹失之於旨甘露乃蒺藜之園
0480a05: 問僧曰一語須具得失兩意汝作麼生道僧舉拳曰
0480a06: 不可喚作拳頭也師不肯亦舉拳別云秪為喚這箇
0480a07: 作拳頭。
0480a08: 拈云大小安國猶被拳頭著倒。
0480a09: 頌曰伊蘭化作旃檀樹甘露翻為蒺藜園得失兩
0480a10: 頭都坐斷指端閒握掌成拳。
0480a11: 南嶽金輪可觀禪師青六雪峰存嗣僧問如何是雪峰見解
0480a12: 師曰我也驚。
0480a13: 拈云金輪可謂見過於師。
0480a14: 頌曰未見雪峰擔板漢龍門點額太遲生一迴踏
0480a15: 倒繫驢橛不是聞雷詐作驚。
0480a16: 福州大普山玄通禪師青六雪峰存嗣僧問如何是祖師西
0480a17: 來意師曰咬骨頭漢出去。
0480a18: 拈云罵得伊徹困去也。又云當時這僧便作狗
0480a19: 吠聲普老又作麼生。
0480a20: 頌曰殺人劍裏活人刀一句衝鋒命莫逃禪客不
0480a21: 知成褫意依然孤負我吹毛。
0480a22: 福州長生山皎然禪師青六雪峰存嗣在雪峰普請次雪峰
0480a23: 負一束藤路逢一僧便拋下僧擬取峰便踏倒歸謂
0480a24: 師曰我今日踏這僧快師曰和尚卻郤替這僧入涅槃
0480a25: 堂始得峰便休去。
0480a26: 拈云雪峰又被這漢踏倒了也。
0480a27: 頌曰老大逢人愛掣顛一交踏倒哭蒼天歸來猶
0480a28: 自誇雄健卻郤被兒孫報了冤。
0480a29: 福州仙宗院行禪師青六雪峰存嗣僧問如何是西來意
0480a30: 師曰熊耳不曾藏。
0480b01: 拈云缺齒老翁猶在這裏。
0480b02: 頌曰熊耳無藏意作麼西來東土豈偏頗應知踏
0480b03: 著來時路無奈橫街直巷何。
0480b04: 福州永泰和尚青六雪峰存嗣僧問承聞和尚見虎是否師
0480b05: 作虎聲僧作打勢師曰這死漢。
0480b06: 拈云不是泰師老辣幾乎被獵犬咬殺。
0480b07: 頌曰猛勢跑哮跳過墻大蟲豈為小蟲傷輸他白
0480b08: 額翻身轉獨坐雄峰作吼王。
0480b09: 池州壽昌院守訥禪師青六雪峰存嗣新到參師問近離甚
0480b10: 處曰不離方寸師曰不易來僧亦曰不易來師與一
0480b11: 掌。
0480b12: 拈云枯柴逢鈍斧一劈兩開交。
0480b13: 頌曰千里迢遙步不曾腰包放下太無憑分明是
0480b14: 販私鹽賊一摑如笞三十藤。
0480b15: 福州興聖重滿禪師青七羅山閑嗣僧問如何是宗風不墜
0480b16: 底句師曰老僧不忍。
0480b17: 拈云怕寒怕熱即墜宗風。
0480b18: 頌曰不墜宗風意若何老僧無奈患愁魔趙州頭
0480b19: 白年高大也媿修行放過多。
0480b20: 福州仙宗院契符禪師青七玄沙傋嗣開堂日僧問師登寶
0480b21: 座合譚何事師曰剔開耳孔著曰古人為甚麼卻郤道
0480b22: 非耳月之所到師曰金櫻樹上不生梨曰古今不到
0480b23: 處請師道師曰汝作麼生問。
0480b24: 拈云非關道不得孝子諱爺名。
0480b25: 頌曰曲盝高登吼若雷諸人耳目著飛埃金櫻樹
0480b26: 上梨兒熟瞞汝當筵不摘來。
0480b27: 福州升山白龍院道希禪師青七玄沙傋嗣僧問請師答無
0480b28: 賓主話師曰昔年曾記得曰即今如何師曰非但耳
0480b29: 聾亦兼眼暗。
0480b30: 拈云喚白龍老人是箇賣皮燈毬客得麼。
0480c01: 頌曰南方相對火爐頭主獻賓酬今也休得坐披
0480c02: 衣渾不顧從他枝上辨春秋。
0480c03: 福州安國院慧球禪師青七玄沙傋嗣亦曰中塔僧問雲自
0480c04: 何山起風從甚澗生師曰盡力施為不離中塔。
0480c05: 拈云遮天有影蓋地無垠。
0480c06: 頌曰雲意徘徊渠自得風聲怒吼我何知滔天浪
0480c07: 鼓山相擊中塔憨翁笑展眉。
0480c08: 福州螺峰沖奧明法禪師青七玄沙傋嗣僧問如何是螺峰
0480c09: 一句師曰苦。
0480c10: 拈云文不加點。
0480c11: 頌曰重疊關山幾度過螺峰一句盡消磨若然老
0480c12: 驥雄心在爭卸籠頭與角馱。
0480c13: 福州大章山契如菴主青七玄沙傋嗣僧問生死到來如何
0480c14: 迴避師曰符到奉行曰恁麼則被生死拘將去也師
0480c15: 曰阿。
0480c16: 拈云這老漢恁麼放憨直得閻家拱手雖然如是
0480c17: 更須勘過始得。
0480c18: 頌曰家常茶飯不曾拋逆水灘頭慣著篙生死牢
0480c19: 關容易過不須舐蜜擲金刀。
0480c20: 福州蓮華山神祿禪師青六雪峰存嗣僧問如何是和尚家
0480c21: 風師曰毛頭顯沙界日月現其中。
0480c22: 拈云費長房失卻郤一箇懸壺卻郤被此老收得。
0480c23: 頌曰大千沙界一毛頭現量須彌日月周渴飲饑
0480c24: 餐隨分足橫吹鐵篴過滄洲。
0480c25: 福州報慈院慧覺禪師青七長慶稜嗣問僧近離甚處曰臥
0480c26: 龍師曰在彼多少時曰經冬過夏師曰龍門無宿客
0480c27: 為甚在彼許多時曰獅子窟中無異獸師曰汝試作
0480c28: 獅子吼看曰若作獅子吼即無和尚師曰念汝新到
0480c29: 放汝三十棒。
0480c30: 拈云如此用棒功不浪施。
0481a01: 頌曰臥龍禪客頗通方不宿龍門肯浪狂既到報
0481a02: 慈休慢過這般茶飯也須嘗。
0481a03: 福州長慶常慧禪師青七長慶稜嗣僧問燄續雪峰印傳超
0481a04: 覺不違於物不負於人不在當頭即今何道師曰違
0481a05: 負即道曰恁麼則善副來言淺深已巳辨師曰也須識
0481a06: 好惡。
0481a07: 拈曰得與麼銖兩分明復笑云看取定盤星。
0481a08: 頌曰善應來機辨濁清就渠捩轉鼻頭繩能於觸
0481a09: 忤通無忤豎撞橫衝似不曾。
0481a10: 福州石佛院靜禪師青七長慶稜嗣僧問學人欲見和尚本
0481a11: 來面目師曰洞上有言親體取曰恁麼則不得見去
0481a12: 也師曰灼然客路如天遠侯門似海深。
0481a13: 拈云依稀芍藥欄邊過彷彿葡萄架下行再退一
0481a14: 步斯人無患深遠矣。
0481a15: 頌曰本來面目見還難莫向仙人扇上看狼噬虎
0481a16: 跑驚膽碎柴扉誰更為花關。
0481a17: 福州枕峰觀音院清換禪師青七長慶稜嗣僧問如何是法
0481a18: 界性師曰汝身中有萬象曰如何體得師曰虛谷尋
0481a19: 聲更求本末。
0481a20: 拈云搊峰作翠渾無翠擊水尋波不見波。
0481a21: 頌曰萬象身中無法性身中萬象有靈光尋求本
0481a22: 末呼空谷括盡三千剩破囊。
0481a23: 福州東禪契訥禪師青七長慶稜嗣僧問如何是東禪家風
0481a24: 師曰一人傳虛萬人傳實。
0481a25: 拈云透得雲門普字關纔見此老家風。
0481a26: 頌曰東禪破落舊家風虛實其中妙莫窮雨至普
0481a27: 天轟霹靂秋來滿院落梧桐。
0481a28: 福州東禪院了空禪師青七長慶稜嗣上堂大好省要自不
0481a29: 仙陀若是聽響之流不如歸堂向火珍重。
0481a30: 拈云丹青易繪淡墨難描。
0481b01: 頌曰舉止分明不露容仙陀善巧意玲瓏水晶宮
0481b02: 裏藏身穩倒跨滄洲短尾龍。
0481b03: 福州仙宗院守玭禪師青七長慶稜嗣僧問十二時中常在
0481b04: 底人還消得人天供養也無師曰消不得曰為甚麼
0481b05: 消不得師曰為汝常在曰秪如常不在底人還消得
0481b06: 也無師曰驢年。
0481b07: 拈云有箇消得消不得常在常不在底出來還受
0481b08: 得人天供養也無試定當看。
0481b09: 頌曰人天供養怎生消擔板禪和棒不饒誰在其
0481b10: 中誰不在花開花謝恕無聊。
0481b11: 福州報慈院文欽禪師青七保福展嗣僧問如何是妙覺明
0481b12: 心師曰今冬好晚稻出自秋雨成。
0481b13: 拈云知時識節須是報慈若論妙覺明心未夢見
0481b14: 在且畢竟作麼生是妙覺明心喝一喝。
0481b15: 頌曰妙覺明心莫浪猜河沙德用露全該報慈秪
0481b16: 箇機圓熟信手和盤托出來。
0481b17: 福州永隆院明慧瀛禪師青七保福展嗣僧問如何進向得
0481b18: 達本源師曰依而行之。
0481b19: 拈云戴天履地。
0481b20: 頌曰一枝藤杖手中攜腳下曾拖三尺泥行過前
0481b21: 村煙霧裏癭婆來問我誰妻。
0481b22: 建州白雲智作禪師青七鼓山晏嗣參鼓山山召曰近前來
0481b23: 師近前山曰南泉喚院主意作麼生師斂歛手端容退
0481b24: 身而立山筦然奇之。
0481b25: 拈云未窺雄豹勢喜見毒龍降。
0481b26: 頌曰不跨石門須跨過籌添丈室匪差絲謾言興
0481b27: 聖門風竣水盡山窮始見師。
0481b28: 福州鼓山智巖禪師青七鼓山晏嗣僧問國王出世三邊靜
0481b29: 法王出世有何恩師曰還會麼曰幸遇明朝輒伸呈
0481b30: 獻師曰吐卻郤著曰若不禮拜幾成無孔鐵鎚師曰何
0481c01: 異無孔鐵鎚。
0481c02: 拈云鼓山若無後語幾被這僧籠頭絡手。
0481c03: 頌曰龍王按劍風清肅鮫客呈珠解弄奇饒汝進
0481c04: 前施巧手鶻提鳩子仰天飛。
0481c05: 福州龍山智嵩禪師青七鼓山晏嗣僧問古佛化導今祖重
0481c06: 興人天輻輳於禪庭至理若為於開示師曰亦不敢
0481c07: 孤負大眾曰恁麼則人天不謬殷勤請頓使凡心作
0481c08: 佛心師曰仁者作麼生曰退身禮拜隨眾上下師曰
0481c09: 我識得汝也。
0481c10: 拈云識得這僧是何面貌代云也是頭出頭沒漢。
0481c11: 頌曰人天輻輳作何譚有口從來是匾擔卻郤被闍
0481c12: 黎搜索過笑垂舞袖倚欄杆。
0481c13: 福州龍山文義禪師青七鼓山晏嗣僧問如何是人王師曰
0481c14: 威風人盡懼曰如何是法王師曰一句令當行曰二
0481c15: 王還分不分師曰適來道甚麼。
0481c16: 拈云龍山被這僧問得倒走上壁。
0481c17: 頌曰人王何似法王尊調御金輪分不分遍界光
0481c18: 輝開佛日乾坤浩蕩屬皇恩。
0481c19: 福州鼓山智岳禪師青七鼓山晏嗣初遊方至鄂州黃龍問
0481c20: 久嚮黃龍及乎到來秪見赤斑蛇龍曰汝秪見赤斑
0481c21: 蛇且不識黃龍師曰如何是黃龍龍曰滔滔地師曰
0481c22: 忽遇金翅鳥來又作麼生龍曰性命難存師曰恁麼
0481c23: 則被他吞卻郤去也龍曰謝闍黎供養師便禮拜。
0481c24: 拈云今日撞著箇買劍客三十文貨與一口。
0481c25: 頌曰不落黃龍擒縱手豈同淹殺瓮中魚參方若
0481c26: 作尋常客終是難當肘後符。
0481c27: 金陵淨德院慧悟禪師青七鼓山晏嗣僧問如何是大道師
0481c28: 曰我無小徑曰如何是小徑師曰我不知大道。
0481c29: 拈云與麼則小大繇之。
0481c30: 頌曰兔徑能驂象駕遊塞流人解駕橫流箇中小
0482a01: 大渾無跡徹尾何嘗不徹頭。
0482a02: 福州報國院照禪師青七龍華照嗣因佛塔被雷霹有問祖
0482a03: 佛塔廟為甚麼卻郤被雷霹師曰通天作用曰既是通
0482a04: 天作用為甚麼卻郤霹佛師曰作用何處見有佛曰爭
0482a05: 奈狼藉何師曰見甚麼。
0482a06: 拈云此老辣手更過霹靂。
0482a07: 頌曰慣向雷門撾布鼓遣呼隨我逞神通幾多未
0482a08: 具慚惶者秪謂通天作用雄。
0482a09: 福州羅山義聰禪師青七安國嗣僧問手指天地唯我獨
0482a10: 尊為甚麼卻郤被傍觀者責師曰謂言鬍鬚赤曰秪如
0482a11: 傍觀者有甚麼長處師曰路見不平所以按劍。
0482a12: 拈云羅山打破韶陽關寨。
0482a13: 頌曰雲門已巳是添疑橛問著羅山更滑稽不與獨
0482a14: 尊傍出手無端沙上又堆泥。
0482a15: 福州安國院從貴禪師青七安國嗣上堂云直是不遇梁
0482a16: 朝安國也謾人不過珍重僧問請師舉唱宗乘師曰
0482a17: 今日打禾明日搬柴。
0482a18: 拈云不識安國纔識安國若識安國便非安國。
0482a19: 頌曰周遮一上不須多謾盡諸人沒奈何曲盡床
0482a20: 邊重請問搬柴未了打田禾。
0482a21: 福州怡山長慶藏用禪師青七安國嗣上堂眾集以扇子
0482a22: 拋向地上曰愚人謂金是土智者作麼生後生可畏
0482a23: 不可總守愚去也還有人道得麼出來道看時有僧
0482a24: 出禮拜退後而立師曰別更作麼生曰請和尚明鑑
0482a25: 師曰千年桃核。
0482a26: 拈云長慶平空捏怪雖奇據款結案更妙。
0482a27: 頌曰無端擁上法王臺兩片皮難倉卒開扇子忽
0482a28: 然驚跳千年桃核種成梅。
0482a29: 福州安國院祥禪師青七安國嗣僧問不涉方便乞師垂
0482a30: 慈師曰汝問我答即是方便。
0482b01: 拈云這僧掩露肘不奈貧何安國補破遮寒隨
0482b02: 緣布施。
0482b03: 頌曰目前無路透關河來問隨笻指出坡秪恐阿
0482b04: 師驀直去臺山路上遇顛婆。
0482b05: 蘄州四祖山清皎禪師青七白兆圓嗣僧問師唱誰家曲宗
0482b06: 風嗣阿誰師曰楷師巖畔祥雲起寶壽峰前震法雷。
0482b07: 拈云鐵石銘心印雲霞襯衲衣。
0482b08: 頌曰歌客曾從郢上遊動絃別曲有來繇親承白
0482b09: 兆來源遠不是簪纓落魄流。
0482b10: 福州昇山清慕禪師青八白龍希嗣僧問如何是白龍密用
0482b11: 一機師曰汝每日用甚麼曰恁麼則徒勞側聆師喝
0482b12: 曰出去。
0482b13: 拈云昇山嚇殺闍黎闍黎何不還他一喝了出去。
0482b14: 頌曰白龍密用本無多爭奈群機測量何一喝突
0482b15: 然獅子吼失威香象枉奔波。
0482b16: 福州靈峰志恩禪師青八白龍希嗣僧問如何是吹毛劍師
0482b17: 曰我進前汝退後曰恁麼則學人喪身命去也師曰
0482b18: 不打水魚自驚。
0482b19: 拈云還我挂劍處來。
0482b20: 頌曰霜鋒冷燄露吹毛倒按橫拈氣象高萬里雄
0482b21: 風都殺盡如今秪在匣中弢。
0482b22: 福州東禪玄亮禪師青八白龍希嗣僧問本無迷悟為甚麼
0482b23: 卻郤有佛有眾生師曰話墮也。
0482b24: 拈云且道是這僧話墮東禪話墮請論量看。
0482b25: 頌曰迷悟纔彰生佛名瞥然一朵墨雲生好風吹
0482b26: 散陰霾看白晝依稀斗柄橫。
0482b27: 杭州靈隱清聳禪師青九清凊涼益嗣師問僧汝會佛法麼曰
0482b28: 不會師曰汝端的不會曰是師曰且去待別時來其
0482b29: 僧珍重師曰不是這箇道理。
0482b30: 拈云不因捉月深潭底爭得騎鯨上九天。
0482c01: 頌曰玉人清貯一壺冰雙手呈來瑩且凝如意倒
0482c02: 拈都擊碎遲遲日影遶觚稜。
0482c03: 福州廣平院守威禪師青十天台韶嗣參天台國師得旨乃
0482c04: 付衣法時有僧問大庾嶺頭提不起如何今日付與
0482c05: 師師提起曰有人敢道天台得麼。
0482c06: 拈云直饒提起未免毿。又云道是天台得不
0482c07: 是不道天台得亦非。
0482c08: 頌曰大庾嶺頭爭逐鹿盡其神力莫能提有人道
0482c09: 我天台得恰似藩籬觸小羝。
0482c10: 廣州光聖院師護禪師青十天台韶嗣僧問昔日梵王禮佛
0482c11: 今日國主臨筵祖意西來如何舉唱師曰不要西來
0482c12: 山僧已巳舉唱了也曰豈無方便師曰適來豈不是方
0482c13: 便。
0482c14: 拈云俊鷹便攫嫩雛學飛。
0482c15: 頌曰本無方便善隨宜凶吉纔分兆屬龜千載無
0482c16: 人譚正始匡詩聊說解人頤。
0482c17: 福州玉泉義隆禪師青十天台韶嗣上堂山河大地盡在諸
0482c18: 人眼睛裏因甚麼說會與不會時有僧問山河大地
0482c19: 眼睛裏師今欲更指歸誰師曰秪為上座去處分明
0482c20: 曰若不上來伸此問焉知方便不虛施師曰依稀似
0482c21: 曲纔堪聽又被風吹別調中。
0482c22: 拈云納大海于牛涔栽花枝于石上又作麼生指
0482c23: 歸。
0482c24: 頌曰虛空逼塞眼睛中偃嶽旋嵐化手工會不會
0482c25: 時俱瞥地行船秪要看來風。
0482c26: 福州嚴峰師朮禪師青十天台韶嗣僧問靈山一會迦葉親
0482c27: 聞嚴峰一會誰是聞者師曰問者不弱。
0482c28: 拈云這僧問處大似把炬逆風先著手嚴峰答處
0482c29: 正如當爐賣酒便傾卮良久復云笑殺旁觀。
0482c30: 頌曰飲光聞後更誰聞厚幣將來璧返君此去長
0483a01: 安雖咫尺含元殿裏靄祥雲。
0483a02: 溫州瑞鹿寺上方遇安禪師青十天台韶嗣嘗閱首楞嚴經
0483a03: 到知見立知即無名本知見無見斯即涅槃師乃破
0483a04: 句讀曰知見立　知即無明本　知見無　見斯即
0483a05: 涅槃於此有省有人語師曰破句了也師曰此是我
0483a06: 悟處畢生不易時謂之安楞嚴。
0483a07: 拈云安師若不是悟處幾多人笑水潦鶴也且道
0483a08: 伊悟底是有知見無知見。
0483a09: 頌曰一句楞嚴破讀奇旁人任笑老安癡中心樹
0483a10: 子和根拔成壞相參總是知。
0483a11: 杭州龍華寺慧居禪師青十天台韶嗣上堂有僧出禮拜師
0483a12: 曰好箇問頭如法問著僧擬進前師曰又沒交涉也。
0483a13: 拈云秪許抬眸不許側耳。
0483a14: 頌曰愛人趨侍忌人親又要獰兮又要馴若是金
0483a15: 毛獅子子不來這裏弄頻申。
0483a16: 福州支提辯隆禪師青十靈隱聳嗣僧問如何是向上一路
0483a17: 師曰腳下底曰恁麼則尋常履踐師曰莫錯認。
0483a18: 拈云平風無靜浪險道有康莊向上路滑殺人在。
0483a19: 頌曰向上關津事不難油麻十石樹頭攤縱然錦
0483a20: 上添花好無奈虛空髓被剜。
0483a21: 福州保明院道誠禪師青十報恩明嗣僧問圓音普震三等
0483a22: 齊聞竺土仙心請師密付師良久僧曰恁麼則意馬
0483a23: 已巳成於寶馬心牛頓作於白牛去也師曰七顛八倒
0483a24: 曰若然者幾招哂笑師曰禮拜了退。
0483a25: 拈云搴旗何如息鼓走馬不及坐船。
0483a26: 頌曰密付無分東與西靈苗元不犯鋤犁知其收
0483a27: 護難拴放電影風蹄不畏泥。
0483a28: 福州普賢善秀禪師青十二芙蓉楷嗣僧問如何是正中偏師
0483a29: 曰龍吟初夜後虎嘯五更前曰如何是偏中正師曰
0483a30: 輕煙籠皓月薄霧鎖寒巖曰如何是正中來師曰松
0483b01: 瘁何曾老花開滿未萌曰如何是兼中至師曰猿啼
0483b02: 音莫辨鶴唳響難明曰如何是兼中到師曰撥開雲
0483b03: 外路脫去月明前。
0483b04: 拈云雜貨舖裏即得真金鋪裏又作麼生。
0483b05: 頌曰井覷驢兮驢覷井井驢翻卻郤不留蹤若將機
0483b06: 位為心法曹洞門庭立下風。
0483b07: 吉州青原齊禪師青十三石門易嗣示寂日說偈遺眾曰昨
0483b08: 夜三更過急灘灘頭雲霧黑漫漫一條拄杖為知己巳
0483b09: 擊碎千關與萬關。
0483b10: 拈云恁麼是遷化底有箇不遷化底請相見。
0483b11: 頌曰一條拄杖為知己巳何不臨岐擲葛陂笑倚千
0483b12: 峰歸未得倒來月下聽猿啼。
0483b13: 福州龜山義初禪師青十四長蘆了嗣上堂久默斯要不務
0483b14: 速說釋迦老子寐語作麼我今為汝保任斯事終不
0483b15: 虛也大似壓良為賤既不恁麼畢竟如何白雲籠嶽
0483b16: 頂翠色轉崔嵬。
0483b17: 拈云釋迦老子早恁麼說免得五千比丘退席。
0483b18: 頌曰千年故紙藥籠收扁鵲重拈笑不休無上醫
0483b19: 王屋裏坐膏肓業病一齊瘳。
0483b20: 福州雪峰象敦禪師青十泐潭澄嗣僧問如何是佛師曰把
0483b21: 火照魚行曰如何是法師曰唐人譯不出曰佛法已巳
0483b22: 蒙師指示未審畢竟事如何師曰臘月三十日。
0483b23: 拈云若作佛法會三生六十劫。
0483b24: 頌曰佛法猶如水一般方圓隨器現多端箇中須
0483b25: 是調羹手慣使鹽梅不到酸。
0483b26: 福州廣明常委禪師青十四祖端嗣僧問知師久蘊囊中寶
0483b27: 今日當場略借看師曰看曰恁麼則謝師指示師曰
0483b28: 等閒垂一釣容易上鉤來。
0483b29: 拈云這僧送卻郤性命了也。
0483b30: 頌曰孟浪當場借寶看阿師聊與弄泥團游魚不
0483c01: 識鉤頭意卻郤被漁翁釣上竿。
0483c02: 建州崇梵餘禪師青十一雲居舜嗣僧問恁麼來底人師還
0483c03: 接否師曰孤峰無宿客曰不恁麼來底人師還接否
0483c04: 師曰灘峻不留船曰恁麼不恁麼則且置穿過髑髏
0483c05: 一句作麼生師曰堪笑亦堪悲。
0483c06: 拈云也是瞥嗔瞥喜漢。
0483c07: 頌曰善接來機不失追輕輕滑動口唇皮要知堪
0483c08: 笑堪悲意穿過髑髏忘是非。
0483c09: 福州天宮慎徽禪師青十一育王璉嗣上堂八萬四千波羅
0483c10: 密門門門長開三千大千微塵諸佛佛佛說法不說
0483c11: 有不說無不說非有非無不說亦有亦無何也離四
0483c12: 句絕百非相逢舉目少人知昨夜霜風漏消息梅花
0483c13: 依舊綴寒枝。
0483c14: 拈云此是莫莫堂。
0483c15: 頌曰禿帚橫拈掃太空百非四句舌如風梅花點
0483c16: 綴寒枝上報道行人消息通。
0483c17: 汀州開元智孜禪師青十一天衣懷嗣上堂衲僧家向針眼
0483c18: 裏藏身稍寬大海中走馬甚窄將軍不上便橋勇士
0483c19: 徒勞挂甲晝行三千夜行八百即不問不動步一句
0483c20: 作麼生道若也道得觀音勢至文殊普賢秪在目前
0483c21: 若道不得直須撩起布裙緊峭草鞋參。
0483c22: 拈云翻身纔下樓急走不出戶且道是動步不動
0483c23: 步。
0483c24: 頌曰針眼藏身寬不礙虛空走馬窄難容夜行晝
0483c25: 伏知關險古道如今信步通。
0483c26: 福州中際可遵禪師青十一報本蘭嗣上堂咄咄咄井底啾
0483c27: 啾是何物直饒三千大千也秪是箇鬼窟咄。
0483c28: 拈云盡大地是箇鬼窟被這一咄粉碎。
0483c29: 頌曰沙門隻眼照乾坤物我昭昭爍眾昏擲出駭
0483c30: 雞犀一點大千黑漆映紅輪。
0484a01: 福州妙峰如璨禪師青十一廣因要嗣上堂今朝是如來降
0484a02: 生之節天下緇流莫不以香湯灌沐共報洪恩為甚
0484a03: 麼教中卻郤道如來者無所從來既是無所從來不知
0484a04: 降生底是誰試請道看若道得其恩自報若道不得
0484a05: 明年四月八還是驀頭澆。
0484a06: 拈云截斷悉達太子命根是甚麼劍。
0484a07: 頌曰還他一杓驀頭澆何必窮根要實招若使兒
0484a08: 孫都曉了法門從此寂無聊。
0484a09: 福州越峰粹珪禪師青十三本覺一嗣僧問機關不到時如
0484a10: 何師曰抱甕灌園曰此猶是機關邊事師曰須要雨
0484a11: 淋頭。
0484a12: 拈云漢陰丈人姓甚麼。
0484a13: 頌曰伎倆都來落二籌機關不到木人愁穿山透
0484a14: 海非無力大似金刀劃水流。
0484a15: 福州鼓山體淳禪師青十三淨因岳嗣上堂繇基弓矢不射
0484a16: 田蛙任氏絲綸要投溟渤發則穿楊破的得則修鯨
0484a17: 巨鰲隻箭既入重城長竿豈釣淺水而今莫有吞釣
0484a18: 齧鏃底麼若無山僧卷起絲綸拗折弓箭去也擲拄
0484a19: 杖下座。
0484a20: 拈云漁獵墜裏識取者老又云關。
0484a21: 頌曰潛有絲綸飛有弓繇基任父作禪翁老僧不
0484a22: 設閒機筈養得猿兮豢得龍。
0484a23: 平江府萬壽如潰禪師青十三長蘆信嗣開堂日僧問如何
0484a24: 是蘇臺境師曰山橫師子秀水接太湖清曰如何是
0484a25: 境中人師曰衣冠皇宋後禮樂大周前。
0484a26: 拈云這是上丹青底境還有描不成畫不就底非
0484a27: 但這僧問不著敢道萬壽答不得。
0484a28: 頌曰素縑一幅最堪誇圖寫將來便不佳隹更有境
0484a29: 中人識否落花流水水流花。
0484a30: 福州雪峰大智禪師青十三雪竇榮嗣僧問如何是祖師西
0484b01: 來意師銜拂柄示之僧曰此是香嚴底和尚又作麼
0484b02: 生師便喝僧大笑師叱曰這野狐精。
0484b03: 拈云含血噀人先污自口。
0484b04: 頌曰不攀不踏不含枝此是香嚴上樹時卻郤被阿
0484b05: 師窺破笑腳尖踢走睡貓兒。
0484b06: 福州雪峰隆禪師青十四淨慈明嗣上堂一不成二不是口
0484b07: 喫飯鼻出氣休云北斗藏身說甚南山鱉鼻家財運
0484b08: 出任交關勸君莫競錐頭利。
0484b09: 拈云貧如猗頓富似范舟。
0484b10: 頌曰誰家隻犬吠成群滿目紅霞秪片雲不必錐
0484b11: 頭圖小利打開寶藏運家珍。
0484b12: 五臺山隱峰禪師南二馬祖一嗣一日推車次馬祖展腳在
0484b13: 路上坐師曰請師收足祖曰已巳展不縮師曰已巳進不
0484b14: 退乃推車碾損祖腳祖歸法堂執斧子曰適來碾損
0484b15: 老僧腳底出來師便出於祖前引頸祖乃置斧。
0484b16: 拈云魚乃吞舟理能伏豹。
0484b17: 頌曰煞神當令不容情撞倒當頭太歲星逐鹿過
0484b18: 山都不看繇來虎將愛強兵。
0484b19: 洪州黃檗希運禪師南三百丈海嗣在南泉普請擇菜次泉
0484b20: 問甚麼處去曰擇菜去泉曰將甚麼擇師豎起刀泉
0484b21: 曰秪解作賓不解作主師以刀點三下泉曰大家擇
0484b22: 菜去。
0484b23: 拈云荒田揀草猶存草沙裏淘金始識金。
0484b24: 頌曰一莖菜上勘來機不是隨群打混兒骨髓皮
0484b25: 毛分得出通身縫罅絕離披。
0484b26: 潭州溈山靈祐禪師南三百丈海嗣摘茶次謂仰山曰終日
0484b27: 摘茶秪聞子聲不見子形仰撼茶樹師曰子秪得其
0484b28: 用不得其體仰曰未審和尚如何師良久仰曰和尚
0484b29: 秪得其體不得其用師曰放子三十棒。
0484b30: 拈云鸞隨鳳舞蠅見蛆懽且道是得體是得用。
0484c01: 頌曰不露形蹤秪撼茶獅兒觸著便吒沙通身反
0484c02: 側無黏帶體用虛分眼裏花。
0484c03: 福州長慶大安禪師南三百丈海嗣僧問一切施為是法身
0484c04: 用如何是法身師曰一切施為是法身用曰離卻郤五
0484c05: 蘊如何是本來身師曰地水火風受想行識曰這箇
0484c06: 是五蘊師曰這箇異五蘊。
0484c07: 拈云這箇是五蘊秪知拖泥不見帶水這箇異五
0484c08: 蘊秪知帶水不見拖泥且道長慶在泥裏在水裏。
0484c09: 頌曰一亙晴空猶是翳千波競湧未為濤兩途拈
0484c10: 卻郤無情謂處處春風綻柳桃。
0484c11: 杭州千頃山楚南禪師南四黃蘗運嗣參黃蘗蘗問子未現
0484c12: 三界影像時如何師曰即今豈是有耶蘗曰有無且
0484c13: 置即今如何師曰非今古蘗曰吾之法眼已巳在汝躬。
0484c14: 拈云金無雜礦玉不留瑕。
0484c15: 頌曰入得重門始是門梵音深遠令人聞分明影
0484c16: 象都忘卻井底蝦蟆帶月吞。
0484c17: 福州烏石山靈觀禪師南四黃蘗運嗣曹山行腳時問如何
0484c18: 是毘盧師法身主師曰我若向你道即別有也曹山
0484c19: 舉似洞山山曰好箇話頭秪欠進語何不問為甚麼
0484c20: 不道曹卻郤來進前語師曰若言我不道即啞卻郤我口
0484c21: 若言我道即謇卻郤我舌曹山歸舉似洞山山深肯之。
0484c22: 拈云鐘常敲而絕響鼓不打而自鳴。
0484c23: 頌曰探竿在手不閒攜淺處還教深處追撥轉摩
0484c24: 尼盤裏走呵呵大笑任傍窺。
0484c25: 福州壽山師解禪師南四長慶安嗣嘗參洞山山問闍黎生
0484c26: 緣何處師曰和尚若實問某甲即是閩中人也曰汝
0484c27: 父名甚麼師曰今日蒙和尚致此一問直得忘前失
0484c28: 後。
0484c29: 拈云得恁麼靈利錐汝不破。
0484c30: 頌曰生緣既已巳是閩鄉父母緣何姓又忘不怕善
0485a01: 攻能善守城中原有墨家郎。
0485a02: 廣州文殊院圓明禪師南四長慶安嗣樞密使李崇矩巡護
0485a03: 南方因入院睹地藏菩薩像問僧地藏何以展手僧
0485a04: 曰手中珠被賊偷卻郤也李卻郤問師既是地藏為甚麼
0485a05: 遭賊師曰今日捉下也。
0485a06: 拈云捉下且置珠在何處樞密當時置得此問管
0485a07: 教老漢立地尿出。
0485a08: 頌曰展手何嘗不是珠那僧指賊強分疏宰官卻郤
0485a09: 是傍偷眼要識波斯別寶胡。
0485a10: 福州九峰慈慧禪師南四溈山祐嗣因溈山上堂汝等諸人
0485a11: 秪得大機不得大用師便抽身出去溈召之師更不
0485a12: 回顧溈曰此子堪為法器一日辭溈山曰某甲辭違
0485a13: 和尚千里之外不離左右溈動容曰善為。
0485a14: 拈云好一枚鐵橛。又云作麼生是善為底事自
0485a15: 代云男耕女織牧唱樵歌。
0485a16: 頌曰作佛須求不惑人肯隨天下樂欣欣途中授
0485a17: 汝傳家寶受用無忘疏與親。
0485a18: 汝州翠巖可真禪師南十一石霜圓嗣因金鑾善侍者激之
0485a19: 還謁慈明明問如何是佛法大意師曰無雲生嶺上
0485a20: 有月落波心明嗔目喝曰頭白齒豁猶作這箇見解
0485a21: 如何脫離生死師悚然求指示明曰汝問我師理前
0485a22: 語問之明震聲曰無雲生嶺上有月落波心師於言
0485a23: 下大悟。
0485a24: 拈云重添一灶火飯熟滿鍋香。
0485a25: 頌曰波心月落嶺無雲石女懷胎娩欲分不是金
0485a26: 鑾垂毒手如何親入石霜門。
0485a27: 福州白鹿山顯端禪師南十一瑯耶覺嗣僧問如何是教意
0485a28: 師曰楞伽會上曰如何是祖意師曰熊耳山前曰教
0485a29: 意祖意相去幾何師曰寒松連翠竹秋水對紅蓮。
0485a30: 拈云宗教俱無意雌黃在舌頭。
0485b01: 頌曰狸奴慣秉龜毛拂白牯時拈兔角椎祖教為
0485b02: 伊門外漢上流應不啜糟醨。
0485b03: 福州長慶惠暹禪師南十二淨因臻嗣僧問離上生之寶剎
0485b04: 登延聖之道場如何是不動尊師曰孤舟載明月曰
0485b05: 忽遇櫓棹俱停又作麼生師曰漁人偏愛宿蘆花。
0485b06: 拈云我不與麼道有問如何是不動尊秪向道燒
0485b07: 香禮拜著且道與長慶是同是別。
0485b08: 頌曰獨尊不豎一威毛岌岌風稜撼妙高歷劫有
0485b09: 緣親相好瞻光非但在眉毫。
0485b10: 建寧府開善道瓊首座南十四泐潭祥嗣分座日嘗舉隻履
0485b11: 西歸語謂眾曰坐脫立亡倒化即不無要且未有逝
0485b12: 而復出遺履者為復後代兒孫不及祖師為復祖師
0485b13: 剩有這一著子乃大笑曰老野狐。
0485b14: 拈云木菴也好喫棒何故不合彰揚家醜。
0485b15: 頌曰分皮分髓太無端撒手西歸跡已巳殘蔥領潛
0485b16: 行人撞著故將隻履掩羞慚。
0485b17: 福州玄沙合文禪師南十二黃龍南嗣僧問如何是道師曰
0485b18: 私通車馬僧進一步師曰官不容針。
0485b19: 拈云非但張順水之帆亦能把逆風之柁。
0485b20: 頌曰酬機也秪看來機善打圍兮脫得圍擬騁華
0485b21: 騮千里步金鞭被我掣將歸。
0485b22: 隆興府泐潭洪英禪師南十二黃龍南嗣僧禮拜起便垂下
0485b23: 袈裟角曰脫衣卸甲時如何師曰喜得狼煙息弓弰
0485b24: 壁上懸僧卻攬上袈裟曰重整衣甲時如何師曰未
0485b25: 到烏江畔知君未肯休僧便喝師曰驚殺我僧拍一
0485b26: 拍師曰也是死中得活僧禮拜師曰將謂是收燕破
0485b27: 趙之才元來是販私鹽賊。
0485b28: 拈云將軍節制屈殺偏裨當時這僧何不道賊賊
0485b29: 賊便出去。
0485b30: 頌曰破趙收燕主閫才輸機奪轉勝籌來通身是
0485c01: 膽衝鋒便戰出重圍又被圍。
0485c02: 福州興福院康源禪師南十三東林總嗣上堂山僧有一訣
0485c03: 尋常不漏洩今日不囊藏分明為君說良久云寒時
0485c04: 寒熱時熱。
0485c05: 拈云有一人未肯全諾且道是阿誰。
0485c06: 頌曰普天熱了普天寒識盡其間變化端更有不
0485c07: 甘全諾意於斯透得徹重關。
0485c08: 廬山羅漢院系南禪師南十三雲居祐嗣臨示寂陞座曰羅
0485c09: 今日倒騎鐵馬逆上須彌踏破虛空不留朕跡乃歸
0485c10: 方丈跏趺而逝。
0485c11: 拈云這老漢猶在羅漢院裏喚伊便出。
0485c12: 頌曰倒騎鐵馬逆空行踏破天金帝釋城誰道影
0485c13: 藏無縫塔披他毛袋又橫生。
0485c14: 福州廣慧達杲禪師南十三玄沙文嗣上堂佛為無心悟心
0485c15: 因有佛迷佛心清淨處雲外野猿啼。
0485c16: 拈云縱遇馬師也惑你不得。
0485c17: 頌曰迷悟關頭無別路卻郤因心佛亂如麻箇中不
0485c18: 被金沙混始見梅開雪裏花。
0485c19: 福州雪峰慧空禪師南十三泐潭清嗣僧問和尚未見草堂
0485c20: 時如何師曰江南有曰見後如何師曰江北無。
0485c21: 拈云也須靠倒草堂入室相見。
0485c22: 頌曰江南江北見依稀露影藏蹤瘦似肥遍逐輪
0485c23: 蹄無覓處有時倚杖看雲歸。
0485c24: 福州東禪從密禪師南十三泐潭乾嗣上堂開口不是禪合
0485c25: 口不是道踏步擬進前全身落荒草。
0485c26: 拈云且道東禪還落草麼。
0485c27: 頌曰開口相應合口同慣吹無孔籥宣風通身落
0485c28: 草渾無影笑殺東禪老脫空。
0485c29: 福州雪峰毬堂慧忠禪師南十五雪峰需嗣上堂終日忙忙
0485c30: 那事無妨作麼生是那事良久曰心不負人面無慚
0486a01: 色。
0486a02: 拈云了。
0486a03: 頌曰那事無端逐日忙也須了卻郤事無妨紛紛蜂
0486a04: 蝶過墻去春在鄰家花正香。
0486a05: 福州玄沙僧昭禪師南十五昭覺勤嗣上堂天上無彌勒地
0486a06: 下無彌勒且道彌勒在甚麼處良久曰夜行莫踏白
0486a07: 不是水便是石。
0486a08: 拈云親見彌勒來。
0486a09: 頌曰彌勒分身千百億緣何遍界不逢伊作家覷
0486a10: 破真消息天上人間正遍知。
0486a11: 福州東禪蒙菴禪師南十六徑山杲嗣上堂僧問如何是初
0486a12: 日分以恒河沙等身布施師曰從苗辨地因語識人
0486a13: 曰云何是中日分復以恒河沙等身布施師曰築著
0486a14: 磕著曰如何是後日分亦以恒河沙等身布施師曰
0486a15: 向下文長付在來日復曰一轉語如天普蓋似地普
0486a16: 擎一轉語舌頭不出口一轉語且喜沒交涉要會麼
0486a17: 慚愧世尊面赤不如語直大小岳上座口似磉盤今
0486a18: 日為這問話僧講經不覺和註腳一時說破便下座。
0486a19: 拈云此老有逼生蛇化活龍底手腳纔善講此經。
0486a20: 頌曰碎末如沙身等施常啼賣卻郤活心肝超他黃
0486a21: 面閒方便說法如丸手弄摶。
0486a22: 福州清涼坦禪師南十六育王裕嗣有僧舉大慧竹篦話請
0486a23: 益師示以偈曰徑山有箇竹篦直下別無道理佛殿
0486a24: 廚庫三門穿過衲僧眼耳其僧言下有省。
0486a25: 拈云大慧竹篦被此老折為三段擲向狗屎堆頭
0486a26: 要人知些臭氣不得動著動著打折驢腰。
0486a27: 頌曰竹篦子話等閒拈那箇男兒拼命先不是食
0486a28: 牛生膽氣貓頭爭似虎頭圓。
0486a29: 福州中際善能禪師南十六雲居悟嗣往來龍門雲居有年
0486a30: 未有所證一日普請擇菜次高菴忽以貓兒擲師懷
0486b01: 中師擬議菴攔胸踏倒於是大事洞明。
0486b02: 拈云因禍得福。
0486b03: 頌曰忽訝貓兒擲入懷攔胸踏倒免狐猜千錢難
0486b04: 買者交跌白汗通身慶快來。
0486b05: 信州龜峰慧光禪師南十六烏巨行嗣上堂有云你諸人休
0486b06: 向者裏立地瞌睡殊不知家中飯籮鍋子一時失卻郤
0486b07: 了也你若不信但歸家簡點看。
0486b08: 拈云剩有長柄木杓在且道以何為證乃舀水便
0486b09: 潑云看。
0486b10: 頌曰歸家簡點沒些留此苦人生幾易求失卻郤飯
0486b11: 籮鍋子了命根全斷肯甘休。
0486b12: 福州鼓山木菴安永禪師南十七西禪需嗣僧問須彌頂上
0486b13: 翻身倒卓時如何師曰未曾見毛頭星現曰恁麼則
0486b14: 傾湫倒嶽去也師曰莫亂做僧便喝師曰雷聲浩大
0486b15: 雨點全無。
0486b16: 拈云汎應曲當須是水菴。
0486b17: 頌曰翻身倒卓玅高峰將謂闍黎活句通縱有傾
0486b18: 湫倒嶽手須知百藝不醫窮。
0486b19: 福州鼓山宗逮禪師南十七東禪岳嗣上堂世尊道應如是
0486b20: 知如是見如是信解不生法相遂喝曰玉本無瑕卻郤
0486b21: 有瑕。
0486b22: 拈云覷破黃面老子心肝五臟。
0486b23: 頌曰講席從來多義虎徒然潦倒說金剛秪緣靈
0486b24: 鷲親身到一句花開鐵橛香。
0486b25: 頌古
0486b26: 趙州無字
0486b27: 平空撒出漫天網萬里飛潛命莫存直得大唐人錯
0486b28: 愕新羅夜半火星燔
0486b29: 趙州勘婆子
0486b30: 魔王手裏追魔印展也何曾露出來不是腳跟紅線
0486c01: 斷臺山之路滑如苔
0486c02: 船子藏身
0486c03: 笙歌院裏低昂舞錦字梭腸宛轉看近日洞庭秋水
0486c04: 滿古帆風便過千灣
0486c05: 婆子燒菴
0486c06: 婆子燒菴菴愈好海中紅焰爍天高目前秪要添些
0486c07: 子向後從他怨寂寥
0486c08: 南泉白牯
0486c09: 生佛齊通一鼻風都來吸盡不同同狸奴白牯超方
0486c10: 後坐斷山頭一段空
0486c11: 臨濟三頓棒
0486c12: 金剛寶劍用非常截斷廉纖露本光佛法無多休更
0486c13: 道從來這箇絕商量
0486c14: 靈雲桃花
0486c15: 靈雲偶中桃花毒玄沙善用蓋頭機若無把定乾坤
0486c16: 手金毛獅子變狐啼
0486c17: 德山托缽
0486c18: 越格超方用不同節節生機活似龍千聖不傳末後
0486c19: 句任是巖頭也莫窮
0486c20: 雲門乾屎
0486c21: 三五百條花柳巷二三千處管絃樓少年行樂誇豪
0486c22: 富金印腰懸傲五侯
0486c23: 萬法歸一
0486c24: 萬法歸一一何歸撒手親逢萬仞崖乘風鼓蕩滄溟
0486c25: 水笑看華鯨吸浪回
0486c26: 欽山一鏃
0486c27: 透過三關猶折鏃欽山把斷要津奇穿楊須是繇基
0486c28: 箭一發神弓不浪施
0486c29: 古靈揩背
0486c30: 行腳歸家問本師紙窗鑽孔笑蠅癡一回揩破娘生
0487a01: 背放出毫光佛是誰
0487a02: 南泉斬貓
0487a03: 露刃橫抽血濺空兩堂無語盡符宗死貓畢竟歸何
0487a04: 處月落猿啼西岸東
0487a05: 趙州戴鞋
0487a06: 虎穴由來生虎子趙州活路不通風草鞋頭戴波波
0487a07: 走忘卻郤風清月白中
0487a08: 溈山水牯
0487a09: 老大溈山不識羞千般古怪弄虛頭畜生安甚閒名
0487a10: 字迥地遮天秪自繇
