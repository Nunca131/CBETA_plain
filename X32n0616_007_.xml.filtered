0195b20: 
0195b21: 妙法蓮華經台宗會義卷七之一
0195b22: 
0195b23: 古吳後學蕅益　智旭　述
0195b24: △約化他勸流通中二勗受法弟子有兩品經一
0195c01: 妙音品二普門品。今先釋妙音品。
0195c02: 妙音菩薩本事品第二十四
0195c03: 放光相召從東現來而品稱本事者因華德菩薩
0195c04: 之問具明往昔伎樂寶供佛因緣果報又明現
0195c05: 一切色身三昧之用故云本事品也又藥王品但
0195c06: 明本行不明遊化普門品但明遊化不明本行今
0195c07: 品則具明之又藥王普門兩品由問故說今由光
0195c08: 召故說彼此互彰並顯圓行非謂有優劣也。△品
0195c09: 文分六初放光東召二奉命西來三十方弘經四
0195c10: 二土得益五還歸本國六聞品進道。初放光東
0195c11: 召。
0195c12: 爾時釋迦牟尼佛放大人相肉髻光明及放眉間白
0195c13: 毫相光照東方百八萬億那由他恒河沙等諸佛
0195c14: 世界過是數已巳有世界名淨光莊嚴其國有佛號淨
0195c15: 華宿王智如來應供正知明行足善逝世間解無
0195c16: 上士調御丈夫天人師佛世尊為無量無邊菩薩大
0195c17: 眾恭敬圍繞而為說法釋迦牟尼佛白毫光明照
0195c18: 其國。
0195c19: 佛是究竟人故名大人微妙淨法身具相三十二
0195c20: 相相皆是法界故名為大人相肉髻白毫即大人
0195c21: 相之二種肉髻表圓極妙果白毫表中道妙因意
0195c22: 顯妙音菩薩果後行因與文殊不輕藥王觀音普
0195c23: 賢等無不同也問如地涌及藥王等足可流通妙
0195c24: 法何必遠召妙音答妙音亦與此土有緣此土眾
0196a01: 生宜從妙音而得四益是故召之問十方菩薩能
0196a02: 令此土眾生得四益者理必甚多何故此但東召
0196a03: 妙音西說觀音不及餘八方耶答此有二意一者
0196a04: 召說于事無妨印土法華積至八里安知無
0196a05: 此文也二者召東說西於理亦足東表於始西表
0196a06: 於終始表發心終表畢竟發心畢竟二不別何所
0196a07: 不該聖不煩文舉一例諸耳。△二奉命西來二初
0196a08: 發來之緣二正明發來初中五初經家敘德二被
0196a09: 照辭佛三彼佛寄誡四菩薩受旨五先現來相。
0196a10: 今初。
0196a11: 爾時一切淨光莊嚴國中有一菩薩名曰妙音久已巳
0196a12: 植眾德本供養親近無量百千萬億諸佛而悉成就
0196a13: 甚深智慧得妙幢相三昧法華三昧淨德三昧宿王
0196a14: 戲三昧無緣三昧智印三昧解一切眾生語言三昧
0196a15: 集一切功德三昧清淨三昧神通遊戲三昧慧炬三
0196a16: 昧莊嚴王三昧淨光明三昧淨藏三昧不共三昧日
0196a17: 旋三昧得如是等百千萬億恒河沙等諸大三昧。
0196a18: 德者福慧二種莊嚴也供養諸佛敘其福慧之由
0196a19: 甚深智慧敘其即福之慧諸大三昧敘其即慧之
0196a20: 福略列一十六名並是圓道妙定也實相妙體高
0196a21: 顯無上無相而無所不相名妙幢相三昧因果不
0196a22: 二權實不二本不二名法華三昧離三惑垢證
0196a23: 本淨性名淨德三昧權智照機盈虧巧現名宿王
0196a24: 戲三昧月名宿王平等大慈不緣假名不緣實法名無
0196b01: 緣三昧一心三智印一切法名智印三昧十界語
0196b02: 言並是因緣生法解其一一即空假中一切語言
0196b03: 即一語言一語言即一切語言非一非一切而一
0196b04: 而一切名解一切眾生語言三昧住一三昧一切
0196b05: 三昧功德悉入其中名集一切功德三昧六根清
0196b06: 淨互用自在名清淨三昧自在化物遊諸世間幻
0196b07: 事傀儡普攝一切名神通遊戲三昧平等大慧普
0196b08: 照昏衢名慧炬三昧性具萬德緣了融通隨舉一
0196b09: 法統一切法名莊嚴王三昧三智圓淨照法無遺
0196b10: 名淨光明三昧一念淨心含攝萬德名淨藏三昧
0196b11: 七方便人所不能入名不共三昧實智照理而無
0196b12: 所住名日旋三昧。△二被照辭佛。
0196b13: 釋迦牟尼佛光照其身即白淨華宿王智佛言世尊
0196b14: 我當往詣娑婆世界禮拜親近供養釋迦牟尼佛及
0196b15: 見文殊師利法王子菩薩藥王菩薩勇施菩薩宿王
0196b16: 華菩薩上行意菩薩莊嚴王菩薩藥上菩薩。
0196b17: △三彼佛寄誡。
0196b18: 爾時淨華宿王智佛告妙音菩薩汝莫輕彼國生下
0196b19: 劣想善男子彼娑婆世界高下不平土石諸山穢惡
0196b20: 充滿佛身卑小諸菩薩眾其形亦小而汝身四萬二
0196b21: 千由旬我身六百八十萬由旬汝身第一端正百千
0196b22: 萬福光明殊妙是故汝往莫輕彼國若佛菩薩及國
0196b23: 土生下劣想。
0196b24: 妙音菩薩本燎然何煩佛誡所將眷屬或有未
0196c01: 達故寄上以規下耳佛證平等法性為眾生故脫
0196c02: 珍御弊示卑小身及穢惡土只此卑小穢惡身土
0196c03: 體即法界何大何小何淨何穢當知非小現小非
0196c04: 穢現穢忍辱衣也小原非小穢原非穢法空座也
0196c05: 以小以穢曲順眾生慈悲室也佛既如此菩薩亦
0196c06: 然故應了達三軌勿存勝劣情見問此土人八尺
0196c07: 時佛身丈六不過高一倍耳彼土佛菩薩身相去
0196c08: 一百五十餘倍何耶答淨土勝應之相事非一概
0196c09: 不可例同問既是勝妙眷屬何得有未達者答濁
0196c10: 輕福勝故土淨位權智淺故須規。△四菩薩受旨。
0196c11: 妙音菩薩白其佛言世尊我今詣娑婆世界皆是如
0196c12: 來之力如來神通遊戲如來功德智慧莊嚴。
0196c13: 彼佛既以三法寄規妙音亦以三法受旨皆是如
0196c14: 來之力者總推功於佛力不敢輕也神通遊戲者
0196c15: 脫珍御弊長者之身不改忍辱衣也功德莊嚴者
0196c16: 大慈悲室也智慧莊嚴者諸法空座也仗此如來
0196c17: 三力方能往詣娑婆然妙音自有分證三力今顯
0196c18: 皆仗如來究竟三力令彼眷屬不起輕心。△五先
0196c19: 現來相又六初遣蓮華二文殊問三釋迦答四文
0196c20: 殊請見五釋迦推功多寶六多寶命來。今初。
0196c21: 於是妙音菩薩不起于座身不動搖而入三昧以三
0196c22: 昧力於耆闍崛山去法座不遠化作八萬四千眾寶
0196c23: 蓮華閻浮檀金為莖白銀為葉金剛為鬚甄叔迦寶
0196c24: 以為其臺。
0197a01: △二文殊問。
0197a02: 爾時文殊師利法王子見是蓮華而白佛言世尊是
0197a03: 何因緣先現此相有若干千萬蓮華閻浮檀金為莖
0197a04: 白銀為葉金剛為鬚甄叔迦寶以為其臺。
0197a05: 問若文殊位下則妙音辭彼佛時不應云及見文
0197a06: 殊若文殊位高則此相來何得不識答縱使位高
0197a07: 未階妙覺此相不識亦無所妨縱使位下別有他
0197a08: 長遠來求見亦復何失況雖同一位有始中終雖
0197a09: 始中終亦同而所得三昧境界亦容有互未達者
0197a10: 彼此互資互相得益若同是古佛則無復高下妙
0197a11: 音為眾生得利益故辭云求見文殊為大會無敢
0197a12: 問故發起令知也。△三釋迦答。
0197a13: 爾時釋迦牟尼佛告文殊師利是妙音菩薩摩訶薩
0197a14: 欲從淨華宿王智佛國與八萬四千菩薩圍繞而來
0197a15: 至此婆婆世界供養親近禮拜於我亦欲供養聽法
0197a16: 華經。
0197a17: △四文殊請見。
0197a18: 文殊師利白佛言世尊是菩薩種何善本修何功德
0197a19: 而能有是大神通力行何三昧願為我等說是三昧
0197a20: 名字我等亦欲勤修行之行此三昧乃能見是菩薩
0197a21: 色相大小威儀進止惟願世尊以神通力彼菩薩來
0197a22: 令我得見。
0197a23: △五釋迦推功多寶。
0197a24: 爾時釋迦牟尼佛告文殊師利此久滅度多寶如來
0197b01: 當為汝等而現其相。
0197b02: 文殊雖問功德三昧而意在請見故推功多寶以
0197b03: 召其來下文因華德重問乃答功德及三昧也推
0197b04: 功多寶者應是多寶如來昔日弟子。△六多寶命
0197b05: 來。
0197b06: 時多寶佛告彼菩薩善男子來文殊師利法王子欲
0197b07: 見汝身。
0197b08: 初發來之緣竟。△二正明發來七初與眷屬經歷
0197b09: 二敘相登臺三問訊傳旨四請見多寶五釋迦為
0197b10: 通六塔中稱善七問答往因。今初。
0197b11: 于時妙音菩薩於彼國沒與八萬四千菩薩俱共發
0197b12: 來所經諸國六種震動皆悉雨於七寶蓮華百千天
0197b13: 樂不鼓自鳴。
0197b14: 昔奉寶今得菩薩法器相隨昔奉音樂今得天
0197b15: 樂相隨也。△二敘相登臺。
0197b16: 是菩薩目如廣大青蓮華葉正使和合百千萬月其
0197b17: 面貌端正復過於此身真金色無量百千功德莊嚴
0197b18: 威德熾盛光明照曜諸相具足如那羅延堅固之身
0197b19: 入七寶臺上升空去地七多羅樹諸菩薩眾恭敬
0197b20: 圍繞而來詣此娑婆世界耆闍崛山。
0197b21: △三問訊傳旨。
0197b22: 到已巳下七寶臺以價直百千瓔珞持至釋迦牟尼佛
0197b23: 所頭面禮足奉上瓔珞而白佛言世尊淨華宿王智
0197b24: 佛問訊世尊少病少惱起居輕利安樂行不四大調
0197c01: 和不世事可忍不眾生易度不無多貪欲瞋恚愚癡
0197c02: 嫉慳慢不無不孝父母不敬沙門邪見不善心不
0197c03: 攝五情不世尊眾生能降伏諸魔怨不久滅度多寶
0197c04: 如來在七寶塔中來聽法不已巳上俱傳淨華宿王佛旨又問訊多
0197c05: 寶如來安隱少惱堪忍久住不。
0197c06: △四請見多寶。
0197c07: 世尊我今欲見多寶佛身惟願世尊示我令見。
0197c08: △五釋迦為通。
0197c09: 爾時釋迦牟尼佛語多寶佛是妙音菩薩欲得相見。
0197c10: △六塔中稱善。
0197c11: 時多寶佛告妙音言善哉善哉汝能為供養釋迦牟
0197c12: 尼佛及聽法華經并見文殊師利等故來至此。
0197c13: 稱善即是相見已巳竟不須開塔也。△七問答往因
0197c14: 又二初問二答。今初。
0197c15: 爾時華德菩薩白佛言世尊是妙音菩薩種何善根
0197c16: 修何功德有是神力。
0197c17: 妙音即是淨德夫人後身華德即是妙莊嚴王後
0197c18: 身本是宿世大善知識故今為眾請問顯其功德
0197c19: 也。△二答。
0197c20: 佛告華德菩薩過去有佛名雲雷音王多陀阿伽度
0197c21: 阿羅訶三藐三佛陀國名現一切世間劫名喜見妙
0197c22: 音菩薩於萬二千歲以十萬種伎樂供養雲雷音王
0197c23: 佛并奉上八萬四千七寶以是因緣果報今生淨
0197c24: 華宿王智佛國有是神力華德於汝意云何爾時雲
0198a01: 雷音王佛所妙音菩薩伎樂供養奉上寶器者豈異
0198a02: 人乎今此妙音菩薩摩訶薩是華德是妙音菩薩已巳
0198a03: 曾供養親近無量諸佛久植德本又值恒河沙等百
0198a04: 千萬億那由他佛。
0198a05: 二奉命西來竟。△三十方弘經二初正明現身說
0198a06: 法二問答所住三昧。今初。
0198a07: 華德汝但見妙音菩薩其身在此而是菩薩現種種
0198a08: 身處處為諸眾生說是經典或現梵王身或現帝釋
0198a09: 身或現自在天身或現大自在天身或現天大將軍
0198a10: 身或現毗沙門天王身或現轉輪聖王身或現諸小
0198a11: 王身或現長者身或現居士身或現宰官身或現婆
0198a12: 羅門身或現比丘比丘尼優婆塞優婆夷身或現長
0198a13: 者居士婦女身或現宰官婦女身或現婆羅門婦女
0198a14: 身或現童男童女身或現天龍夜叉乾闥婆阿修羅
0198a15: 迦樓羅緊那羅摩羅伽人非人等身而說是經諸
0198a16: 有地獄餓鬼畜生及眾難處皆能救濟乃至於王後
0198a17: 宮變為女身而說是經華德是妙音菩薩能救護娑
0198a18: 婆世界諸眾生者是妙音菩薩如是種種變化現身
0198a19: 在此娑婆國土為諸眾生說是經典於神通變化智
0198a20: 慧無所損減是菩薩以若干智慧明照娑婆世界令
0198a21: 一切眾生各得所知於十方恒河沙世界中亦復如
0198a22: 是若應以聲聞形得度者現聲聞形而為說法應以
0198a23: 辟支佛形得度者現辟支佛形而為說法應以菩薩
0198a24: 形得度者現菩薩形而為說法應以佛形得度者即
0198b01: 現佛形而為說法如是種種隨所應度而為現形乃
0198b02: 至應以滅度而得度者示現滅度華德妙音菩薩摩
0198b03: 訶薩成就大神通智慧之力其事如是。
0198b04: 示現三十四凡身四聖人身結成六道十法界耳
0198b05: 此明菩薩以難思力隨類通經物其不測其
0198b06: 本但甘其味勿擇其形也。△二問答所住三昧又
0198b07: 二初問二答。今初。
0198b08: 爾時華德菩薩白佛言世尊是妙音菩薩深種善根
0198b09: 世尊是菩薩住何三昧而能如是在所變現度脫眾
0198b10: 生。
0198b11: 深種善根領前寶伎樂供佛之事住何三昧正
0198b12: 問現十界身弘法之由也。△二答。
0198b13: 佛告華德菩薩善男子其三昧名現一切色身妙音
0198b14: 菩薩住是三昧中能如是饒益無量眾生。
0198b15: 三十方弘經竟。△四二土得益。
0198b16: 說是妙音菩薩品時與妙音菩薩俱來者八萬四千
0198b17: 人皆得現一切色身三昧此娑婆世界無量菩薩亦
0198b18: 得是三昧及陀羅尼。
0198b19: 三昧及陀羅尼體一而用異寂用名三昧持用名
0198b20: 陀羅尼又色身變現名三昧音聲辨說名陀羅尼
0198b21: 秖是圓定圓慧耳既能現身必能說法謂無次第
0198b22: 亦可據藥王品中先得三昧焚身供佛乃得總持
0198b23: 謂有深淺亦可今約二土言之俱來菩薩是淨土
0198b24: 人福勝于智故但得三昧此界菩薩是穢土人忍
0198c01: 智力強故兼得總持。△五還歸本國。
0198c02: 爾時妙音菩薩摩訶薩供養釋迦牟尼佛及多寶佛
0198c03: 塔已巳還歸本土所經諸國六種震動雨寶蓮華作百
0198c04: 千萬億種種伎樂既到本國與八萬四千菩薩圍繞
0198c05: 至淨華宿王智佛所白佛言世尊我到娑婆世界饒
0198c06: 益眾生見釋迦牟尼佛及見多寶佛塔禮拜供養又
0198c07: 見文殊師利法王子菩薩及見藥王菩薩得勤精進
0198c08: 力菩薩勇施菩薩等亦令是八萬四千菩薩得現一
0198c09: 切色身三昧。
0198c10: △六聞品進道。
0198c11: 說是妙音菩薩來往品時四萬二千天子得無生法
0198c12: 忍華德菩薩得法華三昧。
0198c13: 得無生忍開佛知見也得法華三昧增道損生也
0198c14: 華德正是當機故得益倍深天子先已巳根淨今悟
0198c15: 圓因故知正說流通節節皆有種熟脫益功用不
0198c16: 殊也釋妙音品竟。
0198c17: △次釋普門品。
0198c18: 觀世音菩薩普門品第二十五
0198c19: 觀者能觀之智即一心三智也世音者所觀之境
0198c20: 即十法界機也境智雙舉感應合標故名為觀世
0198c21: 音菩薩義如前釋普者也門者能通義也用一
0198c22: 實相開十普門無所障閡故稱普門釋此為二初
0198c23: 通次別通釋又四初列名二次第三解釋四料簡
0198c24: 初列名者一人法二慈悲三福慧四真應五藥珠
0199a01: 六冥顯七權實八本九緣了十智斷也二次第
0199a02: 者又有兩意一約觀明次第二約教明次第約觀
0199a03: 者欲明觀行必有其人人必秉法故最居初次慈
0199a04: 悲者良由觀音之人觀於實相普門之法達於非
0199a05: 人非法實相之理了知一切眾生亦復如是故華
0199a06: 嚴云心佛及眾生是三無差別此理圓足無有缺
0199a07: 減云何眾生理具情迷顛倒苦惱既觀是已巳即起
0199a08: 慈悲誓願拔苦與樂也次福慧者初人法相成此
0199a09: 據其信次慈悲與拔此明其願欲滿此願必須修
0199a10: 行修行不出福慧慧即般若福即五度互相資導
0199a11: 以行順願事理圓足則能與拔也次真應者福慧
0199a12: 具足契於法性法性即實相名為法身法身既顯
0199a13: 從真起應也次藥珠者證得真應俱能益物破三
0199a14: 惑病如藥樹王雨三諦寶如如意珠王也次冥顯
0199a15: 者眾生機感二身應之或冥或顯得益不同也次
0199a16: 權實者得益不同皆由二智之力不失其宜也次
0199a17: 本者雖巧用二智利益一切而優降不同良由
0199a18: 本或本俱高或本高下則二智必優若本
0199a19: 下高或本俱下則二智必降也次緣了者上
0199a20: 明行人發心修行從因果化他利物深淺不同
0199a21: 從人法至真應是自行次第從藥珠至本是化
0199a22: 他次第皆是順論未是討根本今原其性德種
0199a23: 子若是觀智之人悲心誓願智慧莊嚴顯出真身
0199a24: 皆是了因為種子若是普門之法慈心誓願福德
0199b01: 莊嚴顯出應身皆是緣因為種子也次智斷者既
0199b02: 討其根源乃順論其究竟始則起自了因終則
0199b03: 菩提大智始則起自緣因終則涅槃斷德也二約
0199b04: 教明次第者又有通別通者五時四教各可論十
0199b05: 隨法義立不可深窮且如三藏十雙攬五陰名為
0199b06: 人諦緣度名為法聲聞法緣菩薩生緣名為慈悲
0199b07: 聲聞三學菩薩六度名為福慧五分法身為真作
0199b08: 意神通為應治四住病為藥雨三乘寶為珠見聞
0199b09: 獲益為顯不見不聞為冥稱真為實隨情為權自
0199b10: 證為本示現為一句一偈為了三業微善為緣
0199b11: 盡無生智為智有餘無餘為斷聲聞漸證菩薩頓
0199b12: 成三藏尚備通別可知不暇廣述也別者歷五味
0199b13: 以明多少不同如乳味頓教教名大方廣佛華嚴
0199b14: 大方廣是法佛即是人此人秉法必具慈悲因華
0199b15: 即是福慧二嚴嚴于果德即是真應既能利物必
0199b16: 辨藥珠物得其益必有冥顯而權實本緣了智
0199b17: 斷通論則有別論則無何以故佛一期化物明于
0199b18: 頓漸今華嚴頓說漸教未彰故不明四意也小隔
0199b19: 于大如聾如覆于此權未顯其實故無權實未
0199b20: 發王宮生身之未發寂場法身之未顯久遠
0199b21: 久遠久成之本故無本不言小乘本有性德緣
0199b22: 了之因當智斷本具之果故無後二意也次酪
0199b23: 味三藏教但明人法慈悲福慧三義無真應等七
0199b24: 義何以故身滅智那得從真起應既無真應將
0199c01: 何益物又縱約真諦通論有十而菩薩三祇伏惑
0199c02: 亦不得論真應等也次生酥方等教對小明大得
0199c03: 有中道大乘人法乃至冥顯兩益然猶帶方便調
0199c04: 熟眾生故不得說權實等四意也次熟酥般若教
0199c05: 雖已巳會小乘之法皆摩訶衍猶未會小乘之人亦
0199c06: 帶方便故亦止有六義未明權實等四意也今醍
0199c07: 醐法華教則會小乘之人汝實我子我實汝父汝
0199c08: 等所行是菩薩道開權顯實開顯本了義決定
0199c09: 不相疑難得明中道人法乃至本八意三世諸
0199c10: 佛調熟眾生大事因緣究竟圓滿備在此經故二
0199c11: 萬燈明但說法華即便息化迦葉如來亦復如是
0199c12: 若涅槃教則為鈍根弟子于法華經未能悟入所
0199c13: 以討源由廣說緣了明三佛性性德了因種子
0199c14: 修得即成三般若智德菩提性德緣因種子修得
0199c15: 即成三解脫斷德涅槃性德非緣非了即是正因
0199c16: 修得成就則是不縱不橫三點法身故知涅槃所
0199c17: 明說八法之始終成智斷十義具足既歷五味
0199c18: 以論十法次第約四教則可解也又華嚴六意於
0199c19: 利人成醍醐於鈍人成乳三藏三意於利人密去
0199c20: 亦成醍醐於鈍人成酪方等六意於利人成醍醐
0199c21: 於鈍人成生酥般若六意於利人成醍醐於鈍人
0199c22: 成熟酥若法華八意於鈍人亦成醍醐也二次第
0199c23: 竟三解釋者初釋人法人即假名眾生法即五陰
0199c24: 實法法是能成人是所成此之人法通于凡聖若
0200a01: 色受想行識是世間法攬此成生死凡人若戒定
0200a02: 慧解脫解脫知見是出世法攬此成出世聖人故
0200a03: 大論云眾生無上者佛是法無上者涅槃是然雖
0200a04: 通凡聖不無差別上中下惡即成三塗之人法上
0200a05: 中下善即成三善道之人法故有六趣階差若更
0200a06: 細論百千萬品出世人法亦復不同若三藏有門
0200a07: 觀眾生我人如龜毛兔角畢竟不可得但有五陰
0200a08: 之法乃是人空法不空諦觀此法無常生滅能伏
0200a09: 見愛發生煖頂等位善有漏五陰即攬此方便之
0200a10: 法成似道賢人若發真無漏戒定慧等即攬此無
0200a11: 漏之法成四果聖人若不聞法華實教任運餘依
0200a12: 滅已巳身泯智自謂入于無餘涅槃人法都寂其
0200a13: 實生在界外方便有餘土中攬彼法性色受想行
0200a14: 識之法成彼土假名之人空門觀五陰和合假名
0200a15: 為人三假浮會入空平發生煖頂等例如前說
0200a16: 餘二門亦如是若摩訶衍中明人法者亦不言人
0200a17: 空法不空亦不言攬實法體成假人用但觀陰界
0200a18: 入法及假名人性本自空非滅故空故大品云色
0200a19: 性如我性我性如色性始從初心終于後心常觀
0200a20: 人法俱空此復為三一者但觀二空發生似解即
0200a21: 攬如幻善有漏法成性地如幻之人次發真解斷
0200a22: 見思惑即攬如幻無漏戒等成見地等如幻之人
0200a23: 而根鈍故但見於空不見不空還與三藏同其
0200a24: 斷不覺生在方便有餘土中攬彼土法成彼土人
0200b01: 若根利者既發真已巳不但見空兼見不空了知人
0200b02: 法二性不可斷滅則接入別圓也二者了知生死
0200b03: 人法出世人法名為二邊而實相法性非人非法
0200b04: 非世出世其體常住為欲證此實相體故先觀生
0200b05: 死人法本空斷見思惑即攬方便五陰成十住假
0200b06: 名之人次觀出世人法本空不住出世無漏道中
0200b07: 斷塵沙惑即攬方便五陰成十行假名之人次觀
0200b08: 二邊人法皆空不住二邊伏無明惑即攬方便五
0200b09: 陰成十迴向假名之人次發中道真明破無明惑
0200b10: 即攬實報土常住五陰之法成十地菩薩常住假
0200b11: 名之人也三者了知生死人法出世人法一一無
0200b12: 非真如實相故大論云菩薩常觀涅槃行道以觀
0200b13: 人空即是了因種子故論云眾生無上者佛是佛
0200b14: 者即覺覺是智慧既覺人空亦覺法空故知觀人
0200b15: 空是了因種也以觀法空即是緣因種子故論云
0200b16: 法無上者涅槃是是以生死陰斷涅槃陰興如水
0200b17: 成冰冰還成水大經云因滅是色獲得常色受想
0200b18: 行識亦復如是大品云菩薩行般若時得無等等
0200b19: 色得無等等受想行識當知涅槃是無上法攬此
0200b20: 法成無上眾生號之為佛故知觀法空是緣因種
0200b21: 也以觀人法空即識三種佛性故大經云眾生佛
0200b22: 性不即六法不離六法不即者明正因佛性非陰
0200b23: 非我非陰故非法非我故非人非人故非了非法
0200b24: 故非緣故言不即六法也不離六法者不離眾生
0200c01: 空而有了因不離五陰空而有緣因故言不離六
0200c02: 法也佛從初發心觀人法空修三佛性歷六即位
0200c03: 成六即人法今觀世音普門未是究竟之人法即
0200c04: 是分證之人法前一番問答是分釋無上之人稱
0200c05: 觀世音後一番問答是分釋攬無上之法故稱普
0200c06: 門當知人法因緣故名觀世音菩薩普門品也二
0200c07: 釋慈悲悲名愍傷慈名愛念愍故拔苦念故與樂
0200c08: 然但起慈悲心不牢固須發弘誓加持使堅譬如
0200c09: 工匠造物節廨雖復相應若無膠漆則有零落誓
0200c10: 願如膠要心不退悲心愍傷拔於世間苦果集因
0200c11: 興兩誓願所謂眾生無邊誓願度煩惱無盡誓願
0200c12: 斷慈心愛念欲與出世道因滅果之樂興兩誓願
0200c13: 所謂法門無量誓願學佛道無上誓願成但前明
0200c14: 人法凡聖不同今辨慈悲大小亦異若三藏事六
0200c15: 度行人觀分段生死八苦誓度無邊眾生觀見思
0200c16: 顛倒結業誓斷無盡煩惱觀此因果無常生滅念
0200c17: 念流動而修對治誓學無量法門觀于真諦無為
0200c18: 之理誓成無上佛道如此慈悲即緣有作四諦所
0200c19: 起也若通教行人觀生死八苦如幻如化眾生顛
0200c20: 倒謂為真實即起誓願度如幻眾貪恚癡等如幻
0200c21: 如化眾生顛倒為之受惱即起誓願斷如幻惑觀
0200c22: 即色是空以如幻故乃至即識是空即貪瞋癡等
0200c23: 是空以如幻故非滅故空性本自空空亦不可得
0200c24: 而眾生不能了知即空即起誓願學如幻法門又
0201a01: 觀涅槃設有一法過涅槃者我亦說如幻化而眾
0201a02: 生謂有佛道可求計著佛想即起誓願成如幻覺
0201a03: 覺如幻眾如此慈悲是緣無生四諦所起也若別
0201a04: 教行人觀于因緣生法假名無量十界森羅應須
0201a05: 分別導利眾生那得沉空取證觀此苦果非止一
0201a06: 種分段變易皆名為苦即起誓願度九界生無量
0201a07: 之苦由無量集所謂二惑五住浩若塵沙即起誓
0201a08: 願度九界集集既無量治亦無量所謂三止三觀
0201a09: 法門即起誓願學行治既無量滅亦無量所
0201a10: 謂四種涅槃六種無為即起誓願令他同證如此
0201a11: 慈悲是緣無量四諦所起也若圓教行人觀一切
0201a12: 法實相真如圓融法界非違非順非明非闇而無
0201a13: 明闇故則違違之則有苦集因果智慧明故則順
0201a14: 順之則有道滅因果緣此違順因果而起弘誓譬
0201a15: 如磁石不作心想任運吸鐵慈悲亦爾不作眾生
0201a16: 及以法想任運拔苦與樂故名無緣大慈大悲菩
0201a17: 薩從初發心修此無緣慈悲歷六即位于究竟
0201a18: 今前一番問答明大悲拔苦一心稱名即得解脫
0201a19: 後一番問答明大慈與樂現身說法皆令得度當
0201a20: 知以大慈大悲因緣故名觀世音普門也三釋福
0201a21: 慧亦名定慧寂照妙智無幽不朗如明鏡高堂福
0201a22: 德禪定純厚資發如明燈淨油亦稱目足目足兩
0201a23: 備入清涼池池即涅槃涅槃稱為二種莊嚴莊嚴
0201a24: 法身釋此定慧亦有多種三藏以無常觀理為慧
0201b01: 以觀練熏修種種事禪為福以定資慧發真無漏
0201b02: 所證天然真理名為法身通教但以體法異于析
0201b03: 法餘悉同于三藏別教則以緣修智慧與諸禪定
0201b04: 助開中道法身圓教則以實相觀智為慧實相寂
0201b05: 定為福共顯非定非慧之理名為實相法身菩薩
0201b06: 從初發心修此不二定慧歷六即位鄰于究竟今
0201b07: 前問答智光照闇應機拔苦是從慧莊嚴以得名
0201b08: 後問答首楞嚴定普現色身是從福莊嚴以得名
0201b09: 當知以福慧因緣故名觀世音普門也四釋真應
0201b10: 真名不偽不動應名稱適根緣若契實相不偽不
0201b11: 動之理即能稱機適緣而應譬如攬鏡形對影呈
0201b12: 此之真應不得相離若外道修有漏通雖能變化
0201b13: 譬如瓦石光影不現不可名應未破四住未顯偏
0201b14: 真那有中道圓真若二乘作意神通亦不名應譬
0201b15: 如圖作意乃成了不相似但證偏真出于三界
0201b16: 不達中道不動之理故非圓真從何起應大乘不
0201b17: 爾得實相真譬得明鏡不須作意法界色像隨對
0201b18: 隨應如鏡寫像與真不殊爾乃名為真寂身應菩
0201b19: 薩從初發心歷六即位于究竟今前問答明真
0201b20: 寂不動法界獲益是從真身得名後問答明隨機
0201b21: 廣利出沒多端是從應身得名當知以真應因緣
0201b22: 故名觀世音普門也五釋藥珠藥樹王療治苦患
0201b23: 出柰女經如意珠王能雨眾寶廣出諸經三藏通
0201b24: 別亦各得明治病雨寶而所治不所雨不普今
0201c01: 約圓教明之如華嚴云有上藥樹其根深入枝葉
0201c02: 四布根莖枝葉皆能愈病見聞嗅觸無不得益菩
0201c03: 薩亦爾大悲熏身形聲利物名大藥王身又如如
0201c04: 意珠王能雨大千珍寶隨意無盡菩薩亦爾大慈
0201c05: 熏身與眾生樂名如意珠王身此亦約六即判位
0201c06: 今前問答救種種幽厄苦難從藥王身得名後
0201c07: 問答稱適所求雨大法雨皆令得度從如意珠王
0201c08: 身得名當知以二身因緣故名觀世音普門也六
0201c09: 釋冥顯兩益冥是冥密顯是顯露大聖恒以二益
0201c10: 利安一切而眾生及與下地日用不知譬如日月
0201c11: 照世盲雖不見實荷深恩乃至同是一位而下品
0201c12: 不知上品神力所作以不知故名為冥益又聖人
0201c13: 之益雖不可知若聖欲使知雖蟲等亦能知之
0201c14: 以使知故名為顯益此亦約六即判位今前問答
0201c15: 不見形聲密荷深祐即是冥益後問答所現身
0201c16: 聞所說法即是顯益當知以冥顯因緣故名觀世
0201c17: 音普門也七釋權實權是暫用實非暫用略言權
0201c18: 實共有三種一自行權實中觀為實二觀為權二
0201c19: 化他權實他人根性不同或說權為實或說實為
0201c20: 權不可定判但約他意以明權實耳三自行化他
0201c21: 合明權實自行有權有實皆束為實化他亦有權
0201c22: 有實總束為權用此三意廣歷四教復就自行權
0201c23: 實以判六即如玄義及方便品所明可以意得今
0201c24: 前問答從自他合明之實智益物後問答從自他
0202a01: 合明之權智益物當知以權實因緣故名觀世音
0202a02: 普門也八釋本本名實得名應現自有本高
0202a03: 下本下高等四句事非一概亦約六即判位
0202a04: 今前問答不可見聞但獲冥祐是從本地得名後
0202a05: 問答應現殊形說法度脫是從地得名當知以
0202a06: 本因緣故名觀世音普門也九釋緣了了是顯
0202a07: 發緣是資助資助于了顯發法身了者即是般若
0202a08: 亦名慧行亦名正道亦名智慧莊嚴緣者即是解
0202a09: 脫亦名行行亦名助道亦名福德莊嚴大論云一
0202a10: 人能耘一人能種種譬緣因耘譬了因通論四教
0202a11: 皆具緣了二義今正明圓教二種莊嚴之因佛具
0202a12: 二種莊嚴之果原此因果根本即是性德緣了此
0202a13: 之性德本自有之非適今也大經云一切諸法本
0202a14: 性自空亦由菩薩修習空故見諸法空此即了因
0202a15: 種子本自有之又云一切眾生皆有初地味禪思
0202a16: 益云一切眾生即滅盡定此即緣因種子本自有
0202a17: 之依此法爾本有緣了種子方便修習漸漸增長
0202a18: 從於毫末得成合抱大樹所謂摩訶般若首楞嚴
0202a19: 定此一科不論六即但論根本性德今前問答從
0202a20: 了種受名後問答從緣種受名當知以了因緣因
0202a21: 因緣故名觀世音普門也十釋智斷通途為語則
0202a22: 智即有為功德滿亦名菩提斷即無為功德滿亦
0202a23: 名涅槃言有為功德者即是因時智慧有照用修
0202a24: 成之義故稱有為因雖無常而果是常將因名果
0202b01: 故言有為功德滿也言無為功德者若小乘但取
0202b02: 煩惱滅無以為斷德則是但離妄名為解脫其
0202b03: 實未得一切解脫乃無體之斷德也大乘是有體
0202b04: 之斷不取滅無以為斷德但取隨所調伏眾生之
0202b05: 處惡不能染縱任自在無有累縛名為斷德指此
0202b06: 名無為功德故淨名云不斷癡愛起諸明脫又云
0202b07: 於諸見不動而修三十七品愛見為侍者亦名如
0202b08: 來種乃至五無間皆生解脫相無所染礙名為一
0202b09: 切解脫即是斷德無為也寂而常照即智德也小
0202b10: 乘身滅智既無其身將何入生死而論調伏無
0202b11: 礙無染既無其智何所照寂大乘智斷圓極故法
0202b12: 身顯著即是三種佛性義圓也法身滿足即是非
0202b13: 因非果正因滿足故曰隱名如來藏顯名法身雖
0202b14: 非是因而名為正因雖非是果而名為法身大經
0202b15: 云非因非果名為佛性即是此正因佛性也又云
0202b16: 是因非果名為佛性此據性德緣了皆名為因也
0202b17: 又云是果非因名為佛性此據修得緣了皆滿了
0202b18: 滿轉名般若亦名大菩提果緣滿轉名解脫亦名
0202b19: 大涅槃果果皆稱為果也佛性通于因果不縱不
0202b20: 橫性德時三因不縱不橫果滿時名三德亦不縱
0202b21: 不橫故普賢觀云大乘因者諸法實相大乘果者
0202b22: 亦諸法實相智德既滿湛然常照隨機即應一時
0202b23: 解脫斷德既滿處處調伏現形說法皆令得度今
0202b24: 前問答從智德分滿受名後問答從斷德分滿受
0202c01: 名當知以智斷因緣故名觀世音普門也三解釋
0202c02: 竟四料簡者一料簡人法問若人對觀音法對普
0202c03: 門者則方等有普門法王子標於人名此義云何
0202c04: 答此有二義一者人非法法非人二者人即法法
0202c05: 即人若約華嚴自有二意一者不次第意人即實
0202c06: 相實相即人人法不二也二者次第意地前生死
0202c07: 行人未是實相之法此法亦非彼人也若約三藏
0202c08: 有門明無假人但有實法此法非人空門明攬實
0202c09: 法以成假人亦人法兩異縱令不離人論法不離
0202c10: 法論人俗有真無亦界內二諦意耳非中道之人
0202c11: 法也若約方等對小明大論人法者小同三藏大
0202c12: 同華嚴般若涅槃亦爾今方等中明普門法王子
0202c13: 即大乘意與此經同此經普門是法何得有法無
0202c14: 人方等普門是人何得有人無法但人法互舉耳
0202c15: 二料簡慈悲問若大悲拔苦苦除即是得樂若大
0202c16: 慈與樂樂至即是拔苦何意兩分答通論如此別
0202c17: 則不然譬如拔罪于獄未施五塵身雖免痛根情
0202c18: 未娛不名與樂又如施五塵于獄中五情雖悅不
0202c19: 名拔苦為從別義各顯一邊故別說之復次外道
0202c20: 修四無量自證禪定作想運彼無實益不能令
0202c21: 他拔苦得樂雖自獲定妄世法報盡還墮不免
0202c22: 于苦自他俱無利益二乘修四無量但自拔分段
0202c23: 苦未免變易非究竟樂亦不益他菩薩不爾非凡
0202c24: 夫行非賢聖行非凡夫者不同自受禪樂非賢聖
0203a01: 者不同自拔于苦不同自受樂故即與他樂不同
0203a02: 自拔苦故即拔他苦亦是即拔苦即與樂即與樂
0203a03: 即拔苦但分別說之前明拔苦後明與樂耳又但
0203a04: 論慈悲不論喜捨者四無量心名雖有四義但有
0203a05: 三大經云憂畢叉憂畢叉名捨即是兩捨非慈非
0203a06: 悲不二之意不二而二即是慈悲喜者從樂生喜
0203a07: 初願與樂眾生苦重不能得樂則無可喜既拔苦
0203a08: 竟即能得樂遂其初願是故喜也三料簡福慧問
0203a09: 何故觀音對慧稱之而拔苦普門對福見之而得
0203a10: 樂答慧是光明正治闇惑惑是生死苦惱欲治闇
0203a11: 惑之苦豈不用智慧之光故稱智慧人名即拔苦
0203a12: 也法是法門門名能通通至涅槃安樂之處初習
0203a13: 此法是得樂因後證此法是得樂果故對普門法
0203a14: 而明與樂也然自有智慧是福德福德是智慧自
0203a15: 有智慧非福德福德非智慧大小乘皆備四句小
0203a16: 乘四句者如六度菩薩修般若分閻浮提為七分
0203a17: 此是世智不能斷惑猶屬福德所攝是第一句即
0203a18: 名此福是智以息諍故是第二句如餓阿羅漢以
0203a19: 能斷惑名為智慧而非福德即第三句如白象王
0203a20: 有大受用名為福德非出世智亦非世智不名智
0203a21: 慧即第四句也大乘四句者別教地前三十心行
0203a22: 行名福德慧行名智慧此慧不能破無明還屬福
0203a23: 德所攝即第一句此福亦能治取相惑亦可名為
0203a24: 智慧即第二句若地上皆名智慧不名福德即第
0203b01: 三句若地前皆名福德不名智慧即第四句也今
0203b02: 圓教所明福即是慧慧即是福福慧不二故大論
0203b03: 云如是尊妙人則能見般若此慧那得無定又云
0203b04: 健相三昧能破強敵此定那得無慧不二而二故
0203b05: 分別說之耳四料簡真應亦有四句非真非應應
0203b06: 而非真真而非應亦真亦應一非真非應就理可
0203b07: 解又凡夫不見理故非真無用故非應二應而非
0203b08: 真者外道修得五通同他施化亦得名應而不見
0203b09: 諦不得名真三真而非應者二乘斷結見諦亦得
0203b10: 名真身滅智不能起應四亦真亦應者此則別
0203b11: 顯中道為真即真論用為應真應不二不二而二
0203b12: 故依文互舉一往言之前番問答明真身恒益後
0203b13: 番問答明應身間益然恒間亦不相離如二鳥雙
0203b14: 遊故盡理而言則真身亦恒亦不恒應身亦間亦
0203b15: 不間也五料簡藥珠藥有差病拔苦之功亦有全
0203b16: 身增命致寶之用如意珠王非但雨寶亦能除病
0203b17: 大施太子入海得珠還治父母之眼大品云若人
0203b18: 眼痛珠著身上病即除愈故知通具二義今亦別
0203b19: 據一邊說耳六料簡冥顯兩益共有三十六句如
0203b20: 玄義七料簡權實亦具四句或因實智解脫于權
0203b21: 七難銷除二求願滿是也或因實智解脫于實三
0203b22: 毒皆離是也或因權智得度于實三十三身得度
0203b23: 是也或因權智得度于權怖畏急難之中能得無
0203b24: 畏是也或二俱度脫或二俱不度不脫今依文互
0203c01: 出一邊前文脫權後文度實耳八料簡本通論
0203c02: 本俱能與拔故壽量品云聞佛壽無量得無量
0203c03: 無漏清淨之果報即是從本得樂請觀音經云或
0203c04: 遊戲地獄大悲代受苦即是從拔苦但眾生不
0203c05: 達本源所以流轉苦惱若識本理即于苦得解脫
0203c06: 不見化不能三業種福若遇形聲即為致樂之
0203c07: 因故亦一往說之然非本無以垂非無以顯
0203c08: 本則是二而不二問本與真應何異答真應就
0203c09: 一世橫辨本就三世豎論也九料簡緣了問緣
0203c10: 了既有性德善亦有性德惡否答具問闡提與佛
0203c11: 斷何等善惡答闡提斷修善盡但性善在佛斷修
0203c12: 惡盡但性惡在問性德善惡何不可斷答性之善
0203c13: 惡但是善惡法門性不可改歷三世無誰能毀亦
0203c14: 復不可斷壞譬如魔雖燒經何能令善法門斷盡
0203c15: 假令佛燒惡譜亦不能令惡法斷盡如秦焚典坑
0203c16: 儒豈能令善惡斷盡耶問闡提不斷性善還能令
0203c17: 修善起佛既不斷性惡亦還令修惡起耶答闡提
0203c18: 既不達性善由不達故還為善所染所以修善得
0203c19: 起廣治諸惡佛雖不斷性惡以達惡故于惡自在
0203c20: 故不為惡所染永無修惡復能自在廣用諸惡法
0203c21: 門化度眾生終日用之終日不染不染故不起那
0203c22: 得以闡提為例設使闡提能達此善惡者則不復
0203c23: 名一闡提也十料簡智斷此是一法異名不得相
0203c24: 離如人被縛運力得脫運力名智釋然繫外名斷
0204a01: 運力屬心故名智慧莊嚴釋然繫外屬身故名福
0204a02: 德莊嚴今經言說不得一時故互舉智斷若深得
0204a03: 此十義意者解一千從廣釋觀世音普門義則不
0204a04: 可盡也初通釋竟次別釋為二先釋觀世音次釋
0204a05: 普門先釋觀世音者以何因緣名觀世音通釋如
0204a06: 前別則以境智因緣故名觀世音也境智有二一
0204a07: 思議境智二不思議境智一思議境智又二一約
0204a08: 理外二約理內理外境智共有四句一天然境智
0204a09: 二相待境智三因緣境智四絕待境智天然境智
0204a10: 者境自是境其性常爾智自是智性亦常爾非佛
0204a11: 天人所作故名天然即諸法自生句也相待境智
0204a12: 者境不自境待智故境智不自智待境故智故名
0204a13: 相待即諸法他生句也因緣境智者非但由境故
0204a14: 境亦非但由智故境以境因智緣故而有其境非
0204a15: 但由智故智亦非但由境故智以智因境緣故而
0204a16: 有其智故名因緣即諸法共生句也絕待境智者
0204a17: 非由境故境非由智故境非由境智因緣和合故
0204a18: 境名絕待境非由智故智非由境故智非由智境
0204a19: 因緣和合故智名絕待智即諸法無因生句也今
0204a20: 當次第破之若境自是境者不應為智所照若智
0204a21: 自是智者不應得照于境今既境為智照則境不
0204a22: 自境智能照境則智不自智云何妄計為天然耶
0204a23: 若待智故境者境從智生境應名智何得名境如
0204a24: 人秖應生人不應生木石等又若境從智生則無
0204b01: 智時亦應無境又若境從智生則智復從何生待
0204b02: 境故智亦如是破云何妄計為相待耶若境因智
0204b03: 緣故境者為境中有境故藉智緣為境中無境而
0204b04: 藉智緣為智中有境而藉境因為智中無境而藉
0204b05: 境因若境中有境則不須藉智方有若智中有境
0204b06: 則不須藉境方有又設各有而仍相藉則一時應
0204b07: 有二境若境中無境則雖藉智亦不應有若智中
0204b08: 無境則雖藉境亦不應有譬如一沙無油雖合多
0204b09: 沙亦不出油一盲不見雖合多盲亦不能見也智
0204b10: 因境緣故智亦如是破云何妄計為因緣耶若非
0204b11: 由境故境等者從因緣尚不可得況無因緣而可
0204b12: 名境智亦如是一往謂絕理而窮之不成絕待以
0204b13: 其謂有無因緣之境故以其謂有無因緣之智故
0204b14: 云何妄計為絕待耶此等並是心行理外妄想推
0204b15: 計戲論分別終無實義故中論云諸法不自生亦
0204b16: 不從他生不共不無因是故知無生那得如前四
0204b17: 種計執隨執一種自謂是實謂餘是妄見愛生著
0204b18: 迷于四諦八十八使浩然無涯方招苦果流轉不
0204b19: 息雖傍經論引證文言如蟲蝕木偶爾成字實不
0204b20: 能解是字非字以不解故從于境智而起見執如
0204b21: 服甘露傷命早夭故名理外境智為龍樹之所破
0204b22: 今不取此為境智以釋觀世音也理內思議境智
0204b23: 者亦復作上四門然名字雖同而觀智淳熟不生
0204b24: 執見畢故不造新成方便道發生煖頂乃至一十
0204c01: 六心眼智明覺豁然得悟破諸見惑與理相應譬
0204c02: 如盲人金錍抉膜灼然不謬此之真觀名之為智
0204c03: 所照之理名之為境以發無漏故稱理內境智雖
0204c04: 見此理終是作意入真故名思議境智今明觀世
0204c05: 音亦不從此境智因緣得名也二不思議境智者
0204c06: 境智雖非自他共無因等而以四悉檀赴緣假名
0204c07: 字說或說境自是境智自是智令他歡喜生善滅
0204c08: 惡入理或說由智故境由境故智或說因緣境智
0204c09: 或說絕待境智令得四益亦復如是若無四悉檀
0204c10: 益諸佛如來不空說法雖作四說無四性執無執
0204c11: 故無見愛眾生聞者如良馬見鞭影即能破惑入
0204c12: 道故名為智此智所照名之為境若以智照境入
0204c13: 空取證成真諦理內思議境智如前所說若不以
0204c14: 空為證知此境智但有名字名為境智是字不在
0204c15: 內外中間是字不住亦不不住是字無所有故雖
0204c16: 作四句明境智實不分別四句境智雖作四句聞
0204c17: 境智實不得四句境智雖體達四句境智實不作
0204c18: 四句思量境智言語道斷心行處滅不可四句思
0204c19: 惟圖度故名不思議境智金光明云不思議智照
0204c20: 不思議境此如玄義境妙智妙中廣說今言觀者
0204c21: 即是不思議智言世音者即是不思議境若從文
0204c22: 便宜先釋智次釋境若從義便須先明世音境次
0204c23: 論觀智世者有三一五陰世間二眾生世間三國
0204c24: 土世間既有實法即有假人假實正成即有依報
0205a01: 故名三種世間也世是隔別之義即十法界之世
0205a02: 亦是十種五陰十種假名十種依報隔別不同故
0205a03: 名為世間是間差之義三十種世差別不相謬亂
0205a04: 故名為間言十法界者各各有因各各有果故名
0205a05: 為法各各有界畔分齊故名為界今就一法界復
0205a06: 有十法所謂如是相性體力作因緣果報本末究
0205a07: 竟等十界即有百法十界相互即有千法如是千
0205a08: 法皆是因緣生法六道是惑因緣法四聖是解因
0205a09: 緣法故大經云無漏亦有因緣因滅無明則得熾
0205a10: 然三菩提燈是諸因緣生法當體即是三諦故中
0205a11: 論云因緣所生法我說即是空亦名為假名亦名
0205a12: 中道義故明十種法界三十種世間即是所觀境
0205a13: 也此境復為二所謂自他他者謂眾生及佛自者
0205a14: 即心而具如華嚴云心如工師造種種五陰一
0205a15: 切諸世間莫不由心造又云如心佛亦爾如佛眾
0205a16: 生然心佛及眾生是三無差別是故隨舉一念心
0205a17: 即具三十世間三千性相隨舉一佛法亦即具三
0205a18: 十世間三千性相隨舉一眾生法亦即具三十世
0205a19: 間三千性相當知若自若他一一無非三諦不思
0205a20: 議妙境也音者即十法界口業之機界既不同音
0205a21: 亦有異發音成聲即備三業以此三業而為機感
0205a22: 也結此世音之境即應為六一結十法界是因緣
0205a23: 境二結為四諦境三結為三諦境四結為二諦境
0205a24: 五結為一實諦境六結為無諦境具如玄義廣明
0205b01: 次明觀智者傍境明智則有五番論觀若就因緣
0205b02: 論四種觀若就四諦亦四種觀若就三諦有二種
0205b03: 觀若就二諦有七種觀若就一實諦唯一種觀若
0205b04: 無諦則無觀此亦具如玄義廣明今且約十界以
0205b05: 明二種三諦一通二別通論者十界皆是因緣生
0205b06: 法一一無不即空即假即中空是真諦假是俗諦
0205b07: 中是中道第一義諦別論者六凡界是因緣生法
0205b08: 二乘界是空菩薩界是假佛界是中境諦既有通
0205b09: 別二意對境明觀亦為二意一次第三觀二一心
0205b10: 三觀次第者如瓔珞云從假入空名二諦觀從空
0205b11: 入假名平等觀二觀為方便得入中道第一義觀
0205b12: 此之三觀即大品所明三智一一切智二道種智
0205b13: 三一切種智通論則觀智但是一法異名別論則
0205b14: 因時名觀果時名智也大經明十二因緣有四種
0205b15: 觀謂下智中智上智上上智析空為下即藏教體
0205b16: 空為中即通教從空入假為上即別教中道正觀
0205b17: 為上上即圓教當知析體二觀皆是一切智攝若
0205b18: 以三智四觀對五眼者肉眼天眼照粗細事皆是
0205b19: 世智悉為諸觀境本慧眼對空觀一切智法眼對
0205b20: 假觀道種智佛眼對中觀一切種智也中論偈因
0205b21: 緣所生法句為觀智之本後三句如次對三智若
0205b22: 對四教則初一句即對藏教後三句如次對通別
0205b23: 圓所以對四教者若無教即無觀稟教修觀得成
0205b24: 于智所以須明教也教必有主主即是佛或可一
0205c01: 佛說四教或可示四相明四佛既四教有四佛即
0205c02: 應有四補處菩薩輔佛弘此四教若言諸法寂滅
0205c03: 相不可以言宣則生生尚不可說何況生不生等
0205c04: 若言有因緣故亦可得說非但生生可說乃至不
0205c05: 生不生亦可得說以佛教門出生死苦不得一向
0205c06: 執無說也三藏教補處者百劫種相好因伏惑未
0205c07: 斷僅可對聲聞忍位但以六度行成誓願將滿慈
0205c08: 悲熏于眾生亦能拔苦與樂即是約因緣生法世
0205c09: 智觀于六道世間之音名觀世音也通教補處者
0205c10: 觀真斷結不住于空從空出假道觀雙流遊戲神
0205c11: 通淨佛國土即是用體空一切智觀于六道世間
0205c12: 之音名觀世音也別教補處者十住斷見思惑成
0205c13: 一切智十行四教四門觀假斷塵沙惑成道種智
0205c14: 十迴向習中觀伏無明初地斷一分無明分成一
0205c15: 切種智十地後心無明將盡灌頂受職大慈大悲
0205c16: 普熏法界隨有機感皆能與拔即是用次第三智
0205c17: 觀于十法界世間之音名觀世音也圓教補處者
0205c18: 從初發心正觀中道了知十界眾生三千性相如
0205c19: 鏡中像如水中月不在內不在外不可謂有不可
0205c20: 謂無畢竟非實而三諦之理宛然具足無前無後
0205c21: 在一心中即一而論三即三而論一觀智既爾諦
0205c22: 理亦然一諦即三諦三諦即一諦即于初心具觀
0205c23: 三諦一切佛法無緣慈悲於一心中具修萬行諸
0205c24: 波羅蜜入十信位已巳能長別三界苦輪四住先落
0206a01: 六根清淨名為似解進入十住初心即破無明開
0206a02: 發實相得如來一身無量身湛然應一切圓具三
0206a03: 智從勝受名但名一切種智圓具五眼從勝受名
0206a04: 但名佛眼故云開佛知見初住功德已巳不可盡況
0206a05: 十住十行十向十地況等覺耶若能如是解者名
0206a06: 為圓教人法約無作四諦起無緣慈悲修不二定
0206a07: 慧成真應二身真法界藥珠普應一切橫豎逗
0206a08: 機冥顯兩益以無缺寶藏金剛般若拔二種生死
0206a09: 微細諸苦以首楞嚴法界健相與三點涅槃大自
0206a10: 在樂是名不思議一心三智觀于不思議十法界
0206a11: 一境三諦之音名為觀世音也問既觀眾生非有
0206a12: 非無云何行于慈悲答若不明中道則不識非權
0206a13: 非實若不識非權非實則亦無權無實若無權實
0206a14: 則無四番因果若明中道則權實雙照若雙照權
0206a15: 實則有三種權四諦世出世因果亦有一實無作
0206a16: 四諦世出世因果宛然具足在于一念心中所以
0206a17: 者何以實相慧覺了諸法非空非有是名佛寶所
0206a18: 覺法性之理三諦具足即是法寶如此覺慧與理
0206a19: 事和合名為僧寶事和即有前三教賢聖僧理和
0206a20: 即有圓教四十二賢聖僧故大經以月光增減喻
0206a21: 智斷二德前十五日喻智光漸增即是智德後十
0206a22: 五日喻邪光漸減即是斷德月體本無偏圓光相
0206a23: 不無盈昃體無偏圓以喻實相光有盈昃以喻智
0206a24: 斷智光增者即諸法不生而般若生斷光減者即
0206b01: 諸法不滅而煩惱滅如是增減日日有之如是智
0206b02: 斷地地皆具若十五日體圓光足則月不更圓光
0206b03: 不更盛此喻中道理極菩提智滿故云不生不生
0206b04: 名大涅槃若三十日體盡光滅究竟無餘此喻無
0206b05: 明已巳遣邪倒永除無惑可斷故云不滅不滅名大
0206b06: 涅槃如此明僧寶智斷皆約中道一實相法一切
0206b07: 因果無所破失也若不明中道非空非假但計斷
0206b08: 常等即破生滅四諦世出世因果破三藏教三寶
0206b09: 若但說無常生滅即破無生四諦通教三寶若但
0206b10: 說體法不生不滅真諦即破無量四諦別教三寶
0206b11: 若但說次第顯于非空非有亦破圓教無作四諦
0206b12: 一體三寶傳傳相望前所破失者多後所破失者
0206b13: 少若得今圓教意即一切無所破失也問若圓修
0206b14: 實相則一法三諦一心三觀具足諸法亦應一教
0206b15: 四詮但明圓教即足何用四教如前分別耶答若
0206b16: 一教圓詮一切諸法赴利根人若四教差別逗鈍
0206b17: 根人苟不假漸次分別則圓頓何由可解用別顯
0206b18: 圓所以先明四教例如欲顯一心三觀先明次第
0206b19: 三觀也雖說種種道其實為一乘若有眾生不信
0206b20: 受者當於如來餘深法中示教利喜餘法即前三
0206b21: 教既入佛慧方便自息故云惟此一事實餘二則
0206b22: 非真故知但一圓頓之教一切種智中道正觀唯
0206b23: 此為實觀世音餘皆方便說也本者千手眼大
0206b24: 悲經云此菩薩不可思議威神之力於過去無量
0206c01: 劫前已巳作佛竟號正法明如來大悲願力安樂眾
0206c02: 生現作菩薩又觀音三昧經云先已巳成佛號正法
0206c03: 明如來釋迦為彼佛作苦行弟子悲華經云過去
0206c04: 寶藏佛時轉輪王第一太子三月供佛及比丘僧
0206c05: 發菩提心若有眾生受三塗等一切苦惱若能念
0206c06: 我稱我名字為我天眼天耳聞見不免苦者我終
0206c07: 不成無上菩提寶藏佛言汝觀一切眾生欲斷眾
0206c08: 苦故今字汝為觀世音大佛頂首楞嚴經云我念
0206c09: 往昔無量無數恒河沙劫有佛出世名觀世音我
0206c10: 于彼佛發菩提心彼佛教我從聞思修入三摩地
0206c11: 初於聞中入流亡所乃至忽然超越世出世間獲
0206c12: 二殊勝一者上合十方諸佛與佛如來同一慈力
0206c13: 二者下合十方一切眾生與諸眾生同一悲仰得
0206c14: 成三十二應十四無畏四不思議無作妙德彼佛
0206c15: 歎我善得圓通法門於大會中授記我為觀世音
0206c16: 號由我觀聽十方圓明故觀音名十方界觀世
0206c17: 音得大勢二菩薩受記經云次阿彌陀後當成正
0206c18: 覺名普光功德山王如來如此本難可測知也
0206c19: 觀心釋者觀心因緣所生是三藏觀世音觀心即
0206c20: 空是通教觀世音觀心即假是別教觀世音觀心
0206c21: 即中是圓教觀世音又秖此現前一念介爾之心
0206c22: 縱令迷倒惑而能緣之見分當體無非一心三
0206c23: 觀所緣之相分當體無非一境三諦雖復當體全
0206c24: 是妙智妙境境智不二而眾生日用不知枉受輪
0207a01: 迴雖復輪迴性德無減是理即圓觀世音若聞而
0207a02: 能解不于心外別問佛法及眾生法是名字即觀
0207a03: 世音若如所解而修止觀圓伏五住是觀行即觀
0207a04: 世音若止觀力強粗垢先落淨于六根是相似即
0207a05: 觀世音若發中道真無漏解開示悟入佛之知見
0207a06: 是分證即觀世音若圓滿菩提歸無所得三千實
0207a07: 相究盡明了是究竟即觀世音也次釋普門者復
0207a08: 有二一通途明門二約十義解釋一通途中復有
0207a09: 四意一略列門名二示門相三明權實四明普不
0207a10: 普一列門名者如世間門通至貴賤居室之處凡
0207a11: 鄙以十惡五逆為門通至三塗清昇以五戒十善
0207a12: 四禪四定為門通至人天外道以斷常為門通至
0207a13: 惑苦愛以四倒為門見以四句為門善惡雖殊束
0207a14: 而為言俱是有漏世間之門通至生死也若就佛
0207a15: 法輪門亦復眾多三藏四門通有餘無餘涅槃通
0207a16: 教四門近通化城遠通常住別教四門漸通常住
0207a17: 圓教四門頓通常住此則四四十六教門又有十
0207a18: 六觀門合有三十二門皆是能通之義具如玄義
0207a19: 所明二示門相者三藏四門謂阿毗曇是有門成
0207a20: 實論是空門昆勒是亦有亦空門車匿是非空非
0207a21: 有門一一廣明行法判賢聖位由門通理也通教
0207a22: 四門謂如幻之有如幻之空亦有亦空非有非空
0207a23: 亦一一作行相判賢聖位由門通理也別教四門
0207a24: 謂觀佛性如闇室瓶盆即是有門觀佛性如空迦
0207b01: 毗羅城空即是無門觀佛性如石中金福人得寶
0207b02: 罪人見石是亦有亦無門觀佛性離二邊即中道
0207b03: 非有非無門一一作行相判位由門通理也圓教
0207b04: 四門名不異別但一門即三門三門即一門不一
0207b05: 不四無歷別之殊圓融不四之四一一判不思議
0207b06: 行位之相亦由門通理也三明權實者藏通二教
0207b07: 若教若觀共十六門能通所通並皆是權別教教
0207b08: 觀八門能通是權所通是實圓教教觀八門能通
0207b09: 所通皆實也四明普不普者凡夫外道見愛等門
0207b10: 尚不能通出三界何況普耶藏通二教但通化城
0207b11: 亦復非普別教漸通亦非普義唯圓教教觀實相
0207b12: 法門能十法界千性相三諦一時圓通圓通中
0207b13: 道雙照二諦故稱為普門也一通途明門竟二約
0207b14: 十義解釋者至理非數赴緣利物或作一二之名
0207b15: 或至無量廣略宜然今且處中略明十義一慈悲
0207b16: 普二弘誓普三修行普四斷惑普五入法門普六
0207b17: 神通普七方便普八說法普九供養諸佛普十成
0207b18: 就眾生普上通塗普門已巳約法竟此十普門皆約
0207b19: 修行福德莊嚴前五是自行次三是化他後二是
0207b20: 結前兩意自行中前四是修因第五是明果修因
0207b21: 又二初二是願三四是行總生起者菩薩見一切
0207b22: 苦惱眾生起大慈悲此心雖不即是菩提心能發
0207b23: 生菩提心譬如地水雖非種子能令芽生今因大
0207b24: 悲起菩提心亦復如是次誓願者若但慈悲每多
0207c01: 退墮故云魚子菴羅華菩薩初發心三事因中多
0207c02: 及其成就少以不定故須起誓願要期制持此心
0207c03: 令菩提堅固次修行者若但發願於他未益如無
0207c04: 財力權謀不能拔難菩薩亦爾須福德財神通力
0207c05: 智慧謀乃可化導故須修行以填願即方便道也
0207c06: 次斷惑者無礙道也次入法門者解脫道也此自
0207c07: 行次第也次神通等者若欲化他須示三輪神通
0207c08: 是身輪方便是意輪說法是口輪先以定動後以
0207c09: 慧拔此化他次第也次供養諸佛是結自行隨順
0207c10: 修行是名真法供養諸供養中為最故大經云汝
0207c11: 隨我語即供養佛稟教而行是結自行也成就眾
0207c12: 生是結化他菩薩入諸法門淨佛國土皆為饒益
0207c13: 一切眾生故也解釋者始從人天乃至上地皆有
0207c14: 慈悲此語乃通不出眾生緣法緣無緣若約次第
0207c15: 三慈則緣眾生時眾生差別假名不同因果苦樂
0207c16: 有異尚不得入法緣慈何得稱普若法緣慈則無
0207c17: 人無我無眾生從假以入空尚不得諸假名何況
0207c18: 是普若無緣慈者不緣二十五有假名不緣二乘
0207c19: 涅槃之法雖無所緣而能雙照空假約此起慈名
0207c20: 無緣慈心通三諦稱之為普也若約一心圓妙三
0207c21: 慈則不然且如眾生緣慈悲若觀一法界眾生假
0207c22: 名可不名普今觀十法界眾生假名一一法界各
0207c23: 有十法界相性本末究竟等十法界交互即有百
0207c24: 界千如宛然具足在一念心譬如人面備休否相
0208a01: 庸人不知相師善識眾生一心具足百界千如性
0208a02: 相亦復如是凡夫顛倒理具情迷聖人覺識如彼
0208a03: 相師知此千種性相皆是因緣生法若惡因緣生
0208a04: 法即是苦相性乃至苦本末既未解脫故觀此苦
0208a05: 而起大悲若善因緣生法即有樂相性乃至樂本
0208a06: 末既未證得故觀此而起大慈具如玄義廣釋一
0208a07: 界相性等也菩薩深觀十法界眾生千種性相具
0208a08: 在一心遠討根源照其性德之惡性德之善尚自
0208a09: 泠然何況不照修得善惡耶如見雪山亦有藥王
0208a10: 亦有毒草以觀性德惡毒惻愴憐憫起大悲心欲
0208a11: 拔其苦以觀性德善樂愛念歡喜起大慈心欲與
0208a12: 其樂此十法界收一切眾生罄無不盡緣此眾生
0208a13: 假名而修慈悲豈非眾生緣慈悲普耶問地獄界
0208a14: 重苦未拔云何與樂答眾生入地獄時多起三念
0208a15: 菩薩乘機即與樂因故言與樂也又菩薩能大悲
0208a16: 代受苦令其休息餘九苦輕與樂義可解次明法
0208a17: 緣慈悲普者觀十法界性相一切善惡悉皆空
0208a18: 十法界假名假名皆空十法界色受想行識色受
0208a19: 想行識皆空十法界處所處所皆空無我無我所
0208a20: 皆不可得如幻如化無有真實常寂滅相終歸於
0208a21: 空眾生云何強計為實不覺不知為苦為惱不得
0208a22: 無為寂滅之樂今欲拔此苦而起大悲欲與此樂
0208a23: 而起大慈故淨名云能為眾生說如此法即真實
0208a24: 慈也若緣一法界法起慈悲者可不名普今緣十
0208b01: 法界法豈非普耶三無緣慈悲普者若緣十法界
0208b02: 性相等差別假名此假則非假十法界如幻如化
0208b03: 空則非空非假故不緣十法界相性非空故不緣
0208b04: 十法界之真既遮此二邊無住無著名為中道亦
0208b05: 無中可緣畢竟清淨如是觀時雖不緣於空假任
0208b06: 運雙照二邊起無緣慈悲拔二死苦與中道樂如
0208b07: 石吸鐵無有教者自然相應無緣慈悲吸三諦
0208b08: 機更無差忒不須作念也行者始於凡地修此慈
0208b09: 悲即得入五品觀行無緣慈悲進入十信相似無
0208b10: 緣慈悲次入十住方是分證無緣慈悲乃至等覺
0208b11: 鄰極慈悲普熏眾生不動而應如明鏡現像如
0208b12: 石吸鐵三諦具足故名為普通至中道故稱為門
0208b13: 也弘誓者弘名為廣誓名為制願名要求制御其
0208b14: 心廣求勝法故名四弘誓願弘誓本成慈悲慈悲
0208b15: 既緣苦樂弘誓亦約四諦若見苦諦逼迫楚毒酸
0208b16: 辛緣此起誓故言未度令度若見集諦顛倒迷惑
0208b17: 繫縛緣此起誓故言未解令解行清淨道能出生
0208b18: 死至安樂地眾生不識欲示眾生立於此道故言
0208b19: 未安令安煩惱滅處子果縛斷名為涅槃眾生未
0208b20: 證緣此起誓故言未得涅槃令得涅槃生死因難
0208b21: 識苦果易知故先果後因涅槃理妙須方便善故
0208b22: 先因後果如此四諦不出一心迷心起業業即感
0208b23: 果欲識果源果但由集制心息業則生死輪壞煩
0208b24: 惱調伏名之為道修行不懈則苦忍明發子果俱
0208c01: 斷名之為滅雖有四別終是一念更非異法四諦
0208c02: 既爾弘誓亦然但凡夫厭下攀上約此立誓未達
0208c03: 四諦是不名普藏通二教惟見分段四諦亦不名
0208c04: 普別教先約分段次約變易此亦非普圓教菩薩
0208c05: 於一心中知一切苦集滅道知集者凡夫見
0208c06: 愛即有作之集二乘著空即無作之集故淨名云
0208c07: 法名無染若染於法是名染法非求法也又云結
0208c08: 習未盡華則著身即是變易之惑全未除也大經
0208c09: 云汝諸比丘於此大乘未為正法除諸結使即無
0208c10: 作集也乃至順道法愛生亦是無作集也知苦
0208c11: 者以有集故即能招苦有作集招分段苦無作集
0208c12: 招變易苦故界內道諦即是界外集諦界內滅諦
0208c13: 即是界外苦諦也知對治苦集之道滅者人天
0208c14: 五戒十善四禪四定不動不出藏通四諦十二因
0208c15: 緣通至有餘無餘二種涅槃別教歷別通至常住
0208c16: 不能于一道有無量道不名普道圓教中道即是
0208c17: 實相普賢觀云大乘因者諸法實相修如此道名
0208c18: 為圓因故稱普道所得涅槃即是究竟常住一切
0208c19: 煩惱永無遺餘譬如劫火無有遺燼普賢觀云大
0208c20: 乘果者諸法實相證如此滅名為圓果故稱普滅
0208c21: 所觀四諦既周緣諦起誓何得不故云弘誓普
0208c22: 也修行者次第五行非普一心五行乃名為普具
0208c23: 如玄義行妙中說斷惑者若從假入空止斷四住
0208c24: 華猶著身未為正法除諸結使但離妄未得一
0209a01: 切解脫故不名普若從空入假止除塵沙不依根
0209a02: 本而斷亦不名普若空假不二正觀中道根本既
0209a03: 傾枝條自去如覆大地草木悉碎故名斷惑普也
0209a04: 入法門者若二乘入一法門不能入二何況眾多
0209a05: 若修歷別之行階差淺深亦不名普若入王三昧
0209a06: 一切三昧悉入其中譬如王來必有營從營從復
0209a07: 有營從王三昧亦如是一諦三昧即三諦三昧三
0209a08: 諦三昧復各有無量法門而為眷屬亦皆悉入王
0209a09: 三昧中故名入法門普也神通者羅漢見大千初
0209a10: 地見百界二地見千界等皆是限量之通故不名
0209a11: 普何以故緣境既狹發通亦小今圓教菩薩緣
0209a12: 十法界境發通見十法界而無限極三乘尚不
0209a13: 知其名何況見其境界眼見既爾餘例可知方便
0209a14: 者有進行方便是道前自行方便有起用方便是
0209a15: 道後化他方便今正明道後方便也若二乘及權
0209a16: 位菩薩自行方便止能入一法門故起用化他但
0209a17: 能齊其所得道前道後俱非是普今圓教菩薩以
0209a18: 二諦為方便收得一切方便入中道已巳雙照二諦
0209a19: 二諦神變十法界而於中道無所損減道前道
0209a20: 後皆名為普也說法者二乘及權位菩薩不能一
0209a21: 時答眾聲又殊方異俗不能令其俱解今圓教
0209a22: 人一時演法隨類得解以一妙音滿十方如修
0209a23: 羅琴隨人意出聲故名說法普也供養諸佛者有
0209a24: 二一事二理事供養者如華嚴云不為但供養一
0209b01: 佛故乃至不為但供養不可說佛剎微塵數佛故
0209b02: 為欲供養盡法界空界一切諸佛故不起滅
0209b03: 定現諸威儀安禪合掌讚諸法王以身命財一切
0209b04: 供具周至十方如普賢願王所說也理供養者圓
0209b05: 智正觀之心名之為覺覺即是佛萬行功德熏修
0209b06: 此智即供養佛也故云供養諸佛普也成就眾生
0209b07: 者譬如螢火燈燭星月為益蓋微若日光照世則
0209b08: 一切卉木叢林令生長華果成就外道如螢二
0209b09: 乘如燈燭小菩薩如星別教如月今圓教菩薩猶
0209b10: 如日輪又如大雲一時等澍四方俱下三草二木
0209b11: 各得生長故云成就眾生普也普門之義何可窮
0209b12: 盡略舉十義以示其端耳但觀現前一念心性法
0209b13: 爾具足三千性相即空即假即中正是無作四諦
0209b14: 妙境緣此妙境而起慈悲慈悲則普立弘誓願弘
0209b15: 誓則普依此修行一行一切行故修行普依此斷
0209b16: 惑一斷一切斷故斷惑普依此入法門一法門一
0209b17: 切法門故入法門普依此而起神通即是無記化
0209b18: 化故神通普依此而起方便逗十界權實頓漸
0209b19: 種種機緣故方便普依此說法一音報眾聲故
0209b20: 說法普依此供養諸佛三世諸佛悉受其供故供
0209b21: 養普依此成就眾生法界群機皆得四益故成就
0209b22: 普一切眾生心性無減是理即普門聞而生解是
0209b23: 名字即普門圓伏五住是觀行即普門清淨六根
0209b24: 是相似即普門開示悟入是分證即普門法界洞
0209c01: 徹窮源盡性是究竟即普門也釋品名竟此品因
0209c02: 曇摩羅讖法師教河西王沮渠蒙遜誦之除病所
0209c03: 以流通別行良由觀音大士與此方尤有緣故智
0209c04: 者大師亦別說玄義及義疏各有二卷玄義亦作
0209c05: 五重謂人法等為名已巳如前說靈智合法身為體
0209c06: 感應為宗慈悲利物為用流通醍醐味為教相也。
0209c07: 
0209c08: 妙法蓮華經台宗會義卷七之一
0209c09: 
0209c10: 
0209c11: 妙法蓮華經台宗會義卷七之二
0209c12: 
0209c13: 古吳後學蕅益　智旭　述
0209c14: △普門品入文為二初問答二聞品功德初中二
0209c15: 初長文二偈頌長文有兩番問答初番為二初問
0209c16: 二答。今初。
0209c17: 爾時無盡意菩薩即從座起偏袒右肩合掌向佛而
0209c18: 作是言世尊觀世音菩薩以何因緣名觀世音。
0209c19: 爾時者說東方菩薩竟次應說西方菩薩時也世界
0209c20: 說東方生善竟次應說西方生善時為人說東方斷
0209c21: 疑竟次應說西方斷疑時對治說東方得道竟次應
0209c22: 說西方得道時第一義無盡者境也大品明空則無
0209c23: 盡真大集明八十無盡門華嚴明十種不可盡俗
0209c24: 淨名云夫無盡者非盡非無盡故名無盡中意者
0210a01: 智也即一心三智也智契於境境隨智空名無盡
0210a02: 意空又意者世出世之本也智隨于境境多智多
0210a03: 名無盡意假又意即法界一切皆是法界故言能
0210a04: 觀心性名為上定中而作是言者具二莊嚴故能
0210a05: 問也以何因緣者若就眾生則以善惡兩機為因
0210a06: 聖人靈智慈悲為緣若就菩薩則以觀智慈悲為
0210a07: 因眾生機感為緣也。△二答三初總答二別答三
0210a08: 勸持名答即大佛頂經所明十四無畏也。今初。
0210a09: 佛告無盡意菩薩善男子若有無量百千萬億眾生
0210a10: 受諸苦惱聞是觀世音菩薩一心稱名觀世音菩薩
0210a11: 即時觀其音聲皆得解脫。
0210a12: 無量百千萬億眾生標十法界種種機也受諸苦
0210a13: 惱明別業所感果報各不同也自有一人受一苦
0210a14: 一人受多苦多人受一苦多人受多苦今顯人多
0210a15: 苦多並為菩薩與拔之境也遭苦由于二世之惡
0210a16: 聞名即是二世之善一心稱名有事有理如此善
0210a17: 惡合為機感也即時觀其音聲者應之速也皆得
0210a18: 解脫者應之普也聞有四義謂聞聞聞不聞不聞
0210a19: 聞不聞不聞隨達一種即是四教聞慧一心稱名
0210a20: 即四教思修二慧事一心者謂念念相續不起雜
0210a21: 想理一心者謂了知此心非自他共亦非無因能
0210a22: 稱所稱體是法界也事一心解脫事難理一心解
0210a23: 脫理難隨感必應如啐啄同時若夫稱唱累年不
0210a24: 蒙寸效者秖由未臻事一心故然亦能作未來得
0210b01: 度因緣故雖散心一稱名號功無棄但效有遲
0210b02: 速耳。△二別答三初約口業機明應二約意業機
0210b03: 明應三約身業機明應初中二初明七難二結歎
0210b04: 初又七初火難至七怨賊難。今初。
0210b05: 若有持是觀世音菩薩名者設入大火火不能燒由
0210b06: 是菩薩威神力故。
0210b07: 持名是善入火是惡善惡合為機感威神力故火
0210b08: 不能燒即是應也果報火下從地獄上至初禪皆
0210b09: 論機應惡業火下從地獄上至非想皆論機應煩
0210b10: 惱火下從地獄上至等覺皆論機應也。△二水難。
0210b11: 若為大水所漂稱其名號即得淺處。
0210b12: 水漂是惡稱名是善以此為機得淺是應也果報
0210b13: 水下從地獄上至二禪惡業水通三界煩惱水通
0210b14: 九界並論機感。△三羅剎難。
0210b15: 若有百千萬億眾生為求金銀璃硨磲碼珊瑚
0210b16: 琥珀真珠等寶入於大海假使黑風吹其船舫飄墮
0210b17: 羅剎鬼國其中若有乃至一人稱觀世音菩薩名者
0210b18: 是諸人等皆得解脫羅剎之難以是因緣名觀世音。
0210b19: 此羅剎難亦是風難果報羅剎在欲界惡業羅剎
0210b20: 三界煩惱羅剎通九界又果報風至三禪惡業
0210b21: 風三界煩惱風通九界各論機應並可例解。△
0210b22: 四刀杖難。
0210b23: 若復有人臨當被害稱觀世音菩薩名者彼所執刀
0210b24: 杖尋段段壞而得解脫。
0210c01: 果報刀杖局在地居惡業刀杖遍三界煩惱刀杖
0210c02: 通九界也。△五鬼難。
0210c03: 若三千大千國土滿中夜叉羅剎欲來惱人聞其稱
0210c04: 觀世音菩薩名者是諸惡鬼尚不能以惡眼視之況
0210c05: 復加害。
0210c06: 鬼難例前羅剎可解言大千滿中者假使之辭意
0210c07: 顯煩惱惡鬼彌滿唯稱名能降伏之。△六枷鎖難。
0210c08: 設復有人若有罪若無罪杻械枷鎖檢繫其身稱觀
0210c09: 世音菩薩名者皆悉斷壞即得解脫。
0210c10: 有罪是現世惡無罪是過去惡在手曰杻在足曰
0210c11: 械在頭曰枷連身曰鎖封名為檢縛名為繫果報
0210c12: 枷鎖在欲界惡業枷鎖遍三界煩惱枷鎖通九界
0210c13: 也。△七怨賊難。
0210c14: 若三千大千國土滿中冤賊有一商主將諸商人齎
0210c15: 持重寶經過險路其中一人作是唱言諸善男子勿
0210c16: 得恐怖汝等應當一心稱觀世音菩薩名號是菩薩
0210c17: 能以無畏施於眾生汝等若稱名者於此怨賊當得
0210c18: 解脫眾商人聞俱發聲言南無觀世音菩薩稱其名
0210c19: 故即得解脫。
0210c20: 大千滿中亦假設之辭奪命名冤劫財名賊果報
0210c21: 冤賊在欲界惡業冤賊遍三界煩惱冤賊通九界
0210c22: 觀心釋者大千滿中冤賊無始煩惱種子集在第
0210c23: 八藏識中也有一商主第六識也諸商人行別
0210c24: 境及諸善心所也重寶出世三乘法也經過險路
0211a01: 諸對治法與諸煩惱相遇也其中一人或是勝解
0211a02: 或是善慧或是信也一心稱名四教聞思修慧也
0211a03: 俱發聲者心王與諸善心所決相應也即得解脫
0211a04: 者證于四教所詮理也又此七難即表眾生身有
0211a05: 六大火即火大水即水大風即風大刀杖枷鎖皆
0211a06: 即地大三千大千以表空大羅剎冤賊以表識大
0211a07: 觀音菩薩觀此六大皆如來藏一一即空假中自
0211a08: 既解脫故能令他解脫眾生迷此六大之性枉受
0211a09: 果報惡業煩惱諸難然正迷時性德無改原與菩
0211a10: 薩體同故聞名稱念隨其解有偏圓行有淺深所
0211a11: 得四教四益亦有差別究竟終得一切種智則無
0211a12: 別也初明七難竟。△二結歎。
0211a13: 無盡意觀世音菩薩摩訶薩威神之力巍巍如是。
0211a14: 巍巍者高顯也功超九界故高名彰三土故顯初
0211a15: 約口業機明應竟。△二約意業機明應二初明三
0211a16: 毒二結歎。今初。
0211a17: 若有眾生多於婬欲常念恭敬觀世音菩薩便得離
0211a18: 欲若多瞋恚常念恭敬觀世音菩薩便得離瞋若多
0211a19: 愚癡常念恭敬觀世音菩薩便得離癡。
0211a20: 多欲恚癡是惡常念恭敬是善此二為機得離即
0211a21: 是應也事欲事恚局在欲界事癡即通三界理三
0211a22: 毒者二乘以耽真為欲畏俗為瞋不了生死涅槃
0211a23: 如幻為癡出假菩薩以遊戲神通為欲訶厭二乘
0211a24: 為瞋不達中道為癡地前菩薩以中道似愛為欲
0211b01: 雙捨二邊為瞋無明未破為癡乃至等覺後心猶
0211b02: 有微細無明未破即有微細欲恚未除今由大悲
0211b03: 菩薩從初發心觀此貪瞋癡等煩惱皆是因緣生
0211b04: 法一一即空假中即空故離凡夫三毒即假故離
0211b05: 二乘三毒即中故離菩薩三毒成就不可思議三
0211b06: 種善根亦是成就不可思議大貪大瞋大癡法門
0211b07: 故令常念恭敬之者隨解偏圓隨行淺深得離亦
0211b08: 有種種差別究竟歸于無差別也。△二結歎。
0211b09: 無盡意觀世音菩薩有如是等大威神力多所饒益
0211b10: 是故眾生常應心念。
0211b11: 二約意業機明應竟。△三約身業機明應二初明
0211b12: 二求二結歎。今初。
0211b13: 若有女人設欲求男禮拜供養觀世音菩薩便生福
0211b14: 德智慧之男設欲求女便生端正有相之女宿植德
0211b15: 本眾人愛敬。
0211b16: 求男求女獨標女人者女人以無子為苦夫主所
0211b17: 棄並婦所輕旁人所笑故也禮拜供養是機感便
0211b18: 生男女是普應也法門解者四教未證實理皆名
0211b19: 女人四教各論慧男定女良由大士先證權實男
0211b20: 女故能為增上緣令諸行人各得成就諸定慧也
0211b21: 又欲界有慧無定是狂男無色有定無慧是癡女
0211b22: 四禪定慧均平如福德男端正女也然男無破惑
0211b23: 之功女無出生無漏之力此亦無用男女藏通兩
0211b24: 教二乘慧能斷見思惑是幹事之男定能發生無
0211c01: 漏是育嗣之女然慧不能破無明見佛性則男而
0211c02: 不男定不能懷中道子則女猶石女故大經云二
0211c03: 乘定多慧少不見佛性菩薩慧多定少亦不見佛
0211c04: 性也唯別教初地真明慧發無緣慈成乃名真正
0211c05: 男女圓教初住見中道時定慧具足男女相滿故
0211c06: 男名福德是有定之慧女名端正是有慧之定也。
0211c07: △二結歎。
0211c08: 無盡意觀世音菩薩有如是力若有眾生恭敬禮拜
0211c09: 觀世音菩薩福不唐捐。
0211c10: 唐捐謂棄此句兼釋疑也亦有禮拜不得男女
0211c11: 者唯由機淺故所求未遂而禮拜之福終必不失
0211c12: 也二別答竟。△三勸持名答三初勸持二格量三
0211c13: 結歎。今初。
0211c14: 是故眾生皆應受持觀世音菩薩名號。
0211c15: 上說觀音得名因緣其力廣大既不辨形質但是
0211c16: 述名論德若欲歸崇宜受持名號故結勸持名也
0211c17: 良由萬德洪名稱實所召只此一名一字法爾具
0211c18: 足三千性相三諦妙理法爾圓收頓漸偏圓權實
0211c19: 妙智法爾理智本自不二不二而二理智宛然舉
0211c20: 一假名則一切假名一切實法一切國土無不歸
0211c21: 趣此假名中是故聞名功德已巳自不可思議受持
0211c22: 功德尤不可思議也持名既爾想彼正報依報亦
0211c23: 復如是故知阿彌陀經觀無量經與此妙經同一
0211c24: 圓頓甚深希有法門無有優劣。△二格量。
0212a01: 無盡意若有人受持六十二億恒河沙菩薩名字復
0212a02: 盡形供養飲食衣服臥具醫藥於汝意云何是善男
0212a03: 子善女人功德多不無盡意言甚多世尊佛言若復
0212a04: 有人受持觀世音菩薩名號乃至一時禮拜供養是
0212a05: 二人福正等無異於百千萬億劫不可窮盡。
0212a06: 文有四意一格量本二問三答四正格量也格量
0212a07: 本中共舉四多六十二億恒沙是福田多受持是
0212a08: 持名多盡形是時節多飲食等四事供養是種子
0212a09: 多以此四多為格量本也問答可知正格量中還
0212a10: 舉四少以格四多但一觀世音則福田少持名亦
0212a11: 少乃至一時則時少禮拜供養不言四事則種子
0212a12: 少而功德正等無異良由真如實際一多無性本
0212a13: 自平等故也觀音證此實際故一則非一與多正
0212a14: 等六十二億證此實際故多則非多與一正等一
0212a15: 中解無量故說六十二億無量中解一故說觀世
0212a16: 音耳占察經云能聞我名者即為聞十方佛名亦
0212a17: 是此意。△三結歎。
0212a18: 無盡意受持觀世音菩薩名號得如是無量無邊福
0212a19: 德之利。
0212a20: 初番問答明眾生三業顯機為境法身靈智冥應
0212a21: 境智因緣名觀世音竟。△次番亦二初問二答。
0212a22: 今初。
0212a23: 無盡意菩薩白佛言世尊觀世音菩薩云何遊此娑
0212a24: 婆世界云何而為眾生說法方便之力其事云何。
0212b01: 問有三意一云何遊是問身業二云何說是問口
0212b02: 業三方便云何是問意業即是三輪不思議化亦
0212b03: 名三不護三無失也不思議化者化作佛身亦即
0212b04: 化作佛口佛心乃至化作執金剛神亦即化作金
0212b05: 剛心口雖屈曲利物而于法身智慧無所損減故
0212b06: 淨名云善能分別諸法相於第一義而不動不動
0212b07: 而動名不思議化也問意業云何可化答聖意無
0212b08: 能測者若欲示之乃至昆蟲亦令得知故唯識云
0212b09: 無上覺者神力難思化無量類皆令有心也不護
0212b10: 者住不思議圓普法門實不作意計校籌量次第
0212b11: 經營譬如明鏡隨對即現無有分別亦無前後也
0212b12: 無失者眾生根機不同淺深有異觀音雖不作念
0212b13: 逗機而逗機無失契當前人冥會事理也。△二答
0212b14: 三初別答二總答三勸供養。今初。
0212b15: 佛告無盡意菩薩善男子若有國土眾生應以佛身
0212b16: 得度者觀世音菩薩即現佛身而為說法應以辟支
0212b17: 佛身得度者即現辟支佛身而為說法應以聲聞身
0212b18: 得度者即現聲聞身而為說法應以梵王身得度者
0212b19: 即現梵王身而為說法應以帝釋身得度者即現帝
0212b20: 釋身而為說法應以自在天身得度者即現自在天
0212b21: 身而為說法應以大自在天身得度者即現大自在
0212b22: 天身而為說法應以天大將軍身得度者即現天大
0212b23: 將軍身而為說法應以毗沙門身得度者即現毗沙
0212b24: 門身而為說法應以小王身得度者即現小王身而
0212c01: 為說法應以長者身得度者即現長者身而為說法
0212c02: 應以居士身得度者即現居士身而為說法應以宰
0212c03: 官身得度者即現宰官身而為說法應以婆羅門身
0212c04: 得度者即現婆羅門身而為說法應以比丘比丘尼
0212c05: 優婆塞優婆夷身得度者即現比丘比丘尼優婆塞
0212c06: 優婆夷身而為說法應以長者居士宰官婆羅門婦
0212c07: 女身得度者即現婦女身而為說法應以童男童女
0212c08: 身得度者即現童男童女身而為說法應以天龍夜
0212c09: 叉乾闥婆阿修羅迦樓羅緊那羅摩羅伽人非人
0212c10: 等身得度者即皆現之而為說法應以執金剛神得
0212c11: 度者即現執金剛神而為說法。
0212c12: 應以之言答意業方便能知機宜現身答身業說
0212c13: 法答口業三業本不相離也此中別明三十三身
0212c14: 若并人及非人則是三十五身大佛頂經明三十
0212c15: 二應開出獨覺別為一合四婦女但為一略不言
0212c16: 迦樓羅文有開合義無增減總而言之止是十法
0212c17: 界身耳不言菩薩身者正就菩薩法界廣明現餘
0212c18: 九法界像以顯十界互具重重無盡之意也不言
0212c19: 地獄界者攝在非人中也若有國土眾生者實報
0212c20: 方便同居三種國土十法界機也實報土中純以
0212c21: 菩薩而為眾生唯有一佛界機方便土中有九種
0212c22: 眾生謂藏教二乘無學通教三乘斷通惑人別三
0212c23: 十心圓教十信也有二種機一是佛界機二是菩
0212c24: 薩界機也同居土中具足九界眾生及十界機對
0213a01: 機設應具須十界佛身又有四教相別辟支又有
0213a02: 緣獨不同聲聞又有析法體法四向四果及示隨
0213a03: 五味展轉調伏不同既現梵王理應亦現光音
0213a04: 淨二王既現帝釋理應亦現夜摩兜率化樂三王
0213a05: 自在即欲界主大自在即四禪主既云毗沙門亦
0213a06: 必現餘三天故佛頂直云四天王也既云小王亦
0213a07: 必應現四種輪王既云人非人等言人則老少貴
0213a08: 賤何所不收言非人則地獄鬼畜何所不收故下
0213a09: 文云以種種形遊諸國土但可意知豈可言盡為
0213a10: 說法者隨其所堪或權或實或頓或漸或顯或密
0213a11: 令得權實四益究竟終歸一實益耳。△二總答。
0213a12: 無盡意是觀世音菩薩成就如是功德以種種形遊
0213a13: 諸國土度脫眾生。
0213a14: 前別答三十五身文廣而意狹此總答如是功德
0213a15: 文狹而義廣以種種形則不止三十五身遊諸國
0213a16: 土則不局娑婆世界明矣。△三勸供養二初勸二
0213a17: 受旨。今初。
0213a18: 是故汝等應當一心供養觀世音菩薩是觀世音菩
0213a19: 薩摩訶薩於怖畏急難之中能施無畏是故此娑婆
0213a20: 世界皆號之為施無畏者。
0213a21: 既名觀世音亦名施無畏者從德受名德既無盡
0213a22: 名亦無盡也。△二受旨六初奉命二不受三重奉
0213a23: 四佛勸五受已巳轉奉六歎結。今初。
0213a24: 無盡意菩薩白佛言世尊我今當供養觀世音菩薩
0213b01: 即解頸眾寶珠瓔珞價直百千兩金而以與之作是
0213b02: 言仁者受此法施珍寶瓔珞。
0213b03: 眾寶珠瓔珞者眾寶間珠共為嚴飾也無盡意位
0213b04: 高瓔珞何止直百千兩如云百姓萬民不止一百
0213b05: 一萬也又頸表中道一實之理以眾多無盡法門
0213b06: 莊嚴實相如瓔珞在頸解者表菩薩為常捨行故
0213b07: 一切願行功德乃至佛智菩提涅槃亦不住不著
0213b08: 無依無倚故言解也大集云戒定慧陀羅尼以為
0213b09: 瓔珞莊嚴法身百千是十萬表十地各有萬德也
0213b10: 法施者財即是法財是因緣生法即空即假即中
0213b11: 三諦一心一切具足於法平等於財亦等如此施
0213b12: 者即是法施也。△二不受。
0213b13: 時觀世音菩薩不肯受之。
0213b14: 約事則無盡意奉命供養我未奉命故不肯受禮
0213b15: 應遜讓也約表法則不受三昧廣大之用故無所
0213b16: 受。△三重奉。
0213b17: 無盡意復白觀世音菩薩言仁者愍我等故受此瓔
0213b18: 珞。
0213b19: 或請上愍下或地位相齊亦可相愍或我為四眾
0213b20: 故施仁愍四眾而受以無所受而受諸受也。△四
0213b21: 佛勸。
0213b22: 爾時佛告觀世音菩薩當愍此無盡意菩薩及四眾
0213b23: 天龍夜叉乾闥婆阿修羅迦樓羅緊那羅摩羅伽
0213b24: 人非人等故受是瓔珞。
0213c01: 正以菩薩為物故施亦應為物故受也。△五受已巳
0213c02: 轉奉。
0213c03: 即時觀世音菩薩愍諸四眾及於天龍夜叉乾闥婆
0213c04: 阿修羅迦樓羅緊那羅摩羅伽人非人等受其瓔
0213c05: 珞分作二分一分奉釋迦牟尼佛一分奉多寶佛塔。
0213c06: 秖一法施瓔珞分作二分表一實相舉體作事理
0213c07: 二因也奉二佛者表以二因趣二果也理圓即法
0213c08: 佛事圓即報佛還以二佛表二果也。△六歎結。
0213c09: 無盡意觀世音菩薩有如是自在神力遊於娑婆世
0213c10: 界。
0213c11: 初長文竟。△二偈頌什公不譯故舊本皆無文句
0213c12: 義疏亦皆不釋續高僧傳云偈是闍那掘多所譯
0213c13: 今流通本既並增入故科註中依慈雲師所分之
0213c14: 科而消釋之大科為三初雙頌兩問二雙頌兩答
0213c15: 三雙頌兩勸。今初。
0213c16: 爾時無盡意菩薩以偈問曰。
0213c17: 世尊妙相具我今重問彼佛子何因緣名為觀世音。
0213c18: 初句歎佛德次句雙含二問後二句別頌初問也。
0213c19: △二雙頌兩答二初加頌總歎行願二別頌兩答。
0213c20: 今初。
0213c21: 具足妙相尊偈答無盡意汝聽觀音行善應諸方所
0213c22: 弘誓深如海歷劫不思議侍多千億佛發大清淨願。
0213c23: 初二句經家敘辭次六句佛正答也汝聽者誡令
0213c24: 生三慧也觀音行者一心三智觀十界音令無量
0214a01: 苦一時解脫即已巳成利他行也善應諸方所者不
0214a02: 動真心垂形三土三十二應處處現往即普門神
0214a03: 通力也此二句總歎所真應二身也弘誓深如
0214a04: 海者明其初發心時緣於無作四諦故橫該十界
0214a05: 豎徹三諦廣且深也歷劫等者明其中間以行填
0214a06: 願所經時久所侍佛多所發願大故得成今真應
0214a07: 二身譬如水漲船高泥多佛大也。△二別頌兩答
0214a08: 二初頌前答二頌後答初中二初頌總答二頌別
0214a09: 答。今初。
0214a10: 我為汝略說聞名及見身心念不空過能滅諸有苦。
0214a11: 略說者舉要而言也聞名故稱口業機也見身故
0214a12: 禮身業機也心念意業機也諸有二十五有也。△
0214a13: 二頌別答二初頌七難二頌三毒二求初中十二
0214a14: 初頌第一火難至十二加頌雷雨難。今初。
0214a15: 假使興害意推落大火坑念彼觀音力火坑變成池。
0214a16: 念彼觀音者若就佛說觀音為彼即約師弟假分
0214a17: 彼此若就眾生念彼觀音即約感應暫分彼此師
0214a18: 弟感應無非法界能所宛然能所斯絕眾生念自
0214a19: 心中之彼觀音觀音應自心中之彼眾生感應道
0214a20: 交不可思議。△二頌第二水難。
0214a21: 或漂流巨海龍魚諸鬼難念彼觀音力波浪不能沒。
0214a22: △三加頌墮須彌難。
0214a23: 或在須彌峰為人所推墮念彼觀音力如日空住。
0214a24: 約事即是假設之辭設使從須彌墮尚不損傷況
0214b01: 餘山耶約觀解者本在中道實相性德須彌山王
0214b02: 無明惡人推墮二死海中念彼觀音三智三德便
0214b03: 同諸佛住無所住。△四加頌墮金剛山難例須彌
0214b04: 難可解。
0214b05: 或被惡人逐墮落金剛山念彼觀音力不能損一毛。
0214b06: △五超頌第七冤賊難。
0214b07: 或值冤賊繞各執刀加害念彼觀音力咸即起慈心。
0214b08: △六追頌第四刀杖難。
0214b09: 或遭王難苦臨刑欲壽終念彼觀音力刀尋段段壞。
0214b10: △七追頌第六枷鎖難。
0214b11: 或囚禁枷鎖手足被杻械念彼觀音力釋然得解脫。
0214b12: △八加頌咀毒藥難。
0214b13: 詛諸毒藥所欲害身者念彼觀音力還著於本人。
0214b14: 使鬼神往殺前人若前人有種種福德所護不
0214b15: 可殺者法須還著本人密部明之甚詳須知還著
0214b16: 本人亦復具有四悉檀益蘇軾改云兩家俱沒事
0214b17: 者見識單淺未知折攝之妙也。△九追頌第五鬼
0214b18: 難。
0214b19: 或遇惡羅剎毒龍諸鬼等念彼觀音力時悉不敢害。
0214b20: △十加頌惡獸難。
0214b21: 若惡獸圍繞利牙爪可怖念彼觀音力疾走無邊方。
0214b22: △十一加頌蛇蠍難。
0214b23: 蚖蛇及蝮蠍氣毒煙火然念彼觀音力尋聲自迴去。
0214b24: △十二加頌雷雨難。
0214c01: 雲雷鼓掣電降雹澍大雨念彼觀音力應時得消散。
0214c02: 正頌七難加頌有五共為十二皆須具約果報惡
0214c03: 業煩惱六道四教一一釋之若約所表不出六大
0214c04: 須彌金剛亦是地大雷電火大雹雨水大獸蛇
0214c05: 詛皆表識大菩薩因中觀此六大即空假中今住
0214c06: 六種如實之際故法界救諸苦惱以要言之一
0214c07: 切依正皆是觀音妙色妙心一切眾生于聖色心
0214c08: 而自為難如闇中觸寶自傷其身三業求救亦即
0214c09: 觀音是故機成即時而應當以此義念念觀之何
0214c10: 患不同觀音利物初頌七難竟。△二頌三毒二求。
0214c11: 眾生被困厄無量苦逼身觀音妙智力能救世間苦。
0214c12: 界內界外皆有三毒之苦皆有無男無女之苦故
0214c13: 無量也初頌前答竟。△二頌後答二初正頌示現
0214c14: 二加頌顯機顯應初正頌示現長文有別有總別
0214c15: 明三十二應總明身多境多今不分總別但通明
0214c16: 三輪不思議化即分為三初明身業普應二明意
0214c17: 業普觀三明口業普說。今初。
0214c18: 具足神通力廣修智方便十方諸國土無剎不現身
0214c19: 種種諸惡趣地獄鬼畜生生老病死苦以漸悉令滅。
0214c20: 具足神通力者百界千如全體之妙用也廣修智
0214c21: 方便者權實二智照性以發通也上文但以非人
0214c22: 二字含三惡趣今具出之故知具十法界身也分
0214c23: 段變易各有四相之苦以漸悉令滅歸于常寂光
0214c24: 或權或實循循善誘合宜而用藥不執方明矣。△
0215a01: 二明意業普觀。
0215a02: 直觀清淨觀廣大智慧觀悲觀及慈觀常願常瞻仰
0215a03: 無垢清淨光慧日破諸暗能伏災風火普明照世間。
0215a04: 初一偈明所證體次一偈明所起用也真觀者證
0215a05: 不思議空也清淨觀者證不思議假也廣大智慧
0215a06: 觀者證不思議中也悲觀者以不思議三觀與諸
0215a07: 眾生同一悲仰也慈觀者以不思議三觀與佛如
0215a08: 來同一慈力也同慈力故云常願同悲仰故常瞻
0215a09: 仰由深證此一心三觀故發無垢清淨光明名為
0215a10: 慧日能破十界三惑闇之集諦能伏十界二死災
0215a11: 風火之苦諦能與十界道滅而普明照世間也。△
0215a12: 三明口業普說。
0215a13: 悲體戒雷震慈意妙大雲澍甘露法雨滅除煩惱。
0215a14: 欲說大法必依身意以為授法之本為度眾生現
0215a15: 身說法故所現身名為大慈悲體與下慈意互舉
0215a16: 一字相影略耳先用戒德警人如天震雷物無不
0215a17: 肅故云悲體戒雷震也拔苦與樂名為大慈悲意
0215a18: 無緣而被名之為妙物無不覆譬如大雲故云慈
0215a19: 意妙大雲也諸天甘露服之不死所澍法雨亦復
0215a20: 如是聞者悟道證常住命三惑煩惱苦滅除與
0215a21: 拔同時十界皆得度也初正頌示現竟。△二加頌
0215a22: 顯機顯應。
0215a23: 諍訟經官處怖畏軍陣中念彼觀音力眾冤悉退散。
0215a24: 長文三十二應應雖屬顯機則或冥或顯不可定
0215b01: 判今頌既云念彼觀音則灼然是顯機也諍訟怖
0215b02: 畏亦須果報惡業煩惱三釋或此亦是加頌七難
0215b03: 偶錯簡耳但云眾冤退散或仍是冥應也二雙頌
0215b04: 兩答竟。△三雙頌兩勸二初頌前番勸持名二頌
0215b05: 後番勸供養初中二初明境智深妙以勸常念二
0215b06: 明感應難測以勸勿疑。今初。
0215b07: 妙音觀世音梵音海潮音勝彼世間音是故須常念。
0215b08: 此明菩薩有種種德具種種名一一名字並詮法
0215b09: 界圓融不思議德故須念也即權而實名為妙音
0215b10: 即實而權名觀世音契本淨性名為梵音契十界
0215b11: 機名海潮音權實不二自他不二故勝彼十法界
0215b12: 世間音也權即實故他即自故勝于別教所詮九
0215b13: 界迷理起惑實即權故自即他故勝于別教所詮
0215b14: 佛界緣理斷九也所以觀音一名即與六十二億
0215b15: 名號功德正等。△二明感應難測以勸勿疑。
0215b16: 念念勿生疑觀世音淨聖於苦惱死厄能為作依怙。
0215b17: 疑去則念成念成則二死可脫故勸勿疑初頌前
0215b18: 番勸持名竟。△二頌後番勸供養。
0215b19: 具一切功德慈眼視眾生福聚海無量是故應頂禮。
0215b20: 頂禮即是三業供養也初問答竟。△二聞品功德
0215b21: 二初持地歎證二經家述益。今初。
0215b22: 爾時持地菩薩即從座起前白佛言世尊若有眾生
0215b23: 聞是觀世音菩薩品自在之業普門示現神通力者
0215b24: 當知是人功德不少。
0215c01: 自在之業謂于七難三毒二求皆得大自在也普
0215c02: 門示現謂現十法界身方便說法也聞者功德已巳
0215c03: 自不少況受持讀誦解說書寫如說修行者乎然
0215c04: 非通別釋題安令聞者獲大功德故須持地菩薩
0215c05: 而歎證之大佛頂經云毗舍浮佛摩頂謂我當平
0215c06: 心地則世界地一切皆平我即心開見身微塵與
0215c07: 造世界所有微塵等無差別悟無生忍聞諸如來
0215c08: 宣妙蓮華佛知見地我先證明而為上首蓋既悟
0215c09: 地大本如來藏即悟七大皆如來藏既悟七大皆
0215c10: 如來藏即悟五陰六入十二處十八界皆如來藏
0215c11: 既悟陰入處界皆如來藏即悟七難三毒乃至十
0215c12: 法界身皆如來藏故能證此聞品功德也。△二經
0215c13: 家述益。
0215c14: 佛說是普門品時眾中八萬四千眾生皆發無等等
0215c15: 阿耨多羅三藐三菩提心。
0215c16: 無等等者無上菩提無與等者得此理已巳等一切
0215c17: 法皆成無上如世仙丹無與等者能點他物亦成
0215c18: 仙丹此約開顯之圓橫收一切皆歸一實也又究
0215c19: 竟佛果無與等者初發心時即便等之如轉輪王
0215c20: 無與等者太子初生即便等之此約實相之體豎
0215c22: 理外無心心之與理但有名字名字性空俱不可
0215c23: 說將何物等何物而云無等等耶不可說而說說
0215c24: 此心等此理是故言無等等此約雙遮雙照非橫
0216a01: 非豎而橫而豎也發心有三一觀行發心二相似
0216a02: 發心三分證發心今必是分證也約化他勸流通
0216a03: 中二勗受法弟子竟。
0216a04: △釋普門品竟次釋陀羅尼品。
0216a05: 陀羅尼品第二十六
0216a06: 陀羅尼此翻總持持惡不起持善不失世界又翻遮
0216a07: 持能持善為人能遮惡對治遮邊惡持中善第一義眾經
0216a08: 用法不同或專治病如療痔等或專護法如此文
0216a09: 或專滅罪如方等或通用治病滅罪護經如請觀
0216a10: 音等或大神大明無上無等等則非治
0216a11: 病非滅罪非護經又密部共有三種一佛部自分
0216a12: 五部即五佛所說也二菩薩部三鬼神部一一部
0216a13: 中各論上中下三法成就增益名上法禳災攝召
0216a14: 名中法降伏名下法于上法中又分三品各有行
0216a15: 儀各有觀法各有嚴禁而通以無上菩提心為主
0216a16: 若無師傳則名盜法若違行儀則招惡報若犯嚴
0216a17: 禁以功效向他人說則招奇禍並是如來不可
0216a18: 思議四悉益物切須依經幸勿乖教舊名為新
0216a19: 譯名為真言亦名為明或是鬼神王名故能降伏
0216a20: 鬼神世界或如軍中密號唱使相應為人或如密默治
0216a21: 惡對治或是如來密語如王索先陀婆群下不曉唯
0216a22: 有智臣乃能知之洗時奉水飲時奉器食時奉鹽
0216a23: 遊時奉馬陀羅尼亦爾秪是一法有諸力病愈
0216a24: 罪除善生道合第一義故存本音不翻譯也。△三
0216b01: 護者惡世弘經每多惱難故以真言護之使道流
0216b02: 通也文為四初問持經功德二答甚多三請以
0216b03: 護四聞品得益。今初。
0216b04: 爾時藥王菩薩即從座起偏袒右肩合掌向佛而白
0216b05: 佛言世尊若善男子善女人有能受持法華經者若
0216b06: 讀誦通利若書寫經卷得幾所福。
0216b07: △二答甚多。
0216b08: 佛告藥王若有善男子善女人供養八百萬億那由
0216b09: 他恒河沙等諸佛於汝意云何其所得福寧為多不
0216b10: 甚多世尊佛言若善男子善女人能於是經乃至受
0216b11: 持一四句偈讀誦解義如說修行功德甚多。
0216b12: △三請以護五初藥王二勇施三毗沙門四持
0216b13: 國五羅剎女初中四初請二說三歎四印。今初。
0216b14: 爾時藥王菩薩白佛言世尊我今當與說法者陀羅
0216b15: 尼以守護之。
0216b16: 是華言謂禁祝願也秘密不翻乃以此
0216b17: 名目之今華梵雙舉故云陀羅尼。△二說。
0216b18: 即說曰。安爾一曼爾二摩禰三摩摩禰四旨五
0216b19: 遮梨第六咩莫者切七履多瑋八羶帝九目帝十目
0216b20: 多履十一娑履十二阿瑋娑履十三桑履十四娑履十五叉裔十六
0216b21: 阿叉裔十七阿耆膩十八羶帝十九履二十陀羅尼二十一阿
0216b22: 盧伽婆娑蘇奈切簸蔗毗叉膩二十二禰毗剃二十三阿便
0216b23: 哆邏禰履剃二十四阿亶多罕切哆波輸地二十五歐究
0216b24: 二十六牟究二十七阿羅隸二十八波羅二十九首迦
0216c01: 差初凡切三十阿三磨三履三十一佛陀毗吉利音姪帝三十
0216c02: 二達磨波利差猜離切帝三十三僧伽涅瞿沙禰三十四婆
0216c03: 舍婆舍輸地三十五曼哆邏三十六曼哆羅邏叉夜多三十七
0216c04: 郵樓哆三十八郵樓哆憍舍略來加切三十九惡叉邏四十惡叉
0216c05: 冶多冶四十一阿婆盧四十二阿摩若荏切那多夜四十三
0216c06: △三歎。
0216c07: 世尊是陀羅尼神六十二億恒河沙等諸佛所說
0216c08: 若有侵毀此法師者則為侵毀是諸佛已巳。
0216c09: △四印。
0216c10: 時釋迦牟尼佛讚藥王菩薩言善哉善哉藥王汝愍
0216c11: 念擁護此法師故說是陀羅尼於諸眾生多所饒益。
0216c12: △二勇施三初請二說三歎。今初。
0216c13: 爾時勇施菩薩白佛言世尊我亦為擁護讀誦受持
0216c14: 法華經者說陀羅尼若此法師得是陀羅尼若夜叉
0216c15: 若羅剎若富單那若吉蔗若鳩槃茶若餓鬼等伺求
0216c16: 其短無能得便。
0216c17: 富單那熱病鬼也吉蔗起尸鬼也。△二說。
0216c18: 即於佛前而說曰。痤誓螺切一摩訶痤二郁枳
0216c19: 音紙三目枳四阿五阿羅婆第六涅第七涅多
0216c20: 婆第八伊緻者利切柅女紙切九韋緻柅十旨緻柅十一涅
0216c21: 墀柅十二涅梨墀婆底十三
0216c22: △三歎。
0216c23: 世尊是陀羅尼神恒河沙等諸佛所說亦皆隨喜
0216c24: 若有侵毀此法師者則為侵毀是諸佛已巳。
0217a01: △三毗沙門三初請二說三歎。今初。
0217a02: 爾時毗沙門天王護世者白佛言世尊我亦為愍念
0217a03: 眾生擁護此法師故說是陀羅尼。
0217a04: △二說。
0217a05: 即說曰。阿梨一那梨二那梨三阿那盧四那履
0217a06: 五拘那履六
0217a07: △三歎。
0217a08: 世尊以是神擁護法師我亦自當擁護持是經者
0217a09: 令百由旬內無諸衰患。
0217a10: △四持國三初請二說三歎。今初。
0217a11: 爾時持國天王在此會中與千萬億那由他乾闥婆
0217a12: 眾恭敬圍繞前詣佛所合掌白佛言世尊我亦以陀
0217a13: 羅尼神擁護持法華經者。
0217a14: △二說。
0217a15: 即說曰。阿伽禰一伽禰二瞿利三乾陀利四旃陀
0217a16: 利五摩蹬音鄧耆六常求利七浮樓莎柅八頞底九
0217a17: △三歎。
0217a18: 世尊是陀羅尼神四十二億諸佛所說若有侵毀
0217a19: 此法師者則為侵毀是諸佛已巳。
0217a20: △五羅剎女五初列名同請二說三歎四誓五印。
0217a21: 今初。
0217a22: 爾時有羅剎女等一名藍婆二名毗藍婆三名曲齒
0217a23: 四名華齒五名黑齒六名多髮七名無厭足八名持
0217a24: 瓔珞九名帝十名奪一切眾生精氣是十羅剎女
0217b01: 與鬼子母并其子及眷屬俱詣佛所同聲白佛言世
0217b02: 尊我等亦欲擁護讀誦受持法華經者除其衰患若
0217b03: 有伺求法師短者令不得便。
0217b04: △二說。
0217b05: 即於佛前而說曰。伊提履一伊提泯二伊提履三
0217b06: 阿提履四伊提履五泥履六泥履七泥履八泥履九
0217b07: 泥履十樓醯十一樓醯十二樓醯十三樓醯十四多醯十五多醯
0217b08: 十六多醯十七兜醯十八醯十九
0217b09: △三歎。
0217b10: 寧上我頭上莫惱於法師若夜叉若羅剎若餓鬼若
0217b11: 富單那若吉蔗若毗陀羅若犍若烏摩勒伽若阿
0217b12: 摩羅若夜叉吉蔗若人吉蔗若熱病若一日若二
0217b13: 日若三日若四日若至七日若常熱病若男形若女
0217b14: 形若童男形若童女形乃至夢中亦復莫惱即於佛
0217b15: 前而說偈言若不順我惱亂說法者頭破作七分
0217b16: 如阿梨樹枝如殺父母罪亦如壓油殃斗秤欺誑人
0217b17: 調達破僧罪犯此法師者當獲如是殃。
0217b18: 毗陀羅赤色鬼犍陀黃色鬼烏摩勒伽烏色鬼阿
0217b19: 摩羅青色鬼阿梨樹枝墮地法爾破為七片殺
0217b20: 父殺母破僧是五逆之三壓油殃者西國壓油擣
0217b21: 麻使生蟲然後壓之汁多而肥此殺業之尤斗秤
0217b22: 欺誑人者出用輕小入用重大此盜業之尤故有
0217b23: 震銘其背者罪惡亦不輕也。△四誓。
0217b24: 諸羅剎女說此偈已巳白佛言世尊我等亦當身自擁
0217c01: 護受持讀誦修行是經者令得安隱離諸衰患消眾
0217c02: 毒藥。
0217c03: △五印。
0217c04: 佛告諸羅剎女善哉善哉汝等但能擁護受持法華
0217c05: 名者福不可量何況擁護具足受持供養經卷華香
0217c06: 瓔珞末香塗香燒香幡蓋伎樂然種種燈酥燈油燈
0217c07: 諸香油燈酥摩那華油燈薝蔔華油燈婆師迦華油
0217c08: 燈優羅華油燈如是等百千種供養者帝汝等
0217c09: 及眷屬應當擁護如是法師。
0217c10: 三請以護竟。△四聞品得益。
0217c11: 說是陀羅尼品時六萬八千人得無生法忍。
0217c12: △釋陀羅品護竟次釋玅莊嚴王本事品。
0217c13: 妙莊嚴王本事品第二十七
0217c14: 此因緣出他經昔佛末法有四比丘于法華經極
0217c15: 生殷重始則研求未悟結契入山既又助道艱難
0217c16: 不能專志其一人云吾等四窮尚不存身法將安
0217c17: 寄君三人者但以命奉道莫慮朝中我當捨此身
0217c18: 力誓給所須於是三人得展其誠功超累劫而此
0217c19: 一人數涉人間道力未固偶逢王駕羨彼光榮福
0217c20: 力所資隨念受報人中天上常得為王享受既久
0217c21: 漸起過患三人以道眼見之議共濟度知其著欲
0217c22: 兼復邪見若非愛鉤無由可拔故一為其婦二為
0217c23: 其子具如今經所明婦即妙音菩薩王即華德菩
0217c24: 薩二子即是藥王藥上妙音處處弘經藥王說
0218a01: 護法流通妙典四聖功深說彼前緣故名妙莊嚴
0218a02: 本事品也世界又妙莊嚴者妙法功德莊嚴六根也
0218a03: 此王往日與妙法有緣道熏時熟諸根應淨生雖
0218a04: 未獲其理必臻故靈瑞感通嘉名早立例如善吉
0218a05: 雖未無諍已巳號空生下文云八萬四千歲精進修
0218a06: 行妙法華經得一切淨功德莊嚴三昧以是義故
0218a07: 名為妙莊嚴也嘉名早立是為人精進修行是對治得三昧是第一義本
0218a08: 者則當時一凡三聖本則四皆是大菩薩為欲
0218a09: 引導彼時眷屬及諸眾生故也觀心者于諸見不
0218a10: 動而通達正見統御無外名為妙莊嚴王。△約化
0218a11: 他勸流通中四明人護六初明事本二雙標所化
0218a12: 能化三明能化方便四明所化得益五結會古今
0218a13: 六聞品悟道。今初。
0218a14: 爾時佛告諸大眾乃往古世過無量無邊不可思議
0218a15: 阿僧祇劫有佛名雲雷音宿王華智多陀阿伽度阿
0218a16: 羅訶三藐三佛陀國名光明莊嚴劫名喜見。
0218a17: △二雙標所化能化。
0218a18: 彼佛法中有王名妙莊嚴其王夫人名曰淨德有二
0218a19: 子一名淨藏二名淨眼是二子有大神力福德智慧
0218a20: 久修菩薩所行之道所謂檀波羅蜜尸羅波羅蜜羼
0218a21: 提波羅蜜毗離耶波羅蜜禪波羅蜜般若波羅蜜方
0218a22: 便波羅蜜慈悲喜捨乃至三十七品助道法皆悉明
0218a23: 了通達又得菩薩淨三昧日星宿三昧淨光三昧淨
0218a24: 色三昧淨照明三昧長莊嚴三昧大威德藏三昧於
0218b01: 此三昧亦悉通達。
0218b02: 王是所化夫人二子是能化也別顯二子功德大
0218b03: 神力是如來衣大福德是如來室大智慧是如來
0218b04: 座六度加方便為七或于權慧開出方願力智則
0218b05: 為十度今但云方便即攝餘三慈悲喜捨是四無
0218b06: 量心三十七品有經名為正道以其是慧行故此
0218b07: 中指為助道以七科豎入故意指十度以為正道
0218b08: 然圓教十度四等三十七品並是稱性無作妙道
0218b09: 非正非助一往隨義名正助耳禪中具有三昧道
0218b10: 品中亦節節有三昧今更標七三昧名皆是隨用
0218b11: 立名其理不異也圓離三垢名淨三昧實智如日
0218b12: 權智如星權實不二名日星宿三昧性淨發光名
0218b13: 淨光三昧普現色身名淨色三昧性淨光明照了
0218b14: 諸法名淨照明三昧示現莊嚴長時不滅名長莊
0218b15: 嚴三昧十力威德含攝諸法名大威德藏三昧。△
0218b16: 三明能化方便三初時至二論議三現化。今初。
0218b17: 爾時彼佛欲引導妙莊嚴王及愍念眾生故說是法
0218b18: 華經。
0218b19: 彼佛出世常宣正法觀于王及眾生機熟時至乃
0218b20: 說是法說是法華即王得度時至故也。△二論議。
0218b21: 時淨藏淨眼二子到其母所合十指爪掌白言願母
0218b22: 往詣雲雷音宿王華智佛所我等亦當侍從親近供
0218b23: 養禮拜所以者何此佛於一切天人眾中說法華經
0218b24: 宜應聽受母告子言汝父信受外道深著婆羅門法
0218c01: 汝等應往白父與共俱去淨藏淨眼合十指爪掌白
0218c02: 母我等是法王子而生此邪見家母告子言汝等當
0218c03: 憂念汝父為現神變若得見者心必清淨或聽我等
0218c04: 往到佛所。
0218c05: 子白母時至母讓令化父子怨生邪見家母責令
0218c06: 憂念父此約化儀機緣既熟應須發起故也若據
0218c07: 其本則子母元知若附世情則母慈先白若約利
0218c08: 他則慈復居先。△三現化。
0218c09: 於是二子念其父故涌在空高七多羅樹現種種
0218c10: 神變於空中行住坐臥身上出水身下出火身下
0218c11: 出水身上出火或現大身滿空中而復現小小復
0218c12: 現大於空中滅忽然在地入地如水履水如地現如
0218c13: 是等種種神變令其父王心淨信解。
0218c14: 三明能化方便竟。△四明所化得益十初信子伏
0218c15: 師二白母求出家三重催見佛四敘歎功德五俱
0218c16: 詣佛所六佛授王記七出家修行八稱歎二子九
0218c17: 佛述行高十讚佛自誓。今初。
0218c18: 時父見子神力如是心大歡喜得未曾有合掌向子
0218c19: 言汝等師為是誰誰之弟子二子白言大王彼雲雷
0218c20: 音宿王華智佛今在七寶菩提樹下法座上坐於一
0218c21: 切世間天人眾中廣說法華經是我等師我是弟子
0218c22: 父語子言我今亦欲見汝等師可共俱往。
0218c23: 王昔信受外道所邪變不過或一或二狹而且
0218c24: 陋故今見子所作信伏其師而求見也。△二白母
0219a01: 求出家。
0219a02: 於是二子從空中下到其母所合掌白母父王今已巳
0219a03: 信解堪任發阿耨多羅三藐三菩提心我等為父已巳
0219a04: 作佛事願母見聽於彼佛所出家修道爾時二子欲
0219a05: 重宣其意以偈白母願母放我等出家作沙門諸佛
0219a06: 甚難值我等隨佛學如優曇華值佛復難是脫諸
0219a07: 難亦難願聽我出家母即告言聽汝出家所以者何
0219a08: 佛難值故。
0219a09: 父王已巳信宮中八萬四千又熟故白母稱慶願求
0219a10: 出家而母亦聽之也。△三重催見佛。
0219a11: 於是二子白父母言善哉父母願時往詣雲雷音宿
0219a12: 王華智佛所親近供養所以者何佛難得值如優曇
0219a13: 羅華又如一眼之龜值浮木孔而我等宿福深厚
0219a14: 生值佛法是故父母當聽我等令得出家所以者何
0219a15: 諸佛難值時亦難遇。
0219a16: 一眼龜者約事秖是譬難值耳若約表法凡龜魚
0219a17: 之眼兩向看之既云一眼則所見非正在生死海
0219a18: 而又邪見何能值于佛法浮木實諦之孔。△四敘
0219a19: 歎功德。
0219a20: 彼時妙莊嚴王後宮八萬四千人皆悉堪任受持是
0219a21: 法華經淨眼菩薩於法華三昧久已巳通達淨藏菩薩
0219a22: 已巳於無量百千萬億劫通達離諸惡趣三昧欲令一
0219a23: 切眾生離諸惡趣故其王夫人得諸佛集三昧能知
0219a24: 諸佛秘密之藏二子如是以方便力善化其父令心
0219b01: 信解好樂佛法。
0219b02: 法華三昧者攝一切法歸一實相如前說離諸惡
0219b03: 趣三昧者九界三惑以為能趣二種生死以為所
0219b04: 趣圓道正定乃能離之即二十五王三昧圓破二
0219b05: 十五有也佛集三昧者三德秘密之藏佛集其中
0219b06: 唯佛行處也。△五俱詣佛所聞法供養見瑞歡喜。
0219b07: 於是妙莊嚴王與群臣眷屬俱淨德夫人與後宮采釆
0219b08: 女眷屬俱其王二子與四萬二千人俱一時共詣佛
0219b09: 所到已巳頭面禮足繞佛三住一面爾時彼佛為
0219b10: 王說法示教利喜王大歡悅爾時妙莊嚴王及其夫
0219b11: 人解頸真珠瓔珞價直百千以散佛上於空中化
0219b12: 成四柱寶臺臺中有大寶敷百千萬天衣其上有
0219b13: 佛結加趺坐放大光明爾時妙莊嚴王作是念佛身
0219b14: 希有端嚴殊特成就第一微妙之色。
0219b15: 成就第一微妙之色猶龍女所讚微妙淨法身具
0219b16: 相三十二也已巳悟色之實相故佛旋與授記。△六
0219b17: 佛授王記。
0219b18: 時雲雷音宿王華智佛告四眾言汝等見是妙莊嚴
0219b19: 王於我前合掌立不此王於我法中作比丘精勤修
0219b20: 習助佛道法當得作佛號娑羅樹王國名大光劫名
0219b21: 大高王其娑羅樹王佛有無量菩薩眾及無量聲聞
0219b22: 其國平正功德如是。
0219b23: △七出家修行。
0219b24: 其王即時以國付弟與夫人二子并諸眷屬於佛法
0219c01: 中出家修道王出家已巳於八萬四千歲常勤精進修
0219c02: 行妙法華經過是已巳後得一切淨功德莊嚴三昧。
0219c03: △八稱歎二子。
0219c04: 即升空高七多羅樹而白佛言世尊此我二子已巳
0219c05: 作佛事以神通變化轉我邪心令得安住於佛法中
0219c06: 得見世尊此二子者是我善知識為欲發起宿世善
0219c07: 根饒益我故來生我家。
0219c08: △九佛述行高。
0219c09: 爾時雲雷音宿王華智佛告妙莊嚴王言如是如是
0219c10: 如汝所言若善男子善女人種善根故世世得善知
0219c11: 識其善知識能作佛事示教利喜令入阿耨多羅三
0219c12: 藐三菩提大王當知善知識者是大因緣所以化導
0219c13: 令得見佛發阿耨多羅三藐三菩提心大王汝見此
0219c14: 二子不此二子已巳曾供養六十五百千萬億那由他
0219c15: 恒河沙諸佛親近恭敬於諸佛所受持法華經愍念
0219c16: 邪見眾生令住正見。
0219c17: 善知識有三一外護二同行三教授也又有三一
0219c18: 諸佛菩薩二道品六度三實際實相六種知識皆
0219c19: 能作于佛事教授及佛菩薩二種則能示教利喜
0219c20: 教授同行及諸菩薩三種則能化導令得見佛實
0219c21: 相實際則能令入菩提此六並有全力並不可缺
0219c22: 故云是大因緣。△十讚佛自誓。
0219c23: 妙莊嚴王即從空中下而白佛言世尊如來甚希
0219c24: 有以功德智慧故頂上肉髻光明顯照其眼長廣而
0220a01: 紺青色眉間毫相白如珂月齒白齊密常有光明脣
0220a02: 色赤好如頻婆果爾時妙莊嚴王讚歎佛如是等無
0220a03: 量百千萬億功德已巳於如來前一心合掌復白佛言
0220a04: 世尊未曾有也如來之法具足成就不可思議微妙
0220a05: 功德教戒所行安隱快善我從今日不復自隨心行
0220a06: 不生邪見憍慢瞋恚諸惡之心說是語已巳禮佛而出。
0220a07: 深達實相故外欽佛德內革己巳心如悟冰水同一
0220a08: 濕性以湯消冰永不凝結也四明所化得益竟。△
0220a09: 五結會古今。
0220a10: 佛告大眾於意云何妙莊嚴王豈異人乎今華德菩
0220a11: 薩是其淨德夫人今佛前時放光照于東方所召之莊嚴相菩
0220a12: 薩是哀愍妙莊嚴王及諸眷屬故於彼光明莊嚴國土中生
0220a13: 其二子者今藥王菩薩藥上菩薩是是藥王藥上菩
0220a14: 薩成就如此諸大功德已巳於無量百千萬億諸佛所
0220a15: 植眾德本成就不可思議諸善功德若有人識是二
0220a16: 菩薩名字者一切世間諸天人民亦應禮拜。
0220a17: △六聞品悟道。
0220a18: 佛說是妙莊嚴王本事品時八萬四千人遠塵離垢
0220a19: 於諸法中得法眼淨。
0220a20: 於諸法中得法眼淨即照三千相性假實諸法
0220a21: 通達無滯無染著也或是分證或是相似後心二
0220a22: 約化他勸流通竟。
0220a23: △三約自行勸流通。
0220a24: 普賢菩薩勸發品第二十八
0220b01: 梵音邲輸陀大論觀經皆譯吉此經譯為普
0220b02: 賢普即義賢即吉義等覺居眾伏之頂伏道周
0220b03: 故名為普斷道將盡所較無幾鄰終際極故名
0220b04: 為賢如十四夜月鄰似十五夜月也大佛頂經云
0220b05: 我用心聞分別眾生所有知見若於他方恒沙界
0220b06: 外有一眾生心中發明普賢行者我乘六牙象分
0220b07: 身百千皆至其處縱彼障深未得見我我與其人
0220b08: 暗中摩頂擁護安慰令其成就今言勸發者戀法
0220b09: 之辭遙在彼國具聞此經始末既周欲令自行化
0220b10: 他永永無已巳故自東而來更請正說勸發自行更
0220b11: 請流通勸發化他復以誓願而總勸發文具四悉
0220b12: 檀意我為供養法華經故自現其身若見我身甚
0220b13: 大歡喜世界悉也以見我故轉復精進即得三昧
0220b14: 及陀羅尼為人悉也無有非人能破壞者亦復不
0220b15: 為女人惑亂對治悉也剎塵菩薩具普賢道第一
0220b16: 義悉也以此四悉檀因緣故來勸發上判流通文
0220b17: 為三神力囑累二品正明付囑流通藥王下五品
0220b18: 舉菩薩化道力大以勸流通今此一品舉普賢誓
0220b19: 願力大以勸流通也文分為四初發來二勸發三
0220b20: 述發四發益。△初發來三初上供二下化三修敬。
0220b21: 今初。
0220b22: 爾時普賢菩薩以自在神通力威德名聞與大菩薩
0220b23: 無量無邊不可稱數從東方來所經諸國普皆震動
0220b24: 雨寶蓮華作無量百千萬億種種伎樂。
0220c01: 自在是理一神通是行一威德是人一名聞是教
0220c02: 一又自在是常精通是樂威德是我名聞是淨言
0220c03: 說如此即一而四德無不備也威德故震動名聞
0220c04: 故雨華神通故作樂自在故隨動隨雨隨作譬如
0220c05: 大龍飛行雲雨流起此是心力法力眾生力應化
0220c06: 力不思議力所致以此四德妙力遠來勸發四一
0220c07: 所經歷處自行上供其事如此問華嚴明普賢菩
0220c08: 薩依真而住非國土今何故云從東方來答彼經
0220c09: 顯示所證自體此經且據應所從夫真如法性
0220c10: 初住已巳能分證何況普賢應所從多寶亦云東
0220c11: 方又何況普賢若知真性之外無國土則知國土
0220c12: 之外亦非別有真可住矣。△二下化。
0220c13: 又與無數諸天龍夜叉乾闥婆阿修羅迦樓羅緊那
0220c14: 羅摩羅伽人非人等大眾圍繞各現威德神通之
0220c15: 力。
0220c16: 隨他所宜現八部像主伴並具四德舉二攝二故
0220c17: 云各現威德神通之力當知所隨皆法身也又與
0220c18: 大菩薩是示現實功德與諸八部是示現權功德
0220c19: 權實並具四德並有上供下化二意。△三修敬。
0220c20: 到娑婆世界耆闍崛山中頭面禮釋迦牟尼佛右遶
0220c21: 七。
0220c22: 初發來竟。△二勸發二初請問勸發二誓願勸發
0220c23: 初中二初問二答。今初。
0220c24: 白佛言世尊我於寶威德上王佛國遙聞此娑婆世
0221a01: 界說法華經與無量無邊百千萬億諸菩薩眾共來
0221a02: 聽受惟願世尊當為說之若善男子善女人於如來
0221a03: 滅後云何能得是法華經。
0221a04: 當為說之更請正說流通之要旨也云何能得是
0221a05: 經謂得正說流通之妙解也請正說是勸發自行
0221a06: 請流通是勸發化他欲令妙法光流無極乃戀法
0221a07: 無已巳之極思也。△二答。
0221a08: 佛告普賢菩薩若善男子善女人成就四法於如來
0221a09: 滅後當得是法華經一者為諸佛護念二者植眾德
0221a10: 本三者入正定聚四者發救一切眾生之心善男子
0221a11: 善女人如是成就四法於如來滅後必得是經。
0221a12: 普賢菩薩既雙請正說流通今佛亦以四法而雙
0221a13: 答之先答正說者開權顯實也佛于眾生雖復大
0221a14: 慈平等普度而諸眾生迷背法性如覆盆之下自
0221a15: 隔日光若能遠惡世界從善為人返迷對治歸悟第一義開
0221a16: 眾生知見顯佛知見者則稱可聖心是為諸佛護
0221a17: 念法身若佛知見開則般若照明是為植眾德本亦
0221a18: 即不亂不味不取不捨是為入正定聚般若亦即上
0221a19: 合慈力下同悲仰是為發救眾生之心解脫當知四
0221a20: 法秖是開權顯實證圓三德也又諸佛護念是開
0221a21: 佛知見植眾德本是示佛知見入正定聚是入佛
0221a22: 知見發救生心是悟佛知見門之要此四收矣
0221a23: 又則有本從本三德故有中三德從本開示
0221a24: 悟入故有中開示悟入今開即顯本本無
0221b01: 二無別故以四法答其請正說也次答流通者流
0221b02: 通之要唯三唯四今諸佛護念入正定聚即著如
0221b03: 來衣植眾德本即坐如來座發救生心即入如來
0221b04: 室又諸佛護念即身安樂行植眾德本即口安樂
0221b05: 行入正定聚即意安樂行發救生心即誓願安樂
0221b06: 行故以四法答其請流通也一答酬其兩請舉四
0221b07: 冠一經遠來勸發其義如此能行四法必解經
0221b08: 體故云必得是經此結成正說之請也能運此解
0221b09: 傳與他人他人得此信解成初依人若得真解成
0221b10: 第二第三第四依人此結成流通之請也初請問
0221b11: 勸發竟。△二誓願勸發二初誓願護人二誓願護
0221b12: 法初中六初攘其外難二教以內法三覆以神力
0221b13: 四示近因五示近果六總結勸。今初。
0221b14: 爾時普賢菩薩白佛言世尊於後五百歲濁惡世中
0221b15: 其有受持是經典者我當守護除其衰患令得安隱
0221b16: 使無伺求得其便者若魔若魔子若魔女若魔民若
0221b17: 為魔所著者若夜叉若羅剎若鳩槃茶若毗舍闍若
0221b18: 吉蔗若富單那若韋陀羅等諸惱人者皆不得便。
0221b19: 韋陀羅主厭禱鬼也此翻善妙。△二教以內法又
0221b20: 三初行立讀誦二若坐思惟三三七精進。今初。
0221b21: 是人若行若立讀誦此經我爾時乘六牙白象王與
0221b22: 大菩薩眾俱詣其所而自現身供養守護安慰其心
0221b23: 亦為供養法華經故。
0221b24: △二若坐思惟。
0221c01: 是人若坐思惟此經爾時我復乘白象王現其人前
0221c02: 其人若於法華經有所忘失一句一偈我當教之與
0221c03: 共讀誦還令通利爾時受持讀誦法華經者得見我
0221c04: 身甚大歡喜轉復精進以見我故即得三昧及陀羅
0221c05: 尼名為旋陀羅尼百千萬億旋陀羅尼法音方便陀
0221c06: 羅尼得如是等陀羅尼。
0221c07: 旋者旋假入空也百千萬億者旋空入假也法音
0221c08: 方便者二為方便得入中道第一義也。△三三七
0221c09: 精進。
0221c10: 世尊若後世後五百歲濁惡世中比丘比丘尼優婆
0221c11: 塞優婆夷求索者受持者讀誦者書寫者欲修習是
0221c12: 法華經於三七日中應一心精進滿三七日已巳我當
0221c13: 乘六牙白象與無量菩薩而自圍繞以一切眾生所
0221c14: 喜見身現其人前而為說法示教利喜亦復與其陀
0221c15: 羅尼得是陀羅尼故無有非人能破壞者亦不為
0221c16: 女人之所惑亂我身亦自常護是人惟願世尊聽我
0221c17: 說此陀羅尼即於佛前而說曰。
0221c18: 阿檀地一檀陀婆地二檀陀婆帝三檀陀鳩舍四
0221c19: 檀陀修陀五修陀六修陀羅婆底七佛陀波羶
0221c20: 禰八薩婆陀羅尼阿婆多尼九薩婆婆沙阿婆多尼
0221c21: 十修阿婆多尼十一僧伽婆履叉尼十二僧伽涅伽陀尼
0221c22: 十三阿僧祇十四僧伽婆伽地十五帝阿隋僧伽兜略盧遮
0221c23: 切阿羅帝波羅帝十六薩婆僧伽地三摩地伽蘭地十七
0221c24: 薩婆達磨修波利剎帝十八薩婆薩埵樓憍舍略阿
0222a01: 伽地十九辛阿毗吉利地帝二十
0222a02: 二教以內法竟。△三覆以神力。
0222a03: 世尊若有菩薩得聞是陀羅尼者當知普賢神通之
0222a04: 力若法華經行閻浮提有受持者應作此念皆是普
0222a05: 賢威神之力。
0222a06: △四示勝因。
0222a07: 若有受持讀誦正憶念解其義趣如說修行當知是
0222a08: 人行普賢行於無量無邊諸佛所深種善根為諸如
0222a09: 來手摩其頭。
0222a10: 行普賢行同未來佛得脫也深種善根於過去佛
0222a11: 得種也手摩其頭為現在佛所熟也。△五示近果。
0222a12: 若但書寫是人命終當生忉利天上是時八萬四千
0222a13: 天女作眾伎樂而來迎之其人即著七寶冠於采釆女
0222a14: 中娛樂快樂何況受持讀誦正憶念解其義趣如說
0222a15: 修行若有人受持讀誦解其義趣是人命終為千佛
0222a16: 授手令不恐怖不墮惡趣即往兜率天上彌勒菩薩
0222a17: 所彌勒菩薩有三十二相大菩薩眾所共圍繞有百
0222a18: 千萬億天女眷屬而於中生有如是等功德利益。
0222a19: 但能書寫近生忉利具五法師能生兜率得為補
0222a20: 處眷屬也問何不生安樂土耶答若發淨願則隨
0222a21: 其觀行淺深生四種安樂土不發淨願則隨其五
0222a22: 品功成生兜率也。△六總結勸。
0222a23: 是故智者應當一心自書若使人書受持讀誦正憶
0222a24: 念如說修行。
0222b01: 初發願護人竟。△二誓願護法。
0222b02: 世尊我今以神通力故守護是經於如來滅後閻浮
0222b03: 提內廣令流布使不斷絕。
0222b04: 二勸發竟。△三述發二初先述護法二述護人。
0222b05: 今初。
0222b06: 爾時釋迦牟尼佛讚言善哉善哉普賢汝能護助是
0222b07: 經令多所眾生安樂利益汝已巳成就不可思議功德
0222b08: 深大慈悲從久遠來發阿耨多羅三藐三菩提意而
0222b09: 能作是神通之願守護是經我當以神通力守護能
0222b10: 受持普賢菩薩名者。
0222b11: 聞法華經受持法華皆是普賢神力聞普賢名受
0222b12: 持普賢名字皆是如來神力即兼述護人中第三
0222b13: 覆以神力也。△二述護人五初述第二教以內法
0222b14: 二述第四示勝因三述第五示近果四述第一攘
0222b15: 外難五述總結勸。今初。
0222b16: 普賢若有受持讀誦正憶念修習書寫是法華經者
0222b17: 當知是人則見釋迦牟尼佛如從佛口聞此經典當
0222b18: 知是人供養釋迦牟尼佛當知是人佛讚善哉當知
0222b19: 是人為釋迦牟尼佛手摩其頭當知是人為釋迦牟
0222b20: 尼佛衣之所覆。
0222b21: 見釋迦佛不但見六牙白象普賢身也從佛口聞
0222b22: 不但普賢共讀誦也佛讚善哉手摩衣覆不但普
0222b23: 賢護也讚善是空座行成手摩是慈室行成衣
0222b24: 覆是忍衣行成。△二述第四示勝因。
0222c01: 如是之人不復貪著世樂不好外道經書手筆亦復
0222c02: 不喜親近其人及諸惡者若屠兒若畜羊雞狗若
0222c03: 獵師若衒賣女色是人心意質直有正憶念有福德
0222c04: 力是人不為三毒所惱亦不為嫉我慢邪慢增上
0222c05: 慢所惱是人少欲知足能修普賢之行。
0222c06: △三述第五示近果。
0222c07: 普賢若如來滅後後五百歲若有人見受持讀誦法
0222c08: 華經者應作是念此人不久當詣道場破諸魔眾得
0222c09: 阿耨多羅三藐三菩提轉法輪擊法鼓吹法螺雨法
0222c10: 雨當坐天人大眾中師子法座上普賢若於後世受
0222c11: 持讀誦是經典者是人不復貪著衣服臥具飲食資
0222c12: 生之物所願不亦於現世得其福報。
0222c13: 當詣道場必成遠果何止忉利兜率之近果耶雖
0222c14: 不貪著四事亦於現世得其福報何止命終方生
0222c15: 天耶。△四述第一攘外難。
0222c16: 若有人輕毀之言汝狂人耳空作是行終無所獲如
0222c17: 是罪報當世世無眼若有供養讚歎之者當於今世
0222c18: 得現果報若復見受持是經者出其過惡若實若不
0222c19: 實此人現世得白癩病若輕笑之者當世世牙齒
0222c20: 缺醜脣平鼻手繚戾眼目角睞身體臭穢惡瘡膿
0222c21: 血水腹短氣諸惡重病。
0222c22: 佛廣示毀者之罪令知過必改不相惱亂非但持
0222c23: 經者難滅亦乃欲毀者福生無毀無難彼此安樂
0222c24: 曠濟無偏慈之至也。△五述總結勸。
0223a01: 是故普賢若見受持是經典者當起遠迎當如敬佛。
0223a02: 三述發竟。△四發益二初聞品益二聞經益。今
0223a03: 初。
0223a04: 說是普賢勸發品時恒河沙等無量無邊菩薩得百
0223a05: 千萬億旋陀羅尼三千大千世界微塵等諸菩薩具
0223a06: 普賢道。
0223a07: 百千萬億旋陀羅尼秖是法界差別智耳具普賢
0223a08: 道是滿足十地鄰極至聖也。△二聞經益。
0223a09: 佛說是經時普賢等諸菩薩舍利弗等諸聲聞及諸
0223a10: 天龍人非人等一切大會皆大歡喜受持佛語作禮
0223a11: 而去。
0223a12: 三事歡喜如前說此中云何猶稱聲聞乃經家存
0223a13: 其本位耳又經家稱其為大乘聲聞以佛道聲令
0223a14: 一切聞也。
0223a15: 
0223a16: 妙法蓮華經台宗會義卷七之二終
0223a17: 
0223a18: No. 616-A
0223a19:  語
0223a20: 
0223a21: 嗚呼圓頓妙法曠劫難逢繄我愚蒙何緣幸遘每
0223a22: 一披閱恍若夙聞豈非普賢威神之力釋迦守護
0223a23: 之功耶智者大師不可復作後賢堅執諍滋生
0223a24: 圓融絕待法門幾成彼此是非情見弘之者城
0223b01: 益高益深望之者疑畏日新日盛耳聞目擊扼腕
0223b02: 痛心不揣庸聊為介紹舉筆于己巳丑之十一月
0223b03: 初五日甫成一序病臥半月至十九日方得勉強
0223b04: 從事旦夕孳孳手不停書目不停閱臘月二十六
0223b05: 日僅完三卷經文計得會義八卷歇節三日庚寅
0223b06: 元旦隨即試筆又歷一月方得告成共計會義一
0223b07: 十六卷足運心力六十八日嗟嗟曾聞古人一炷
0223b08: 香中即能朗誦華嚴一部而旭也根鈍矻矻乃爾
0223b09: 亦可嗤矣然以此誘接初學令得漸悟法華實相
0223b10: 不終按劍亦不望洋則釋迦普賢及與智者皆必
0223b11: 鑒旭苦心也夫。庚寅仲春朔日巳刻閣筆故
0223b12: 
0223b13: 
0223b14: 
0223b15: 
0223b16: 
0223b17: 妙法蓮華經懸譚一卷
0223b18: 清　淨挺　著
0223b19: 卍云于閱經十二種第六故省于此
