0799c01: 閱藏知津卷第二
0799c02: 北天目沙門釋智旭彙輯
0799c03: 大乘經藏　方等部第二之一
0799c04: 述曰：「方等亦名方廣。於十二分教中，十一並通
0799c05: 大小，此唯在大。蓋一代時教，統以二藏收之，一
0799c06: 聲聞藏，二菩薩藏。阿含、毘尼，及阿毘曇，屬聲聞
0799c07: 藏；大乘、方等，屬菩薩藏。是則始從華嚴，終大涅
0799c08: 槃，一切菩薩法藏，皆稱方等經典。今更就大乘
0799c09: 中，別取獨被大機者，名華嚴部；融通空有者，名
0799c10: 般若部；開權顯實者，名法華部；垂滅談常者，名
0799c11: 涅槃部。其餘若顯若密，或對小明大，或泛明諸
0799c12: 佛菩薩因、果、事、理、行、位、智、斷，皆此方等部收。非
0799c13: 同流俗訛傳，唯謂八年中所說也。」
0799c14: 大寶積經一百二十卷　龍師火帝至始制文字
0799c15: 唐南印土三藏沙門菩提流志譯
0799c16: 三律儀會第一三卷　佛住耆闍崛山王，坐大蓮華。
0799c17: 與八千大比丘，八千大菩薩，五百比丘尼，五百優
0799c18: 婆塞，五百優婆夷，及天龍八部俱。摩訶迦葉請問
0799c19: 攝受何法修行，增長成熟諸如來道，取諸功德，增
0799c20: 長證入無上菩提，得不退轉？佛告以求佛智慧力
0799c21: 無畏者，無有少法為其可得。無所依倚，種諸善根，
0799c22: 若有所得，即為著想，乃至備明執著過患，亦明法
0799c23: 滅天人悲歎等事。後明在家菩薩種種三法。
0799c24: 無邊莊嚴會第二四卷　無上陀羅尼品第一，佛住
0799c25: 迦蘭陀竹林。無邊莊嚴菩薩為諸菩薩請問微妙
0799c26: 法門，佛為說如來之智，攝諸善巧，有所宣說，無不
0799c27: 清淨，隨根成熟，法皆平等，自性清淨，如實了知，而
0800a01: 無有法了不了者。以一切法皆假名說，不可施設，
0800a02: 亦無示現，皆真勝義，不住分別，亦非不住，乃至如
0800a03: 幻如夢，無有高下。以此清淨弘誓攝眾生時，實無
0800a04: 少法而可著故。復說法門陀羅尼句，廣說陀羅尼
0800a05: 門理趣差別。智慧善巧。出離陀羅尼品第二，說
0800a06: 佛十力及說陀羅尼二章。清淨陀羅尼品第三，
0800a07: 佛先以神通力，令此眾會見十方佛。及聞說法，次
0800a08: 說四無所畏，及說十四咒說頌竟，勸持結益。然後
0800a09: 無量辯才菩薩請問結名。
0800a10: 密跡金剛力士會第三七卷竺法護譯　佛遊靈鷲山，
0800a11: 與四萬二千比丘，八萬四千菩薩，及天龍八部四
0800a12: 眾人等說大士業。法名淨濟，金剛密跡稱歎方便
0800a13: 智度二業，當成佛道。寂意菩薩請密跡敷演如來
0800a14: 秘要。佛亦敕之。密跡誡眾勿恐勿怖，先說四不思
0800a15: 議，寂意入定，散華作供。密跡乃說諸菩薩密，引古
0800a16: 帝釋善自在，化作仁良蟲，以身肉普救國人病，明
0800a17: 身秘密。次明言密，引古寂然梵志，答樓夷仙樹葉
0800a18: 多少之數。樓夷，即舍利弗。寂然，即釋尊也。次說心
0800a19: 密竟。大眾獲益，地動雨華。雷音菩薩以神通力，先
0800a20: 於天樂，讚歎法門，次來禮佛。傳雷音王佛問訊之
0800a21: 命。眾會乃問密跡夙因。佛具述千佛探籌，樓由最
0800a22: 後。及法意法念二弟，一願作金剛力士，侍衛千佛。
0800a23: 一願作梵天，勸請千佛轉法輪，今密跡。即法意也。
0800a24: 次說行佛道業三十二事，寂意復問如來三密。密
0800a25: 跡先說身密，引應持菩薩不見佛頂事證。又明佛
0800a26: 不受食，諸天取去濟苦眾生等事，大眾獲益，天樂
0800a27: 自鳴。世尊摩頂讚印。次說口密，具明六十種音，引
0800b01: 大目連窮佛音聲不得邊際事證，及說咒二十二
0800b02: 首，廣明如來言辭不可限量，大眾獲益。次說心秘
0800b03: 要，現瑞獲益。又地裂出水，高灑世界，表持經瑞，寂
0800b04: 意復請密跡具說如來苦行。莊嚴道樹，降魔受供
0800b05: 轉法輪事。眾復獲益，佛讚印之。寂意又問寂然惔
0800b06: 怕等義，佛詳答之。眾又獲益。欲知密跡何時成佛，
0800b07: 佛為授記。密跡請佛於曠野國七日受供。佛於毘
0800b08: 沙門宮應病演法，令各獲益。又為護世四王說十
0800b09: 法、八法、六事、四事、二事。為密跡說菩薩十事無瞋
0800b10: 恚法。八法心無恐懼，四事而得自在。四事入於法
0800b11: 門，八力致開士行。密跡宣咒，諸天偈歎。佛還靈鷲，
0800b12: 阿闍世王來見。佛為說密跡夙因，密跡以金剛著
0800b13: 地，王及帝釋目連皆不能舉。因為王說有十大法，
0800b14: 逮得大力。及說仁和八法，往來周旋四法。又答世
0800b15: 王信坐之問，答賢王天子寂然之義。讚其從阿
0800b16: 國來，入法室總持。密跡請佛建立法典。佛周觀四
0800b17: 方，說頌建立，并述往事以結成之。
0800b18: 淨居天子會第四二卷竺法護譯　佛住耆闍崛山，與
0800b19: 大菩薩比丘眾六萬人俱。佛於食後入三昧，震動
0800b20: 大千，諸天來集。金剛摧天子說偈問法。佛為說菩
0800b21: 薩百八夢相；先標，次釋。後偈明菩提心無有退轉，
0800b22: 眾生行不可思議。六萬天人，得不退轉。十八那由
0800b23: 他天人，發菩提心。十千欲退菩薩，捨除罪過，徑登
0800b24: 補處。與彌勒同時成佛。
0800b25: 無量壽如來會第五二卷　佛住耆闍崛山，與萬二
0800b26: 千大比丘俱。及普賢文殊彌勒賢護等無量無邊
0800b27: 菩薩，皆來集會。阿難問佛光瑞希有之故。佛為說
0800c01: 往昔法處比丘四十八願，現成無量壽佛，廣讚極
0800c02: 樂世界依正之妙，極勸發願往生。
0800c03: 不動如來會第六二卷　授記莊嚴品第一。佛在耆
0800c04: 闍崛山，與千二百五十比丘俱。舍利弗請問往昔
0800c05: 菩薩發趣修行。被精進甲，功德莊嚴。佛舉不動菩
0800c06: 薩所發種種弘誓答之。佛剎功德莊嚴品第二，
0800c07: 具明妙喜世界諸莊嚴事。聲聞眾品第三，明不
0800c08: 動國聲聞無數。菩薩眾品第四，明不動國菩薩
0800c09: 更多。在家者少。出家者多。及明魔不為擾。涅槃
0800c10: 功德莊嚴品第五，明不動佛入涅槃後所作佛事，
0800c11: 法住久遠。往生因緣品第六，明種種善根迴向，
0800c12: 得生彼剎，及勸囑流通。
0800c13: 被甲莊嚴會第七五卷　佛住迦蘭陀竹園。無邊慧
0800c14: 菩薩說偈問法。佛亦說偈許答。次正問被大甲冑，
0800c15: 佛具答之。初一番長行偈頌，列諸甲冑名。第二番
0800c16: 長行偈頌，明此甲冑無相無名，不可破壞。第三番
0800c17: 長行偈頌，明其乘於大乘。第四番長行偈頌，明其
0800c18: 住八正道。第五番長行偈頌，明發趣攝取正道之
0800c19: 法。第六番長行偈頌，明一一皆以慧為先導。第七
0800c20: 番長行偈頌，明其隨入一切法，大饒益眾生。第八
0800c21: 番長行偈頌，引古栴檀香光明佛時，有轉輪王名
0800c22: 一切義成，能求此法，已巳成超無邊境界王佛。第九
0800c23: 番長行偈頌，明於諸法得法光明，不墮諸見。第十
0800c24: 番長行偈頌，因勝慧菩薩問，明無所行而行。第十
0800c25: 一番，勝慧說頌讚佛，誓願持法。第十二番，佛說偈
0800c26: 讚成之，并說古遍照佛時，勇猛軍轉輪王聞法受
0800c27: 持，已巳成無邊精進光明功德超勝王佛。次因無邊
0801a01: 勝菩薩問，為說長行偈頌，明無住而住，為如理住。
0801a02: 次因無邊慧問，為說長行偈頌，明無所安立無畏
0801a03: 發趣之義。又說往古月燈王佛時，雲音無邊音二
0801a04: 大士聞此法門，皆已巳成佛。若有精勤修習者，當得
0801a05: 一切法海印三昧，又能攝得阿字等諸三昧印。又
0801a06: 說往古超過須彌光王佛時，勇猛軍勇猛力二大
0801a07: 士受持此法，皆已巳成佛。一名無邊辯才，一名最勝
0801a08: 光明。次有慧義菩薩歎法希有，佛印成之。次加持
0801a09: 付囑流通。
0801a10: 法界體性無分別會第八二卷曼陀羅仙譯　佛在給
0801a11: 孤獨園，與八千比丘，萬二千菩薩，三萬二千天子
0801a12: 俱。寶上天子念請文殊說法。佛敕文殊說法界體
0801a13: 性因緣。文殊與舍利弗互相問答，五百比丘得無
0801a14: 漏心。文殊復與舍利弗問答，發明無縛無脫，二百
0801a15: 比丘不忍而去。文殊化作一比丘與之問答，令得
0801a16: 無漏。次與阿難發明比丘有增上慢無增上慢之
0801a17: 義。次答寶上天子發明菩薩六度清淨，四念清淨，
0801a18: 如實授記等義。及明菩薩得自在品，諸天發心。世
0801a19: 尊，讚印。天子與文殊種種問答，發明不生自在等
0801a20: 義，五百菩薩皆得道記。次授寶上天子道記。魔王
0801a21: 波旬與眷屬來，佛以神力。令問文殊。菩薩修畢竟
0801a22: 行，善知方便行般若義。文殊答之。又以神力，令魔
0801a23: 變作佛身，說於佛法，五百菩薩得無生法忍。又變
0801a24: 舍利弗亦為佛身，與魔問答。比丘斷漏，諸天發心，
0801a25: 有千菩薩從四方乘空來，發願受持守護此經。佛
0801a26: 亦放光守護。付囑流通。
0801a27: 大乘十法會第九一卷佛陀扇多譯　佛住耆闍崛山，
0801b01: 與五百羅漢，無量無邊菩薩俱。淨無垢寶月王光
0801b02: 菩薩問大乘義。佛以十法答之，一信成就。二行成
0801b03: 就。三性成就。四樂菩提心。五樂法。六觀正法行。七
0801b04: 行法慎法。八捨慢大慢。九善解如來秘密之教。十
0801b05: 心不悕求二乘。各有長行偈頌，魔外皆悟無生。
0801b06: 文殊師利普門會第十一卷　佛在耆闍崛山，與八
0801b07: 百比丘，四萬二千菩薩俱。又無垢藏菩薩，與九萬
0801b08: 二千菩薩，從普花佛國而來。及他方此界無量無
0801b09: 邊菩薩悉來集會。文殊請說普入不思議法門，佛
0801b10: 為說二十八三昧名，一一頌示。又說十四種三昧
0801b11: 名，及功用。
0801b12: 出現光明會第十一五卷　佛在耆闍崛山，與五百
0801b13: 比丘，八十那由他補處菩薩，及四十那由他大士
0801b14: 俱。月光童子問佛昔修何業，能得決定光明等一
0801b15: 切光明。佛以偈答先五言偈，答光音。次七言偈，答
0801b16: 光用。次四言偈，說月光本事。次七言偈，明愛樂此
0801b17: 經不愛樂此經差別，及顯受持功德。次五言偈，明
0801b18: 昔求經之行，及懸知未來之事。次明八十種善根
0801b19: 資糧成就，出現光明。復有八十種法，能成如來無
0801b20: 礙解脫。月光偈讚發願，世尊微笑放光。彌勒偈讚
0801b21: 廣問，世尊摩月光頂，說偈付囑。月光請佛受食。佛
0801b22: 入城時，現大神變，空中宣百千頌，廣說妙法，及說
0801b23: 咒二章。既受供已巳，為說行施資糧，有八十種殊勝
0801b24: 功德。次說欲成陀羅尼者，應當遠離八十種人。
0801b25: 菩薩藏會第十二二十卷玄奘譯　開化長者品第
0801b26: 一，佛於室羅筏國安居竟。遊摩竭陀國，詣鷲峰山。
0801b27: 賢守等五百長者見佛於路，頌讚相好。問捨家因，
0801c01: 佛答以觀諸眾生十苦、十惱、十稠林、十毒箭、十愛、
0801c02: 十邪、十不善業、十染汙法，十種纏縛。所以捨家。長
0801c03: 者說頌，願聞妙法。佛廣說根、塵、蘊、界，因緣等法。無
0801c04: 我不實，長者得法眼淨。次說一切熾然，長者即善
0801c05: 來得戒，證阿羅漢。金毘羅天授記品第二，護城
0801c06: 藥叉名金毘羅，奉佛妙供。眾神各奉僧供。佛授金
0801c07: 毘羅無上道記。金毘羅莊嚴道路，隨佛至鷲峰山。
0801c08: 佛命阿難敷大法座，命目連集諸苾芻大迦葉等。
0801c09: 同來法會。試驗菩薩品第三，舍利子問菩薩法，
0801c10: 佛答以菩提心，及備信欲。如來不思議性品第
0801c11: 四，詳說如來十種不可思議法，一信受如來不思
0801c12: 議身。二不思議音聲。三智。四光。五尸羅。及以等觀。
0801c13: 六神通。七力。八無畏。九大悲。十不共佛法。四無
0801c14: 量品第五，述過去大蘊如來，為精進行童子。說大
0801c15: 慈等四波羅密。陀那波羅密多品第六，具明五
0801c16: 十種清淨行施，三十種上妙功德。尸波羅密多
0801c17: 品第七，明身語意三種妙行，十種極深重心，十種
0801c18: 發心。獲人中天上各四廣勝處法，乃至種種四法。
0801c19: 次明五十種清淨尸羅，次明過去最勝眾佛之時，
0801c20: 有得念菩薩，常修梵行，已巳成娑羅王佛。次明菩薩
0801c21: 行清淨戒，應於眾生起父母想，訶欲過失。羼底波
0801c22: 羅蜜多品第八，具明畢竟非畢竟忍。毘利耶波
0801c23: 羅蜜多品第九，明十障礙法不應隨轉，當勤精進
0801c24: 受持開演此菩薩藏，及明三業精進之相，次明在
0801c25: 家出家菩薩，各有五損減法。次說往古律儀童子
0801c26: 精進行，及法行苾芻精進行。靜慮波羅蜜多品
0801c27: 第十，明菩薩依四禪發五通，遠勝二乘，及得種種
0802a01: 大定。般若波羅蜜多品第十一，先明四十一法
0802a02: 趣入聞相，次明起正行相，次明如理方便作意，次
0802a03: 明如理證入如理之句，如理正觀。次復廣明十種
0802a04: 善巧，次明妙慧，及到彼岸義。次明五番十種功德。
0802a05: 大自在天授記品第十二，結前大蘊如來，為精
0802a06: 進行童子。廣說四無量，及六度已巳。又說四攝法，然
0802a07: 不授菩提記。次值寶性如來，轉名善慧長者，亦不
0802a08: 得記。次值放光如來，轉名迷伽儒童，散華布髮，乃
0802a09: 得授記。證無生忍，皆即釋迦本生事也。於是那羅
0802a10: 達多長者子，發大乘意，與妻子眷屬樂工，及城中
0802a11: 十千人民，廣興供養，立大乘誓，佛為現大神變，授
0802a12: 三乘記。及勸受持。
0802a13: 佛為阿難說人處胎會第十三一卷　佛在給孤獨園。
0802a14: 阿難日晡從禪定起，與五百比丘見佛。佛為說入
0802a15: 胎因緣，胎中三十八七生長相貌，出胎七日後所
0802a16: 生八萬戶蟲名字。結明五陰皆無常、苦、無我、我所，
0802a17: 阿難得法眼淨。五百比丘，漏盡意解。
0802a18: 佛說入胎藏會第十四二卷義淨譯　度難陀出家，
0802a19: 令見天宮地獄。為說入胎住胎出胎諸苦。同前。又
0802a20: 說三塗劇苦，教令修四念處。乃至重說偈已巳，難陀
0802a21: 證阿羅漢。大眾疑問往因，佛為具說本事。
0802a22: 文殊師利授記會第十五三卷實叉難陀譯　佛在耆
0802a23: 闍崛山，與比丘千人，菩薩八萬四千，諸天七十二
0802a24: 億，及天龍八部諸大眾俱。向阿闍世王宮，現大神
0802a25: 通。為摧過咎菩薩說大悲法，及授道記。次應供還
0802a26: 山，從禪定起，天人雲集。舍利弗請問嚴淨佛剎之
0802a27: 行，佛現神變，更集十方無量剎中諸大菩薩。命彌
0802b01: 勒敷大法座，昇座動地，乃為舍利弗說一法增至
0802b02: 十法。及說種種淨行，因果相稱，結以三法。謂大願
0802b03: 殊勝，住不放逸，如所聞法，起正修行，次授四萬菩
0802b04: 薩道記。次有師子勇猛雷音菩薩，請問文殊何時
0802b05: 成佛，得何佛剎。佛令自問文殊，深顯第一義諦法
0802b06: 界實相之理，大眾獲益。次問發心久近，佛述雷音
0802b07: 佛時普覆王事，已巳化二十億眾生皆成佛竟。次問
0802b08: 將來佛剎莊嚴。佛敕文殊自說昔願。略有十節。佛
0802b09: 因記其佛名普見，剎名隨順積集清淨圓滿。所有
0802b10: 莊嚴，遠勝極樂世界。如以大海比一滴水，唯東方
0802b11: 普光常多功德海王佛剎，名住最上願，與等無異。
0802b12: 及有四大菩薩，東光明幢，南智上，西諸根寂靜，北
0802b13: 願慧，亦當得此淨剎。佛復以神力，令大慧見東方
0802b14: 剎依正莊嚴，隨授八萬四千菩薩道記。有十六人，
0802b15: 猶如文殊。餘所得剎，皆如極樂。次四大菩薩皆來
0802b16: 入會，文殊令諸菩薩各說一相法門，略敘一十四
0802b17: 人。次問文殊久如成佛，佛明其劫數甚遠，無有疲
0802b18: 倦。
0802b19: 菩薩見實會第十六十六卷那連提耶舍譯　序品第一，
0802b20: 佛在尼居陀林，遣迦盧陀夷教化父淨飯王。淨
0802b21: 飯王詣佛品第二，天龍八部同集佛所，王亦來禮。
0802b22: 說偈問答。阿修羅王授記品第三，毘摩質多等
0802b23: 十一阿修羅王，與六十那由他眷屬，設大供養，而
0802b24: 得受記。本事品第四，大迦葉入如實三昧，憶念
0802b25: 過去阿僧祇阿僧祇劫如來所修一切功德，以偈
0802b26: 讚佛。佛為說不可說劫之前，有佛號因陀幢王，以
0802b27: 恒沙世界為一佛剎，莊嚴清淨，國中眾生，純正定
0802c01: 聚。於是文殊菩薩從東方高威德王佛所而來，發
0802c02: 明因陀幢王即我釋迦。迦樓羅王授記品第五，
0802c03: 龍女授記品第六，龍王授記品第七，鳩槃
0802c04: 荼授記品第八，乾闥婆授記品第九，夜叉授
0802c05: 記品第十，緊那羅授記品第十一，先有疑問，如
0802c06: 來答釋。乃設供授記。虛空行天授記品第十二，
0802c07: 四天王授記品第十三，三十三天授記品第
0802c08: 十四，夜摩天授記品第十五，歎佛能知二諦，及
0802c09: 廣設供，佛與授記。兜率陀天得授記品第十六，
0802c10: 推授記不可得。但是世諦言說，如夢不實。倍設供
0802c11: 養，得記。化樂天授記品第十七，解一切法實際
0802c12: 無二際，而得道記。他化自在天授記品第十八，
0802c13: 自言尚不見實，況復見際。彼法非可知，非可識，非
0802c14: 可捨，非可修，非可證，而得道記。諸梵天等授記
0802c15: 品第十九，離諸分別，定心清淨。以寂滅法，說偈讚
0802c16: 佛，而得道記。光音天等得授記品第二十，說照
0802c17: 耀一切法三昧，及偈讚佛，而得道記。遍淨天授
0802c18: 記品第二十一，說超過一切法三昧，及偈讚佛，而
0802c19: 得道記。廣果天授記品第二十二，說無量門陀
0802c20: 羅尼，及偈讚佛，而得道記。淨居天子讚偈品第
0802c21: 二十三，共四百五十三人，各說偈讚。遮羅迦波
0802c22: 利婆羅闍迦外道品第二十四，八千外道請問決
0802c23: 疑，佛說從六道來受生習氣，及說對治法。外道悟
0802c24: 無生忍，偈讚獲記。六界差別品第二十五，佛為
0802c25: 淨飯王說內外六界，皆是假名，無來無去。及說諸
0802c26: 根如幻，境界如夢，順違中庸三種六塵，皆具三解
0802c27: 脫門。四轉輪王品第二十六，一無量稱王，二地
0803a01: 天王，三頂生王，皆以無厭足而取大苦。四尼彌王，
0803a02: 以不放逸而成大益。說此本生四王事已巳，勸淨飯
0803a03: 王修不放逸，觀一切法無生陀羅尼門，及不滅等
0803a04: 六十七法門，七萬釋種得無生法忍，佛與授記。皆
0803a05: 生安樂世界，後皆成佛。次囑舍利弗受持流通。
0803a06: 富樓那會第十七三卷鳩摩羅什譯　菩薩行品第一，
0803a07: 佛住王舍城竹園，富樓那問菩薩多聞不退轉事。
0803a08: 佛答以四大希有事，精進一。忍辱二。正道三。深心
0803a09: 四。又四法生喜心，四法得離難。多聞品第二，明
0803a10: 四法能集多聞。不退品第三，明四法能不退轉，
0803a11: 說古那羅延法師，及摩訶耐摩陀比丘弘法事。次
0803a12: 說四法退失菩提，成聲聞乘。四法不退心，及善根。
0803a13: 戒清淨一。念成就二。勤精進三。多聞慧四。四法利
0803a14: 益菩提。持戒一。忍辱二。精進三。多聞四。四法具足
0803a15: 身色財物眷屬。行慈一。供佛二。供法三。供僧四。
0803a16: 具善根品第四，明親近四法，能攝一切善法。忍辱
0803a17: 一。出家二。頭陀三。近善知識四。神通力品第五，
0803a18: 放毛孔光，以經付囑阿難，及讚竹園功德。大悲
0803a19: 品第六，因目連問，廣說因中大悲行。荅難品第七，
0803a20: 因象手比丘問，廣明眾生性空，佛亦不滅。富樓
0803a21: 那品第八，歎述流通。
0803a22: 護國菩薩會第十八二卷闍那崛多譯　婆伽婆在耆
0803a23: 闍崛山，與千二百五十比丘，五千菩薩，及一切八
0803a24: 部俱。喜王菩薩以偈讚佛觀於法界，護國菩薩比
0803a25: 丘夏安居竟。共諸初學比丘見佛偈讚，問菩薩法
0803a26: 要。佛答四法能成清淨之事，真實無諂一。行於平
0803a27: 等二。心念行空三。如言而行四。四種無畏之法，得
0803b01: 陀羅尼一。值善知識二。得深法忍三。戒行清淨四。
0803b02: 有四功德，令心歡喜，見佛一。聞法二。捨一切三。順
0803b03: 法忍四。四法應棄捨，居家一。利養二。檀越三。身命
0803b04: 四。四種無悔之法，不破戒一。住阿蘭二。四聖種三。
0803b05: 多聞四。四調伏行，願值佛一。供師長二。樂空閑三。
0803b06: 頭陀忍四。四法淨菩薩行，無瞋恨一。捨所有二。不
0803b07: 求果報三。不見師過四。四墮落法，不恭敬他一。背
0803b08: 恩諂曲二。多求名利三。詐善揚德四。四障道法，懈
0803b09: 怠一。不信二。我慢三。瞋恚四。四種人不得親近，惡
0803b10: 知識一。執見人二。謗法人三。貪利養人四。四法受
0803b11: 未來苦，輕慢智人一。懷嫉妒心二。於法無信三。無
0803b12: 忍求利四。四繫縛，輕慢他一。世俗定二。行放逸三。
0803b13: 求利養四。次七言偈，廣說佛本生妙行，及歎末世
0803b14: 不如法事，又明八種障菩提法，次明古成利慧佛
0803b15: 時，福燄王子不放逸事。次結益囑持。
0803b16: 郁伽長者會第十九一卷康僧鎧譯　佛在給孤精舍，
0803b17: 與千二百五十比丘，五千菩薩俱。郁伽等十長者，
0803b18: 各與五百長者見佛，問在家出家二種菩薩行法。
0803b19: 佛先廣說在家三歸五戒法義，及布施功德，厭離
0803b20: 家想，六時悔過，隨喜勸請，希慕出家，供養眾僧。次
0803b21: 說出家四聖種行。頭陀，淨戒，淨定，淨慧。次問菩薩
0803b22: 住在家地，學出家戒。佛以五法答之，施不望報一，
0803b23: 不習欲想二，修禪不證三，學慧行慈四，護法勸他
0803b24: 五。次授記其供養千佛化度眾生所有功德，百千
0803b25: 出家菩薩所不能及。
0803b26: 無盡伏藏會第二十二卷　佛在耆闍崛山，與千比
0803b27: 丘，五百菩薩，及天龍八部俱。電德菩薩問速成菩
0803c01: 提之法。佛答以五大伏藏，謂貪行伏藏，瞋行伏藏，
0803c02: 癡行伏藏，等分行伏藏，諸法伏藏。於法伏藏中，說
0803c03: 過去寶聚功德聲佛時，廣授大王欲害無垢比丘
0803c04: 事，深戒勿生害心。又勝生佛時，旃陀羅聞法得無
0803c05: 生忍，牛聞法得生兜率，深明眾生根行難測。次答
0803c06: 月幢菩薩無功用智之問，地動雨華。
0803c07: 授幻師跋陀羅記會第二十一一卷　佛在耆闍崛
0803c08: 山，與千二百五十比丘，五千菩薩，及天龍八部俱。
0803c09: 幻師欲試佛故，詐言請佛，於穢處化作道場。四王
0803c10: 帝釋亦各化作莊嚴道場。幻師驚悔，欲攝所化而
0803c11: 不能得。次日世尊現大神變，幻師悔過。見一切處
0803c12: 佛身，便獲念佛三昧。以偈問法，佛亦偈答。幻師得
0803c13: 順法忍。阿難啟佛加持，令彼幻莊嚴事七日不沒。
0803c14: 幻師隨佛至山，請問菩薩速至道場之行。佛說四
0803c15: 十三種四法，幻師證無生忍。得記。
0803c16: 大神變會第二十二二卷　佛在給孤獨園，與千二
0803c17: 百五十比丘，八千菩薩俱。商主天子問佛幾種神
0803c18: 變，調伏眾生。佛答以說法，教誡，神通，三種。又問頗
0803c19: 有神變能過此耶？佛令問文殊。文殊答於無言說
0803c20: 法而作言說，一切言說實無所說，名大神變。舍利
0803c21: 弗問商主往因。佛答以過去等須彌佛時，淨莊嚴
0803c22: 王本事。舍利弗歎文殊久修梵行，多供養佛，種諸
0803c23: 善根。文殊為說三種決定之義。佛又讚商主，更為
0803c24: 說大神變。文殊又答商主問菩薩智，及答四十二
0803c25: 問。大眾獲益，更答種種密意之問，及答諸菩薩行
0803c26: 之問，眾又獲益。佛又答商主無生法忍之問，現瑞
0803c27: 獲益。受記勸持。
0804a01: 摩訶迦葉會第二十三二卷月婆首那譯　婆伽婆在
0804a02: 給孤獨園，與五千比丘，八千菩薩俱。迦葉問出家
0804a03: 者，當云何學？云何行？云何修觀？佛為說持戒念佛，
0804a04: 及說出家為二事故。一為現得道果，二為見未來
0804a05: 佛。次廣明沙門四賊，及種種過。迦葉勸佛久住，佛
0804a06: 以護法囑之。迦葉極言不堪，勸付彌勒菩薩。佛遂
0804a07: 摩彌勒頂，大千震動。諸天勸助彌勒受持，更請世
0804a08: 尊說當來惡，以作警誡。佛為說之。及說古智上佛
0804a09: 時，樂精進菩薩本所修行，深顯法施功德。次明菩
0804a10: 薩二十法業，四種畢定，四法離薩婆若，四法應急
0804a11: 捨離。次明瞋餘菩薩得罪甚大。於是彌勒作師子
0804a12: 吼，五百比丘自愧信施難消，退還歸俗。文殊先讚
0804a13: 印之。次與如來問答方便，令得盡漏。迦葉復請世
0804a14: 尊說末世菩薩諂曲之過。佛說古妙華佛時，達磨
0804a15: 善法二童子事。勸誡應修沙門二業，一修禪，二習
0804a16: 誦，不應唯修供養福業，尤不應以破戒之身而著
0804a17: 袈裟。次說古光明佛世，大精進菩薩觀佛畫像法
0804a18: 門。
0804a19: 優波離會第二十四一卷　佛在給孤獨園，與千二
0804a20: 百五十比丘，五萬菩薩俱。佛問誰能於後末世，護
0804a21: 持正法，成熟眾生。有五十五菩薩各自承當。舍利
0804a22: 弗向佛稱歎。佛印述之。并說三十五佛悔除罪法。
0804a23: 時優波離從禪定起。請佛廣說決定毘尼。佛為分
0804a24: 別聲聞菩薩持犯不同，次敕文殊說究竟毘尼。佛
0804a25: 又廣答聲聞菩薩增上慢相。說偈結持。
0804a26: 發勝志樂會第二十五二卷　佛在鹿苑，與千比丘，
0804a27: 五百菩薩俱。有諸菩薩業障深重，疑惑退轉。彌勒
0804b01: 菩薩慰問令喜，有六十人隨勸詣佛，投地悲淚，佛
0804b02: 慰令起。說其往昔誹謗法師惡業，多受眾苦。後亦
0804b03: 當生極樂世界。時諸菩薩隨發十三弘誓，佛讚印
0804b04: 之。彌勒因問末世菩薩成就幾法，安隱得脫？佛答
0804b05: 以二種四法，不求他過失，亦不舉人罪，離麤語，慳
0804b06: 吝，是人當解脫。當捨於懈怠，遠離諸憒鬧，寂靜，常
0804b07: 知足，是人當解脫。次明無希望心行法施時，成二
0804b08: 十利。又二十利。次明末世種種過惡。次明慧行菩
0804b09: 薩與初業菩薩不同之相。次明初業菩薩應當觀
0804b10: 察利養之過。亦當觀察憒鬧過有二十，世話過有
0804b11: 二十，睡眠過有二十，眾務過有二十。次明不修諸
0804b12: 行，不斷煩惱，不習禪誦，不求多聞，非出家者。次明
0804b13: 略說戲論過有二十。次明發十種心，能生極樂世
0804b14: 界。
0804b15: 善臂菩薩會第二十六二卷鳩摩羅什譯　佛在王城
0804b16: 竹園，為善臂菩薩廣說六波羅蜜法。常當具足。
0804b17: 善順菩薩會第二十七一卷　佛在給孤獨園，與五
0804b18: 百聲聞，十千菩薩俱。舍衛城有菩薩名善順，恒以
0804b19: 五戒八齋教化眾生，令修六度四等。帝釋種種試
0804b20: 驗，不能令其破戒。偶得劫初金鈴，價過南洲。謂唯
0804b21: 波斯匿王最貧，與眾往見，而奉與之。王問誰證我
0804b22: 貧，善順請佛為證。佛與五百聲聞，十千菩薩，及天
0804b23: 龍八部，從地涌出，為作證明。兼說三種無量功德
0804b24: 資糧，復有三十二法。能勤修者，則為見於如來，大
0804b25: 眾獲益。王以二衣施善順，善順不受。王求以足踏
0804b26: 之，次即轉施貧苦，咸令得益。勸使見佛，兼為王說
0804b27: 菩薩法門眷屬。
0804c01: 勤受長者會第二十八一卷　佛在給孤獨園，與千
0804c02: 二百五十比丘，五百菩薩俱。城有長者名勇猛授。
0804c03: 與五百長者見佛。請問求菩提者。應云何學。云何
0804c04: 住。云何修行。佛答以。大悲六度。次問云何觀察於
0804c05: 身命財。能無貪吝。佛教以觀身過患。又說四十四
0804c06: 種觀身。長者得無生忍。說偈歎菩提心。佛為授記。
0804c07: 優陀延王會第二十九一卷　佛在瞿師羅園，與千
0804c08: 二百五十比丘俱。舍摩夫人供養佛僧。帝女夫人
0804c09: 譖於優陀延王。王極瞋怒，以箭三射。舍摩入慈三
0804c10: 昧，箭還住王頂上空中，王乃驚悔。舍摩勸令見佛
0804c11: 懺罪，因問女人過患。佛為廣說丈夫四種愆過，王
0804c12: 受三歸，作優婆塞。
0804c13: 妙慧童女會第三十二會同卷　佛在耆闍崛山，與千
0804c14: 二百五十比丘，十千菩薩俱。王舍城有長者女妙
0804c15: 慧，年始八歲，詣佛問法。佛為說四十行。女發大願，
0804c16: 動地雨華，眾變金色。次答文殊諸問。文殊向佛讚
0804c17: 之。佛因說其發菩提心，經三十劫，然後佛始發心。
0804c18: 女又發大誓願，即轉如三十歲知法比丘。眾會獲
0804c19: 益。
0804c20: 恒河上優婆夷會第三十一　佛在給孤獨園。此
0804c21: 優婆夷來禮佛足，與佛問答第一深義。佛為授記。
0804c22: 
0804c23: 
0804c24: 
0804c25: 
0804c26: 
0804c27: 閱藏知津卷第二
