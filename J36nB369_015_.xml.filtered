0963b01: 蔗菴範禪師語錄卷十五
0963b02: 侍者元隆錄
0963b03: 示眾下
0963b04: 示眾欲研究己巳躬大事因緣當在缺限世界事事虛
0963b05: 浮要知虛浮不實境上或好或惡皆可以觸發靈機
0963b06: 但令胸次坦蕩心地潔淨世間應為者為之應棄者
0963b07: 棄之七縱八橫左右逢源於話頭上切切提撕辦一
0963b08: 片久長心以悟為期不得多憂多慮求其速悟蓋多
0963b09: 憂多慮之念乃窒塞心地障蔽道眼轉求轉遠也惟
0963b10: 在話頭上拌命挨拶意識途窮生死路絕是謂歸家
0963b11: 之時是為穩坐之處到此時節胸中種種疑滯如赫
0963b12: 日爍輕冰古人種種差別如暴風卷危葉所以解心
0963b13: 上執縛洗心上濁垢斬心上稠林斷心上生死果然
0963b14: 恁麼去亦無執縛底道理頭頭本地風光處處自己巳
0963b15: 面目日用施為如水上葫蘆不捺而圓活也到者箇
0963b16: 境界猶啞子得夢說與人不得舉似人不得好惡自
0963b17: 知若更有所重則為鬼窟生涯野狐涎唾況此事如
0963b18: 白日裏遇物一見便知真實別人惑我不得或謂有
0963b19: 奇特事商量有秘密傳授將他捶得爛熟深深掘箇
0963b20: 窖坑埋之免得在世間造妖捏怪鼓惑後人也衲子
0963b21: 家圓顱方服世間極為尊貴出世間最為正氣若不
0963b22: 以生死大事討箇分曉枉向閻浮國裏行一轉到末
0963b23: 稍頭欠下許多業債不知到何劫中纔得清楚是故
0963b24: 學此道者立箇決定志志若不決定如聽杓卜聲相
0963b25: 似見人說指東則走過東見人說指西則走過西如
0963b26: 有決定志則虛浮不實境上立定腳跟拏定主宰自
0963b27: 不與之為冤為對輥出輥入也願諸仁發精進力堅
0963b28: 猛烈志必到桶箍斷大事明為期限縱有八萬四千
0963b29: 魔王在汝六根門頭俟候僉來惱汝不得其便抑且
0963b30: 般若上無孤負人底道理能留心在上邊做得純熟
0963c01: 或今生不能成就種子下得深遠眼光落地時不致
0963c02: 被惡緣流入異趣翻箇身轉來換箇殼漏子觸著鼓
0963c03: 著自然省力定是成辦亦不是別人努力珍重。
0963c04: 岊菴知茶請示眾若論向上一事聖人不增一絲凡
0963c05: 夫不減一點及至問著十人有五雙不知下落且道
0963c06: 過在甚麼處譬如人人屋簷下有一片田四至畝步
0963c07: 元是清楚底只為年代深遠世界變遷從無始劫來
0963c08: 業主每更佃戶頻換虛文空約以訛傳訛以致同業
0963c09: 相纏合離成化無有了日釋迦老子道我是開天闢
0963c10: 地第一箇聖帝明皇既欲教育四生師範三界則遙
0963c11: 鄙窮陬肥田瘠地莫非皇土豈可隨他邊疆混亂虛
0963c12: 實相欺必須丈量一番然後豪貴不致隱匿細民免
0963c13: 當空役纔好多寡分明貧富均溥即便頒一道詔書
0963c14: 遍告於天下曰汝等當知一切眾生從無始來生死
0963c15: 相續皆由不知常住真心性淨明體用諸妄想此想
0963c16: 不真故有輪轉汝今欲研無上菩提真發明性應當
0963c17: 直心酬我所問十方如來同一道故出離生死皆以
0963c18: 直心心言直故如是乃至終始地位中間永無諸委
0963c19: 曲相欽命西天四七東土二三諸祖為量田弓手諸
0963c20: 祖道我既遵奉慈旨量田自然至公無私不敢作弊
0963c21: 但你們若有匿名虛號隱田漏稅當要詳明上司嚴
0963c22: 查深究故達磨曰我觀東土有大乘根器堪傳法印
0963c23: 特地航海而來埽除知解洗蕩殘妖不立文字直指
0963c24: 人心見性成佛也從上老宿乃是造冊小書唯把量
0963c25: 訖之田依畝數字號編造一箇弓口冊亦不敢增減
0963c26: 釐毫絲忽此一片田輥圓底應著其土名謂大圓鏡
0963c27: 南至五陰山北至六賊田東至無明大路西至煩惱
0963c28: 官河故曰我宗無語句亦無一法與人此事原是本
0963c29: 有底蓋為久遠劫來迷失了不肯認真照管如今四
0963c30: 至畝步已巳清楚了土名田樣已巳分明了虛名差號已巳
0964a01: 改正了寄田躲役已巳推出了縱有種種麤惡境界現
0964a02: 前心不怕怖種種勝妙境界現前亦不驚異即動疏
0964a03: 覆旨云如是大解脫法與佛說一大藏教無異無別
0964a04: 無前無後無古無今無少無剩所以釋迦老子准其
0964a05: 奏批旨下曰吾今為汝保任此事終不虛也大眾且
0964a06: 畢竟那箇是業主良久曰今夜是知茶設茶。
0964a07: 示眾做工夫看箇話頭如發兵討賊既已巳知賊所在
0964a08: 當要急急追上不可逗留遲緩行住坐臥穿衣喫飯
0964a09: 處屙矢放尿處語言酬對處潛緝密捕忽然獲著也
0964a10: 且道賊是那箇驀扭住一僧莫是你麼僧罔措師將
0964a11: 一推曰卻是瞌睡漢。
0964a12: 結制知浴請示眾望仙橋把斷要津南來也不得北
0964a13: 往也不得芙蓉岸高張銕網進前亦無能退後亦無
0964a14: 能果是作得主宰立定腳跟底漢去住也如是寒暑
0964a15: 也如是安危也如是苦樂也如是乃至上天堂入地
0964a16: 獄喫辣棒受惡罵一切皆如是行一事則揚劫外嘉
0964a17: 猷出一言則凜寰中風致斯為參學事畢到家時節
0964a18: 也設或礙膺物不消己巳躬事未辦趁色力強壯事業
0964a19: 可為之際不必別求方便秖要放下身心真為生死
0964a20: 將箇話頭置於胸次橫在目前如千尋銕壁東也撞
0964a21: 西也撞不管春去秋來不論晝長夜短不分是非得
0964a22: 失不計枯淡豐盈不較迷悟遲速忽然將鐵壁撞穿
0964a23: 敢保馳求永息坐享太平到此田地雖謂向浴鍋裏
0964a24: 全身獨露入水已巳見長人究竟將來只可博些瓜子
0964a25: 炒豆棗子腐乾條糕燒餅喫喫要與向上一事相應
0964a26: 須如僧問藥山曰學人有疑請師決山曰待上堂時
0964a27: 來與你決至晚上堂眾集山曰今日要決疑底僧在
0964a28: 甚麼處僧出眾而立山下禪床把住曰大眾者僧有
0964a29: 疑便與一推卻歸方丈師曰藥山老漢將墻壁戶牖
0964a30: 一齊打開了也能向裏許拌命挨入便是大光明藏
0964b01: 便是大解脫場如若正信不堅纖疑未盡歲月送迎
0964b02: 無了日莫教孤負好春光。
0964b03: 小參
0964b04: 小參舉藥山久不陞堂院主白曰大眾久思示誨山
0964b05: 曰打鐘著眾纔集山便下座歸方丈主隨後曰和尚
0964b06: 既許為眾說法為甚一言不措山曰經有經師論有
0964b07: 論師爭怪得老僧師曰藥山老子駿步不拘鷹揚無
0964b08: 匹廬陵米上高騰時價石頭路裏獨擅風流其尊特
0964b09: 稱雄可謂無敵於天下被箇院主輕輕一言慫恿便
0964b10: 爾隨他調度和泥合水究竟院主不滿其欲大眾有
0964b11: 失其望資聖則不如是或院主白曰大眾久思示誨
0964b12: 也不論根之大小一雨普潤也不定法之半滿珠玉
0964b13: 齊傾直令箇箇習漏頓除全身荷負院主自無絮語
0964b14: 憎嫌然復有隨後曰和尚今日所說是甚麼法又將
0964b15: 何酬對良久山僧今日勞倦請西堂為汝說罷。
0964b16: 小參激揚諸佛說不到底事提持諸祖行不盡底令
0964b17: 須是君臣道合賓主氣和敲唱雙行更無回互且什
0964b18: 麼人而明如是事不見昔日洞山與密師伯遊山次
0964b19: 忽見白兔從艸中跳過密曰俊哉山曰作麼生密曰
0964b20: 大似白衣拜相山曰老老大大作者箇語話密曰你
0964b21: 又作麼生山曰積代簪纓暫時落魄師曰者箇公案
0964b22: 是何意旨作何理論田地穩密底見恁麼舉便知無
0964b23: 量劫來事悉在掌握之中毫無隱晦流浪日久底聞
0964b24: 恁麼事繁疑窒塞迷悶重增豈能湊泊得來若白衣
0964b25: 拜相處會得即與古人音容相接律呂相諧提封九
0964b26: 有撫育四生若積代簪纓處會得獨闢繼往開來之
0964b27: 要路佇觀地平天成之雍熙雖然如是分明曉了衲
0964b28: 僧分上秖得一半那一半到明日為汝注破。
0964b29: 請刈禾小參若論此事到相應處驗於田事自無差
0964b30: 謬先要般若種子剔揀潔淨無明稗草不容混雜御
0964c01: 大白牛將祖翁田地深耕淺耖以待心苗培養春就
0964c02: 群栽秋來等穫中間根本未壯欲習初乾諸子紛譁
0964c03: 三車並運才與如來法流水接加功機務分任得宜
0964c04: 智力耘耡勤勞不猒真如莖榦挺特標奇智慧英華
0964c05: 開敷擢秀驀地境風搖蕩惟恐嘉穗揉傷忽朝法雨
0964c06: 所滋且喜焦芽載茂有如是操持有如是保任成熟
0964c07: 有望損益無憂更藉大眾勇猛爭先艱辛莫避箇箇
0964c08: 奮求珠之心人人懷得寶之念不動而運顆顆登妙
0964c09: 覺之場不行斯到粒粒入真空之藏者邊那畔斬斷
0964c10: 淆訛山前屋後不致狼藉到此時節萬行高流纔好
0964c11: 忘功罷業五湖衲子須憑任意飽參雖然恁麼提撕
0964c12: 猶是化門展演畢竟如何得與此事相應良久曰明
0964c13: 朝田阪裏子細好商量。
0964c14: 謝刈禾小參舉地藏問修山主曰從甚處來主曰南
0964c15: 方來藏曰南方近日佛法如何主曰商量浩浩地藏
0964c16: 曰爭如我者裏栽田博飯主曰爭柰三界何藏曰喚
0964c17: 甚麼作三界師曰地藏雖則行上治之政弘至醇之
0964c18: 風猶未達於民情也殊不知人人為此一片田地從
0964c19: 曠劫來備嘗辛苦布種不潔雜穢充繁農務不時荒
0964c20: 蕪遍野喫飯不知飯香飲茶不知茶味腳板為之走
0964c21: 穿筋骨為之磨斷雨多恐其沉淪水少憂其乾燥太
0964c22: 寒則慮根株矬小過熱則愁莖葉焦枯至於青黃未
0964c23: 決之際其將有成若不寬心蓄養速要暴富登場終
0964c24: 與秀而不實者同一患也斯藉眾力盡勿猒勞時候
0964c25: 不違秋收已巳畢不待商量浩浩自然大事圓成秖有
0964c26: 一人常在田頭地後不離禁殿重闈大眾還識得他
0964c27: 麼良久幾乎錯下名言。
0964c28: 愚菴老宿大椿尼對靈小參生而無生天龍伸出瘦
0964c29: 指滅而不滅菴主豎起空拳玉笛橫吹彩鳳鳴鐵船
0964c30: 同泛明湖月恁麼語話已巳是齒不關風情存向背擊
0965a01: 拂子殊不知此一片田地常住妙明周圓不變求其
0965a02: 去來生死迷悟了無所得不謂煩惱是垢濁不謂菩
0965a03: 提惟清淨不謂生死有分別不謂涅槃恒寂靜若是
0965a04: 過量人能在翻身一擲抹過大千逆順境上莫可遷
0965a05: 流憎愛關頭不為障蔽隨緣作主到處稱尊惟大椿
0965a06: 老宿夙具金剛正眼解脫法門處處開拓操持般若
0965a07: 靈鋒輪轉根株塵塵斬斷蓋有大慈攝化同事之願
0965a08: 現於柔順如幻色相之身撫育明俊如瑾之瑛唯德
0965a09: 有鄰如蘭之馥入世間法如蓮花在水而於一切皆
0965a10: 無染著勵出世道如松柏擎霄而於一切無所疲猒
0965a11: 以不思議力故以不可壞力故若威嚴若慈藹若熙
0965a12: 怡若愛語令樂見者發深信心以如是行而作佛事
0965a13: 攪澄不異磨涅不痕是故將欲與世長揖之時奮然
0965a14: 超然是去非去政不待假力於無手之人也因有如
0965a15: 是風標故有如是奇特誠非世間言語而歎所盡皆
0965a16: 我老人於有為界中示無為法而不滅壞有為之性
0965a17: 於無為界中示有為法而不分別無為之相能以善
0965a18: 巧方便演出無量差別音聲為一切眾生之母說慈
0965a19: 善之法為一切眾生之子說至孝之道與一切癡翳
0965a20: 眾生作大智慧導師與一切窮露眾生作寶莊嚴樓
0965a21: 閣範上座到者裏意想不得分疏不下擬將一滴之
0965a22: 水欲增大海波瀾非謂不知量也貴要大家知有且
0965a23: 如何是知有底事秋林一夜雨生涼黛抹千山倩曉
0965a24: 妝珍重歸源時節好風飄錦帶藕花香。
0965a25: 楊旨音居士對靈小參大道體寬無易無難菊芳共
0965a26: 賞山好同看無生無滅不去不來煙籠古徑月鎖瑤
0965a27: 臺者些子乃從上佛祖出離生死之真三昧亦無一
0965a28: 含靈而不具足但器識麤浮根性陋劣當機罔措覿
0965a29: 面猶迷若是沒量大人於無量佛所種諸善根生淨
0965a30: 信者自然證入無疑也恭惟悾菴居士旨音楊公人
0965b01: 今而心古氣正而顏和得泗水真傳受靈峰至囑視
0965b02: 榮名同夢鹿知身世等漚花醇風厚德雍穆閭閻孝
0965b03: 友勤儉啟訓後英處塵勞不為累宛如林下閒人歷
0965b04: 險難不為搖何異山中老衲人境淆訛多方攝護世
0965b05: 情錯綜一致混融頭頭活潑種種施為總不出他一
0965b06: 箇善權方便也昔公於己巳丑夏歸依先師問道周旋
0965b07: 山僧得與投契交遊屈指已巳二十三年情忘水乳淡
0965b08: 雅悠長憂吾法道念我艱辛切於同源徹於心髓凡
0965b09: 一聚會書牘往來靡不以己巳躬大事未得了悟而為
0965b10: 咨訣蓋自信得人人本來具足之道不假指陳勸示
0965b11: 而後能故其臨終為道之心切切孜孜益加綿密剃
0965b12: 髮披緇以畢其志佛聲浩浩脫化超然非夙生培植
0965b13: 般若種子踏實做將來焉能有如是操略且玉樹已巳
0965b14: 見爭奇宗祊憑其闡奕信仁人之有後以為喜也我
0965b15: 因知公生於無生中受生死於無死中受死於大解
0965b16: 脫三昧海中優游自在不為一法之所留礙恁麼則
0965b17: 世裔道胤綺互延長淨土娑婆無容拘束山僧世外
0965b18: 友也不無知己巳之感故秋深一棹遠抵蕭山欲證明
0965b19: 居士末後一段公案到者裏說箇甚麼即得舉龐居
0965b20: 士問馬祖不與萬法為侶者是甚麼人祖曰待汝一
0965b21: 口吸盡西江水即向汝道居士於此開悟楊悾菴居
0965b22: 士問先師不與萬法為侶者是甚麼人師曰騎牛童
0965b23: 子赤腳走居士於此深省據實看來一箇失卻一張
0965b24: 口一箇開得一隻眼總無倒斷在諸人或摸索不著
0965b25: 更聽山僧註破吸盡西江消一口騎牛童子赤腳走
0965b26: 不知誰是得便宜醉臥花街看北斗。
0965b27: 滄溟和尚請為母對靈小參劫外淵猷無二無別新
0965b28: 豐家法至極至尊織蒲屨於水邊無人酬價提宏綱
0965b29: 於鬧市有法歸宗將五位以鋪張隨三根而闡妙清
0965b30: 流遶檻紅樹當門機機回互法法交羅調不相合非
0965c01: 我知音刀劈不開始稱母子東塔受法姪滿公之請
0965c02: 為徐母智日安人要說箇蜜齊中邊之甜火等古今
0965c03: 之熱但安人金剛種子夙已巳結成般若靈苗今亦增
0965c04: 秀世間出世事理兼到身前身後徹底光輝詳而驗
0965c05: 之其滿公孝意深衷敦本扶末可為證矣更要山僧
0965c06: 說箇甚麼若謂一切法不生一切法不滅者邊那邊
0965c07: 隨緣飲啄天宮淨土任意逍遙猶是世諦儀文總不
0965c08: 若生也不道死也不道且道安人在甚麼處雨餘遠
0965c09: 浦歸漁艇月映蘆汀白鷺眠。
0965c10: 陳雷生薦室請小參萬里長空獨鴈鳴千嵒落木動
0965c11: 秋聲涅槃堂奧無門限一任優游自在行是故靈光
0965c12: 不昧萬古徽猷入此門來莫存知解此雖是信口說
0965c13: 信步行總要人親到自己巳故家田地豎拂子秖者箇
0965c14: 是謂一味平等法門佛祖謂之寂靜妙常眾生謂之
0965c15: 生死根塵東方謂之妙喜世界西方謂之極樂家鄉
0965c16: 三界萬法靡不圓攝所以張孺人據此法門事姑嫜
0965c17: 以孝穆鄰里以敬撫憐赤子逆順施為慈仁播美懿
0965c18: 德標奇醒大夢於長夜消無明於曠劫當知五漏幻
0965c19: 軀即是金剛正體於中求其聖凡男女生死去來了
0965c20: 不可得既然如是還見他立地處麼金地花鋪青靄
0965c21: 合寶池月映碧天高。
0965c22: 大慶院具之尼對靈小參生從何來千尋井底飛塵
0965c23: 埃死從何去十字街頭猛虎踞者裏見得諦當無量
0965c24: 劫來根深固蒂生死輪迴一翻翻轉乃知諸緣未遇
0965c25: 之先來實不來四大分離之後去實不去修絕異同
0965c26: 證無差別摧壞一切憎愛大山安住平等真常妙樂
0965c27: 正眼未開者喜怒哀樂異端競起僧俗男女各立門
0965c28: 庭苦猒娑婆欣樂安養念慮遷流紛然無緒取捨變
0965c29: 化奔逸不休使自家一片潔白田地上荊棘叢生葛
0965c30: 藤纏繞轉見昏迷愈加沉墜惟具之菴主於諸法性
0966a01: 通達明了成就廣大總持三昧故到末梢頭上如象
0966a02: 王擺脫枷鎖自在遊行雖然若到祖師門下猶欠一
0966a03: 著在豎拂子誰是生誰是死四壁寒香雪色濃心知
0966a04: 不在喃喃語。
0966a05: 空明菴德章尼對靈小參風生碧落雨滴青松好鳥
0966a06: 和鳴圓音無盡谿邊石女塞斷耳根嶺上鐵牛拽回
0966a07: 鼻孔威音那畔風光塵塵顯露空劫已巳前面目歷歷
0966a08: 全彰者裏悟去髻中寶元是現成衣裏珠從來具足
0966a09: 不起思惟精操萬行匪移跬步參遍百城一切處放
0966a10: 光動地一切處妙用神通入生死流不被生死之所
0966a11: 淪沒踞涅槃岸不為涅槃之所留連雖然檢點將來
0966a12: 猶未是向上一路以拂子畫○相曰此名金剛圈亦
0966a13: 謂大圓鏡冥萬化真機顯千門德相微細包容廣大
0966a14: 悉備所以淨土娑婆諸佛眾生僧俗男女尊卑貴賤
0966a15: 有情無情人非人等總在裏許若帝網垂珠重重交
0966a16: 映猶秋空片月處處騰輝恁麼則淨土穢土乃是一
0966a17: 途男身女身會無二相又何必往無垢世界轉換形
0966a18: 貌正覺始成強生節目喝夜半海門紅日上碧蓮池
0966a19: 畔訪知音。
0966a20: 秦龍山對靈小參鬧市叢中驚人句子大家有分醉
0966a21: 翁衣裏照世明珠靡不現成待寂靜時方能理會到
0966a22: 酒醒時纔可尋思是埋沒己巳靈非達觀人世之謂也
0966a23: 果是生鐵鑄成漢子冰霜練就心腸遊於世間如入
0966a24: 空聚為一切事遠離諸相隨緣本分生涯到處尋常
0966a25: 活計既為一切事離一切相則戴髮者非為俗士圓
0966a26: 顱者不是僧倫紅塵堆裏即是菩提寂場維摩室中
0966a27: 不異如來寶所既隨緣活計到處生涯則諸佛與眾
0966a28: 生一體涅槃與生死同源東土與西方無別清淨與
0966a29: 濁垢不殊惟我龍山居士以此得不壞信修無垢因
0966a30: 示虛幻家說真實法教子以孝敦友以仁德孚異類
0966b01: 道藹同人知生是無生眼與碧天開霽識死是不死
0966b02: 襟同夢宅宣猷推此因地般若種性宿培深厚故能
0966b03: 委蛻怡然隨願而往不言可知但是臨行掉臂時高
0966b04: 唱驚人句子亂拋照世明珠見者驚疑聞者怖懼孝
0966b05: 子殷勤申請山僧破格入城特與證明豎拂子大眾
0966b06: 還見麼擊一下還聞麼既已巳聞見分明則知生是無
0966b07: 生死是不死且道龍山居士即今在甚麼處推倒須
0966b08: 彌百念休世間出世更何求安心穩坐蓮舟上玉樹
0966b09: 流芳看聚頭。
0966b10: 莫順之對靈小參夜雨催花韻廣長溪山到處水流
0966b11: 香目前盡是歸元路不用思惟達本鄉蓋一切眾生
0966b12: 到者裏皆一念之迷淪溺生死海中恣縱貪嗔癡隨
0966b13: 逐身口意起種種攀緣造種種結業所以輪迴六道
0966b14: 流轉四生自從曠劫以至今生頭出頭沒無有已巳時
0966b15: 然不知起諸善法本是幻造諸惡業亦是幻身如聚
0966b16: 沫心如風幻出諸根無實性恁麼則關山萬里憂慮
0966b17: 千重以為功名利祿也是幻內而見聞覺知外而根
0966b18: 身器界也是幻離怖畏地到極樂家也是幻山僧為
0966b19: 居士說法也是幻居士聽山僧說法也是幻豎拂子
0966b20: 惟者箇是金剛常住不朽者世界變遷彼無移易虛
0966b21: 空銷殞此不沮壞若也未審端詳試聽幻人通箇消
0966b22: 息桃紅柳綠皆春色總在東君自主張。
0966b23: 念菴尼對靈小參鷺刷前汀羽蓮開白藕香雨餘山
0966b24: 色好風細水亭涼現成家法不假思惟觸處分明原
0966b25: 無背向拈拂子一畫曰十方薄伽梵一路涅槃門秖
0966b26: 要當人入得此門一一事存函蓋頭頭理應箭鋒普
0966b27: 攝群情圓應萬有偏圓宛轉活潑無拘可以覆載天
0966b28: 地可以貫徹古今可以出離生死可以坐斷去來可
0966b29: 以融聖凡之名可以銷男女之相可以證妙樂之常
0966b30: 可以到無為之地是故念菴菴主般若夙培靈根早
0966c01: 鬯名門托跡閥閱呈祥知身世空中電影視富貴水
0966c02: 面漚花垂老披緇志願匪懈求善知識不生猒足但
0966c03: 在疇昔妄念忽生一真妙體五漏標形逆順境上青
0966c04: 白紛然憎愛路邊是非交錯而今世事已巳周攀緣已巳
0966c05: 斷四大幻緣已巳散五蘊浮雲已巳空父母未生前一段
0966c06: 風光正好識取擊拂子斯門極樂超餘彼孰謂西方
0966c07: 別有津。
0966c08: 張門楊孺人對靈小參諸佛秘密列祖淵猷無論聖
0966c09: 凡智愚緇白男女草木昆蟲情無情類皆應有分而
0966c10: 不能證得者為無始以來至於今生妄情厚如萬疊
0966c11: 冰崖疑根深於千年暗室致使生死遷訛昇沉莫測
0966c12: 也有者道生必有死聚必有散晝必有夜夢必有覺
0966c13: 捨生趣生而無有滅此世人之常見也有者道生則
0966c14: 五欲歡娛萬般適意命終身壞氣化清風肉化為泥
0966c15: 一滅永滅而無有生此凡庸之斷見也殊不知生無
0966c16: 生相故雖生而不常滅無滅性故雖滅而不斷是故
0966c17: 釋迦世尊降王宮往雪山幻也成正覺轉法輪幻也
0966c18: 坐塵剎度眾生幻也示生死入涅槃幻也是故楊孺
0966c19: 人報軀有漏至性無移生尊貴家培彝倫種厚德成
0966c20: 鄰深仁育物事上則穆穆恂恂撫下則諄諄切切兼
0966c21: 能修習善法以求佛道極其志力隨所堪任如斯等
0966c22: 事亦皆於夢幻中成辦也大眾一切諸法既皆是幻
0966c23: 秖如楊孺人脂粉態除兒女情斷如何是金剛常住
0966c24: 不朽底森森玉樹枝枝秀也勝金沙坐寶蓮。
0966c25: 莫門智日對靈小參遠山疊疊含青流水村村映碧
0966c26: 風光盡在目前何用紛馳求覓若是得底人達去來
0966c27: 如春燕赴時秋鴻適候了生死猶晝而夜自夢而醒
0966c28: 八面玲瓏絕無向背所以諸佛以此風光出世利生
0966c29: 諸人以此風光遠塵離垢諸人於諸佛光中展其妙
0966c30: 用諸佛於諸人光裏奮其全提各各無差彼彼無雜
0967a01: 恁麼則朱孺人亦據此段風光為男子相也得作女
0967a02: 人身也得生安養也得入娑婆也得逆順施為俱得
0967a03: 自在其或纖疑未遣餘惑尚存不妨聽山僧重說偈
0967a04: 言生從何來死何去金毛師子草裏擂翻轉虛空背
0967a05: 面看有意氣時添意氣。
0967a06: 自由尼對靈小參豎拂子上至諸佛下及群生皆有
0967a07: 此事原無修證本絕悟迷聖凡量泯男女相鎔極天
0967a08: 地而久長亙古今而輝鑑但得時中受用自揚劫外
0967a09: 家風所以自由永菴主夙具金剛不壞之性示現恬
0967a10: 和柔順之身端本倫常究心出世鴻慈導物至德維
0967a11: 時訓於家言言藥石律於己巳凜凜冰霜有時白髮盈
0967a12: 頭與燒菴人賡諧古調有時田衣挂體同劉銕磨互
0967a13: 唱陽春有時人境俱忘千機不借有時正偏兼到一
0967a14: 切現成紅塵浩浩恒奮全提夢宅悠悠常說正法六
0967a15: 字洪名畢生不改報謝怡然得大自在此謂得底人
0967a16: 於生死海裏逆順總宜煩惱場中作大佛事山僧到
0967a17: 者裏通身是眼也看他不見通身是口也說他不著
0967a18: 雖然欲識桃源別有乾坤須看漁翁通箇消息良久
0967a19: 半夜石人憨睡起一場好夢與誰言。
0967a20: 祁門朱孺人對靈小參春風和暢花柳爭妍紅塵人
0967a21: 語綠樹鶯啼言言悉具圓常句句皆談真實明明標
0967a22: 向上機處處廓歸元路迷之為生死元首悟之謂菩
0967a23: 提正因拈拄杖者裏會得悟迷無異生死同岐始終
0967a24: 交徹淨穢該羅聖凡之相虛無男女之名寂滅恁麼
0967a25: 則孺人淑順持身慈仁啟後夢幻自知堅心出世說
0967a26: 箇不生不滅無去無來也得說箇即心即佛即妄即
0967a27: 真也得故知孺人六十年前生則未嘗生也六十年
0967a28: 後死亦未嘗死也正當今日是生耶是死耶百年大
0967a29: 夢醒槐陰就路還家始得妙。
0967a30: 何母趙恭人對靈小參盡大地是妙菩提路無有差
0967b01: 別境界盡十方是大解脫門無有大小戶牖諸佛聖
0967b02: 人不多一點蜎飛蝡動不少一絲無量劫來亦無間
0967b03: 隔秖為一切人根性不等智識昏迷有眼不曾覷著
0967b04: 有足不曾踏著三途六道逐隊淪形九有四生隨群
0967b05: 轉步以至千萬劫流變遷延無有了期若是箇信力
0967b06: 堅固正眼洞開者一眼覷透一腳跨入縱橫逆順各
0967b07: 得其宜方為了事漢乃名到家人豎拂子還見麼擊
0967b08: 一下還聞麼若從者裏見得分明聽得清楚四聖尊
0967b09: 榮夢裏非真六凡名號鏡中何有所以何母趙恭人
0967b10: 靈根夙具淑順維身向者裏覷得透徹踏得穩當隨
0967b11: 順世緣成就世事上以奉重下以撫訓機用千奇玲
0967b12: 瓏八面到今日塵緣永謝情境已巳忘所有靈光獨耀
0967b13: 本來面目全彰有箇現成受用底三昧還知麼樂邦
0967b14: 好景知多少水滿金沙月滿汀。
0967b15: 瓚林奕侍者對靈小參出離生死一著中無委曲最
0967b16: 為簡要非因假借不墮功勳須是識量高古參學眼
0967b17: 正向此中有語話分與尊貴人有相見分便識自己巳
0967b18: 本地風光從來不曾絲毫欠闕故瓚林侍者夙緣有
0967b19: 在本志未忘知此一著已巳極明了惟人自肯不由提
0967b20: 掖所以尊卑愛敬穆穆可觀晝夜辛勤孜孜匪懈知
0967b21: 家中分明古意細究根源愛堂裏淡泊真風渾忘彼
0967b22: 此將謂整飾門頭支撐戶底五山競秀十笏爭奇責
0967b23: 任在爾躬不道急流轉棹忙裏抽身致使尊長為此
0967b24: 懷憂路人因而太息大眾到者箇田地若作有聚有
0967b25: 散商量閃電光中莫非舊識若作無生無滅理論杜
0967b26: 鵑聲裏盡是生涯若謂生死涅槃捏作一塊遍野花
0967b27: 飛春光有辨若謂修齡短算縫罅難齊冰壺月映夜
0967b28: 色無分此時若有箇人出來大笑一聲可使瓚林侍
0967b29: 者截斷生死根株跳出聖凡窠臼如其不然待山僧
0967b30: 再喚之遂高聲曰瓚林瓚林與君說盡十分話莫負
0967c01: 平生一片心。
0967c02: 德璋德長薦母請對靈小參空中鳥跡水底魚蹤覓
0967c03: 即知君不可得麥中有麵沙裏無油自古至今幾人
0967c04: 肯信說箇旅泊三界示一往還如將極樂意說與正
0967c05: 愁人拊案一下曰此是從上不傳之秘密佛祖未曾
0967c06: 開示從今開示眾生未曾悟入從今悟入所以趙母
0967c07: 王孺人亦從者裏信入於聲色叢中坐臥不留觀聽
0967c08: 紅塵堆裏遊行毫無沾染生則應物而來死則隨緣
0967c09: 而去此界他方不隔一塵男身女相彼此無分山僧
0967c10: 武林轉棹語水停舟孝眷慇懃申請為孺人說箇到
0967c11: 家消息銀蟾散彩三秋夜桂子風吹滿路香。
0967c12: 朱弦菴居士對靈小參真三昧海本無出沒大解脫
0967c13: 門豈有去來不以染淨而有差別不以真俗而為分
0967c14: 岐所以真人無位機應普現相無定相似寶鏡之對
0967c15: 妍媸形無定形如光影之任短長雖如是普現無邊
0967c16: 自在恒於三昧不起念不作意也故弦菴居士大雄
0967c17: 叮囑過來洙泗淵源流出為國為民入泥入水世境
0967c18: 遷訛歷患難而不變澄懷有素隨舒卷而自如一切
0967c19: 不思議事一切處普現依幻出生也花攢上苑隨幻
0967c20: 而滅也葉落歸根亦惟常在三昧不假思惟無造作
0967c21: 也到者裏佛法世法盡情颺下西方東方無可拘留
0967c22: 聖位凡位莫測其端有傍不甘底出來為居士指箇
0967c23: 品位看良久曰鐵馬嘶開空劫夢金牛踏破故園春
0967c24: 施為不用重斟酌月上珊瑚樹樹新。
0967c25: 悟禪尼薦徒覺初請對靈小參末山頂上芳草離離
0967c26: 鐵磨堂前秋風颯颯你道只待地一聲管取肅清
0967c27: 門徑故周旋叢林是非不顧把關密練寒暑渾忘可
0967c28: 惜本志未酬草鞋根斷拈拄杖者裏一刀兩段便同
0967c29: 本得何慮向上一路千聖不傳卓一下此曲調最古
0967c30: 可以繼先祖。
0968a01: 尼洞明成菴主對靈小參豎拂子者是光明摩尼寶
0968a02: 王但要人認得真用得好無有一法不從者裏出生
0968a03: 無有纖疑不從者裏除斷聖凡迷悟不能隔礙生死
0968a04: 虛妄無所拘遲一一順時一一合妙所以洞明成公
0968a05: 心志鐵石貞操松筠知身夢宅視世郵亭裂情愛網
0968a06: 出煩惱家尋師為道克敬惟勤求友同參寸陰寶惜
0968a07: 說真實言行真實事閒向修多羅中細細咀嚼已巳知
0968a08: 黃面老人生平不曾說著一字後於山僧棒下爆散
0968a09: 疑團將使總持規步綿綿末山門墻岸岸說必行到
0968a10: 行必說到也是最初認得清徹用得恰好以不負生
0968a11: 平之志故能臨岐撒手翛然而逝不歌行路難也以
0968a12: 拂子擊案曰山僧今日將他參底證底說底行底一
0968a13: 擊粉碎了也諸仁眼裏看著耳裏聽著腳下踏著惟
0968a14: 恐輕心取用秪在皮膚其真實處還辨得麼無生番
0968a15: 出新豐調徹見清音正始來。
0968a16: 為朱四可對靈小參一口汲盡西江半夜踏翻溺器
0968a17: 無毛銕鷂撞破天羅焦尾大蟲衝開地網此箇如幻
0968a18: 大解脫法門人人皆能究竟箇箇可以悟入秪要生
0968a19: 死岸頭立得腳穩向此門中出沒無拘遊戲自在也
0968a20: 恭惟四可居士建功立業為國成家栽培異類暖日
0968a21: 融融攝受同人春風冰霜凜冽處不以為難水
0968a22: 月分明時自以為得所以再造梵宮受囑不忘疇昔
0968a23: 歸重知識傾心已巳擅當年有時當機顯露事絕今時
0968a24: 有時覿面施呈理超格外生死為念垂老不衰以道
0968a25: 為懷干城有頌故於啟手啟足之時笑談自若委蛻
0968a26: 怡然蓋八十餘年來宛轉偏圓縱橫施設世間出世
0968a27: 能事所畢如一珠中萬形俱現如一塵內諸法全彰
0968a28: 亦於此大解脫法中顯大機發大用也而此中聖凡
0968a29: 迷悟生死去來是非得喪榮辱昇沈總著不得山僧
0968a30: 到者裏縱有十方虛空之口能吼無邊法界之音說
0968b01: 其根源也無交涉雖然於著不得處不妨敲沒交
0968b02: 涉時正好商量空中石虎從風嘯水底金烏遶樹飛
0968b03: 金碧畫堂春夢醒長安雖好不如歸。
0968b04: 
0968b05: 
0968b06: 
0968b07: 
0968b08: 
0968b09: 
0968b10: 蔗菴範禪師語錄卷十五
