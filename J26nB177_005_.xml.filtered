0019b01: 破山禪師語錄卷第五
0019b02: 當陽玉泉嗣法門人印正等編
0019b03: 上堂五
0019b04: 上堂僧問無影坡前曾相見今朝特地忘卻面和尚
0019b05: 還記得麼師震威喝一喝問未到雙桂有一話頭今
0019b06: 已忘卻請師荅話師云鼠口終無象牙僧喝一喝師
0019b07: 不理僧歸眾師乃云剛纔九夏又三冬衲子齊來叩
0019b08: 己已躬拄地撐天拄杖子顛拈倒弄活如龍且道朝打
0019b09: 三千暮打八百還濟得甚麼邊事以拄杖卓一卓云
0019b10: 不獨登山兼打狗偏能扶弱不扶強。
0019b11: 三谿魏居士請師上堂說法師固辭次蚤上堂師高
0019b12: 聲召云魏居士士應諾師云老僧為汝上堂了也士
0019b13: 禮拜師便下座。
0019b14: 治宇楊居士為子拖白請上堂師云天上月正圓人
0019b15: 間道月半咬破卻囫圇囫圇成兩片飯甑兩頭空吾
0019b16: 道一以貫諸仁者向此薦得一生參學事畢其或未
0019b17: 然請光桂出來拖白去桂出眾作禮胡跪師云自從
0019b18: 昔日與今朝光陰漸漸不相饒與麼趕出三門去福
0019b19: 海深而壽山高。
0019b20: 追嚴上堂師云兜率皇宮去復來如如不動實悠哉
0019b21: 阿僧祇口難稱讚一任凡胎與聖胎所以道處生死
0019b22: 流驪珠獨耀於滄海踞涅槃岸桂輪孤朗於碧天未
0019b23: 離兜率已降皇宮未出母胎度人已畢正當恁麼時
0019b24: 且道玉臺張居士夫婦來山營齋供眾追嚴報本一
0019b25: 句作麼生道父母愛之喜而不忘父母惡之勞而不
0019b26: 怨不怨不忘今頓脫西方上品綻金蓮。
0019b27: 施主請上堂僧問有佛處不得住無佛處急走過是
0019b28: 何人境界師云好與三十棒僧擬測師噓一聲印達
0019b29: 問氣聚時主人公當堂氣散時主人公向甚麼處安
0019b30: 身師云天晴日頭出雨落地下溼達禮拜師乃云連
0019c01: 連兩日陞堂箇箇腳忙手忙田裏秧深上節山中麥
0019c02: 老將黃工夫覺得無隙食祿知其有方但願檀那福
0019c03: 壽與同地久天長。
0019c04: 峨眉山萬年寺紫芝法孫請陞座僧問香飄雙桂月
0019c05: 朗中天如何是祖孫相見一句師云分明月在峨眉
0019c06: 上看到峨眉卻又遲進云恁麼則團圓在此際流輝
0019c07: 不計秋師震威喝一喝僧禮拜師乃云雙桂堂前雙
0019c08: 桂香蜂喧蝶攘動悲傷想來熟我餘生夢飛上峨眉
0019c09: 添道光擲拄杖下座。
0019c10: 上堂師云滴水滴凍庭際之人覓心不得打雨打風
0019c11: 杖頭之機忍俊不禁忘形骸於方外究性命於箇中
0019c12: 鼓兩片皮弄三寸舌千言萬語無非要人解黏去縛
0019c13: 敲枷打鎖豈料事無一向又且不然今日君如陳公
0019c14: 夫人袁氏為男禳關寄名印鳳來山營齋供眾入如
0019c15: 來室披如來衣頂如來冠帶如來鎖得一身繫縛者
0019c16: 改禾莖而為粟柄易短壽以作長齡雖是雙放雙收
0019c17: 猶是半明半暗正恁麼時且道解脫底是繫縛底是
0019c18: 以拄杖卓一卓云還委悉麼薦取杖頭聲盡處印龍
0019c19: 印鳳日呈祥。
0019c20: 開罏上堂師云鉗錘爐不如初十日親來九日疏
0019c21: 將謂胡鬚箇箇赤誰知更有赤鬚胡復舉王常侍謁
0019c22: 臨濟大師攜手至禪堂問眾僧在此看經麼濟曰不
0019c23: 看經曰參禪麼曰不參禪曰既不看經又不參禪在
0019c24: 此作麼曰惟要作佛王曰金屑雖貴落眼成翳濟云
0019c25: 將謂你是箇俗漢師云即如我夔州府經歷司盧檀
0019c26: 越特特來山也不如是葛藤遇茶喫茶遇飯喫飯難
0019c27: 道也是箇俗漢召大眾云試看今之俗漢古之俗漢
0019c28: 是同是別若道是同不應點罰金屑雖貴落眼成翳
0019c29: 若道是別只見錐頭利不見鑿頭方正與麼時都盧
0019c30: 一狀領過還委悉麼一僧云夜深不向蘆華宿又一
0020a01: 僧云不離當處常湛然覓則知君不可見師云只是
0020a02: 不歸歸便得五湖煙景有誰爭下座。
0020a03: 梁山林縣令請陞座師云天得一以清地得一以寧
0020a04: 君王得一天下太平諸侯得一海晏河清老僧今朝
0020a05: 得箇初一且道堪作甚麼有水皆含月無山不帶雲
0020a06: 復舉鼓山赴閩王請雪峰上堂云雪峰門下好矢聖
0020a07: 箭射入九重城裏去也太原孚上座云也待某甲勘
0020a08: 驗過始得趕至中途問曰師兄往那裏去曰九重城
0020a09: 裏去曰忽遇四兵圍繞時如何曰他家自有通霄路
0020a10: 曰恁麼則離宮失殿去也曰何處不稱尊孚上座拂
0020a11: 袖便回舉似雪峰云好矢聖箭中途折卻了也峰云
0020a12: 他有後語在曰老凍膿猶有鄉情在師云此則公案
0020a13: 商量者最多錯會者不少都去折箭處卜度殊不知
0020a14: 鼓山折箭則且置雪峰上堂是甚麼心行還委悉麼
0020a15: 時有僧云道泰不傳天子令時清休唱太平歌師卓
0020a16: 拄杖一下云一箭落雙鵰。
0020a17: 天童悟和尚忌日師拈香云一瓣香兩手舉雙桂堂
0020a18: 前經幾幾萬里鵬程去復來一天明月照巴水。
0020a19: 解制上堂師云千出醜萬出醜學冠天人開大口吐
0020a20: 霧吞雲立上風蘇州有也常州有大眾會麼如會得
0020a21: 老僧分半院與汝住其或未然一任東奔西走。
0020a22: 總督四川培之李護法薦慈請就重慶府官衙陞座
0020a23: 師云過去事已過去未來事猶未來且道即今事又
0020a24: 作麼生兩頭坐斷中間莫位若於此會得淨裸裸絕
0020a25: 承當赤灑灑無回互便見得今日所薦誥封一品太
0020a26: 夫人齊家治國純孝精忠凜凜孤光不遷不變即穢
0020a27: 邦而生淨土即煩惱以證菩提其或未然更聽一偈
0020a28: 訃音正報凱音時兩處相將不早遲快我蓮池添上
0020a29: 客全人忠孝令人思下座。
0020a30: 浴佛上堂師云指天指地及周行臭口初開引禍生
0020b01: 一棒翻加人我病九龍惡水太無情敢問大眾還知
0020b02: 此中利害處麼有僧喝一喝師云將此身心奉塵剎
0020b03: 是則名為報佛恩。
0020b04: 上堂師云惡辣鉗錘大爐純鋼煉就箇頭顱衝鋒
0020b05: 破敵與麼去四海氛煙盡淨除如是則知長春周居
0020b06: 士來山飯僧請法上祈國泰民安下祈光前裕後人
0020b07: 人悟證平常箇箇剋期取辦早遂忠孝之懷以全自
0020b08: 他之益所以道求道如鑽火逢煙未可休直待金星
0020b09: 現燒然始到頭老僧如是告報未審眾中還有得金
0020b10: 星現者麼如無因齋慶讚去也以拂子打圓相云但
0020b11: 存方寸修陰騭自有麒麟應馬前。
0020b12: 天童悟和尚忌日師拈香云七月七吾師涅槃日老
0020b13: 僧一瓣香觸碎諸人鼻遂炷香復云若道是瓣香入
0020b14: 地獄如箭射若道不是香入地獄如箭射正恁麼時
0020b15: 且道還是香底是不是香底是請著一語看自代云
0020b16: 禍不入慎家之門。
0020b17: 辭眾上堂師云初開劫運久開爐七十年來志不輸
0020b18: 每見隙駒難度尾嘗聞老蚌易生珠三餐三道束腰
0020b19: 篾一箇一張護口符今日功圓并行滿同瞻佛日與
0020b20: 皇圖下座。
0020b21: 小參一
0020b22: 小參師云臨濟在黃檗三度問佛法的的大意三度
0020b23: 被打於中放不過處氣悶殺人指參大愚輕輕點破
0020b24: 忽地拳揮掌誰當其鋒方是知痛癢漢今兄弟家
0020b25: 被我棒頭打著不根其旨亂去卜度言知痛癢目在
0020b26: 打處痛處單看痛底是誰可憐生將我祖者條棒委
0020b27: 屈如是若以打處言知痛癢者古德有言未跨船舷
0020b28: 早與三十棒了也未動腳跟早喫棒了也未開口前
0020b29: 早與三十棒了也且道者箇痛癢又作麼生知之難
0020b30: 道也好去打處痛處云知痛癢耶所謂知痛癢者言
0020c01: 識法者懼凡在言語上機境中識得根源處謂是知
0020c02: 痛癢漢所以黃檗參馬祖不料祖遷化遂參百丈問
0020c03: 曰馬大師生前有何言句示人丈自舉參馬祖因緣
0020c04: 我被他一喝只得耳聾三日檗當下吐舌丈曰子莫
0020c05: 承嗣馬祖去檗云今日因師舉得見馬祖大機之用
0020c06: 我若承嗣伊則喪我兒孫丈云智與師齊減師半德
0020c07: 智過於師方堪傳授兄弟你看者箇榜樣還是從打
0020c08: 處痛處參究知痛癢耶不從打處痛處參究知痛癢
0020c09: 耶還是從喝處耳聾處知痛癢耶不從喝處耳聾處
0020c10: 知痛癢耶試卜度看今日不禁口業分疏長短蓋緣
0020c11: 我輩做禿居士不識好惡錯會猶甚者下底註腳耳
0020c12: 還有一等不惟不達此意反生毀謗此輩難怪其愚
0020c13: 豈不聞真銀不通世用真人難以應跡真言不無逆
0020c14: 耳古德云我若一向舉揚宗教法堂前艸深一丈良
0020c15: 有以也珍重珍重。
0020c16: 示眾云古人道三朝一七剋期取證你們在堂七日
0020c17: 矣曾取證也未一眾無語師云八十翁翁入場屋真
0020c18: 誠不是小兒嬉而今爾輩不得自繇者其過有三一
0020c19: 者自恃聰明法法頭頭一覽便會及至臨機目瞪口
0020c20: 呿過在依他作解塞自悟門二者硬赳赳地盡力主
0020c21: 張逢人便逞口頭滑以為千了百當及至遇一智人
0020c22: 面前卻云不會過在見識不清意志恍惚三者領一
0020c23: 話頭當座靠山相似總不信人長言短語只以自謂
0020c24: 是做工夫者見別人喧喧鬧鬧恨不得深藏遠邃世
0020c25: 不面人及至搬弄數十年來依然是箇村夫俗子過
0020c26: 在執著取勝易便信受如是種種說心說性說常說
0020c27: 斷說道理說玄妙自契自證者盡是野狐精見解須
0020c28: 向三千里外盡淨吐卻方來東塔門下喫痛棒也。
0020c29: 示眾云言無展事句不投機承言者喪滯句者迷此
0020c30: 是古人板齒生毛痛為今時分星撥兩下底註腳山
0021a01: 僧曾恁麼分疏一上始得不承言不滯句活鱍鱍地
0021a02: 如珠走盤大眾且道山僧恰古人處還有商量也無
0021a03: 眾無語師顧視左右云赤眼撞著火柴頭。
0021a04: 示眾云佛佛出世唯為一大事因緣即開示悟入四
0021a05: 種知見要之一佛知見道故然而佛知見者即正知
0021a06: 見也此正知見即人人不妄不邪不偏不倚者是也
0021a07: 蓋謂此正知見雖人人皆具不無從幼而老習染不
0021a08: 正故吾佛一人與我和你做箇通事舍人以種種言
0021a09: 教無數方便引導眾生令離諸著而已其實與聖人
0021a10: 何與而人不根其旨起惑造業如物墮地重處先墜
0021a11: 或作善或作惡隨業飄鼓可作男形可作女形可作
0021a12: 非男非女形可作無足多足形可作人非人等形可
0021a13: 作牛羊象馬形可作鱗甲羽毛形可作情與無情形
0021a14: 如是等無量無邊不可說不可說阿僧祗劫捨身受
0021a15: 身輪迴不息只因一念錯現出萬般形也即物而推
0021a16: 此一香爐本是泥水合成良工造出人欲惜之千年
0021a17: 萬載遂成寶器無價可評舉世貴重若一旦不惜損
0021a18: 之壞之不但不貴於世且亦復難歸於泥水也而人
0021a19: 既得人身迷不知修省與此器物復何異哉所以道
0021a20: 一失人身八萬劫幾時等得出頭來縱出頭來生處
0021a21: 邊地下賤癡聾瘖啞六根不具為人奴婢受他驅役
0021a22: 安得親覲大善知識得聞正法策進趣操悟佛知見
0021a23: 入佛知見也耶山僧今日對眾葛藤如此也是棒打
0021a24: 石人頭嚗嚗論實事。
0021a25: 小參師遶禪床一匝云會麼於此會得便會釋迦老
0021a26: 人初出母胎周行七步目顧四方一手指天一手指
0021a27: 地云天上天下惟吾獨尊我儂今夜又且不然既是
0021a28: 周行一匝何止七步似超釋迦老人一頭地也何則
0021a29: 天上天下箇箇獨尊所以道男兒自有衝天志不向
0021a30: 他人行處行其或未悉更聽葛藤復云者箇消息也
0021b01: 不在言端語端說得華簇簇錦攢攢以當了事惟貴
0021b02: 二六時中觸處生疑有疑不決千沒奈何萬沒奈何
0021b03: 便是好處然而此際或發一問或示一機自合搆汝
0021b04: 到那不疑之地始信從前恍恍惚惚是是非非都盧
0021b05: 拋向他鄉外里去也自然頭頭上現物物上彰復何
0021b06: 難易而可較哉寧不聞昔有一僧問巖頭起滅不停
0021b07: 時如何頭咄云是誰起滅其僧乃悟而悟處便是不
0021b08: 疑不疑則是千了百當猶香嚴之擊竹靈雲之桃華
0021b09: 盡向聲色裏廓徹如汝諸人眼底耳底豈無如是聲
0021b10: 色因何不悟觸若面墻蓋為只要在別人嘴角頭喫
0021b11: 些涕唾餬過日子縱得飽參智過鶖子學辯懸河亦
0021b12: 濟得甚邊事汝看釋迦老人道唯佛與佛乃能知之
0021b13: 且道他知箇甚麼眾無對師以兩手掩面云慚惶慚
0021b14: 惶莫要夜長夢多時有僧不出眾高聲云和尚莫瞞
0021b15: 人好師云是你瞞我。
0021b16: 小參師云者箇活鱍鱍處阿誰不具那在遣昏敵散
0021b17: 瞠眉努目起蚤睡晚長期短限以了平生所以佛祖
0021b18: 無他只在動靜忙閒著磕著處發明者箇活鱍路
0021b19: 頭不見三祖信心銘曰至道無難唯嫌揀擇但莫憎
0021b20: 愛洞然明白你們厭喧求靜得失取捨死死生生凡
0021b21: 凡聖聖總是揀擇正恁麼時如何是不揀擇底句師
0021b22: 良久顧視左右云只待來年蠶麥熟羅侯羅兒與一
0021b23: 文復舉玄沙與保福擇菜次偶論佛法不覺失聲一
0021b24: 笑玄沙責云汝者一笑損了許多利益何也暫時不
0021b25: 在如同死人保福自此確志不群後果聲名千古我
0021b26: 儂者裏又且不然每見兩堂雲水終日鼓掌呵呵也
0021b27: 無許多損益似乎超古人一頭地也似則也似是則
0021b28: 未是恁麼說話也是爛泥中有刺剌兄弟家既辦沖霄
0021b29: 氣宇來者裏同甘澹泊秖欲究明生死那有閒情作
0021b30: 戲得不太喪天日乎其中縱有過量者亦不可將人
0021c01: 品不立愈有高著愈要小心豈不聞如臨深淵如履
0021c02: 薄冰聖人尚爾我安不然必要尊乎其事後勝於前
0021c03: 令人信而不誣也苟圖活計假衒雌黃東去打一掌
0021c04: 西去築一拳不惟自屎不覺臭亦壞自己聲名我儂
0021c05: 非是有意尊大來兄弟前作箇狀頭終日口喃喃告
0021c06: 訴無非只要大家當件事做所以玄沙指香嚴擊
0021c07: 竹靈雲見桃華遇境逢緣千了百當不是造作安排
0021c08: 亦非偶然特地只是一味胸頭礙膺處廝結不開方
0021c09: 有見色明心聞聲悟道之局不是爾輩今日三明日
0021c10: 四說時似有不說似無放參止靜隨境飄流徒溷日
0021c11: 子我出家行腳秖三十年所作所為靡不受盡雖依
0021c12: 金粟老人往返六載只得一箇老和尚暗識我敗闕
0021c13: 處其餘盡把我作箇泥豬癩狗看待終日憎嫌終日
0021c14: 障礙耳邊每聞盲龜跛鱉浩浩商量那箇孤硬那箇
0021c15: 柔弱再不說起自己長短闊狹兄弟爾我者裏切莫
0021c16: 學者般種草了無結果之日在我者裏只說者裏話
0021c17: 雖然兒時做處老來知羞定不是泥龍石虎空獲其
0021c18: 狀但凡不倒斷處必也頻頻請問數數提撕當信時
0021c19: 不待人剎那異世兄弟肯依我儂結箇驢年道友何
0021c20: 愁碓嘴不生華時西堂率眾一齊禮拜師走起合掌
0021c21: 云道泰不傳天子敕鋼刀奚取我儂頭。
0021c22: 對靈小參師豎起拄杖云者箇物上拄天下拄地常
0021c23: 在動用中動用中收不得既動用中收不得且道濱
0021c24: 源程居士即今在甚麼處安身立命以拄杖卓一卓
0021c25: 云濱源居士被山僧拄杖接引來也汝等諸人還見
0021c26: 麼若也見得便見伊安身立命處便見胎生卵生溼
0021c27: 生化生有色無色有想無想非有想非無想一切眾
0021c28: 生安身立命處其或未見更聽山僧與濱源居士收
0021c29: 因結果去也復以拄杖卓一下云還委悉麼擊碎惡
0021c30: 魔諸苦趣端然證入妙蓮心。
0022a01: 對靈小參師云山河大地明暗塞空時人不識強覓
0022a02: 西東存曾丘公一生一死恁麼來恁麼去還悟也無
0022a03: 悟則見山是山見水是水見明是明見暗是暗見塞
0022a04: 是塞見空是空見君是君見臣是臣見父是父見子
0022a05: 是子見兄是兄見弟是弟見男是男見女是女倘若
0022a06: 未悟見山不是山見水不是水見明不是明見暗不
0022a07: 是暗見塞不是塞見空不是空見君不是君見臣不
0022a08: 是臣見父不是父見子不是子見兄不是兄見弟不
0022a09: 是弟見男不是男見女不是女總之夢幻空華徒勞
0022a10: 把捉丘公向山僧拄杖頭上七縱八橫口喃喃地所
0022a11: 供如此還委悉麼以拄杖卓一卓云即此見聞如幻
0022a12: 翳回觀三界若空華。
0022a13: 對靈小參師云雨落地下溼過蟻難尋穴天晴日頭
0022a14: 出歸禽易見巢正當不晴不雨之際非難非易之時
0022a15: 且道安任居士令先室孺人在甚麼處安身立命以
0022a16: 拄杖卓一卓云還會麼若於此會得當下便是恩愛
0022a17: 盡而生死盡煩惱斷而佛道成若於此不會且向山
0022a18: 僧拄杖頭上著隻眼好諸仁者只如山僧拄杖頭上
0022a19: 作麼生著眼極樂娑婆都屏卻棒頭喝下悟無生
0022a20: 喝一喝復卓拄杖下座。
0022a21: 對靈小參師云臘末春初萬象新拖金垂柳弄啼鶯
0022a22: 乃聲乃色難遮覆韻出令人悟本真如是則我廣耆
0022a23: 孫夫人素所念佛持經操家訓子還悟得本真也無
0022a24: 若也悟得始知今日生死亦如是苦樂亦如是男女
0022a25: 亦如是恩愛亦如是哀樂亦如是乃至一切榮辱種
0022a26: 種亦皆如是拈起拄杖云既爾如是且道即今安身
0022a27: 立命一句作麼生道復卓拄杖云還委悉麼超聲越
0022a28: 色隨他去鳥笑華吟自在身。
0022a29: 對靈小參師云世出世法渾無取捨舉古舉今了無
0022a30: 延促點燈籠而撞露柱騎佛殿以跨山門者其誰得
0022b01: 歟昔龐居士家財百萬志慕大道盡情傾向湘江深
0022b02: 心內典學識貫通曾有偈云有男不婚有女不嫁大
0022b03: 家團圞頭共說無生話不覺報緣逮盡告其女靈照
0022b04: 曰視日當午疾來報我靈照應諾見日當午去哄父
0022b05: 曰日已過矣父出戶行到簷頭視日其女坐父座端
0022b06: 然而逝父回見之曰我女敏捷倒先我一著龐老更
0022b07: 延七日亦去其子務農田中聞之卓鋤立化單單只
0022b08: 賸得龐婆一人遂將夫兒骨骸茶毘畢乃云者夥不
0022b09: 唧溜漢都做模做樣令人簡點我若去時即不然以
0022b10: 手指石即裂隱身石中不見山僧據此看來龐婆雖
0022b11: 有纖塵不立之手段而無萬法為侶之襟懷不若我
0022b12: 和石孫居士不下龐老之列曾向妻兒老小翻龐老
0022b13: 案云有男須婚有女須嫁也不團圞頭無生豈有話
0022b14: 故令先正黃夫人暗會機宜符合斯旨脫灑灑地男
0022b15: 也不顧女也不憐夫也不辭孫也不戀孤迥迥峭巍
0022b16: 巍高出龐婆一頭地去也汝等諸人還知去處麼若
0022b17: 也知得塵塵盡是寶王剎剎剎無非選佛場倘未如
0022b18: 是更聽山僧一偈頓然了卻兒孫債忽地拋開夫婦
0022b19: 情撒手便行渾不戀曷同婆去石藏身。
0022b20: 示眾云即心即佛頭上安頭非心非佛斬頭覓活所
0022b21: 以道恁麼也不得不恁麼也不得恁麼不恁麼總不
0022b22: 得既總不得則生死即涅槃煩惱即解脫雖然如是
0022b23: 幾片白雲橫谷口許多歸鳥盡迷巢。
0022b24: 到嘉善縣大勝寺眾居士請益念佛參禪法要師曰
0022b25: 參禪與念佛殺人併劫物善惡總繇之惟是一心做
0022b26: 世人悟一心不入二岐路天堂尚偶然地獄豈悠固
0022b27: 只因取捨中生起輪迴處豎拄杖云試看山僧拄杖
0022b28: 子本無迷也本無悟。
0022b29: 金陵觀音菴小參師云觀音菴內打鼓文殊院裏上
0022b30: 堂塵說剎說熾說無人向此承當幸我姑蘇葉居士
0022c01: 為父鑑韋春秋五十來此營齋供眾請山僧向人天
0022c02: 眾前播兩片皮露者消息擬欲說心說性說常說斷
0022c03: 自有三乘十二分教詮註不休亦是座主露布了也
0022c04: 雖然如是畢竟山僧說些甚麼天地玄黃宇宙洪荒
0022c05: 日月盈昃辰宿列張。
0022c06: 小參師云諸行無常是生滅法生滅滅已寂滅為樂
0022c07: 此四句是我釋迦老人涅槃時所說文略義周包括
0022c08: 一代時教也既謂諸行無常以何為常莫是生滅滅
0022c09: 已是常耶寂滅為樂是常耶若以生滅滅已己是常又
0022c10: 同有作有為之諸行則是頭上安頭也若以寂滅為
0022c11: 樂是常又同無作無為之定性則是斬頭覓活也殊
0022c12: 不知即寂滅而不妨熾然生滅即生滅而不妨靈然
0022c13: 寂滅然寂滅者一剎那間無生相可得一剎那間無
0022c14: 滅相可得故曰寂滅就中轉凡成聖異世同風無逾
0022c15: 於此所謂三世諸佛之所證證此也一切眾生之所
0022c16: 迷迷此也故寂滅之樂非天上人間之樂可喻即今
0022c17: 祥符本寺圓寂玉菴禪師圓修圓證此箇消息今夜
0022c18: 不妨舉似大眾貴圖大家知還知麼不萌艸解藏香
0022c19: 象無底籃能盛活蛇。
0022c20: 示眾云山僧連日病倦不能依時及節為眾打葛藤
0022c21: 今因眾居士乞開示生死關頭一著子然而者著子
0022c22: 千聖共遊只爭迷悟迷則為凡悟則成聖有何難易
0022c23: 而可較哉昔龐居士捨了百萬家財學出世法一日
0022c24: 對妻云難難難十石油麻樹上攤妻云易易易跳下
0022c25: 床來腳踏地女靈照云也不難也不易明明百艸頭
0022c26: 明明祖師意諸兄弟汝看此三人出手眼處如鼎三
0022c27: 足缺一不可渠謂明明百艸頭非推之使易也明明
0022c28: 祖師意非推之使難也無非只在就裏一著上悟徹
0022c29: 又如我達磨初祖觀得此土有大乘根器特特航海
0022c30: 而來遇見梁武帝帝素所好佛教嘗對四眾講演獨
0023a01: 談第一義諦以為極則所以問達磨大師云如何是
0023a02: 聖諦第一義磨云廓然無聖帝曰對朕者誰磨云不
0023a03: 識帝不契吾祖自此折蘆渡江面壁少室後慧可大
0023a04: 師立雪斷臂問及安心之旨謂之教外別傳直指人
0023a05: 心見性成佛據可大師問某甲心未寧乞師安心祖
0023a06: 曰將心來與汝安大師道覓心了不可得祖云與汝
0023a07: 安心竟何曾直指箇心來六祖謂道箇直早已曲了
0023a08: 蓋證人人本具各各不無者著子耳非有箇別關頭
0023a09: 別岐路使人分心取捨分心欣厭就是佛祖樹此多
0023a10: 門到家是一念佛念此心也持咒護此心也參禪悟
0023a11: 此心也看教辯此心也此心無始已來習氣薰染障
0023a12: 蔽本明不得受用故勞佛祖示一機一境一言一句
0023a13: 要人當下冰釋生死關頭不入輪迴六道受胎微形
0023a14: 只得與爾我做箇通事舍人非是渠有不了之局以
0023a15: 如意舉起召大眾云只此一物喚作甚麼喚作如意
0023a16: 則觸不喚作如意則背不可有語不可無語畢竟喚
0023a17: 作甚麼倘眾中有會得者與山僧通箇消息如未會
0023a18: 得以如意擲地云依舊。
0023a19: 示眾云打底不是坐參底不是禪快活日子不過遂
0023a20: 日思想成顛所謂離心意識參絕凡聖路學爾輩所
0023a21: 參不能徹悟者為是冬瓜禪一味儱侗也進堂來將
0023a22: 近一月不肯自叩己躬下事只管東聽西聽胡思亂
0023a23: 想法法頭頭沒處著落遂爾和身放下又成黃秧木
0023a24: 禪死墩墩地也山僧不忍坐視舉則古人機緣與諸
0023a25: 兄弟作箇啞謎猜猜昔鼓山赴閩王請雪峰上堂云
0023a26: 好一矢聖箭射入九重城裏去也時太原孚上座云
0023a27: 待某甲勘驗過始得趕至中途問師兄往那裏去山
0023a28: 云九重城裏去孚云忽遇四兵圍繞時如何山云他
0023a29: 家自有通霄路孚云恁麼則離宮失殿去也山云何
0023a30: 處不稱尊孚拂袖而歸舉似雪峰云好矢聖箭中途
0023b01: 折卻了也峰云他有後語在孚云老凍儂猶有鄉情
0023b02: 在師召大眾云且道那裏是鼓山折箭處試猜猜看
0023b03: 猜得著到方丈裏通箇消息。
0023b04: 示眾云凡初做工夫切不可忙舉話頭念來念去念
0023b05: 得疲勞厭倦便打退鼓謂是禪道佛法沒靈驗所以
0023b06: 古人道休去歇去寒灰枯木去古廟香爐去一條白
0023b07: 練去然後發大疑情此疑情者或是經教有所未明
0023b08: 公案有所未透即此不明不透處便是本參話頭頓
0023b09: 在面前微著眼覷忽地裏覷破素所礙所疑者則不
0023b10: 倒斷而自倒斷也曷足著著問人哉然而雖是為初
0023b11: 機說其久經鍛煉者未必不繇此也還會麼不因樵
0023b12: 子徑爭到葛洪家。
0023b13: 示眾云風也大雨也大嚴寒施主請說法不說如何
0023b14: 併若何人人薦取腳跟下大眾且道腳跟下作麼生
0023b15: 薦取平地喫交石頭路滑。
0023b16: 破山禪師全錄卷五
0023b17: 嗣法門人　蜀東渝州華嚴德玉　蜀北州
0023b18: 報恩印國　渠州白衣禪院通葦　大林禪院
0023b19: 慶曆　蓬溪蓮蓬山八闈禪院海奎同刻
0023b20: 破山和尚語錄第五卷　堆藍弘禮禪人對
0023b21: 　秀水謝穎仙書　嘉興倪天章刊
0023b22: 康熙庚申孟春月吉嘉禾愣嚴寺般若坊藏板
