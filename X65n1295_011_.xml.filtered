0534c13: 
0534c14: 
0534c15: 禪宗頌古聯珠通集卷第十一
0534c16: 
0534c17: 宋池州報恩光孝禪寺沙門法應　集
0534c18: 元紹興天衣萬壽禪寺沙門普會續集
0534c19: 祖師機緣
0534c20: 六祖下第三世之二南嶽下第二世之二
0534c21: 南泉問黃蘗。定慧等學明見佛性是否。蘗曰。十
0534c22: 二時中不依倚一物。師曰。莫便是長老見處否。
0534c23: 蘗曰不敢。師曰。漿水錢且置。草鞋錢教誰還。
0534c24: 　頌曰。
0535a01: 兩陣交鋒戰不難。埋兵調何人曉。只解輪鏘勢
0535a02: 來。喪身失命有多少。海印信。
0535a03: 獵獵奔馳勢不休。草深風勁更堪愁。翻身師子無尋
0535a04: 處。空使行人說路頭。佛慧泉。
0535a05: 昨夜銀蟾誇箕尾。驀然一陣天風起。卷盡千重萬重
0535a06: 雲。碧空寂寂凝如水。佛鑑懃。
0535a07: 問答分明已巳切磋。幾人於此見譊訛。少年曾決龍蛇
0535a08: 陣。老倒還聽稚子歌。龍門遠。
0535a09: 【續收】水乳不分。菽麥難辨。擔帶病深。改移功淺。十二時
0535a10: 中不依倚。明見佛性有此理。漿水錢在草鞋裏。月
0535a11: 堂昌。
0535a12: 李下不得整冠。瓜田豈可納履。行藏自要分明。免見
0535a13: 傍人說你。菴慪。
0535a14: 【增收】南泉因僧問。師歸丈室將何指南。師曰。昨夜三
0535a15: 更失牛。天明失火五燈會元作天明起來失火。　頌曰。
0535a16: 昨夜三更失牛。天明起來失火。腰未繫兮鞋未
0535a17: 穿。面不洗兮頭不褁。保寧勇。
0535a18: 奴顏婢膝走人間羞見羊裘七里灘。文叔雖為天子
0535a19: 貴。子陵元作故人看。希叟曇。
0535a20: 丈室端居無隱乎。更何言語可名模。失牛遭火分明
0535a21: 道。還覺眉毛在也無。寶葉源。
0535a22: 南泉因東西兩堂各爭兒。師遇之。白眾曰。道
0535a23: 得即救取兒。道不得即斬也。眾無對。師便
0535a24: 斬之。趙州自外歸。師舉前語示之。州乃脫草履
0535b01: 安頭上而出。師曰。汝適來若在。即救得兒也。
0535b02: 　頌曰。
0535b03: 兩堂上座未開盲。兒各有我須爭。一刀兩段南泉
0535b04: 手。草鞋留著後人行。汾陽昭。
0535b05: 兩堂俱是杜禪和。撥動煙塵不奈何。賴得南泉能舉
0535b06: 令。一刀兩段任偏頗。雪竇顯　二。
0535b07: 公按圓來問趙州。長安城裏任閒遊。草鞋頭戴無人
0535b08: 會。歸到家山便即休。
0535b09: 手把狸奴定死生。禪人空使口相爭。趙州救得成何
0535b10: 事。恰似天明打五更。佛印元。
0535b11: 提起兩堂應盡見。拈刀要取活狸奴。可憐皮下皆無
0535b12: 血。直得橫屍滿道途。白雲端　二。
0535b13: 狸奴夜靜自舒張。引手過頭露爪長。王老室中巡邏
0535b14: 了。狼忙走出恐天光。
0535b15: 雪刃含光射斗牛。不唯天地鬼神愁。命根落在南泉
0535b16: 手。直下看看兩段休。保寧勇　二。
0535b17: 狸奴頭上角重生。王老門前獨夜行。天曉不知何處
0535b18: 去。楚山無限謾崢嶸。
0535b19: 一刀兩段南泉令。當頭高著趙州關。劈面若無宗正
0535b20: 眼。又隨流水落人間。照覺總。
0535b21: 狼煙起處看兵機。不是將軍孰辨伊。兩段一刀垓下
0535b22: 令。威風千古霸雄基。圓通僊。
0535b23: 當機不薦眼如癡。豈辨鋒鋩未露時。日暮草鞋頭戴
0535b24: 去。暗中拊掌笑嘻嘻。成枯木。
0535c01: 作者縱橫斬萬機。趙州頭戴草鞋時。當臺寶鑑無私
0535c02: 燭。離匣金刀豈亂揮。羅漢南。
0535c03: 伯牙之絃。鸞膠可續。調古風淳。霜月可掬。南泉南泉。
0535c04: 龍象繼躅。佛心才　二。
0535c05: 草鞋頭戴與誰論。四海無風浪自平。解道曲終人不
0535c06: 見。江頭嬴得數青。
0535c07: 五色狸奴盡力爭。及乎按總生盲。分身兩處重相
0535c08: 為。直得悲風動地生。龍門遠　二。
0535c09: 安國安家不在兵。魯連一箭亦多情。三千客今何
0535c10: 在。獨許將軍建太平。
0535c11: 要得狸奴覿面酬。渾如鉗口咽喉。一刀兩段從公
0535c12: 斷。直得悲風動地愁。佛燈珣　二。
0535c13: 堂前飯店重新販。屋裏揚州勝外求。頭戴草鞋高跨
0535c14: 步。晚春江景也風流。
0535c15: 斬了兒問諗師。草鞋頭戴自知時。兩堂不是無言
0535c16: 對。只要全提向上機。山如。
0535c17: 南泉提起為諸人。自是諸人眼不親。付與趙州呈好
0535c18: 手。拈來覿面便翻身。楚安方。
0535c19: 【續收】捕鼠有功人競愛。霜刀揮處罷相爭。太平本是將
0535c20: 軍致。不許將軍見太平。石明。
0535c21: 縮水酒越濃。負心人越窮。鐵剛刀自利。不用苦磨礱。
0535c22: 草鞋頭戴今何在。我見牽來劈面舂。闡提照。
0535c23: 石裏藏金誰辨別。遊人但見蘚痕斑。被石人窺得
0535c24: 破。鐵船載入洞庭山。雪竇宗。
0536a01: 放去若雷奔。收來如掣電。不識李將軍。徒學穿楊箭。
0536a02: 南堂興　二。
0536a03: 趙州牙如樹。南泉口似血盆。兩箇無孔鐵槌。打就
0536a04: 一合乾坤。釋迦老子不會。問取彌勒世尊。
0536a05: 手握乾坤殺活機。縱橫施設在臨時。滿堂兔馬非龍
0536a06: 象。大用堂堂總不知。胡文定公安國。
0536a07: 南泉提起下刀誅。六臂修羅救得無。設使兩堂俱道
0536a08: 得。也應流血滿街衢。廣德光孝。
0536a09: 提起分明斬處親。落花飛絮撲行人。頭戴草鞋出門
0536a10: 去。四月圓荷葉葉新。檇李楶。
0536a11: 青蛇提起血腥臊。幾箇男兒有膽毛。直下血流猶未
0536a12: 覺。舉頭還見鐵山高。簡堂機。
0536a13: 南泉一刀斬了。趙州戴履摩挲。雖然子承父業。滿地
0536a14: 老鼠奈何。典牛游。
0536a15: 當日臨崖看滸眼。至今觀水憶南泉。趙州頭戴草鞋
0536a16: 去。漁翁腰帶好牽船。龍牙言。
0536a17: 克己堂前開飯店。股肱屋裏販揚州。頭戴草鞋呈醜
0536a18: 拙。湊成一段好風流。或菴體。
0536a19: 手按吹毛豈易為。兩堂要活死兒。趙州上樹安身
0536a20: 法。多少傍人眼搭。別印。
0536a21: 南泉揮斬兒。殺活唯憑作者知。權柄一朝如在
0536a22: 手。分明看取令行時。尼無著總。
0536a23: 草鞋頭戴有譊訛。諸老機鋒會得麼。道泰不傳天子
0536a24: 令。時清休唱太平歌。
0536b01: 一刀兩段絕譊訛。天下禪和不奈何。頭戴草鞋重漏
0536b02: 泄。知恩者少負恩多。木菴永。
0536b03: 趙州若在。倒行此令。奪刀子。南泉乞命。無門開。
0536b04: 盡力提持只一刀。狸奴從此脫皮毛。血流滿地成狼
0536b05: 籍。暗為春風染小桃。無範。
0536b06: 一刀成兩段。釋得二僧爭。草鞋頭戴出。兒無再生。
0536b07: 橫川珙。
0536b08: 【增收】南泉因僧問訊叉手而立。師曰。太俗生。其僧便
0536b09: 合掌。師曰。太僧生。僧無對。　頌曰。
0536b10: 合掌太僧。叉手太俗。撒手出門。山青水綠。換步移身
0536b11: 振古風。木人共唱無生曲。大洪遂。
0536b12: 南北東西無不利。令人深愛老南泉。眉毛廝繫如相
0536b13: 似。鼻孔遼天不著穿。龍門遠。
0536b14: 南泉示眾曰。王老師要賣身。阿誰要買。一僧出
0536b15: 曰。某甲買。師曰。他不作貴價。不作賤價。汝作麼
0536b16: 生買。僧無對　臥龍代云。屬某甲去也　禾山
0536b17: 代云。是何道理　趙州代云。明年來與和尚縫
0536b18: 箇布衫。　頌曰。
0536b19: 王老明明要賣身。一時分付與傍人。可憐天下爭酬
0536b20: 價請續此句　佛印元。
0536b21: 貴賤非同價不常。箇中交道沒商量。趙州布衫應時
0536b22: 用。一任閑人說短長。泉太道。
0536b23: 南泉鋪席大開張。差寶希珍壓市行。競買雖多酬價
0536b24: 少。至今天下錯商量。野軒遵。
0536c01: 賣身王老難為價。貴賤俱非不易酬。若使當時無退
0536c02: 悔。喚來分付與園頭。海印信。
0536c03: 王老哀哉不惜身。臨危將賣與何人。若無令子輕酬
0536c04: 價。往往一年空過春。保寧勇。
0536c05: 【續收】不作貴兮不作賤。翻覆高低隔一線。利害分明說
0536c06: 向人。怜衲僧見不見。獃堂定。
0536c07: 南泉與歸宗麻谷。同去參禮南陽國師。先於路
0536c08: 上畫一圓相曰。道得即去。宗便於圓相中坐。谷
0536c09: 作女人拜。師曰。與麼則不去也。宗曰。是什麼心
0536c10: 行。師乃相喚曰。不去禮國師　玄覺云。只如南
0536c11: 泉恁麼道。是肯底語。不肯語　雲居錫云。比來
0536c12: 去禮拜國師。南泉為甚麼相喚回。且道古人
0536c13: 意作麼生。　頌曰。
0536c14: 國師欲見義多般。圓坐端居拜請看。不去同音聞便
0536c15: 解。久經行陣奪旗旛。汾陽昭。
0536c16: 由基箭射猿。繞樹何太直。千箇與萬箇。是誰曾中的。
0536c17: 相呼相喚歸去來。曹溪路上休登陟。復云。曹溪路坦
0536c18: 平。為什麼休登陟。雪竇顯。
0536c19: 三人同行。必有我師焉。擇其善者而從之。其不善者
0536c20: 而改之。翠巖真。
0536c21: 三箇同人去選官。偶值清風明月夜。或吟或詠或彈
0536c22: 琴。夜靜更猶未捨。忽覺天明歸去來。他時自有知
0536c23: 音者。海印信。
0536c24: 漫漫大地盈尺雪。江湖一片難分別。漁父披蓑月下
0537a01: 歸。誰道夜行人路絕。保寧勇。
0537a02: 三人禮拜南陽去。半路抽身信已巳通。休論東西與南
0537a03: 北。此心千里自同風。草堂清。
0537a04: 巧奪豪拈浪苦辛。誰能於此辨親。落花芳草空歧
0537a05: 路。細雨斜風不見人。旻古佛。
0537a06: 珍重南陽好在哉。三人半路不空回。道存目擊猶多
0537a07: 事。若遇知音請舉來。雲巖因。
0537a08: 同氣相求事可論。一回見面一歡情。兩行何處閒文
0537a09: 字。一隊誰家好弟兄。龍門遠。
0537a10: 同坑無異土。千古少人知。月下休相喚。還從舊路歸。
0537a11: 開福寧。
0537a12: 南泉麻谷與歸宗。道眼元來總不通。去禮國師瞻相
0537a13: 好。區區只到半途中。山如。
0537a14: 【續收】手花鼓到城根。反著麻鞋過短門。笑把柴頭書
0537a15: 古字。大家來步月黃昏。月堂昌。
0537a16: 野店齋餘聊問津。作家竿木鎮隨身。相逢盡道休官
0537a17: 去。林下何曾見一人。尼無著總。
0537a18: 氣直語直。眼親手親。巒競秀。紅紫爭春。神通妙用
0537a19: 施呈盡。要見國師猶隔津。且菴仁。
0537a20: 金鍼繡出玉鴛鴦。石女擎來不覆藏。剛被木人偷眼
0537a21: 。至今兩兩不成雙。萬菴柔。
0537a22: 各將財本去經營。上國如天好晴。未出門時先筭
0537a23: 帳。如何得到鳳凰城。虛堂愚。
0537a24: 圓相中間坐底誰。便施女拜各呈機。國師道大天
0537b01: 下。未許尋常人得知。橫川珙。
0537b02: 【增收】南泉翫月次。趙州指月問曰。何時得恁麼。師曰。
0537b03: 王老師二十年前亦恁麼來。曰只今作麼生。師
0537b04: 便歸方丈。　頌曰。
0537b05: 落寒潭謾刻舟。霜花浪急使人愁。若憑言語論高
0537b06: 下。嬴得南泉一默酬。虎頭上座。
0537b07: 趙州捧出菱花鏡。王老親拈白玉槌。一擊當陽令瓦
0537b08: 碎。此心能有幾人知。幾人知。兩箇分明是赤眉。風前
0537b09: 月下揚家醜。笑倒靈山老古錐。慈受深。
0537b10: 皎月團團麗碧天。趙州王老翫階前。二人心眼俱相
0537b11: 似。光彩從來共宛然。本覺一。
0537b12: 落寒潭謾刻舟。霜花浪急使人愁。漁翁罷釣歸深
0537b13: 塢。一隻鴛鴦落渡頭。上方岳。
0537b14: 【增收】南泉因趙州問。道非物外。物外非道。如何是物
0537b15: 外道。師便打。州捉住棒云。已巳後莫錯打人去。師
0537b16: 曰。龍蛇易辨。衲子難謾聯燈錄與此稍異。乃示眾云。道非物外。物外非
0537b17: 道趙州出問。如何是物外道。師便打。州捉住云。和尚莫打某甲。已巳後錯打人去在。師擲下棒云。龍蛇
0537b18: 易辨衲子難謾。　頌曰。
0537b19: 軟纏藏鋒入陣來。盡將擒下眼瞠開。死生一決英雄
0537b20: 士。文武雙行將相才。保寧勇。
0537b21: 龍蛇能易辨。衲子最難謾。性淨秋空闊。心清巨海寬。
0537b22: 天涯毫末見。世界掌中觀。萬法不為侶。西江一吸乾。
0537b23: 南堂興。
0537b24: 【增收】南泉住菴時。有一僧到菴。師向其僧道。某甲上
0537c01: 山。待到齋時作飯自喫了。送一分來山上。少時
0537c02: 其僧自喫了。一時打破家事就臥。師待不
0537c03: 見來。遂歸見僧臥。師亦去一邊而臥。僧便起去。
0537c04: 師住後曰。我往前住菴時。有箇伶俐道者。直至
0537c05: 如今不見。　頌曰。
0537c06: 吹毛利。逆水波清。丈夫志氣。不順人情。君征塞北。
0537c07: 我伐西秦。千古萬古。共樂昇平。南堂興。
0537c08: 短長衫白苧巾。咿咿月下急推輪。洛陽路上相逢
0537c09: 著。盡是經商買賣人。虛堂愚。
0537c10: 斬機用未為過。猶勝中打粥鍋。纔有此心招此
0537c11: 報。惡人無奈惡人何。寶葉源。
0537c12: 【增收】南泉謂座主曰。你與我講經得麼。主曰。和尚為
0537c13: 某甲說禪。某甲與和尚講經。師曰。不可將金彈
0537c14: 子換銀彈子去。　頌曰。
0537c15: 盤走珠兮珠走盤。當機脫略好生觀。世人知貴不知
0537c16: 價。信手拈來也不難。正堂辯。
0537c17: 南泉因僧問。和尚百年後。向什麼處去。師曰。山
0537c18: 下作一頭水牯牛去。曰某甲隨和尚去。還得也
0537c19: 無。師曰。汝若隨我。即須銜取一莖草來。　頌曰。
0537c20: 類中難辨要分明。戴角披毛卒未醒。銜取草來方定
0537c21: 動。頭頭物物自真靈。汾陽昭。
0537c22: 行履從來異類中。不知頭角與誰同。若水草時相
0537c23: 見。擺尾搖頭四野風。佛印元。
0537c24: 異類中行得自由。拽穿鼻孔卒難收。草枝銜得相逢
0538a01: 處。高臥深雲任白頭。佛慧泉。
0538a02: 南泉在山上刈茅次。有僧問。南泉路什向麼處
0538a03: 去。師拈起鎌子曰。我這鎌子是三十文錢買。曰
0538a04: 我不問這箇。南泉路向什麼處去。師曰。我用得
0538a05: 最快。　頌曰。
0538a06: 茆鎌使得快如風。三十青蚨建大功。南泉向上路難
0538a07: 到。到者方知觸處通。照覺總。
0538a08: 茆鎌三十文錢買。覿面高提第一籌。直下便知歸去
0538a09: 路。也須更上一層樓。圓通僊　二。
0538a10: 撥草瞻風探祖禪。誰知草裏有南泉。分明一句無私
0538a11: 語。徹骨風生天地寒。
0538a12: 王老真機迅若風。示人方便孰能通。茆鎌舉起神鋒
0538a13: 露。驚得泥牛過海東。智海清。
0538a14: 問路分明指路頭。青蚨三十不輕酬。用時最快無機
0538a15: 巧。無味之談塞眾流。真如。
0538a16: 我這鎌子用得快。當時三十文錢買。南泉門下路歧
0538a17: 通。寄語行人著精彩。天童覺。
0538a18: 禪客問南泉。段徒勞痛下鞭。今日為君重漏
0538a19: 泄。翩翩孤鴈下遙天。道場如。
0538a20: 【增收】南泉曰。三世諸佛不知有。狸奴白牯知有。
0538a21: 　頌曰。
0538a22: 喫官酒臥官街。當處死當處埋。沙場無限英雄漢。堆
0538a23: 山積嶽露屍骸。大溈智。
0538a24: 三世諸佛不知有。一一面南看北斗。狸奴白牯知
0538b01: 有。戴角擎頭師子吼。四稜塌地又團欒。八角磨盤空
0538b02: 裏走。擬推尋劈脊摟。拈得鼻孔失口。為問普化一
0538b03: 頭驢。何似子湖一隻狗。圓悟勤。
0538b04: 三世諸佛不知有。老老大大外邊走。眼皮蓋盡五須
0538b05: 彌。大洋海裏翻筋斗。徑山杲　二。
0538b06: 狸奴白牯知有。瀑布不溜青山走。堪笑無端王老
0538b07: 師。錯認簸箕作熨斗。
0538b08: 越鳥巢南枝。胡馬嘶北風。狸奴并白牯。寸步不曾通。
0538b09: 千山都坐斷。萬派盡朝東。天王纔合掌。那吒撲帝鍾。
0538b10: 或菴體。
0538b11: 野老祭江神。乞兒打筋斗。莫作兩般看。等是揚家醜。
0538b12: 村翁銛。
0538b13: 【增收】南泉魯祖杉山歸宗四人。離馬祖處去各住菴。
0538b14: 於路分袂處。師插下拄杖曰。道得也被這箇礙。
0538b15: 道不得也被這箇礙。歸宗拽拄杖打師一下曰。
0538b16: 只是者箇。王老師說什麼礙與不礙。魯祖曰。只
0538b17: 此一句大播天下。宗曰。還有不播者麼。祖曰有。
0538b18: 宗曰。作麼生是不播者。祖作掌勢。　頌曰。
0538b19: 同門曰朋。同志曰友。同門同志。始終相守。長大分離。
0538b20: 得緣好醜。同條生也大家知。同條死也誰知有。一句
0538b21: 分明播天下。無味之談塞人口。大圓智。
0538b22: 難兄難弟。一二三四。同母而生。箇箇相似。竿木隨身。
0538b23: 逢場作戲。莫言礙塞不得。一句播天播地。佛鑑懃。
0538b24: 礙與不礙。龍吟霧起。播與不播。蠅附驥尾。南北東西。
0538c01: 千里萬里。俊哉。正覺顯。
0538c02: 【增收】南泉巡堂次。牽一頭牛入堂。首座以手拊牛背
0538c03: 一下。師便休去。趙州以草二束。放在首座前。
0538c04: 　頌曰。
0538c05: 等將草料好供看。何故皮毛要一般。惹起中相似
0538c06: 者。翻令頭角不完全。寶葉源。
0538c07: 【增收】南泉訪百丈。丈問甚處來。師曰。江西來。丈曰。還
0538c08: 將得馬大師真來麼。師曰。只這是。丈曰。背後底
0538c09: 。師拂袖便去。　頌曰。
0538c10: 八面當風祇這是。拂袖之談動天地。堪愛賣身王老
0538c11: 師。不作賤兮不作貴。龍門遠。
0538c12: 兄難兄弟難弟。馬祖真只這是。撼動西江十八灘。水
0538c13: 面無風波自起。石溪月。
0538c14: 【增收】南泉因趙州問。明頭合暗頭合。師便歸方丈。州
0538c15: 到僧堂前曰。堂頭老漢。被我一問。直得無言可
0538c16: 對。首座曰。莫道和尚無語。自是上座不會。州便
0538c17: 掌曰。這一掌本是堂頭老漢喫　五祖戒云。正
0538c18: 賊走。邏賊人喫棒。又云。南泉當斷。返招其亂。
0538c19: 　頌曰。
0538c20: 大事當陽已巳皎然。十分須是更周圓。堂中上座黑如
0538c21: 漆。冷地為誰喫暗拳。保寧勇。
0538c22: 【增收】南泉示眾曰。王老師自小養一頭水牯牛。擬向
0538c23: 溪東牧。不免食他國王水草。向溪西牧。亦不免
0538c24: 食他國王水草。如今不免隨分納些些。總不見
0539a01: 得。　頌曰。
0539a02: 溪東去溪西去。難免官家苗稅賦。直饒隨分供輸。未
0539a03: 解牽牛去住。楊無為。
0539a04: 垂垂楊柳暗溪頭。不問東西自由。幾度醉眠牛背
0539a05: 上。數聲橫笛一輪秋。菴樞。
0539a06: 南泉水牯自天然。隨分些些任變遷。大笑一聲天地
0539a07: 窄。更無佛法與人傳。月林觀。
0539a08: 不放溪東西。隨分納些兒。冷暖只自知。分明說向誰。
0539a09: 木菴永。
0539a10: 南泉水牯忘鞭索。南北東西共一家。王稅及時都納
0539a11: 了。牧童橫笛遠山斜。天目禮。
0539a12: 不如隨分納些些。喚作平常事已巳差。綠草溪邊頭角
0539a13: 露。一蓑煙雨屬誰家。鐵牛印。
0539a14: 【增收】南泉一日因齋次。乃自將生盤去。首座前出生。
0539a15: 時杉山堅和尚為首座。乃曰無生。師曰。無生猶
0539a16: 是末。師纔行數步。座乃召曰。長老長老。師回顧
0539a17: 曰。作麼。座曰。莫道是末。　頌曰。
0539a18: 古老巡堂親掠生。渡水行舟不易耕。莫道無生猶是
0539a19: 末。纖毫不了亂縱橫。智門祚。
0539a20: 【增收】南泉問座主。講得甚麼經。曰彌勒下生經。師曰。
0539a21: 彌勒甚麼時下生。曰現在天宮未來。師曰。天上
0539a22: 無彌勒。地下無彌勒。洞山舉問雲居。居云。天上
0539a23: 無彌勒。地下無彌勒。未審誰與安名。洞山被問。
0539a24: 直得禪振動。乃云。吾在雲巖曾問老人。直得
0539b01: 火爐振動。今日被子問。直得通身汗流。　頌曰。
0539b02: 禪驚振被搽糊。惹得兒孫不丈夫。拄杖劈頭連打
0539b03: 出。也教知道赤鬚胡。龍門遠。
0539b04: 【增收】雲居悟云。昔日東山和尚謂眾曰。天上無彌勒。
0539b05: 地下無彌勒。十字街頭被人喚作賊。且道此人
0539b06: 被他喚作賊。懽喜則是。煩惱則是。元來也不懽
0539b07: 喜亦不煩惱。何故。為伊有箇著到處。乃頌曰。
0539b08: 被人喚作賊。吞聲便飲氣。雖然言語惡。真箇好滋味。
0539b09: 不向如來行處行。丈夫自有衝天志。
0539b10: 上天下地無彌勒。安名立字是何因。黃金自有黃金
0539b11: 價。終不和沙賣與人。文殊道。
0539b12: 【增收】南泉因趙州問。離四句絕百非。請師道。師下座
0539b13: 歸方丈。州曰。這老和尚每常口地。及其問
0539b14: 著。一言不措。侍者曰。莫道和尚無語好。州便打
0539b15: 一掌云。這一掌合是王老師喫。　頌曰。
0539b16: 離四句絕百非。作者相諳識得伊。跳下禪便歸去。
0539b17: 從他子搏天飛。智門祚。
0539b18: 南泉一日不赴堂。侍者請赴堂。師曰。我今日在
0539b19: 莊上喫油飽。曰和尚不曾出入。師曰。汝去問
0539b20: 莊主。者方出門。忽見莊主歸謝。和尚到莊喫油
0539b21: 。　頌曰。
0539b22: 咄哉王老師。赤窮身也賣。喫些油歸。至今被人怪。
0539b23: 典牛游。
0539b24: 不出方丈門。已巳到莊上坐。好一飣油。至今咬不破。
0539c01: 萬菴如。
0539c02: 騎虎穿市過。把火去偷。主人開眼睡。鄰舍失驢。
0539c03: 卍菴顏。
0539c04: 偷喫油。賣弄口觜。年老成魔。謾神鬼。潛菴光。
0539c05: 阿魏無真。水銀無假。老倒南泉。可知禮也。復菴封。
0539c06: 杭州鹽官齊安國師。嗣馬祖一日喚侍者曰。將
0539c07: 犀牛扇子來。者曰破也。師曰。扇子既破。還我犀
0539c08: 牛兒來。者無對　投子代云。不辭將出。恐頭角
0539c09: 不全　資福代作圓相。心中書牛字　石霜代
0539c10: 云。若還和尚即無也　保福云。和尚年尊。別請
0539c11: 人好。　頌曰。
0539c12: 犀牛扇子用多時。問著元來總不知。無限清風與頭
0539c13: 角。盡隨雲雨去難追。雪竇顯。
0539c14: 可憐一柄犀牛扇。謾道曾遭已巳破除。無限清風隨手
0539c15: 處。卓然頭角出寰區。白雲端。
0539c16: 扇子破索犀牛。圈欒中字有來由。誰知桂轂千年魄。
0539c17: 妙在通明一點秋。天童覺。
0539c18: 老師底死索犀牛。用處其誰得自由。侍者不知頭角
0539c19: 具。鼻根繩索被他收。祖印明。
0539c20: 明月冷相照。清風卒未休。鹽官無限意。何用犀牛。
0539c21: 草堂清。
0539c22: 犀牛扇子用多年。歷掌清機授手傳。頭角不全收拾
0539c23: 取。雨餘風月滿長川。佛燈珣。
0539c24: 【續收】扇上犀牛從古畫。索來既破要元牛。縱教戴子重
0540a01: 描出。不是當時那一頭。勝因戲魚靜。
0540a02: 炎暑蒸人汗似湯。鹽官用底豈尋常。輕搖休問犀牛
0540a03: 在。拈出清風宇宙涼。虎丘隆。
0540a04: 犀牛扇子有來由。幾度拈來幾度休。荷葉亂傾珠的
0540a05: 皪。一番雨過碧溪頭。菴樞。
0540a06: 扇子分明都破了。鹽官又索犀牛。須知侍者難開
0540a07: 口。無可還他即便休。天目禮。
0540a08: 【增收】鹽官一日謂眾曰。空為鼓。須彌為椎。甚麼人
0540a09: 打得。眾無對　有人舉似南泉。泉云。王老師不
0540a10: 打這破鼓　法眼別云。王老師不打。　頌曰。
0540a11: 南泉王老太無端。逐鹽官作樂官。西祖令嚴行禁
0540a12: 止。免他禪會錯欣歡。南巖勝。
0540a13: 空為鼓。須彌為椎。要打便打。莫問是誰。應菴華。
0540a14: 國師費力置面鼓。猶勝塗毒萬千千。解打南泉非好
0540a15: 手。至今天下勿聲冤。野牛平。
0540a16: 【增收】鹽官因僧問。如何是本身盧舍那。師曰。與老僧
0540a17: 過淨瓶來。僧將淨瓶至。師曰。安舊處著。僧安
0540a18: 了復來問。如何是本身盧舍那。師曰。古佛過去
0540a19: 久矣。　頌曰。
0540a20: 兩手分明過淨瓶。不知身已巳在隍城。直饒便具金剛
0540a21: 眼。也較溈山半月程。上方益。
0540a22: 鳥之行空。魚之在水。江湖相忘。雲天得志。擬心一絲。
0540a23: 對面千里。知恩報恩。人間幾幾。天童覺。
0540a24: 廬山歸宗智常禪師。嗣馬祖一日草次。有講
0540b01: 僧來參。忽見一蛇過。師以鋤斷之。僧曰。久嚮歸
0540b02: 宗。元來是箇麤行沙門。師曰。你麤我麤。曰如何
0540b03: 是麤。師起鋤頭。曰如何是細。師作斬蛇勢。曰
0540b04: 與麼則依而行之。師曰。依而行之且致。甚處見
0540b05: 我斬蛇。僧無對。　頌曰。
0540b06: 廬岳宗師接上機。斬蛇特地施慈悲。高茆座主驚忙
0540b07: 怕。道麤心錯是非。汾陽昭。
0540b08: 大用縱橫掣電機。爍迦羅眼尚膠。迷徒夢裏爭唇
0540b09: 吻。憶隨他去一隨。海印信。
0540b10: 千尋竿上翻筋斗。大海波心擲釣。大體還他肌骨
0540b11: 好。不搽紅粉也風流。南華昺。
0540b12: 【續收】斬蛇非小小事。直是教他脫苦輪。座主高茆心
0540b13: 未泯。如何胡亂妄通言。橫川洪。
0540b14: 【增收】歸宗示眾曰。吾今欲說禪。諸子總近前。大眾進
0540b15: 前。師曰。汝聽觀音行。善應諸方所。僧問。如何是
0540b16: 觀音行。師彈指曰。諸人還聞麼。曰聞。師曰。一隊
0540b17: 漢。向這裏箇什麼。以拄杖打。呵呵大笑歸
0540b18: 方丈。　頌曰。
0540b19: 無學彈指超。圓通耳根淨。透出聞不聞。妙哉觀音行。
0540b20: 棒頭指出金剛王。嶮惡道中為津梁。圓悟勤。
0540b21: 【增收】歸宗因泥壁次。白舍人來。師便問。君子儒小人
0540b22: 儒。白曰。君子儒。師乃打泥盤一下。白遂過泥與
0540b23: 師。師接得便使。良久云莫便是快俊底白侍郎
0540b24: 否。曰不敢。師曰。祇有過泥分。　頌曰。
0540c01: 堂堂非是小人儒。得得深雲訪隱居。已巳與過泥殊不
0540c02: 恥。更何言外見親。寶葉源。
0540c03: 【增收】歸宗因小師辭。乃問甚處去。曰諸方學五味禪
0540c04: 去。師曰。諸方有五味禪。我這裏只有一味禪。僧
0540c05: 便問。如何是和尚一味禪。師便打。僧曰。會也會
0540c06: 也。師曰。道來道來。僧纔開口。師又打。　頌曰。
0540c07: 五味與一味。喫了須噫氣。金輪下令行時。凜凜清
0540c08: 風誠可畏。石明。
0540c09: 私醞香醇價又輕。至今官路少人行。歸宗一味如連
0540c10: 苦。蹉過叢林幾後生。長靈卓。
0540c11: 【增收】歸宗因僧問。如何是玄旨。師曰。無人能會。曰向
0540c12: 者如何。師曰。有向即乖。曰不向者如何。師曰。誰
0540c13: 求玄旨。又曰。去無汝用心處。曰豈無方便門令
0540c14: 學人得入。師曰。觀音妙智力能救世間苦。曰如
0540c15: 何是觀音妙智力。師敲鼎蓋三下曰。子還聞麼。
0540c16: 曰聞。師曰。我何不聞。僧無語。師以棒下。　頌
0540c17: 曰。
0540c18: 三聲鼎蓋普門開。苦海勞生喚不回。九十春光今又
0540c19: 半。空飛花片點莓苔。絕岸湘。
0540c20: 【增收】歸宗因僧問。如何是觸目菩提。師翹足曰。會麼。
0540c21: 曰不會。師曰。三箇見在。一任選取。　頌曰。
0540c22: 觸目菩提不撒沙。示渠三箇更周遮。衲僧相見呵呵
0540c23: 笑。春鳥喃喃罵落花。海印信。
0540c24: 歸宗因江州刺剌史李渤問。聞須彌納芥子。渤
0541a01: 則不疑。芥子納須彌。莫是妄談否。師曰。人傳史
0541a02: 君讀萬卷書。是否。曰不敢。師曰。身如椰子大。萬
0541a03: 卷書向甚麼處著。李俛首而已巳。　頌曰。
0541a04: 放開日月明。把定乾坤黑。一劄不回頭。滿地生荊棘。
0541a05: 龍宮海藏兮非多。石火電光兮非急。君不見。紫霄
0541a06: 下墨池邊。八駿如風追不及。佛慧泉。
0541a07: 芥納須彌特地疑。琴書拋下扣禪扉。忽聞萬卷難藏
0541a08: 處。瞥轉神機唯自知。唯自知。丹桂和根拔得歸。佛
0541a09: 心才。
0541a10: 芥納須彌驗祖風。清機歷歷妙難窮。要知萬卷書來
0541a11: 處。跳出當人智鑑中。禾山方。
0541a12: 【續收】用盡自己已心。笑破他人口。八角磨盤空裏走。金毛
0541a13: 師子變作狗。喝一喝。雪堂行。
0541a14: 萬卷詩書。一時頭角。纔跨宗門。便施謀略。古歸宗。真
0541a15: 老作。只顧滿彎弓。不知誰見雙鵰落。絕毫絕釐。如山
0541a16: 如岳。堂堂氣宇冠儒林。浩浩清風播寥廓。癡禪妙。
0541a17: 【增收】韶州乳源禪師嗣馬祖上堂。西來的的意不妨
0541a18: 難道。大眾。莫有道得者。出來試道看。有僧出纔
0541a19: 禮拜。師便打曰。是什麼時節出頭來。後人舉似
0541a20: 長慶。慶云。不妨不妨　資福代云。為和尚不惜
0541a21: 身命。　頌曰。
0541a22: 祖意西來豈易量。眸已巳是錯承當。闍不解知時
0541a23: 節。開眼堂堂入鑊湯。此山應。
0541a24: 西來的的意何如。舉唱多憐在半途。勾賊到門還破
0541b01: 賊。信知身佩辟兵符。趙善期通判。
0541b02: 
0541b03: 禪宗頌古聯珠通集卷第十一
