0465a01: 路南兜率不磷堅禪師語錄序
0465a02: 今天下有偽禪如澄公藥汞入鍛則流有真禪如雲
0465a03: 門九轉點鐵成金之類是也有死禪如修行因果止
0465a04: 爭落昧有活禪如同時卷簾迥分得失之類是也有
0465a05: 知解禪如千問千荅祇欠地一聲有向上禪如白
0465a06: 汗通身始明下載清風之類是也至於隔江招手高
0465a07: 亭橫趨而去攜鉏入園良遂當下便悟智人一言快
0465a08: 馬一鞭那堪長期短期結冬結夏作諸鈍漢舉止乎
0465a09: 雖然盧能不逢五祖終作嶺南獦獠丹霞不見石頭
0465a10: 詎肯棄官選佛法門中無限差殊正見師未易遭遇
0465a11: 昔人所以亡軀為法首重師資勿憚三登九到耳不
0465a12: 磷大師者奮跡蘄陽化行南詔為濟宗磚鏡璧公真
0465a13: 孫野竹慧公嫡子父楊岐而祖石霜才明教而學覺
0465a14: 範道里雖遙耳熟道風久矣茲者繼席嵩山全提正
0465a15: 令其門人以近錄一編乞弁於余一再讀之見其頭
0465a16: 頭上明物物上顯甘蔗苦李總揚般若玄機啼葉笑
0465a17: 花默契真如玅諦如嶧陽之桐百尺無枝亭亭直上
0465a18: 如太華之山雲斂秋空林寒澗肅又如漢昆陽之戰
0465a19: 虎豹股栗屋瓦震動俾海內英靈衲子見者聞者莫
0465a20: 不耳聾喝下舌結棒頭可謂師子窟中果無異獸素
0465a21: 絲之染不媿青藍豈特學道貴在知歸益信擇法先
0465a22: 須具眼耳將見六詔兩蜀之間人空五蘊戶習三空
0465a23: 用益光大我先悟祖蓋世勳猷化行佛法不到之境
0465a24: 且一療從來偽禪死禪知解禪諸病我知腳下馬駒
0465a25: 重符舊讖竹大師可操左券俟矣。
0465a26: 康熙癸丑除夕前三日淛鄞蟄菴野叟錢光繡聖月
0465a27: 氏盥手拜撰
0465a28: 
0465a29: 
0465a30: 
0465b01: 
0465b02: 
0465b03: 
0465b04: 
0465b05: 
0465b06: 
0465b07: 
0465b08: 
0465b09: 
0465b10: 
0465b11: 兜率不磷堅禪師語錄目錄
0465b12: 上卷
0465b13: 上堂
0465b14: 住澂江府路南州兜率禪寺
0465b15: 住雲南府嵩山禪寺
0465b16: 中卷
0465b17: 小參
0465b18: 晚參
0465b19: 示眾
0465b20: 法語
0465b21: 機緣
0465b22: 真贊
0465b23: 下卷
0465b24: 頌古
0465b25: 拈古
0465b26: 雜偈
0465b27: 佛事
0465b28: 
0465b29: 
0465b30: 
0465c01: 兜率不磷堅禪師語錄卷上
0465c02: 參學小師玅聖玅德等記錄
0465c03: 上堂
0465c04: 康熙六年受澂江府路南州陳刺史吳別駕及僧俗
0465c05: 等請住彌勒兜率禪院開堂上堂指法座云只者華
0465c06: 王寶座是我祖佛躋攀的所在盡十方界若仰若覆
0465c07: 若倒若立若蓮華若半月等總在者裏且道新兜率
0465c08: 畢竟如何遂高聲喝云散盡白雲山岳淨堂堂不借
0465c09: 須彌鐙便陞拈香祝
0465c10: 聖畢次拈香云此瓣香奉為
0465c11: 闔國藩鎮公孤並諸勳貴伏願位安磐石祿齊海山
0465c12: 永為濟世之雄藩常作清時之柱礎此瓣香奉為本
0465c13: 州刺史陳公別駕吳公在筵紳士三宗四眾等伏願
0465c14: 道心堅固種智昌隆祿位高增壽基永固此瓣香佛
0465c15: 眼覷不見聖智豈能知撞著箇辣手的卻被他一椎
0465c16: 粉碎不免供養我現住雲南府嵩山寺野竹慧禪師
0465c17: 大和尚斂衣敷座云愚拙之夫只堪高隱巖石與漁
0465c18: 樵為伍無奈天人聿來推出既是業緣無避處何妨
0465c19: 拍板出人前如今莫有拍拍相隨者麼僧問靈山意
0465c20: 旨即不問航海西來事若何師云叮鼕打叮鼕進云
0465c21: 如何是兜率人師云垢面髼頭一箇僧進云恁麼則
0465c22: 戴角披毛去也師便打問如何是佛師云泥豬進云
0465c23: 恁麼則不可思議去也師云日月星辰山川草木問
0465c24: 世尊拈華迦葉微笑是何意旨師云你也不妨伶俐
0465c25: 問不行心處路還有戒也無師云有如何是戒師云
0465c26: 鐘聲披起鬱多羅乃云若論者一路子可以融萬象
0465c27: 於目前大樹大皮裹也好可以會千差於物表小樹
0465c28: 小皮纏也好總之不離一句才宣十方普應提無文
0465c29: 印闡向上宗堪報不報之恩陰助無為之化所以我
0465c30: 本空陳公與室人施僧伽衣助揚新長老舉揚此道
0466a01: 且如此道作麼生舉豎拂子云是甚麼復舉三聖道
0466a02: 我逢人則出出則不為人興化道我逢人則不出出
0466a03: 則便為人師云二老宿一人劍刃上橫身一人鍼鋒
0466a04: 頭側足扶宗樹教截鐵斬釘則不無若是的的為人
0466a05: 處未在何也堅上座如今事不獲已你道為人的是
0466a06: 不為人的是千峰勢到岳邊萬派聲歸海上放下三
0466a07: 略六韜管甚築壇拜將。
0466a08: 嵩山專使送法衣至上堂拈起衣云古人事不獲已
0466a09: 著敝垢衣堅上座無端也混在者箇隊裏更不如何
0466a10: 若何總是從前做就的只得甘心領受你若猶涉機
0466a11: 關未免初學怪笑女等既坐立儼然見聞不昧莫有
0466a12: 共相正盟底麼雖是嵩山父子物不妨也要大家知。
0466a13: 上堂僧問達磨為甚卻面壁師云為女不薦進云薦
0466a14: 得時如何師云還我本道公驗來問黃梅衣缽誰是
0466a15: 得者師云豈不見能者得之問如何是臨濟下事師
0466a16: 云朝打三千莫打八百進云可謂嵩山師子吼也師
0466a17: 云萬里不留片雲問如何是兜率大人相師以杖橫
0466a18: 肩云我見鐙明佛本光瑞如此問如何是殺人刀師
0466a19: 云教女立地恁麼進云如何是活人劍師云放女命
0466a20: 通女氣乃云活人劍離相離名殺人刀絕塵絕跡拈
0466a21: 起則乾坤陡變放下則大地增輝到者裏只須知有
0466a22: 照用同時人境俱奪向上一竅格外提持的始得若
0466a23: 論向上一竅格外提持的佛魔俱遣凡聖兩忘方有
0466a24: 入路今日兜率老漢不惜眉毛旁通一線去也以杖
0466a25: 擊禪床云棒頭有眼明如日要識真金火裏看。
0466a26: 普請上堂霜風淅淅骨毛寒三陣梆聲要出山謾道
0466a27: 為僧偷箇嬾為僧那得日清閒大眾般柴運水即不
0466a28: 無腳跟下事作麼生顧侍僧云把將草鞋來。
0466a29: 嵩山老和尚誕用監院請上堂明歷歷祖師心似鐵
0466a30: 黑如水明露堂堂無覆藏擊石火閃電光是甚奇特
0466b01: 使人難量豈不聞未離兜率已降皇宮既然我嵩山
0466b02: 老師岳降之辰監院脩齋長老陞堂又如何指示以
0466b03: 杖卓一卓喝一喝云西方老胡厥名文康。
0466b04: 上堂僧問覿面相呈意如何師云兩眼對兩眼乃云
0466b05: 正令當行十方坐斷覿面無私當昜顯現兩眼對兩
0466b06: 眼都盧無繫絆豎拂子喚大眾云是什麼眾舉首師
0466b07: 云討什麼碗便下座。
0466b08: 師誕湯瑞之陳玉川請上堂杜字聲聲催上林報云
0466b09: 此日已春深行腳高人如薦取不教辜負夜來心逢
0466b10: 盛世樂昇平五湖煙景有誰爭所以道穴鼻牛山田
0466b11: 耕了直上高峰長脛鶴喬松不棲橫飛天外到得者
0466b12: 裏可稱無依道人雖然者事且置今日是堅上座母
0466b13: 難諸檀在座四眾儼臨若何酬荅此意震威喝云將
0466b14: 此深心奉塵剎是則名為報重恩下座。
0466b15: 上堂好好好鐙籠懷胎是是是露柱生兒此語有兩
0466b16: 負門若人檢點得出一生參學事畢。
0466b17: 佛誕日上堂僧問第一義即不問向上宗乘事若何
0466b18: 師云裂破進云即今陞座又作麼生師便打進云棒
0466b19: 頭有眼不得草草打人師復打云眼在甚麼處問門
0466b20: 庭施設即不問門內一句事如何師云六室不通風
0466b21: 僧佇思師云晴乾不肯去直待雨淋頭便打乃云乍
0466b22: 寒乍熱之日若濃若澹之霞瑞彩既然密布依舊亂
0466b23: 墜天華雖然緇也素也總要應箇時節大眾且道是
0466b24: 甚時節年年四月八叢林浴悉達將謂是報恩惡水
0466b25: 活澆殺眾中莫有知此恩者麼便下座。
0466b26: 普請上堂莫道山僧日日忙春催也要趁時光幽堂
0466b27: 洗缽方纔畢普請田中去插秧翻憶當年地藏老種
0466b28: 田博飯本家常田中事意何良卓杖一下云拄杖卓
0466b29: 頻鶴膝短芒鞋蹋久蝦須長。
0466b30: 上堂猛暑蒸人骨逼得白汗出縱有熏風來難解些
0466c01: 子酷所以三界無安猶如火宅薪火熾然無暫停晷
0466c02: 女諸人畢竟向甚麼處回避若回避得鑊湯裏橫身
0466c03: 寒冰中側足縱橫三界獨步大方不是分外事其或
0466c04: 未然有寒暑兮促君壽有鬼神兮妒君福。
0466c05: 上堂僧問十五日以前事如何師云有佛處不得住
0466c06: 進云十五日以後事如何師云無佛處急走過進云
0466c07: 正當十五日如何師打云白棒驀頭楔乃云十五日
0466c08: 以前有佛處不得住十五日以後無佛處急走過正
0466c09: 當十五日龍得水時添意氣虎逢山勢長威獰雲在
0466c10: 嶺頭閒不徹水流澗下太忙生。
0466c11: 上堂有句無句四稜著地如藤倚樹翻來覆去樹倒
0466c12: 藤枯是處逢渠句歸何處了無回互三千里外賣布
0466c13: 單笑殺旁觀二十五有閒家具無本可據拈拄杖召
0466c14: 眾云相隨來也急著眼覷。
0466c15: 陳學二居士六袟請上堂雲騰致雨露結為霜田中
0466c16: 稻熟籬畔華黃明明露真機明明絕覆藏放行則黠
0466c17: 兒落節把住則瓦礫增光只饒到者裏通身是眼見
0466c18: 不及通身是口詮不及所以道若謂壽山福海盡是
0466c19: 止啼黃葉鶴算龜年都緣敲空作響又說甚的空芥
0466c20: 城而不磨消劫石而永固驀呈拄杖云會麼此公賴
0466c21: 有不遷在直與威音坐一龕。
0466c22: 開爐別駕吳裕生請上堂今年兜率聚群英鐵額銅
0466c23: 頭任縱橫孰箇玲瓏孰箇拙大家把手玉階行有恁
0466c24: 麼人麼僧問選佛場開即不問鍛聖鍊凡事若何師
0466c25: 云一不做二不休俗士問世尊說法百萬人天和尚
0466c26: 說法百萬人天意旨如何師云金色老人鴻業盛如
0466c27: 今狼藉在兒孫進云相救相救師云終不究竟生人
0466c28: 我進云如何得明見得此蔽師打云者裏甚麼所在
0466c29: 說與麼話乃云現成鑪韝惡辣鉗鎚不假添煤佛祖
0466c30: 焦爛宗社既如此利害又烏用說心說性談玅談玄
0467a01: 大眾惜取眉毛好何也從今打箇驢年結直到頭來
0467a02: 解即休。
0467a03: 趙驐居士請上堂當昜有路可通內外直下無私了
0467a04: 無隔礙坐斷報化頭打開憨布袋放出無毛鐵鷂兒
0467a05: 摶風九萬真自在是甚麼有如是丰彩得與麼慶快
0467a06: 豈不見廣額屠兒日殺千羊放下屠刀云世尊我是
0467a07: 千佛中一數世尊云如是如是女是千佛中一數所
0467a08: 以道殺人不眨眼的立便成佛立便成佛的殺人不
0467a09: 眨眼踐到者裏方知自貴。
0467a10: 東明老宿請上堂當昜開正眼升沈何拘渠儂得自
0467a11: 由出沒自在有時目視雲霄也好有時壁立萬仞也
0467a12: 好有時把斷要津也好若識得者三箇好字直教諸
0467a13: 佛有口也須挂壁祖師有機難施德山棒也棒他不
0467a14: 著臨濟喝也喝他不得淨贏贏絕承當赤灑灑無回
0467a15: 互若非同道者何能提綱挈宗既是恁麼人須明恁
0467a16: 麼事還委悉麼復舉傅大士須彌芥子父芥子須彌
0467a17: 爺山水坦然平敲冰來煮茶師云曾聞大士彌勒化
0467a18: 身等閒露箇消息不妨慶快然而美則美矣要且祇
0467a19: 見錐頭利未見鑿頭方兜率向矢上加尖成箇小頌
0467a20: 芥子須彌主須彌芥子奴手握三尺劍誰敢捋虎須
0467a21: 至日上堂一昜來復大地鋪霜金生麗水玉出昆岡
0467a22: 好箇俊俏機關說甚麼長一線一線長。
0467a23: 湯遊府有功居士請上堂僧問父母未生時如何師
0467a24: 云棉包特石進云父母已生後又作麼生師云鐵裹
0467a25: 泥團僧云謝和尚荅話師云即今事又作麼生僧無
0467a26: 語師云技死漢不打更待何時便打問如何是佛法
0467a27: 大意師云門前大好山進云如來禪祖師意是同是
0467a28: 別師云築碎鼻孔笑破人口乃云如來禪三箇兩箇
0467a29: 口喃喃祖師意信手拈來還不是少林隻履曹谿打
0467a30: 碓卓杖一下云一一皆從者裏流將去所以一語全
0467b01: 規矩一句貫古今淨贏贏脫情塵赤灑灑無蓋覆萬
0467b02: 機不能逃影千聖齊立下風雖然如是猶是半提未
0467b03: 是全提時節大眾正恁麼時如何是全提的句喝一
0467b04: 喝云不許夜行剛把火直須當道與人看。
0467b05: 通皎陳居士請上堂僧問如何是先照後用師云王
0467b06: 令既行如何是先用後照師云諸侯避道如何是照
0467b07: 用同時師云安南報捷塞北凱旋如何是照用不同
0467b08: 時師云白雲西飛綠水東注副寺問如何是佛法大
0467b09: 意師云量米較鹽乃云父母未生前水泠泠乾爆爆
0467b10: 癩馬繫枯樁大蟲戴紙帽若作佛法觀到即不點不
0467b11: 作佛法觀點即不到畢竟如何信是渠儂得自由纔
0467b12: 然磕著便跳。
0467b13: 上堂釋迦慳兜率富兩手打開無盡庫攃向諸人仔
0467b14: 細看不是尋常破麻布靄慈雲灑甘露達者何須更
0467b15: 回顧。
0467b16: 元旦古城眾弟子請上堂舉僧問鏡清新年頭還有
0467b17: 佛法也無清云有僧云如何是新年頭佛法清云元
0467b18: 正啟祚萬物咸新僧云謝和尚荅話清云鏡清今日
0467b19: 失利又僧問明教新年頭還有佛法也無教云無僧
0467b20: 云日日是好日年年是好年云何卻道無教云張公
0467b21: 喫酒李公醉僧云老老大大龍頭蛇尾教云明教今
0467b22: 日失利師云荅有也不失為宗師荅無也不失為宗
0467b23: 師爭奈二俱失利畢竟淆訛在甚麼處莫有識緇素
0467b24: 辨端倪者麼不然兜率與蛇添足去也者裏無人證
0467b25: 盟。
0467b26: 立春日嵩山諸師請上堂僧問第一義諦即不問腳
0467b27: 跟下事是如何師云頭上安頭進云學人得履踐去
0467b28: 也師云履踐即不無腳跟下事畢竟作麼生僧無語
0467b29: 師便打問維摩設香積之羞世尊納受嵩山諸師辦
0467b30: 兜率之供作何利益師云祇為同風乃云邊日晴黃
0467c01: 鶯鳴萬卉回春地底發萌傲雪寒梅方笑日經霜古
0467c02: 柏已搖溫同氣相求同聲相應既是同條生同條死
0467c03: 即今一句作麼生道豁開戶牖相逆大家共賞太平
0467c04: 普請上堂種田博飯飽柴飽水若也恁麼猶較些子
0467c05: 若是龍天恭敬不以為喜別有好商量休道祇如此
0467c06: 的自是你自辜不干我事人般柴柴般人即且止畢
0467c07: 竟事作麼生連摑口云咭嘹舌頭三千里。
0467c08: 東山眾居士請上堂僧問如何是奪人不奪境師云
0467c09: 嫩綠在枝條如何是奪境不奪人師云正坐中軍帳
0467c10: 如何是人境兩俱奪師云斷碑橫古路如何是人境
0467c11: 俱不奪師云奪得錦標歸僧纔出便喝云是金剛寶
0467c12: 劍是踞地師子師打云我無暇勘你叫庫下奴子勘
0467c13: 你乃云坐斷千差融會萬有主必行之令展不犯之
0467c14: 手鞭起楊岐驢放出子湖狗鐵船水上浮磨盤空裏
0467c15: 走趙州唯喫茶曹山好顛酒普化趯飯床雲巖豎苕
0467c16: 帚臨濟七事隨身雲門一字北斗者些老古錐各自
0467c17: 揚家醜爭似老兜率喫飯打溼口倦來寺門前閒吟
0467c18: 河隄柳。
0467c19: 上堂舉玄沙和尚到莆田縣眾以百戲迎之次日玄
0467c20: 沙遂問小塘長老昨日許多喧鬧向甚麼處去塘提
0467c21: 起袈裟角示之沙云料掉沒交涉真如拈云大溈即
0467c22: 不然或有問昨日許多喧鬧向甚麼處去遂鳴指一
0467c23: 下或有箇衲僧出云料掉沒交涉大溈肯伊何故大
0467c24: 丈夫漢捋虎須也是本分且道利害在甚麼處師云
0467c25: 小塘提起袈裟也好箇本頭為甚猶道沒交涉真如
0467c26: 欲與小塘出氣爭奈古佛過去久矣一往看來扶宗
0467c27: 立教即不無若是向上事猶涉機關在即今或有箇
0467c28: 問兜率昨日許多喧鬧向甚麼處去只對他道八月
0467c29: 十七他若道料掉沒交涉不但你我也道料掉沒交
0467c30: 涉。
0468a01: 三教寺院主普濟請上堂兜率宮一塵不到玅高頂
0468a02: 迥絕無依即心即佛也是非心非佛也是不是心不
0468a03: 是佛不是物也是所以水潦被馬祖一蹋起來呵呵
0468a04: 大笑云百千法門無量玅義只向一豪頭上識得根
0468a05: 源去驀拈拄杖云還委悉麼聽取一偈道人全無活
0468a06: 計渴飲饑餐倦睡祇有七尺烏藤馮他陳年靠壁。
0468a07: 宜良城趙胡楊宋眾居士請上堂僧問滅卻化城時
0468a08: 如何師云猶少二百進云到了是何珍寶師云兜率
0468a09: 不識問宗乘一唱三藏絕詮祖令當行十方坐斷罷
0468a10: 卻干戈如何通信師云女問我荅進云單刀直入時
0468a11: 又作麼生師云返卻八步九步問學人打和尚得麼
0468a12: 師云一任一任僧擬議師劈脊便打問靈山指月曹
0468a13: 谿話月意旨如何師云遞相鈍置乃云靈山指月可
0468a14: 傷曹谿話月未當兜率一斧斫下一任諸人度量以
0468a15: 佛祖為標準者與佛祖為師以人天為梯杭者與人
0468a16: 天作眼如斯則千聖出來無摸索處萬靈來聚無棲
0468a17: 泊處既是上絕攀仰下絕己躬正當恁麼時如何良
0468a18: 久喝云周吳鄭王。
0468a19: 上堂仰面尋地低頭覓天遠之遠矣笑殺旁觀且道
0468a20: 誰是旁觀黑李四胡張三。
0468a21: 元宵上堂僧問杲日當空時如何師云百二尺潭深
0468a22: 見底進云澄清絕點時又作麼生師便打問如何是
0468a23: 元宵佳景師云火樹結銀華問涅槃心差別智意旨
0468a24: 如何師云南斗七北斗八乃云兀兀不動須彌王金
0468a25: 剛賴重話短長火樹銀華看不足六街歌舞弄笙簧
0468a26: 歌有道樂無疆一回舉出一回光。
0468a27: 上堂道遠乎哉觸事而真聖遠乎哉體之則神水中
0468a28: 鹹味色裏膠清決定是有不見其形拈拄杖云穿過
0468a29: 祖佛鼻孔卓拄杖云點開諸聖眼睛以拄杖畫○此
0468a30: 云還會麼智者見之謂之智仁者見之謂之仁拋下
0468b01: 拄杖云依舊可憐生。
0468b02: 上堂一不成二不是老聃不會玄仲尼不識字口似
0468b03: 縣河依然鈍置放出無位真人顯揚衲僧巴鼻且如
0468b04: 何是衲僧巴鼻布鼓縣雷門草蛙當鼓吹。
0468b05: 謝莊主監收副寺上堂百丈教諸人開石田驅耕夫
0468b06: 之牛臨濟致普化踢飯床奪饑人之食楊岐逼慈明
0468b07: 小參猛虎口內橫身趙州教嚴陽放下餓鷹爪下取
0468b08: 肉兜率總不恁麼且喜粥足飯足內外相應上下和
0468b09: 睦來英俊以輔名藍聚賢良而正風俗欲益無所益
0468b10: 欲為無所為直得峭巍巍孤迥迥大家同唱南鄉子
0468b11: 共舞三臺勝諸方。
0468b12: 金爾安秀才請上堂僧問馬祖陞堂百丈卷席意旨
0468b13: 如何師云奴見婢殷勤進云恁麼則有意氣時意氣
0468b14: 不風流處風流也師云你是念詩篇的行家問如何
0468b15: 是北斗藏身句師云誰不骨毛寒進云古人道藏身
0468b16: 處沒蹤跡沒蹤跡處莫藏身意旨如何師云腳跟下
0468b17: 三十一下也較不得進云直得上無片瓦下無卓錐
0468b18: 去也師便打問萬卉迎春百華競秀即不問如何是
0468b19: 諸佛出身處師云風暖鳥聲碎日高華影重乃云春
0468b20: 風吹竹戶春色醉華神春山含野趣春水漾白蘋所
0468b21: 以教中道是法住法位世間相常住以拄杖向空畫
0468b22: ○此云是世間法邪是常住相邪若喚作世間法入
0468b23: 地獄如箭射若喚作常住相入地獄如箭射且道喚
0468b24: 作甚麼良久云冷灶著把火的有幾人。
0468b25: 上堂喫飯止饑穿衣禦寒口渴思飲見醯齒酸者裏
0468b26: 如能薦得端然不隔豪端乃拋下拄杖云看。
0468b27: 韓兆元文學請上堂舉老子湛兮似或存吾不知其
0468b28: 誰之子象帝之先高峰妙拈云者老漢錯下註腳湛
0468b29: 兮似或存吾不知其誰之子毗邪城裏老維摩師云
0468b30: 高峰雖則步步蹋實未免得人一瓻還人一釜簡點
0468c01: 將來好與三十棒若是老子且閣起著。
0468c02: 解制上堂僧問和尚未出方丈學人未到座前還有
0468c03: 為人句也無師云有進云若何是為人句師云鐘聲
0468c04: 披七條豈不是雲門語僧擬議師便打問金烏速玉
0468c05: 兔急意旨如何師云噁乃云金烏速玉兔急才過正
0468c06: 月十五又是二月初一睡不足饑有餘如今解下斷
0468c07: 貫索頭放出者群瞎驢巴東湖南江浙衡廬一往看
0468c08: 來寸步不移喝一喝云切忌忘卻缽盂。
0468c09: 浴佛日眾請上堂一聲地稱尊九龍吐浴甘霖叢
0468c10: 林以為規則年年惡水相傾惡水傾太無情過頭一
0468c11: 杓無疏親師以手作擎杓勢云會麼若作尋常見依
0468c12: 舊可憐生便下座。
0468c13: 上堂秋風浩浩秋色沈沈秋蟬在樹秋雁來賓露遮
0468c14: 那本體演圓通玅音諸人不薦真可憐生不見道道
0468c15: 本無體因體立名道本無名因名得號者裏喚作即
0468c16: 心即佛得麼喚作非心非佛得麼喚作不是心不是
0468c17: 佛不是物得麼驀呈拄杖云覿面相呈更無餘事珍
0468c18: 重。
0468c19: 二僧祝髮請上堂雪山冷坐六年不覺寒灰發焰少
0468c20: 室端居九載不覺枯木生華若是蒙光達本的到者
0468c21: 裏自然推門落臼雖然只如者兩人鏟草如何指示
0468c22: 二株丹桂香秋月一點水墨兩成龍。
0468c23: 元旦上堂拈拄杖召眾云會麼歌有道樂無憂逢盛
0468c24: 世壯徽猷一不立六不收印群機截眾流呵呵大笑
0468c25: 下座。
0468c26: 超倫祝髮上堂拈刀子示眾云若是金剛寶劍佛魔
0468c27: 乞命若是三尺鉛刀截水無用且道畢竟如何藥山
0468c28: 昔日鏟草天然直下歸根要知就中端的且看與伊
0468c29: 鏟卻。
0468c30: 鑄佛成上堂鎔金鑄像在良冶施巧手陶凡成聖必
0469a01: 展本分鉗鎚掌握中可以開物成務頂上可以鑒
0469a02: 地暉天倘能如此方可權衡佛祖揭示人天赤肉團
0469a03: 壁立萬仞白玉齒常光現前截斷理事打破玄關直
0469a04: 得上無攀仰下絕己躬頭頭無礙法法圓融大眾攝
0469a05: 末就本一句合作麼生從前汗馬無人識祇要重論
0469a06: 蓋代功復舉陸亙大夫問南泉云弟子家中有一片
0469a07: 石或時坐或時臥如今擬鐫作佛得不泉云得陸云
0469a08: 莫不得不泉云不得師云雖則奔流度刃拍板相隨
0469a09: 簡點將來猶未平貼在今日路南諸公鑄佛也不問
0469a10: 得與不得一火鑄成可謂出他頭地然得不得一箇
0469a11: 是正賊一箇是草賊試簡點看。
0469a12: 師誕日眾請上堂僧問世尊降誕天雨四華地搖六
0469a13: 震九龍吐水七步稱尊今日和尚母難之期有何祥
0469a14: 瑞師云千山齊點首進云意旨如何師云海水不揚
0469a15: 波進云恁麼則知恩有地荅報無涯去也師云不可
0469a16: 只瞞山僧乃云流光四十三十載住滇南一肩破衲
0469a17: 老兩袖春風寒有時驅祖令有時示癡頑要知家庭
0469a18: 事門前倒剎竿正恁麼時不昧當機如何舉唱一塵
0469a19: 如不動赤火長優曇。
0469a20: 超潔李婆子六袟供法衣請上堂挂上行衣登曲彔
0469a21: 木號令人天權衡祖佛從上風規萬世楷模大眾正
0469a22: 令當行十方坐斷把住則三界無跡放行則九界同
0469a23: 歸且止今日是我超潔六袟供此法衣請山僧舉揚
0469a24: 箇事以杖擊香几云會麼一擊忘所知更不假脩持
0469a25: 華嚴會請上堂九九八十一原從者裏出南詢五十
0469a26: 三煙水在海南德雲不在玅高峰善財空自福城東
0469a27: 驀拶相逢意如何彈指門開笑呵呵咄。
0469a28: 病起上堂山僧臥病二十日何曾與人絕消息特地
0469a29: 撾鼓又陞堂拄杖光生黑似桼說甚日面月面坐一
0469a30: 走七要知此症問取摩詰。
0469b01: 結制上堂九旬禁足三月安居豁開戶牖當軒者誰
0469b02: 三世諸佛由茲圓成一切人天因此發現到者裏千
0469b03: 聖萬聖出來移易一絲豪不得釋迦彌勒德山臨濟
0469b04: 移易一絲豪不得驀豎杖云三尺龍泉光照膽四方
0469b05: 八面起清風。
0469b06: 寶洪寺省夢上座請上堂僧問天龍恭敬不以為喜
0469b07: 省夢供眾作何利益師驀豎拄杖乃云蘇州有常州
0469b08: 有信手拈來濟貧苦雲從龍風從虎閃電之機無不
0469b09: 睹普化趯飯床南泉打破釜雲門老古錐臘月二十
0469b10: 五。
0469b11: 上堂兜率一喝佛祖罔措伶俐衲僧正好擔荷良久
0469b12: 云莫錯莫錯復喝一喝。
0469b13: 上堂兜率一機仍高仍低橫穿碧落豎透須彌若也
0469b14: 不會玄沙道的。
0469b15: 端午上堂五五二十五重昜九九八十一端午露柱
0469b16: 與鐙籠笑吾顛倒舉顛倒舉貓兒也解捕老鼠撞著
0469b17: 桃符神倒跨艾葉虎。
0469b18: 上堂師拈拂子云拈起則三乘膽顫放下則十地魂
0469b19: 驚不拈不放時合作麼生良久云曹谿波浪如相似
0469b20: 無限平人被陸沈。
0469b21: 吳別駕為孩提雙喜請上堂高提祖印截群機於未
0469b22: 兆之先橫按吹毛展家風於不虞之日所以佛祖恆
0469b23: 將此事祇令一切人洞明正知正見顯其機發其用
0469b24: 歸其根獲其本然後恁麼也得不恁麼也得恁麼不
0469b25: 恁麼總得到者裏不懺罪而罪消不集福而福集改
0469b26: 禾莖為粟柄易夭壽作彭年不是分外事還會麼奕
0469b27: 葉流芳垂萬古雙喜清明繼祖傳復舉相國裴公一
0469b28: 日入太安寺見壁上畫問寺主是甚麼畫寺主云高
0469b29: 僧真儀公云真儀可觀高僧何在寺主無對公云此
0469b30: 間有禪者不寺主云近有一僧投寺執役頗似禪者
0469c01: 公遂請相見云休適有一問諸禪德吝辭今請上人
0469c02: 代一語檗云請相公問公舉前話檗朗聲云裴休公
0469c03: 應諾檗云在甚麼處公當下知旨師曰裴公似驥窺
0469c04: 鞭追風而去黃檗如蟲禦木偶爾成文正眼看來各
0469c05: 責二十拄杖且道是甚麼意你也須疑三十年。
0469c06: 上堂日日陰霾起翛然鼓黑風雲光常不斷沽酒醉
0469c07: 村翁。
0469c08: 解制通皎陳居士請上堂今朝七月十五日一百禪
0469c09: 期今已畢收卻絲綸罷釣竿摩訶般若波羅蜜。
0469c10: 上堂鐵赤河巴盤江祖意不昧遮日山劄龍峰佛旨
0469c11: 儼然於斯薦得猶較些子不見道明明百草頭明明
0469c12: 祖師意驀拈拄杖云拄杖橫肩不顧人直入千峰萬
0469c13: 峰去。
0469c14: 元旦上堂元正啟祚化母露綿綿不盡之工晷運推
0469c15: 移昜和轉密密無窮之用萬彙回春群葩吐秀雝熙
0469c16: 來泰景物如新皇圖鞏固山河壯帝道遐昌日月明
0469c17: 師誕用監院率眾請上堂道人履踐絕行藏那有閒
0469c18: 情論壽量四眾殷勤請說法驀以杖卓一下云莫教
0469c19: 錯認露鋒鋩。
0469c20: 四月八日眾居士請上堂久默斯要鏤冰無琢玉之
0469c21: 談不務速說結草乖道人之意若論此事迥無依倚
0469c22: 杳絕端倪即使九龍吐水七步稱奇總成敗闕若是
0469c23: 具超方眼明格外宗的向文采未彰已前勘破始稱
0469c24: 好手所以雲門道我當時若見一棒打殺與狗子喫
0469c25: 卻貴圖天下太平女等諸人要見雲門麼以杖橫肩
0469c26: 云龍袖拂開全體現象王行處絕狐蹤。
0469c27: 上堂鷲嶺風規少林模範堂堂祖佛往來歷歷主賓
0469c28: 互換其用也納須彌於芥中其照也擲大千於方外
0469c29: 所以有時鬧市橫身和光混俗有時把斷要津不通
0469c30: 凡聖何也要識他家全意氣了無一法可相關。
0470a01: 元旦陞座掌中安六合袖裏著金鎚其餘三玄要是
0470a02: 甚殺活機大眾融大千於一塵會古今於一念的作
0470a03: 麼生委付獨有新年頭不是冤家不聚頭。
0470a04: 浴佛眾居士請上堂僧問未離兜率時意旨師云家
0470a05: 國晏然進云降皇宮後又作麼生師云大地擾攘問
0470a06: 未登法座時如何師云天高群象正進云登座後又
0470a07: 作麼生師云海闊百川朝問如何是第一玄師云八
0470a08: 棒對十三如何是第二玄師云薦得也徒然如何是
0470a09: 第三玄師云舉在瞎驢前如何是第一要師云道著
0470a10: 猶不玅如何是第二要師云有口不解道如何是第
0470a11: 三要師云本來絕朕兆乃云過去諸如來斯門已成
0470a12: 就現在諸菩薩今各入圓明未來脩學人當依如是
0470a13: 法召眾云三世諸佛總被山僧按過了也即今雲門
0470a14: 大士來也急著眼覷便下座。
0470a15: 至日上堂群陰剝盡一昜來復葭管飛灰昜回暖谷
0470a16: 瓊宮添一線之工寶閣書五雲之色君子道長小人
0470a17: 道伏四海咸寧萬邦拱服林下道人作麼生報荅起
0470a18: 身合掌云祝帝道以遐昌願皇圖而鞏固。
0470a19: 春日上堂春日晴絕纖塵好鳥枝頭轉聲聲報知音
0470a20: 若將耳聽終難會眼裏聞聲始得親。
0470a21: 康熙十二年竹老和尚命師住嵩山禪寺眾謢法請
0470a22: 上堂指法座云孤迥迥峭巍巍不假借坐鐙王自是
0470a23: 嵩山本有以杖指云畢竟如何欲窮千里目更上一
0470a24: 層樓遂登座拈香云此一瓣香根盤鷲嶺葉覆支那
0470a25: 巍巍乎垂拱萬邦蕩蕩乎光吞群象爇向寶爐端為
0470a26: 祝延
0470a27: 今上皇帝聖躬萬歲伏願化日與佛日齊明金輪共法
0470a28: 輪永固此一瓣香秉寰中日月握閫外威權為金為
0470a29: 湯乃柱乃礎爇向爐中奉為
0470a30: 闔國藩鎮公孤再及文武尊官各衙勳貴榗紳文學
0470b01: 現前四眾等伏願增崇祿位堅固扞城以禮以文為
0470b02: 國股肱作藩作牧為民保障此一瓣香描亦不成畫
0470b03: 亦不就三世諸佛覓之無蹤歷代祖師看則有分始
0470b04: 自慈雲得來卻向嵩山拈出此是第二回供養即此
0470b05: 堂上野竹大和尚用酬法乳紅滿枝綠滿枝英英紅
0470b06: 綠渫真機天得一地得一寥寥天地望何極陷虎機
0470b07: 拔山力頻頻向君道不必箇事從來本現成亦須一
0470b08: 一重分析不見道太昜溢目不挂片雲清清之水遊
0470b09: 魚自迷不肖宗堅承方丈慈旨護法勸獎然而自揣
0470b10: 幼未入塾目不識丁德行淺薄機語遲鈍惟恐蚊負
0470b11: 有玷宗社今日既到者裏只得望空啟告節目生枝
0470b12: 將佛祖說不盡的方丈用不盡的與眾兄弟聊通一
0470b13: 線遂以杖卓一卓云眼前有境道不得崔顥題詩在
0470b14: 上頭。
0470b15: 彌勒寺監院請上堂二月春暖華香千紅萬紫芬芳
0470b16: 少林面壁消息何曾不是此光沒遮闌絕覆藏諸禪
0470b17: 若也知端的眼聲耳色自悠揚還會麼數聲幽鳥啼
0470b18: 青嶂一曲宮商韻更長。
0470b19: 上堂即心即佛虎咬大蟲非心非佛蛇吞鱉鼻不是
0470b20: 心不是佛不是物者裏卻不會何也家無白澤之圖
0470b21: 必無如是妖怪。
0470b22: 上堂今朝三月初四陞堂又呈本據自是家富兒嬌
0470b23: 從來國清才貴要知木本水原麼驀豎拄杖云恩大
0470b24: 難酬。
0470b25: 省佚老人誕衛府祖護請上堂鉏雲钁霧無甚閒情
0470b26: 墾土耕煙渾忘華甲又說甚以不可說不可說無邊
0470b27: 香水海為壽海不可說不可說無量須彌山作壽山
0470b28: 不可說不可說無盡阿僧祇如一念頃不是神通玅
0470b29: 用亦非法爾如然是我本師老人岳降之期藩下諸
0470b30: 勳貴臨筵奉祝堅上座也只得借華獻佛道箇法眼
0470c01: 圓明常照燭乾坤函蓋覆雙丸。
0470c02: 上堂日往月還事事艱難廬陵米價高趙州茶碗殘
0470c03: 諸禪流剔起眉毛仔細看且道看箇甚麼華峰疊疊
0470c04: 昆水潺潺。
