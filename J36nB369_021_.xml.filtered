0995c01: 蔗菴範禪師語錄卷二十一
0995c02: 侍者智炅錄
0995c03: 佛菩薩贊
0995c04: 世尊
0995c05: 出身處語言古怪雲門跛師要捶你危亡莫測歇手
0995c06: 時作事蹺蹊迦葉老兒要笑你是非難明以此兩段
0995c07: 概見生平那更堪塵剎內臥不安枕風雨中衣不蔽
0995c08: 形含尤忍垢激濁揚清謂提劫前慧命能衍向上宗
0995c09: 乘致使四天王心心不捨眼眼相睜卻道我多年未
0995c10: 曾說著一字難陀自有通人愛翻轉缽盂盡底傾二尊
0995c11: 者侍側四天王立於後阿難以缽作傾水勢
0995c12: 雪山睹星未真鷲嶺拈花不實正法眼既已巳訛傳涅
0995c13: 槃心有誰辨的竺國徽音振古今震旦家聲響金石
0995c14: 異無兩同非一明明是箇白拈賊
0995c15: 一極悲心恣意遊時逢五濁皺眉頭生涯缽裏無麤
0995c16: 細隨分些些過也休
0995c17: 正覺山前愁入骨明星夜裏笑驚人瘦形肯復埋青
0995c18: 嶂弊垢何消挂著身出山相
0995c19: 帶雪披霜五六年面如黃蠟骨如椽不從星夜翻花
0995c20: 眼那得羞慚卸半肩
0995c21: 棄金輪同弊屣視身世猶飛埃雪巔有路豈憚崔嵬
0995c22: 枯坐六年巧技窮矣明星一見連歎奇哉衷情無處
0995c23: 說乘與下山來歷遍剎海傾盡心懷不得然燈些子
0995c24: 物深知空口向人開
0995c25: 掌上乾坤壺中日月今古不移孰敢批竊花下撩人
0995c26: 甕裏取蝎遇杜多翁微笑而訣將謂流通正法眼誰
0995c27: 知殃禍無休歇更謂伊是傳燈之始祖定類乎獻璞
0995c28: 者雙足遭刖迦葉侍側
0995c29: 塵剎擔將滯貨遊臨街若箇肯抬眸白雲路口逢迦
0995c30: 葉只得微微一笑休身為床座天帝何求茶香竹屋
0996a01: 深相憶月在松梢煙在樓
0996a02: 跳出皇宮遠上雪嶺星光刺眼大夢忽醒不肯含忍
0996a03: 攪得世界翻去覆來愛說是非致使眾生離鄉背井
0996a04: 到處話柄流傳尊貴自道無並所以要打殺與狗子
0996a05: 喫爭得老雲門性氣麤獷
0996a06: 放下屠刀成佛圖
0996a07: 業累雖多道不恒一不常不住非今非昔十世屠牛
0996a08: 心不動惻一朝颺刀位齊千佛愚者迷茫狂者輕忽
0996a09: 我作贊辭長空杲日式昭後人永尊無惑
0996a10: 栴檀像
0996a11: 步辭玉闕榮謝金輪山花莊面陸藕成裀為四生父
0996a12: 現十界身慈雲靉靉法雨津津欣欣草木郁郁同春
0996a13: 肩隨武接化普剎塵方天譬地恩澤無垠
0996a14: 彌陀佛
0996a15: 無技能將歲月留殷勤垂手導迷流誠言說盡西方
0996a16: 樂若箇欣然肯轉頭
0996a17: 人見異同我願端正語默商量彼此相稱以最圓融
0996a18: 神妙之方起擔板漢必死之病罔分多智多愚莫論
0996a19: 是凡是聖不憚修途自肯來遙垂金臂開三徑
0996a20: 素願弘深匪憚勞喚人不去可心焦茫茫濁世情難
0996a21: 已巳終日臨風把手招
0996a22: 藥師佛
0996a23: 晴雨騎牛鬧市行願門十二語傾囊欲求種種皆能
0996a24: 與不獨仁高大藥王
0996a25: 尊稱不踞廣嚴城風雨騎牛到處行妙藥現前人不
0996a26: 信願門二六苦叮嚀
0996a27: 跡現廣嚴城慈仁遍五濁眾生病痛多夢寐思救拔
0996a28: 牛背橫身說妙方真藥現前都不覺
0996a29: 文殊
0996a30: 大雄良弼古佛型模毘耶問疾鈍置維摩拈玻璃盞
0996b01: 文喜遭誣人其愚蔽我以智敷赤心用盡知恩誰與
0996b02: 惟師子兒為法忘軀
0996b03: 我真文殊萬里白雲無是文殊寸釘入木至尊無上
0996b04: 可為七佛範模大智非名堪作眾生眼目前三後三
0996b05: 數已巳彰雪歌唱罷何人續
0996b06: 以月印晴川為大智以水瀉慧瓶為辨才入市垂鉤
0996b07: 攜含生隨心鼓鑄助佛揚化將春風任意剪裁青天
0996b08: 閃電旱地奔雷雜毒攪成無上味流芳一種是平懷
0996b09: 普賢
0996b10: 一毛孔裏稱雄萬行門中班首經危涉險匪辭水次
0996b11: 山邊亂走曉風吹上峨嵋是非落在人口掀翻海岳
0996b12: 無知音看你何時得歇手
0996b13: 大地春鋪錦繡長空月印江湖自道萬行嚴飾誰知
0996b14: 一法原無青眸無處用玉軸有深娛要向微塵裏說
0996b15: 到行到且就象王身畫樣起模
0996b16: 行同雲普形若月臨履危蹈險山高水深佛以作則
0996b17: 祖以為箴象非湔拭體潤逾琛水既不洗垢亦不侵
0996b18: 大士所乘而適化隨類惟凡愚罔測而睹影醉心
0996b19: 願海先鋒行門領袖東去西去好惡自知明來暗來
0996b20: 高低普就霜摧萬木兮體用雙忘黛抹千山兮龍蛇
0996b21: 奔湊十方界內奮雄機一毛孔中恢宇宙噫宜其頭
0996b22: 斯髼面斯垢
0996b23: 準提
0996b24: 天高可瞻地厚非藐惟菩薩心是莫能曉手臂縱橫
0996b25: 施為恰好矢志攸深恒忘饑飽憫彼眾生情想顛倒
0996b26: 一旦昏迷萬狀奇巧患難疾呼應念斧藻虛空有邊
0996b27: 我願未了日上珊瑚清輝杲杲
0996b28: 觀音
0996b29: 為有慈悲債未還遍將形影落人間眾生業海方騰
0996b30: 沸散髮顰眉夢不閒披髮
0996c01: 以石為座以慈為家思拔眾苦風雨橫斜紛馳失路
0996c02: 數等恒沙癡狂不醒打艸驚蛇善財未回匪陳棗瓜
0996c03: 曾見未見均坐喫茶任毀任譽我無怨嗟
0996c04: 願逐秋風千種韻影隨皓月百川馳婆心憶子行吟
0996c05: 處此段情懷說向誰
0996c06: 拔濟迷流願無懈剎塵露現百千態涉險逢艱亦耐
0996c07: 煩為緣少了慈悲債
0996c08: 誓願重重婆心片片眾生苦深我何閒翫趺坐白蓮
0996c09: 示以方便匪冤匪讎任欣任怨
0996c10: 雲山煙島任橫身寒暑俱忘撲面塵此物新鮮難著
0996c11: 價長街高喚不逢人魚籃
0996c12: 坐寶蓮花低眉深想人有智愚我無偏黨慈力或窮
0996c13: 悲心猶廣海印發光青天月朗可笑善財隔靴抓痒
0996c14: 是與不是遙空合掌
0996c15: 智體湛如寶月赴機影落長川莫問西洋南海須知
0996c16: 垣隔聲傳酬願隨普門而適化眾生聽一缽以談玄
0996c17: 一一根妙一一功圓想是閻浮債欠重彈指稱名總
0996c18: 現前
0996c19: 塵塵匿跡剎剎現形毀譽不移寵辱非驚操慈悲之
0996c20: 柄懸救苦之旌是以佛祖隨其俯仰昆蟲悉受含育
0996c21: 若冠天履地者焉得不承其化而暢快生平
0996c22: 補陀嵒上聞名常向人間遊戲天邊有月流輝水面
0996c23: 無風自麗欲將夙願深酬若箇真心相契要空世界
0996c24: 眾生且待虛空落地
0996c25: 羅剎風高眾生心劣多般好意結成切骨冤讎一副
0996c26: 慈容耐盡時人冷熱自謂言滿天下跡遍寰區而度
0996c27: 盡有情誰想道將尊就卑與世茫茫納盡生平之敗
0996c28: 缺
0996c29: 風神雄毅應現非常一缽生意歷遍瀟湘闡提之家
0996c30: 偏解亂闖險惡之處如蹈康莊引得人若油入麵取
0997a01: 捨難忘明明是箇活賊觜臉更說甚麼慈悲肺腸
0997a02: 悲願重重慈心片片好惡短長隨機影現寥寥知音
0997a03: 紛紛讎怨儼坐思惟雙眸閃電此段深情說向誰灘
0997a04: 頭紅蓼秋雲絢
0997a05: 六用門風互換眾生氣分相投虎穴魔宮俱往窮陬
0997a06: 絕島皆遊償己巳身中舊債將人誘上慈舟到處遍尋
0997a07: 知己巳獨伊童子點頭有善財作禮
0997a08: 選圓通處箇箇欣聞入濁世時人人喜見高明而溥
0997a09: 應一月千江博大而均和神頭鬼面肝腸冷暖要深
0997a10: 知試問童真有方便有韋馱立於後
0997a11: 慈力等山威雄若電除貪嗔癡愛之的胤匪假霜鋒
0997a12: 為自在無畏之法檀豈資巧辨於心既無為於法同
0997a13: 夢幻此話剎海流行聞名不如見面降貪嗔癡愛
0997a14: 百艸頭邊示圓通境萬花叢裏現自在身運大悲輪
0997a15: 指五濁沈迷之路以如意寶遂群生所願之親杲日
0997a16: 麗天無幽不照慈風遍野有物皆春昇之深信油入
0997a17: 麵自古求仁而得仁手執如意寶輪沈昇之請
0997a18: 普赴群機長空秋月慈容悲容塵說剎說一缽生涯
0997a19: 濟大千隨心自在度人訣手中持缽
0997a20: 妙應分身得自由大悲有願導迷流異途同轍忘回
0997a21: 互更愛春風一缽收
0997a22: 垂手非偏處尊非正如月之臨若川之映隔垣而聽
0997a23: 隨機而應拔濟為心慈悲成性賣盡家風撲碎古鏡
0997a24: 五濁揚聲一場話柄
0997a25: 時風最薄古道難論澄思深想若箇知恩慈流雲影
0997a26: 悲現月痕高下赴感故號普門
0997a27: 五濁世中慈風習習千江波上月影重重雖險途之
0997a28: 多歷實粹器之難逢欲似善財常覿面須從格外辨
0997a29: 來風
0997a30: 金針密度玉線暗穿慈容幻出勝妙現圓瞳澄紺海
0997b01: 足寶蓮隨機赴感皓月臨川非留非礙而愚而賢
0997b02: 有求皆遂正等無偏繡
0997b03: 布袋和尚
0997b04: 不重你春風笑面與俗同塵不重你靠著布袋橫街
0997b05: 長臥不重你捨天宮快樂而受濁世之煎酸不重你
0997b06: 隨呼隨應任凡愚而悲歡唱和惟其是非錯誤毀謗
0997b07: 紛然毫不驚心無所怨惡我秖重你者箇肚皮寬大
0997b08: 非醉非癡罔測行止是凡是聖孰辨端倪履險道躡
0997b09: 波濤露盡醜態臥長街枕布袋逞盡家私逢人一味
0997b10: 咍咍笑欲返天宮知幾時
0997b11: 寥寥天地濛濛煙雨樂既無窮笑何有止是癡是狂
0997b12: 皆已巳知或聖或凡莫可指聞說兜率宮中走卻夜不
0997b13: 收尋逐將來不知是你不是你
0997b14: 寄身非家卓錐無地自笑為歡世嫌謂醉歸期未約
0997b15: 且輕塵劫之憂旅夢正賒難免三界之累其尊忘大
0997b16: 人形骸所詣等小兒嬉戲得樂處且零碎樂些莫到
0997b17: 龍華懊悶時追想不寐
0997b18: 昔號求名今諡布袋鬧市深村放憨假聵聞譽而大
0997b19: 笑即休受毀而片言不對些小一箇肚皮好惡包容
0997b20: 無外背後揩開眼睛看者道人叵耐咦只恐將來輪
0997b21: 你到龍華會上飲淡吞酸未必有如今之優游自在
0997b22: 蔣道人揩背圖
0997b23: 三教圖
0997b24: 界墻推倒絕無形盡日溪山把臂行究到情忘談骨
0997b25: 內眉毛原是一般橫
0997b26: 達磨
0997b27: 九重殿上猜謎不著五乳峰前懊悶非常絕知絕解
0997b28: 冤讎易結分皮分髓家醜難藏東風不為吹愁去春
0997b29: 日偏能惹恨長
0997b30: 白眼視人素性忤物梁主對酬總道不識折蘆江上
0997c01: 定行蹤五乳峰頭戀層碧一雙皮履盡攜歸焉得兒
0997c02: 孫受冤屈
0997c03: 遠涉海濤覓大乘器闖入皇宮一場笑具踏蘆過江
0997c04: 長風斯濟默坐嵩山誘人斷臂毒流兒孫剎塵無際
0997c05: 東遊傾慕大乘客纔見蕭梁道不識過江涉魏意徬
0997c06: 徨挨到嵩山便面壁毒藥頻遭不肯休抑逼神光立
0997c07: 深雪剛分皮髓即思歸剩得舊皮鞋一隻
0997c08: 傅大士
0997c09: 跡降婺州身遊帝里三法不成一義何取孰謂妙辨
0997c10: 無窮醒尺一鳴而已巳攪得世間鼎沸波騰貝錦飛流
0997c11: 如風過耳非從莊嚴劫內混合主賓爭向他光影中
0997c12: 自倒自起有七佛放光接引大士影現其中
0997c13: 古今尊宿贊
0997c14: 達觀真可大師
0997c15: 氣將烈火並炎骨與金剛同壞法王家裏功臣癡愛
0997c16: 門中屠獪脫空語瀉飛濤嫚罵聲高叵耐德山耿赤
0997c17: 匪渝師子爪牙利快福堂賣盡風流二十竹篦還債
0997c18: 幻休潤和尚
0997c19: 獨行御街暢懷金闕甘露流長石頭路闊陵滅偏正
0997c20: 宏規拍抇翻玄要古穴欬唾掉臂共碧眼翁較其步趨
0997c21: 細語麤言與黃面漢合其符節龍樓集耀洞上燈兮
0997c22: 濟下燈蟾窟增光雲門月兮嵩庭月爭柰撞著沒智
0997c23: 村夫諀諀只得輕輕向伊道熨斗煎茶銚不同
0997c24: 簸箕量米升無別
0997c25: 貌若蟾豐聲為鯨吼打破宗鏡相見何處更分妍醜
0997c26: 目從霄漢視懶聞報午金雞手向御街垂驚起夜眠
0997c27: 玉狗肅達磨電卷風猷致英俊離窠脫臼咦威音那
0997c28: 畔訪知音有曾親見此翁否
0997c29: 大覺慈舟念禪師
0997c30: 遍遊教海知非實義迺見幻師水乳投契面壁嵒前
0998a01: 石頭著地慧命在躬欽仰遺制惔怕無為夷險明志
0998a02: 援捄沈迷寧容假寐化軌密移大鵬展翅揚洞上舲
0998a03: 樹法中幟虛空可銷日月易位吾祖儼然終無變異
0998a04: 蓮池宏大師
0998a05: 願綸著昔慈譽彌紘禪河作楫淨土主盟聽譙鼓於
0998a06: 東昌魔佛空爭一笑操化權於西浙鈍頑咸受磨瑩
0998a07: 篤溫恭而厲輕佻美規制而嚴盜名慧命以祚世道
0998a08: 以禎儼容可仰遺韻誰賡
0998a09: 雲門散木澄和尚
0998a10: 貌和易識心事難評誘人穿窬齊之嚴刑臨濟德山
0998a11: 不挂眼上醯雞蠛蠓豈與爭衡推紅日夜裏出驅白
0998a12: 月晝中明彫凡材而藻飾繩曲轅而直行不有感德
0998a13: 之美惟聞謗詈之聲嗚呼不動聲氣而起大陽之道
0998a14: 者三千年始見黃河一度清中明菴請
0998a15: 得法自在為道司盟騁捷疾之機空山雷震弘無畏
0998a16: 之辨清晝籟鳴獎窮子還家寶聚揭開而珍奇委積
0998a17: 勵困魚翀舉禹門摯斷而波浪掀騰搆得著底聞風
0998a18: 屈膝搆不著底異見橫生總知門戶如天闊好惡相
0998a19: 馳萬古情
0998a20: 鑑水汪洋秦峰屴崱欲標其體貌猶大海之一滴觸
0998a21: 機則鳥道絕蹤舉步則魔宮震圻切於捄獘談吐詵
0998a22: 詵峻於德形聲光秩秩彼以毒攻我以慈迪以不爭
0998a23: 為金剛幢是故天下也無敵
0998a24: 誕生匪混嘗流穎悟猶能卓異受記於隱峰謂至道
0998a25: 是以可徵佩印於大覺為慧命斯焉有繼一燈破長
0998a26: 夜之冥冥四眾起沈酣之昧昧然則惟知其一不知
0998a27: 其二盡說優曇花再蕃我言荊棘重栽世
0998a28: 舌快如矢腸直如弦譏孔子不識字貶達磨不會禪
0998a29: 有出息門頭遣石人塞路無陰陽地上栽鐵樹參天
0998a30: 卷舒愈巧神宇尤淵虛空可爛壞山海可變遷信夫
0998b01: 祖乎道乎逮百千萬億劫向爐峰斫額而望餘光者
0998b02: 面目儼然
0998b03: 豐貌堂堂謙躬穆穆道契慈舟花開藥木風行兩浙
0998b04: 殄雜種之殘妖草偃八方蕩化城之陋屋蓋為從然
0998b05: 燈世說過頭話乃欲於後五百歲時將老洞山混不
0998b06: 得類不齊之家法橫以指注豎以恢張子子相承孫
0998b07: 孫相續使南蠻北狄東魯西竺戴日戴星靡不來歸
0998b08: 無思不服咄莫便是此漢能事麼噓一聲曰六六依
0998b09: 然三十六
0998b10: 面如塵土合成心似太虛寬廓佛祖不敢傍觀魔孽
0998b11: 聞名驚愕一物不將來總教放下寸絲不挂者盡情
0998b12: 披剝結得冤多無處藏猊林菴好長擔閣猊林菴請
0998b13: 降生越國大願斯乘直暢本懷小知難信非語非默
0998b14: 將洞山正脈宣傳不動不搖以鷲嶺真宗自任金針
0998b15: 挑夜裏無繡之文玉笛吹劫前離聞之韻分偏分正
0998b16: 一總蕩除立異立同二俱排擯閒豁雙眸閃電光四
0998b17: 方八面皆歸順
0998b18: 風操簡素領眾嶠歸須彌為一山宇量寬洪導支流
0998b19: 入大海為同味憂深法道高先哲痛哭之聲竭盡苦
0998b20: 心受後人餿酸之氣然微師翁出現於世震獅子無
0998b21: 畏之音則三界茫茫四生憒憒亦安得知夫向上不
0998b22: 傳之秘要有如是之尊貴
0998b23: 形容有差鼻孔無異匪憑綺榭彫欄惟慣撮空捏喻
0998b24: 爭廬陵米價聲震於天鼓鑑水波濤流遍於地處處
0998b25: 為雨為霖事事同心同志荻洲煙渚響洽成音大器
0998b26: 小根澤均溥被法胤斯蕃鼎足而峙聚首團圞既謂
0998b27: 是夙世冤家惹禍招殃終不肯違其本誓百丈雪獨園體同幀
0998b28: 法聚洲姪請
0998b29: 體正而剛氣雄而壯願以夙承深於醞釀觸之豁若
0998b30: 嵒崩見之銷其迷妄壞達磨直指之宗揭釋迦秘要
0998c01: 之藏蓋天蓋地流出胸中冠古冠今不求紙上路逢
0998c02: 達道者閃電疾馳室遇負恩人春風浩蕩若夫化高
0998c03: 日朗德重山王人無得而名焉但稱之曰恢弘洞上
0998c04: 嘉猷而為雲門鼻祖能說能行已巳尊已巳蹈之散木大
0998c05: 和尚
0998c06: 目有聖凡等視之廣心有太虛容納之寬見隱峰時
0998c07: 便知飯能飽入清涼室已巳識蹈火非寒誓願大釋
0998c08: 迦三千年慧燈之焰笑談砥洞山數百載流逸之瀾
0998c09: 所以波旬觸之膽喪神鬼聞之眉攢阿呵呵若逢拔
0998c10: 萃真豪傑恩怨將分總不難
0998c11: 心量廣大等虛空齒牙剛利踰劍鋒不會禪道孰肯
0998c12: 信但云放下恥雕蟲巨闢昏衢瞻朗霽古佛重來日
0998c13: 再中雲嵒路次剪荊棘悠悠坐笑起新豐欲人春入
0998c14: 千花塢掀翻海岳示圓同致使聞見皆驚異世間無
0998c15: 比誰為雄話柄流傳絕意味玉狗高眠薝蔔叢散木
0998c16: 枝繁多挺特盡未來際摩蒼穹戊申元日題存東塔
0998c17: 舌頭壓殺人腳尖踢破地欲挽東去清流不管西來
0998c18: 祖意挾帶挾路肅大鑒百世之宏綱通宗通途凜悟
0998c19: 本千秋之正氣禮制尊前曠慈起獘浙水閩山龍游
0998c20: 雲際只因無法與人傳到處兒孫如鼎沸
0998c21: 雲門恢洞山家業咸瞻朗夜之輝愚菴增鑑水波瀾
0998c22: 盡偃風行之草予何人焉亦濫統紹唱巴謠而亂郢
0998c23: 歌流閒名而喧世表伊兮不疑品兮恰好概性氣若
0998c24: 雷同顧門庭無善巧既影落幻場則一任我說我長
0998c25: 爾愁爾惱咦祖父不將秘訣傳團圞冤結知誰曉愚菴
0998c26: 蔗菴同幀
0998c27: 面上斑斕心中寬廣絕跡埽蹤舉直措枉延慧祚於
0998c28: 新豐唱雪歌於越壤廓石頭路鍾奕葉之綿獎金粟
0998c29: 山歸四方之仰曾無佛法當人情故多毀謗為供養
0998c30: 因而子子孫孫紛紛攘攘嘯野英奇果軼群卷舒珍
0999a01: 重成標榜
0999a02: 越州夏郵卒口似血盆陽羨蔣樵夫膽如天大排五
0999a03: 位陣圖扎三玄營寨佛祖不敢出頭魔邪全家受害
0999a04: 與虛空同函蓋出言不離尋常中將日月為真燈轉
0999a05: 步便超空劫外其劣解小知焉能和會若不是沈大
0999a06: 伯顧一哥為王前驅爭見得隱顯俱該塵塵三昧天童
0999a07: 悟同幀有達勤舊道源孝公侍側
0999a08: 心同太虛目無凡聖示幻而居隨緣而應起悟本法
0999a09: 幢行少林正令自玉笥而過福城闢清涼久荒之路
0999a10: 徑鴻慈攝化在忘機千古流傳成話柄幻居菴請
0999a11: 天童弘覺和尚
0999a12: 機輪捷疾辭翰縱橫雨霖方潤山嶽踰崢緝禹門相
0999a13: 承之業傳太白無畏之燈金毛獅子隨地而吼玉牙
0999a14: 香象截流而行身非身燭慈光於衢室相非相霏甘
0999a15: 露於宸庭峨峨莫睹蕩蕩難名儗是嶺南獦獠倚為
0999a16: 濟北長城
0999a17: 百丈瑞和尚
0999a18: 太湖水浩渺大雄峰嶙峋比此老漢機用膽量猶十
0999a19: 方界之一微塵王侯誠服兮百川赴壑龍象歸心兮
0999a20: 萬物乘春垂偏即正入俗全真佛祖未容窺一半凡
0999a21: 庸昧劣見何因
0999a22: 佛日石和尚
0999a23: 釣魚放生燒山覓虎閩水錢江夜深日午撫廢器藹
0999a24: 藹春風接大根桓桓威武龍門大啟雷動一時佛日
0999a25: 洗清輝騰千古此非獨是洞上金鎞實為法中之神
0999a26: 弩
0999a27: 東山爾和尚
0999a28: 力可拔山氣能蓋世里巷鑼鳴耳根蟲蠹夜半捉得
0999a29: 金烏日中勘時玉兔張國慶自響之琴作雲門無言
0999a30: 之賦奪食驅耕雄毅不顧要知伊面目短長斫額看
0999b01: 江流逆溯
0999b02: 愚菴盂和尚贊上
0999b03: 天高可以星緯知地遠可以山川畫維此阿師莫能
0999b04: 端的行雲門令忘至尊之形賣投子油奪時價之席
0999b05: 適化非適化澤被三根為人不為人原無一物有謂
0999b06: 其德之彰兮春風浩浩道之大兮杲日昭昭總是常
0999b07: 情妄測畢竟如何見他真實蓮向火中生石從空裏
0999b08: 立吼山德彰靜主請
0999b09: 心雄膽壯氣悍骨剛奮迅具遊龍之自在出沒有猛
0999b10: 虎之超驤恒謂私窟恥蚖留戀數居大剎狎鷺翱翔
0999b11: 甘露傾四海五湖之澤滋充騰三草二木之芳與邪
0999b12: 外血戰於野恢域中佛日以光雖為仇讎載道怨恨
0999b13: 彌疆可無憾為法門之魁將而配享乎列祖之堂也
0999b14: 存於顯聖祖堂
0999b15: 虎膽狼心神頭鬼面能好能惡雖佛祖不少容維德
0999b16: 維仁傾人天所仰羨闢先哲中正之途銷後昆邊邪
0999b17: 之見大根利器信之不驚淺見寡知定罵之為藥山
0999b18: 路上有此異常強漢
0999b19: 辨似懸河牙如利劍二十而志道不疑四十而化光
0999b20: 斯爛俎豆式少室之元規陶鑄勞雲門於宵旰擢獘
0999b21: 帚上瑤壇策醯雞翔天岸方其織屨盡恭抑以砥頑
0999b22: 礪懦忘機鷗鶩同群濯足滄浪何惋
0999b23: 販砂盆於苕溪岸畔投針芥於寶鏡堂中狠毒聲名
0999b24: 可碎山竭海生機神變能噓氣成虹般般差異段段
0999b25: 不同得旨未超言象外見聞毀譽總無窮
0999b26: 直方有太陽嚴重豪爽稟慈明操持逼殺趙州狗子
0999b27: 救活南泉貓兒愚為罔測聖所未知既不循情蹈俗
0999b28: 豈容高枕垂帷從玉笥而赴胥江鴛水肯以勢位膠
0999b29: 固而優游繫羈我謂是蕩空魔孽冤家主不識諸仁
0999b30: 喚作誰
0999c01: 一派泒曹溪千波是水古道絕聞時習日詭有謂臨濟
0999c02: 以棒喝明宗有謂洞山以語句定旨惟獨此漢憤怨
0999c03: 不平努目切齒力填塞憎愛之坑乃衝開我慢之壘
0999c04: 握靈鋒殺活隨宜示盤珠轉圓皆美是故惹得叢林
0999c05: 擾擾紛紛謂絕羈絆於者邊那畔揖讓中禮子細看
0999c06: 來伎倆也只如此
0999c07: 急性若疾雷震驚四野深衷猶巨海容受百川大善
0999c08: 繼善述之猷不假餘力纘乃祖乃父之緒允於自便
0999c09: 咸謂厚載惟地溥覆為天孰知夫師出而匡時入而
0999c10: 救弊推誠以循其本人無得而稱焉
0999c11: 挽如來十力之弓發雲門無鏃之箭侯王睹影意銷
0999c12: 龍象聞名膽戰至性與千聖冥符恭儉乃一生所願
0999c13: 有心無心曾見未見觸著通身是方便
0999c14: 義斷情忘風磨雲蕩批其鱗骨髓俱枯中其毒魂膽
0999c15: 皆喪挺一身高唱巴歌翻七祖舊時波浪黃葉曾為
0999c16: 止啼白日挑燈照亮無可名無可狀箇是洞山价祖
0999c17: 二十八世慣戰魔軍之法將乃淨範本師即姑蘇朱
0999c18: 明寺開山和尚
0999c19: 眉毛原在眼邊鼻孔匪離口畔惟坦一種平懷肯作
0999c20: 萬般方便自化山而入雲門峻爐冶於汞禪巧偽之
0999c21: 秋從西浙而過東吳提要旨於嫉焰交飛之岸絕跡
0999c22: 處不容佛祖閒窺和光時卻與鳧鷖同翫識不識見
0999c23: 非見肅穆彤墀散紫煙彩生日月懸青漢
0999c24: 道實難名狠惡無上斷人命根襟懷愈暢重重施設
0999c25: 總忘形貌短長歷歷開張何有是非得喪背捨茫茫
0999c26: 不識渠焉知濁世優曇放
0999c27: 雲門山金師吼胥江岸玉鷺翔烈性如疾雷震擊忘
0999c28: 懷若秋水汪洋不蹈佛祖繩墨慣拆人我籬墻輕視
0999c29: 美玗謂是怪石敦琢詭木可作棟梁是者枚淈阿
0999c30: 師供養不拘燒柏子免教沉速買諸方盛澤柏子菴若水禪人請
1000a01: 氣概相同胡碧眼心情不異老雲門平高就下人無
1000a02: 識瀟洒風流道益尊悲濟自忘霜雪鬢慈臨寧惜水
1000a03: 泥村永菴莫負深深意畫策如何可報恩
1000a04: 匪尊先覺藐視後英白眼唯兩箇黑鬚無一莖初不
1000a05: 相識謂其惡毒若焉見面極是坦平顧法門十分緊
1000a06: 峭撐石傘百倍崢嶸然如此看來狂瀾賴砥便恁麼
1000a07: 休去至道難名曾知佛祖無由測獨許丹青畫得成
1000a08: 覺初尼請
1000a09: 至道難名大言無當盡自剛強伐人塚壙是聖是凡
1000a10: 不放眼中呼馬呼牛豈在心上閒時劈二作三忙時
1000a11: 指朔為望毫沒一點面情焉逃百世譏謗珍饈美味
1000a12: 無可獻陳洋洞鐵丸有得供養非是雲門小廝孰敢
1000a13: 如斯衝撞
1000a14: 出化鹿入雲門雷驚蟄戶雨潤苗根唯肯人吞旃齧
1000a15: 雪不許人向煖就溫縱閃電機不容眨貶眼施險崖句
1000a16: 截斷腳根苦口之藥誰飲逆耳之語自言世間共疾
1000a17: 天下同冤何谷虛因而獨以戴恩谷虛尼請
1000a18: 眼兮日月高懸心兮太虛寬廣纘真歇浩蕩之猷撒
1000a19: 長翁彌天之網要墻壁瓦礫悉奮全提逼蚯蚓蝦蟆
1000a20: 並談向上逸樂非假為至性無伴黨盡謂伊四維八
1000a21: 方微塵剎海其德之流行若置郵而傳命殊不知所
1000a22: 見秖得一斑其餘未容鑽仰
1000a23: 缾匋破沙盆雲門乾矢橛遇貴則價莫敢酬逢賤則
1000a24: 名不可說問佛祖秘要總言寐語尤未醒咨大統綱
1000a25: 宗秖道吾常於此切餽珍饈叫怨苦飲洋銅稱歡悅
1000a26: 人皆謂渠有德山橫行之本事孰知納盡生平之敗
1000a27: 闕其中亦有可愛可親可優可劣恐有察秋毫之明
1000a28: 者自難以細審甄別咄瓦鼎燒香銀碗盛雪與麼供
1000a29: 養庶幾吾人瞻仰而不怕甕中走鱉也
1000a30: 貌有慈嚴言無遮障胸中藏高峰百萬仞之煙巒舌
1000b01: 底湧明湖三千頃之波浪露腥羶兮蠅螘紛趨啟爐
1000b02: 韝兮神鬼惆悵既不受乎尊卑之拘是豈免乎愚頑
1000b03: 之謗依稀是丁二官彷彿愚菴和尚皓月橫空著眼
1000b04: 看寒光不在花枝上
1000b05: 煙蒸不壞風刮益明步趨闊綽緇白沸騰佛祖罔測
1000b06: 凡聖難名峻機一觸石裂千層往古稀有間世出興
1000b07: 吳山之翠錢江之澄以鑑以式億萬斯齡
1000b08: 面絢丹霞髮飄白雪任龍任蛇橫說豎說開合無常
1000b09: 谷響不竭鋒利劍牙德山等埒
1000b10: 心不諂曲面無慚色不近人情寧與物飾明湖水澄
1000b11: 鳧鷖自適大道斯彰昭然杲日睹見莫別生疑即是
1000b12: 愚菴老賊
1000b13: 照世杲日濟海蘭舟派泒疏雞岫道統石頭暢雲門之
1000b14: 本懷弘辨匪涉於口有芙蓉之遠調得喪奚挂於眸
1000b15: 憫焦種之日弛注甘露而擢其挺秀逸鱗之涔陷
1000b16: 震怒雷而激以天游翻瓦礫而為寶所棄之直土苴
1000b17: 塵垢豈玩蛇之戀窟營營以謀故其退身剛烈御物
1000b18: 溫柔豁開正眼者自識渠是優曇現瑞毒螫於心者
1000b19: 嗟而為不解之冤讎斯固至人出而道彌高嫉益熾
1000b20: 理所恒然不與較籌小子薰沐而贊雖大海中之一
1000b21: 滴庶幾乎後進之英瞻仰騰奮以勗下秋欲問是何
1000b22: 家宗匠秀州萬壽開山祖清飆撼動滿閻浮存於檇李萬壽
1000b23: 即古資聖寺
1000b24: 片舌神鋒通身利劍動手便乃傷人出言無容轉變
1000b25: 行吾之正令任群情好惡而莫辭振古之大綱雖百
1000b26: 倍艱危而無倦孰不深讎誰不致怨秖應埋向山無
1000b27: 重數水無重數朝想不逢暮思不見如何倩奇巧丹
1000b28: 青畫出者團圞觜面
1000b29: 舌根湧四溟波浪口門響入辨洪音施丹霞劈佛之
1000b30: 手甘達磨受毒之心枯木嵒前問路底一狀領過電
1000c01: 光影裏翻身底百計搜尋者邊也不住那邊也不住
1000c02: 走殺納僧無數祖意也掃蕩教意也掃蕩輕棄先聖
1000c03: 遺箴種種惡端藏不得且留話柄在叢林
1000c04: 高無畏幢示光明藏善巧方便擊迷妄夢醒眼開辨
1000c05: 捷機思誘正因魂飛膽喪為緣蘊藉全無致使騰疑
1000c06: 生謗若有一點人情龍潭送餅供養天皇寺請
1000c07: 山裏木樨香湖中秋月好堤上看浮雲樹邊聽啼鳥
1000c08: 有問祖師意無事生煩惱抑逼強惺惺開口便艸艸
1000c09: 愛月故眠遲惜花長起早謂此見得愚菴脫賺平生
1000c10: 未了
1000c11: 德山罵祖心腸不足為狠丹霞劈佛手段未可稱強
1000c12: 唯此老漢烈性難當驅蚊蚋將百億須彌推倒遣螔
1000c13: 蝓撮大千世界收藏如是言行奇怪英禪者反珍敬
1000c14: 之謂能孝於親慈於人砥障狂瀾恢弘祖道五濁惡
1000c15: 世希有之法王
1000c16: 碧落晴空贊師之真毫無一些意思白雪陽春贊師
1000c17: 之道全沒半點滋味贊歎枉勞訕謗不必正是不分
1000c18: 涇渭豈言傳達磨心宗佩洞山寶印化之廣德之備
1000c19: 天普蓋地普擎海普涵春普育大似瞎驢趁隊究竟
1000c20: 如何篾籃盛水網兜風此事古今無異致
1000c21: 響震似吼鯨音顧盻如耽虎視未脫白舒卷絕倫既
1000c22: 披緇縱橫無忌神千聖殺活之鋒洗五宗之氣
1000c23: 八樹法幢群魔偃幟聲光直射古皇前孰謂西來更
1000c24: 有意
1000c25: 垂手鬧叢橫身宇宙搏霧塞空綰雲補竇一言一句
1000c26: 聽者發狂或怒或嗔見者驚仆雜毒熏蒸人固不知
1000c27: 罪犯彌天佛亦難捄如何有志丈夫追隨不肯去感
1000c28: 慕而不休紛紛落在他窠臼
1000c29: 道不可名德無所表喫二時粥飯逐隊隨群結累世
1000c30: 冤讎只多不少人人謂其賦性太剛強而作為劣別
1001a01: 確是雲門種艸也是囫圇吞箇棗
1001a02: 固自封疆猶頑石之摩空斷人情見如沸湯之澆雪
1001a03: 化周東西南北身邊不蓄一文包含好惡是非心裏
1001a04: 常懷寸熱嗚呼實究竟到此箇時節信乎白鷺灘清
1001a05: 宵月三三兩兩步從容深服本師之妙訣
1001a06: 心等虛空而無遮障身同魚鳥而不繫留笑蜣蜋轉
1001a07: 丸以隨緣明志惜金甌美器乃竊為悲秋狹路相逢
1001a08: 陶刺史卻攜手高聲唱言風颼颼意悠悠官路飄零
1001a09: 何日休試問功名甚處年年惟見水邊鷗
1001a10: 
1001a11: 捐貲助刻弟子芳名
1001a12: 　智銀捌錢　智煚銀參兩　　智宸銀貳兩
1001a13: 　智崙錢壹千　智頫銀伍兩　　智昂銀貳兩
1001a14: 　行讓銀壹兩　扶朗銀壹兩　　芳林銀伍錢
1001a15: 　覺球錢伍百　悟玄銀貳兩伍錢續奕銀壹兩伍錢
1001a16: 　智愃銀貳兩　智源銀參錢參分道軫性海碧共
1001a17: 　錢參千　　　淨因錢壹千　　淨鼎銀貳十兩
1001a18: 　智成錢貳千　智眉錢伍千　　智林銀壹兩
1001a19: 　智潤銀伍兩　智明銀貳拾兩　智聞銀拾貳兩
1001a20: 　智授領弟子行懿錢伍千　　　智得錢三百
1001a21: 　宗佩銀肆錢　微遠米壹石　　屠鼎臣居士銀伍錢
1001a22: 　王門陸氏銀兩　陶門史氏錢一千寂成銀壹兩
1001a23: 　鍾門王氏銀參兩
1001a24: 蔗菴範禪師語錄卷第二十一
