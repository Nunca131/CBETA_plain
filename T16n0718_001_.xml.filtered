0844a21: 
0844a22: 
0844a23: No. 718
0844a24: 佛說分別緣生經
0844a25: 
0844a26: （宋）＋西【明】西宋西天譯經三藏朝奉大夫試鴻臚卿
0844a27: 傳教大師〔臣〕－【明】臣法天奉　詔譯
0844a28: 如是我聞。一時佛在烏盧尾螺池邊。泥連河
0844a29: 側。菩提樹下。成佛未久。獨止其中。心生思
0844b01: 念。世間苦法。無能免者。無能怖者。決定實
0844b02: 有。如是觀察。是大義利。世間樂法。亦復如
0844b03: 是。無能免者。無能厭者。決定實有。如是觀
0844b04: 察。是大義利。又復思惟。所有世間。天人魔
0844b05: 梵沙門婆羅門等界中。而於此法。不能了知。
0844b06: 若復有人。善能思惟。警覺苦樂。如是了達。
0844b07: 非究竟法。常所思念。依法修行。是人當得
0844b08: 具足戒定慧解脫解脫知見等法。所有過去
0844b09: 未來諸佛。皆悉覺知世間苦樂。一一了知。如
0844b10: 法修行。以自行力。而成正覺。何以故。此法
0844b11: 未曾有。無能了知者。所有過去。如來應供
0844b12: 正等正覺。皆於此法。一一了知。如法修行。
0844b13: 乃成正覺。未來世中。如來應供正等正覺。如
0844b14: 是世間苦樂等法。一一了知。如法修行。乃圓
0844b15: 道果。
0844b16: 爾時娑婆界主。大梵天王。以佛威力故。知
0844b17: 佛所念。譬如力士屈伸臂頃。離梵天界。來
0844b18: 詣佛所。修敬畢已。住立佛前。而白佛言。世
0844b19: 尊。佛所思念。如是如是。世間苦樂。無能免
0844b20: 者。是大義利。過去未來。亦復如是。於天人
0844b21: 魔梵界中。唯佛世尊。一一了知。若增若減。
0844b22: 若善若惡。悉能分別。緣生之法。以佛智力。
0844b23: 如實了知。佛言梵王。如是如是。世間眾生。
0844b24: 於一切法。無智無識。不能了知。無明癡暗
0844b25: 之所覆閉。是為無明。從無明緣而生於行。行
0844b26: 有三種。謂身口意。復從行緣而生於識。識
0844b27: 有六種。謂眼識耳識鼻識舌識身識意識。從
0844b28: 於識緣而生名色。名者除色。各有四種。謂
0844b29: 受想行識。色者所謂四大。一切色法。由四
0844c01: 大生。如是色蘊名蘊二種。是為名色。從名
0844c02: 色緣生於六處。內六處者。有其六種。謂眼
0844c03: 處耳處鼻處舌處身處意處。從六處緣。復生
0844c04: 於觸。觸有六種。謂眼觸耳觸鼻觸舌觸身觸
0844c05: 意觸。復從觸緣而生於受。受有三種。謂樂受
0844c06: 苦受不苦不樂受。復從受緣而生於愛。愛有
0844c07: 三種。謂欲愛色愛無色愛。復從愛緣而生於
0844c08: 取。取有四種。所謂欲取見取戒禁取我語取。
0844c09: 復從取緣而生於有。有者三種。謂欲有色有
0844c10: 無色有。從有為緣即有生法。其生法者。謂
0844c11: 眾生界。隨蘊生起。處處差別。生異滅法。常
0844c12: 所遷易。從生為本有蘊有界有處乃至命根
0844c13: 等法。是名為生。從生為緣而有老死。老者
0844c14: 所謂心識昏昧。髮白面皺。氣力劣弱。呻吟
0844c15: 喘息。身體羸劣。乃至諸根而悉衰朽。是名
0844c16: 為老。死復何相。死者謂諸眾生界趣差別。悉
0844c17: 歸無常。壽限終盡。捨於暖觸。命根滅已。諸
0844c18: 蘊亦捨。四大離散。是名為死。如前所說。老
0844c19: 與死法。是為二種。如是所說。即名分別緣
0844c20: 生之法。若諸眾生。能了知者。是人當得具
0844c21: 足五分法身。爾時梵王。聞佛所說緣生法已。
0844c22: 禮佛而退。還梵天界。
0844c23: 佛說分別緣生經
