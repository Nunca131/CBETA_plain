0102b01: 古林如禪師語錄卷四
0102b02: 侍者普觀露芳等記錄
0102b03: 機緣
0102b04: 僧問無夢無想主人公在甚麼處安身立命師云拋
0102b05: 綸橫臥柳溪邊僧云不會師云夜靜水寒休著餌扁
0102b06: 舟載月洞庭西遂掩圓光。
0102b07: 數僧撞入方丈師云請坐喫茶一僧云大用現前何
0102b08: 得說禮師拈棒便打又一僧喝云休要弄巧落節師
0102b09: 云且道過在那裏眾擬議師云一隊掠虛漢盡打出
0102b10: 僧問如何是清淨法身師云鯰魚上竹竿僧云意旨
0102b11: 如何師云一日一千里僧禮拜師便打。
0102b12: 僧問吸盡西江水師今難下鉤師打云洞庭太湖心
0102b13: 巨浪湧峰頭僧云好手不張名師又打云重賞之下
0102b14: 師至彌陀寺有居士求開示師云俗士何不禮拜
0102b15: 士云還作儒禮佛禮師云俱用不著士擬議師便喝
0102b16: 士云請師別通箇消息師便打。
0102b17: 師牧牛僧問和尚是善知識為甚隨水牯牛腳跟轉
0102b18: 師云住持不易僧回首師云吽吽。
0102b19: 一僧外入喚師師應諾僧云著賊了也師云甚麼時
0102b20: 節僧擬開口師掌云原來不是。
0102b21: 師閱經題字問淳菴汝作麼生淳云昔有僧請益
0102b22: 地藏以字不成八字不是未審是什麼字藏云看取
0102b23: 下文註腳未審和尚如何指示師舉絕岸頌云汝因
0102b24: 緣卻在者裏淳潛思少頃復問云還有別通底消息
0102b25: 麼師乃喚淳菴淳欲應師振威一喝淳汗流頰背拜
0102b26: 云原來者箇師攔胸把住云你見甚麼速道速道淳
0102b27: 喝師托開云是即是是即不是淳忽有省便出。
0102b28: 僧問不思善不思惡如何是父母未生前本來面目
0102b29: 師云眼觀月色僧云如何是已巳生面目師云耳聽風
0102b30: 聲僧有省。
0102c01: 圓墓僧參正值春雪風雨師與眾茶筵問僧汝名甚
0102c02: 麼僧云法弘師云法作麼生弘道道僧擬禮拜云求
0102c03: 和尚慈悲師云風吹柳絮毛毬走雨打梨花蛺蝶飛
0102c04: 淳菴在旁云人人自有箇箇不無因甚要代師云好
0102c05: 與三十棒淳云慈悲太煞師云何不近前領話淳云
0102c06: 某甲禮拜去也師云放汝一頓。
0102c07: 二僧新到師問一向在甚麼處僧云興化師云到者
0102c08: 裏作麼僧擬議師便打顧旁僧云第二位道看僧云
0102c09: 師唱誰家曲宗風嗣阿誰師云藕花香遍界翠色滿
0102c10: 林梢僧進語師便喝僧云既闡濟上宗四境作麼說
0102c11: 師云一一問將來僧云如何奪人不奪境師云憶昔
0102c12: 王孫久不歸如何是奪境不奪人師云春風芳草曷
0102c13: 勝悲如何是人境兩俱奪師云吹殘玉笛人千里僧
0102c14: 云如何是人境俱不奪師云今日衷腸傾向伊僧云
0102c15: 向上宗乘蒙指示覿面相呈句若何師云花雨繽紛
0102c16: 飄滿座天風時送御爐香僧禮拜師云放汝三十棒。
0102c17: 蓮華六問
0102c18: 太湖三萬六千頃且道源頭在那裏。
0102c19: 七十二高峰畢竟那峰為主。
0102c20: 五音拍板匝地普聞琵琶橋按調誰箇知音。
0102c21: 蓮華地湧香徹古今何故無人嗅著。
0102c22: 柏樹子庭前聳翠還有人覷著者麼。
0102c23: 滸墅關把斷要津因甚得到者裏。
0102c24: 僧問準提菩薩通身是手因甚被人偷去毘盧帽師
0102c25: 云且放一線僧禮拜師便打僧云何故打某甲師復
0102c26: 打云來說是非者便是是非人。
0102c27: 師呼行者抬梯來者云和尚有法為甚要某甲取師
0102c28: 云無小人不成君子者喝師云我宗有四喝汝是第
0102c29: 幾喝者擬議師連棒。
0102c30: 
0103a01: 像讚
0103a02: 初祖像讚
0103a03: 登山涉水尋知己巳一到梁邦便失利指望魏土去拔
0103a04: 本寥寥冷坐難出氣翻思恐賺後兒孫存何面目歸
0103a05: 西去咦若無雪中人斷臂爭得血脈流此地
0103a06: 觀音大士讚
0103a07: 妙辨圓融應化無量手眼通身現真實相或示男女
0103a08: 作人榜樣洛陽橋下賣風流金沙灘上身命放紫竹
0103a09: 林間別一枝水月光中悉相向稽首大士持蠡捉蚌
0103a10: 普賢大士讚
0103a11: 行願洪深毛端示現華藏重重髑髏前見跨象雲霄
0103a12: 任去來峨眉峰頂驅雷電
0103a13: 金明老人讚
0103a14: 兀坐蠡湖慈威並攝未跨船舷雷轟電掣不嗔唐土
0103a15: 二三卻笑西天四七正法眼藏瞎驢邊滅逆順縱橫
0103a16: 金明師翁曲中有直
0103a17: 藕菴法華老人讚
0103a18: 慣作白拈得自由眼光爍破碧天秋踏翻婁上江心
0103a19: 月凜凜神威播四洲
0103a20: 水香院唯一尊宿讚
0103a21: 骨瘦崚嶒一幅鐵面及第心空阿誰敢羨水香院裏
0103a22: 布旗鎗一喝分流如缾瀉高坐巍然聞名見面咦
0103a23: 自題
0103a24: 者箇村僧神頭鬼臉手執白拂遭他撿點生平吐膽
0103a25: 傾心換卻時人雙眼縱有丹青畫得來舌上風雷如
0103a26: 電卷
0103a27: 又讚
0103a28: 一向藏身穩密何期夙債難酬幾番放下土面灰頭
0103a29: 逢人話到關心處不覺哆較一籌任從衲子趣向
0103a30: 也須拶透根由栽田博飯尋常事令人轉見亦風流
0103b01: 流慶隱如老宿讚
0103b02: 他道自居安樂我觀夙債現酬望脩文殊智慧山高
0103b03: 誰知普賢行海洪深仔細沉吟假作癡呆缽盂懶去
0103b04: 安柄直示英靈情性好翻貝葉廣度群迷咄
0103b05: 一花五葉圖讚
0103b06: 法脈傳流以貫通道行寰宇悉昌隆一天星斗咸瞻
0103b07: 仰萬古須教徹聾
0103b08: 玉峰自培叔讚
0103b09: 齠齔入空門行波離規道浮屠翡點翠祖業家聲浩
0103b10: 相見還他賓主句玉峰巔上立高標
0103b11: 行實
0103b12: 庚戌師住蓮華方丈眾請所述行由師云自慚鮮德
0103b13: 不堪挂齒豈可今日播揚家醜乎奈事不獲已巳強以
0103b14: 應命余乃上海欽賜樂壽堂潘相國裔孫父號濟寰
0103b15: 母沈氏因父目疾移居崑山縣祖塋為業時生余於
0103b16: 崇禎壬申年五月初三日卯時也自幼敬佛遊山禮
0103b17: 塔擬欲脫塵奈何父母年老長兄先喪志期奉養親
0103b18: 闈終日憂懷未決所向至十六歲父亡悲哀傷戚之
0103b19: 情未敢忘也俄經歲月悠悠漾漾忽有雙人過舍促
0103b20: 余觀劇因而感發遂出家禮本縣唯一禪師取字道
0103b21: 雄落髮流慶菴年方二十四歲頃又遭母喪余即號
0103b22: 天大哭恨不能報答劬勞如之奈何及久往浙遍參
0103b23: 乃受戒法輪朝夕參究不思善不思惡阿那箇是父
0103b24: 母未生前本來面目忽一日搬椅子觸發有省遂入
0103b25: 方丈請益輪云不是心不是佛不是物是箇甚麼余
0103b26: 曰杭州雷峰塔輪云又是物了也余曰莫錯會好輪
0103b27: 云惟恐上座認奴作郎余曰明眼人前安敢造次輪
0103b28: 云知即得余珍重而出偈曰透出娘生鐵面中縱橫
0103b29: 無處不藏鋒拳破虛空揮佛祖山河大地一輪紅忽
0103b30: 值沙汰時乃參藕菴老人一日飯罷余問搖脣鼓舌
0103c01: 時如何老人將口水驀面一潑余始得脫然復至法
0103c02: 輪執事追念法門未可報親恩於萬一居復何益因
0103c03: 事絕退再參藕菴老人即充維那一日命入室纔禮
0103c04: 拜老人云釋迦老子因甚打失半邊鼻孔余云和尚
0103c05: 與麼道那老人云真獅子兒余便喝老人云善能哮
0103c06: 吼余又喝老人亦喝余禮拜老人說偈云當陽覿面
0103c07: 提覿面當陽吼付於獅子兒不前亦不後遂付衣拂
0103c08: 源流拄杖更名機如號古林時丁未年事也次命秉
0103c09: 拂機緣不及盡述至戊申有師叔自培同諸紳衿請
0103c10: 住玉峰華藏寺余念福薄退隱林下操道待龍天推
0103c11: 出可耳即往禾之金明省覲師翁相見人事畢留住
0103c12: 客寮匝月師翁特命監院事往返兩載不敢離於左
0103c13: 右也庚戌秋承一老和尚及諸紳衿請住永正禪院
0103c14: 余媿無能再拜懇辭復歸吳門謁蓮華古燈和尚一
0103c15: 見命為西堂未及半載和尚因事意欲往浙率諸大
0103c16: 檀將院事交託不慧余想法門道義斷不可辭勉力
0103c17: 承任蓋庚戌冬也是時余住百物一空只得拖犁拽
0103c18: 耙守拙待時已巳經八載殿堂佛像眾檀山主同心贊
0103c19: 成不敢效古人土面灰頭澹泊自甘余之常分耳汝
0103c20: 輩出家道流安可坐視叢林偷閒怠惰蓋不得已巳正
0103c21: 是黃葉止啼之說諸人更須矢志向前真操實履毋
0103c22: 效余之菲才未能出類拔萃也久立眾煩各自珍重
0103c23: 眾禮謝而退。
0103c24: 脩淨業十偈
0103c25: 有箇扶桑金彈子光流懸鼓射西林幾多出格英靈
0103c26: 士誰肯忙中惜寸陰
0103c27: 終日阿彌意若何八功德水泛波羅六度之中齊合
0103c28: 轍脫體風流轉更多
0103c29: 倒腹傾腸為指迷悟迷切勿此中疑迷悟兩忘開正
0103c30: 眼鑊湯爐焰是蓮池
0104a01: 一句彌陀撇萬緣威儀寂靜體安然太虛寥廓窮三
0104a02: 際九品蓮臺早現前
0104a03: 樂邦元不在西東百憶分身掌握中聲色踢翻真絕
0104a04: 唱天花搖散滿虛空
0104a05: 晝夜彌陀十萬餘須知覿體見真如就中底事全收
0104a06: 放卍字標胸定不移
0104a07: 蓮花國土無關鎖歡樂場中有鐵圍透得目前情見
0104a08: 過遙垂金臂願同歸
0104a09: 託化蓮臺最勝緣髑髏拋去豈留連金波度過難遭
0104a10: 想登岸休回般若船
0104a11: 迥脫娑婆莫妄求菩提果證總無憂絕言詮處雷音
0104a12: 震接引舒光上玉樓
0104a13: 念佛如獅吼一聲群魔膽喪鬼神驚六時能把乾坤
0104a14: 轉直踐西方路坦平
0104a15: 和宋天封佛慈禪師蜜蜂頌
0104a16: 匝地風和日暖時千紅萬紫采芳歸從今識得根源
0104a17: 後更不隨行逐隊飛
0104a18: 滿身香染別生涯奪得花魁旋入衙妙用縱橫渾足
0104a19: 快兒孫濟濟自成家
0104a20: 覺苑花敷正此時橫身直入絕支離看他赤手成家
0104a21: 業不負重恩始暢脾
0104a22: 鬧裏翻身逗曉光驚群出眾幾曾忙百花叢裏全提
0104a23: 令毒尾鋒前孰敢當
0104a24: 一枝春信透枯桐左右逢源處處通占盡風流無限
0104a25: 意歸來衣錦帶花紅
0104a26: 和宋金明一擊軒韻
0104a27: 檐前指出莫驚持積翠叢中絕所知澹蕩高標清節
0104a28: 操涼風劈面凜然吹
0104a29: 疏疏密密數千竿抹雨衝煙徹骨寒自從擊著心空
0104a30: 後直透威音那畔觀
0104b01: 篩風拂月孰知音撲落清奇物外聞獨許香嚴明此
0104b02: 意倩伊高節自懷君
0104b03: 解籜清陰正此時披雲弄石動風微一聲劃破揮空
0104b04: 令也助從前格外機
0104b05: 己巳酉歲余在金明師翁處監院翁命到庄夜坐見
0104b06: 月華而成偈
0104b07: 碧空涵淨一輪明寶色光華奪兩睛匝地普天成片
0104b08: 錦時人那見月中精
0104b09: 火爆頌
0104b10: 頂門一竅不通風惡性無明滿肚中快便相逢輕按
0104b11: 著怒雷聲震耳雙聾
0104b12: 風箏頌
0104b13: 養成羽翮舞翩躚就下高飛奏碧天不律工商歌一
0104b14: 曲夜來煙火灼雲顛
0104b15: 窈窕風流徹體空虛凝一片白雲中生來俊骨沖霄
0104b16: 漢豈逐旁觀別調功
0104b17: 和缾山蘭花頌
0104b18: 空庭樹底久藏身忽爾花開劫外春秀挺一枝香遍
0104b19: 界悠然不負古今真
0104b20: 一自深埋已巳有年枝枝葉葉賽青蓮驚群別有清香
0104b21: 質奪得熏風一著先
0104b22: 幽香不是浪傳名曳杖來看種現成馥馥風流無限
0104b23: 意何妨從此樂生平
0104b24: 答問梅舜日法兄
0104b25: 高標獨占上元時鐵骨稜稜只自知歷盡嚴寒丰韻
0104b26: 別冰心猶笑萬花遲
0104b27: 示尤淳菴居士偈
0104b28: 桂馥蘭馨每共兼當人底事氣森然維摩今古門無
0104b29: 別俊哉拶透火中蓮
0104b30: 偈贈徐文儒居士
0104c01: 多方相識意偏深一晤蓮華契妙音聞聽松風與鳥
0104c02: 語大家來撫沒絃琴
0104c03: 贈程從先居士
0104c04: 訪道也曾偕野叟乘閒時亦話多難君今不負靈山
0104c05: 囑扶起門前舊剎竿
0104c06: 贈凌君禎居士
0104c07: 百非關透氣如王鐵骨豪雄孝義雙彭老已巳經超歲
0104c08: 月期君壽量共天長
0104c09: 贈方順宇居士
0104c10: 知君仗義更疏財八福良田任意栽始信靈根原有
0104c11: 得真風一段自天來
0104c12: 贈汪行可居士
0104c13: 無絃琴細響孤清喜有流泉夜和鳴橋下琵琶彈不
0104c14: 徹幾人能著眼中聽
0104c15: 贈心目姪
0104c16: 日誦千言萬句真就中一著最為親若還此處明機
0104c17: 變報答師恩好立身
0104c18: 示靈峰徒
0104c19: 參學隨師繼古人莫生我慢起貪嗔庭前翠柏枝枝
0104c20: 秀異日高撐絕比鄰
0104c21: 示貫實徒
0104c22: 學道始終無異心钁頭日用要親臨蓮華佛法無多
0104c23: 子自是高流意獨森
0104c24: 示靜軌徒
0104c25: 汝今年少入空門著意朝參與暮昏要見本來真面
0104c26: 目依然明月照前村
0104c27: 示梨園偈
0104c28: 風流年少如花窈歌向人前聲更巧百怪千奇演出
0104c29: 場喚回幾箇知分曉
0104c30: 徑山即事
0105a01: 樓閣三千聳翠微五峰高卓顯全機橫擔竹杖凌霄
0105a02: 頂喝石巖前驟步歸
0105a03: 住天平山林覺寺
0105a04: 常掩柴扉人罕知時聞幽鳥話多奇門緣塔卓靈巖
0105a05: 近戶聳天平險峻支苔徑落花牽客興野橋曲澗動
0105a06: 神思疏狂入世情難盡好闢青山更不違
0105a07: 金明千佛閣上梯
0105a08: 寶閣巍然日影低流鶯相顧去來啼一泓蠡水連天
0105a09: 碧幾樹幽林帶鳥棲南望鴛湖源浩渺北窺檇李路
0105a10: 蹺蹊門前車馬紛紛過喬木森森繞座齊
0105a11: 玉峰塔
0105a12: 直上凌霄勢巍峨插漢標清風來匝地遠送鐸聲高
0105a13: 訪白雲寺
0105a14: 澹宕山雲高復低萬峰端肅拱天齊清泉一派流香
0105a15: 咽滿目松篁送鳥啼
0105a16: 訪吳菴
0105a17: 九龍環翠繞檐楹悵望蘇臺舊盛名迢遞路窮人不
0105a18: 到門蘿緣徑話難頻
0105a19: 初住蓮華
0105a20: 疏籬破屋實堪愁喜有深林鳥語幽湖上有山雖未
0105a21: 隔夜來漁艇近滄洲
0105a22: 燈油偈
0105a23: 續焰聯輝不夜天光吞萬象勝莊嚴渠能莫若親垂
0105a24: 手百福彌增壽愈堅
0105a25: 一點孤懸琉璃殿亙古不磨示方便萬象森羅影現
0105a26: 中重重爍破瞿曇面
0105a27: 村居六偈
0105a28: 平生心性出余癡任意隨緣總是宜臨風一曲陽春
0105a29: 調試問男兒知未知
0105a30: 古德居山我隱村钁頭終日有高論及時莫使荒多
0105b01: 技布種嘉苗到眼跟
0105b02: 垢面生嫌百結衣糠團麥粥療余饑片片雪花飛滿
0105b03: 室繩床冷坐憶楊岐
0105b04: 鄉居誰不漸擔憂世事生平懶應酬冷熱門庭誇自
0105b05: 得從他喚馬亦呼牛
0105b06: 高堂庭敞似雲深萬朵晴巒匝座陰風送好帆歸遠
0105b07: 岫一輪皎皎印湖心
0105b08: 荒郊何處子規啼門徑殘紅砌落暉舉步迴廊香脈
0105b09: 脈幾多佳景點苔飛
0105b10: 
0105b11: 佛事
0105b12: 藕菴先老和尚靈骨至寺入塔
0105b13: 師拈香云此瓣香難以提不可放今日虔爇爐中供
0105b14: 養昔年曾過此山本師藕菴大和尚送入多子淨寶
0105b15: 幢內萬彙吉祥長安長樂四隅熙寧十方慶泰新緣
0105b16: 青溪繞殿閣晴光瑞氣布寰區且道我先師復來一
0105b17: 句又作麼生遂焚香云者段風流邁今古巍然端坐
0105b18: 視蓮花。
0105b19: 為道生禪師起龕
0105b20: 卓拄杖云出門一句為君通剔起眉毛不見蹤珍重
0105b21: 此時須快便從教步步駕清風。
0105b22: 舉火
0105b23: 師拈火炬云恭惟道生本公世壽三十餘年僧臘已巳
0105b24: 經八載林下水邊不受羅龍玉峰頂上嘯月吟風蓮
0105b25: 華雖與同條生不與同條死即今諸尊宿輩命吾為
0105b26: 公茶毘一句又作麼生擲火炬云紅爐焰上翻身去
0105b27: 靉靆雲中笑點頭。
0105b28: 入塔
0105b29: 二月東風嶚峭寒凍梅乍吐玉珊珊多子塔前分瑞
0105b30: 色春光占斷白龍潭遂送入云珍重。
0105c01: 為月池老宿火
0105c02: 榴花紅映娘生面競渡流中弔屈原今日踏翻重舉
0105c03: 出更餘高步為君宣且道那一步擲炬喝一喝。
0105c04: 入塔
0105c05: 舉靈骨云火滅灰飛月落池光吞萬象正相宜從空
0105c06: 放下君須委穩步前行更不移且道路頭在甚麼處
0105c07: 隨送入云流水下山非有意片雲歸洞本無期。
0105c08: 為本寺文源行者火
0105c09: 拈火炬云桂花香裏傳消息梧葉飄飄送晚秋且道
0105c10: 此行何處著白蘋紅蓼兩悠悠便擲下。
0105c11: 為方順宇居士童男
0105c12: 千波萬狀出頭來十載餘春又入胎劬勞未報時當
0105c13: 蹇乳哺空酬命運乖莫謂蓮華多饒舌為伊顯示絕
0105c14: 疑猜亦感繫珠還可否化城切勿意徘徊。
0105c15: 埋義犬語
0105c16: 異類其形掉尾猙獰風霜不避二八餘春若見不良
0105c17: 舍命忘身此時正好得力何其債足竟行我若不藏
0105c18: 土你凌辱難禁咄即今脫盡皮毛去換來面目證無
0105c19: 生。
0105c20: 古林如禪師語錄卷四
0105c21: 山主趙士逵室人吳氏法名全元敬梓願成證覺
0105c22: 板存楞嚴藏流通
