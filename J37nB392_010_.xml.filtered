0596b01: 寒松操禪師語錄卷第十
0596b02: 嗣法門人德聖編錄
0596b03: 座元寮秉拂語錄
0596b04: 受法衣秉拂拈衣示眾云箇事由來徹底窮尋常嬾
0596b05: 得向人通今朝授受親承旨千聖從教立下風下風
0596b06: 且置箇中事作麼生寶印當空玅重重錦縫開披衣
0596b07: 就座拈拄杖云欲識佛性義當觀時節因緣時節若
0596b08: 至其理自彰復按拄杖云時節至矣卓一卓云理已
0596b09: 彰矣向此轉得身吐得氣如龍得水似虎靠山孤迥
0596b10: 迥橫亙十方峭巍巍摩蕩今古示一機而千峰落色
0596b11: 發一境而萬派朝宗說甚高揖釋迦不拜彌勒便乃
0596b12: 披師衣就師座懸寶鏡於夜明簾外秉師拂行師令
0596b13: 撒珍珠於紫羅帳中當面拈出纖毫不涉覿體相呈
0596b14: 玅協兼帶正恁麼時如何委悉良久云但能不觸當
0596b15: 今諱也勝前朝斷舌才問熊耳峰前事千古無人見
0596b16: 幸師登法筵禮請通一線師振威一喝進云慈雲普
0596b17: 覆三千界情與無情俱沾恩師云月照樓頭人夢杳
0596b18: 雲橫谷口鳥迷巢進云群狐膽喪從今日大闡宗風
0596b19: 在此時師云逢人但恁麼舉進云謝師荅話師云須
0596b20: 識鉤頭意莫認定盤星。
0596b21: 結夏秉拂問朱明已屆聖制當遵天目四關願垂指
0596b22: 示師云一人傳虛萬人傳實如何是大海無魚師云
0596b23: 春到禹門無宿客如何是大地無草師云年來邊塞
0596b24: 少鶯花如何是大富無糧師云美食難中飽人餐如
0596b25: 何是大悟無道師云位居九五不知尊進云等閒拋
0596b26: 出金剛圈到底難吞栗棘蓬師云怪得阿誰乃云朱
0596b27: 明已屆聖制當遵以大圓覺為我伽藍身心安居平
0596b28: 等性智飽以金牛飯飲以趙老茶栗棘蓬朝朝與汝
0596b29: 唼噉金剛圈時時與汝提撕直下薦得任他雲門關
0596b30: 天目關趙州關黃龍關重重關鎖一踏全開始信大
0596c01: 海無魚大悟無道若更猶豫必須朝參暮參行參坐
0596c02: 參絕後重甦方識禹門無宿客九五不知尊然猶未
0596c03: 是極則事且如何是極則事缽囊高挂禪床角待到
0596c04: 秋來再問津。
0596c05: 秉拂豎拂子云諸昆仲會麼只者箇耀古騰今了無
0596c06: 朕兆毘嵐未撼之初而不增劫火洞然之後而不燥
0596c07: 日月不能奪其光聖賢無以窮其奧展開則萬谷傳
0596c08: 芳收藏則纖毫俱掃二聽莫聞其聲五目安睹其貌
0596c09: 阿呵呵離玄要毘婆尸佛早留心直至而今不得玅
0596c10: 問現前消息即不問洞山五位請敷揚師云洞山無
0596c11: 此語莫謗洞山好如何是正中偏師云三更月色到
0596c12: 窗前如何是偏中正師云桃李芬芳笑古鏡如何是
0596c13: 正中來師云六月梅花帶雪開如何是兼中至師云
0596c14: 萍水相逢多意氣如何是兼中到師云泥牛入海無
0596c15: 消耗進云新豐一曲千年普洞上宗風萬古輝師云
0596c16: 轉功就位人皆見句裏藏鋒幾箇知。
0596c17: 秉拂有句無句荷葉團團團似鏡如藤倚樹菱角尖
0596c18: 尖尖似錐樹倒藤枯風吹柳絮毛毬走句歸何處雨
0596c19: 打梨花蛺蝶飛到此果是楊修見幼婦而知玅者任
0596c20: 他棒如雨點喝似雷轟握劍輥毬張弓架箭佛祖言
0596c21: 教諸子百家不用如何若何信手拈來一捏粉碎有
0596c22: 甚禪可參七可打便做箇灑灑落落無事閒道人也
0596c23: 假若惜破甑於回頭驚蜂蠆於掉臂直饒舉手攀南
0596c24: 斗轉身倚北辰鸚鵡洲和岸趯翻黃鶴樓驀頭拳倒
0596c25: 正眼看來猶隔玄關在就中莫有透得的麼一僧纔
0596c26: 出師云莫學假雞啼。
0596c27: 秉拂西來祖意莫參詳覿面分明絕覆藏霧影環山
0596c28: 分夕照松濤隔岸墮幽香溪邊露冷浮雲淡嶺上風
0596c29: 高逝水長幾樹桃花紅灼灼數竿修竹碧蒼蒼知有
0596c30: 者庭前柏枯生果不知有者廬陵米爛成秧知與不
0597a01: 知拈向一邊著何故有事出眾相見無事各自歸
0597a02: 堂問西來祖意即不問欲將賓主請師分師打云且
0597a03: 道是賓是主如何是賓師云終日走白雲如何是主
0597a04: 師云當堂不正坐如何是賓中賓師云眼底無筋一
0597a05: 世貧如何是賓中主師云歷盡青山沒伴侶進云謝
0597a06: 師指示師云且禮拜著僧作禮師便打。
0597a07: 解夏秉拂盡大地是箇青龍寺其間煙雲出沒鳥道
0597a08: 紆迴同行共止了無遮障因甚問著境況遐邇樓閣
0597a09: 高低十箇五雙茫然不知今朝不惜眉毛八字打開
0597a10: 豎拂云看看九峰崒嵂疊翠成陰三泖瀠迴交光瀲
0597a11: 灩月臨古渡疏影微分煙鎖重樓寒光獨耀櫓聲款
0597a12: 乃穿石樣之梭山色微茫布天孫之錦於此會得途
0597a13: 中受用於此不會世諦流布途中世諦且置祇如不
0597a14: 涉程途又作麼生揮拂云腳下無私塵不隔胸中有
0597a15: 字路偏遙。
0597a16: 秉拂者著子最難測智莫能知識不可識道其明黑
0597a17: 如漆道其暗昭如日卷則包含萬有了無滲漏放
0597a18: 該括十虛迥絕纖塵大闡一音廣弘萬品若是箇眼
0597a19: 底有筋皮下有血的漢子一聞此舉承當得去不妨
0597a20: 渴飲饑餐倦眠閒步嘯傲林泉坐消歲月設或尚留
0597a21: 觀聽更須清耳虛襟晨昏匪懈似雞抱卵晝夜不離
0597a22: 如貓捕鼠首尾一貫直得天翻地覆海沸波騰東西
0597a23: 莫辯南北不分忽然地一聲方知成佛其來舊矣
0597a24: 雖然若到祖師門下正好朝打三千暮打八百因甚
0597a25: 如此拍案云不到最高處安知滄海深。
0597a26: 秉拂六七年來訪道參禪問法皆言無說問道皆云
0597a27: 無傳且喜無說踏穿草履沒絲隔幸也無傳撲落虛
0597a28: 空絕正偏自此不羨佛與祖披襟常嘯碧雲邊誰知
0597a29: 遇著無情漢逼我垂鉤釣曉煙飄然舞起巖頭棹莞
0597a30: 爾放開船子舟片帆直入驚人浪裂破波心兩道流
0597b01: 悠悠頻把絲綸展試看華鯨逆浪遊將拂子作拋鉤
0597b02: 勢云有麼有麼良久云罷罷罷休休休水澂不見魚
0597b03: 兒現搖出蘆灣別下鉤以拂子搭肩上云收。
0597b04: 冬至秉拂書雲節至老梅壟上破香腮添線日長古
0597b05: 柏庭前呈翠色酒瓶山上雲北起曉來仍際會龍菴
0597b06: 昇僊臺畔水東流夜深卻繞戒衣亭頭頭法法直指
0597b07: 徽猷佛性玅義宛爾全彰若乃更涉思惟自是落七
0597b08: 落八諸兄到此如何合折卓拄杖下座。
0597b09: 除夕秉拂去年人度今年節今年人送去年年去年
0597b10: 光景還依舊今年人事不同前既是光景依舊因甚
0597b11: 人事不同乾坤老我一身拙日月催人兩鬢斑復舉
0597b12: 僧問古德年窮歲盡事如何德云孟春猶寒師云古
0597b13: 德雖則句裏藏鋒言中有響未免使人坐在冷冰冰
0597b14: 地有問我年窮歲盡事如何但云石女夜深煨榾柮
0597b15: 木童天曉舞春風者裏搆得去說甚曲唱新豐酒顛
0597b16: 曹山牛烹露地獅弄雲巖一任輪天轉地換古移今
0597b17: 細切清風薄明月食前方丈共度殘年非為分外
0597b18: 苟或機迷始終且去巡寮喫茶。
0597b19: 歲旦秉拂問滿目風光頻漏泄新年一句請師宣師
0597b20: 云張公喫酒李公醉進云祇如僧問鏡清新年頭還
0597b21: 有佛法也無清云有怎生是有師云橫拈白棒打顛
0597b22: 狗明教云無如何是無師云踢翻東壁笑胡盧進云
0597b23: 未審二老還有為人處麼師云有進云那是他為人
0597b24: 處師云梅雪爭春展笑顏乃云新年頭佛法有橫拈
0597b25: 白棒打顛狗新年頭佛法無踢翻東壁笑胡盧有無
0597b26: 迥出兩重關梅雪爭春展笑顏好大哥仔細看旭日
0597b27: 初昇光朗耀鴻鈞纔轉景多般。
0597b28: 秉拂大道虛靈曾無方隅本來成現不用安排言下
0597b29: 知歸階前客作棒頭領荷抱樹寒蟬饒似天由杲日
0597b30: 江上清風衝漢無形過流絕影正是生死交關不無
0597c01: 大患須知英靈漢子慷慨丈夫撒手威音不留階級
0597c02: 遇茶喫茶遇飯喫飯閒對風前幾片雲倦來高枕無
0597c03: 拘束且道此人得何三昧乃有如是受用喝一喝云
0597c04: 不是知音不與談。
0597c05: 結夏秉拂參玄人莫輕忽尋師訪道非容易涉水登
0597c06: 山苦萬千餓其體膚勞筋骨既到寶山休浪回必須
0597c07: 討得箇端的箇端的無他術不學西天驗蠟人話頭
0597c08: 貴在時綿密放下面皮剔起眉鑄就一條生鐵脊牢
0597c09: 把繩頭緊著鞭拶得通身白汗出咬定牙關捏緊拳
0597c10: 是魔是佛一齊擲橫排豎遣著精神看他畢竟是何
0597c11: 物看到水窮山盡時那時自有好消息咄。
0597c12: 祈雨秉拂拈拄杖云拄杖化作娑竭龍王一時遊遍
0597c13: 大千世界曹谿路上波浪滔天少室山前煙雲匝地
0597c14: 大野橫身風颯颯油然遍界冷颼颼去來不出一毫
0597c15: 端含吐十虛無背向既有如是神通且看如是玅用
0597c16: 卓一卓云東海鯉魚打一棒茫茫宇宙便為霖。
0597c17: 秉拂道念若同情念成佛有餘為眾一似為己彼此
0597c18: 事辦諸昆仲邇來坐禪還同平日之情念尋常之為
0597c19: 己也未情知你被麻三斤乾矢橛三不是一何歸父
0597c20: 母未生前庭前柏樹子礙在胸中要生生不得要死
0597c21: 死不得觸著磕著好賺殺人我有箇方便直下若能
0597c22: 搆去豈不慶快平生以拂左拂云麻三斤乾矢橛父
0597c23: 母未生前盡在者裏右拂云三不是一何歸庭前柏
0597c24: 樹子盡在者裏畫○相云莫若打成一片鎔作一團
0597c25: 方是到家消息復擊香案云一時百雜碎了也更說
0597c26: 甚道念情念為眾為己欲覓箇生死之相了不可得
0597c27: 是則是更有一言智有所不知神有所不明到今不
0597c28: 得不說搖手云且謾說且謾說三七完來猶未遲甕
0597c29: 裏那怕走卻鱉。
0597c30: 解夏秉拂鉏一片畬種一籮栗佛法猶海愈入愈深
0598a01: 日中一食夜後一寢道業如山漸登漸高果是住同
0598a02: 野鶴去則孤雲縱橫在我收放自由逢佛殺佛逢祖
0598a03: 殺祖便可建大功立大業挾宇宙乘雲氣御飛龍選
0598a04: 佛場中可謂第一狀元也假若利名在念山水牽連
0598a05: 遂扣齒作噀水書符勢云萬靈千聖千聖萬靈金錢
0598a06: 寶馬火速登程急急如律令敕。
0598a07: 冬至秉拂敲唱雙行龜毛倒縛清風影照用齊施兔
0598a08: 角橫穿佛祖腮樹靈鼉之鼓攻魔族於千山仗太阿
0598a09: 之劍掃狐蹤於萬里或乘獅子現全身或騎象王現
0598a10: 半形或拈一字關鍵作多種圓相或指三界惟心萬
0598a11: 法惟識使瘖復語瞽重明病得瘥瞶者聽此是諸佛
0598a12: 諸祖塵點劫來應時施設土苴緒餘耳祇如秉拂上
0598a13: 座又如何話會卓拄杖云孤根自有天然秀不假陽
0598a14: 和分外奇。
0598a15: 眾檀送抱拙大師靈骨入山請秉拂遠客歸故鄉相
0598a16: 逢話更長恐人聽不見特舉向當陽以拂子畫○相
0598a17: 云諸昆仲見麼適來抱大師向大圓鏡中入無量無
0598a18: 邊不可思議禪定一一定中發無量無邊不可思議
0598a19: 智慧一一慧中放無量無邊不可思議光明一一光
0598a20: 中現無量無邊不可思議國土一一國中興無量無
0598a21: 邊不可思議蓮舟一一舟中載無量無邊不可思議
0598a22: 諸佛一一諸佛演無量無邊不可思議玅法復領無
0598a23: 量無邊不可思議微塵數世界若聖若凡若冤若親
0598a24: 乃至一切山川草木瓦礫荊棘水陸空行情與無情
0598a25: 異口同音演第一義乘此寶筏共到彼岸成等正覺
0598a26: 拂一拂云是伊又向甚處去也樹高低山突兀柳半
0598a27: 伸腰梅半發洗清天地一林霜印破虛空千嶂月此
0598a28: 時識得者根源何俟當來問彌勒。
0598a29: 除夕秉拂雲歸壑水朝宗二十四氣昨日盡三十六
0598a30: 旬此際窮窮則變變則通尋常一樣窗前月纔有梅
0598b01: 花便不同試問湖山參學士箇中誰是主人公即如
0598b02: 攜囊盛種遺鄉里羯鼓催花賽上工此是春意尚未
0598b03: 是主人公若謂粉成角食彎弓射木造龍舟淡抹紅
0598b04: 此是夏意猶未是主人公更道烏鵲填橋會織女涼
0598b05: 風落帽笑嘉翁此是秋意又未是主人公乃至訪友
0598b06: 乘槎來玉岸尋梅策蹇上瑤峰此是冬意亦未是主
0598b07: 人公諸兄弟現今三十到來畢竟如何是主人公喝
0598b08: 一喝云爆竹騰空飛臘雪江村野燒放新紅。
0598b09: 元旦秉拂今年年是去年年年去年來是好年昨日
0598b10: 日是今日日日移日換是好日柏葉泛三春之醑梅
0598b11: 花開兩歲之瓊酒瓶山前別露一壺春色醉眠亭畔
0598b12: 依然無限風光牧童見以謳歌野老聞而舞袖說甚
0598b13: 葛天氏之民歟無懷氏之民歟直得天和地和人和
0598b14: 情與無情一樣和年新月新日新大地山河一色新
0598b15: 豎拂云者箇還有新舊也無乍卷乍舒煙聚散無高
0598b16: 無下日光輝風流一段難收拾迥別人間絕是非。
0598b17: 祈晴秉拂以拂子畫一畫云雲開碧落復豎拂云日
0598b18: 麗中天煙消遙見山形瘦花枝上突出無位真人日
0598b19: 煖頻收谷口寒石洞邊迸開本來面目隱向此間隱
0598b20: 現向此間現隱現既無私急須高著眼畫○相云看
0598b21: 看漆桶都來齊打破頂門迸出一輪紅。
0598b22: 老和尚誕日眾請秉拂迦陵僊音遍周沙界爍迦羅
0598b23: 眼洞徹十虛揭示格外樞機夜半正明提持向上玄
0598b24: 關天曉不露此是我老人塵點劫來乘大願力普運
0598b25: 慈心降蹟中州北地照來南地月垂餌會稽吳山飛
0598b26: 去越山雲當此際也節屆蕤賓年方知命丹葩燿日
0598b27: 幽禽調叔夜之琴天籟雜歌芳草入謝公之句叵耐
0598b28: 現前昆仲卻向虛空結彩盡謂師長之年不可不知
0598b29: 既已知矣不可不祝眾中或以寶掌千二百歲而為
0598b30: 祝者或以莊老八千樁而為祝者或以智勝塵點劫
0598c01: 數而為祝者或以彌陀無量壽而為祝者上來祝壽
0598c02: 即不無豎拂子云祇如者箇不落數量作麼生祝無
0598c03: 見頂露雲攢急劫外靈枝不帶春。
0598c04: 結制秉拂牢關把住不通津驗辯龍蛇心膽驚未具
0598c05: 超方雲漢眼碧油幢令那虛行捨生棄死誅巢穴步
0598c06: 月巡風守禁城二六時中加力練刻刻還將魁首擒
0598c07: 刀鎗須得龜毛就弓矢還從兔角成清平世界休留
0598c08: 戀白刃峰頭好轉身轉得身來直下看看渠畢竟是
0598c09: 何人忽然看破自家底風光溢目露天真不必梯山
0598c10: 并航海西來祖意甚分明遂喝一喝下座。
0598c11: 除夕秉拂寒暑迭運烏兔遷流逗到今宵如何合折
0598c12: 若是性燥漢子向新舊未交之際歲次未至之初洞
0598c13: 開隻眼一覷覷破任他日征月邁歲改時遷寒辭臘
0598c14: 雪煖入春風自然不被明暗晦朔之所轉變從教毆
0598c15: 儺戲舞無非箇裏神通桃符換彩盡是當人玅用不
0598c16: 然謾謂寸陰無可惜等閒拋卻實難追。
0598c17: 秉拂畫○相云寶鏡當軒翠影珊龜毛指出好生觀
0598c18: 縱饒當處知端的復畫相云擬議依然隔此關。
0598c19: 元旦秉拂問打七起三即不問應時一句事如何師
0598c20: 云翠飛嫩柳堤邊影進云恁麼則第二句了也師云
0598c21: 且向第一句薦取乃云我有一句子從來未舉似了
0598c22: 無古與今迥絕向和背捷徑又尋常現成更容易不
0598c23: 用問人尋胡為向己會頭頂一樣天腳踏無二地梅
0598c24: 開雪裏香柳拂堤邊翠野色曉來青嵐光晴更媚霜
0598c25: 濃谷口寒風澹谿聲碎柏酒飲椒觴銀花燦火樹笛
0598c26: 韻起孤城鐘聲沉野寺頭頭與法法空劫已前事直
0598c27: 下解承當應時無不利一僧出禮云將謂新正有幾
0598c28: 許佛法若然阿誰不會師喝云非公境界。
0598c29: 解制秉拂籟發千山天外濤聲淅淅金篩百畝雲中
0598c30: 翠影珊珊一段真機覿面何須別覓心安笑他百城
0599a01: 煙水千里布單四藤條稱天下佛三頓棒往大愚灘
0599a02: 拋卻自家寶藏希圖大樹皮寬縱饒拾得半箇鼻孔
0599a03: 不是儱侗便是瞞盰惟我青龍濟濟多士不狂不獧
0599a04: 不懦不頑發憤要明此事直透鐵壁銀山拶得赤肉
0599a05: 團上走出無位真人揚聲大叫云諸兄弟九旬制滿
0599a06: 足峭芒鞋猛思去路倘遇洪波浩渺白浪滔天如何
0599a07: 過得若也出身有路一任天南塞北去住自由其或
0599a08: 未然他時後日鐵面閻君索取飯錢莫言不道。
0599a09: 秉拂時間隱几夢騎須彌盧泛香水海入蟭螟眼中
0599a10: 透迆而行不覺走到蝸牛角上見兩箇石幢子口裏
0599a11: 喃喃談天論地舉古明今梅萼三冬發菊花九月開
0599a12: 犬子解咬人驢兒便拽磨方作此夢忽然一驚元是
0599a13: 眾請秉拂而今撾動法鼓上了法座說些甚麼即得
0599a14: 莫是談玄談玅說心說性得麼莫是判古批今拈宗
0599a15: 引教得麼莫是警策工夫標月垂示得麼殊不知談
0599a16: 玄談玅說心說性也是作夢判古批今拈宗引教也
0599a17: 是作夢警策工夫標月垂示也是作夢乃至世間貴
0599a18: 賤榮辱是非人我無明妄想成佛做祖也只是作夢
0599a19: 所以道真如佛性等是空花涅槃生死猶如作夢諸
0599a20: 兄弟既然都是作夢可中有識得夢破的麼喝一喝
0599a21: 云癡人面前不得說夢。
0599a22: 中秋秉拂天上月圓人間月半一有多種二無兩般
0599a23: 桂燦冰壺兔飛銀漢人月雙融水天一貫識得其中
0599a24: 了無思算如何是無思算的道理○分付堂前人打
0599a25: 鼓普請看。
0599a26: 篩金菴巨大師開關請秉拂晴湖一鑑浪花鮮為訪
0599a27: 同人泛練川只道此來觀法戰那知金鎖啟關前拈
0599a28: 拄杖云向此端的一回始知自己腳下一段光明輝
0599a29: 天鑑地盪古摩今納大海於毫端而毫端非細置須
0599a30: 彌於芥子而芥子有餘亦知我巨兄三年前捏聚虛
0599b01: 空為斗室搓圓大地作蒲團到今日鐵船獨駕泛青
0599b02: 霄橫身直入驚人浪所以時或在無縫室中髼頭垢
0599b03: 面而玄機隱密時或在芳花叢裏嘯月吟風而古韻
0599b04: 鏗鏘正恁麼時還在無縫室中還在芳花叢裏卓拄
0599b05: 杖云浩渺龍昇光吐碧離披月出影篩金。
0599b06: 除夕秉拂廿九日已前梅寒透而香飄道窮則變廿
0599b07: 九日已後柳煖回而色勝理至自彰正當廿九日舊
0599b08: 歲欲去未去新歲欲來未來舊不以舊為舊新不以
0599b09: 新為新天不以天為天地不以地為地山不以山為
0599b10: 山水不以水為水三百六十甲子一時打散了也沒
0599b11: 計較處髮從今日白無奈何時花是去年紅拶到梢
0599b12: 頭放一線道寒隨一夜盡春逐五更回舊依舊是舊
0599b13: 新依舊是新天依舊是天地依舊是地山依舊是山
0599b14: 水依舊是水是法住法位世間相常住雖然如老人
0599b15: 適來道臘盡春回萬物發生因甚衲僧鼻孔依舊垂
0599b16: 下喝一喝云大抵還他肌骨好不搽紅粉也風流。
0599b17: 薦嚴請秉拂假借四大以為身春煖桃花雨後新心
0599b18: 本無生因境有風吹柳絮毛毬走前境若無心亦無
0599b19: 一片冰心在玉壺罪福如幻起亦滅子規枝上向人
0599b20: 說大眾者裏薦得處人間世驪珠獨耀於滄海居涅
0599b21: 槃岸桂輪孤朗於碧天如此則淨裸裸遍大地是真
0599b22: 實人體清寥寥總剎海為大解脫場可以往復無間
0599b23: 可以動靜一如以至一子出塵冤親超拔不是神通
0599b24: 玅用本來法爾如然正恁麼時如何委悉西方國土
0599b25: 毫端現極目全彰清淨身。
0599b26: 秉拂舉天童淨禪師屢遷名剎後奉敕陞天童捧敕
0599b27: 黃示眾曰雲開九天呈起曰看彩鳳銜出且道如何
0599b28: 委悉急急如律令敕師云身入天湖光抉驪龍珠太
0599b29: 白峰前來逞俊一霎時日現雲敷聲價殊震皇都無
0599b30: 奈雲端飛彩鳳通身畫出老君符。
0599c01: 機緣問答
0599c02: 老和尚命送竹篦至座元寮為眾考工師即拈竹篦
0599c03: 落堂問眾云喚作竹篦則觸不喚作竹篦則背畢竟
0599c04: 喚作甚麼道得也拗折道不得也拗折眾無對師便
0599c05: 拗折歸寮。
0599c06: 師一日落堂考工畢上方丈問訊老和尚曰今日堂
0599c07: 中有幾人悟道師云若不是智操幾錯祗對和尚尚
0599c08: 曰座元大似不曾落堂師云將謂無人證明尚曰既
0599c09: 然落堂因甚容他聖僧瞌睡師云且喜今日放參。
0599c10: 僧問如何是無為國師云千秋歌舜日萬里樂堯天
0599c11: 如何是無星秤師云權衡渾不落輕重自分明如何
0599c12: 是無根樹師云常開花五色不逐四時凋如何是無
0599c13: 底缽師云擎出吞天地展開制毒龍如何是無弦琴
0599c14: 師云子期如不遇辜負伯牙心如何是無底船師云
0599c15: 不犯東西岸篙人用意良如何是無生曲師云曲終
0599c16: 人不會江上數峰青如何是無孔笛師云拈來高閣
0599c17: 上吹出鳳凰遊如何是無鬚鎖師云放行風不露把
0599c18: 住手難開如何是無底籃師云死蛇莫打殺好好盛
0599c19: 將歸進云為唄玄關明祖意果然法道異尋常師打
0599c20: 云識甚好惡。
0599c21: 問既是蛇師因甚被蛇吞卻師云盡力推爺向裏頭
0599c22: 又云疑殺天下人。
0599c23: 問萬瓦鱗鱗勢衝霄漢為何喚作無梁殿師云別是
0599c24: 一乾坤。
0599c25: 問佛祖塔廟因甚卻被雷霹師云通上徹下。
0599c26: 問時人有病醫王醫醫王有病何人醫師云山僧解
0599c27: 忌口又有如前問師云人參附子下將來。
0599c28: 問有一室女未曾嫁娉生得一子姓個什麼師云不
0599c29: 得姓又云三玄收不得四句豈能該。
0599c30: 問泉眼不通被沙礙道眼不通被甚麼礙師云切忌
0600a01: 捏目生花復有如前問師云禍不入慎家之門。
0600a02: 問如何是殺人刀師云長空不匣鋒鋩色如何是活
0600a03: 人劍師云四海唯清日月明如何是凡師云華頂峰
0600a04: 頭客如何是聖師云平田莊裏人曰凡之與聖相去
0600a05: 幾何師云古松連翠竹秋水對紅蓮。
0600a06: 問佛不化本國和尚因甚旋里說法師云盡大地是
0600a07: 山僧你向何處見他曰是處是彌勒無門無善財師
0600a08: 云說甚麼法僧擬議師便打。
0600a09: 師遊投子僧問父不投為何投子師云同時不識祖
0600a10: 曰寺以伽藍護法正毀葬時胡不顯應師云見怪不
0600a11: 怪其怪自壞曰法雨因時離寂住慈雲何日再還山
0600a12: 師云劫火洞然毫末盡青山依舊白雲中。
0600a13: 問知有底人因甚道不得師云子諱爺名不知有底
0600a14: 人因甚道得師云汝卻靈利曰自後如何行履師云
0600a15: 奈河橋畔嘶聲切劍樹林中去復還。
0600a16: 問如何是祖師西來意師云石從空裏立水向火邊
0600a17: 焚曰不會師云有工惟種竹無暇不栽松。
0600a18: 問既為佛弟子何得又還俗師云易割千莖髮難空
0600a19: 一片心曰反反復復有甚了期師云金剛倒地一堆
0600a20: 泥。
0600a21: 師據新室問眾云知識晏居名曰方丈白雲坐處因
0600a22: 甚僅成八尺天瑞曰他人住處師不住師云更道僧
0600a23: 理前問師云橫身三界外獨脫萬機前。
0600a24: 問一切眾生皆盡孝道因甚土梟食母師云獅兒一
0600a25: 吼祖父俱盡復有如前問師云換骨洗腸重整頓通
0600a26: 身是眼更須參。
0600a27: 問魚以水為命為何死在水中師云道曠無涯逢人
0600a28: 不盡復有如前問師云專為流通。
0600a29: 問猛虎以肉為食為何不食其子師曰無下口處又
0600a30: 云從門入者不是家珍。
0600b01: 僧參師問那裏來曰少林來師云還見達磨祖師麼
0600b02: 曰見師云是何面目曰同和尚一般師云莫眼花僧
0600b03: 擬對師喝出。
0600b04: 僧問無夢無想主人公在甚麼處師云踏斷草鞋四
0600b05: 條筋僧禮拜師云會麼曰不會師打云莫妄想。
0600b06: 問大地焦枯作麼生救師云自有源頭活水來。
0600b07: 僧問盡大地是沙門一張口諸人向甚麼處屙師云
0600b08: 把將鍬子來許多時雨水為何青龍江不滿師云渠
0600b09: 無增減百花鬥艷萬卉爭奇且道明甚麼邊事師云
0600b10: 千古意分明。
0600b11: 問既是獅子兒為何卻被犬咬師云許者畜生具眼。
0600b12: 僧問萬法歸一一歸何處師云此去青浦二十五里
0600b13: 曰意旨如何師云看腳下。
0600b14: 居士問如何是弟子本來面目師指庭前牡丹云會
0600b15: 麼曰不會師云一年一度開。
0600b16: 僧問如何是先照後用師云筠袁贛吉頭上插筆如
0600b17: 何是先用後照師云石城乾化說話廝罵如何是照
0600b18: 用同時師云漳泉福建頭匾如扇如何是照用不同
0600b19: 時師云嘉眉果懷裏有狀。
0600b20: 問如何是佛師云烏雞雪裏啼僧作禮師便打。
0600b21: 僧問如何是一印印空師云三更紅日上高峰如何
0600b22: 是一印印水師云天曉銀蟾浮浪裏如何是一印印
0600b23: 泥師云釋迦布髮然燈記。
0600b24: 問如何是青龍境師云闢徑通三泖開門對九峰如
0600b25: 何是境中人師云相逢卻不識不識卻相逢。
0600b26: 僧參師云發足何方曰楚中師云船來陸來曰遇船
0600b27: 則船遇陸則陸師云如何是二俱不涉僧一喝師云
0600b28: 用喝作麼僧擬議師打出。
0600b29: 僧問祖意教意是同是別師云一條拄杖萬年藤洞
0600b30: 山臨濟是一是二師云半臂袈裟千佛衣曰與麼則
0600c01: 一月普現一切水師云莫向者裏躲跟僧喝師便打。
0600c02: 僧問如何是佛師云莫妄想如何是法師云莫眼花
0600c03: 如何是僧師云莫寐語曰謝師指示師打云又恁麼
0600c04: 去也。
0600c05: 僧問如何是道師云江山留勝蹟曰不問者箇道師
0600c06: 云你問那箇道曰大道師云我輩得登臨。
0600c07: 問不求棒喝交馳請示鏡清六刮師云目前無異路
0600c08: 何必泣多岐如何是就毛刮塵師云三頓不異蒿枝
0600c09: 拂如何是就皮刮毛師云兩吹正是蟲禦木如何是
0600c10: 就肉刮皮師云心頭片石且休安如何是就骨刮肉
0600c11: 師云項上鐵枷須脫卻如何是就髓刮骨師云擯出
0600c12: 侍者忠國師祇如髓又如何刮師云問殺首座价尊
0600c13: 宿進云六刮已蒙師指示向上宗乘事若何師打云
0600c14: 手執夜明符幾箇知天曉。
0600c15: 僧參師豎拂子僧擬議師便打。
0600c16: 僧問如何是有拄杖子與拄杖子師云富嫌千口少
0600c17: 如何是無拄杖子奪卻拄杖子師云貧恨一身多。
0600c18: 僧參師拈拄杖僧一喝師便打。
0600c19: 官人參師云汝是官人怎解參禪進云莫以相貌取
0600c20: 人師云山僧造次。
0600c21: 眾秀才參師云十目所視十手所指且道指視箇甚
0600c22: 麼咸云不會師云賴遇措大不會。
0600c23: 僧問有拄杖子為何又與拄杖子師云甜瓜徹蒂甜
0600c24: 無拄杖子因甚奪卻拄杖子師云苦瓠連根苦。
0600c25: 僧問未見青龍時如何師云夫子不識字曰見後如
0600c26: 何師云達磨不會禪曰見與不見作麼生師云金雞
0600c27: 生彩鳳玉兔產麒麟。
0600c28: 僧問鳥道不逢時如何師云泥牛吼水面曰逢後又
0600c29: 如何師云木馬逐風嘶。
0600c30: 僧問如何是和尚家風師云每日三餐食常年一衲
0601a01: 衣進云忽遇客來將何祗待師云鵲來頭上語雲向
0601a02: 眼前飛。
0601a03: 僧問如何是塔院家風師云一塢白雲三間茆屋進
0601a04: 云忽遇客來將何祗待師云寧可清貧快樂不求濁
0601a05: 富多憂。
0601a06: 僧問師唱誰家曲宗風嗣阿誰師云弁嶽峰頭月龍
0601a07: 江波底明。
0601a08: 問如何是祖師西來意師云木馬走如煙石人趁不
0601a09: 及進云不與萬法為侶是甚麼人師云城中青史樓
0601a10: 雲外高僧塔。
0601a11: 問如何是安樂境師云山外龍吟瀑布水澗邊雲起
0601a12: 翠微峰如何是境中人師云送客不離三步內邀賓
0601a13: 只在一庭中。
0601a14: 一僧字山夫師云山夫即不問如何是山妻一葦云
0601a15: 綠楊芳草地何處不風流師云未在進云山夫即不
0601a16: 問如何是山妻師云自古上賢猶不識造次凡流豈
0601a17: 可明。
0601a18: 　　　弟子　德潤備資敬刻
0601a19: 　方丈和尚語錄第十卷惟冀覺了自心
0601a20: 　　　超步毘盧寶頂義成一切頓圓調
0601a21: 　　　御十身
0601a22: 寒松操禪師語錄卷第十
