0791a01: 序
0791a02: 大道廓然獨脫形表何緇何素何
0791a03: 聖何凡從上古尊宿握吹毛劍斷
0791a04: 人命根惟臨濟一宗卓越常情濟
0791a05: 十七傳為斷橋倫祖倫十一傳為
0791a06: 徑山沖祖沖傳興善廣廣傳普明
0791a07: 用我金明介老和尚為普明嫡子
0791a08: 傳法三十餘人瓶山次菴法兄其
0791a09: 上首也普光坦菴峻禪師丰標天
0791a10: 挺遍歷諸方在在推許師未肯諾
0791a11: 最後至瓶山門下水乳相投遂受
0791a12: 記余炙師儀範壁立萬仞聆師
0791a13: 緒論穆然清風捧讀普光語錄如
0791a14: 大寶炬光燭九垓誰敢正眼覷著
0791a15: 覷著則瞎卻渠眼余合掌稱慶曰
0791a16: 斷橋一支將大振矣因力勸付梓
0791a17: 一任含靈抱識橫咬豎嚼行見兒
0791a18: 孫匝地正不可思議也。
0791a19: 康熙庚戌孟秋丙辰空諸羅真性
0791a20: 敬題。
0791a21: 
0791b01: 嘉興諸鄉紳請啟
0791b02: 伏以青天轟霹靂滹沱道出常情破院扇真風蠡水
0791b03: 孤標遍界獅窟既無凡類曹源自爾流長恭惟
0791b04: 坦菴大和尚座下金陵毓秀鍾阜呈祥紹隆倫祖之
0791b05: 真傳丕振車溪之嫡派瓶山室裏倒翻筋斗出羅籠
0791b06: 檇李城南剷斷葛藤全正令久潛光於水邊林下壁
0791b07: 立高風方現瑞於優缽羅華入廛垂手茲有普光勝
0791b08: 剎原為古佛道場不遠南翁興善之宗猷且近鴛老
0791b09: 普明之恢復巍然祖剎之間允矣法王之席時節已
0791b10: 臻因緣匪偶植等久欽道範特發微誠析寸香而泥
0791b11: 首勒蕪語呂式瞻伏願高提祖印甘露門隨時施設
0791b12: 洪開爐辣手段卓絕諸方裂破墜香擲地之機緣
0791b13: 播揚日擁扶桑之漏逗俾大根小莖法雨均霑而此
0791b14: 界彼疆皇風一片臨楮無任屏企之至。
0791b15: 　法末張天植　曹　溶　王　庭　朱茂時
0791b16: 　　　錢　江　莊　鏻　何元英　許宗渾
0791b17: 　　　李丹衷　姚原溈　陳　恂　張三省
0791b18: 　　　項玉筍　陳之遵　卜陳彝　濮　芬
0791b19: 　　　項　泰　袁定遠　黃　濤　金大起
0791b20: 　　　李新枝　黃士傑　仝頓首拜
0791b21: 眾文學請啟
0791b22: 伏以花開五葉式瞻庚嶺之輝教外單傳丕振鳧鐘
0791b23: 之響法不孤起道在人弘恭惟
0791b24: 潛夫大和尚少室真傳滹沱嫡派蘊龍蟠虎踞之間
0791b25: 氣瓊筏渡盡迷津接南岳敬畏之家風慧日重懸沙
0791b26: 界揭開斷橋倫祖之生面播揚車溪幻老之嘉聲密
0791b27: 印瓶山崇輝范里三千獅象隨高步詎曰非時萬里
0791b28: 香雲擁法幢寧惟異地今茲普光禪剎實係古宿道
0791b29: 場特請大禪師移錫光臨烹佛煉祖紹隆從上之宗
0791b30: 猷培毓雲礽之嫡乳唱彌高而和彌峻奚翅一世驚
0791c01: 聞翥威鳳而奮祥麟直令千秋振響祐等向沾道味
0791c02: 久飫麈談懷瓣香而泥首勒寸楮以瞻雲伏願俯鑒
0791c03: 微忱慨俞飛錫毒鼓轟天髑髏迸而紅日當空獅王
0791c04: 踞地狐犴消而清風遍界拄杖跳之家聲塵塵奉
0791c05: 重扶桑日出之公案剎剎掀翻將見祖道重興三草
0791c06: 二木而法雨均霑宗乘丕暢此土他方而道風一貫
0791c07: 矣肅此布陳顒候慈旆不宣。
0791c08: 　法末呂嘉祐　顧　紳　駱雲程　施　博
0791c09: 　　　卜汝諧　周天澤　項微謨　陸　煐
0791c10: 　　　項水鏡　許振聲　施　璜　萬人望
0791c11: 　　　項吉士　李　潛　項　奎　羅開驎
0791c12: 　　　項具慶　陸　燾　萬民望　項嘉祚
0791c13: 　　　施鑒蘧　項　禹　卜　鼎　項穎思
0791c14: 　　　項觀國　萬世望　項穎異　譚有泌
0791c15: 　　　項官治　仝頓首拜
0791c16: 普光請啟
0791c17: 伏以十方調御光氣照於祇林雙桂昌榮芳枝接乎
0791c18: 慧命生當末季代有傳人恭惟
0791c19: 坦菴大和尚覺海津梁名藍領袖系自江左水分白
0791c20: 鷺洲邊化被漳南路繞蒼龍磯畔繼斷橋之高躅弘
0791c21: 臨濟之宗風自從唱導海閩何幸錫飛檇李惟是普
0791c22: 光禪寺僻處永豐本係寂寞之鄉夙望能仁之駕某
0791c23: 等投身蓮界未破迷途托業琪園猶粘世網平流薄
0791c24: 劣無力撐持自非龍象蹴踏之才難副緇素皈依之
0791c25: 志敢申瓣香來投座下俯垂賜誨高樹法幢溯緣起
0791c26: 於天福初載惟憑福德以遙臨推創始于道坦法師
0791c27: 信藉坦翁而復振此法門之所係賴非勉強之所能
0791c28: 求伏望允從曷勝禱切。
0791c29: 　法弟子陳大儒　張鳳翎　盛　洪　朱焜采
0791c30: 　　　　聞名彰　周世傑　盛鴻儀　朱雲燾
0792a01: 　　　　朱永泰　夏成文　夏成彥　於　煌
0792a02: 　本山弟子達賢　祖源　真默　祖仁　戒端
0792a03: 　　　　　正印　方慶　智正和南拜
0792a04: 
0792a05: 
0792a06: 
0792a07: 
0792a08: 
0792a09: 
0792a10: 
0792a11: 
0792a12: 
0792a13: 
0792a14: 
0792a15: 
0792a16: 
0792a17: 
0792a18: 
0792a19: 
0792a20: 
0792a21: 坦菴禪師住嘉興普光寺語錄
0792a22: 侍者全弘記錄
0792a23: 康熙庚戌五月十九日師在精嚴寺受
0792a24: 闔郡紳衿諸大護法洎眾耆宿請住普光寺小參拈
0792a25: 啟云者個有底喚作無盡藏頂王三昧有底喚作金
0792a26: 剛秘密真言有底喚作護身符子今日在峻上座手
0792a27: 裏但喚作賣水牯牛底文契何故從此拖犁拽耙去
0792a28: 也一向把住乾坤失色于今放行遍界生光且道把
0792a29: 住是放行是良久云明眼人前卻成漏逗復舉五祖
0792a30: 演禪師在海會受請云三處住持只者滋味者回冤
0792b01: 家難為迴避白蓮峰鼻孔海會山出氣師云五祖鼻
0792b02: 孔雖善出氣只不合使人東奔西走山僧又不然初
0792b03: 作住持說甚滋味既是冤家何須迴避幸有七尺烏
0792b04: 藤去住自能出氣遂卓拄杖下座。
0792b05: 師以六月六日進院至。
0792b06: 山門云大解脫門今古洞開山僧到這裏不用強安
0792b07: 排拽拄杖便入。
0792b08: 佛殿漱口三日吾不喜聞老姥不欲見調達常謗嗔
0792b09: 遂展具云別人行處我不行便禮拜。
0792b10: 伽藍我六通你五通恢張正法震懾波旬大家扶起
0792b11: 破沙盆。
0792b12: 祖堂二三四七逐隊成群西天此土換卻多少人眼
0792b13: 睛。
0792b14: 據室架箭拋毬擎叉舞劍多少大驚小怪未免鈍置
0792b15: 煞人新普光無論凡來聖來只要照顧棒頭律律何
0792b16: 故臨濟門下當日嘉鎮府大廳洪護法設齋暨本山
0792b17: 檀越耆舊大眾等請上堂師至座前拈疏云這便是
0792b18: 二千餘年前靈山會上世尊親囑國王大臣底一則
0792b19: 公案今日諸大護法重新拈出錦心繡口玉轉珠回
0792b20: 光顯宗乘全彰聖諦大眾還委悉麼遂度表白云更
0792b21: 煩剖露宣畢指法座顧眾云不禮須彌王高步毗盧
0792b22: 頂且道是甚麼人境界喝一喝便陞拈香云此一瓣
0792b23: 香端為祝延
0792b24: 大清世界主今上皇帝陛下欽願壽空芥城而不竭福
0792b25: 等剎海以無涯次拈香云此一瓣香奉為闔國審僚
0792b26: 文資武列以及本郡各位尊官伏願股肱聖主柱石
0792b27: 皇圖永護法幢長光佛日復拈香云此一瓣香根蟠
0792b28: 劫石葉覆大千久經日炙風吹何啻三登九上八臂
0792b29: 那吒捉不著千眼大悲覷不見今日對眾拈出耑為
0792b30: 供養
0792c01: 臨濟正傳三十二世缾山堂上次菴本師老人用酬
0792c02: 法乳設有個漢出來道既是捉不著覷不見因甚到
0792c03: 這裏拈出但向他道事無一向且要共知斂衣就座
0792c04: 古林和尚白椎云法筵龍象眾當觀第一義師云第
0792c05: 一義諦亙古亙今普天匝地若到法兄椎下觀光早
0792c06: 是落三落四莫有向未發椎時薦得者麼乃云諸佛
0792c07: 出興列祖降跡以至拈花面壁斷臂破顏總是以訛
0792c08: 傳訛將錯就錯無非要汝諸仁各各識取者個第一
0792c09: 義且如何是第一義松篁拂漢梵宇排空鳥語花
0792c10: 香風清月朗頭頭上顯物物上明於斯會去自見堯
0792c11: 風蕩蕩舜日熙熙海晏河清民康物阜且道法筵重
0792c12: 闢法令初行一句又作麼生豐年野老謳歌日共喜
0792c13: 嘉禾合穗生謝辭不錄復舉神鼎諲禪師開堂云齋
0792c14: 會已具師云喫水也須防噎僧俗已集師云試看靈
0792c15: 山一會問答已畢師云閑言語當甚麼事佛法成辦
0792c16: 師云瞞得阿誰只將此著上祝今上皇帝聖壽無疆
0792c17: 師以拂子打圓相云山僧只將此著上祝今上皇帝
0792c18: 聖壽無疆且道與古人相去多少遂揮拂子一下復
0792c19: 結椎云諦觀法王法法王法如是下座。
0792c20: 當晚小參白仙上座纔出師便喝仙亦喝師云山僧
0792c21: 一喝正令當行上座一喝意作麼生仙云斷橋流水
0792c22: 急端的是曹源師云許汝讚歎仙又喝師云者一喝
0792c23: 沒有落處仙云某甲今日納個敗缺師云大眾證明
0792c24: 乃云欲識佛性義當觀時節因緣時節若至其理自
0792c25: 彰且道即今是甚麼時節眾無對師自代云皓月正
0792c26: 當空復舉主峰法伯住龍淵晚參云大凡整叢林立
0792c27: 宗旨莫不由此時節因緣時節若至如貧得寶師云
0792c28: 大眾還識者寶麼不是隋珠卞玉亦非隨色摩尼驀
0792c29: 拈拄杖云山僧這裏亦有一寶便在諸人分上皆不
0792c30: 欠少但以塵蔽沙埋不能證得于今正是時節山僧
0793a01: 要汝等個個得者寶去有麼有麼良久卓杖下座。
0793a02: 次日到興善寺掃鴛祖塔拈香云三十年前鼓兩片
0793a03: 皮遍界生風三十年後突出巴鼻全身入草今日特
0793a04: 地瞻禮只為祖彌不了驀召眾云不肖孫與祖師相
0793a05: 見汝等作麼生良久云切忌草草遂插香。
0793a06: 闔山耆德設齋請上堂風生古殿雲列奇峰夏木鶯
0793a07: 啼彫樑燕語頭頭祖意昭然觸處真機煥爾英靈到
0793a08: 此用力不多其或未然更資一路遂喝一喝復舉臨
0793a09: 濟大師云我有時一喝如金剛寶劍有時一喝如踞
0793a10: 地師子有時一喝探竿影草有時一喝不作一喝用
0793a11: 師云秖如山僧適纔一喝且道是金剛寶劍耶踞地
0793a12: 師子耶探竿影草耶不作一喝用耶還會麼師子林
0793a13: 中師子吼旃檀林內旃檀香下座。
0793a14: 立兩序上堂以拂子打○云普光今日放開一孔了
0793a15: 也莫有著楔者麼縱饒著得恰好病僧也只許你一
0793a16: 半何故妙舞不應誇遍拍三臺須要大家催。
0793a17: 三門眾檀越設齋請上堂曰仙上座纔禮拜師云今
0793a18: 日不答話仙挺身云者個是甚麼師云向汝道今
0793a19: 日不答話仙佇思師便喝仙亦喝師云病僧一喝有
0793a20: 賓有主上座一喝又作麼生仙云兩眼對兩眼師又
0793a21: 喝仙云今日放過和尚師云莫謂拄杖不在自嚴庫
0793a22: 頭問如何是萬法歸一師云柴米油鹽果品蔬菜頭
0793a23: 云如何是一歸何處師云汝須堅心照管頭禮拜云
0793a24: 謝師答話師云切忌囫圇吞箇棗古節維那問孔子
0793a25: 云三十而立四十而不惑未審不惑箇什麼師云且
0793a26: 去摸索磬眼那云五十而知天命且道天命作麼生
0793a27: 知師云一椎粉碎後即向汝道那擬議師便喝那云
0793a28: 我今拶破虛空了幸採當陽得力機師豎拂子云還
0793a29: 採得者箇麼乃云連宵雷電交馳風霖大作炎蒸漸
0793a30: 遁秋氣縱橫是汝諸仁總去靜處薩婆訶鼾然成熟
0793b01: 睡那知山門外有一段奇特因緣且道是甚麼因緣
0793b02: 有個維摩居士言我普光倉無粒米爨乏莖薪乃使
0793b03: 無量無邊神通力涌身向虛空中現十八變直往上
0793b04: 方過無量無邊世界到香積國中用無量無邊轉運
0793b05: 力齎天廚飯還至我所卻問病僧我等以此無量無
0793b06: 邊殊勝玅供飽飫僧伽未審還有福利也無病僧向
0793b07: 他道端坐受供養施主常安樂是彼維摩生大歡喜
0793b08: 踴躍而退大眾還知有者般奇特事麼揮拂子云歸
0793b09: 堂喫飯去便下座。
0793b10: 因事上堂舉金明師翁拈墜香問瓶山本師云無情
0793b11: 如何說法山云和尚拄杖子跳去也明復勘問山
0793b12: 拈墜擲地叉手而立明拈墜置於几上山云無情說
0793b13: 法竟明便休去師云大眾看他二老舉揚個事鍼鋒
0793b14: 相拄水乳相投直得山河大地草木藂林悉放香光
0793b15: 皆譚般若即我病僧本欲巖栖竇處遯跡過時不意
0793b16: 遭他香氣勾引出來將些旃檀香沉水香海此岸香
0793b17: 牛頭無價香華樹香果樹香末香塗香須曼那華香
0793b18: 乃至妙法堂為諸天說法時香盡世所有一切之香
0793b19: 一時委付於我既受委付山僧如何施設驀拈拄杖
0793b20: 卓一卓云即今薰卻天下人鼻孔去也且道他無情
0793b21: 說箇什麼法久久拽杖便下座。
