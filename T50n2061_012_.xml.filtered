0778a01: 
0778a02: 宋高僧傳卷第十二
0778a03: 
0778a04: 宋左街天壽寺通慧大師
0778a05: 賜紫沙門贊寧等奉　撰
0778a06: 習禪篇第三之五正傳二十人附見四人
0778a07: 唐杭州大慈山寰中傳
0778a08: 釋寰中。姓盧氏。河東蒲人也。稟靈特＝持【元】特持異
0778a09: 挺質殊倫。身支亭頂骨圓峻。其聲若鐘響
0778a10: 其色猶脂凝。學通終古辭實豐贍。年二十
0778a11: 五隨計中甲科。然未塞其懷。復思再捷。無
0778a12: 何遭母之憂。遂廬于墓所。及服闋徑往北
0778a13: 京童子寺出家。二稔未周諸經皆覽。明年往
0778a14: 嵩嶽登戒肄＝隸【宋】【元】肄隸習律部。於茲博通忽慕上乘。
0778a15: 決往百丈山深得玄旨。後隱南嶽常樂寺。
0778a16: 結茅于山椒諫議大夫崖公深重其操。因別
0778a17: 立方丈。虞淵景晞一飯永日。然其乏水羸
0778a18: 瓶遠求。俄爾深宵有虎嘯廬側。詰旦視
0778a19: 之。果濫泉坼地而湧足其汲用。後之杭浙
0778a20: 江之北有山號大慈。居未久檀信爰臻。旋
0778a21: 成巨院。四方僧侶參禮如雲。屬武宗廢教。
0778a22: 中衣短褐。或請居戴氏別墅焉。大中壬申
0778a23: 歲太守劉公。首命剃染重盛禪林。壬午歲二
0778a24: 月十五日囑累聲畢而終。時漸溽暑驗其身
0778a25: 一無變異。而頂門燠潤。冬窆于塔所。享年
0778a26: 八十三。法臘五十四。有說常樂寺山虎跑泉。
0778a27: 當中公滅日。忽焉乾涸。異哉。止資中之受
0778a28: 用耳。至乾符丁酉歲。諡謚大師號性空。塔
0778a29: 名定慧也。縉雲太守段成式為真讚焉。
0778b01: 唐洛陽韶山寰普傳
0778b02: 釋寰普者。不知何許人也。稟形淳粹克性
0778b03: 謙。居于醜夷下風請業。汪汪然其識度
0778b04: 輒難擬議。具戒之後經論溫尋。然後杖錫南
0778b05: 遊澧陽。遇夾山而得心契。有參學舉問。垂
0778b06: 手歸。不使一機失其開誘。其所不薦勸
0778b07: 令披覽經法。亦近秀寂之遺風耳。
0778b08: 唐衡山昂頭日照傳
0778b09: 釋日照。姓劉氏。岐下人也。家世豪盛。幼承
0778b10: 庭訓博覽經籍。復於莊老而宿慧發揮。思
0778b11: 從釋子。即往長安大興善寺曇光法師下。稟
0778b12: 學納戒。傳受經法靡所不精。因遊嵩嶽
0778b13: 問圓通之訣。欣然趨入。後遊南嶽登昂頭
0778b14: 。直拔蒼翠便有終焉之志。庵居二十載。
0778b15: 屬會昌武宗毀教。照深入巖窟。飯栗飲流
0778b16: 而延喘息。大中宣宗重興佛法。率徒六十
0778b17: 許人。還就昂頭山舊基。結苫蓋構舍宇。復
0778b18: 居一十五年。學人波委。咸通中示滅。春秋一
0778b19: 百八歲。至三年二月三日入塔立碑存焉。
0778b20: 天下謂其禪學為昂頭照是歟。
0778b21: 唐朗州德山院宣鑒傳
0778b22: 釋宣鑒。姓周氏。劍南人也。生惡葷羶少多
0778b23: 英敏。宿齎異操懇願出塵。大龍不屈於小
0778b24: 庭。俊鶚必騰其層漢。既除美飾當預僧流。
0778b25: 從受近圓即窮律藏。其諸性相貫習偕通。
0778b26: 聞重湖間禪道大興。乃杭志雲遊造龍潭信
0778b27: 禪師。則石頭宗師之二葉也。始唯獨居一室。
0778b28: 鑒強供侍之。一夕龍潭持一枝火授鑒。鑒
0778b29: 接而行。數步且曰。久聞龍潭。到來龍之與
0778c01: 潭俱不見歟。信曰。子親到矣。機與教符。日
0778c02: 親丈室三十餘年。後止澧陽居。無何屬武
0778c03: 宗搜揚。洎大中還復法儀。咸通初武陵太
0778c04: 守薛延望堅請始居德山。其道芬馨四海禪
0778c05: 徒輻湊。伏臘堂中常有半千人矣。其於訓
0778c06: 授天險海深難窺邊際。雪參見鑒深肯
0778c07: 重。以咸通六年乙酉歲十二月三日。忽告諸
0778c08: 徒曰。捫空追響勞汝神邪。夢覺覺非復
0778c09: 有何事。言訖安坐而化。春秋八十四。僧臘六
0778c10: 十五。身據床坐。卓然七日如生在焉。天下
0778c11: 言激箭之禪道者。有德山門風焉。今襄鄧
0778c12: 漢東法孫極盛者是。
0778c13: 唐明州棲心寺藏奐傳
0778c14: 釋藏奐。俗姓朱氏。蘇州華亭人也。母方娠及
0778c15: 誕常聞異香。為兒時墮井。有神人接持
0778c16: 而出。丱歲出家禮道曠禪師。及弱冠詣嵩
0778c17: 嶽受具。母每思念涕泣。因一目不視。迨其
0778c18: 歸省即日而明。母喪哀毀廬墓間頗有徵
0778c19: 祥。孝感如是。由此顯名。尋遊方訪道。復
0778c20: 詣五洩山遇靈默大師。一言辨析旨趣符
0778c21: 合。顯晦之道日月之所然也。會昌人＝大【宋】【元】人大中衰
0778c22: 而復盛。唯奐居之熒不能惑。焚不能熱溺
0778c23: 不能濡者也。洎周洛再構長壽寺。度居
0778c24: 焉。時內典焚毀梵夾煨燼。手緝散落實為
0778c25: 大藏。尋南海楊公收典姑蘇。請奐歸于故
0778c26: 林以建精舍。大中十二年鄞水檀越任景求。
0778c27: 捨宅為院迎奐居之。剡寇求甫率徒二千。
0778c28: 執兵晝入。奐瞑目宴坐色且無撓。盜眾皆悸
0778c29: 懾叩頭謝道。寇平州奏請改額為棲心寺。
0779a01: 以旌奐之德焉。凡一動止禪者必集。環堂
0779a02: 擁榻堵立雲會奐學識泉涌指鑒岐分。詰難
0779a03: 排縱之眾。攻堅索隱之士。皆立褰苦霧坐
0779a04: 泮堅。一言入神永破沈惑。以咸通七年
0779a05: 秋八月三日。現疾告終。享年七十七。僧臘
0779a06: 五十七。預命香水剃髮。謂弟子曰。吾七日
0779a07: 在矣。及期而滅。門人號慕乃權窆天童巖。
0779a08: 已周三載。一日異香凝空遠近郁烈。弟子相
0779a09: 謂曰。昔師囑累令三載後當焚我身。今異
0779a10: 香若此。乃發塔視之。儼若平生。以其年八
0779a11: 月三日依西域法焚之。獲舍利數千粒。其
0779a12: 色紅翠。十三年弟子戒休。齎舍利述行狀。
0779a13: 詣闕請諡謚。奉褒誄易名曰心鑑。塔曰壽
0779a14: 相。奐在洛下長壽寺。謂眾曰。昔四明天童
0779a15: 山僧曇粹是吾前生也。有墳塔存焉。相去遼
0779a16: 遠人有疑者。及追驗事實皆如其言。初任
0779a17: 生將迎奐。人或難之。對曰。治宅之始有異
0779a18: 僧令大其門。二十年之後當有聖者居
0779a19: 之。比奐至止果二十年矣。又奐將離姑蘇。
0779a20: 為徒眾留擁。乃以拂與之曰。吾在此
0779a21: 矣。汝何疑焉。暨乎潛行眾方諭其深旨。又
0779a22: 令寺之西北隅可為五百墩以鎮之。或曰。
0779a23: 力何可致。奐曰。不然作一墩植＝殖【宋】【元】植殖五株柏
0779a24: 可也。凡微言奧旨皆此類也。刺史崔琪撰塔
0779a25: 碑。金華縣尉邵朗題額焉。
0779a26: 唐真定府臨濟院義玄傳
0779a27: 釋義玄。俗姓邢。曹州南華人也。參學諸方
0779a28: 不憚艱苦。因見黃檗山運禪師。鳴啄同時
0779a29: 了然通徹。乃北歸鄉土。俯徇趙人之請。住
0779b01: 子城南臨濟焉。罷唱經論之徒皆親堂室
0779b02: 示人心要。頗與德山相類。以咸通七年丙
0779b03: 戌歲四月十日示滅。諡謚慧照大師。塔號
0779b04: 澄虛。言教頗行于世。今恒陽號臨濟禪宗
0779b05: 焉。
0779b06: 唐洛京廣愛寺從諫傳鑒宗
0779b07: 釋從諫。姓張氏。本南陽人也。徙＝徒【元】徙徒居廣陵生
0779b08: 于淮甸焉。為性倜儻器宇崇峙。於閭里間
0779b09: 為時畏服。遇相工曰。子身長八尺眉目秀
0779b10: 朗。他日必荷榮寄。諫曰。心不願仕於榮寄
0779b11: 何有。相工曰。所寄荷不可測也。越壯室之
0779b12: 年。忽深信佛理。遂捨妻孥求僧披剃焉。甫
0779b13: 登戒地頗護心珠。因悟禪那頓了玄理。
0779b14: 方數十載同好之者自遠而來請問。諫一一
0779b15: 指訂俾其開覺。尋遊洛下廣愛寺挂錫。時
0779b16: 禪客鱗集。如孝子之事父母焉。洛中有請
0779b17: 諫設食。必排位對賓頭盧尊者。其為人之
0779b18: 欽奉皆此類矣。屬會昌四年詔廢佛塔廟。
0779b19: 令沙門復桑梓。亦例澄汰。乃烏帽麻衣潛
0779b20: 于皇甫氏之溫泉別業後岡上。喬木駢巨
0779b21: 石砥平。諫於夏中常就此入定。或補毳事。
0779b22: 忽遇頹雲駛雨霆電擊石烈風兼至。凡在此
0779b23: 者驚奔恐懾。諫唯欣然加趺而坐。若無所
0779b24: 聞者。或問諫曰。惡畜生何爾。大中初宣皇
0779b25: 詔興釋氏。諫還歸洛邑舊居。其子一日自
0779b26: 廣陵來覲。適與諫遇於＝于【宋】於于院門。威貌嚴莊不
0779b27: 復可識。乃問曰。從諫大德所居。諫指之東
0779b28: 南可尋。其子既去。遂闔門不出。其割裂愛
0779b29: 網又若此也。咸通七年丙戌歲夏五月。忽出
0779c01: 詣檀越家。辭別曰。善建福業。貧道秋初當
0779c02: 遠行。故相聞耳。至秋七月朔旦。旦盥手焚
0779c03: 香念慈氏如來已。右而臥。呼門人玄章
0779c04: 誡之曰。人身難得而易失。急急於物無心
0779c05: 無為流轉。無生滅法一切現存。今乃生也有
0779c06: 涯。暫與爾別。是日無疾而化。行年八十餘
0779c07: 矣。玄章等奉遺旨。送屍于建春門外尸陀林
0779c08: 中施諸鳥獸。三日復視之肌貌如生。一無
0779c09: 近者。遂以餅餌覆之。經宿有狐狼。唯啖
0779c10: 所覆身且儼如。乃議用外國法焚之。收合
0779c11: 餘燼起白塔于道傍。人尤＝先【宋】【元】尤先歸信香火不絕
0779c12: 焉。次有杭州徑山院釋鑒宗。湖州長城人也。
0779c13: 姓錢氏。即禮部侍郎徽之孫。父晟有疾。宗
0779c14: 割股肉饋啖之紿云。他畜之肉。未幾病間。
0779c15: 孝譽聞于親里。乃求出家。時州開元寺有
0779c16: 上都臨壇十望大德內供奉高閑。閑善草。
0779c17: 嘗對懿宗御前書。甚高華望。宗誓禮為師。
0779c18: 後出學涉通淨名思益經。遂常講習。閑公亦
0779c19: 示其筆法。漸得鳳毛焉。倏往謁鹽官悟空
0779c20: 大師。隨眾參請頓徹心源。復故鄉勸人
0779c21: 營福。咸通三年辛巳巡歷名山。遂止天目
0779c22: 東徑山焉。道俗歸心恢揚法教。出弟子
0779c23: 尤者天童山咸啟。賜紫衣。背山行＋（真大慈山行）【宋】行行真大慈山行滿皆
0779c24: 分枝化物。至七年丙戌閏三月五日示滅。
0779c25: 遷塔于大寂巖下。梁乾化五年吳越國王尚
0779c26: 父錢氏表請。追諡謚大師曰無上。祖門傳＋（法）【宋】傳傳法號
0779c27: 為徑山第二祖。時吳興沈修者。自號白牙先
0779c28: 生。述德為讚＝【元】讚記焉。
0779c29: 唐洪州洞山良价傳
0780a01: 釋良价。俗姓俞氏。會稽諸暨人也。少孺從師
0780a02: 于五洩山寺。年至二十一。方往嵩山具戒
0780a03: 焉。登即遊方見南泉禪師。深領玄契。續造
0780a04: 雲巖疑滯頓寢。大中末於斯豐山大行禪
0780a05: 法。後盛化豫章高安洞山。今筠州也。价以
0780a06: 咸通十年己丑三月朔旦。命剃髮披衣令鳴
0780a07: 鐘奄然而往。時弟子輩悲號。价忽開目而起
0780a08: 曰。夫出家之人心不依物。是真修行。勞生
0780a09: 息死於悲何有。淪喪於情太著乎。召主
0780a10: 事僧令營齋。齋畢吾其逝矣。然眾心戀慕
0780a11: 從延其日。至於＝于【宋】【元】於于七辰食具方備。价亦隨齋。
0780a12: 謂眾曰。此齋名愚癡也。蓋責其無般若
0780a13: 歟及僧唱隨意曰。僧家勿事。太率臨行之
0780a14: 際喧動如斯。至八日浴訖端坐而絕。春秋
0780a15: 六十三。法臘四十二。諡謚禪師曰悟本。塔
0780a16: 號慧覺矣。
0780a17: 系曰。其留累日古亦有之。如价之來去
0780a18: 自由者。近世一人而已。
0780a19: 唐蘇州藏廙傳
0780a20: 釋藏廙俗姓程。衢州信安人也。幼歲神氣朗
0780a21: 暢貌質魁然。元和中告親求出家。志不可
0780a22: 。直造長沙嶽麓投靈智律師。請事剃
0780a23: 染。智師察其強願不群。乃攝度之。既披法
0780a24: 服尋於武陵開元寺智總律師受具足尸
0780a25: 羅。當長慶三年也。因聽律範旋窮篇聚。
0780a26: 語同業曰。教門繁廣然有總門。總門之急
0780a27: 勿過捨筏。遂遍參禪宗。遇馬素門下高足
0780a28: 住龍牙山。知廙法器。異日告之曰。蘊界不
0780a29: 真佛生非我。子之正本當何所名。復從誰
0780b01: 得。廙一言領會千轍同歸。龍牙曰。我法眼
0780b02: 不蒙掩矣。既遂所求大得安靜。迴柯山。
0780b03: 蓋避會昌之搜揚也。至大中六年。郡收崔
0780b04: 公壽重之。於州龍興寺別構禪室延居之。
0780b05: 數年北至嘉禾。信士歸依請留住至德伽藍。
0780b06: 又往姑蘇。時崔公鈞作守此郡。聞廙名久。
0780b07: 請居南禪院。咸通八年浙西廉使周公寶。命
0780b08: 住招隱寺。其年秋返嘉禾。信士呂京捨
0780b09: 別墅造今永安院。時乾符中群寇紛紜禪侶
0780b10: 分散。廙曰。盜終不至此。及期寇從別道
0780b11: 行。果無所損。其先見如此。五年十月十二
0780b12: 日。滿院陰雲雉鳴烏噪。安坐而化。弟子號哭
0780b13: 穌。至六年三月中辰前。別眾後終。享年八
0780b14: 十二。僧臘五十六。時澹交為廙作真讚。至
0780b15: 乾寧中僧神贊進狀乞追諡謚號塔名。名士吳
0780b16: 重裕書碑。
0780b17: 唐福州怡山院大安傳
0780b18: 釋大安。姓陳氏。閩城人也。幼年入道頓拂
0780b19: 塵蒙。元和十二年建州浦城縣乾元寺置
0780b20: 兜率壇。始全戒足。時天雨桂子及地生朱
0780b21: 草。刺史元錫手疏其瑞上達冕旒。遂迴御
0780b22: 禮＝札【宋】【元】禮札。詔改鳳棲寺。號靈感壇焉。安因往洪
0780b23: 井路出上元。忽逢一老父曰。子往南昌必
0780b24: 有所得＝德【元】得德。及咨參律學夜聞二僧談論。遽
0780b25: 了三乘之旨。乃以所習付之同人。之臨川
0780b26: 見石鞏山慧藏禪師。藏之提唱必持弓弩以
0780b27: 擬學人。安服＝膜【宋】【元】服膜拜未興。唱曰。看箭。安神色
0780b28: 不撓答對不差。石鞏乃投弩曰。幾年射始
0780b29: 中半人也矣。安遊五臺入龍池沐浴。雖
0780c01: 久寖漣漪。殊無奮暴雨雹之怪。觀者驚悚。
0780c02: 後止溈山禮大圓禪師。復證前聞而為量
0780c03: 果也。時豫章廉使贈太尉崔貞孝公。則魏公
0780c04: 之季父。深契玄機敦安之道。飛疏召之。厥
0780c05: 譽愈昌。咸通十四年。詔宜號延聖大師。賜
0780c06: 紫袈裟一副。中和二年示疾所止法堂。巨梁
0780c07: 中折。三年癸卯十月二十二日。坐化于怡山
0780c08: 丈室。春秋九十一。臘六十七。續詔贈圓智大
0780c09: 師。塔號證真。安不嘗唾地不處溫房。隨
0780c10: 化而衣天雨而浴＝洛【元】浴洛。諮法弟子慧長。入關揚
0780c11: 安之德。故有追諡謚也。博陵司空相國仰慕
0780c12: 前烈。遂著文頌德。詩人周朴篤重安。時入
0780c13: 山致禮焉。
0780c14: 唐長沙石霜山慶諸傳洪諲令達
0780c15: 釋慶諸。俗姓陳。廬陵新淦玉笥鄉人也。乃祖
0780c16: 厥考咸不為吏。清言放蕩焉。諸始十三禮
0780c17: 紹鑾禪翁為師。於洪井西山剃。二十三
0780c18: 往嵩山受具戒便就東洛學毘柰耶。既
0780c19: 知聽制。終謂漸宗。迴抵南嶽入大溈山。次
0780c20: 屆雲巖遇道吾。垂問知意方為二夏之僧。
0780c21: 得石霜山便議終焉之志。道吾躬至石霜
0780c22: 山日勤執侍往還問答。語在別錄。諸貌古氣
0780c23: 真世無能識。時洞山新滅。俄為遠方禪侶
0780c24: 圍遶。因入深山無人之境。結茅宴坐。時眾
0780c25: 追尋。倏有見者皆號哭交請出為吾曹。諸
0780c26: 將安往。由是晨夕被遊學者扣擊。可無希
0780c27: 聲以應之乎。如是二十年間。堂中老宿長坐
0780c28: 不臥。屹若椔杌。天下謂之石霜枯木眾是
0780c29: 也。南方謂之叢林者。翻禪那為功德叢林
0781a01: 也。為四方清則者無出其右。以光啟四年
0781a02: 戊申歲二月己亥示疾終于山院。享齡八十
0781a03: 二。僧臘五十九。越三月十五日葬于寺西北
0781a04: 隅二百許步。門弟子等結墳塔作螺髻形。
0781a05: 夏四月一日廣化寺釋子處訥。追慕往德恐
0781a06: 遺美聲。命南嶽玄泰纂錄言行。諸方弟子
0781a07: 分行其道焉。諡謚普會大師。塔曰法相。次
0781a08: 餘杭徑山院釋洪諲。俗姓吳。吳興人也。年纔
0781a09: 十九於開元寺禮無上大師出家落飾。精
0781a10: 加佛事罔怠巾缾。二十二遣往嵩嶽會善
0781a11: 寺受滿足律儀。俾誦大比丘戒。匝七日念
0781a12: 終。遂習毘尼尋傳經講。自謂為僧有逸群
0781a13: 事業。而歸禮本師。曰汝於十二時中將何
0781a14: 報答四恩三有。諲聞斯詰憮然失措。三日
0781a15: 忘食。本師招誘提耳方明本事。如是往
0781a16: 還雲嶽次溈山。各為切磋。蔚成匠手。俄而
0781a17: 會昌中例遭黜退。眾人悲泣者。惋歎者。諲晏
0781a18: 如也。曰大丈夫鍾此厄會。豈非命也。夫何
0781a19: 作兒女之情乎。時於長沙。遇信士羅晏。召
0781a20: 居家供施。蓋諲執白衣比丘法初無差失。
0781a21: 涉于二載若門賓焉。大中初除滅法之律。
0781a22: 乃復厥議＝儀【宋】【元】議儀。還故鄉西院。至咸通六年
0781a23: 上徑山覲本師。明年無上大師遷神。眾請
0781a24: 諲嗣其法位。始唯百許僧。後盈千數。于時
0781a25: 四眾共居肅然無過。僖宗皇帝賜院額曰
0781a26: 乾符鎮國。中和三＝二【宋】【元】三二年仍賜紫袈裟。景福二
0781a27: 年吳越國王尚父錢氏奏舉登賜法濟大師。
0781a28: 光化四年九月二十八日辭眾而卒。霅溪戚
0781a29: 長史寫貌。武肅王為真讚傳法弟子廬山栖
0781b01: 賢寺寂公。臨川義直。功臣＝巨【元】臣巨院令達。達於兩
0781b02: 浙大行道化。卒諡謚歸寂大師焉。初諲有先
0781b03: 見之明。武肅王家居石鑑山。及就戍應募
0781b04: 為軍。諲一見握手。屏左右而謂之曰。好
0781b05: 自愛他日貴極當與佛法為主。後累立戰
0781b06: 功為杭牧。故奏署諲師號。見必拜跪。檀施
0781b07: 豐厚異於常數。終時執喪禮念微時之言
0781b08: 矣。
0781b09: 唐洪州雲居山道膺傳
0781b10: 釋道膺。姓王氏。薊門玉田人也。生而特異神
0781b11: 彩朗然。處于重丱崆峒稟氣。宿心拔俗。爭
0781b12: 離火宅之門。拭目尋師。遂攝鍛金之子。師
0781b13: 授經法誦徹復求。年偶蹉跎二十五方於范
0781b14: 陽延壽寺受具足戒。乃令習聲聞律儀。膺
0781b15: 歎曰。大丈夫可為桎梏所拘邪。由是擁線
0781b16: 衲＝納【宋】【元】＊衲納振錫環。萃翠微山問道。三載宴居。忽
0781b17: 二使者。冠服頗異。勉膺曰。胡弗南方參
0781b18: 知識邪。未幾有僧自豫章至。盛稱洞上禪
0781b19: 師言要。膺感動神機遂專造焉。如是洞上
0781b20: 垂接復能領會。曾問曰。我聞思大禪師向倭
0781b21: 國為王。虛耶實耶。對曰。若是思師佛亦不
0781b22: 作。況國王乎。自爾洞上印許。初住三。後
0781b23: 就雲居提唱。時唐之季鍾氏。據有洪井傾
0781b24: 委信誠。每一延請入州。則預潔甘子堂以
0781b25: 禮之。乃表于昭宗。賜紫袈裟一副并師號
0781b26: 焉。都不留意。所化之徒寒暑相交。不下一
0781b27: 千餘眾。牛頭香樹圍遶者皆是栴檀。金翅鳥
0781b28: 王軒翔者不齊尺鷃。四方饋供千里風從。
0781b29: 如荊南帥成汭。遣齎檀施。動盈鉅萬。以天
0781c01: 復元年辛酉秋示疾。至明年正月三日而
0781c02: 化焉。豫章南平王鍾氏供其喪葬。時諸道禪
0781c03: 子各。依鄉土所尚者。隨靈龕到處列花樹
0781c04: 帳幔粉之饌。謂之卓祭。一期凶禮之盛勿
0781c05: 過于時也猗歟。膺出世度人滿足三十年。
0781c06: 遺愛可知也。
0781c07: 唐縉雲連雲院有緣傳
0781c08: 釋有緣。俗姓憑。東川梓潼人也。小學之年往
0781c09: 成都福感寺事定蘭開士。即宣宗師矣隨侍
0781c10: 出入多在內中。一旦宣召。帝以筆書其衫
0781c11: 背云。此童子與朕有緣由茲召體矣。大中
0781c12: 九年遇白公敏中出鎮益部開戒壇。即於
0781c13: 淨眾寺具尸羅也。續於京輦聽習經律。五
0781c14: 臘後身披布褐手執墨。海內遊行參見。
0781c15: 小馬神照。凡同時叢林禪祖無不禮謁者。
0781c16: 乃居除＝滁【宋】除滁州華山。及南遊至武夷山。時廉使
0781c17: 李誨為築禪室。乾符三年至縉雲龍泉大賽
0781c18: 山立院。因奏祠部給額號龍安。度七
0781c19: 僧。住十八載。安而能遷止連雲院焉。太守
0781c20: 盧約者。以諶諒之誠請入州開元寺別院。
0781c21: 四事供施焉。天祐丁卯歲四月八日示疾。至
0781c22: 六月朔日終于廨署。報齡七十三。臘五十二
0781c23: 遺旨囑制置揚習司空主喪務。於寺南園
0781c24: 茶＝荼【宋】茶荼毘火滅散分舍利數百粒。後收四十九
0781c25: 粒并遺骨一缾瘞于石塔。晉開運三年乙巳
0781c26: 歲。文泰律師撰塔碑焉。
0781c27: 唐福州雪廣福院義存傳
0781c28: 釋義存。長慶二年壬寅生于＝於【宋】【元】于於泉州南安縣曾
0781c29: 氏。自王父而下皆友僧親佛清淨謹愿。存
0782a01: 生而鼻逆葷血。乳抱中或聞鐘磬或見僧
0782a02: 像。其容必動。以是別垂愛於膝下。九歲請
0782a03: 出家。怒而未允。十二從家君遊蒲田玉潤
0782a04: 寺。有律師慶玄持行高潔。遽拜之曰。我師
0782a05: 也。遂留為童侍焉。十七落髮來謁芙蓉山
0782a06: 恒照大師。見而奇之。故止其所。至宣宗中
0782a07: 興釋氏。其道也涅而不緇。其身也褎然而出。
0782a08: 北遊吳楚梁宋燕秦。受具足戒於幽州寶剎
0782a09: 寺。訖巡名山扣諸禪宗。突兀飄颻雲翔鳥
0782a10: 逝。爰及武陵一面德山。止於珍重而出。其
0782a11: 徒數百咸莫測之。德山曰。斯無階也吾得
0782a12: 之矣。咸通六年歸于芙蓉之故山。其年圓寂
0782a13: 大師亦自溈山擁徒至于怡山王真君上昇
0782a14: 之地。其徒孰就師已嗣德山纍纍而疑關。存拒而久
0782a15: 之。則有行實者。始以存同而議曰。我之道
0782a16: 魏魏乎。法門圍遶之所不可造次。其地宜
0782a17: 若布金之形勝可矣。府之西二百里有山
0782a18: 焉。環控四邑峭拔萬仞。崷崒以支圓碧。培
0782a19: 樓以群青。怪石古松棲蟄龜鶴。靈湫邃
0782a20: 隱見龍雷。山之巔先冬而雪盛夏而寒。其樹
0782a21: 皆別垂藤蘿。茸而以為之衣。交錯而不
0782a22: 呈其形奇姿異景不可殫狀。雖霍童武
0782a23: 夷無以加之。實閩越之神秀而古仙之未
0782a24: 攸居。誠有待於我也。祈以偕行去字宋本作夾註（去）本文＝（去）夾註【宋】去去。秋七
0782a25: 月穿雲躡蘚陟險昇幽。將及之。存曰。真
0782a26: 吾居也。其夕山之神果靈。翌日巖谷爽朗
0782a27: 煙霞飛動。雲庵既立月構旋隆。繇是柅法輪
0782a28: 於無為。樹空門於有地行實乃請名其山
0782a29: 曰雪。以其冬雪夏寒取鷲嶺猴江之義。
0782b01: 斯則庚寅逮于乙未。存以山而道任。山以
0782b02: 存而名出。天下之釋子不計華夏。趨之若
0782b03: 召。乾符中觀察使京兆韋公。中和中司空穎
0782b04: 川陳公。每渴醍醐而不克就飲。交使馳
0782b05: 懇。存為之入府從人願也。其時內官有
0782b06: 復命于京語其道。其儕之拔俗悟空者。
0782b07: 請蛻浮華而來脫屣。僖宗皇帝聞之。翰林
0782b08: 學士訪於閩人陳延得其實奏。於是乃
0782b09: 錫真覺大師之號。仍以紫袈裟俾延授
0782b10: 焉。存受之如不受。衣之如不衣。居累夏。
0782b11: 辛亥歲朔遽然杖屨。其徒啟而不答。雲以隨
0782b12: 之。東浮于丹丘四明。明年屬王侍中之始
0782b13: 據閩越。乃洗兵於法雨致禮於禪林。馥存
0782b14: 之道常東望頂手。後二年自吳還閩大加
0782b15: 禮異。及閩王王氏誓眾養民之外雅隆其
0782b16: 道。凡齋僧構剎必請問焉。為之增宇設像。
0782b17: 鑄鐘以嚴其山。優施以充其眾。時則迎而
0782b18: 館之于府之東西甲第。每將儼油幢聆法
0782b19: 論未嘗不移時。僅乎一紀勤勤懇懇。熊羆
0782b20: 之士因之投跡檀那。漁獵之逸其或弭心鱗
0782b21: 羽。戊辰年春三月示疾。閩王走醫。醫至粒
0782b22: 藥以授存曰。吾非疾也。不可罔子之工。卒
0782b23: 不餌之。其後札偈以遺法子。函翰以別王
0782b24: 庭。夏五月二日鳥獸悲鳴雲木慘悴。其夜十
0782b25: 有八刻時滅度。俗壽八十有七。僧臘五十有
0782b26: 九。以其月十五日塔而藏之。爾日奔走閩
0782b27: 之僧尼士庶。巷無居人。閩王漣如出涕。且
0782b28: 曰。師其捨予一何遽乎。遣子延稟躬祭奠
0782b29: 之。復齋僧焉。存之行化四十餘年。四方之僧
0782c01: 爭趨法席者不可勝算矣冬夏不減一千
0782c02: 五百。徒之環足其趨也。馳而愈離。辯而愈
0782c03: 惑。其庶幾者。一曰師備。擁徒于玄沙今安國也次
0782c04: 曰可休。擁徒于越州洞巖。次曰智孚。擁徒
0782c05: 于信州鵝湖。其四曰惠稜。擁徒于泉州招
0782c06: 慶。其五曰神晏。住福州之鼓山分燈化物。
0782c07: 皆膺聖獎賜紫袈裟。而玄沙級宗一大師
0782c08: 焉。
0782c09: 系曰。雪道也恢廓乎駿奔四海學人。所出
0782c10: 門生形色不類何邪。玄沙乘楞嚴而入道。
0782c11: 識見天殊。其猶諺曰青成藍藍謝青。師何
0782c12: ＝常【宋】【元】常在明經。故有過師之說。一則雪自述
0782c13: 塔銘。已盡其致也。一則玄沙安立三句決
0782c14: 擇群見。極成洞過歟。今江表多尚斯學。此
0782c15: 學虛通無繫了達逍遙勿拘。知乘急也。雪
0782c16: 化眾切乎杜默禪坐。知戒急也。其能各
0782c17: 捨一緩以成一全。則可乎。
0782c18: 唐澧州蘇溪元安傳
0782c19: 釋元安。俗姓淡。鳳翔遊麟人也。丱年於岐陽
0782c20: 懷恩寺從兄祐律師出家。唯經與論無不
0782c21: 窮核。乃問道翠微次臨濟。各法味不飫
0782c22: 香積之盂也。彫復朴逍遙自如。聞夾山
0782c23: 道盛德至。造澧陽當稽問轇轕。又增明淨。
0782c24: 後開樂普山尋居蘇溪。答詶請益多偶句華
0782c25: 美。為四海傳焉。以昭宗光化元年戊午十二
0782c26: 月遷滅。享壽六十五。法臘四十六矣。臨終
0782c27: 告眾頗多警策辭句云。
0782c28: 唐明州雪竇院恒通傳招賢岑師
0782c29: 釋恒通。俗姓李。邢州平恩人也。家傳士族
0783a01: 幼而知學。蘇秦顯達猶懷二頃之田。元亮孤
0783a02: 高不羨五斗之祿。縱越掞天擲地拖紫腰
0783a03: 金。瞬息浮華豈裨來業父母終禮。年甫十
0783a04: 三潛入鵲山訪道依師。既罷丘墳唯披釋
0783a05: 典。精虔懺誦。懇侍巾瓶不弭初終。蒙恩剃
0783a06: 度。年二十於本州開元寺具戒後。往京兆薦
0783a07: 福寺聽習經律。七八年間尋窮藏教。乃曰。
0783a08: 摩騰入漢譯著斯文。聖胄來梁復明何事。
0783a09: 因辭北闕逕請南方。遇招賢岑大師。大師
0783a10: 問曰。何處人也。曰邢州人也。招賢曰。我道
0783a11: 不從彼來。通曰。和尚還住此無。於是有滯
0783a12: 皆伸無疑不決。後指洞山石霜皆往參焉。
0783a13: 招賢示滅。通以弟子禮事之咸通末遊宣
0783a14: 城。尚書崔寓素奉禪門攀迎莊肅。通儀
0783a15: 表拔俗問答往還。崔甚悅服。於謝仙山奏
0783a16: 置禪院號瑞聖。請以居之。四方毳衲納之徒
0783a17: 不邀自聚。博陵方議奏薦師號。堅讓遂寢。
0783a18: 中和末文德初群寇兢起。通領徒至四明。大
0783a19: 順二年郡牧黃君晟。請留居雪竇焉。蔚然盛
0783a20: 化。天祐二年七月示疾。越九日躬入浴室。
0783a21: 坐繩床。集眾焚香勤勤付囑。合掌而逝。
0783a22: 春秋七十二夏臘五十二以其年八月七日
0783a23: 遷石塔于院之西南二百餘步。或曰。通臨終
0783a24: 言我龐勛也。此非也。高僧無作為行錄而
0783a25: 無此說。若觀年臘。龐勛豈正弱冠來逃難
0783a26: 邪。
0783a27: 唐袁州仰山慧寂傳
0783a28: 釋慧寂。俗姓葉。韶州須＝湞【宋】須湞昌人也。登年十五
0783a29: 懇請出家。父母都不聽允止。十七再求。堂
0783b01: 親猶豫未決。其夜有白＋（色）【宋】白白色光二道。從曹溪發
0783b02: 來直貫其舍。〔時〕－【宋】時父母乃悟是子至誠之所
0783b03: 感也。寂乃斷左無名指及小指。器藉跪致
0783b04: 堂階曰。答謝劬勞如此。父母＋（知）【宋】母母知其不可留
0783b05: 捨之。依南華寺通禪師下削染。年及十八
0783b06: 尚為息慈。營持道具行尋知識。先見耽源。
0783b07: 數年良有所得。後參大溈山禪師。提誘哀
0783b08: 之棲泊十四五載而足跋。時號跛＝跋【元】跛跋驅烏。
0783b09: 凡於商攉多示其相。時韋胄就寂請伽
0783b10: 陀＝他【宋】【元】陀他。乃將紙畫規圓相。圓圍下注云。思而知
0783b11: 之落第二頭。云不思。而知落第三首。乃封
0783b12: 呈達。自爾有若干勢以示學人。謂之仰山
0783b13: 門風也。海眾摳衣得道者不可勝計。往往
0783b14: 有神異之者。條來忽去。人皆不測。後追
0783b15: 諡大師曰智通塔號妙光矣。今傳仰山法
0783b16: 示成圖相行于代也。
0783b17: 唐天台紫凝山慧恭傳
0783b18: 釋慧恭。俗姓羅氏。福州閩人也。家傳儒素
0783b19: 不交非類。母妊之初。夢所居湧出浮圖上
0783b20: 參于天。迨恭誕生嶷然聰悟。年十七舉進
0783b21: 士。名隨計車將到京闕。因遊終南山奉日
0783b22: 寺。目祖師遺像釋然世網。遂求出家。操執
0783b23: 僧事備歷艱辛。二十有二適值新創安國
0783b24: 寺受具足戒。尋乃遊方。緣嶮涉荒而無難
0783b25: 色。嘗遇黑蛇傷指。不求醫而毒螫自銷。見
0783b26: 魑魅占山。諭罪福而妖物遄息。至武陵德
0783b27: 山詣宣鑒禪師。領會風飛。由茲道合。因挂
0783b28: 錫施門人禮。鑒公順世後遊玉山至信州。
0783b29: 刺史營西禪院而禮之。其徒數百人。居歲
0783c01: 餘。以郛郭喧繁復入福州長溪馬冠山。自
0783c02: 馬冠抵泉州富陽山。所至之所檀施臻集。
0783c03: 徒侶解禪坊立就。其為士庶嚮奉如此。
0783c04: 景福三年與門人遊天台。州牧京兆杜雄留
0783c05: 之而止。杜因創瑞龍院於紫凝山。祈恭興
0783c06: 揚法席以悟淪迷。緇俗雲馳。香花山積。天
0783c07: 復三年癸亥十二月午時。命眾聲鐘。顧瞻
0783c08: 左右。促言云去。加趺瞑目儼然而化。春秋八
0783c09: 十四。僧夏六十二。闡圓頓之宗居道德之
0783c10: 最。歿無易名塔無題榜＝牓【宋】【元】榜牓。足見浮名為桎
0783c11: 梏耳。門人上足師遂植松負土力崇塔廟。
0783c12: 所謂法空不壞因緣矣。因緣有之孝行曷
0783c13: 傷于道云＝去【元】云去。
0783c14: 唐杭州龍泉院文喜傳
0783c15: 釋文喜。姓朱氏。嘉禾禦兒人也。母氏方娠夢
0783c16: 吞桃三蔕。至誕彌不味葷羶。七歲詣本邑
0783c17: 常樂寺僧清國下出家。國即喜之渭陽也。勒
0783c18: 誦經并懺又＝文【宋】又文十卷。方遂削染。往越州開元
0783c19: 寺學法華經。集天台文句即時敷演。則救
0783c20: 螘分中便能講訓也。開成二年屆趙郡受近
0783c21: 圓登習四分律。屬會昌澄汰變素服。內祕
0783c22: 之心無改。遇大中初年例重懺度。於鹽官
0783c23: 齊豐寺講說。後往禮大慈山性空禪師。誨
0783c24: 之曰。子何不學善財遍參乎。咸通壬午歲
0783c25: 至豫章觀音院見仰山。喜於言下了其心
0783c26: 契。仰山令典常住。一日有異貌僧就求齋
0783c27: 食。喜減己食饋之。仰山預知。故問曰。此果
0783c28: 位僧求食。汝供給周旋否。答曰。輟己分迴
0783c29: 施。曰汝大得利益。七年旋浙右止千頃山。
0784a01: 築室居之。十年餘杭劉嚴合馬。徵請居龍
0784a02: 泉古城院。凡十一年。乾符己亥歲巢寇掠地
0784a03: 至餘杭。喜避地湖州餘不亭。刺史杜孺休請
0784a04: 住仁王院。光啟三年武肅王錢氏。始牧杭
0784a05: 郡降疏請住龍泉廨署。今慈光院是也。大
0784a06: 順元年威勝軍節使董昌武肅王同年發表薦
0784a07: 論。兩賜紫衣。乾寧四年奏師號曰無著。光
0784a08: 化三年示疾。十月二十七日加趺坐而終于
0784a09: 州郭廨署。春秋八十。僧夏六十。終時方丈上
0784a10: 發白色光。竹樹變白。十一月二十二日遷
0784a11: 塔于靈隱山西塢。喜形貌古朴骨強而瘦。戒
0784a12: 德禪門真知識也。初喜寓居霅川。廣明元
0784a13: 年夏有蝗飛翳天下食田苗。喜自將拄杖
0784a14: 懸挂袈裟標于畎澮中。其蟲將下遂厲聲
0784a15: 叱之。悉翻飛而去。十頃之苗斯年獨稔。其感
0784a16: 通如此。或云所傳得馬祖細衲納袈裟以為
0784a17: 信寶矣。遷葬之後。天復二年壬戌八月中。宣
0784a18: 城帥田頵應杭將計＝許【宋】計許思叛渙。縱兵大掠。發
0784a19: 喜塔見肉身不壞如入禪定髮爪俱長。武
0784a20: 肅王奇之。遣裨將邵志祭。後重封瘞焉。
0784a21: 唐明州伏龍山惟靖傳
0784a22: 釋惟靖。吳門人也。年三十許。形奇貌古且類
0784a23: 憨癡。入國寧寺巡僧房唱曰。要人出家
0784a24: 請留。下至經藏院見二眾闍黎大德慧政。
0784a25: 便跪拜伸誠願容執侍。政公允納與翦飾。
0784a26: 於天台受具。暫歸謝政。便尋訪名山。有知
0784a27: 識處必經寒燠。自爾勤於禪法未嘗發
0784a28: 言。即居定光禪師廢金地道場。侵星赴禪
0784a29: 林寺晨粥而多虎豹隨到寺門。虎踞地若
0784b01: 伺候。靖出復隨至金地遲明巨極多靖恐
0784b02: 人知以鋤滅虎跡。俄患背疽困睡。有鴆鳥
0784b03: 糞于瘡所。非久全愈。又虞雪備粳粒半
0784b04: 斗。每日以銚合菜煮食。寘粳於地窖中。過
0784b05: 期用米常滿不耗。靖乃築之而云。吾被此
0784b06: 物知非理也。尋居伏龍山。山可瞰海勢
0784b07: 岧嶢。昔僧鑒諸曾隱于是。諸即唐王相國之
0784b08: 母弟也。能文習道。刺史多往謁之。靖續遁
0784b09: 此山。刺史黃晟常請出州。供施繁委。末於
0784b10: 奉川北山置院。示疾坐終。享齡七十餘。窆
0784b11: 于山下。塋塔存焉。
0784b12: 宋高僧傳卷第十二
