0146b20: 
0146b21: 玅法蓮華經入疏卷第七
0146b22: 
0146b23: 姚秦三藏法師　鳩摩羅什　譯
0146b24: 天台　智者　疏　并記
0146c01: 四明沙門　道威　入注
0146c03: 此品中。具記千二百。而標五百者何。然從得記名
0146c04: 同。五百口陳領解。故以五百標品耳。又五百且從
0146c05: 數等。非謂從要標也。前品與四弟子記。品題安授。
0146c06: 此那云受。此先標五百。故須作受字目品也。受
0146c07: 記之義。具如前品已巳說。此品乃是第三周為下根。
0146c08: 作宿世因緣說中。第二受記段中。初授千二百中
0146c09: 二。一授滿願。二授千二百。初滿願復二。一經家序
0146c10: 嘿念領解。領解中。先敘其得解歡喜中。初敘其得
0146c11: 解之由。中復有四。分文竟。
0146c12: 爾時富樓那彌多羅尼子。從佛聞是智慧。方便隨宜
0146c13: 說法。
0146c14: 此是經家敘滿願得解歡喜由中。初聞法喻二周
0146c15: 開三顯一也。言從佛聞是智慧。即領解上方便火
0146c16: 宅中顯實。方便隨宜說法。即領解兩處開權也。
0146c17: 又聞授諸大弟子。阿耨多羅三藐三菩提記。
0146c18: 此是由中。第二敘由聞上授身子。并四大弟子得
0146c19: 記故解也。諸大弟子。即領上開權也。授菩提記。即
0146c20: 是領上顯實也。
0146c21: 復聞宿世因緣之事。復聞諸佛有大自在神通之力。
0146c22: 復聞宿世因緣之事。是由中第三之一句。即領顯
0146c23: 實也。復聞諸佛神通之力。是由中第四。即領開權
0146c24: 也。如來三達無礙。觀彼久遠。猶若今日。即是大自
0147a01: 在神通之力。斥異二乘止齊八萬劫也。已巳上明得
0147a02: 解之由竟。△下從得未曾有去。經家敘其得解歡
0147a03: 喜。先明內解歡喜。次明外形恭敬也。
0147a04: 得未曾有。心淨踊躍。
0147a05: 此明內解歡喜。良由未聞開權顯實。而今得聞。故
0147a06: 言得未曾有。除涅槃愛。斷破別惑。故言心淨。開佛
0147a07: 知見。是故踊躍也。
0147a08: 即從座起。到於佛前。頭面禮足。住一面。瞻仰尊顏。
0147a09: 目不暫捨。
0147a10: 此敘外形恭敬。得解由佛。故起恭敬也。若約本
0147a11: 者。慶諸實行耳。此敘得解歡喜竟。△下正明默念
0147a12: 領解二。初明默念領解。次明默求發請記。
0147a13: 而作是念。世尊甚奇特。所為希有。隨順世間若干種
0147a14: 性。以方便知見。而為說法。拔出眾生。處處貪著。我等
0147a15: 於佛功德。言不能宣。
0147a16: 此正明默念領解也。問。上二周得悟。皆發言領解。
0147a17: 此何默念耶。答。上為下根未悟。事須彰言勸動。今
0147a18: 下根已巳悟。無所勸動。故默念不言。即世界歡喜益。
0147a19: 三品異故。又上來但領解。不求顯。言則不嫌。今
0147a20: 則亦解亦發。亦解故念也。避物譏嫌故默也。默念
0147a21: 允宜矣。即對治益。除嫌惡故也。又默念領解。是大
0147a22: 領解。如淨名默然。是真入不二門。即為人益生大
0147a23: 善故也。又權實不可思議。非言非念。而言而念。若
0147a24: 非言而言。故上來口陳領解也。非念而念。今則默
0147b01: 念領解。即第一義益。理非言念故也。為此等義故。
0147b02: 但默念也。世尊甚奇特。所為希有者。領實智也。隨
0147b03: 順世間若干種性而為說法。即領權智也。是七種
0147b04: 方便之根性。此領方便品中開權顯實意也。拔出
0147b05: 眾生處處貪著者。即是領火宅中開權顯實也。我
0147b06: 等於佛功德言不能宣者。領上藥艸喻中如來有
0147b07: 無量功德。汝等所不能及也。既云言不能宣。亦是
0147b08: 念所不及也。然上中根之人。聞譬具領五時及法
0147b09: 身地中。止方便。見勝應身。如來猶斥領所不及。況
0147b10: 我今聞此。雖欲領會。豈能逾於四大弟子。當知所
0147b11: 領之外。不及處多。是故亦云所不能宣。然聞迦葉
0147b12: 身子具領。如來委述。非全昧旨。但仰佛法高深。未
0147b13: 敢逾於先悟耳。
0147b14: 唯佛世尊。能知我等深心本願。
0147b15: 此明默念第二求發請記也。我等者。通念請發
0147b16: 諸人也。深心是本也。今現作是。言本願者。大
0147b17: 慈誓願也。大慈下化故。我為誓也。上求作佛。故我
0147b18: 有願也。請上求。即是求記也。請說下化。即求發
0147b19: 也。又從深心故。明其三世。助佛宣化。從本願故。即
0147b20: 與授記也。問。上來何意。不求發耶。答。為下根未
0147b21: 悟。是故不求發也。今下根已巳解。權化事足。故求
0147b22: 發。若下根發。則知中上亦權。若約上中。則於
0147b23: 下不便。已巳上總是經家敘滿願等默念領解文竟。
0147b24: △下去是第二如來述成與記段。有長行偈頌。長
0147c01: 行有二。一述本。二與授記。初有三。一就釋迦世
0147c02: 行因發。二約過去世行因顯本。三就三世佛所
0147c03: 修因行滿。就釋迦佛所行因發。復三。一舉示其
0147c04: 人。二總標本章。三別釋本。分文竟。
0147c05: 爾時佛告諸比丘。汝等見是富樓那彌多羅尼子不。
0147c06: 此是第一明滿願於今釋迦世。行因發中初示
0147c07: 人。此標言汝等見否。有其二意。一見其為小否。
0147c08: 二見本功德否。而眾人但見其為聲聞。而不能
0147c09: 知本是菩薩。故云汝等見不。
0147c10: 我常稱其。於說法人中。最為第一。
0147c11: 此是標其。今為說法人中最為第一。若非法
0147c12: 身妙本。無以垂於第一。勝昔來但言於中說
0147c13: 法第一。今則不爾。於無上法。久得第一。此舉以
0147c14: 顯本也。
0147c15: 亦常歎其種種功德。
0147c16: 此標本地。福慧萬行法門。故云種種也。本地既有
0147c17: 種種法門。亦復何但為二乘耶。此舉本以明
0147c18: 也。下文云護持助宣者。即此文歎功德也。已巳上總
0147c19: 釋本位竟。
0147c20: 精勤護持助宣我法。能於四眾。示教利喜。具足解釋
0147c21: 佛之正法。而大饒益同梵行者。自捨如來。無能盡其
0147c22: 言論之辯。
0147c23: 此明別釋本也。言助宣我法者。即是中助宣
0147c24: 半滿之法。示為下根聲聞。即是護持助宣酪法。
0148a01: 在方等。示受彈訶。即是護持助宣生酥法。領
0148a02: 般若。即是護持助宣熟酥法。在法華得悟。即是
0148a03: 護持助宣醍醐之法。上總本中云。我常稱歎種種
0148a04: 功德者。即此意也。具足權實功德。而起五味。助
0148a05: 佛調熟實行眾生。豈非精勤助宣之意也。別釋本
0148a06: 功德者。能於四眾示教者。分別半字教也。具足
0148a07: 解釋者。助宣滿字般若教也。而大饒益者。助佛饒
0148a08: 益半滿之眾生也。同梵行者。是所化半滿弟子
0148a09: 也。自捨如來下。別述本地功德也。自捨者。降妙覺
0148a10: 已巳來也。無能知者。七種方便也。又若從本望。豈
0148a11: 不曾於過去佛所。或助單半單滿等。而必須滿中
0148a12: 相帶及開等耶。約對今佛出五濁世。宜引開權廢
0148a13: 會等化。是故從同類以說。如文殊引往。光照東方。
0148a14: 豈無餘途。引同例耳。
0148a15: 汝等勿謂富樓那。但能護持助宣我法。亦於過去九
0148a16: 十億諸佛所。護持助宣佛之正法。於彼說法人中。亦
0148a17: 最第一。又於諸佛所說空法。明了通達。得四無礙智。
0148a18: 常能審諦清淨說法。無有疑惑。具足菩薩神通之力。
0148a19: 隨其壽命。常修梵行。彼佛世人。咸皆謂之實是聲聞。
0148a20: 而富樓那。以斯方便。饒益無量百千眾生。又化無量
0148a21: 阿僧祗人。令立阿耨多羅三藐三菩提。為淨佛土故。
0148a22: 常作佛事。教化眾生。
0148a23: 此是如來述成與記中。第二述滿願於過去佛世
0148a24: 行因顯本也。非直止於我所助宣半滿之法。久遠
0148b01: 佛所亦復助宣半滿。取今日助宣。為發。取過去
0148b02: 助宣。為顯本。顯本有二意。一遠本。二近本。遠本冥
0148b03: 邈。為信良難。故略而不述。今但舉九十億近本。眾
0148b04: 有宿命智者。能知近本。故舉近以證遠也。更就九
0148b05: 十億文。具明助佛宣揚五味之教。調熟眾生。言護
0148b06: 持助宣者。即擬助宣半字酪味法也。佛之正法者。
0148b07: 即擬助宣方等生酥味法。又於空法明了者。即擬
0148b08: 助宣熟酥味法。亦如今佛轉教。說於般若。明六波
0148b09: 羅蜜。互相收攝。旋轉無礙也。九十億佛所。亦助宣
0148b10: 揚。如今無異。彼佛世人。咸皆謂之實是聲聞者。于
0148b11: 時既未發。但謂被加命轉般若。不言是大菩薩
0148b12: 也。化無量眾生令立三菩提者。即是助宣醍醐味
0148b13: 法。明文可解。
0148b14: 諸比丘。富樓那。亦於七佛說法人中。而得第一。今於
0148b15: 我所說法人中。亦為第一。於賢劫中。當來諸佛說法
0148b16: 人中。亦復第一。而皆護持助宣佛法。亦於未來。護持
0148b17: 助宣無量無邊諸佛之法。教化饒益無量眾生。令立
0148b18: 阿耨多羅三藐三菩提。為淨佛土故。常勤精進。教化
0148b19: 眾生。
0148b20: 此是如來述成與記滿願中。第三約三世佛所修
0148b21: 因。如文可解。此文例前釋中。助宣半滿五味之法。
0148b22: 利益大小也。已巳上總是述成滿願本竟。△下去
0148b23: 明如來正授滿願記。為七。
0148b24: 漸漸具足菩薩之道。
0148c01: 此明滿願中。初行因圓也。
0148c02: 過無量阿僧祗劫。當於此土。得阿耨多羅三藐三菩
0148c03: 提。號曰法明如來。應供。正知。明行足。善逝。世間解。
0148c04: 無上士。調御丈夫。天人師。佛世尊。
0148c05: 此明果滿。△下去明滿願國土廣淨。文復自為五。
0148c06: 其佛以恒河沙等三千大千世界。為一佛土。七寶為
0148c07: 地。地平如掌。無有山陵谿溝壑。七寶臺觀。充滿其
0148c08: 中。諸天宮殿。近處空。人天交接。兩得相見。
0148c09: 此明國土廣淨五中。初國太嚴淨。言地平如掌者。
0148c10: 經直言如掌。不言手掌。手掌不平。則非所引。海底
0148c11: 有石。名掌。此石無有一微塵許不平。當是類如海
0148c12: 掌耳。又賢劫經。正明如佛手掌。非引人掌也。
0148c13: 無諸惡道。亦無女人。一切眾生。皆以化生。無有淫欲。
0148c14: 此是國淨中。第二純是善道也。
0148c15: 得大神通。身出光明。飛行自在。志念堅固。精進智慧。
0148c16: 普皆金色。三十二相。而自莊嚴。其國眾生。常以二食。
0148c17: 一者法喜食。二者禪悅食。
0148c18: 此是第三明人天福慧具足。月藏第九云。法食。喜
0148c19: 食。禪食。今但總言二食也。言法食者。即聞法也。如
0148c20: 安養界下品生人。在蓮華中。常聞彌陀觀音說法。
0148c21: 法喜食者。聞法歡喜。正聞屬法食。聞已巳為喜食。禪
0148c22: 食者。謂以禪法自資。不須段食。
0148c23: 有無量阿僧祗千萬億那由他諸菩薩眾。得大神通。
0148c24: 四無礙智。善能教化眾生之類。其聲聞眾。算數校計
0149a01: 所不能知。皆得具足六通三明。及八解脫。
0149a02: 此第四明菩薩聲聞眾數甚多也。
0149a03: 其佛國土。有如是等。無量功德。莊嚴成就。
0149a04: 此是第五總結上國土廣淨。然國淨因者。如月藏
0149a05: 第五經中敬信品云。戒清淨平等所謂十善業道
0149a06: 休息。休息殺生。獲十功德。何等為十。一者於諸眾
0149a07: 生得無所畏。二者於諸眾生得大慈心。三者斷惡
0149a08: 習業。四者少病決斷。五者長命。六者非人所護。七
0149a09: 者無諸惡夢。八者無怨。九者不畏惡道。十者命終
0149a10: 生善道。若以此不殺善根。回向菩提。必到菩提。成
0149a11: 無上智。到菩提時。彼離諸害杖。長壽眾生。來生其
0149a12: 土。不盜。不淫。不妄語。不兩舌。不惡口。不綺語。不貪。
0149a13: 不瞋。不邪等九善。名獲十種功德。故菩薩因時。行
0149a14: 於不殺等十善。為淨土因。而自不殺。教他不殺等
0149a15: 四法具足。後成佛時。十類眾生。同生其土。故感國
0149a16: 土廣淨也。亦如淨名云。十善是菩薩淨土。意同。故
0149a17: 成佛時。命不中夭等眾生。來生其土。明國淨文竟。
0149a18: 劫名寶明。國名善淨。
0149a19: 此第四明劫國名字。
0149a20: 其佛壽命。無量阿僧祗劫。
0149a21: 此第五明壽量。
0149a22: 法住甚久。
0149a23: 此第六明法住甚久。
0149a24: 佛滅度後。起七寶塔。滿其國。
0149b01: 此第七明滅後供養舍利。
0149b02: 爾時世尊。欲重宣此義。而說偈言。
0149b03: 下去偈有二十一行半。頌上發授記。初十四行。
0149b04: 頌發。次七行半。頌授記。初復二。前七行。頌總發
0149b05: 諸聲聞。頌上我等之意也。後七行。頌上發滿願
0149b06: 。總中自為五段也。
0149b07: 諸比丘諦聽。佛子所行道。善學方便故。不可得思議。
0149b08: 此一行。是初總標佛子為行難思。已巳得垂之法
0149b09: 也。
0149b10: 知眾樂小法。而畏於大智。是故諸菩薩。作聲聞緣覺。
0149b11: 此一偈。是第二明垂之由也。
0149b12: 以無數方便。化諸眾生類。自說是聲聞。去佛道甚遠。
0149b13: 度脫無量眾。皆悉得成就。雖小欲懈怠。漸當令作佛。
0149b14: 此二偈。是第三明垂利益也。
0149b15: 內祕菩薩行。外現是聲聞。少欲厭生死。實自淨佛土。
0149b16: 示眾有三毒。又現邪見相。我弟子如是。方便度眾生。
0149b17: 此二偈。是第四明內懷大道。外現小失。非但示為
0149b18: 聲聞。亦作外道三毒凡夫。如身子示瞋。難陀示貪。
0149b19: 調達示癡。
0149b20: 若我具足說。種種現化事。眾生聞是者。心則懷疑惑。
0149b21: 此一偈。是第五指略抑廣。總發竟也。△下去第二
0149b22: 七行。頌發滿願本。上文三。今略頌二耳。
0149b23: 今此富樓那。於昔千億佛。勤修所行道。宣護諸佛法。
0149b24: 為求無上慧。而於諸佛所。現居弟子上。多聞有智慧。
0149c01: 所說無所畏。能令眾歡喜。未曾有疲倦。而以助佛事。
0149c02: 已巳度大神通。具四無礙慧。知眾根利鈍。常說清淨法。
0149c03: 演暢如是義。教諸千億眾。令住大乘法。而自淨佛土。
0149c04: 此五偈。是初頌上顯過去本也。
0149c05: 未來亦供養。無量無數佛。護助宣正法。亦自淨佛土。
0149c06: 常以諸方便。說法無所畏。度不可計眾。成就一切智。
0149c07: 此二行。是第二頌上三世中佛所行因。略不頌七
0149c08: 佛及現佛文也。已巳上頌發顯本竟。△下去七偈
0149c09: 半。頌上授記文也。上有七。今頌但四。
0149c10: 供養諸如來。護持法寶藏。
0149c11: 此半偈。是初頌上因圓也。
0149c12: 其後得成佛。號名曰法明。
0149c13: 此半偈。是次頌上果滿也。
0149c14: 其國名善淨。七寶所合成。劫名為寶明。
0149c16: 菩薩眾甚多。其數無量億。皆度大神通。威德力具足。
0149c17: 充滿其國土。聲聞亦無數。三明八解脫。得四無礙智。
0149c18: 以是等為僧。其國諸眾生。婬欲皆已巳斷。純一變化生。
0149c19: 具相莊嚴身。法喜禪悅食。更無餘食想。無有諸女人。
0149c20: 亦無諸惡道。富樓那比丘。功德悉成滿。當得斯淨土。
0149c21: 賢聖眾甚多。如是無量事。我今但略說。
0149c22: 此追頌上第三國淨也。初二句。頌上第四眷屬。次
0149c23: 二偈。頌人天福慧。次二偈。頌上純是善道。次一偈
0149c24: 半。頌上總結。兼頌上國淨也。始自品初終此。是初
0150a01: 授滿願記竟。△下第二授千二百記為三。一念請。
0150a02: 二與記。三領解。
0150a03: 爾時千二百阿羅漢心自在者。作是念。我等歡喜。得
0150a04: 未曾有。若世尊各見授記。如餘大弟子者。不亦快乎。
0150a05: 此明初念請也。△下去正明授記。長行為三。
0150a06: 佛知此等心之所念。告摩訶迦葉。是千二百阿羅漢。
0150a07: 我今當現前。次第與授阿耨多羅三藐三菩提記。
0150a08: 此總許千二百記也。
0150a09: 於此眾中。我大弟子憍陳如比丘。當供養六萬二千
0150a10: 億佛。然後得成為佛。號曰普明如來。應供。正知。明
0150a11: 行足。善逝。世間解。無上士。調御丈夫。天人師。佛世尊。
0150a12: 此第二明別授陳如。陳如最初悟道。居首上座。故
0150a13: 別授記。問。若其居首別記。何不初周記耶。答。大小
0150a14: 緣別。兩初不同。引物希向。二意各異。垂之法。不
0150a15: 可一準。
0150a16: 其五百阿羅漢。優樓頻螺迦葉。伽耶迦葉。那提迦葉。
0150a17: 迦留陀夷。優陀夷。阿樓。離婆多。劫賓那。薄拘羅。
0150a18: 周陀莎伽陀等。皆當得阿耨多羅三藐三菩提。盡同
0150a19: 一號。名曰普明。
0150a20: 此是第三別記五百。五百名同。須別與記也。問。何
0150a21: 故但見五百得記。不見記千二百耶。答。此五百即
0150a22: 千二百數。頌中末後一行半。總授七百。故是千二
0150a23: 百也。又下持品云我先總說一切聲聞皆已巳授記。
0150a24: 即指今一行半。非但秖是授七百聲聞。故知千二
0150b01: 百俱得記也。
0150b02: 爾時世尊。欲重宣此義。而說偈言。
0150b03: △此下偈有十一行。為三。初六行頌陳如。次三行
0150b04: 半。頌五百記。三有一行半。總授一切聲聞記。上陳
0150b05: 如記中。記行因得果。餘略不出。今偈有國劫正
0150b06: 像壽命等。
0150b07: 憍陳如比丘。當見無量佛。
0150b08: 此二句頌行因。
0150b09: 過阿僧祗劫。乃成等正覺。常放大光明。具足諸神通。
0150b10: 名聞十方。一切之所敬。常說無上道。故號為普明。
0150b11: 此一行。頌上得果也。
0150b12: 其國土清淨。菩薩皆勇猛。咸昇妙樓閣。遊諸十方國。
0150b13: 以無上供具。奉獻於諸佛。作是供養已巳。心懷大歡喜。
0150b14: 須臾還本國。有如是神力。
0150b15: 此二行半。明國淨所化事。
0150b16: 佛壽六萬劫。正法住倍壽。像法復倍是。法滅天人憂。
0150b17: 此一行。明佛壽命。及法住像正。已巳上頌陳如得記
0150b18: 竟。
0150b19: 其五百比丘。次第當作佛。同號曰普明。轉次而授記。
0150b20: 我滅度之後。某甲當作佛。
0150b21: 此一行半。明五百比丘授記得果轉記也。
0150b22: 其所化世間。亦如我今日。國土之嚴淨。及諸神通力。
0150b23: 菩薩聲聞眾。
0150b24: 此一行一句。頌國淨及所化也。
0150c01: 正法及像法。壽命劫多少。皆如上所說。
0150c02: 此三句。頌例上正像壽命劫時也。頌五百記畢。
0150c03: 迦葉汝已巳知。五百自在者。餘諸聲聞眾。亦當復如是。
0150c04: 其不在此會。汝當為宣說。
0150c05: 此一行半。頌總授一切聲聞記也。已巳上千二百訖
0150c06: 此。明授記竟。△下去明五百領解。文有長行偈頌。
0150c07: 長行先經家敘其歡喜。次自陳領解。經家先慶今
0150c08: 得解歡喜。次愧昔不解。故自責。慶中先明內心慶
0150c09: 喜。後明外形恭敬也。
0150c10: 爾時五百阿羅漢。於佛前得授記已巳。歡喜踊躍。
0150c11: 此是經家敘得解歡喜。初內心喜也。
0150c12: 即從座起。到於佛前。頭面禮足。
0150c13: 此是經家敘外形恭敬也。
0150c14: 悔過自責。
0150c15: 此是經家敘其愧昔不解。已巳上經家敘竟。△下去
0150c16: 是第二自陳領解有二。一法說。二譬說。法說中二。
0150c17: 初悔得少為足。次責根鈍難悟。分文竟。
0150c18: 世尊。我等常作是念。自謂已巳得究竟滅度。
0150c19: 此是初悔責昔迷得少為足。不知求大也。
0150c20: 今乃知之。
0150c21: 此是責根鈍難悟。今始得悟。不早知之。今知小非
0150c22: 是究竟。大乘始為真實也。此約法說陳領解。△此
0150c23: 下約譬說。自陳領解二。初略。次正舉譬說也。
0150c24: 如無智者。
0151a01: 此略舉喻況也。
0151a02: 所以者何。我等應得如來智慧。而便自以小智為足。
0151a03: 此釋出無智之意也。略舉譬喻竟。△下去正譬說
0151a04: 有二。一者醉酒譬。譬法說自悔得少為足。不知求
0151a05: 大。領前法譬宿世中施權意。二者親友覺悟譬。譬
0151a06: 法說自責根鈍難悟。今乃知之。領前法譬宿世中
0151a07: 顯實文也。故前開譬本中。直作開權顯實。則應三
0151a08: 周及信解五百領解之文。上作三節開文。意在於
0151a09: 此。今就初醉酒譬。領前施權中。復三。一繫珠譬。領
0151a10: 上王子結緣。二醉臥不覺譬。領上遇其退大。三起
0151a11: 已巳遊行譬。領上接之以小也。分文竟。
0151a12: 世尊。譬如有人。至親友家。醉酒而臥。是時親友。官事
0151a13: 當行。以無價寶珠。繫其衣裏。與之而去。
0151a14: 此是醉酒譬中。初繫珠譬。領前法譬。宿世三周施
0151a15: 權意也。言譬如有人者。即諸聲聞。昔在大時。有二
0151a16: 乘小機當發時也。至親友者。昔日第十六王子也。
0151a17: 家者。即大乘教為家也。醉酒而臥者。當于爾時。大
0151a18: 機暫發。無明暫伏。以得聞經。內心微解。似醍未醉。
0151a19: 以無明重故。還復迷失。如醉酒而臥。醉有二義。一
0151a20: 重醉都不覺知。如前墯落中。初幼稚譬。著五欲。但
0151a21: 如法師常不輕等。或一句結緣者。二輕醉微覺尋
0151a22: 忘。亦名不覺。如前墯落中次善弱。或五品初。未入
0151a23: 相似。故云善根弱耳。雖有二義。終成繫珠。如毒鼓
0151a24: 耳。當知貧人本來先醉。加蒙肴膳。下偈云具諸肴
0151b01: 膳等。受已巳而臥。三教助道。猶如肴膳。更以異方便。
0151b02: 助顯第一義也。肴膳食已巳便消。如方便教非究竟
0151b03: 益。往在大通佛所。未結大緣已巳前。歷諸味中。聞
0151b04: 三教。及至法華。雖聞圓頓。但成結緣。如繫珠也。是
0151b05: 時親友官事當行者。明王子餘處機興。逗緣往應。
0151b06: 故云當行。弘法化他。此非私務。故云官事。無價寶
0151b07: 珠者。一乘實相。真如智寶也。此是約教。乃以了因。
0151b08: 而為繫珠。教中詮理。故云真如。教是智用。故云智
0151b09: 寶。若約受化者。教能生智。亦名為智也。寶是智義。
0151b10: 俱是智家之寶也。繫其衣裏者。愧忍辱。能遮瞋
0151b11: 恚。及防外惡。即是外衣。信樂之心。內裹善根。即是
0151b12: 內衣。于時聞法。微信樂欲。即了因智願種子也。當
0151b13: 知初結緣時。具足二衣。具愧。故有信樂。故方能
0151b14: 結緣。中間退大墮惡。而起愧。則無外衣。若約現
0151b15: 無信樂。乃似內衣亦無。且據當時所繫。內種仍存。
0151b16: 與本信俱。義如內衣猶在。但是衣弊。非全無衣。故
0151b17: 親友示時。還示衣裏。即是示本信時也。據此而
0151b18: 言。無衣繫身。理亦無失。此領上王子結緣云。是時
0151b19: 十六菩薩沙彌。知佛入室。乃至為四部眾。廣說分
0151b20: 別妙法華經也。
0151b21: 其人醉臥。都不覺知。
0151b22: 此是醉酒中。第二醉臥不覺。無明心重。尋復不憶。
0151b23: 此領中間懈退。不受大法也。上云。所將人眾。中路
0151b24: 退還。至今欲退還也。
0151c01: 起已巳遊行。到於他國。為衣食故。勤力求索。甚大艱難。
0151c02: 若少有所得。便以為足。
0151c03: 此是醉酒喻中。第三起已巳遊行喻者。領上接之以
0151c04: 小。受三乘化也。善根欲發。厭苦求樂。故云起已巳遊
0151c05: 行。無明覆解。不知向本求大乘衣食。故言到於他
0151c06: 國。求於小乘衣食。又若魔佛相望。以生死魔界為
0151c07: 他國。佛法大小皆為本國。又就小大相望。小乘未
0151c08: 免生死。猶是他國。大乘永免生死。乃為本生。究竟
0151c09: 還源也。應當更求寶衣天饌。而但求蔽身之衣。劣
0151c10: 充軀之食者。由向他國故也。此明背大乘國。往小
0151c11: 乘土。不知從珠取給。而但傭作自資。獲一日價。故
0151c12: 云得少為足也。上經云。導師多諸方便。乃至以方
0151c13: 便力。於險道中。過三百由旬。化作一城也。△下於
0151c14: 後會遇去。是第二親友發覺譬也。領上以是因緣。
0151c15: 今說法華經。等賜大車也。此文為三。先呵責。二示
0151c16: 珠。三勸貿。應知珠雖價直無數眾寶。必須貿易方
0151c17: 有濟用。了因內解。雖復究竟。必以種易現。以昔一
0151c18: 解一切解。而貿一行一切行。珠體不竭。貿亦無窮。
0151c19: 故須更聽更修。方顯寶之功用。如華嚴中得摩尼
0151c20: 珠。十種瑩治。方能雨寶。解行相稱。方堪佛記。從是
0151c21: 已巳後。則具有寂滅忍衣。首楞嚴食。自行化他。無量
0151c22: 眾寶。無功用位。彼此不窮。先呵責者。譬上動執生
0151c23: 疑。次示珠。譬宿世因緣。三勸貿譬。得記作佛。三周
0151c24: 皆有此意。如下釋中。
0152a01: 於後親友。會遇見之。而作是言。咄哉丈夫。何為衣食。
0152a02: 乃至如是。我昔欲令汝得安樂。五欲自恣。
0152a03: 此是親友發覺中。初呵責也。法說中云我令脫苦
0152a04: 縛。譬中云我先不言皆為菩提。宿世中云汝等善
0152a05: 聽。三周並呵責文也。
0152a06: 於某年日月。以無價寶珠。繫汝衣裏。今故現在。而汝
0152a07: 不知。勤苦憂惱。以求自活。甚為癡也。
0152a08: 此是發覺第二示珠也。某年日月者。指大通佛所
0152a09: 也。法說中。五佛章。即是開示。譬說中。三車一車。即
0152a10: 是示珠。宿世因緣中。覆講結緣。還為說大。即是示
0152a11: 珠。此即三周俱有示珠義也。
0152a12: 汝今可以此寶。貿易所須。常可如意。無所乏短。
0152a13: 此是第三勸貿譬。法說中身子得記。譬說中。中根
0152a14: 得記。宿世中。下根得記。此即三周並有勸貿也。始
0152a15: 從上如無智者訖此。是開譬自陳領解竟。△下從
0152a16: 佛亦如是去。是第二合上譬說。上譬本有二。今合
0152a17: 二。中各有三意。
0152a18: 佛亦如是。為菩薩時。教化我等。令發一切智心。
0152a19: 此合上初醉酒中。第一繫珠也。上云。世尊譬如有
0152a20: 人至親友家。乃至與之而去文也。
0152a21: 而尋廢忘。不知不覺。
0152a22: 此合上醉酒中。第二醉不覺知。上文云。其人醉臥。
0152a23: 都不覺知也。
0152a24: 既得阿羅漢道。自謂滅度。資生艱難。得少為足。
0152b01: 此合上初醉中。第三起已巳遊行。上云起已巳遊行。乃至
0152b02: 若少有所得。便以為足。已巳上三文。合上初醉酒譬竟。
0152b03: △下去是合後親友覺悟譬。上譬有三。今合亦三。
0152b04: 一切智願。猶在不失。今者世尊。覺悟我等。作如是言。
0152b05: 諸比丘。汝等所得。非究竟滅。
0152b06: 此合上遊行中。初呵責譬也。上云。於後親友。至乃
0152b07: 至如是。
0152b08: 我久令汝等種佛善根。以方便故。示涅槃相。而汝謂
0152b09: 為實得滅度。
0152b10: 此合上遊行中。第二示珠譬也。上云。我昔欲令汝
0152b11: 得安樂。乃至以求自活。甚為癡也。
0152b12: 世尊。我今乃知。實是菩薩。得授阿耨多羅三藐三菩
0152b13: 提記。以是因緣。甚大歡喜。得未曾有。
0152b14: 此合上遊行中。第三勸貿所須也。上云汝今可以
0152b15: 此寶貿易。乃至無所之短。長行竟。
0152b16: 爾時阿若憍陳如等。欲重宣此義。而說偈言。
0152b17: 下去第二偈頌。有十二行半。為二。初一行半。頌上
0152b18: 內心得解。又為二。
0152b19: 我等聞無上。安隱授記聲。歡喜未曾有。禮無量智佛。
0152b20: 此初一行。頌上慶喜。上云爾時五百阿羅漢。至頭
0152b21: 面禮足文也。
0152b22: 今於世尊前。自悔諸過咎。
0152b23: 此半行。頌上悔過自責。頌初內解竟。△次於無量
0152b24: 下。第二有十一行。頌自陳領解。上文有二。
0152c01: 於無量佛寶。得少涅槃分。
0152c02: 此初半行。頌上法說中。悔責得少為足。略不頌難
0152c03: 悟。今乃知之。即上云世尊我等常作是念。至究竟
0152c04: 滅度文也。
0152c05: 如無智愚人。便自以為足。
0152c06: 此半行。頌上譬中。初略舉譬。便自以為足。及頌上
0152c07: 釋無智意。上云如無智者。乃至而便自以小智為
0152c08: 足。頌略譬文竟。△下去頌正譬文開合。初六行頌
0152c09: 開譬。後四行頌合譬。上開有二。
0152c10: 譬如貧窮人。往至親友家。其家甚大富。具設諸肴膳。
0152c11: 以無價寶珠。繫著內衣裏。默與而捨去。
0152c12: 此一行三句。頌上廣譬中。初繫珠譬。上云世尊譬
0152c13: 如有人。乃至與之而去文也。
0152c14: 時臥不覺知。
0152c15: 此一句。頌上其人醉臥都不覺知也。
0152c16: 是人既已巳起。遊行詣他國。求衣食自濟。資生甚艱難。
0152c17: 得少便為足。更不願好者。不覺內衣裏。有無價寶珠。
0152c18: 此二行。頌上起已巳遊行。已巳上四行。總是頌上捨寶
0152c19: 不知。下去二行。頌上親友覺悟譬。
0152c20: 與珠之親友。後見此貧人。苦切責之已巳。
0152c21: 此三句。頌上呵責文。
0152c22: 示以所繫珠。
0152c23: 此一句。頌上示珠。上文云。我昔欲令汝得安樂。乃
0152c24: 至甚為癡也。
0153a01: 貧人見此珠。其心大歡喜。富有諸財物。五欲而自恣。
0153a02: 此頌上勸貿已巳覺悟譬。已巳上頌上六行。總是頌親
0153a03: 友開譬竟。△下去頌合譬有二。初合醉酒喻。
0153a04: 我等亦如是。世尊於長夜。常愍見教化。令種無上願。
0153a05: 此一行。頌上合醉酒中。初繫珠譬也。
0153a06: 我等無智故。不覺亦不知。
0153a07: 此二句。頌上合醉酒中。第二醉臥不覺也。
0153a08: 得少涅槃分。自足不求餘。
0153a09: 此二句。頌上合醉酒中。第三起已巳遊行也。已巳上二
0153a10: 行。總是頌合初醉酒譬竟。△下去是頌合譬中。第
0153a11: 二親友覺悟譬。
0153a12: 今佛覺悟我。言非實滅度。
0153a13: 此二句。頌上合覺悟中。初呵責文也。
0153a14: 得佛無上慧。爾乃為真滅。
0153a15: 此二句。頌上合中。第二示珠也。
0153a16: 我今從佛聞。授記莊嚴事。及轉次受決。身心歡喜。
0153a17: 此一行。頌上合中。第三勸貿文也。已巳上二行。總是
0153a18: 頌第二親友覺悟譬竟。
0153a19: 玅法蓮華經授學無學人記品第九
0153a20: 此品。是授記文中第二段也。初因緣釋者。研真斷
0153a21: 惑。名為學。真窮惑盡。名無學。研修真理。慕求勝見。
0153a22: 名之為學。學位在三果四向。真無漏慧也。阿羅漢
0153a23: 果。研理已巳窮。勝見已巳極。無所復學。故名無學。學無
0153a24: 學別。即世界悉檀。見道位即為人。修道位即對治。
0153b01: 無學位即第一義。此因緣釋品也。若約教者。析法
0153b02: 研真。名之為學。惑盡真窮。名為無學。三藏也。體法
0153b03: 研真。名之為學。無真無惑。名為無學。通教也。自淺
0153b04: 之深。名之為學。通別惑盡。權實理窮。名為無學。別
0153b05: 教也。研如來藏。有學無學。法性實相。非學非無學。
0153b06: 而學而無學。即圓教也。若觀心者。六即之中。究竟
0153b07: 即為無學位。餘四即名為學。理即非學非無學。又
0153b08: 六即者。通皆非學非無學。分真已巳去而學而無學。
0153b09: 此約觀心解竟。品文為二。一請記。二授記。請中復
0153b10: 二。一者二人請。二者二千人請。二人請記。復二。
0153b11: 爾時阿難羅羅。而作是念。我等每自思惟。設得授
0153b12: 記。不亦快乎。
0153b13: 此初明二人默念也。
0153b14: 即從座起。到於佛前。頭面禮足。俱白佛言。世尊。我等
0153b15: 於此亦應有分。唯有如來。我等所歸。
0153b16: 二明發言請記中。初引例。亦應有分故也。
0153b17: 又我等。為一切世間。天人阿修羅。所見知識。阿難常
0153b18: 為侍者。護持法藏。羅羅是佛之子。若佛見授阿耨
0153b19: 多羅三藐三菩提記者。我願既滿。眾望亦足。
0153b20: 此是發言請記中。次引望請也。二人最親。時眾所
0153b21: 望。羅云是佛子。俗中親重。阿難持佛法藏。道中親
0153b22: 勝。勝重兩人不蒙別記。則眾望不足也。問。若重若
0153b23: 勝。應同上流。何意在此方記。若如列眾。二人在上
0153b24: 周數中獲記。何意居下耶。答。總與千二百記。二人
0153c01: 已巳同下根上流。雖有多人所識。意為引於下根故
0153c02: 也。今更索別記耳。阿難是學人。羅云是弟子位。入
0153c03: 在學無學章耳。二人請竟。
0153c04: 爾時學無學聲聞弟子。二千人。皆從座起。偏袒右肩。
0153c05: 到於佛前。一心合掌。瞻仰世尊。如阿難羅羅所願。
0153c06: 住立一面。
0153c07: 此明二千請記。但有默念引例。二意同故。言如阿
0153c08: 難願耳。無發言者。無重無勝等事故也。請畢。△下
0153c09: 去如來授記。為二。一先記二人。後記二千。阿難記
0153c10: 中。復五。一長行。二偈頌。三八千菩薩生疑。四如來
0153c11: 發釋疑。五阿難顯本述歎。
0153c12: 爾時佛告阿難。汝於來世。當得作佛。號山海慧自在
0153c13: 通王如來。應供。正知。明行足。善逝。世間解。無上士。
0153c14: 調御丈夫。天人師。佛世尊。
0153c15: 此明得果。
0153c16: 當供養六十二億諸佛。護持法藏。然後得阿耨多羅
0153c17: 三藐三菩提。教化二十千萬億恒河沙諸菩薩等。令
0153c18: 成阿耨多羅三藐三菩提。
0153c19: 此明行因所化。
0153c20: 國名常立勝幡。其土清淨。璃為地。劫名妙音滿。
0153c21: 其佛壽命。無量千萬億阿僧祗劫。若人於千萬億無
0153c22: 量阿僧祗劫中。筭數校計。不能得知。正法住世。倍於
0153c23: 壽命。像法住世。復倍正法。
0153c24: 此明國劫名號佛壽法住時節。
0154a01: 阿難。是山海慧自在通王佛。為十方無量千萬億恒
0154a02: 河沙等。諸佛如來。所共讚歎稱其功德。
0154a03: 此明為佛護念也。已巳上總是初長行文畢。
0154a04: 爾時世尊。欲重宣此義。而說偈言。
0154a05: 我今僧中說。阿難持法者。當供養諸佛。然後成正覺。
0154a06: 號曰山海慧。自在通王佛。其國土清淨。名常立勝幡。
0154a07: 教化諸菩薩。其數如恒沙。佛有大威德。名聞滿十方。
0154a08: 壽命無有量。以愍眾生故。正法倍壽命。像法復倍是。
0154a09: 如恒河沙等。無數諸眾生。於此佛法中。種佛道因緣。
0154a10: 此五偈。頌上行因得果所化壽命。法住久遠。已巳上
0154a11: 是第二偈頌也。
0154a12: 爾時會中新發意菩薩。八千人。咸作是念。我等尚不
0154a13: 聞諸大菩薩。得如是記。有何因緣。而諸聲聞。得如是
0154a14: 決。
0154a15: 第三八千生疑也。疑者通疑。聲聞方始今日發心。
0154a16: 即蒙佛記。國淨若此。昔方等中。記諸菩薩。經無量
0154a17: 劫行。方乃得佛記耶。
0154a18: 爾時世尊。知諸菩薩心之所念。而告之曰。諸善男子。
0154a19: 我與阿難等。於空王佛所。同時發阿耨多羅三藐三
0154a20: 菩提心。阿難常樂多聞。我常勤精進。是故我已巳得成
0154a21: 阿耨多羅三藐三菩提。而阿難護持我法。亦護將來
0154a22: 諸佛法藏。教化成就諸菩薩眾。其本願如是。故獲斯
0154a23: 記。
0154a24: 第四如來釋疑。由上菩薩生疑。佛即發釋疑。昔
0154b01: 日與我同發大心。即是同學。由我精進。前超得佛。
0154b02: 由彼多聞。猶故持經。為侍者。本地如此。今授妙
0154b03: 記。何足可疑耶。
0154b04: 阿難面於佛前。自聞授記。及國土莊嚴。所願具足。心
0154b05: 大歡喜。得未曾有。即時憶念過去無量千萬億。諸佛
0154b06: 法藏。通達無礙。如今所聞。亦識本願。爾時阿難。而說
0154b07: 偈言。
0154b08: 世尊甚希有。令我念過去。無量諸佛法。如今日所聞。
0154b09: 我今無復疑。安住於佛道。方便為侍者。護持諸佛法。
0154b10: 第五明阿難顯本述嘆。授阿難記竟。
0154b11: 爾時佛告羅羅。汝於來世。當得作佛。號蹈七寶華
0154b12: 如來。應供。正知。明行足。善逝。世間解。無上士。調御
0154b13: 丈夫。天人師。佛世尊。當供養十世界微塵等數諸佛
0154b14: 如來。常為諸佛。而作長子。猶如今也。是蹈七寶華佛。
0154b15: 國土莊嚴。壽命劫數。所化弟子。正法像法。亦如山海
0154b16: 慧自在通王如來。無異。亦為此佛。而作長子。過是已巳
0154b17: 後。當得阿耨多羅三藐三菩提。爾時世尊。欲重宣此
0154b18: 義。而說偈言。
0154b19: 我為太子時。羅為長子。我今成佛道。受法為法子。
0154b20: 於未來世中。見無量億佛。皆為其長子。一心求佛道。
0154b21: 羅羅密行。唯我能知之。現為我長子。以示諸眾生。
0154b22: 無量億千萬。功德不可數。安住於佛法。以求無上道。
0154b23: 已巳上長行偈頌。授羅云記竟。△下去授二千人記。
0154b24: 長行偈頌。得記歡喜。
0154c01: 爾時世尊。見學無學二千人。其意柔。寂然清淨。一
0154c02: 心觀佛。佛告阿難。汝見是學無學二千人不。唯然已巳
0154c03: 見。阿難。是諸人等。當供養五十世界微塵數諸佛如
0154c04: 來。恭敬尊重。護持法藏。末後同時。於十方國。各得成
0154c05: 佛。皆同一號。名曰寶相如來。應供。正知。明行足。善
0154c06: 逝。世間解。無上士。調御丈夫。天人師。佛世尊。壽命一
0154c07: 劫。國土莊嚴。聲聞菩薩。正法像法。皆悉同等。
0154c08: 此明授二千人記。行因得果。國名法住等。如文。
0154c09: 爾時世尊。欲重宣此義。而說偈言。
0154c10: 是二千聲聞。今於我前住。悉皆與授記。未來當成佛。
0154c11: 所供養諸佛。如上說塵數。護持其法藏。後當成正覺。
0154c12: 各於十方國。悉同一名號。俱時坐道場。以證無上慧。
0154c13: 皆名為寶相。國土及弟子。正法與像法。悉等無有異。
0154c14: 咸以諸神通。度十方眾生。名聞普周。漸入於涅槃。
0154c15: 此五偈文。頌上可見。
0154c16: 爾時學無學二千人。聞佛授記。歡喜踊躍。而說偈言。
0154c17: 世尊慧燈明。我聞授記音。心歡喜充滿。如甘露見灌。
0154c18: 長行偈頌。明二千人得記歡喜也。始從方便品訖
0154c19: 此。是三周正說。領解受記。正宗分竟。
0154c20: 玅法蓮華經法師品第十
0154c21: 此下五品。是門流通分也。非止蔭益當時。復津
0154c22: 洽來世。故有五品流通。細科如下辨。釋此品題。應
0154c23: 總別二釋。初總釋。次減數解也。此品五種法師。一
0154c24: 受持。二讀。三誦。四解說。五書寫。然五法師者。未有
0155a01: 一文著一二等言。古今共立稱。為五種法師。故依
0155a02: 經論所立。多少不同。所以此品通名法師。若大論
0155a03: 明六種法師。信力故受。念力故持。看文為讀。不忘
0155a04: 為誦。宣傳為說。聖人經書。難解解釋。成六種法師。
0155a05: 今經合受持為一。合解說為一。開讀誦為二。足書
0155a06: 寫為五。經意如此。與論異。名有離合之殊。更通別
0155a07: 判之。若別論。四人是自行。一人是化他。大經分九
0155a08: 品。前四人無解。即是弟子位。連三恒也。從四恒
0155a09: 十六分中。有一分解義。至八恒具足人解。此五人
0155a10: 能說。俱是師位。此別約師弟。分法師。若通論者。
0155a11: 自軌五法。則自行之法師。若教他五法。則化他之
0155a12: 法師。自軌故通稱弟子。化他故通稱法師。今從通
0155a13: 義。故名法師品。初總釋品竟。次減數釋者。有四。初
0155a14: 束五種法師。即安樂行。四種法師。如後釋。第二束
0155a15: 四為三法師者。初約三業。二約三門。三約三法。初
0155a16: 受持是意業。讀誦解說是口業。書寫是身業。別論。
0155a17: 口業是化他。身意是自行。通論。三業自軌。即是自
0155a18: 行之師。三業教詔。即化他之師。故言法師品。此約
0155a19: 三業釋也。次三門釋者。行此五法。以自熏修。福德
0155a20: 門。弘宣五法廣利益者。即化他門。自修益彼。皆順
0155a21: 佛教。即報恩門。別論者。自修報恩。名自行法師。益
0155a22: 彼即化他法師。通論。自軌軌他。皆稱法師。故言法
0155a23: 師品也。三約三法釋法師者。讀誦書寫。是外行。即
0155a24: 如來衣。受持是內行。即如來座。解說益他。是如來
0155b01: 室。如來室別論。是匠他。衣座別論。是自匠。通論不
0155b02: 爾。慈悲覆物。慧利歸己巳。名之為室。遮彼惡。障己巳醜。
0155b03: 名之為衣。安心於空。方能安他。安他安己巳。名之為
0155b04: 座。此則自軌三法。亦名法師。若利物。必以慈悲入
0155b05: 室為首。涉有。忍辱為基。濟他。以忘我為本。能行三
0155b06: 法。大教宣通。即世間依止。故名法師品也。第三束
0155b07: 三為二法師者。即自行化他。如前可解。亦有通別。
0155b08: 別論各別。通論互通。自他皆互堪任故也。今通從
0155b09: 化他。名法師品也。第四束二為一法師者。謂如來
0155b10: 行具一切行。悲。拔一切苦。謂四趣。三界。二乘。菩薩
0155b11: 等苦。慈。與一切樂。謂人天。涅槃。常住等樂。柔和衣。
0155b12: 障一切醜。謂四住。無知。無明等醜。空座。亡一切相。
0155b13: 謂有相。無相。非有相非無相。此如來行者。依大經
0155b14: 聖行品文。所謂大乘大般涅槃。涅槃秪是三德秘
0155b15: 藏。故以室衣座三。以釋三德。三德秪是一大涅槃。
0155b16: 此大涅槃一切處。一切法。故名為一。此則通
0155b17: 意也。別意者。慈悲生一切善。柔和遮一切惡。坐座
0155b18: 蕩一切相。此對善惡蕩相釋法師。又慈忍立一切
0155b19: 福德。空座成一切智慧。智慧是目。所謂五眼。福德
0155b20: 是足。所謂六度。此對福慧釋法師。又慈悲勝一切
0155b21: 聲聞緣覺。柔和勝一切凡夫外道。空座勝析體
0155b22: 等菩薩。故淨名云。譬如勝怨乃可為勇。此對斥偏
0155b23: 邪釋法師。又慈悲破天魔。柔和破陰魔。空破煩惱
0155b24: 魔死魔。大品云。化一切眾生。觀一切空。魔不得便。
0155c01: 此對破四魔釋法師也。又慈悲故能問。空座故能
0155c02: 答。約具二嚴釋法師也。又慈忍能種能立能資。空
0155c03: 慧能耘能破能導。此約喻釋法師。又慈悲故何所
0155c04: 隔。柔和何所礙。坐座何所諍。此約體用釋法師。出
0155c05: 三諦故。名為勝幢。包含普攝。名摩訶衍。是如來行。
0155c06: 故稱三昧王。此約名不同釋。經言。一切善法。慈為
0155c07: 根本。忍辱第一道。無相最為上。若論圓行法師。說
0155c08: 不可盡。具如玄文明圓五行攝一切行。乃至四種
0155c09: 三昧收一切行。一切行秪是一行。釋一法師。此減
0155c10: 數釋畢。問。何致約三法。明法師。答。事而往論。必須
0155c11: 登堂整服坐座。乃可敷弘。故約三耳。又若事理合
0155c12: 論。迷惑不出三種。一約苦果起惑。故用悲門。二
0155c13: 約結業起惑。故用忍門。三約諦理起惑。故用空門。
0155c14: 用法三門。而示導之。又約理。迷真墮苦。故用慈悲
0155c15: 門。迷俗沈空受樂。故用和忍門。迷中道成智障。故
0155c16: 用空門。故約三諦三法釋法師。已巳上總釋品竟。次
0155c17: 別釋者。法軌則也。師訓匠也。法雖可軌。體不自弘。
0155c18: 通之在人。五種通經。皆得師稱。舉法成其自行。皆
0155c19: 以妙法為師。師於妙法。自行成就。故言法師。又五
0155c20: 種人。能以妙法。訓匠於他。故舉法目師。故稱法師
0155c21: 品也。若自軌法。若法匠他。俱名法師者。則因緣釋
0155c22: 品也。上文凡多種解。皆約圓教法門。而釋此品。此
0155c23: 總別釋題竟。△此去五品流通。法師寶塔兩品。明
0155c24: 弘經功深福重。流通未聞。利益巨大。達多一品。引
0156a01: 往弘經。彼我兼益。以證功德深重。持品。八萬大士。
0156a02: 忍力成者。此土弘經。新得記者。他土弘經。安樂行
0156a03: 一品。舊云接退流通。或當如此。未必全然。外凡初
0156a04: 心。欣斯勝福。見聲聞畏憚。聞菩薩擯辱。顧己巳力弱。
0156a05: 無益自他。便生退沒。佛為此人。說安樂行。依此法
0156a06: 弘。不慮危苦。又法師品。釋尊自說弘經功福。命覓
0156a07: 流通。寶塔品。多寶分身。且證且助。勸覓流通。此示
0156a08: 五品流通。大章意竟。此法師品。初長行偈頌。歎美
0156a09: 五種法師能持法人。後長行偈頌。歎美所持之法。
0156a10: 又示通經方軌。初又二。一就稟道弟子門。功深福
0156a11: 重。二授道師門。初又二。初佛世弟子。二滅後弟子。
0156a12: 初又二。
0156a13: 爾時世尊。因藥王菩薩。告八萬大士。藥王。汝見是大
0156a14: 眾中。無量諸天。龍王。夜叉。乾闥婆。阿修羅。迦樓羅。緊
0156a15: 那羅。摩羅伽。人與非人。及比丘。比丘尼。優婆塞。優
0156a16: 婆夷。求聲聞者。求辟支佛者。求佛道者。如是等類。
0156a17: 此明佛世弟子中。初出人類也。因藥王告八萬者。
0156a18: 因乃憑寄也。欲以妙法。憑寄藥王。使其領受。告語
0156a19: 八萬。皆流通也。此流通初。告八萬大士者。大論云。
0156a20: 法華是秘密。付諸菩薩。如今下文。尚得本眷。驗餘
0156a21: 未堪也。若於佛前。當機妙悟者。是多聞深解。向二
0156a22: 千五百者是。皆已巳現前。與總別記竟。今所揀類。或
0156a23: 是八部之類。或是四眾三乘之類。在法華座席者。
0156a24: 今指人問其見不者。的示持經得福之人也。
0156b01: 咸於佛前。聞妙法華經。一偈一句。乃至一念隨喜者。
0156b02: 我皆與授記。當得阿耨多羅三藐三菩提。
0156b03: 此第二簡出得記之緣。明其時節。值佛在座。此應
0156b04: 通二解。言一句一偈者。聞法極少也。乃至一念者。
0156b05: 時節最促也。皆與記當得菩提者。明聞經極少。時
0156b06: 極促。隨喜之功。遂得佛果。何況具足得聞。盡形受
0156b07: 持。五種流通。三業供養。乘此一念。必得菩提。遠因
0156b08: 不亡。藉茲而發。不同餘善。是故簡之。聞一偈一句
0156b09: 者。聞少解淺之類。今皆與記。少者尚記。況復多深。
0156b10: 以少況多。普廣若此。究而論之。必須盡行諸佛道
0156b11: 法。二乘記已巳。尚經劫數。然若曉經旨者。與具足何
0156b12: 殊。但自行化他。令始末耳。又聞一句一偈者。通論。
0156b13: 但云聞極少法。舉經功深。部內隨取一句一偈。此
0156b14: 通論也。若別論者。但令義合權實本。十妙四一
0156b15: 之流。功福皆爾。下周四眾八部既然。中上亦爾。可
0156b16: 以意知。不俟更說。此義亦通大小也。見實三昧經。
0156b17: 別與四天王記。同名火持。三十三天。同名因陀羅
0156b18: 幢。炎天同名淨智。兜率同名釋法王。上兩天亦通
0156b19: 與記。不顯別名。梵天同名大智力。已巳上等是聞多
0156b20: 解深之類。今品皆與聞少解淺之類耳。言皆與記
0156b21: 者。必由此經成菩提故。雖無劫國。當得理同。應須
0156b22: 以聞約行。廣明供養。宣通益他。豈可端拱唯仰初
0156b23: 心耶。舊云此經支佛菩薩無受記。此文三乘皆記。
0156b24: 不須疑也。通解畢。次別解者。一偈一句者。先引小
0156c01: 經論釋。增一集云。隨取經要偈。如四諦之流者是
0156c02: 也。十住毗婆沙云。惡賤名厭。不求名無欲。心無垢
0156c03: 名解脫。捨檐名涅槃。惡賤於集。不求於苦。無垢是
0156c04: 道。捨檐是滅。又云。佛告滿宿曰。我有四句。所謂四
0156c05: 念等是。若觀心者。以一一句。以一一偈。無句無偈
0156c06: 而不一者。此乃以一實觀。貫其所誦。故名為一。無
0156c07: 一句偈不入實者。應明一觀之相。乃至大師。誦經
0156c08: 觀法。還約誦持。以成觀相。若取門中要句。開示
0156c09: 悟入。乘是寶乘。遊於四方。四安樂行。勸發四意等
0156c10: 是也。已巳上釋通別二解句偈竟。經云一念隨喜者。
0156c11: 自未有行。但隨喜法及人。功報尚多。況行到耶。言
0156c12: 隨喜心有二。一豎論自為三。初若開權顯實。乃即權
0156c13: 而實也。次即於一念心中。深解非權非實之理。信
0156c14: 佛知見。須指一心法名為一念。非一念也。三又能
0156c15: 雙解權實。事理圓融。雖具煩惱性。能知如來秘密
0156c16: 之藏。況前云信佛知見者。於初心中。深信妙理。此
0156c17: 理是己巳佛知見境。境非權實。故上雙非。以理望聞。
0156c18: 聞淺理深。故名為豎。此初隨喜位相也。次橫論者。
0156c19: 又若聞開權顯實之意。即於一心廣解一切心。即
0156c20: 以一心望於餘心。名之為橫。即是一心。無復餘心。
0156c21: 及一切法皆是佛法。無有障礙。以一切法。望一切
0156c22: 心。亦名為橫。一心一法皆橫緣故。法純是心。心純
0156c23: 是法。法既皆佛法。理合橫豎不二。若欲分別。辨說
0156c24: 無窮。月四月至歲。旋轉不盡。且約觀行位說。雖未
0157a01: 得真初隨喜心。能如此解。法既如此。人亦如是。此
0157a02: 約橫論隨喜。即橫而豎。即豎而橫。故大經云。寧願
0157a03: 少聞多解義味。即此意也。俟至第六經初更說。已巳
0157a04: 上是明初佛世弟子竟。△下從佛告藥王去。明佛
0157a05: 滅後弟子。亦為二。
0157a06: 佛告藥王。又如來滅度之後。若有人聞妙法華經。乃
0157a07: 至一偈一句。一念隨喜者。
0157a08: 初出滅後弟子類。略舉於人。例上可知。
0157a09: 我亦與授阿耨多羅三藐三菩提記。
0157a10: 二明授記。功報如上說。可解。已巳上是稟道弟子
0157a11: 門。功深福重。命覓流通也。△下從若復去。明第二
0157a12: 授道五種師門。功深福重。有長行偈頌。長行有二。
0157a13: 先別。次總。別者。人談下上。時談現未。次總者。無論
0157a14: 下上及現未。通明。逆之得罪。順之得福。就別復二。
0157a15: 一明現世。二明來世。就現復二。先明下品師。後明
0157a16: 上品師。上下品師為二。初明師相。次明師功報。科
0157a17: 畢。
0157a18: 若復有人。受持讀誦。解說書寫。玅法華經。乃至一偈。
0157a19: 於此經卷。敬視如佛。種種供養華香瓔珞。抹香塗香
0157a20: 燒香。繒幢幡。衣服伎樂。乃至合掌恭敬。
0157a21: 初明現在下品師相也。即是五種法師。十種供養
0157a22: 也。一華。二香。三瓔珞。四末香。五塗香。六燒香。七幡
0157a23: 。八衣服。九伎樂。十合掌恭敬。
0157a24: 藥王當知。是諸人等。已巳曾供養十萬億佛。於諸佛所。
0157b01: 成就大願。愍眾生故。生此人間。藥王。若有人。問何等
0157b02: 眾生。於未來世。當得作佛。應示。是諸人等。於未來世。
0157b03: 必得作佛。何以故。若善男子善女人。於法華經乃至
0157b04: 一句。受持讀誦。解說書寫。種種供養經卷。華香瓔珞。
0157b05: 抹香塗香燒香。繒幢幡。衣服伎樂。合掌恭敬。是人
0157b06: 一切世間。所應瞻奉。應以如來供養而供養之。當知
0157b07: 此人。是大菩薩。成就阿耨多羅三藐三菩提。哀愍眾
0157b08: 生。願生此間。廣演分別妙法華經。
0157b09: 次藥王當知是諸人等已巳曾供養下。明下品功深
0157b10: 也。曾供養者。先因深也。愍眾生故生此人間。明現
0157b11: 功大也。若有人問下。明未來報重也。△從何況下。
0157b12: 明上品師。亦二。
0157b13: 何況盡能受持。種種供養者。
0157b14: 先況出上品師相也。
0157b15: 藥王當知。是人自捨清淨業報。於我滅度後。愍眾生
0157b16: 故。生於惡世。廣演此經。
0157b17: 次明上品功報也。是人自捨清淨者。悲願牽故。仍
0157b18: 是業生。未有通應。願兼於業。此現在師竟。△次明
0157b19: 滅後師。亦有下上。下品二。
0157b20: 若是善男子。善女人。我滅度後。能竊為一人。說法華
0157b21: 經乃至一句。
0157b22: 先明下品師相者。即是但豎得其意。有慧無聞。止
0157b23: 堪竊說。未可處眾。故是下品師。竊為一人說一句
0157b24: 者。雖得一句之之解。既不廣聞多學異義。不可眾
0157c01: 中而說。一切問難。有所不通。便令正理不得宣弘。
0157c02: 如釋論明。有慧無聞。譬如小雨無雷。若欲申此一
0157c03: 句正言。且當竊說耳。故知亦許於內教中。廣習異
0157c04: 義。以助正教。世有習俗典而云助正者。反淪至理。
0157c05: 當知是人。則如來使。如來所遣。行如來事。
0157c06: 第二明滅後下品師功報也。經是如智所說。說於
0157c07: 如理。此能遣是教也。今日行人。乘此如教。宣於如理。
0157c08: 即是如來所使。如王使傳命。若赴主心。故得名使。
0157c09: 得所遣名也。行如來事者。如智照如理為事。此約
0157c10: 自行。佛無他事。唯照理也。今日行人。依如教行如
0157c11: 理。即是行如來事。當知真如是理。照即名事。故知
0157c12: 大悲還依如理。照如說如。名如來事。更約化他釋
0157c13: 者。一如智。一如理。化眾生為事。今日行人。能有大
0157c14: 悲。以此經中真如之理。為眾生說。令得利益。亦名
0157c15: 行如來事也。若觀心解如來使者。智心觀境。境即
0157c16: 真如。境來發智。智為如所使也。如來所遣者。觀智
0157c17: 從如中來也。行如來事者。歷一切法。無不真如。即
0157c18: 佛事也。
0157c19: 何況於大眾中。廣為人說。
0157c20: 此次況滅後上品師。略不格量功報。此意則可知
0157c21: 也。已巳上別明二世師竟。△此下第二總明五種法
0157c22: 師。逆者得罪。順者得福也。
0157c23: 藥王。若有惡人。以不善心。於一劫中。現於佛前。常毀
0157c24: 罵佛。其罪尚輕。若人以一惡言。毀訾在家出家。讀誦
0158a01: 法華經者。其罪甚重。
0158a02: 初明逆之得罪也。此中罪福。不論福田濃瘠。但約
0158a03: 初後心。明其輕重。初心學人。既具煩惱。若加障礙。
0158a04: 則所學事廢。故獲罪多也。佛則平等。惡不干偪。豈
0158a05: 能障礙。故言罪輕。供養亦爾。此在家出家持經者。
0158a06: 此人有待。若得供養。所修事成。故施者其福最勝
0158a07: 也。佛則無待。眾事滿足。雖復獻供。於佛無益。故言
0158a08: 報劣。譬如王子在難。供奉所須。其功甚大。若辱王
0158a09: 種。獲罪不輕。罪福俱重。若獻大王衣食。為要事微。
0158a10: 汝欲侵陵。不能致損。故罪福俱薄。若爾供佛無福。
0158a11: 何須供佛。毀佛無罪。何須制罪耶。答。實如所問。但
0158a12: 為成校量。故向云不論福田濃瘠也。若從田論。凡
0158a13: 瘠聖濃。故應毀供重於凡也。今且約初心易成壞
0158a14: 說。如八福田。看病第一。人多厭棄故。看者福增。亦
0158a15: 約初心難易為勝。若約田就事。豈一病人。比於大
0158a16: 聖及妙法耶。如濟匹夫。與獻王天隔。匹夫恩不自
0158a17: 蔽。王澤霑及萬民。四悉適時。不可一準。約此經功
0158a18: 高理絕。得作此說。其餘經。不可例然。
0158a19: 藥王。其有讀誦法華經者。當知是人。以佛莊嚴。而自
0158a20: 莊嚴。則為如來肩所荷擔。其所至方。應隨向禮。一心
0158a21: 合掌。恭敬供養。尊重讚歎。華香瓔珞。抹香塗香燒香。
0158a22: 繒幢幡。衣服肴饌。作諸伎樂。人中上供。而供養之。
0158a23: 應持天寶而以散之。天上寶聚。應以奉獻。所以者何。
0158a24: 是人歡喜說法。須臾聞之。即得究竟阿耨多羅三藐
0158b01: 三菩提故。
0158b02: 此明順五種法師。即得福也。明讀誦如佛莊嚴。佛
0158b03: 以定慧莊嚴。此人亦能修定慧故也。為如來肩荷
0158b04: 者。在背為荷。在肩為擔。修非權非實法身之體。即
0158b05: 是如來荷。能權能實二智之用。即是如來擔。隨所
0158b06: 至方應向禮者。上明以法為師。今明堪為物師。此
0158b07: 人有趣向。悉與實相相應。皆可敬順。順即是向。敬
0158b08: 即是禮。敬而順之。及興供養等。又為如來肩等者。
0158b09: 佛得權實及非權實。我亦得之。乃稱佛得。是則義
0158b10: 當在佛肩背。亦是用佛權實等法。名在佛肩背。亦
0158b11: 是眾生。常在肩背。日用不知。餘經不然。故須說之。
0158b12: 若不爾者。豈得持經者。盡為如來肩背荷擔。是故
0158b13: 此文須廢事釋。若迷今文權實施開。縱作權實之
0158b14: 名消之。亦未會此妙旨。總釋竟。
0158b15: 爾時世尊。欲重宣此義。而說偈言。
0158b16: 下偈有十六行。為三。
0158b17: 若欲住佛道。成就自然智。常當勤供養。受持法華者。
0158b18: 其有欲疾得。一切種智慧。當受持是經。并供養持者。
0158b19: 此二偈。不是頌上長行。乃是別獎勸自行利他。△
0158b20: 次下十三行。頌上師門別通。後一行嘆經也頌別
0158b21: 總中。又二。初七行頌上別。後六行頌總。上別門有
0158b22: 現未。今初四行頌現。後三行頌未。上現未二師。各
0158b23: 有上下。初一行頌下品。
0158b24: 若有能受持。妙法華經者。
0158c01: 此半行。頌下品師相。
0158c02: 當知佛所使。愍念諸眾生。
0158c03: 此半行。頌下品功報也。△此下三行。頌現在上品
0158c04: 師。為二。
0158c05: 諸有能受持。妙法華經者。
0158c06: 此半偈。頌上品師相。
0158c07: 捨於清淨土。愍眾故生此。當知如是人。自在所欲生。
0158c08: 能於此惡世。廣說無上法。應以天華香。及天寶衣服。
0158c09: 天上妙寶聚。供養說法者。
0158c10: 此二行半。頌上品功報。頌現竟。△此下三行。頌未
0158c11: 來。初二行超頌況出。為二。
0158c12: 吾滅後惡世。能持是經者。
0158c13: 此初半行。頌未來上品師相。
0158c14: 當合掌禮敬。如供養世尊。上饌眾甘美。及種種衣服。
0158c15: 供養是佛子。冀得須臾聞。
0158c16: 次一行半。超頌未來上品師功報也。△此下追頌
0158c17: 下品師。為二。
0158c18: 若能於後世。受持是經者。
0158c19: 初半行出師相。
0158c20: 我遣在人中。行於如來事。
0158c21: 次半行頌功報。別頌竟。△此下頌總。為二。
0158c22: 若於一劫中。常懷不善心。作色而罵佛。獲無量重罪。
0158c23: 其有讀誦持。是法華經者。須臾加惡言。其罪復過彼。
0158c24: 此二行。頌逆之得罪。
0159a01: 有人求佛道。而於一劫中。合掌在我前。以無數偈讚。
0159a02: 由是讚佛故。得無量功德。歎美持經者。其福復過彼。
0159a03: 於八十億劫。以最妙色聲。及與香味觸。供養持經者。
0159a04: 如是供養已巳。若得須臾聞。則應自欣慶。我今獲大利。
0159a05: 次四行。頌順之得福。
0159a06: 藥王今告汝。我所說諸經。而於此經中。法華最第一。
0159a07: 此第三一行。歎經尊妙也。△此下是授道師門中。
0159a08: 第二嘆所持法。及弘經方法。所持法是自軌法。弘
0159a09: 經法是軌他法。有長行偈頌。長行。初歎經法。次方
0159a10: 軌。初歎為五。一約法歎。亦是格量歎。二約人歎。三
0159a11: 約處歎。四約因歎。五約果歎。法妙故人貴。人貴故
0159a12: 處尊。處尊故因圓。因圓故果極也。
0159a13: 爾時佛復告藥王菩薩摩訶薩。我所說經典。無量千
0159a14: 萬億。已巳說今說當說。而於其中。此法華經。最為難信
0159a15: 難解。藥王。此經是諸佛祕要之藏。不可分布妄授與
0159a16: 人。諸佛世尊之所守護。從昔已巳來。未曾顯說。而此經
0159a17: 者。如來現在。猶多怨嫉。況滅度後。
0159a18: 初歎經法中。初約法歎者。已巳今當說。此經為最。言
0159a19: 已巳者。大品已巳上漸頓諸說也。今者。同一座席。謂無
0159a20: 量義經也。當者。謂涅槃也。大品等漸頓。皆帶方便。
0159a21: 取信為易。今無量義。一生無量。無量未還一。是亦
0159a22: 易信。今法華經。論法。一切差別融通歸一法。論人。
0159a23: 則師弟本俱皆久遠。二門悉與昔反。難信難解。
0159a24: 當鋒難事。法華已巳說。涅槃在後。則易可信也。祕要
0159b01: 之藏者。隱而不說為祕。總括一切為要。真如實相
0159b02: 包蘊為藏。不可分布者。法妙難信。深智可授。無智
0159b03: 益罪。故不可妄說也。從昔已巳來未曾顯說者。於三
0159b04: 藏中。不說二乘作佛。亦不明師弟本。方等般若。
0159b05: 雖說實相之藏。亦未說五乘作佛。亦未發顯本。
0159b06: 頓漸諸經。皆未融會。故名為祕。此經具說昔所祕
0159b07: 法。即是開祕密藏。開其權也。亦即是祕藏。此經顯
0159b08: 實。如此祕藏。未曾顯說。如來至怨嫉者。四十餘年。
0159b09: 不得即說。今雖欲說。而五千尋即退席。佛世尚爾。
0159b10: 何況未來。理在難化。又怨嫉者。思宿惡為怨。忌現
0159b11: 善曰嫉。故障未除者為怨。不喜聞者名嫉。今通論。
0159b12: 門以二乘及鈍菩薩。為怨嫉。五千起去。未足可
0159b13: 嫌。本門以菩薩中樂近成者。而為怨嫉。闔眾不識。
0159b14: 何得為怪。今仍在。意則可見。
0159b15: 藥王當知。如來滅後。其能書持。讀誦供養。為他人說
0159b16: 者。如來則為以衣覆之。又為他方現在諸佛之所護
0159b17: 念。是人有大信力。及志願力。諸善根力。當知是人。與
0159b18: 如來共宿。則為如來。手摩其頭。
0159b19: 第二約人嘆。此法在人。則人尊貴。如來衣覆者。即
0159b20: 是修學大忍為衣也。上文云如來莊嚴也。佛護念
0159b21: 者。實相為佛也。實智為子。尊崇實相。發生實智。即
0159b22: 為諸佛所護念也。四信為信力。謂三寶及戒也。此
0159b23: 四信須約圓乘。一體三寶。一念十戒。即不穿波羅
0159b24: 蜜等十戒也。方為圓門。四弘為願力。大智為善根
0159c01: 力。信則信理。理即法身也。志願是立行。行即解脫
0159c02: 也。善根根固難動。此則般若也。當知三寶力。即是
0159c03: 三德祕密之藏。若不爾者。安為此界他方佛之所
0159c04: 念。初心棲此。與佛不殊。故名與如來共宿。又信力
0159c05: 修畢竟空。如來智。如來棲畢竟空為舍。此人信力
0159c06: 亦學畢竟空。故與如來共宿。此約所表。若不爾者。
0159c07: 色身共宿。乃至摩不淨頭。於理何益。然手摩頭者。
0159c08: 此人以願力善力自行權實。以為機感。機感名頭
0159c09: 也。如來以化他權實二智。名手。開發前人自行權
0159c10: 實之頭。感應道交。故言摩頭。摩頭即授記也。
0159c11: 藥王。在在處處。若說若讀。若誦若書。若經卷所住之
0159c12: 處。皆應起七寶塔。極令高廣嚴飾。不須復安舍利。所
0159c13: 以者何。此中已巳有如來全身。此塔應以一切華香瓔
0159c14: 珞。繒幢幡。伎樂歌頌。供養恭敬。尊重讚嘆。若有人
0159c15: 得見此塔。禮拜供養。當知是等。皆近阿耨多羅三藐
0159c16: 三菩提。
0159c17: 第三約處歎經。此法在處。即處貴也。夫佛生處。得
0159c18: 道。轉法輪。入涅槃等處。法王所遊。皆應起塔。此經
0159c19: 是法身生處。得道之場。法輪正體。大涅槃窟。此經
0159c20: 所在。須塔供養。不復安舍利者。釋論云。碎骨是生
0159c21: 身舍利。經卷是法身舍利。此經是法身舍利。不須
0159c22: 更安生身舍利。生法二身。各有全碎。生身全碎。如
0159c23: 釋迦多寶。法身二者。諸方便。教法身碎也。法華一
0159c24: 實。法身全也。四教五時。委簡方顯。故知諸經全碎
0160a01: 相半。唯此法華。法身全身。更無餘法。皆入實故。劉
0160a02: 虯注云。向以人為魚兔。故與丈六齊功。今以辭為
0160a03: 筌。故與舍利等妙。此則不然。若其不簡辭之麤
0160a04: 妙。還與丈六色身齊功。此經何殊阿含婆沙。故知
0160a05: 注家。不曉持者與法佛共宿。不知所持與法身界
0160a06: 齊。故十七名中。名堅固舍利。當知碎身身界。不受
0160a07: 堅固之名也。
0160a08: 藥王。多有人。在家出家。行菩薩道。若不能得見聞讀
0160a09: 誦。書持供養。是法華經者。當知是人。未善行菩薩道。
0160a10: 若有得聞是經典者。乃能善行菩薩之道。
0160a11: 此第四舉因嘆。若未善行菩薩道者。稟前三教。即
0160a12: 是碎散法身舍利。未能巧度。若入圓教。即是全身
0160a13: 舍利。則巧度。巧度為善行道也。△下其有眾生去。
0160a14: 嘆經法中。第五舉果嘆。文自為五。一明近果。二開
0160a15: 譬。三合譬。四釋迦。五揀非。
0160a16: 其有眾生。求佛道者。若見若聞是法華經。聞已巳信解
0160a17: 受持者。當知是人。得近阿耨多羅三藐三菩提。
0160a18: 初明近果。當知必得近三菩提果者。安樂行中。名
0160a19: 為近處。此菩提果。佛眼佛智知見處為體。則有二
0160a20: 種。一者初心菩提。二者後心菩提。今言近者。正近
0160a21: 初住菩提。又望圓果。而修圓因。得似解者。名之為
0160a22: 近。前約因嘆。修通別因也。即是未善。去圓果遠。若
0160a23: 修圓因。即是善行。去圓果近也。今以圓如實智為
0160a24: 因。還以此為果。道前真如。即是正因。道中真如。即
0160b01: 為緣因。亦名了因。道後真如。即是圓果。故普賢觀
0160b02: 云。大乘因者。即是實相。大乘果者。亦是實相。釋論
0160b03: 云。初觀實相名因。觀竟名果。就理而論。真如實相
0160b04: 無當因果。亦非前後也。若約眾生修行。則有前後
0160b05: 及以因果也。又前云道前緣了等者。此以修得。對
0160b06: 彼正因。正中緣了。同成正因。修中正因。同成緣了。
0160b07: 此乃約真之緣了。亦曰即真之緣了。可云真如
0160b08: 緣了。全性成修。即此義也。唯有此法。世法不染。魔
0160b09: 不能壞。二乘不能滅。皆即是故。此以博地為道前。
0160b10: 發心已巳後為道中。於道中位。分為二。初住已巳前為
0160b11: 緣。登住已巳去為了。一位為二。故云為亦。妙覺證後。
0160b12: 名為道後。與前小異。
0160b13: 藥王。譬如有人。渴乏須水。於彼高原。穿鑿求之。猶見
0160b14: 乾土。知水尚遠。施功不已巳。轉見濕土。遂漸至泥。其心
0160b15: 決定。知水必近。
0160b16: 第二開譬為二釋。一約觀門。二約教門。觀門者。眾
0160b17: 生之心。具諸煩惱。名高原。修習觀智。名穿掘。方證
0160b18: 理味。如得清水。依通觀。乾慧地如乾土。性地為濕
0160b19: 土泥。見諦為得清水。別觀從假入空。但見空不見
0160b20: 不空。斷四住。如鑿乾土。去水尚遠。從空出假。先知
0160b21: 非假。今知非空。因是二觀。得入中道。能伏無明。轉
0160b22: 見濕土。去水則近。圓觀中道非空非假。而照空假。
0160b23: 如漸至濕泥。四住已巳盡。無明已巳伏。已巳得中道相似
0160b24: 圓解。故言如泥。若入初住。發真中解。即破無明。如
0160c01: 泥澄清。得見中道。如見清水。法華論云佛性水。當
0160c02: 知次第。故水如佛性。取之不同。施工久遠。故云次
0160c03: 第。即諸教觀相。淺深不同。須了其意。意在法華圓
0160c04: 極故也。次約教門者。土譬經教。水喻中道。教詮中
0160c05: 道。如土含水。三藏教門。未詮中道。猶如乾土。方等
0160c06: 般若。帶於方便。說中道義。如見濕土。法華教。正直
0160c07: 顯露。說無上道。如見泥。因法華教。生聞思修。即悟
0160c08: 中道。真見佛性。所發真慧。不復依文。如獲清水。無
0160c09: 復土相。故華嚴云。十住菩薩。所有慧身。不由他悟。
0160c10: 此即獲水同也。古有五師解。不當如疏。
0160c11: 菩薩亦復如是。若未聞未解。未能修習是法華經。當
0160c12: 知是人。去阿耨多羅三藐三菩提尚遠。若得聞解思
0160c13: 惟修習。必知得近阿耨多羅三藐三菩提。
0160c14: 此第三合譬。於法華中。獲聞思修。即是圓觀三慧。
0160c15: 方能近果。非乾濕等教中聞思修。
0160c16: 所以者何。一切菩薩。阿耨多羅三藐三菩提。皆屬此
0160c17: 經。此經開方便門。示真實相。是法華經藏。深固幽遠。
0160c18: 無人能到。今佛教化成就菩薩。而為開示。
0160c19: 第四釋近意者。此段經。正是門大旨。此旨若傾。
0160c20: 將何流通。所以廣引古料簡。次方今家正釋。光宅
0160c21: 釋云。昔鹿苑機雜。盛說三藏。未明一理。爾時以權
0160c22: 隱實。一理為權教所閉。今王城赴大機。顯於真實。
0160c23: 真實既顯。則廢除昔教。昔教被廢故。方便門開。一
0160c24: 理既彰。真實相顯。章安云。此解乃是破方便也。當
0161a01: 知光宅云廢除昔教。不云即是。開義不成。又由光
0161a02: 宅語昔別指鹿苑。故知消釋言不容易。由除之一
0161a03: 字。便為臧否。有人解。開教身兩方便。示教身兩真
0161a04: 實。三世佛唯有形聲權實。約此開示。十二八萬。煥
0161a05: 然了矣。章安云。此還竊龍印之義。還是破方便意。
0161a06: 非開義也。河西道朗云。直名三為方便。即是開方
0161a07: 便門。昔不言三是方便。故方便門閉。今名三為方
0161a08: 便。即示一為真實也。章安云。此釋符文。古人立義。
0161a09: 采釆用實難。問。方便當體是門。為通實相故為門。章
0161a10: 安答。具二義。為實相門可解。當體是門。如華嚴尋
0161a11: 善知識。得種種法門。筭沙觀海等。此二門各有開
0161a12: 閉。昔不言三是方便。故其門掩。今說一是真實。故
0161a13: 門開。二者此方便復通實相。故三乘方便。為一乘
0161a14: 門。實相亦二義。一當體通。故名之為門。如淨名
0161a15: 不二門。華嚴法界門等。二能通方便作門。劉虯蚪云。
0161a16: 通物之功。乃由乎一。故一為方便之門。汲引之效。
0161a17: 頗賴於三。故三為真實之相。言非三。則方便之門
0161a18: 得開。語唯一。則真實之相可示。此釋非不與今稱
0161a19: 會。但語略意沈。經旨難顯。疏更廣料簡。乃至以三
0161a20: 顯一。以一顯三。以三顯三。以一顯一。更引一十五
0161a21: 處。明門義等。此不具引。敘古釋竟。今師正釋開方
0161a22: 便門者。昔所不說。今皆說之。昔說一切世間治生
0161a23: 產業。何曾是於方便耶。今皆開之。即是實相不相
0161a24: 違背。昔說小乘方便。若小乘果。小乘果尚非實相
0161b01: 門。況小方便。而當是門。今皆開之。即是實相。汝等
0161b02: 所行。是菩薩道。決了聲聞法。是諸經之王。昔說二
0161b03: 為方便門者。今皆開之。即是實相。寧復是門。咸令
0161b04: 眾生開示悟入佛之知見。一色一香。無非佛法。若
0161b05: 門若非門。悉皆開之。示真實相。顯佛性水。若不開
0161b06: 者。則深固幽遠。無人能到。而今開之。即得見水。無
0161b07: 乾土也。又作三慧更釋。一切皆屬此經。即圓聞慧
0161b08: 也。此經開方便。即圓思慧也。示真實相者。即圓修
0161b09: 慧也。此三幽遠。佛今開示。即得真。
0161b10: 藥王。若有菩薩。聞是法華經。驚疑怖畏。當知是為新
0161b11: 發意菩薩。若聲聞人。聞是經驚疑怖畏。當知是為增
0161b12: 上慢者。
0161b13: 此第五揀非。若菩薩聞此說。而驚疑。聲聞上慢。悉
0161b14: 是乾土。尚非濕土。況見水耶。此嘆經法文畢。△此
0161b15: 下第二略示弘經方法。又為二。一示方法。二明利
0161b16: 益。方法三。
0161b17: 藥王。若有善男子。善女人。如來滅後。欲為四眾。說是
0161b18: 法華經者。
0161b19: 初標章門。
0161b20: 云何應說。是善男子。善女人。入如來室。著如來衣。坐
0161b21: 如來座。爾乃應為四眾。廣說斯經。
0161b22: 第二解釋。
0161b23: 如來室者。一切眾生中。大慈悲心是。如來衣者。柔和
0161b24: 忍辱心是。如來座者。一切法空是。安住是中。然後以
0161c01: 不懈怠心。為諸菩薩及四眾。廣說是法華經。
0161c02: 第三勸修也。修如來室。是大慈悲。若就同體。即是
0161c03: 法身也。若被眾生。即是解脫。能令眾生會於同體。
0161c04: 即是般若。修如來衣者。若就所覆。即法身也。若就
0161c05: 能覆嚴身。即寂滅忍也。若就和光利物。即解脫也。
0161c06: 如來座者。若就能坐。即般若也。若就所坐。即法身
0161c07: 也。身座相稱。即解脫也。又大慈安樂。即資成軌也。
0161c08: 柔和伏瞋斷惑。即觀照軌也。坐座即法身。真性軌
0161c09: 也。安樂行中。還廣此三法。上文如來莊嚴。即衣也。
0161c10: 上云如來肩所荷擔。即此座也。擔者即擔運義。是
0161c11: 入室也。然此勸修。住於三法。仍勸不懈怠心。然後
0161c12: 說者。知此是觀行位中初二位耳。故勸弘圓經以
0161c13: 利於他。化功歸己巳。至相似位。任運妙音。滿三千。
0161c14: 不待勸也。是則三法相望。各具此三德三軌。大般
0161c15: 涅槃。雖復各具。秪是一三。三尚非三。豈離為九。當
0161c16: 知菩薩。常觀涅槃。故佛勸弘經者。而常觀之。願弘
0161c17: 經者。觀而弘之。不觀能弘之心。焉曉所弘之理。故
0161c18: 佛令入我室。著我衣。坐我座。若無三法。何謂弘經
0161c19: 耶。△下我於餘國。是第二舉五利益。勸獎流通。一
0161c20: 遣化人。二遣化四眾。三遣八部。四見佛。五與總持。
0161c21: 藥王。我於餘國。遣化人。為其集聽法眾。
0161c22: 初遣化人也。若初心未淳。止可遣化人。未可遣化
0161c23: 四眾八部。若見天龍。倚此自高。妨損其道。故不可
0161c24: 令見也。若心無倚著。則堪見佛。況復天龍。況得總
0162a01: 持自證利益。
0162a02: 亦遣化比丘。比丘尼。優婆塞。優婆夷。聽其說法。是諸
0162a03: 化人。聞法信受。隨順不逆。
0162a04: 第二遣化四眾。
0162a05: 若說法者。在空閑處。我時廣遣天龍鬼神。乾闥婆。阿
0162a06: 修羅等。聽其說法。
0162a07: 第三遣化八部。
0162a08: 我雖在異國。時時令說法者。得見我身。
0162a09: 第四見佛身也。
0162a10: 若於此經。忘失句逗。我還為說。令得具足。
0162a11: 第五與總持也。明弘經方軌竟。△下去偈有十八
0162a12: 行半。為三。先經家敘。
0162a13: 爾時世尊。欲重宣此義。而說偈言。
0162a14: 欲捨諸懈怠。應當聽此經。是經難得聞。信受者亦難。
0162a15: 此初一行偈。不是頌長行。乃是總勸頌也。△頌上
0162a16: 歎經法偈。有十六行半。後一行結勸。上約果歎。有
0162a17: 五。
0162a18: 如人渴須水。穿鑿於高原。猶見乾燥土。知去水尚遠。
0162a19: 漸見濕土泥。決定知近水。
0162a20: 初一行半。頌其上文開譬。
0162a21: 藥王汝當知。如是諸人等。不聞法華經。去佛智甚遠。
0162a22: 若聞是深經。決了聲聞法。是諸經之王。聞已巳諦思惟。
0162a23: 當知此人等。近於佛智慧。
0162a24: 次二行半。頌上合譬。從菩薩至尚遠也。略不頌餘
0162b01: 三近果。釋近意揀非也。已巳上二段經。但頌上歎經
0162b02: 法五文中。第五約果歎文也。又略不頌前法人處
0162b03: 因四文。△下去頌上通經方軌。中有二。初方軌。次
0162b04: 利益。今初三行半。頌上方軌。中三。謂標釋勸。
0162b05: 若人說此經。應入如來室。著於如來衣。而坐如來座。
0162b06: 處眾無所畏。廣為分別說。
0162b07: 初一行半。頌上初標三章。
0162b08: 大慈悲為室。柔和忍辱衣。諸法空為座。處此為說法。
0162b09: 次一行偈。頌上解釋。
0162b10: 若說此經時。有人惡口罵。加刀杖瓦石。念佛故應忍。
0162b11: 三一行。頌上勸修也。△下有九行。頌上第二利益。
0162b12: 我千萬億土。現淨堅固身。於無量億劫。為眾生說法。
0162b13: 此上一行。總明如來以五事利益之意。正由應身
0162b14: 滿十方。能為五事。守護行人。不是頌上。△下去
0162b15: 頌上利益五事。文雖不次。五意宛然。
0162b16: 若我滅度後。能說此經者。我遣化四眾。比丘比丘尼。
0162b17: 及清信士女。供養於法師。
0162b18: 此一行半。頌上第二遣化四眾。
0162b19: 引導諸眾生。集之令聽法。若人欲加惡。刀杖及瓦石。
0162b20: 則遣變化人。為之作衛護。
0162b21: 此上一行半。頌第一遣化人也。
0162b22: 若說法之人。獨在空閑處。寂寞無人聲。讀誦此經典。
0162b23: 我爾時為現。清淨光明身。若忘失章句。為說令通利。
0162b24: 此上二行。頌上第五令得總持。
0162c01: 若人具是德。或為四眾說。空處讀誦經。皆得見我身。
0162c02: 此一行。頌上第四令得見我身。
0162c03: 若人在空閑。我遣天龍王。夜叉鬼神等。為作聽法眾。
0162c04: 是人樂說法。分別無罣礙。諸佛護念故。能令大眾喜。
0162c05: 此二行。頌上第三遣八部。
0162c06: 若親近法師。速得菩薩道。隨順是師學。得見恒沙佛。
0162c07: 此一行。頌上第三結勸竟。此是五品單流通中。初
0162c08: 是法師品。釋尊自說功福。命覓流通竟。
0162c09: 妙法蓮華經見寶塔品第十一
0162c10: 此品亦是明弘經功深福重。以勸流通中。明多寶
0162c11: 分身。且證且助。勸覓流通。先釋別目。次釋經文。初
0162c12: 釋題目中。先約因緣。次約教本。後約觀心釋。初
0162c13: 翻名。次釋證表意。初翻名者。梵語塔婆。或偷婆。此
0162c14: 翻方墳。亦言靈廟。又言支提。是無骨身者也。此塔
0162c15: 既有全身不散。則不稱支提。阿含明四支徵知荷反。
0162c16: 謂生處。得道。轉法輪。入滅。四處起塔。今之寶塔。是
0162c17: 先佛入滅支徵。普賢觀經云。佛三種身。從此經生。
0162c18: 諸佛於此而坐道場。諸佛於此而轉法輪。諸佛於
0162c19: 此而般涅槃。秪此法華。即是三世諸佛之四支徵。
0162c20: 先佛已巳居。今佛坐。當佛亦然。本論亦云此經。為
0162c21: 三身菩提。故知此經。已巳說師弟因果。故古佛證。集
0162c22: 分身佛。彼華嚴經。加四菩薩。說菩薩因果。能加者。
0162c23: 但是佛主伴。故不假集佛。但云十方互為主伴。
0162c24: 仍不云伴是佛分身。但云眷屬而已巳。文中諸品。皆
0163a01: 云集諸菩薩耳。今此塔出來。明顯此事。四眾皆。
0163a02: 悉皆歡喜。故言見寶塔品。此約世界釋品。注家云。
0163a03: 道非存亡。古今一揆。然則裂地涌塔。以表雙林不
0163a04: 滅。交筵接影。微顯丈六非生。故云見寶塔品。此解
0163a05: 不然。今謂古佛塔。今佛坐。則表古今實道不生。未
0163a06: 必預表雙林不滅。一往觀之。謂今現佛入古滅佛
0163a07: 之塔。表滅而不滅。今謂不然。古佛塔現。示滅而不
0163a08: 滅。釋迦入塔。示生而不生。不生不滅。故坐表之。
0163a09: 集分身。召本屬。乃顯舍那非成。豈唯丈六示滅耶。
0163a10: 瓔珞經。善吉問。生身全身碎身功德等耶。佛答。供
0163a11: 養一佛舍利。起塔滿一四天下。不如供養生身。由
0163a12: 色身有舍利故。又起塔滿大千。供養色身。不如供
0163a13: 養法身。由法身有色身故。當知見色。不及聞經。以
0163a14: 由聞經有法身故。故經偏圓。即法身全碎。功德不
0163a16: 此應是等。佛言。皆頂王如來。神力所作耳。今經格
0163a17: 生身全碎舍利。法身偏圓舍利。皆從經出。顯此經
0163a18: 功德。弘持力大。從地涌來。證明此事。四眾皆。故
0163a19: 言見寶塔品。此為人悉檀故出也。北地師云。佛為
0163a20: 身子說經。時寶塔已巳現。為作證明。若說經竟。來證
0163a21: 何等。經家作次第。安置三周後耳。師曰。此乃人情。
0163a22: 則不可信。今依薩雲分陀利經云。佛說法華無央
0163a23: 數偈。時有七寶塔。從地涌出。中有金。上有佛。
0163a24: 字袍休蘭羅。漢言大寶。歎釋尊言。我故來供養。願
0163b01: 坐我金。更為我說薩雲分陀利。依此經證。即是
0163b02: 說三周後。更請壽量。明文聖說而不肯用。人之穿
0163b03: 鑿。那可承耶。此塔正為證前請後。從地涌出。四眾
0163b04: 皆。故言見寶塔品。此約對治釋品。地師說。多寶
0163b05: 是法身佛。釋論說。多寶誓願。化身來證經。此文亦
0163b06: 爾。師言。法身無來無出。報身巍巍堂堂。應身普應
0163b07: 一切。若即此謂是三佛者。未盡其體也。當知今品
0163b08: 秪是表示而已巳。多寶表法佛。釋尊表報佛。分身表
0163b09: 應佛。三佛雖三。而不一異。應作如此說。如此信解。
0163b10: 此約第一義釋品也。古人問云。大眾見塔。為根為
0163b11: 識。為塔令見。廣約譬類。以破自他。此深不曉經之
0163b12: 大旨。三周之後。縱有凡夫。咸殊凡見。然中論觀法。
0163b13: 被末代鈍根。佛世當機。何勞設此。消經觀行。理合
0163b14: 如然。凡諸釋經。若無通見。致令後學不閑宗途。今
0163b15: 正為證經。旁論所表。古人問。召古佛集分身。身何
0163b16: 故多。塔何故一。今為答之。證經義足。故寶塔不多。
0163b17: 合多寶願。故分身不一。假令證經。須集多塔。塔豈
0163b18: 不多。既能應現十方。信知塔亦非一。故分身是化。
0163b19: 塔亦權宜。然今從所表。今佛一身。而集多身。密表
0163b20: 用之非一。古佛多塔。但示一塔。顯表實理之不
0163b21: 二。況從地在空。及諸挍飾。悉非徒爾。又塔出為兩。
0163b22: 一發聲以證前。二開塔以起後。證前者。證三周說
0163b23: 法皆是真實。若略言真實者。皆與實相相應也。若
0163b24: 廣言真實者。離四句絕百非也。若處中說者。八不
0163c01: 名真實。塔從地涌。示不滅。分座共坐。示不生。入塔
0163c02: 示不常。現塔示不斷。分身示不一。全身示不異。多
0163c03: 寶讓座。示不來。釋迦坐半座。示不出。八不顯然。故
0163c04: 是真實。塔證中經。故以八不嘆實。故塔涌事。復表
0163c05: 八不。義同。又證門流通。持經功深。弘宣力大。皆
0163c06: 真實也。問。平等大慧者。與般若云何。釋論云。般若
0163c07: 是三世諸佛妙法。如一城門四方皆入。當知般若
0163c08: 亦稱妙法。此經稱平等大慧。二文相指。其意可知。
0163c09: 起後者。若欲開塔。須集分身。明玄付囑。聲徹下方。
0163c10: 召本弟子。論於壽量。久遠之塔。從地涌出。開自在
0163c11: 神通之力。顯過去世益物也。發大音聲。開師子奮
0163c12: 迅之力。顯現在十方開權顯實也。有大誓願。未來
0163c13: 諸佛。若說此經。我之寶塔。皆到其所。為作證明。開
0163c14: 大勢威猛之力。顯未來常住不滅也。又塔在空中。
0163c15: 亦證前起後。七方便人。藏理未開。無明所隱。如塔
0163c16: 在地。聞三周開三顯實。開佛知見。顯出法身。如塔
0163c17: 涌空。此即證前。修得法身。久已巳明著。如塔在空。無
0163c18: 能開者。表本地久成。眾所不識。若發顯本。了達
0163c19: 無疑。此即起後也。若塔從地出。表法身顯。與餘經
0163c20: 亦同亦異。菩薩顯法身則同。二乘顯法身則異。若
0163c21: 塔在空。開門見佛。表發顯本。與餘經永異。若塔
0163c22: 來證前。事已巳彰。不須疑。塔來起後。密有其意。眾
0163c23: 所未知。今正取後義。預作此釋。亦復無咎。此約本
0163c24: 釋品。觀心解者。依經修觀。與法身相應。境智必
0164a01: 會。如塔來證經。境智既會。則大報圓滿。如釋迦與
0164a02: 多寶同坐一座。以大報圓故。隨機出應。如分身皆
0164a03: 集。由多寶出故。則三佛得顯。由持經故。即具三身。
0164a04: 普賢觀云。佛三種身。從方等生。即此義也。荊谿云。
0164a05: 當知經經皆可修習。奈他章疏都不涉言。故此宗
0164a06: 徒。行解無廢。消文理觀。二義無虧。冀懷道者。尊之
0164a07: 尚之。每斯旨。恨己巳所未霑。盤桓經思。頂戴永永。
0164a08: 已巳上四釋品題畢。△次釋經。有長行偈頌。長行有
0164a09: 三。一明多寶涌現。二明分身遠集。三明釋迦唱募。
0164a10: 初又六。一塔現之相。二諸天供養。三多寶稱歎。四
0164a11: 時眾驚疑。五大樂說問。六如來答。
0164a12: 爾時佛前。有七寶塔。高五百由旬。縱廣二百五十由
0164a13: 旬。從地涌出。住在空中。種種寶物。而莊校之。五千欄
0164a14: 楯。龕室千萬。無數幢幡。以為嚴飾。垂寶瓔珞。寶鈴萬
0164a15: 億。而懸其上。四面皆出多摩羅栴檀之香。充世
0164a16: 界。其諸幡。以金銀琉璃。硨磲碼。真珠玫瑰。七寶
0164a17: 合成。高至四天王宮。
0164a18: 初明塔相。七寶為塔者。明法身地。以性德七覺七
0164a19: 聖。而為財寶。塔者實相之境。法身所依處也。高五
0164a20: 百由旬者。是二萬里。表因中萬行。果中萬德也。
0164a21: 廣二百五十由旬。即是一萬里。橫用萬善莊嚴也。
0164a22: 地者無明心地也。以無所破。破於無明。以無所住。
0164a23: 住第一義空。種種寶物者。眾多定慧。而莊校也。欄
0164a24: 楯是總持。龕室千萬者。無量慈悲之室。亦是無量
0164b01: 空舍。幢幡是神通勝相。垂寶瓔珞者。四十地功德。
0164b02: 上莊嚴法身。下被眾生也。寶鈴萬億者。八音四辯
0164b03: 也。四面出香者。四諦道風。吹四德香也。高至四天
0164b04: 王宮者。窮四諦理也。
0164b05: 三十三天。雨天曼陀羅華。供養寶塔。餘諸天龍夜叉。
0164b06: 乾闥婆。阿修羅。迦樓羅。緊那羅。摩羅伽。人非人等。
0164b07: 千萬億眾。以一切華香瓔珞。幡伎樂。供養寶塔。恭
0164b08: 敬尊重讚歎。
0164b09: 第二諸天供養塔事可知。更復約理。三十心為三
0164b10: 十。十地為一。等覺為一。妙覺為一。合為三十三。同
0164b11: 依實相地境也。雨天曼陀羅者。初心亦具四十二
0164b12: 地功德。後心亦爾。皆以四十地所有因華。歸向法
0164b13: 身也。餘諸天龍下。即是內外凡人。亦依實相。向果
0164b14: 行因也。
0164b15: 爾時寶塔中。出大音聲歎言。善哉善哉。釋迦牟尼世
0164b16: 尊。能以平等大慧。教菩薩法。佛所護念。妙法華經。為
0164b17: 大眾說。如是如是。釋迦牟尼世尊。如所說者。皆是真
0164b18: 實。
0164b19: 第三多寶稱嘆。正證前開權顯實不也。平等大
0164b20: 慧者。即是諸佛智慧。如前行步平正義也。平等有
0164b21: 二。一法等。即中道理。二眾生等。一切眾生。同得佛
0164b22: 慧。大者如前高廣義也。又同得者。皆用因理。以至
0164b23: 果也。若所觀理。與眾生異。不名大慧也。約觀心者。
0164b24: 空觀豎等。假觀橫等。中觀橫豎平等。平等雙照。即
0164c02: 根性是也。皆是真實者。如法相說。故言真實也。又
0164c03: 一如法相是者。嘆佛所說稱於實故。二如根者。至
0164c04: 第五時不差機故。△下第四四眾驚疑。文有二。
0164c05: 爾時四眾。見大寶塔住在空中。又聞塔中所出音聲。
0164c06: 皆得法喜。
0164c07: 一得法喜。
0164c08: 怪未曾有。從座而起。恭敬合掌。住一面。
0164c09: 二疑怪也。△爾時有菩薩下。第五大樂說因疑請
0164c10: 問。若望下答意。應為三問。一問何因有此塔。二問
0164c11: 何故塔從地出。三問何故發是聲。
0164c12: 爾時有菩薩摩訶薩。名大樂說。知一切世間天人阿
0164c13: 修羅等。心之所疑。而白佛言。世尊。以何因緣。有此寶
0164c14: 塔。從地涌出。又於其中。發是音聲。
0164c15: 第五大樂說問。△第六佛答。有三。
0164c16: 爾時佛告大樂說菩薩。此寶塔中。有如來全身。乃往
0164c17: 過去。東方無量千萬億阿僧祗世界。國名寶淨。彼中
0164c18: 有佛。號曰多寶。其佛本行菩薩道時。作大誓願。若我
0164c19: 成佛。滅度之後。於十方國土。有說法華經處。我之塔
0164c20: 廟。為聽是經故。涌現其前。為作證明。讚言善哉。
0164c21: 初答第二問。此佛有願。為證法華故。從地涌出。
0164c22: 彼佛成道已巳。臨滅度時。於天人大眾中。告諸比丘。我
0164c23: 滅度後。欲供養我全身者。應起一大塔。
0164c24: 次追答第一何故有塔。佛今答。由彼佛命令造此
0165a01: 塔。
0165a02: 其佛以神通願力。十方世界。在在處處。若有說法華
0165a03: 經者。彼之寶塔。皆涌出其前。全身在於塔中。讚言善
0165a04: 哉善哉。大樂說。今多寶如來塔。聞說法華經故。從地
0165a05: 涌出。讚言善哉善哉。
0165a06: 第三。答為作證明故。發是音聲也。釋論明多寶佛
0165a07: 不得說法。而取滅度。師解不爾。彼佛告諸比丘。比
0165a08: 丘即是受化之人。何謂不說。當是多寶。亦得開三。
0165a09: 不得顯實。故釋論云不得說法耳。以是義故。雖復
0165a10: 滅度。在在處處。有說法華經。便隨喜作證也。△下
0165a11: 第二分身遠集。就此為七。一樂說請見多寶。二應
0165a12: 集分身。三樂說請集。四放光遠召。五諸佛同來。六
0165a13: 嚴淨國界。七與欲開塔。
0165a14: 是時大樂說菩薩。以如來神力故。白佛言。世尊。我等
0165a15: 願欲見此佛身。
0165a16: 初樂說請見多寶。云承佛神力者。欲開須集佛。集
0165a17: 佛即付囑。付囑即召下方。下方出即應開近顯遠
0165a18: 也。此是大事之由。豈非佛神力令問也。
0165a19: 佛告大樂說菩薩摩訶薩。是多寶佛。有深重願。若我
0165a20: 寶塔。為聽法華經故。出於諸佛前時。其有欲以我身。
0165a21: 示四眾者。彼佛分身諸佛。在於十方世界說法。盡還
0165a22: 集一處。然後我身乃出現耳。大樂說。我分身諸佛。在
0165a23: 於十方世界說法者。今應當集。
0165a24: 第二應集分身。
0165b01: 大樂說白佛言。世尊。我等亦願欲見世尊分身諸佛。
0165b02: 禮拜供養。
0165b03: 第三大樂說請集也。△第四放光遠照。三變土淨。
0165b04: 正由三昧。三昧有三。
0165b05: 爾時佛放白毫一光。即見東方五百萬億那由他。恒
0165b06: 河沙等國土諸佛。彼諸國土。皆以玻為地。寶樹寶
0165b07: 衣以為莊嚴。無數千萬億菩薩。充滿其中。張寶幔
0165b08: 寶網羅上。彼國諸佛。以大妙音。而說諸法。及見無量
0165b09: 千萬億菩薩。滿諸國。為眾說法。南西北方。四維上
0165b10: 下。白毫相光所照之處。亦復如是。
0165b11: 第四遠照。
0165b12: 爾時十方諸佛。各告眾菩薩言。善男子。我今應往娑
0165b13: 婆世界。釋迦牟尼佛所。并供養多寶如來寶塔。
0165b14: 諸佛同來。
0165b15: 時娑婆世界。即變清淨。璃為地。寶樹莊嚴。黃金為
0165b16: 繩。以界八道。無諸聚落。村營城邑。大海江河。山川林
0165b17: 藪。燒大寶香。曼陀羅華。布其地。以寶網幔。羅覆其
0165b18: 上。懸諸寶鈴。唯留此會眾。移諸天人。置於他土。是時
0165b19: 諸佛。各將一大菩薩。以為侍者。至娑婆世界。各到寶
0165b20: 樹下。一一寶樹。高五百由旬。枝葉華果。次第莊嚴。諸
0165b21: 寶樹下。皆有師子之座。高五由旬。亦以大寶。而校飾
0165b22: 之。爾時諸佛。各於此座。結加趺坐。如是展轉。滿三
0165b23: 千大千世界。而於釋迦牟尼佛一方所分之身。猶故
0165b24: 未盡。
0165c01: 此初變娑婆。是背捨。能變穢為淨。又初變淨。表淨
0165c02: 除四住。
0165c03: 時釋迦牟尼佛。欲容受所分身諸佛故。八方各更變
0165c04: 二百萬億那由他國。皆令清淨。無有地獄餓鬼畜生。
0165c05: 及阿修羅。又移諸天人。置於他土。所化之國。亦以琉
0165c06: 璃為地。寶樹莊嚴。樹高五百由旬。枝葉華果。次第嚴
0165c07: 飾。樹下皆有寶師子座。高五由旬。種種諸寶。以為莊
0165c08: 校。亦無大海江河。及目真鄰陀山。摩訶目真鄰陀山。
0165c09: 鐵圍山。大鐵圍山。須彌山等諸山王。通為一佛國土。
0165c10: 寶地平正。寶交露幔。覆其上。懸諸幡。燒大寶香。
0165c11: 諸天寶華。布其地。
0165c12: 次變八方。各變二百那由他。是勝處轉變自在。亦
0165c13: 表淨除塵沙。
0165c14: 釋迦牟尼佛。為諸佛當來坐故。復於八方。各變二百
0165c15: 萬億那由他國。皆令清淨。無有地獄餓鬼畜生。及阿
0165c16: 修羅。又移諸天人。置於他土。所化之國。亦以璃為
0165c17: 地。寶樹莊嚴。樹高五百由旬。枝葉華果。次第莊嚴。樹
0165c18: 下皆有寶師子座。高五由旬。亦以大寶。而校飾之。亦
0165c19: 無大海江河。及目真鄰陀山。摩訶目真鄰陀山。鐵圍
0165c20: 山。大鐵圍山。須彌山等諸山王。通為一佛國土。寶地
0165c21: 平正。寶交露幔。覆其上。懸諸幡。燒大寶香。諸天
0165c22: 寶華。布其地。爾時東方釋迦牟尼佛。所分之身。百
0165c23: 千萬億那由他恒河沙等國土中諸佛。各各說法。來
0165c24: 集於此。如是次第。十方諸佛。皆悉來集。坐於八方。爾
0166a01: 時一一方四百萬億那由他國土。諸佛如來。滿其中。
0166a02: 此第三復變八方。變二百那由他。是一切處。於境
0166a03: 無礙。表淨除無明。△下是時諸佛坐師子座。第七
0166a04: 與欲開塔。復五。一諸佛問訊說欲。二釋迦開塔。三
0166a05: 四眾皆同見聞。四二佛分座而坐。五四眾請加。
0166a06: 是時諸佛。各在寶樹下。坐師子座。皆遣侍者。問訊釋
0166a07: 迦牟尼佛。各齎寶華。滿掬而告之言。善男子。汝往詣
0166a08: 耆闍崛山。釋迦牟尼佛所。如我辭曰。少病少惱。氣力
0166a09: 安樂。及菩薩聲聞眾。悉安隱不。以此寶華。散佛供養。
0166a10: 而作是言。彼某甲佛。與欲開此寶塔。諸佛遣使。亦復
0166a11: 如是。
0166a12: 初問訊說欲。諸佛同與欲開塔。如僧中作法與欲
0166a13: 意也。大集明若干佛與欲。華嚴亦說十方若干佛
0166a14: 同說華嚴。大品亦云千佛同說般若。皆不云是釋
0166a15: 迦分身。準今經者。應是分身。彼帶方便故。時中不
0166a16: 顯說耳。今經非但數多。亦直說是分身佛。咸來與
0166a17: 欲故也。
0166a18: 爾時釋迦牟尼佛。見所分身諸佛。悉已巳來集。各各坐
0166a19: 於師子之座。皆聞諸佛與欲同開寶塔。即從座起。住
0166a20: 空中。一切四眾。起立合掌。一心觀佛。於是釋迦牟
0166a21: 尼佛。以右指開七寶塔戶。出大音聲。如關鑰。開大
0166a22: 城門。
0166a23: 第二開塔者。即是開權。見佛者。即是顯實。亦是證
0166a24: 前。復將開後。如關鑰者。障機動也。
0166b01: 即時一切眾會。皆見多寶如來。於寶塔中。坐師子座。
0166b02: 全身不散。如入禪定。又聞其言。善哉善哉。釋迦牟尼
0166b03: 佛。快說是法華經。我為聽是經故。而來至此。爾時四
0166b04: 眾等。見過去無量千萬億劫滅度佛。說如是言。嘆未
0166b05: 曾有。以天寶華聚。散多寶佛。及釋迦牟尼佛上。
0166b06: 此第三四眾見聞興供養。
0166b07: 爾時多寶佛。於寶塔中。分半座。與釋迦牟尼佛。而作
0166b08: 是言。釋迦牟尼佛。可就此座。即時釋迦牟尼佛。入其
0166b09: 塔中。坐其半座。結跏趺坐。
0166b10: 此第四二佛分座也。
0166b11: 爾時大眾。見二如來。在七寶塔中。師子座上。結跏趺
0166b12: 坐。各作是念。佛坐高遠。惟願如來。以神通力。令我等
0166b13: 輩。俱處空。即時釋迦牟尼佛。以神通力。接諸大眾。
0166b14: 皆在空。
0166b15: 第五四眾請佛威加。此是分身遠集文畢。△下是
0166b16: 第三釋迦唱募覓流通人。為三。
0166b17: 以大音聲。普告四眾。誰能於此娑婆國土。廣說妙法
0166b18: 華經。今正是時。
0166b19: 一是大聲唱募。
0166b20: 如來不久。當入涅槃。
0166b21: 第二明付囑時至也。
0166b22: 佛欲以此妙法華經。付囑有在。
0166b23: 第三明付囑有在。有在者。若佛在世。隨機利物。自
0166b24: 說正法。無待他人。今佛化緣機盡。欲令此法利益
0166c01: 無窮。故須付囑流通也。付囑有在。此有二意。一近
0166c02: 令有在。付八萬二萬舊住菩薩。此土弘宣。二遠令
0166c03: 有在。付本弟子下方千界微塵。令觸處流通。又發
0166c04: 起壽量也。已巳上長行三科畢。
0166c05: 爾時世尊。欲重宣此義。而說偈言。
0166c06: 偈有四十八行。頌上三意。初有三行半。頌多寶滅
0166c07: 度。第二有八行半。頌分身集。第三有三十六行。頌
0166c08: 釋迦佛付囑也。
0166c09: 聖主世尊。雖久滅度。在寶塔中。尚為法來。諸人云何。
0166c10: 不勤為法。此佛滅度。無央數劫。處處聽法。以難遇故。
0166c11: 彼佛本願。我滅度後。在在所往。常為聽法。
0166c12: 初三行半。明多寶現。
0166c13: 又我分身。無量諸佛。如恒沙等。來欲聽法。及見滅度。
0166c14: 多寶如來。各捨妙土。及弟子眾。天人龍神。諸供養事。
0166c15: 令法久住。故來至此。為坐諸佛。以神通力。移無量眾。
0166c16: 令國清淨。諸佛各各。詣寶樹下。如清涼池。蓮華莊嚴。
0166c17: 其寶樹下。諸師子座。佛坐其上。光明嚴飾。如夜闇中。
0166c18: 然大炬火。身出妙香。十方國。眾生蒙熏。喜不自勝。
0166c19: 譬如大風。吹小樹枝。以是方便。令法久住。
0166c20: 第二八行半。頌上分身遠集。釋義如長行中解。△
0166c21: 下告諸去。第三釋迦付囑。有二。初八行半。舉三佛。
0166c22: 以勸流通。此又為三。次有二十七行半。舉難持之
0166c23: 法。以勸流通。又為二。初正舉勸。二釋勸意。
0166c24: 告諸大眾。我滅度後。誰能護持。讀誦斯經。今於佛前。
0167a01: 自說誓言。
0167a02: 初一行半。募覓其人。
0167a03: 其多寶佛。雖久滅度。以大誓願。而師子吼。多寶如來。
0167a04: 及與我身。所集化佛。當知此意。諸佛子等。誰能護法。
0167a05: 當發大願。令得久住。
0167a06: 三偈舉三佛。勸持經流通。
0167a07: 其有能護。此經法者。則為供養。我及多寶。此多寶佛。
0167a08: 處於寶塔。常遊十方。為是經故。亦復供養。諸來化佛。
0167a09: 莊嚴光飾。諸世界者。若說此經。則為見我。多寶如來。
0167a10: 及諸化佛。
0167a11: 第三四行。頌能持此經。即是供養三佛。及見三佛。
0167a12: 以釋勸意也。△舉難持之法。以歡流通。復二。初二
0167a13: 十行。正舉勸。二七行半。釋勸意。初復三。
0167a14: 諸善男子。各諦思惟。此為難事。宜發大願。
0167a15: 初一行明誡勸。△下有十七行。正舉難持法。以勸
0167a16: 流通。細科為七。
0167a17: 諸餘經典。數如恒沙。雖說此等。未足為難。若接須彌。
0167a18: 擲置他方。無數佛土。亦未為難。若以足指。動大千界。
0167a19: 遠擲他國。亦未為難。若立有頂。為眾演說。無量餘經。
0167a20: 亦未為難。若佛滅度。於惡世中。能說此經。是則為難。
0167a21: 初五行偈。舉能說者為難。
0167a22: 假使有人。手把空。而以遊行。亦未為難。於我滅後。
0167a23: 若自書持。若使人書。是則為難。
0167a24: 第二二偈。舉書持難。
0167b01: 若以大地。置足甲上。昇於梵天。亦未為難。佛滅度後。
0167b02: 於惡世中。暫讀此經。是則為難。
0167b03: 第三二偈。舉暫讀難。
0167b04: 假使劫燒。擔負乾艸。入中不燒。亦未為難。我滅度後。
0167b05: 若持此經。為一人說。是則為難。
0167b06: 第四二偈。明略說難。
0167b07: 若持八萬。四千法藏。十二部經。為人演說。令諸聽者。
0167b08: 得六神通。雖能如是。亦未為難。於我滅後。聽受此經。
0167b09: 問其義趣。是則為難。
0167b10: 第五三偈。明問義難。
0167b11: 若人說法。令千萬億。無量無數。恒沙眾生。得阿羅漢。
0167b12: 具六神通。雖有是益。亦未為難。於我滅後。若能奉持。
0167b13: 如斯經典。是則為難。
0167b14: 此第六三偈。明奉持為難。
0167b15: 我為佛道。於無量土。從始至今。廣說諸經。而於其中。
0167b16: 此經第一。若有能持。則持佛身。
0167b17: 第三二偈。釋上難持意。若有能持。即持佛身。此意
0167b18: 豈易也。△第二諸善下去。有七行半。明能持難持。
0167b19: 能成勝德。以釋勸意。就此為三。
0167b20: 諸善男子。於我滅後。誰能受持。讀誦此經。今於佛前。
0167b21: 自說誓言。
0167b22: 初一行半。重募持經之人。
0167b23: 此經難持。若暫持者。我即歡喜。諸佛亦然。如是之人。
0167b24: 諸佛所嘆。
0167c01: 第二一行半。明能持難持。則諸佛喜歡也。
0167c02: 是則勇猛。是則精進。是名持戒。行頭陀者。則為疾得。
0167c03: 無上佛道。能於來世。讀持此經。是真佛子。住淳善地。
0167c04: 佛滅度後。能解其義。是諸天人。世間之眼。於恐畏世。
0167c05: 能須臾說。一切天人。皆應供養。
0167c06: 第三四偈半。明能持難持。即成勝行。勝行有自他
0167c07: 也。恐畏世者。天竺云陀。此云賢。劫之異名也。亦
0167c08: 云沙悖。此云恐畏也。
0167c09: 
0167c10: 妙法蓮華經入疏卷第七
