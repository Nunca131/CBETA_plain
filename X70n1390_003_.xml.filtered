0429a01: 希叟和尚廣錄卷第三
0429a02: 
0429a03: 慶元府瑞巖山開善崇慶禪寺語錄
0429a04: 侍者　彌紹　道亨　宗壽　編
0429a05: 威淳五年。三月初三日。入院。
0429a06: 指三門云。池開古鏡奩。山聳青螺髻。急著眼來看。不
0429a07: 得作境會。覿體全彰解脫門。驟步入云一踏牢關百
0429a08: 雜碎。
0429a09: 佛殿。你面黃。我面黑。是馬是驢。各隨業力。驀劄相牽
0429a10: 入草窠。插香云鼻頭香臭不爭多
0429a11: 土地堂。舉香云者一通。還會麼。護法護人。頭頭撞著。
0429a12: 曾在靈山授記來。切不得忘。
0429a13: 祖堂。十二瑞峰前一火白拈賊。佛面夜叉心。是何等
0429a14: 相識。燒香燒香供養。使自知非。剪月初無陷虎機
0429a15: 方丈。拈丈云瘦藤枝烏律卒。卓云入草尋人。空中畫
0429a16: 云揣空出骨。不是心不是佛不是物。下云貶向無
0429a17: 生國。
0429a18: 法座。入微塵。含法界。頂機。驟步云看下。須彌燈
0429a19: 王。冰消瓦解。
0429a20: 府帖。龍一滴涎。鳳凰五色髓。撲撲噴清香。穿衲
0429a21: 僧鼻。通身是身是。回互無門。一場矩氣。送與堂司
0429a22: 明揭示。
0429a23: 府疏。摛錦文。判空筆。騰萬丈光。入三分石。矜誇
0429a24: 自己已雄才。訐露它人惡跡。座元路見不平。對眾分明
0429b01: 剖析。
0429b02: 山門疏。杓柄短長。鍋兒大小。家醜無端花擘了。狼籍
0429b03: 不小。慚惶不少。藏主師兄。平跋則。
0429b04: 江湖疏。逼人上樹拔梯。推人入井覆桶。江湖用
0429b05: 此惡心腸。誰云契義金蘭重。怪語顛言。開眼說夢。
0429b06: 索語。蛇頭揩痒。虎口拔牙。得性命。始是作家。有麼。
0429b07: 問答不錄提綱。入門。無改換。芝峰一一從公斷。事
0429b08: 涉春緣。何妨花判。不分照用。春山蕨菴主麤拳。打
0429b09: 破疑團。古洞桃瞎靈雲正眼。江鷰歸時蒿自發。矛盾
0429b10: 相攻。鷓鴣啼處百花香。離微不犯。出水蓮花。已巳遲八
0429b11: 刻。合喫幾藤條。輥毬柳絮。略露一機。當甚破漆碗。不
0429b12: 得犯苗稼。戴嵩牛臥綠楊陰。且喜息戰爭。韓幹馬嘶
0429b13: 芳草岸。自餘岩花似錦。水如藍。點污法身。罪難逃
0429b14: 逭。斷則斷了也。且道責情三十棒。教誰下手。良久拍
0429b15: 床云盡法無民。且行一半
0429b16: 舉韓文公。問大顛。弟子公務事繁。佛法省要處。乞師
0429b17: 一言。大顛良久云會麼。公云不會。三平侍者云。相公
0429b18: 先以定動。後以智。公有省。乃云。和尚門風高峻。弟
0429b19: 子。於侍者得入路。拈云。韓文公。儒林丹鳳。學海蒼龍。
0429b20: 飛必天。行必澤物。因甚出大顛網羅不得。向侍者
0429b21: 得入路。可謂不遊三級浪。爭見禹門高。更聽一頌。讀
0429b22: 盡燈萬卷書。經論勛業付洪儒。古今鼎鼐調手。
0429b23: 幼學誰人不順朱。
0429b24: 為郡王上堂。國有世臣。伊周是則。神政清。忠謨鯁
0429c01: 直。存方寸地子孫耕黍稷非馨深種德。美則美矣。舉
0429c02: 主丈這爭如何。卓一下巨闢十三華藏界。藏身無
0429c03: 海騰波。
0429c04: 月半上堂。留兩班。并謝專使副寺浴主寮元。萬疊青
0429c05: 山。一溪寒水。花禁冷葉紅。草滴嵐翠。無位真人祇
0429c06: 者是。不離當處當湛然。左右逢原無二體。之瞎雙
0429c07: 眸。即之雲萬里。祇如堅持漢節。賤賣生姜。妙悟水因。
0429c08: 重光佛日。還有者箇時節麼。待芝峰點頭。即向汝道。
0429c09: 上堂。特為大卿侍郎。萬壑喬松。九枝靈草。瑞氣久鍾。
0429c10: 清聲遠播。才大今為宗梁。國香世產芝房寶。別露
0429c11: 風規。尋僧論道。十二峰高勢莫齊。到頂方知天下小。
0429c12: 上堂。回諸山禮歸。并謝新舊直歲。入院恰一月。業識
0429c13: 忙忙走。踏斷碧溪雲。遍峰透。拈得鼻孔失口。
0429c14: 歷歷醒醒。翻成不唧。杜聲切苦催歸。盡把家私
0429c15: 剖。且道露柱懷胎。畢竟是男是女。以拂子。擊禪床一
0429c16: 下瞥轉玄樞活路行。驢前馬後
0429c17: 壽崇節滿散上堂。樛木垂陰。關雎詠德。萱樹北堂。星
0429c18: 昭南極。春陽姁嘔育黎元。大地誰人不感恩。
0429c19: 乾會節上堂。再世唐堯。更生虞舜。統御金輪。永膺天
0429c20: 命。林泉何以報生成。一縷檀萬佛名。
0429c21: 佛生日上堂。淨飯王宮積惡多。從天降謫妖魔。指
0429c22: 天指地胡揮揎。無柰通身穢汙何。以手作澆湯勢瑞
0429c23: 岩無柄杓。惡水劈頭澆。特石須頑也合消。
0429c24: 上堂。謝首座秉拂都寺幹齋。新舊殿主。并雪崖滅禪
0430a01: 相訪。跛阿師。弄蹄驢子。一字關徒費分。栗棘蓬
0430a02: 恣情吞吐。凌滅祖師禪。函蓋乾坤句。孤危不立自孤
0430a03: 危。萬仞雪崖丰骨露。十二峰前。斫額望汝。何故。洞山
0430a04: 佛無光。無你捫摸處。無你栖泊處。
0430a05: 上堂。結夏已巳十日了。寒山子作麼生。村詩吟落韻。竹
0430a06: 管貯殘。結夏已巳十日了。水牯牛作麼生。愛從荒草
0430a07: 去。不向坦途行。精神頓。頭角崢嶸。卓主丈好把一
0430a08: 阬埋瘞。千峰雲靜月華明。
0430a09: 端午上堂。并謝靈叟。苦澀菖蒲茶。膠粘青蒻粽。嗅著
0430a10: 鼻頭辛。咬得牙關腫。佛病祖病蠲除。妖星怪星驚悚。
0430a11: 善才採藥。颺在壁根。天師書符。抗藏衣籠。和盤掇出
0430a12: 宴佳賓。山鳥山花欣然。錦鋪陳。笙簧品弄。以手搖
0430a13: 拽云囉囉招囉囉送。莫怪空。伏惟珍重
0430a14: 上堂。半晴半雨。釀成梅溽。無位真人。口生白醭。玄談
0430a15: 發默之雷。妙應答傳聲之谷。花簇簇錦簇簇。聽不
0430a16: 足玩不足。拍膝一下云啞。六六依前三十六
0430a17: 上堂。一二三四五六七。數目分明誰委悉。李淳風與
0430a18: 袁天綱。推盡先天筭不出。筭得出。昨日五月盡。今朝
0430a19: 六月一。
0430a20: 請監上堂。諸莊斂歛。幾樣心腸。憂風憂雨。憂旱憂
0430a21: 荒。舉起拂子刈禾鎌雖云快利。要用處不犯鋒鋩。
0430a22: 勳汗血。別甑炊香。飯裏有沙如咬著。方知禾熟不臨
0430a23: 場。
0430a24: 上堂。天地不仁。人心招感。田稼如雲。一風消散。農家
0430b01: 血流肝腸斷。惟有林間衲子。有亦不知。無亦不管。
0430b02: 圓蒲擁雪衾。綴盛香飯。放憨一飽萬緣空。冷笑傍
0430b03: 人忙似鑽。灼然如是。萬兩黃金也合消。其或未然。拍
0430b04: 禪床一下切莫怪閻家打筭
0430b05: 周國夫人忌陞座。拶倒涅槃城。月上女藏身無影。
0430b06: 掀翻生死海。安提遮斫額望鄉關。自餘臺山路驀直
0430b07: 去。平田路甚處去。當時摩竭令。幾喪目前機。是定非
0430b08: 正定。出得出不得。總是好肉剜瘡。鬼門貼卦。於本參
0430b09: 事中。了無交涉。殊不知。臥雪庭前。輪王位下。有一烈
0430b10: 女丈夫。不離五障。立證法身。遊戲萬緣。即登覺海。靈
0430b11: 光不昧。萬古徽猷。心佛眾生。三輪普現。正恁麼時。且
0430b12: 道承誰恩力。以拂擊禪床云妙處欲言言不及。月移
0430b13: 花影上闌干。頌善護菩提樹有年。金枝玉葉蔭兒孫。
0430b14: 大功難紀人間世。千佛名書補處尊。
0430b15: 上堂。謝新舊首座。都寺藏主。副寺典座維那。拈主丈
0430b16: 云祖師提持。瞎人天眼目。栗蓬吞吐。塞斷佛祖咽
0430b17: 喉。大藏教流出自己已襟。桶箍聲破蕩鬼家活計。今
0430b18: 日吃什麼菜。高價賣生姜。義出豐年。古今一致。紫芝
0430b19: 岩下。用舍行藏。二俱得妙。且道眾力扶持。畢竟建立
0430b20: 誰家宗旨。卓丈云三要玄門百雜碎。飽和蘿樂昇
0430b21: 平。
0430b22: 八月旦上堂。衲僧家無本據。暑退生。任情去住。折
0430b23: 主丈。挑撥紅塵堆裏人。破草鞋。踏斷枯木巖前路。無
0430b24: 佛處急赴過。有佛處不得住。聚大千無寸土。業風
0430c01: 吹上十二峰。來徐徐向伊道。提鞋去。
0430c02: 謝監寺副寺。木禪西堂圭藏主上堂。截流機。分涇渭。
0430c03: 清濁淺深。窮源倒底。三驢子弄蹄行。踏過何曾沼
0430c04: 著水。芝峰家醜外揚。也是碓坊洿米。低聲低聲。墻壁
0430c05: 有耳。何故。座滿江南客。何須唱鷓鴣。
0430c06: 上堂。拈丈主丈子。四十八年。撥草瞻風。參尋知識。有
0430c07: 一句子。緊緊囊藏。不務速說。三世諸佛說不到。一大
0430c08: 藏教該不著。今日遇太白友。舉似諸人去也。卓一下
0430c09: 太白松行二十里。瑞巖山作十二峰。逢人不得錯舉。
0430c10: 石窗和尚忌拈香。形名未兆見全身。遲八刻孤迥寥
0430c11: 寥徹骨貧。誰信道借伴有時隨類去。看下可怜伎
0430c12: 倆不如人。知即得者四重案。已巳被芝峰結斷了也。
0430c13: 只如渡水。寧不濕。還疑著也無。插香云優曇火裡
0430c14: 開。嗅著無香氣。
0430c15: 九月一上堂。寒空書鴈。破壁吟螿。井梧翻葉。巖桂飄
0430c16: 香。無位真人。橫拖倒拽。無地埋藏。舉世生盲人不識。
0430c17: 分拏摸象恣猖狂。拍膝去徒勞香至子。歷魏與遊梁。
0430c18: 啞。鵲石何曾解放光。
0430c19: 重九上堂。并謝修塘監修屋諸庫。掌財劄得
0430c20: 跟。牢不怕風濤險。大田多稼如雲。只要及時斂歛。歸
0430c21: 來香積國經行。喜見飛簷翔唇吻。議賞元勳。高低有
0430c22: 分。舉拂子且道。者一分是誰合得。我王庫內難承領。
0430c23: 蹔寄東籬賞菊人。
0430c24: 退遺書至上堂。鳳宿龍巢。宸車苔輾。不搆村。後
0431a01: 不迭店。疑殺天下人。自疑猶未免。瞥轉一機。星馳電
0431a02: 捲。飛來峰刮地風寒。冷泉水滔天浪袞。死句成活
0431a03: 句傳。大冶精金經百鍊。良久云啞。退師兄。能事云
0431a04: 周。一死何憾。
0431a05: 月半上堂。拈主丈主丈子黑皴。韜藏頭角。枯槁身
0431a06: 心。剛被業風飄。忙忙入草尋人。奔馳鳥道。卓一下
0431a07: 簸弄驢唇。湖海聽聞齊掩耳。只宜藏拙古巖陰。
0431a08: 上堂。萬疊青山。一溪流水。幽鳥綿蠻。蘿翠。瑞巖
0431a09: 活計無多。徒掛傍人唇齒。徹骨貧窮。熏天富貴。一陣
0431a10: 西風丹桂香。良久云二三子。吾無隱乎爾
0431a11: 上堂。開爐并謝莊主。上喫油。鬼精魂罷休拈弄。
0431a12: 鴈影沉寒水。窮伎倆何用施呈。雖云博飯田。何似
0431a13: 歸堂向火。靜悄悄煖烘烘。不勞共話無賓主。衲被蒙
0431a14: 頭萬境空。喝死水何曾有活龍。
0431a15: 上堂。滄溟深未必深。須彌險未必險。衲僧家。險崖機
0431a16: 不可挨。深密心不可察。拈丈主丈子忍俊不禁。以丈
0431a18: 面。浩大雷聲。全無雨點。靠主丈只好深雲龜六藏。佛
0431a19: 眼迷尋不見。尋得見。瑞巖點一盃茶。徐徐向伊道。
0431a20: 日暮窮途。家鄉尚遠。
0431a21: 上堂。拈丈沒絃琴。卓一下有遺音。調高流水。聲振緇
0431a22: 林。碧眼黃頭爭品弄。無端花擘祖師心。瑞巖素非妙
0431a23: 手。效顰彈一曲看。橫按丈。作撫勢叮當叮當。絕聽子
0431a24: 期迷節奏。靠丈和雲高掛古松陰
0431b01: 上堂。四十年打成一片。癩馬繫枯樁。老僧使得十二
0431b02: 時。病牛耕爛葑。直趍堂奧。坐致太平。堯舜之君。猶有
0431b03: 化在。拈丈主丈子爛遊湖海。綿歷間關。到者裏。一點
0431b04: 氣甦不得。你這一隊。皮下無血漢。來此挨肩並足。討
0431b05: 什麼拽主丈下坐。以大眾一時趕散
0431b06: 上堂。荊棘林大火聚。峭壁深阬。無栖泊處。直饒伊瞥
0431b07: 轉一機。轉得身通得步。瑞巖未敢輕相許。何故。鳳栖
0431b08: 不在梧桐樹。
0431b09: 上堂。書載五雲。添一線。剝盡陰。天心復見。拈拂
0431b10: 子惟有龜毛拂。今古無遷變。松根石上笑談空。擊床
0431b11: 切忌隨他語轉。
0431b12: 禮都寺水陸陞座。大智洞明。十方徹。玄樞妙轉。千
0431b13: 聖迷。直饒透箐眼明。截流機峻。須知更有向上一
0431b14: 路在。拂擊床這裡見得徹去。方知東山五祖老凍膿。
0431b15: 與元禮首座。我不會。你自會得好。我不如你。眼眼相
0431b16: 照。如鏡對鏡。了無痕瑕。到這裡。無心可修。無願可酬。
0431b17: 無難可禳。無恩可報。但見皇風成一片。不知何處是
0431b18: 封疆。雖然衲僧門下。十萬八千。何故。老僧笑指猿啼
0431b19: 處。更有靈在上方。頌太阿久瘞豐城。纔過張華
0431b20: 便發光。積世冤讎都掃。蟄龍銀匣襲珍藏。
0431b21: 上堂。謝首座看拂。都寺齋。扭碎東山鼻孔。牽斷佛眼
0431b22: 耳輪。一等施呈毒手。腕頭力重千鈞。飫饕法味。飽聽
0431b23: 圓音。漢室威儀重復見。紫芝香散碧巖春。
0431b24: 郡王忌。大道曠。絕言詮。一性混融。不分凡聖。仁
0431c01: 者見之謂之仁。智者見之為之智。百姓日用而不知。
0431c02: 故君子之道鮮矣。所以勞佗癡聖人。擔雪共填井。或
0431c03: 棄金輪位。或見宰官身。繼千佛之芳猷。布百王之聖
0431c04: 化。千差合轍。萬派朝宗。正恁麼時。且道。我故奉化郡
0431c05: 王諡謚清敏。受靈山記。穹護法城。致君澤民。建昇平業。
0431c06: 功圓果滿。轉位回機。即今向什麼處成佛。不生兜率
0431c07: 陀天上。定在蓮花世界中。頌忠清千古燦奎文。世
0431c08: 功名富貴生。旌佩擁雲何處去。毗蘆樓閣經行。
0431c09: 上堂。謝元翁首座相訪。簸弄乾坤。靈蛇在掌。露刃含
0431c10: 霜。阿誰近傍。殲厥渠魁未得時。蟄龍護匣牢抗。還
0431c11: 他道地。州與太阿無兩樣。來剪月亭前。共聚五
0431c12: 湖禪流。拭目縱觀。連聲稱賞。
0431c13: 佛成道上堂。半夜逾城。六年栖雪。餓得腸枯。凍得骨
0431c14: 折。那更見明星。兩眼添重屑。後代兒孫苦證羊。一年
0431c15: 一度爭饒舌。拍膝一下正法眼藏。宜乎向這瞎驢邊
0431c16: 滅。
0431c17: 上堂。天巧剪瑤花。漏洩真消息。拈主丈撩撥木上座。
0431c18: 勇發千鈞方。戲伸老臂。扶插之危層。活弄圓機。幻
0431c19: 上方之香積。不勞斂歛念。立奏全功。卓一下擊碎玄門
0431c20: 談不二。又卓喚回殘夢聽鐘
0431c21: 元正上堂。正月一。是新年。家家慶賀。處處喧闐。拈丈
0431c22: 惟有主丈子。不隨時變。松根穩坐。石上安眠。驀地放
0431c23: 憨歌一曲。卓一下囉囉哩囉囉哩囉。且道與東山瓦
0431c24: 歌。是同是別。木人聽不足。靠主丈瘦立綠蘿
0432a01: 正月半上堂。謝直歲侍者浴主寮元一點心燈。寒光燦爛。今古
0432a02: 長明。幾人著眼。諸方老凍膿。燒畬種粟。三呼三應。妙
0432a03: 悟水因。眉間挂。雖然列焰分輝。當暗中有明。當明
0432a04: 中有暗。舉拂子而今拈出普請看。打圓相見麼。出格
0432a05: 元宵。何妨賞翫。
0432a06: 百丈和尚忌拈香。獨坐大雄峰。臨機多弄險。遭虎口
0432a07: 殺活不分。脫狐身真假難辨。那堪創立清規。平地深
0432a08: 深坑。結成不共戴天讎。插香燒炷楓香解釋休
0432a09: 上堂。謝惠知客恭侍者。自雪峰雪來人從雪峰來。接得乳
0432a10: 峰信。報道古寒泉。湧出千丈飛雪。推倒妙高臺。掀
0432a11: 翻烏石嶺。松山土主。冷地翻身。隱潭龍王。夢中驚醒。
0432a12: 郎忙抖擻精神。念一道離怖畏真言。南無三滿多。沒
0432a13: 喃。唵部齡。唵齒齡。吽吽。急急如律令。三世諸佛立
0432a14: 地聽。梵語華言難改正。
0432a15: 二月初五上堂。謝范都監相訪。家在蓬萊。霓裾粲霞。
0432a16: 步聲有節。觀徼念無差。護蒼鳴寶匣。聽琴瘦
0432a17: 倚庭花。丹成九轉。符掃群邪。不負東林蓮社約。乘
0432a18: 軺來訪竺僊家。虎溪分未得。喫趙州茶。
0432a19: 上堂。謝修渤塗莊。垹監寺開藏主傳維那。祖父田園。
0432a20: 積年荒廢。農不務。漁專討利。徹底掀翻自有人。去
0432a21: 盡殘蘆并敗葦。鴈過長空。影沉寒水。字字聲聲說大
0432a22: 義。且道一大藏教。還該著麼。待桶箍時。向汝道。
0432a23: 上堂。九十日春今欲過。人生能見幾韶光。秦源方被
0432a24: 桃花誤。隋岸還看柳絮狂。拈丈主丈子。知不遷義。緘
0432b01: 封不密。卓一下滿口嚼冰霜。千言萬語無人會。擲下
0432b02: 又逐流鶯過短墻。
0432b03: 四月一上堂。拈拂子長鬚翁久不見。壁角深藏。心
0432b04: 百煉。將期休影息陰。豈謂明明弄險。拂點云點出夜
0432b05: 叉心。畫一畫擘開菩薩面。醜惡既乖張。佛手難遮掩。
0432b06: 贏得春山哭杜。鮮血染花枝聲聲怨。
0432b07: 上堂。赤日燒空。旱苗槁死。車水農夫。汗血如雨。深思
0432b08: 三條椽下。七尺單前。飽飯憨眠。嫌佛不做。灼然如是。
0432b09: 消萬兩黃金如糞土。其或未然。黃蘗作驢鞦。後頭純
0432b10: 是苦。
0432b11: 解夏上堂。兼謝監秋暘肆酷。秋暑炎蒸。不容鵝護
0432b12: 雪。難保蠟人。一夏眠過了。秋風拈弄刈禾鎌。
0432b13: 有權有用。無黨無偏。幾箇祖師頭割了。立教凶歲變
0432b14: 豐年。
0432b15: 上堂。謝董居士相訪秋陽肆酷。劃地奔雷。洗滌袢襟。
0432b16: 喜而不寐。懿德山王。贈之以偈。大旱逢甘雨。他鄉遇
0432b17: 故知。崖泉漱玉。稻雪翻匙。咿嗚咿。誰知艱棘際。
0432b18: 復見太平時。拈丈主丈子。暗中聞得。手之舞之。足之
0432b19: 蹈之。暑退生前路活。擲下化龍一躍出天池。贏得
0432b20: 龐公笑展眉。
0432b21: 開爐上堂。謝諸莊監歸。并客至僧一粒飯。農家
0432b22: 一滴血。戰爭拾歸。知費幾牙頰。明璣杵白。別甑炊
0432b23: 香。伴客地爐燒榾柮。無賓主話商量。雖然。切忌增金
0432b24: 以黃。
0432c01: 閏十月旦上堂。謝客至。雨後谿聲寒弄玉。風前木葉
0432c02: 碎飄金。見聞互用非聲色。花劈威音古佛心。見成家
0432c03: 樂。管宴佳賓。莫謂瑞巖岑寂甚。一回拈出一回新。
0432c04: 穹窿門和尚訃音至上堂。辭世頌。珍重元無世可
0432c05: 辭。臨行書偈自塗糊。木人歌罷石人舞。擊碎驪龍頷下
0432c06: 珠打破門關。未死先辭世。書偈自塗糊。白把驪珠
0432c07: 碎。口細供通。自首原其罪。木人歌舞石人悲。聲遏
0432c08: 行雲。鴈序分影。落千峰外。
0432c09: 上堂。謝雙嶼王居士弘藏主一口吸盡西江水。猶在
0432c10: 半途。一氣轉得一大藏教。尚存法執。瑞巖口門窄。除
0432c11: 二時齋粥外。容一窖不得。若吞三世佛。恐作礙膺。若
0432c12: 留元字。恐成疣贅。今日大開。普示諸人去也。乃開
0432c13: 口見麼見麼。臭氣熏人爭掩鼻。此時肝膽向誰傾。顧
0432c14: 視云
0432c15: 上堂。舉外道問佛。不問有言。不問無言。黃金包褁爛
0432c16: 泥團世尊良久。誰知冷裡。九轉透瓶香外道云。世
0432c17: 尊大慈大悲。開我迷雲。令我得入。束手墮懸崖阿難
0432c18: 問世尊云。外道有何所見。便言得入。削玉求瑕世尊
0432c19: 云。如世良馬。鞭影而行。直饒描得似。費了幾丹青拈
0432c20: 云。截續鳧。移嶽盈壑。黃面老人。不免掛人唇吻。只
0432c21: 如不加藥餌。不用針刀。活必死於膏肓。又且如何明
0432c22: 辨。若也辨得。良馬窺鞭。已巳遲八刻。若也未辨。東土阿
0432c23: 師。不如西天外道　頌。
0432c24: 萬里澄江練淨時。水天一色冷含輝。漁翁認得村
0433a01: 路。柳穿魚帶月歸。
0433a02: 上堂。謝後堂首座。藏主秉拂。都管冬齋兜率天宮初
0433a03: 說夢。修多羅藏又談空。一人人飽純陀味。不與尋常
0433a04: 至節同。娟娟蘿月。瑟瑟松風。四壁生涯貧徹骨。敵君
0433a05: 王富樂無窮。
0433a06: 上堂。舉大耳三藏。得他心通。朝見唐肅宗。宗令國師
0433a07: 驗之。藏見國師便拜。側立于前。國師云。聞三藏得他
0433a08: 心通。是否。藏云不敢。國師云。且道老師。即今在什麼
0433a09: 處。藏云。一國之師。在西川看競渡。第二又問。且道老
0433a10: 僧。即今在什麼處。藏云。在天津橋上。看弄胡孫。第三
0433a11: 度又問。三藏無語。國師叱云。者野狐精。他心通在什
0433a12: 麼處。拈云。大耳三藏。不道謂無他心通。可惜龍頭蛇
0433a13: 尾。若是通身是眼。第三度問老僧在什麼處。只向他
0433a14: 道。一國之師。在鬼窟裏作活計。若著得此語。直饒國
0433a15: 師不高降旗。未免舉手加額　頌。
0433a16: 萬金包褁爛泥團。不惜當場撮弄看。敗闕遭人窺
0433a17: 了。末梢依舊被渠瞞。
0433a18: 上堂。舉曹溪六祖大師。到廣州法性寺。聞二僧論風
0433a19: 幡。拈云。新州賣柴漢。黃梅席上。竊得衣盂。夜半三更。
0433a20: 郎忙驚走。洎見風幡。便言心動。也是作賊人心。雖
0433a21: 然如是。風幡未動。何處求心。白雲盡處見青山。行人
0433a22: 更在青山外　頌煙雨濛濛望眼迷。蘭舟小泊橋
0433a23: 西。兒童不識春流漲。橋還柳樹低。
0433a24: 上堂。蔓草繫羅裙。山雲籠蓆帽。舞賀元正。石女呵
0433b01: 呵笑。喚作新年頭佛法。賺度人不少。不喚作新年頭
0433b02: 佛法。賺度人不少。
0433b03: 元宵上堂。一點心燈。靈明炳煥。去古來今。清光無間。
0433b04: 不同萬斛金蓮。惑亂癡人賞翫。今朝上元節。拈出普
0433b05: 請看。拂子打圓相見麼。擬議尋思。空華翳眼
0433b06: 上堂。舉馬大師。馳書到徑山。國一開書。見一圓相。遂
0433b07: 於圓相中。著一點。封回。國師聞云。欽師猶被馬師惑。
0433b08: 拈云。大小國師。三緘不密。錯斷諸方名言。瑞巖要問。
0433b09: 欽師被惑則固是。且道馬大師。還被惑麼。待渠擬議。
0433b10: 只向道。惑了也。教者老漢知道。螳螂方怒臂。黃已巳
0433b11: 爭擒　頌撲場中作斷交。拳來趯去不相饒。誰知
0433b12: 用盡平生力。傍被人奪錦標。
0433b13: 上堂。謝客相訪。舉南泉歸宗麻谷三人。同去參禮國
0433b14: 師。至中路。南泉一圓相。歸宗於圓相中坐。麻谷作
0433b15: 女人拜。泉云。恁麼則不去也。於是相喚而回。
0433b16: 拈云。家貧猶自可。路貧愁殺人。頌上林春色正繁華。
0433b17: 公子聯鑣去賞花。貪弄玉盃泥樣醉。笙歌藂裡簇歸
0433b18: 家。
0433b19: 上堂。謝雪竇義都寺。加定寧藏主。并客舉慈明和尚。
0433b20: 一日故人至上堂云。颯颯風景。同人訪寂寥。茶
0433b21: 山下水。鼎燒洞中樵。慈明和尚。可謂大開東閤。宴樂
0433b22: 佳賓。芝峰茆舍挂珠簾。勉強效顰。管顧諸人去也。
0433b23: 雲外客幽奇。尋盟到紫芝。看花思錦鏡。對月話峨眉。
0433b24: 道味濃於醴。鄉情熟似糜。倚松陪一笑。貧樂浩無涯。
0433c01: 上堂。謝都管殿主。年老住山。有些巴鼻。楊歧破屋。得
0433c02: 老手扶持。投子油瓶。賴作家提起。三世諸佛。踢出芒
0433c03: 草鞋尖。五蘊魔軍。竄入藕絲竅裏。樂以忘憂。喜而不
0433c04: 。直饒忍餓去挑箍。諸禪德。東殺牛。不如西之
0433c05: 禴祭。
0433c06: 上堂。不滯平常心。不畏險崖句。飽飯恣酣眠。嫌佛不
0433c07: 肯做。業風吹到十二峰前。背法堂。著草鞋去。且喚
0433c08: 回來。與一盃茶。徐徐向伊道。善為道路。
0433c09: 上堂。舉無著往五臺。禮文殊。路逢一老人。無著云。莫
0433c10: 便是文殊麼。老人云。豈有二文殊。無著禮拜起。老人
0433c11: 不見。拈云。可笑無著。賊在面前。不能捉得。空自閉門
0433c12: 屈。有甚共語處。當時待他道。豈有二文殊。劈面便
0433c13: 唾。老人雖有衝天之謀。管取入地三尺　頌。
0433c14: 遠望蓬萊去學仙。途中忽遇李先生。還丹一粒吞還
0433c15: 吐。回首空山獨自行。
0433c16: 舉麻谷問臨濟。大悲千手眼。那是正眼。濟云。大悲
0433c17: 千手眼。作麼生是正眼。速道速道。谷拽濟下禪床。便
0433c18: 坐。濟云不審。谷擬議。濟便喝。拽谷下禪床。坐。谷休
0433c19: 去。拈云。臨濟麻谷。如屯百萬大軍。對壘相似。皂旗閃
0433c20: 爍。雪刃縱橫。凜然有不可犯之勢。洎乎兩將挑戰。
0433c21: 以瓦礫相攻。子細看來。當甚小兒戲劇　頌。
0433c22: 大悲正眼露堂堂。百步當搖閃電光。被掣風顛醫瞎
0433c23: 了。暗中拖拽下禪床。
0433c24: 佛誕辰上堂。嶺上雲磨松偃蹇。巖前瀑漱石琮琤。瞿
0434a01: 曇面目全彰露。誰道今朝始誕生。跛雲門棒。休放拍
0434a02: 盲。一杓香湯三拜著。聽渠千古惡名行。
0434a03: 結夏上堂。一春連雨。民心憂懼。妻子號飢。米無糴處。
0434a04: 珍重活衲僧福德聚。衲被蒙頭。無思無慮。九旬禁足。
0434a05: 鈍鳥栖蘆。三月安居。蟄虫坏戶。翻轉銕面皮。嫌佛不
0434a06: 肯做。酌然如此。消萬兩金如寸土。其或未然。黃蘗作
0434a07: 驢鞦。後頭純是苦。
0434a08: 上堂。謝首座藏主。前宵剪月亭邊。曲奏高山流水。雖
0434a09: 云獅子筋絃。品弄必資妙指。不落宮商人聳耳。嘉州
0434a10: 大像增百倍精神。荊溪老龍。添十分活意。正音將謂
0434a11: 絕無聞。誰料鄭聲亂雅中。有此清彈爾。乃合掌云慚
0434a12: 愧慚愧。
0434a13: 無文和尚訃音至上堂。雷轟薦福。天秘無文印。字
0434a14: 義既難明。心傳誰得正。東湖瀉恨浪滔天。驚瑞巖
0434a15: 殘夢醒。拍禪床猛拍闌干。天不應。哭不成兮笑不
0434a16: 成。野花濕千峰影。
0434a17: 上堂。舉大集會上。天下獰惡鬼神。付囑護持正法。
0434a18: 不知禍起蕭墻內。等防胡萬里城若有一人不到。
0434a19: 令四天門下。飛熱銕輪追之。抑逼人作麼中有一魔
0434a20: 王云。待一切眾生成佛竟。我方發菩提心只恐不是
0434a21: 王。寬裁蓆別處戴
0434a22: 拈云。黃面老子。布漫天銕網。貴圖打鳳羅龍。只者魔
0434a23: 王也不易得。既解裂網而出。惜乎羽力不全。重遭縛
0434a24: 殺。當時若道。寧可永劫沉淪。不從諸聖求解脫。非惟
0434b01: 象頭檀特。枯木重榮。亦使什迦老人。退身三步舍。
0434b02: 九月旦上堂。三月休征。修文偃武。治格太平。生靈鼓
0434b03: 舞。無端塞馬嘶風。又欲揚塵簸土。密運機籌。肅行師
0434b04: 旅。塞北安南一戰。生死冤魔都掃去。重賞元勳。凱
0434b05: 歌聲撼芝峰路。雖然。不知誰是傍觀孫武子。
0434b06: 上堂。謝育王藏主。九月授衣天。芝峰無可授。破衲擁
0434b07: 寒雲。對客慵開口。一大藏教。頓漸偏圓。如何分剖。鴈
0434b08: 字書空義炳然。見得分明。金屑重重翳眼睛。
0434b09: 上堂。謝太白南山元翁二座元至。舉古詩云。山逢好
0434b10: 處行已巳倦。一云。書當快意讀易盡客有可人呼不來。
0434b11: 世事相違每如此。好懷能得幾回開。芝峰則不然。成
0434b12: 癖襟懷為愛山。不逢佳處不開顏。錦屏閣重相見。
0434b13: 疑在岷峨翠靄間。
0434b14: 上堂。謝育王寂窗和尚相訪。一二三四五。六七八九
0434b15: 十。閩音梵語華言譯不成。玉几重新添註解。字義炳
0434b16: 然。無人領解。賴有同風知。點頭道奇怪。彷彷彿彿。一
0434b17: 似東山瓦鼓歌。腔調宛同。聲無高下。諸人要知格外
0434b18: 鄉談麼。作長鼓勢云彭八刺剌拶。未在未在閩音
0434b19: 上堂。謝秉拂造齋。書雲開管宴。法輪食輪轉。之雙
0434b20: 眼盲。味之唾三嚥。雲門胡餅。謾自誇張。楊岐栗蓬。急
0434b21: 須卷。且道卷後如何。露柱燈籠。春風滿面。
0434b22: 上堂。謝道士。興首座相訪。道德五千言。深明玄妙句。
0434b23: 雲門一字關。截斷橫陳路。十二峰前。危分險布。喚醒
0434b24: 惺惺石上瞌睡主人公。握手評論。掀眉笑語。驚放寒
0434c01: 梅一兩花。漏洩先春。奔馳驛使。拍床云啞。尋香逐臭
0434c02: 人無數。
0434c03: 郡王忌。提綱。向上機。頂門眼。察秋毫處暗昏昏。透險
0434c04: 中平坦坦。三世諸佛。正視無門。白牯狸奴。活埋何
0434c05: 限。以拂子擊床云這裏見得徹去。便見從上諸聖。脫
0434c06: 珍御服。衣弊垢衣。撈摝生。入泥入水。故我奉化郡
0434c07: 王。述而不作。了如幻三昧。隱菩薩相。現宰官身。致君
0434c08: 澤民。封王建節。奮醫國手。穹護法城。凡聖情空。死生
0434c09: 夢破。塵勞境寂。智慧花開。九有四生。皆承恩力。且道。
0434c10: 行何行願。獲此殊勝。掛拂子云妙處欲言言不及。月
0434c11: 移花影上闌干。
0434c12: 結座。親隨彌勒下長汀。一字王書奉化名。輔國功成
0434c13: 歸內院。子孫恩被錦衣榮。
0434c14: 上元上堂。謝知客。無辨古今眼。有辨古今舌。說得十
0434c15: 分真。何如見得徹。見得徹。耿耿心燈奪夜寒。年年宴
0434c16: 賞元宵節。
0434c17: 上堂。謝道士至。茅舍春深。韶華可人。山花裛翠。草
0434c18: 如茵。況有尋幽客至。錦囊探句。藜杖挑琴。握手松根
0434c19: 同一笑。高風曾不護東林。
0434c20: 上堂。雪竇方菴遺書至。廣漢馬駒子。十方羅漢僧。不
0434c21: 喫金粟。專血戰冤。古龍吸乾到底。清樹靠
0434c22: 倒無根。五處移場弄險。化機曾不涉春緣。休征藏
0434c23: 密。地陷天崩。棠棣花殘鴈沉影。椎未免哭蒼天。
0434c24: 四月旦上堂。三月青春彈指過。九旬朱夏又從頭。茶
0435a01: 抽舌郎忙摘。麥弄蝦鬚逐旋。熾然說法。聲撼林
0435a02: 丘。拈丈南陽忠國師來也。見汝諸人不識。擲下云倒
0435a03: 騎佛殿。徑入蟭螟眼裏去也。
0435a04: 上堂。謝秉拂造齋。天禁臠。熊掌與魚。二難兼得。我
0435a05: 此一眾。久受枯寂。食法二輪。同時撥轉。飽真味。無
0435a06: 著歡喜處。可謂無上法喜。純陀之供。雖然。且道。與天
0435a07: 禁臠。相去幾何。拍床云五陵玉筋耽肥軟。何似春
0435a08: 山蕨肥。
0435a09: 五月旦上堂。結夏已巳半月了也。水牯牛作麼生。愛從
0435a10: 荒草去。不向坦途行。中牽索。靜處加鞭。月白風清
0435a11: 眠露地。聲聲牧笛響村。
0435a12: 端午上堂。小供天中節。家貧樂有餘。蒻包粳米粽。茶
0435a13: 點石菖蒲。不用童尋藥。何須鬼符。千妖俱掃。長
0435a14: 夏得安居。雖然。衲僧門下。天地懸殊。
0435a15: 上堂。放下著。莫妄想。無孔銕鎚。半斤八兩。面門拋擲。
0435a16: 土曠人稀。無業趙州元不會。鳳林徒自說吒之。
0435a17: 六月旦上堂。六月苦炎熱。蠟人何似生。火雲烹得解。
0435a18: 解後完全。堪笑雲門老。杲掣風顛。通身臭汗。微
0435a19: 生殿閣。打失鬼精魂。要會諸佛出身處。良久拍膝驢
0435a20: 年驢年。
0435a21: 上堂。眼裏著得須彌山。耳裏著得四大海。子細思量。
0435a22: 身如椰子大。著許多圾圾作麼。瑞巖眼裏著聲
0435a23: 不得。耳裏著色不得。年近八十。救死不贍。何暇向聲
0435a24: 前色後。鼓弄人家男女。今朝旦喜。祖父田園。旱苗得
0435b01: 雨。高下豐熟。一飽可期。腹謳歌。快活快活。你這一
0435b02: 隊漢。略不知恩。更來者裏。挨肩並足。討恁麼。拽主
0435b03: 丈下座。大眾一時走散。復云侍者取拄杖
0435b04: 上堂。請監。雨足龍閑。年豐民樂。袖出刈禾鎌。大地
0435b05: 全。歸來十二峰前。別甑炊香。明璣滿。餵飽活
0435b06: 衲僧。曲肱酣睡。著。佛法身心爛似泥。拍膝啞。醫無藥。
0435b07: 上堂。截續鳧。夷壑盈嶽。肇法師。折許多氣力。作什
0435b08: 麼。古今天地。古今日月。山是山水是水。僧是僧俗是
0435b09: 俗。切不得動著。何故。彼自無瘡。勿傷之也。
0435b10: 上堂。謝新舊兩班。十二峰前傀儡棚。盡由行主線抽
0435b11: 牽。編排科段無新舊。歌舞秋風樂管筵。
0435b12: 上堂。謝江西巽藏主。雪峰來。人從福州來。接得江西
0435b13: 信。報道雪峰木毬。輥入育王鰻井。怒浪空。魚龍乞
0435b14: 命。秋風吹落惺惺石上。驚觸主人翁酣睡醒。良久掀
0435b15: 眉一笑千峰靜。
0435b16: 中秋上堂。八月十五中秋節。人皆競賞天邊月。心月
0435b17: 孤圓自不知。不涉圓虧光影滅。馬師父子錯商量。拂
0435b18: 袖便行猶未徹。諸人還見心月麼以拂。打○相急著
0435b19: 眼看。重重金屑。
0435b20: 打板上堂。巖桂飄香。井梧凋葉。活祖師機。重重漏洩。
0435b21: 見得分明眼似眉。道得完全舌如結。諸人要知親切
0435b22: 句麼。蒲團三月冷如。今朝穩坐。靜聽渠分說。
0435b23: 重九上堂。九月九。重陽節。不向東籬賞菊花。只點茱
0435b24: 萸茶一啜。苦澀難舌如。更吞栗棘蓬肝腸裂。且
0435c01: 道陶淵明。還曾知此味麼。乃搖頭云莫說莫說
0435c03: 團透。長慶稜捲簾悟道。病眼見空花。香林遠紙襖大
0435c04: 書。破袖爭出手。鳧短長。驢前馬後。拍膝云不知笑
0435c05: 破他人口。
0435c06: 上堂。謝道士游山歸。會萬物為自己已。其惟聖人乎。拈
0435c07: 主丈主丈子。嫌佛不肯做。不居凡聖位。自己已生冤家。
0435c08: 更有何物可會。朝游檀特。莫宿羅浮。鴈宕天台。隨緣
0435c09: 放曠。行青草徑。困臥白雲根。優哉游哉。快活活快。
0435c10: 且道誰是同行者。靠丈。顧視云
0435c11: 上堂。閤新添一長。金針巧製鴛鴦。拂云不
0435c12: 知這箇長多少。莫把龜毛亂較量。
0435c13: 上堂。為勤監寄庫水陸。如意珠在何許。盡情拾堅
0435c14: 牢庫。輕如毫末重如山。賤似黃金貴如土。輪鎚擊不
0435c15: 開。毗嵐散還聚。隋珠照乘何足云。趙璧連城難較此。
0435c16: 豈不見。郁山主。騎驢過斷橋。殺知落處。凜凜寒光
0435c17: 照千古。又不見。寂子。通身有口難吞吐。傾出栲栳
0435c18: 珠。殷勤奉東寺二老。家珍誰堪分付。勤監寺喏。牢記
0435c19: 取　頌要見心珠發耿光。只消一念破慳囊。昆虫草
0435c20: 木承恩力。世世藂林建法幢。
0435c21: 上堂。謝秉拂幹齋。并修墻。十方義聚。和氣如春。非魔
0435c22: 非佛。無主無賓。食法二輪能妙轉。不剪月過書雲。
0435c23: 雖然。聞韶不知味。門戶喜重新。
0435c24: 上堂。謝遠首座。并說規矩。結繩為政。畫地為牢。堯舜
0436a01: 之君。猶有化在。拈丈主丈子。罪犯彌天。剛強難化。非
0436a02: 結繩可以取其信。非畫地可以格其非。商令至嚴。惡
0436a03: 心轉熾。瑞巖老朽。既司其職。當言不避截舌。卓丈輕
0436a04: 輕點著。返朴還淳。何故。不過虎溪橋。誰識東林遠。
0436a05: 佛成道上堂。當年不合棄金輪。忍凍吞飢度六春。又
0436a06: 被毛頭星換眼。至今苦屈未能伸。瑞巖不孝。尚有慈
0436a07: 心。燒塊木頭修薄供。且圖溫飽過。切忌賺他人。
0436a08: 正旦雲晴上堂。兆應豐年。單明一色。玉作樓臺。銀連
0436a09: 巷陌。新晴人喜賀元正。不識春山頭併白。
0436a10: 上堂。謝新舊知客掌財維那。茶迎過客無新舊。秤定
0436a11: 須彌有重輕。活弄手頭雖得妙。何如聞桶箍聲。
0436a12: 涅槃上堂。今朝二月十五。黃面瞿曇滅度。諸方撾
0436a13: 聲冤。盡是閑言長語。一點涅槃心。無人知落處。拍膝
0436a14: 云山花滴如紅雨
0436a15: 上堂。久雨新晴。物情顯煥。蝶弄海棠陰。鶯啼楊柳岸。
0436a16: 聲色純真。不得一半。堪笑靈雲活眼睛。被桃花換。
0436a17: 拍床云啞。瞎漢瞎漢
0436a18: 上堂。謝都寺殿主。并子。廣福和尚相訪。楊岐栗棘
0436a19: 蓬。趙州殿裏底。一句當機裂萬差。盡大地人扶不起。
0436a20: 且道。達磨西來。所傳子上。還該著麼。如辨端倪。三
0436a21: 驢踏破坤維。然燈佛在你底。
0436a22: 上堂。謝天童環溪和尚相訪。四十年同參。廿餘年相
0436a23: 別。不唱菩薩蠻。何暇說佛法。驀劄相逢十二峰。我患
0436a24: 生盲你患聾。是聖是凡都莫問。且分苔石憩松風。
0436b01: 上堂。謝智首座龍維那相訪。客路奔馳歲月深。朝游
0436b02: 東魯暮西秦。子規苦勸人歸去。血濺巖花幾見春。只
0436b03: 如象骨巖法戰不勝。大隋菴劫火洞然。還有這箇消
0436b04: 息麼。待須彌崩倒。向汝道。且道須彌。幾時崩倒。喝
0436b05: 看。
0436b06: 壽崇節滿散上堂。示大家身。為帝王母。與佛同生。福
0436b07: 兼寰宇。萬國歡悰慶誕彌。蟠桃何止宴瑤池。
0436b08: 祝香云。一德覆坤維。永輔明君之化。八荒開壽域。長
0436b09: 居聖母之尊。
0436b10: 浴佛上堂。棒打不死。水浸不死。指地指天。周行七步。
0436b11: 做出許多裝夯子。瑞巖不欲證父攘羊。訐人短處。勉
0436b12: 強辦一盆湯。為洗通身染污。教渠知有淨智莊嚴功
0436b13: 德聚。雖然。笑倒門前老松樹。
0436b14: 乾會節滿散上堂。九曲河清產聖人。行堯舜道覺斯
0436b15: 民。萬翹仰垂衣化。舞春風賀太平。
0436b16: 祝香云。色禽峻宇。常懷五子之歌。富壽多男。式副封
0436b17: 人之祝。
0436b18: 結制上堂。九旬禁足。困魚止濼。三月安居。鈍鳥栖蘆。
0436b19: 圓覺伽藍俱掃。釋迦彌勒是他奴。且道他他是誰。
0436b20: 喝云切忌安名立字
0436b21: 禮都寺供佛寄庫。提綱。元禮首座。與老僧見處一般。
0436b22: 苦瓠連根苦楊岐監寺。跨瞎驢踏人無數。甜瓜徹蔕
0436b23: 甜似這般底。束作一束。投寄堅牢庫藏。百世無一
0436b24: 毫增損。光吞宇宙。聲振古今。以此供千佛。合掌道難
0436c01: 消。以此利群生。銘心思報德。何患袈裟下堅固。誰云
0436c02: 法不增高。先身後身。一夢兩覺。且道承何善力。得
0436c03: 恁麼殊勝。以拂擊禪床欲窮千里目。更上一層樓
0436c04: 上堂。謝閩浙蜀中兄弟相訪。筀筍剪龍鬚。山茶烹
0436c05: 舌。客話家私。各打鄉談說。閩蜀同風。浙音迥別。老
0436c06: 倒芝峰耳重聽。拍床云子規聲訴三更月
0436c07: 端午上堂。道士書符。引鬼入師巫舍。童子采釆藥。抱病
0436c08: 投良醫門。自身無瘡。徒勞針艾。瑞巖素無活人藥。亦
0436c09: 無奪命符。俯順時宜。以拂畫一畫百千妖俱掃跡。
0436c10: 飽占米飯唱山歌。知音者少觸脾多。
0436c11: 上堂。煎并謝前白雲和尚相訪。傾倒投子油瓶。拗
0436c12: 折龍孫頭角。大鑪裏烹煎。香透千巖萬壑。殷勤奉
0436c13: 供。昔年高臥白雲僧。與無舌人。從頭咬嚼。咬得著。鼓
0436c14: 舞昇平。唱村田樂。
0436c15: 上堂。謝靈峰權管。跨弄蹄驢。住壁院。千古遺風今
0436c16: 再見。吞吐何須栗棘蓬。煉已巳成丹九轉。傾出瓶壺。
0436c17: 寒光閃電。扶危妙在通權變。
0436c18: 立秋上堂。一葉落天下秋。一塵起大地。三世諸佛。
0436c19: 歷代祖師。天下老和尚。古往今來。未曾起一毫情念。
0436c20: 因甚十方空。悉皆消殞。知麼。但得龍王致霖雨。大
0436c21: 田多稼自豐年。
0436c22: 解夏上堂。閏六月九旬禁足已巳嫌多。那更重加一月
0436c23: 遙。不解六根門互用。蠟人銕做也應消。
0436c24: 上堂。八月秋何處熱。塞鴈來賓。井梧凋葉。拈丈衲僧
0437a01: 主丈知時節。畫一畫千里萬里一條銕。卓一卓阿剌
0437a02: 剌。
0437a03: 中秋上堂。謝祖印西堂太白客。祖印高提。明炳煥。
0437a04: 譬如中秋夜月。高低普照。幽晦俱明。若論靈山指曹
0437a05: 溪指。好修行好供養。總是光不透脫。諸人要見光境
0437a06: 俱亡。十方通暢處麼。問取玲瓏巖下。具透關者。
0437a07: 九月旦上堂。謝新舊兩序。監本祖庭花。東西爭擢秀。
0437a08: 一等放清香。不分新與舊。枝枝葉葉。頓精神。粧點
0437a09: 芝園劫外春。
0437a10: 重九上堂。秋菊鋪黃。茱萸裛翠。彭澤淵明。清吟濁醉。
0437a11: 一年一度賞東籬。蹉過重陽總不知。因甚如此。逐物
0437a12: 意移。
0437a13: 上堂。謝監。天童兄弟相訪。黃雲。精神玉粒。熟
0437a14: 知稼穡。人著意勤。拾已巳拾。舂石墜腰。炊香滿室。
0437a15: 客來唱曲賀豐年。撫髀清歡。莫嫌貧極。
0437a16: 開爐上堂。監寺莊主知庫。楊岐驢弄蹄。天衣鴈沉影。
0437a17: 兩老無知語。不分邪正。何似火爐頭話。無主無賓。
0437a18: 是非審定。不違法印。雖然我王庫內。豈有是刀哉。古
0437a19: 今多少人。以橘皮為火。紛然錯認。拍膝云啞。死煨
0437a20: 殺誰深省。
0437a21: 達磨忌拈香。航海而來。面壁而坐。未明直指單傳。先
0437a22: 被梁王勘破。當門齒露風。隻履歸何早。熊耳峰前。纍
0437a23: 纍荒草。至今惹得行人笑。
0437a24: 元正上堂。昨宵送舊。今日迎新。迎新送舊。費盡精神。
0437b01: 新舊兩頭忘記了。始知今日是元正。不用借婆衫子
0437b02: 拜。今年人是去年人。
0437b03: 元宵上堂。并謝知客監寺。綿州憩藏主。貧苦芝峰。賞
0437b04: 元宵節。宴樂佳賓。將何鋪設。明挑海底燈。細剪亭前
0437b05: 月。打拍東山瓦歌。作打丈勢云掤八刺剌札。樂有
0437b06: 餘清不徹。趣味森嚴。恰似趙州。曾到未到。喫盃盃茶。
0437b07: 洞山生姜不改辣。拍膝云啞。不是知心向誰說
0437b08: 涅槃上堂。二月十五。瞿曇滅度。山鳥悲春。山花泣雨。
0437b09: 盡大地人。有屈無伸處。拈丈獨有瑞巖主丈子。銕作
0437b10: 心腸渾不顧。唱太平歌。卓一下歡聲滿路。因甚如此。
0437b11: 靠丈云殲厥渠魁。澄清寰宇
0437b12: 三月旦上堂。浴乎沂舞雩歸。道存目擊。樂以忘機。嗟
0437b13: 歎奔馳途路客。拋家失業有誰知。拍床云杜啼出
0437b14: 血。勸得幾人歸。
0437b15: 上堂。薄福值荒年。日三頓粥。兩眼挂青山。真味填
0437b16: 枵腹。貧有餘樂不足。誰管古人見延壽。不見延壽山
0437b17: 前麥熟與未熟。無事巖泉洗耳聽。幽禽巧奏陽春曲。
0437b18: 好大哥。快活快活。
0437b19: 佛鑑和尚忌拈香。五髻峰頭。怨憎會苦。熱血相噴。重
0437b20: 重染污。箇樣老妖魔。慚愧今朝死。麤茶一甌。麤香一
0437b21: 炷。插香云供養阿儂。作女人拜云願百劫千生。驀劄
0437b22: 相逢。好眼看承。好心攀顧。切莫重行險路。何故。背
0437b23: 後恐遭人指註。
0437b24: 四月旦上堂。大地全荒總不憂。奪飢人食縛耕牛。衲
0437c02: 佛誕辰上堂。撈摝群迷。示生五濁。臭穢通身。如何洗
0437c04: 骨清。快活快活。
0437c05: 德祐元年。二月十六日。退院上堂。
0437c06: 六年償債芝峰寺。費盡衣盂用盡心。今日杖藜行活
0437c07: 路。笑看花木媚清陰。
0437c08: 
0437c09: 希叟和尚廣錄卷第三
