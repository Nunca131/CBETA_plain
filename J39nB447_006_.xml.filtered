0399c01: 東山梅溪度禪師語錄卷第六
0399c02: 嗣法門人真解等編
0399c03: 茶話
0399c04: 文應運設茶孰把春風剪碎來山堂夜夜共銜杯於
0399c05: 中有箇搜腸訣喫著令人夢眼開。
0399c06: 韓道啟設茶舉杯示眾云會麼眾無對師以拄杖左
0399c07: 右打云山僧夜夜飲春毛劈腹剜心為爾曹總為爾
0399c08: 曹不解會故拈拄杖打驢腰。
0399c09: 無邊林居士設茶俗筵以酒敘話僧舍敘話飲茶茶
0399c10: 酒雖然各別要且事同一家如何是同的道理歲歲
0399c11: 農霜潑菊花。
0399c12: 黃相寰設茶數色名園果一杯春露茶大家同飲啖
0399c13: 幾個不粘牙。
0399c14: 張恭人設茶山月似鏡明杯茗如玉碧消息在其中
0399c15: 諸人識不識若識則寒山比的趙州道的無不冰釋
0399c16: 熊有貴設茶昨夜焚香飲雀舌今宵剪燭醉龍團燭
0399c17: 光炯炯輝猊座香氣騰騰噴綺筵這冤家當陽即是
0399c18: 轉念被瞞顧左右云還有不被瞞者麼。
0399c19: 吳可安設茶劫前那一段猶如生銕片若能嚼破他
0399c20: 何愁不了辦。
0399c21: 除夕茶話處處梅花開似玉家家爆竹嚮如雷山僧
0399c22: 無別為分歲一個清清茶一杯雖然且道是甚麼滋
0399c23: 味若也識得何夕可除如其未能明朝新歲。
0399c24: 茶話昨日三十今日初一大家共喫茶莫將口打濕
0399c25: 若將口打濕拄杖劈頭擊。
0399c26: 臘八茶話鐘停鼓歇夜沉沉大家相聚喫山茗其中
0399c27: 滋味如親識不須天上覓明星。
0399c28: 熊居士設茶師指燈花召侍僧曰摘取來僧無對乃
0399c29: 云金牛喚眾喫飯趙老呼僧飲茶惟有山僧迥別教
0399c30: 人摘取燈花且道與二尊宿相去多少維那云不隔
0400a01: 一些師起身云謝熊居士茶。
0400a02: 中秋茶話靄靄白雲垂逕岸飄飄黃葉落江濱五湖
0400a03: 衲子齊雲集一個盃中月一輪以拂子打圓相下座。
0400a04: 解制茶話自從結制九旬來夜夜烹茶共舉杯獨有
0400a05: 今宵分外別震威一喝吼如雷喝一喝云聞麼若也
0400a06: 聞得始知十月十五布袋未曾結卻正月十五布袋
0400a07: 未曾解開。
0400a08: 端午茶話日日橫談豎說朝朝捏聚打開與麼漏逗
0400a09: 無別要透祖意西來如何是祖意西來角黍堆盤茶
0400a10: 滿杯。
0400a11: 瑞麟居士設茶經餘田舍煙村歷遍山巔麓足劫前
0400a12: 一片信心特從這裏拈出如何是瑞麟居士的信心
0400a13: 杯裏新茗碧如玉。
0400a14: 孔居士設茶白雪浮甌撲鼻香飲著風生兩腋涼滋
0400a15: 味雖然只這是定要當人親口嘗。
0400a16: 茶話莫管雀舌龍團只須信口喫去咬著趙州道的
0400a17: 頓令生死瞥地。
0400a18: 秦繼淳設茶風自清兮雲自淡檀那信手煎團片莫
0400a19: 教徒飲月明前要識香甜那一段。
0400a20: 林自奇設茶檀越設茶請開示啟口奈乎無一字以
0400a21: 拂子畫圓相云直須嚼碎這些兒弄箸舉杯無不是
0400a22: 寶山設茶師以拂子畫圓相云秪這箇不從雨前摘
0400a23: 來亦非鼎中煎出有人喫著些兒憑教通身換骨。
0400a24: 中秋設茶中秋佳節是今夕監院設茶普請喫芝麻
0400a25: 餅比月輪圓不必區區天上覓是夜無月。
0400a26: 佛事
0400a27: 大興寺為本師靈隱老人舉哀不違悲願降南閻幾
0400a28: 向煙波駕銕舡焂爾西攜隻履去泥牛石虎盡潛然
0400a29: 恭惟本師老人道明日月德合乾坤住世四十三秋
0400a30: 利生一十七載神機迅捷劈開荊棘路海口讚不能
0400b01: 慧辯幽玄坐斷是非關佛眼覷不見棒似三春之雨
0400b02: 喝如五夜之雷指月印可禪心拈花流通正眼在處
0400b03: 抽釘拔楔不離本分鉗鎚隨方打鎖敲枷詎越單傳
0400b04: 旨趣將謂萬世法幢不期一朝撒手以至人天失仰
0400b05: 龍象無依竹帶煙愁花含露淚雖然大眾還知吾師
0400b06: 去處麼如是則知淨法界身本不生滅大悲願力示
0400b07: 有去來倘或未知不免白雪半甌枯煙一瓣換手搥
0400b08: 胸哀聲不斷。
0400b09: 為月用髮翁起龕以杖擊龕云棒頭開正眼喝一喝
0400b10: 云喝下悟無生一月千江印風光遍界明正恁麼時
0400b11: 起龕一句作麼生道東澗水流西澗水南山雲送北
0400b12: 山雲卓拄杖引之而出。
0400b13: 為法兄大慈和尚起龕碧桃吐玉翠柳拖金雨灑如
0400b14: 膏雲飛似鶴召大眾云且道是乾坤現瑞之時吾兄
0400b15: 撒手之際者裏分析得出始知吾兄不來相而來不
0400b16: 去相而去其或未然殃及兩堂雲水客一聲佛送翠
0400b17: 微西卓拄杖引之而出。
0400b18: 為母歸元尼舉哀毀形終志在林泉共話無生幾度
0400b19: 年今日功圓先我去獨留孤月照溪邊恭惟生母歸
0400b20: 元比丘尼七旬寄世六臘披緇淡泊同甘寂寥共守
0400b21: 比望舞彩長年承歡永日不意花收果熟行滿功成
0400b22: 致使木人傷感石女悲思今則香焚寶鼎燭耀雲龕
0400b23: 公案現成應須剖決遂指龕召大眾云還知我母不
0400b24: 來而來不去而去麼若也知得何哀可舉何白可披
0400b25: 脫或未能只得厚著本來真面目且隨世諦哭哀哀
0400b26: 起龕謖謖寒風拂面來紛紛白雪凌空散十方龍象
0400b27: 悉雲臨同送我慈登覺岸卓杖引之而出。
0400b28: 入塔以杖擊塔頂云無鬚鎖子透出無縫塔門開已巳
0400b29: 我慈七十生緣今日收歸者裏遂投骨掩塔戶云大
0400b30: 眾還知我慈受用處麼峰巒萬疊千秋供日月兩輪
0400c01: 億載燈。
0400c02: 到晉寧盤龍蓮峰大慧照禪師塔前拈香參明趙老
0400c03: 一無字結得如來三世冤脫去盤龍四百載山青水
0400c04: 綠尚依然恭惟盤龍具足堂上蓮峰大慧照禪師元
0400c05: 代禪宗南滇寶筏直指之風匪化而化單傳之道不
0400c06: 弘而弘致令蒼山洱水聞風稽首碧雞金馬聽令傾
0400c07: 誠所以光綿具足瑞永盤龍不肖某雖生異世要且
0400c08: 同風敢問大眾畢竟以何為驗遂拈香云須知綠水
0400c09: 皆涵月莫謂青山不鎖雲。
0400c10: 到雞山迦葉殿拈香踏開無數雲山經了許多風雨
0400c11: 誰知金色頭陀原來只在者裏顏左右云見麼若也
0400c12: 見得則正法眼藏也在者裏涅盤玅心亦在者裏不
0400c13: 然只得拈香一瓣倒身三禮拈香展禮竟復頌云一
0400c14: 自花枝信手拈破顏微笑荷單傳金襴委付真風迥
0400c15: 玉偈流通玅旨玄非但竺乾燈焰焰滔滔還教震旦派綿
0400c16: 綿不因遠繼瞿曇脈詎敢來茲若是宣。
0400c17: 剃度吹毛寶劍白如銀拔出當陽孰敢親非但剃除
0400c18: 鬚與髮頓教當下絕根塵。
0400c19: 剃度三寸金刀不等閒拈來光焰逼人寒與麼一掃
0400c20: 煙雲盡孤月珊珊當下圓。
0400c21: 剃度子母多年求出塵大都有願在吾門今朝剪去
0400c22: 堂前草一色花開劫外春。
0400c23: 盂蘭會放生風敲桐葉凌青漢露點芙蓉綻碧池眼
0400c24: 底分明絕蓋覆眾生自是路頭迷今日是我闔郡檀
0400c25: 那并諸山禪德於一毫端建茲勝會敦請山僧說大
0400c26: 法要為諸含識直指路頭遂以拄杖當頭一劃云還
0400c27: 識此個路頭麼若也識得始知盡虛空是清淨身遍
0400c28: 法界是直截路勿論鱗甲羽毛俱成正覺胎卵濕化
0400c29: 共證真常說甚麼迷之與悟升之與沉所以道心同
0400c30: 虛空界示等虛空法證得虛空時無是無非法且乘
0401a01: 時信步一句作麼坐道鐘鼓輕敲聞遠近香雲靉靆
0401a02: 覆高低遂放生云當陽揭示無遮障透出從教任所
0401a03: 之。
0401a04: 盂蘭會放生以拄杖打圓相云會麼這裏會得便會
0401a05: 三點如星象橫鉤似月斜披毛從此得成佛也由他
0401a06: 脫或未會不免刻水成文去也以拄杖卓左邊云這
0401a07: 是披毛戴角　卓右邊云這是成佛作祖的當陽如
0401a08: 委悉不用別尋思到這境界無一眾生不開正眼無
0401a09: 一眾生不入圓明既然如是只如今日指破破頭信
0401a10: 步還鄉一句作麼生道頭頭盡是菩提路處處無非
0401a11: 極樂天遂放生云當下翻身驀直去更嫌何處不超
0401a12: 然。
0401a13: 為慈容舉火昨夜一天月今日滿山雪消息甚分明
0401a14: 慈禪徹未徹若也徹始知無去無來非生非滅脫或
0401a15: 未能不免放出火光與伊直下剿絕攛下火炬云信
0401a16: 步莫教遲徑入無生國。
0401a17: 為靜覺起龕以拄杖劃一劃云來從此來去從此去
0401a18: 撩起便行莫教擬議卓拄杖引之而出。
0401a19: 舉火解開冬月襖脫卻夏天衫下火云火滅煙消後
0401a20: 新新一朵蓮。
0401a21: 為聖先起龕以拄杖擊龕云劈開生死機關劃一劃
0401a22: 云劃斷去來道路翩翩隻履如飛佛也留他不住卓
0401a23: 拄杖引之而出。
0401a24: 舉火披風度雨入滇邦為禮雞山古道場剛欲攜笻
0401a25: 旋浙水不期撒手在龍陽以火炬打圓相云聖先聖
0401a26: 先還會不隔處麼倘若會得始知頭頭本國處處故
0401a27: 鄉說甚麼山遙海闊路遠天長脫或未能直須火裏
0401a28: 翻觔斗自然隨處得風光遂攛下火炬。
0401a29: 為淨月侍者起龕侍我巾瓶十八年幾經辣掌與麤
0401a30: 拳不期撒手東山上脫體風光淨月圓雖然若是且
0401b01: 轉身吐氣一句又作麼生普請大家出隻手扶起死
0401b02: 中不死人遂以拄杖擊龕引之而出。
0401b03: 為東山知如髮師舉哀一從違座入南滇雁杳魚沉
0401b04: 十四年今日歸來進菽水不期隻履又西還蒼天蒼
0401b05: 天何得了緣太速撒手甚忙致令捨身巖搥胸震地
0401b06: 來仙硐跌足驚天雖然若是大眾還知吾師生滅無
0401b07: 于去來不礙處麼設或未知不免一瓣枯煙拈鼎內
0401b08: 兩行酸淚落龕前。
0401b09: 起龕峰頭雪化寒初解澗底冰消暖乍還普請緇流
0401b10: 齊合十送師直上涅槃山卓拄杖引之而出。
0401b11: 入塔嶺外西風瑟瑟來林間黃葉飄飄落驀然無縫
0401b12: 塔門開遂入骨云收取吾師這一著。
0401b13: 為清傳沙彌舉火傳沙彌傳沙彌生受吾教育死受
0401b14: 吾提持顧左右云生死且置且道教育提持個甚麼
0401b15: 以火把打圓相云還委悉也未若能委悉始知生死
0401b16: 不能縛來去不能羈其或未然不免當陽撥出性空
0401b17: 火徑送西方八德池遂攛下火炬。
0401b18: 為法兄西竺和尚起龕師以杖擊龕云棒敲桐葉和
0401b19: 雲墜喝一喝云喝震蘆花映水開無限秋光留不住
0401b20: 翩翩隻履向西迴恭惟法兄西竺和尚心清水月性
0401b21: 潔冰壺掩關藥王宮中頓空知見續燈普門堂上歡
0401b22: 忭人天孤峻處似峰巒卓爾瀟灑處如雲鶴飄然所
0401b23: 以緣結宰官名喧宇宙將謂長光濟道豈期信步蓮
0401b24: 邦雖然示有去來要且本無生滅不見道處生死流
0401b25: 驪珠獨耀於滄海踞涅槃岸桂輪孤朗於碧天正恁
0401b26: 麼時如何是發送雲龕一句兩班仙樂驚雲漢一路
0401b27: 香煙擁稻畦高舉洪名六字號大家相送過前溪卓
0401b28: 杖引之而出。
0401b29: 入塔師以拂子指塔云這無縫塔本自成現不假功
0401b30: 勛磨風雨而不磷亙古今而不壞是故三世能仁以
0401c01: 之收因結果歷代開士以之倒臥橫眼今我西兄和
0401c02: 尚以之潛縱斂歛跡敢問大眾未審此塔從甚麼處出
0401c03: 現而能有如此之殊勝奇特若檢點得出始知此塔
0401c04: 人人本有個個不無曠大劫來於其中間出入無礙
0401c05: 如其不爾且看據款結案群峰聳翠如屏一水拖藍
0401c06: 若帶遂入骨掩塔戶云全身放下其中永證金剛不
0401c07: 壞。
0401c08: 為潘憲玉鉉柯護法舉火七年美政播全黔民亦安
0401c09: 兮國亦安不意功圓撒手去人非人等盡潸然恭惟
0401c10: 玉翁柯大檀越貴陽方伯佛國金湯舒補袞調羹之
0401c11: 手扶天南半壁運即此證彼之心輔濟北一宗殘黎
0401c12: 託以庇庥荒徼仗其膏澤所以聲揚萬里名聞九重
0401c13: 將謂福星永照豈期竺國俄歸非惟方袍圓頂無以
0401c14: 具瞻亦且黃童白叟失其依怙雖死生非有談到公
0401c15: 之仁愛綠水青山悉皆哽慟然來去本空話及公之
0401c16: 慈和蒼松翠竹莫不含悲遂以火把打圓相顧兩序
0401c17: 云且道是死生耶來去耶倘若會得便會玉翁柯大
0401c18: 檀越來去本空死生不礙雖官居二品不以為榮祿
0401c19: 享萬鍾不以為貴一一了於意地般般空於眼根任
0401c20: 性如如隨情落落脫或未能不免將此性空真火而
0401c21: 與我公收因結果去也性空真火實優哉觸著些兒
0401c22: 燦九垓攛下火炬云今日為公親舉出宰官身脫現
0401c23: 如來。
0401c24: 為厥中禪師起龕師以杖擊龕云棒頭花劈去來路
0401c25: 喝一喝云喝下澄空迷悟機放出衝霄銕鷂子涅槃
0401c26: 山上撲雲飛卓杖引之而出。
0401c27: 為姜文達舉火石虎巖前嘯晚風泥牛波底吼明月
0401c28: 欲知非滅亦非生拈拄杖云定要了明此一訣然此
0401c29: 一訣多少人不能當陽領會直下荷擔一味作空花
0401c30: 活計幻夢生涯殊不知富貴花間露榮華水上漚復
0402a01: 拈拄杖云惟此一訣亙古今而不變歷天地以長存
0402a02: 放之則充塞太虛卷之則不立些子倘若會得則石
0402a03: 虎嘯風全彰妙有泥牛吼月盡露真機又何生之可
0402a04: 生何滅之可滅其或未然不免助汝性空一把火霎
0402a05: 時煆出本來真遂下火。
0402a06: 為祿藜和尚舉火祿公祿公常將兔角挑明月慣把
0402a07: 龜毛束太空恰好同撐如是道豈期隻履逐西風致
0402a08: 令法門失準緇素無依四山生慘淡之雲萬壑結淒
0402a09: 清之雨然雖若是幸有來來實不來去去實不去的
0402a10: 為你諸人塵塵現清淨身剎剎出廣長舌還委悉麼
0402a11: 若能委悉始知祿公和尚涅槃城裏高懸慧日生死
0402a12: 海中倒駕銕船說甚麼雪解山巒在花殘香骨存正
0402a13: 與麼時不觸生滅去來則且置如何是不負同門道
0402a14: 誼一句一自相逢東嶺端陽春白雪幾盤桓今朝歸
0402a15: 去無餘贈下火云惟助性空火一攢火一攢煉出圓
0402a16: 明那顆丹鼓掌呵呵便行。
0402a17: 為嘯竹禪孫起龕若謂有去來笑殺木人石女若謂
0402a18: 無去來亦笑殺木人石女拈拄杖云正當恁麼時還
0402a19: 是有去來耶無去來耶於此會得始知我嘯竹禪孫
0402a20: 兩頭坐斷中道不立廓若太虛明如杲日其或未然
0402a21: 引旛縹緲如龍躍相送雲龕過碧山以杖擊龕云起
0402a22: 秉炬力辭台嶺來決志東山上七載侍巾瓶幾經喝
0402a23: 與棒秪相他年繼我宗豈期一旦失其望致令山水
0402a24: 嗟吁花鳥惆悵休惆悵以火打圓相云惟有這些子
0402a25: 不礙去來不妨收放然雖若是遂以火指龕云且道
0402a26: 這些子著向甚處復云四大本來空五蘊無非妄下
0402a27: 火云盡情付與祝融君鍛出真金無比況。
0402a28: 為法主矩度和尚舉火瑞木半天飛北嶺梅花幾點
0402a29: 放南枝霎然翻轉乾坤色隻履西歸正此時恭惟矩
0402a30: 公和尚降蹟滇海披緇黔山紹完公之衣缽弘鷲嶺
0402b01: 之風規經論講時岌岌青山點道毘尼演處悠悠綠
0402b02: 水揚眉所以萬姓皈心中丞贈偈將謂百世慈航豈
0402b03: 期一朝撒手致令猿鶴舉哀山林披白正恁麼時收
0402b04: 因結果一句作麼生道白雲來去本無心明月升沉
0402b05: 非有意秪因覷破這些兒把住放行無不是顧左右
0402b06: 云還知矩公和尚把住放行處麼脫或未能試看火
0402b07: 蓮光燦後一顆摩尼照大千遂攛下火炬。
0402b08: 入塔這畔花收那邊果熟七十生緣千足萬足雖然
0402b09: 若是如何是全身放下一句遂入骨掩塔戶云一具
0402b10: 黃金鎖子骨收歸窣堵不通風凍雲幾片凌空結梅
0402b11: 雪千枝四面封四面封金剛永證在其中復舉南陽
0402b12: 忠國師因唐代宗皇帝問和尚百年後所須何物師
0402b13: 曰與老僧造個無縫塔帝曰請師塔樣師良久帝不
0402b14: 會顧左右云忠國師塔樣且置今日有問如何是矩
0402b15: 度和尚塔樣山僧向道高著眼且道是同是別雖然
0402b16: 一樣丹青手寫出規模各不同。
0402b17: 掃髮師知如果公塔師拈香上供畢乃云三十二年
0402b18: 前何其恨多三十二年後何其愛多正當三十二年
0402b19: 還是恨不肖徒的是愛不肖徒的是大眾試定當
0402b20: 若定當得庶不負先師抱死志於斯山飛錦書而召
0402b21: 我以至團圞三月決別一朝到此則三十二年前之
0402b22: 恨冰消瓦解三十二年後之愛瓦解冰消不然未免
0402b23: 香爇一爐丹靄裏茶傾三盞翠雲中既然源本無忘
0402b24: 失常寂光應照嶺東。
0402b25: 掃髮翁月川惠公塔師躬行祭掃已巳乃云一從拜別
0402b26: 堵波前杖履南滇十四年今日歸來拈帚柄山環水
0402b27: 遶尚依然如是則知我師翁悲願猶存常光尚照不
0402b28: 肖孫今日拈一瓣香點一碗茶不過表其森森木本
0402b29: 湛湛水源至若恢弘祖道模範人天若非雙桂傳燈
0402b30: 普門續焰則東山門庭何以臻此敢問大眾且兩彩
0402c01: 一賽的句作麼生道珊珊一月圓如鏡半照寒江半
0402c02: 照天。
0402c03: 掃生母歸元比丘尼塔自別西城十六年滄桑更變
0402c04: 意悠然歸來且喜方墳在苕帚柄兒重復拈遂拈帚
0402c05: 柄顧左右云諸昆仲還會麼於此會得則難盡之忠
0402c06: 不盡而盡難全之孝不全而全說甚麼蓼莪之賦風
0402c07: 木之悲到這裏非惟解脫生身之母則三世考妣歷
0402c08: 劫親煙無不解脫去也還委悉麼但得豁開正法眼
0402c09: 等閒何處不酬恩。
0402c10: 到旗山掃本師靈隱老人塔豎拂子云祖道中興氣
0402c11: 岸豪方無不仰風高雖然隻履西歸去尚有兒孫
0402c12: 繼祖曹恭惟本師先老和尚法眼圓明真風迥別三
0402c13: 寸綿軟舌盡掃月露風雲一腔慈忍力均灑香霖甘
0402c14: 雨真度迷津之寶筏開覺路之金繩不肖福度親蒙
0402c15: 印可恒抱慚惶無一德之可長曷寸念之能報數十
0402c16: 年來雖弋龍釣鳳琢玉追金不過塞責門庭未免玷
0402c17: 污宗教今日到來拈一瓣紫檀奠半甌白雪若喚作
0402c18: 酬法乳卻被青山綠水笑不喚作酬法乳亦被青山
0402c19: 綠水笑召大眾云還有證明得出者麼良久云鷺鷥
0402c20: 翹足蘆花岸一任漁人辯是非。
0402c21: 到天童掃祖翁密老人塔淅歷金風卷碧岑扶疏丹
0402c22: 桂放幽林八千里外撥雲至秪為水源木本深以拂
0402c23: 子指塔顧左右云且道是本源耶非本源耶這裏分
0402c24: 析得出始知我祖桐棺山頂擊碎破沙盆禹門室內
0402c25: 奪來斷拂子金粟山中揮雨棒非但澄太湖萬頃之
0402c26: 月太白峰頭震雷喝豈止安南海千丈之瀾燈分十
0402c27: 二座燈燈續焰派衍十三國派派流芳所以聲震九
0402c28: 重風高千古不肖曾孫福度今日到來拈一辯兜樓
0402c29: 婆香穿祖鼻孔要與我祖結天長地久之冤山高水
0402c30: 深之恨然雖若是未審眾中有能若是者麼若有我
0403a01: 當再設伊蒲亦如我祖供養如無只得自為拈香穿
0403a02: 祖鼻孔去也遂拈起香云即此是離此是說到忤逆
0403a03: 兒孫直饒佛眼難覷便燒。
0403a04: 
0403a05: 
0403a06: 
0403a07: 
0403a08: 
0403a09: 
0403a10: 
0403a11: 
0403a12: 
0403a13: 
0403a14: 
0403a15: 
0403a16: 
0403a17: 
0403a18: 
0403a19: 
0403a20: 
0403a21: 機緣
0403a22: 僧問如何是黃龍三關師云從頭問將來僧云我手
0403a23: 何似佛手師云拈香撥火僧云我腳何似驢腳師云
0403a24: 涉水登山僧云人人有個生緣師云開口道著。
0403a25: 僧問如何是一為無量師云春暖鳥聲碎日高花影
0403a26: 重僧云如何是無量為一師云千峰勢到嶽邊止萬
0403a27: 派聲歸海上消。
0403a28: 僧問楞嚴經云清淨本然云何忽生山河大地師云
0403a29: 問從何起。
0403a30: 僧問和尚昔年棲止何處師豎拳云會麼僧云學人
0403b01: 是實問師云因汝實問山僧實答。
0403b02: 僧參師問甚處來僧云滇南師云帶得昆池月來麼
0403b03: 僧無對師云汝不從滇南來。
0403b04: 僧問萬境俱起時如何師云寂僧云不起時如何師
0403b05: 云鬧。
0403b06: 陳居士問和尚教弟子念阿彌陀佛未審阿彌陀佛
0403b07: 在甚麼處師高聲云陳居士士應諾師云在甚麼處
0403b08: 士躍然。
0403b09: 師宴坐一僧向前作禮云學人無問請和尚答話師
0403b10: 云山僧無答請上座轉語。
0403b11: 師翫月次問眾云朗月當空時如何一僧云照破漆
0403b12: 桶一僧云惟我獨尊師云一隊無孔鐵鎚。
0403b13: 碧松問如何是萬法歸一師云雲散天邊月松云一
0403b14: 歸何處師云春來樹上花。
0403b15: 師問水月如何是你本來面目月於桌上畫一圓相
0403b16: 師以袖拂去月復畫師便打。
0403b17: 師夜坐次問大破尼父道以我為隱乎吾無隱乎爾
0403b18: 且道不隱個甚麼破云不隱乎道師云如何是道破
0403b19: 請師講解師指案頭燭云見麼破云見師云吾無隱
0403b20: 乎爾。
0403b21: 僧持扇求偈師云上座說山僧寫僧云學人早已巳說
0403b22: 了足和尚不聞師云山僧早已巳寫了是上座不見。
0403b23: 師夜坐次碧松問燈光晃時如何師云黑漆漆松云
0403b24: 不晃時如何師云明歷歷。
0403b25: 士問和尚會讀儒書否師云不曾士云既不曾讀如
0403b26: 何又識文字師云居士不妨疑著。
0403b27: 僧問眼見色耳聞聲離卻聲色請和尚道師云山僧
0403b28: 常在裏許。
0403b29: 僧問戒定慧三學那一學為尊師云我這裏一學也
0403b30: 無問甚麼三學。
0403c01: 暫到僧問學人千里而來請和尚下棒師云山僧今
0403c02: 日不暇。
0403c03: 僧問學人有枝無孔笛請和尚一吹師云沒這閒工
0403c04: 夫。
0403c05: 僧參師問上座高隱甚處僧云遊遍天下師云踏著
0403c06: 無陰陽地否僧罔措師云辜負艸鞋。
0403c07: 僧問學人有口無底缽欲供養和尚未審納否師云
0403c08: 己巳所不欲勿施於人。
0403c09: 士問泥牛吼月木馬嘶風是有是無師驀頭一棒云
0403c10: 是有是無。
0403c11: 士問弟子業識茫茫請和尚究竟師云你的業識在
0403c12: 甚麼處士云不知師云不知最親切。
0403c13: 士問如何是觀自在時值雷鳴師云你還聞雷聲麼。
0403c14: 僧問如何是古佛家風師云明月橫空照清風匝地
0403c15: 來。
0403c16: 僧問如何是臨濟機師便打僧云如何是臨濟用師
0403c17: 亦打僧作禮師云還識機用麼僧擬議師直打。
0403c18: 士問養妻活子的人參得禪否師云得士云從何處
0403c19: 下手師云看那養妻活子的是什麼人。
0403c20: 僧問透過上頭關時如何師云死逼逼地僧云未透
0403c21: 時如何師云活潑潑地。
0403c22: 師寓安順五顯祠問慧穎禪人虎以肉為食因甚不
0403c23: 食其子穎云是親者難滅師拈拄杖云是親是疏穎
0403c24: 喝師亦喝穎又喝師便打。
0403c25: 僧參師問到此作麼僧云久嚮道風特來參禮師云
0403c26: 帶得甚麼來僧云帶得一頭水牯師云切莫犯人苗
0403c27: 稼僧作禮師云淳哉。
0403c28: 僧問和尚到處說法未審誰是知音師以拂子擊香
0403c29: 案云聞麼僧罔措師云獨是汝不知。
0403c30: 僧問拋戈棄甲時如何師云且喜天下太平。
0404a01: 僧問如何是佛法大意師云風過樹多聲。
0404a02: 士問弟子做工夫心竅不開師厲聲云甚麼物礙汝
0404a03: 師寓師宗趙難言率眾請示念佛參禪旨訣師云山
0404a04: 僧這裏無佛無禪開示個甚麼眾不契師示偈云念
0404a05: 佛將心念參禪假性參性心成一片無佛亦無禪。
0404a06: 士問如何是西來意師云人看來短山淡欲無
0404a07: 師入堂見僧閱經問大德閱者是甚麼經僧云金剛
0404a08: 經師云見須菩提也未僧云見師云是甚面目僧云
0404a09: 與和尚相似師云影子也未見在僧云和尚又作麼
0404a10: 生師云描不成畫不就。
0404a11: 僧問如何是佛師云三十二相僧云如何是法師云
0404a12: 經律論藏僧云如何是僧師云方袍圓頂僧作禮師
0404a13: 云佛法僧在甚麼處僧云和尚指示明白師劈頭三
0404a14: 棒。
0404a15: 僧問西來意即不問如何是自己巳意師豎拳云會麼
0404a16: 撫軍慕公入山訪師次公曰和尚明心見性之旨可
0404a17: 得聞乎師曰山僧無心可明無性可見公曰無之一
0404a18: 字甚是親切師曰說個親切早已支離了也公曰正
0404a19: 所謂認著依然還不是師曰依稀似曲纔堪聽又被
0404a20: 風吹別調間公曰宗門中原來一點也著不得師曰
0404a21: 雖然若是卻又滿眼滿耳公躍然而別。
0404a22: 太史黃公到山問山光水色盈眸竹籟松聲雜耳意
0404a23: 旨如何師曰堂堂太史如何被聲色蓋覆史曰因甚
0404a24: 蘇子瞻又道溪聲盡是廣長舌山色無非清淨身師
0404a25: 曰不然史曰和尚如何師曰不見般若經云若以色
0404a26: 見我以音聲求我是人行邪道不能見如來公揖而
0404a27: 別。
0404a28: 春日糧憲梁公與師登玉皇閣公曰春色重重可愛
0404a29: 師曰雖然若是卻能換人眼睛公曰弟曾留心貴教
0404a30: 幾年竟無入處師曰春色重重可愛公稽首謝之。
0404b01: 臬憲張公與師喫茶次乃問貴教中趙州茶雲門餅
0404b02: 是何意旨師曰能止宰官飢渴公曰我為臬憲何飢
0404b03: 渴之有師曰名利之火不息無生之道罔知得非飢
0404b04: 渴乎公頷之。
0404b05: 大中丞田公登山與師喫茶次乃問禪師高臥山中
0404b06: 做些甚麼工夫師曰長嘯古彌陀高歌堯舜世公大
0404b07: 悅。
0404b08: 
0404b09: 
0404b10: 
0404b11: 
0404b12: 
0404b13: 　　　安順府南山寺嗣法門人照潤捐刻
0404b14: 　　本師和尚語錄第六卷附藏流通伏願在處弘拈
0404b15: 　　　花旨趣隨方露指月風規
0404b16: 　　　康熙戊寅歲季夏月吉旦
0404b17: 　　　　　　　　　板藏嘉禾楞嚴經坊
0404b18: 
0404b19: 
0404b20: 東山梅溪度禪師語錄卷第六
