0059a01: 〔錄文二〕
0059a02: 
0059a03: （前殘）
0059a04: 忍心如幻夢，嗔境若龜毛。
0059a06: 無非亦無是，無下亦無高。
0059a08: 
0059a09: 進修名焰地，良為惠光舒。
0059a10: 二智心中遣，三空境上祛。
0059a11: 無明念念滅，隨眠漸漸除。
0059a13: 
0059a18: 
0060a03: 妄心猶未滅，仍見我人形。
0060a05: 
0060a06: 施門通六行，六行束三檀。
0060a07: 資生無畏法，聲色勿相干。
0060a10: 
0060a11: 若論無相施，福德極難量。
0060a13: 凡夫情行劣，施者著稱揚。
0060a14: 若論檀相貌，如空遍十方。
0060a15: 
0060a16: 第三欲得色身住處　從「可以身相」至「即見
0060a17: 如來」。
0060a18: 如來見身相，為破世間情。
0060a19: 恐人生斷見，權且立虛名。
0060a20: 假號三十二，八十也空聲。
0061a01: 
0061a02: 第四欲得法身住處　從「彼有眾生」至「以此
0061a03: 為實」。
0061a05: 當來末世後，唯恐法將沉。
0061a07: 如能信此說，一念佛知心。
0061a08: 
0061a09: 從「當知是人」至「淨信」。
0061a10: 信心成一念，諸佛悉皆知。
0061a11: 克因於此日，證果未來時。
0061a13: 熏成無漏種，方號不思議。
0061a14: 
0061a15: 從「若唯法相」至「我人眾生壽者」。
0061a16: 人空法亦空，二相本來同。
0061a18: 真如沉識海，流轉若飄蓬。
0061a19: 欲證無生性，心外斷行蹤。
0061a20: 
0061a21: 從「不應取」至「不應取非法」。
0061a22: 有因無假號，無因無實名。
0061a23: 有無無別體，無有有無形。
0062a01: 有無無自性，妄起有無情。
0062a02: 有無如谷響，勿著有無聲。
0062a03: 
0062a04: 從「以是義故」至「何況非法」。
0062a06: 人法知無我，悟理詎能詮。
0062a07: 中流仍被溺，誰論在二邊。
0062a08: 有無但取一，即被汙心田。
0062a09: 
0062a10: 從「如來所說法」至「非法非非法」。
0062a11: 菩提離言說，曾來無得人。
0062a12: 須依二空理，然證法王身。
0062a14: 若悟非非法，高步出情塵。
0062a15: 
0062a16: 從「一切賢」至「而有差別」。
0062a17: 人法俱名執，了即二無為。
0062a18: 菩薩能齊證，聲聞悟一非。
0062a19: 所知煩惱障，空中無所依。
0062a20: 常能作此觀，得聖定無疑。
0062a21: 
0062a22: 從「若人以七寶」至「不如一四句偈為他人
0062a23: 說」。
0062a24: 寶滿三千界，齎特作福田。
0062a25: 唯成有漏業，終不離人天。
0063a01: 經中取四句，與聖作良緣。
0063a02: 欲入無為海，須乘般若船。
0063a03: 
0063a04: 第五於修道中得勝無慢住處　從「須陀洹於
0063a05: 意」至「是名須陀洹」。
0063a06: 舍凡初至聖，煩惱漸輕微。
0063a07: 斷除人我執，創始證無為。
0063a08: 緣塵及身見，今者乃知非。
0063a09: 七返人天後，一去剩無歸。
0063a10: 
0063a11: 從「阿羅漢能作是念」至「阿蘭那行」。
0063a12: 無生亦無滅，無我亦無人。
0063a13: 斷除煩惱障，長辭後有身。
0063a14: 境亡心亦滅，無復起貪嗔。
0063a15: 少悲偏用智，逍遙獨任真。
0063a16: 
0063a17: 第六不離佛出時住處　從「如來在燃燈佛所」
0063a18: 至「實無所得」。
0063a19: 昔時稱善惠，今日號能仁。
0063a20: 尋緣緣似妄，識體體無真。
0063a22: 後得燃燈記，應知是舊身。
0063a23: 
0063a24: 第七願淨佛土住處　從「菩薩莊嚴佛土」至
0063a25: 「而生其心」。
0063a26: 掃除心意地，名為淨土因。
0064a01: 無論福與智，先且離貪嗔。
0064a02: 莊嚴絕能所，無執乃名真。
0064a03: 斷常俱不得，自在脫囂塵。
0064a04: 
0064a05: 第八成熟眾生住處　從「譬如有人身如須彌」
0064a06: 至「是名大身」。
0064a07: 須彌高且大，將喻法王身。
0064a08: 七寶齊圍繞，六度次為鄰。
0064a10: 有身非聖體，無相乃名真。
0064a11: 
0064a12: 第九遠離隨順外散亂住處　從「如恒河中」至
0064a13: 「如來無所說」。
0064a14: 恒沙為比量，分為六種多。
0064a15: 持經四句偈，七寶詎能過。
0064a17: 經中稱最上，尊高似佛陀。
0064a18: 
0064a19: 第十色及眾生身搏取觀破相應行住處　從「三
0064a20: 千大千世界」至「是名世界」。
0064a21: 積塵成世界，析界作微塵。
0064a22: 界喻人天果，塵為有漏因。
0064a23: 塵因因不實，界果果非真。
0065a01: 
0065a02: 第十一供養如來給侍住處　從「若人以恒河沙
0065a03: 身命施」至「其福甚多」。
0065a04: 施命恒沙數，人天業轉深。
0065a05: 既掩菩提相，無障涅槃心。
0065a08: 
0065a09: 經中取四句，應知不離身。
0065a10: 迷人看似妄，智者了唯真。
0065a11: 法性無前後，知非故復新。
0065a12: 空無實法，權示敬經人。
0065a13: 
0065a14: 從「涕淚悲位」至「得聞如是之經」。
0065a15: 聞經深解意，心中喜且悲。
0065a16: 昔除煩惱障，今能離所知。
0065a17: 遍計於先了，圓成證此時。
0065a18: 乘因今始悟，方便勸人持。
0065a19: 
0065a20: 第十二遠離利養疲惱不精進及退等住處　從
0065a21: 「得聞是」至「說名實相」。
0065a22: 未有無心境，曾無無境心。
0066a01: 證真唯有佛，小聖豈堪任。
0066a02: 
0066a03: 從「我今得聞」至「甚為希有」。
0066a04: 空生聞妙理，如蓬植在麻。
0066a05: 凡流言此說，同火出蓮花。
0066a06: 恐人生異見，大聖預開遮。
0066a07: 若能離此相，定入法王家。
0066a08: 
0066a09: 從「離一切相即名諸佛」。
0066a10: 如能發心者，應當離二邊。
0066a11: 涅槃無有相，菩提離所詮。
0066a12: 無乘及乘者，人法兩俱捐。
0066a13: 欲達無生性，應當絕本源。
0066a14: 
0066a16: 波羅稱彼岸，於中十種名。
0066a17: 高卑緣妄識，次第為昏情。
0066a18: 燄裏尋求水，琴中覓曲聲。
0066a19: 真如何得失，今始號圓成。
0066a20: 
0066a21: 第十三忍苦住處　從「如我昔為歌利王」至
0066a22: 「應生嗔恨乃至無壽者」。
0066a23: 行因求聖果，修道在山藏。
0066a24: 逢王出遊獵，無殃橫被傷。
0066a25: 頻經五百代，前後極時長。
0066a26: 乘先忍辱力，今乃證真常。
0067a01: 
0067a02: 從「離一切相」至「發阿耨多羅」。
0067a03: 如能發心者，應當離二邊。
0067a04: 涅槃無有相，菩提離所緣。
0067a05: 有無終不著，中道二須蠲。
0067a07: 
0067a10: 投身飼餓虎，割肉濟鷹饑。
0067a11: 精勤三大劫，曾無一念疲。
0067a12: 如能同此行，皆作死生師。
0067a13: 
0067a14: 從「真語」至「不異語」。
0067a15: 眾生與蘊界，名別體非殊。
0067a16: 了心知是幻，迷情見有無。
0067a17: 真言言不妄，實語語非虛。
0067a18: 始終無變異，性相本來如。
0067a19: 
0067a20: 從「如來所得法」至「無實無虛」。
0067a21: 證空便謂實，執我乃成虛。
0067a22: 非真復非假，誰有復誰無。
0068a01: 常依般若觀，凝寂契真如。
0068a02: 
0068a03: 第十四離寂靜味住處　從「初日分以恒河身命
0068a04: 布施」至「其福勝彼」。
0068a05: 眾生與人我，蘊上執虛名。
0068a06: 如龜毛不實，似兔角無形。
0068a07: 捨身緣妄識，施命為愚情。
0068a09: 
0068a10: 從「如來為發大乘」至「最上乘」。
0068a11: 所作皆依性，修成功德林。
0068a12: 終無趣寂滅，唯有濟群心。
0068a14: 利他兼自利，永不被升沉。
0068a15: 
0068a16: 第十五於證道時遠離喜動住處　從「受持讀誦
0068a17: 此經」至「當得三菩提」。
0068a18: 先因有報障，今日受持經。
0068a19: 暫被人輕賤，轉重卻為輕。
0068a20: 若滅依他起，先除遍計情。
0068a21: 常能作此觀，何愁道不成。
0068a22: 
0068a23: 從「云何應住」至「無有眾生樂滅度者」。
0069a01: 空生重請問，無心為自身。
0069a02: 今發菩提者，當了現前因。
0069a03: 行悲疑似妄，智照乃名真。
0069a04: 度生權有我，證現即無人。
0069a05: 
0069a06: 第十六求教受住處　從「須菩提於意云何」至
0069a07: 「號釋迦牟尼」。
0069a08: 人法兩相待，二法本來如。
0069a09: 住空人是妄，人空法亦祛。
0069a10: 人法齊俱寂，受記可非虛。
0069a11: 心色皆如幻，須言法有無。
0069a12: 
0069a13: 第十七得聖道住處　從「肉眼」至「佛眼」。
0069a14: 天眼通非礙，肉眼礙非通。
0069a15: 法眼唯觀俗，惠眼直緣空。
0069a16: 佛眼如千日，照異體還同。
0069a17: 圓明廓塵界，無礙不含容。
0069a18: 
0069a19: 從「過去心」至「未來心」。
0069a20: 依他一念起，俱為妄所行。
0069a21: 見分六十二，煩惱亂縱橫。
0069a22: 過去滅無滅，當來生不生。
0069a24: （後殘）
0069a25: 
0069a26: 〔錄文完〕
