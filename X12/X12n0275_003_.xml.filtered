0249b07: 
0249b08: 
0249b09: 
0249b10: 大佛頂首楞嚴經正疏卷第三
0249b11: 京都西湖沙門　交光真鑑述
0249b12: △二六入開合。原無此科。即內六處耳。分二。一總
0249b13: 徵。
0249b14: 復次阿難。云何六入本如來藏妙真如性。
0249b15: 入者。璿師謂境入之處。是也。觀下吸字。正與入字
0249b16: 相應。以六根各能吸入所對之塵故也。△二別釋。
0249b17: 又分為六。一眼入。又分三。一妄依真起。
0249b18: 阿難。即彼目睛瞪發勞者。兼目與勞。同是菩提瞪發
0249b19: 勞相。
0249b20: 即彼者。吳興謂。取前能喻之眼。為今所喻之法。是
0249b21: 也。意云。即彼目見空華。固是目睛。瞪發勞相。更兼
0249b22: 目與勞。諸所妄見。又同是菩提心上之勞相也。如
0249b23: 言子固是父之所生。而兼父與子。又同是祖之所
0249b24: 生也。兼目與勞。即見與見緣也。但前一勞字。指空
0249c01: 華言。後二勞字。皆指目所對之妄塵言也。雖單重
0249c02: 目。而非塵無。以表見故。須兼之。觀下當自省矣。△
0249c03: 二辯妄無實。又分二。一無有實體。又分二。一托塵
0249c04: 妄現。
0249c05: 因于明暗二種妄塵。發見居中。吸此塵象。名為見性。
0249c06: 首二句。是所托之塵。次二句。是妄現之見。末句。因
0249c07: 得其名可見但有其名而已巳。只是根攬塵而成名。
0249c08: 不可交互平言。△二離塵無體。
0249c09: 此見離彼明暗二塵。畢竟無體。
0249c10: 前文但約離明見暗。而顯見之不隨明滅。今若明
0249c11: 暗雙離。畢竟見性作何形狀可見。但是托塵妄現。
0249c12: 而實無其體也。問前取根性離塵有體異彼緣心。
0249c13: 今云明暗雙離。畢竟無體。何異緣心之無體乎。答
0249c14: 淺論之。前因眾生離緣心不見真心。乃就根中指
0249c15: 性。令識真心。然自是心非眼之後。但惟顯性。不復
0249c16: 論根。所以極表其離塵有體之真。今因已巳領真性。
0249c17: 尚執六根別有體相。未融一性。更須令知六入無
0249c18: 自體相。所以極破其離塵無體之妄。雖說見性。乃
0249c19: 根中局執之自性。非同前離眼廓周之見性也。是
0249c20: 前顯性。而此破相。所以異矣。更深究之。此之破相。
0249c21: 亦欲其離相即妙真如性耳。則顯性之旨。依舊同
0249c22: 矣。豈如緣心真破其一定無體哉。四卷末。阿難亦
0249c23: 有此問。再當參互觀之。△二無所從來。上科推妄。
0250a01: 如是阿難。當知是見非明暗來。非於根出。不於空生。
0250a02: 約世情根出。乃為正計。餘二防轉計而已巳。△二徵
0250a03: 起逐破。又分三。一不從塵來。
0250a04: 何以故。若從明來。暗即隨滅。應非見暗。若從暗來。明
0250a05: 即隨滅。應無見明。
0250a06: 首三字。總徵寄居此科耳。明暗既以相反。生滅自
0250a07: 爾互換。同前因緣之破。可知。△二不從根來。
0250a08: 若從根生。必無明暗。如是見精。本無自性。
0250a09: 必無下三句。一氣讀之。如云。若謂單根能生見性。
0250a10: 則雙離明暗。而見精本無自體也。△三不從空來。
0250a11: 若於空出。前矚塵象。歸當見根。又空自觀。何闕汝入。
0250a12: 空包根塵。若能出見。則根塵俱成可見。且墮外物
0250a13: 見我矣。△三結妄歸真。
0250a14: 是故當知。眼入妄。本非因緣。非自然性。
0250a15: 無有實體故。無所從來故妄。然所以無實自體
0250a16: 者。以其體即真如。所以不從三處者。以其出自藏
0250a17: 性。本即是非因緣非自然之妙性。詐現眼入而已巳。
0250a18: 下皆放此說之。眼入已巳竟。△二耳入分三。一妄依
0250a19: 真起。
0250a20: 阿難。譬如有人。以兩手指。急塞其耳。耳根勞故。頭中
0250a21: 作聲。兼耳與勞。同是菩提瞪發勞相。
0250a22: 瞪目以見空華。變為塞耳以聞頭響。准上。前一勞
0250a23: 字。指頭內聲。而後二勞字。指耳所對一切聲也。
0250a24: 自此以下。皆當請看上文以例之。無不明矣。目
0250b01: 瞪發勞。止見空華。菩提發勞。則見聞嗅覺知齊
0250b02: 發。故皆言瞪發勞相。△二辯妄無實。又分二。一無
0250b03: 有實體。又分二。一托塵妄現。
0250b04: 因于動靜二種妄塵。發聞居中。吸此塵象。名聽聞性。
0250b05: 動即有聲。靜即無聲。△二離塵無體。
0250b06: 此聞離彼動靜二塵。畢竟無體。
0250b07: △二無所從來。又分二。一總以標列。
0250b08: 如是阿難。當知是聞非動靜來。非於根出。不於空生。
0250b09: △二徵起逐破。又分三。一不從塵來。
0250b10: 何以故。若從靜來。動即隨滅。應非聞動。若從動來。靜
0250b11: 即隨滅。應無覺靜。
0250b12: △二不從根來。
0250b13: 若從根生。必無動靜。如是聞體。本無自性。
0250b14: △三不從空生。
0250b15: 若於空出。有聞成性。即非空。又空自聞。何關汝入。
0250b16: 此惟以有性非空小異於歸當見根之文。餘準
0250b17: 上可知。△三結妄歸真。
0250b18: 是故當知。耳入妄。本非因緣。非自然性。
0250b19: 準上耳入已巳竟。△三鼻入。又分三。一妄依真起。
0250b20: 阿難。譬如有人。急畜其鼻。畜久成勞。則於鼻中。聞有
0250b21: 冷觸。因觸分別通塞實。如是乃至諸香臭氣。兼鼻
0250b22: 與勞。同是菩提瞪發勞相。
0250b23: 冷觸本是身入所對之塵。此因畜鼻之勞。無別香
0250b24: 臭。但有冷觸。姑借之以例諸香臭氣同一妄耳。且
0250c01: 此益驗上文後二勞字便指諸色諸聲也。△二辯
0250c02: 妄無實。又二。一無有實體。又二。一托塵妄現。
0250c03: 因于通塞二種妄塵。發聞居中。吸此塵象。名臭聞性。
0250c04: 塞者。但謂無臭。不必氣之不通。△二離塵無體。
0250c05: 此聞離彼通塞二塵畢。竟無體。
0250c06: △二無所從來。又分二。一總以標列。
0250c07: 當知。是聞非通塞來。非於根出。不於空生。
0250c08: △二徵起逐破。又分三。一不從塵來。
0250c09: 何以故。若從通來。塞則聞滅。云何知塞。如因塞有。通
0250c10: 則無聞。云何發明香臭等觸。
0250c11: △二不從根來。
0250c12: 若從根生。必無通塞。如是聞機。本無自性。
0250c13: 機者。但是變文。不必說其發聞。以正破根生故。△
0250c14: 三不從空來。
0250c15: 若從空出。是聞自當迴汝鼻。空自有聞。何關汝入。
0250c16: 迴汝鼻。同上歸當見根。△三結妄歸真。
0250c17: 是故當知。鼻入妄。本非因緣。非自然性。
0250c18: 準上鼻入已巳竟。△四舌入。又分三。一妄依真起。
0250c19: 阿難。譬如有人。以舌吻。熟舐令勞。其人若病。則有
0250c20: 苦味。無病之人。微有甜觸。由甜與苦。顯此舌根不動
0250c21: 之時淡性常在。兼舌與勞。同是菩提瞪發勞相。
0250c22: 此經了義。雖六塵各二。而前三妄依真起科中。惟
0250c23: 明動通。此下三入皆雙用所加淡離滅是也。△二
0250c24: 辯妄無實。又分二。一無有實體。又分二。一托塵妄
0251a01: 現。
0251a02: 因甜苦淡二種妄塵。發知居中。吸此塵象。名知味性。
0251a03: △二離塵無體。
0251a04: 此知味性。離彼甜苦及淡二塵。畢竟無體。
0251a05: △二無所從來。又分二。一總以標列。
0251a06: 如是阿難。當知如是苦淡知。非甜苦來。非因淡有。
0251a07: 又非根出。不於空生。
0251a08: △二徵起逐破。又三。一不從塵來。
0251a09: 何以故。若甜苦來。淡則知滅。云何知淡。若從淡出。甜
0251a10: 即知亡。復云何知甜苦二相。
0251a11: △二不從根來。
0251a12: 若從舌生。必無甜淡及與苦塵。斯知味根。本無自性。
0251a13: △三不從空來。
0251a14: 若於空出。空自味。非汝口知。又空自知。何關汝入。
0251a15: 自味非口。似異上而重下。如云。但以空自當知
0251a16: 味。不必用口然後乃知。庶不重下文矣。△三結妄
0251a17: 歸真。
0251a18: 是故當知。舌入妄。本非因緣。非自然性。
0251a19: 上舌入已巳竟。△五身入。又分三。一妄依真起。
0251a20: 阿難。譬如有人。以一冷手。觸於熱手。若冷勢多。熱者
0251a21: 從冷。若熱功勝。冷者成熱。如是以此合覺之觸。顯於
0251a22: 離知。涉勢若成。因于勞觸。兼身與勞。同是菩提瞪發
0251a23: 勞相。
0251a24: 此以二手俱是身根。無別觸塵。徒以冷熱互勝。妄
0251b01: 成合離之覺。說為妄勞相。而身入一切妄覺。皆
0251b02: 類於此。以此合覺之觸者。即指冷熱相涉之觸也。
0251b03: 顯於離知者。身家離塵。權小不達。故以合覺形
0251b04: 顯之。如云。合時知合。自顯離時亦必知離矣。從初
0251b05: 至此。是舉合離二覺。涉勢二句。是總承結斷其為
0251b06: 勞而已巳。△二辯妄無實。又分二。一無有實體。又
0251b07: 分二。一托塵妄現。
0251b08: 因于離合二種妄塵。發覺居中。吸此塵象。名知覺性。
0251b09: △二離塵無體。
0251b10: 此知覺體。離彼離合違順二塵。畢竟無體。
0251b11: 違順即合離中之違順。故惟二塵。或離或合。覺
0251b12: 苦即是違。覺樂即是順也。△二無所從來。又分為
0251b13: 二。一總以標列。
0251b14: 如是阿難。當知是覺非離合來。非違順有。不於根出。
0251b15: 又非空生。
0251b16: △二徵起逐破。又分為三。一不從塵來。
0251b17: 何以故。若合時來。離當已巳滅。云何覺離。違順二相亦
0251b18: 復如是。
0251b19: 雖開四相。終惟二塵。△二不從根來。
0251b20: 若從根出。必無離合違順四相。則汝身知元無自性。
0251b21: △三不從空來。
0251b22: 必於空出。空自知覺。何關汝入。
0251b23: 此入下入。俱於是科。缺前二句。但有後二句。△
0251b24: 三結妄歸真。
0251c01: 是故當知。身入妄。本非因緣。非自然性。
0251c02: 準上身入已巳竟。六意入。又分為三。△一妄依真起。
0251c03: 阿難。譬如有人。勞倦則眠。睡熟便寤。覽塵斯憶。失憶
0251c04: 為忘。是其顛倒。生住異滅。吸習中歸。不相踰越。稱意
0251c05: 知根。兼意與勞。同是菩提瞪發勞相。
0251c06: 準上諸入。根皆惟一。如眼但名見。耳但名聞等。塵
0251c07: 皆分二。如色分明暗聲分動靜等。今意亦當但名
0251c08: 為知。而法亦但當分為生滅。故知寤寐憶忘生住
0251c09: 異滅八字。參互成文而已巳。實皆法塵。實惟生滅二
0251c10: 義而已巳。又準上眠寤。亦當作假設取例之意。如目
0251c11: 瞪成勞。則見空華。意倦成勞。則現眠寤。是也。至於
0251c12: 憶忘。但顯眠寤之相。寤即覽塵。眠即失憶矣。此方
0251c13: 舉畢假設之事。是其下承上假設之事為例。一切
0251c14: 憶忘。皆同眠寤。因以釋成意根之相。顛倒者。首尾
0251c15: 循還之意。生住異滅。亦即是憶忘。而各分前後耳。
0251c16: 初憶為生。正憶為住。始忘為異。忘盡為滅。吸習二
0251c17: 句。吳興謂。吸習此相中歸意根四相剎那前後不
0251c18: 雜。是也。稱意知根者。就便釋名而已巳。勿多發明。恐
0251c19: 濫於下文名覺知性矣。△二辯妄無實。分二。一無
0251c20: 有實體。又分二。一托塵妄現。
0251c21: 因于生滅二種妄塵。集知居中。吸撮內塵。見聞逆流。
0251c22: 流不及地。名覺知性。
0251c23: 生滅總該前八。不止住異也。見聞二句。依孤山意。
0251c24: 所謂憶則逆緣謝落五塵。忘則昏住不及之境也。
0252a01: 逆流即生塵。不及即滅塵耳。名覺知性者。言但塵
0252a02: 之憶忘。假名知性而已巳。△二離塵無體。
0252a03: 此覺知性。離彼寤寐生滅二塵。畢竟無體。
0252a04: 寤寐不同上之眠寤。彼是假設。取於睡時。此是法
0252a05: 塵但約神思昏明而已巳。非指睡時即生滅。故但二
0252a06: 塵。△二無所從來。分為二。一總以標列。
0252a07: 如是阿難。當知如是覺知之根。非寤寐來。非生滅有。
0252a08: 不於根出。亦非空生。
0252a09: △二徵起逐破。分三。一不從塵來。
0252a10: 何以故。若從寤來。寐即隨滅。將何為寐。必生時有。滅
0252a11: 即同無。令誰受滅。若從滅有。生即滅無。誰知生者。
0252a12: 寤寐但廣破意仍即生滅。則師謂為受二字皆是
0252a13: 知字。變文成句耳。△二不從根來。
0252a14: 若從根出。寤寐二相。隨身開合。離斯二體。此覺知者。
0252a15: 同於空華。畢竟無性。
0252a16: 此以寤寐二字。通該生滅等八字也。此節稍難發
0252a17: 明。準上諸文詳來。如云。若汝執定惟根自出。而無
0252a18: 關寤寐。殊不知。此二塵常自隨身開合。無時暫離。
0252a19: 若汝覺知之根。離此二塵。畢竟無體。方與諸文相
0252a20: 類。身開合指身中肉心。狀如蓮華。開則明而合則
0252a21: 昏矣。△三不從空來。
0252a22: 若從空生。自是空知。何關汝入。
0252a23: △三結妄歸真。
0252a24: 是故當知。意入妄。本非因緣。非自然性。
0252b01: 此處當明入處。界三科破法。有三種差別。一者約緣破。言不局本法。廣破外緣也。如滅火。不徑樸火。但抽
0252b02: 去其薪。火自滅矣。以火無自體也。二者更互破。言二法相依而立。即須更互破之如蛟水相依。兩皆為患。
0252b03: 除之者驅蛟絕水之本。泄水破蛟之居也。三者從要破。此有兩種。一者二法從要破。如兩木相倚而立。但
0252b04: 推倒一邊。二皆倒矣。二者三法從要破。如筋膠角三合為弓。而膠為其要。但除去其膠。則筋角皆不成弓
0252b05: 矣。故此六入。全是約緣破塵。即其緣也。下十二處兼更互及二法從要破也。眼色耳聲四處。更互破也。餘
0252b06: 八處二法從要破也。又惟身觸二處。獨約根破。餘六處皆獨約塵破也後十八界全是三法從要破也。然
0252b07: 文雖從要。而意實破。非同六入。正意在根也詳其結處蓋可見矣六入已巳竟。△三
0252b08: 十二處。此開色合心。為愚色而不愚心者說也。
0252b09: 色本是一。開為五根。六塵成十一處。故曰開色心。
0252b10: 若對上五陰。則合受想行識之四。對下十八界。則
0252b11: 合六識及意根之七。總收為意之一處。故曰合心。
0252b12: 分二。一總徵。
0252b13: 復次阿難。云何十二處本如來藏妙真如性。
0252b14: 處方所也。又定在也。六根六塵故有十二。相教權
0252b15: 立言。根一定在內。塵一定在外。又眼惟對色。耳惟
0252b16: 對聲。各有方所定在。今融歸一性。正皆破彼方所
0252b17: 定在也。徵意準上。△二別破。分為六。一眼色處。分
0252b18: 四。一標舉二處。
0252b19: 阿難。汝且觀此祇陀樹林及諸泉池。
0252b20: 觀之一字。即是根處。下即塵處。後皆倣此。△二雙
0252b21: 以徵起。
0252b22: 於意云何。此等為是色生眼見。眼生色相。
0252b23: 約凡小心外有法根塵不干。即不中此難。此約權
0252b24: 宗心法相生意。謂色現而後起見。離色則見無可
0252c01: 表。故說色生眼見。又眼觀而後色顯。離見則色不
0252c02: 可得。故說眼生色相。此固權宗。曲引法執者。漸入
0252c03: 唯識之境。實非無生了義也。故此徵起破之。△三
0252c04: 分文難破。又分二。一破見生色。
0252c05: 阿難。若復眼根生色相者。見空非色。色性應銷。銷則
0252c06: 顯發一切都無。色相既無。誰明空質。空亦如是。
0252c07: 見空非色色性應銷者。言眼既生色。眼具色性。見
0252c08: 空非色。色性應失矣。銷則顯發一切都無者。言性
0252c09: 相相待而生。色性既銷。色相應泯矣。色相既無誰
0252c10: 明空質者。言空色相際而顯。色相既無。空應不顯
0252c11: 矣。空亦如是者。言眼生空相。例此可知矣。△二破
0252c12: 色生見。
0252c13: 若復色塵生眼見者。觀空非色。見即銷亡。亡則都無。
0252c14: 誰明空色。
0252c15: 比上易省。非色見銷者。言既無能生之色。自無所
0252c16: 生之見。無見全無所明。故曰誰明空色。準上科仍
0252c17: 當有空亦如是句也。△四結妄歸真。
0252c18: 是故當知。見與色空。俱無處所。即色與見。二處妄。
0252c19: 本非因緣。非自然性。
0252c20: 無處所者。無內外定在之住處。此尚明其無處。
0252c21: 妄者。體一無也。相生之計。正由妄執眼色實
0252c22: 有二處不達一體故。對待起此妄計。今約相妄。則
0252c23: 無體偽現。尚無二處。說誰相生耶。約性真。則見色
0252c24: 一體。本來但是一非因緣非自然之妙性而已巳。和
0253a01: 誰相生耶。後皆放此。夫觀始曰俱無處所。次曰二
0253a02: 處妄。顯是平破。不同上之正破。六入塵惟帶言
0253a03: 而已巳也。眼色二處竟。△二耳聲處。分為四。一標舉
0253a04: 二處。
0253a05: 阿難。汝更聽此秪陀園中。食辦擊。眾集撞鐘。鐘
0253a06: 音聲。前後相續。
0253a07: 根塵準上。△二雙以徵起。
0253a08: 於意云何。此等為是聲來耳邊。耳往聲處。
0253a09: 詳下破意。此中當缺一句。為無來往。有來往是
0253a10: 凡小妄情。無來往是法相戲論。所謂離中知也。今
0253a11: 破之。是則雙徵者。應是雙徵有來往及無來往
0253a12: 之二計矣。△三分文難破。又分三。一破聲至耳。
0253a13: 阿難。若復此聲來於耳邊。如我乞食室羅筏城。在祇
0253a14: 陀林。則無有我。此聲必來阿難耳處。目連迦葉。應不
0253a15: 俱聞。何況其中一千二百五十沙門。一聞鐘聲。同來
0253a16: 食處。
0253a17: 此約聲一聞多以破也。喻中一身尚不能往二
0253a18: 處。法中一聲豈能至多耳。可見計聲往耳邊者
0253a19: 妄也。喻意不可難以神通。△二破耳至聲。
0253a20: 若復汝耳往彼聲邊。如我歸住祇陀林中。在室羅城。
0253a21: 則無有我。汝聞聲。其耳已巳往聲之處。鐘聲齊出。
0253a22: 應不俱聞。何況其中象馬牛羊種種音響。
0253a23: 此約聞一聲多以破也。喻意仍前法中一耳豈能
0253a24: 往多聲。可見計耳往聲邊者亦妄也。△三破無
0253b01: 來往。
0253b02: 若無來往。亦復無聞。
0253b03: 無往來者。耳根聲塵。各住本位。兩不相到。據此則
0253b04: 應聲發耳不能聞。譬城園二人各不相到決不相
0253b05: 知。又如薪火各住一處終不成燒。然則法相所謂
0253b06: 離中知者。亦戲論耳。豈了義哉。△四結妄歸真。
0253b07: 是故當知。聽與音聲。俱無處所。即聽與聲。二處妄。
0253b08: 本非因緣。非自然性。
0253b09: 承上有往來及無往來二計。俱非如此。是果何故
0253b10: 而然哉。亦由相妄性真而已巳。自相妄言。當知。聽與
0253b11: 音聲各皆周。俱無一定處所。即聽與聲二處自
0253b12: 體。亦不可得。權小妄局了無實義。是則尚無二處。
0253b13: 說誰來往及不來往。自性真言。當知。聽與音聲。非
0253b14: 畢竟無法。但惟一非因緣非自然之妙性而已巳。實
0253b15: 無二體。和誰來往及不來往耶。問既惟一體離知
0253b16: 何過。答一體非二豈得言離。若實有離。安能有知。
0253b17: 斯則由無二相而惟一性故。二計俱非。由二計俱
0253b18: 非。方顯其惟一體而無二處。當知。一體無二。惟此
0253b19: 二處偏顯。故此詳明。餘皆準此思之。耳聲二處竟。
0253b20: △三鼻香處。分四。一標舉二處。
0253b21: 阿難。汝又此爐中旃檀。此香若復然於一銖。室羅
0253b22: 筏城四十里內。同時聞氣。
0253b23: 四十里同時聞氣。即顯鼻不蒙煙之相。舊註疑其
0253b24: 有違法相合中之知。不知此是法性了義。正破法
0253c01: 相。豈反以彼而難此。據法性。根塵各皆周一體
0253c02: 無分。而離知合知。皆為戲論。但常香鼻必蒙煙不
0253c03: 顯合知。為不了義。惟此異香。不待蒙煙。正可因之。
0253c04: 以明根塵各不待合知之了義。故佛取之。有深
0253c05: 意也。且諸物皆有異者。不止旃檀。如藥樹見色而
0253c06: 愈病。塗聞聲而毒人。梟目晝暗而夜明。麥草秋
0253c07: 榮而夏稿。豈可皆泥於常。而不信其異乎。△二詳
0253c08: 以徵起。
0253c09: 於意云何。此香為復生旃檀木。生於汝鼻。為生於空。
0253c10: 此惟單徵香塵。了無生處。二法從要破也。△三分
0253c11: 文難破。分三。一破從鼻生。又分二。一按定鼻生須
0253c12: 出。
0253c13: 阿難。若復此香生於汝鼻。稱鼻所生。當從鼻出。
0253c14: △二依出轉破其謬。又分二。一體用不相應。
0253c15: 鼻非旃檀。云何鼻中有旃檀氣。
0253c16: 肉體而非香體。何有發香之用。△二名義不相應。
0253c17: 稱汝聞香。當於鼻入。鼻中出香。說聞非義。
0253c18: 聞字即名。以入為義。出非義也。△二破從空生。
0253c19: 若生於空。空性常恒。香應常在。何藉爐中。爇此枯木。
0253c20: △三破從木生。
0253c21: 若生於木。則此香質。因爇成煙。若鼻得聞。合蒙煙氣。
0253c22: 其煙騰空。未及遙遠。四十里內云何已巳聞。
0253c23: 此可見尚不許是異香殊勝之力。以但常情習執
0253c24: 許之。則墮香生於木。何況必欲同常香之蒙煙乎
0254a01: 無生了義。甚深難解。沉思可也。△四結妄歸真。
0254a02: 是故當知。香鼻與聞。俱無處所。即與香。二處妄。
0254a03: 本非因緣。非自然性。
0254a04: 鼻聞二字。似兼浮塵勝義二根。以根對塵。仍為二
0254a05: 處。非有三法也。承上詳究。香塵尚無生處。而性
0254a06: 豈有處所哉。故曰俱無處所。即與香二處生體
0254a07: 了不可得。齊此結妄。至於歸真。意同於上。鼻香二
0254a08: 處已巳竟。△四舌味處。分為四。一標舉二處。
0254a09: 阿難。汝常二時眾中持。其間或遇酥酪醍醐。名為
0254a10: 上味。
0254a11: 此中舌處不顯寄隱遇字之中。△二詳以徵起。
0254a12: 於意云何。此味為復生於空中。生於舌中。為生食中。
0254a13: △三分文難破。分三。一破從舌生。又三。一按定一
0254a14: 舌。
0254a15: 阿難。若復此味。生於汝舌。在汝口中。秪有一舌。
0254a16: △二當成一味。
0254a17: 其舌爾時已巳成酥味。遇黑石蜜。應不推移。
0254a18: 石蜜。溫陵言即沙糖也。由言舌自生味。故招此難。
0254a19: 言舌既生味。當如樹之生果。或酸或甜。但成一味。
0254a20: 今若元生酥味。豈能遇糖而變。△三兩途難破。又
0254a21: 二。一不變即失舌義。
0254a22: 若不變移。不名知味。
0254a23: 舌以知味為義。約此即失知味之義。△二變移即
0254a24: 須多體。
0254b01: 若變移者。舌非多體。云何多味。一舌之知。
0254b02: 成多舌之過也。依前樹喻。若欲兼生多果之味。須
0254b03: 有多種之樹。法中若欲變移多味。理須具有多舌。
0254b04: 云何多味而一舌之知能生哉。△二破從食生。
0254b05: 又二。一食不自知。
0254b06: 若生於食。食非有識。云何自知。
0254b07: △二轉成他知。
0254b08: 又食自知。即同他食。何預於汝。名味之知。
0254b09: 言他自知。何干於汝。而汝舌稱有味之知乎。△
0254b10: 三破從空生。分四。一標令噉空。
0254b11: 若生於空。汝噉空。當作何味。
0254b12: △二按定一味。
0254b13: 必其空。若作鹹味。
0254b14: △三展轉成謬。又三。一通身常鹹謬。
0254b15: 既鹹汝舌。亦鹹汝面。則此界人。同於海魚。
0254b16: △二知鹹味淡謬。
0254b17: 既常受鹹。了不知淡。
0254b18: 言鹹味無時而脫。何由而知淡。△三形對并失謬。
0254b19: 若不識淡。亦不覺鹹。
0254b20: 言鹹淡相待而顯。今既如海魚常處鹹中。曾不識
0254b21: 淡。為何狀豈覺己巳所處為鹹哉。故俱無辯矣。△四
0254b22: 竟失味義。
0254b23: 必無所知。云何名味。
0254b24: 言味托知顯。今一無所知。則味塵全失矣。△四結
0254c01: 妄歸真。
0254c02: 是故當知。味舌與。俱無處所。即與味。二俱妄。
0254c03: 本非因緣。非自然性。
0254c04: 舌同前。亦指二根。此亦辯塵況根而相妄性真。
0254c05: 結意皆準上文可知。舌味二處已巳竟。△五身觸處。
0254c06: 此當先知觸不同於諸塵。諸塵皆持業釋。如色
0254c07: 即是塵也。獨觸為依主釋。身所觸之塵也。故單塵
0254c08: 未及身觸。但惟是色。不名為觸。以身觸知。方以得
0254c09: 名。而觸即身分之覺也。是必具能知之用者。方能
0254c10: 成觸。所觸而無知者。但受觸而已巳。豈能自成其觸
0254c11: 哉。明此而下之破意可領矣。分為三。一標舉二處。
0254c12: 阿難。汝常晨朝。以手摩頭。
0254c13: 當知觸塵固與諸塵不同。而此處佛所舉之觸塵。
0254c14: 復與諸觸塵不同也。吳興前謂。五陰用喻明法。六
0254c15: 入假設取例。十二處以下皆現前實法。不假喻例。
0254c16: 由向親。此說頗好。然前鼻香及此二處。雖非假
0254c17: 設。亦有取例之意。良以。同時遠聞。旃檀獨有。特借
0254c18: 之以顯非木非鼻根塵各。因以例諸香皆爾。然
0254c19: 猶有根塵之分。今此手頭。皆是身根。無外觸塵假
0254c20: 摩以成觸相。而根塵互不可分。因例諸觸。皆類此
0254c21: 之妄。自顯其無二處而惟一性矣。△二開途難
0254c22: 破。開為二觸一觸之兩途也。諸處徵辭。該盡全文。
0254c23: 故先徵後開。此處徵意。所該一途故。先開而後徵
0254c24: 也。分二。一約二觸破。因下改轉一觸。故知此約二
0255a01: 觸。因頭手二皆有知。人或有執。二皆成觸。故作
0255a02: 此破也。又三。一徵定能觸。
0255a03: 於意云何。此摩所知。誰為能觸。能為在手。為復在頭。
0255a04: 觸之由成須能所相合。故徵能觸是誰。△二破不
0255a05: 成二。
0255a06: 若在於手。頭則無知。云何成觸。若在於頭。手則無用。
0255a07: 云何名觸。
0255a08: 言能觸若在於手。惟手有知。但能成手之觸。其頭
0255a09: 即應無知被觸而已巳。云何復成頭之觸哉。下文頭
0255a11: 知。
0255a12: 若各各有。則汝阿難應有二身。
0255a13: 此因所觸無知被破故。轉計能所二各有知。以救
0255a14: 前過。即以二身之謬破之。約二觸破竟。△二約一
0255a15: 觸破。分三。一按定一體。
0255a16: 若頭與手。一觸所生。則手與頭。當為一體。
0255a17: 一觸所生。謂手頭但成一觸。番前兩觸也。當為一
0255a18: 體者。因觸定體無復能所。意按定而下遂破之。
0255a19: △二破一不成。
0255a20: 若一體者。觸則無成。
0255a21: 承上言。若能所既泯。對待斯絕。何成觸義。△三防
0255a22: 轉二體。
0255a23: 若二體者。觸誰為在。在能非所。在所非能。不應空
0255a24: 與汝成觸。
0255b01: 觸既是一。能所但從一邊。二體既共一觸。能所須
0255b02: 從於觸。在猶屬也。故須先究此觸屬能屬所。一觸
0255b03: 若屬於能。則二體皆從觸而成能。誰為所觸。故曰
0255b04: 在能非所。下句番上可知。末承上云。二體皆能。豈
0255b05: 空與汝成所。二體皆所。豈空與汝成能耶。△
0255b06: 三結妄歸真。
0255b07: 是故當知。覺觸與身。俱無處所。即身與觸。二俱妄。
0255b08: 本非因緣。非自然性。
0255b09: 覺觸者。所覺之觸也。與身者。與能覺之身也。夫約
0255b10: 二觸。則一知二知。了不可定。約一觸。則一體二體。
0255b11: 無所適從。故知身觸二處。無實處所。無實體相矣。
0255b12: 然二相既。一性自顯。故曰本即是非因緣云云。
0255b13: 身觸二處已巳竟。△六意法處。分四。一標舉二處。
0255b14: 阿難。汝常意中所緣善惡無記三性。生成法則。
0255b15: 此有二說。一者準諸處。則意中二字為根。下皆法
0255b16: 塵。而三性即法塵所具。如忽然善事影子現於意
0255b17: 中。即善性法塵。餘二準此。無記即非善非惡之事。
0255b18: 唯識云。善惡不可記別。名無記性。則不專昏住。而
0255b19: 昏住亦攝其中。依此說則生成乃自然之意。法則
0255b20: 者法塵之定則也。二者異諸處。則意中屬根所緣。
0255b21: 即指法塵善惡等六字。是所帶之識。生成法則者。
0255b22: 言意中所緣法塵。乃意識三性中生成法則也。良
0255b23: 以。法塵不同色等有實性境。此惟意識之獨影耳。
0255b24: 識不起則終不現。故須帶識而言是彼生成。且合
0255c01: 唯識宗中前六識俱通三性。前說於文似順。後說
0255c02: 於教實合矣。智者詳之。△二雙以徵起。
0255c03: 此法為復即心所生。為當離心別有方所。
0255c04: 此中心字。依前說即是意根。而意根即第七識心。
0255c05: 若約處攝百法。則八王意處總收。依後說則第六
0255c06: 識心也。然作意根者理長。△三分文難破。又分二。
0255c07: 一破即心所生。
0255c08: 阿難。若即心者法則非塵。非心所緣。云何成處。
0255c09: 非塵言即心也。非心所緣者。言心不自緣也。是心
0255c10: 所緣。方成法處非心云云。△二破離心別有。分二。
0255c11: 一總詰。
0255c12: 若離於心。別有方所。則法自性。為知非知。
0255c13: 法自性者。法塵之自性也。此但雙詰知與非知兩
0255c14: 途而已巳。△二各破。分二。一約有知破。又分二。一轉
0255c15: 塵為心。
0255c16: 知則名心。
0255c17: 言法塵若許有知。即當是心。向下雙詰。此心異
0255c18: 於汝耶。即是汝耶。方乃雙破異即。△二異即皆謬。
0255c19: 又分二。一異已巳成他謬。
0255c20: 異汝非塵。同他心量。
0255c21: 汝字即指兩說中根識。承上言。法塵既即是心。然
0255c22: 則此心。若與汝根識別異。不是一體。則別是一心。
0255c23: 豈不同他人心量乎。△二即已巳何二謬。
0255c24: 即汝即心。云何汝心更二於汝。
0256a01: 若即汝心。則應不相對待。無有二相。今何心境相
0256a02: 對。宛然與汝為二乎。約有知破已巳竟。△二約無知
0256a03: 破。又分四。一檢非徵處。
0256a04: 若非知者。此塵既非色聲香味離合冷暖及空相。
0256a05: 當於何在。
0256a06: 此檢其非彼五塵。而徵其定在何處也。言既離心
0256a07: 而又無知。當即是外塵。即當有所表示。然此塵既
0256a08: 非色云云等相當於何在乎。△二明其無在。
0256a09: 今於色空。都無表示。
0256a10: 言世間惟有色空。名一切處。今於云云則畢竟無
0256a11: 所在也。△三防其轉計。
0256a12: 不應人間更有空外。
0256a13: 恐轉計云。此塵更在色空之外。然色容有外。空豈
0256a14: 有外。故曰不應云云。△四竟不成處。
0256a15: 心非所緣。處從誰立。
0256a16: 承上言。既畢竟無定在處。則非心之所能緣。且原
0256a17: 依心之所緣。方立法處。今既非心所緣。則法處從
0256a18: 誰立乎。△四結妄歸真。
0256a19: 是故當知。法則與心。俱無處所。則意與法。二俱妄。
0256a20: 本非因緣。非自然性。
0256a21: 相妄性真。準上可知。十二處已巳竟。△四十八界。此
0256a22: 開色開心。為心法俱愚者說也。界攝百法。頌曰。根
0256a23: 塵各五界。十色隨自名。八王歸七心。八十二皆法。
0256a24: 意根界。即第七識。而七八相依故。第八亦意根
0256b01: 所收也。法塵尋常但屬色法。或曰法塵無相而有
0256b02: 影。故半心半色。即應十分半色七分半心。分二。一
0256b03: 總徵。
0256b04: 復次阿難。云何十八界本如來藏妙真如性。
0256b05: 根塵識皆六。故成十八界者。依古解種族也。各成
0256b06: 界限。不相雜亂之意。惟依十八種族為正。又釋為
0256b07: 因。不與破意相關。惟破其界限。融歸一性。非破
0256b08: 其能生諸法。故不用之。△二別破。分六。一眼色識
0256b09: 界。分四。一標舉三界。
0256b10: 阿難。如汝所明。眼色為緣。生於眼識。
0256b11: 如汝所明者。吳興謂。就小乘所解因緣生法而破
0256b12: 之。是也。彼所謂眼根色塵內外相對。於其中間。生
0256b13: 於眼識。內外中間故成三界矣。下皆放此。△二雙
0256b14: 以徵起。
0256b15: 此識為復因眼所生以眼為界。因色所生以色為界。
0256b16: 三惟徵詰於識。準前弓喻。從要而破。可知也。又如
0256b17: 三家比而住。徹其中家左右界墻。則三家界限
0256b18: 俱不成矣。承上生於眼識徵起。二為字當作名字
0256b19: 訓之。良以。根塵各有別名。而識則無之。若不係以
0256b20: 根塵。無所分別。然係根義多。而於自在位不濫。故
0256b21: 諸經多係於根。今依權小。根塵皆生乎識。則應二
0256b22: 係不定。故佛雙舉詰之。如云。汝謂眼色生識。為復
0256b23: 因眼所生以眼名界。而謂之眼識界乎。為復因色
0256b24: 所生以色名界。而謂之色識界乎。觀後結處。前三
0256c01: 係塵。後三係根。可見矣。後皆準此。△三分合難
0256c02: 破。又三。一破因眼生。又二。一無塵廢識。
0256c03: 阿難。若因眼生。既無色空。無可分別。縱有汝識。欲將
0256c04: 何用。
0256c05: 無塵不用識也。△二無表非界。
0256c06: 汝見又非青黃赤白。無所表示。從何立界。
0256c07: 單根不立界也。根塵相對。表示內外。然後識界
0256c08: 立於中間。今無塵單根。而根之自體。又無青等。則
0256c09: 是但惟一體。無復內外以表示。將以何為中間。而
0256c10: 立於識界乎。△二破因色生。此科文法。如繩床
0256c11: 十字交兩頭互到。故俗呼為交床。本意元是變
0256c12: 與不變。皆應不識空。皆應不立界。而交錯成文。乃
0256c13: 前以從變為不識空。而後以不變為不識空。前以
0256c14: 不變為不立界。而後以從變為不立界。文極巧矣。
0256c15: 就分為四。△一從變不識空。
0256c16: 若因色生。空無色時。汝識應滅。云何識知是空性。
0256c17: △二不變不成界。
0256c18: 若色變時。汝亦識其色相遷變。汝識不遷。界從何立。
0256c19: 言若諸色遷變已巳歸滅盡。而汝識又識其色相遷
0256c20: 變。則是汝識不隨色遷滅矣。下乃結成破意云。色
0256c21: 滅而汝識不遷。是識獨存。無復對待。更與何法分
0256c22: 限而立其界乎。△三從變不成界。
0256c23: 從變則變。界相自無。
0256c24: 此言非但不遷無以立界。縱從其遷變。則應已巳歸
0257a01: 變滅而其界相皆無矣。從何立界乎。△四不變
0257a02: 不識空。
0257a03: 不變則恒。既從色生。應不識知空所在。
0257a04: 此言非但變滅不能識空。縱使不變即成恒性。既
0257a05: 從色生。則應惟恒識色不復識空之所在矣。△三
0257a06: 破共相生。
0257a07: 若兼二種眼色共生。合則中離。離則兩合。體性雜亂。
0257a08: 云何成界。
0257a09: 合離二句。前句上合字與後句上離字。皆屬根塵。
0257a10: 前句下離字與後句下合字。皆屬於識。合則中離
0257a11: 者。言此根塵若合一處。其間自無空隙容識。而中
0257a12: 界之識。即應離而在旁。何成中界。又此根塵。若離
0257a13: 在兩處。則所生之識。亦當分在兩處。而與之各合。
0257a14: 即環師所謂半合根半合境。亦不得為中界。末二
0257a15: 句。謂兩合則雜。中離則亂。故曰。體性雜亂。何能成
0257a16: 中界乎。△四結妄歸真。
0257a17: 是故當知。眼色為緣生眼識界。三處都無。則眼與色
0257a18: 及色界三。本非因緣。非自然性。
0257a19: 此可分前半至三處都無作結相之妄。分後半至
0257a20: 科盡。作歸性之真。三處都無者。言所生眼識。既不
0257a21: 成界。能生眼色。何得成緣。良以。中界既無。內外叵
0257a22: 得。所謂為緣生識。不過順世權立。都無實義矣。色
0257a23: 界者。色識界也。此係塵以為別名。而又略一識字
0257a24: 後二科放此。言此三界。約相全妄。約性全真。本惟
0257b01: 一非因緣非自然之性而已巳。豈有三相可得哉。下
0257b02: 五科放此。眼色識三界已巳竟。△二耳聲識界。分四。
0257b03: 一標舉三界。
0257b04: 阿難。又汝所明。耳聲為緣。生於耳識。
0257b05: △二雙以徵起。
0257b06: 此識為復因耳所生以耳為界。因聲所生以聲為界。
0257b07: △三分合難破。此下諸界不同前界但惟破識無
0257b08: 生。今雖亦約於識。乃專破根塵了不可得。後方
0257b09: 結言無可立界。平破之旨。於此益明。下皆放此。分
0257b10: 三。一破因耳生。分三。一約勝義根破。
0257b11: 阿難。若因耳生。動靜二相。既不現前。根不成知。必無
0257b12: 所知。和尚無成。識何形貌。
0257b13: 勝義根者。清淨八法所成。許具聞義。又聖人所見
0257b14: 之境。肉眼不見也。長水曰。若無前境。根自無知。若
0257b15: 實無知。更有何識。△二約浮塵根破。浮塵根者即
0257b16: 肉耳也。麤浮八法所成。本無聞義。二根科名。依
0257b17: 長水。又分為二。一離塵無聞。
0257b18: 若取耳聞。無動靜故。聞無所成。
0257b19: 取耳聞者。即取肉耳能聞也。末二句破意且同上
0257b20: 科。△二徒肉非界。
0257b21: 云何耳形。雜色觸塵。名為識界。
0257b22: 云何者有況又意。雜色觸者。於浮根四塵。略舉其
0257b23: 二。謂色可見。觸可執捉。有形之物。若徒取此。無
0257b24: 情所攝。非心識倫也。云何立識界乎。△三約二根
0257c01: 結破。
0257c02: 則耳識界。復從誰立。
0257c03: 言識於二根畢竟從誰立界乎。破因耳生已巳竟。△
0257c04: 二破因聲生。又二。一約根塵雙失破。
0257c05: 若生於聲識因聲有。則不關聞。無聞則亡聲相所在。
0257c06: 長水曰。聲能生識。何假於聞。若無有聞。聲亦不有。
0257c07: △二約根塵雙存破。又分三。一證成聞識。
0257c08: 識從聲生。許聲因聞而有聲相。聞應聞識。
0257c09: 首句牒定也。許聲二句。言兼許有聞也。意欲救前
0257c10: 所破。末句仍以破之。言識因聲生。即當與聲為一。
0257c11: 則聞聲時。豈免聞識之過。△二兩途俱非。
0257c12: 不聞非界。聞則同聲。
0257c13: 非界者。聲非生識之界也。同聲易知。雖顯雙非。意
0257c14: 猶明其必至聞識。△三躡成無知。
0257c15: 識已巳被聞。誰知聞識。若無知者。終如草木。
0257c16: 躡上聞識遂成無知之過也。言識不同聲方可分
0257c17: 別於聲。今已巳被聞。即同於無知之聲境。復有誰來
0257c18: 知此聞識乎。末二句。結破遂墮於無情之過也。△
0257c19: 三破共相生。
0257c20: 不應聲聞雜成中界。界無中位。則內外相。復從何成。
0257c21: 言若謂根塵共生。則不應聲聞交雜以成中界。
0257c22: 既曰交雜。即不成中矣。下言必有中位。方分內外。
0257c23: 今無中界。何分內外界乎。△四結妄歸真。
0257c24: 是故當知。耳聲為緣。生耳識界。三處都無。則耳與聲
0258a01: 及聲界三。本非因緣。非自然性。
0258a02: 此後準上。耳聲識三界已巳竟。△三鼻香識界。又分
0258a03: 四。一標舉三界。
0258a04: 阿難。又汝所明。鼻香為緣。生於鼻識。
0258a05: △二雙以徵起。
0258a06: 此識為復因鼻所生以鼻為界。因香所生以香為界。
0258a07: 準上。△三分合難破。分三。一破因鼻生三。一雙詰
0258a08: 二根。
0258a09: 阿難。若因鼻生。則汝心中以何為鼻。為取肉形雙爪
0258a10: 之相。為取知動搖之性。
0258a11: △二約浮塵根破二。一先轉其體。
0258a12: 若取肉形。肉質乃身。身知即觸。
0258a13: 謂鼻根轉為身根。鼻知轉為觸塵也。△二次失其
0258a14: 名。
0258a15: 名身非鼻。名觸即塵。
0258a16: 雙表無鼻名也。謂名身則是身名非鼻名。名觸則
0258a17: 即塵名非鼻名。△三躡破非界。
0258a18: 鼻尚無名。云何立界。
0258a19: △三約勝義根破二。一總詰知性。
0258a20: 若取知。又汝心中。以何為知。
0258a21: △二詳分難破。又三。一非肉知。
0258a22: 以肉為知。則肉之知。元觸非鼻。
0258a23: 即同上之身知即觸。△二非空知又分二一轉知
0258a24: 屬空而廢肉。
0258b01: 以空為知。空則自知。肉應非覺。
0258b02: 空指鼻孔。肉指鼻頭。此科方墮鼻肉不覺之過。△
0258b03: 二攬空為自而廢身。
0258b04: 如是則應空是汝。汝身非知。今日阿難應無所在。
0258b05: 由鼻孔之空既有知性。則一切空。皆應是汝。
0258b06: 又鼻上之肉。既無知性。則汝身之肉。皆應非知。
0258b07: 下躡此二意。遂成無在之過。約空是汝則空
0258b08: 無在而汝亦應無在。約身無知則縱身有在而亦
0258b09: 應不覺其在於何處也。△三非香知不可濫下香
0258b10: 生之文。此因破鼻生識界。而遂追究。取何為鼻。既
0258b11: 破浮塵。復究勝義之知。依何為體。由是破肉與空。
0258b12: 而遂及於香。是破香具鼻根之知。非同下之破
0258b13: 香生識也。又分為二。一轉自成他謬。
0258b14: 以香為知。知自屬香。何預於汝。
0258b15: 預干也。言既轉將自知成他香知。彼自有知。何干
0258b16: 於汝乎。△二攬他為自謬。謂攬外香塵為己巳鼻生
0258b17: 也。又二。一縱外成內。
0258b18: 若香臭氣必生汝鼻。則彼香臭二種流氣。不生伊蘭
0258b19: 及旃檀木。
0258b20: 暫縱外塵。為內根生。△二氣鼻從破二。一從氣破
0258b21: 鼻。從氣之二破鼻之一也。又三。一離氣鼻。
0258b22: 二物不來。汝自鼻。為香為臭。
0258b23: △二必不兼聞。
0258b24: 臭則非香。香則非臭。
0258c01: 言若汝鼻本惟是臭。必不兼聞於香。是香反此。△
0258c02: 三兼聞墮二。
0258c03: 若香臭二俱能聞者。則汝一人應有兩鼻。對我問道。
0258c04: 有二阿難。誰為汝體。
0258c05: 此因謬執香臭俱生於鼻故。作此破也。言若雙生
0258c06: 香臭。須當雙具二鼻也。此二鼻非指肉鼻。即指勝
0258c07: 義靈知故。下躡二鼻。便索二身。△二從鼻破氣。從
0258c08: 鼻之一破氣之二也。又分二。一因根合塵。
0258c09: 若鼻是一。香臭無二。
0258c10: 言氣既鼻生。而鼻又惟一。所生香臭。即當渾一無
0258c11: 分。△二合塵廢界。
0258c12: 臭既為香。香復成臭。二性不有。界從誰立。
0258c13: 首二句。牒合香臭而互奪也。末二句。有兩說結破
0258c14: 一說因互奪而至俱無。如是則根知尚自無體。識
0258c15: 界從誰立乎。又說兩氣互同。無一定之分。辯何所
0258c16: 了別而立識界乎。通。△二破因香生。分三。一成
0258c17: 不知香。又二。一縱成香生。
0258c18: 若因香生。識因香有。
0258c19: △二以喻難法。
0258c20: 如眼有見不能觀眼。因香有故應不知香。
0258c21: 見因眼有。既不見眼。識因香有。應不知香。△二兩
0258c22: 途俱非。
0258c23: 知即非生。不知非識。
0258c24: 溫陵曰。若曰能知。即非香生。若曰不知。即不名識。
0259a01: 皆不可也。△三二界俱破。
0259a02: 香非知有。香界不成。識不知香。因界則非從香建立。
0259a03: 因界。即指識界。以界具因義故也。承上言。若不知
0259a04: 香。豈但非識而已巳哉。將必并香識二界俱不成立
0259a05: 矣。何以故。香非云云。香非知有者。香不由識而
0259a06: 顯也。據此即應香界不成。以香必假知而顯。離知
0259a07: 豈得自成乎。識不知香者。識不緣香而發也。據此
0259a08: 即應識界不立。以識必托香而立。無香豈得自立
0259a09: 乎。仍總結云。亡識壞界。其過無窮。豈可謂識因香
0259a10: 生乎。△三破共相生。
0259a11: 既無中間。不成內外。彼諸聞性。畢竟妄。
0259a12: 據上所破。則中間識界。既以叵得。而內外根塵。亦
0259a13: 復不成。夫內外不成。則能共生者無實。中界不立。
0259a14: 則所共生者非真。嗅聞之識。豈不畢竟妄哉。△
0259a15: 四結妄歸真。
0259a16: 是故當知。鼻香為緣。生鼻識界。三處都無。則鼻與香
0259a17: 及香界三。本非因緣。非自然性。
0259a18: 準上鼻香識三界已巳竟。△四舌味識界。分四。一標
0259a19: 舉三界。
0259a20: 阿難。又汝所明。舌味為緣。生於舌識。
0259a21: △二雙以徵起。
0259a22: 此識為復因舌所生以舌為界。因味所生以味為界。
0259a23: △三分文難破。分四。一破舌生。分二。一根轉塵
0259a24: 亡。
0259b01: 阿難。若因舌生。則諸世間甘蔗烏梅黃蓮石鹽細辛
0259b02: 薑桂。都無有味。
0259b03: 前四味可知。後三味同一辣味。都無有味者。約上
0259b04: 識因舌生。則是不假外之味塵。而舌之體上。自能
0259b05: 分別成味。故云爾也。△二教難破二。一教自
0259b06: 舌。
0259b07: 汝自舌。為甜為苦。
0259b08: 躡上舌自有味。而成難也。△二兩途俱非。又分二。
0259b09: 一舌苦誰。
0259b10: 若舌性苦。誰來舌。舌不自。孰為知覺。
0259b11: 若舌性苦者。舉一味以為例也。誰來舌者。先反
0259b12: 問也。下二句申正義也。孰為知覺者。言舌既不自
0259b13: 。其舌孰從而知覺其為苦乎。△二非苦何界。
0259b14: 舌性非苦。味自不生。云何立界。
0259b15: 言舌性若本自非苦。則諸味皆自不生於舌。無可
0259b16: 了別。云何立識界乎。破舌生已巳竟。△二破味生。又
0259b17: 復分為二。一不成知味。
0259b18: 若因味生。識自為味。同於舌根。應不自。云何識知
0259b19: 是味非味。
0259b20: 識自為味者。識即是味也。味不自知。同於舌不自
0259b21: 。遂結無知。△二更成相壞。又三。一以多壞一。
0259b22: 又一切味。非一物生。味既多生。識應多體。
0259b23: 以味之多。壞識之一也。謂能生之味。本是多體。則
0259b24: 所生之識。亦應非一。如母多子亦應多也。△二以
0259c01: 一壞多。
0259c02: 識體若一。體必味生。鹹淡甘辛和合俱生諸變異相。
0259c03: 同為一味。應無分別。
0259c04: 以識之一。壞味之多也。謂所生之識。本惟一體。而
0259c05: 能生之味。亦應非多。如子一母亦應一也。吳興曰。
0259c06: 鹹淡甘辛。略舉四味。和合者。眾味共成也。俱生者。
0259c07: 本性不易也。變異者。燒異本也。予謂。變異者。正
0259c08: 是醞釀酒醋之類。而燒猶次之矣。△三躡失名
0259c09: 義。
0259c10: 分別既無。則不名識。云何復名舌味識界。
0259c11: 躡無分別。遂失識名。以識正惟分別。是其義也。△
0259c12: 三破空生。
0259c13: 不應空生汝心識。
0259c14: 按前雙徵。不合有此科。且諸界皆無屬之味生。又
0259c15: 頗無意味。疑若衍文。殊未敢定。然佛語自在。依孤
0259c16: 山意。別開一科無傷。△四破共生。
0259c17: 舌味和合。即於是中。元無自性。云何界生。
0259c18: 元無自性者。言合而為一。無兩開各自之性也。云
0259c19: 何界生者。言根塵既已巳合一。尚無自性。豈有中間
0259c20: 空隙以容識界之生乎。孤山曰。初因舌破自生。二
0259c21: 因味破他生。三空不生破無因生。四和合破共生。
0259c22: 此意亦好。別界不全。又當知。彼是般若密意。但破
0259c23: 四生妄計。以顯諸法無生而已巳。此更直指一性。以
0259c24: 顯諸計皆妄。方為真了義也。△四結妄歸真。
0260a01: 是故當知。舌味為緣生舌識界。三處都無。則舌與味
0260a02: 及舌界三。本非因緣。非自然性。
0260a03: 舌界者。舌識界也。此與下二科。皆係根以為別名。
0260a04: 餘并準上。舌味識三界已巳竟。△五身觸識界。分四。
0260a05: 一標舉三界。
0260a06: 阿難。又汝所明。身觸為緣。生於身識。
0260a07: △二雙以徵起。
0260a08: 此識為復因身所生以身為界。因觸所生以觸為界。
0260a09: △三分合難破。又分為三。一破因身生。
0260a10: 阿難。若因身生。必無合離二覺觀緣。身何所識。
0260a11: 溫陵曰。覺觀即身識。而以合離二境為緣。若無緣
0260a12: 則無識矣。△二破因觸生。
0260a13: 若因觸生。必無汝身。誰有非身知合離者。
0260a14: 躡無身而決其必不知合離矣。△三破共相生三。
0260a15: 一標定合顯。
0260a16: 阿難。物不觸知。身知有觸。
0260a17: 物不觸知者。徒物不能自觸而知也。身知有觸者。
0260a18: 必因合身方知有觸也。先以標定觸知必因身合。
0260a19: 而顯所以張下正破之本矣。△二正破共生。又分
0260a20: 為三。一所生無兼相。
0260a21: 知身即觸。知觸即身。即觸非身。即身非觸。
0260a22: 科云所生者即識也。無兼相者。無雙兼根塵之相
0260a23: 也。首二句約雙即。破其不得為共生也。二知字即
0260a24: 承用上科合顯之知也。承上如云。身觸合處。其知
0260b01: 性固歷然而顯。若即因此而計其共生。則當審此
0260b02: 知性知身乎知觸乎。若言知身。則此知即是觸知。
0260b03: 何以故。觸者身之對也。此之知性。必與觸一。而後
0260b04: 可對知於身也。知觸即身。反此番之。末當結云。此
0260b05: 但屬於一邊。何以為共生乎。當記二即字。乃是知
0260b06: 即觸知即身。不可誤作身即觸觸即身也。次二句
0260b07: 雙非破其不得為共生也。如云此知也。既單屬觸
0260b08: 便不得兼屬於身。故曰即觸非身。既單屬身。便不
0260b09: 得兼屬於觸。故曰即身非觸。末當結云。竟不得兼
0260b10: 於二邊。何以為共生乎。亦但記二非字。乃是知非
0260b11: 身知非觸。不可誤作觸非身身非觸也。△二能生
0260b12: 無對相。
0260b13: 身觸二相。元無處所。合身即為身自體性。離身即是
0260b14: 空等相。
0260b15: 科云。能生謂身根觸塵。無對相者。無對立內外之
0260b16: 二相也。首二句標定。下四句釋成。標中之義。合身
0260b17: 離身。皆以觸言。前二句謂觸與身合。即成一體。不
0260b18: 可復分。後二句謂觸與身離。即與空同相。等即
0260b19: 同也。此言其上一體亦無也。未合離皆無二
0260b20: 相。意顯其二相尚無處所。何得為能共生識之
0260b21: 本乎。△三能所互不成。
0260b22: 內外不成。中云何立。中不復立。內外性空。
0260b23: 前二句。因能生根塵不成。致所生之識不成。後二
0260b24: 句。因所生之識不成。致能生根塵不成。中與內外。
0260c01: 亦同上解。但顛倒其義。故曰互不成也。正破共生
0260c02: 已巳竟。△三總以結破。
0260c03: 則汝識生。從誰立界。
0260c04: 此方顯結不能共生也。言三皆無位。界無從立。何
0260c05: 有共生之理。△四結妄歸真。
0260c06: 是故當知。身觸為緣生身識界。三處都無。則身與觸
0260c07: 及身界三。本非因緣。非自然性。
0260c08: 準上身觸識三界已巳竟。△六意法識界。分為四。一
0260c09: 標舉三界。
0260c10: 阿難。又汝所明。意法為緣。生於意識。
0260c11: △二雙以徵起。
0260c12: 此識。為復因意所生以意為界。因法所生以法為界。
0260c13: △三分合難破。分二。一破因意生二。一根塵存亡
0260c14: 破。
0260c15: 阿難。若因意生。於汝意中。必有所思。發明汝意。若無
0260c16: 前法。意無所生。離緣無形。識將何用。
0260c17: 於汝下三句。塵存則意存也。言意中必有所思之
0260c18: 法塵。而後顯意根之相。若無下二句。塵亡則意亡
0260c19: 也。若無前所思之法塵。意根亦無所生矣。末二句。
0260c20: 躡之正破意之生識也。離緣者。離法塵也。無形者。
0260c21: 意根無形也。言離法則意根無形。若是則根塵悉
0260c22: 泯。識將焉用哉。此與前耳聲識界中。約勝義科。其
0260c23: 意全同。△二根識同異破。又分三。一雙審同異。
0260c24: 又汝識心。與諸思量兼了別性。為同為異。
0261a01: 管見意好。詳經意本。是單舉首句。對下二句為論
0261a02: 故。首句作識。而下二句同作根。於理為順。正取
0261a03: 思量為意根。而略帶八識了別之性也。故兼者即
0261a04: 帶也。重輕之分允當矣。△二別為致詰。又分二。一
0261a05: 詰同意。
0261a06: 同意即意。云何所生。
0261a07: 識若同意。則與意無別。無復能所。云何是意所生
0261a08: 乎。△二詰異意。又二。一正破異意。
0261a09: 異意不同。應無所識。
0261a10: 知性具於意根。識既與根別異。即當墮於無情。故
0261a11: 曰應無所識。△二兩途俱非。
0261a12: 若無所識。云何意生。若有所識。云何識意。
0261a13: 言異意無知。即與意為非類。云何名為意生之識。
0261a14: 異意有知。即為二體。兩不相干。云何名為生識之
0261a15: 意。大科正破意生故也。別為致詰已巳竟。△三雙承
0261a16: 結破。
0261a17: 惟同與異。二性無成。界云何立。
0261a18: 根識莫辯。其為一為二。憑何立識界乎。△二破因
0261a19: 法生。又三。一外不涉內。
0261a20: 若因法生。世間諸法。不離五塵。汝觀色法及諸聲法
0261a21: 香法味法及與觸法。相狀分明。以對五根。非意所攝。
0261a22: 首句標定。此法字猶指內對法塵。向下即歷舉外
0261a23: 之實法。但對前之五根。而非意根所攝。此科先表
0261a24: 外之實體。決不入於意根之中。△二內無自體。又
0261b01: 三。一牒標令觀。
0261b02: 汝識決定依於法生。汝今諦觀。法法何狀。
0261b03: 此中三法字。皆指內對法塵也。首二句牒標也。次
0261b04: 二句令觀也。何狀者。詰其有何自體可得乎。△二
0261b05: 離外無體。
0261b06: 若離色空動靜通塞合離生滅。越此諸相。終無所得。
0261b07: 色空等猶指外塵。缺略甜淡。惟生滅二字。方是法
0261b08: 塵。以此結後者。言離此諸外塵。生滅影子。欲別有
0261b09: 實體。超前諸相。而獨存不可得也。越者超於外也。
0261b10: △三決托外影。
0261b11: 生則色空諸法等生。滅則色空諸法等滅。
0261b12: 言生則是色空諸法之影子生。離彼諸相。決不更
0261b13: 有實生之體。滅亦如是。△三躡意結破。
0261b14: 所因既無。因生有識。作何形相。相狀不有。界云何生。
0261b15: 承上言。外之實法。既不入於內。而內又無自體之
0261b16: 實法。則法塵畢竟妄。則師云。所因者即法塵也。
0261b17: 所因之法。自無實狀。則因之生識。復作何狀耶。狀
0261b18: 不有則界亦亡矣。此闕根境合辯之科。愚謂意法
0261b19: 本自無相。非同前五根塵有實性境。況分破中。又
0261b20: 極明其無。故無復共生之相可破。非闕文也。△
0261b21: 四結妄歸真。
0261b22: 是故當知。意法為緣生意識界。三處都無。則意與法
0261b23: 及意界三。本非因緣。非自然性。
0261b24: 準上會通四科。即性常住已巳竟。此科可為理事無
0261c01: 礙法界之由致。雖不全具彼之諸門。但悟此而自
0261c02: 可達彼諸門之義。故曰由致。良以。凡夫著於事相。
0261c03: 而全不見理。權教隔乎事理。而兩不通融。故皆不
0261c04: 能入理事無礙法界。今經且將事相。一一融歸於
0261c05: 理。即彼十門中。全事皆理門也。既達諸事即理。則
0261c06: 眾妙之門。自相次而洞開矣。非彼由致而何哉。△
0261c07: 三圓彰七大即性周人皆知。此科理趣深廣。必
0261c08: 勝前科實多。不能較其所以勝。舊註謂。前近取身。
0261c09: 後遠取物。又云。前悟一身。後融萬法。皆非也。良以。
0261c10: 前四科。除六入。餘皆如來對機各立。一一皆該內
0261c11: 外。盡萬法。如五陰中色攝十一。謂五根六塵。五根
0261c12: 即同見大。六塵即前五大。而後四陰即識大。以此
0261c13: 類推。處界更顯然。該於七大。若惟執此。較量前後。
0261c14: 攝法全同。曾無優劣。何有四科專於內而七大專
0261c15: 於外耶。前淺後深之故元不係此。請申正義。當知。
0261c16: 四科即七大中別相。七大即四科上總相。法本無
0261c17: 殊。但四科方談其一一皆是性真。而未嘗言其一
0261c18: 一皆周法界。如指香柴煤炭一一言其是火。而未
0261c19: 及言一一皆可洞燒林野。至後七大。方談其一一
0261c20: 皆周法界。故總名為大。如方說出諸火每一星皆
0261c21: 有洞燒之極量也。前顯法法當體真常。後乃顯
0261c22: 法法圓融周矣。豈離前法而別有哉。此固淺深
0261c23: 之正義也。分二科。一阿難轉疑雙非。又分二。一執
0261c24: 權疑實。
0262a01: 阿難白佛言。世尊。如來常說。和合因緣。一切世間種
0262a02: 種變化。皆因四大。和合發明。云何如來因緣自然二
0262a03: 俱排擯。我今不知斯義所屬。
0262a04: 如來二句。舉昔所立一大宗名也。佛初立教。以
0262a05: 和合因緣為宗。同條而共貫。故統言之。益以符前
0262a06: 旨趣相關也。一切下四句。撮略一宗之大義也。一
0262a07: 切世間。謂一者根身即眾生情世間也。二者器界
0262a08: 即無情器世間也。皆各具多種變化。四大謂地火
0262a09: 水風。諸經中但談四大。發明猶言出現也。夫阿難
0262a10: 躡前四科起疑。而總陳四大。足顯大之為名。但是
0262a11: 四科總相。非有別法。不然前未顯排四大。今何舉
0262a12: 之為疑乎。齊此是執星權義。云何下疑今教也。撥
0262a13: 毀曰排。斥逐曰擯。詞雖似平。而意獨疑其排擯因
0262a14: 緣。如曰排擯自然則無可疑。今何因緣。而二俱
0262a15: 排擯乎。意大違自教之宗也。斯義即排擯旨趣。
0262a16: 屬收也歸也。言此雙非之旨。畢竟為何等教法中
0262a17: 所收屬耶。△二請佛開示。
0262a18: 惟垂哀愍。開示眾生中道了義無戲論法。
0262a19: 中道則不滯二邊。了義則顯明究竟。戲論反此。謂
0262a20: 偏枯不中覆密有餘之說也。夫萬法因緣而有生。
0262a21: 正屬有門戲論權應初心之言。而阿難反執之為
0262a22: 了義。今經剖相出性。而斯妙性。不滯於有為。故非
0262a23: 因緣。不墮於無為。故非自然。正中道了義。而阿難
0262a24: 見其一切排擯。反疑為偏空戲論。此固常情迷惑
0262b01: 顛倒溺有怖空之故習。故佛於下文。深責之。問佛
0262b02: 於示見處。已巳將因緣和合等破盡。何阿難今又疑
0262b03: 之。答前約見性而論。故阿難但領性體非因緣等。
0262b04: 而諸法因緣之執如故焉。今聞陰入處界悉非因
0262b05: 緣和合。是以又起斯疑也。前疑一性。而此疑萬
0262b06: 相耳。善須辯之。△二佛與進示圓旨。分三。一責迷
0262b07: 許說二。一責迷。又二。一明應求施教。
0262b08: 爾時世尊。告阿難言。汝先厭離聲聞緣覺諸小乘法。
0262b09: 發心勤求無上菩提。故我今時為汝開示第一義諦。
0262b10: 言昔因緣之教。但為欣取小乘者說。今因汝厭離
0262b11: 小乘希冀菩提。故說第一義諦。是知排擯因緣等。
0262b12: 正棄戲論。而示了義也。求菩提者。自淫室歸來。即
0262b13: 求十方如來得成菩提等。然求佛果。即是厭小乘
0262b14: 也。△二責取捨昏。
0262b15: 如何復將世間戲論妄想因緣。而自纏繞。汝雖多聞。
0262b16: 如說藥人真藥現前不能分別。如來說為真可憐愍。
0262b17: 此法喻互有影略。阿難本有二失。一於舊聞。
0262b18: 而不能頓捨。二昏於今教。而不能識取。今乃於法
0262b19: 中。獨責於舊聞。於喻中獨責昏於今教。若全二
0262b20: 意。應云。汝方厭權乘。而求正覺。我正擯戲論。而談
0262b21: 了義。汝即當盡捐因緣之舊聞。而欣領超情之了
0262b22: 義可也。何乃纏繞舊聞。而昏疑了義。如人說藥實
0262b23: 未親採。誤執假藥。而真藥現前。反疑棄之。豈不甚
0262b24: 可愍哉。△二許說。
0262c01: 汝今諦聽。吾當為汝分別開示。亦令當來修大乘者
0262c02: 通達實相。
0262c03: 初正被當機也。亦令下普被未來也。大揀於小。實
0262c04: 揀於權。實相者。終實教中。皆取為體。未可偏目無
0262c05: 相。三如來藏。渾然畢具。方始相應。經自佛與阿難
0262c06: 釋迷悶。即責其不達實相。今七大科中。又復標許。
0262c07: 則知三大科所出藏性。即是實相。在六根體所。
0262c08: 具妙精明。元在四科全相所。即妙真如性。在七大
0262c09: 當體所。本如來藏心以至清淨本然周法界。方
0262c10: 是一切法真實之相。如是知者。即為通達實相矣。
0262c11: △二阿難佇聽。
0262c12: 阿難默然。承佛聖旨。
0262c13: △三正與開示。分二。一總喻性相。此中所用。即比
0262c14: 量中。同異二喻。同喻者。與法相類。正明於法也。異
0262c15: 喻者。與法相反。反顯於法也。今經。異喻居先。而同
0262c16: 喻居後。至下分科自見。又三。一牒取前語。
0262c17: 阿難如汝所言。四大和合發明世間種種變化。
0262c18: △二異喻別明。又二。一明非不和合。
0262c19: 阿難。若彼大性。體非和合。則不能與諸大雜和。猶如
0262c20: 空不和諸色。
0262c21: 和合與不和合。以性相相望。而論諸大即相也。諸
0262c22: 大之性。即如來藏心也。首二句牒定也。不能雜和
0262c23: 者。言性應不能隨緣成相也。是法固反言。而喻亦
0262c24: 反顯意。則正明性能隨緣而成相。永異空之頑
0263a01: 斷。故非不和合也。問阿難惟執和合。佛何不和
0263a02: 合無兼破乎。答二計相待。若不兼破。則破和合之
0263a03: 後。阿難必又以為非和合矣。故佛首破之。杜轉計
0263a04: 也。△二明非是和合。
0263a05: 若和合者。同於變化。始終相成。生滅相續。生死死生。
0263a06: 生生死死。如旋火輪。未有休息。
0263a07: 首句標定也。同於變化者。言與相同遷也。始終與
0263a08: 生滅稍不同。始終者細相也。生滅者大分也。故生
0263a09: 滅各有始終。如生為住始。住為生終。異為滅始。滅
0263a10: 為異終。始終相成者。謂因始有終。因終復始也。生
0263a11: 滅相續者。謂生而接至於滅。滅而復繼以生也。又
0263a12: 生滅兼乎無情。生死局於有識。生死死生者。順次
0263a13: 而言也。生生死死者。間隔而論也。如云今生之於
0263a14: 來生前死之於後死也。又或如轉蛻業化。則生而
0263a15: 復生。故曰生生。如中陰命終則死而復死。故曰死
0263a16: 死。如旋二句。言性無不變之體。常隨相遷。竟不能
0263a17: 復於無始終等也。此亦法固反言。而喻亦反顯也。
0263a18: 意則正明相實不能變性。不同火輪之不息。故非
0263a19: 是和合也。問今何現成輪轉。答月岸不移。雲舟見
0263a20: 動。若果真動。豈能悟之而頓息乎。異喻別明已巳竟。
0263a21: △三同喻總明。
0263a22: 阿難。如水成冰冰還成水。
0263a23: 上言性相不同彼二物。故為異喻。此言性相惟同
0263a24: 此二相。故曰同喻。以冰水非二物故。言二相正明
0263b01: 性相本非二物。但有隨緣不變二義而已巳。此緣更
0263b02: 用同喻。番前異喻。故重呼阿難以起之。言性雖一
0263b03: 味。能隨緣而成相。既不如空之一於不和。當如
0263b04: 何等乎。當如水能成冰。水雖一體。自能結之成
0263b05: 冰。無所和合而能現和合之相。豈可謂之一定屬
0263b06: 於非和合乎。相雖萬殊。能融而歸性。既不如火輪
0263b07: 之不息。當如何等乎。當如冰還成水。水雖凝結
0263b08: 成冰。融之而依然是水。但似和合。而終無變遷。豈
0263b09: 可謂之一定屬於和合乎。還字當玩。足顯不變正
0263b10: 因不變。故還為水。正於還為水處見其非真和合。
0263b11: 若真和合則變矣。如青黃和合即變為緣。豈能還
0263b12: 為青黃乎。總立量云。諸大性相是有法。非不和合
0263b13: 非和合為宗。隨緣不變故為因。同喻如水冰冰水。
0263b14: 異喻如空火輪。此意妙甚。宜珍玩之。又當知。阿
0263b15: 難惟問四大之相。而佛則雙約性相答之。良以權
0263b16: 教所談。雖依性說相。而性是密意。不言即性。阿難
0263b17: 久習其教。迷性循相。故和非和計展轉不能忘也。
0263b18: 今佛與之。洗前舊見故性相雙舉。而仍以性融相。
0263b19: 必相得性融。始可以雙祛二計也。且說四科時。
0263b20: 實即一一與之融相歸性。阿難領之未徹。故重申
0263b21: 而極顯之。總喻性相已巳竟。△二別詳七大。就分為
0263b22: 七科。一地大。又三。一標性約析。
0263b23: 汝觀地性。麤為大地。細為微塵。至塵。析彼極微
0263b24: 色邊際相。七分所成。更析。即實空性。
0263c01: 首句標性者。令其追究根元性體也。者。與空
0263c02: 為也。至者。自麤相七分而析展轉至也。次
0263c03: 三句。言此者。乃析彼極微色邊際相為七分。
0263c04: 以成此之名也。極微色邊際相。作一句讀之。
0263c05: 言此極微乃色法之邊際。過此將無色相可謂極
0263c06: 微矣。然取一極微。又析七分。方成。則微之又
0263c07: 微。極之更極者也。末二句。言更析遂至於空矣。△
0263c08: 二就析詳辯。又分二。一因析入而定生出。
0263c09: 阿難。若此。析成空。當知空出生色相。
0263c10: 此之妄計。大似愚者見空華滅於空遂計空中
0263c11: 出華。大抵不達萬相真源出於藏心者。未有能出
0263c12: 此計者也。故西域凡小共計無異與此方太凝
0263c13: 結成形者。皆相似也。△二總牒起而詳推破。又二。
0263c14: 一初標牒。
0263c15: 汝今問言。由和合故。出生世間諸變化相。
0263c16: 牒定原問。欲舉。而拶成和空之謬。令其無遁
0263c17: 辭也。△二詳破。又為三。一約空無數量破。
0263c18: 汝且觀此一塵。用幾空和合而有。不應
0263c19: 合成。
0263c20: 破意全在用幾空一句。和合須有數量。或二
0263c21: 或三。和合為一故。難云用幾云云。末二句遮轉救
0263c22: 也。設救云。我言和合但合色相。非謂合空以成色
0263c23: 相。故此遮云不應云云。良以。諸餘麤色。若言是彼
0263c24: 細色合成。容或可通。今此。向下更無細者。唯
0264a01: 有空。故須合空。若不合空。豈是合成
0264a02: 耶。設許合成。當有三謬。一者合自成自謬。唯合
0264a03: 他成自。而未有合自成自者也。二者合一成一謬。
0264a04: 唯有合多成一者。未有合一成一者也。三者合
0264a05: 細成細謬。唯有合細成麤者。未有合細成細者
0264a06: 也。是則若執諸相和合。須此亦是和合。若此
0264a07: 既是和合。須是和空而成。令其無遁詞也。
0264a08: △二約色不成空破。此以對待。例顯其謬也。阿
0264a09: 難所執諸相色空。各居其半。即應皆是和合。故此
0264a10: 反破。空非和合。用以例顯色非和合也。又二。一故
0264a11: 難成空之謬。
0264a12: 又塵。析入空者。用幾色相。合成空。
0264a13: 言色之邊際於空。既須合空而成色空之邊際。
0264a14: 於色。亦須合色而成空。是順彼所執。以為難
0264a15: 也。然空者下有缺。當補云。當知。色相出生空
0264a16: 接以末二句讀之。後仍有反難。救詞當申。救云。既
0264a17: 言析入。何又詰其合成。而阿難不敢如是難者。以
0264a18: 析色為空。是彼小乘之自教。諸相和合。是今阿難
0264a19: 之自語。故今順彼自語。違彼自教。正以顯彼自語
0264a20: 與自教互違。乃墮宗九過中之二過也。是以佛雖
0264a21: 故違縱難。而阿難亦不能施辯。何以故。順析入而
0264a22: 非和合。則違今自語。依和合而違折入。則背昔自
0264a23: 宗。兩處負墮。故默然而不敢辯。此意妙甚。△二例
0264a24: 明成色之謬。
0264b01: 若色合時。合色非空。若空合時。合空非色。
0264b02: 此申正義。而例破之也。四句不平。以上二句。例
0264b03: 明下二句也。如云。若知合色不可成空。即知合空
0264b04: 不可為色矣。可見上科但是故難意在此科相例
0264b05: 而明矣。色不成空破已巳竟。△三約空無合義破。
0264b06: 色猶可析。空云何合。
0264b07: 上句縱。下句奪也。色猶可析者。猶可析而歸空也。
0264b08: 然猶可亦是權許之辭。其實析色。但自析色。空
0264b09: 實非析色之成空。云何合者。言空決無合義也。
0264b10: 空略有四義。不可言合。一無形礙。二無數量。三無
0264b11: 邊際。四無變動。據此四義。云何可合乎。後當番轉
0264b12: 申正意云。若知空之不可合。則知非和合而
0264b13: 成。既非和合。則地大元非和合而有。和合之
0264b14: 計。豈實義耶。是則阿難惟據麤相。如來究至細塵。
0264b15: 良以。既執諸相和合。須以至細之塵為元始也。然
0264b16: 細塵與空為。必至合空之謬。故惟明一空不可
0264b17: 合。則和合之計。自可番轉而破盡矣。妙甚妙甚。△
0264b18: 三結顯斥執。分二。一結顯。又分為二科。一全體圓
0264b19: 融。
0264b20: 汝元不知。如來藏中。性色真空。性空真色。清淨本然。
0264b21: 周法界。
0264b22: 此科與陰等。俱稱如來藏。理無不融。而義有差別。
0264b23: 中之一字。意味即殊。當以喻明。如大富長者藏中
0264b24: 寶物無限。每有宅舍。必出藏寶。廣列堂閣之間。然
0264c01: 但千萬分中之一分而已巳。深藏而未發現者。實無
0264c02: 邊量故。上四科。如方指堂閣之寶。說其皆是藏中
0264c03: 之物。今此七大。如說此但藏中少分。而彼未發現
0264c04: 者。一一充滿。但隨時處。應用若干。即出若干。耳只
0264c05: 此已巳發未發。較其淺深。當立見也。汝元不知者。意
0264c06: 貫下科。此科文分五段。一源委。二相融。三離過。四
0264c07: 元具。五滿。如來一句。指其源委也。良由不知地
0264c08: 大之源委本是如來藏中之物。方乃妄謂從空出
0264c09: 色。謬起和合之計。故此一句所以指之也。性色二
0264c10: 句。明相融也。權外多計性為空理。而不知內有空
0264c11: 色相融。故此二句所以明之也。變地為色有三義。
0264c12: 一者標本示廣。地為諸色之本。而所該攝甚廣。
0264c13: 無情則金木瓦石等。有情則毛膚骨肉等。皆地也。
0264c14: 故色所攝法。地當十之七八。二者義具揀異。色
0264c15: 有顏色形質堅礙三義。而各有滿分少分。顏色以
0264c16: 黑白可別為滿分。形質以當體可捉為滿分。堅礙
0264c17: 以體不相入為滿分。故水於礙義不滿。火於質礙
0264c18: 俱不滿。風於色質全缺。而礙亦不滿。惟地大三義
0264c19: 具滿故易名為色。揀異彼三缺而不滿也。三者示
0264c20: 同諸經。凡般若等諸經舉法。與空相融者。皆色
0264c21: 法為首。以等八十餘科。今實示同彼意故。易以色
0264c22: 名也。性則言其非相。亦即理而非事也。真則言其
0264c23: 非俗。亦即體而非用也。性色真空者。言性具之色。
0264c24: 即真體之空也。性空真色者。言性具之空。即真體
0265a01: 之色也。性色真色。以性融大之辭。真空性空。直目
0265a02: 性體之意。顛倒言之。又以總成融即矣。此以性真
0265a03: 二字無別故。影互用之。若不影互。應有四句。如云。
0265a04: 性色真空。真空性色。性空真色。真色性空。字句方
0265a05: 全。經以義該文簡故影互之。問此與般若等尋常
0265a06: 所談色即空空即色。為同否耶。曰實大不同。般
0265a07: 若等。惟據目前所對已巳發現諸相。而言其即空即
0265a08: 色等意。今此不對目前諸相。惟深談如來藏中渾
0265a09: 涵未發。即色空融一如此也。後經所謂先非水火。
0265a10: 正此意矣。故此性色真色。非但揀於實等諸色。實
0265a11: 顯異於事相。俗諦中即空之色也。性空真空。非但
0265a12: 揀於斷等諸空。實顯異於事相。真諦中即色之空
0265a13: 也。舊以體用真俗理事言者。欠研究耳。不知此
0265a14: 但全體而大用。尚在下科。具眼者詳之。清淨二字
0265a15: 見離過也。良以。色尚檢於般若即空之色。豈墮凡
0265a16: 夫之染色。空尚檢於般若即色之空。豈墮二乘之
0265a17: 滯空。自來離過絕非。二清淨中。屬自性清淨也。本
0265a18: 然二字。表元具也。如來藏中元有之故物所謂悉
0265a19: 天真之本具。非緣起之新成。此句揀於權教菩薩
0265a20: 修成之惑也。周一句示匝滿也。極於無外曰周。
0265a21: 周即匝也。貫於無內曰。即滿也。前雖以寶藏
0265a22: 為喻。非世間之寶藏可比。良以。世間寶藏。若眾寶
0265a23: 具全。決不能一一匝滿。若一寶匝滿。決不能種種
0265a24: 具全。此則二義皆不為礙故。每舉一大。即周匝
0265b01: 滿於法界。而互不相礙也。法界者。法有軌持二義。
0265b02: 界有性分二義。軌即隨緣。持即不變。性即體空。分
0265b03: 即成事。總則統於一真。別則開等多種。今此法界。
0265b04: 合一真則無容別議。望多種則正周於理法界。
0265b05: 冥周於一切法界耳。以一切離一真悉不可得
0265b06: 矣。由是冥中總統之故。方能隨應循發無不足也。
0265b07: △二大用無限。
0265b08: 隨眾生心。應所知量。
0265b09: 此約其本具妙用。能隨能應。不與循業相同。舊於
0265b10: 此二句。仍連循業發現通為一氣。及詳下諸大。實
0265b11: 從隨心應量處斷之因。得其分屬之本意。請詳下
0265b12: 解眾生攝盡九界有情。心以根性言有勝有劣。量
0265b13: 以心知言有大有小。若但以劣心小量致之。則所
0265b14: 以應之以麤少之色者。固無不副其心。而無不滿
0265b15: 其量也。若能以勝心大量致之。則所以應之以廣
0265b16: 妙之色者。亦無不副其心。而無不滿其量也。世出
0265b17: 世間有為無為。亦復如是。通上科論之。則上科是
0265b18: 性是體是真是理。此科是相是用是俗是事。故知
0265b19: 上之色空早露相用等釋者非也。且既從性起相。
0265b20: 便知全相即性。體用等亦復如是。所以說地大即
0265b21: 藏中之性也。又當知。陰等四科。皆先剖破相妄。然
0265b22: 後結顯性真故。以破相之義。猶半同於空宗。今此
0265b23: 七大乃窮自性海淵涵流出諸法故。純標性真。杳
0265b24: 無妄字面。誠法性宗之獨談。非惟超般若。而
0265c01: 亦不異於前文也。結顯一科已巳竟。△二斥執。
0265c02: 循業發現。世間無知。惑為因緣及自然性。皆是識心
0265c03: 分別計度。但有言說。都無實義。
0265c04: 此方約迷位及悟人因位而言。先問云。體既本然
0265c05: 周遍。而用又隨心應量。則稱體作用無不自在。何
0265c06: 必循業乎。答正由無始未悟久迷本有。以致全不
0265c07: 自在。豈惟迷位必循染業而後能發。縱是悟人亦
0265c08: 須循淨業而後能現。是故此之四字。雙具兩種不
0265c09: 自在意。一者世出世間一切淨妙之色。若不循彼
0265c10: 種種淨業。雖欲發現。不可得也。二者三塗四惡一
0265c11: 切苦穢之色。若不戒彼種種染業。雖欲不發現。不
0265c12: 可得也。不戒即是循也。故此四字。非但只表不
0265c13: 循業則不得發現。兼表循業則不得不發現。而二
0265c14: 俱無自由分矣。然此四字。正是致下二惑之由。故
0265c15: 分屬下文。良以。業之起也。似有由藉。故世間淺智
0265c16: 眾生。執此生起之近由。而遂惑為因緣性。曾不達
0265c17: 圓融不變之體。周法界。何所藉於因緣。業之成
0265c18: 也。似難改移。故世間無智眾生。執此難改之現量。
0265c19: 而遂惑為自然性。曾不達無限隨緣之用。隨心應
0265c20: 量。何得泥於自然。是皆為一循業之所惑耳。向使
0265c21: 只隨心應量。而不必循業。則眾生皆應達唯心之
0265c22: 旨。而不至種種惑矣問悟人既須循業。佛循業否。答佛在因位循之。即菩薩
0265c23: 因滿果發之後。但惟隨心尚無量之可應。何有業之可循。惟除示現無實業也。故知稱體作用。無不自在。
0265c24: 惟佛能之。問現見菩薩作用自在。何言惟佛能之。答菩薩修行未畢。正由循業所發故。今非揀其不能作
0266a01: 用自在。但揀其非是不循業耳。然惟圓實菩薩。所循大自在業。所發十玄妙色。與果人敵體相似焉。問何
0266a02: 為大自在業。答應即華嚴十玄妙。觀及本經耳門三昧是也。又所應之知。即解悟也。所循之業。即修行也。
0266a03: 若惟務修行。而不求圓解。則三祇六度。終無實果。正以知自局。而量自有限也。若但專務多聞。而不策圓
0266a04: 修。則恒沙妙理。秪益戲論。正以業不循。而果終不發也。以此而知。圓解圓修。不可不相應矣識
0266a05: 心即六識也。辯析不混曰分別。詳細較量曰計度。
0266a06: 即計執也。但徒也。徒有言說。即情有也。都無實
0266a07: 義者。即理無也。此則和合。即兼於因緣中。不和合
0266a08: 即兼於自然中矣。又解但凡也。凡有言說者。推類
0266a09: 廣指之詞。如和合及諸重疊是非之計。皆在其中。
0266a10: 二釋俱通。夫不知體用及惑執二計。阿難與世間
0266a11: 義應互該影略而已巳。此全科意。後皆准之。地大已巳
0266a12: 竟。△二火大。分三。一標性約求。
0266a13: 阿難。火性無我。寄於諸緣。汝觀城中未食之家。欲炊
0266a14: 爨時。手執陽燧。日前求火。
0266a15: 無我者。溫陵所謂火無體寓物成形。是也。故執火
0266a16: 者。須憑柴等。離柴等則無當體可捉也。李曰。陽
0266a17: 燧者。崔豹古今註云。以銅為之。如鏡之狀。照物則
0266a18: 影倒。向日則火出。淮南子曰。陽燧火方諸也。論衡
0266a19: 曰。於五月丙午日。銷鍊五方石。圓如鏡。中央窪。予
0266a20: 亦曾見。映日光影注處即燒然。水晶珠注燒全同
0266a21: 也。△二就求詳辯。分四。一舉例。
0266a22: 阿難。名和合者。如我與汝一千二百五十比丘。今為
0266a23: 一眾。眾雖為一。詰其根本。各各有身。皆有所生氏族
0266a24: 名字。如舍利弗婆羅門種。優樓頻螺迦葉波種。乃至
0266b01: 阿難瞿曇種姓。
0266b02: 此舉和合之例。亦異喻也。意顯下火大不同此例
0266b03: 也。此之破法。約分開之相。以破和合之計。必
0266b04: 有分開之相。以為和合之本。然後方同和合。故舉
0266b05: 一眾和合而分開各有氏族。以為定例。至下開合
0266b06: 二科。而火無生處。足顯和合之計為妄矣。婆羅門
0266b07: 此云淨裔。溫陵曰。優樓頻螺。此云木爪林。迦葉波
0266b08: 此云大龜氏。瞿曇此云日種。後代改姓釋迦耳。△
0266b09: 二牒定。
0266b10: 阿難。若此火性。因和合有。
0266b11: △三標徵。
0266b12: 彼手執鏡。於日求火。此火為從。鐘中而出。為從艾出。
0266b13: 為於日來。
0266b14: 彼手下標也。此火下徵也。△四逐破。分二。一開破
0266b15: 例審。又分二。一開破。又三。一破從日生。
0266b16: 阿難。若日來者。自然燒汝手中之艾。來處林木。皆應
0266b17: 受焚。
0266b18: 自能二句。猶是牒定之辭。來處二句方是破意。言
0266b19: 燒林何異燒艾也。△二破從鏡生。
0266b20: 若鏡中出。自能於鏡出然于艾。鏡何不鎔。紆汝手執。
0266b21: 尚無熱相。云何融泮。
0266b22: 自能二句亦牒也。鏡何一句破也。紆屈也。紆汝三
0266b23: 句證也。△三破從艾生。
0266b24: 若生於艾。何藉日鏡光明相接然後火生。
0266c01: △二例審。
0266c02: 汝又諦觀。鏡因手執。日從天來。艾本地生。火從何方。
0266c03: 遊歷於此。
0266c04: 例審者比例而審其所從來也。鏡因三句取例也。
0266c05: 火從二句審之也。此審有二意。一者且破和合。
0266c06: 上科三處無生已巳顯。不同舍利弗等各有氏族所
0266c07: 生。而此之例審。又言。況彼三物各有從來。而此火
0266c08: 何所從來。既無從來。其何以為和合之本乎。足見
0266c09: 其非和合性也。二者更索源委。意謂彼三各有來
0266c10: 處。而此火何獨無所從來乎。欲人審其來源也。開
0266c11: 破例審一科已巳竟。△二合破直審又二。一合破。
0266c12: 日鏡相遠。非和非合。
0266c13: 上言無從生之處。但顯無和合之本。此則正明無
0266c14: 和合之實也。言凡謂之和合者。須同一處交雜。安
0266c15: 有懸遠相隔。而為和合者哉。缺艾語略耳。艾亦同
0266c16: 鏡與日遠也。△二直審。
0266c17: 不應人光無從自有。
0266c18: 此之直審與前例審不同。彼云從何歷此者。疑問
0266c19: 令人審識之辭。此云不應無從者。決定斷其有本
0266c20: 之謂也。一疑一決。所以不同。文雖寄于合破科中。
0266c21: 而意仍雙承上文云。開之既無從生之處。合之又
0266c22: 無和合之相。此火豈無所從來而自有乎。躍然而
0266c23: 未說破。到下文文說破也又開合所分四科以次。酷似不他生不自生不
0266c24: 共生不無因生。文雖似而旨各別。彼因人執萬法有生。故詳破生相。顯其無生而已巳。此因昧法真源。而妄
0267a01: 謂出於和合。故隨破隨審。令其悟真本源也就求詳辯已巳竟。△三結顯
0267a02: 斥執。又二。一結顯。又分二。一全體圓融。
0267a03: 汝猶不知。如來藏中。性火真空。性空真火。清淨本然。
0267a04: 周法界。
0267a05: 准上。△二大用無限。又二。一正明大用。
0267a06: 隨眾生心。應所知量。
0267a07: 准上。△二驗其無限。
0267a08: 阿難當知。世人一處執鏡。一處火生。法界執。滿世
0267a09: 間起。起世間。寧有方所。
0267a10: 就上求火之事。以推開徵驗。可見隨心應量無
0267a11: 有限極也。此取凡夫現境。尚無限極。聖人分上。愈
0267a12: 可知矣。結顯已巳竟。△二斥執。
0267a13: 循業發現。世間無知。惑為因緣及自然性。皆是識心
0267a14: 分別計度。但有言說。都無實義。
0267a15: 准上火大已巳竟。△三水大。分三。一標性約求。
0267a16: 阿難。水性不定。流息無恒。如室羅城迦毗羅仙斫迦
0267a17: 羅仙及頭摩訶薩多等諸大幻師。求太陰精。用和
0267a18: 幻樂。是諸師等。於白月晝。手執方諸。承月中水。
0267a19: 流息。如雨露之有無川源之溢竭。水性大如此。
0267a20: 迦毗羅此云青色。斫迦羅此云鴛鴦。頭摩訶薩
0267a21: 多未詳。溫陵曰。四皆外道善幻術者也。其曰求太
0267a22: 陰精。及承月中水者。順諸師計從月出也。十五夜
0267a23: 為望。望前為白月。望後為黑月。月當正午。光皎如
0267a24: 晝。故稱為晝。方諸陰燧水精珠也。孤山引高誘註
0267b01: 淮南子。乃云。大蛤拭熱向月則水生也。而經文明
0267b02: 白言珠況珠亦蛤出。以珠取水。應亦拭熱矣。△二
0267b03: 就求詳辯。又為二。一徵起。
0267b04: 此水為復從珠中出。空中自有。為從月來。
0267b05: △二逐破。又分為二。一開破例審。又二。一開破。又
0267b06: 三。一破從月生。
0267b07: 阿難。若從月來。尚能遠方令珠出水。所經林木。皆應
0267b08: 吐流。流則何待方諸所出。不流明水。非從月降。
0267b09: 經臨也。即照臨之謂也。遠方者。言珠比所經林木
0267b10: 尚為隔遠。又如月當正南。則自珠以南之林木。皆
0267b11: 是所經近處。或珠在平地。則高阜以上之林木。皆
0267b12: 是所經近處。此是以遠證近之必流也。下四句則
0267b13: 是流與不流。皆不當理矣。△二破從珠生。
0267b14: 若從珠出。則此珠中。常應流水。何待中宵承白月晝。
0267b15: △三破從空生。
0267b16: 若從空生。空性無邊。水當無際。從人洎天。皆同滔溺。
0267b17: 云何復有水陸空行。
0267b18: △二例審。
0267b19: 汝更諦觀。有從天陟。珠因手持。承珠水盤。本人敷設。
0267b20: 水從何方流注於此。
0267b21: 除空添盤者。以空無從來不可取例。盤無與水人
0267b22: 不疑生。故兩科互為去取也。開破例審已巳竟。△二
0267b23: 合破直審又分二。一合破。
0267b24: 月珠相遠。非和非合。
0267c01: △二直審。
0267c02: 不應水精無從自有。
0267c03: 准上可知。就求詳辯已巳竟。△三結顯斥執。分二。一
0267c04: 結顯。又二。一全體圓融。
0267c05: 汝尚不知。如來藏中。性水真空。性空真水。清淨本然。
0267c06: 周法界。
0267c07: 義皆准上。△二大用無限。又二。一正明大用。
0267c08: 隨眾生心。應所知量。
0267c09: △二驗其無限。
0267c10: 一處執珠。一處水出。法界執。滿法界生。生滿世間。
0267c11: 寧有方所。
0267c12: △二斥執。
0267c13: 循業發現。世間無知。惑為因緣及自然性。皆是識心
0267c14: 分別計度。但有言說。都無實義。
0267c15: 准上水大已巳竟。△四風大。分三。一標性約拂。
0267c16: 阿難。風性無體。動靜不常。汝常整衣。入於大眾。僧伽
0267c17: 梨角。動及傍人。則有微風。拂彼人面。
0267c18: 風之動靜不常。人所易見。當不止於垂衣拂衣。但
0267c19: 約衣發辯而已巳。僧伽黎此云大衣。△二就拂詳辯。
0267c20: 又二。一徵起。
0267c21: 此風為復出袈裟角。發於空。生彼人面。
0267c22: 袈裟此云壞色。若從義而翻。則離塵出世等。種種
0267c23: 多譯。茲不繁引。△二逐破。又二。一開破例審。又二。
0267c24: 一開破。又為三。一破從衣生。
0268a01: 阿難。此風若復出袈裟角。汝乃披風。其衣飛搖。應離
0268a02: 汝體。我今說法。會中垂衣。汝看我衣。風何所在。不應
0268a03: 衣中有藏風地。
0268a04: 汝乃三句。言衣即風。風性不住。故應離體。我今六
0268a05: 句。令傍觀察審也。△二破從空生。
0268a06: 若生空。汝衣不動。何因無拂。空性常住。風應常生。
0268a07: 若無風時。空當滅。滅風可見。滅空何狀。若有生滅。
0268a08: 不名空。名為空。云何風出。
0268a09: 此有三破。仍含多義。汝衣二句。不應藉緣破也。言
0268a10: 既云空生。即當自生。何假衣動為緣乎。空性六句。
0268a11: 體性相異破也。言空以常住為體性。風以生滅為
0268a12: 體性故。首二句。以風從空。則應同常。次二句。以空
0268a13: 從風。則應同滅。今皆不然。可見體性畢竟異矣。末
0268a14: 二句。申滅空之謬。以足空之無滅而已巳。若有四句。
0268a15: 名實相乖破也。言義須與名相應。名須與體相當。
0268a16: 今約無情。則生滅乃有形質之義。空乃無形質
0268a17: 之名。故曰若有生滅。則非空。見名義不相應也。
0268a18: 又空表以無物為體。風出則是有物非。故曰
0268a19: 名為空。云何風出。見名體不相當也。△三破從
0268a20: 面生。
0268a21: 若風自生。被拂之面。從彼面生。當應拂汝。自汝整衣。
0268a22: 云何倒拂。
0268a23: 自汝整衣云何倒拂者。何得只待汝整衣之時。而
0268a24: 又倒拂於彼。不拂於汝也。出於彼面。而又拂彼
0268b01: 面。故曰倒拂也。△二例審。
0268b02: 汝審諦觀。整衣在法。面屬彼人。空寂然。不參流動。
0268b03: 風自誰方鼓動來此。
0268b04: 空二句。非取從來之例。即是風空性隔之意。
0268b05: 亦現前可別之相。不宜泥也。△二合破直審。又二。
0268b06: 一合破。
0268b07: 風空性隔。非和非合。
0268b08: 此只就風與空性體乖隔而說。非和非合。與前二
0268b09: 大稍異。良以。風從空生。人所常執。故多破空生。如
0268b10: 此方言能生風。其見一也。佛語隨宜無定耳。△
0268b11: 二直審。
0268b12: 不應風性。無從自有。
0268b13: 准上就拂詳辯已巳竟。△三結顯斥執。又分二。一結
0268b14: 顯。又為二。一全體圓融。
0268b15: 汝宛不知。如來藏中。性風真空。性空真風。清淨本然。
0268b16: 周法界。
0268b17: 二大用無限。又曲分為二科。一正明大用。
0268b18: 隨眾生心。應所知量。
0268b19: △二驗其無限。
0268b20: 阿難。如汝一人微動服衣。有微風出。法界拂。滿國
0268b21: 土生。周世間。寧有方所。
0268b22: △二斥執。
0268b23: 循業發現。世間無知。惑為因緣及自然性。皆是識心
0268b24: 分別計度。但有言說。都無實義。
0268c01: 准上風大已巳竟。△五空大。分四。一標性約鑿。
0268c02: 阿難。空性無形。因色顯發。如室羅城去河遙處。諸剎
0268c03: 剎種。及婆羅門。毗舍。首陀。兼頗羅墮。旃陀羅等。新立
0268c04: 安居。鑿井求水。出土一尺。於中則有一尺空。如是
0268c05: 乃至出土一丈。中間還得一丈空。空淺深。隨出
0268c06: 多少。
0268c07: 首二句。言其自無形表對色方顯。唯識謂之空一
0268c08: 顯色。不必局於鑿土方顯。溫陵曰。西天貴賤。族分
0268c09: 四姓。如此方四民。剎帝利王族也。婆羅門淨志也。
0268c10: 亦云淨行。以守道居正。潔白其操也。毗舍商賈也。
0268c11: 首陀農夫也。是為四姓。頗羅墮利根也。旃陀羅魁
0268c12: 膾也。此又智愚之族也。名義集云。旃陀羅此云屠
0268c13: 者。屠殺人畜者也。西天淫殺同賤殺者。猶目為惡
0268c14: 人。國法令其搖鈴執幟。警人異路。不與良民同行。
0268c15: 故亦翻嚴幟也。△二就鑿詳辯。又二。一徵起。
0268c16: 此空為當因土所出。因鑿所有。無因自生。
0268c17: △二逐破。又二。一開破列審。又二。一開破。又曲分
0268c18: 三。一依無因破。
0268c19: 阿難。若復此空。無因自生。未鑿土前。何不無礙。惟見
0268c20: 大地。無通達。
0268c21: 遠貌。謂極目而視也。言未鑿無空。明因鑿有。何
0268c22: 成無因耶。△二依出土破。又為二。一破有出入。
0268c23: 若因土出。則土出時。應見空入。若土先出。無空入者。
0268c24: 云何空因土而出。
0269a01: 既未鑿之先。原不見空。則必謂出土而後成空故。
0269a02: 此即約出土而難也。意謂既言空因土出而後有。
0269a03: 須土先出而空後入。如開池引水者可也。故曰則
0269a04: 土出時應見空入。然土出可見。空入何相。故曰若
0269a05: 土云云。言既無空入之相。則計因土出而有空者。
0269a06: 妄情而已巳也。△二破無出入。
0269a07: 若無出入。則應空土元無異因。無異則同。則土出時。
0269a08: 空何不出。
0269a09: 防轉記也。仍承上難。必言。土自出入。空何出入。故
0269a10: 即約空無出入以難也。意謂。既言空無出入。則土
0269a11: 未出時。應即有空。而空土一體不分。故曰則應空
0269a12: 土元無異因也。一體遂成同出之謬。故難曰無異
0269a13: 云云。△三依鑿以破。又為二。一破因鑿以出。
0269a14: 若因鑿出。則鑿出空。應非出土。
0269a15: 意謂。既言空獨因鑿。不因出土。即應惟以鑿空。何
0269a16: 必鑿土。故曰則鑿出空。應非出土。△二破不因鑿
0269a17: 出。
0269a18: 不因鑿出。鑿自出土。云何見空。
0269a19: 意謂。若言空非因鑿。與鑿無干。鑿應惟出於土。應
0269a20: 不見空。今何隨鑿隨見空。開破已巳竟。△二列審。
0269a21: 汝更審諦諦審諦觀。鑿從人手。隨方運轉。土因地移。
0269a22: 如是空。因何所出。
0269a23: 疊言審諦。令極詳察也。隨方運轉選地施功也。土
0269a24: 因地移者。土從地中移出也。無因非是實法故。不
0269b01: 取例從來。△二合破直審。又二。一合破。
0269b02: 鑿空實。不相為用。非和非合。
0269b03: 意言。鑿須鑿實空乃是。前風空言其性乖。此鑿
0269b04: 空謂其用。皆背不成和合相生之義矣。△二直審。
0269b05: 不應空。無從自出。
0269b06: 準上。就鑿詳辯已巳竟。△三合會警悟。吳興曰。四大
0269b07: 後所以點空均名五大者。諸經常談惟四而已巳。
0269b08: 此既異彼。故特言之。下根識中。其例亦爾。此解全
0269b09: 得此科之來意也。又二。一融性合會。
0269b10: 若此空。性圓周。本不動搖。當知。現前地水火風。
0269b11: 均名五大。性真圓融。皆如來藏。本無生滅。
0269b12: 融性謂融結空性。合會謂會同四大。首三句結空
0269b13: 之性也。若此二字。承上破審說下圓周三字。重
0269b14: 一圓字。良以。尋常論空。亦言周。然有色法礙處。
0269b15: 即不圓滿。是言周。而非圓周也。今言空性圓
0269b16: 滿。色不為礙。故曰圓周矣。此句結其即是性真
0269b17: 也。不動搖同後無生滅。蓋周表其非此有而彼
0269b18: 無此無而彼有。圓滿意也。不動表其非先無而後
0269b19: 有今有而後無。常住意也。此句結其離諸妄相也。
0269b20: 以上結定空大。向下方是合四成五之意。中三句。
0269b21: 先以合會。其名現前。即指目前所對已巳發現之法。
0269b22: 說其皆藏性。與結顯處別矣。均名五大語。會五
0269b23: 大名同實乃新許空為大也。末三句。後以會合其
0269b24: 體也。性真圓融。即前性圓周。本無生滅。即前本
0269c01: 不動搖。但上是單結空大。此是合同五大。皆如來
0269c02: 藏一句。文總五大。意通上下。上通性真圓融。下通
0269c03: 本無生滅。總與申其源委。然記但是以四例空。又
0269c04: 當知。非但此一新得大名。雖彼四者。舊稱為大。亦
0269c05: 惟據其處處皆有言之。而實相礙互闕非真大也。
0269c06: 自今融以藏性圓融常住。方為真大。是則雖非新
0269c07: 得大名。而實非舊比也。如迦葉等。舊雖久稱聲
0269c08: 聞羅漢。必經法華開顯。方乃即真矣。△二警令發
0269c09: 悟。
0269c10: 阿難。汝心昏迷。不悟四大元如來藏。當觀空為出
0269c11: 為入為非出入。
0269c12: 上科方以空大會同四大。是欲將四大例明空大。
0269c13: 此科舉四大令其因空反觀。是欲將空大發明
0269c14: 四大也。昏者情識常暗。迷者動惑於邪也。由昏故
0269c15: 迷相。因而致然。前執四大諸相皆和合即其事也。
0269c16: 然既暗惑於邪。必背馳於正。故即不悟四大元如
0269c17: 來藏非和非合亦非不和合也。下教其觀空大。
0269c18: 以審其有出有入乎及無出入乎。意蓋令其若悟
0269c19: 空周不動非出非入非不出入。即悟四大圓
0269c20: 融常住非和非合非不和合矣。經文明皆雙遣二
0269c21: 邊。舊註皆墮一邊。所以不敢取也。△四結顯斥執
0269c22: 又二。一結顯。又二。一全體圓融。
0269c23: 汝全不知。如來藏中。性覺真空。性空真覺。清淨本然。
0269c24: 周法界。
0270a01: 性覺真空二句。比前變其文。而復顛倒其意也。以
0270a02: 前俱用本大與空相融。此則本大即是空字。若準
0270a03: 前相融。則合兩句。皆云性空真空。文不可別也。今
0270a04: 將前指性之空。換為覺字。即改寂為照。義無傷也。
0270a05: 則此中空字。乃是空之空字。若照前不顛倒。合
0270a06: 云性空真覺性覺真空。今文上下交換。然亦無礙。
0270a07: 但令人覺其文耳。△二大用無限。又分二。一正明
0270a08: 大用。
0270a09: 隨眾生心。應所知量。
0270a10: △二驗其無限。
0270a11: 阿難。如一井空。空生一井。十方空亦復如是。圓滿
0270a12: 十方。寧有方所。
0270a13: △三斥執。
0270a14: 循業發現。世間無知。惑為因緣及自然性。皆是識心
0270a15: 分別計度。但有言說。都無實義。
0270a16: 義皆準上。空大已巳竟。△六見大。即根大也。總攝六
0270a17: 根。但舉眼根以為例耳。然但取根中之性。非取浮
0270a18: 塵。故惟言見等。而不言眼等。意可見也。分為四。一
0270a19: 標性約塵。
0270a20: 阿難。見覺無知。因色空有。如汝今者。在祇陀林。朝明
0270a21: 夕昏。設居中宵。白月則光。黑月便暗。則明暗等。因見
0270a22: 分析。
0270a23: 此中全約見之與塵。為同異等。以破和合之妄執。
0270a24: 然其別名塵相二三開合不定。應先總釋。不過色
0270b01: 空明暗之四。互為隱顯耳。如總言色空。是合明暗
0270b02: 以對空。只言明暗。是開色攝空也。若言明暗空。是
0270b03: 開色以對空。如言見空。是空攝色而對見也。至文
0270b04: 再指。庶不惑矣。見覺者。猶言見性也。無知者。離塵
0270b05: 無別所知。因色空有。釋成上句也。以雙離明暗。無
0270b06: 復見之自相。故言因色空有。此即合明暗以對空
0270b07: 矣。方以標定。向下歷舉目前現塵也。朝明夕昏。晝
0270b08: 之明暗也。白月黑月。夜之明暗也。等即等於空耳。
0270b09: 因見分析者。因此塵而見得分析也。方表見托塵
0270b10: 立。不可言塵因見分析。以此單破見之和合。非破
0270b11: 塵也。此中乃是開色攝空。△二就塵詳辯。又二。一
0270b12: 徵起。
0270b13: 此見為復與明暗相并太空。為同一體。為非一體。
0270b14: 或同非同。或異非異。
0270b15: 李曰。此問四句。一同。二異。三或同或異。四非同
0270b16: 非異。但經文分兩同兩異。各成一句。斯解與下破
0270b17: 處相合。此中亦開色對空也。△二逐破。又分二。一
0270b18: 開破例審。又二。一開破。又四。一破同牒中開色對
0270b19: 空破中開色攝空。又三。一牒起徵詞。
0270b20: 阿難。此見若復與明與暗及與空。元一體者。
0270b21: △二約塵顯謬。又曲分為二科。一標定相亡。
0270b22: 則明與暗。二體相亡。暗時無明。明時無暗。
0270b23: 此是先將外塵互相凌奪之相標定也。前半總明
0270b24: 後半別明也。△二正以顯謬。
0270c01: 若與暗一。明則見亡。必一於明。暗時當滅。滅則云何
0270c02: 見明見暗。
0270c03: 言既與暗一體。則明時暗亡。見安得而不亡哉。於
0270c04: 明亦然。末二句。言隨暗而滅。云何復見於明隨。明
0270c05: 亦然。其謬當自顯矣。△三結成非同。
0270c06: 若明暗殊。見無生滅。一云何成。
0270c07: 此躡上意而結成也。言明暗任殊而見體恒在。自
0270c08: 然顯其非是一體。以上皆開色攝空也。破同已巳竟。
0270c09: △二破異。此科牒中開色攝空。破中開色對空。又
0270c10: 三。一牒起徵辭。
0270c11: 若此見精。與暗與明。非一體者。
0270c12: △二顯不離塵。又二。一離塵令觀。
0270c13: 汝離明暗及與空。分析見元。作何形相。
0270c14: △二離塵無體。
0270c15: 離明離暗。及離空。是見元同龜毛兔角。
0270c16: 直斷之也。此亦設言離而顯其無自體也。△三結
0270c17: 成非異。
0270c18: 明暗空。三事俱異。從何立見。
0270c19: 俱異之異。訓作離字讀之。言三者俱離。則此見
0270c20: 元無自體。故曰從何立見也。破異已巳竟。△三破或
0270c21: 同或異。
0270c22: 明暗相背。云何或同。離三元無。云何或異。
0270c23: 悉是上義。但撮合一處耳。上二句開色攝空也。下
0270c24: 二句開色對空也。△四破非同非異。
0271a01: 分空分見。本無邊畔。云何非同。見暗見明。性非遷改。
0271a02: 云何非異。
0271a03: 分空二句。以空攝色。而對見也。見暗二句。言塵殊
0271a04: 見一。顯然不同。故曰云何非異。此開色攝空也。
0271a05: △二例審。
0271a06: 汝更細審。微細審詳。審諦審觀。明從太陽。暗隨黑月。
0271a07: 通屬空。壅歸大地。知是見精。因何所出。
0271a08: 汝更三句壘言。以教其著眼之意。初云細審。次細
0271a09: 不徒細。而加以微細。審不徒審。而加以詳審。次諦
0271a10: 觀已巳是切察。而又審於諦審於觀也。此亦開色對
0271a11: 空。而加通壅。盡其詳也。△二合破直審。又二。一合
0271a12: 破。
0271a13: 見覺空頑。非和非合。
0271a14: 以性體異而言其不成和合也。此亦以空攝色。
0271a15: 而對乎見也。△二直審。
0271a16: 不應見精。無從自出。
0271a17: 準上。就塵詳辯已巳竟。△三合會警悟。又二。一融性
0271a18: 合會。
0271a19: 若見聞知。性圓周。本不動搖。當知。無邊不動空
0271a20: 并其動搖地水火風。均名六大。性真圓融。皆如來藏。
0271a21: 本無生滅。
0271a22: 科意準上。此總該六根覺兼鼻舌身而不言者略
0271a23: 也。性圓二句。亦同上科。向下不動與動搖。皆就相
0271a24: 言。空之相即不動。四相猶動。合會以性俱不動矣。
0271b01: 餘準上。△二警令發悟。
0271b02: 阿難。汝性沉淪。不悟汝之見聞覺知本如來藏。汝當
0271b03: 觀此見聞覺知。為生為滅。為同為異。為非生滅。為非
0271b04: 同異。
0271b05: 沉淪者。溺於權見。無超拔之智也。此不悟與當觀
0271b06: 叫應如前。然其中法則不同。上不悟者四大。而當
0271b07: 觀者空大也。此則不悟者見大。而當觀者亦見大
0271b08: 也。生滅就自體言。同異對外塵言。意令若悟見等。
0271b09: 非生滅同異。亦非不生滅同異。則知見等。藏性圓
0271b10: 常。非和合。亦非不和合。更深悟也。合會警悟已巳竟。
0271b11: △四結顯斥執。又二。一結顯。又二。一全體圓融。
0271b12: 汝曾不知。如來藏中。性見覺明。覺精明見。清淨本然。
0271b13: 周法界。
0271b14: 性見覺明者。言性中之見。即覺上之明也。覺精明
0271b15: 見者。言真覺之精。即性明之見也。性見明見。猶言
0271b16: 性色真色。以性融大之辭。覺明覺精。猶言真空性
0271b17: 空。直目性體之意。合而言之。不過性見相即而已巳。
0271b18: 此如來藏中未發真體。不可以覺明為無明。清淨
0271b19: 亦稍不同。當云。全見而覺非凡夫根結之見。全覺
0271b20: 而見非二乘冥寂之覺。故曰清淨也。本然同前。△
0271b21: 二大用無限。又二。一正明大用。
0271b22: 隨眾生心。應所知量。
0271b23: △二總類六根。又二。一類全體。
0271b24: 如一見根。見周法界。聽觸覺觸覺知。妙德瑩然。
0271c01: 周法界。
0271c02: 見周法界者。牒前見之周法界也。溫陵曰。觸
0271c03: 即舌根以味合方覺。故亦名觸。覺觸覺知。身意二
0271c04: 根也。○妙德者。言見聞等即妙性之德用。瑩然者。
0271c05: 靈明不昧也。即略上覺明覺精之意。周法界。言
0271c06: 皆同見之全體圓融也。△二類大用。
0271c07: 圓滿十。寧有方所。
0271c08: 言發為大用隨心應量圓滿云云。十作十法界。
0271c09: 亦可如見聞等隨量大小。極盡其量。即滿十。若
0271c10: 約起成根身。或成一根身。乃至普現無量根身。皆
0271c11: 其隨心應量之大用。△二斥執。
0271c12: 循業發現。世間無知。惑為因緣及自然性。皆是識心
0271c13: 分別計度。但有言說。都無實義。
0271c14: 義準上問此既惟取根中之性。則前已巳開顯其全為性體。今何勞復融之而為大乎。答
0271c15: 約此經別意。則開悟證入皆依六根故。前特開顯為性之全體。約諸經通意。則惟如來藏。方為性之總相
0271c16: 故。今仍以六根。融入如來藏也。又諸教有定相總別有圓融不定。約定相。則如來藏。恒為總相。而萬法皆
0271c17: 其別相也。約圓旨。則萬法實皆可互為總別故。前依圓旨。取別為總。見精遂成全性總相。而萬法皆其別
0271c18: 相。今依定相。則如來藏。依舊是總。而見與六大。依舊是別。然雖總別不定。仍知二意無乖。良以。前之開顯。
0271c19: 今之融入俱有初後二相。前之初相。自根中荐出。及其後相。則會萬法為一體。而根身器界。皆是其中幻
0271c20: 影。當即是此中如來藏也。今之初相。亦自目前明暗辯起。與前根中薦出無異。及其後相。則合會結顯性
0271c21: 真圓融周法界。當亦與前開顯中之後相無有異也。但此中七大。皆許同是圓融。又是依圓旨之萬法
0271c22: 互含也。而彼中見性獨許冠於萬法。又是本經之別旨宗要也。故前欲其巧於悟修。而此欲其圓於見解
0271c23: 矣。具眼者辯之見大已巳竟。△七識大。名為四科。一標約根
0271c24: 塵。又二。一標舉三法。
0272a01: 阿難。識性無源。因于六種。根塵妄出。汝今觀。此會
0272a02: 聖眾。用目循歷。
0272a03: 標雖全標三法。意但約根塵以辯識而已巳。識性觀
0272a04: 下。但因六種根塵。是惟約於前六。而所以無七八
0272a05: 者。以八即前之根大。而七亦即是意根故也。性字
0272a06: 猶言體相。非謂真性。無源者。狀如野燒。起滅無從
0272a07: 也。因根塵者。假托而起也。此以上標定也。汝今下
0272a08: 舉約現前眼識因根塵而妄起者。以例餘五皆然。
0272a09: 觀即根也。聖眾即塵也。循歷即識也。△二揀別根
0272a10: 識。揀雖對塵。而混濫之意。殊不關塵。良以。識塵體
0272a11: 性自別。而根識自來難分。故特與揀別之。又分二。
0272a12: 一揀明根相。
0272a13: 其目周視。但如鏡中無別分析。
0272a14: 萬象對照。一念不生。正是根相。△二揀明識相。
0272a15: 汝識於中。次第標指。此是文殊。此富樓那。此目犍連。
0272a16: 此須菩提。此舍利弗。
0272a17: 此即眼識。仍兼隨眼家明了意識。然眼識名。隨念
0272a18: 分別。但對性境。初起一念。不帶名言。隨眼意識名。
0272a19: 計度分別。亦對性境。起第二念。計執名字。如標文
0272a20: 殊等是也。然此自眼家以例餘四皆然。至於意家。
0272a21: 離前五識。獨頭自緣。獨影塵境。亦在例中。△二就
0272a22: 根塵辯。又分為二。一徵起。
0272a23: 此識了知。為生於見。為生於相。為生空。為無所因
0272a24: 突然而出。
0272b01: 問空尚可屬塵無因。似非就根塵辯。答云。須約
0272b02: 不依根等方成無因。故亦是就根塵辯。△二逐破。
0272b03: 又二。一開破例審。又分為二一開破。又曲分為四
0272b04: 一破因根生。
0272b05: 阿難。若汝識性。生於見中。如無明暗及與色空。四種
0272b06: 必無。元無汝見。見性尚無。從何發識。
0272b07: 見即根也。此言。去塵無根。則根已巳先無。自體憑何
0272b08: 者。以發識哉。△二破因塵生。
0272b09: 若汝識性。生於相中。不從見生。既不見明。亦不見暗。
0272b10: 明暗不矚。即無色空。彼相尚無。識從何發。
0272b11: 相即塵也。此言。除根無塵。則塵已巳無自相。何能發
0272b12: 識。不從一句除根也。既不二句。猶是牒上除根之
0272b13: 意。明暗二句。方是轉成無塵之過。明暗色空相即
0272b14: 互用彼相二句。結成其非也。△三破因空生。又二。
0272b15: 一牒徵開義。
0272b16: 若生於空。非相非見。
0272b17: 上句牒徵辭也。下句開成二義也。△二分合例破。
0272b18: 又曲分為二。一分二破。
0272b19: 非見無辯。自不能知。明暗色空。非相滅緣。見聞覺知。
0272b20: 無處安立。
0272b21: 非見三句。同上去根無塵。非相三句。同上除塵無
0272b22: 根。△二合二破。
0272b23: 處此二非。空則同無。有非同物。縱發汝識。欲何分別。
0272b24: 溫陵曰。處此非相非見之間。識體若空。則同龜毛。
0272c01: 識體若有。非同物象。既自無體。安能有用耶。△四
0272c02: 破無因生。
0272c03: 若無所因。突然而出。何不日中別識明月。
0272c04: 言日中無月。分別明月之識。既不得起。然則識豈
0272c05: 無因生乎。但經是反詰之辭。開破已巳竟。△二例審。
0272c06: 汝更細詳。微細詳審。見託汝睛。相推前境。可狀成有。
0272c07: 不相成無。如是識緣。因何所出。
0272c08: 見託二句根塵也。可狀二句色空也。言此四者各
0272c09: 不相混。詳察此識從何出乎。開破例審已巳竟。△二
0272c10: 合破直審。又二。一合破。
0272c11: 識動見澄。非和非合。聞聽覺知亦復如是。
0272c12: 溫陵曰。識有分別名動。見無分別名澄。識動見澄。
0272c13: 性相隔異。見與識隔。聞知亦然。皆非和合也。△二
0272c14: 直審。
0272c15: 不應識緣無從自出。
0272c16: 準上就根塵辯竟。△三合會警悟。又二。一融性合
0272c17: 會。
0272c18: 若此識心。本無所從。當知。了別見聞覺知。圓滿湛然。
0272c19: 性非從所。兼彼空地水火風。均名七大。性真圓融。
0272c20: 皆如來藏。本無生滅。
0272c21: 本無所從者。不從根塵諸緣所出也。了別見聞覺
0272c22: 知者。管見謂會前根大。是也。準前二大。當知下俱
0272c23: 無本大。而舊謂別指六識。既異前文。而又缺根大。
0272c24: 何成七數乎。管見非之當矣。性非從所。亦不屬諸
0273a01: 緣之意也。餘準上。△二警令發悟。
0273a02: 阿難。汝心麤浮。不悟見聞發明了知本如來藏。汝應
0273a03: 觀此六處識心。為同為異。為空為有。為非同異。為非
0273a04: 空有。
0273a05: 麤浮者。乏於精切之深慧。而惑於著相之淺談。不
0273a06: 字雙貫悟字與發明二字。了知即是覺知。譯之誤
0273a07: 耳。或了知屬意識。而缺一覺字。非誤則略。智者詳
0273a08: 之。依後說則覺兼三識。影略也。例上科。惟指本
0273a09: 大。六識而言。同異對根塵言。空有就自體言。餘準
0273a10: 上。△三結顯斥執。又二科。一結顯。又二。一全體圓
0273a11: 融。
0273a12: 汝元不知。如來藏中。性識明知。覺明真識。妙覺湛然。
0273a13: 周法界。
0273a14: 性識明知者。性真之識。即妙明之知。覺明真識者。
0273a15: 本覺之明。即性真之識也。性識真識。以性融大之
0273a16: 辭也。明知覺明。直目性體之意也。總是性識融即
0273a17: 之意。清淨本然變為妙覺湛然者。良以。根塵雖相
0273a18: 倚立。在象猶是歷然。至於識之為相。自來常若空
0273a19: 華。故上諸大。皆言清淨。本然者。承上性大相融。雙
0273a20: 言其皆離過而本具也。至於識大。既先元無體相。
0273a22: 以直稱。妙覺即性體。而不必又言其清淨。湛然即
0273a23: 性明。而不必又言其元具矣。周法界者。覺性
0273a24: 如鏡。識但如影。知影即鏡體。則惟約鏡之周。而
0273b01: 說影之周矣。或約圓極境界。則亦直說念包十
0273b02: 方三世。然是頓說有宗無因。若徵其因。仍用前說。
0273b03: 如云。何以故。識無自相。即覺性故。而鏡影即其同
0273b04: 喻也。△二大用無限。
0273b05: 含吐十。寧有方所。
0273b06: 此無隨心應量者有二意。一者眾生自知前文諸
0273b07: 大。因眾生以根為稟定。塵為外物。俱無自在之分。
0273b08: 故佛乃說與隨心應量。顯其亦是惟心自在之法。
0273b09: 至於識心。則眾生自來皆知其是隨我自在之法
0273b10: 故。不必又言其隨心應量也。二者即是自法。謂心
0273b11: 即識心。量即識量。不復自隨自應。如眼不見眼也。
0273b12: 含吐十。亦約覺性轉顯。然有含有吐。相亦不同。
0273b13: 如云運想則含不想則吐也。若依圓極。照前科說。
0273b14: 結顯已巳竟。△二斥執。
0273b15: 循業發現。世間無知。惑為因緣及自然性。皆是識心
0273b16: 分別計度。但有言說。都無實義。
0273b17: 諸識各由種子方起。種子須由宿業。故須循業勝。
0273b18: 如上二界。無種不起。前五劣如水母。缺種不起。眼
0273b19: 家根識。餘準上。問此經首。先正破識心。如七處
0273b20: 曲搜三迷決了。名義皆妄。畢竟無體。乃至顯見文
0273b21: 中。又復旁兼相形而破。未少假寬容。何後於十
0273b22: 八界。即已巳許為如來藏心妙真如性。至此愈稱。其
0273b23: 周法界。含吐十。是即性之全體。而同彼開顯
0273b24: 見性之極量。何前乃妄之至。而後則真之極乎。答
0273c01: 前約初心悟修。須從方便決擇真妄。捨生死根本。
0273c02: 取涅槃妙心。則識須破盡。決定不用。後約圓解普
0273c03: 融。無法不真。無法不如。乃至剎塵念劫。無非一真
0273c04: 法界。何況識心不融法界。懸示中雙具二門。此意
0273c05: 詳盡。宜研味之。又當知。前之四科。方一一鎔歸於
0273c06: 理。未言俱周法界。故惟是理事無礙之由致。今七
0273c07: 大總攝上陰等諸事。而言其一一俱周法界。所以
0273c08: 為事事無礙之由致也。彼觀取事如理融為十
0273c09: 門總因。良以。惟事則彼此相礙。惟理則無復可融。
0273c10: 今由一一事皆如理融。悉無邊際。方有此事事無
0273c11: 礙玄門。是雖體而論。似方與事如理門符契無
0273c12: 二。其實由此總因。則相入相在等。眾妙之門。無不
0273c13: 洞開矣。問若爾三法界由致。無不具在。何又言且
0273c14: 談一真。答三法界。同以攝事歸理而為由致。此對
0273c15: 阿難之妄執。而一一會妄。以歸真正。惟攝事歸理。
0273c16: 融相入性而已巳。尚未及於從性起相從理成事。是
0273c17: 則三藏之中。正惟屬於空如來藏。而有人強以三
0273c18: 觀三諦判之者。欠研審也。智者思之。如來破妄顯
0273c19: 真一大科已巳竟。△二阿難悟謝發心。分二科。一承
0273c20: 示開悟。此皆經家所敘也。又二。一敘承示。
0273c21: 爾時阿難。及諸大眾。蒙佛如來微妙開示。
0273c22: 通承破妄顯真科中諸文為言。良以此大開解功
0273c23: 夫非近。今當總前撮其大要。令知微妙之實破妄
0273c24: 心有三。一七破以密示無處。二重徵以顯呵非心。
0274a01: 三縱奪以決其無體。是所以破妄心者。可謂極微
0274a02: 細而盡精妙矣。顯真心文中亦三。一示見等。而剋
0274a03: 就根性。以指其實體。二示陰等。廣融諸相。以明其
0274a04: 一體。三示地等。而極顯圓融。以彰其全體。是所以
0274a05: 顯真心者。亦可謂極微細而盡精妙矣。且指根性
0274a06: 融諸相時。兼以對顯依正萬相之妄。而相妄性真
0274a07: 之旨。纖悉昭徹矣。故經家總以結述於此。以彰下
0274a08: 開悟之大本耳。△二敘開悟。夫奢摩他微密觀照。
0274a09: 雖應圓照三如來藏。此由阿難初悟一真心體。是
0274a10: 方顯其照徹空如來藏矣。然而理智圓融。境無偏
0274a11: 僻。是即惟妙覺明圓照理法界矣。分二。一悟周。
0274a12: 又二。一總標。
0274a13: 身心蕩然。得無罣礙。
0274a14: 身謂法身。心謂真心。蕩然周貌。下文分科詳釋。
0274a15: 無罣礙者。妄身妄心不復繫罣隔礙也。法身真
0274a16: 心。本自現成。而無始恒為妄身妄心。繫罣隔礙。曾
0274a17: 不知覺。了無自在。今於言下開通故。得大自在。得
0274a18: 大受用矣。△二詳敘。又二。一心蕩然。又曲分為二。
0274a19: 一標能意。
0274a20: 是諸大眾。各各自知心十方。
0274a21: 眾則位兼深淺。知則悟兼證解。譬如有眾。處暗境
0274a22: 中。本自空廓曠蕩。以暗無所見。誤執狹隘。此之位
0274a23: 深而證知者。或色陰已巳盡。十方洞開。如暗忽得光
0274a24: 明親見空廓也。位淺而解知者。或色陰未盡。隨言
0274b01: 發大勝解。如暗中聞人說境。本量頓覺。豁無邊。
0274b02: 不復作狹隘之想也。十方者。極盡十方之量也。
0274b03: 作十法界亦可。△二徹悟依報。又二。一轉大為小。
0274b04: 見十方空。如觀手中所持葉物。
0274b05: 空是依報最大者。更是器界所依故。并屬依報。
0274b06: 手中葉物。即貝葉也。緣彼方以貝葉書字故。手中
0274b07: 常持之。見空如葉者。以空無大不容。而真心更
0274b08: 大。百千萬倍。不可為喻。由心觀空。故空小如葉耳。
0274b09: 此科多領七大即心周法界之旨。而成此悟也。
0274b10: △二轉他為自。
0274b11: 一切世間諸所有物。皆即菩提妙明元心。
0274b12: 首二句。即器界萬法。俱屬依報。菩提指本覺果體。
0274b13: 前文所謂此見及緣元是菩提妙淨明體。是也。妙
0274b14: 明元即如來藏心。凡小觀物非心。權教謂物為
0274b15: 妄。今悟全物皆心。純真無妄也。此科多領上陰等
0274b16: 四科。皆即藏性而成此悟矣。至此則斥破妄心之
0274b17: 旨。方以極領。更不認緣塵分別以為心。更不惑為
0274b18: 色身之內。更不迷己巳為物。而是見非見及四大和
0274b19: 合諸疑。渙然冰釋也。心蕩然已巳竟。△二身蕩然。又
0274b20: 分二。一標能包義。
0274b21: 心精圓。含裹十方。
0274b22: 身以含裹為相。四大和合。含裹五臟。是為肉身。心
0274b23: 精圓。含裹十方。是為法身。故佛祖凡言不離身
0274b24: 中及身是道場等語。皆謂法身。非謂肉身。行人悟
0274c01: 此法身本來元具。則行住坐臥身常無邊。而無量
0274c02: 剎海。皆悉轉入身中。世人尋常皆謂。空裹界。界
0274c03: 裹裏身。身裹心。重重拘縛。曾無超越。今忽心裹十方。
0274c04: 身包空外。內外轉換。大小變更。真所謂妙能轉物。
0274c06: 文云。身含十方無盡空。故知此為法身。況與下
0274c07: 文生身相形而言。又且不重上文。△二徹悟正報。
0274c08: 又二。一轉麤為細。
0274c09: 反觀父母所生之身。猶彼十方空之中吹一微塵
0274c10: 若存若亡。
0274c11: 所生肉身。乃屬正報。此因領上法身豁曠蕩包
0274c12: 越空之外。故見肉身渺小而更浮假如此。相
0274c13: 形而見也。十方空喻能形之法身。微塵喻所形
0274c14: 之肉身。若存若亡。狀其渺漠將淪於盡。平日麤
0274c15: 重者。於此至輕細而不足為累也。△二轉實為。
0274c16: 如湛巨海。流一浮漚。起滅無從。
0274c17: 湛明不動。巨表無邊。起滅無從者。起無從來。滅無
0274c18: 從去也。平日堅實者。於此至浮而不覺其有
0274c19: 也。此二科多領前不失科中色身外洎山河乃至
0274c20: 咸是真心中物。及不分科中。并所想相。如空華。
0274c21: 本無所有等意。而成此悟也。至此則身境客塵之
0274c22: 旨。方以領極。更不認五蘊四大以為身。更不惑為
0274c23: 我所。不執為實有矣。悟周已巳竟。△二悟常住。
0274c24: 了然自知。獲本妙心常住不滅。
0275a01: 此科與上科。義齊而文為甚短者。以周全是常
0275a02: 住之因。涅槃亦以為常義。良以。法界既皆即
0275a03: 心。則萬劫此法界萬劫此心。豈復有滅乎。故不勞
0275a04: 多文。而一語結定矣。了然自知者。指掌分明。不由
0275a05: 他悟也。說雖憑佛。悟由自己巳。亦親見實到自信自
0275a06: 肯之意。本妙心者。本來面目。恒一切。但惟迷不
0275a07: 自知。非今新得也。常無始終。住無去來。無始終去
0275a08: 來故。永不滅矣。此亦領上不滅不失不還及非因
0275a09: 非緣清淨本然等意。而成此悟矣。經家於佛說之
0275a10: 後偈讚之前。特詳敘此者。正以示奢摩他祕奧觀
0275a11: 體。令行人於此著眼。通前三卷功夫。全為揭露
0275a12: 此至妙至密之觀體也。良以。眾生常輪迴。權乘不
0275a14: 斯所敘心境一如。不犯思惟。物物頭頭。了然在目。
0275a15: 渾是妙心自體。亦不費纖毫功力。身心本來廓周
0275a16: 沙界。但不馳散。如是積之歲月。而不心開者。未之
0275a17: 有也。當知。本惟一體。若語正因本性。即空如來藏。
0275a18: 以一味真如更無餘物故。若略兼了因。即奢摩他
0275a19: 祕密觀照。以親見自心。非作意思惟故。若更不避
0275a20: 彌天過犯。則西來直指正法眼藏即此而已巳。但彼
0275a21: 直入無分別。此由方便分別至此無分別處。其歸
0275a22: 一也問此似意盡無餘。然奢摩他未竟。後二藏未談。彼是何意。答微密觀照。此方了其密字。以
0275a23: 體屬隱奧故也。後乃兼用盡其精細。始屬微字。宜斟分之承示開悟已巳竟。△二
0275a24: 讚謝發心。分為二。一禮謝標偈。
0275b01: 禮佛合掌。得未曾有。於如來前。說偈讚佛。
0275b02: 得未曾有。言從來未得此等妙悟。而今始得之。除
0275b03: 圓教菩薩元具圓解者。其餘凡小權教。皆得未曾
0275b04: 有也。又圓教初心。或增深解。或成新證者亦然。△
0275b05: 二正陳偈詞。又二。一讚謝。
0275b06: 妙湛總持不動尊。首楞嚴王世希有。銷我億劫顛倒
0275b07: 想。不歷僧祇獲法身。
0275b08: 此下方是阿難之言。初二句讚也。標偈中。惟標讚
0275b09: 佛。以法即佛德故不雙標。而解中。仍分佛法。首句
0275b10: 讚佛也。孤山曰。妙湛讚真諦般若德也。總持讚俗
0275b11: 諦解脫德。不動讚中諦法身德也。又即三而一故
0275b12: 曰妙湛。即一而三故曰總持。非三非一故曰不動。
0275b13: 尊者十號之一。由證此三。號世中尊。○惟應讚佛
0275b14: 三德。加三諦助明而已巳。中諦即第一義諦。仍當補
0275b15: 即一。即三方完。又此因感前開示而讚故。讚意應
0275b16: 與開示相關。良以。前所示者。生佛等具故。因己巳悟
0275b17: 而方見佛德也。初於剋就根性中。十番正示二見。
0275b18: 番顯悟得。澄清覺海。朗耀性天。浩然無際。即佛般
0275b19: 若德也。本此故以妙湛讚之。次於會通四科中。萬
0275b20: 相融攝。總別發揮。悟得諸相皆性。萬物一心。森然
0275b21: 畢具。即佛解脫德也。本此故以總持讚之。後於圓
0275b22: 彰七大中。合會大性均顯周。悟得根根塵塵俱
0275b23: 滿法界。悉無起滅。各不往來。居然交徹。即佛法身
0275b24: 德也。本此故以不動讚之。三一交互。及尊字如前。
0275c01: 然三德是所證。尊即能證之人。次四字讚法佛。前
0275c02: 云有三摩提名大佛頂首楞嚴王。是也。其實方與
0275c03: 究竟堅固相應。王乃尊統諸法之稱也。世希有三
0275c04: 字。雙嘆佛法皆難遭也。緣此娑婆界佛出世固難。
0275c05: 正使出于世。說是法復難。俱如優曇華暫時一現
0275c06: 耳。末二句謝也。上句謝破妄。顛倒想者。謂我法二
0275c07: 執分別也。如執緣塵分別以為心相。計五蘊四大
0275c08: 以為身相。迷心為在色身之內。認物為己巳。迷己巳為
0275c09: 物。身心萬法。謂為各自有體性相。四大悉疑。和合
0275c10: 因緣等。皆是億劫之所惑者。今實併銷之矣。下句
0275c11: 謝顯真。僧祇者。如孤山所引婆沙論明。三阿僧祇
0275c12: 劫。修六度行。百劫種相好因。然後獲五分法身。乃
0275c13: 至如唯識云。地前歷一僧祇。初地至七地。滿二僧
0275c14: 祇。八地至等覺。是三僧祇。然後獲究竟法身。○今
0275c15: 云不歷。以教旨大殊故。但辯明教旨。自無可疑。舊
0275c16: 註不辯教旨。橫生疑惑。以致紛然無定。今與決之。
0275c17: 然舊之所以致惑者。有二因緣。一者執婆沙唯識
0275c18: 權教不了之義。二者礙下除惑願成及方證二果
0275c19: 之文。今請以圓頓教旨明之。二惑自解。良以。此經
0275c20: 多分終實接入圓頓。按頓教之旨。未悟之先。法身
0275c21: 本自現成。一念迴光。便同本得。所謂但離妄緣即
0275c22: 如如佛。尚不復論證與不證成與不成。豈同權漸
0275c23: 之教。必歷僧祇而後獲乎。若執乎彼而不信乎此。
0275c24: 是由執走者之遲而不信飛者之速也。何膠柱之
0276a01: 深哉。若更按圓教之旨。則行布不礙圓融故。雖未
0276a02: 及斷惑究竟。不妨全獲法身全體即佛。如前開示
0276a03: 迷心於色身之中者。既名為性顛倒。至後開悟見
0276a04: 心於太之外者。豈不號為正知哉。正知即
0276a05: 成正覺而獲法身矣。然則執現果。而不許阿難獲
0276a06: 法身者。失旨之甚也。又圓融不礙行布故。雖全獲
0276a07: 法身。不妨更除細惑更歷諸果更成究竟寶王也。
0276a08: 此經後云。理則頓悟。乘悟併消。事非頓除。因次第
0276a09: 盡。可為明證矣。如是則雖後更歷僧祇以成究
0276a10: 竟佛果。當亦與此不歷之前先獲法身。了不相礙
0276a11: 也。何況圓頓悟後之修。念念是佛。雖進斷通惑。亦
0276a12: 與權漸修者。日劫相倍。至於住後斷別惑。以去一
0276a13: 生有圓曠劫之果者矣。如是則雖謂其後更不
0276a14: 歷乎僧祇。亦無礙也。若更取於延促同時之玄旨。
0276a15: 愈不可以長短拘矣。問若此則阿難與善財龍女
0276a16: 同乎。答不盡同也。良以。圓人雖不因果條然。而亦
0276a17: 有初心究竟之別。論初心則無不同。望究竟則惑
0276a18: 有淺深。根有利鈍。龍女惑盡故彈指功圓。善財利
0276a19: 根故一生事辦。是初心與究竟頓齊也。今此會中。
0276a20: 如二人者應亦非少。但約阿難所示一類當機。多
0276a21: 是中根而又具惑者也。且惟同彼二人發心。而舊
0276a22: 證初果。居然未移。下之願成寶王希登上覺。方求
0276a23: 齊彼二人之究竟耳。然諸聖惟重初心故。此現獲
0276a24: 法身。意非淺淺。經云。發心究竟二不別。如是二心
0276b01: 先心難。則可見矣。至於證悟解悟均獲本有法身。
0276b02: 殊不係此而為差別矣。△二發心。又二。一正發大
0276b03: 心。又二。一總期報恩。
0276b04: 願今得果成寶王。還度如是恒沙眾。將此深心奉塵
0276b05: 剎。是則名為報佛恩。
0276b06: 正以前獲法身方是初心故。今於悟後。方發洪願。
0276b07: 以取究竟也。首二句大端是自利以上求佛界。利
0276b08: 他以下度眾生。溫陵以首句為智心。次句為悲心。
0276b09: 下四字雙運二心。而束為深心。無可議者。而孤山
0276b10: 以首句為佛道誓成。次句為眾生誓度。字面顯然。
0276b11: 而攝餘二誓。似為顛倒。今當以首句攝煩惱誓斷。
0276b12: 必斷盡煩惱。方究竟佛道也。以次句攝法門誓
0276b13: 學。必備達法門。方廣度眾生也。願今二字。雙貫
0276b14: 下成佛度生。觀今字便有求其不久即成不待僧
0276b15: 祇之意。得果者得究竟菩提也。寶王亦同儒書稱
0276b16: 位為大寶也。還度者。言不止惟願成佛。更還願度
0276b17: 眾生。非謂待成後度也。奉塵剎雙含侍佛度生偏
0276b18: 屬似非。莫若以莊嚴佛土釋之頗切塵剎二意仍
0276b19: 不失也。報佛恩者。雙運二種深心。以莊嚴一切
0276b20: 佛土。為報佛微妙開示之恩也。△二別求證除。又
0276b21: 分二。一於度生求證。
0276b22: 伏請世尊為證明。五濁惡世誓先入。如一眾生未成
0276b23: 佛。終不於此取泥洹。
0276b24: 請證明者。求以威神加被。令其終不違於本願也。
0276c01: 五濁謂劫濁見濁煩惱濁眾生濁命濁。與此經後
0276c02: 所說者不同。意獨指於娑婆一類。若穢界中。百歲
0276c03: 以後。濁惡世時。諸惡熾盛。剛強難化者也。先入有
0276c04: 二意。一對剎。塵剎雖期俱入。而必先五濁者。慈
0276c05: 救急於苦難之深者。亦如周文必先寡。此悲愍
0276c06: 心也。二對人。五濁人。所怯入故。願勇於先入。倡
0276c07: 先率眾。此勇猛心也。泥洹此云滅度。涅槃別名。如
0276c08: 則師所引二種。皆應兼之。一不取二乘獨得泥洹。
0276c09: 二不取諸佛泥洹。即如地藏所謂眾生度盡方證
0276c10: 菩提。此廣大心也。此欲度盡眾生。隱然須兼法門
0276c11: 誓學也。△二於成佛求除。
0276c12: 大雄大力大慈悲。希更審除微細惑。令我早登無上
0276c13: 覺。於十方界坐道場。
0276c14: 能破眾生惑之堅體曰大雄。能拔眾生惑之深根
0276c15: 曰大力。究竟以與眾生二嚴之樂曰大慈。究竟以
0276c16: 拔眾生二死之苦曰大悲。希求也。審詳也。微細惑
0276c17: 方該塵沙及根本無明。別惑如下答滿慈者。是也。
0276c18: 若約阿難一類。所求思惑亦應該之。八卷結經畢。
0276c19: 阿難得證。斷除三界修心六品微細煩惱。敘謝乃
0276c20: 稱。如來善開眾生微細沉惑。斯為明證也。然此希
0276c21: 除者。求佛以大雄大力。加之破其體而拔其根也。
0276c22: 早字與今字同。登無上覺者。求佛以大悲加之盡
0276c23: 二死而究竟法身。坐道場者。求佛以大慈加之滿
0276c24: 二嚴而現座說法。方是果後度生矣。此觀求除細
0277a01: 惑顯然。兼乎煩惱誓斷也。正發大心竟。△二結以
0277a02: 深誓。
0277a03: 舜若多性可銷亡。爍迦羅心無動轉。
0277a04: 溫陵曰。舜若多此云空。爍迦羅此云堅固。謂空性
0277a05: 無體尚可銷亡。我心堅固。終無動轉。○動轉即退
0277a06: 轉也。總承前上求下化。而深誓其心。即空有盡。
0277a07: 我願無窮也。從入正宗。至此說法。當為一周。名破
0277a08: 妄顯真周。初銷倒想。說空如來藏。一大科已巳竟。
0277a09: 
0277a10: 大佛頂首楞嚴經正疏卷第三
