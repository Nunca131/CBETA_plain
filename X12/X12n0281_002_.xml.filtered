0716b01: 大佛頂如來密因修證了義諸菩薩萬行首楞嚴經
0716b02: 卷第二
0716b03: 師子林沙門　惟則　會解
0716b04: 天台山沙門　傳燈圓通疏
0716b05: ○二示見性主空無遷義二初請二初慶喜密請爾時阿難及諸大眾聞佛示誨身心泰然念無始
0716b06: 來失本心妄認緣塵分別影事今日開悟如失乳
0716b07: 兒忽遇慈母合掌禮佛願聞如來顯出身心真妄
0716b08: 實現前生滅與不生滅二發明性。○二匿王顯問時波斯匿王起
0716b09: 立白佛我昔未承諸佛誨敕見迦旃延毗羅胝子咸
0716b10: 言此身死後斷滅名為涅槃我雖值佛今猶狐疑云
0716b11: 何發揮證知此心不生滅地今此大眾諸有漏者咸
0716b12: 皆願聞。
0716b13: 【】溫陵曰前責以動為身以動為境則身心真妄
0716b14: 未辨實。又責念念生滅遺失真性則生滅者亦
0716b15: 未能辨。故願顯出二義。而因匿王發起者明不生
0716b16: 滅性在纏皆具。孤山曰外道有六師。一富蘭那迦
0716b17: 葉。所說諸法皆不生不滅。二末伽黎拘黎子。說
0716b18: 眾生雖有苦樂無有因緣。自然而爾。三刪闍多毗
0716b19: 羅胝子。說於眾生任運時熟得道。如縷丸所投極
0716b20: 則停住。又言八萬滿自然得道。四阿耆多翅舍
0716b21: 欽婆羅。說於眾生當受苦報今以苦行拔髮熏鼻
0716b22: 麤衣代之。謂後受涅槃樂也。五迦羅鳩陀迦旃延。
0716b23: 說於諸法亦有亦無。六尼犍陀若提子。所說皆由
0716b24: 業定。無可改無逃避處。準今經所說。則有三人皆
0716c01: 執斷見。故匿王引旃延毗羅而問。後如來舉末伽
0716c02: 而斥。然則第一第四第六必執常見乎。
0716c03: 【疏】天台曰經家敘當機心念失心妄認。領前破妄
0716c04: 心無體也。今日開悟。領前顯真見有在也。失本
0716c05: 心。合前捨父逃逝。忽遇慈母。喻今始覺還家。父母
0716c06: 雖分二體。本覺豈有二殊。若不分而分。則父喻本
0716c07: 覺權理母喻本覺實理。維摩所謂實智菩薩母。方
0716c08: 便以為父也。所以更母為喻者。謂一向雖則多聞
0716c09: 未得無漏。如失乳等。今為顯不生滅性。斯受真法
0716c10: 之乳。故喻之若此。然又願聞顯出身心真妄等者。
0716c11: 良由真性雖一而德量難思。如來所示義既未了。
0716c12: 即阿難所悟理亦未精。蓋人之身心。有真焉妄焉。
0716c13: 焉實焉。生滅與不生滅焉。相即之言。談之雖易。
0716c14: 相即之理。悟之實難。故願如來一一顯出。如披沙
0716c15: 若盡則金體自純也。寂音謂如來此中示阿難真
0716c16: 見破二種無明。文有九段。初四段敘動靜。敘斷常。
0716c17: 敘倒正。敘彼我。令破根本無明。喻如生盲。神醫以
0716c18: 金錍刮去其膜。發其光明。次五段。敘大小。敘前後。
0716c19: 敘堅執。敘成壞。令破現行無明。喻如夜行。導師執
0716c20: 炬。破其疑闇親證無惑。此等見解。非區區義學所
0716c21: 能到。第根本現行之說未易分別。存而弗論可也。
0716c22: 余嘗以十義以節其文。與其大類。但麤細稍殊耳。
0716c23: 已巳存諸科欲辨大同故茲重出。
0716c24: ○二演說二初開示二初明身有遷變四初明肉身從壞佛告大王汝身現在今復問汝汝此肉身為同金
0717a01: 剛常住不朽為復變壞世尊我今此身終從變滅。○
0717a02: 二明未滅無知佛言大王汝未曾滅云何知滅世尊我此無常變壞
0717a03: 之身雖未曾滅我觀現前念念遷謝新新不住如火
0717a04: 成漸漸消殞殞亡不息決知此身當從滅盡。
0717a05: 【】長水曰佛舉此問欲顯生滅中有不生滅。如前
0717a06: 頭自搖動見無所動。吳興曰前示阿難見無搖動。
0717a07: 後示匿王性無生滅。一往似同義須甄別。何則。阿
0717a08: 難以身境為動此相猶麤。謂見性不動且據目前
0717a09: 對揚而說。今佛問匿王肉身變壞。乃至答云剎那
0717a10: 剎那不得停住其相甚微。洎談見性自童至耄不
0717a11: 遷不變。由是而知所破生滅則麤細有殊。所顯見
0717a12: 性則遠近成異。聖人引物入如來藏其致漸深。讀
0717a13: 者詳此。
0717a14: ○三明盛哀兩異佛言如是大王汝今生齡已巳從衰老顏貌何如童
0717a15: 子之時世尊我昔孩孺膚腠潤澤年至長成血氣充
0717a16: 滿而今齡迫於衰耄形色枯悴精神昏昧髮白面
0717a17: 皺逮將不久如何見比充盛之時。
0717a18: 【】孤山曰佛問兩時。答出三時。謂孩孺長成衰耄
0717a19: 也。孩纔成體也。孺需人以養者。皮表曰膚。文理曰
0717a20: 腠。耄昏忘也。然八十曰耄。時匿王方六十二蓋通
0717a21: 言昏忘耳。
0717a22: ○四明變化密移佛言大王汝之形容應不頓朽王言世尊變化密
0717a23: 移我誠不覺寒暑遷流漸至於此何以故我年二十
0717a24: 雖號年少顏貌已巳老初十歲時三十之年又衰二十
0717b01: 於今六十又過于二觀五十時宛然強壯世尊我見
0717b02: 密移雖此殂落其間流易且限十年若復令我微細
0717b03: 思惟其變寧惟一紀二紀實為年變豈惟年變亦兼
0717b04: 月化何直月化兼又日遷沉思諦觀剎那剎郡念念
0717b05: 之間不得停住故知我身終從變滅。
0717b06: 【】孤山曰殂落猶遷謝也。尚書以殂落為死。非今
0717b07: 經義。溫陵曰且限十年以寬數麤觀也。自促細觀
0717b08: 實念念不停矣。
0717b09: ○二明性無生滅三初佛問真性佛告大王汝見變化遷改不停悟知汝滅亦於滅
0717b10: 時汝知身中有不滅耶。○二王答不知波斯匿王合掌白佛我實
0717b11: 不知。○二如來開示二初垂許佛言我今示汝不生滅性。○二正示二初約見河歷示大王汝年幾時
0717b12: 見恒河水王言我生三歲慈母我謁耆婆天經過
0717b13: 此流爾時即知是恒河水佛言大王如汝所說二十
0717b14: 之時衰於十歲乃至六十日月歲時念念遷變則汝
0717b15: 三歲見此河時至年十三其水云何王言如三歲時
0717b16: 宛然無異乃至于今年六十二亦無有異佛言汝今
0717b17: 自傷髮白面皺其面必定皺於童年則汝今時觀此
0717b18: 恒河與昔童時觀河之見有童耄不王言不也世尊。
0717b19: 【】溫陵曰耆婆此云長壽天神。子謁之求長壽
0717b20: 也。孤山曰既知見境不易。可喻真性無遷。大聖動
0717b21: 樹訓風舉扇類月。故令先識見無童耄然後直示
0717b22: 性無生滅也。泐潭曰無異之語甚好思量。一往麤
0717b23: 浮再思有旨。
0717b24: ○二結真性斥疑二初示真性無變佛言大王汝面雖皺而此見精性未曾皺皺者為
0717c01: 變不皺非變變者受滅彼不變者元無生滅云何於
0717c02: 中受汝生死。○二斥引邪致疑而猶引彼末伽黎等都言此身死後
0717c03: 全滅。○二領悟王聞是言信知身後捨生趣生與諸大眾踊
0717c04: 躍歡喜得未曾有。
0717c05: 【】溫陵曰末伽黎。即迦旃毗羅之徒。既無生死。即
0717c06: 汝真常。不應惑彼斷滅異論也。孤山曰見精即見
0717c07: 性也。皺者為變則顯生死無常。不皺非變則顯涅
0717c08: 槃常住。生死涅槃。雖分兩派。克論體性。豈有二殊。
0717c09: 言偏意圓變即非變。若然者。豈但破匿王引外之
0717c10: 見抑亦阿難二發之請也。長水曰。敘其淺悟。但
0717c11: 云捨生趣生詳彼深意。必知滅元不滅隨宜領解。
0717c12: 未即顯言也。
0717c13: 【疏】天台曰如來為匿王顯見性客塵主空之義。以
0717c14: 恒河無異為客。肇公所謂江河兢注而不流也。以
0717c15: 身中貿遷為塵。宣泥所謂予與回也交臂而非故
0717c16: 也。然觀其用心最為深細。如曰沉思諦觀剎那剎
0717c17: 那念念之間不得停住。可謂善悟乎無常者也。如
0717c18: 來則為即身心妄生滅顯出真實不生滅性以
0717c19: 酬匿王之顯問阿難之密請。第言不頓彰。厥序有
0717c20: 三。始則寄以恒河之水。次則進以觀河見精。又次
0717c21: 則影以見精之性。如曰此見精性未曾皺。雖有三
0717c22: 說而正意在性。匿王顯領麤者故但云捨生趣生。
0717c23: 論其密悟。必得其精。欲同如來與當機引物入如
0717c24: 來藏。未即顯言也。第變即非變。性相相即之義亦
0718a01: 難言也。往古諸師。畏其性相乖角遽欲於此即之。
0718a02: 故立論紛紛。不知如來引物。其進有序。先直顯性。
0718a03: 而後即相。蓋性本也。相末也。已巳悟性本。胡患乎末。
0718a04: 如經云。變者受滅。彼不變者元無生滅。世相如是。
0718a05: 厥旨顯然。故此中文義且就下凡直顯性本。至下
0718a06: 文云。見與見緣并所想相如空華本無所有。此
0718a07: 見及緣元是菩提妙淨明體。方是明其性相相即。
0718a08: 是亦明其相本無相。故曰如空華本無所有。惟
0718a09: 其無相。而性相斯即。故曰此見及緣元是菩提妙
0718a10: 淨明體。相如空華。雖變滅而元無變滅。性如晴空
0718a11: 好眼。雖華翳而本無華翳。情理實。風靜波恬。性
0718a12: 相兼美於是乎在。
0718a13: ○三示見性主空無遺義二初躡前致問阿難即從座起禮佛合掌長跪白佛世尊若此見
0718a14: 聞必不生滅云何世尊名我等輩遺失真性顛倒行
0718a15: 事願興慈悲洗我塵垢。
0718a16: 【疏】天台曰此科則以色心諸緣及心所使諸所緣
0718a17: 法。乃至昏擾擾相為客塵。寶明妙性。取喻如百千
0718a18: 澄清大海者為主空。認悟中迷。則以主作客。所謂
0718a19: 迷中倍人也。
0718a20: 【】溫陵曰因王問答。反動疑塵。以謂性有生滅可
0718a21: 說遺失既無生滅云何能遺。
0718a22: ○二正為開示三初示倒正決通近疑以明遺失二初現相驗其倒正二初垂手明以正為倒即時如來垂金色臂輪手下指示阿難言汝今見
0718a23: 我母陀羅手為正為倒阿難言世間眾生以此為倒
0718a24: 而我不知誰正誰倒。
0718b01: 【】溫陵曰此明諸佛眾生同一體性固無遺失特
0718b02: 依倒見言遺失也。如臂順垂為正反以為倒。逆
0718b03: 為倒反以為正。是失真也。母陀羅云印手。即三十
0718b04: 二相之一。
0718b05: ○二手明以倒為正佛告阿難若世間人以此為倒即世間人將何為
0718b06: 正阿難言如來臂兜羅綿手上指於空則名為正。
0718b07: ○二指相斥其顛倒二初指相斥其以正為倒佛即臂告阿難言若此顛倒首尾相換諸世間
0718b08: 人一倍瞻視。○二顯法示其倒正名稱則知汝身與諸如來清淨法身比類
0718b09: 發明如來之身名正知汝等之身號性顛倒。
0718b10: 【】補註曰首尾相換謂其錯認正倒如以首為尾
0718b11: 以尾為首。諸世間人一皆如此倒見也。倍與背同
0718b12: 即倒義也。瞻視即見也。佛初以手問阿難正倒。而
0718b13: 阿難皆推。世人之見以為之答。佛乃就阿難之意
0718b14: 而告之曰諸世間人既皆倒見。故以正為倒以倒
0718b15: 為正矣。今阿難之見豈同世間人哉。必能以正為
0718b16: 正以倒為倒。如此則當知汝身佛身比類發明。如
0718b17: 來之身名正知。汝等之身號性顛倒矣。長水曰
0718b18: 正知者離倒名正。窮盡法界名。凡夫二乘無
0718b19: 此名號者。性顛倒故。
0718b20: 【疏】天台曰溫陵以垂手為正手為倒者是。正
0718b21: 反是者非。蓋人身雖受質於地稟氣於天。而陰中
0718b22: 有陽。陽中有陰。故質猶法天象而下垂。髮毛手足
0718b23: 五臟六腑莫非其事。此以垂而順身者正。而逆
0718b24: 身者倒明矣。然而首本居上而尾本在下。今阿難
0718c01: 以垂為倒以為正豈不與世間人一倍以首作
0718c02: 尾以尾作首而瞻視乎。如來既引喻示倒正畢。然
0718c03: 後又以如來身阿難身比類發明。正偏知與性顛
0718c04: 倒歷然可辯。豈非本無遺失因汝顛倒而謂之遺
0718c05: 失乎。此因譬喻明白。而合法易明者如此。而正
0718c06: 疏不明手順天象下垂為正。乃費許多工夫氣力。
0718c07: 謂無一定異說多途是以合法亦費許多言說。
0718c08: ○二示顛倒所在遠釋性心失真三初徵其倒處隨汝諦觀汝身佛身稱顛倒者名字何處號為顛
0718c09: 倒。○二不知所在于時阿難與諸大眾瞪瞻佛目睛不瞬不知
0718c10: 身心顛倒所在。
0718c11: 【】補註曰既知汝等之身號性顛倒。且此顛倒名
0718c12: 字。何從而得邪。意斥阿難認悟中迷。即是顛倒所
0718c13: 在時眾未達於是瞢然。
0718c14: ○三興慈廣示二初興慈遍告佛興慈悲哀愍阿難及諸大眾發海潮音告同
0718c15: 會。○二示以倒源二初示其本真二初徵經諸善男子我常說言色心諸緣及心所使諸所
0718c16: 緣法唯心所現。○二示義汝身汝心皆是妙明真精妙心中
0718c17: 所現物。○二責其迷妄云何汝等遺失本妙圓妙明心寶明妙性
0718c18: 認悟中迷。
0718c19: 【】溫陵曰。色總舉五根六塵也。心總舉六識八識
0718c20: 也。諸緣即根識所緣諸法也。心所使即善惡業行
0718c21: 靜作思想。諸所緣法廣舉山河大地明暗色空真
0718c22: 妄性相邪正因果。悉無自體唯心所現。如鏡中像
0718c23: 全體是鏡。然則汝今幻妄身心皆是妙明心鏡所
0718c24: 現全體是心。直不即幻妄而悟妙體反乃遺本妙
0719a01: 而執幻妄。是認悟中之迷。此即顛倒所在也。妙心
0719a02: 則一而稱謂多異者。依法隨用之異也。此明心所
0719a03: 現物如鏡故稱妙明真精也。又明迷本逐末故稱
0719a04: 本妙明心。所謂本妙者本來自妙不假修為也。心
0719a05: 之與性乃體用互稱也。心則從妙起明圓融照了
0719a06: 如鏡之光故曰圓妙明心。性則即明而妙凝然湛
0719a07: 寂如鏡之體故曰寶明妙性。
0719a08: ○三原始要終發明倒正之所由三初約迷示其始終晦昧為空空晦暗中結暗為色色雜妄想想相為
0719a09: 身聚緣內搖趣外奔逸昏擾擾相以為心性一迷為
0719a10: 心決定惑為色身之內。○二約悟示其大小不知色身外洎山河空
0719a11: 大地咸是妙明真心中物譬如澄清百千大海棄之
0719a12: 唯認一浮漚體目為全潮窮盡瀛渤。○三斥失結成顛倒汝等即是迷
0719a13: 中倍人如我垂手等無差別如來說為可憐愍者。
0719a14: 【】孤山曰晦昧為空者。迷性明故而成無明由此
0719a15: 無明變成頑空。即下經云迷妄有空也。空晦暗
0719a16: 中結暗為色者。所變頑空與能變無明二法和合
0719a17: 變起四大為山河依報外色。即想澄成國土也。以
0719a18: 四大色雜妄想心變起眾生正報內色。故曰色雜
0719a19: 妄想想相為身。想謂妄心。相謂妄色。色心和合五
0719a20: 陰備矣。即知覺乃眾生也。溫陵曰正原迷倒之由
0719a21: 也。聚緣內搖等者。妄有緣氣於中積聚。內則隨想
0719a22: 搖蕩。外則逐境奔逸。此特雜妄緣塵昏擾之相而
0719a23: 人以為自心體性得非迷哉。既一迷此則決定以
0719a24: 心為在幻質之內。曾不知妙明真心範圍天地包
0719b01: 含萬象。乃認之於蕞爾身中。何異棄彼無邊剎海
0719b02: 認一浮漚以為全潮之體溟渤之量哉。補註曰。全
0719b03: 潮者海而涌也。背真逐妄如棄海認漚。執妄為
0719b04: 真如認漚為海。既棄海認漚早是迷矣。復認漚為
0719b05: 海又一迷也。是謂迷中倍人。其迷如此則與以正
0719b06: 為倒以倒為正者無以異也。故引垂手之事結之。
0719b07: 【疏】天台曰。前斥失云以動為身以動為境從始洎
0719b08: 終念念生滅遺失真性顛倒行事。性心失真認物
0719b09: 為己巳。輪迴是中自取流轉。其義固非易。其說亦至
0719b10: 長非如來莫能原其始。而要其終。以明生滅不生
0719b11: 滅之所以。故阿難因王問答以動疑塵。冀如來有
0719b12: 以決之。初舉臂明倒正。此先決近疑以明遺失。是
0719b13: 則性本無倒正而倒正在人。如來悟之以稱正。以
0719b14: 之示匿王者是也。眾生迷之以名倒。以之斥阿難
0719b15: 者是也。遺失真性不在茲乎。次隨汝諦觀去。明顛
0719b16: 倒之因釋性心失真認物為己巳之所以。蓋眾生始
0719b17: 也迷己巳為物。終也認物為己巳。曷為物。色心諸緣及
0719b18: 心所使諸所緣法。前所謂以之為身以之為境者
0719b19: 是也。曷為己巳。本妙圓妙明心寶明妙性。下所謂色
0719b20: 身外洎山河空大地咸是妙明真心者是也。是
0719b21: 知迷之則全己巳為物。悟之則全物為己巳。全物為己巳
0719b22: 是迷中悟。全己巳為物是悟中迷。此即顛倒所在。本
0719b23: 無流轉而自取流轉不在茲乎。然物也。己巳實也。
0719b24: 故學道者貴達乎物。能達乎物己巳之實性得
0719c01: 矣。此而往迷也而悟實也。玄而同之。昔本無
0719c02: 迷。今亦無悟。迷悟兩忘。斯可以言道。晦昧為空去。
0719c03: 此原始要終明倒正之由也。晦昧迷之始。昏擾擾
0719c04: 相迷之終。晦昧昏也。擾擾動也。始但云昏不云動
0719c05: 者。若下富那問章。明依報生起之所由云。覺明空
0719c06: 昧相待成搖。則昏動具明。以彼讀此。但影略爾。是
0719c07: 則眾生生死顛倒無他。一以昏動為之本。即悟之
0719c08: 始終亦無他。一以明靜止觀為之本。蓋明靜體也。
0719c09: 昏動止觀用也。眾生無始強覺忽生。緣靜以為昏。
0719c10: 因明以為動。下文云。因明立所所既妄立生汝妄
0719c11: 能是也。既因之以為倒。須因之以為起。昏則照之。
0719c12: 照之而明生矣。動則寂之。寂之而靜復矣。方其迷
0719c13: 而昏動也。決定惑為色身之內。既不勝其小。及其
0719c14: 悟而明靜也。色身山河空大地咸是妙明真心
0719c15: 中物。又不勝其大。觀過以知功。則一經旨歸莫大
0719c16: 於止觀。故如來于此揭而示之。使學者有以自得
0719c17: 也。又決定或為色身之內。是迷法身。昏相。是迷般
0719c18: 若。擾相。是迷解脫。如來于此經揭三法以示之。藥
0719c19: 病相對宛然可見阿難首請三止其有由矣。
0719c20: ○四示見性主空無還義二初示緣心可還是客非主二初陳請二初感泣領旨阿難承佛悲救深誨垂泣叉手而白佛言我雖承
0719c21: 佛如是妙音悟妙明心元所圓滿常住心地。○二陳其未悟而我
0719c22: 悟佛現說法音現以緣心允所瞻仰徒獲此心未敢
0719c23: 認為本元心地願佛哀愍宣示圓音拔我疑根歸無
0719c24: 上道。
0720a01: 【疏】天台曰此科則以緣心允所瞻仰為塵。以八種
0720a02: 可還者為客。以妙淨見性不可還者為主空。此亦
0720a03: 一往約麤細分之。若現文則以緣塵為客。如曰譬
0720a04: 如有客投寄旅亭等云云。然觀佛意。正欲借可還
0720a05: 者以顯不還。以喻代喻。初無定謂也。
0720a06: 【】溫陵曰因聞法音。悟妙明心本來圓滿了無遺
0720a07: 失故曰常住心地。然情猶鹵。見未精明。尚以能
0720a08: 聞緣心為所悟本性。此固常情疑混根於心而難
0720a09: 拔者。故願佛與拔之。吳興曰前破妄心已巳責因聲
0720a10: 分別之性。今阿難重以緣心為問者欲顯真性無
0720a11: 能所之相也。既於緣心已巳離麤執。是故但言未敢
0720a12: 認為本元心地。豈同前云若此發明不是心者我
0720a13: 乃無心同諸土木邪。所以下文指月喻等。略簡所
0720a14: 緣之法能緣之心。真體可見矣。
0720a15: 【疏】天台曰。如是妙音者。近且指顯見性已巳來能詮
0720a16: 之法也。向雖聞常住真心。實未知為何物。今蒙開
0720a17: 示始悟妙明心元所圓滿者為常住心地也。
0720a18: ○二演說三初斥迷正示三初法佛告阿難汝等尚以緣心聽法此法亦緣非得法
0720a19: 性。○二喻如人以手指月示人彼人因指當應看月若復
0720a20: 觀指以為月體此人豈惟亡失月輪亦亡其指何以
0720a21: 故以所標指為明月故豈惟亡指亦復不識明之與
0720a22: 暗何以故即以指體為月明性明暗二性無所了故。
0720a23: ○三合汝亦如是。
0720a24: 【】真際曰以能緣心緣佛法音認為自性非自性
0720b01: 也以此法音但是所緣聲教故。孤山曰人喻如來。
0720b02: 手指喻聲教。月喻真理。示人喻化眾生也。教詮真
0720b03: 理理是眾生之心。聞教自合觀心。離指方能識月。
0720b04: 吳興曰此指月喻。雖遣所標之指。正簡能緣之心。
0720b05: 以阿難云現以緣心所瞻仰故。由是經文惟破
0720b06: 分別之性良有以也。
0720b07: 【疏】天台曰。此簡緣心以顯見性。無能所也。蓋如來
0720b08: 上文所說心性廣大。約理以示也。今當機所問現
0720b09: 以緣心允所瞻仰者。約情為執也。理固宜無能所。
0720b10: 奈迷情何。如來為簡迷情。令其直入悟理。所謂聞
0720b11: 教觀心。離指得月。能緣之心若忘。所悟之性自顯。
0720b12: 前文已巳破分別。此復重簡者。前迷理以執情。今知
0720b13: 理而理必忘情求為簡去以入忘緣之觀爾。
0720b14: ○二約性縱奪二初縱三初法若以分別我說法音為汝心者此心自應離分別
0720b15: 音有分別性。○二喻譬如有客寄宿旅亭暫止便去終不
0720b16: 常住而掌亭人都無所去名為亭主。○三合此亦如是若
0720b17: 真汝心則無所去。○二奪二初奪其離塵無性云何離聲無分別性斯則豈惟
0720b18: 聲分別心分別我容離諸色相無分別性。○二奪其悟屬邪宗如是乃
0720b19: 至分別都無非色非空拘舍離等昧為冥諦。
0720b20: 【】溫陵曰斯則下躡阿難之意廣明也。聲分別心
0720b21: 指聲上緣心。即悟佛法音者也。分別我容謂色上
0720b22: 緣心。即所瞻仰者也。蓋言非但聲分別心離聲
0720b23: 無性。色分別心離色相外亦無其性。如是乃至等
0720b24: 即兼舉六塵緣影皆無自性也。一切皆無故非色。
0720c01: 對緣妄有故非空。既非色空冥然莫辯。於是外道
0720c02: 昧為冥諦。拘舍離即末伽黎異稱也。
0720c03: 【疏】天台曰前云諸修行人不成無上菩提。乃至別
0720c04: 成聲聞緣覺。天魔外道皆由不知二種根本錯亂
0720c05: 修習。至破妄心無體竟乃結過云。皆由執此生死
0720c06: 妄想誤為真實不成聖果。結凡夫與二乘過也。今
0720c07: 云拘舍離等昧為冥諦。結天魔外道過也。
0720c08: ○三責成可還離諸法緣無分別性則汝心性各有所還云何為
0720c09: 主。
0720c10: 【】溫陵曰此結前起後也。
0720c11: ○二示見性無還是主非客二初承責咨請阿難言若我心性各有所還則如來說妙明元心
0720c12: 云何無還惟垂哀愍為我宣說。
0720c13: 【】吳興曰此問心性云何無還。向下別指見精為
0720c14: 不還者。蓋前文已巳說如是見性是心非眼故。然其
0720c15: 見精真妄猶雜。所以廣約緣塵簡出真性。披沙若
0720c16: 盡金體自純。
0720c17: ○二示以無還三初簡示許說佛告阿難且汝見我見精明元此見雖非妙精明
0720c18: 心如第二月非是月影汝應諦聽今當示汝無所還
0720c19: 地。
0720c20: 【】孤山曰見精明元即同匿王觀河之見。雖異緣
0720c21: 塵而猶是妄。妄依真起故曰明元。此見雖非下簡
0720c22: 妄異真也。如第二月非是月影者。真月喻妙精明
0720c23: 心。第二月喻見精明元。水中影喻緣塵分別。吳興
0720c24: 曰阿難所問妙明元心云何無還。而佛以見精為
0721a01: 答者。以真心無朕發悟良難故託見精方便開示。
0721a02: 此雖屬妄切近於真。如第二月取譬非遠。應知此
0721a03: 見亦是前來緣塵之見。但緣塵分別之性則破云
0721a04: 有還。緣塵能見之性則示云不還。如下文云汝今
0721a05: 觀此會聖眾其目周視但如鏡中無別分析。此
0721a06: 即見精也。即第二月也。即能見之性不還者也。又
0721a07: 云汝識於中次第標指此是文殊等。此即緣塵分
0721a08: 別者也。補註曰。第二月固非真月。然因目而成
0721a09: 其實一體。非若水月之端有二相。例見精明元雖
0721a10: 非妙精明心而此見元自妙心而出。故岳師所謂
0721a11: 切近於真取譬非遠者此也。
0721a12: ○二正辨境見二初明境可還二初示八境二初顯境阿難此大講堂洞開東方日輪升天則有明曜中
0721a13: 夜黑月雲霧晦暝則復昏暗戶牖之隙則復見通墻
0721a14: 宇之間則復觀壅分別之處則復見緣頑之中
0721a15: 是空性之象則紆昏塵澄霽斂歛氛又觀清淨。
0721a16: 【】真際曰欲示無還之性先指可還之相。此八但
0721a17: 是舉要而已巳。吳興曰此八緣中七緣皆就能映色
0721a18: 根論之。惟分別緣則於七境而起分別。是故經文
0721a19: 列在中間蓋通上下也。補註曰。岳師前云緣塵分
0721a20: 別之性則破云有還者。義見乎此。
0721a21: ○二明還阿難汝咸看此諸變化相吾今各還本所因處云
0721a22: 何本因阿難此諸變化明還日輪何以故無日不明
0721a23: 明因屬日是故還日暗還黑月通還戶牖壅還墻宇
0721a24: 緣還分別頑還空還塵清明還霽。○二明該攝則諸世
0721b01: 間一切所有不出斯類。○二明見無還三初標汝見八種見精明性當欲
0721b02: 誰還。○二釋何以故若還於明則不明時無復見暗雖明
0721b03: 暗等種種差別見無差別。○三結諸可還者自然非汝不
0721b04: 汝還者非汝而誰。○三指心責迷則知汝心本妙明淨汝自迷悶
0721b05: 喪本受輪於生死中常被漂溺是故如來名可憐愍。
0721b06: 【】吳興曰見性不還猶喻二月。此見屬妄將亦須
0721b07: 還。惟有真月所喻真性誠不還耳。下文云但一月
0721b08: 真中間自無是月非月。又云見見之時見非是見。
0721b09: 豈非此見亦可還乎。問此還何所。答還無明也。由
0721b10: 無明故而有能見。無明若破此見即還。起信論云。
0721b11: 若離業識則無見相。厥旨顯然。
0721b12: 【疏】天台曰。吳興引起信。證見性屬妄將亦須還。此
0721b13: 說似是而非。蓋見雖可還性不可還。性苟可還烏
0721b14: 足稱性。不知此中前後所明見性正如來直指菩
0721b15: 提涅槃元清淨體之所在。所謂識精元明也。識精
0721b16: 無地。遍寓六根。見精聞精等皆其傳舍。能於是而
0721b17: 反見乎性。即稱元明。苟於是而起乎分別。即稱諸
0721b18: 緣。即前文云能生諸緣緣所遺者。或曰。下文云我
0721b19: 雖識此見性無還云何得知是我真性。以此而言。
0721b20: 此中見性須還。下顯真見方稱無還。此說何如。曰
0721b21: 非也。以見性之義非一語可了。阿難託此以盡如
0721b22: 來了義之談爾。且無還所辨見性與下周遍所辨
0721b23: 之見一乎異乎。既同一見性清淨所矚。無容作兩
0721b24: 樣解說。下結責云則知汝心本妙明淨。又云性汝
0721c01: 不真取我求實。以彼視此。愈見旨歸。然則吳興當
0721c02: 云見精當還可也云見性可還則不可也。
0721c03: ○五示見性主空廣大周義二初疑請阿難言我雖識此見性無還云何得知是我真性。
0721c04: 【疏】天台曰。此科以萬境不齊者為客。以聖凡見量
0721c05: 差別者為塵。以見性廣大圓滿。雖差別而不妨乎
0721c06: 無差。雖無差而不妨乎差別者為主空。
0721c07: 【】吳興曰此問意者如云雖識二月何謂真月。
0721c08: ○二答釋三初示分量明無差而差義佛告阿難吾今問汝今汝未得無漏清淨承佛神
0721c09: 力見於初禪得無障礙而阿那律見閻浮提如觀掌
0721c10: 中菴摩羅果諸菩薩等見百千界十方如來窮盡微
0721c11: 塵清淨國土無所不矚眾生洞視不過分寸。
0721c12: 【】孤山曰那律見三千大千世界如觀掌果。此云
0721c13: 閻浮且從近示耳。吳興曰菴摩羅云難分別。其果
0721c14: 似桃非桃似柰非柰故。溫陵曰此泛敘見用而有
0721c15: 五。一聲聞。二羅漢。三菩薩。四如來。五眾生。意明四
0721c16: 聖六凡見量雖異見性不殊。皆可即諸物象而決
0721c17: 擇之也。長水曰不過分寸者隔紙膜不見外物。隔
0721c18: 皮膚不見五臟也。
0721c19: 【疏】天台曰環師明見用云一聲聞二羅漢。不知聲
0721c20: 聞即羅漢也應云一須陀洹二羅漢方無所失。
0721c21: ○二示廣大明差而無差義二初明物境差別二初聊指前塵阿難且吾與汝觀四天王所住宮殿中間覽水
0721c22: 陸空行雖有昏明種種形像無非前塵分別留礙。○
0721c23: 二歷塵簡見二初總敕汝應於此分別自他今吾將汝擇於見中誰是我體
0721c24: 誰為物象。○二歷簡阿難極汝見源從日月宮是物非汝至
0722a01: 七金山周諦觀雖種種光亦物非汝漸漸更觀雲
0722a02: 騰鳥飛風動塵起樹木山川草芥人畜咸物非汝。
0722a03: 【】溫陵曰極汝見源令窮力諦觀也。上極日月下
0722a04: 極輪圍中極萬物令一一詳擇也。
0722a05: ○三顯見性無殊阿難是諸近遠諸有物性雖復差殊同汝見精清
0722a06: 淨所矚則諸物類自有差別見性無殊此精妙明誠
0722a07: 汝見性。
0722a08: 【】吳興曰阿難所疑雖識見性而未知真性。如來
0722a09: 所答豈不顯真。但由見性似在於內。真性必周於
0722a10: 外。佛欲示之。故指一切物象皆是見精所矚。矚既
0722a11: 斯性何攸局。此寄見性之以顯真性之也。
0722a12: 然則肉眼所見物象森羅。佛眼所觀真空冥寂。猶
0722a13: 恐阿難認此見性既周外物仍謂外物同我能見。
0722a14: 故下文破之。
0722a15: 【疏】天台曰前無差而差約聖凡見量說。今差而無
0722a16: 差約萬物不齊辯。聖凡雖異真性無異。物類雖殊
0722a17: 見性不殊。皆可即量而觀依物而悟。古德云萬境
0722a18: 雖殊妙心理等此之謂也。
0722a19: ○六示見性主空遺物獨立義三初約機應對辯二初隨情以己巳同人許見即物三初標情若見是物。○二許同則汝亦可見吾之見。○三示同若同見者名
0722a20: 為見吾。○二示正法以人同己巳奪見非物三初指遺物獨立處吾不見時何不見吾不見之處。
0722a21: 【】真際曰若汝認見為物。吾見亦同是物汝應可
0722a22: 見。溫陵曰同見者依物之也。不見者離物之體
0722a23: 也。若謂吾汝同見一物是見吾之見。特而已巳。吾
0722a24: 當離物不見之時其體何在。既無處可見定非是
0722b01: 物矣。
0722b02: 【疏】天台曰。此釋當機之伏疑也。恐阿難見性不精
0722b03: 以主作客。故先標情云。若見是物。汝主是客。則吾
0722b04: 主亦同是客。故曰則汝亦可見吾之見。若依物之
0722b05: 主客相對而同見。可曰見吾。設吾不見時。乃離
0722b06: 物之體無賓之主。不依物。不依根。堂堂獨立。汝於
0722b07: 何地而見吾哉。故曰吾不見時何不見吾不見之
0722b08: 處。此段則以物為客。以見為塵。揀去客塵。則主空
0722b09: 之理顯。
0722b10: ○二破非吾不見相若見不見自然非彼不見之相。
0722b11: 【】溫陵曰縱使妄意謂能見吾不見者。終自非是
0722b12: 彼不見相。補註曰彼不見之相本自無相。豈汝所
0722b13: 能見哉。
0722b14: ○三示同吾不見地若不見吾不見之地自然非物云何非汝。
0722b15: 【】長水曰此之文意展轉結歸應有五重。經文存
0722b16: 三而隱二意。若具論者合云。若不見吾不見之地
0722b17: 亦不見吾見處。既不見吾見處吾見自然非物。吾
0722b18: 見若非是物汝見亦非是物。汝見既非是物云何
0722b19: 非汝真見。
0722b20: 【疏】庭云。至哉吾不見處。正是如來遺物忘我獨
0722b21: 立之地。使阿難知之亦則到此獨立境界。安有真
0722b22: 性而不悟哉。故曰自然非物。不必更加二重。加則
0722b23: 贅矣。天台曰。如來有三語。一隨自意語。說自證境
0722b24: 界。吾不見時是也。二隨他意語。說眾生境界。前文
0722c01: 所示見精是也。三隨自他意語。說自他共有境界。
0722c02: 何不見吾不見之處是也。吾不見時。已巳直指真見。
0722c03: 何不見吾不見之處。此又如來親手提阿難同
0722c04: 入如來藏也。
0722c05: ○二約物我結過又則汝今見物之時汝既見物物亦見汝體性紛
0722c06: 雜則汝與我并諸世間不成安立。
0722c07: 【】溫陵曰又約物我雜亂辨見非物也。若見是物
0722c08: 則物應有見。而有情無情體性錯亂不可分辨。故
0722c09: 曰不成安立。則見非是物又可明也。諸世間謂眾
0722c10: 生及器通指有情無情也。
0722c11: ○三結當機真性阿難若汝見時是汝非我見性周非汝而誰云
0722c12: 何自疑汝之真性性汝不真取我求實。
0722c13: 【】真際曰見性雖同各自受用。一室千燈光豈有
0722c14: 別。而彼此自照各不相離。溫陵曰牒上以顯真性
0722c15: 也。見性周即汝真性。何疑不真而求質於我耶。
0722c16: 此結答云何得知是我真性之問也。孤山曰性汝
0722c17: 不真等。謂真性在汝而自不能知其真。翻取我言
0722c18: 以求其實迷之甚也責之深也。
0722c19: ○七示見性主空無舒卷義二初疑問阿難白佛言世尊若此見性必我非餘我與如來
0722c20: 觀四天王勝藏寶殿居日月宮此見周圓娑婆國
0722c21: 退歸精舍秪見伽藍清心戶堂但瞻簷廡世尊此見
0722c22: 如是其體本來周一界今在室中惟滿一室為復
0722c23: 此見縮大為小為當墻宇夾令斷絕我今不知斯義
0722c24: 所在願垂弘慈為我敷演。
0723a01: 【疏】天台曰。此科以器界方圓大小為客。以有舒有
0723a02: 縮為塵。以無大無小無舒無縮為主空。
0723a03: 【】孤山曰既觀初天則惟見一四天下。言娑婆者
0723a04: 舉其通名耳非指大千也。補註曰。前文泛敘見用。
0723a05: 意顯真性本來周特聖凡見量之不齊耳。今阿
0723a06: 難以所視廣狹而疑見體舒縮故有斯問。
0723a07: ○二答釋二初正破二初總破佛告阿難一切世間大小內外諸所事業各屬前
0723a08: 塵不應說言見有舒縮。○二別破二初譬顯譬如方器中見方空吾復
0723a09: 問汝此方器中所見方空為復定方為不定方若定
0723a10: 方者別安圓器空不應圓若不定者在方器中應無
0723a11: 方空汝言不知斯義所在義性如是云何為在阿難
0723a12: 若復欲令入無方圓但除器方空體無方不應說言
0723a13: 更除空方相所在。
0723a14: 【】溫陵曰一切世間則根身器界之類。大小內外
0723a15: 則一界一室之類。諸所事業則舒縮夾絕之類。此
0723a16: 總舉萬法皆屬前塵。與吾靈覺自不相涉。是故前
0723a17: 塵大小見無舒縮。譬如下器喻前塵。空喻見體也。
0723a18: 孤山曰方圓因器不在空。大小由塵何關見性。
0723a19: 是故責言云何為在。空性無動寧有出入。因器去
0723a20: 留強云出入。故云若復欲令入無方圓等。空體無
0723a21: 方喻見性無二也。以空無方圓可除況見性無
0723a22: 大小可還。惟言方者義攝於圓佛語之略耳。溫陵
0723a23: 曰離塵觀性自得本真不勞功用。
0723a24: ○二反難二初以挽難縮若如汝問入室之時縮見令小仰觀日時汝豈挽
0723b01: 見齊於日面。○二以續難斷若築墻宇能夾見斷穿為小竇寧無
0723b02: 續是義不然。
0723b03: 【】溫陵曰既非可挽定非可縮。既非可續定非可
0723b04: 斷義既不然無用情計。
0723b05: ○二會通二初迷有前塵一切眾生從無始來迷己巳為物失於本心為物所
0723b06: 轉故於是中觀大觀小。○二悟惟自性若能轉物則同如來身心
0723b07: 圓明不動道場於一毛端能含受十方國土。
0723b08: 【】補註曰。前云認物為己巳。今云迷己巳為物。前乃就
0723b09: 妄擇真且言物與己巳異。故斥自身皆謂之物。今將
0723b10: 以真融妄應知萬物皆己巳。萬物皆己巳而迷以為物。
0723b11: 故失本心為物所轉而見內外之殊大小之異也。
0723b12: 吳興曰為物所轉則物為能轉心為所轉以心逐
0723b13: 境遷故。若能下心為能轉物為所轉以境隨智亡
0723b14: 故。楞伽云未達境惟心起種種分別。達境惟心已巳
0723b15: 分別即不生。上二句為物所轉也。下二句若能轉
0723b16: 物也。則同如來者。肇師云會萬物以成己巳者其惟
0723b17: 聖人乎。毛含國土者此明無量為一。蓋攝事成理
0723b18: 非從體起用也。大品云一切法趣一法斯之謂也。
0723b19: 若下文理事雙顯體用備陳。方有一為無量之言
0723b20: 塵中轉法之義。彼詳此略。意不徒然。近古諸師並
0723b21: 作用解。惟真際云既滅前塵形量不立。一切即一
0723b22: 性乃圓成。斯亦節公之知言矣。
0723b23: 【疏】天台曰上文委曲敷故假譬喻方便。今則打
0723b24: 破迷關直捷開示故云迷己巳為物。蓋曰吾所開示
0723c01: 見性者己巳也。非物也。汝所難問世間大小事業者
0723c02: 物也。非己巳也。迷時全己巳為物。悟時全物為己巳。方其
0723c03: 迷己巳為物失於本心則為物所轉。故於是中觀大
0723c04: 觀小。觀大作大會觀小作小會。非為物所轉而何
0723c05: 哉。即汝阿難所問者是也。若能悟物為己巳得於本
0723c06: 心。是能轉物則同如來。身心圓明不動道場。於一
0723c07: 毛端能含受十方國土。蓋物雖有大小吾不以
0723c08: 為大小。觀諸己巳而已巳矣。能觀諸己巳則大小事物皆
0723c09: 己巳。即己巳之小小非小。小等乎法界。即己巳之大大非
0723c10: 大。大等乎塵毛。於一毛端現寶王剎非轉物同佛
0723c11: 之驗乎。禪宗六祖云心迷法華轉心悟轉法華。且
0723c12: 約語言文字說也。今經云為物所轉故於是中觀
0723c13: 大觀小。若能轉物即同如來。則盡大地是一部楞
0723c14: 嚴經。山河國土草芥人畜莫非無相文字。心悟轉
0723c15: 楞嚴是能真轉法輪者也。
0723c16: ○八示見性主空絕是非義二初疑問阿難白佛言世尊若此見精必我妙性今此妙性
0723c17: 現在我前見必我真我今身心復是何物而今身心
0723c18: 分別有實彼見無別分辨我身若實我心令我今見
0723c19: 見性實我而身非我何殊如來先所難言物能見我
0723c20: 惟垂大慈開發未悟。
0723c21: 【疏】天台曰此科以見性非色空為客。即色空為塵。
0723c22: 離即離非為主空。
0723c23: 【】孤山曰向云迷己巳為物失於本心故為物轉。若
0723c24: 能轉物則同如來。是則所見山河皆我妙性。故云
0724a01: 今此妙性現在我前。此領旨也。見必我真下阿難
0724a02: 尚存能所。謂所見既是真性則我能見復是何物。
0724a03: 若謂身無見性而今分別非。若言現前是見則
0724a04: 彼之外物別無心智反辨我身。若彼外物實是我
0724a05: 心現今能見。則成外物是我內身非我。溫陵曰物
0724a06: 能見我謂見在物而不在身。是物能見我矣。
0724a07: ○二答釋二初斫破二途三初如來破執二初牒疑總非佛告阿難今汝所言見在汝前是義非實。○二立理別破二初約離絕是見二初推前境反問二初總敘若實
0724a08: 汝前汝實見者則此見精既有方所非無指示。○二別推二初指前境且
0724a09: 今與汝坐祇陀林觀林渠及與殿堂上至日月前
0724a10: 對恒河汝今於我師子座前舉手指陳是種種相陰
0724a11: 者是林明者是日礙者是壁通者是空如是乃至草
0724a12: 樹纖毫大小雖殊但可有形無不指著。○二令推尋三初令指見精若必其見
0724a13: 現在汝前汝應以手確實指陳何者是見。○二歷境逐破阿難當
0724a14: 知若空是見既已巳成見何者是空若物是見既已巳成
0724a15: 見何者為物。○三敕令答示汝可微細披剝萬象析出精明淨妙
0724a16: 見元指陳示我同彼諸物分明無惑。○二迷無是仰答二初仰答二初明前境惟物阿難言我今
0724a17: 於此重閣講堂遠洎恒河上觀日月舉手所指縱目
0724a18: 所觀指皆是物無是見者。○二明不能出見世尊如佛所說況我有
0724a19: 漏初學聲聞乃至菩薩亦不能於萬物象前剖出精
0724a20: 見離一切物別有自性。○二印成佛言如是如是。
0724a21: 【】溫陵曰物無是見。故雖大聖不能即物剖辨。意
0724a22: 須離物矣。長水曰如是如是者印其不能分出見
0724a23: 性也。
0724a24: ○二約即絕非見二初牒前答反問二初牒答佛復告阿難如汝所言無有精見離一切物別有
0724b01: 自性則汝所指是物之中無是見者。○二反問今復告汝汝
0724b02: 與如來坐祇陀林更觀林苑乃至日月種種象殊必
0724b03: 無見精受汝所指汝又發明此諸物中何者非見。○
0724b04: 二述無非仰答二初仰答阿難言我實見此祇陀林不知是中何者非見何
0724b05: 以故若樹非見云何見樹若樹即見復云何樹如是
0724b06: 乃至若空非見云何見空若空即見復云何空我又
0724b07: 思惟是萬象中微細發明無非見者。○二印成佛言如是如
0724b08: 是。
0724b09: 【】溫陵曰若樹非見何能見樹。若即是見樹當名
0724b10: 見云何名樹。然前斷為無是見者既不中理故復
0724b11: 思惟無非見者。二義無定佛皆許者以色空等象
0724b12: 如空華本無所有不可定指也。故下文云此諸
0724b13: 物象與此見精元是菩提妙淨明體。云何於中有
0724b14: 是非是。
0724b15: ○二大眾茫然於是大眾非無學者聞佛此言茫然不知是義終
0724b16: 始一時惶悚失其所守。
0724b18: 真則色空已巳盡豈於是而執乎是非。所不及者此
0724b19: 見及緣元是菩提妙淨明體爾。大乘小乘漸頓
0724b20: 圓於是乎分。
0724b21: ○三世尊安慰如來知其魂慮變慴心生憐愍安慰阿難及諸大
0724b22: 眾諸善男子無上法王是真實語如所如說不誑不
0724b23: 妄非末伽黎四種不死矯亂論義汝諦思惟無忝哀
0724b24: 慕。
0724c01: 【】真際曰向執心境各別見相歷然。今蒙一異推
0724c02: 之是非不決。心無所措於是茫然。吳興曰終始者
0724c03: 終則見性非物。始則見性是物。又始則妙性現在
0724c04: 我前。終則究竟指歸何所。溫陵曰魂慮變慴即惶
0724c05: 悚失守也。真語等者謂上答二義乃稱真之語非
0724c06: 矯論也。末伽外道四種矯亂見于第十卷。忝辱也。
0724c07: 資中曰如來有五語。真語實語如語不誑語不異
0724c08: 語。無偽曰真。稱理曰實。不變曰如。心境相應曰不
0724c09: 誑。懸見未然曰不異。補註曰如所如說者。上如稱
0724c10: 義下如即真如謂稱所證真如以說也。
0724c11: ○二會通一理二初騰二疑哀請二初述意敘儀是時文殊師利法王子愍諸四眾在大眾中即從
0724c12: 座起頂禮佛足合掌恭敬而白佛言世尊此諸大眾
0724c13: 不悟如來發明二種精見色空是非是義。○二騰疑請說世尊若
0724c14: 此前緣色空等象若是見者應有所指若非見者應
0724c15: 無所矚而今不知是義所歸故有驚怖非是疇昔善
0724c16: 根輕惟願如來大慈發明此諸物象與此見精元
0724c17: 是何物於其中間無是非是。
0724c18: 【】溫陵曰佛意為顯見與見緣如空華於中本
0724c19: 無是非是義。然此非有學小智所及故大眾茫然
0724c20: 失守而必須文殊請明也。二種者精明見元及前
0724c21: 緣色空是非二義也。若此前緣下牒前罔措之意
0724c22: 請明也。
0724c23: 【疏】天台曰無上菩提須為深種善根者說。如其不
0724c24: 然鮮有不墮顛倒錯亂生疑毀謗。若阿難之惶悚
0725a01: 失守又則不然。蓋為如來所示其意甚深。尚非無
0725a02: 學空境界。況阿難初果有學能出此是非乎。文
0725a03: 殊為通其情冀如來有以決之故其辭也如此。
0725a04: ○二明一理會通二初示妙體絕待二初正明絕待佛告文殊及諸大眾十方如來及大菩薩於其自
0725a05: 住三摩地中見與見緣并所想相如空華本無所
0725a06: 有此見及緣元是菩提妙淨明體云何於中有是非
0725a07: 是。
0725a08: 【】溫陵曰自住三摩地即自性首楞正定也。聖人
0725a09: 住是定中。了見萬法惟一圓融清淨寶覺曾無非
0725a10: 是。此正答所問也。見根也。見緣境也。所想相識也。
0725a11: 根境識三攝盡萬法。夫能了諸緣元一寶覺無是
0725a12: 非是。則從前真妄實倒心緣影疑異分別之情
0725a13: 豁然而蕩矣。
0725a14: 【疏】天台曰此示阿難忘緣絕待妙觀之體也。以凡
0725a15: 夫境界言之有內身外境正報依報情與無情一
0725a16: 切境界能所歷然。無怪乎阿難云若此見精必我
0725a17: 妙性今此妙性現在我前等種種能所之疑難云。
0725a18: 如來開示先且就凡情上令阿難約見與物辨其
0725a19: 是非。初謂物即是見既不可也。次謂物非是見又
0725a20: 不可也。惟是非兩者之間如來皆印答之而初無
0725a21: 定謂。直待初學大眾惶悚失守文殊請決然後告
0725a22: 之以自性首楞嚴定中所見境界。自真空言之則
0725a23: 見與見緣并所想相如空華本無所有。自妙有
0725a24: 言之則此見及緣元是菩提妙淨明體。又何有是
0725b01: 非容於其間哉。故曰云何於中有是非是。下文所
0725b02: 謂但一月真中間自無是月非月。學者果能依是
0725b03: 而住於一切事法直以空華而等視之。則菩提妙
0725b04: 淨明體卓然獨立能所雙忘。與佛菩薩相去豈河
0725b05: 漢哉。前云若能轉物則同如來。功夫畢竟至此而
0725b06: 後已巳。圓覺云知是空華即無輪轉。又曰知幻即離
0725b07: 不作方便離幻即覺亦無漸次。此之謂也。蓋幻之
0725b08: 與覺勢不並立。方其迷覺為幻也不知是幻則惟
0725b09: 幻無覺。及其知幻也何幻之有故惟覺無幻。自然
0725b10: 而然不加勉強而後成菩提也。昔一老宿問僧如
0725b11: 何是是法住法位世間相常住。僧曰萬象之中獨
0725b12: 露身。老宿又問曰撥萬象不撥萬象。僧曰不撥。宿
0725b13: 曰依然兩個。此正所謂見精是色空雖出乎非猶
0725b14: 未免乎是。直須同如來自住首楞嚴定中境界然
0725b15: 後是非兩脫可以悟是法住法位世間相常住之
0725b16: 旨也。
0725b17: ○二引例釋成二初指人引例二初指人問文殊吾今問汝如汝文殊更有文殊是文殊者為
0725b18: 無文殊。
0725b19: 【】吳興曰問意有三。如汝文殊一也。更有文殊是
0725b20: 文殊者二也。為無文殊三也。
0725b21: ○二領意答如是世尊我真文殊無是文殊何以故若有是者
0725b22: 則二文殊然我今日非無文殊於中實無是非二相。
0725b23: 【】吳興曰我真文殊。答第一義例立菩提妙淨明
0725b24: 體也。無是文殊。答第二義例破色空是見也。何以
0725c01: 故下釋我上義。然我今日非無文殊。答第三義例
0725c02: 破色空非見也。於中實無是非二相總結破意。夫
0725c03: 真無是非。是非由妄。若謂色空是真見者。斯乃從
0725c04: 妄辨真。對於無妄之真則成二義。故曰若有是者
0725c05: 則二文殊。又若謂色空非真見者。其如妄境全體
0725c06: 是真。故曰然我今日非無文殊。實而言之。真性本
0725c07: 來無是非是。
0725c08: ○二說法釋成二初釋成前例佛言此見妙明與諸空塵亦復如是本是妙明無
0725c09: 上菩提淨圓真心妄為色空及與聞見。○二更以喻顯如第二月
0725c10: 誰為是月又誰非月文殊但一月真中間自無是月
0725c11: 非月。
0725c12: 【】吳興曰前第二月別喻見精明元。今通喻色空
0725c13: 及與聞見者由佛為阿難已巳約諸法示真性故。
0725c14: 大眾惶悚正迷諸法是非是義故。文殊對揚既無
0725c15: 二相。復舉月喻以遣忘情。且第二月。適言是月
0725c16: 目所成故。適言非月影不離真故。皆言誰者責問
0725c17: 之辭影若亡是非何在。
0725c18: ○二明迷悟得失是以汝今觀見與塵種種發明名為妄想不能於
0725c19: 中出是非是由是真精妙覺明性故能令汝出指非
0725c20: 指。
0725c21: 【】溫陵曰見與塵指妄根妄境也。觀見塵而發明
0725c22: 終沉妄想不出是非。由真精而發明可出是非得
0725c23: 無分別。出指非指言是非雙泯也。吳興曰物為所
0725c24: 指。見非可指。真性俱離故云出指非指。
0726a01: 【疏】天台曰文殊前章為眾請問云此諸大眾不悟
0726a02: 如來發明二種精見色空是非是義。故今結答云
0726a03: 是以汝今觀見與塵種種發明名為妄想不能於
0726a04: 中出是非是。又云世尊若此前緣色空等象若是
0726a05: 見者應有所指若非見者應無所矚。故今結答云
0726a06: 由是真精妙覺明性故能令汝出指非指。
0726a07: ○九示見性主空離即離非義四初明見性離自然二初疑請二初明濫外違昔二初濫外計阿難白佛言世尊誠如法王所說覺緣十方界
0726a08: 湛然常住性非生滅與先梵志娑毗迦羅所談冥諦
0726a09: 及投等諸外道種說有真我滿十方有何差別。
0726a10: 【疏】天台曰此科以計自然為客。計因緣為塵。此約
0726a11: 理內理外而分之也。若約麤細言之則以計因緣
0726a12: 者為客。計自然者為塵。以離一切相即一切法者
0726a13: 為主空。
0726a14: 【】吳興曰覺謂菩提。緣即色空聞見等。如前文云
0726a15: 此見及緣元是菩提妙淨明體。溫陵曰覺緣即覺
0726a16: 性緣無乎不在者也。然黃髮之流亦說真我
0726a17: 界。及所立冥諦謂真性冥冥體非生滅則與佛說
0726a18: 何異。蓋外道不見性真但依賴耶妄計混濫真說。
0726a19: 故此問難冀佛甄別也。外道通稱梵志。投苦行
0726a20: 外道也。
0726a21: 【疏】天台曰覺緣領菩提妙淨明體。遍十方界領顯
0726a22: 見性廣大。湛然常住性非生滅領顯見性不動不
0726a23: 遷。阿難猶未忘緣故稱覺緣。惟其未忘是以還挾
0726a24: 外計為疑。
0726b01: ○二違昔經世尊亦曾於楞伽山為大慧等敷演斯義彼外道
0726b02: 等常說自然我說因緣非彼境界我今觀此覺性自
0726b03: 然非生非滅遠離一切妄顛倒似非因緣。○二請開示顯真與彼
0726b04: 自然云何開示不入群邪獲真實心妙覺明性。
0726b05: 【】真際曰楞伽山名。此云不可往。惟得通者能到。
0726b06: 溫陵曰先引佛說起疑也。楞伽會上為大慧菩薩
0726b07: 說因緣義。以破外道自然之執。非彼境界者非同
0726b08: 外道所見也。楞伽雖說因緣破彼妄執。今觀覺性
0726b09: 有真自然體遠離倒妄則似非因緣矣。吳興曰向
0726b10: 云我今觀此覺性自然。今云與彼自然云何開示。
0726b11: 蓋言今之自然似非昔之因緣。則與外道自然云
0726b12: 何分別邪。
0726b13: ○二開示二初斥疑總示佛告阿難我今如是開示方便真實告汝汝猶未
0726b14: 悟惑為自然阿難若必自然自須甄明有自然體。○
0726b15: 二歷境別破二初定汝且觀此妙明見中以何為自此見為復以明為自
0726b16: 以暗為自以空為自以塞為自。○二破阿難若明為自應
0726b17: 不見暗若復以空為自體者應不見塞如是乃至諸
0726b18: 暗等相以為自者則於明時見性斷滅云何見明。
0726b19: 【】溫陵曰釋非自然也。自然謂自體本然也。自體
0726b20: 本然則不隨境變今皆隨變非自然矣。
0726b21: ○二明見性離因緣二初翻前轉計阿難言必此妙見性非自然我今發明是因緣生
0726b22: 心猶未明諮詢如來是義云何合因緣性。
0726b23: 【】孤山曰始疑妙性同外自然。既聞逐破。則謂如
0726b24: 佛昔說正因緣義但未知妙性云何符合耳。
0726c01: ○二歷境破執二初破因二初定佛言汝言因緣吾復問汝汝今因見見性現前此
0726c02: 見為復因明有見因暗有見因空有見因塞有見。○
0726c03: 二破阿難若因明有應不見暗如因暗有應不見明如是
0726c04: 乃至因空因塞同於明暗。○二破緣二初定復次阿難此見又復緣
0726c05: 明有見緣暗有見緣空有見緣塞有見。○二破阿難若緣
0726c06: 空有應不見塞若緣塞有應不見空如是乃至緣明
0726c07: 緣暗同於空塞。
0726c08: 【】溫陵曰釋非因緣也。假物為因。循物為緣。既無
0726c09: 定趣非因緣矣。真際曰因親緣故分二門。
0726c10: ○三雙示離即離非當知如是精覺妙明非因非緣亦非自然非不自
0726c11: 然無非不非無是非是離一切相即一切法。
0726c13: 等相皆是妄情計分別。精覺妙明本無是事故
0726c14: 曰離一切相。計既離則圓成實體觸處現前故
0726c15: 曰即一切法。祖師所謂但離妄緣即如如佛。又云
0726c16: 是非已巳去了是非裏薦取。此離一切相即一切法
0726c17: 之意也。吳興曰非因緣下不言非不因緣者。以此
0726c18: 中正破因緣故且置之。無非不非無是非是者此
0726c19: 顯覺性本無非與不非。亦無是與非是。上句謂因
0726c20: 緣。下句謂自然。離則顯真非俗。即乃觸境惟心。亡
0726c21: 然存然不可得而名焉。
0726c22: 【疏】天台曰夫法性之與萬法猶形聲之有影響。世
0726c23: 間凡夫與外道見道不諦。悉於影響以事卜度。以
0726c24: 偽濫真言滿天下梗塞大道甚矣。若菩提妙淨明
0727a01: 體者實含生本有天然之性德也。其於影響賴耶
0727a02: 濫之。阿難深鑑此失故挾如來昔日所說為問冀
0727a03: 為破之以歸正轍。然亦難言之也。何則謂之自然
0727a04: 恐濫外道。謂非自然有妨正理。故即破即立雙輪
0727a05: 並驅曰亦非自然非不自然。亦非自然破也。非不
0727a06: 自然立也。此中正破自然傍破因緣。故於自然而
0727a07: 致意言之以例因緣。亦應云非因非緣非不因緣。
0727a08: 果真能見道則是非俱遣。故又曰無非不非無是
0727a09: 非是。古德云情可破而法不可破。情可破故離一
0727a10: 切相。法不可破故即一切法。所謂存然亡然不可
0727a11: 得而名焉斯見乎道。
0727a12: ○四結責滯著名相汝今云何於中措心以諸世間戲論名相而得分
0727a13: 別如以手掌撮摩空秪益自勞空云何隨汝執
0727a14: 捉。
0727a15: 【】溫陵曰結上文而責滯情也。精覺不可措心如
0727a16: 空不可措手。
0727a17: ○十示見性主空見見非見義四初引昔致疑阿難白佛言世尊必妙覺性非因非緣世尊云何
0727a18: 常與比丘宣說見性具四種緣所謂因空因明因心
0727a19: 因眼是義云何。○二對理微破二初申昔佛言阿難我說世間諸因緣相非
0727a20: 第一義。
0727a21: 【疏】天台曰此科以明暗塞空為客。見精為塵。清淨
0727a22: 實相為主空。辯析至此主無不圓而空無不極即
0727a23: 客塵之惑亦既盡矣。或問曰若此中主空客塵已巳
0727a24: 盡則下三摩禪那所辯復是何物。對曰此前則惟
0727b01: 約見性一根而辯。若三摩則廣約六入十二處十
0727b02: 八界以辯。雖約三科正意惟在根識。而六塵如來
0727b03: 藏其義猶。至下禪那則廣約七大以辯。如前五
0727b04: 大則備顯六塵本如來藏。後二大則備顯根識本
0727b05: 如來藏。若一一細論皆有主空客塵之義。蓋客塵
0727b06: 本喻見思。而此見思有界內界外之殊。是則三惑
0727b07: 皆喻客塵。界內見思為真諦上客塵。塵沙為俗諦
0727b08: 上客塵。無明為中諦上客塵。皆為奢摩他三摩禪
0727b09: 那所觀所破。但此中三諦是不次而次。如云元是
0727b10: 菩提妙淨明體其可以空理而斷之乎。不動周圓
0727b11: 妙真如性其可以幻有擬之乎。秪如見精為陀那
0727b12: 微細識即是根本無明。見見之時見非是見則已巳
0727b13: 脫出無明。狂心若歇歇即菩提不其是乎。
0727b14: 【】溫陵曰緣生之法因空而有。因明而顯。因心而
0727b15: 知。因眼而見。是乃世間名相。於第一義皆為戲論。
0727b16: 【疏】天台曰惟識宗明眼識具九緣。一空二明三根
0727b17: 四境五作意六分別七染淨八根本九種子。今明
0727b18: 見性所依淨色根故但言四緣。蓋於外合境為空
0727b19: 明。但言因空因明因根。於內合五緣為因心。於五
0727b20: 緣中仍須除去作意分別并種子。但取七識染淨
0727b21: 八識根本。以未起眼識故不言種子。及作意分別
0727b22: 也。
0727b23: ○二正破四初雙微阿難吾復問汝諸世間人說我能見云何名見云
0727b24: 何不見。○二分答阿難言世人因於日月燈光見種種相名
0727c01: 之為見若復無此三種光明則不能見。○三對破二初正難阿難若無
0727c02: 明時名不見者應不見暗若必見暗此但無明云何
0727c03: 無見。○二例並阿難若在暗時不見明故名為不見今在明
0727c04: 時不見暗相還名不見如是二相俱名不見。○四結責若復
0727c05: 二相自相陵奪非汝見性於中暫無如是則知二俱
0727c06: 名見云何不見。
0727c07: 【】吳興曰若必見暗等。與初卷盲人暗見性是
0727c08: 同所破有異。前顯見性是心且破眼根能見。今顯
0727c09: 見性非明廣破因緣能見。破緣既廣顯性實深。由
0727c10: 是下文談見見非見。
0727c11: ○三正示見見二初顯體非前塵是故阿難汝今當知見明之時見非是明見暗之
0727c12: 時見非是暗見空之時見非是空見塞之時見非是
0727c13: 塞。
0727c14: 【】補註曰此明離緣之見即見精也。向於八還文
0727c15: 中且指見精為不還者今於下文則遣之矣。
0727c16: ○二示三德圓彰四義成就汝復應知見見之時見非是見見猶離
0727c17: 見見不能及云何復說因緣自然及和合相。○四訶勸遠結汝等
0727c18: 聲聞狹劣無識不能通達清淨實相吾今誨汝當善
0727c19: 思惟無得疲怠妙菩提路。
0727c20: 【】溫陵曰四義成就等。結上起下也。吳興曰準前
0727c21: 文云見明之時見非是明等。皆以能見見於所見
0727c22: 能非是所也。例今見見之時義亦如是。即以前之
0727c23: 能見復為今之所見。蓋言真見見於見精之時。真
0727c24: 既無妄故曰見非是見也。問見精屬妄。何以真見
0728a01: 復見於妄乎。答夫見精者映色之性也。見雖屬妄
0728a02: 其性元真。當知見見之時無別所見只是見於見
0728a03: 中之性耳。然則若未見性性在見中同名見精。若
0728a04: 能見性性脫於見方名見見。補註曰今圖簡便易
0728a05: 曉且借見精作一眚字配成四句云。見眚之時見
0728a06: 非是眚。見猶離眚眚不能及。上二句與後經覺所
0728a07: 覺眚覺非眚中同義。下二句義連云何復說等文。
0728a08: 蓋謂真見尚離於見精。故見精有所不能及。何況
0728a09: 因緣自然和合等說而能及之哉。汝等下責而勉
0728a10: 之之辭也。清淨實相即真見也。又即前之精覺妙
0728a11: 明也。前舉精覺妙明既已巳盡拂因緣自然之計。且
0728a12: 以戲論分別如手摩空等語責之矣。而阿難滯情
0728a13: 未解。再引世尊常說因緣以為問難。由是重拂因
0728a14: 緣發明真見。乃復責而勉之可謂詳且明矣。然阿
0728a15: 難終於慧目未開覺心未淨。故又起後章之問也。
0728a16: 【疏】天台曰此中文意幽遠理致精微關涉一經大
0728a17: 旨。今先約遠意示。次約近意釋。然後正明當文兼
0728a18: 指後意。先遠意者。如來於首卷示以二種根本。一
0728a19: 者生死根本用攀緣心為自性者。二者菩提涅槃
0728a20: 元清淨體識精元明能生諸緣緣所遺者。是二法
0728a21: 混居於六根之中。惟見性洞然使阿難易為領略。
0728a22: 故始於是心非眼至於見見非見一就見性而辨。
0728a23: 故自其性無動搖童耄無遷等言之示以菩提妙
0728a24: 淨明體即清淨實相也。自其吾不見時見見之時
0728b01: 言之示以奢摩他路亦名妙菩提路也。故見見之
0728b02: 時一節工夫有修性之分。蓋約其所見言之清淨
0728b03: 實相也。約其能見言之妙菩提路也。何但此中至
0728b04: 於同別二種妄見三科七大或明假或明中或由
0728b05: 之為寂為照為寂照雙忘。莫不辨二種根本所在。
0728b06: 一經樞機莫要乎此。誠直指人心見性成佛之要
0728b07: 門也。次近意者。上文先示真空則云見與見緣并
0728b08: 所想相如空華本無所有。次示妙有則略去想
0728b09: 相但云此見及緣元是菩提妙淨明體。蓋見與見
0728b10: 緣元無過咎其為過者在乎想相。是以經自初卷
0728b11: 來。破能破所重簡緣心一為想相。而拂想相既無
0728b12: 真體可顯。故知想相正如翳眼。翳眼苟無狂華自
0728b13: 息。則見精元歸淨眼華處元是晴空。故曰元是菩
0728b14: 提妙淨明體云何於中有是非是。但此非易悟。悟
0728b15: 亦難精。故阿難復假因緣為辭冀如來精切開示。
0728b16: 如來則先就其淺者為辨。然後次第方便示以甚
0728b17: 深境界。初以見精為能脫明暗塞空為所脫。次以
0728b18: 見性為能脫見精為所脫。如是重重脫去而菩提
0728b19: 妙淨明體清淨實相堂堂獨露矣。正明當文兼指
0728b20: 後意者。見見二字古今諸師議論不一。古師如吳
0728b21: 興云真見見於見精之時真既無妄故曰見非是
0728b22: 見。今師如交光云上一見字即見精中本體真見。
0728b23: 下一見字即見精中所帶一分無明妄見云云。余
0728b24: 謂兩說皆鹵。知解文而已巳。若曰直詣恐不其然。
0728c01: 須知下一見字元是見精。雖是無明全妄是真。下
0728c02: 文所謂同是覺明無漏妙心和合妄生和合妄死
0728c03: 是也。佛示阿難見見者。亦下文所謂若能遠離諸
0728c04: 和合緣也。蓋若不能見見則為和合無明只名見
0728c05: 精。若能見見則遠離無明和合則為真見。要將昔
0728c06: 日之見精翻為今日之真見。則下見字的是真見。
0728c07: 但取其性不取其精。所謂清淨實相也。上見字正
0728c08: 是工夫。所謂妙菩提路也。是則上見字屬修下見
0728c09: 字屬性。此正如來奢摩他真諦理境觀雙融絕
0728c10: 待忘緣所在。而正懸解謂此中但明性定不涉
0728c11: 乎修不亦乎。又此一節影互三德而說。一法身
0728c12: 即清淨實相。下一見字是也。二般若即妙菩提路。
0728c13: 上一見字是也。三解脫即見非是見見猶離見見
0728c14: 不能及是也。可謂般若之照深法身之體極而解
0728c15: 脫之源盡也。
0728c16: ○二約俗諦明破妄顯真以三摩二初牒前說疑請阿難白佛言世尊如佛世尊為我等輩宣說因緣
0728c17: 及與自然諸和合相與不和合心猶未開而今更聞
0728c18: 見見非見重增迷悶伏願弘慈施大慧目開示我等
0728c19: 覺心明淨作是語已巳悲淚頂禮承受聖旨。○二約二義酬答二初約二種見妄明真妄和合成生死因以釋見見令遠離和合及不和合二初約二見開示二初呵誡許宣爾時世
0728c20: 尊憐愍阿難及諸大眾將欲敷演大陀羅尼諸三摩
0728c21: 提妙修行路告阿難言汝雖強記但益多聞於奢摩
0728c22: 他微密觀照心猶未了汝今諦聽吾當為汝分別開
0728c23: 示亦令將來諸有漏者獲菩提果。
0728c24: 【】孤山曰陀羅尼此云總持。即慧性也。三摩提此
0729a01: 云正受。即定性也。定慧均平故云妙修行。是趣果
0729a02: 之要故喻以道路。奢摩他三止也。微密觀照三觀
0729a03: 也。經家所敘則先慧而後定。如來所告則先定而
0729a04: 後慧。用顯圓融止觀體無二也。吳興曰阿難所迷
0729a05: 心境轉細。如來所示觀照愈深。故曰微密。
0729a06: 【疏】天台曰。古師分經如資中科自徵心以來。齊下
0729a07: 文及諸群塞亦復如是廣破人執。自陰入處界等
0729a08: 文去廣破法執。孤山科前段別破心見。此下總破
0729a09: 諸法。其餘諸師莫不大同。余不其然。自首卷齊無
0729a10: 得疲怠妙菩提路答奢摩他寂靜義。自此以去答
0729a11: 三摩觀照義。與諸師異者有兩說焉。一以此經自
0729a12: 首卷至九卷章章之內莫不因阿難富那等隨扣
0729a13: 而發。惟明五十重陰境是如來無問自說。若依諸
0729a14: 師分經。則汝猶未明去是無問自說一不可也。一
0729a15: 以首章凡請三法如來所說雖不彰言孰奢摩他
0729a16: 孰三摩禪那。若依圓覺經三義分文歷然有序。如
0729a17: 此文初阿難請佛重開慧目。而經家敘云如來將
0729a18: 欲敷演大陀羅尼諸三摩提告阿難言於奢摩他
0729a19: 微密觀照心猶未了。既曰三摩觀照。非答次義何
0729a20: 哉。況下明七大文初而阿難請云惟願如來為說
0729a21: 中道了義無戲論法。非請禪那中道何哉。若依諸
0729a22: 師分經聯翩混濫三法無序二不可也。第經文綺
0729a23: 互兼帶前義而說。故有見見非見重增迷悶之問。
0729a24: 而如來有此實見見之答。其實二種分別妄見進
0729b01: 退合明。例閻浮提等同是覺明無漏妙心見聞覺
0729b02: 知妄病緣和合妄生妄病緣和合妄死。與下
0729b03: 陰入處界因緣和合妄有生因緣別離妄名
0729b04: 滅等。同一氣分。如來著一汝猶未明之言。鉤鎖連
0729b05: 環說去正由乎此。但陀羅尼總持之法與圓覺經
0729b06: 有大陀羅尼同而復異。蓋彼以圓覺為奢摩他三
0729b07: 法之總持。此以方便隨緣止遍歷萬法為總持。故
0729b08: 曰大陀羅尼諸三摩提妙修行路。而下文如來誨
0729b09: 責阿難乃云於奢摩他微密觀照心猶未了者。蓋
0729b10: 欲示以即定之慧。猶纓絡所謂從空出假也。所以
0729b11: 前文奢摩他惟約一根而辨。非以捨博從約者為
0729b12: 奢摩乎。次明二種根本以漸推廣歷三科而辨。非
0729b13: 以約該博為三摩乎。次明七大各各清淨本然周
0729b14: 遍法界隨眾生心應所知量。非以博約雙融為禪
0729b15: 那乎。然陀羅尼雖曰與圓覺。異彼以總為總。此以
0729b16: 別為總。彌顯三法皆稱總持。蓋總能該別則圓覺
0729b17: 三義愈彰別能該總則圓通三法彌顯。
0729b18: ○二推因正說二初示因由別名阿難一切眾生輪迴世間由二顛倒分別見妄當
0729b19: 處發生當業輪轉云何二見一者眾生別業妄見二
0729b20: 者眾生同分妄見。
0729b21: 【】溫陵曰二倒見妄即同別二見也。由此見妄循
0729b22: 造妄業故云當處發生。隨業受報人天諸趣故云
0729b23: 當業輪轉。補註曰別業者一人妄見也。同分者多
0729b24: 人妄見也。故後文先引別業且喻阿難一人眼根
0729c01: 之妄。次連同分廣喻十方眾生根本器界同一妄
0729c02: 耳。
0729c03: 【疏】天台曰。二種分別見妄惑也。當處發生即惑而
0729c04: 發業也。當業輪轉即業而招苦果也。此言業惑苦
0729c05: 三如影隨形略無差忒。
0729c06: ○二約二見廣解二初正明二初別業三初指人云何名為別業妄見阿難如世間人目有赤眚夜
0729c07: 見燈光別有圓影五色重疊。
0729c08: 【】孤山曰目喻本具真智。燈喻本具真理。赤眚喻
0729c09: 妄心圓影喻妄境。境謂五陰故云五色重疊。
0729c10: ○二正破二初破即於意云何此夜燈明所現圓光為是燈色為當見
0729c11: 色阿難此若燈色則非眚人何不同見而此圓影惟
0729c12: 眚之觀若是見色見已巳成色則彼眚人見圓影者名
0729c13: 為何等。
0729c14: 【】補註曰五色圓影既非燈色。又非見色。惟彼見
0729c15: 者目眚所成。喻五陰妄境皆是眾生妄心所成也。
0729c16: 惟眚之觀謂獨有眚者見之也。名為何等謂若是
0729c17: 見色見已巳成色則彼眚人見圓影者不得名為見
0729c18: 矣色即影也。
0729c19: ○二破離復次阿難若此圓影離燈別有則合傍觀屏帳几
0729c20: 筵有圓影出離見別有應非眼矚云何眚人目見圓
0729c21: 影。
0729c22: 【】溫陵曰上即燈見既無實體。此離燈見又無定
0729c23: 處足知其妄矣。
0729c24: ○三結顯三初結示是故當知色實存燈見病為影影見俱眚見眚非
0730a01: 病終不應言是燈是見於是中有非燈非見。○二例顯如第
0730a02: 二月非體非影何以故第二之觀所成故諸有智
0730a03: 者不應說言此根元是形非形離見非見。○三貼合此亦
0730a04: 如是目眚所成今欲名誰是燈是見何況分別非燈
0730a05: 非見。
0730a06: 【】補註曰前分兩節難破圓影。一即燈見。二離燈
0730a07: 見。至此牒結以顯其妄也。第二月等。又復以喻明
0730a08: 喻重疊結顯使知妄本無體不應窮詰也。孤山曰
0730a09: 色實在燈理體本真也。見病為影妄心成境也。影
0730a10: 見俱眚心境皆妄也。見眚非病謂有智眚人知因
0730a11: 目眚終不執言圓影實有。故雖有眚不為見病也。
0730a12: 譬圓初心無明雖在而達無明本自不有。則無妄
0730a13: 境可得也。吳興曰詳夫目眚見燈之喻。諸師並用
0730a14: 法相配之。未必然也。今一往且順圓師所解。應知
0730a15: 如來舉此推破性執者正欲引例阿難目觀山河
0730a16: 等皆是妄見。義在下文其昭昭矣。是形非形離見
0730a17: 非見。上句雙是形與非形。下句雙離見與非見。文
0730a18: 略而互顯也。是燈是見。謂圓影由燈見而有即因
0730a19: 緣義也。非燈非見。謂圓影離燈見而有即自然義
0730a20: 也。前文已巳破此重責之。故曰今欲名誰等。
0730a21: 【疏】天台曰色實在燈喻真理本具法性五陰即前
0730a22: 見緣元是菩提妙淨明體也。見病為影喻生死五
0730a23: 陰由妄想建立。影見俱眚喻眾生見有內身外境
0730a24: 一皆無始妄病所成。即前見與見緣并所想相如
0730b01: 空華本無所有也。見眚非病喻見見之時見非
0730b02: 是見。如有智眚人終無見病。即前此見元是菩提
0730b03: 妙淨明體也。終不應言是燈是見於是中有非燈
0730b04: 非見。即前云何於中有是非是也。故知三處經文
0730b05: 互相照映。解一千從無容迷悶矣。
0730b06: ○二同分云何名為同分妄見阿難此閻浮提除大海水中
0730b07: 間平陸有三千洲正中大洲東西括量大國凡有二
0730b08: 千三百其餘小洲在諸海中其間或有三兩百國或
0730b09: 一或二至于三十四十五十阿難若復此中有一小
0730b11: 眾生諸一切不祥境界或見二日或見兩月其中
0730b12: 乃至暈適珮玦彗孛飛流負耳虹蜺種種惡相但此
0730b13: 國見彼國眾生本所不見亦復不聞。
0730b14: 【】溫陵曰不祥氣現惟災地見之。乃同業妄感。彼
0730b15: 無災地不聞不見。暈適珮玦日月之災象也。彗孛
0730b16: 飛流星辰之災象也。負耳虹蜺陰陽之災象也。惡
0730b17: 氣環日曰暈。日食曰適。所謂適見于日月之災也。
0730b19: 彗帚也。芒氣四出曰孛孛孛然也。絕而去曰飛。
0730b20: 光相連曰流。陰陽之氣或背日如負。旁日如耳。
0730b21: 或明而為虹。暗而為蜺。
0730b22: 【疏】天台曰寂音引春秋傳云魯哀公六年楚有雲
0730b23: 如赤鳥夾日以飛三日。楚子使問諸周太史。周太
0730b24: 史曰其當王身乎。杜預注曰日為人君妖氣守之
0730c01: 故以為王身。雲在楚上惟楚見之故禍不及他國。
0730c02: 又魯昭公二十六年冬十一月齊有彗星。齊候使
0730c03: 禳之。晏子曰無益也。只取誣焉。天道不陷不貳其
0730c04: 命。若之何禳。且天道之有彗也以除穢也。君無穢
0730c05: 也又何禳焉。若德之穢禳之何損。杜預注曰出齊
0730c06: 之分野也。不出魯故魯不見。以是驗有一小洲秪
0730c07: 有兩國惟一國人同感惡緣則彼小洲當土眾生
0730c08: 諸一切不祥境界明矣。
0730c09: ○二例合二初總標阿難吾今為汝以此二事進退合明。
0730c10: 【疏】天台曰經文先明別業妄見。次明同分妄見。然
0730c11: 後許以二事進退合明。合明中有二。先單以別業
0730c12: 妄見例阿難一人妄見。次方進退合明統例一切
0730c13: 眾生妄見。乃以別例別以同例同也。先單例中發
0730c14: 明見見非是道理以前問。次統例中結成自明
0730c15: 見性來之所以欲其遠離識精元明真妄和合之
0730c16: 相滅分別見妄以成菩提涅槃元清淨體也。故下
0730c17: 文云二種同是無始見病所生。初別業妄見雖曰
0730c18: 如世間人目有赤眚乃比如非譬如也。直以赤眚
0730c19: 人見圓影者為別業妄見。若作譬喻解說何故世
0730c20: 尊自稱為別業妄見耶。
0730c21: ○二別示二初以別業合阿難二初指別二初示妄阿難如彼眾生別業妄見矚燈光中所現圓影雖
0730c22: 現似境終彼見者目眚所成眚即見勞非色所造。○
0730c23: 二顯真然見眚者終無見咎。
0730c24: 【】溫陵曰圓影無實則似境而已巳。乃見勞目眚所
0731a01: 成非燈色所造也。
0731a02: ○二例合二初正例合二初單合二初示惟妄無真例汝今日以目觀見山河國土及諸眾生皆是無
0731a03: 始見病所成。○二顯全真起妄見與見緣似現前境元我覺明見所
0731a04: 緣眚。○二雙簡覺見即眚本覺明心覺緣非眚覺所覺眚覺
0731a05: 非眚中此實見見云何復名覺聞知見。
0731a06: 【】吳興曰無始見病如目眚也。以法言之則阿賴
0731a07: 耶識能見相分。以惑言之正屬無明。補註曰以眼
0731a08: 根及山河等境俱例圓影。然則所指見病即無明
0731a09: 也。無明即覺明也。上舉圓影無實乃目眚所成。例
0731a10: 今根境無實乃無始無明所成。見與見緣下牒顯
0731a11: 而詳釋也。見即根。見緣即境。此根與境雖似現前
0731a12: 實有而元非實有。元我覺明見所緣眚之所成耳。
0731a13: 見所緣三字釋成覺明也。此一見字即能見分。謂
0731a14: 此覺明能見其所緣者即眚也。覺見即眚等謂有
0731a15: 覺有見即為眚病。惟吾本覺明心能覺諸緣者非
0731a16: 眚也本覺如好眼。覺明如眚病。根境如燈影耳。
0731a17: ○二總結酬二初結斤是故汝今見我及汝并諸世間十類眾生皆即見
0731a18: 眚非見眚者。○二顯酬彼見真精性非眚者故不名見。
0731a19: 【】補註曰覺所覺下牒上覺緣非眚之意釋前見
0731a20: 見非見之疑也。所覺即覺明等也。今吾覺其所覺
0731a21: 是眚。而吾真覺非墮眚中。此實見見之時見非是
0731a22: 見也。真見如是。云何復以覺聞知見眚中之事而
0731a23: 名之哉。是故下重明眚事。彼見一重結見非是見
0731a24: 也。吳興曰云何復名覺聞知見者顯其離妄亦責
0731b01: 其未悟也。然佛所說二種顛倒分別見妄者。由前
0731b02: 阿難云世尊為我宣說因緣及與自然心猶未開。
0731b03: 是故廣示別業同分所見之相皆是妄。此即重
0731b04: 破因緣自然二種之執也。又阿難云而今更聞見
0731b05: 見非見重增迷悶。故今再示覺非眚中此實見見
0731b06: 也。閱此文者。當曉大途。
0731b07: 【疏】天台曰如來上文所示阿難見性雖託能見見
0731b08: 精而辨其實的指見精之性。恐阿難未了。故于前
0731b09: 文進深一步復有見見之示。然則向所示見性是
0731b10: 心非眼。性無搖動性無童耄若周若吾不見時
0731b11: 等。一就見見而辯。以例聞聞嗅嗅莫不皆然。阿難
0731b12: 于此猶未能了。故一聞此說重增迷悶。以謂方今
0731b13: 正與決者若無遷若廣大若清淨者真見也。此領
0731b14: 旨矣。且復如來更益之以見見非見此吾所未曉
0731b15: 也。故願佛弘慈施大慧目有以見見庶幾開示覺
0731b16: 心明淨。如來則示之以二種分別見妄然後以二
0731b17: 事進退合明。先退別例同云例汝今日以目觀見
0731b18: 山河國土及諸眾生皆是無始見病所成。以此相
0731b19: 例其義既明。然後正釋同分妄見云見與見緣似
0731b20: 現前境。此指眾生能見乎所見者雖無似有故曰
0731b21: 似現前境。次證出病之根元云元我覺明見所緣
0731b22: 眚。蓋言同分妄見之所有元我無明生乎能見見
0731b23: 其所見。悉如別業妄見因目眚而有五色重疊也。
0731b24: 然則有覺有見無非即眚。此指上文見精即所見
0731c01: 之見也。本覺明心覺緣非眚者此指上能見之見
0731c02: 即是全本覺明心起乎始覺全性起修。始本一合
0731c03: 能見乎所見。故曰覺緣。如有智眚人不墮於眚中。
0731c04: 故曰非眚。是則以能覺覺其所覺是眚而吾能覺
0731c05: 之覺不墮眚中。故曰覺所覺眚覺非眚中。見見之
0731c06: 義其實如此一味純真都非眾生覺聞知見境界。
0731c07: 故曰云何復名覺聞知見。若然者凡有眚病者可
0731c08: 名見等。故曰是故汝今見我及汝并諸世間十類
0731c09: 眾生皆即見眚非見眚者。無眚病者豈可以覺聞
0731c10: 知見名之。故曰彼見真精性非眚者故不名見。所
0731c11: 釋見見非見既已巳明白。然後進退合明以一人例
0731c12: 一國以一國例大千如經云云。蓋知別業之為妄
0731c13: 而同分之妄可以例知。知同分之為妄而見精之
0731c14: 為妄可以例知。知見精之為妄而見見者不妄可
0731c15: 以例知。
0731c16: ○二以同分合一切二初以別業例同各顯二初例一人別業阿難如彼眾生同分妄見例彼妄見別業一人一
0731c17: 病目人同彼一國。○二例多人妄見彼見圓彰眚妄所生此眾同分
0731c18: 所現不祥同見業中瘴惡所起俱是無始見妄所生。
0731c19: 【】溫陵曰引別業例同分。引眚妄例瘴惡。以明妄
0731c20: 業雖異妄本不殊故曰俱是無始見妄所生。吳興
0731c21: 曰上文云吾今為汝以此二事進退合明。義見於
0731c22: 此。如彼眾生等進同例別也。一病目人等退別例
0731c23: 同也。問何故作此例邪。答由別業中引目眚為喻
0731c24: 顯妄則易。以因眚見影人皆知故。同分中引瘴
0732a01: 惡為喻顯妄則難。以因瘴相事皆如實故。佛意
0732a02: 欲彰同分之妄悉如別業之妄。故有進退合明之
0732a03: 說。然目眚瘴惡所喻之法要顯阿難一人及閻浮
0732a04: 提乃至十方眾生妄見咸爾。又同業中瘴惡之妄
0732a05: 猶易可知。諸有漏國及諸眾生妄病緣其實難
0732a06: 信。是故經文從狹至廣以易例難。展轉相濟也如
0732a07: 此。
0732a08: ○二以起妄歸真合顯二初以起妄正合例閻浮提三千洲中兼四大海娑婆世界并洎十
0732a09: 方諸有漏國及諸眾生同是覺明無漏妙心見聞覺
0732a10: 知妄病緣和合妄生和合妄死。
0732a11: 【】溫陵曰上以一人例一國。此以一國例大千。合
0732a12: 顯器界根身無非見病和合妄起也。覺明無漏妙
0732a13: 心即依真起妄者。吳興曰真妄和合故有生死。偏
0732a14: 言妄者真如在迷故。
0732a15: ○二以歸真顯示若能遠離諸和合緣及不和合則復滅除諸生死
0732a16: 因圓滿菩提不生滅性清淨本心本覺常住。
0732a17: 【】吳興曰不和合者有似自然。下文所破其義碩
0732a18: 異。
0732a19: 【疏】天台曰學者看經要得其綱領取其精微。如雲
0732a20: 長公提刀入百萬軍中直取上將頭。若裨將散卒
0732a21: 雖日殺百千萬億徒使刀鈍何益其事。即如此文。
0732a22: 例閻浮提等及諸眾生同是覺明無漏妙心見聞
0732a23: 覺知妄病緣和合妄生和合妄死一節。而解者
0732a24: 曰覺明無漏妙心即依真起妄者。又曰真妄和合
0732b01: 故有生死。偏言妄者真如在迷故。如此解說豈不
0732b02: 依文穩貼。至下文若能遠離諸和合緣及不和合
0732b03: 則復滅除諸生死因等。便爾輕輕放過。都不究其
0732b04: 大綱血從何處發來。又何益乎己巳躬下事。須知
0732b05: 此結成上文見見非見極喫緊處。蓋前示二種根
0732b06: 本。第二識精元明能生諸緣者即今文覺明無漏
0732b07: 妙心見聞覺知也。覺明即識精。無漏妙心即元明。
0732b08: 此二法遍寄於見聞覺知之中。謂之妄病緣。雖
0732b09: 曰妄莫不依真而有從妄而成故曰和合妄生
0732b10: 和合妄死。此皆直就眾生日用見聞處指出生死
0732b11: 涅槃二種根本。言若能遠離諸和合緣及不和合
0732b12: 則復滅諸生死因圓滿菩提不生滅性等者。蓋若
0732b13: 憑此六根見明見暗見空見塞以起緣塵分別即
0732b14: 謂之和合妄生和合妄死。若即此六根見見非見
0732b15: 聞聞非聞是為遠離諸和合緣及不和合則復滅
0732b16: 除諸生死因。生死之因既滅則菩提不生滅性清
0732b17: 淨本心本覺常住者直下圓滿矣。下文云使汝輪
0732b18: 轉生死菩提涅槃同是六根更非他物非此之謂
0732b19: 乎。
0732b20: ○二約餘疑責破二初責迷阿難汝雖先悟本覺妙明性非因緣非自然性而
0732b21: 猶未明如是覺元非和合生及不和合。
0732b22: 【】補註曰阿難前云因緣自然諸和合相與不和
0732b23: 合心猶未開。如來乃就同別二見文中。重破因緣
0732b24: 自然二種之執。意謂阿難之心必已巳悟矣。但和合
0732c01: 等義疑猶未明。故此下因辯覺元而重與明之。先
0732c02: 悟者已巳悟也。
0732c03: ○二徵破二初破和合疑二初牒疑阿難吾今復以前塵問汝汝今猶以一切世間妄
0732c04: 想和合諸因緣性而自疑惑證菩提心和合起者。○
0732c05: 二正破二初破和二初正破明和二初定則汝今者妙淨見精為與明和為與暗和為與通和
0732c06: 為與塞和。
0732c07: 【】吳興曰菩提心者覺性也。上文云而猶未明如
0732c08: 是覺元非和合生等。古人以佛果菩提解者謬矣。
0732c09: 溫陵曰則汝下意謂設有所和即涉妄塵而不名
0732c10: 妙淨矣。
0732c11: ○二破四初相雜何緣若明和者且汝觀明當明現前何處雜見見相可
0732c12: 辯雜何形像。○二即離俱過若非見者云何見明若即見者云何
0732c13: 見見。○三名非和必見圓滿何處和明若明圓滿不合見和。○
0732c14: 四和失自性見必異明雜則失彼性明名字雜失明性和明非義。
0732c15: ○二例破餘境彼暗與通及諸群塞亦復如是。
0732c16: 【】資中曰明屬前相。見屬內心。齊何處所而論其
0732c17: 雜。見之與相目擊可分。明見相雜作何形像。溫陵
0732c18: 曰若非下謂明若非見不能見明。此疑若相雜也。
0732c19: 明若即見誰為能見。又非雜矣。此章皆明浮塵幻
0732c20: 相一無實體不容窮詰。必見下謂惟見與明體必
0732c21: 圓滿不合相和。蓋和則間雜不圓滿矣。見必異明
0732c22: 下。牒上結成非和也。孤山曰性謂見性。見被明雜
0732c23: 豈得名見。明被見雜豈得名明。和雜既失明性兩
0732c24: 名。則知謂見和明不成義理故云和明非義。彼暗
0733a01: 與通下知非與明和則餘皆非也。
0733a02: ○二破合二初定復次阿難又汝今者妙淨見精為與明合為與暗
0733a03: 合為與通合為與塞合。○二破二初正破明合二初正破若明合者至於暗時明相
0733a04: 已巳滅此見即不與諸暗合云何見暗。○二轉破若見暗時不
0733a05: 與暗合與明合者應非見明既不見明云何明合了
0733a06: 明非暗。○二例破餘境彼暗與通及諸群塞亦復如是。
0733a07: 【】資中曰上明和義如水和土。今明合義如蓋合
0733a08: 函。溫陵曰和則雜而不辯。合則附而不離。合則不
0733a09: 離。故明相滅時見亦隨滅不復合暗。若不合暗而
0733a10: 能見暗則與明合時應非見明。然既不見明云何
0733a11: 言與明合云何了明非暗邪。合義不成則菩提心
0733a12: 非和合起矣。
0733a13: ○二破非和合疑二初陳辭阿難白佛言世尊如我思惟此妙覺元與諸緣塵
0733a14: 及心念慮非和合耶。
0733a15: 【】真際曰若和合不成即非和合。形對必然故也。
0733a16: 此計真妄二法了不相觸。吳興曰中論破計不出
0733a17: 四性。謂自他共無因也。初破自然即無因也。次破
0733a18: 因緣即自他共也。如以明暗空塞推於因緣正約
0733a19: 他性。又阿難所執空明心眼四種因緣。空明即他。
0733a20: 心眼即自。又佛說同別二種見境。見亦自也。境亦
0733a21: 他也。既有自他必含共性。但由共性難破。是故更
0733a22: 作和合而說。然則非和合義亦從自他開出。為防
0733a23: 末習委曲搜揚耳。問此與前七處推心四性何別。
0733a24: 答七處四性都未涉真。但破第六識心分別較計。
0733b01: 今自然等。皆依覺性破妄顯真。微密觀照於茲見
0733b02: 矣。
0733b03: ○二破執二初牒執佛言汝今又言覺非和合。○二正破二初破非和二初定吾復問汝此妙見精
0733b04: 非和合者為非明和為非暗和為非通和為非塞和。
0733b05: ○二破二初正破非明二初有畔指問若非明和則見與明必有邊畔汝且諦觀何處是
0733b06: 明何處是見在見在明自何為畔。○二顯不和非畔阿難若明際中
0733b07: 必無見者則不相及自不知其明相所在畔云何成。
0733b08: ○二例破餘境彼暗與通及諸群塞亦復如是。
0733b09: 【】溫陵曰若非下謂和則同而無畔。非和則異故
0733b10: 必有畔。且求畔不得非非和矣。阿難下謂相及乃
0733b11: 有畔畔義不成非非和矣。
0733b12: ○二破非合二初定又妙見精非和合者為非明合為非暗合為非通
0733b13: 合為非塞合。○二破二初正破非明若非明合則見與明性相乖角如耳
0733b14: 與明了不相觸見且不知明相所在云何甄明合非
0733b15: 合理。○二例破餘境彼暗與通及諸群塞亦復如是。
0733b16: 【】吳興曰非和約體不相入。故以際畔推之。非合
0733b17: 約性自差別。故以乖角破之。溫陵曰以為非合則
0733b18: 根境乖背。既不知明亦不顯見。二體既無從何甄
0733b19: 別合與非合之理邪。資中曰自徵心辯見以來。齊
0733b20: 此廣破人執。此下陰入處界等文破法執也。
0733b21: 【疏】天台曰自然者外道之邪計也。因緣者如來用
0733b22: 破自然之法藥也。和合者分別世相之隨他意語
0733b23: 也。此三種皆世相中有。悟出世間者雖小乘人亦
0733b24: 無之矣。況前文已巳示世相悉如空華。直指當人妙
0733c01: 淨明體。宜其自然因緣和合一齊。今復重拈
0733c02: 和合非和合為破者不過防轉計以淨掃凡情耳。
0733c03: 至下三科七大中一一皆云非因緣自然者蓋云
0733c04: 以世相言之實因緣和合而有生因緣別離而有
0733c05: 滅。殊不知即因緣非因緣。故一一約四性推破因
0733c06: 緣之相。復慮因緣既破又計自然故兼及言之。蓋
0733c07: 依世間正理而有生實非自然。約世間之性推又
0733c08: 非因緣故三科中皆云妄本非因緣非自然性。
0733c09: ○二約三科諸法明真妄體即涅槃果以答三摩令遠離自然及與因緣二初總示本真二初略示阿難汝猶未明一切浮塵諸幻化相當處出生隨
0733c10: 處滅盡幻妄稱相其性真為妙覺明體。○二廣示如是乃至
0733c11: 五陰六入從十二處至十八界因緣和合妄有生
0733c12: 因緣別離妄名滅殊不能知生滅去來本如來藏
0733c13: 常住妙明不動周圓妙真如性性真常中求於去來
0733c14: 迷悟生死了無所得。
0733c15: 【】溫陵曰明暗通塞合非合理皆所謂浮塵幻相。
0733c16: 和合妄起和合妄滅故當處出生隨處滅盡。本無
0733c17: 有生亦無和合則幻妄稱相而已巳。幻無自性依真
0733c18: 而立。如華起空全體即空如泡生水全體即水故
0733c19: 曰其性真為妙覺明體。近取諸身遠取諸物莫不
0733c20: 皆然故曰如是乃至等也。如來藏者當人法身妙
0733c21: 性也。依果而稱曰如來。含攝眾德曰藏。未嘗去來
0733c22: 曰常住。暗不能昏曰妙明。不隨生滅曰不動。無不
0733c23: 足曰周圓。妙萬物而至神性一切而不異曰妙
0733c24: 真如性。能見是性則迷悟生死了不可得矣。問真
0734a01: 常之性人人本具。既無去來生死柰何今之實有
0734a02: 邪。答不真常則有。真常則不有。譬之空水。目病則
0734a03: 華風擊前泡豈其真常哉。若晴明澄湛乃謂真常。
0734a04: 於明湛中靜求華泡夫何所得。能審乎此前不疑
0734a05: 聖言。惟務了幻妄而復真常也。孤山曰五陰等諸
0734a06: 經皆列三科謂陰處界。以對愚根樂各有三故。而
0734a07: 今有四。更加六入只是破十二處中內六處耳。隨
0734a08: 機增減何必定三。此並色心開合之殊。廣上浮塵
0734a09: 諸幻化相也。
0734a10: 【疏】天台曰浮塵即陽焰。莊子所謂野馬塵埃是也。
0734a11: 陽焰幻化此舉十種深喻之二。以例諸法悉如鏡
0734a12: 像水月空華如夢乾城有而不自有不可見而見。
0734a13: 以明如幻三摩提觀照之旨。當處出生隨處滅盡
0734a14: 者此明陰入處界生滅之法敵體相破即生滅而
0734a15: 無生滅。楞伽所謂初生即有滅不為愚者說是也。
0734a16: 幻妄稱相其性真為妙覺明體者蓋性相二法如
0734a17: 水火不同器眾生妄相當情真性則隱諸佛一證
0734a18: 性真妄相隨滅。此約別教言之也。今經圓頓理又
0734a19: 不然。相自無相體若空華。惟一性真更無他法。既
0734a20: 幻妄以稱相其性真為妙覺明體誠矣。如是乃至
0734a21: 五陰六入從十二處至十八界者。上總明性相。此
0734a22: 下確實指陳。以總例別莫不因緣和合妄而有
0734a23: 生因緣別離妄而名滅。因緣有二。一如上文和
0734a24: 合妄生和合妄死此約真妄為因緣也。一明諸法
0734b01: 皆從十二緣起故有生十二緣息故有滅此單約
0734b02: 妄法為因緣也。眾生徒知因緣生滅之相殊不能
0734b03: 知即生滅無生滅即去來無去來本如來藏常住
0734b04: 妙明不動周圓妙真如性而已巳。觀相元妄尚無可
0734b05: 指陳。況觀性元真性真常中求於去來迷悟生死
0734b06: 豈可得乎。下文明陰入處界令阿難以因緣等四
0734b07: 性一一求之。是皆於性真常中求不可得也。圓覺
0734b08: 則曰若諸菩薩悟淨圓覺。以淨覺心知覺心性及
0734b09: 以根塵皆因幻化。即起諸幻以除幻者。變化諸幻
0734b10: 而開幻眾。起幻除幻此以幻觀破幻法也。變化諸
0734b11: 幻以開幻眾此明菩薩觀假自化及人也。然二種
0734b12: 根本為一經之樞機。例陰入處界莫非識精元明
0734b13: 之所在。能生諸緣則為生死為煩惱。變化諸幻而
0734b14: 開幻眾則為菩提為涅槃。以至七大莫不皆爾。此
0734b15: 又不可不知也。
0734b16: ○二別破諸幻四初破五陰幻二初總徵阿難云何五陰本如來藏妙真如性。
0734b17: 【】長水曰梵語塞犍陀此云蘊。古翻為陰。蘊謂積
0734b18: 聚。陰謂蓋覆。積聚有為蓋覆真性。
0734b19: 【疏】天台曰法性五陰體本真常。不真常者。生滅去
0734b20: 來生死為之蔽。因緣自然為之也。如來欲為開
0734b21: 迷而即悟。先且破有以歸空。空華之相既無瞪目
0734b22: 之勞自息。悟尚無得何因立迷。是所謂性真常中
0734b23: 求於去來迷悟生死了無所得。故曰本如來藏妙
0734b24: 真如性。
0734c01: ○二別示五初色陰二初立喻顯法阿難譬如有人以清淨目觀晴明空惟一晴迥
0734c02: 無所有其人無故不動目睛瞪以發勞則於空別
0734c03: 見狂華復有一切狂亂非相色陰當知亦復如是。
0734c04: 【】孤山曰淨目況本具真智。晴空況本具真理。惟
0734c05: 一晴即理智一如也。無所有絕九界妄色也。
0734c06: 其人喻眾生也。背真合妄故曰無故。不動目睛妄
0734c07: 心取著也。瞪以發勞妄惑潤業也。於妙性中現九
0734c08: 界色故曰於空見狂華等。溫陵曰狂華喻色陰。狂
0734c09: 相喻色境。皆妄感也。
0734c10: 【疏】天台曰前文言見與見緣并所想相如空華
0734c11: 本無所有。來至今文其義方顯。以別業妄見目有
0734c12: 赤眚。夜見燈明五色重疊。既曰有眚雖而實。今
0734c13: 云以清明目觀晴明空迥無所有。其人無故不動
0734c14: 目精瞪以發勞。則於空別見狂是華。則目本無
0734c15: 翳空亦無華。不過一時勞目妄有所見。而諸佛菩
0734c16: 薩正如以清明目觀晴明空惟一晴迥無所有。
0734c17: 方曰如空華本無所有者特不過隨他意語以
0734c18: 示真空爾。而學佛道者直當於一切法以空華而
0734c19: 等視之庶不為物所轉也。言以清明目觀晴明空
0734c20: 惟一晴迥無所有。即下文性覺妙明本覺明妙。
0734c21: 孤山所謂理智一如絕九界妄色也。其人無故者。
0734c22: 即下文山河大地無狀忽生演若達多無狀狂走
0734c23: 也。不動目睛瞪以發勞者。妄為明覺也。則於空
0734c24: 別見狂華者。因明立所所既妄立生汝妄能無同
0735a01: 異中熾然成異等也。言別見者。華因勞目而見清
0735a02: 明眼則無之矣以喻眾生則有諸佛即無。
0735a03: ○二寄喻破執二初喻陰相無生二初正示阿難是諸狂華非從空來非從目出。○二反破如是阿難
0735a04: 若空來者既從空來還從空入若有出入即非空
0735a05: 空若非空自不容其華相起滅如阿難體不容阿難
0735a06: 若目出者既從目出還從目入即此華性從目出故
0735a07: 當合有見若有見者去既華空旋合見眼若無見者
0735a08: 出既翳空旋當翳眼又見華時目應無翳云何晴空
0735a09: 號清明眼。
0735a10: 【】溫陵曰若有出入則有實體故非空。非空則
0735a11: 實故如阿難體更無所容。此辯狂華不因空生也。
0735a13: 見眼又不翳眼非目出矣。又若華從目出則華在
0735a14: 空時目應無翳。云何見華目尚有翳。必見晴空無
0735a15: 華方號清明眼邪。此辯狂華不因目出也。
0735a16: 【疏】天台曰次破非從目出中先約二義定其所宗。
0735a17: 初二句定有出入。後二句定華性有見。次破中二
0735a18: 節。初約華性出入有見破。故曰若有見者去既華
0735a19: 空旋合見眼。次約華性出入無見破有二。初約無
0735a20: 見旋時翳眼破。故曰若無見者出既翳空旋當翳
0735a21: 眼。二約無見正出無翳破。故曰又見華時目應無
0735a22: 翳。言云何晴空號清明眼者承此而隨破也。蓋無
0735a23: 翳之眼清明眼也。清明之眼合見晴明之空。今以
0735a24: 見有華者反為清明眼。且云何尋常必見晴空者
0735b01: 方號清明眼耶。
0735b02: ○二結妄離計是故當知色陰妄本非因緣非自然性。
0735b03: 【】溫陵曰既了幻華無因。當知色陰妄本非因
0735b04: 緣自然即如來藏妙真如性。餘四例此。資中曰若
0735b05: 知華相即空。則顯色陰本如來藏。
0735b06: 【疏】天台曰非因緣自然者不出四性。文以目出為
0735b08: 緣生不屬因緣。即計自然。是故文中只作二推已巳
0735b09: 攝得四二。天台法華三昧約四句推心。為因心故
0735b10: 心即推法性屬自生。為不因心故心即推無明屬
0735b11: 他生。為亦因心亦不因心故心即推法性無明屬
0735b12: 自他共生。為非因心非不因心故心即推離法性
0735b13: 無明自他屬無因而有生。今文清明目即喻法性。
0735b14: 晴明空即喻無明。晴空雖無狂華。對目已巳成能所。
0735b15: 所謂元明照生所所立照性忘。瞪目之事狂華之
0735b16: 因不由之而生乎。
0735b17: ○二受陰二初立喻顯法阿難譬如有人手足宴安百骸調適忽如忘生性
0735b18: 無違順其人無故以二手掌於空相摩於二手中妄
0735b19: 生澀滑冷熱諸相受陰當知亦復如是。
0735b20: 【】溫陵曰觸情於境納境於心曰受。宴安調適性
0735b21: 無違順喻藏性本無諸受也。二手空摩妄生澀滑
0735b22: 喻妄觸引起諸受也。忘生如圓覺所謂忽忘我身。
0735b23: 言調適之至也。
0735b24: ○二寄喻破執二初喻陰相無生二初正示阿難是諸幻觸不從空來不從掌出。○二反破如是阿難
0735c01: 若空來者既能觸掌何不觸身不應空選擇來觸
0735c02: 若從掌出應非待合又掌出故合則掌知離則觸入
0735c03: 臂腕骨髓應亦覺知入時蹤必有覺心知出知入
0735c04: 自有一物身中往來何待合知要名為觸。○二結妄離計是故當
0735c05: 知受陰妄本非因緣非自然性。
0735c06: 【】溫陵曰空體常不應有擇。掌當自出不應有
0735c07: 待。又若從掌出出必有入。然合而出時掌雖有知。
0735c08: 離而入時臂且不覺。既無定實全一妄耳。
0735c09: 【疏】天台曰如來藏性本無諸受。今有之者乃無故
0735c10: 發生。如觸之為法必託境生。徒有一身自不成觸。
0735c11: 今以二手於空相磨於一體中而妄生澀滑。豈有
0735c12: 故哉。喻如來藏性遍周法界。情境皆如。待對斯絕。
0735c13: 眾生自無始來強覺忽生妄生人我根境斯分。於
0735c14: 藏性中幻受損益。如來欲明不受而受受而不受
0735c15: 以歸正受。故今即喻而推離情以檢。不從空來不
0735c16: 屬他生明矣。不從掌出不屬自生明矣。離推既非
0735c17: 合推不可。既非因緣亦非自然。三摩觀照於焉得
0735c18: 顯。
0735c19: ○三想陰二初立喻顯法阿難譬如有人談說酢梅口中水出思踏懸崖足
0735c20: 心酸澀想陰當知亦復如是。
0735c21: 【】溫陵曰想無實相由心成相。說梅思崖無實相
0735c22: 也口水足酸由心成相也。凡想如之。
0735c23: ○二寄喻破執二初喻陰相無生二初正示阿難如是酢說不從梅生非從口入。○三反破如是阿難
0735c24: 若梅生者梅合自談何待人說若從口入自合口聞
0736a01: 何須待耳若獨耳聞此水何不耳中而出想踏懸崖
0736a02: 與說相類。○二結妄離計是故當知想陰妄本非因緣非自然
0736a03: 性。
0736a04: 【】溫陵曰人談梅而口水梅不能談則計梅出者
0736a05: 妄也。耳聞梅而心想口不能聞則計口入者妄也。
0736a06: 耳聞梅而耳無水則計說計聞皆妄也。補註曰談
0736a07: 梅口水者因聞他人說梅而吾口水出。思崖足酸
0736a08: 者吾自思耳。真際曰與說相類者。應云如是思踏
0736a09: 非懸崖來非足心入。若從崖來崖合自想何待人
0736a10: 思。若從足入足合自思何待心想。若獨心思何故
0736a11: 足心覺有酸澀。
0736a12: 【疏】天台曰夫五根六塵皆名色陰。根塵相觸而有
0736a13: 受生。落謝餘塵斯生乎想。此所從來故矣。今談說
0736a14: 酢梅想其酸而水出。思踏懸崖想其危而足酸。想
0736a15: 而後受豈其故哉。惟無故而為其想故其想此空。
0736a16: 今以口入為自為因梅生為他為緣。展轉推窮了
0736a17: 不可得因緣尚無自然安在。雙非二邊真常獨露。
0736a18: ○四行陰二初立喻顯法阿難譬如瀑流波浪相續前際後際不相踰越行
0736a19: 陰當知亦復如是。
0736a20: 【】溫陵曰妙湛妄動隨境轉徙。念念遷謝新新不
0736a21: 停。故名行陰而譬瀑流也。以念念生滅後不至前
0736a22: 故曰不相踰越。
0736a23: ○二寄喻破執二初喻陰相無生二初正示阿難如是流性不因空生不因水有亦非水性非
0736a24: 離空水。○二反破如是阿難若因空生則諸十方無盡空
0736b01: 成無盡流世界自然俱受淪溺若因水有則此瀑流
0736b02: 性應非水有所有相今應現在若即水性則澄清時
0736b03: 應非水體若離空水空非有外水外無流。○二結妄離計是故當
0736b04: 知行陰妄本非因緣非自然性。
0736b05: 【】溫陵曰牒釋。流性不因空水非即非離以明行
0736b06: 陰無實體也。有所有相謂流應離水別有體相也。
0736b07: 空非有外水流其間。水外無流流終依水。則非離
0736b08: 空水矣。資中曰若因水有下謂若因其水別有流
0736b09: 性。因果性別則瀑流性不應是水。能有是水。所有
0736b10: 是流。二相若殊俱應現在。
0736b11: 【疏】天台曰前之三陰皆即身而取象。其喻也親。今
0736b12: 行陰則取象乎空水。其喻似。曰非也。展轉以
0736b13: 廣當機之懷爾。蓋五根六塵其該甚博。尚周法界
0736b14: 豈外空水。故後四陰皆遍乎色。如爪生髮長筋轉
0736b15: 搖密密推移而曾無覺悟。果成華落樹老藤枯
0736b16: 運運遷謝而無可見知。即如瀑流亦無非行陰遷
0736b17: 流之相。今以水及水性為自為因。以空為他為緣。
0736b18: 二法合為共為緣生。以離空水為無因為自然。展
0736b19: 轉推窮以顯藏性。且以波喻妄而以濕喻真。波水
0736b20: 依空隨空周遍而不住空。此其中固有即遷流而
0736b21: 不遷流者在乎。
0736b22: ○五識陰二初立喻顯法阿難譬如有人取頻伽缾塞其兩孔滿中擎空千
0736b23: 里遠行用餉他國識陰當知亦復如是。
0736b24: 【】李曰頻伽好聲鳥也。缾形象之。孤山曰瓶喻
0736c01: 妄業。空喻妄識。業牽識走如瓶擎空行。捨身受身
0736c02: 喻以遠行現陰如此國中陰生陰悉如他國。
0736c03: ○二寄喻破執二初喻陰相無生二初正示阿難如是空非彼方來非此方入。○二反破如是阿難
0736c04: 若彼方來則本瓶中既貯空去於本瓶地應少空
0736c05: 若此方入開孔倒缾應見空出。○二結妄離計是故當知識陰
0736c06: 妄本非因緣非自然性。
0736c07: 【】孤山曰空非從彼方來入此方。若缾盛空從
0736c08: 彼入此。何故彼方不見空少。此方不見空出。溫陵
0736c09: 曰性空真覺周法界。一迷為識故如缾中之空
0736c10: 耳。內外一空喻性識一體。其塞兩孔喻妄分同異
0736c11: 也。空無來往不可擎餉喻性無生滅亦無捨受。今
0736c12: 言擎餉者比迷性為識妄隨流轉之狀也。身心萬
0736c13: 法即如來藏妙真如性。道嫌揀擇。理忘情謂。凡有
0736c14: 言說皆為戲論。擬心動念盡涉迷倒。大覺將與覺
0736c15: 之。故此卷之初權且明正倒辯緣影擇見精示真
0736c16: 量。一就其迷倒情計為之拂心眼之塵翳洗肺
0736c17: 之垢濁。使心境洒落真妄兩忘然後融會入如來
0736c18: 藏。遂知根塵處界法法無非妙真如性。此第二及
0736c19: 第三卷大旨也。
0736c20: 【疏】天台曰十方空喻圓成實性。頻伽缾塞其兩
0736c21: 孔喻依他起性。滿中擎空千里遠行用餉他國喻
0736c22: 計執性。夫性識真空性空真識清淨本然周遍
0736c23: 法界。自晦昧以為頑空。復結暗以為依色。妄想摶
0736c24: 色聚以為身。性中相知。用中相背。何異取頻伽瓶
0737a01: 塞其兩孔乎。而人者一迷為心定惑為色身之
0737a02: 內。何異滿中擎空千里遠行用餉他國乎。缾有去
0737a03: 來而空無出入喻身有捨受而識無生滅。可以了
0737a04: 依他妄有計本空。惟是一識圓成實性。昔賢以
0737a05: 麻喻圓成繩喻依他蛇喻計。此喻雖親又不若
0737a06: 空喻貼體。若約因明論明宗因喻者。則以識陰為
0737a07: 前陳有法。以如來藏性為宗。以非因緣自然為因。
0737a08: 以瓶空無往來出入為喻　　四陰例有此義。
0737a09: 
0737a10: 大佛頂如來密因修證了義諸菩薩萬行首楞嚴經
0737a11: 卷第二
