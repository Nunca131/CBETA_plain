0110b01: 屾峰憲禪師語錄卷六
0110b02: 嗣法門人智質　智原同編
0110b03: 拈古
0110b04: 世尊初生。
0110b05: 拈云特地一場愁。
0110b06: 雲門一棒。
0110b07: 拈云不順非孝不奉非輔始見雲門。
0110b08: 女子出定。
0110b09: 拈云竊鉤者誅竊國者為諸侯諸侯之門仁義存
0110b10: 焉有國者可不慎歟。
0110b11: 倒卻門前剎竿著。
0110b12: 拈云兄呼弟應正恁麼時且道門前剎竿曾倒也
0110b13: 未諸人於此薦得不惟見過阿難亦且勘破迦葉
0110b14: 如或不然箇箇門前壁立千仞。
0110b15: 世尊於涅槃會上以手摩胸告眾曰汝等善觀吾紫
0110b16: 摩金色之身瞻仰取足毋令後悔。
0110b17: 拈云黃面老子末後播弄一上幸是無人證據一
0110b18: 場當時資聖若在驀面便唾管取金棺裏更
0110b19: 不伸腳。
0110b20: 世尊因外道問不問有言不問無言云云至如世良
0110b21: 馬見鞭影而行法眼益因僧請益云外道問世尊不
0110b22: 問有言不問無言聲未絕眼遽約住云住住你擬向
0110b23: 世尊良久處會那僧從此悟入。
0110b24: 拈云且道者僧悟去在世尊良久處不在世尊良
0110b25: 久處若在良久處則依舊落他陷阱若不在良久
0110b26: 處且道在甚麼處向者裏著得一隻眼不惟勘破
0110b27: 者僧許伊氣吞佛祖眼蓋乾坤如若不然作他外
0110b28: 道奴有分。
0110b29: 世尊見文殊在門外立乃曰文殊文殊何不入門來
0110b30: 文殊曰我不見一法在門外何以教我入門。
0110c01: 拈云世尊虎頭蛇尾致令文殊停囚長智資聖當
0110c02: 時若見待文殊道我不見一法在門外便攔胸把
0110c03: 住道不見一法底是箇甚麼管取至今進退不得。
0110c04: 岟崛產難因緣。
0110c05: 拈云尊者持佛語往告而產婦當時分娩雖千佛
0110c06: 競出異口同宣莫測其涯量固非神通妙用豈同
0110c07: 法爾如然而不知者謂尊者如蟲禦木世尊偶爾
0110c08: 成文又何異盲者與以文章之觀聾者與以鐘鼓
0110c09: 之聲資聖判斷如此久參上士暗裏驚疑淺學初
0110c10: 機明知怪笑。
0110c11: 世尊坐次見二人舁豬過乃問者箇是什麼二人曰
0110c12: 佛具一切智豬子也不識世尊曰也須問過。
0110c13: 拈云瞿曇大似夫子入太廟殊不知未問前名目
0110c14: 已巳彰但是有口開不得。
0110c15: 僧問趙州洗缽盂話云云雲門曰且道趙州有指示
0110c16: 無指示若道有且道趙州向伊說甚麼若道無此僧
0110c17: 為甚麼悟去雲峰悅云雲門不識好惡大似為蛇添
0110c18: 足雲峰則不然此僧恁麼悟去入地獄如箭射。
0110c19: 拈云看者一對老古錐費盡氣力只解息黥補劓
0110c20: 何能起死回生要知者僧悟去趙州也須參三十
0110c21: 年始得。
0110c22: 僧參法眼文益禪師立次師指簾時有僧同去捲師
0110c23: 云一得一失。
0110c24: 拈云福無雙至禍不單行要知二僧自兆法眼既
0110c25: 是一家宗匠不合誤賺於人若是資聖不然見其
0110c26: 同時捲起只消重教放下。
0110c27: 無著和尚往臺山與文殊喫茶次殊拈起玻璃盞問
0110c28: 南方還有者箇麼師云無殊云尋常將甚麼喫茶師
0110c29: 無對洞山代展手又云有無且置借取者箇看得麼。
0110c30: 拈云洞山老祖大似按圖索馬若是資聖接得便
0111a01: 乃撲破不特顯我南方受用不同抑使文殊有口
0111a02: 只堪挂壁。
0111a03: 誌公問一梵僧曰承聞尊者喚我作屠兒曾見我殺
0111a04: 生否曰見誌曰有見見無見見不有不無見見若有
0111a05: 見見是凡夫見無見見是聲聞見不有不無見見是
0111a06: 外道見未審尊者如何見僧曰你有此等見耶。
0111a07: 拈云多虛不如少實則不無梵僧要且無佛法道
0111a08: 理。
0111a09: 誌公曰終日拈香擇火不知身是道場玄沙別曰終
0111a10: 日拈香擇火不知真箇道場昭覺云終日拈香擇火
0111a11: 不知拈香擇火。
0111a12: 拈云三箇老漢秪是貪程不顧腳跟泥水資聖下
0111a13: 箇注腳諸人切莫錯會不知身是道場貧兒思舊
0111a14: 債不知真箇道場抱贓叫屈不知拈香擇火蝦跳
0111a15: 不出斗秪如山僧又作麼生遂拈香云戒香定香
0111a16: 解脫香時者云火便掌云戊子己丑霹靂火。
0111a17: 南陽忠國師三喚侍者。
0111a18: 拈云大小國師向侍者邊討甚消息幸是侍者全
0111a19: 無滲漏我負你你負我有屈難伸。
0111a20: 丹霞見忠國師纔展坐具忠云不用不用霞退後三
0111a21: 步忠云如是如是霞進前三步忠云不是不是霞一
0111a22: 匝而出。
0111a23: 拈云恁麼相見還當得麼。
0111a24: 僧問大梅如何是祖師西來意梅曰西來無意鹽官
0111a25: 聞乃曰一箇棺材兩箇死漢。
0111a26: 拈云西來無意千七百則公案俱成戲論若言有
0111a27: 意莫謗祖師好者裏著得隻眼鹽官一語瓦解米
0111a28: 消。
0111a29: 陸亙大夫問南泉石上鐫佛字因緣。
0111a30: 拈云將謂是箇俗漢善識機宜若不是王老師幾
0111b01: 乎錯下雕鐫雖然諸人要識者片石麼切忌鑽龜
0111b02: 打瓦。
0111b03: 夾山因僧問如何是夾山鏡山云猿抱子歸青嶂裏
0111b04: 鳥銜花落碧崖前法眼曰我二十年只作境會。
0111b05: 拈云法眼恁麼道奇特不妨奇特只是失卻一隻
0111b06: 眼且道作境會失卻不作境會失卻檢點得出許
0111b07: 伊勘破夾山。
0111b08: 徑山竹篦子話。
0111b09: 拈云徑山竹篦大似一段銕橛冷地變作钁頭鍬
0111b10: 子霜刃禾鎌汝諸人作麼生理會咄癡人但用便
0111b11: 休理會作麼。
0111b12: 臨濟同普化齋次二度趯倒飯床因緣。
0111b13: 拈云虎驟龍驤軍中之事何得彼此大驚小怪當
0111b14: 時若遇髯將軍一時退身有分。
0111b15: 僧問寶應遇如何是西來的的大意應云風送泉聲
0111b16: 來枕畔月移花影到窗前。
0111b17: 拈云風泉花月枕畔窗前明取西來的的意且許
0111b18: 一半忽然泉枯風息月落花殘看寶應何處出頭。
0111b19: 雪軒成上堂云白雲萬里卷舒劫外真機紅葉千峰
0111b20: 燦爛箇中妙旨入滅舍利無算。
0111b21: 拈云白雲紅樹特地叫屈何故不見道舌不親他
0111b22: 玄旨。
0111b23: 朱晦菴問天童滅如何是毋不敬滅叉手示之。
0111b24: 拈云且道未叉手已巳前毋不敬更在何處。
0111b25: 萬松示眾云動則埋身千丈不動則當處生苗直須
0111b26: 兩頭撒開中間放下更買草鞋行腳始得。
0111b27: 拈云老漢腳跟點地也未。
0111b28: 萬松問僧洞山道龍吟枯木異響難聞如何是異響
0111b29: 僧云不會松云善解龍吟。
0111b30: 拈云赤腳人趕兔穿靴人喫肉。
0111c01: 林泉承旨燒道藏偽經以火炬打圓相云只如三洞
0111c02: 靈文還能證此火光三昧麼於斯會得家有北斗經
0111c03: 枉教人口不安寧其或未然灰飛煙滅後任教到處
0111c04: 覓天尊急著眼看。
0111c05: 拈云且道後來大明天子獨保底是箇甚麼。
0111c06: 松庭嚴於寶鏡三昧契入嘗作力田偈曰晝拈塊石
0111c07: 驅山鳥曉坐巢菴逐野豚腸斷秋風頻擊柝目窺夜
0111c08: 月更消魂。
0111c09: 拈云與其媚於奧寧媚於灶曲肱而枕之樂亦在
0111c10: 其中矣。
0111c11: 少室改臨沒偈曰吾年八十七出夕復入夕遂坐脫。
0111c12: 拈云前少室秪解恁麼來後少室秪解恁麼去資
0111c13: 聖將來一串穿卻擲向諸人面前如何辨取。
0111c14: 僧問嵩山斌如何是空劫已巳前事斌云烏龜向火。
0111c15: 拈云烏龜向火會到空劫已巳前事正好五火抄逼
0111c16: 殺且道嵩山答處意在於何良久曰參。
0111c17: 嵩山載示眾云西來直指九鼎單絲汝等諸人打辦
0111c18: 箇事直須努力。
0111c19: 拈云若是箇事作麼生努力如無手人行拳無舌
0111c20: 人解語得麼毫釐有差天地懸隔。
0111c21: 青州辨云二邊純莫立中道不須安且道甚處相見
0111c22: 得箇端的。
0111c23: 拈云手執夜明符幾箇知天曉。
0111c24: 又云念念釋迦出世步步彌勒下生為甚擬心即錯
0111c25: 動念即乖。
0111c26: 拈云擬心動念達者易知秪如念念釋迦出世步
0111c27: 步彌勒下生還乖錯也無具眼者試辨看。
0111c28: 宗鏡書臨沒偈曰宗鏡宗鏡鏡破宗正擲筆坐化。
0111c29: 拈云要知一向秪居偏位。
0111c30: 少室潤參宗鏡鏡舉洞山渠我話詰之潤悟以偈答
0112a01: 曰若要見此人有箇真消息無相滿虛空有形沒蹤
0112a02: 跡鏡曰子毋勦說須入悟門潤曰尚不借緣從何門
0112a03: 入鏡曰不借一句於意云何潤曰彩鳳翻飛身自在
0112a04: 銕牛奔吼意常閒。
0112a05: 拈云吾宗得潤祖海闊天高然不肖遠孫檢點將
0112a06: 來猶欠當頭一棒若不點出將謂洞上家風別有
0112a07: 奇特。
0112a08: 大覺念遊初祖面壁處忽然悟入乃云五乳峰前好
0112a09: 箇消息大小石頭塊塊著地。
0112a10: 拈云念祖石頭與生公石頭有同別否良久云要
0112a11: 見生公石頭易要見念祖石頭難。
0112a12: 中峰禪師觀流水有省即詣高峰求證高峰打趕出
0112a13: 既而民間訛傳選童男女師因問曰忽有人來與和
0112a14: 尚討童男女時如何高峰曰我但度竹篦子與他師
0112a15: 於言下大悟。
0112a16: 拈云竹篦子被高峰一趕直得上窮有頂下透黃
0112a17: 泉無立地處驀然撞著露柱燈籠從頭卜算始知
0112a18: 阨陽奇數磨蝎臨宮白虎喪門一時弔照幸是無
0112a19: 位真人出在面門始終無事中峰悟底放待冷來
0112a20: 再看。
0112a21: 雲門澄詣雲棲棲舉高峰海底泥牛話詰之門推出
0112a22: 傍僧云大眾證明棲休去。
0112a23: 拈云老漢秪有者般伎倆何得聲騰宇宙價重人
0112a24: 天。
0112a25: 雲門澄與黃蘗陶學士向火次陶謂門曰黃蘗師在
0112a26: 阿師得力句乞為舉似門云向火背猶寒。
0112a27: 拈云此是回互語不回互語切忌在向背裏著倒。
0112a28: 雲門澄因雙髻問如何是殺人刀門云布鼓當軒誰
0112a29: 敢擊如何是活人劍門云雖然後學也堪為。
0112a30: 拈云吾宗語句迥異尋常何必別明尊貴。
0112b01: 雲門澄陞座纔立次有老宿出云和尚莫要班門弄
0112b02: 斧門與一掌云速道速道宿無對門云死漢。
0112b03: 拈云將謂千鈞之弩秪是不欺之力。
0112b04: 僧問愚菴洞山云吾嘗於此切意旨如何菴云老僧
0112b05: 二十年亦曾疑著今日被你一問直得口啞。
0112b06: 拈云老漢雖則用處甚密倘若再被一拶看伊何
0112b07: 處躲身。
0112b08: 居士問愚菴青州布衫菴翹一足。
0112b09: 拈云翹足伸足客聽主裁要答青州布衫話猶隔
0112b10: 趙州關在。
0112b11: 愚菴到天華請上堂西堂出眾菴曰龍生龍子鳳生
0112b12: 鳳兒堂云忙作甚麼菴云話頭安在堂便喝菴云忙
0112b13: 作甚麼。
0112b14: 拈云將謂主賓互換直是頭尾據收若事到劍刃
0112b15: 上老漢也須打退鼓始得。
0112b16: 昔有施主入院行眾僧隨年錢知事僧云聖僧前著
0112b17: 一分主云聖僧年多少僧無對。
0112b18: 代云借施主錢看。
0112b19: 昔有僧到長者家乞食偶為犬傷長者因問龍披一
0112b20: 縷金翅不吞大師全披法服為甚卻被狗咬。
0112b21: 代云不借他力。
0112b22: 一喝分賓主。
0112b23: 目前無闍黎此間無老僧和聲便喝。
0112b24: 頌照用無前後主賓應歷然山河及大地覿面被
0112b25: 相謾。
0112b26: 渠無我即死我無渠即餘。
0112b27: 寰中天子塞外將軍。
0112b28: 頌不同條寧兩賽天安覆地何載將來秪可一坑
0112b29: 埋不管諸人會不會。
0112b30: 入水見長人。
0112c01: 無人處斫額望汝。
0112c02: 頌萬象之中何須獨露正眼觀來是甚骨剉。
0112c03: 世尊睹明星。
0112c04: 頌。
0112c05: 潦倒瞿曇客半塗抬眸轉見入淆訛花生捏目重輪
0112c06: 現試問今朝悟也無。
0112c07: 又。
0112c08: 夢裏惺惺絕未甦添杯醉後倩人扶承虛腳下遭無
0112c09: 限若箇男兒不丈夫。
0112c10: 又。
0112c11: 六載吞聲苦抱贓寒星觸眼雪加霜千年滯貨高抬
0112c12: 價賣寶波斯泣夜光。
0112c13: 鐵牛頌。
0112c14: 觸翻爐韝固雄哉豈墮溈山隊裏來不怕金毛牙爪
0112c15: 利天生頭角勢崔嵬
0112c16: 日用頌。
0112c17: 習氣消磨歲月長六窗虛靜露堂堂心心無住方超
0112c18: 學錯節盤根大歇場。
0112c19: 之二。
0112c20: 性自無生體本真達空迷悟了無因尋常撥轉山河
0112c21: 眼水綠山青是舊人。
0112c22: 超方頌。
0112c23: 卓錐無地進竿頭逆上須彌跨鐵牛撲破鏡臺俱不
0112c24: 立斷頭船子下揚州。
0112c25: 之二。
0112c26: 一劍磨來已巳十年不存魔佛貴天然癡人猶望豐城
0112c27: 氣眨貶眼眉間血濺天。
0112c28: 古德吃油餈。
0112c29: 老婆傅粉足堪誇愛插花枝雲鬢斜惹得遊蜂來滿
0112c30: 面徒貪香汗失歸家。
0113a01: 無夢無想主人公。
0113a02: 百戰忘軀建巨功興亡帝業付冥鴻從今名姓埋天
0113a03: 下不獨嚴光拜下風。
0113a04: 僧問雲門如何是超佛越祖之譚門云胡餅。
0113a05: 洞庭波上釣魚舟雨雨風風又幾秋衝浪錦鱗曾點
0113a06: 額莫貪香餌上鉤頭。
0113a07: 本來面目。
0113a08: 本來面目未生前夾岸桃花紅欲然自是漁郎無路
0113a09: 入卻疑不是舊山川。
0113a10: 又。
0113a11: 奇哉固奇廓然原廓一點不來兩下俱錯。
0113a12: 臘八。
0113a13: 指點長庚又一年無端鼻孔被人牽今朝更入泥犁
0113a14: 去大地何人救得全。
0113a15: 又。
0113a16: 冷風撲面蹙雙眉夜半無人鱉證龜賺殺男兒多意
0113a17: 氣一狐疑了一狐疑。
0113a18: 趙州柏樹子話。
0113a19: 拈趙州被者僧一問不向柏樹子裏躲身幾被者
0113a20: 僧勘破檢點將來不免依草附木今日若有人問
0113a21: 只對他道次滅紙燈剛夜半大家齊向暗中行。
0113a22: 頌好峰何事絕人遊綠滿林皋紅滿洲開到牡丹
0113a23: 容似雪洞賓嘗醉岳陽樓。
0113a24: 洞山麻三斤話。
0113a25: 拈洞山平地上慣撒銕蒺藜陷殘兵敗馬自稱好
0113a26: 手不消屾峰一拶看伊瓦解冰消雖然心不負人
0113a27: 面無慚色。
0113a28: 石梯問侍者上堂齋去話。
0113a29: 拈石梯撥草尋蛇侍者臨危不變不謬為吾侍者
0113a30: 憐兒不覺醜到底不免淆訛且道上堂齋去畢竟
0113b01: 當得本分事麼具眼者試甄別看。
0113b02: 麻谷到章敬繞禪床三匝振錫一下卓然而立敬云
0113b03: 是是雪竇云錯麻谷又到南泉亦如是泉云不是不
0113b04: 是雪竇云錯麻谷當時云章敬道是為甚麼和尚道
0113b05: 不是泉云章敬即是是汝不是此是風力所轉終成
0113b06: 敗壞。
0113b07: 拈云麻谷到處擔枷過狀不顧危亡二老漢雖則
0113b08: 坐觀成敗要且抬搦不同諸人還會雪竇兩錯麼
0113b09: 且道是雙放雙收耶自倒自起耶妙覺今日也下
0113b10: 箇錯字要與麻谷出氣良久云點石化為金玉易
0113b11: 勸人除卻是非難。
