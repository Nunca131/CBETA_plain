0015b01: 大博乾禪師語錄卷第五
0015b02: 侍者超圓記錄
0015b03: 涿州胡良河普度寺結制上堂拈香祝
0015b04: 聖畢次拈云此一瓣香第八回爇向爐中端為供養上
0015b05: 萬下如先師用酬法乳之恩斂歛衣趺坐維那白椎竟
0015b06: 問大開爐凡聖俱鎔教外別傳請師指示師云吹
0015b07: 殘劫火灰飛後突出虛空未兆前進云只如行不出
0015b08: 戶坐不當堂去此二途如何煆煉師云好與三十拄
0015b09: 杖僧喝師打云前言不復後語乃云拈花微笑激揚
0015b10: 執夢之人倒卻剎竿驚醒多聞之漢至於九年面壁
0015b11: 三頓烏藤拽轉臥龍挽回困虎遂舉拂云還見麼擊
0015b12: 案云還聞麼若向見聞已巳前會去與佛為師若向見
0015b13: 聞不前不後會去與人天為師若向見聞已巳後會去
0015b14: 秪宜自救有個漢出來道老和尚又來者裏潑泥潑
0015b15: 水撒土撒沙點污人家淨地老僧只向伊道我行荒
0015b16: 草裏汝又入深村喝一喝下座。
0015b17: 上堂問撥草參玄貴圖見性即今學人性在什處師
0015b18: 卓杖一下進云恁麼則踏破鐵鞋無覓處得來全不
0015b19: 費工夫師云承誰恩力僧喝師打乃云門無白澤之
0015b20: 圖全家吉慶國無定亂之劍四海晏清若道有修有
0015b21: 證是為認影迷宗更欲削蹟吞聲亦是離鄉別土至
0015b22: 於拈錘豎拂土上加泥棒喝呈機轉沒交涉若得各
0015b23: 歸本分就裏安身了無纖塵猶較些子直截一句如
0015b24: 何指示踞然坐斷當陽路萬別千差一貫通。
0015b25: 觀音聖誕上堂問金光爍爍瑞氣重重滿座祥雲天
0015b26: 人瞻仰正恁麼時甚麼境界師云普門示現進云普
0015b27: 門大士三十二應應應隨機且道是那一應不同眾
0015b28: 數師喝乃云普門現處覺花開匝地馨香劫外來節
0015b29: 令到時埋不住灰頭土面出塵埃舉拄杖云大眾觀
0015b30: 音大士來也向拄杖頭上道從聞思修入三摩地初
0015c01: 于聞中入流忘所所入既寂動靜二相了然不生忽
0015c02: 然超越世出世間獲二殊勝一者上合十方諸佛之
0015c03: 理二者下契六道眾生之機遂正威一喝良久云大
0015c04: 眾大士被山僧一喝隱向拄杖子裏了無蹤影去也
0015c05: 即今作麼生慶讚曾記得一偈不妨念誦出林還又
0015c06: 入林中便是娑婆福妙東獅子吼時芳草綠象王回
0015c07: 顧落花紅擲杖下座。
0015c08: 上堂問日輝古佛面鐘叩道人心如何是道人心師
0015c09: 云一樹花開馨香滿院進云片片不隨流水去溪聲
0015c10: 終日為誰忙師云鉤頭有意無人取直向權衡覓滯
0015c11: 星進云恁麼則打麵還他州土麥唱歌須是地鄉人
0015c12: 師云饒伊唱得天花落末後依稀調不齊僧喝師云
0015c13: 鉤前不解吞香餌徒教漁翁下釣磯僧擬議師打乃
0015c14: 云三世諸佛不知有狸奴白牯卻知有金毛跳入野
0015c15: 狐群野干盡作獅子吼於此領略得去不離菩提樹
0015c16: 而達涅槃城不起生滅心而超三界外只得無彼無
0015c17: 此無法無人凡聖融通貫乎一致直饒住叫不應山
0015c18: 踏無陰陽地坐無影樹下說無味禪正是個杭州人
0015c19: 撐船還會麼個裏不分節外徑魔宮佛國家鄉。
0015c20: 解制上堂百日寒冬盡三春暖復初茅芽隨凍醒折
0015c21: 樹傍巖枯野鶴旋蒼柏山禽躍竹蘆林間瀟灑客拄
0015c22: 杖搏南湖復一喝云看腳下。
0015c23: 住慈壽寺上堂拈香祝
0015c24: 聖罷次拈云此一瓣香第九回爇向爐中供養本師萬
0015c25: 如大和尚用酬法乳維那白椎畢問巍巍古剎瑞氣
0015c26: 騰騰寶塔沖霄合談何事師云浮屠宣密旨風鈴演
0015c27: 梵音進云恁麼則靈山從未散不易到今朝師云夙
0015c28: 生慶幸進云始自拈花微笑後至今煙水杳無痕師
0015c29: 云貧兒思舊債乃云不居巖竇豈住城隍茲因杲姪
0015c30: 奏請暫應住持到今時只得借取鐘樓鼓舌畫閣搖
0016a01: 唇曲唱無生宣談密旨將此不盡功勳永祝
0016a02: 當今聖壽秪如佛祖不得之妙諸人還委悉麼洗骨換
0016a03: 腸重整頓通身是眼也須參。
0016a04: 辭院上堂空王古鏡洞察重微萬象森羅孰逃影質
0016a05: 直饒三頭六臂忿怒那吒善自隱身難逃頭腳何況
0016a06: 庸才鄙質強力多途取玷宗風實生罪過幸到秋深
0016a07: 冬近事事周全葉落歸根一場具足顧左右云老鳶
0016a08: 不向沙灘宿直入青雲深處居。
0016a09: 上堂問法王纔陞座草木未生芽二月十五日未審
0016a10: 開甚花師云馨香透鼻進云作麼生得增長去師云
0016a11: 待葉落歸根時向汝道進云只如真常不動時如何
0016a12: 師云猶是死漢進云幻與真常差去多少師云一牛
0016a13: 毛許進云蒙師指示無人會徒將滿目笑春風師云
0016a14: 喫飯穿衣誰個不會乃云淨地上勿得植苗種草澄
0016a15: 洋裏不可鼓浪與波止道接物利生不顧自揚家醜
0016a16: 正如釋迦離兜率入皇宮出母胎投雪嶺夜睹明星
0016a17: 五時設教末後拈花雙林入滅直圖利生寧顧狼藉
0016a18: 引得兒孫依模畫樣節外生枝秪如釋迦未出世達
0016a19: 磨不西來人人皆具足個個本圓成少個甚麼雖然
0016a20: 如是禹門不假三汲浪爭得陶梭化作龍。
0016a21: 師誕日上堂問金剛經云若心取相即著我人眾生
0016a22: 壽者如何是相師云眼耳鼻舌進云若取法相即著
0016a23: 我人眾生壽者如何是法相師云無眼耳鼻舌進云
0016a24: 若取非法相即著我人眾生壽者如何是非法相師
0016a25: 云不倚兩岸豈入中流進云以是義故如何是義師
0016a26: 云薑醋在口酸辣自知乃云掀翻動靜踞然坐斷涅
0016a27: 槃城無證無修直下殞消凡聖土到這時只得壽量
0016a28: 不可說智慧不可說受用不可說乃至定力亦不可
0016a29: 說既然總不可說只如無量壽又作麼生慶讚幾
0016a30: 片紅霞穿碧海一輪皎月遶須彌拈拂子下座。
0016b01: 上堂乃云茶能止渴飯能充饑禪能越聖超凡軌則
0016b02: 斟成利器所謂制心一處無事不辦為了此事更無
0016b03: 餘事若向者裏薦得便可以種無漏因作無漏福發
0016b04: 無量大願度無量眾生入無餘涅槃證無上妙道所
0016b05: 以龐公問馬祖云不與萬法為侶者是什麼人祖云
0016b06: 待汝一口吸盡西江水即向汝道到者裏正是彈指
0016b07: 見如來了達真實意還會麼通身突露西來意法法
0016b08: 頭頭總現成。
0016b09: 上堂伏天如烈火冬景似寒水寒暑相催急點鐵要
0016b10: 成金若是個陳年用意時刻究心的入得門來不消
0016b11: 一點何故因風吹火用力不多倘或逢言取則遇句
0016b12: 窮行的非但不得入門直饒九牛拽他不進何故把
0016b13: 手牽人行不得為人自肯乃方親雖然如是若有個
0016b14: 漢出來向山僧前只用冷笑一聲山僧只得結舌有
0016b15: 分何故眼裏不存沙耳中不著水動得千里神難瞞
0016b16: 當方鬼擲杖下座。
0016b17: 上堂舉古人道父母非我親誰是最親者乃呵呵大
0016b18: 笑云松直棘曲諸佛非我道誰是最道者亦呵呵大
0016b19: 笑云鳧短鶴長遂召大眾云既父母非我親諸佛非
0016b20: 我道畢竟誰是最親最道者復呵呵大笑云于此會
0016b21: 去歸家穩坐其或未然雲門道底。
0016b22: 上堂問王化已巳行天下遍無情說法定綱宗如何是
0016b23: 湧身到岸句師云不許夜行投明須到進云欲過禹
0016b24: 門三汲浪須聞平地一聲雷如何是指示句師云只
0016b25: 聞塗毒鼓莫聞塗毒聲進云從來無別事陳年只是
0016b26: 閒師云且莫亂承當問古人道有禪有淨土猶如帶
0016b27: 角虎只恁麼來時如何師云速皈依三寶進云只如
0016b28: 無禪無淨土的來時又作麼生師云兔子入荒林進
0016b29: 云恁麼則腳下無絲縱橫任意師打云走殺闍黎乃
0016b30: 云心如木石何須努力參禪意若冷灰不用窮原覓
0016c01: 旨所謂若得一萬事畢到者裏如純鋼打就生鐵鑄
0016c02: 成行如是坐如是臥如是任運縱橫隨處自在顧視
0016c03: 左右云還會得麼十方無壁落四面亦無門擲杖下
0016c04: 座。
0016c05: 薦親上堂問大庾嶺頭埋沒久今朝拈起更加新個
0016c06: 事如何師云纔遇桃香又逢李熟進云恁麼則鴛鴦
0016c07: 飛出瀟湘岸引得錦鱗下洞庭師云謹防點額僧喝
0016c08: 師打乃云自性圓明體自空寂歷歷孤光周遍法界
0016c09: 到者裏通身是口讚不及通身是眼窺不見正當恁
0016c10: 麼時如何舉蘆天上人間留不住白蓮臺上證無
0016c11: 為。
0016c12: 上堂問庭前古柏三冬秀室後梧桐九夏涼定裏機
0016c13: 忘人境寂覺來明月到紗窗且道是甚麼人境界師
0016c14: 云名不得狀不得進云恁麼則袖裏乾坤闊壺中日
0016c15: 月長師云薄霧籠霄寒煙鎖翠問世尊拈花迦葉微
0016c16: 笑笑個什麼師云脹的脹殺餓的餓殺進云恁麼則
0016c17: 秦安楚亂定動分明師云卻被闍黎道著進云只如
0016c18: 秦楚總太平時又如何師云滿朝朱紫貴盡是讀書
0016c19: 人進云一色杏花紅十里狀元歸去馬如飛師打云
0016c20: 鞭影相送乃云大道本來無分別但有分別即眾生
0016c21: 試看善財曾採藥信手拈來片片金若向者裏通透
0016c22: 得去便可以喚釋迦洗腳彌勒穿靴文殊捧盤普賢
0016c23: 剔火俱非分外到恁麼時喚作打鼓弄琵琶還他一
0016c24: 會家同餐雲門餅共飲趙州茶復召大眾云雲門餅
0016c25: 任汝餐趙州茶任汝喫只要還我滋味落處來若知
0016c26: 落處許汝頂上遊行其或未然也只是個饑食渴飲
0016c27: 漢。
0016c28: 住潭柘寺結制上堂拈香祝
0016c29: 聖罷次拈云此一瓣香第十回爇向爐中供養上萬下
0016c30: 如大和尚用酬法乳維那白椎畢問巢知風穴知雨
0017a01: 聲前一句落在今時句後承當迷頭認影如何是天
0017a02: 然自己巳師云寒來暑往秋收冬藏進云教中道覺若
0017a03: 不明則無明覺覺若明時則因明立所如何是究竟
0017a04: 覺師云痴狗齧枯骨進云只如不覺一法猶是半提
0017a05: 如何是全提的的意師云坐斷居庸關昌懷絕消息
0017a06: 進云恁麼則饑逢美膳渴飲清泉去也師打云貪嘴
0017a07: 禪和問鐘鳴鼓響巖壑齊應昨朝慈壽今日潭柘是
0017a08: 一是二師云雨過無私聽從分別進云如何是潭柘
0017a09: 境師云鰲吞殿角虎伏橋根進云如何是境中人師
0017a10: 云少室庭前柏三賢廊下松進云恁麼則滿天瑞氣
0017a11: 徹地祥雲去也師云去向甚麼所在僧擬進語師打
0017a12: 云快縮頭去乃云狂風颯颯花茵少時霧濃濃粒
0017a13: 多園林盡得無生意青山總解演摩訶召大眾云無
0017a14: 生意作麼生得代云折角泥牛撮蹄木馬只如摩
0017a15: 訶又作麼生演代云水流風動雀噪鴉鳴若向者裏
0017a16: 薦得有甚西天東土北嶺南村總大千是一伽藍盡
0017a17: 十方皆一靜室還會麼處處總成華藏界個中無不
0017a18: 是毘盧。
0017a19: 上堂問如何是奪人不奪境師云青山進云如何是
0017a20: 奪境不奪人師云綠水進云如何是人境兩俱奪師
0017a21: 云非青山非綠水進云如何是人境俱不奪師云青
0017a22: 山綠水乃云參禪悟道泥中洗土塊明心見性家鬼
0017a23: 覓家人所謂一處透去千處百處皆通一句明時千
0017a24: 言萬言知地到這裏喚作掀開佛祖關打破西來意
0017a25: 千聖不傳之旨徹底融通萬賢莫測之機周身獨露
0017a26: 會得麼龍歸大海波濤湧虎到青山草木嵬。
0017a27: 上堂問靈山指月曹溪話月如何是真月師打云棒
0017a28: 下薦取進云如何是月落的意旨師云山下薦取乃
0017a29: 云個中一著子若以虛空所喻難喻其靈日月所比
0017a30: 難比其明天地喻之有相萬靈喻之無形所謂虛而
0017b01: 靈寂而妙離蹤離跡絕古絕今有時芥子藏身有時
0017b02: 涵蓋乾坤萬里無雲玉潔冰清是謂清淨無為閑道
0017b03: 人驀卓拄杖云自從一入潭柘後撥轉如來正法輪
0017b04: 龍安善果玄水請上堂乃云獅子窟中獅子栴檀林
0017b05: 內栴檀時因虎驟龍驤正是風雲聚會今承法駕親
0017b06: 臨法輪自轉只得林巒湧翠山色添輝滿院枯株俱
0017b07: 霑露潤大眾還知腳下枯根著濕也未既然知得不
0017b08: 勞久立下座。
0017b09: 上堂乃舉起拂子云者片田地從上祖父遺來久矣
0017b10: 勾去者亦多耕種者不少勾去耕種一任施為只是
0017b11: 要知掌契券的人在什麼處若知得無量珍寶不求
0017b12: 自得杲日麗天能破諸暗其或未然不免玲竮辛苦
0017b13: 還知得麼歸家盡是兒孫事祖父從來不出門。
0017b14: 上堂問三十而立四十而不惑五十而知天命即今
0017b15: 正當六十歲作麼慶祝師云老松掛霧進云恁麼則
0017b16: 庭前千載柏園內萬年松師云那裏見得進云簷前
0017b17: 瑞鶴忻翻羽缽內神龍幾換顏師云雲出洞口還歸
0017b18: 洞密密金刀剪不開僧禮拜乃云山僧六十歲是般
0017b19: 都不會唯牧一頭牛朝夜為仇對放則為渠礙收則
0017b20: 為渠累不放亦不收鼻孔俱粉碎親歷到斯年撩著
0017b21: 些毫未行即同渠行睡即同渠睡不慕水草場不戀
0017b22: 牛群隊有時露形蹤有時絕點翳踏翻佛祖鄉坐斷
0017b23: 諸三昧常光不變遷了達無生慧有個漢出來道老
0017b24: 和尚得恁麼自由有人要索牛繩子在山僧只向道
0017b25: 夜夜清風潑地寒朝朝松柏添蒼翠。
0017b26: 披剃上堂鐵山鐵壁鐵崑崙鐵弓鐵箭鐵將軍不得
0017b27: 一員鐵橛漢如何射透鐵圍城所以李附馬道參禪
0017b28: 須是鐵漢著手心頭便判直趣無上菩提一切是非
0017b29: 莫管到恁麼時經行及坐臥常在於其中見聞知覺
0017b30: 不離本際且道主人公在甚麼處乃呵呵大笑云身
0017c01: 住山中不識山含元殿裏覓長安今朝熟飲東村酒
0017c02: 醉倒西川破布衫。
0017c03: 解制上堂打開禁鑰解下羅籠踏倒牆籬攤平溝壑
0017c04: 只教金毛返躑玉鶴高飛平田裏不立一塵孤峰頂
0017c05: 不捨一法了無內外頓絕死生毛端上開不二法門
0017c06: 微塵中示無生之旨會得麼頻呼小玉元無事只要
0017c07: 檀郎認得聲持杖下座。
0017c08: 馮相國請住良鄉十方院上堂楊岐乍住屋壁疏滿
0017c09: 床盡灑雪珍珠縮卻頸暗嗟吁翻憶古人樹下居所
0017c10: 謂得來自在放去自由不露纖毫一切具足雖然如
0017c11: 是自利始得利他未在山僧亦有一偈古殿長廊久
0017c12: 撲塵三門圍屋太零星而今欲舉成精舍不費堂頭
0017c13: 半點心勿有個漢出來道和尚說得太煞自在只如
0017c14: 十方院裏恁麼空虛兩廊如此倒塌若不費心如何
0017c15: 成立山僧即向伊道自有知音來擔荷管教扶起
0017c16: 破砂盆。
0017c17: 　　　　　　　順
0017c18: 　　　嗣法孫明　重法孫慧濟洎領眾等重刊
0017c19: 　　　　　　　惺
0017c20: 大博乾禪師語錄卷第五終
