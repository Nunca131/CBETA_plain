0346b01: 昭覺丈雪醉禪師語錄卷第十
0346b02: 嗣法門人徹巖等編
0346b03: 偈下
0346b04: 萬竹道中
0346b05: 土曠人稀日正長空山絕響路羊腸驚看伏麈文翻
0346b06: 蔚忍見歸鴻羽帶黃客思易消樵語雜沙場難禁野
0346b07: 夫狂秖因不負中天令錫影橫挑鷲嶺香
0346b08: 遊白兔亭
0346b09: 數峰晴色湧香泉氣燄凌空意悄然玉兔和雲翻雪
0346b10: 浪溪龍帶吼山川蘿懸古木穿幽逕亭抱嵐煙翠
0346b11: 接天莫謂野情無款待聲聲不住與譚禪
0346b12: 鯉魚洞次韻
0346b13: 明明塞斷錦江流氣宇頻吞萬斛舟移尾掣開山海
0346b14: 浪翻身傑出洞雲頭波搖危石潭生骨風卷絲綸月
0346b15: 作鉤鼻孔昂藏難隱晦芳名千載壯龍遊
0346b16: 復清化安羽士
0346b17: 半畝濤聲堪盪月經綸幾斗浸寒江衣殘衲補雲千
0346b18: 片食畢茶烹手一雙虎嘯雍門分氣海鶴乘足底調
0346b19: 南腔壺中縱有文章賣漫把詩魔仔細降
0346b20: 送帝臣張孝廉南宮
0346b21: 晴霜子夜投山寺折得月中桂過江殺物氣從天上
0346b22: 落新人風采世無雙桃煙浪泊香千里捷軔飛來聲
0346b23: 滿腔玉帶鎮山堪有約袖中龍虎為誰降
0346b24: 宿廬山香爐峰白香山艸堂
0346b25: 徐行踢碎亂雲堆無限心懷盡展開短雨多情迴小
0346b26: 徑長風扶興上高臺千峰林立三門下一水籬邊出
0346b27: 岫來居易艸堂煙未冷石爐應有劫前灰
0346b28: 赤壁晚步
0346b29: 薄暮扶風出短籬烽煙影裏讀殘碑火燔石壁千季
0346b30: 赤月灑蘇隄五柳垂數點歸帆雲外賞七朝汛地望
0346c01: 中披深炎難禁疏狂興更過前塘釣落暉
0346c02: 留別岳生楊黃岡
0346c03: 六十五日客齊安每荷晴風以助歡肆翦火雲烹佛
0346c04: 祖閒拋汗雨作綸竿甘霖粒粒揮荊楚秋月團團鑒
0346c05: 法壇明日渡江惟一葉別峰相見再彈冠
0346c06: 郢江晚泊自勵
0346c07: 明日季將五十辰今朝猶作盪舟人小橋野宿風吹
0346c08: 背弱柳橫墻露一身客久迥無塵世裾囊空幸有束
0346c09: 腰繩谿前月泛蘆煙上獨調平沙在郢濱
0346c10: 中梁山
0346c11: 幾回嘯傲嶺雲頭自覺神王喜氣幽晴嶂倚天連復
0346c12: 斷迅流遶砌去還留斂衣趺坐三生石放眼看完四
0346c13: 百洲柳葉茶烹霄漢外兩間何啻一磁甌
0346c14: 悼雨樹西堂
0346c15: 越國同艤入漢來傷心何預別吾儕將私託子擔囊
0346c16: 物殊覺先余借火埋沔水有聲堪盪月虛空無徑著
0346c17: 芒鞋機前一笑翻成哭淚雨如珠弗忍措
0346c18: 誕日自勵
0346c19: 劫火灰間汗漫遊須臾五十二春秋耳嫌鼻瘦多通
0346c20: 氣眼笑眉長蓋上頭或為敲風情況遠每因罵雨興
0346c21: 難收月帆高挂娑婆界獨泛閻浮一葉舟
0346c22: 雪吟
0346c23: 霏霏拂拂遶簷龐驀地如沙打我窗遐邇鮮明疑是
0346c24: 月高低點綴若浮幢無風總為純陰結有韻偏然萬
0346c25: 象降世界渾圇成一片山川艸木盡文章
0346c26: 庚子除夕
0346c27: 錫轉興元兩見除雨餘寒氣自蕭疏市頭松火交霜
0346c28: 色巷尾儺聲帶雪袪殘漏滴成新歲水燒燈收拾舊
0346c29: 年書俄然一晤東風面赤幟高懸法令初
0346c30: 留別元操張貢元
0347a01: 是山無處不扶搖兩次峨峰辱見招雨謝棧雲香載
0347a02: 遠音操北語覺情驕七年知己心難劃一曲離騷恨
0347a03: 未消此去屯田如有賦先將平仄繫鴻腰
0347a04: 留別蘇寰劉居士
0347a05: 位分天地一吾廬此去何人立見途打底未完山水
0347a06: 債輕清殊覺行門孤巖高百尺風蕭索履出三秦徑
0347a07: 影麤辭卻郤終南煙半樹曉峰斜日照成都
0347a08: 別懶首座
0347a09: 晴雨連環不一同筏人無岸自高風流沙戲水機先
0347a10: 活老樹逢煙葉復雄擊碎東吳雲五色拂開西蜀海
0347a11: 來空不因鬢化霜如許那得楊岐正脈通
0347a12: 雨晴喜樂軒巴檀越凱歸諱克勇
0347a13: 誰謂騎秋句未申兔肥月滿倍精神疏狂固有前宵
0347a14: 月清況猶宜在此辰袋雨囊風追往古截疆割土自
0347a15: 來賓群荒一統心王化黎庶咸歌艸木春
0347a16: 贈靈巖電書侄
0347a17: 聞說靈巖古道場竹簾高捲氣如王千雲照壑寒光
0347a18: 澹一柱擎空北斗傍舉拂忽驚天地窄抬眸殊覺雨
0347a19: 花香好將石陛為窗牖包納虛無帶月裝
0347a20: 寄禹門策眉監院
0347a21: 季將天命喜逢遊行盡閻浮海盡頭衲拂秦雲連楚
0347a22: 塞帆懸泗水傍吳樓長風收得三千斛野月遄裝一
0347a23: 葉舟非我心麤欺佛祖人天債負要吾酬
0347a24: 石芝次半月維那
0347a25: 昆仲怡怡氣不凡憑陵一直破蒼煙每將老幹傳家
0347a26: 法罔涉繁華鬥翠鮮點綴弗經風自冷疏狂殊覺月
0347a27: 初圓其中骨歷多嚴栗獨步寰區別一天
0347a28: 詶離和尚祝言
0347a29: 今日何緣見大季小陽春色弄寒天區分半座垂千
0347a30: 古浪作同門第一僊朵朵瓊花香閬苑條條石筍吐
0347b01: 風前溪雲每供嘉陵月董此鋒芒恨未虔
0347b02: 空樹次韻
0347b03: 幾尋古木破雲重一樗橫煙傲九冬體態自然風上
0347b04: 國心閒殊覺路當胸長柯飛去扶南斗短壑徐來護
0347b05: 正宗萬井笙歌競慶祝爾緣何幸壽斯峰
0347b06: 謝子存魏司李補藏其藏燹火廢弛止存一半正開閱其續亦至
0347b07: 貝葉零星慎始終又逢須達善成功西川劫火將煙
0347b08: 盡東海桴槎入閬中滿院香雲堆壁落全身佛脈正
0347b09: 流通明朝擬學銀魚去今日橫吹鷲嶺風
0347b10: 壽離指和尚
0347b11: 清和節上慶彭季慷慨風嘶不夜天眼角彌隆周八
0347b12: 極神王自若引群僊詩瓢高挂靈芝表壽域重增繖
0347b13: 蓋前二曜每從簾外趒康衢山岳盡歸虔
0347b14: 哭法叔費和尚
0347b15: 法幟陵危似斷絃吾師何事掩松關寂寥風簸語溪
0347b16: 水冷澹雲包雙徑山昨日稱為都劊子今朝翻去放
0347b17: 人閒訃音赤手雙扶著淚雨如珠點瘦顏
0347b18: 里中行
0347b19: 俄登峻嶺瞰華陽益國星河付渺茫喜色澹分松影
0347b20: 瘦幽巖初醒月花香耨雲野父閒歌笑科首殘黎牧
0347b21: 大荒一別忽驚十六稔慚拋汗雨灑危疆
0347b22: 密縣白松
0347b23: 緣何及老倍精神凜凜寒香雪一身料掉髼鬆如鶴
0347b24: 髮蕭疏清冷似龍鱗枝垂寰宇聲光遠翠吐銀胝色
0347b25: 更新傲骨不應全志節惟餘挺特作陶甄
0347b26: 中秋詶席文宗韻諱教事
0347b27: 南來何幸晤裴休日以鋒芒作釣舟言外承當逾體
0347b28: 用聲前負荷网馳求秋風滿徑無人掃野戍談兵為
0347b29: 我留不意嘉陵江上月虛徐清韻上雲樓
0347b30: 冒雨尋菊
0347c01: 破曉尋幽入遠村時聽秋杵一聲聲金莖拂地和煙
0347c02: 落玉蕊承天載雨輕數點露寒粘瘦葉滿腔風化抱
0347c03: 芳英已隨我入山中去母刺遊人兩眼睛
0347c04: 偕問潮過浮橋
0347c05: 鯤鯢展翼背為梁截斷洪濤飲盡浪此舉不惟六月
0347c06: 息斯成從教屢生航任伊涉獵雲來往恨彼功高自
0347c07: 荷當渡盡塵沙無一物飛騰霄漢任揄揚
0347c08: 壽閬州菊溪王府尹諱玉生
0347c09: 群岫如屏擁碧霄撐開星斗赴蟠桃呂僊競寫瓜皮
0347c10: 字樹影橫拖玉帶橋子美有詩推閬苑臥龍製表隱
0347c11: 山腰風貽一鏡嘉陵水萬古令人濯錦袍
0347c12: 雪中除夕寄司李姚公諱締虞
0347c13: 鎮日如何與若何夕除惟見晚花多霜間乳雪開庭
0347c14: 柏檐下冰簾挂薜蘿運轉好風窗外白暗香浮影氣
0347c15: 初和座間無奈漏聲切聊把蓬門啟半梭
0347c16: 遊二陳讀書巖
0347c17: 菜葉浮溪必隱星岸行數里萬峰青巖燒墨跡香猶
0347c18: 在弟應兄呼聲滿亭睡重每將懸石壁昔頭懸梁之由也名
0347c19: 微從此擢書屏傳聞趙代多麟趾屈指原來秖二靈
0347c20: 青羊宮次韻
0347c21: 盡謂長生千載茂何緣此際倍淹留興隨霧轉孤鴻
0347c22: 冷履歷雲間百谷幽澗吐辰星僊景別空餘井灶月
0347c23: 明遊揖茶問水過橋去黃葉如燈照九秋
0347c24: 艸堂次韻
0347c25: 袖拂芙蓉第一廬驅煙直造故人居以時大好深藏
0347c26: 竹處劫懽然且學漁傍雨尋詩留半偈撫青取葉暫
0347c27: 為書西風無限朝南去明月重呼勿遠躇
0347c28: 洗墨池贈渭公冀府尹
0347c29: 當窗一井落蠶叢細藻浮輕漾遠風滿目篆煙留穎
0347c30: 楮正襟洗墨祚乾隆漢雲密瑣來清獻牧雨和春蒞
0348a01: 渭公轉盻忽驚茶粥冷星河引領爛其中
0348a02: 哭親
0348a03: 亂定頻登岵屺堂廿季久廢蓼莪章幾宣佛語追遺
0348a04: 愛每對雲霓空自傷腸斷孤鴻連五內涕隨流水下
0348a05: 瞿塘披荒直造舊時井照徹鬚眉兩岸霜
0348a06: 復佟護法來韻諱可鎔
0348a07: 曩予僑寓靜鹽官耳熟蠶叢土地寒屢路虛無親磕
0348a08: 破滿川荊棘捏成團雲鉏下有千鍾粟瓦缽常燒九
0348a09: 轉丹適接山佳什讀信知方寸海來寬
0348a10: 題臘梅復漢符佟護法諱可印
0348a11: 孤標自許壓塵霜玉粒衝寒遞遠香機尚不隨時務
0348a12: 轉韻高那復毒玄黃長煙幾欲為奴僕好雪常來護
0348a13: 我牆已代象先行正令群荒聆得悉開張
0348a14: 送懶石首座之滇
0348a15: 漢南忽別已三稔破霧歸兮話煖冷每因路遶過河
0348a16: 來喜以春初惟日永一缽軍持縮地回千雲弗隔昆
0348a17: 明請斗光山色甲牂牁錫卓時有萬人井
0348a18: 棧道行
0348a19: 石經橫古路瘦影傍斜陽赤手攀蘿入孤征似鶴翔
0348a20: 雲搖天外浪衣帶月中香行到煙空處身將宇宙裝
0348a21: 贈凌雲楊居士諱璟星
0348a22: 艾虎雲間吼中天日正華菖蒲浮水面角黍膩人牙
0348a23: 懶擊長腰鼓奇逢一葉槎峨眉山上月多半在天涯
0348a24: 福城別清白主人
0348a25: 無事人歸去舟乘萬里風異同千澗合曲直一帆通
0348a26: 舵向機前正晴翻雨勢空峨眉山一座每突亂雲中
0348a27: 號龍章巴護法諱養元
0348a28: 兩間多毓秀君獨世奇珍舒箇拿雲手居然捧日心
0348a29: 每隨風雨勢料理海山襟更浴天邊月清光燦古今
0348a30: 壽白鹿澹竹和尚
0348b01: 兄有無生調逢人秖自彈三多齊衍出一操萬年歡
0348b02: 天地為琴體星河作線絃山高流水句盡露此風前
0348b03: 雲峰客雨
0348b04: 知我來峰頂青山盡著衣溼雲簾外泊斜雨砌邊飛
0348b05: 卷幔懸秋色燒燈代月輝麈談空億劫終不露天機
0348b06: 遊坡亭值雨
0348b07: 天下好事者東坡第一人無山不問姓無水不留神
0348b08: 故使穎濱老三登九曲峋聚石亭其莽云是蜀帝民
0348b09: 均為柱下史每謫弗違仁我來讀此碣仍掃上頭塵
0348b10: 忽動五湖雨文從水面陳句句如雷吼言言以逼真
0348b11: 不必更云懷自是洞乎嗔嗟哉兄與弟已渡祖師津
0348b12: 誤認溪山色呼為淨法身晴風揮返照歸踏暮雲新
0348b13: 廬山石隱菴
0348b14: 為愛宗山語因之破霧來奇峰隨足起細雨傍煙堆
0348b15: 杖影挑殘葉聲印瘦莓松門時一掩二虎笑巖臺
0348b16: 五老峰
0348b17: 適纔逢五老逐一話寒暄醉雨山初醒離雲日正掀
0348b18: 譚玄機弗迅信口句還村下瞰湖光澹群峰悉子孫
0348b19: 九江送雨樹監寺
0348b20: 自別柴桑口孤雲每作蓬匡山一夜雨吳越五秋風
0348b21: 眼穴眉毛下機巢鼻孔中洞庭千頃月皎潔與吾同
0348b22: 送風竇維那
0348b23: 水以九江合人從此際分忠良盈兩石信義重千斤
0348b24: 雪鬢催風雨山花洞見聞負吾負汝句親切對誰云
0348b25: 贈竹隱禪人
0348b26: 梧樹新飄葉聲驚百萬家風還秋體露暑退興偏賒
0348b27: 天目茶初熟峨眉月正華秖緣時節使滿袖盛煙霞
0348b28: 贈九一常居士
0348b29: 奇緣逢漢沔一別揭霜威野水和煙凍山花帶露飛
0348b30: 春王呈劍氣瑤艸吐玄徽月上艸堂石寒光拂帝畿
0348c01: 贈斗垣陳觀察
0348c02: 漢水源頭上江槎駐蹕斯牛郎方飲出織女下機時
0348c03: 負耜同莘野垂綸有渭絲閒敲棋子響驚爆雪梅枝
0348c04: 訪峰宜上座
0348c05: 南來方病起為訪故人留窗漏蛛絲補籬疏蟻力修
0348c06: 露眠和月枕野爨背風饈不忮不求士心如萬戶侯
0348c07: 雨宿天台
0348c08: 誤入天台上品泉較石雄蠢煙籠白日瞎雨浴青菘
0348c09: 人住虛空裏鐘敲霄漢中不知何姓鳥啼亂一山風
0348c10: 贈電書侄
0348c11: 秦越東西上三秋兩見還芒鞋穿六國竹杖掉千山
0348c12: 有志空諸想無端露一斑信知衣線下不肯放人閒
0348c13: 贈井覷侄
0348c14: 閱遍滄桑子超然以牧牛野田榮水艸箬笠挂雲頭
0348c15: 天地為欄棬鞭繩幾放收一聲麥笛下故犯五湖秋
0348c16: 偕耨雲歸雲二禪人宿破菴
0348c17: 此夕誰為主蜂還鳥近人燈燒東嶺月風掃隔季塵
0348c18: 臥去雲陪宿興來天比鄰前村雞犬唱疑是洞中春
0348c19: 送樂軒巴護法人滇諱克勇
0348c20: 匡扶社稷手策馬入雲南浴日幾成數補天已再三
0348c21: 寒威能結海殄逆若屠蠶萬里勤王室山河以荷擔
0348c22: 壽明軒李國手
0348c23: 剛纔兩萬日花甲為誰更壽以清和節門添立夏聲
0348c24: 人間百艸父天縱一書生最恨無多術長季對月耕
0348c25: 送雪基孫還粵
0348c26: 七年家萬里一旦覲吾儕衲上衣如舊眉間汗未揩
0348c27: 置郵惟箬笠最苦是芒鞋惠爾終南霧缾盂滿盛回
0348c28: 送傳宗老衲還隴
0348c29: 落來尚未久即欲話歸衷杖挂千峰雪衣稍萬壑風
0348c30: 早行山占路夕往徑猶空兩道龐眉曲何季位致中
0349a01: 立石山復毒鋒禪人
0349a02: 既有登雲勢且乘萬里暉立身猶本色曠志自宏威
0349a03: 天地權為枕風煙體上衣浩歸湖海日此石世間希
0349a04: 偕離和尚冒雨過東巖
0349a05: 歷遍煙霞谷奇逢老比丘每隨風雨勢半為檻雲留
0349a06: 撫壑驚殘葉敲詩送晚秋鞭搖山勢動影落五湖流
0349a07: 錦屏山次詶猶龍楊藩司
0349a08: 戶外頻開帳溪迴檻有情為觀濃澹樹每踏雪花聲
0349a09: 問石嫌雲冷驅霜帶月耕別峰相見事惟覺一身輕
0349a10: 武侯祠
0349a11: 玅算驚神鬼行藏無一空每憐忠義節弗在作為中
0349a12: 琴按清湖海表雙絕異同劫灰存閬苑千古揖高風
0349a13: 空樹
0349a14: 榮枯非所志孤勁卻虛心閱盡溪山數何妨霜雪侵
0349a15: 玲瓏欽往古蕭瑟動豪吟每對流雲說其藏恨未深
0349a16: 復青印陸巴州諱鑑
0349a17: 閬苑時初闢無人可解禪水山多法愛訥衲懶譚玄
0349a18: 有幸東吳月常盈西碧潭詩懷得意處餘下幾升煙
0349a19: 贈梵僧
0349a20: 重趼來斯土崎嶇路萬程舌靈翻漢語腳瘦亂風生
0349a21: 浪蕩如仙子叮鐺似白丁描他西國事特達令人驚
0349a22: 偕靈木禪師晚步
0349a23: 為識山中主翻雲度翠微蒼芒珠玉綴舉步麥花肥
0349a24: 忽覺春當路閒歌月吐扉橫機無所讓一鳥破煙飛
0349a25: 挽平叔梁司馬諱應奇
0349a26: 萬里撥雲還聞君以晏然末霞和錦落曉月墜風前
0349a27: 徇世彌方表史書載大賢聯成詩一首隨處喜談玄
0349a28: 觀白雨贈法一侄孫
0349a29: 風吹一點雲散作嘉陵雨無物不沾濡有聲能見睹
0349a30: 黯然包十虛潤澤歷今古塞壑填溝日鋒芒孰所主
0349b01: 送息知禪人歸醉佛樓
0349b02: 閬中秋送別欲贈不成詩拂抽隨雲去孤筇帶雨支
0349b03: 巖躋聞虎跳路渡金鵝池醉佛樓頭月南風逼直吹
0349b04: 壽司李姚護法
0349b05: 是日逢嘉運霜花帶雪開香燒銀樹煖嘯吸白雲來
0349b06: 極目機先活閒歌句自裁康衢風正令隨處釀春臺
0349b07: 躍馬折鼻
0349b08: 畏閒扶轡上高峰煙帳垂西翠掃空末後驥馳行正
0349b09: 令萬山觸碎鼻頭紅
0349b10: 白塔
0349b11: 秀出坤維宇宙長孤光往往礙斜陽信知世有天王
0349b12: 樹雲葉霜花遍界香
0349b13: 贈素懷靜主
0349b14: 白雲洞口別詩瓢海角天涯一杖挑廿七稔事猛提
0349b15: 起儼如昨日與今朝
0349b16: 寓蓮花寺
0349b17: 放下蒲團歇歇時天為廊廟地為基窮身恰好安于
0349b18: 是四海煙雲作護持
0349b19: 高踞蓮華第一峰山搖雲浪活魚龍馨香塞滿谿山
0349b20: 角萬派千岐正脈通
0349b21: 濃澹山花似欲然瓢囊滿盛萬溪煙柔風推出峨眉
0349b22: 月占我蒲團大半邊
0349b23: 佛手巖
0349b24: 大地眾生成佛久長伸隻手作何之緣初秖為行方
0349b25: 便歷劫難收入袖兒
0349b26: 號塞乎禪人
0349b27: 日用事兒難進取分明秖是自家底塞乎天地擴乎
0349b28: 知一月影涵千澗水
0349b29: 送電書法侄入山
0349b30: 雪峰三入投子室電侄七回走靜明此去烏那黯黯
0349c01: 處日挑芻狗共麟烹
0349c02: 憩鶴乘寺
0349c03: 天如倚蓋地如枰局正星巒擁鶴乘拄杖幸然先一
0349c04: 著臨機方識主賓清
0349c05: 登毘盧山
0349c06: 霜臥嶺頭山起色雲埋幽壑法床平祖龍燔出人天
0349c07: 路共蹈毘盧頂上行
0349c08: 挂燈山
0349c09: 一合乾坤紫氣騰孤標凜凜出雲層閒行日月於高
0349c10: 上影落閻浮號挂燈
0349c11: 勗占魁李居士
0349c12: 學道如登萬仞巖足無梯徑手無攀挺身直入雲煙
0349c13: 杳踏倒須彌意自閒
0349c14: 庭前柏
0349c15: 晴臺擁出一團陰插破虛無混太清世有好霜欺不
0349c16: 得青蔥藹秀載煙輕
0349c17: 再上毘盧山
0349c18: 為叩重巖廣見聞筇聲撥亂嶺頭雲兩回趺坐毘盧
0349c19: 上山浪如飛花雨紛
0349c20: 贈性如禪人
0349c21: 多情原不為今朝鷲嶺分來願始銷粥罷驅煙登岳
0349c22: 麓風前一喝散猿猱
0349c23: 示默印禪彥
0349c24: 乾坤位我作髡夫雪滿頭顱俗半呼幸有舀溪破木
0349c25: 杓和衣撩倒傍煙趺
0349c26: 贈玉安禪座
0349c27: 風前蕭索冷如秋老我渠儂雪一頭得意放懷疏散
0349c28: 極母將明鏡挂高樓
0349c29: 送永安禪德
0349c30: 一住青山兩月餘雪霜常戀我頭顱鉗鎚自是橫機
0350a01: 捷母以廉纖話有無
0350a02: 示六湛大德
0350a03: 幾度軍持波逸提行來行去惹人疑等閒踏著通天
0350a04: 竅大歇場中絕是非
0350a05: 送正宗監寺
0350a06: 出山常憶入山時想起鋒芒一肚皮渡水若還親見
0350a07: 影分明盡是自家底
0350a08: 示玉亭陳居士
0350a09: 祗陀林外毘耶城住者無言匪白丁忽向風前村一
0350a10: 笑從教萬里盡聞聲
0350a11: 送耨雲維那回艸堂
0350a12: 三月桃花浪欲揚錦鱗搖尾出前塘風雲聚會底時
0350a13: 節楖栗如雷震艸堂
0350a14: 留別李期主
0350a15: 九旬掃霧役荒臺頃爾春蓊爛熳開吟裏有間空劫
0350a16: 屋鞭風策雨逐雲回
0350a17: 過伏龍山
0350a18: 收竿罷釣欲歸農曳杖挑雲過伏龍無奈爪牙藏不
0350a19: 住春燒漏洩好家風
0350a20: 癸卯春闢昭覺
0350a21: 吾蜀古稱七佛地何緣幸此率危疆杖藜每恨歸來
0350a22: 晚旋且誅茅以暫藏
0350a23: 創甘露菴
0350a24: 茄瓢高挂老煙傍艸艸新支竹瓦房活捉松風和月
0350a25: 煮堆尖滿碗待賢良
0350a26: 駟馬橋西古益州蚋蠅常被火雲留偶來挑出龍團
0350a27: 液落口香如甘露甌
0350a28: 
0350a29: 
0350a30: 昭覺丈雪醉禪師語錄卷十終　　　楞嚴寺藏板
