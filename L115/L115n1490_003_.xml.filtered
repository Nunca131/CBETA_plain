0810a01: 妙法蓮華經玄義釋籤卷第三　　　祿三
0810a02: 隋天台智者大師說
0810a03: 門人灌頂記
0810a04: 唐天台沙門湛然釋
0810a05: ○釋會異中二先問起。
0810a06: 七會異者問佛有所說依四悉檀今解五義
0810a07: 與彼會不。
0810a08: ○次答出答中自分二前對五章次解四
0810a09: 悉初文又二先對五章。
0810a10: 答此義今當說先對五章次解四悉檀世界
0810a11: 悉檀對釋名名該一部世界亦冠於三第一
0810a12: 義對體最分明為人對宗宗論因果為人生
0810a13: 善義同對治對用用破疑滯與治病事齊分
0810a14: 別悉檀對教相教相如後說。
0810a15: 云名該一部世界亦冠於三者如五重玄
0810b01: 義名最居初冠於一部部內不出體宗用
0810b02: 三世界亦在四悉之初生善等三不出世
0810b03: 界是故同也此並須以圓妙四悉方同此
0810b04: 經五章意也。
0810b05: ○次問答料簡中二初一問答明四悉五
0810b06: 章次第不同次一問答明經論異同初問。
0810b07: 問何不次第。
0810b08: 可解。
0810b09: ○次答中四初雙標兩根。
0810b10: 答悉檀是佛智慧對利鈍緣則成四種。
0810b11: ○次釋對利鈍。
0810b12: 利人聞世界解第一義此對釋名辨體即足
0810b13: 若鈍人未悟更須為人生善對治破惡乃入
0810b14: 第一義則具用四也。
0810b15: ○三五重下判不同。
0811a01: 五重玄義意兼利鈍四悉檀法專為鈍者。
0811a02: ○四對義下結酬。
0811a03: 對義是同次第則異。△次一問答明經論異同。
0811a04: 問論專釋大品不涉法華何得指彼悉檀通
0811a05: 此五義中論通申諸經何意不用。
0811a06: 次問者若以大論四悉通大品經五章可
0811a07: 爾何得將通法華經耶麤妙既殊通義安
0811a08: 在中論通申用之即是何不用耶。
0811a09: ○答中先申四悉意。
0811a10: 答釋論云四悉檀攝八萬法藏十二部經法
0811a11: 華何得不預耶。
0811a12: ○次還用通申以申今意。
0811a13: 中論通申理須用若具引論博而未巧今
0811a14: 取論題申於五章中字申體觀字申宗論字
0811a15: 申用瓔珞云破法方便立法方便利益眾生
0811b01: 方便論有研覈破執立三寶四諦得四沙門
0811b02: 果故知論字申用。
0811b03: 言中觀者謂觀中之觀名為中觀故用所
0811b04: 觀以申於體能觀因果以申於宗所以引
0811b05: 纓珞助申論者破立之義與用義同利益
0811b06: 眾生具須破立復同用也論有下次引論
0811b07: 意同經別以三字申三章竟。
0811b08: ○次中觀下總以三字共申於名。
0811b09: 中觀理不可思議申妙觀境是權實申法觀
0811b10: 智是因果申蓮華觀詮申經論之三字合四
0811b11: 悉檀以對五義通申意顯若更以論申餘經
0811b12: 者取偈初句申三藏次句申通次句申別次
0811b13: 句申圓法華又為第四句所申也豈止兩論
0811b14: 申此五章五章通申諸經論也。
0811b15: 文闕教相教相秖是分別前四意思之可
0812a01: 知故不別釋更復以論四句申者論題是
0812a02: 總故總題中含於三觀具如止觀第五卷
0812a03: 破古師中意兩論正申五章也經但助成。
0812a04: ○次解四悉中列章別釋。
0812a05: 次解四悉檀為十重。
0812a06: 一釋名二辨相三釋成
0812a07: 四對諦五起教觀六說默
0812a08: 七用不用八權實九開顯
0812a09: 十通經
0812a10: 初標列十章通一代於中為二前七章
0812a11: 通約諸經後之三章獨今經意前七又四
0812a12: 初二正明悉檀次二名義同異次二所起
0812a13: 功能次一自證與利他得失初二者前總
0812a14: 名次別相次二名義同異中初一名有同
0812a15: 異義一向同次一名一向異而義同次二
0812b01: 初凡夫起觀聖人起教次唯聖人說默次
0812b02: 一凡聖得失次後三中初二明今經意後
0812b03: 一明今經文於前二中初一判權實次一
0812b04: 開權實得此意已巳方知一代悉檀不同雖
0812b05: 前七門義及今經妙未獨顯別明當部故
0812b06: 有後三思之思之。△二別釋。
0812b07: ○初釋名中三初泛引古師次引論破三
0812b08: 引南岳正解。
0812b09: 釋名者悉檀天竺語一云此無翻例如修多
0812b10: 羅多含一云翻為宗成墨印實成就究竟等
0812b11: 莫知孰是。
0812b12: 初如文。
0812b13: ○次文者先引地持證謬次正破謬。
0812b14: 地持菩提分品說一切行無常一切行苦一
0812b15: 切法無我涅槃寂滅是名四優檀那此翻為
0813a01: 印亦翻為宗印是楷定不可改易佛菩薩具
0813a02: 此法復以傳教此就教釋印如經世智所說
0813a03: 有無無二此法楷定以此傳授經過去寂默
0813a04: 諸牟尼尊展轉相傳此就行釋印也經增上
0813a05: 踊出乃至出第一有最上眾共歸仰世間所
0813a06: 無此釋宗義。
0813a07: 初引地持四優檀那者彼第十七菩提分
0813a08: 品云餘之一切所行所學悉入三三昧門
0813a09: 所謂聲聞所行所學有四優檀那法諸佛
0813a10: 菩薩為眾生故亦說此四謂一切行苦是
0813a11: 優檀那法乃至涅槃寂滅是優檀那法諸
0813a12: 佛菩薩具足此法復以此法轉授眾生是
0813a13: 名優檀那過去寂默諸牟尼尊展轉相傳
0813a14: 是名優檀那增上涌出乃至具足出第一
0813a15: 有是名優檀那論文無經字但題云地持
0813b01: 經故今引云經也地持此四名為印者如
0813b02: 下所引大論所明法印不同大乘一印小
0813b03: 乘三印此地持文雖是大乘欲明所攝之
0813b04: 法及為初行菩薩且脩此四四秪是三更
0813b05: 立苦印故為四也二印印生死一印印涅
0813b06: 槃生死以無常為初印無我為後印又名
0813b07: 為宗故知此與四悉名義全別印是下釋
0813b08: 印義教行兩文不同說屬世智故云世智
0813b09: 所說問約教約行俱云傳授有何差別答
0813b10: 教是所傳之法故云佛菩薩具此法行是
0813b11: 能傳之功故云經過去寂默諸牟尼秖是
0813b12: 佛佛皆有化他傳教之行增上等者並是
0813b13: 歎釋宗義故也言第一有者謂三界頂此
0813b14: 有難出故云第一居極頂故復云第一。
0813b15: ○次彼明文下正破。
0814a01: 彼明文了義釋優檀那諸師何得用宗印翻
0814a02: 四悉檀。
0814a03: ○如此下例破。
0814a04: 如此既謬餘翻亦叵信。
0814a05: ○南岳下正釋。
0814a06: 南岳師例大涅槃梵漢兼稱悉是此言檀是
0814a07: 梵語悉之言檀翻為施佛以四法施眾
0814a08: 生故言悉檀也。
0814a09: 可見。
0814a10: ○二辨相中二先引大師釋次私釋初文
0814a11: 四悉自為四初文二初釋次料簡。
0814a12: 二辨相者世界如車輪輻軸輞和合故有車
0814a13: 無別車也五眾和合故有人無別人也。
0814a14: 初文中言世界者謂五陰差別界入亦然。
0814a15: △次料簡。
0814b01: 若無人者佛是實語人云何言我見六道眾
0814b02: 生當知有人人者世界故有非第一義第一
0814b03: 義可是實餘不應實答各各實如如法性等
0814b04: 世界故無第一義故有人等第一義故無世
0814b05: 界故有有於五陰十二入十八界一切名相
0814b06: 隔別名為世界外人迷此世界不達法相或
0814b07: 計無因緣有世界或計邪因緣有世界大聖
0814b08: 隨順眾生所欲樂聞分別為說正因緣世界
0814b09: 法令得世間正見是名世界悉檀相。
0814b10: 次文者若無下問人者下答第一義下問
0814b11: 答下答也外人下因釋外人橫計不名世
0814b12: 界不達差別但總計我無因謂自然邪因
0814b13: 謂梵天等此四悉文全出大論。
0814b14: ○為人中三標釋結。
0814b15: 二各各為人悉檀者。
0815a01: ○釋中二初正釋次如雜業下立傍正相
0815a02: 以釋疑。
0815a03: 大聖觀人心而為說法人心各各不同於一
0815a04: 事中或聽或不聽。
0815a05: 初文云或聽不聽者聽謂聽許雖復雙舉
0815a06: 意在於聽聽是所宜宜即生善。
0815a07: ○次釋疑者恐引此為疑生善文中復有
0815a08: 破惡者何耶於中先出相狀次正判。
0815a09: 如雜業故雜生世間得雜觸雜受更有破
0815a10: 那經說無人得觸無人得受為二人疑後世
0815a11: 不信罪福墮斷常中故作此說。
0815a12: 初文言如雜業等者文引二經云如經中
0815a13: 說以雜業故雜生世間及更有破那經
0815a14: 問此二經云何通答有人不信罪福墮於
0815a15: 斷見斷彼疑故說雜業等若計有神我墮
0815b01: 於常見如破那來問佛言誰受若佛說
0815b02: 言某受更增其邪是故不說受者觸者但
0815b03: 說無觸無受此之二人雖有此疑機在生
0815b04: 善。
0815b05: ○次此意下正判。
0815b06: 此意傍為破執正是生信增長善根施其善
0815b07: 法也。
0815b08: 傍為二人不信罪福破其斷常正為二人
0815b09: 令生善根故為人中非無破惡但有傍正
0815b10: 故云正為生善傍為破惡。△三結。
0815b11: 故名各各為人悉檀。
0815b12: ○三對治中亦標釋結。
0815b13: 三對治悉檀者。
0815b14: ○釋中二初辨有無次對治下正釋相。
0815b15: 有法對治則有實性則無對治者貪欲多教
0816a01: 觀不淨瞋恚多教修慈心愚癡多教觀因緣。
0816a02: 初文中云有法對治則有等者有能治所
0816a03: 治故名為有第一義中既無能所故云則
0816a04: 無此中實性但是對辨為顯對治有能所
0816a05: 耳。△三結。
0816a06: 對治惡病說此法藥施眾生故名對治悉
0816a07: 檀相也。
0816a08: 次結中云說此法藥等者通論四悉無非
0816a09: 法藥今從別說從對治邊立名便故且作
0816a10: 此說。
0816a11: ○次第一義中亦標釋結。
0816a12: 四第一義悉檀者。
0816a13: ○釋中二初立二種不同次不可下釋二
0816a14: 種相。
0816a15: 有二種一不可說二可說。
0816b01: 初文言有二者意說今文言第一義者從
0816b02: 教法邊正當可說不可說者當內證邊非
0816b03: 今文意故須辨異。
0816b04: ○初釋不可說中初正出相次引論證。
0816b05: 不可說者即是諸佛辟支佛羅漢所得真實
0816b06: 法引偈云言論盡竟心行亦訖不生不滅法
0816b07: 如涅槃說諸行處名世界說不行處名第一
0816b08: 義。
0816b09: 初文者證法無憑須寄人辨故云諸佛等
0816b10: 所得之法所引偈者亦是論第一義文中
0816b11: 引之初之二句明證法功能能離言說妄
0816b12: 想故也次二句者明所證法體上句正明
0816b13: 法體次句引例況釋如過去諸佛所得涅
0816b14: 槃不生滅法在我身中說諸下一偈與世
0816b15: 界互辨前明世界亦與第一義互辨故今
0817a01: 亦然。
0817a02: ○次可說者正明今意。
0817a03: 二約可說者一切實一切不實一切亦實亦
0817a04: 不實一切非實非不實皆名諸法之實相佛
0817a05: 於如是等處處經中說第一義悉檀相此亦
0817a06: 是一家明四門入實之意故中論云為向道
0817a07: 人說四句如快馬見鞭影即入正路。
0817a08: ○四句皆實故無非第一義也佛於下引證。
0817a09: 此亦是一家明四門入實者判也謂一切
0817a10: 實等四句次第以對有等四門上皆名等
0817a11: 者入實也故中論下證入實意謂為利根
0817a12: 故也快馬見鞭影如止觀第二記。
0817a13: ○若聞下結反以無結有故云豈第一義
0817a14: 耶。
0817a15: 若聞四句心生取著皆是戲論豈第一義耶。
0817b01: △二私釋。
0817b02: ○十五番者又二初正釋次問下料簡初
0817b03: 文者總十五番謂一事理二假實三善惡
0817b04: 人四善惡陰五善惡法六三世七內外凡
0817b05: 八見脩聖九凡及聖非學非無學即凡位
0817b06: 也十至十三四悉各為一番十四以四悉
0817b07: 通為一番十五別約四諦此十五番為欲
0817b08: 令人了四悉義一切法若得此意觸境
0817b09: 皆成自行化他法皆具足然須細釋此十
0817b10: 五番皆使順於歡喜生善破惡入真又此
0817b11: 十五番雖趣舉一法不無次第於中為四
0817b12: 初之六番約所觀人法次內外凡下三番
0817b13: 約能觀凡聖三五番約所施方法四一番
0817b14: 約所觀諦非所觀法無以成能觀人非能
0817b15: 觀人無以用所施法非上三故不成於諦
0818a01: 諦是所觀義通能所人法迷悟故也今
0818a02: 出相狀不可具記。△初六番約所觀人法于中一事理。
0818a03: 私十五番釋其相令易解隨說事理聞者適
0818a04: 是世界舊善心生是為人新惡除遣是對
0818a05: 治得悟聖道是第一義。
0818a06: 初事理者名通迷悟因果等法今且在迷
0818a07: 為迷說於事中有理而理異於事直聞此
0818a08: 法心生歡喜屬世界聞能生善破惡入真
0818a09: 即屬後三。△二假實。
0818a10: 雙說假實是世界論輪輻軸輞故有車五陰
0818a11: 和合故有人單說假人即為人論或說有人
0818a12: 或說無人單說實法即對治論對治則有實
0818a13: 性則無雙非假實即第一義論言語道斷心
0818a14: 行亦訖云云。
0818a15: 假實異故聞復歡喜即屬世界輪等譬實
0818b01: 法車即譬假名五陰及人共譬和合有人
0818b02: 也從人邊說即為人論既云或說有人無
0818b03: 人人能生善故也單說實法實法虛幻可
0818b04: 以觀治雙非下明第一義論中既云言語
0818b05: 道斷故云雙非即第一義故一一悉並引
0818b06: 論證此假實相對為一番。△三善惡人。
0818b07: 因緣和合有善人惡人之異是世界善緣和
0818b08: 合有善人是為人惡緣和合有惡人是對治
0818b09: 雙非善惡是第一義。
0818b10: 次單約假人。△四善惡陰。
0818b11: 五陰實法隔歷是世界從善五陰生善五陰
0818b12: 是為人以善五陰破惡五陰是對治無漏五
0818b13: 陰是第一義。
0818b14: 次單約實法從外凡陰生內凡陰以內外
0818b15: 凡陰破三界陰無漏即初果等陰雖有內
0819a01: 外等不同然陰終是所觀之境。△五善惡法。
0819a02: 善法惡法異是世界說今善法生後善法是
0819a03: 為人以今善法破今惡法是對治非善非惡
0819a04: 是第一義。
0819a05: ○次問下料簡。△初一問答。
0819a06: 問曰人通善惡何得言生善是為人答善業
0819a07: 為人所乘令生其善故言為人。
0819a08: 初問者人名既通何故生善獨得人名答
0819a09: 意者惡是所破非所為故不立人名人能
0819a10: 生善非無惡人。△二問答。
0819a11: 問為人生善秪應生善那復斷惡答為人者
0819a12: 生善是舊是正斷惡是傍是新治中治惡是
0819a13: 舊是正生善是新是傍云云。
0819a14: 次問者生善唯在為人何故令人破惡答
0819a15: 意者有傍正故得名不同。△六三世。
0819b01: 三世隔別是世界來世是為人現世是對治
0819b02: 非三世是第一義。
0819b03: 次約三世中來世是為人者為人本生其
0819b04: 宿善現種微善當來可生以當望現故現
0819b05: 名宿若治現惡名為對治可見。△次三番約能觀
0819b06: 凡聖於中七內外凡。
0819b07: 四善根內外凡隔別是世界頂是為人
0819b08: 別念處是對治世第一法近真是第一義。
0819b09: 次約凡位者以四善根內用對於外凡名
0819b10: 內外異法已巳去善陰漸生義當生善
0819b11: 別念中以無常等治故云對治以第一義
0819b12: 通初後故凡位中亦得通用。△八見修聖。
0819b13: 見道修道異是世界見道是為人修道是對
0819b14: 治無學道是第一義。
0819b15: 次約聖位者見道生理善脩道治事惡既
0820a01: 純約聖位故聖位中極方名第一義。△九凡及聖。
0820a02: 非學非無學是世界見學是為人修學是對
0820a03: 治無學是第一義。
0820a04: 次凡聖共立雙非即是內外凡位。
0820a05: ○次世界下料簡釋疑非十五番數。
0820a06: 世界悉檀中有為人為人中有對治對治中
0820a07: 有第一義第一義中無三悉檀云云。
0820a08: 由前文云世界中無第一義今問為人對
0820a09: 治為有第一義第一義有三耶故今文云
0820a10: 展轉相生由觀世界故生善由生善故破
0820a11: 惡由惡破故見理理中則無世界等也是
0820a12: 則善生惡滅若互有無終不見理。
0820a13: ○次約四悉各立四悉者還引前大論本
0820a14: 文文自各具故作此釋之。△三五番約所施方法於中
0820a15: 第十世界中四。
0820b01: 一悉檀通有四悉檀論云陰入界隔別是世
0820b02: 界因緣和合故有人是為人正世界破邪世
0820b03: 界是對治聞正世界得悟入是第一義。△十一
0820b04: 為人中四。
0820b05: 為人有四者雜業因緣得雜觸雜受是世界
0820b06: 於一事中或聽是為人或不聽是對治無人
0820b07: 得觸無人得受是第一義。△十二對治中四。
0820b08: 對治中有四者佛三種法治人心病藥病異
0820b09: 故是世界治人是為人對病是對治實性則
0820b10: 無是第一義。△十三第一義中四。
0820b11: 第一義中四者一切實乃至四句是世界佛
0820b12: 支佛心中所得法豈非理善是為人一切語
0820b13: 論一切見一切著皆可破一切不能通第一
0820b14: 義能通是對治言語道斷法如涅槃是第一
0820b15: 義。△十四以四悉通為一番。
0821a01: 又通作者四悉檀不同通是世界悉檀也四
0821a02: 悉化眾生通是為人四悉檀皆破邪通是
0821a03: 對治隨聞一種皆能悟道通是第一義也。
0821a04: 次通以四悉作者問今四悉相異以為世
0821a05: 界容可異前下三通三與前何別答前一
0821a06: 悉各四逗十六人今四通四但對四人法
0821a07: 相雖爾在人不定或通或別或一人具四
0821a08: 或三二一或多人共一或二三四若隨所
0821a09: 宜始終而論何人不假聞法歡喜生善惡
0821a10: 破見第一義耶但根有利鈍或超或次耳。
0821a11: △四一番約所觀諦是第十五番別約四諦。
0821a12: 別作者約苦集諦明世界約道諦能治明為
0821a13: 人約道諦所治明對治約滅諦明第一義。
0821a14: 約諦中能治屬人故。△次問下料簡。
0821a15: 問依論解相已巳足何用多釋答論云四悉檀
0821b01: 攝八萬四千法藏私約十五法分別何咎。
0821b02: 料簡如文。
0821b03: ○三釋成者問大師淨名中云世人多
0821b04: 以經釋論令人謂論富經貧今以論釋經
0821b05: 令知經富論貧此中何以將經釋論答言
0821b06: 釋成者以義同故引來相成令論意可識
0821b07: 非謂將經解釋論也況復此是申經別論
0821b08: 於理無傷於中為三初來意次列經三樂
0821b09: 欲下正釋成。
0821b10: 三釋成者四悉檀是龍樹所說四隨禪經佛
0821b11: 所說今以經成論於義彌明所謂隨樂欲隨
0821b12: 便隨對治隨第一義。
0821b13: 初二如文。
0821b14: ○正釋成中前二名異義同須會後二名
0821b15: 義俱同不會初二為二初世界為三初明
0822a01: 得名不同即是名異次引證三佛經下正
0822a02: 明相成。
0822a03: 樂欲從因得名世界從果立稱。
0822a04: 初如文。○引證。
0822a05: 釋論云一切善惡欲為其本淨名云先以欲
0822a06: 鉤牽後令入佛道。
0822a07: 引證二文文雖似因意兼因果善惡果也
0822a08: 欲即因也果以因為本佛道果也淨名本
0822a09: 文謂行於非道今以欲名通於深淺道體
0822a10: 無欲欲能為因。△三正明相成。
0822a11: 佛經舉修因之相論明得果之相舉隨樂欲
0822a12: 釋成世界悉檀也。
0822a13: 三釋成中因必得果故以因成果。
0822a14: ○次為人中四初名異。
0822a15: 隨便者隨行人所之法各各為人者是
0822b01: 化主鑒機照其可否。
0822b02: ○次論云下引證。
0822b03: 論云於一事中或聽或不聽聽不宜不聽。
0822b04: 文似單證化主意兼行者所宜聽不聽屬
0822b05: 化主宜不宜屬行者。
0822b06: ○三如金師下引事。
0822b07: 如金師子數息浣衣子不淨。
0822b08: 金師之子等如止觀第五記。
0822b09: ○四經舉下應必待機故以機釋應。
0822b10: 經舉行者之堪論明化主之鑒照以釋成
0822b11: 也。△後二名義俱同不會。
0822b12: 餘兩種經論名義同云云。
0822b13: ○四對諦中二先別次總別中二先次
0822b14: 廣。
0822b15: 四對諦者直對一番四諦如前說。
0823a01: 中言如前者如前私釋。
0823a02: 廣對四種四諦者四種四諦一一以四悉檀
0823a03: 對之。
0823a04: 次廣者前不分教故今教教具故廣。
0823a05: 復對者生滅四諦對世界無生四諦對為
0823a06: 人無量四諦對對治無作四諦對第一義。
0823a07: 總者以一一悉同對四諦。
0823a08: ○五起觀教中二先觀次教觀中二先敘
0823a09: 意次正起。
0823a10: 五起觀教幽微之理非觀不明契理之觀非
0823a11: 悉檀不起。
0823a12: 初文者觀假悉成理由觀顯。
0823a13: ○次文者又二先次第次一心次第中三
0823a14: 觀為三初空觀廣餘二觀初中二先釋
0823a15: 次結釋四悉為四初世界中六初標。
0823b01: 修從假入空觀時。
0823b02: ○次先觀下觀境。
0823b03: 先觀正因緣法。
0823b04: ○三此法下明用世界所以。
0823b05: 此法內外親隔別。
0823b06: 因內緣外因親緣親隔別即顯世界
0823b07: 意也。
0823b08: ○四若不下正明觀意。
0823b09: 若不殷勤樂欲則所習不成。
0823b10: ○五必須下勸忻。
0823b11: 必須曉夜精勤欣無斁。
0823b12: 斁字音易亦音度也猒也。
0823b13: ○六結。
0823b14: 此即世界悉檀起初觀也。
0823b15: 如文。
0824a01: ○為人中三初明為人意。
0824a02: 若欲觀假入空須識為人便。
0824a03: ○次若宜下正明生善。
0824a04: 若修觀即用擇精進喜三覺分起之若
0824a05: 修止則用除捨定三覺分起之念通兩處。
0824a06: 止觀各三隨一可辦。
0824a07: ○三是為下結。
0824a08: 是為隨善心則發。
0824a09: ○三對治中三初明治意。
0824a10: 若有沈浮之病須用對治悉檀。
0824a11: ○次正明用治。
0824a12: 若心沈時念擇進喜治之若心浮時念捨除
0824a13: 定治之。
0824a14: 亦隨一可辦。
0824a15: ○三若善用下與為人對辨。
0824b01: 若善用為人善根則厚若善用對治煩惱則
0824b02: 薄。
0824b03: ○四第一義中二初正明第一義。
0824b04: 於七覺中隨依一覺怳然如失。
0824b05: 不得三悉之相故云如失此是證前第一
0824b06: 義相。
0824b07: 即依此覺分研修能發真明見第一義。
0824b08: 次即依下由此是證前第一義相故云發
0824b09: 真。△次結。
0824b10: 是為用四悉檀起從假入空觀成一切智發
0824b11: 慧眼也。
0824b12: ○餘二觀及一心並。
0824b13: 若從空入假觀巧用四悉檀取道種智法眼
0824b14: 亦如是若修中道第一義觀巧用四悉檀取
0824b15: 一切種智佛眼亦如是。△次一心。
0825a01: 若一心三觀巧用亦如是。
0825a02: ○次起教中二先不可說約理理即向來
0825a03: 脩觀所證故不可說次又下明可說說即
0825a04: 教也初不可說中二先通次大經下別。
0825a05: 起教者大論云佛常樂默然不樂說法淨名
0825a06: 亦論杜口此經云不可以言宣。
0825a07: 先通文中初引大論義通諸教次淨名下
0825a08: 彼經義在於圓雖有此義以不分對諸教
0825a09: 直言不可說故屬通也。
0825a10: 大經云生生不可說乃至不生不生不可說。
0825a11: 生生等十因緣如止觀第五記。
0825a12: ○次可說者為二先明說因即十因緣所
0825a13: 成眾生。
0825a14: 又云亦可得說十因緣法為生作因亦可得
0825a15: 說十因緣者從無明至有此十成於眾生。
0825b01: ○次正明說又二先經次論先經中復二
0825b02: 先四教次十二部。
0825b03: 具四根性能感如來說四種法若十因緣所
0825b04: 成眾生有下品樂欲能生界內事善拙度破
0825b05: 惑析法入空具此因緣者如來則轉生滅四
0825b06: 諦法輪起三藏教也若十因緣法所成眾生
0825b07: 有中品樂欲能生界內理善巧度破惑體法
0825b08: 入空具此因緣者如來則轉無生四諦法輪
0825b09: 起通教也若十因緣所成眾生有上品樂欲
0825b10: 能生界外事善歷別破惑次第入中具此因
0825b11: 緣者如來則轉無量四諦法輪起別教也若
0825b12: 十因緣所成眾生有上上品樂欲能生界外
0825b13: 理善一破惑一切破惑圓頓入中具此因緣
0825b14: 者如來則轉無作四諦法輪起圓教也。
0825b15: 初四教者起教秖是轉法輪耳即是四佛
0826a01: 當分各轉當教法輪亦應對於頓漸祕密
0826a02: 不定但是文。
0826a03: ○次約十二部中三先標次釋三大論下
0826a04: 指論證成。
0826a05: 復次一一教中各各有十二部經亦用悉檀
0826a06: 起之。
0826a07: ○釋中先四教次五時。
0826a08: 若十因緣法所成眾生樂聞正因緣世界事
0826a09: 如來則為直說陰界入等假實之法是名修
0826a10: 多羅或四五六七八九言偈重頌世界陰入
0826a11: 等事是名祇夜或直記眾生未來事乃至記
0826a12: 鴿雀成佛等是名和伽羅那或孤起偈說世
0826a13: 界陰入等事是名伽陀或無人問自說世界
0826a14: 事是名優陀那或約世界不善事而結禁戒
0826a15: 是名尼陀那或以譬喻說世界事是名阿波
0826b01: 陀那或說本昔世界事是名伊帝目多伽或
0826b02: 說本昔受生事是名闍陀伽或說世界廣大
0826b03: 事是名毗佛略或說世界未曾有事是名阿
0826b04: 浮陀達磨或問難世界事是名優波提舍此
0826b05: 是世界悉檀為眾生故起十二部經或作
0826b06: 十二種說生眾生善或作十二種說破眾生
0826b07: 惡或作十二種說令眾生悟是名四悉檀起
0826b08: 三藏十二部經。△次通教。
0826b09: 若十因緣法所成眾生樂聞空者直為說五
0826b10: 十二入十八界無不即空或四五六七八
0826b11: 九言偈重頌陰界入即空或說能達陰入界
0826b12: 即空者便與授記或孤然說陰界入即空或
0826b13: 無問自說陰界入即空或說知陰界入即空
0826b14: 名為禁戒或舉如幻如化等喻陰界入即空
0826b15: 或說本昔世間國土即空或說本生陰界入
0827a01: 即空或說即空廣大或說陰入界即空希有
0827a02: 或難問陰界入即空是為隨樂欲世界悉檀
0827a03: 起通教十二部經或作十二種說即空生善
0827a04: 或作十二種說即空破惡或作十二種說即
0827a05: 空令悟理是為四悉檀起通教十二部經也。
0827a06: △三別教。
0827a07: 若有十因緣法所成眾生樂聞一切世界一
0827a08: 切陰界入及不可說世界不可說陰界入等
0827a09: 事者如來即直說一切正世界及陰入等一
0827a10: 切翻覆世界及陰入等一切仰世界及陰入
0827a11: 等一切倒住世界及陰入等一切穢國一切
0827a12: 淨國一切凡國一切聖國如是等種種世界
0827a13: 不可說世界種種陰入界不可說陰入界云云。
0827a14: 或作四言乃至九言偈重頌或孤起偈或能
0827a15: 知國土陰入界者即與記成佛或能知者即
0827b01: 具禁戒或譬喻說或說昔國土事或說昔受
0827b02: 生事或說廣大事或說希有事或說論議事
0827b03: 如是等十二種說其樂欲或生其善或破
0827b04: 其惡或令悟入是名四悉檀起別教十二部
0827b05: 經。△四圓教。
0827b06: 若十因緣所成眾生樂聞不可說國土不可
0827b07: 說陰界入皆是真如實相即直說一切國土
0827b08: 依正即是常寂光一切陰入即是菩提離是
0827b09: 無菩提一色一香無非中道離是無別中道
0827b10: 眼耳鼻舌皆是寂靜門離此無別寂靜門或
0827b11: 作偈重頌或作孤起偈或作無問自說或知
0827b12: 者與記或知者具戒或作譬說或指昔世界
0827b13: 或指本生或說廣大或說希有或作論議是
0827b14: 為赴樂欲世界悉檀起圓教十二部經或作
0827b15: 十二種說生妙善或作十二種說頓破惡或
0828a01: 作十二種說頓會理是為四悉檀起圓教十
0828a02: 二部經。△次五時。
0828a03: 復次用別圓兩種四悉檀說十二部經者是
0828a04: 起華嚴教也但用一番四悉檀說十二部經
0828a05: 者是起三藏教也若用四番四悉檀說十二
0828a06: 部經者是起方等教也若用三番四悉檀說
0828a07: 十二部經者是起般若教也若但用一番四
0828a08: 悉檀說十二部經者是起法華教也。
0828a09: 先四教中文相可見細論不可具盡前別
0828a10: 教中言仰覆世界等者具如華嚴常寂光
0828a11: 者普賢觀云有佛世界名常寂光毗盧遮
0828a12: 那之所住處眼耳鼻舌皆是寂靜門如止
0828a13: 觀第二記。△三指教證成。
0828a14: 大論云四悉檀攝十二部經其義如是。
0828a15: ○次起論中四初明所依三昧次菩薩下
0828b01: 造論意三天親下正出論相四又五通下
0828b02: 明論所攝。
0828b03: 地持云菩薩入摩得勒伽造不顛倒論為令
0828b04: 正法得久住禪而作論也。
0828b05: 初文云摩得勒伽此云智母菩薩入此智
0828b06: 母三昧作論申經令法久住故云正法得
0828b07: 久住禪故地持九種大禪中第八此世他
0828b08: 世禪復有九種第七造不顛倒論微妙讚
0828b09: 頌摩得勒伽為令正法得久住禪。
0828b10: ○次造論意。
0828b11: 菩薩住是禪觀眾生於佛去世後根緣不同
0828b12: 作論通經。
0828b13: 可見。△三正出論相。
0828b14: 天親用兩番四悉檀造地論通華嚴舍利弗
0828b15: 用初番四悉檀造毗曇五百羅漢造毗婆沙
0829a01: 通三藏見有得道意也訶黎跋摩亦用初番
0829a02: 四悉檀造成實論通三藏見空得道意也迦
0829a03: 旃延亦用初番四悉檀造昆勒論通三藏見
0829a04: 空有得道意也龍樹用四番四悉檀造中論
0829a05: 三番正通大乘一番傍通三藏彌勒用二番
0829a06: 四悉檀造地持通華嚴無著亦用二番四悉
0829a07: 檀造攝大乘龍樹用三番四悉檀造大智度
0829a08: 通大品天親用一番四悉檀通法華世人傳
0829a09: 天親龍樹各作涅槃論未來此土例可知。
0829a10: 地持釋華嚴十地品此下一代四時皆有
0829a11: 論申唯方等部未有別論可以唯識通用
0829a12: 申之無性之文全同敗種故也五百羅漢
0829a13: 造毗婆沙如止觀第六記。△四明論所攝。
0829a14: 又五通神仙種種諸論釋天善論大梵出欲
0829a15: 論皆用初番悉檀方便利益意也書云文行
0829b01: 誠信定禮刪詩垂裕後昆即世界也官人以
0829b02: 德賞延于世即為人也叛而伐之刑故無小
0829b03: 即對治也政在清靜道合天心人王無上即
0829b04: 是世間第一義悉檀也。
0829b05: 通攝世間有漏法輪中云五通等者明服
0829b06: 餌長生等釋居欲界唯說十善梵居色天
0829b07: 故說出欲此且據文依華嚴等經本是
0829b08: 菩薩云云文行誠信者孔子四德也定禮樂
0829b09: 刪詩書裕猶益也饒也昆者爾雅云後也
0829b10: 周人謂兄弟為昆季昆兄季弟裕字亦作
0829b11: 袞有德者賞義同生善背叛者罰義同斷
0829b12: 惡君臣道合似第一義。
0829b13: ○六說默中二初明默次問答料簡初文
0829b14: 又二先明來意次正釋初文三初引教雙
0829b15: 立。
0830a01: 六起聖說聖默者思益云佛告諸比丘汝等
0830a02: 當行二事若聖說法若聖默然。
0830a03: ○次聖說下簡示。
0830a04: 聖說如上辨聖默然者夫四種四諦並是三
0830a05: 乘聖人所證之法非下凡所知故不可說。
0830a06: ○三假令下明默意。
0830a07: 假令說之如為盲人設燭何益無目者乎故
0830a08: 不可說名聖默然。
0830a09: 以自證法不可為他說故。
0830a10: ○次正說中具約五時並約當部具教多
0830a11: 少以大經四不可說而貼釋之。
0830a12: 華嚴中數世界不可說不可說明理極不可
0830a13: 說不可說約無量無作兩番四諦不生生不
0830a14: 生不生法明不可說不可說名聖默然。
0830a15: 初文可解。
0830b01: 若三藏中憍陳如比丘最初獲得真實之知
0830b02: 見寂然無聲字身子云吾聞解脫之中無有
0830b03: 言說者是約生滅四諦生生之法明不可說
0830b04: 不可說名聖默然。
0830b05: 次三藏中云陳如等者大集云甚深之理
0830b06: 不可說第一義諦無聲字陳如比丘於諸
0830b07: 法獲得真實之知見。
0830b08: 淨名杜口大集無言菩薩不可智知不可識
0830b09: 識言語道斷心行亦訖不生不滅法如涅槃
0830b10: 此約四番四諦不可說不可說名聖默然。
0830b11: 大集無言菩薩者第十三云王舍城中師
0830b12: 子將軍產生一子尋有天來作如是言善
0830b13: 男子常應念法守口慎言童子聞已巳不復
0830b14: 啼泣無嬰兒相乃至七日眼不視瞬是時
0830b15: 有人語父母言是兒不祥不能言父母
0831a01: 答言是兒雖復不能言身相具足當知
0831a02: 是兒必有福德因為立字名曰無言年至
0831a03: 八人所樂見以佛力故與父母眷屬往
0831a04: 至欲色二界中間寶坊之中見釋迦牟尼
0831a05: 并見十方一切諸佛因身子問廣現神變
0831a06: 說偈讚佛等今謂此之無言即是契理。
0831a07: 若大品句句悉不可得不可得者不可以身
0831a08: 得不可以心得不可以口得此約三番四諦
0831a09: 生不生不生生不生不生法明不可得不可
0831a10: 得故不可說不可說名聖默然。
0831a11: 大品不可得者第十經憍尸迦白佛言菩
0831a12: 薩行般若時知一切眾生心不可得乃至
0831a13: 知者見者色乃至無上菩提悉不可得何
0831a14: 以故般若不為得法故。
0831a15: 此經明止止不須說我法妙難思是法不可
0831b01: 示言辭相寂滅不可以言宣非思量分別之
0831b02: 所能解此約無作四諦不生不生法明不可
0831b03: 說不可說故名聖默然。
0831b04: 一一文中皆云諦者諸佛所說無不依諦
0831b05: 以四諦中世出世間因果具故縱長途散
0831b06: 說四諦之中必在一諦。
0831b07: ○料簡中二問答。△初一問答。
0831b08: 問為樂他故有聖說法為自樂故名聖默然
0831b09: 默然則不益他答正為自樂傍亦益他若人
0831b10: 猒文不好言語為是人故聖默然如律中
0831b11: 為福他故受供聖則默然如比丘對破馬
0831b12: 鳴是故默然如佛結跏正念身心不動令無
0831b13: 量人得悟道跡是故默然皆是四悉檀起此
0831b14: 默然利益一切何謂無益。
0831b15: 初問可知由前文云並是三乘所證之法
0832a01: 以自利利他俱有默故故須問起答中具
0832a02: 出四悉比丘對破馬鳴者相傳釋云馬
0832a03: 鳴未有大信之時來至比丘所自立宗
0832a04: 云有言者屈斬首以謝比丘便默馬鳴久
0832a05: 久乃至云比丘於我有屈故默不言比丘
0832a06: 猶默於是馬鳴便出其門自思惟曰本我
0832a07: 立默彼竟不言而我有言乃成我屈卻至
0832a08: 比丘所求自斬首比丘曰我法仁慈不斬
0832a09: 汝首汝當剃髮為我弟子若付法藏傳
0832a10: 比丘法付富那奢奢論勝馬鳴剃髮為
0832a11: 弟子馬鳴初於閑林之中自思惟言智慧
0832a12: 殊絕有難能通計實有我甚自貢高來至
0832a13: 奢所奢言諸法無我馬鳴言所有言論我
0832a14: 皆能破此言若虛要當斬首奢言佛法之
0832a15: 中凡有二諦世諦有我第一義諦無我鳴
0832b01: 猶未伏奢云汝諦思惟無出虛言定為誰
0832b02: 勝鳴思惟二諦然後乃伏欲自斬首奢令
0832b03: 剃髮以為弟子若傳意但以二諦破非
0832b04: 默破也若婆沙中云曾聞有大論師名奢
0832b05: 提羅至罽國于時佛跡林中有阿羅漢
0832b06: 名婆夷秀羅具足三明通達三藏時奢提
0832b07: 羅聞彼林中有大論師即往其所到已巳慰
0832b08: 問在一面坐時奢提羅語尊者曰誰先立
0832b09: 論答我是舊應先立論奢提羅言一切論
0832b10: 有報時婆夷秀羅默然而坐婆夷秀羅諸
0832b11: 弟子輩唱言汝師若是奢提羅者自當知
0832b12: 從林起去展轉前行其師作是思惟沙門
0832b13: 釋子何故作是言汝師若是奢提羅者自
0832b14: 當知即便自憶我作是言一切論有報彼
0832b15: 沙門默然便是我論無報沙門已巳勝即報
0833a01: 弟子言我還往彼弟子曰已巳於眾中得勝
0833a02: 何故更往師言我寧於智者邊負不於愚
0833a03: 者邊勝即時詣彼作如是言汝是勝者我
0833a04: 是負者汝是我師我是弟子此婆夷秀羅
0833a05: 正當默破但與今文名字不同。△次一問答。
0833a06: 問論云四悉檀攝八萬四千法藏其相云何。
0833a07: 次問者大論云四悉攝八萬四千法藏
0833a08: 十二部經攝十二部已巳如上說攝八萬四
0833a09: 千其相如何。
0833a10: ○答中引經具出數相既云初心乃至舍
0833a11: 利故知四悉攝一期教故云八萬四千也
0833a12: 於中初引賢劫經次引異說初文二初引
0833a13: 賢劫通難。
0833a14: 答賢劫經云從佛初發心去乃至分舍利凡
0833a15: 三百五十法門一一門各有六度合二千一
0833b01: 百度用是度對破四分煩惱合成八千四百
0833b02: 約一變為十合八萬四千也。
0833b03: ○次若作下廣集諸教別對四悉。
0833b04: 若作八萬四千法藏名是世界悉檀攝若作
0833b05: 八萬四千塵勞門名為人悉檀攝八萬四千
0833b06: 三昧八萬四千陀羅尼門亦如是若作八萬
0833b07: 四千對治八萬四千空門對治悉檀攝若作
0833b08: 八萬四千諸波羅蜜八萬四千度無極第一
0833b09: 義悉檀攝。
0833b10: 止觀文中用對四諦今對四悉者以四悉
0833b11: 義同四諦故具如對諦中說餘諸八萬四
0833b12: 千更有不同之相如止觀第一記度無極
0833b13: 者賢劫經中列三百五十度無極然後對
0833b14: 六度四分煩惱為八萬四千法門亦在止
0833b15: 觀第一記又大瓔珞經六度皆云度無極
0834a01: 故晉宋譯經皆翻波羅蜜為度無極。
0834a02: 又一說佛地三百五十法門一一門有十善
0834a03: 合三千五百善治四分則一萬四千又治六
0834a04: 根即八萬四千也。
0834a05: 
0834a06: 妙法蓮華經玄義釋籤卷第三
0834a07: 音釋
0834a08: 覈下革切考實也。楷口駭切式也。輻方六切輪轑也。輞扶紡切車輞也。
0834a09: 浣胡管切濯衣垢也。斁夷益切厭也。析先的切分也。鴿古沓切鳩
0834a10: 屬。刪師姦切除削也。俞成切寬饒也。虛業切。叛蒲半切背叛也。
0834a11: 罽居例切。
