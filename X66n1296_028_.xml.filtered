0160a05: 
0160a06: 宗門拈古集卷第二十八
0160a07: 
0160a08: 古杭白巖嗣祖沙門　淨符　集
0160a09: △青五
0160a10: 洛京韶山寰普禪師青五夾山會嗣白頭因參。山曰莫是多
0160a11: 口白頭因麼。因曰不敢。山曰有多少口。曰通身是。山
0160a12: 曰尋常向甚麼處屙。曰向韶山口裏屙。山曰有韶山
0160a13: 口即得。無韶山口向甚麼處屙。因無語。山便打。
0160a14: 雲門偃云。者話墮阿師。放你三十棒。又云。將謂是
0160a15: 師子兒。又云。韶山今日瓦解消。
0160a16: 雪竇顯云。從來疑著韶山。
0160a17: 愚菴盂云。撥草傷蛇。惹火燒身。恁麼人在在有之。
0160a18: 因禪多口。直得閉殺。韶山無口。直得屙殺。
0160a19: 清化云。因白頭身是口。不奈韶山一屙何。
0160a20: 慧雲盛云。盡道因白頭多口。忽被把住咽喉。無能
0160a21: 出氣。身是的甚處去了。設向眼睫裏識些機宜
0160a22: 知些進退。三十棒韶山合當自喫。
0160a23: 白巖符云。者多口阿師浪有其名。當時待問有多
0160a24: 少口。何不向前劈面便掌。
0160b01: 韶山因僧問。是非不到處。還有句也無。山曰有。曰是
0160b02: 什麼句。山曰一片白雲不露醜。
0160b03: 天童覺云。通身回互不觸尊嚴。退位傍提要當宛
0160b04: 轉。還見韶山相為處麼。盡力推爺向裏頭。
0160b05: 東山澓云。韶山可謂打落楚天月。摘去漢地星。等
0160b06: 閒道出一句。藏鋒不露。撿點將來。猶未勦絕。今日
0160b07: 有問顯聖。是非不到處還有句也無。直云無。他若
0160b08: 道為甚麼無。但云秋水長天一色。落霞孤鶩齊飛。
0160b09: 韶山有僧到參。禮拜起立。山曰大材藏拙戶。僧過一
0160b10: 邊立。山曰喪棟梁材。
0160b11: 城山洽云。前箭猶自可。後箭射人深。
0160b12: 韶山因遵布衲訪。值山在山下。遵問韶山路向甚麼
0160b13: 處去。山以手指曰。嗚。那青青點黯處去。遵近前把住
0160b14: 曰。久嚮韶山莫便是否。山曰。是即是。闍黎有什麼事。
0160b15: 遵曰擬伸一問師還答否。山曰。看君不是金牙作。怎
0160b16: 解彎弓射尉遲。遵曰。鳳凰直入霄去。惟怕林問野
0160b17: 兒。山曰。當軒布從君擊。試展家風似老僧。遵曰。
0160b18: 一句超千聖外。松蘿不與月輪齊。山曰。饒君直出
0160b19: 威音外。猶較韶山半月程。遵曰過在甚處。山曰個儻
0160b20: 之辭時人知有。遵曰。恁麼則真玉泥中異。不撥萬機
0160b21: 塵。山曰魯班門下徒施巧妙。遵曰。學人即恁麼。未審
0160b22: 師意如何。山曰。玉女夜拋梭。織錦於西舍。遵曰莫便
0160b23: 是和尚家風也無。山曰。耕夫製玉漏。不是行家作。遵
0160b24: 曰。此猶是文言。如何是和尚家風。山曰。橫身當宇宙。
0160c01: 誰是出頭人。遵無語。山遂同歸至方丈。人事了。山遽
0160c02: 召近前曰。闍黎有衝天之氣。老僧有入地之謀。闍黎
0160c03: 橫吞巨海。老僧背負須彌。闍黎按劍上來。老僧掗鎗
0160c04: 相待。向上一路速道速道。遵曰。明鏡當臺。請師一鑑。
0160c05: 山曰不鑑。遵曰為甚麼不鑑。山曰水淺無魚徒勞下
0160c06: 釣。遵無語。山便打。
0160c07: 黃龍新云。好打者般漢。打殺百千萬個有甚麼過。
0160c08: 當時若在黃龍手裏。棒折也未放過在。
0160c09: 何山珣云。布縵天網打鳳羅龍。主則琢玉鏤。賓
0160c10: 則攢花簇錦。當機不讓覿面爭先。結角螺文互存
0160c11: 互奪。諸方咸謂好手手中呈好手。還端的也無。若
0160c12: 約慧日見處。遵布衲若能慎初護末。待韶山指出
0160c13: 路頭。驟步便升堂奧。管取明下安排。非唯截斷
0160c14: 葛藤。亦免上他線。何也。一著不到處。滿盤空用
0160c15: 心。
0160c16: 昭覺勤云。遵布衲如虎戴角。凜凜威風。怎奈韶山
0160c17: 解踞虎頭收虎尾。直得步步登高聲聲相應。還知
0160c18: 二老落處麼。好手手中跨好手。紅心心裏中紅心。
0160c19: 天童華云。死心和尚一期大驚小怪。殊不知韶山
0160c20: 自遭布衲毒手之後。至今無人撿點得出。且道
0160c21: 訛在什麼處。
0160c22: 龍唐柱云。布衲何用繁辭。烏那青青黯黯處。便作
0160c23: 禮云。今日親見作家。縱使韶山有入地之謀。也要
0160c24: 把他作撥草瞻風人管待。
0161a01: 城山洽云。看者兩員尊宿鎗來劍去勝負難分。正
0161a02: 是有意氣時添意氣。不風流處也風流。可惜布
0161a03: 衲末後落節。還有為伊出一隻手者麼。
0161a04: 洪州上藍令超禪師青五夾山會嗣僧問。善財見文殊後。因
0161a05: 甚往南方。藍曰。學憑入室。知乃通方。曰為甚麼彌
0161a06: 勒遣見文殊。藍曰。道曠無涯。逢人不盡。
0161a07: 天寧琦云。奇特中奇特。玄玅中玄妙。達法源底須
0161a08: 是上藍始得。祖師門下直是未在。
0161a09: 福州牛頭微禪師青五投子同嗣僧問如何是和尚家風。頭
0161a10: 曰山畬脫粟飯。野菜澹黃虀。曰忽遇上上客來又作
0161a11: 麼生。頭曰。喫即從君喫。不喫任東西。
0161a12: 山誾云。生鐵鑄心肝。打得丁當響。
0161a13: 鄂州巖頭全禪師青五德山鑒嗣參德山。纔跨門便問是
0161a14: 凡是聖。山便喝。巖便禮拜。洞山聞僧舉乃曰。若不是
0161a15: 公也大難承當。巖曰洞山老漢不識好惡。錯下名
0161a16: 言。我當時一手一手搦。
0161a17: 雪竇顯云。然則德山門下草偃風行。要且不能塞
0161a18: 斷天下人口。當時纔拜。劈脊便打。非唯勦絕洞山。
0161a19: 亦乃把定老。還會麼。李將軍有嘉聲在。不得封
0161a20: 侯也是閒。
0161a21: 瑯琊覺云。巖頭無人問著不妨奇特。纔被洞山腦
0161a22: 後一錐。便乃消瓦解。
0161a23: 南華昺云。巖頭一期展露。事不徒然。無人讚歎猶
0161a24: 較些子。纔被洞山稱提。直得驚駭眾。還會麼。無
0161b01: 滯自然隨勢去。有聲多為不平來。
0161b02: 昭覺勤云。德山據令而行。只得一半。洞山通方有
0161b03: 眼。千里同風。巖頭既善據虎頭又能收虎尾。大似
0161b04: 作家戰將臨陣扣敵七事俱全。不妨奇特。敢問那
0161b05: 裏是一手一手搦處。謂言侵早起。更有夜行人。
0161b06: 徑山杲云。猛虎不識。中身死。蛟龍不怖劍。劍
0161b07: 下身亡。巖頭雖於虎之中自有透脫一路。向劍
0161b08: 刃上有翻身之機。若仔細撿點將來。猶欠悟在。即
0161b09: 今莫有為巖頭作主底麼。出來與妙喜相見。良久
0161b11: 教忠光云。還知三大老落處麼。德山通身放倒。洞
0161b12: 山帶水拖泥。若非巖頭具通方眼。有格外機。怎顯
0161b13: 功高汗馬。且作麼生是一手一手搦處。殺人刀
0161b14: 活人劍。
0161b15: 天寧琦云。德山具咬狗手。巖頭是了底精
0161b16: 金。驀拶相逢。更無回互。將他八兩換他半觔。洞山
0161b17: 雖是作家。也只旁觀有分。妙喜費許多氣力作什
0161b18: 麼。拈拄杖畫一畫云。一。
0161b19: 南堂欲云。家肥生孝子。國霸有謀臣。雪竇云然則
0161b20: 德山門下草偃風行。要且不能塞斷天下人口。當
0161b21: 時纔禮拜劈脊便打。非唯勦絕德山。亦乃把定
0161b22: 老。說得道理好。歸依佛法僧。
0161b23: 報恩秀云。諸方盡謂巖頭一一捺。洞山錯下名
0161b24: 言。殊不知洞山一一捺更甚。雖然巖頭捺洞
0161c01: 山。賺出洞山捺。萬松說破。忽有個出來禮拜。萬
0161c02: 松放過不打。何也。為伊皮下無血。
0161c03: 雲居莊云。德山不無養子之緣。洞山乃是因齋慶
0161c04: 讚。作麼生是巖頭一手一手搦。不是射鵰手。徒
0161c05: 說李將軍。
0161c06: 博山來云。問不在意裏。答預於機先。余所謂進得
0161c07: 德山門。破得巖頭句。灼然兩彩一賽。洞山雖是善
0161c08: 因而招惡果。又安知巖頭子為父隱直在其中耶。
0161c09: 鼓吹將來。三人綑作一束始得。
0161c10: 古南門云。雪竇恁麼道。雖則看孔著楔。殊不知巖
0161c11: 頭歷代簪纓。若不是德山如金博金。大難酬對。洞
0161c12: 山向背後叉手道。若不是公大難承當。誣人之
0161c13: 罪以罪加之。簡點將來。四大老固雖各恃己長。衲
0161c14: 僧門下總欠棒在。何故。青山只解磨今古。流水何
0161c15: 曾洗是非。忽有個漢出來道。古南也是為他閒事
0161c16: 長無明。合掌云。山僧罪過。
0161c17: 愚菴盂云。德山是荊山韞玉之石。巖頭是剖玉之
0161c18: 良工。始終俱妙。祇不當持一條斷貫索要量無邊
0161c19: 身菩薩身才多少長。不免被旁人笑。且道笑個
0161c20: 什麼。笑他是貴介公子打毆儺門乞丐。
0161c21: 靈巖儲云。巖頭只知乘長風破萬里浪。不顧黃河
0161c22: 無底。德山但解驅泰華塞四滄溟。那識黑山有根。
0161c23: 父父子子使盡氣力。至今無出頭分。可笑。又有個
0161c24: 弄巧成拙底引鬼入墻。致令者漢棺材裏瞠眼。唬
0162a01: 張嚇李。古今無數知識出世。一個個水上描根。空
0162a02: 中繪影。喫盡許多生受。終沒交涉。設有僧到靈巖。
0162a03: 入門便問是凡是聖。但呵呵冷笑。直教者漢脊背
0162a04: 汗出。
0162a05: 西遯超舉大慧語畢云。如何是欠悟處。令天下人
0162a06: 向巖頭嘴邊東卜西卜無出頭日。試再撿點看。撿
0162a07: 點不出。我大禮他九拜。有撿點得出者。九十棒一
0162a08: 棒也不饒。
0162a09: 演教泐云。德嶠布龍蛇大陣。洞山設陷虎機關。巖
0162a10: 頭久經行陣。雖則不為所困。其奈掩耳偷鈴。若放
0162a11: 過則彼此無傷。撿點來。三人盡皆是賊。中有一個
0162a12: 正賊。一個草賊。且道那一個是正賊。那一個是草
0162a13: 賊。
0162a14: 白巖符云。德山當堂據令。末上猶欠一籌。巖頭泥
0162a15: 裏藏鋒。跟終是不穩。并須受罰。若夫洞山老漢
0162a16: 且置勿論。為什麼。留與後人撿點。
0162a17: 巖頭因辭德山。山曰甚麼處去。頭曰蹔辭和尚下山
0162a18: 去。山曰子他後作麼生。頭曰不忘和尚。山曰子憑何
0162a19: 有此語。頭曰。豈不聞智與師齊減師半德。智過於師
0162a20: 方堪傳授。山曰。如是如是。善自護持。
0162a21: 天童覺云。德山尋常棒下不立佛祖。及乎到者時
0162a22: 節。得恁麼老婆。雖然。是養子之緣。怎免得後人撿
0162a23: 責。待伊道智過於師方堪傳授。拽拄杖驀脊便打。
0162a24: 巖頭因僧問三界競起時如何。頭曰坐著。曰未審
0162b01: 師意如何。頭曰移取廬山來即向汝道。
0162b02: 徑山杲云。巖頭古佛向萬仞巖頭垂手。鑊湯爐炭
0162b03: 裏橫身。為慈悲之故。有落草之談。今日若有人
0162b04: 問雲門。三界競起時如何。只向道快便難逢。未審
0162b05: 師意如何。移取雲門山來即向汝道。
0162b06: 天寧琦云。三界競起。巖頭道坐著。見怪不怪其
0162b07: 怪自壞。妙喜道快便難逢。順水流舟更加櫓棹。天
0162b08: 寧道在什麼處。長安甚我國晏然。未審師意如
0162b09: 何。待上山斫棒來向汝道。三段不同。收歸上科。
0162b10: 大珠口云。巖頭古佛答一轉語。如泰華之嶽頓落
0162b11: 千峰。似滄溟之海截斷眾流。道眼精明有刮膜
0162b12: 之手。今日若有問大珠。三界競起時如何。珍重。未
0162b13: 審師意如何。移取少微山來即向汝道。
0162b14: 眉山霈云。巖頭雖有殺人刀。且無活人劍。
0162b15: 巖頭問僧甚處來。曰西京來。巖曰黃巢過後還收得
0162b16: 劍麼。曰收得。巖引頸近前曰。曰師頭落也。巖呵呵
0162b17: 大笑。僧後到雪峰。峰問甚處來。曰巖頭。峰曰巖頭有
0162b18: 何言句。僧舉前話。峰便打三十棒出。
0162b19: 溈山云。者僧黃巢過後曾收得劍。向巖頭處
0162b20: 施設。及至雪峰前鋒鋩不露。何故。為他巖頭大笑
0162b21: 一聲。直得天地陡暗四方絕唱。若不得雪峰。幾乎
0162b22: 陸地平沉。不見道殺人刀活人劍。
0162b23: 承天宗云。可惜許者般漢。只學得勝負之法。殊不
0162b24: 知勝負是生滅之因。我當時若見。但向他道作家
0162c01: 作家。教他擔板過一生。
0162c02: 寶掌白云。者僧既收得劍。因甚殺活威權全在他
0162c03: 人手裏。當時待他引頸向前。何不道草賊大敗。他
0162c04: 若擬議。呵呵一笑便出。不唯塞斷巖頭咽喉。就是
0162c05: 雪峰也只與他平展。如今莫有恁麼人麼。良久云。
0162c06: 洎合停囚長智。
0162c07: 白巖符云。可惜者僧有劍不善用。動便犯手傷鋒。
0162c08: 當時待他引頸。何不道降者不斬。巖頭到者裏不
0162c09: 獨有技無所施。就使象骨老漢也只得從旁喝采釆。
0162c10: 巖頭因羅山閑問石霜。起滅不停時如何。霜曰直須
0162c11: 寒枯木去。一念萬年去。函相應去。純清絕點去。
0162c12: 山不契。乃造巖頭。問起滅不停時如何。巖喝一喝曰。
0162c13: 是誰起滅。山有省。
0162c14: 報恩秀云。若是萬松。喝了便休。
0162c15: 徑山琇云。殺人須是殺人劍。
0162c16: 資福侶云。大海不著死屍。針鋒不留蚊蚋。二大老
0162c17: 千古提持。兩兩相照。今人向言句上著倒。那個有
0162c18: 活眼那個無活眼。所以不契。所以省去。不惟不識
0162c19: 二大老。亦且不識羅山。
0162c20: 白巖符云。必大死一回。枯木上別見春光。參取石
0162c21: 霜。當下點鐵作金。化鯤鯢而騰高漢。參取巖頭。若
0162c22: 夫殺人刀活人劍顛拈倒用。則又於他二老分上
0162c23: 豈親可得而較哉。如今有問起滅不停時如何。
0162c24: 不許循途蹈轍。試別道看。
0163a01: 巖頭到百丈。丈曰有事相借問得麼。曰。幸自非言。
0163a02: 何須譗。丈曰收得安南又憂塞北。劈開胸曰。與
0163a03: 麼不與麼。丈曰。要且難搆。要且難搆。曰。知即得。知
0163a04: 即得。
0163a05: 仰山寂云。若有人知此二人落處。不妨奇特。若辨
0163a06: 不得。大似日中迷路。
0163a07: 昭覺勤云。百丈獨坐大雄峰頂。咳風生。四海英
0163a08: 靈望崖而退。因甚公到來直得弓折箭盡。
0163a09: 巖頭再到德山。山見便下繩床作抽坐具勢。曰。者
0163a10: 個且置。或遇心境一如底人來。向伊道個甚麼免被
0163a11: 諸方撿責。山曰。猶較昔日三步在。別作個主人公來。
0163a12: 便喝。山默然。曰塞者老漢咽喉。拂袖便出。
0163a13: 溈山祐云。上座雖得便宜。怎奈掩耳偷鈴。
0163a14: 昭覺勤云。公一喝賓主歷然。德山無語言天
0163a15: 下。溈山老子雪上加霜。子細撿點將來。總不可放
0163a16: 過。乃擲下拄杖。
0163a17: 巖頭值沙汰於鄂州渚邊渡。兩岸各掛一板。有過
0163a18: 渡者擊板一下。巖曰阿誰。或曰要過那邊去。巖乃舞
0163a19: 棹迎之。一日有婆抱兒渡。乃問。呈橈舞棹即不問。且
0163a20: 道婆手中兒甚處得來。巖便打。婆曰。婆生七子。六個
0163a21: 不遇知音。只者一個也不消得。便拋向水中。
0163a22: 瑯琊覺云。欺敵者亡。
0163a23: 大溈智云。巖頭業在其中。只得通身泥水。老婆雖
0163a24: 有丈夫手段。也是家醜外揚。
0163b01: 天奇瑞云。綿裏有針。泥裏有刺剌。者婆子不妨奇怪。
0163b02: 若不是巖頭也大難抵對。
0163b03: 笑巖寶呵呵笑云。者婆子圖個什麼。巖頭當時待
0163b04: 他纔拋。便好連棒打入水中始較些子。何故。不見
0163b05: 道只者一個也不消得。
0163b06: 寶壽方云。瑯道欺敵者亡。且道在婆子分中。在
0163b07: 巖頭分中。
0163b08: 天童忞云。奇怪。者婆子雖是女流。有衲僧氣。
0163b09: 看他兩兩作家相見。如擊石火閃電光相似。如今
0163b10: 衲僧總情解摶搏量道。拋兒奇特錯過了也。殊不知
0163b11: 婆子下水拖人。巖頭逆風把柂。一個滑頭一個。然
0163b12: 撿點將來。二俱不了。若是山僧。待他拋兒更與一
0163b13: 橈打落。教他母子俱喪。不唯塞斷今時露布。且與
0163b14: 者老婆爭氣。
0163b15: 崆峒慈云。者婆子抱贓屈。著甚來由。公令雖
0163b16: 行。怎奈頭鼠尾。當時待道者個也不消得。何不
0163b17: 更與一橈。使伊知有宗門牙爪。不見道。殺人須見
0163b18: 血。做鬼也光鮮。
0163b19: 菩曇深云。者婆子雖有丈夫氣。能提正令。簡點
0163b20: 將來。大似徐六擔板。只見一邊。
0163b21: 安樂方云。婆子言中有刺剌。巖頭棒下無情。當時若
0163b22: 再與一頓。者臭老婆家私不唯無處賣。弄連性命
0163b23: 也須斷送。
0163b24: 巖頭因僧問。浩浩塵中如何辨主。巖曰銅砂鑼裏滿
0163c01: 盛油。
0163c02: 天童傑云。巖頭貧助富未是作家。靈隱者裏則
0163c03: 不然。忽有問浩浩塵中如何辨主。向道日輪正當
0163c04: 午。喝一喝。
0163c05: 石霜尊云。大小巖頭頓只有定亂之謀。且無出人之
0163c06: 眼。若問山僧。浩浩塵中如何辨主。劈脊便棒。為甚
0163c07: 如此。驀地喚回秋夜夢。舉頭惟見月當空。
0163c08: 巖頭因僧問。古帆未掛時如何。巖曰小魚吞大魚。又
0163c09: 僧問。古帆未掛時如何。巖曰後園驢喫草。
0163c10: 甌峰承云。一轉語箭鋒相拄。一轉語天地懸殊。有
0163c11: 人揀辨得出。許你具一隻眼。
0163c12: 巖頭因瑞巖問。如何是本常理。頭曰動也。曰動後如
0163c13: 何。巖曰不見本常理。瑞佇思。頭曰肯即迥脫根塵。不
0163c14: 肯即永沉生死。瑞乃有省。
0163c15: 東塔明云。將金博金。瓦罐不離井上破。以楔出楔。
0163c16: 水母何曾離得蝦。縱使瑞巖漆桶子快。也是君子
0163c17: 可入。
0163c18: 巖頭因德山曰。我者裏有兩僧入山住菴多時。汝去
0163c19: 看他怎生。頭遂將一斧去。見兩僧在菴內坐。巖乃拈
0163c20: 起斧曰。道得也一下斧。道不得也一下斧。二僧殊不
0163c21: 顧。巖擲下斧曰作家作家。歸舉似德山。山曰汝道他
0163c22: 如何。巖曰。洞山門下。不道全無。若是德山門下。未夢
0163c23: 見在。
0163c24: 南問云。巖頭大似金翅劈海直取龍吞。二菴主
0164a01: 雖則穩坐家堂。到者裏也只得退身三步。敢問諸
0164a02: 人。洞山門下且置。作麼生是德山門下事。劍去久
0164a03: 矣。徒勞刻舟。
0164a04: 雪竇正云。巖頭當場落節。背後揚威。有什麼共語
0164a05: 處。若也據令而行。德山合喫拄杖。何也。欲觀前人。
0164a06: 先觀所使。
0164a07: 眉山霈云。雖然不行情。家無滯貨不富。
0164a08: 巖頭因僧。問路逢猛虎時如何。巖曰拶。
0164a09: 天童傑云。巖頭具殺人不眨眼底手段。被者僧一
0164a10: 問向射垛後嚲避。若也撿點得出。雖是善因而
0164a11: 招惡果。又云。巖頭眼觀東南。意在西北。好一拶。性
0164a12: 命落在別人手裏。
0164a13: 巖頭因羅山問。和尚三十年在洞山又不肯洞山是
0164a14: 否。巖曰是。曰。和尚豈不是承嗣德山又不肯德山是
0164a15: 否。巖曰是。曰。不肯德山即且置。祇如洞山有甚麼虧
0164a16: 欠處。巖良久曰。洞山好佛。只是無光。閑便禮拜。
0164a17: 白巖符云。當機覿面提。覿面當機捷。公可謂善
0164a18: 達其旨。然被羅山奉個三尺帽子。似不曾知。諸
0164a19: 人還辨得出麼。
0164a20: 福州雪峰義存禪師青五德山鑒嗣上堂曰。南山有一條鱉
0164a21: 鼻蛇。汝等諸人切須好看。長慶出曰。今日堂中大有
0164a22: 人喪身失命。雲門以拄杖攛向雪峰面前。復作怕勢。
0164a23: 有僧舉似玄沙。沙曰須是稜兄始得。雖然。我即不然。
0164a24: 僧便問和尚作麼生。沙曰用南山作麼。
0164b01: 寶峰文云。雪峰無大人相。然則蛇無頭不行。長慶
0164b02: 似怕阿家相似。便道今日堂中大有人喪身失
0164b03: 命。雲門攛拄杖作怕勢。為蛇足。玄沙用南山作
0164b04: 麼。道我見處親切。不免在窠窟裏。更無一個有些
0164b05: 子天然氣。報寧門下莫有天然氣底麼。不敢
0164b06: 望你別懸慧日獨振玄風。且向古人鶻臭布衫上
0164b07: 知些氣息也難得。
0164b08: 護國元云。雪峰搖頭。雲門擺尾。長慶為蛇添足。玄
0164b09: 沙一向插嘴。諸人還知者一隊漢落處麼。妙舞也
0164b10: 應誇拍。三臺須是大家催。
0164b11: 高峰妙云。雪峰和尚雖慣作竊。怎奈諸子不善參
0164b12: 隨。未免一場敗露。致令千載之下惡聲猶在。
0164b13: 報恩秀云。萬松當時若作雲門。以拄杖攛向雪峰
0164b14: 懷裏。他若擬議。隨後教伊自作自受親遭一口。為
0164b15: 什麼。今朝二月二。暫放龍頭。
0164b16: 愚菴盂云。雪峰毒氣薰蒸。長慶拚命挨拶。雲門矢
0164b17: 上加尖。堪作甚麼。玄沙用南山作麼。巧不如拙。然
0164b18: 雖如是。即今還有不被其所薰蒸者麼。不妨出來
0164b19: 與老僧相見。罷罷。救得來已巳是不堪了也。
0164b20: 雪峰問僧甚麼處去。僧曰識得即知去處。峰曰。你是
0164b21: 了事人。亂走作麼。曰和尚莫塗污人好。峰曰。我即不
0164b22: 塗污你。古人吹布毛作麼生。與我說來看。曰殘餿
0164b23: 飯已巳有人喫了也。峰休去。
0164b24: 雲門偃別雪峰前語云。築著便屎臭氣。又代後語
0164c01: 云。將謂是鑽天子。元來只是死水裏蝦蟆。
0164c02: 雪竇顯出雪峰語云。一死更不再活。
0164c03: 雪峰住菴時二僧來。峰以手拓菴門放身出曰是什
0164c04: 麼。僧亦曰是什麼。峰乃低頭歸菴。後僧到巖頭。頭問
0164c05: 甚處來。曰嶺南來。頭曰曾到雪峰否。曰曾到。頭曰有
0164c06: 何言句。僧舉前話。頭曰他道甚麼。曰他無語低頭歸
0164c07: 菴。頭曰。噫。我當初悔不向伊道末後句。若向伊道。天
0164c08: 下人不奈雪老何。僧至夏末再舉前話請益。頭曰何
0164c09: 不早問。曰未敢容易。頭曰。雪峰與我同條生。不與我
0164c10: 同條死。要識末後句。祇者是。
0164c11: 溈山云。大小雪峰巖頭。被者僧勘破。
0164c12: 泐潭準云。且道雪峰是會末後句。不會末後句。若
0164c13: 道會。巖頭又道當初悔不向伊道末後句。若道不
0164c14: 會。因甚如今兒孫天地。雖與我同條生。不與
0164c15: 我同條死。末後巖頭雖與劈頭說破。未免有些
0164c16: 訛。久參先德一舉便知。後學初機莫道不疑好。
0164c17: 徑山杲云。雪峰低頭歸菴。疑殺天下人。巖頭道我
0164c18: 當初若向伊道末後句天下人不奈雪老何。若不
0164c19: 同床睡。焉知被底穿。又道雪峰與我同條生不與
0164c20: 我同條死。要識末後句祇者是。殺人須是殺人刀。
0164c21: 活人須是活人劍。
0164c22: 博山來云。莫道無語。其聲如雷。佛事門中商量不
0164c23: 下。巖頭寶吐華。雪峰金針露鼻。固是難兄難弟。
0164c24: 若論生死同條。待別時來抹過一著。
0165a01: 甌峰承云。大小巖頭龍頭蛇尾。
0165a02: 雪峰問僧近離甚處。曰覆船。峰曰。生死海未渡。為什
0165a03: 麼便覆船。僧無語乃回謂覆船。船曰何不道渠無
0165a04: 生死。僧再來進其語。峰曰此不是汝語。曰是覆船恁
0165a05: 麼道。峰曰。我有二十棒寄打覆船。二十棒老僧自喫。
0165a06: 要且不干闍黎事。
0165a07: 雪竇顯於為甚麼便覆船處代僧云。久嚮雪峰。
0165a08: 待峰擬議。拂袖便行。又於末後不干闍黎事處云。
0165a09: 能區能別。能殺能活。若也辨得。天下橫行。
0165a10: 昭覺勤代僧便與掀倒禪床。復云。雪峰有驗人句。
0165a11: 覆船有透關眼。雪竇有陷虎機。且道崇寧成得個
0165a12: 什麼邊事。
0165a13: 徑山杲云。作家宗師天然有在。然雖如是。也是作
0165a14: 賊人心。是則不干者僧事。二十棒何須自喫。當
0165a15: 時但添打覆船便了。且道渠過在什麼處。老老大
0165a16: 大不合與人代語。
0165a17: 天寧琦云。覆船道渠無生死。還契得雪峰意麼。若
0165a18: 契得雪峰意。為什麼道我有二十棒寄打覆船。二
0165a19: 十棒老僧自喫。會麼。者裏若會。便見妙喜道作賊
0165a20: 人心。勘破雪峰了也。是則不干者僧事。二十棒
0165a21: 何須自喫。但添打覆船便了。你道妙喜還有過也
0165a22: 無。頭上著枷。下著杻。
0165a23: 古南門云。覆船把髻投衙。流尋源。寄打二十棒
0165a24: 也得。因甚雪峰自喫二十棒。還會麼。好事不須
0165b01: 頻話會。留將和氣暖丹田。
0165b02: 夾山豫代僧云。幸知和尚是作家。
0165b03: 龍華宗云。好隻無底船。載得兩個沒巴鼻的老漢。
0165b04: 怎奈者僧不解把梢。連累大家通身打濕。當時若
0165b05: 是個伶俐衲僧。見雪峰恁麼道。好與震威一喝。見
0165b06: 覆船恁麼道。亦好與震威一喝。若下得者兩喝。達
0165b07: 磨一宗不致寂寥。山僧者裏還有恁麼人麼。良久
0165b08: 云。出頭天外看。誰是者般人。
0165b09: 雪峰上堂云。望州亭與汝相見了也。烏石嶺與汝相
0165b10: 見了也。僧堂前與汝相見了也。
0165b11: 保福展問湖孚云。僧堂前相見即且置。祇如望
0165b12: 州亭烏石嶺作麼生相見。湖驟步歸方丈。保福
0165b13: 低頭入僧堂。
0165b14: 雪竇顯云。二老是即是。只知雪峰放行。不知雪峰
0165b15: 把定。
0165b16: 雲居齊徵云。此二尊宿且道會得會不得。相見不
0165b17: 相見。試斷看。
0165b18: 薦福璨云。雪峰老人已巳是傷鹽費醬。今時師僧入
0165b19: 了門陞了堂見了主人。地握節當胸。更求指示
0165b20: 箇入處。啞黃連和根嚼未是苦。
0165b21: 烏石道云。雪峰布箇縵天網子打鳳羅龍。保福
0165b22: 湖無端撞入裏許。至今出頭不得。如今還有透得
0165b23: 者個縵天網子底麼。卓拄杖云。而不漏。
0165b24: 愚菴盂云。請和尚下涅槃堂裏去。
0165c01: 鼓山霈云。大眾。湖歸方丈。保福入僧堂。什麼處
0165c02: 是相見處。良久云。兩箇漆桶相揩著。冷光射破萬
0165c03: 重山。
0165c04: 大覺昇云。大小雪峰有年無德。屈抑多少人。大覺
0165c05: 則不然。望州亭也不須相見。烏石巔也不須相見。
0165c06: 僧堂前也不須相見。何故。茫茫宇宙人無數。那個
0165c07: 男兒不丈夫。喝一喝下座。
0165c08: 雪峰因僧問。聲聞人見性如夜見月。菩薩人見性如
0165c09: 晝見日。未審和尚見性如何。峰打三棒。僧復問巖頭。
0165c10: 頭打三掌。
0165c11: 雪竇顯云。應病設藥。且與三下。若據令而行。合打
0165c12: 多少。
0165c13: 天童覺舉雪竇語畢云。雪竇一期快。往往後人
0165c14: 作行令會。殊不知雪峰巖頭是個無固必漢。
0165c15: 南堂欲云。前三後三。應病與藥。據令而行。別有一
0165c16: 著。顧侍者云。且道是那一著。侍者擬議。便打出。
0165c17: 愚菴盂云。雪峰打。巖頭打。若論見性。如隔羅縠在。
0165c18: 寶壽新云。者僧大似向班門弄斧。怎怪得二老惡
0165c19: 辣鉗錘。然撿點將來。都來只得一橛。且道那裏是
0165c20: 他一橛處。試道看。
0165c21: 白巖符云。者僧祇有先鋒且無殿後。帶累他雪峰
0165c22: 巖頭只作得個齊頭故事。者裏還有能代者僧進
0165c23: 一語者麼。山僧當為你結案。
0165c24: 雪峰陞座召眾曰。看看東邊的。又曰。看看西邊的。汝
0166a01: 若要會。拈拄杖擲下曰。向者裏會取。
0166a02: 靈巖儲云。雪峰古佛剖腹露心。將從上來家業盡
0166a03: 情分付了也。眾中若有克家之子。便好一肩擔荷
0166a04: 去。若無。山僧不妨為伊清理一上。東邊的。玉樹
0166a05: 天。西邊的。綠陰覆地。擲下拄杖。四止分明。向者裏
0166a06: 會。都盧一契。若人於此倜儻分明。正好將三條篾
0166a07: 牢束肚皮。拈一柄斧子隨處耕種去。會麼。鐵牛
0166a08: 吼處春光滿。木馬嘶時夜浦平。拄杖不知何處去。
0166a09: 一雙秋鴈落沙汀。
0166a10: 雪峰在洞山作飯頭淘米次。洞問。淘沙去米。淘米去
0166a11: 沙。峰曰沙米一時去。洞曰大眾喫個什麼。峰遂覆
0166a12: 盆。洞曰。據子因緣。合在德山。
0166a13: 瑯琊覺云。雪峰與麼去。大似拋甜桃。樹山摘
0166a14: 醋。
0166a15: 投子青云。洞山恁麼道。是甚道理。雖然一色乾坤。
0166a16: 怎奈山高水。所以野人云。工夫不到不方圓。言
0166a17: 語不通非眷屬。淘米去沙淘沙去米。乃代峰出語
0166a18: 云。無影長生桂。經霜結子頻。大眾喫個什麼。金鳳
0166a19: 採香不盡。玉雛食葉長新。
0166a20: 天童覺云。雪峰步步登高。不覺草鞋跟斷。若也正
0166a21: 偏宛轉敲唱雙行。自然言氣相合父子相投。且道
0166a22: 洞山不肯雪峰。意在什麼處。萬里無雲天有過。碧
0166a23: 潭似鏡月難來。
0166a24: 報恩秀云。我者裏又且不然。淘沙去米淘米去沙。
0166b01: 向道滌盡塵砂不遺顆粒。大眾喫個什麼。粥將木
0166b02: 杓舀。飯用笊篱撈。
0166b03: 雪竇宗云。直木不棲鸞鳳。金針已巳繡鴛鴦。若不是
0166b04: 新豐老人。便見消瓦解。
0166b05: 
0166b06: 宗門拈古集卷第二十八
