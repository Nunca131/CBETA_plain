0209c14: 
0209c15: 
0209c16: 
0209c17: 大乘廣百論釋論卷第五
0209c18: 
0209c19: 聖天菩薩本　護法菩薩釋
0209c20: 三藏法師玄奘奉　詔譯
0209c21: 破時品第三之餘
0209c22: 復次有諸異部。於無常法說有剎那暫時住
0209c23: 體。即依住體立有實時。為破彼言。故說頌
0209c24: 曰。
0209c25: 無常何有住住＝性【宮】住性無有何體
0209c26: 論曰。自相經停。故名為住。有為諸法。無常
0209c27: 所遷。不能暫停。如何有住。既無住體。依何立
0209c28: 時。所以者何。言無常者。或即法滅。或法滅
0209c29: 因。一切有為無常所逼暫生即滅何容有住。
0210a01: 住位住依無常隨逼。應如後位不得少留。若
0210a02: 謂無常雖居住位。爾時住力能制無常。扶己
0210a03: 所依令其暫住。此亦非理。故次頌曰。
0210a04: 初若有住者後應無變衰
0210a05: 論曰。生滅相續。不捨自類。後異相起名曰變
0210a06: 衰。後位住相與前住體既無差別。何有變衰。
0210a07: 亦不應言由後法起令前住相而有變衰。住
0210a08: 體如前相無變故。豈非後起前住變耶。云何
0210a09: 餘生餘法名變。現見餘生餘亦名變。如酪既
0210a10: 生說乳為變。雖似變。細則不然。所以者何。
0210a11: 世間乳酪同類相續。別相難知。不悟其中有
0210a12: 細生滅。謂前乳變由後酪生。微細理中即前
0210a13: 住體變由後起。其義難知。
0210a14: 復次要自審察知有住體。方可為他說有住
0210a15: 相。然無方便可審住體。知其定有能住於法。
0210a16: 所以者何。故次頌曰。
0210a17: 譬如無一識能了於二義
0210a18: 如是無一義二識所能知
0210a19: 論曰。所識諸境要由能識。前觀後察方知是
0210a20: 有。若有一身同類二識。於一現境前觀後察。
0210a21: 審知境相不異於前。爾乃可言現法有住。即
0210a22: 無一身同類二識。於一現境前觀後察。汝等云
0210a23: 何能知現法剎那有住依此立時。汝不可言。
0210a24: 前念意識觀未來法。後念意識察現在法。知
0210a25: 有住體。以未來世法未有故。亦不可言。前念
0210a26: 意識觀現在法。後念意識察過去法。知有住
0210a27: 體。以過去世法已滅故。縱許去來法是有者。
0210a28: 時移世易不可名住。又＝人【宮】又人不可言。色等諸法於
0210a29: 現在世住經多時。心等諸法無常迅速。故二
0210b01: 念心同緣現在。前觀後察知其有住。既同有
0210b02: 為如何不等。色等諸法非久時住。是有為故。
0210b03: 猶如心等。有餘執色有住非心。此亦應以心
0210b04: 為喻破。一有情身同類二識。定不共緣現在
0210b05: 一法。一身同類前後識故。如緣前後青黃二
0210b06: 心。亦不可說。五識所觀意識能審知其有住。
0210b07: 汝等不許二識俱生。意識生時境已滅故。設
0210b08: 許一身多識並起。各緣別境非能審知。雖許
0210b09: 意識知五識境。然各自變同現量攝。俱受新
0210b10: 境非重審知。由是故說。無有一義二識能知。
0210b11: 復次亦無一識審知二義。皆實有體。所以者
0210b12: 何。若欲作意審知前有後境未生。審知後有
0210b13: 前境已滅。尚無有能審一實有。況能知二現
0210b14: 在二境。雖俱可了。皆新受故。非重審知緣餘
0210b15: 境識。不能審知餘境實有。帶餘相故。猶如各
0210b16: 別緣二境心。又審察心不能審察外境實有。
0210b17: 帶餘相故。如新了受現在境心。又數論者作
0210b18: 如是說。若立慧體念念各異知諸法者。是則
0210b19: 不應。先求後證。先受後憶。先疑後決。所以者
0210b20: 何。不見天授先求受疑後時祠授能證憶決。
0210b21: 由是當知。唯有一慧常能照了一切境界。故
0210b22: 立量言。知青等慧決定不離。知黃等慧是慧
0210b23: 體故。如黃等慧。是故一慧知一切義。此亦不
0210b24: 然。常法轉變皆先已破。不應重執。又汝云何
0210b25: 知此一慧其體是常＝當【宮】常當知一切義。非不審察所
0210b26: 知慧相。可言此慧知一切境。非即此慧能自
0210b27: 審知。色等法中曾不見故。此慧必有別慧能
0210b28: 知。是所知故。猶如色等。又青等慧其性各別。
0210b29: 所知異故。如自他慧。此中意明。無有一慧能
0210c01: 重審知二境實有。不言一慧不知多法。勿一
0210c02: 念心不了多境。又明慧體不能自審。不言慧
0210c03: 體不能自照。勿心心法＝所【三】【宮】法＝所【宋】【元】【明】【宮】法所不能自證。若爾不
0210c04: 應後時自憶。若言照境是用非體。體非照
0210c05: 故。不隨境別照用隨緣。乃有無量有多用
0210c06: 故。無如上失。此亦不然。體若非照。應如
0210c07: 色等。不名為慧。若言照用。不離體故。無
0210c08: 斯過者。此亦不然。用不離體。照應成一。
0210c09: 不離體故。猶如慧體。體不離用。慧應成多。
0210c10: 不離用故。猶如照用。用隨體一。違前比量。
0210c11: 體隨用多。違自所立。若用隨體無差別者。
0210c12: 總緣別緣希求證得。領受憶念猶豫決定。如
0210c13: 是等用差別應無。若體隨用有差別者。汝所
0210c14: 立慧應念念別。亦應無有先求後證。先受後
0210c15: 憶。先疑後決。是則汝言翻成自害。又汝若言
0210c16: 慧體雖一。然用隨緣變成多種。故無失者。此
0210c17: 亦不然。慧用隨緣變成多故。應如樂等其性
0210c18: 非一。世間不見有色等物體常是一用＝則【明】用則變成
0210c19: 多。世俗事中假立體用。容可施設體一用多。
0210c20: 勝義理中無如是義。如何一物實有一多。又
0210c21: 汝所言慧體念念各別異故。如異身慧。應無
0210c22: 先求後證等者。因義不成。自宗不許。前後兩
0210c23: 慧體有異故。又許照用雖念念別而有先求
0210c24: 後證等事。故所立因有不定失。又樂等異別
0210c25: 慧所緣。彼此俱。許即為同喻。由此比知緣別
0210c26: 境識。別慧緣故。體應有異。謂青等識其體各
0210c27: 異。別慧緣故。猶如樂等。豈不樂等於轉變時
0210c28: 合成色等其相無異。
0210c29: 爾時復為一慧所緣。所立同喻。便闕能立。此
0211a01: 非真過。我說別慧所緣為因證體有異。不言
0211a02: 唯為別慧所緣。斯有何失。然彼樂等其性各
0211a03: 異。必應許有別慧所緣。是故決定無有一慧。
0211a04: 其體是常知一切義。故無一識審知二義。皆
0211a05: 實有體。其理成立。為釋頌文起斯傍諍。今應
0211a06: 且止辨＝辯【三】＊辨＝辯【宋】＊【元】＊【明】＊辨辯正所論。
0211a07: 復次今應詰問有住論者。如是住體為待餘
0211a08: 住能住於法。為不爾耶。若爾何過。若待餘住
0211a09: 能住法者。應如所住不名能住。若不待餘能
0211a10: 住法者。所住亦爾。應不待餘為顯此義。故次
0211a11: 頌曰。
0211a12: 時若有餘住住則不成時
0211a13: 論曰。自性不能助成自性。故無同類同時
0211a14: 相待。諸有為法必待異類相助而成。如慧與
0211a15: 心。地與水等。如是若執住別有住。此住則應
0211a16: 失＝先【三】【宮】失＝先【宋】【元】【明】【宮】失先於住體。待餘住故。如所住法。頌中時者。
0211a17: 是住別名。此正應言住有餘住。住不成住成
0211a18: 文故爾。由此生等亦無同類。故所立量無不
0211a19: 定失。又次頌曰。
0211a20: 時若餘住無後滅應非有
0211a21: 論曰。時者謂住。餘住若無。如所住法不能自
0211a22: 住。既不自住豈＝起【明】豈起能住他。如是則應不名能
0211a23: 住。能住無故。諸有為法何能暫住經一剎那。
0211a24: 初住既為無。後滅如何有。初住後滅相待立
0211a25: 故。又若此住不待餘住。自能住者法亦應爾。
0211a26: 自力能住不待餘住。住既是無。滅亦非有。云
0211a27: 何汝執初住後滅。又住滅等互為助伴能起
0211a28: 作用。住相既空。亦無滅等。是則諸法應無後
0211a29: 滅。無後滅者何謂無常。
0211b01: 復次諸有為法與無常相為一為異。若爾何
0211b02: 失。若言是異。應非無常。若言是一。應無有
0211b03: 住。為顯此義。故復頌曰。
0211b04: 法與無常異法則非無常
0211b05: 論曰。色等諸法名無常者。無常相合說為無
0211b06: 常。色受想等其相各別。自性有異。故非無常。
0211b07: 若爾色等異無常故。應如空等。體非無常。若
0211b08: 言色等雖有差別。而用無常以為共相。如是
0211b09: 共相若離色等。色等異彼。還同前過。若言色
0211b10: 等與彼共相體不相離。是則色等無異性故。
0211b11: 應失自相。若言諸法各有二相。謂自及共不
0211b12: 相捨離。如是二種一通一別。相不同故。應非
0211b13: 一體。如無常相。非即色等。如是色等亦非無
0211b14: 常。相既有異。雖共和合而體不同。猶如色味。
0211b15: 若謂色等實非無常。無常合故假說無常。如
0211b16: 執杖人說名為杖。故無色等非無常過。若爾
0211b17: 修習無常觀者。於其色等非無常法。自心增
0211b18: 益立為無常。此無常觀應成顛倒。若爾不應
0211b19: 能斷煩惱。是故無常應即色等。若即色等復
0211b20: 失自相。如是諸法自相共相。世俗道中相待
0211b21: 假立。不可定執為一為異。於勝義理都不可
0211b22: 論。已說無常與法異過。為顯一過。復說頌
0211b23: 曰。
0211b24: 法與無常一法應非有住
0211b25: 論曰。無常與住。性相相違。云何一法具有二
0211b26: 種。如苦與樂。性相相違。尚不相應。況同一
0211b27: 體。若色等法與無常一。是則決定無暫住義。
0211b28: 如何依住立有實時。
0211b29: 復次有作是說。如上所言。諸法無常何有住
0211c01: 者。此不應理。所以者何。諸法自性雖復同時。
0211c02: 然其作用前後差別。如四大種為共＝俱【三】【宮】共＝俱【宋】【元】【明】【宮】共俱有因。體
0211c03: 必同時。用有先後。如是三相體雖俱有。而彼
0211c04: 作用時分不同。先生相用。次住後滅。住相用
0211c05: 時。雖有無常。而無勝用。住有用故。能住所依
0211c06: 住相用訖＝說【三】訖＝說【宋】【元】【明】訖說無常得。次復起勝用滅所依法。此
0211c07: 亦不然。生住滅相自性作用。皆互相違。如苦
0211c08: 樂等。必不並起。云何體俱用有先後。自性相
0211c09: 違而許並起。何不許彼作用同時。用既不俱。
0211c10: 體亦應爾四大種喻。理未必然。用不同時。體
0211c11: 亦應爾。又住無常體若俱有。不應作用先後
0211c12: 不同。若謂住強無常劣故。住先起用無常後
0211c13: 起。此亦不然。故次頌曰。
0211c14: 無常初既劣住力定應強
0211c15: 此二復何緣後見成顛倒
0211c16: 論曰。體既同時。用有先後。故不可說二相
0211c17: 力＝立【明】力立齊。定應住勝無常是劣。若爾何緣後時復
0211c18: 見。無常力勝摧伏住力。滅壞所依及住相等。
0211c19: 後時住力應制無常。以力強故猶如初位。於
0211c20: 此中間無別方便可令住相力用損減。及令
0211c21: 無常力用增盛。若言住相作用已訖。故於此
0211c22: 時其力損減。彼無常相先未作用故於此時
0211c23: 其力增盛。此亦不然。理相違故。住與無常先
0211c24: 後體一。何緣力用衰盛＝盛衰【明】衰盛盛衰不同。住相爾時體無
0211c25: 虧減。何緣力用炊＝欻【宮】炊欻有衰損。又住相用齊何當
0211c26: 止。若言住用唯一剎那。何緣此住極為知
0211c27: 定＝足【宋】【宮】定足。若住相力唯有爾所。謂能住法經一剎
0211c28: 那。若爾無常今復何用。住力既盡所住諸法
0211c29: 自然不住。何用滅為。如是住相初後體同。所
0212a01: 作事業亦無有異。有時起用有時不起。此義
0212a02: 難了。智者應思。又於後時無常力勝能滅住
0212a03: 相。彼此同知。由是亦應信＝住【三】【宮】＊信＝住【宋】【元】【明】【宮】＊信住無常力前位已勝
0212a04: 能摧住相。若爾住相常應無用。何執如是無
0212a05: 用住為。是故智者應信住無住。既無有住。時
0212a06: 依何立。又執無常初劣後勝。并執住相初勝
0212a07: 後劣。皆不應理。故復頌曰。
0212a08: 若遍諸法體無常力初劣
0212a09: 應都無有住或一切皆常
0212a10: 論曰。若無常相初時力劣。不能滅法。法自然
0212a11: 住。何緣執此無用住耶。是則住相應本無有。
0212a12: 以無用故。猶如兔角。若言住相初時力勝能
0212a13: 伏無常。則一切時皆應得勝。體無異故。若爾
0212a14: 有為常應不滅便違經說諸行無常。
0212a15: 復次今應詰問貪住相人。諸有為法為無常
0212a16: 相決定俱生。為作用時無常始起。初＋（法）【宮】初初法且不
0212a17: 然。故次頌曰。
0212a18: 無常若恒有住相應常無
0212a19: 論曰。有為諸法無常所遷不能暫停。先已具
0212a20: 辨辯。此無常相損害有為。如極暴惡怨家債
0212a21: 主。常隨遷逼不令暫住。是故若說一切有為
0212a22: 恒有無常。則常無住。後〔亦〕－【宮】亦不然。故復頌曰。
0212a23: 或彼法先＝無【三】【宮】先＝無【宋】【元】【明】【宮】先無常後乃非常住
0212a24: 論曰。若剎那終無常始起。此無常相前位應
0212a25: 無。爾時彼法應成常住。無無常故。如虛空等。
0212a26: 非常住名。如無常體。別有少法。但由遠離無
0212a27: 常相故。立常住名。由此色等失有為性。若言
0212a28: 後時必當＝常【宮】當常滅故無斯過者。此亦不然。無為＝常【宮】為常
0212a29: 法中曾未見故。如虛空等初離無常。後決定
0212b01: 無可滅壞義。有為諸法應亦如是。如何後時
0212b02: 必當壞滅。又初色等與後無異。應如後位無
0212b03: 常所隨。
0212b04: 復次為攝上義。故復頌曰。
0212b05: 若法無常俱而言有住者
0212b06: 無常相應妄或住相應虛
0212b07: 論曰。若有為法無常相俱而言有為有住相
0212b08: 者。如是二相性相相違。是則定應一虛一實。
0212b09: 所以者何。若言住相有勝力用住＝任【元】【明】【宮】住任持有為令
0212b10: 暫不滅。住力既盡。諸有為法自然滅壞。若爾
0212b11: 滅相復何所為。或後住相應如前位。有勝力
0212b12: 用伏彼無常令其無力滅所依法。若爾何緣
0212b13: 執無常相。若言無常雖有力用能滅諸法。而
0212b14: 法初時勢力微劣未為強敵。故無常相權時
0212b15: 放捨令暫得住。若爾住相復何所為。或前無
0212b16: 常應如後位。滅所依法令不暫停。若爾何緣
0212b17: 執有住相。
0212b18: 復次有作是言。前說無住有何體者。此說不
0212b19: 然。住體雖無然有不住。諸法自體不可撥無。
0212b20: 應作是言。諸行生滅展轉相續。無間滅時有
0212b21: 剎那頃無住法體。所以者何。無常力用遷流
0212b22: 不住。立之為滅。法體無者。滅何所依。若說法
0212b23: 外有無常相為法滅因。亦同此難。我亦不撥
0212b24: 諸法皆無。但言汝等所執真實。時所依體皆
0212b25: 不可得。所以者何。執有住體與時為依。前已
0212b26: 廣破執有生滅與時為依。亦不應理。所以者
0212b27: 何。本無今有假說名生。本有今無假說名滅。
0212b28: 如是生滅既非實有。云何依此執有實時。復
0212b29: 云何知生滅是假。本無今有名生。本有今無
0212c01: 名滅。生之與滅皆二合成。如舍如林。豈名真
0212c02: 實。又生與滅二分所成。半有半無。如何定有。
0212c03: 又本無分不名為生。體非有故。如龜毛等。其
0212c04: 今有分亦不名生。體非無故。如涅槃等。又本
0212c05: 有分不名為滅。體非無故。如虛空等。其＝與【宮】其與今
0212c06: 無分。亦不名滅。體非有故。如兔角等。一一別
0212c07: 分既非生滅。二種和合豈是生滅。假名諸法。
0212c08: 是事可然。真實法中無如是義。又於生滅各
0212c09: 二分中。本無未來今無過去。去來二際已滅
0212c10: 未生。其體既無非實生滅。今有本有俱現在
0212c11: 攝。豈一剎那生滅並有。不可現在有二剎那。
0212c12: 初名為生。後名為滅。時既有別。世云何同。若
0212c13: 必爾者。世應雜亂。生時滅未有。應名未來。滅
0212c14: 時生已無。應名過去。又滅滅法令無入過去
0212c15: 滅。在現在說名有。生既生法令有入現在生。
0212c16: 應未來說名無。又本無時名為未來。於今有
0212c17: 時名為現在。於本有時名為現在。其今無時
0212c18: 名為過去。云何二世合成一時。而言此時決
0212c19: 定實有。如是推徵生滅非實。不應依此立有
0212c20: 實時。若有為法無實生滅。如何上言無常所
0212c21: 遷。暫生即滅何容有住。無常既無何能遷法。
0212c22: 我上所言。皆為破執。隨他意語非自意。然彼
0212c23: 執無常復執有住。為破彼住且許無常。今住
0212c24: 既無。無常亦破。不應謂我定許無常。我如良
0212c25: 醫應病與藥。諸有所說皆隨所宜。故所發言
0212c26: 不應定執。若色等法實有住者。容可審知。是
0212c27: 有為性既無有住。復非無為。是故不應執為
0212c28: 實有。既色等法非定實有。云何汝等依此立
0212c29: 時。世俗可然。非為勝義。
0213a01: 復次有作是說。若離有為別立住＝位【宮】住位體。能住於
0213a02: 法既言有過。即有為法。前前剎那能生後後。
0213a03: 名住何失。此亦不然。最後剎那諸有為法不
0213a04: 生後果。應無住相。既無住相。應名無為。若爾
0213a05: 已前諸有為法。與此同類應非有為。若有為
0213a06: 法後後剎那續前前故名住相者。此亦不然。
0213a07: 後念生時若與前念為住相者。生相應無。若
0213a08: 爾有為應無四相。若後生時。望前為住。當位
0213a09: 名生二相俱有。是即說生以為住相。名雖有
0213a10: 異用應無別。如是四相既無別用。何須立此
0213a11: 無用相為。最後剎那既無後念。續此而生。應
0213a12: 無住相。是故即法住相亦無。
0213a13: 復次有作是言。令＝今【三】【宮】令＝今【宋】【元】【明】【宮】令今有為法於將滅時能生後
0213a14: 果。是住相用由此用故。諸有為法雖不暫停
0213a15: 而有住相。此亦不然。最後剎那不生後果。應
0213a16: 無住相。過同前說。若謂爾時亦能生後。餘緣
0213a17: 闕故後果不生。既彼後果畢竟不生。云何知
0213a18: 前有能生用。若見前時同類有用。比知最後
0213a19: 亦有用者。此亦不然。現見異故。前時諸行有
0213a20: 後果生。最後諸行後果不續。得果既別。為因
0213a21: 豈同。若同為因。應俱有果若爾最後。剎那不
0213a22: 成。又汝不應前後諸行。以同類故更相比決。
0213a23: 謂皆為因。勿後無果。例前亦爾。或前有果例
0213a24: 後亦然。又前諸行亦非一向。於將滅時能生
0213a25: 後果。入滅定等最後念心。不能生後等流果
0213a26: 故。亦不應言望後。亦＝色【三】【宮】亦＝色【宋】【元】【明】【宮】亦色行為同類因。種類別
0213a27: 故。勿阿羅漢入無餘心緣生他識。或無識身
0213a28: 名同類因取等流果。若爾應無永滅度義。若
0213a29: 言後心緣生他識。或無識身。非因緣故。無有
0213b01: 過者。此亦不然。入滅定等最後念心。望後色
0213b02: 行亦非因緣。云何生彼名住相力。若言色行
0213b03: 望彼後心以同性故。是等流果後心與彼為
0213b04: 同類因。是因緣故名住力者。入無餘心望他
0213b05: 身識及無識身。汝宗亦許有同性義。云何非
0213b06: 彼同類因耶。夫因緣者。自類熏習生果功能
0213b07: 非餘法也。是故汝立住相不成。非一切法生
0213b08: 同類故。又因緣者。世俗假立。如何依彼立實
0213b09: 住相。又汝五因取果與果皆許因緣。云何但
0213b10: 說一同類因取果一用為住相力。又未來世
0213b11: 無實有體。云何望彼為同類因。過去未來非
0213b12: 現在世及無為攝。同兔角等。非實有性。是故
0213b13: 因時果未有故。如望兔角非彼實因。果現前
0213b14: 時因已無故。如從龜毛非彼實果。因果尚非
0213b15: 真實有體。依立住相豈得實有。既無住相。時
0213b16: 何所依。是故定無實有時體。
0213b17: 復次云何定知諸法有體而依法體執有實
0213b18: 時。若由現見知法有體。此亦不然。見非實故。
0213b19: 所以者何。故次頌曰。
0213b20: 無所見見無迴心緣妄境
0213b21: 是故唯虛假有憶念名生
0213b22: 論曰。一切所見皆識所為。離識無有一法是
0213b23: 實。謂無始來數習諸見。隨所習見。隨所遇緣。
0213b24: 隨自種子成熟差別。變似種種法相而生。猶
0213b25: 如夢中所見事等。皆虛妄現都無一實。一切
0213b26: 皆是心識所為。云何定知諸法有體。外境若
0213b27: 無內識應有。猶如夢等無境有心。云何復起
0213b28: 如是妄執。境既是無識。如何有識體。定有亦
0213b29: 不可知自體。不能知自體故。汝等不許識並
0213c01: 生故。設復許有諸識並生。亦無展轉親相緣
0213c02: 義。云何能知識體定有。若爾大乘應如夢啞。
0213c03: 撥一切法皆悉是虛。不能辨辯說一切世間出
0213c04: 世間法自性差別。或復不如諸夢啞者。彼能
0213c05: 分別種種境界。但闕語緣不能辨辯說。今此不
0213c06: 能分別諸法。亦不能說。是大苦哉。我等不能
0213c07: 隨善如是大乘所立虛假法義。以一切法皆
0213c08: 可現見不可撥無現見法故。奇哉可愍。薄福
0213c09: 愚人不能信解大乘法義。若有能見可見所
0213c10: 見。能見既無誰見所見。以諸能見不能自審。
0213c11: 知自有體亦不審他。於審察時能見所見。皆
0213c12: 無所有不可審察。是故不應執現見法。決定
0213c13: 有體。以迴心時諸所緣境皆虛假故。所以者
0213c14: 何。起憶念時實無見等種種境界。但隨因緣
0213c15: 自心變似。見等種種境相而生。以所憶念非
0213c16: 真實故。唯有虛假憶念名生。如所曾更諸法
0213c17: 體相。迴心追憶。故名為念。當憶念時曾所更
0213c18: 境皆無有故。能念亦無。而名念者。隨順串習
0213c19: 顛倒諸見。假名施設。由此念故。世間有情妄
0213c20: 起種種分別諍論。競執諸法自性差別。沒惡
0213c21: 見泥不能自出。若無所見亦無所聞。是則一
0213c22: 切都無所有。云何今時編石為。諸有行願
0213c23: 復何所為。隨順世俗所見所聞。強假施設。不
0213c24: 應為難。勝義理中二俱不許。一切分別戲論
0213c25: 絕故。非諸如來有法可說。亦無有法少有所
0213c26: 得。故契經言。如來昔在燃燈佛所。無有少法
0213c27: 可說可取。若爾精進則為唐捐。應棄如來甘
0213c28: 露聖教。為欲方便除倒見執。施設二事。俱無
0213c29: 有過。既言一切所見能見皆無所有。云何無
0214a01: 過。雖無真實所見能見。而諸愚夫顛倒謂有。
0214a02: 為欲除彼增上慢見。隨順世間施設無過。若
0214a03: 能隨此聖教修行。隨俗說為真佛弟子。世俗
0214a04: 愚夫隨自心變顛倒境相而起見心。佛非其
0214a05: 境於彼無用。云何說為如來弟子。由佛願行
0214a06: 為增上緣。起彼見心。故亦無失。謂佛世尊在
0214a07: 昔因位。為欲利樂一切有情。發起無邊功用
0214a08: 願行。由此證得無分別慧。因此慧力發起無
0214a09: 量利樂有情作用無盡。諸有情類用佛願行。
0214a10: 所得妙慧為增上緣。自心變現能順世間。最
0214a11: 勝生道及順出世。決定勝道諸佛形相。及所
0214a12: 說法。緣自心相起增上慢。謂我見佛聞說法
0214a13: 音。信順修行世出世行。是故說為如來弟子。
0214a14: 若爾應從顛倒願行。生無分別無倒見慧。以
0214a15: 本願行見有利樂一切有情而生起故。設許
0214a16: 如是有何相違。因果異類豈不相違。又一一
0214a17: 因應生一切。隨因勢＝世【明】勢世用生異類果。彼此俱
0214a18: 許有何相違。如從有漏發生無漏。非根生根。
0214a19: 非識生識。不可見此能生異類。即令一一皆
0214a20: 生一切。同見同知。不應為難。彼此俱有非愛
0214a21: 過故。又世俗法力用難思。不可一一難令齊
0214a22: 等。現見世間末達那果。及餘能發風病等物。
0214a23: 若有如量如時服者。除風病等為＝餘【明】為餘無病因。羯
0214a24: 羅那等則不如是。是故異類雖得相生。而非
0214a25: 一因生一切果。又本願行亦非顛倒。以能了
0214a26: 知諸法實義。於一切法無所執著。能為無上
0214a27: 妙果生因。雖復發心起諸勝行。求無上果利
0214a28: 樂有情。然似幻師起諸幻事。都無所執。故非
0214a29: 顛倒。復次如前應問。云何定知諸法有體而
0214b01: 依法體執有實時。若彼答言由隨法體起現
0214b02: 見心。後重審察能自了知。我昔曾更如是境
0214b03: 界。若無法體起現見心。後時不應如是審察。
0214b04: 是故定知諸法有體。復應問彼。重審察時為
0214b05: 有法體可現見不。彼言。不也。所以者何。生已
0214b06: 即滅。彼於今時無所見＝現【明】見現見。謂無所見而生於
0214b07: 見。又應問彼。重審察時前現見心為可迴返
0214b08: 憶我昔見如是境耶。彼言。不也。所以者何。過
0214b09: 去諸法不可迴返。故無迴心。謂無有能迴過
0214b10: 去心來至現在若爾今時由誰審察。能決定
0214b11: 知諸法有體。彼言由念。所以者何。要依現見
0214b12: 後方有念。非無法體可有現見。是故定知諸
0214b13: 法有體。此但有言而無實義。所以者何。一切
0214b14: 憶念但緣有名無實境起。由此憶念唯緣妄
0214b15: 境。是故唯有世俗虛假憶念名生。謂於非有
0214b16: 虛妄境界。如對目前分明記憶。故名憶念。實
0214b17: 無有＝用【三】【宮】有＝用【宋】【元】【明】【宮】有用體顛倒相現。故名非有。虛妄境界。是
0214b18: 故不應隨虛妄見計度諸法謂實有體。
0214b19: 復次汝上所言。要依現見後方有念。非無法
0214b20: 體有現見者。此亦不然。前已略說。見非實
0214b21: 故。所見能見皆無所有。是故不可以其現見
0214b22: 證＝諸【元】【明】證諸法有體。前雖略說。而未廣辯。云何定知
0214b23: 諸法非有。諸所執有略有二種。一者無為。二
0214b24: 者有為。無為是常。先已廣破。謂若有用能生
0214b25: 諸法。應如有為非無為體。若無有用不能生
0214b26: 法。應如兔角。其體是無。有為有二。謂過未
0214b27: 有。及現在有。過去未來如前已辯。謂曾當有
0214b28: 非現有體。若現有體應名現在。若言無用。故
0214b29: 非現在。既現有體。云何無用。若言其用必藉
0214c01: 緣故。非恒有者。用可無常。體不藉緣應是常
0214c02: 住。若言此體能起於用。用非常故。體亦無常。
0214c03: 是則此體能起於用。用暫有故。體非恒有。又
0214c04: 若有為體恒是有而能起用。故非無為。虛空
0214c05: 等體亦許恒有。何不起用說名有為。無為恒
0214c06: 有而不起用。有為起用如何恒有。又過去體
0214c07: 定非現有。名已滅故。過去攝故。如過去用。未
0214c08: 來世體亦非現有。名未生故。未來攝故。如未
0214c09: 來用。若言去來體雖是有不名現有非現在
0214c10: 故。所立比量便立已成。此理不然。汝立三世
0214c11: 體非本無今有。亦非本有今無。一切時＝非【三】【宮】時＝非【宋】【元】【明】【宮】時非有。
0214c12: 如所執空故名現有。非現世攝名為現有。我
0214c13: 今遮破恒現前有。是故比量非立已成。若汝
0214c14: 不許去來二世其體現有。則應如用先後是
0214c15: 無。體非常有。是則一切有為之法。若體若用
0214c16: 皆待眾緣。本無今有本有今無。便失汝宗。法
0214c17: 體常有。若言去來體是現有。世所攝故。猶如
0214c18: 現在。理亦不成。汝許去來用非現有。是世所
0214c19: 攝。則所立量有不定失。若言去來體是實有。
0214c20: 世所攝故。如現在者。理亦不然。若依勝義我
0214c21: 宗現在。亦非實有則無同喻。若依世俗用瓶
0214c22: ＝甕【明】甕等。是世所攝而非實有。則所立量有不定
0214c23: 過。若言去來體是實有。餘非實有。所不攝故。
0214c24: 如共所知實有法者。此亦不然。若依勝義無
0214c25: 同法喻。若依世俗便立已成。我宗亦許去來
0214c26: 曾當是實有故。又如共知世俗實法。餘非實
0214c27: 有。所不攝故。應非去來體現實有。如是等類
0214c28: 有多相違。又去來體非現實有。餘實有法。所
0214c29: 不攝故。如共所知非實有法。如是等類比量
0215a01: 無邊。是故去來非現有體。但依現在假名建
0215a02: 立。謂現在心緣曾當法。似彼相現假說去來。
0215a03: 實非過未。由此去來共所許法。非離現在別
0215a04: 有實體。自宗所許世所攝故。猶如現在諸立
0215a05: 過去。未來有體如現在者。皆同數論外道所
0215a06: 計自性體常用有起謝。彼既有過。此亦應然。
0215a07: 是故自稱佛弟子者。應捨此執。現在諸法雖
0215a08: 世俗有而非勝義。所以者何。若勝義有。應不
0215a09: 藉緣。既待緣生猶如幻事。如何可說是真實
0215a10: 有。又現在法有生有滅。猶如幻化。云何實有。
0215a11: 若現在法是實有者。應如所執虛空等性。無
0215a12: 生無滅。豈名現在。又現在法已生未滅。二分
0215a13: 合成。已生待未來。未滅待過去。相待立故。非
0215a14: 實有體。如細等。攬非實法和合而成。如樹
0215a15: 林等。云何實有。又於現在一一法上有多種
0215a16: 性。如何實有。謂一一法皆有蘊性處性界性
0215a17: 有漏無漏世出世間色心等性有無量種。於
0215a18: 諸性中誰實誰假。不可說言。如是等性是義
0215a19: 差別同依一體。除此諸性更有何體。亦不可
0215a20: 言。一性是體餘性是義。同名為性無有差別。
0215a21: 云何一體。餘皆是義。亦不可言。如是等性是
0215a22: 名差別。其義是一。若爾不應生別行解。亦不
0215a23: 可言。差別行解但緣其名。苦無常等種種行
0215a24: 解。皆緣義故。是故一一有為法體皆用無量
0215a25: 性相合成。如舍林等非真實有。但依世俗說
0215a26: 有實體。若言諸性皆是共相。以可說故。如軍
0215a27: 林等。是假非實。比量所得。自相是實現量所
0215a28: 得。既言是實。其相如何。現量所得云何可說。
0215a29: 若不可說。如何言實。若可言實。即應可說。云
0215b01: 何自相是不可說。若言自相假說為實。非是
0215b02: 真實。是則一切若假若實。皆依世俗假想＝相【三】【宮】想＝相【宋】【元】【明】【宮】想相施
0215b03: 設云＝去【明】云去何汝等定執諸法皆有實體。若一切法
0215b04: 皆非實有。如何現前分明可見。鏡像水月健
0215b05: 達縛城。夢境幻事第二月等。分明可見。豈實
0215b06: 有耶。世間所見皆無有實。云何以見證法是
0215b07: 真＝實【三】【宮】真＝實【宋】【元】【明】【宮】真實。覺時所見一切非真。是識所緣如夢所
0215b08: 見。夢心所見決定非真。亂識所緣如第二月。
0215b09: 如是雖無真實法體。而能為境。生現見心。因
0215b10: 斯展轉發生憶念。前後俱緣非真有境。是故
0215b11: 不可以生憶念證法是真。法既非真。時如何
0215b12: 實。若緣妄境生於倒見。境可是虛。見應是實。
0215b13: 境既是虛。見云何實。如在夢中。謂眼等識緣
0215b14: 色等境。覺時知彼二事俱無。妄境倒心亦復
0215b15: 如是。愚夫謂有。聖者知無。有倒心境二種皆
0215b16: 虛。無倒境心＝心境【明】境心心境俱應是實。世俗可爾。勝義不
0215b17: 然。以勝義中心言絕故。若於勝義心言絕者。
0215b18: 云何數說。心境是虛。為破實執。故且言虛。實
0215b19: 執若除。虛亦不有。若實若虛。皆為遣執。依世
0215b20: 俗說。非就勝義。勝義諦言亦是假立。為翻世
0215b21: 俗非有定詮。現見心境可言是無。憶念境心
0215b22: 云何非有。現見尚無。憶念豈有。若一切法都
0215b23: 非實有。如何世間現造善惡。若無善惡。苦樂
0215b24: 亦無。是則撥無一切因果。若撥因果則為邪
0215b25: 見。豈不怖此邪見罪耶。奇哉世間愚癡難悟。
0215b26: 唯知怖罪不識罪因。一切善惡苦樂因果。並
0215b27: 世俗有。勝義中無。我依勝義言不可得。不撥
0215b28: 世俗何成邪見。於世俗中執勝義有。不稱正
0215b29: 理。是為邪見。今於此中為破時執。略說諸法
0215c01: 俗有真無。其義虛實研究是非。於後品中當
0215c02: 廣分別。已略成立遠離二邊中道實義。諸有
0215c03: 聰慧樂勝義人當勤修學。謂常無常二邊邪
0215c04: 執。如其次第。略破應知。
0215c05: 大乘廣百論釋論卷第五
