0565a01: 爾瞻禪師語錄敘
0565a02: 酈氏注水經首載阿育王分齎舍利因起
0565a03: 浮屠于佛泥洹處今在明州之鄞亦所分
0565a04: 造然則浮屠起跡于吾鄉最古況此中山
0565a05: 川靈異外有小白華為海岸孤絕處內則
0565a06: 天童雪竇岳林大梅諸山蜿蟺磅礡梵剎
0565a07: 所立叢叢然韓昌黎謂山川鬱積必生魁
0565a08: 奇之人或隱于浮屠今在吾鄉則亦當求
0565a09: 諸浮屠氏之中也僕嘗與吾友省公悟公
0565a10: 小集山房二公俱鄞人也僕謂曰自三十
0565a11: 年來宗風大熾吾鄉諸公出而撾鼓登座
0565a12: 者雪嶠老人以後凡幾何人二公為余歷
0565a13: 數名藍諸席自越而吳以及于楚石霜爾
0565a14: 瞻和尚其一也公初落在吾鄉之福泉
0565a15: 亦嘗問道于天童密祖其後得法緣蘿人
0565a16: 天交仰始出主石霜今公雖示寂而其所
0565a17: 著語錄固盛行于諸方也僕少重雪嶠老
0565a18: 人喜其意思蕭散如香谷永公翛然松下
0565a19: 今讀石霜語錄及其自贊數章單行獨往
0565a20: 蕭疏廓落不減雪嶠風流吾鄉山川所蒸
0565a21: 果萃于浮屠其魁奇有如此人也石霜在
0565b01: 楚瀏陽先大父嘗官此地僕為兒時猶及
0565b02: 聞其山川土俗今公之教行自越而楚生
0565b03: 州大水遙泛衡湘真可謂法門領袖者也
0565b04: 適公之門人入微禪師持公語錄遙問敘
0565b05: 于僕所以思表其師者甚篤因敘而歸之。
0565b06: 康熙丙午孟冬同里淼亭李文胤合十敬
0565b07: 書
0565b08: 石霜爾瞻禪師語錄序
0565b09: 濟北之道幾遇大風而止再世得西河
0565b10: 師子重振徽音寒冰結面不廢甄陶乃
0565b11: 獲林中疋馬蹋殺天下人於是濟水洪
0565b12: 波復瀾翻於潭湘間數百季來禪學之
0565b13: 輩鮮有不知石霜圓者當時門啟潑天
0565b14: 機深劈箭南公諲老未免斂衽避鋒則
0565b15: 後之唱斯道而繼興者欲光昭前烈不
0565b16: 更難乎故吾於爾瞻尊公不能不嘆羡
0565b17: 有加焉公自緣蘿得法之後晦養衡湘
0565c01: 卒為龍天推挽乃出住石霜栽田博飯
0565c02: 門風壁立四方禪徒羶慕而至唯任本
0565c03: 分鉗錘不少假借由是趨風者日眾時
0565c04: 有當道欲為公營建公慮擾民力卻之
0565c05: 終致寶坊巀嵲窣堵嵯峨莫不從钁頭
0565c06: 邊湧出斯非知明見諦安能行解一如
0565c07: 至是乎先是公以重修圓祖塔不遠千
0565c08: 里問記於予予時不以固陋辭蓋喜其
0565c09: 有功宗圖欲使昭著于天下後世也閱
0565c10: 五年首賢禪人持公語錄至復乞予序
0565c11: 首時公趨寂矣予為之撫膺浩歎以公
0565c12: 之履超行卓將大顯緣蘿之道何日中
0565c13: 而遽曀抑天道其無知耶雖然聿修厥
0565c14: 德無忝爾祖以續光明自足照耀千春
0565c15: 又奚待予言永之嗟乎今之法門梟獍
0566a01: 動越倫常只逞我山之高固頓忘水木
0566a02: 之根源將見雖生之日猶死之年視公
0566a03: 高標得不此彭而彼殤殆有雲泥之隔
0566a04: 哉故予復不辭而再為之序次焉。
0566a05: 天童弘覺忞老人撰
0566a06: 石霜爾瞻尊禪師語錄目次
0566a07: 序
0566a08: 卷上
0566a09: 示眾
0566a10: 上堂
0566a11: 機緣
0566a12: 卷下
0566a13: 拈古
0566a14: 頌古
0566a15: 偈頌
0566a16: 贊
0566a17: 書問
0566a18: 佛事
0566a19: 雜著
0566a20: 附塔銘
0566a21: 
0566a22: 
0566a23: 
0566a24: 
0566a25: 
0566b01: 爾瞻尊禪師語錄卷上
0566b02: 侍者本開記錄
0566b03: 住瀏陽石霜禪寺語錄
0566b04: 據室從上老凍膿盡向者裏刮龜毛截兔角移星換
0566b05: 斗鬼面神頭直得盡大地人望風乞命今日山僧到
0566b06: 來又作麼生拈拄杖卓一下。
0566b07: 掃諸禪師塔拈香將謂遍界不藏依舊埋身荒艸數
0566b08: 百季前向此出沒自繇帶累不肖今日未免搥胸懊
0566b09: 惱奚懊惱落華啼鳥千峰峭。
0566b10: 掃慈明老祖塔拈香親見汾陽滅卻臨濟起黃龍必
0566b11: 死之疾遺害將來縱神鼎倒握之機有甚憑據千古
0566b12: 少叢林眼空無諱忌全身入定艸離離別有佳聲動
0566b13: 天地便禮拜。
0566b14: 掃雷遷塔拈香智不到處切忌道著賣弄一生窮手
0566b15: 腳毒龍湫畔鳳山中要來何假雷霆作顧左右咦。
0566b16: 挂鐘板舉板云見麼又擊鐘云聞麼既然聞見分明
0566b17: 不妨拍拍是令。
0566b18: 立兩序上堂天寒人寒眾眼難瞞佛法世法是精是
0566b19: 賊透得過者把手共行透不過者一串穿卻秪如坐
0566b20: 斷兩頭突出難辨一句又作麼生雪後始知松柏操
0566b21: 事難方見丈夫心。
0566b22: 開爐上堂石霜今日開爐不比諸方常例經行打坐
0566b23: 不拘內外融通無忌不是法爾如然亦非體無去住
0566b24: 衲僧家一箇箇立地頂天幸自轉轆轆地有何禪道
0566b25: 參窮有何身心拘繫行一步踏斷微塵諸佛命根唾
0566b26: 一唾唾破從上列祖巴鼻風流得恁風流意氣甚生
0566b27: 意氣是汝諸人向者裏一肩領荷得行管取六國晏
0566b28: 清太平坐致其或未然山僧今日廣開方便門隨汝
0566b29: 諸人顛倒所欲乃拈拄杖卓一下云要識真金火裏
0566b30: 看。
0566c01: 示眾石霜有路白雲間淺艸蛇橫毒熾然賺卻阿誰
0566c02: 親觸著血流直濺梵王天。
0566c03: 南嶽先和尚忌拈香指真云者老漢生平只愛巖隈
0566c04: 打睡諸方直是無可奈伊何尊上座雖然親依數季
0566c05: 今日燒一炷香不是仁義道中亦非應時施設無端
0566c06: 失錢遭罪至今貧恨徹骨。
0566c07: 示眾舉僧問趙州狗子還有佛性也無州云無師頌
0566c08: 云火星迸裂在當門燒出虛空背上痕滯貨蕩然俱
0566c09: 粉碎翻成赫日迅雷奔。
0566c10: 誕日示眾僧問立地家風即不問四眾臨筵事若何
0566c11: 師云一雨普滋三艸二木進云父母未生前如何是
0566c12: 本來面目師云門前石磉盤進云如何是降誕一句
0566c13: 師云黃金自有黃金價進云了生脫死底人還有過
0566c14: 也無師云秪恐不是玉乃云春山疊亂青春鳥歌聲
0566c15: 滑圓通無礙門晝夜常開豁所以塵說剎說熾然說
0566c16: 無間歇明明七穴八穿一一斬釘截鐵且道生佛未
0566c17: 具朕兆未分以前還有者般消息也無以拂子劃一
0566c18: 劃云家無白澤之圖便下座。
0566c19: 佛誕日示眾舉世尊初生一手指天一手指地周行
0566c20: 七步目顧四方云天上天下惟我獨尊師云大小世
0566c21: 尊作者般去就大似擔水河頭賣不顧傍觀者哂且
0566c22: 道誰是傍觀者良久云月明照見夜行人。
0566c23: 結夏陞座僧問如何是親切一句師云揭卻腦蓋進
0566c24: 云不入霜華室茫然趣兩頭師云放汝三十棒進云
0566c25: 爭奈雲本無心自有從龍之勢師云放下著乃云諸
0566c26: 方禁足顯示護生石霜者裏只了現成三世諸佛匙
0566c27: 挑不上黧奴白牯順時保養一不成單二不成兩明
0566c28: 眼衲僧休鹵莽良久云引水澆蔬五老前披簑側立
0566c29: 千峰上喝一喝。
0566c30: 示眾山田粟米飯野菜淡黃虀喫則從君喫不喫任
0567a01: 東西古人恁麼道要且無為人底意石霜即不然清
0567a02: 苦但隨宜幸無外緣擾任你走東西不如者裏好且
0567a03: 道與古人相去多少。
0567a04: 端午示眾五月五日端午節山僧豈免閒饒舌踏斷
0567a05: 達磨鐵脊梁拽脫釋迦繫驢橛演若迷頭頓息狂百
0567a06: 怪千妖俱殄滅喝一喝。
0567a07: 示眾舉保寧和尚云若說佛法供養大眾眉鬚墮落
0567a08: 若說世法供養大眾入地獄如箭射去此二途說箇
0567a09: 甚麼三寸舌頭無用處一雙空手不成拳師云大小
0567a10: 保寧元來小膽石霜即不然若說佛法供養大眾如
0567a11: 龍得水若說世法供養大眾似虎靠山去此二途又
0567a12: 作麼生從前汗馬無人識只要重論蓋代功。
0567a13: 示眾萬般施設只如常又不驚人又久長古德好言
0567a14: 語只是人多錯會山僧自住茲山多見方來望崖而
0567a15: 退蓋為者裏無禪道佛法與人啄啗還覷得他立地
0567a16: 處麼是汝打初不遇作家一向扶籬摸壁慣了纔遇
0567a17: 人手腳辣便謂難親近難湊泊不見道沒棲泊處離
0567a18: 去來今還信得及麼諸方長老易親近易說話道我
0567a19: 會禪會道有般被他將一杓屎驀頭潑了全然不知
0567a20: 厭惡反為至寶背地裏三三兩兩啾啾唧唧喚作落
0567a21: 艸盤桓盤你屋裏七代先靈從上佛祖出世向火燄
0567a22: 裏垂手無非要人自證自悟不從人得豈有實法繫
0567a23: 人不見先德云從天降下則貧窮從地湧出則富貴
0567a24: 有僧問如何是從天降下則貧窮德云不貴得如何
0567a25: 是從地湧出則富貴德云無中忽有你看他如何天
0567a26: 長劍凜凜神威似明珠走盤不留影跡又不見臨濟
0567a27: 大師問黃檗佛法大意三度被打六十拄杖後被大
0567a28: 愚點破便云元來黃檗佛法無多子者一句子如天
0567a29: 普蓋似地普擎汝諸人若覷得透一任橫身擔荷獨
0567a30: 拔古今其或未然空將未歸意說向欲行人喝一喝。
0567b01: 示眾舉古者道者一片田地分付來多少時也我立
0567b02: 地待你搆去法眼云者一片田地分付來多少時也
0567b03: 我坐地待你搆去佛果云者一片田地分付來多少
0567b04: 時也我今與汝當面慶懺師云立地待你搆坐地待
0567b05: 你搆打開活路頭塞礙還依舊慶懺好言詮爭免忘
0567b06: 前後山僧道者片田地分付來多少時也因甚諸人
0567b07: 踏不著只為分明極翻令所得遲。
0567b08: 示眾一夏已巳過半底事如何判過去已巳過去未來亦
0567b09: 莫算現在本無住十方俱坐斷信手拈來不是塵堂
0567b10: 堂日用隨機變不用更躊躕急須著眼看驀擲拄杖
0567b11: 云是甚麼三十季後莫教孤負石霜。
0567b12: 解制示眾僧問如何是未跨足已巳前三十棒師云西
0567b13: 天斬頭截臂者裏自領出去僧罔措師便打進云者
0567b14: 一棒是賞是罰師又打云一任舉似諸方乃云我若
0567b15: 一向舉揚宗要法堂前艸深一丈如何入得石霜門
0567b16: 見得石霜人不見道全鋒敵勝罕遇知音同死同生
0567b17: 萬中無一抑不得已巳作死馬醫向汝道未跨足已巳前
0567b18: 與汝三十棒了也猶自尋言逐句馳騁問端論玅論
0567b19: 玄較量得失如斯等輩誠實苦哉所以向上一路只
0567b20: 貴機先擬議思量白雲萬里今日布袋解開也汝諸
0567b21: 人又作麼生拈拄杖劃一劃云不可矢上更加尖下
0567b22: 座。
0567b23: 中秋示眾舉僧問巖頭浩浩塵中如何辨主頭云銅
0567b24: 沙鑼裏滿盛油師云大眾還知者老漢落處麼若據
0567b25: 山僧檢點將來大小巖頭只有定亂之謀且無出人
0567b26: 之眼忽有問石霜浩浩塵中如何辨主劈脊便棒諸
0567b27: 人還知山僧落處麼驀地喚回秋夜夢舉頭惟見月
0567b28: 當空。
0567b29: 示眾剔起便行猶鈍置纔聞領略不堪提回頭別有
0567b30: 全身策豈免山僧腦後錐所以言無展事語不投機
0567c01: 承言者喪滯句者迷伶俐漢向未舉時驀跳得出如
0567c02: 白衣拜相平地登僊便見得三世諸佛橫說豎說說
0567c03: 不到歷代祖師東拶西拶拶不及孤迥迥峭巍巍不
0567c04: 動步而遍遊沙界不返聞而親證普門出沒卷舒破
0567c05: 塵破的更說甚麼冰凌上度過九隈劍刃上拾得渾
0567c06: 身又說甚麼香象渡河截流而過見雪峰和尚道
0567c07: 望州亭與汝相見了也烏石嶺與汝相見了也僧堂
0567c08: 前與汝相見了也還知落處麼箭穿紅日影須是射
0567c09: 鵰人喝一喝。
0567c10: 示眾鷲嶺拈華飲光微笑是按牛頭喫艸少林面壁
0567c11: 二祖安心是按牛頭喫艸倩人書偈夜半傳衣是按
0567c12: 牛頭喫艸自此以降遞代迄今其間諸大善知識出
0567c13: 世盡謂有驅耕奪食之機轉地迴天之用箭鋒相拄
0567c14: 鍼芥相投愨其指歸並無一人有天然氣概別立生
0567c15: 涯俱是按牛頭喫艸幸而我此現前一眾不作者般
0567c16: 蟲豸也有破家散宅底也有自作活計底忽有箇衲
0567c17: 僧出來道和尚恁麼說話亦未免按牛頭喫艸山僧
0567c18: 不覺呵呵大笑卻分半院與他何故近代三吳併兩
0567c19: 浙箇般作略眼中稀。
0567c20: 示眾刮龜毛於鐵牛背上玅握玄機截兔角於石女
0567c21: 腰邊現成活計所以道參他活句莫參死句活句下
0567c22: 薦得永劫不忘死句下薦得自救不了只如諸人作
0567c23: 麼生會他活句擊拂子云竹杖化龍去癡人戽夜塘
0567c24: 便下座。
0567c25: 除夕示眾脫情塵透羈鎖空室無人被賊邏昨夜三
0567c26: 更失卻牛天明起來失卻火三頭兩面得人憎玅應
0567c27: 從來無處所阿呵呵會也麼目前誰是未歸人東方
0567c28: 來者東方坐山僧恁麼道已巳是兩手分付了也還會
0567c29: 麼百季三萬六千日欲覓了時無了時。
0567c30: 再住石霜小參避跡他山經二載叢林猶喜未全乖
0568a01: 今朝重整綱維令鐵樹從教華再開所以欲識佛性
0568a02: 義當觀時節因緣時節若至其理自彰故我慈明老
0568a03: 祖在昔宋仁廟時向者裏中興臨濟開托人天遞代
0568a04: 迄今家聲益著山僧既為直下兒孫入此潑天門戶
0568a05: 況現前一眾皆是老成真實之士既蒙攢簇於斯未
0568a06: 免終難推諉拈拄杖卓一下喝一喝云路遙知馬力
0568a07: 歲久見人心復舉臨濟大師道第一句薦得堪與佛
0568a08: 祖為師第二句薦得堪與人天為師第三句薦得自
0568a09: 救不了石霜亦有三句第一句薦得紅爐飛片雪第
0568a10: 二句薦得一劍定煙塵第三句薦得皈依佛法僧具
0568a11: 眼者試辨看。
0568a12: 開爐若休耆宿率弘智諸禪德等請上堂師至法座
0568a13: 前云此寶華王座列祖共登山僧因甚也入者群隊
0568a14: 不見道當爐不避火便陞座拈香祝
0568a15: 聖畢次拈香云者一瓣香辛勤費盡撈摝方知漫言
0568a16: 得地得名直是七華八裂奉為前住東明後住南源
0568a17: 臨濟第三十一世上山下茨先師大和尚以酬法乳
0568a18: 斂歛衣就座上首白椎云法筵龍象眾當觀第一義師
0568a19: 云若論第一義向未舉椎前見得何異一會靈山若
0568a20: 也尚滯見聞不免大家鈍置僧問法幢高建爐弘
0568a21: 開煆聖煉凡即不問如何是奪人不奪境師云雲橫
0568a22: 迷鳥道進云如何是奪境不奪人師云雪盡馬蹄輕
0568a23: 進云如何是人境兩俱奪師云橫按莫邪斬萬機進
0568a24: 云如何是人境俱不奪師云時看流水上高峰進云
0568a25: 人境已巳蒙師指示的的相承一句又作麼生師云須
0568a26: 出他一頭地始得問師登寶座四眾咸臻三要三玄
0568a27: 願垂方便如何是第一玄師云破糞箕進云如何是
0568a28: 第二玄師云禿苕帚進云如何是第三玄師云無底
0568a29: 缽進云如何是第一要師云兩面三頭進云如何是
0568a30: 第二要師云東拋西擲進云如何是第三要師云箭
0568b01: 過西天僧禮拜師云深荷竭力乃云諸佛玅道不從
0568b02: 人得列祖真機截斷眾流當陽風颯颯遍界沒遮欄
0568b03: 全體是大解脫門迥無背向龍睛鶻眼莫窺十聖三
0568b04: 賢罔測只貴猛烈漢一刀劃斷直截承當壁立孤危
0568b05: 縱橫自在如王寶劍揮斥臨時似鏡當臺舉無遺照
0568b06: 如斯話會早涉言詮立限剋期無繩自縛火燄吞卻
0568b07: 三世諸佛即不問且越格斬新一句作麼生道三尺
0568b08: 龍泉光照膽萬人叢裏奪高標復舉法燈禪師云山
0568b09: 僧本欲深棲巖竇隱遁過時蓋緣清涼老人有未了
0568b10: 公案出來為他了卻時有僧問如何是未了公案燈
0568b11: 便打云祖禰不了殃及兒孫僧云過在甚麼處燈云
0568b12: 過在我殃及你師云臨機直絕擒縱逸群法燈可謂
0568b13: 千載流芳惜乎者僧皮下無血山僧卑志本亦如斯
0568b14: 奈緣南嶽先師有未了公案出來為他了卻眾中或
0568b15: 有人問如何是未了公案山僧卻不行棒但向道快
0568b16: 便難逢若是箇人必然袒肩負荷有麼有麼結座云
0568b17: 諦觀法王法法王法如是下座。
0568b18: 上堂僧問敗葉堆雲深慚孤客狼籍家私即不問如
0568b19: 何是石霜境師云獅峰口向天進云如何是境中人
0568b20: 師云當門齒缺僧擬進語師云過一邊立乃云久雨
0568b21: 不晴浸爛衲僧鼻孔久雨既晴衲僧皮草向甚處曬
0568b22: 眼若作佛法商量啞卻我口不作佛法商量瞎卻你
0568b23: 眼汝諸人還緇素得出麼直饒緇素得出切忌錯認
0568b24: 定盤星喝一喝下座。
0568b25: 臘八上堂僧問雪嶺家風即不問如何是賓中賓師
0568b26: 云倚門傍戶可憐生如何是賓中主師云獨行無伴
0568b27: 侶如何是主中賓師云拔劍攪龍門如何是主中主
0568b28: 師云萬仞峰頭不露蹤進云賓主已巳蒙師指示向上
0568b29: 一句作麼生道師便打乃云六季無計安排賺殺碧
0568b30: 天星現蓬頭垢面出來了卻現成公案敢問諸人如
0568c01: 何是現成公案東澗水流西澗水南山雲起北山雲
0568c02: 復舉東山演祖云戒定慧相扶堂堂大丈夫吹毛光
0568c03: 燦爛佛祖不同途師云打開無盡寶藏運出自己巳家
0568c04: 珍還他演祖石霜即不然一棒一條痕一掌一握血
0568c05: 鯰魚上竹竿快鷂趁不及且道古人是今人是喝一
0568c06: 喝。
0568c07: 上堂德山棒臨濟喝塞壑填溝雪峰毬禾山鼓乞兒
0568c08: 伎倆虎項下金鈴阿誰解得勾賊破家扇子既破還
0568c09: 我犀牛兒來餬餅裏討甚麼汁驀拈拄杖劃一劃下
0568c10: 座。
0568c11: 晚參尋牛須訪跡學道貴無心跡在牛還在無心道
0568c12: 易尋古人一期方便言不虛發既是無心且作麼生
0568c13: 尋良久云到得深山更深處豈知無計避王徭。
0568c14: 元旦上堂僧問三陽開泰萬物維新覿面一句請師
0568c15: 垂示師云扶桑已巳現一輪紅進云可謂東君行正令
0568c16: 華發樹頭春師云急著眼乃云祖師心印狀如鐵牛
0568c17: 之機去即印住住即印破該萬有以包含總大千而
0568c18: 捏聚所以一毫現神變一切佛同說經於無量劫不
0568c19: 得其邊際如是則昨朝舊歲今日新季又作麼生一
0568c20: 把柳絲收不得和煙搭在玉欄干。
0568c21: 解制上堂僧問頓悟華情已巳菩提果自成如何是頓
0568c22: 悟底意師云三生六十劫進云如何是菩提果自成
0568c23: 師便打乃云把斷世界不漏絲毫落在時人窠窟拈
0568c24: 卻目前機拔出眼中屑如斬一縷絲一斬一切斷未
0568c25: 免落七落八更若東勝神洲走馬南贍部洲喫撲西
0568c26: 瞿耶尼射箭北鬱單越中垛直得擎頭帶角絕羅籠
0568c27: 猶未知向上一竅所以道此事如擊石火似閃電光
0568c28: 搆得搆不得未免喪身失命到箇裏撥一線道拶透
0568c29: 全機便可坐斷毘盧頂不稟釋迦文說什麼露柱著
0568c30: 衫南嶽去燈籠脫帽上天台一任天上人間逍遙自
0569a01: 在其或未然饒伊走盡天涯大有人穿卻鼻孔喝一
0569a02: 喝卓拄杖。
0569a03: 雲居大眾設齋請上堂擊碎驪龍明月珠縱橫無住
0569a04: 跳出無生獅子窟哮吼驚群透頂透底絕羅籠亙古
0569a05: 亙今無背向山僧昔住雲居如羚羊挂角杳絕蹤繇
0569a06: 今者來茲石霜合水和泥通身露布與麼中不與麼
0569a07: 暗透兩重關不與麼中卻與麼全提向上路敢問大
0569a08: 眾且道住雲居住石霜畢竟是一是二豈容淺見衲
0569a09: 僧會唯許通方作者知喝一喝。
0569a10: 往浙歸上堂舉黃龍南禪師出山歸有頌云去時一
0569a11: 溪流水送回來滿谷白雲迎一身去住非去住二物
0569a12: 無情似有情應菴老祖出山歸亦有頌云去時冒雨
0569a13: 連宵去回來帶水復拖泥自怪一生無定力尋常多
0569a14: 被業風吹師云二大老美則美矣未免太波挈生山
0569a15: 僧亦有一頌舉似大眾去日煙波萬里遙回時風月
0569a16: 杖頭挑乾坤老我無拘束閒殺龍門萬仞標。
0569a17: 結制上堂大無外小無內拋擲百千三昧句亦鏟意
0569a18: 亦鏟閃爍摩醯隻眼坐斷千聖頂一一珠回玉轉
0569a19: 所以道未明心地印難透祖師關透過祖師關全彰
0569a20: 心地印臨濟喫黃檗六十痛棒高安灘上知歸興化
0569a21: 被大覺脫下衲衣親見臨濟在黃檗喫棒底道理如
0569a22: 斯標格脫體現前一句當天迥絕依倚到箇裏何修
0569a23: 不證何覺不圓出沒卷舒頭正尾正且不涉功勳直
0569a24: 下坐斷一句作麼生道蒲團靜倚無餘事永日寥寥
0569a25: 賀太平復舉黃龍南禪師云世間有五種不易第一
0569a26: 施者不易第二化者不易第三轉生作熟不易第四
0569a27: 端坐食者不易且道第五不易是甚麼人良久云
0569a28: 下座時翠嵒真為首座藏主問真第五不易是誰真
0569a29: 云腦後見腮莫與往來石霜即不然第五不易是誰
0569a30: 有眼無耳朵六月火邊坐。
0569b01: 晚參萬法是心光諸緣惟性曉本無迷悟人只要今
0569b02: 日了驀拈拄杖云拄杖子穿卻諸人鼻孔即不問秖
0569b03: 如昨日晴今日雨畢竟明甚麼邊事喝一喝云在家
0569b04: 疑是客別國卻為親。
0569b05: 解制上堂四月十五日結七月十五日解明月珠旋
0569b06: 冰玉盤千眼大悲鬥光彩喝。
0569b07: 中秋上堂見山不是山見水何魯別山河及大地都
0569b08: 是一輪月大眾古德恁麼道一時漏逗了也山河大
0569b09: 地既是一輪月則無古今圓缺之殊寧有去來明暗
0569b10: 之相十虛通徹高下混融乾轉坤旋攝他不著說什
0569b11: 麼描不成畫不就昨夜三更白如晝拍案一下云笑
0569b12: 殺寒山子清光付與誰。
0569b13: 元旦上堂監寺問喜逢元旦日春意事如何師云好
0569b14: 心為常住寺禮拜云萬福師乃舉香嚴閑禪師云去
0569b15: 季貧未是貧今季貧始是貧去季貧有卓錐之地今
0569b16: 季貧連錐也無真淨文禪師云山僧即不然去季富
0569b17: 未是富今季富始是富去季富秖有一領黑黲布褊
0569b18: 衫今季富添得一條雲水百衲袈裟歲朝抖擻呈禪
0569b19: 眾實為風流出當家師云二大老恁麼說話大似徐
0569b20: 六擔板山僧者裏卻不然數季以來也無貧可訴也
0569b21: 無富可誇秪是如常鞭起者頭水牯牛有時趁向千
0569b22: 峰頂上臥月眠雲有時放出小隴平坡水足艸足若
0569b23: 是國王田地犯與不犯不必較之何故不見道隨分
0569b24: 納些些擊拂子下座。
0569b25: 晚參今朝正月二十日煖風和時節頭頭海印發光
0569b26: 因甚守著驢橛。
0569b27: 上堂僧問斬新一曲知音少迥出威音作麼生師云
0569b28: 龜毛拂子長三尺進云如是則前後坐斷也師云優
0569b29: 缽羅華火裏開進云昔日世尊在然燈佛所於法實
0569b30: 無所得和尚在南嶽先和尚處還曾受指授也無師
0569c01: 云家家觀世音乃云無生大道越常情該括乾坤總
0569c02: 現成白牯狸奴爭手眼百華叢裏度金針拈拄杖云
0569c03: 者是金針喚甚麼作狸奴白牯卓拄杖云者是狸奴
0569c04: 白牯喚甚麼作金針向者裏定當得出一任他方此
0569c05: 土七縱八橫入火不燒入水不溺能覆護一切一切
0569c06: 拘繫不得直得天人拱手無路十地窺覷無門說甚
0569c07: 麼智不到處切忌道著道著即頭角生即今頭角生
0569c08: 也且道是牛是馬又卓拄杖云來季更有新條在惱
0569c09: 亂春風卒未休復舉僧問霜華諸禪師咫尺之間為
0569c10: 甚麼不睹師顏諸云我道遍界不曾藏其僧復問雪
0569c11: 峰遍界不曾藏意旨如何峰云甚麼處不是石霜師
0569c12: 云二大老一人舌拄梵天一人華鋪錦上若說雪峰
0569c13: 華鋪錦上亦不得若說霜華舌拄梵天亦不得還揀
0569c14: 得出麼若揀得出如久客還故鄉若揀不出且居門
0569c15: 外。
0569c16: 佛誕上堂淨法界身懷州牛喫禾本無出沒益州馬
0569c17: 腹脹大悲願力天下覓醫人示現受生炙豬左膊上
0569c18: 大眾釋迦老子被杜順和尚將龜毛索子一串穿卻
0569c19: 擲向諸人面前了也你擬向者裏更覓箇甚麼以拄
0569c20: 杖一時趁下。
0569c21: 上堂一槌便透殺人須是殺人刀不假一槌活人須
0569c22: 是活人劍拈卻膱脂帽子脫卻鶻臭布衫突出頂
0569c23: 一機洞徹十虛無間東頭買貴西頭賣賤即且置總
0569c24: 不恁麼來因甚普化卻道明日大悲院裏有齋甜瓜
0569c25: 徹蒂甜苦瓠連根苦。
0569c26: 上堂萬里無寸艸珊瑚枝上日杲杲出門便是艸吹
0569c27: 毛截斷閒之遶金鎖玄關一擊開清風月下休尋討
0569c28: 休尋討家家門首長安道。
0569c29: 慧聞大德率衡甫居士設齋請上堂僧問時節因緣
0569c30: 即不問五家宗旨請師分如何是臨濟宗師云一刀
0570a01: 兩段進云如何是溈仰宗師云體用雙陳進云如何
0570a02: 是雲門宗師云三關等破進云如何是曹洞宗師云
0570a03: 夜半繡鴛鴦進云如何是法眼宗師云劄進云五家
0570a04: 宗旨蒙師指一句當天事若何師云出得荊棘林是
0570a05: 好手問如何是覿面全提句師云四稜著地進云如
0570a06: 何是撒手懸崖句師云船子下揚州問玄玅機關即
0570a07: 不問當陽一句若為論師云曉來枕上鶯聲碎進云
0570a08: 今日居士設齋請和尚陞座未審說什麼法師云罕
0570a09: 逢穿耳客多見刻舟人僧云也不得壓良為賤師云
0570a10: 過乃云道人行處如火燒冰香象渡河截流而過直
0570a11: 得塵塵爾念念爾不越聞見覺知打開無盡法藏覓
0570a12: 心了不可得金毛獅子尾吒沙覓罪性了不可得長
0570a13: 劍倚天光燦爛有如是奇特有如是神用因甚甘贄
0570a14: 行者特陳供養南泉打破粥鍋喝一喝貪他一粒米
0570a15: 失卻半季糧復舉昔有秀才問趙州佛不違眾生願
0570a16: 是否州曰是才曰就取和尚手中拄杖得麼州曰君
0570a17: 子不奪人所好才曰我非君子州曰我亦不是佛師
0570a18: 云一挨一拶一卷一舒通變臨時活脫自在是則二
0570a19: 俱作家可惜趙州拄杖子卻成滯貨今日承衡甫居
0570a20: 士訪及山僧卻不用乞取便乃雙手分付若也擬接
0570a21: 則沒交涉了也具眼底試甄別看。
0570a22: 結夏上堂禁足護生循途守轍斬新條令掘地覓天
0570a23: 石霜者裏一向九十日為一夏不是越例施行亦非
0570a24: 坐觀成敗還委悉麼行到水窮際坐看雲起時。
0570a25: 上堂杜拗居山絕外緣生涯事事钁頭邊劫初面目
0570a26: 渾呈露方顯吾宗玅不傳拈拄杖云是甚麼擲下云
0570a27: 急急如律令敕。
0570a28: 得禪人誕日請上堂僧問靈山示眾迦葉親聞和尚
0570a29: 陞堂許誰話會師云鷂子過新羅乃云一見便見一
0570a30: 得永得亙古亙今紅爐點雪胞胎未具全彰本地風
0570b01: 光文彩未形展露衲僧巴鼻到箇裏直得無恩不報
0570b02: 無德不酬絕後光前萬仞壁立且道橫身為物一句
0570b03: 又作麼生拈起少林無孔笛等閒吹徹萬季歡。
0570b04: 上堂若作一句商量盡大地人披枷帶鎖不作一句
0570b05: 商量你諸人向甚麼處摸索直饒頭頭上了物物上
0570b06: 明猶是者邊消息未能透過那邊喝一喝不是知音
0570b07: 者徒勞話歲寒。
0570b08: 示眾僧問語默涉離微如何通不犯師云君山點破
0570b09: 洞庭湖乃云石霜無法說抽釘要拔楔撩起即便行
0570b10: 早已巳遲八刻驀拈拄杖云你有拄杖子與你拄杖子
0570b11: 你無拄杖子奪你拄杖子顧左右良久喝一喝擲下
0570b12: 拄杖。
0570b13: 臘八日純如大德請上堂僧問雪山成道自古至今
0570b14: 秪如世尊畢竟悟箇什麼師云逼塞虛空進云恁麼
0570b15: 則符到奉行去也師云切忌錯承當進云如斯問答
0570b16: 已巳涉功勳向上全提請師速道師云穿卻髑髏乃云
0570b17: 大智洞明爍破昏衢之暗大機普應全彰解脫之門
0570b18: 橫該豎抹振宏綱蓋色騎聲通互換互換則且置莫
0570b19: 有證得者麼若也證得非僧非俗無黨無偏烜赫現
0570b20: 前七通八達釋迦老子明星現時成等正覺便是者
0570b21: 箇時節所以一處通千處百處一時通一處透千處
0570b22: 百處一時透正當與麼時功圓果滿啟後開先且道
0570b23: 承誰恩力卓拄杖云經天緯地人無數誰踏毘盧頂
0570b24: 上行。
0570b25: 開爐悟生大德設齋請上堂僧問爐現成如何是
0570b26: 和尚的的為人一句師云簷聲不斷前旬雨進云與
0570b27: 麼則數聲清磬是非外一箇閑人天地間師云非汝
0570b28: 境界乃云久矣不陞堂好事對眾說東弗于逮展缽
0570b29: 盂西瞿耶尼飽不徹耀驪珠翔鳳翮白牯狸奴恣歡
0570b30: 悅喝燄燄紅爐放木鵝鐵輪天子寰中敕復喝一喝。
0570c01: 示眾有相身中無相身無明路上無生路好大眾古
0570c02: 人見處今人行處眼豎頂門符懸肘臂有卷有舒沒
0570c03: 巴沒鼻卓拄杖得風流處且風流有意氣時增意氣。
0570c04: 臘八日隱賢大德設齋請上堂僧問成道之期即不
0570c05: 問即今釋迦老子在什麼處師便打進云奼女已巳歸
0570c06: 霄漢去師云獃郎猶向火邊蹲僧便喝師又打問如
0570c07: 何是戒師云塞北千人帳如何是定師云江南萬斛
0570c08: 舟如何是慧師云吳中石佛大僧禮拜師云放過一
0570c09: 著乃云二千五百季前黃面老子於是日夜半睹明
0570c10: 星悟道嘆云奇哉一切眾生具有如來智慧德相但
0570c11: 以妄想執著而不能證得喝當時有人下得者一喝
0570c12: 便見瓦解冰消免致四十九季重重納敗事到于今
0570c13: 不免將錯就錯驀舉拂明星現也眾中莫有眼開心
0570c14: 悟底麼良久丈夫自有衝霄志不向如來行處行復
0570c15: 喝一喝。
0570c16: 元旦上堂萬象森羅一法所印古皇律令任運無私
0570c17: 日照高巖爛爛黃金之色雪消寒嶠泠泠瀑布之聲
0570c18: 普門脫體風流文殊容身無地所以道假使心通無
0570c19: 量時歷劫何曾異今日且道今日事作麼生太平本
0570c20: 是將軍致不許將軍見太平。
0570c21: 解制上堂僧問雲水盡從今日解千山雪覆事如何
0570c22: 師云拔出眼中楔進云男兒自有衝霄志不向他人
0570c23: 行處行師云腳跟下黑漆漆地僧擬議師便打進云
0570c24: 秪如黑白未分已前者一著子落在甚麼處師又打
0570c25: 云棒打不死漢問樓閣門開示現今日親切一句請
0570c26: 師指南師云更嫌箇甚麼進云因甚麼玅高峰頂不
0570c27: 許商量師云汝不妨伶俐進云也要通箇消息師云
0570c28: 可惜許乃云玅峰孤頂不許商量知恩者少黑白未
0570c29: 分一著落處罕遇仙陀是以雲月溪山顯示祕密法
0570c30: 印樹林水鳥展演奇特化機機機相副迥絕安排印
0571a01: 印該通全超向背者裏薦得釋迦拱手彌勒歸降其
0571a02: 或未然路從平處險人向靜中忙喝一喝。
0571a03: 上堂打破大唐國覓一箇不會佛法底人難得且道
0571a04: 不會佛法底人有甚長處夜來曲臂支頭睡不怕人
0571a05: 來偷枕頭。
0571a06: 上堂三世諸佛提掇不起歷代祖師宣揚不及石霜
0571a07: 徹底老婆心一味插田博飯喫。
0571a08: 雲菴大師靈骨東還請入山設供拈香為雨為雲何
0571a09: 忌諱吾兄此日暢襟懷同條生不同條死一句無私
0571a10: 遍九垓。
0571a11: 佛成道日薦嚴請上堂僧問向上一路千聖不傳還
0571a12: 端的也無師云情知汝向者裏躲跟進云秪如孝眷
0571a13: 傾誠懇請和尚陞座說法未審獲何利益師云立地
0571a14: 成佛進云一句了然超百億萬靈咸悉賴師恩師云
0571a15: 語脈裏轉卻乃云寬廓非外驪珠在握寂寥非內利
0571a16: 劍揮空不滅不生突出須彌橫海上同得同證百千
0571a17: 獅子現毫端正恁麼時直得老釋迦無潛形竄影之
0571a18: 地則且置秖如和菴耆宿端的在甚麼處無漏國中
0571a19: 藏不得千華影裏示全身。
0571a20: 上堂日可冷月可熱眾魔不能壞真說諸人要知真
0571a21: 說麼塞卻耳根分明聽取。
0571a22: 示眾舉南泉示眾云昨夜三更文殊普賢起佛見法
0571a23: 見各與二十棒貶向二鐵圍山趙州出眾云和尚棒
0571a24: 教誰喫泉云王老師有甚過州便禮拜雲門云深領
0571a25: 和尚慈悲某甲歸衣缽下得箇安樂南嶽先師云雲
0571a26: 門大似雷門布鼓取笑傍觀殊不知趙州禮拜不是
0571a27: 好心師云先師恁麼拈提只知其一不知其二當時
0571a28: 王老師若不得趙州赤身擔荷洎合勞而無功雲門
0571a29: 雖則冷處著把火未免以己巳方人具眼者辨取。
0571a30: 上堂諸佛出世龜背刮毛祖師西來兔頭截角一大
0571b01: 藏教拭瘡疣故紙明眼衲僧到者裏口似磉盤諸禪
0571b02: 德合作麼生劍閣路雖險夜行人更多喝一喝。
0571b03: 師誕日兩序請上堂僧問獨弄單拈即不問向上全
0571b04: 提事若何師云猛虎當路踞進云秖如慈雲遍覆法
0571b05: 雨普滋畢竟恩歸何所師云人天榜樣進云恁麼則
0571b06: 正令當行十方坐斷師云伶俐衲僧問世尊初降指
0571b07: 地指天和尚誕期有何垂示師云一舉四十九進云
0571b08: 恁麼則兩輪交互照千古永光輝師云卻不恁麼進
0571b09: 云秖如向去底事又作麼生師云雲閒峰頂進云卻
0571b10: 來時又如何師云月在波心進云若不上來爭辨端
0571b11: 的師云且緩緩乃云未離兜率版齒生毛已巳降皇宮
0571b12: 腳不點地未出母胎蠅子放卵度人已巳畢鐵作面皮
0571b13: 釋迦老子從久遠劫修來一片廣大赤心今日被石
0571b14: 霜一時華劈了也眾中莫有不甘底出來如何若何
0571b15: 山僧索性一不做二不休有麼攜取詩書歸舊隱野
0571b16: 華啼鳥一般春。
0571b17: 示眾舉慶諸禪師因裴休丞相訪及諸乃拈裴公手
0571b18: 中笏問云在天子手中為圭在大夫手中為笏在山
0571b19: 僧手中喚作甚麼裴無語遂留下師云諸禪師有季
0571b20: 無德愛討便宜當時山僧若作裴公見恁麼問但云
0571b21: 卻請和尚道看伊眼目定動拈笏便行直饒有生擒
0571b22: 活捉之機也無用處。
0571b23: 示眾諸苦所因貪欲為本若滅貪欲無所依止老釋
0571b24: 迦用盡自己巳心笑破他人口石霜一眾每日不是抴
0571b25: 石便是搬土討甚依止來鳴版赴堂展缽放參伸腳
0571b26: 打眠欲什麼碗靈利漢不用瞻前顧後當下縱橫十
0571b27: 字不見道處處真處處真塵塵盡是本來人真實說
0571b28: 時聲不現正體堂堂沒卻身既是正體堂堂因甚麼
0571b29: 沒卻身如斯標致雖清拙大丈夫兒合自由。
0571b30: 上堂十方共聚互換主賓正眼洞明靈符光彩明投
0571c01: 暗合戛玉鏗金正按傍提斬釘截鐵一一超宗越格
0571c02: 頭頭艸偃風行正恁麼時作麼生路逢死蛇莫打殺
0571c03: 無底籃子盛將歸。
0571c04: 臘八上堂舉世尊睹明星悟道因緣師云黃面老人
0571c05: 固是為眾竭力豈免禍出私門以致後代兒孫一箇
0571c06: 箇騎賊馬趁賊奪賊刀殺賊雖然若無舉鼎拔山力
0571c07: 千里烏騅不易騎。
0571c08: 上堂僧出師便打云道道僧禮拜師復打乃云道是
0571c09: 常道法是常法一句截流萬機寑削楊岐一頭驢只
0571c10: 有三隻腳喝一喝。
0571c11: 開爐上堂問如何是鎔凡鍜聖句師云坐地到長安
0571c12: 進云銅頭鐵額如龍虎看取金剛栗棘蓬師云爭奈
0571c13: 老僧何進云只如打破牢關佛祖不為底人到來時
0571c14: 如何師云階下立進云恁麼則何妨行異類撒手混
0571c15: 泥塵師云莫亂走乃云鎔凡鍜聖句坐地到長安佛
0571c16: 祖不為底卻從階下立出匣神鋒射斗寒一揮萬里
0571c17: 烽煙息無賓主話火爐頭向下文長付來日。
0571c18: 示眾舉雪竇云見一則瞎汝眼知一則翳汝眼翳生
0571c19: 則天上人間瞎卻則三頭六臂或若辨得許爾十字
0571c20: 縱橫師云大小雪竇只說到者裏石霜即不然見一
0571c21: 則沒卻汝知一則塞卻汝塞卻則舌覆金錢沒卻則
0571c22: 毛頭星現或若辨得雖是善因而招惡果。
0571c23: 臘八示眾問向上宗乘畢竟以何為據師云脫卻籠
0571c24: 頭卸卻角駝進云此日雪山開正眼葛藤裏面出頭
0571c25: 來師云莫謗他好進云雪後始知松柏操夜深方見
0571c26: 把鍼人師云未必心頭似口頭乃云釋迦老子未踰
0571c27: 王城左眼半斤既到雪山右眼八兩乃至枯坐六季
0571c28: 於是日剛道睹星大悟無端眼見空華遞代以來一
0571c29: 人傳虛萬人傳實其間能有幾人解分緇素石霜今
0571c30: 日不顧危亡據款結案去也黃金自有黃金價終不
0572a01: 和沙賣與人下座。
0572a02: 晚參即今休去便休去欲覓了時無了時古人恁麼
0572a03: 道已巳是作死馬醫了也汝等諸人更擬討箇甚麼以
0572a04: 拄杖趁散。
0572a05: 元旦上堂問如何是聖諦第一義師云須彌頂上擊
0572a06: 金鐘進云從上來事未有人當頭道著請師當頭道
0572a07: 師云赤腳上船進云恁麼則天上有星皆拱北人間
0572a08: 無水不朝東師云聽事不真乃云總持門大啟道泰
0572a09: 時亨列祖令當行河清海晏千靈由茲頂戴萬象以
0572a10: 此覆藏直得塵塵運無盡輪張公喫酒李公醉法法
0572a11: 現堅密體借婆帔子拜婆季所以道一切智智清淨
0572a12: 無二無二分無別無斷故正當恁麼時且越格斬新
0572a13: 一句作麼生道但見皇風成一片不知何處是封疆。
0572a14: 解制示眾會則目前包裹不會則包裹目前會與不
0572a15: 會俱拈卻包裹而今盡打開且中間事作麼生喝一
0572a16: 喝云莫將閒學解埋沒祖師心。
0572a17: 佛誕示眾釋迦老子多生深種毒因纔出頭來便鼓
0572a18: 毒氣直饒雲門正令全提簡點將來要且中毒不少
0572a19: 眾中莫有不受毒氣所熏底麼設有未具衲僧眼在
0572a20: 畢竟如何下座同到佛殿各與惡水一杓將錯就錯
0572a21: 不是差事喝一喝。
0572a22: 示眾聞名而來見面而去秪如未聞未見以前向甚
0572a23: 處著倒既聞既見以後又向甚處出頭縱饒向者裏
0572a24: 倜儻分明猶是膠柱調絃未見七通八達所以道言
0572a25: 前薦得滯彀迷封句下精通觸途狂見還委麼劍去
0572a26: 久矣爾方刻舟。
0572a27: 對靈小參金剛正體湛湛虛凝般若靈光塵塵解脫
0572a28: 所以道不思議解脫力玅用恒沙也無極若玅用去
0572a29: 生死根斷聖凡路絕無生永證心地頓空淨裸裸赤
0572a30: 灑灑沒可把印瑞二上座還知落處麼聲前突出摩
0572b01: 醯眼脫體縱橫淨域中喝一喝。
0572b02: 開爐示眾一念萬季萬季一念打破虛空全無背面
0572b03: 三世諸佛向火燄裏轉大法輪泥裏洗土火燄為三
0572b04: 世諸佛說法三世諸佛立地聽轉見不堪七通八達
0572b05: 絕承當離相離名全體現若踏著去越聖超凡是甚
0572b06: 麼閑事便可以鎔瓶盤釵釧為一金攪酥酪醍醐為
0572b07: 一味同生同死全主全賓苟或未然白雲深處從君
0572b08: 臥切忌寒灰燒殺人。
0572b09: 示眾問曹溪一滴源遠流長石霜家風古今一色源
0572b10: 遠流長即不問古今一色事如何師云未問已巳前百
0572b11: 雜碎僧禮拜師便打乃云我宗無語句漏逗不少亦
0572b12: 無一法與人罪不重科縱使向高高山頂立深深海
0572b13: 底行腳跟下尚有事在畢竟如何得勦絕去良久云
0572b14: 衲被幪頭萬事休此時山僧都不會。
0572b15: 元旦示眾送舊迎新兩彩一賽赫日當空清風下載
0572b16: 不逐四時變遷渾是一真法界小無內大無外不見
0572b17: 一法即如來是則名為觀自在。
0572b18: 解制示眾山僧一期已巳來不曾與諸人說一字雖不
0572b19: 說諱不得諸人一期已巳來亦不曾聞一字雖不聞避
0572b20: 不得既避不得不聞而聞既諱不得不說而說不說
0572b21: 而說徹骨徹髓不聞而聞透頂透底於此明得拈來
0572b22: 瓦礫盡是黃金脫或未然上品醍醐反成毒藥喝一
0572b23: 喝。
0572b24: 示眾寒則普寒熱則普熱三世諸佛茅溷籌列代祖
0572b25: 師繫驢橛可中有箇漢聞恁麼道便乃拈卻炙脂帽
0572b26: 子脫卻鶻臭布衫山僧捉來痛與三十棒何故殺人
0572b27: 刀活人劍。
0572b28: 開爐示眾諸方聚眾悉假外來石霜住山概從內辦
0572b29: 內辦底不通水泄截斷天下衲子腳跟外來底錦上
0572b30: 鋪華橫穿香積如來鼻孔秪如不涉內外覿體無私
0572c01: 一句作麼生道紅爐爆出銕烏龜。
0572c02: 佛成道日薦亡請上堂問如何是應時及節一句師
0572c03: 卓拄杖進云即今舉揚般若未審學修公還來聽法
0572c04: 也無師云蚤已巳穿過髑髏進云恁麼則無縫塔中雲
0572c05: 匼匝不萌枝上月團圓師云且過一邊問運吹毛人
0572c06: 天膽落懸寶鏡佛祖潛蹤要津把斷即且置薦嚴一
0572c07: 句事如何師云剎竿頭上禮西方進云虛空可量風
0572c08: 可繫無能盡說佛功德如何是佛功德師云棒下迸
0572c09: 流星進云秪如高沙彌未登戒品便云具足且道他
0572c10: 具甚麼眼師云瞎僧禮拜師便打乃云生佛未具已巳
0572c11: 前杳無得失朕兆既分之後一線纔通迥離凡聖絕
0572c12: 名模超越死生無背向既無背向不妨隨處作主遇
0572c13: 緣即宗既絕名模灼然物我一體塵剎混融且的的
0572c14: 親承直超安養一句作麼生道三世十方俱坐斷倚
0572c15: 天長劍逼人寒。
0572c16: 示眾舉僧問雲門死向甚麼處去雲門對他道在什
0572c17: 麼處華藏傑祖云雲門秉殺人刀活人劍簡點將來
0572c18: 要且不知去處或有問華藏死向甚麼處去只向他
0572c19: 道熏風自南來殿閣生微涼傑祖恁麼道固是斬釘
0572c20: 截鐵若是去處亦未知在或有問石霜死向什麼處
0572c21: 去但向他道瓠苦連根瓜甜徹蒂。
0572c22: 開爐上堂問九旬結制端為何事師云為汝漆桶不
0572c23: 快十五日已巳前諸佛生如何是生底道理師云眨上
0572c24: 眉毛十五日已巳後諸佛滅又作麼生師云腦後薦取
0572c25: 正當十五日又且如何師云放汝三十棒進云恁麼
0572c26: 則龍得水時添意氣虎逢山色長威獰師云念話杜
0572c27: 家問若喚作火燎卻面門不喚作火凍殺有分如何
0572c28: 是親切受用師云一槌擊碎進云恁麼則百匝千重
0572c29: 去也師云急須抖擻眼中塵進云若無舉鼎拔山力
0572c30: 千里烏騅不易騎師云易開終始口難保歲寒心乃
0573a01: 云一刀兩段未稱衲僧撩起便行早不著便設使未
0573a02: 言先領自救不了更若按下雲頭必死之疾諸禪德
0573a03: 到者裏如何得相應去紅爐燄裏重添火烜赫金剛
0573a04: 眼自開。
0573a05: 象巖禪德供法被示眾問香飄嶽嶺果結霜華從上
0573a06: 相承請師一句師云三腳蝦蟆著錦襠問象骨崖高
0573a07: 乞師一接師云沒者閑工夫進云莫便是和尚為人
0573a08: 處麼師云下坡不走快便難逢進云恁麼則艸偃風
0573a09: 行得自由師云錯會不少乃云麤疏布法被揭示無
0573a10: 向背要知來處親不枉人天會且道畢竟從甚麼處
0573a11: 來海神知貴不知價留與人間光照夜。
0573a12: 上堂問水牯未出欄時如何師云藏頭縮尾出欄後
0573a13: 如何師云切莫犯人苗稼出與未出時如何師云未
0573a14: 有喫棒分問洪波浩渺白浪滔天道吾靈骨畢竟在
0573a15: 什麼處師便打僧喝師又打僧云秪如漸源肩鍬便
0573a16: 出又作麼生師云你向甚處去來僧喝師復打僧云
0573a17: 好手手中呈好手紅心心裏中紅心師云十萬八千
0573a18: 乃云曉日騰輝碧霄絕翳朔風凜冽枯木龍吟正當
0573a19: 恁麼時直得太子橋洞契無生將軍洞點頭自許霜
0573a20: 華潭浩然大徹雷遷塔拍手證明汝諸人總來者裏
0573a21: 開眼瞌睡笑破露柱口脣咄。
0573a22: 示眾威音王已巳前金刀剪不開威音王已巳後鐵蛇鑽
0573a23: 不入正當今日直得孤迥迥峭巍巍灼然萬戶俱開
0573a24: 廓爾全機出沒便恁麼見得猶涉化門未是衲僧巴
0573a25: 鼻且如何是衲僧巴鼻無智人前莫說打你頭破額
0573a26: 裂。
0573a27: 臘八日道係道膺剃染上堂問遠客還故鄉時如何
0573a28: 師云吞聲削跡進云恁麼則江山雖異風月一般師
0573a29: 云那裏是一般處僧擬議師便喝進云秪如昔日丹
0573a30: 霞鏟艸見何道理師云無道理可見進云如是則人
0573b01: 歸大國方知貴水到瀟湘一樣清師云更說道理問
0573b02: 昨日夜叉心今朝菩薩面菩薩與夜叉不隔一條線
0573b03: 如何是不隔底句師云劄進云恁麼則彈指圓成八
0573b04: 萬門剎那滅卻三祇劫師云禮拜了退乃云剃髮著
0573b05: 袈裟宜應行聖道以拄杖擊香几云不是聖道所以
0573b06: 行築觀音坐壓勢至髑髏常千世界鼻孔摩觸家風
0573b07: 便恁麼擔荷得去非但丹霞鏟艸直饒雪嶺明星俱
0573b08: 不出者箇時節其或未然擲拄杖云文殊自文殊解
0573b09: 脫自解脫。
0573b10: 薦亡請上堂問寒梅頻破玉東君令已巳行薦嚴親切
0573b11: 句請師直指陳師云好生聽取進云明眼宗師天然
0573b12: 有在師云是甚麼說話乃云身從無相中受生猶如
0573b13: 幻出諸形相幻人心識本來無罪福皆空無所住從
0573b14: 上諸聖莫不於無所住處示生無所住處示滅生滅
0573b15: 既無所住當知生本無生滅本無滅所以道生滅滅
0573b16: 已巳寂滅現前如是則小中現大大中現小隨處作主
0573b17: 遇緣即宗正恁麼時且道圜覺耆宿即今現居何土
0573b18: 正眼密弘三世空銕牛機印橫該抹。
0573b19: 示眾譬如擲劍揮空喚起窗前曙莫論及之不及催
0573b20: 歸日未西斯乃空輪絕跡無心花裏鳥劍刃無虧更
0573b21: 與盡情啼山僧將古人今人攪作一塊了也且道節
0573b22: 目畢竟在什麼處喝一喝大海若知足百川應倒流。
0573b23: 示眾諸佛說不到處開口道著諸佛行不到處舉足
0573b24: 蹋著既道著又蹋著喚甚麼作迷悟又喚什麼作生
0573b25: 死山僧恁麼告報已巳是拗直作曲了也汝等諸人更
0573b26: 若躊躇三十季後換手椎胸且莫錯怪。
0573b27: 機緣
0573b28: 師參天童老和尚人事次尚提起香信云者箇從甚
0573b29: 處得來師云何得當面諱卻尚云道什麼師擬進語
0573b30: 尚便打。
0573c01: 參金粟車和尚值歲暮粟問云香嚴道去季貧有卓
0573c02: 錐之地今季貧連錐也無你作麼生師云喪身失命
0573c03: 赤條條粟休去。
0573c04: 參東明先和尚尚問古者道賓主穆時全是妄君臣
0573c05: 合處正中邪作麼生會師云太平本是將軍致不許
0573c06: 將軍見太平尚云恁麼會又爭得進云師意如何尚
0573c07: 云何不道鴛鴦繡出從君看不把金針度與人師釋
0573c08: 然契悟便禮拜。
0573c09: 參南澗和尚尚問古人隔江招手便乃橫趨你道他
0573c10: 具箇甚麼眼師云烈燄堆中撈得月尚云未在更道
0573c11: 師拂袖便出尚云直饒與麼已巳早喫三十棒了也。
0573c12: 縱旨辭師師問甚處去旨擬議師劈脊棒云者守古
0573c13: 塚鬼旨罔測師打趁出。
0573c14: 僧參師問未到此間與汝三十棒了也僧云那裏見
0573c15: 得師便打。
0573c16: 僧參師問路逢達道人不將語默對將什麼抵對僧
0573c17: 云缽盂峰頂浪滔天師拈棒僧擬議師打出。
0573c18: 僧參師問久不見汝因甚鼻孔缺了半邊僧擬議師
0573c19: 喝出。
0573c20: 僧問一口氣不來時如何師云今日冷如昨日。
0573c21: 僧問如何是般若體師云竹影掃階塵不動如何是
0573c22: 般若用師云月穿潭底水無痕。
0573c23: 僧請益高峰大師垂示語如何是海底泥牛啣月走
0573c24: 師云坐斷木人機如何是巖前石虎抱兒眠師云鐵
0573c25: 鞭趁不起如何是鐵蛇鑽入金剛眼師云無目不畫
0573c26: 眉如何是崑崙騎象鷺鷥牽師云萬里一條鐵進云
0573c27: 此四語中那一句有照有用有殺有活聲未絕師打
0573c28: 云你道是那一句。
0573c29: 僧參師問發足何處僧云青原師云住山斧子在
0573c30: 麼僧豎起拳師云者是青原底如何是你底僧擬議
0574a01: 師便打。
0574a02: 僧參師問發足何處僧云南嶽師云思大禪師對你
0574a03: 說甚麼僧便喝師云好喝僧擬議師便打。
0574a04: 僧參師問發足何處僧云隨處住師云艸鞋錢教誰
0574a05: 還僧云踏破了也師云即今作麼生僧擬議師便打
0574a06: 少間師云適來山僧性命在上座手裏僧無語師云
0574a07: 虛頭禪客。
0574a08: 僧參問某甲未行腳時已巳與和尚相識了也師云在
0574a09: 甚麼處相識僧禮拜師云放汝三十棒師又問甚處
0574a10: 來僧云南源師云曾見祖師麼僧云不見師云請坐
0574a11: 喫茶。
0574a12: 僧參師云未離荊紫峰與汝三十棒了也僧云今日
0574a13: 勘破和尚師便打僧喝師云適來勘破而今喝僧擬
0574a14: 議師打出。
0574a15: 石田師問鶤化鵬眼在魚化龍鱗在生而化死何在
0574a16: 師云特地一場愁藥山化主為甚不受甘贄行者錠
0574a17: 金師云是賊識賊人人鼻孔在眼下因甚覷不見師
0574a18: 云全身在裏許前三三後三三數目甚分明因甚無
0574a19: 著罔措師云慚惶殺人。
0574a20: 師過天台訪不退師禮祖像次退師從方丈出以手
0574a21: 指云者箇可是麼師便掌退師云何得麤糙師云也
0574a22: 要兄相委遂呵呵大笑攜手入方丈。
0574a23: 仲齡參師問汝嶽山來那齡云是師云曾到塔前麼
0574a24: 齡便喝師打云問汝到塔前亂喝作麼齡便禮拜師
0574a25: 云得與麼有前無後。
0574a26: 僧請益師云汝曾見什麼人僧云見石奇和尚他道
0574a27: 雪竇有棒不打某甲師便打云會麼僧云不會師又
0574a28: 打云他後辜負雪竇即得莫辜負老僧。
0574a29: 師問雪舟彼此燒作一堆灰向甚麼處相見舟云相
0574a30: 見即不辭恐無人證明師便打。
0574b01: 一日眾侍立次師舉本來面目話首賢云今日冷如
0574b02: 昨日師云猶是昔時話會別通箇消息來賢云將謂
0574b03: 別有師叱之雪舟云盡大地人性命被某甲坐斷了
0574b04: 也師云汝分上又作麼生舟云一串穿卻師云又道
0574b05: 坐斷了也舟擬進語師便打悟生云夜來依舊宿蘆
0574b06: 花師云此去三十季後切忌舉著仲孚云有眼無耳
0574b07: 朵師云錯會不少。
0574b08: 二僧參師問發足何處僧云江西師云一口吸盡西
0574b09: 江水作麼生會僧喝師云我問汝一口吸盡西江水
0574b10: 喝作麼僧無語師直打出乃問第二位試道看僧云
0574b11: 某甲初參師云好與一坑埋卻。
0574b12: 僧參師云老老大大向外走什麼僧云只為不知歸
0574b13: 路師云莫瞞老僧僧云兩眼對兩眼有什麼瞞師云
0574b14: 又道不知歸路僧擬議師便打僧喝師又打。
0574b15: 僧參問如何是石霜奇特一句師便打僧禮拜云也
0574b16: 少和尚一拜不得師云識甚麼好惡。
0574b17: 僧參師指信物云從那裏得來僧舉坐具云者裏師
0574b18: 云者是什麼僧喝師便打。
0574b19: 僧參師問那裏發足云溈山師云水牯牛作麼生云
0574b20: 相隨來也師云因甚麼頭角不全僧禮拜師便打。
0574b21: 僧參師問發足何處云湘潭師云曾遇達磨麼僧便
0574b22: 喝師云我問你曾遇達磨麼喝作什麼僧無語師便
0574b23: 打復問一向那裏住僧云不曾住師云你解騰空麼
0574b24: 僧又無語師直打出。
0574b25: 慧鑑參作禮畢師云因我得禮你汝作麼生會鑑云
0574b26: 某甲初出家師云出家為何事鑑無語師便打。
