0090b01: 聯燈會要卷第十
0090b02: 住泉州崇福禪寺嗣祖比丘　悟明　集
0090b03: 南嶽下第五世
0090b04: 福州長慶大安禪師法嗣
0090b05: 益州大隋法真禪師凡十二示眾云。夫上代諸德。莫非
0090b06: 求實。不自瞞昧。豈比飛蛾赴火。自傷自壞。他明白了。
0090b07: 彼生死輪枸障不得。所以識不能識。智不能知。不
0090b08: 聞道。釋迦掩室。淨名杜口。須菩提無說而說。釋梵絕
0090b09: 聽而聽。此事大難大難。
0090b10: 示眾云。此性本來清淨。具足萬德。但以染淨二緣。而
0090b11: 有差別。故諸聖悟之。一向淨用。而成覺道。凡夫迷之。
0090b12: 一向染用。而溺輪。其體不二。故般若經云。無二無
0090b13: 二分。無別無斷故。
0090b14: 示眾云。夫沙門釋子。見有如無。始得。向一切時中。與
0090b15: 凡聖等。與解脫等。方有少許出家分。若不如此。大難
0090b16: 大難。
0090b17: 師問僧。甚麼處去。云西山住庵去。師云。我向東山喚
0090b18: 。還來得麼。云不然。師云。汝住庵未得在。
0090b19: 師問僧。甚麼處去。云峨嵋禮拜普賢去。師舉起拂子
0090b20: 云。文殊普賢。總在這裏。僧作圓相。拋向背後。便作禮。
0090b21: 師召侍者。取貼茶。與這僧。
0090b22: 保福展云。若無後語。笑殺衲僧。
0090b23: 雪竇云。殺人刀活人。具眼者辨取。
0090b24: 師燒畬次。忽見一條。師以杖挑向火中云。咄。這箇
0090c01: 形骸。猶自不放捨。向這裏死。如暗得燈。時有僧問。
0090c02: 正恁麼時。還有罪也無。師云。石虎時山谷響。木人
0090c03: 吼處鐵牛驚。
0090c04: 有婆。令人送錢。請師轉藏經。師下繩床。轉一匝云。傳
0090c05: 語婆婆。轉藏已巳竟。其人歸舉似婆。婆云。比來請轉全
0090c06: 藏。如何只轉半藏。
0090c07: 玄覺徵云。甚麼處。是轉半藏處。且道。婆具甚麼
0090c08: 眼。
0090c09: 僧問。劫火洞然。大千俱壞。未審這箇。壞不壞。師云。壞。
0090c10: 僧云。恁麼則隨他去也。師云。隨他去。
0090c11: 雪竇頌云。劫火光中立問端。衲僧猶滯兩頭關。
0090c12: 可憐一句隨他語。萬里區區獨往還。
0090c13: 僧指龜。問云。一切眾生。皮褁骨。這箇為甚麼。骨褁皮。
0090c14: 師拈草鞋。置龜背。僧無語。
0090c15: 僧問。如何是大人相。師云。肚上不帖膀。云如何是和
0090c16: 尚家風。師云。赤土畫簸箕。云此意如何。師云。簸箕有
0090c17: 脣。米跳不出。
0090c18: 僧問。如何是大隋一面事。師云。東西南北。
0090c19: 妙喜云。且道。是答這僧話。不答這僧話。
0090c20: 師將示寂。上堂。眾集。師以口作患風勢。告眾云。還有
0090c21: 醫得老僧口者麼。僧眾送藥以至。俗士聞之。亦送藥。
0090c22: 師俱不受。七日後。師自摑口令正。乃云。如許多時。鼓
0090c23: 兩片皮。至今無人醫得。即端坐告終。
0090c24: 韶州靈樹如敏禪師凡二閩人也。僧問。如何是和尚
0091a01: 家風。師云。千年田八百主。云此意如何。師云。郎當屋
0091a02: 舍少人修。云是甚麼得恁麼難會。師云。火官頭上風
0091a03: 車子。
0091a04: 有一尼。送瓷與師。師托起。問。這箇出在甚麼處。尼
0091a05: 云定州。師乃撲破。尼無語。
0091a06: 保福展代云。欺敵者亡。
0091a07: 福州壽山師解禪師凡三師到洞山。山問。生緣甚處。
0091a08: 師云。閩中。山云。父母名甚麼。師云。被和尚一問。直得
0091a09: 忘前失後。山休去。
0091a10: 示眾云。諸上座。幸有真實言語相勸。各自體悉。凡聖
0091a11: 情盡。體露真常。汝但一時。卸從前妄。攀緣塵垢。
0091a12: 心如空相似。他時後日。合識些子好惡。
0091a13: 閩帥問師。年多少。師云。與空同年。帥云。空年多
0091a14: 少。師云。與壽山同年。
0091a15: 福州靈雲志勤禪師凡十一本郡長谿人也。參長慶大
0091a16: 安禪師。復游雪峰玄沙之門。偶一日見桃花。豁然契
0091a17: 悟。作頌云。三十年來尋客。幾回葉落又抽枝。自從
0091a18: 一見桃花後。直至如今更不疑。舉似大安。安云。從緣
0091a19: 入者。永無退失。汝善護持。
0091a20: 妙喜頌云。盡說見桃花悟道。此理不知還是無。
0091a21: 茫茫宇宙人無數。幾箇男兒是丈夫。
0091a22: 後舉似玄沙。沙云。諦當甚諦當。敢保老兄未徹在。
0091a23: 後有僧問。長慶云。玄沙意旨如何。慶云。將謂胡
0091a24: 鬚赤。更有赤鬚胡。
0091b01: 五祖演云。說甚麼諦當。更參三十年。
0091b02: 雪峰問。古人云。前三三後三三。意旨如何。師云。水中
0091b03: 魚山上鳥。云畢竟作麼生。師云。高可射兮深可釣。
0091b04: 師問僧。甚處去。云雪峰去。師云。我有一信。寄雪峰。得
0091b05: 麼。云便請。師脫隻履。拋向面前。僧便去。既到雪峰。峰
0091b06: 問。甚處來。云靈雲來。峰云。和尚安否。云有信。寄和尚。
0091b07: 道了脫履。拋向雪峰前。峰休去。
0091b08: 大溈秀云。雪峰既不辨他來信端的。這僧又只
0091b09: 依模樣。鈍置他。靈雲忽然當時道。我有一信。
0091b10: 寄雪峰。他云便請。靈雲只據坐。這僧又若為吐
0091b11: 露。不可大丈夫漢。為人馳達。一詞不措。
0091b12: 長生問。混沌未分時如何。師云。露柱懷胎。云分後如
0091b13: 何。師云。如片雲點太清。云未審太清還受點也無。師
0091b14: 不對。云恁麼則含生不來也。師亦不對。云直得純清
0091b15: 絕點時如何。師云。猶是真常流注。云如何是真常流
0091b16: 注。師云。似鏡常明。云未審向上。還有事也無。師云有。
0091b17: 云如何是向上事。師云。打破鏡來。與相見。
0091b18: 僧問。佛未出世時如何。師起拂子。云出世後如何。
0091b19: 師亦起拂子。僧不肯。僧後到雪峰。舉前話。峰云。
0091b20: 作麼生。云某甲不肯。峰云。問我。待我為汝道。僧理
0091b21: 前問。峰起拂子。僧進後語。峰放下拂子。僧作禮。峰
0091b22: 便打。僧到玄沙。舉前話。沙云。作麼生。僧云。某甲不
0091b23: 會。沙云。我與汝說。譬如人賣一片園。四至結契了也。
0091b24: 中心有箇樹子。猶屬老僧在。
0091c01: 大溈云。這僧一張弓。兩隻箭。擬撥亂天下。至
0091c02: 玄沙面前。一箇伎倆。也施設不得。何故。有九
0091c03: 難翥翼。馬無千里謾追風。
0091c04: 僧問。君王出陣時如何。師云。春明門外。不問長安。云
0091c05: 如何得覲天子去。師云。盲下清池。魚從底過。
0091c06: 僧問。摩尼珠。不隨眾色。未審作甚麼色。師云。白色。云
0091c07: 恁麼則隨眾色也。師云。趙璧本無瑕。相如誑秦主。
0091c08: 僧問。君王出陣時如何。師云。郭璞葬熊耳。云意旨如
0091c09: 何。師云。坐看白衣天。云當今何在。師云。莫觸龍顏。
0091c10: 僧問。如何是祖師西來意。師云。井底種林擒。僧云。不
0091c11: 會。師云。今年桃李貴。一顆直千金。
0091c12: 浮江和尚凡一雪峰和尚。領眾到。問師。即今有二百
0091c13: 眾。寄此過夏。得麼。師拈拄杖。劃一劃云。著不得。即道。
0091c14: 峰休去。
0091c15: 福州南臺鄭十三娘子凡二年十二。隨師姑。謁懶安。
0091c16: 纔作禮。安便問。師姑在甚麼處住。云南臺江邊住。安
0091c17: 便喝出。又問。背後老婆。甚麼處住。十三娘斂手近前
0091c18: 而立。安再問。十三娘云。早箇呈似和尚了也。安云。去。
0091c19: 十三娘下到法堂。師姑問十三娘云。尋常道。我會
0091c20: 禪。口如相似。今日被大師問著。無言可對。十三娘
0091c21: 云。苦哉苦哉。作這箇眼目。也敢道。我行。脫取衲衣
0091c22: 來。與十三娘著。後到羅山。舉前話了云。只如十三娘。
0091c23: 恁麼祗對。還得平穩也無。山云。也不得無過。十三娘
0091c24: 云。過在甚麼處。山叱之。十三娘云。錦上更鋪花。
0092a01: 保福與甘長老相訪。遂問。承聞十三娘。參見大溈。是
0092a02: 否。十三娘云。是。福云。大溈遷化。向甚麼處去。十三娘
0092a03: 下繩床而立。甘長老云。閑時說禪。口似懸河。何不道
0092a04: 取。十三娘云。鼓這兩片皮。堪作甚麼。甘云。別作麼
0092a05: 生。十三娘云。合取狗口。
0092a06: 筠別高安大愚禪師法嗣
0092a07: 筠州末山尼了然禪師凡三灌溪游方時。到山。乃云。
0092a08: 若相當即住。不然。即推倒繩床。師令侍者問。上座游
0092a09: 山來。為佛法來。云為佛法來。師即鳴鼓陞堂。閑上參。
0092a10: 師問。今日離何處。云路口。師云。何不。閑無對。便
0092a11: 作禮問。如何是末山。師云。不露頂。云如何是末山主。
0092a12: 師云。非男女等相。閑喝云。何不變去。師云。不是神不
0092a13: 是鬼。變箇甚麼。隨後便打。閑於是伏膺。依附三年。
0092a14: 師問僧。太縷生。僧云。雖然如此。且是師子兒。師云。
0092a15: 既是師子兒。為甚麼被文殊騎。僧無對。
0092a16: 僧問。如何是古佛心。師云。世界傾壞。僧云。為甚麼世
0092a17: 界傾壞。師云。寧無我身。
0092a18: 襄州關南道常禪師法嗣
0092a19: 襄州關南道吾禪師凡一經村墅。聞巫者樂神。云
0092a20: 識神無。師忽有省。後參常禪師。印其所解。復游德山
0092a21: 之門。凡上堂。戴蓮華笠。披襴執簡。擊吹笛。口稱魯
0092a22: 三郎。有時云。打動關南鼓。唱起德山歌。僧問。如何是
0092a23: 祖師西來意。師以簡挹云。諾。
0092a24: 漳州羅漢和尚凡一師問常禪師。如何是大道之源。
0092b01: 常與一拳。遂有省。乃為歌曰。咸通七年初參道。到處
0092b02: 逢言不識言。心裏疑團若栲栳。三春不樂止林泉。忽
0092b03: 遇法王氈上坐。便陳疑悃向師前。師從氈上那伽起。
0092b04: 袒膞當打一拳。駭散疑團獦狙落。舉頭看見日初
0092b05: 圓。從茲蹬蹬而碣碣。直至如今常快活。只聞肚裏飽
0092b06: 膨脝。更不東西去持。
0092b07: 妙喜云。可惜好一拳。分付不著人。
0092b08: 福別先雙峰禪師法嗣
0092b09: 福州雙峰古禪師凡一師到石霜。只隨眾而已巳。並不
0092b10: 參請。有白石霜云。古待者。見雙峰。得箇入處。師後辭
0092b11: 石霜。霜將拂子。相送出門。霜召師。師回首。霜云。擬著
0092b12: 即差。是著即乖。不擬不是。亦莫作箇會。除非知有。餘
0092b13: 莫能知。作麼生。師應諾諾。師住後。僧問。當時石霜恁
0092b14: 麼道。未審意作麼生。云只教我莫是非著。
0092b15: 南嶽下第六世
0092b16: 楊州光孝慧覺禪師法嗣
0092b17: 道巘禪師凡二廬州劉氏子。示眾云。彌勒。朝入伽藍。
0092b18: 暮成正覺。乃說偈云。三界上下法。我說皆是心。離於
0092b19: 諸心法。更無有可得。看他恁麼道。也太殺惺惺。若比
0092b20: 吾徒。猶是鈍漢。所以一念見道。三世情盡。如印印泥。
0092b21: 更無前後。諸子。生死事大。快須薦取。莫作等閑。業識
0092b22: 忙忙。為迷己巳逐物。世尊臨入涅槃。文殊請轉法輪。
0092b23: 世尊咄云。吾住世四十九年。不曾說一字。汝請吾再
0092b24: 轉法輪。是吾曾轉法輪耶。然今時叢林。建立箇主賓
0092c01: 問答。事不獲已巳。為初心爾。
0092c02: 僧問。如何是佛法大意。師云。今日三月三。云學人不
0092c03: 會。師云。止止不須說。我法妙難思。
0092c04: 袁州仰山慧寂禪師法嗣
0092c05: 袁州仰山南塔光湧禪師凡二示眾云。汝等諸人。若
0092c06: 是箇漢。從娘肚裏屙出來。便作師子吼。解好麼。
0092c07: 僧問。文殊是七佛之師。文殊還有師否。師云。遇緣即
0092c08: 有。云如何是文殊師。師起拂子。僧云。莫只這便是
0092c09: 否。師放下拂子。
0092c10: 晉州霍山景通禪師凡六自稱大禪佛。初見仰山。翹
0092c11: 一足云。西天二十八祖。亦如是。唐土六祖。亦如是。和
0092c12: 尚亦如是。景通亦如是。仰山下繩床。打四藤條。
0092c13: 雪竇云。藤條未到折。因甚麼。只打四下。須是箇
0092c14: 斬釘截鐵漢。始得。
0092c15: 師到霍山。自云。集雲峰下四藤條。天下大禪佛。參。霍
0092c16: 山喚維那打鐘著。師便走。
0092c17: 師聞秘魔巖和尚。凡見僧來。便提起木杈云。是甚麼
0092c18: 魔魅。教汝出家。是甚麼魔魅。教汝行。道得也杈下
0092c19: 死。道不得。也杈下死。師往訪之。纔見不禮拜。便攛入
0092c20: 懷中。秘魔拊其背三下。師拍手云。師兄三千里外。賺
0092c21: 我來。師兄三千里外。賺我來。
0092c22: 僧問。如何是佛。師便打。僧亦打。師云。打我。有道理。
0092c23: 我打。無道理。僧無語。師連棒打出。
0092c24: 俗行者問。如何是佛法大意。師便設拜。者云。和尚何
0093a01: 得禮拜俗人。師云。汝不聞道。尊重弟子。
0093a02: 師化緣將畢。先備薪於郊野。辭檀越。及日中。執燭
0093a03: 登薪上。以笠置頂後。作圓光相。手執拄杖。作降魔杵
0093a04: 勢。立終於紅焰中。
0093a05: 袁州仰山東塔和尚凡二僧問。如何是君王。師云。
0093a06: 落纜不釆功。云用者如何。師云。不落時人手。
0093a07: 僧問。法王與君王。相見時如何。師云。兩掌無私。云見
0093a08: 後如何。師云。中間絕像。
0093a09: 鄧州佛巖暉禪師凡二僧問。昔年有疾。今又中毒。請
0093a10: 師醫。師云。二宜湯。
0093a11: 僧問。如何是佛向上事。師云。螺髻子。
0093a12: 睦州陳尊宿法嗣
0093a13: 睦州陳操尚書凡五公同眾官登樓。見數僧行來。諸
0093a14: 官人云。來者總是行僧。公云不是。官人云。爭知不
0093a15: 是。公云。待與勘過。僧及樓前。公召云。上座。僧皆舉首。
0093a16: 公云不信道。
0093a17: 大溈云。陳尚書。可謂手持仲尼日月。腰背毗
0093a18: 盧金印。非唯儒士驚懾。亦乃衲僧罔措。不見道。
0093a19: 當機如電拂。方免病棲蘆。
0093a20: 山永云。這僧有理難伸。死而不弔。尚書按
0093a21: 當門。誰敢正眼著。
0093a22: 公問僧。有事相借問。得麼。僧云。合取狗口。公自摑口
0093a23: 云。某甲罪過。僧云。知過必改。公云。就上座。取口喫
0093a24: 飯。得麼。僧無對。
0093b01: 公與僧齋次。拈起胡餅。問僧。江西湖南。還有這箇麼。
0093b02: 僧云。尚書適來。喫箇甚麼。公云。槌鐘謝響。
0093b03: 公一日齋僧。自行胡餅。僧展手接。公縮手。僧無語。
0093b04: 公云。果然果然。
0093b05: 公一日齋僧。自行食次。云請上座施食。僧云。三德六
0093b06: 味。公云錯。僧無對。
0093b07: 鎮州臨濟義玄禪師法嗣
0093b08: 鎮州保壽沼禪師凡六胡釘鉸來參。師問。莫是胡釘
0093b09: 鉸麼。胡云。不敢。師云。還釘得空麼。胡云。請和尚打
0093b10: 破將來。師便打。胡不肯。師云。向後有多口阿師。為汝
0093b11: 點破在。胡後見趙州。州問。莫是胡釘鉸麼。胡云不敢。
0093b12: 州云。還釘得空麼。胡云。請和尚打破將來。州云。且
0093b13: 釘這一縫。胡於言下。有省。遂舉保壽行棒因緣。問州。
0093b14: 未審某甲。過在甚麼處。州云。我與麼。與他保壽。千里
0093b15: 萬里。
0093b16: 雪竇云。我要打這三箇漢。一打趙州。不合瞎
0093b17: 胡釘鉸眼。二打保壽。不能塞斷趙州口。三打胡
0093b18: 釘鉸。不合放過保壽。驀拈拄杖云。更有一箇。大
0093b19: 眾一時走散。師擊繩床一下　大溈云。可惜
0093b20: 趙州放過。待他道某甲過在甚麼處。劈脊便棒。
0093b21: 非但承他保壽威光。亦乃與叢林為龜鑑。
0093b22: 鼓山永云。保壽雖具打破空底鉗鎚。未免犯
0093b23: 鋒傷手。胡公末後悟去。誰知眼尚。
0093b24: 師問僧。甚麼來。云西山來。師云。還見獼猴麼。云見。師
0093c01: 云。作箇甚麼伎倆。云見某甲。一箇伎倆。也作不得。師
0093c02: 便打。
0093c03: 師問僧。近離甚處。云崔禪。師云。還將得崔禪喝來麼。
0093c04: 云不將得來。師云。恁麼則不從崔禪來。僧便喝。師拈
0093c05: 棒。僧擬議。師便打。
0093c06: 僧來問訊。師云。百千諸佛。不出此方丈內。僧云。只如
0093c07: 古人道。大千沙界海中漚。未審方丈。向甚麼處著。師
0093c08: 云。千聖見在。云阿誰證明。師擲下拂子。僧從西過東
0093c09: 立。師便打。僧云。若不久參。焉知端的。師云。三十年後。
0093c10: 此話大行。
0093c11: 僧問。萬境來侵時如何。師云。莫管他。僧作禮。師云。不
0093c12: 得動著。動著。打折驢腰。
0093c13: 僧問。如何是祖師西來意。師云。面黑眼睛白。云萬里
0093c14: 無片雲時如何。師云。青天也須喫棒。云未審過在甚
0093c15: 麼處。師便打。
0093c16: 鎮州三聖慧然禪師凡十一參德山。纔展坐具。山云。不
0093c17: 用展炊巾。這裏無殘羹餿飯。師云。賴遇無。設有。向甚
0093c18: 麼處著。山便打。師接住棒。推山向繩床上。山呵呵大
0093c19: 笑。師哭云。蒼天蒼天。便出去。
0093c20: 師到德山。時踢天泰為首座。問師。行人。須具本色
0093c21: 公驗。作麼生是上座本色公驗。師云。嗄。座再問。師打
0093c22: 一坐具云。這桶漆。前後觸忤多少賢良。座便人事。
0093c23: 師問雪峰透網金鱗。未審以何為食。峰云。待汝出得
0093c24: 網來。即向汝道。師云。一千五百人善知識。話頭也不
0094a01: 識。峰云。老僧住持事繁。
0094a02: 雪竇云。可惜放過。好與三十棒。這棒一棒也不
0094a03: 較。直是罕遇作家　承天宗云。布縵天網。須是
0094a04: 雪峰。深入虎。還他三聖。眾中有般漢。商量便
0094a05: 道。雪峰在網內。三聖在網外。苦哉苦哉。深屈古
0094a06: 人。若非此二員作家。不能天下橫行。
0094a07: 大溈云。三聖可謂龍門萬仞。慣曾作客。雪峰
0094a08: 大似孟門啟。豈懼高賓。
0094a09: 師因雪峰見獼猴。云這獼猴。各背一面古鏡。師云。歷
0094a10: 劫無名。何以彰為古鏡。云。瑕生也。師云。一千五百
0094a11: 人善知識。話頭也不識。峰云。老僧住持事繁。
0094a12: 雪竇云。好與三十棒。此棒放過也好。免見將錯
0094a13: 就錯。
0094a14: 仰山問師。汝名甚麼。師云。慧寂。山云。慧寂是我。師云。
0094a15: 我名慧然。山呵呵大笑。
0094a16: 妙喜云。兩箇藏身露影漢。殊不顧傍觀者。
0094a17: 雪竇頌云。雙收雙放若為宗。騎虎由來要絕功。
0094a18: 笑罷不知何處去。只應千古動悲風。
0094a19: 師在仰山不安。下涅槃堂將息。有官人。來見仰山。山
0094a20: 問。官居何位。官人云。推官。山起拂子云。還推得這
0094a21: 箇麼。官人無語。山令大眾下語。俱不契。山令侍者。請
0094a22: 師下語。師云。但道。和尚今日有事在。山又令問。有甚
0094a23: 麼事。師云。再犯不容。
0094a24: 師辭仰山。山將拂子相送。師云。某甲自有師在。山云。
0094b01: 誰。師云。臨濟和尚。山云。慧寂罪過。遂留兩日。備茶筵
0094b02: 相送。
0094b03: 師到香嚴。嚴問。甚處來。師云。臨濟來。嚴云。還將得臨
0094b04: 濟來麼。師以坐具。驀口便摵。嚴休去。
0094b05: 示眾云。我逢人則出。出則不為人。興化云。我逢人則
0094b06: 不出。出則便為人。
0094b07: 真淨文云。這兩箇老古錐。竊得臨濟些子活計。
0094b08: 各自分疆列界。氣衝宇宙。使明眼衲僧。只得好
0094b09: 笑。諸禪德。且道。笑箇甚麼。還知落處麼。若知。一
0094b10: 任七顛八倒。若不知。且向三聖興化葛藤裏咬
0094b11: 嚼。
0094b12: 師問僧。近離甚處。僧便喝。師亦喝。僧又喝。師亦喝。僧
0094b13: 云。行棒即瞎。隨後又喝。師拈棒。僧轉身。作受勢。師云。
0094b14: 下坡不走。快便難逢。便打。僧云。這賊。便出去。師拋下
0094b15: 棒。次有僧問。適來爭容得這僧。師云。是伊曾見先師
0094b16: 來。
0094b17: 僧問。如何是祖師西來意。師云。臭肉來蠅。
0094b18: 興化獎云。山僧即不然。破驢脊上足蒼蠅。
0094b19: 魏府大覺禪師凡二師見臨濟。濟起拂子。師便展
0094b20: 坐具。濟擲下拂子。師便收坐具。參堂去。其時眾議。莫
0094b21: 是和尚親故。又不禮拜。又不喫棒。濟聞。令侍者。喚師
0094b22: 來。師至。臨濟云。師僧道。來又不禮拜。又不喫棒。莫
0094b23: 是長老親故。師便珍重下去。
0094b24: 師臨示寂時。謂眾云。我有一隻箭。要付與人。時有僧
0094c01: 出云。請和尚箭。師云。汝喚甚麼作箭。僧便喝。師便打。
0094c02: 遂歸方丈。喚其僧來問。汝適來會麼。云不會。師又打
0094c03: 數下。擲拄杖云。已巳後遇明眼人。分明舉似。即告終。
0094c04: 魏府興化存獎禪師凡十一初謁臨濟。濟令師充侍者。
0094c05: 濟問新到。甚處來。云鑾城。濟云。有事相借問。得麼。云
0094c06: 新戒不會。濟云。打破大唐國。箇不會人難得。參堂
0094c07: 去。師問。適來新到。是成褫伊那。濟云。我誰管成褫
0094c08: 不成褫。師云。和尚只會將死雀就地彈。不解將一轉
0094c09: 語蓋覆。濟云。又作麼生。師云。請和尚。作新到。濟
0094c10: 遂云。新戒不會。師云。是老僧罪過。濟云。語藏鋒。
0094c11: 師擬議。濟便打。至晚。濟謂師云。我今日問新到。是將
0094c12: 死雀就地彈。就窠裏打。及出得語。又喝起。向青雲
0094c13: 裏打。師云。草賊大敗。濟又打。
0094c14: 師後到三聖。聖請充第一座。常謂人曰。我向南方行
0094c15: 一遭。拄杖頭。不曾撥著一箇會佛法底。在這裏。
0094c16: 作甚麼。三聖聞乃問師。具甚麼眼。師便喝。三聖云。
0094c17: 須是始得。師休去。大覺聞。乃云。作麼生得風吹。入
0094c18: 大覺門來。師後到大覺。覺請師。充院主。一日喚云。院
0094c19: 主。我聞。道。向南方行一遭。拄杖頭。不曾撥著一
0094c20: 箇。會佛法底。具甚麼眼。師便喝。覺拈棒。師擬議。覺
0094c21: 便打。師又喝。覺又打。明日師從法堂下過。覺喚云。院
0094c22: 主。我直下不疑昨日兩喝。試說看。師云。某甲在
0094c23: 三聖處。學得底業次。總被師兄。折倒了也。與某甲。箇
0094c24: 安樂法門。覺云。這瞎漢。來這裏。納敗闕。卸下衲衣。痛
0095a01: 打一頓。師於棒下。見得臨濟先師。在黃蘗處。喫棒底
0095a02: 道理。
0095a03: 師開堂日示眾云。此一炷香。本為三聖師兄。三聖為
0095a04: 我太孤。便合承嗣大覺。大覺為我太。我於三聖處。
0095a05: 會得賓主句。若不遇大覺師兄。洎乎誤我平生。我
0095a06: 於大覺處喫棒。見得臨濟先師。在黃檗處。喫棒底道
0095a07: 理。此一炷香。供養我臨濟先師。
0095a08: 示眾云。今日不問如何若何。便請單刀直入。興化與
0095a09: 證明。時有旻德長老。出作禮。起便喝。師亦喝。德又
0095a10: 喝。師又喝。德作禮歸眾。師云。適來若是別人。三十棒。
0095a11: 一棒也不較。何故。為他旻德長老。會一喝不作一喝
0095a12: 用。
0095a13: 瑯覺云。且道那一喝。不作一喝用。興化若無
0095a14: 後語。疑殺天下人。雖然如是。曉者還稀。
0095a15: 教忠光云。興化與旻德。各出一隻手。要發明臨
0095a16: 濟正法眼藏。殊不知。臨濟一宗。掃土而盡。且道。
0095a17: 利害在甚麼處。具眼者辨取。
0095a18: 師謂眾云。我聞。長廊下也喝。後架也喝。諸子。莫盲喝
0095a19: 亂喝。直饒喝得興化。上三十三天。撲下來。一點
0095a20: 氣也無。待興化蘇省起來。地。向道。未在。何故。
0095a21: 我未曾向紫羅帳裏撒真珠。與諸人在。空裏。胡
0095a22: 喝亂喝。作甚麼。
0095a23: 師入堂。見首座乃云。我見了也。座便喝。師打露柱
0095a24: 一下。便出去。首座隨後上方丈云。適來觸忤和尚。便
0095b01: 作禮。師就地打一棒。座無語。
0095b02: 師見同參來。纔上法堂。師便喝。僧亦喝。行三兩步。師
0095b03: 又喝。僧亦喝。須臾近前。師拈棒。僧又喝。師云。看。這
0095b04: 瞎漢。猶作主在。僧擬議。師便打。直打下法堂。時有僧
0095b05: 問。這僧有甚觸忤和尚處。師云。是伊適來。也有權。也
0095b06: 有實。也有照。也有用。及乎我將手。向伊面前。橫兩遭。
0095b07: 便去不得。似這般瞎漢。不打。更待何時。
0095b08: 同光帝問師。朕收中原。獲一寶。未有人酬價。師云。略
0095b09: 借陛下寶看。帝以手引頭。示之。師云。君王之寶。
0095b10: 誰敢酬價。帝大悅。
0095b11: 雪竇云。至尊所得。只可傍觀。若非興化作家。往
0095b12: 往高價酬　黃龍心云。興化一期。見機而作。
0095b13: 爭奈埋沒他一朝天子。當時但向伊道。蚌蛤之
0095b14: 珠。收得也無用處。教他向後。別有生涯。免見
0095b15: 相鈍置。如今若有人問。又作麼生酬價。
0095b16: 師召僧。僧應諾。師云。點即不到。又召一僧。僧應諾。師
0095b17: 云。到即不點。
0095b18: 僧問。四方八面來時如何。師云。打中間底。僧作禮。師
0095b19: 云。興化今日。赴箇村齋。中路遇一陣卒風暴雨。去
0095b20: 古廟裏。避得過。
0095b21: 開善謙云。興化七事隨身。八面受敵。不妨是箇
0095b22: 老作家。及乎兩陣交鋒。走入鬼窟裏去。忽有
0095b23: 人問開善。只向他道。四方八面來一時打。待他
0095b24: 禮拜。落脊便棒云。無回避處。
0095c01: 師因騎馬傷。扶木柺。遶院行。問僧。汝等還識老僧
0095c02: 麼。僧云。爭得不識和尚。師云。癘法師。說得行不得。
0095c03: 復至法堂。令維那聲鐘。上堂。眾集。師云。還識老僧麼。
0095c04: 眾無對。師擲下柺子。端然而逝。
0095c05: 鄂州灌溪志閑禪師凡五師謁臨濟。濟一日驀擒
0095c06: 住。師便云。領領。濟托開云。且放一頓。師住後。示眾
0095c07: 云。我見臨濟。無言說。直至如今。飽不休。
0095c08: 山永云。乞兒見小利。
0095c09: 示眾云。十方無壁落。四面亦無門。露赤洒洒。沒
0095c10: 可把。便下座。
0095c11: 僧問。久響灌溪。到來只見漚麻池。師云。只見漚麻
0095c12: 池。且不見灌溪。云如何是灌溪。師云。劈箭急。
0095c13: 玄沙云。更學三十年。也未會禪。
0095c14: 僧問。如何是祖師西來意。師云。裏盛飯。桶裏盛羹。
0095c15: 云學人不會。師云。飢即困即休。
0095c16: 師臨示寂時。問侍者。坐化者誰。云僧伽。師云。立化者
0095c17: 誰。云僧會。師即行七步。垂手而終。
0095c18: 幽州談空和尚凡二保壽問師。除中下二根人來。
0095c19: 師兄作麼生。師云。汝適來舉。早錯了也。壽云。師兄也
0095c20: 不得無過。師云。汝與我作師兄。壽側掌云。這老賊。
0095c21: 有尼欲開堂。師云。有五障。不得開堂。尼云。龍女成
0095c22: 佛。有幾障。師云。龍女現十八變。試變看。尼云。不是
0095c23: 野狐精。變箇甚麼。師便打。
0095c24: 鎮州牧主聞云。和尚拄杖折那。將此見解。擬欲
0096a01: 為人　翠巖芝云。且道。尼具甚麼眼。只擔得箇
0096a02: 斷貫索。且作麼生會。
0096a03: 定州崔禪禪師凡一拈拄杖。示眾云。出來打出來打。
0096a04: 時有僧出云。崔禪。師擲下拄杖。便歸方丈。
0096a05: 歸宗一云。作麼生道得一轉語。救取崔禪。
0096a06: 法燈云。和尚且自救取。是肯他。不肯他。
0096a07: 五祖戒云。便與推倒繩床。
0096a08: 鎮州萬歲和尚凡一師訪保壽。壽不起。師便展坐具。
0096a09: 壽下繩床。師便坐繩床。壽便歸方丈。閉門。師坐
0096a10: 不起。主事云。和尚閉門了。請庫下喫茶。師便歸。壽
0096a11: 明日去復禮。師亦坐不起。壽展坐具。師亦下繩床。
0096a12: 壽便坐繩床。師亦歸方丈。閉門。壽於侍者寮。取
0096a13: 圍方丈門三道。便去師開門見。乃云。我不恁麼。
0096a14: 他恁麼。
0096a15: 襄州歷村和尚凡二師煎茶次。僧問。如何是祖師西
0096a16: 來意。師拈起茶盞。示之。云莫只這便是麼。師擲盞。向
0096a17: 火中。僧無語。
0096a18: 僧問。如何是觀其音聲。而得解脫。師以火。敲柴頭
0096a19: 云。汝還聞麼。云聞。師云。誰不解脫。
0096a20: 滄州米倉和尚凡一州牧。請師與保壽。入廳供養。令
0096a21: 人傳語云。請二人長老。談論佛法。壽云。請師兄答話。
0096a22: 師便喝。壽云。某甲尚未借問。何得便喝。師云。猶嫌少
0096a23: 在。壽與一喝。
0096a24: 州克符道者凡五因僧問臨濟。如何是奪人不奪
0096b01: 境。濟云。煦日發生鋪地錦。兒垂髮白如絲。
0096b02: 師頌云。奪人不奪境。緣自帶訛。擬欲求玄旨。
0096b03: 思量返責麼。驪珠光燦爛。蟾桂影婆娑。覿體無
0096b04: 差互。還應滯網羅。
0096b05: 僧問。如何是奪境不奪人。濟云。王令已巳行天下。將
0096b06: 軍塞外絕煙塵。
0096b07: 師頌云。奪境不奪人。尋言何處真。問禪禪是妄。
0096b08: 究理理非親。日照寒光澹。山搖翠色新。直饒玄
0096b09: 會得。也是眼中塵。
0096b10: 僧問。如何是人境兩但奪。濟云。并汾絕信。獨處一方。
0096b11: 師頌云。人境兩俱奪。從來正令行。不論佛與祖。
0096b12: 那說聖凡情。擬把吹毛。還如值木盲。進前求
0096b13: 妙會。特地斬精靈。
0096b14: 僧問。如何是人境俱不奪。濟云。王登寶殿。野老謳。
0096b15: 師頌云。人境俱不奪。思量意不偏。主賓言不異。
0096b16: 問答理俱全。踏破澄潭月。穿開碧落天。不能明
0096b17: 妙用。淪沒在無緣。
0096b18: 僧問。如何是賓中賓。師云。倚門傍戶猶如醉。出言吐
0096b19: 氣不慚惶。云如何是賓中主。師云。口念彌陀雙拄杖。
0096b20: 目瞽瞳人不出頭。云如何是主中賓。師云。高提祖印
0096b21: 當機用。利物應須語帶悲。云如何是主中主。師云。橫
0096b22: 按鏌全正令。太平寰宇斬癡頑。云既是太平寰宇。
0096b23: 為甚麼斬癡頑。師云。不許夜行剛把火。直須當道
0096b24: 與人看。
0096c01: 桐峰和尚凡三僧問。庵主住此。忽遇大蟲來。又作麼
0096c02: 生。師作大蟲吼。僧作怕勢。師大笑。僧云。這賊。師云。爭
0096c03: 柰我何。
0096c04: 雪竇云。是即是。兩箇惡賊。只解耳偷鈴。
0096c05: 師見僧。驀把住。云。殺人殺人。僧托開云。叫喚作麼。
0096c06: 師云。誰。僧便喝。師便打。僧出外云。且待且待。師呵呵
0096c07: 大笑。
0096c08: 師問。一老人云。住在甚處。老人不語。師云。善能對機。
0096c09: 老人拈一枝草示師。師便喝。老人作禮。師便歸庵。老
0096c10: 人云。與麼。疑殺天下人去在。
0096c11: 虎谿庵主凡二僧來相看。師不顧。僧云。知道庵主有
0096c12: 此一機。師彈指一下。僧云。是何宗旨。師便打。僧云。知
0096c13: 道今日落人便宜。師云。猶要棒喫在。
0096c14: 師見僧入門。師便喝。僧默然。師便打。僧喝。師云。好
0096c15: 箇草賊。
0096c16: 僧問。和尚住此庵。多少年。師云。只見春生夏長。總不
0096c17: 記得。云大好不記得。師云。道多少年。云春生夏長
0096c18: 。師云。市裏虎。
0096c19: 覆盆庵主凡一有僧。從山下哭上。師閉門。僧於門
0096c20: 上。一圓相。門外立地。師從庵後出。於山下哭上。
0096c21: 僧便喝云。猶作這箇去就在。師搥云。可惜先師。一
0096c22: 場埋沒。僧云。苦苦。師云。庵主今日被人瞞也。
0096c23: 杉洋庵主王凡三師問僧。甚處來。云江西。師起痒和
0096c24: 子云。江西還有這箇麼。僧托膝閉目。師云。東家廝兒。
0097a01: 向西家使喚。云有口不煩賓主說。師云。適來患聾。
0097a02: 如今患啞。僧云。買鐵得金。一場富貴。師云。客作無功。
0097a03: 未免逃避。僧便打。師云。自累猶可。莫累老僧。僧回作
0097a04: 禮。師云。若不恁麼。已巳後喪我兒孫。
0097a05: 僧問。庵主。得箇甚麼。便住此山。師云。也欲通箇來由。
0097a06: 又恐遭人檢點。云又爭免得。師便喝。云恰是。師便打。
0097a07: 僧大笑而出。師云。今日大敗。今日大敗。
0097a08: 僧問。庵主忽遇境界當前。如何支遣。師喝云。這妖怪。
0097a09: 云今日被迷一上。不同小小。師云。賴是深山無人見。
0097a10: 云知即得。師呵呵大笑。
0097a11: 雲山和尚凡二師問僧。甚處來。云西京。師云。還將得
0097a12: 西京主人書來麼。云不敢妄通消息。師云。作家師僧。
0097a13: 天然有在。云殘羹餿飯。誰人肯喫。師云。獨有上座不
0097a14: 喫那。僧作吐勢。師召侍者云。扶出這病僧著。僧便出
0097a15: 去。
0097a16: 師見僧來。便起身。僧便出去。師云。得恁麼靈利。僧便
0097a17: 喝云。作這箇眼目。法嗣臨濟。也大屈在。師云。且望闍
0097a18: 梨善傳。僧回首。師便喝云。作這箇眼目。錯判諸方名
0097a19: 言。隨後便打。
0097a20: 定上座凡三師問臨濟。如何是佛法的的大意。濟下
0097a21: 繩床擒住。師擬議。濟與一拳。便托開。師思。傍僧云
0097a22: 定上座。何不禮拜。師方作禮。忽然大悟。
0097a23: 雪竇頌云。斷際全機繼後蹤。持來何必在從容。
0097a24: 巨靈手無多子。分破華山千萬重。
0097b01: 師在鎮州。回到橋上歇。有三人座主。一人問。如何是
0097b02: 禪河深處。須窮到底。師擒住其僧。擬拋向橋下去。時
0097b03: 二座主。連忙救云。休休。不合觸忤上座。且望慈悲。師
0097b04: 云。若不看這兩箇座主面。從他窮到底。
0097b05: 師路次。逢巖頭雪峰欽山三人。巖頭問。甚處來。師云。
0097b06: 臨濟來。頭云。和尚萬福否。師云。順世也。巖頭嘆云。某
0097b07: 甲三人薄福。特去禮見和尚。又已巳歸寂。未審有何言
0097b08: 句。請上座舉一兩則。師云。臨濟一日示眾云。赤肉團
0097b09: 上。有一無位真人。在汝等面門出入。未證據者。看看。
0097b10: 時有僧。出問。如何是無位真人。臨濟下繩床。攔搊
0097b11: 住云。道道。其僧擬議。濟托開云。無位真人。是甚麼乾
0097b12: 屎橛。巖頭聞舉。不覺吐舌。欽山云。何不道非無位真
0097b13: 人。被師劈搊住。云無位真人。與非無位真人。相去
0097b14: 多少。速道速道。欽山直得。面青面黃。語不得。巖頭雪
0097b15: 勸云。這新戒。不合觸忤上座。且望慈悲。師云。若不
0097b16: 看這兩箇老漢面。殺這尿床鬼子。
0097b17: 上座凡二師到百丈。丈云。有事相借問。得麼。師云。
0097b18: 幸自非言。何須。丈云。得安南。又憂塞北。師擘
0097b19: 開云。與麼不與麼。丈云。要且難搆。師云。知即得。
0097b20: 仰山云。若有人。知此二人落處。不妨奇特。若辨
0097b21: 不得。大似日中逃影。
0097b22: 師到德山。山下繩床。作抽坐具勢。師云。這箇且致。忽
0097b23: 遇心境一如底人來。向伊道甚麼即得。不被諸方檢
0097b24: 責。山云。猶較昔日三步。別作箇主人公來。師便喝。山
0097c01: 不語。師云。塞這老野孤咽喉。
0097c02: 溈山云。上座。雖是得便宜。爭奈掩耳偷鈴。
0097c03: 
0097c04: 聯燈會要卷第十
0097c05: 
0097c06: 靈雲見懶安。傳燈收為祐公嗣。按祐錄云。師大
0097c07: 中七年。正月九日遷化。懶安繼踵住持。未幾安
0097c08: 歸閩川。閩帥創寺延安。亦以大溈命之今在長慶寺後。
0097c09: 復開山長慶。兩寺。僅二十年。靈雲悟道有偈。雪
0097c10: 峰激賞之。玄沙云。待某甲勘過。始得。故知。在雪
0097c11: 峰住院之後。其見安公。明矣。雪峰行時。已巳不
0097c12: 及見臨濟祐化十四年臨濟方示寂。靈雲悟道時。去祐公二
0097c13: 十餘年。後人不分前大溈。後大溈。好事者。於溈
0097c14: 山。作桃花洞。旌表其得道之徽美。不本其源
0097c15: 由耳。今移為懶安嗣。
0097c16: 魏府大覺禪師。見臨濟。傳燈收與黃檗嗣。統要
0097c17: 收為臨濟嗣。據興化拈香云。我於三聖處。會得
0097c18: 賓主句。若不遇大覺師兄。洎乎誤我平生。故
0097c19: 知大覺與興化。同出師門。今依統要為正。
