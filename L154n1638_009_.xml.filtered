0040a02: 參學門人弘珠等編
0040a03: 道行碑上附
0040a04: 徑山語風老人嗣臨濟第三十世雪嶠信大
0040a05: 禪師道行碑
0040a06: 欽命國子監司業兼掌祭酒事前戊辰二甲
0040a07: 進士工部虞司郎中大理寺左寺副曹
0040a08: 溪受法弟子福徵譚貞默槃談書
0040a09: 埽道人不慧默以壬子歲落一椽于武林
0040a10: 湖山之南屏山曰聊齋讀書習靜慕與方
0040a11: 外善知識交得遇
0040a12: 大師時師尚住雙髻號雪庭道四旬有三
0040a13: 而宗風已震攝諸方矣不慧時年二十有
0040a14: 三早知執禮問道師亦一見深許自此相
0040a15: 與結菴雙徑東坡池頭三十餘年來來往
0040b01: 往看山看水話東話西不減家常戚屬至
0040b02: 乙酉春而不慧別往金陵丁亥秋而大師
0040b03: 示寂雲門矣思彥禪友從雲門走南雍任
0040b04: 所以訃聞而不慧隨合皈依善信藉覺浪
0040b05: 和尚普說定祖庭位次以報矣載閱歲辛
0040b06: 卯春而獅聲珠公復不遠千里從匡山走
0040b07: 金陵以陶人也居士行緣來更從檇李走
0040b08: 雲門以王予安道兄塔銘來而徹崖歇公
0040b09: 并續補東塔雲門二會未梓語錄來屬不
0040b10: 慧描抹大師本來面目二公大師親
0040b11: 侍法乳謂熟悉大師生平道行者莫不慧
0040b12: 若也謬以末後大事因緣見屬其何敢辭
0040b13: 因念雙髻那畔事大師兩番落索已巳經親
0040b14: 口道破只須筆頭點出頰上三毛特易易
0040b15: 耳若語風向後事一舉一動一話一言悉
0041a01: 在不慧眼裏亦悉在諸方眼裏難將一隻
0041a02: 手掩天下目大師為法忘身入泥入
0041a03: 水方且狼藉遍地誰敢收拾瞞天倘稍加
0041a04: 嫌諱畏世間生眼不畏老人寂光乎其大
0041a05: 難說者無如壁立門風逢痛罵即至主
0041a06: 法同亦復不免更大難說者早已巳機緣
0041a07: 響振酬報歷代師承偏自顛倒縱橫爛薰
0041a08: 禹門鼻孔正所謂機用莫測主雙忘一
0041a09: 任無眼人作是非實法會無煩纖毫嫌諱
0041a10: 也真正大善知識若語風者擔荷頹綱斬
0041a11: 新正令顯是慈明現相妙喜傳神有明三
0041a12: 百年來宗壇鐵漢絕不人亦絕不受人
0041a13: 究竟謂之人不得謂之自亦不得
0041a14: 獨許從上佛祖的的首之者惟青獅翁
0041a15: 一人而已功成呵佛罵祖纔許做忤逆親
0041b01: 兒徹到舉世皆孩始信是大人作略埽道
0041b02: 人不勝傾心瀝膽惝恍親炙知我罪我其
0041b03: 何敢辭憶昔天目中峰和尚有虞學士集
0041b04: 撰塔銘復有宋祭酒本製道行碑從來道
0041b05: 行碑不多見惟唐代大沙門有之非此不
0041b06: 足以綜其實寫其真特為拈香奮筆抽繹
0041b07: 疇昔睹記所及取本山諸山應請語錄
0041b08: 錯綜敘次穩順節文爰製徑山語風道行
0041b09: 碑用勒金石以識不朽。
0041b10: 大師法諱圓信初號雪庭既改雪嶠亦號青
0041b11: 獅翁晚號語風老人浙江寧波府鄞縣之江
0041b12: 井巷人俗姓朱父素稱長者母計氏以隆慶
0041b13: 辛未二月初十日誕師室有異光初在襁抱
0041b14: 視日目不瞬輒歡笑計病尋歿不得乳飲長
0041b15: 者遂飯之啼悽羸幾不成立九歲長者復
0042a01: 終寄食于貧戚家其家以酒腐為生業師體
0042a02: 貌岸偉肌膚柔膩天性孤挺奇僻不受世羈
0042a03: 一日往倚僧廬聞誦彌陀經水鳥樹林皆念
0042a04: 佛法僧忽然心動體中爆然有聲自此其家
0042a05: 日替相與釀酒酒酸作腐腐減師既目不識
0042a06: 丁復好放行兀坐傭作玩愒衣食難周逡巡
0042a07: 至二十九歲始志出家就寶峰法師受五
0042a08: 戒遂往若虛法師席下聽講嫌其解析不明
0042a09: 乃自截髮為頭陀去之天台即猛念出家為
0042a10: 何事一箇不明白念頭打脫不下東走西走
0042a11: 狀若風癲不識寒暑饑渴人與粥飯即以衣
0042a12: 袖或兜帽承食衣敝零落嚴冬薦草臥古祠
0042a13: 中止一敝遇無者解與之赤體七日夜
0042a14: 冷氣攻腹痛難忍苦支二載無入頭處遂還
0042a15: 俗一月餘正上床時忽空中垂大臂掐搯鼻鼻
0042b01: 梁本隆直從此中斷曉起人咸怪之至得悟
0042b02: 後因有若非鼻梁斷那得頂門開之句時尚
0042b03: 未離家數日復垂大臂取喉中筋扯去數寸
0042b04: 痛不可忍手按頸上筋結成塊觸不得即
0042b05: 捲衣渡江其塊便消如前打脫不徹日乞食
0042b06: 夜廟宿至雲棲出復渡江至紹興往五雲門
0042b07: 外草菴晚單上見一人金紅袍跪床下害
0042b08: 眼三七日別過一菴夢韋立前展杵鼓弄
0042b09: 次日與住僧語僧叱曰你要放光住秦望山
0042b10: 去隨渡江到秦望普濟寺訪靜主妙楨楨舉
0042b11: 他心通僧勘少林僧三天竺公案屬師代轉
0042b12: 一語師下語楨呵曰宗門何得亂話師愧恨
0042b13: 無已巳苦提竟夜五更聞報鐘入廚洗面抱衣
0042b14: 赤膊見者怪而問之始省衣仍走石頭上
0042b15: 高提那一竺來速道速道至此通身是箇疑
0043a01: 情指日輪曰日午不明當扼吭自絕跨石上
0043a02: 下狠提俄頃跨上石頭高聲曰也罷了忽前
0043a03: 後際斷無身相可得衝口說偈云石貼背脊
0043a04: 骨翻身肋骨仔細思量來動也動不得復
0043a05: 喝一喝云張三殺人李四償命既見楨楨怪
0043a06: 其逞然自喜曰今朝何得作怪師語以偈云
0043a07: 紙上山河壓殺人擔來擔去幾多春纔知不
0043a08: 是真消息卸下長江斷影此日境界非常
0043a09: 遂能作偈然尚未識字未能作書也徹
0043a10: 堂腹正枵見飯輒以手摶搏食堂見而叱之師
0043a11: 曰勘破你拍手出因訪儀峰彖彖恒持一叢
0043a12: 師直前奪其曰道道彖無語師重擉一拳
0043a13: 便行返天台尋人印證未得忽頭見古雲
0043a14: 門三字乃大悟便發願弘雲門宗途中作偈
0043a15: 云一上天台雲更深跟踏斷草鞋繩比丘
0043b01: 五百無影見得他時打斷筋遂就人索紙
0043b02: 筆書此偈後自題云雲門石頭上得正句又
0043b03: 作偈云昨日樵柴手今朝文筆峰借君一張
0043b04: 紙流水寫東風前此盲然於識字作書者向
0043b05: 後手腕憑空脫皮換骨如獅子擺壞鎖韁揮
0043b06: 灑縱橫一往吟山寫水得大自在成無師智
0043b07: 統自見古雲門三字始此拈弄瓣香落索文
0043b08: 字不可思議之來緣師末後到龍池特特自
0043b09: 云從雲門普濟寺得地所謂直心是道場也
0043b10: 既去雲門望空聲唱曰我待熱病一回方知
0043b11: 工夫真假到天台華山頂太白書堂果患傷
0043b12: 寒病中看來都無區宇有靜主顓愚者憨山
0043b13: 國師第一高足也識師非常人留之室中調
0043b14: 理顓見座頭切菜語師曰刀刀見底師曰何
0043b15: 不道一刀見底月病愈乃下山走西天目
0044a01: 大殿禮佛見左邊坐伽藍神金紅袍乃昔
0044a02: 日草菴所見問知為周宣靈王過活埋菴僧
0044a03: 請偈有香爐一箇折隻之句先是雲棲大
0044a04: 師曾往五臺訪憨師同笑巖和尚師乃再
0044a05: 詣雲棲欲求印證時法堂香爐冷地爆碎方
0044a06: 丈槌僧懺悔封鍋不師觸前香爐折語
0044a07: 合是印證之讖入堂跪曰香爐是某甲打碎
0044a08: 特為懺悔語聞方丈蓮師令侍者答之曰你
0044a09: 是客不是你打碎師曰打碎香爐不分主
0044a10: 又令問曰打得幾塊生師曰贓物現在因叩
0044a11: 首數百求開鍋侍者傳喻開鍋少頃仍未開
0044a12: 師復進跪叩首數百頭幾破始得開鍋因謝
0044a13: 而出蓮師顧侍者曰新到真菩薩行人好生
0044a14: 留住師飯畢堂中禮九拜唱曰某甲不學好
0044a15: 累及大眾竟去雨淋至十八澗通身濕透復
0044b01: 渡江到雲門普濟寺後雞心隴結底草屋居
0044b02: 數月苦熱下至妙楨靜室夜單中聞牆外高
0044b03: 聲云了義師父師謂楨呼之楨曰誰呼汝乃
0044b04: 夢也忽思因緣有在次日即行被衲觸大暑
0044b05: 至湖州弁山多寶寺苦告韋連頓首數十
0044b06: 云何不護法指示一安身處珊瑚枕上兩行
0044b07: 淚半是思君半恨君後到嘉興楞嚴寺韋
0044b08: 現身云我未嘗不護法師曰既是護法的去
0044b09: 韋即從空而去因為偈云買箇小舟撐撐
0044b10: 南復撐北何時撐上山拋舟抱雲宿忽思武
0044b11: 康有雙髻峰是高峰和尚結茆故址欲往居
0044b12: 之遂至武康上高峰山山中有寺寺主讓
0044b13: 與師宿是夜主夢一獅子在上越日言之
0044b14: 以為異師登嶺尋地仰望雙髻壁立萬山中
0044b15: 師念曰我何福堪此遂于是夜獨立草中試
0045a01: 之至黃昏有蝙蝠飛下遶身三回者再師曰
0045a02: 蝠來地必在上矣至一團瓢逢住靜者號措
0045a03: 菴謂師曰難得你虎窠裏立一夜因問知高
0045a04: 峰故址師曰安所得米五斗銀五錢結一合
0045a05: 掌草篷千足矣措菴指見普濟菴施主潘明
0045a06: 霞師往告以欲向此結茆潘曰住山要錢糧
0045a07: 師曰先辦錢糧後住山者此人不濟潘問師
0045a08: 何處人師曰寧波潘誤聽寧國師復曰寧波
0045a09: 潘驚起請師上坐曰我前夜夢到雙髻一茅
0045a10: 菴額題寧波二字此師道也詰朝再拜同
0045a11: 上雙髻得夢中地而無菴潘為搆小三楹師
0045a12: 自運山草披之大笑曰快活無量矣于是
0045a13: 以瓶底為碗爐以編竹為供案亂石為蘆
0045a14: 柴為褥上漏下濕忍餓吞饑嘗一日喫爛豆
0045a15: 渣半碗不下自囑曰你是薄福人定要你喫
0045b01: 因拈高峰枕子落地機緣作頌云一倒
0045b02: 扒不起渾身沒在爛泥裏驀然枕子笑呵呵
0045b03: 咄喫瓔珞粥的不是你自此閱歷三年矣或
0045b04: 入林採薪或擔柴出市或鋤雲栽疏或齊鼠
0045b05: 喂鴉乏米時以少許米置瓶中喂鼠鼠銜竹
0045b06: 葉松毛好一粒不動種菜三疄望空分付
0045b07: 偷菜老兔與以一疄此疄和根喫盡雨疄片
0045b08: 葉不傷性愛打筋斗每遇軟草平坡輒打筋
0045b09: 斗數個垢面蓬頭人呼風子有過訪者盡物
0045b10: 托出不留少許因作山居四時偈云簾捲春
0045b11: 風啼曉鴉閒情無過是吾家青山個個伸頭
0045b12: 看看我菴中喫苦茶古人樹下居無屋我有
0045b13: 山居勝得多雷雨盡時苦亦盡奇雲影裏笑
0045b14: 呵呵秋光一度正將殘野菊無香木葉乾入
0045b15: 骨半窗寒雨過愁人不在布衣單半天紅日
0046a01: 照青巒草薦封門睡正酣莫道老僧真個懶
0046a02: 起來炊火怕風寒一日上嶺見殘雪中二虎
0046a03: 高眠石上覺師至從容起聚頭舞爪次第進
0046a04: 林師作偈有日午枝頭雪未消熟眠老虎未
0046a05: 伸腰之句又一日過嶺訪友見虎在竹林下
0046a06: 打滾師語虎曰我亦無此快活立久之其虎
0046a07: 兩足東西顧盻師乃徐行還菴有瓶聞
0046a08: 谷師請龍池幻有和尚歸過雙髻訪師師
0046a09: 方于日中捫蝨谷從後拊其背曰慈悲些師
0046a10: 曰個個見血谷因舉似龍池機緣曰此笑巖
0046a11: 真子也宜往謁之師乃下山至荊溪龍池
0046a12: 幻和尚師纔見便把住曰佛不見身知是佛
0046a13: 且置如何是若實有知別無佛幻云有了你
0046a14: 沒了我師即拓開禮拜幻曰汝不得老僧道
0046a15: 師拂袖出留踰月受具足戒而歸幻特與更
0046b01: 名圓信實為天童圓悟磬山圓修二師同派
0046b02: 非初出家時法名也因復往雲棲蓮和尚
0046b03: 問如何得成佛作祖去蓮曰問道于盲師曰
0046b04: 道豈盲耶蓮曰我盲師打○相曰總在這裏
0046b05: 運曰盲師曰見婦不須重下淚還他原是個
0046b06: 中人蓮曰不是個中人師曰好蓮曰好好
0046b07: 師禮拜次日呈偈蓮為逐句語不解西方
0046b08: 不學禪低聲低聲偶來塵世只隨緣解
0046b09: 也學也三間茅屋傍溪住溪深路滑兩扇
0046b10: 竹窗關月眠春色滿園關不住碎盡衲衣
0046b11: 那有結曾似寸絲不掛養長頭髮欲成顛
0046b12: 成顛亦不惡自從會得吾師意胡餅裏
0046b13: 討汁白雪飄飄六月天夏行冬令寒暑不
0046b14: 正師拜別去蓮送之囑以頭陀行住山續祖
0046b15: 慧命又囑以深藏後出師于爾時別有領會
0047a01: 到底拈香供養猶是雲棲香爐冷地爆碎時
0047a02: 不可思議因緣也閱歲復往龍池幻和尚
0047a03: 幻一指問會麼師道這個喚作甚麼幻微
0047a04: 笑師拂衣出又閱歲復省龍池草鞋直上
0047a05: 方丈幻和尚曰你草鞋猶未脫也師曰何處
0047a06: 見我草鞋來幻微笑師即呈偈云數載龍池
0047a07: 三度登重重問話舌生草鞋分付虎狼去
0047a08: 雙髻峰頭一個僧幻頷之及幻示寂留兜
0047a09: 付師以示信後來師到龍池掃塔眾請普說
0047a10: 有從上諸祖傳佛心印的的心髓樹高千丈
0047a11: 葉落歸根之語此三上龍池消息會前雲門
0047a12: 雲棲兩不思議大因緣正師所自謂有時作
0047a13: 有時作主有時主齊彰有時主雙忘
0047a14: 此是臨濟家大機大用人天莫測者也靈雲
0047a15: 見桃花而悟香嚴擊竹而悟是桃是竹未有
0047b01: 不葉落歸根者故曰但憑徑山作主諸人安
0047b02: 得摸索也師住雙髻作拈古頌古一百三十
0047b03: 則其自序云古人鼻孔大小常流未敢措辭
0047b04: 摸索惟過量人方許發言吐氣批判古今不
0047b05: 然入地獄如箭射予念無智庸人有何作用
0047b06: 抱愚守癡久臥空山拈華落草打水驚魚一
0047b07: 笑一歌日逐如此偶日不知何處降下一尊
0047b08: 阿師撞入茅茨捏住幾則公案索頌子笑曰
0047b09: 汝何癡也縱饒頌得祖師公案徹頭徹尾與
0047b10: 汝分中有何交涉若要理會西來大意畢竟
0047b11: 向己巳躬下透出方可與古人相見汝等土心
0047b12: 木膽說不肯信不頌汝必謂我佛法有所
0047b13: 咄薦取第一座此天啟乙丑秋日語也其首
0047b14: 一則世尊纔生師拈云世尊奇特忒煞奇特
0047b15: 未免傍觀者哂頌云七步周行也不妨指天
0048a01: 指地便郎當大風吹倒梧桐樹自有傍人說
0048a02: 短長其餘別有全錄梓行又作懷淨土詩自
0048a03: 敘云甲子秋遊黃山直上危峰絕頂若昇忉
0048a04: 利忽空中人語比丘久隱時當弘法眾生差
0048a05: 異善調伏之子憶雲棲大師記續祖慧命之
0048a06: 語敢辜負耶自恨滯貨不及脫手一切時聽
0048a07: 其自然逍遙過日亦不禁風月閒情觸處舌
0048a08: 根皆生雲氣天地時商山艸堂隨手走
0048a09: 筆作懷淨土詩四十八首以報先師一憑諸
0048a10: 方扯將糊壁其第一首云青蓮臺上老金仙
0048a11: 接引眾生不論年必也慈悲癡眷屬娑婆搏
0048a12: 作四禪天後癸未開堂東塔復續成一百八
0048a13: 首師命畫自己巳像手捏數珠無非不忘雲棲
0048a14: 因緣也各有全梓行世又雙髻四威儀云山
0048a15: 中行上稜嶒縛腰爛草繩思量活菜喫石壁
0048b01: 採朱藤山中住檀那地茆屋漏無底四壁冷
0048b02: 蕭蕭半夜來風雨山中坐虛空破何處覓功
0048b03: 夫觔斗打出門天外笑呵呵山中臥將就過
0048b04: 地鋪草窠衲被不遮寒猿啼五更苦又雪
0048b05: 偈云諸山俱被我埋沒縱使虛空亦受關夜
0048b06: 半日輪當午照不曾留跡在人間雪霽云雪
0048b07: 霽青松流濕梅花石壁兩翛然廚房不乞
0048b08: 鄰家火熱春風劈爛椽師初住雙髻作念
0048b09: 曰高峰六年我亦住六年及六年滿石板為
0048b10: 之自鳴合掌房火自然之又念雲棲深藏
0048b11: 後出之囑留戀數年至乙卯師年六十歲檇
0048b12: 李埽道人與會稽王子安苕溪閔裴卿武林
0048b13: 卓笑生諸道侶謀展一坐具地于徑山之東
0048b14: 坡池頭即曩時張無垢馮濟川兩居士與大
0048b15: 慧果禪師盤桓問道處所名不動軒者是也
0049a01: 師曳拄杖到山之日鄰僧過慶烏鴉亦隨之
0049a02: 鳴立牆頭環繞幾遍其地實占雙徑之勝登
0049a03: 最上層千山如指因名千指菴作千指偈云
0049a04: 朝夕菴開殺活機門前春色野雲飛亂峰數
0049a05: 出千僧指指點吾家白板扉後于山頂築語
0049a06: 風居因號語風老人從此宗風披拂聲振江
0049a07: 南徒問道往來絡繹于雙溪道中者無虛
0049a08: 日榜其居云孤雲臥此中萬山拜其下又云
0049a09: 烹煉五湖伶俐衲子活埋四海惡毒獰龍又
0049a10: 云雷霆禪而生焰石火機亦無嗔又徑山四
0049a11: 威儀云山中行健草鞋輕踏破了白雲千
0049a12: 萬層山中住閒送春秋去鳥不啼花落溪邊
0049a13: 樹山中坐窗亮胡蕉布虎狼歸在我簷前過
0049a14: 山中臥困到日頭午炊粥喫鄰菴去討火又
0049a15: 逍遙吟云新茶嫩芳草垂楊徐步山谷鐵
0049b01: 石心腸好鳥相喚其音丁當如何白雲飛滿
0049b02: 眠山下有田菜麥青黃溪邊有屋樹蒼
0049b03: 茫忽來明月池上生光誰為侍者松杉兩傍
0049b04: 橫攛拄杖擊碎空王正恁麼時日出東方如
0049b05: 大火聚今古文章普天之樂萬歲君皇常敬
0049b06: 常仰竹爐生香山泉自流清聲勿狂金毛獅
0049b07: 子哮吼高岡驚走無路妖怪狐狼一喝兩喝
0049b08: 佛祖潛藏無人可伴臨濟家鄉為眾生苦地
0049b09: 獄天堂精神痛快煒煒煌煌長年受用百結
0049b10: 衣裳續祖慧命伶俐兒郎吾師授受時刻不
0049b11: 忘丙辰冬十一月憨山國師以弘法罹難戍
0049b12: 曹溪恩赦還東遊上徑山茶毘達觀大師留
0049b13: 山中禪堂度歲雪師固峭聳特立與世無偶
0049b14: 憨國師雖門庭廣大亦鮮所許可獨與雪師
0049b15: 盤桓契洽為作千指菴六妙銘改名其前峰
0050a01: 為麟角峰有走奔騰一麟自足惟麟所重
0050a02: 在乎角獨之句自言喻雪之獨師亦頌和六
0050a03: 銘其自序云家住在朝陽峰之左東坡池之
0050a04: 上紫石崚崚若虎狼千峰萬峰如遊龍時丁
0050a05: 巳歲春日憨山老師過我喜其風景翛然山
0050a06: 光雅致嘆曰此地小小規模大大眼界因題
0050a07: 六景為六妙銘予復頌和之云云憨國師又
0050a08: 為題雪嶠山主真讚云坐斷雙髻峰捏出秤
0050a09: 鎚汁打破金剛圈咬碎鐵栗棘幾番凍餓死
0050a10: 復生剛博得些閒氣息不是殺父冤為甚
0050a11: 這死急落得一條性命又東拋西擲走
0050a12: 向雙徑峰頭不解掃蹤滅跡露出這形容也
0050a13: 是眼中屑縱饒雪上加霜須知炎天赫日
0050a14: 試看端的橫眉鱉鼻杜鵑聲裏雨如東風
0050a15: 吹落花狼籍赤蓬頭下翠微相逢誰是真
0050b01: 相識臨別又受師鐵如意而為之銘後師寄
0050b02: 憨國師書云師老矣信何時出山方得一晤
0050b03: 雲水緇素頗多其中不知有一個半個為問
0050b04: 此事否末法澆漓難得其人信何日潑皮大
0050b05: 膽將十方塵剎國土鎔作一笑拋擲座下欲
0050b06: 師一一還我去住頭緒亦鎔作一笑擲之徑
0050b07: 山語風居今朝幸是無事師亦不可將本頭
0050b08: 上現成茶飯打發三家村裏齋公亦不許之
0050b09: 乎者也以當生平云云此埽道人追隨雙徑
0050b10: 同王芥菴朱白民二公目擊師與曹溪肉祖
0050b11: 憨本師一番大因緣不得不當拈出者也
0050b12: 己巳未仲春海昌郭凝之延過放生池埽道人
0050b13: 往會同過白鷗山金粟古剎隨喜故孫吳時
0050b14: 康居國尊者道也師到山已巳及暮是日僧
0050b15: 來迎者有喜色亟云午刻集蜂數斗環繞大
0051a01: 悲像三週如纓絡盤旋之入籠如故物見
0051a02: 在以為師開堂興復之兆遮留入方丈越日
0051a03: 彭祝吳許諸檀越宰官居士畢集具啟留師
0051a04: 住錫師亦棲遲彌月眾請說法終若夷然不
0051a05: 屑者頃之即還千指菴是時天童梵設方
0051a06: 弘師遂攢眉而去正如高峰位下斷崖義公
0051a07: 時嗇其用以推揖于中本公也有去金粟
0051a08: 詩云適來金粟山何晚把袂傳燈碑上看樓
0051a09: 閣棲遲蜂一斗池塘清澹月千竿楓殘半落
0051a10: 人家掃春老全提僧梵安孤掌浪鳴居國調
0051a11: 龍蛇出沒海狂瀾又題金粟景物十一絕和
0051a12: 者累百人時李九疑先生諱日華者深會法
0051a13: 門宗旨與師有特契是舉實為倡和之首師
0051a14: 既還山浹歲埽道人復過徑山同黃介子請
0051a15: 師自說行備述雙髻以前苦悟道行略
0051b01: 至移錫雙徑日而止介子筆而傳之從此不
0051b02: 出語風居者許久有春日雪霽山居詩云鈍
0051b03: 置青林不施功草鞋如虎杖如龍寒流春澗
0051b04: 消殘玉抱石松濤落晚風窗啟臥雲山鵲嚷
0051b05: 池連化日火魚紅老來沒有逃禪興毛先
0051b06: 生尚未空又秋日山居云石邊筧水到廚房
0051b07: 最喜山家物理長鋪舊竹伸穩刈新茅
0051b08: 草枕頭香青桐葉落日初短白荳花開天又
0051b09: 涼方外許多癡衲子就中那個不郎當又
0051b10: 雪云鳥無音律古溪幽草樹生機挂玉旒一
0051b11: 澹香獅子肉滿爐寒焰石人頭從教埋沒
0051b12: 閑田地漫說浮沈壓髑髏滄海不隨緣變滅
0051b13: 白波千里自悠悠又亂髮吟云亂髮垂垂直
0051b14: 到肩白雲如水雨如煙山中一片莓苔石滑
0051b15: 到野狐幾萬千又拄杖云拄杖多年不遇人
0052a01: 閒閒壁立滿頭塵從教一擲成龍去千里煙
0052a02: 雲攪海春大抵在菴吟嘯多年絕不襲人牙
0052a03: 後慧一字而衝口所出無非西來大意亦無
0052a04: 非超格好詩一時老禪和老詞伯總不能出
0052a05: 其手拈弄長短千篇賦雪偏多奇特要以自
0052a06: 寫本色不假推敲讀其句子者竟不曉其半
0052a07: 生不識隻字空菴絕無本頭也一日下山往
0052a08: 雲棲掃塔哭之以詩云千丈月沉西嶺去微
0052a09: 餘殘白紙窗浮影堂雨竹分枝淚草榻寒煙
0052a10: 布葉愁刻漏已巳回東土想傳燈焰梵村幽
0052a11: 家風未易遷題目衣山中問道流就中衣
0052a12: 兩字識者知非草草屬筆也至甲戌戍歲為
0052a13: 崇禎七年師住徑山越二十年矣苕上唐祈
0052a14: 遠元竑起名弘祖閔裴卿度起名弘復及諸
0052a15: 居士弟子合山大眾集千指菴請師開堂出
0052b01: 世師曰出世作甚麼把手牽他行不得惟人
0052b02: 自肯乃方親按牛頭喫草使不得因舉雲
0052b03: 門謁雪峰項上鐵枷何不脫話謂出世是
0052b04: 大惡業事放我在地獄裏去你看那個是為
0052b05: 生死的甚麼喚作生死謾神謔鬼有甚利益
0052b06: 直饒截我語風頭去寧作無頭人亦不隨汝
0052b07: 等跟轉大眾跪久始去越一日大眾復集
0052b08: 進云世尊三請方說法師曰世尊眼花及至
0052b09: 道個止止不須說早已巳漏逗不少有甚奇特
0052b10: 因全舉雪峰示眾一切法無差雲門胡餅趙
0052b11: 州茶之偈向眾云語風也有兩句一切法無
0052b12: 差鵓鴣對老鴉生臺爭飯喫打得亂如麻有
0052b13: 約不來過夜半閒敲子落燈花慚愧西湖
0052b14: 保叔塔六橋雨夕陽斜珍重師進室中眾
0052b15: 侯良久裴卿曰大師雖未登座說法已巳竟乙
0053a01: 亥歲春日杭州司理黃海岸名端伯到徑山
0053a02: 入千指菴即問云入泥入水時如何師曰滑
0053a03: 敘人岸云久聞雪嶠及至到來不見一點師
0053a04: 曰日頭大岸云雪鎔後如何師曰春水滿溪
0053a05: 流岸云大師曾見甚麼人來師點胸曰雪老
0053a06: 岸禮拜三月初三日海岸同余中丞集生名
0053a07: 大成沈水部彥威名棨及吳江諸居士請開
0053a08: 堂至韋殿曰韋天韋天還記得湖州弁山
0053a09: 多寶寺苦告你因緣麼第一陞座師語至此
0053a10: 事人人具足個個圓成海岸出眾問曰如何
0053a11: 是個個圓成的事師曰好與三十棒會麼日
0053a12: 輪西墜夜月東昇卓拄杖下座第二陞座
0053a13: 拂子曰見麼若也見瞎汝眼若也不見眼
0053a14: 在何處眾門答竟師召大眾曰人人衣帶下
0053a15: 有此大事各宜照管擊拂子下座第三陞座
0053b01: 語次良久曰一搥擊碎珊瑚月大地山河是
0053b02: 阿誰僧問答竟有進問徑山堂上敲鐘擂鼓
0053b03: 驚起座中獅子舞如何是獅子舞師擲花瓶
0053b04: 曰花瓶倒地進云請大師再道師洒香灰曰
0053b05: 蘇嚕蘇嚕僧禮拜師曳拄杖下座第四陞座
0053b06: 師擊拂子曰八十七人在此經過非今日之
0053b07: 徑山非一日之徑山也千年常住一朝僧今
0053b08: 朝祖令當行十方坐斷且道還有祥瑞也無
0053b09: 鐘樓生耳朵佛殿又懷胎海岸出問云如何
0053b10: 是鐘樓生耳朵師拈生香示之曰會取這個
0053b11: 進云如何是佛殿又懷胎師曰產下也岸禮
0053b12: 拜師舉溈山泥壁次與山酬問有句無句
0053b13: 如藤倚樹語至溈山放下泥盤呵呵大笑師
0053b14: 便道溈山笑裏有刀召大眾曰要見溈山笑
0053b15: 裏刀麼呵呵大笑下座第五陞座說法已巳竟
0054a01: 海岸拈香問曰這一枝香供養天下老和尚
0054a02: 且道何處得來的師曰無根樹下莫思量千
0054a03: 古叢林今日是珍重下座明年丙子春三月
0054a04: 師往四明故里了母事地與天童逼近密
0054a05: 老人因遣十侍者齎書往邀書木啟封致辭
0054a06: 者傳有延請天童上堂之語師怫然怒擲書
0054a07: 于地侍者進之究不肯發視越日即令從者
0054a08: 腰包抵雲門留數日渡江還山天童侍者還
0054a09: 報密老人笑曰此我師弟故態非一日事矣
0054a10: 何怪下丑春月餘杭眾居士請下山于長明
0054a11: 寺上堂示眾有曰若論宗門一事甚為希有
0054a12: 悟此宗者直接西來穿過十方諸佛鼻孔歷
0054a13: 代祖師髑髏無奈末法下衰依依俙俙彷彷
0054a14: 彿彿自稱悟道少有一兩句文字寫得幾個
0054a15: 字咬嚼不進的公案無縫的語句問他他
0054b01: 便解說支吾過去此乃義學之流杜撰長老
0054b02: 這些冬瓠子那裏安身立命且道與古人
0054b03: 相去多少毫釐有差天地懸隔云云隨復還
0054b04: 山時道價隆重檀度響從歲在己巳卯余中丞
0054b05: 集生躬至徑山語風居啟請同應天錢京兆
0054b06: 元名士貴方柱史孩未名震孺方太史坦
0054b07: 菴名拱乾蔡太守明藩名屏周眾宰官及余
0054b08: 未也二聞顧與治夢游眾居士暨翠屏山靜
0054b09: 明寺山主等延師以長至月二十五日到山
0054b10: 上堂陞座曰半夜月明時正好相隨漁父過
0054b11: 瀟湘業風吹入靜明寺未免拈香祝帝王拈
0054b12: 香說法竟集生問云大師今日還有奇特事
0054b13: 也無師曰有進云如何是奇特事師曰案山
0054b14: 高似主山進云謝師答話師曰放你三十棒
0054b15: 集禮拜僧出問答竟師下座入方丈指門曰
0055a01: 方方圓圓恰好恰好在寺經年遍遊白下名
0055a02: 山諸勝各有詩作翠屏山五景詩各三律自
0055a03: 序云余自己巳卯仲冬住金陵翠屏山寺山靈
0055a04: 懷抱而風景雅致中有怪石長松池塘畎畝
0055a05: 道人之樂豈如是而已巳供眼遊山則不無此
0055a06: 景也曰翠屏山曰烏龍峰曰玉花泉曰石鴈
0055a07: 池曰狀元峰名山之下可無詩乎老人呵凍
0055a08: 敲題之五景以曉山林之勝云相與盤桓
0055a09: 殷至者為何相國芝岳方太史坦菴而集生
0055a10: 明藩尤契一日芝岳訪道及宗門話頭師
0055a11: 正色下鉗錐語岳面熱不能堪孩未遽曰相
0055a12: 公莫被黑風飄墮岳乃解頤師曰死馬醫作
0055a13: 麼明年庚辰前正月初一日石布衲余集生
0055a14: 請上堂師至法座前拈香曰今歲忻逢也大
0055a15: 奇春風兩度上梅枝拈香祝聖無多句國祚
0055b01: 遐昌萬壽期拈香竟即陞座石布衲出禮拜
0055b02: 云今年春王兩正月元下起元恰值徑山大
0055b03: 師七十初度行化京都弟子裕有新年頭佛
0055b04: 法一句不免對大眾拈出今大師拈的是雲
0055b05: 門香據俗眼觀來盡道是雲門一宗滅了也
0055b06: 千年桃核忽抽枝自解開花還結子何不即
0055b07: 今成褫一夥雲門兒孫得以接續將來師舉
0055b08: 拂子提唱雲門來歷千言末後云五宗各自
0055b09: 有師承不見古人只下得一語祥菴主便合
0055b10: 掌云雲門兒孫猶在豈徒然哉衲云即今雲
0055b11: 門宗那個是光前絕後的人師曰恰遇老僧
0055b12: 拄杖不在衲云大師拄杖分付何人師曰有
0055b13: 瞎漢在衲云不可教後人斷絕去也師曰何
0055b14: 不領話衲便禮拜歸眾有一僧擬出伸問次
0055b15: 師曰去去西天路迢迢十萬餘便下座埽道
0056a01: 人所見大師平昔拈提雲門宗旨特特向靜
0056a02: 明會上和盤托出試取語錄全篇備詳顛末
0056a03: 語句只謂雲門宗旨足五宗師承未嘗以
0056a04: 雲門宗三字作師承實法會抹煞龍池并抹
0056a05: 煞雲棲使前言後句自作矛盾也就此不許
0056a06: 石布衲成褫雲門兒孫一時早已巳葉落歸根
0056a07: 矣大師一生只怕魔昧後昆專提正法眼藏
0056a08: 豈有他意哉亦豈肯以佛法當人情哉閏正
0056a09: 月初一日濟生菴監院我空同大眾祝壽請
0056a10: 上堂陞座曰諦觀辛未年前事徹夜思量淚
0056a11: 不乾雖然父母未是親誰是最親者祖佛非
0056a12: 我道誰是最道者豎拂子召大眾曰還見老
0056a13: 人手中拂子麼還聞拂子說法麼既不見不
0056a14: 聞汝等尋常所用六根俱成虛妄以何為主
0056a15: 不見華嚴經云剎說塵說熾然說無間歇且
0056b01: 道何人得聞拂子得聞何人得見拂子得見
0056b02: 是何章句諦聽諦聽高聲曰紮得髻根牢便
0056b03: 休一朝何用兩梳頭大底還他肌骨好不搽
0056b04: 脂粉也風流卓拄杖下座二月初十日大師
0056b05: 壽誕余集生黃海岸薛更生余子揚吳備三
0056b06: 眾居士請上堂師就座海岸拈香問答竟師
0056b07: 曰若論第一義諸代祖師到不得十方諸佛
0056b08: 會不得不見古人云只許老胡知不許老胡
0056b09: 會今日老僧還到得也無自代云太遠在七
0056b10: 十年從何處來浙江山水亦悠哉喜逢海岸
0056b11: 今朝至眼上眉毛不用猜諸仁者既是恁麼
0056b12: 現成為甚麼搆他不得只為你因循五欲沉
0056b13: 溺生死不得自在你若猛精彩坐斷十方
0056b14: 那裏見有世數短長千歲百歲來石布衲出
0056b15: 問今日靜明來日開先畢竟為甚麼事師曰
0057a01: 來為靜明來去為開先去問答竟乃擊拂子
0057a02: 云今日開舖全無主顧收拾下堂閉門打坐
0057a03: 便下座作詩留別石布衲云不將征事付蠡
0057a04: 湖先著鴻書上病夫匡嶺籃輿添別緒白門
0057a05: 棹豈言辜江聲遙接金輪影雲氣初開五
0057a06: 老圖他日春風扣籬落玉花依舊到山廚是
0057a07: 歲三月應請入匡廬大師于江行途中紀事
0057a08: 云己巳冬十月初三日下徑山至十七日到
0057a09: 白門寓馴象門外蟄菴余集生居士靜室十
0057a10: 二月二十五日改寓靜明寺進山二十里許
0057a11: 庚辰二月十一日出山住有一百五日十二
0057a12: 日在蟄菴與海岸同齊十三日到上清河船
0057a13: 上看海岸話別予十六日上船十八日解纜
0057a14: 江水參差帆澀不能行閣蝴蝶山有詩三
0057a15: 十日到小姑山泊船其山如指秀可仰石
0057b01: 面貼波有浮遊之意石中有佛閣僧寮森
0057b02: 森樹木出入以舟為路凡船隻過往者乞錢
0057b03: 米為供日之費猶如江水發一漚泡噫不識
0057b04: 此中人在漚泡中如何過日有詩三月初一
0057b05: 日送東北風帆如劈箭至半途有大姑山一
0057b06: 名山有詩其日舟行二百里許到南康彭
0057b07: 蠡門初二日進匡山開先寺大雨此師從出
0057b08: 徑山入匡山越歲自記語也初四日挂鐘板
0057b09: 合山大眾及眾居士請上堂陞座喝一喝云
0057b10: 雲門宗旨絕商量函乾坤不覆藏觸頂
0057b11: 門便顛蹶棒頭指出好兒郎吳潯上黃海岸
0057b12: 居士等書來徑山請三度五度無奈他何捉
0057b13: 上不得已巳應個時節諸人應自思惟六
0057b14: 根門頭縱橫妙用不可五欲遷延歲月
0057b15: 增長無明眼光落地打發不去今日老人到
0058a01: 此急急料理衣帶下事他日黑面老爺捉將
0058a02: 去佛也救你不得卓拄杖下座三月十九日
0058a03: 住開先十笏山齋方丈拈管適意云白雲既
0058a04: 去頂露青山竹底風安能及無草茅之頂
0058a05: 相有時扶杖出門招隱橋跏趺而歌綠樹桐
0058a06: 花進茶盃而到口忽來黃鳥枝頭三三兩兩
0058a07: 樹下噴雪狂流逐而不定爛頭亭子斷
0058a08: 臂觀音此山門標榜古宿之龜鑑也長松傍
0058a09: 立若迎若待于海上橫行衲子平石坦然可
0058a10: 可主惟月下高眠自得倦人天氣炎蒸火
0058a11: 傘人間獨我山林風雨竹巖阿有硯一方
0058a12: 有紙千堆可供老年消遣白日痛責枕頭昨
0058a13: 夜夢裏又歸雙徑東坡池上語風居侍者寮
0058a14: 與子孫輩哆哆看御愛峰指點峰頭憨
0058a15: 山老師云小小規模大大眼界越日往五乳
0058b01: 峰掃憨國師塔後作廬山面目云山中叢林
0058b02: 若干五乳院憨老師復建居僧五十餘有靜
0058b03: 室一千五百各得其地深藏幽寂松竹所圍
0058b04: 泉石受用無不樂懷修其道本然而艱苦異
0058b05: 常不可勝言也時嘉興黃闇齋名承昊者為
0058b06: 九江道以問道通書往來適有伐佛手崖松
0058b07: 木燒炭事師特作書述　太祖御碑禁語又
0058b08: 言山中僧人願贖竹木以蔭匡山闇為給示
0058b09: 禁止山賴以安五月初一日吉安郭首龍居
0058b10: 士請上堂師陞座曰一字相聞忉利天廬山
0058b11: 荒寺在開先喜逢他日成金殿萬指同來
0058b12: 復禪棗柏大士云自他不隔毫端始終不離
0058b13: 當念因舉白雲祥禪師椅子袋公案曰這
0058b14: 僧既會椅子又不識袋宗師家手出不得
0058b15: 卓拄杖下座六月初四日新建齋堂監院請
0059a01: 上堂師陞座喝一喝曰古開先風景異比
0059a02: 山何似紫袈裟無言童子分明說那個男兒
0059a03: 先到家復喝曰諸人還見麼為開先重興祖
0059a04: 席今朝隨喜慶賀擔個甚麼東西來乾屎橛
0059a05: 倒一說二事奉與諸人咬嚼百千雲水香
0059a06: 飯盡是解粘去縛人珍重下座六月十四日
0059a07: 覺休李居士請上堂師陞座拈香白椎竟乃
0059a08: 曰今日順天李居士發菩提心已巳久到處
0059a09: 訪經歷程途不得因緣閣至今遇老人懇
0059a10: 求出家號覺休覺者覺一切煩惱生死根本
0059a11: 了達自性圓明通天徹地無彼此相無優劣
0059a12: 想故金剛經云是法平等無有高下蠢動含
0059a13: 靈皆入平等菩提道不變初心永為法門
0059a14: 道種下座七月初九日黃吏部海岸端伯起
0059a15: 名弘調同李揮使覺休二居士祝髮請上堂
0059b01: 師陞座卓拄杖喝一喝曰萬樹秋風入院賒
0059b02: 綠袍換得紫袈裟若干頭腦一刀盡性海澄
0059b03: 清不浪花拈香白椎竟踞坐曰老人今日為
0059b04: 新城黃海岸發心出家非一日兩日夙植德
0059b05: 本般若正因入我法門髮自落作大比丘
0059b06: 這事舉示人不得如人飲水冷煖自知絕後
0059b07: 再甦欺君不得因舉霞捧水跪前石頭即
0059b08: 與剃落霞到馬祖處入禪堂騎聖僧項因
0059b09: 緣海岸出問云騎獅子項時如何師曰看
0059b10: 尾巴進云如何是出家事師喝一喝進云如
0059b11: 何是到家事師曰非汝境界進云大師曾到
0059b12: 此境界麼師以拂子打一圓相岸禮拜云明
0059b13: 眼人難瞞師曰珍重下座八月初一日薦覺
0059b14: 休上堂師陞座海岸出問生從何來死從何
0059b15: 去師曰向這裏會取進云死中得活時如何
0060a01: 師曰初三十一岸禮拜師乃云嗟乎痛哉覺
0060a02: 休纔見披剃今日又見薦亡生死路長人欲
0060a03: 苦回頭便是涅槃山覺休此去歸何處竹色
0060a04: 秋聲月掩關大眾無常迅速剎那異世豈得
0060a05: 不怕隨業動流無可據秋風依舊掩門時下
0060a06: 座一日師遊金輪峰回大眾請上堂師喝曰
0060a07: 遊罷金輪峰歸來招隱坐大凡一切事體須
0060a08: 得親到方知端的向南向北若不親到一回
0060a09: 接耳聽來未免殽訛兼之疑情不解金輪峰
0060a10: 昔來耶舍尊者自西域持佛舍利造塔其頂
0060a11: 常放寶光老人昨日去彼禮塔今日方回不
0060a12: 曾動一步諸仁者還見老人去來麼若見
0060a13: 老人出入即是諸人鬼窟裏活計何曾得見
0060a14: 老人良久曰樹頭黃葉盡應見遠山青珍重
0060a15: 下座十一月初一日結制上堂師陞座喝一
0060b01: 喝曰四十年來恁麼行斬開碧落血腥腥其
0060b02: 中果有希奇事獅子遊行不問程今日結制
0060b03: 此乃古來舊規不許交頭接耳不許亂走一
0060b04: 步又不許作默照邪禪亦不得在鬼窟裏作
0060b05: 活計只有本一個話頭切要明白離心意
0060b06: 識絕聖凡路學僧問還一粒點鐵成金
0060b07: 至理一言轉凡成聖金鐵即不問如何是
0060b08: 師曰大展坐具看進云至理如何師曰好似
0060b09: 念經一般卓拄杖下座示眾結制偈云莫道
0060b10: 進堂好進堂生死拗半夜不得眠昏散和衣
0060b11: 倒雙眼撐不開板響生煩惱若是其中人晝
0060b12: 夜無飽板聲入耳門祖佛俱了了十五日
0060b13: 上堂師陞座維那白椎竟師呵呵大笑如雷
0060b14: 曰這一笑笑破諸佛鼻孔虛空百雜碎老僧
0060b15: 今日頭痛不得為你說且舉古人現成公案
0061a01: 不佛求不法求不僧求作麼生會鵓
0061a02: 鳩樹頭鳴意在麻畬裏好與三十拄杖喝一
0061a03: 喝舉雲門一念不起須彌山公案問還有會
0061a04: 的麼出來若不會老僧為你頌破一念不起
0061a05: 須彌山青天白日鬼門關黃鶴樓前鸚鵡岸
0061a06: 白蘋紅蓼血斑斑久立珍重便下座十八日
0061a07: 吉安蕭次公居士請上堂師陞座拈香白椎
0061a08: 竟良久曰我堂中大眾懵懵董董過日子有
0061a09: 甚好也須些筋骨看是個甚麼道理不要
0061a10: 蹉過這樣道心檀越天色溫煖寒有火向饑
0061a11: 有飯喫莫看作容易當生慚愧始得久立珍
0061a12: 重下座臘月八日說戒大眾請上堂師陞座
0061a13: 說戒義戒性竟曰菩薩子五戒沙彌戒比丘
0061a14: 戒菩薩戒諸佛成道都打這裏過離不得五
0061a15: 戒根本根本若虛求菩薩戒皆為枉然自今
0061b01: 受戒之後婬殺盜妄永不再犯成就戒香定
0061b02: 香慧香解脫香知見香十方諸佛所遺到今
0061b03: 日各各自己巳守護大眾禮拜師下座歸方丈
0061b04: 楚中透菴鄧居士棄家至開先結制臘月十
0061b05: 六日請上堂師至座前曰先以定動後以智
0061b06: 拔喝一喝陞座維那白椎竟唯一出問云如
0061b07: 何是第一義師曰且緩緩一云請更道師便
0061b08: 喝一轉身對透云今日上堂特特為居士聞
0061b09: 居士有些見識古人云此是選佛心空及
0061b10: 第歸選佛且置如何是心空及第速道速
0061b11: 道透以袖左拂一云未在透以袖右拂復座
0061b12: 前禮拜大師師笑曰多得的一遂出去師乃
0061b13: 曰這位漢陽鄧透菴居士看華嚴經至毘目
0061b14: 仙人執善財手善財得無數三昧向這裏打
0061b15: 失特來開先見老人所謂欲窮千里目更上
0062a01: 一層樓喝一喝曰這個事原非兒戲如今世
0062a02: 間多是絡絡索索有許多葛藤瞞騙龍天似
0062a03: 有所得問他得個甚麼開先這裏則不然比
0062a04: 山當面來白拂隨手轉下座十七日西林一
0062a05: 如禪人請上堂師陞座喝一喝曰今日恁麼
0062a06: 明日不恁麼來來去去上上下下有甚麼要
0062a07: 緊有耳不聞圓頓教有眼不見舍那身可憐
0062a08: 生其中有大根器者不向這裏閣過時
0062a09: 喝一喝卓拄杖下座。
0062a10: 雪嶠禪師語錄卷第九
0062a11: 音釋
0062a12: 愒去例切音息也。枵虛嬌切音囂虛也。徒刀切音陶如鼓而小持
0062a13: 其柄搖之兩耳還自擊。虛訝切音嚇缶燒善裂也。紮側八切音札纏束也。
0062a14: 畬詩車切音奢火種也。
