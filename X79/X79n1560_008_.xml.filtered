0508a05: 
0508a06: 禪林僧寶傳卷第八
0508a07: 
0508a08: 宋明白庵居沙門　惠洪　撰
0508a09: 圓通緣德禪師
0508a10: 禪師名緣德。生杭州臨安黃氏。年十七。師事東山老
0508a11: 宿勤公。剃髮受具。神觀靖深。中空外夷。以精進為佛
0508a12: 事。年二十四游諸方。爛熳叢席。至襄州清谿。謁進
0508a13: 禪師。遲不去久之。江南李氏有國日。德混跡南昌
0508a14: 之上藍寺。楚國宋公齊丘。至於經堂。僧眾趨迎。德閱
0508a15: 經自若。宋公傍立睨之。德不甚顧答。宋公問。上座看
0508a16: 甚經。德舉示之。宋公異焉。力請住舍利幽谷雙嶺諸
0508a17: 剎。德無所事去留。所至頹然默坐而已巳。而學徒自成
0508a18: 規矩。平生著一衲裙。以繩貫其褶處。夜申其裙。以當
0508a19: 被。後主聞其名。致至金陵。問佛法大意。留禁中。又創
0508a20: 寺以居之。昭惠后以其子宣城公薨。施錢建寺。於廬
0508a21: 山之陰。石耳之下。開基日。得金像觀世音於地中。
0508a22: 賜名圓通焉　本朝遣使。問罪江南後主。納土矣。而
0508a23: 胡則者據守九江不降。大將軍曹翰部曲。渡江入寺。
0508a24: 禪者驚走。德淡坐如平日。翰至不起不揖。翰怒呵曰。
0508b01: 長老不聞。殺人不眨貶眼將軍乎。德熟視曰。汝安知有
0508b02: 不懼生死和尚耶。翰大奇增敬。而已巳曰。禪者何為而
0508b03: 散。德曰。擊鼓自集。翰遣裨校擊之。禪無至者。翰曰。不
0508b04: 至何也。德曰。公有殺心故爾。德自起擊之。禪者乃集。
0508b05: 翰再拜。問決勝之。德曰。非禪者所知也。太平興國
0508b06: 二年十月七日。升堂曰。脫離世緣。乃在今日。以衲衣
0508b07: 并所著木屐。留付山中。使門人累青石為塔。曰他日
0508b08: 塔作紅色。吾再至也。乃化。閱世八十。坐六十有三夏。
0508b09: 諡謚曰道濟禪師。
0508b10: 南塔光湧禪師
0508b11: 禪師名光湧。豫章豐城章氏子。母乳之夕。神光照庭。
0508b12: 馬皆驚。因以光湧名之。七歲誦詩禮。曉大義。十三
0508b13: 學經論。能講解。開元寺有尊宿。史忘其名。有異能
0508b14: 解。見湧嘆曰。法中俊人也。以維摩經旨決授之。時仰
0508b15: 山寂禪師。住南昌之石亭寺。湧父事之得度。十九詣
0508b16: 襄州。壽山寺載律師受滿分戒。北游謁臨濟。臨濟曰。
0508b17: 汝師明眼。乃不事之。遠游何為。湧因南歸。執勤累歲。
0508b18: 先是石亭見來參者。必問曰。來作麼。曰禮覲和尚。又
0508b19: 問還見和尚麼。曰見。又問和尚何似驢。參者無能對。
0508b20: 脫對亦不契。忽問湧。湧對曰。光湧見和尚。亦不似佛。
0508b21: 石亭曰。若不似佛。似箇什麼。湧曰。若更有所似。與驢
0508b22: 何別。石亭大驚曰。凡聖兩忘。情盡體露。吾以此語驗
0508b23: 人。已巳二十年。無決了者。噫子真利根。當自保任。吾不
0508b24: 能盡。子異日當自知耳。指以謂人曰。此子肉佛。可以
0508c01: 化人也。石亭歿。湧然第三指。以報法。又然第二指。以
0508c02: 報親。偽唐天祐元年。南昌帥南平王鍾傳。盡禮迎至
0508c03: 府。使至不起。於是州牧縣尹至不起。道俗頓集亦不
0508c04: 起。乃共訴之曰。師不起。貽郡縣之咎。於是不得已巳從
0508c05: 之。遂嗣石亭法席。學者歸之如雲。十四年秋還仰山。
0508c06: 偽唐昇元二年夏。無疾而化。閱世八十有九坐七十
0508c07: 夏。
0508c08: 洞山守初禪師
0508c09: 禪師名守初。出於傅氏。鳳翔良原人也。兒時。聞鐘梵
0508c10: 聲。不食危坐終日。母呂試之。不餵亦不索。年十六
0508c11: 跪白求出家。呂許之。依渭州崆峒沙門志諗剃髮。詣
0508c12: 涇州舍利。律師淨圓受具足戒。始游律肆。執卷坐睡。
0508c13: 棄去歷咸秦。自襄漢南。至長沙坐夏。夏休詣雲門偃
0508c14: 禪師。偃問近離何處。對曰查渡。又問夏在何處。對曰
0508c15: 湖南報慈。又問幾時離。對曰八月二十五。偃曰。放汝
0508c16: 三頓棒。初罔然良久。又申問曰。適來祗對。不見有過。
0508c17: 乃蒙賜棒。實所不曉。偃呵曰。飯袋子。江西湖南。便爾
0508c18: 商略。初默悟其旨曰。他日正當。於無人煙處。不畜粒
0508c19: 米。飯十方僧。即日辭去。北抵襄漢偽漢。乾祐元年。眾
0508c20: 請住洞山。禪其律居。謂學者曰。語中有語。名為死句。
0508c21: 語中無語。名為活句。諸方只具啐同時眼。不具啐
0508c22: 同時用。到此實難得人。但愛不動一塵。不撥一境。
0508c23: 見事便道。若此輩東西南北。不知其數。要得脫略窠。
0508c24: 臼活人眼目。不道都無。但可言少。皆坐不達根原。落
0509a01: 在陰界。妄以為安下。知陷在死水。弄箇無尾胡孫。臘
0509a02: 月三十日。鼓已巳打破。胡孫走。手忙亂。悔無所及。
0509a03: 若是衲僧。凍殺饑殺。終不著渠鶻臭布衫　本朝大
0509a04: 平興國六年。尚書石公襄帥趙公。交章奏初有道行。
0509a05: 化于此。補助聖化。有旨賜徽號。紫伽梨。旌異之。住
0509a06: 山四十年。道天下。淳化元年秋七月。無疾跏趺而
0509a07: 化。閱世八十有一。坐六十有五夏。
0509a08: 南安巖嚴尊者
0509a09: 禪師諱自嚴。生鄭氏。泉州同安人也。年十一棄家。依
0509a10: 建興臥像寺沙門契緣為童子。十七為大僧。游方至
0509a11: 廬陵。謁西耆宿雲豁。豁者清涼智明禪師高弟。雲
0509a12: 門嫡孫也　太宗皇帝。詔至闕。於北御園舍中。
0509a13: 習定久之。懇之還山。公依止五年。密契心法。辭去渡
0509a14: 懷仁。江有蛟。每為行人害。公為說偈誡之。而蛟去。
0509a15: 過黃楊峽。渴欲飲。會溪涸。公以杖擿之。而水得。父老
0509a16: 來聚觀。合爪以為神。公遯。去武平南黃石。巖多蛇虎。
0509a17: 公止住。而蛇虎可使令。四遠聞之大驚。爭敬事之。民
0509a18: 以雨暘男女禱者。隨其欲應念而獲。家其像。飲食
0509a19: 必祭。鄰寺僧死。公不知法當告官。便自焚之。吏追捕
0509a20: 坐庭中。問狀不答。索紙作偈曰。雲外野僧死。雲夜野
0509a21: 僧燒。二法無差互。菩提路不遙。而字畫險勁。如擘窠
0509a22: 大篆。吏大怒以為。狂且慢已巳。去僧伽。曝日中。既得
0509a23: 釋。因以布帽其首。而衣以白服。公恨所說法。聽者疑
0509a24: 信半。因不語者六年。巖寺當輸布。而民歲代輸之。公
0509b01: 不忍折。簡置布束中祈免。吏張曄歐陽程者。相顧怒
0509b02: 甚。追至問狀不答。以為妖。火所著帽明鮮。又索紙作
0509b03: 偈曰。一切慈忍力。皆吾心所生。王官苦拘束。佛法不
0509b04: 流行。自是時亦語。去游南康槃古山。先是西竺波利
0509b05: 尊者經始。讖曰。後當有白衣菩薩。來興此山。公住
0509b06: 三年。而成叢林。乃還南安。江南眠槎。為行舟礙。公舟
0509b07: 過焉。摩挲之曰。去去莫與人為家槎。一夕蕩除之。有
0509b08: 僧自惠州來。曰河源有巨舟著沙。萬牛挽不可動。願
0509b09: 得以載。建塔于南海。為眾生福田。公曰此陰府之
0509b10: 物。然付汝偈取之。偈曰。天零水生。陰府船王移。莫
0509b11: 立沙中久。納福廕菩提。僧即舟倡偈。而舟為動。萬眾
0509b12: 懽呼。至五羊。有巨商。從借以載。僧許之。方解繂。俄風
0509b13: 作。失舟所在。有沙彌無多聞性。而事公謹愿。公憐之。
0509b14: 作偈。使誦。久當聰明。偈曰。大智發於心。於心何處尋。
0509b15: 成就一切義。無古亦無今。於是世間章句。吾伊上口。
0509b16: 公示人多以偈。然題贈以之中四字於其後。莫有識
0509b17: 其旨者。異跡甚著。所屬狀以聞　詔佳之。宰相王欽
0509b18: 若。大參趙安仁已巳下。皆獻詩。公未視。置承塵上而
0509b19: 已巳。淳化乙卯正月初六日。集眾曰。吾此日生。今正是
0509b20: 時。遂右臥而化。閱世八十有二。坐六十有五夏。諡謚
0509b21: 曰定光圓應禪師。
0509b22: 贊曰。圓通誚曹將軍。而不屈。問軍旅事而不答。此其
0509b23: 識能知宗也。南塔初不受南平王之請。及聞移禍及
0509b24: 人。因屑就之。此其行高一世也。學者囿於法愛。故初
0509c01: 公語分生死。所以發其機。至於定應。則全提大用。於
0509c02: 其化時曰。吾此日生。於化時而曰生。最後之訓也。臨
0509c03: 禍福死生之際。能如彼四老人。則正宗已巳墜之綱。尚
0509c04: 可理也。
0509c05: 
0509c06: 禪林僧寶傳卷第八
