0178c13: 
0178c14: 
0178c15: 聯燈會要卷第二十一
0178c16: 
0178c17: 住泉州崇福禪寺嗣祖比丘　悟明　集
0178c18: 青原下第五世
0178c19: 秀州華亭船子德誠禪師法嗣
0178c20: 澧州夾山善會禪師凡十九廣州峴亭。廖氏子。初住京
0178c21: 中竹林寺今鶴林是。上堂。有僧問。如何是法身。師云。法身
0178c22: 無相。進云。如何是法眼。師云法眼無瑕。道吾時客座
0178c23: 下。聞是語。不覺失笑。師纔下座。即請吾喫茶。問某甲
0178c24: 適來祗對這僧話。必有不是處。致令上座失笑。望上
0179a01: 座。不吝慈悲。吾云。和尚一等是出世。未有師在。師云。
0179a02: 某甲甚處不是。望為說破。吾云。某甲終不說。可參華
0179a03: 亭船子誠和尚去。師云。此人如何。吾云。此人上無片
0179a04: 瓦遮頭。下無卓錐之地。若去宜易其服。師乃散眾。易
0179a05: 服。徑造華亭。誠見師來。便問。大德住甚麼寺。師云。似
0179a06: 則不住。住則不似。誠云。不似。又不似箇甚麼。師云。不
0179a07: 是目前法。誠云。甚處學得來。師云。非耳目之所到。誠
0179a08: 云。一句合頭語。萬劫繫驢橛。誠又問。垂絲千尺。意在
0179a09: 深潭。離三寸。子何不道。師擬開口。誠拈橈子。臂脊
0179a10: 打落水中。師纔上船。誠急索云。道道。師擬開口。誠又
0179a11: 打。師豁然大悟。乃點頭三下。誠云。竿頭絲線從君弄。
0179a12: 不犯清波意自殊。師遂問。拋綸擲釣。師意如何。誠云。
0179a13: 絲懸淥水浮。定有無之意。師云。語帶玄而無路。舌頭
0179a14: 談而不談。誠云。釣盡江波。金鱗始遇。師乃掩耳。誠云。
0179a15: 如是如是。即囑師云。向去直須藏身處沒蹤跡。沒蹤
0179a16: 跡處莫藏身。吾二十年在藥山。只明斯事。汝今既得。
0179a17: 他後不得住城隍聚落。但向深山裏钁頭邊。取一
0179a18: 箇半箇接續。無令斷絕。師即辭行。頻頻回顧。誠喚云。
0179a19: 闍梨闍梨。師回首。誠起橈子云。汝將謂別有那。乃
0179a20: 覆舡入水而逝。師後出世夾山。
0179a21: 示眾云。不知天曉。悟不由師。龍門躍鱗。不墮漁人之
0179a22: 手。但意不寄私緣。舌不親玄旨。正好知音。此名俱生
0179a23: 話。若向玄旨疑去。賺殺闍梨。困魚止濼。鈍鳥棲蘆。雲
0179a24: 水非闍梨。闍梨非雲水。老僧於雲水。而得自在。闍梨
0179b01: 又作麼生。
0179b02: 示眾云。金烏玉兔。交互爭輝。坐日頭。天地黑暗。上
0179b03: 脣與下脣。從來不相識。明明向君道。莫令眼顧著。何
0179b04: 也。日月未足為明。天地未足為大。空中不運斤。巧匠
0179b05: 不遺蹤。見性不留佛。悟道不存師。尋常老僧道。目
0179b06: 瞿曇。猶如黃葉。一大藏教。是老僧坐具。祖師玄旨。是
0179b07: 破草鞋。闍梨。寧可赤不著最好。
0179b08: 示眾云。古人重懷中之金。千尺雪。遇日即消。萬劫
0179b09: 疑情。一句頓曉。不墮沙門手。不度六門事。聞中生解。
0179b10: 意下丹青。浮雲不關山。滴水鋒鋩。尚犯他影。饒君解
0179b11: 唱婆娑曲。終歸不曉影人蹤。駟馬奔騰。從闍梨立響。
0179b12: 這裏老僧沒蹤。
0179b13: 示眾云。眼不挂戶。意不停玄。直得靈草不生。猶是五
0179b14: 天之位。珠光月魄。不是出頭時。座上無老僧。目前無
0179b15: 闍梨。
0179b16: 示眾云。動則影現。離舌三寸。須有眼始得。坐舌頭。
0179b17: 別生見解。露柱簷楹。滴滴碎珠之影。乘舟者迷。登機
0179b18: 者失。子有跨戶之談。老僧有室中之意。明月寄空。碧
0179b19: 潭無分。一句合頭語。萬劫繫驢橛。或句到意不到。或
0179b20: 意到句不到。或意句俱不到。或意句俱到。冥應萬機。
0179b21: 龍現即乖。言下無跡。句裏出頭。言下立人。言下無跡。
0179b22: 闍梨玄旨。是老僧舌頭。老僧玄旨。是闍梨舌頭。坐
0179b23: 舌頭。別生見解。他參活意。不參死意。溢目不登。揚眉
0179b24: 自曉。
0179c01: 示眾云。聞中生解。意下丹青。目下即美。久蘊成病。青
0179c02: 山與白雲。從來不相到。機梭不挂絲頭事。文彩蹤橫
0179c03: 意自珠。嘉祥一路。智者知疏。瑞草無根。賢者不貴。
0179c04: 示眾云。明不越戶。穴不棲巢。目不顧他位裏。不踏
0179c05: 他位裏。六戶不掩。四衢無蹤。學不停午。意不立玄。千
0179c06: 劫眼。不惜舌頭底。萬劫舌頭。不顧眼中明。俊機不假
0179c07: 鋒鋩事。到這裏。有箇甚麼事。闍梨。竿頭絲線從君弄。
0179c08: 不犯清波意自殊。
0179c09: 示眾云。忽有人問。老僧報道。百草頭上。罷平生事。
0179c10: 根株亦不留。老僧當位坐。坐處不停囚。闍梨。殿上識
0179c11: 得天子。屋裏識得主人公。有甚用處。須向市門頭。
0179c12: 識取天子。百草頭上薦取老僧。方是僂儸漢。金烏不
0179c13: 挂風雲影。水鳥那能度九天。明月夜藏。不知落誰
0179c14: 手。
0179c15: 示眾云。老僧於古路頭。置箇選場。若是孤進者。即放
0179c16: 過。若是其中人。即別有一路。目前無法。意在目前。不
0179c17: 是目前法。非耳目之所到。天無因。地無果。日月只運
0179c18: 轉空裏。假使碧潭清似鏡。終教明月下來難。胡曲
0179c19: 從君唱。秦箏夜裏彈。聞清聲外意。與他不相干。闍梨。
0179c20: 龍無龍句。他不隨本形。駿馬不露風骨。老僧云。天
0179c21: 無動照之功。地無立機之用。明月不關天地事。闍梨。
0179c22: 錯向水中求。九五從他天子貴。金烏西謝也須愁。空
0179c23: 戶不拘關意。風雲不涉兩頭人。
0179c24: 示眾云。我二十年住此山。未舉著宗門中事。一日
0180a01: 有僧問。承聞和尚有言。二十年住此山。未舉著宗
0180a02: 門中事。是否。師云是。僧掀倒禪床。師休去。至明日。普
0180a03: 請。掘一坑。令侍者。喚昨日問話僧來。僧便出。師云。老
0180a04: 僧二十年。只說無義語。今請上座。打殺老僧。埋向坑
0180a05: 中。便請上座。若不打殺老僧。上座自著打殺。埋此坑
0180a06: 中。始得。其僧歸堂。束裝潛去。
0180a07: 師會下。有一僧。到石霜。纔入門。便云不審。霜云。不必。
0180a08: 僧云。恁麼則珍重。又到巖頭云。不審。頭噓兩聲。僧云。
0180a09: 恁麼則珍重。纔回步。頭云。雖是後生。亦能管帶。其僧
0180a10: 回舉似師。師次日陞堂。喚云。昨日從石霜巖頭歸底
0180a11: 阿師出來。如法舉著。僧出舉前話畢。師云。大眾還會
0180a12: 麼。若無人道。老僧不惜兩莖眉毛。道去也。乃云。石霜
0180a13: 雖有殺人刀。且無活人。巖頭亦有殺人刀。亦有活
0180a14: 人。
0180a15: 妙喜云。癡人面前。不得說夢。
0180a16: 西蜀有一座主。舉華嚴。問白馬。一塵含法界無邊。時
0180a17: 如何。馬云。如車二輪。如鳥兩翼。主云。將謂禪門別有
0180a18: 奇特。元來不出教乘。乃回本地。後聞師盛化。遣小師。
0180a19: 持前話問師。師云。雕沙無鏤玉之談。結草乖道人之
0180a20: 思。小師回舉似其師。其師讚嘆云。將謂禪門與教意
0180a21: 不殊。元來有奇特事。
0180a22: 師有小師行。聞師道聲振遠。乃回省覲。云和尚有
0180a23: 如此奇特事。何不向某甲說。師云。汝蒸飯吾著火。汝
0180a24: 行益吾展。甚麼處是辜負。麼小師從此開悟。
0180b01: 師問僧。甚處來。云洞山來。師云。有何言句。云尋常許
0180b02: 人三路學。玄路。鳥道。展手。師云。實有此語那。云然。師
0180b03: 云。軌持千里鈔。林下道人悲。
0180b04: 師問虎頭上座。甚處來。云湖南。師云。曾到石霜麼。云
0180b05: 要路經過。爭得不到。承聞。石霜有毬子話。是否。云和
0180b06: 尚也須急著眼。始得。師云。作麼生是毬子。云跳不出。
0180b07: 師云。作麼生是毬杖。云勿手足。師云。老僧未曾與闍
0180b08: 梨相識。出去。
0180b09: 雪竇云。親見這僧。從石霜來。因甚麼。道不相識。
0180b10: 師次日陞堂。召云。昨日新到。還在麼。虎頭應諾。師云。
0180b11: 目前無法。意在目前。不是目前法。非耳目之所到。頭
0180b12: 云。今日雖同。要且不是。師云。片月雖明。非關天地。頭
0180b13: 云。莫沸。便作掀禪床勢。師云。且緩緩。虧著上座甚
0180b14: 麼處。頭起拳云。目前還著得這箇麼。師云。作家作
0180b15: 家。頭又作掀繩床勢。師云。大眾看這一員戰將。若是
0180b16: 門庭建立。山僧不如他。若據入理深談。猶較山僧一
0180b17: 級地。
0180b18: 僧問。如何是目前無法。師云。夜月流輝。澄潭無影。僧
0180b19: 作掀禪床勢。師云。上座又作麼生。僧云。目前無法。了
0180b20: 不可得。師云。大眾看。這一員戰將。
0180b21: 僧問。撥塵見佛。時如何。師云。欲知此事。直須揮。若
0180b22: 不揮。漁父巢。僧後問石霜。霜云。渠無國土。甚處
0180b23: 逢渠。僧回舉似師。師云。門庭施設即不無夾山。入理
0180b24: 深談。猶較石霜百步。
0180c01: 僧問。如何是相似句。師云。荷葉團團團似鏡。菱角尖
0180c02: 尖尖似錐。復云。還會麼。云不會。師云。風吹柳絮毛毬
0180c03: 走。雨打梨花蛺蝶飛。
0180c04: 僧問。如何是道。師云。太陽謚目。萬里不挂片雲。云如
0180c05: 何體會。師云。清清之水。游魚自迷。
0180c06: 僧問。如何識得家中至寶。師云。忙中爭得作閑人。問
0180c07: 擬伸一問。師還許也無。師云。四海無魚。徒勞下釣。問
0180c08: 如何是一老一不老。師云。青山元不動。水鎮長流。
0180c09: 手執夜明符。幾箇知天曉。問如何是沙門行。師云。動
0180c10: 則影現。覺則生。
0180c11: 京兆府翠微無學禪師法嗣
0180c12: 舒州投子大同禪師凡十五本州懷寧劉氏子。初參翠
0180c13: 微。問如何是祖師西來意。微顧視之。師擬進語。微云。
0180c14: 更要第二杓惡水那。師從此識通三昧。
0180c15: 示眾云。諸人來這裏。新鮮語句。簇錦攢花。圖口裏
0180c16: 有可道。我老兒。氣力稍劣。口吻遲鈍。亦無閑言長語
0180c17: 到汝。汝若問我。我隨汝答對。也無玄妙。可及於汝。亦
0180c18: 不教汝垛跟。終不說向上向下。有佛有法。有凡有聖。
0180c19: 亦不存坐繫縛汝諸人。變現千般。總是汝生解。自擔
0180c20: 帶將來。自作自受。這裏無可與汝。不敢誑謼汝。無表
0180c21: 無裏。可得說似諸人。還知麼。時有僧問。表裏不時
0180c22: 如何。師云。汝擬向這裏倒跟那。
0180c23: 示眾云。諸人。口似刀子鑷子相似。有甚麼當處。雖
0180c24: 然如此。莫逞俊。道有不潦底。打在。莫言不道。
0181a01: 示眾云。人人總道。投子實頭。忽若下山三步外。有人
0181a02: 問。投子實頭事。作麼生祇對。
0181a03: 師一日。庵前指石。問雪峰云。三世諸佛。總在裏許。
0181a04: 云。須知有不在裏許者。師云。不快漆桶。
0181a05: 師一日。同雪。游龍眠。路有兩條。云。那箇是龍眠
0181a06: 路。師以拄杖指之。云。東去西去。師云。不快漆桶。
0181a07: 雪峰問師。此間還有人參也無。師將钁頭。拋向面前。
0181a08: 云。恁麼則當處掘去也。師云。不快漆桶。
0181a09: 雪問。一鎚便成時如何。師云。不是性懆漢。云。不
0181a10: 假一鎚時如何。師云。不快漆桶。
0181a11: 雪竇云。然則一期折剉雪峰。且投子是作家爐
0181a12: 。我當時若作雪峰。待投子道不是性懆漢。只
0181a13: 向伊道。鉗鎚在我手裏。諸上座。合與投子。著得
0181a14: 箇甚麼語。若能道得。便乃性懆平生。光揚宗眼。
0181a15: 若也顢頇。頂上一鎚。莫言不道。
0181a16: 師在桐城縣。因趙州問。莫是投子庵主麼。師云。茶鹽
0181a17: 錢。布施我來。州先歸庵。見師自油歸。州云。久響投
0181a18: 子。到來只見箇賣油翁。師云。只見賣油翁。且不見
0181a19: 投子。州云。如何是投子。師提起瓶云。油油。
0181a20: 趙州問。死中得活時如何。師云。不許夜行。投明須到。
0181a21: 州云。我早喉白。更喉黑。
0181a22: 巨榮禪客來參。師云。老僧未曾有一言半句。挂諸方
0181a23: 唇齒。何用見老僧。榮云。到這裏不施三拜。要且不甘。
0181a24: 師云。出家兒。得與麼無記。榮繞繩床一匝而出。師
0181b01: 云。有眼無耳垛。六月火邊坐。
0181b02: 雪竇云。也不得放過。纔轉便擒住。是誰不甘。若
0181b03: 跳得出。不妨是一員禪客。
0181b04: 大溈云。這僧雖則慣戰沙場。爭柰投子善能
0181b05: 折剉。何故。真金不入爐中。爭得光華徹底鮮。
0181b06: 僧問。如何是十身調御。師下繩床立。又問。凡聖相去
0181b07: 多少。師亦下繩床立。
0181b08: 雪竇云。此公案。諸人無不委知。若恁麼舉。天下
0181b09: 衲僧。盡成念話杜家。雪竇莫有長處也無。試為
0181b10: 大眾舉看。凡聖相去多少。投子下繩床立。如何
0181b11: 是十身調御。投子下繩床立。且道與前來舉底。
0181b12: 是同是別。若道一般。許上座具一隻眼。若道別
0181b13: 有奇特。也許上座具一隻眼。更開一線道。凡聖
0181b14: 相去多少。請上座。下一轉語。如何是十身調御。
0181b15: 請上座。答一轉話。非但參見投子。亦乃知雪竇
0181b16: 長處。若總道下繩床立。惜取眉毛好。
0181b17: 僧問。一切聲是佛聲。是否。師云是。云和尚莫沸
0181b18: 鳴聲。師便打。又問。麤言及細語。皆歸第一義。是否。師
0181b19: 云是。云喚和尚。作一頭驢得麼。師便打。
0181b20: 僧問。不斷煩惱。而入涅槃。時如何。師作色云。這箇師
0181b21: 僧。好發業殺人。
0181b22: 西堂藏云。家家觀世音。
0181b23: 國清機云。或有問山僧。不斷煩惱。而入涅槃。時
0181b24: 如何。劈面便掌。何故。見之不取。思之千里。
0181c01: 僧問。依稀似半月。彷彿若三星。乾坤不得。師於何
0181c02: 處明。師云。道甚麼。云想師只有湛水之波。且無滔天
0181c03: 之浪。師云。閑言語。
0181c04: 雪竇云。投子古佛。不可道不知。若檢點將來。直
0181c05: 是天地懸隔。纔問。和聲便打。
0181c06: 僧問。諸佛出世。為一大事因緣。和尚出世。當為何事。
0181c07: 師云。尹司空。今日為老僧開堂。
0181c08: 有婆子。上山云。婆家中失牛。請師一卜。師召婆。婆
0181c09: 應諾。師云牛在。
0181c10: 問金雞未鳴時如何。師云。無這箇音響。云鳴後如何。
0181c11: 師云。各自知時。
0181c12: 問月未圓時如何。師云。吞三箇四箇。云圓後如何。
0181c13: 師云。吐七箇八箇。
0181c14: 問達磨未來時如何。師云。天地。云來後如何。師
0181c15: 云。蓋覆不得。
0181c16: 問如何是無情說法。師云。莫惡口。問師子是獸中之
0181c17: 王。為甚麼。被六塵吞。師云。不作大。無人我。問抱璞投
0181c18: 師。請師雕琢。師云。不是棟梁材。問一大藏教。還有奇
0181c19: 特事也無。師云。演出一大藏教。問和尚住此山。有何
0181c20: 境界。師云。丫角女子白頭絲。問和尚甲子多少。師云。
0181c21: 春風了又春風。
0181c22: 湖州道場山如訥禪師凡一僧問。如何得聞性不隨
0181c23: 緣。師云。汝聽看。僧作禮。師云。聾人也唱胡家曲。好惡
0181c24: 高低自不聞。云聞性宛然也。師云。石從空裏立。火向
0182a01: 水中焚。
0182a02: 鄂州清平令遵禪師凡三師問翠微。如何是祖師西
0182a03: 來意。微云。待無人處。為汝說。師良久云。無人也。請和
0182a04: 尚說。微引師入竹園。師又云。無人也。請和尚說。微指
0182a05: 竹云。這一竿。得與麼長。那一竿。得與麼短。師遂領旨。
0182a06: 後住清平。謂眾云。先師入泥入水。相為。自是我不識
0182a07: 好惡。
0182a08: 僧問。如何是大乘。師云井索。云如何是小乘。師云。錢
0182a09: 索。云如何是有漏。師云。爪籬。云如何是無漏。師云。木
0182a10: 杓。云覿面相呈時如何。師云。分付與典座。
0182a11: 僧問。如何是禪。師云。猢猻上樹尾連顛。
0182a12: 棗山光仁禪師凡一示眾云。不辜負平生眼目。致箇
0182a13: 問來。有麼。時有僧出作禮。師云。負我且從大眾。何也。
0182a14: 便歸方丈。後有僧請益云。和尚陞座云。負我且從大
0182a15: 眾何也。意旨如何。師云。齋時有飯與喫。夜間有床
0182a16: 與睡。一向煎迫我。作甚麼。僧作禮。師云。苦苦。云乞
0182a17: 師指示。師垂下足云。舒縮一任老僧。
0182a18: 建州白雲約禪師凡一韶國師來。師問甚處來。云江
0182a19: 北來。師云。舡來陸來。云舡來。師云。還逢見魚鱉麼。云
0182a20: 往往逢之。師云。逢時如何。韶咄云。縮頭去。師乃大笑。
0182a21: 吉州性空和尚法嗣
0182a22: 歙州茂源和尚凡一平田來。師起身。田把住云。開口
0182a23: 即失。閉口即喪。正恁麼時。請和尚道。師以手掩耳。田
0182a24: 放手云。一步易。兩步難。師云。有甚麼死急。田云。若非
0182b01: 是師。不免諸方撿點。
0182b02: 青原下第六世
0182b03: 鼎州德山宣鑒禪師法嗣
0182b04: 鄂州巖頭全豁禪師凡十四泉州柯氏子。初謁德山。執
0182b05: 坐具。上法堂瞻視。山云。作麼。師便喝。山云。老僧過在
0182b06: 甚麼處。師云。兩重公案。便下參堂。山云。好箇阿師。稍
0182b07: 似箇行僧。師來日。上問訊。德山云。莫是昨日新
0182b08: 到麼。云是。山云。甚麼處。學得這頭來。師云。某甲終
0182b09: 不敢自瞞。山云。他後不得辜負老僧。
0182b10: 師一日上問訊。纔跨門。便問。是凡是聖。山便喝。師
0182b11: 便作禮。洞山聞。乃云。若不是豁公。也大難承當。師云。
0182b12: 洞山老漢。不識好惡。錯下名言。殊不知。我當時。一手
0182b13: 一手搦。
0182b14: 雪竇云。然則德山門下。草偃風行。要且不能塞
0182b15: 斷天下人口。當時纔禮拜。劈脊便棒。非唯勦絕
0182b16: 洞山。亦乃把斷豁老。還會麼。將軍自有嘉聲在。
0182b17: 不得封侯也是閑　教忠光云。還知三大老落
0182b18: 處麼。德山和身放倒。洞山帶水拖泥。若非巖頭
0182b19: 具通方眼。爭顯功高汗馬。且作麼生是一手
0182b20: 一手搦處。殺人刀活人。
0182b21: 師同雪峰欽山辭德山。山問。甚麼處去。師云。暫辭和
0182b22: 尚。下山去。山云。子他後作麼生。師云。不忘和尚也。山
0182b23: 云。子憑何有此語。師云。不見道。智與師齊。減師半德。
0182b24: 智過於師。方堪傳授。山云。如是如是。善自護持。
0182c01: 示眾云。夫大統宗綱中事。須識句。若不識句。難作箇
0182c02: 話會。甚麼是句。百不思時。喚作正句。亦云居頂。亦云
0182c03: 得住。亦云歷歷。亦云惺惺。亦云的的。亦云佛未生時。
0182c04: 亦云得地。亦云與麼時。將與麼時。等破一切是非。纔
0182c05: 與麼。便不與麼。便轉轆轆地。若也看不過。纔被人刺剌
0182c06: 著。眼盵瞪地。恰似殺不死底羊。相似。不見古人道。沉
0182c07: 昏不好。須轉得始得。觸著便轉。纔與麼。便不與麼。是
0182c08: 句亦。非句亦。自然轉轆轆地。自然目前露
0182c09: 地。飽地。不解不解咬。不見道。物為上。逐物
0182c10: 為下。瞥起微情。早落地上。若是咬狗眼赫赤。若有
0182c11: 人問如何是禪。向伊道。合取屎孔著。有些子氣息。
0182c12: 便知深淺。硬糾糾地。汝識取這箇狸奴面孔。與麼時。
0182c13: 不要故垛伊。不要稱量伊。於中有一般漢。撞著物。不
0182c14: 解轉。刺剌著屙轆轆地。這般底。槌殺百千萬箇。亦無罪
0182c15: 過。若是本色底。撥著便上。咬人火急。似刺剌蝟子相
0182c16: 似。未觸著時。自弄毛羽。可憐生。纔有人撥著。便嗔斗
0182c17: 地。有甚麼近處。若也未得與麼蕩蕩地。喚作依句
0182c18: 修行。有則便須等破。與麼時。一物不存。信知從來學
0182c19: 得一切言句。隘在中。有甚麼用處。不是道。辟觀辟
0182c20: 句。外不放入。內不放出。截斷兩頭。自然光烯烯地。不
0182c21: 與一物作對。便是無諍三昧。兄弟。若欲得易會。但向
0182c22: 根本明取。欲出不出。便須轉。一口咬斷後。不用尋伊
0182c23: 去住底遠近。但放。自然露地。不用思搭著。昏
0182c24: 昏地。纔有所重。便成窠臼。古人喚作貼體衣病。最難
0183a01: 治。是我向前行時。參著一兩處尊宿。只教日夜管
0183a02: 帶。坐得骨臀生胝。口裏水漉漉地。初向然燈佛肚裏。
0183a03: 黑漆漆地。道我坐禪。守取與麼時。猶有欲在。不見道。
0183a04: 無依無欲。便是能仁。古人道。置毒藥安乳中。乃至醍
0183a05: 醐。亦能殺人。這箇不是汝習學得底。這箇不是汝去
0183a06: 住底。不是汝色裏底。莫錯認門頭戶口。賺汝月三
0183a07: 十日。赤地。無益。當莫造作怪。但知著衣喫飯。
0183a08: 屙屎送尿。隨分遣時。莫亂統詐稱道者。有一片衣。不
0183a09: 敢將出曬。恐人見。失道者名。圖人贊嘆。作與麼。不
0183a10: 中心行。兄弟。亦不要信他繩床上老榾檛。屙轆地地。
0183a11: 將謂好誑謼人。別作地獄。著汝在。信知古風大好。不
0183a12: 見道。有即是無。無即是有。與麼送出來。便知深淺。這
0183a13: 箇是古格。於中有一般漢。信彩吐出來。有甚麼記。
0183a14: 但知喚作禪道。但知喚作一句子。軟地。真是無
0183a15: 孔鐵鎚。聚得一萬箇。有甚麼用處。若是有筋骨底。不
0183a16: 用多。諸處行。也須帶眼始得。莫被人謾。不見道。依
0183a17: 法生解。猶落魔界。夫唱教。須一一從自己巳襟間。吐
0183a18: 得出來。與人為榜樣。今時還有與麼漢麼。第一切須
0183a19: 識取左右句。這箇是出頭處。識取去底。識取住底。這
0183a20: 箇是兩頭句。亦是左右句。亦喚作是非句。纔生便咬。
0183a21: 自然無事。兄弟。見與麼說。還會麼。莫終日地。亦
0183a22: 無了期。欲得易會。但知於聲色前。不被萬境惑亂。自
0183a23: 然露地。自然無事。送向聲色前。蕩蕩地。捨似一
0183a24: 團火相似。觸著便燒。更有甚麼事。不見道。非是塵不
0183b01: 侵。自是我無心。時熱。珍重。
0183b02: 示眾云。吾究涅槃經。七八年。於中有一兩段義。頗
0183b03: 似衲僧說話。又云。休休。時有僧出。作禮云。請和尚。為
0183b04: 眾舉。師遂云。吾教意。如∴字三點。第一向東方。下一
0183b05: 點。點開諸菩薩眼。第二向西方。下一點。點諸菩薩命
0183b06: 根。第三向上方。下一點。點開諸菩薩頂門。此是經中
0183b07: 第一段義。又云。吾教意。如摩醯首羅。擘開面門。亞
0183b08: 一隻眼。此是第二段義。又云。吾教意。如塗毒鼓。擊一
0183b09: 聲。遠近聞者俱喪。此是第三段義。時有僧出問。如何
0183b10: 是塗毒鼓。師以手按膝。亞身云。韓信臨朝底。
0183b11: 師問僧。甚處來。云西京來。師云。黃巢過後。還得
0183b12: 麼。云得。師引頸近前云。。僧云。師頭落也。師呵呵
0183b13: 大笑。僧後到雪峰。峰問甚處來。云岩頭來。云。有何
0183b14: 言句。僧舉前話。打三十棒。出。
0183b15: 大溈云。這僧黃巢過後。曾收。向巖頭處
0183b16: 施設。乃至雪面前。鋒鋩不露。何故。為他巖頭
0183b17: 大笑一聲。直得天地陡暗。四方絕唱。若不得雪
0183b18: 峰。幾乎陸沉。不見道。殺人刀活人。
0183b19: 師因沙汰。遂於鄂州湖邊。作渡子。兩岸各挂一板。有
0183b20: 人過渡。打板一聲。師云。阿誰。或云。要過那邊去。師乃
0183b21: 舞棹迎之。一日有一婆子。抱一孩兒來。問師。呈橈舞
0183b22: 棹則不問。且道。婆婆手中兒。甚處得來。師便打。婆云。
0183b23: 婆生七子。六箇不遇知音。只這一箇。也不消得。遂拋
0183b24: 向水中。
0183c01: 德山謂師云。我這裏。有二僧。住菴多時。汝去看他怎
0183c02: 生。師將一斧去。見二人在庵內坐。師提起斧云。道得
0183c03: 也一斧。道不得也一斧。二人殊不顧。師擲下父云。作
0183c04: 家作家。歸舉似德山。山云。道他如何。師云。洞山門
0183c05: 下。不道全無。德山門下。未夢見在。
0183c06: 師與雪坐次。欽山將水一。致地云。水清月現。峰
0183c07: 云。水清月不現。師賜水而去。
0183c08: 觀音會下。有僧來。以手。左右各作一圓相。中央作一
0183c09: 圓相。欲成未成。師以手一撥。僧無對。師便喝出。僧便
0183c10: 出。師喚回問。汝豈不是洪州觀音來。云是。師云。只
0183c11: 如適來左邊圓相作麼生。云是有句。師云。左邊圓相
0183c12: 作麼生。云是無句。師云。中央圓相。云是不有不無
0183c13: 句。師云。只如吾與麼。又作麼生。云如刀劃水。師便打。
0183c14: 即時出。
0183c15: 師見山來。遂洋洋而睡。山近前而立。師不顧。山拍
0183c16: 繩床一下。師回顧云。作甚麼。山云。和尚且瞌睡。便出
0183c17: 去。師呵呵大笑云。三十年弄馬騎。今日被驢撲。
0183c18: 臨濟有僧。放大言云。我若見。與他髭。一日到來。
0183c19: 作禮。欲起未起。師將衲衣角。驀面一拂。僧無語。泣淚
0183c20: 而去。
0183c21: 有僧辭。師問。甚麼處去。云入嶺。禮拜雪峰去。師云。雪
0183c22: 若問巖頭如何。但向他道。近日在湖邊住。只將三
0183c23: 文。買箇撈波子。撈蝦摝蜆。且恁麼過時。僧到雪峰。
0183c24: 問甚處來。云巖頭來。云。有何言句。僧舉前話。云。
0184a01: 窮鬼子。得與麼快活。
0184a02: 問三界競起時如何。師云。坐著。僧云。未審師意如
0184a03: 何。師云。移取廬山來。即向道。
0184a04: 問如何是佛法大意。師云。小魚吞大魚。問浩浩塵中。
0184a05: 如何辨主。師云。銅砂羅裏滿盛油。問路逢猛虎時如
0184a06: 何。師云。拶。問無師還有出身路也無。師云。聲前古毳
0184a07: 爛。問利斬天下。誰是當頭者。師云。暗。僧擬進語。師
0184a08: 云。鈍漢。
0184a09: 福州雪峰義存禪師凡四十六泉州曾氏子。師出嶺。首謁
0184a10: 鹽官。自後三到投子。九上洞山。因緣不契。後參德山。
0184a11: 遂問。宗乘中事。學人還有分也無。山和聲便棒。師當
0184a12: 下如桶底脫相似。山復語之云。我宗無語句。亦無一
0184a13: 法與人。
0184a14: 巖頭聞云。德山一條脊梁。硬以鐵。雖然如是。於
0184a15: 唱教門中。猶較些子　保福問招慶。只如巖頭
0184a16: 出世。有何言句。過於德山。便恁麼道。慶云。汝不
0184a17: 見巖頭道。如人學射。久久方中。福云。中後如何。
0184a18: 慶云。展闍梨。莫不識痛痒好。福云。和尚非唯舉
0184a19: 話。慶云。展闍梨。是甚麼心行。
0184a20: 明招云。大小招慶。錯下名言。
0184a21: 師在洞山。作飯頭。淘米次。山問。淘沙去米。淘米去沙。
0184a22: 師云。沙米一時去。洞云。大眾喫箇甚麼。師覆米盆。
0184a23: 山云。據子。因緣合在德山。
0184a24: 瑯覺云。雪恁麼去。大似拋甜桃樹。山
0184b01: 摘醋梨。
0184b02: 洞山問師。甚處來。師云。天台。洞山云。還見智者麼。師
0184b03: 云。義存喫鐵棒有分。
0184b04: 洞山問師。甚處來。師云。斫槽來。洞山云。幾斧斫成。師
0184b05: 云。一斧斫成。洞云。猶是這邊事。那邊事作麼生。師云。
0184b06: 直得無下手處。洞云。猶是這邊事。那邊事作麼生。師
0184b07: 休去。
0184b08: 汾陽昭代云。某甲早是困也。
0184b09: 師辭洞山。山問。子向甚麼處去。師云。歸嶺去。山云。當
0184b10: 時從甚路出。師云。飛猿嶺出。山云。今從甚路去。師云。
0184b11: 飛猿嶺去。山云。有一人。不從飛猿嶺去。子還證麼。師
0184b12: 云不識。山云。為甚麼不識。師云。他無面目。山云。子既
0184b13: 不識。爭知無面目。師無對。
0184b14: 瑯覺云。心麤者失。
0184b15: 師在德山作飯頭。一日飯遲。師曬飯巾次。見德山托
0184b16: 。至法堂前。師云。這老漢。鍾未鳴。未響。托向甚
0184b17: 麼處去。山便歸方丈。師舉似巖頭。頭云。大小德山不
0184b18: 會末後句。山聞令侍者喚巖頭來。山問。汝不肯老僧
0184b19: 那。頭密啟其意。山休去。明日陞堂。果與尋常不同。頭
0184b20: 至僧堂前。撫掌大笑云。且喜得。堂頭老漢。會末後句。
0184b21: 他後天下人。不柰伊何。雖然如是。也只得三年。後三
0184b22: 年果遷化。
0184b23: 明招代德山云。咄咄。沒處去沒處去。
0184b24: 雪竇云。曾聞說箇獨眼龍。元來只具一隻眼。殊
0184c01: 不知德山是箇無齒大蟲。若不是巖頭識破。爭
0184c02: 得昨日與今日不同。諸人要會末後句麼。只許
0184c03: 老胡知。不許老胡會　大溈云。巖頭大似高
0184c04: 崖石裂。直得百里走獸潛蹤。若非德山度量深
0184c05: 明。爭得非昨日與今日不同。
0184c06: 師同巖頭欽山三人。辭德山。同到澧州。欽山先住。師
0184c07: 與巖頭。一日到鼇山店。阻雪。師一向坐禪。巖頭唯打
0184c08: 睡。師云。師兄師兄。且起來。頭云。作甚麼。師云。今生不
0184c09: 著便。共文邃箇漢行。到處被他帶累。師兄如今又
0184c10: 只管打睡。頭喝云。眠去。每日恰似七村裏土地。他
0184c11: 時後日。魔魅人家男女去在。師點云。某甲這裏。未
0184c12: 穩在。不敢自瞞。頭云。我將謂。他後。向孤頂上。盤
0184c13: 結草庵。呵佛罵祖去在。猶作這箇語話。云。某甲實
0184c14: 未穩在。頭云。若實如此。據汝見處。一一通來。是處與
0184c15: 證明。不是處。與。師云。某甲初到鹽官。聞舉
0184c16: 色空義。得箇入處。頭云。此去三十年。切忌舉著。師云。
0184c17: 又因洞山過水悟道頌。有箇省處。頭云。若恁麼。自救
0184c18: 也不了。師云。某甲因問德山。從上宗乘中事。學人還
0184c19: 有分也無。山打一棒云。道甚麼。我當下。如桶底脫相
0184c20: 似。被巖頭震威一喝云。豈不聞道。從門入者。不是家
0184c21: 珍。師云。如何即是。頭云。他後若欲播揚大教。須一一
0184c22: 從自己巳襟。流出將來。與我蓋天蓋地去。師於言下
0184c23: 大悟。跳下床。作禮云。師兄。今日始是鼇山成道。師兄。
0184c24: 今日始是鼇山成道。
0185a01: 教忠光云。只如岩頭道。一一從自己巳襟流出。
0185a02: 且道。雲前三次悟。若從自己巳襟流出。又道
0185a03: 未穩在。若不從自己巳襟流出。又從甚麼處得
0185a04: 來。莫有斷得出者麼。若斷得出。不唯雪峰鼇山
0185a05: 成道。盡大地有情。齊成正覺。若斷不出。說甚麼
0185a06: 鼇山成道。直饒少室傳心。也未夢見在。
0185a07: 示眾云。南山有一條鼻。汝等諸人。切須好看。時
0185a08: 長慶出云。今日堂中。大有人。喪身失命。雲門以拄杖。
0185a09: 攛向面前。作怕勢。僧舉似玄沙。沙云。須是稜兄始得。
0185a10: 然雖如是。我即不然。僧云。和尚作麼生。沙云。用南山
0185a11: 作麼。
0185a12: 真淨云。奇哉。善知出處。非父不生其子。驀拈拄
0185a13: 杖。召大眾云。南山鼻。在這裏。擲下拄杖
0185a14: 云。擬即喪身失命。
0185a15: 示眾云。望州亭。與汝相見了也。烏石嶺。與汝相見了
0185a16: 也。僧堂前。與汝相見了也。後保福問鵝湖。僧堂前即
0185a17: 且致。望州亭烏石嶺。甚麼處相見來。鵝湖驟步。歸方
0185a18: 丈。保福便入僧堂。
0185a19: 雪竇云。二老是則是。只知雪放行。不知雪峰
0185a20: 把定。忽有箇衲僧出來。問未審雪竇作麼生。豈
0185a21: 不是別機宜。識休咎底漢。還有望州亭烏石嶺
0185a22: 底麼。良久云。擔板禪和。如麻似粟。
0185a23: 示眾云。盡大地撮來。如粟米粒大。拋向面前。漆桶不
0185a24: 會。打鼓普請看。
0185b01: 長慶稜問雲門。雪峰與麼道。還有出頭不得處
0185b02: 麼。門云有。稜云。作麼生。門云。不可總作野狐精
0185b03: 見解　又云。狼籍不少　雲峰悅云。匹上不足。
0185b04: 我更與葛藤。驀拈拄杖云。還見雪麼。咄。王
0185b05: 令稍嚴。不許攙行奪市　大溈云。我更為諸
0185b06: 人。土上加泥。乃拈杖云。看看。雪峰老人。向諸人
0185b07: 面前放屙。咄。為甚麼。屎臭氣也不知。
0185b08: 雪竇頌云。牛頭沒馬頭回。曹溪鏡裏絕纖埃。打
0185b09: 鼓看來君不見。百花春到為誰開。
0185b10: 示眾云。我這裏。如一面古鏡相似。胡來胡現。漢來漢
0185b11: 現。時有僧出問。忽遇明鏡來時如何。師云。胡漢俱隱。
0185b12: 玄沙云。我即不然。時有僧問。忽遇明鏡來時如
0185b13: 何。沙云。百雜碎　明招云。當與麼時。莫道胡漢
0185b14: 俱隱。別作麼生道。沙云破。招云喪也。
0185b15: 示眾云。盡大地。是箇解脫門。把手拽伊。不肯入。時有
0185b16: 僧出云。和尚怪某甲不得。一僧云。用入作麼。師便打。
0185b17: 雪竇云。三箇中。有一箇受救在。忽若總不辨明。
0185b18: 平地有甚數。
0185b19: 示眾云。三世諸佛。是草裏漢。三經五論。是繫驢橛。八
0185b20: 十卷華嚴。是村草步頭。博飯喫底言語。十二分教。是
0185b21: 蝦蟆口裏事。還知麼。所以道。如今千百人中。若有一
0185b22: 人大肯去。我作驢駝物。供養他。有甚麼罪過。
0185b23: 示眾云。三世諸佛。向這裏。出頭不得。一大藏教。著一
0185b24: 字不得。天下老和尚。向這裏百雜碎。還知麼。諸人。若
0185c01: 實明白得去。免被人惑。設有言句。亦不他疑。自己巳若
0185c02: 未明白。不得掠。枉度時光。莫只管向諸方老師
0185c03: 頷腮下。記得一言半句。將謂自己巳襟。大錯。兄弟。我
0185c04: 道。只這三寸。能殺人能活人。我尋常向師僧道。是甚
0185c05: 麼。他便口喃喃地。如此等輩。驢年解承當得麼。且問
0185c06: 。諸和尚子。諸方老宿。還與闍梨。說事麼。還曾指示
0185c07: 闍梨麼。還曾共闍梨。商量麼。大須體悉審實看。
0185c08: 示眾。良久云。便與麼承當得去。好省心力。所以道。三
0185c09: 世諸佛。不能唱。十二分教。不能詮。如今嚼涕唾兒。爭
0185c10: 能會得。我尋常向師僧道。是甚麼。更近前來。答話。
0185c11: 驢年會得麼。我事不獲已巳。向恁麼道。已巳是平欺
0185c12: 了也。又向道。未入門時。早共商量了也。亦是老
0185c13: 婆心。省力處。不肯承當。但知踏步向前。言句。向
0185c14: 道。盡大地是箇解脫門。總不肯入。只管亂走。逢人
0185c15: 便問佛問祖。還識羞麼。甘自受屈。若實未得箇悟入。
0185c16: 莫當等閑。直須悟入始得。不可度時光。著些精彩
0185c17: 好。達磨西來。以心傳心。不立文字。且作麼生是汝諸
0185c18: 人心。不可亂統了便休。己巳眼未明。何處消得許多妄
0185c19: 想。時中無安身處。便乃見凡是聖。有僧俗男女。高
0185c20: 低勝劣。大地面前。吵吵地。鋪沙相似。未曾一念。暫返
0185c21: 神光。流浪生死。盡劫不息。大須慚愧。各自努力。
0185c22: 示眾云。臨河渴死人無數。飯籮邊受餓人。如恒河沙。
0185c23: 非但一箇半箇。兄弟。若也根思遲回。須勤著精彩。
0185c24: 莫只這邊經冬。那邊過夏。拾些子涕唾。便當平生
0186a01: 事了。但擬抄取記取。盡是識學依通。這般底。我喚作
0186a02: 蝦蟆衣下客。亦喚作黑牛臥死水。汝還會麼。
0186a03: 示眾云。若論此事。如一片田地相似。一任諸人耕種。
0186a04: 無有不承此恩力者。玄沙云。且作麼生是一片田地。
0186a05: 師云看。沙云。是即是。某甲不恁麼。師云。作麼生。沙
0186a06: 云。只是人人底。
0186a07: 師垂語云。此事得與麼尊貴。得與麼綿密。僧云。某甲
0186a08: 自到山。經數載。可聞和尚與麼示徒。師云。我已巳前雖
0186a09: 無。如今已巳有。莫有妨閡也無。僧云。不敢。此是和尚。不
0186a10: 得已巳而已巳。
0186a11: 師一日。於僧堂前坐。拈起拄杖云。這箇為中下根人。
0186a12: 時有僧問。忽遇上上根人來時如何。師拈起拄杖。
0186a13: 雲門云。我不似雪峰打破狼籍。僧便問。未審和
0186a14: 尚如何。師便打。
0186a15: 師參次。有一僧。珍重便出。師云。總似這箇僧。省我多
0186a16: 少心力。玄沙云。和尚恁麼為人。瞎閩中一城人眼
0186a17: 去在。師云。又作麼生。沙云。便好與三十棒。師云。已巳
0186a18: 後無人奈子何。
0186a19: 師一日陞堂。眾集定。師輥出木毯。玄沙遂捉來。安舊
0186a20: 處著。
0186a21: 白雲端云。此箇時節。眾人皆言。子父共作一大
0186a22: 事。如此見解。還夢見也未。白雲今日布施大眾。
0186a23: 乃云。濃研香墨。深蘸紫毫。
0186a24: 師晚參次。向中庭臥。太原孚上座云。五州管內。只
0186b01: 有這老和尚。較些子。師便起去。
0186b02: 師一日。於僧堂內。閉門燒火。乃云。救火救火。玄
0186b03: 沙將一片柴。從檽內拋入。師便開門。
0186b04: 師領徒南游。時黃涅槃。預知。搘出迎。抵蘇溪邂逅。
0186b05: 師問。近離甚處。云辟支巖。師云。巖中還有主麼。槃以
0186b06: 竹杖。敲師簥。師遂出簥相見。槃云。曾郎萬福。師展丈
0186b07: 夫禮。槃作女人拜。師云。莫是女人麼。槃又設兩拜。遂
0186b08: 以竹劃地。右繞師簥三匝。師云。某甲是三界內人。
0186b09: 是三界外人。宜前去。某甲後來。槃即先回。師遂至
0186b10: 止囊山。憩數日。槃供待隨行徒眾。一無所闕。
0186b11: 師送南際長老。出門。遂作女人拜。際斂歛手應諾。師以
0186b12: 手斫額。便歸。
0186b13: 師到國清。拈盂。問座主云。道得即與盂。主云。
0186b14: 此是化佛邊事雪竇別云。只恐鈍置和尚。師云。作座主奴。也未
0186b15: 得在。云某甲不會。師云。問。我與道。主方作禮。師
0186b16: 一踏踏倒。主舉似雲門云。某甲得七年方見。門云。
0186b17: 七年方見那。主云是。門云。更七年始得。
0186b18: 雪竇云。草賊敗也。
0186b19: 玄沙問。某甲如今大用去。和尚作麼生。師將三木毬。
0186b20: 一時輥出。沙作斫牌勢。師云。親在靈山來。方得如
0186b21: 此。沙云。也即是自家底。
0186b22: 有一僧。在山下卓庵。多年不剃頭。畜一長柄杓。就溪
0186b23: 取水。有問如何是祖師西來意。僧提起杓云。溪深杓
0186b24: 柄長。師聞之云。也甚奇怪。一日袖剃刀。同侍者訪之。
0186c01: 纔見便問。道得即不剃汝頭。僧便洗頭。跪師前。師便
0186c02: 與剃。
0186c03: 一日有兩僧來。師以手托庵門。放身出云。是甚麼。僧
0186c04: 亦云。是甚麼。師低頭歸庵。僧後辭去。師問甚麼處去。
0186c05: 云湖南去。師云。我有箇同行。在彼。住巖頭。附汝一信
0186c06: 去。師致書云。某甲信上師兄。一自鼇山成道後。迄至
0186c07: 于今。飽不休。同參某甲。信上師兄。僧到巖頭。頭問。甚
0186c08: 處來。云嶺南來。頭云。曾到雪峰麼。云近離彼中。雪峰
0186c09: 有書。上和尚。頭看書了。問。和尚有何言句。僧舉前
0186c10: 話。頭云。他道甚麼。云他無語低頭歸庵。頭云。噫。我當
0186c11: 初悔不向伊道末後句。若向伊道。天下人。不奈雪老
0186c12: 何。僧至夏末。請益前話。頭云。何不早問。僧云。不敢容
0186c13: 易。頭云。雪峰雖與我同條生。不與我同條死。要識末
0186c14: 後句。只這是。
0186c15: 大溈云。大小雪峰巖頭。被這僧勘破。
0186c16: 雪竇頌云。末後句。為君說。明暗雙雙底時節。同
0186c17: 條生也共相知。不同條死還殊絕。還殊絕。黃頭
0186c18: 碧眼須辨別。南北東西歸去來。夜深同看千巖
0186c19: 雪。
0186c20: 師問僧。見說大德。曾為天使來。是否。云不敢。師云。爭
0186c21: 解與麼來。云仰慕道德。豈憚關山。師云。汝猶醉在。出
0186c22: 去。僧便出。師召云。大德。僧回首。師云。是甚麼。僧亦
0186c23: 云。是甚麼。師云。這漆桶。僧無語。師回顧鏡清云。好箇
0186c24: 師僧。向漆桶裏著到。清云。和尚豈不是據款結案。
0187a01: 師云。也是我尋常用底。復云。忽若喚回。道是甚麼。被
0187a02: 他道這漆桶。又作麼生。清云。成何道理。師云。我與麼
0187a03: 及伊。汝又道據款結案。他與麼及我。汝又道。成何道
0187a04: 理。一等是與麼時節。其間。何故有得。有不得。清云。不
0187a05: 見道。醍醐上味。為世所珍。遇斯等人。成毒藥。
0187a06: 雪竇云。看他父子相投。言氣相合。若知者。謂粉
0187a07: 骨碎身。此恩難報。不知者。謂扶高抑下。臨危悚
0187a08: 人。毒藥醍醐。千載龜鑑。還會麼。這漆桶。
0187a09: 師因僧作禮。師打五棒。僧云。某甲有甚麼過。師又打
0187a10: 五棒。
0187a11: 雪竇云。我不曾與人葛藤。前五棒。日照天臨。後
0187a12: 五棒。雲騰致雨。若辨得。也好與五棒。
0187a13: 有僧禮辭。師問甚處去。云禮拜徑山去。師云。徑山忽
0187a14: 問此間佛法如何。汝作麼生祇對。云待問即道。師
0187a15: 便打。回顧鏡清云。這僧過在甚麼處。便喫棒。清云。
0187a16: 問得徑山。徹困也。師云。徑山在浙中。因甚麼。問得徹
0187a17: 困。清云。不見道。遠問近對。師休去。
0187a18: 師喚僧。僧應諾。師云。近前來。僧近前。師云去。
0187a19: 雲門舉問僧。作麼生。道得叉手句。若道得
0187a20: 叉手句。即見雪。
0187a21: 師問僧。甚處來。云浙中來。師云。舡來陸來。云二途俱
0187a22: 不涉。師云。爭得到這裏。云有甚麼隔礙。師打出。僧
0187a23: 過十年後。再來。師問。甚處來。云。湖南來。師云。湖南與
0187a24: 此間。相去多少。云不隔。師起拂子云。還隔這箇麼。
0187b01: 若隔即不到也。師又打出。僧住後。凡見人便罵。有
0187b02: 同行。聞得。特去相訪。乃問老兄到雪。有何言句不
0187b03: 是。罵之不已巳。僧遂舉前話。被同行罵。乃與說破。其
0187b04: 僧悲泣。常夜間焚香。遙禮悔過。
0187b05: 師問僧。近離甚處。云覆舡。師云。生死海未渡。為甚麼
0187b06: 覆舡。僧無對。
0187b07: 雪竇代云。久響雪。待這老漢擬議。拂袖便行。
0187b08: 僧後舉似覆舡。舡云。何不道渠無生死。僧再去。進
0187b09: 此語。師云。此不是語。云覆舡語。師云。我有二十
0187b10: 棒。寄打覆舡。二十棒。老僧自喫。不干闍梨事。
0187b11: 雪竇著語云。能區能別。能殺能活。若也辨得。天
0187b12: 下橫行。
0187b13: 師問僧。甚處去。云識得即知去處。師云。是了事人。
0187b14: 亂走作麼。云和尚莫搽污人好。師云。我即不搽污。
0187b15: 古人吹布毛。作麼生。與我說來看。云殘羹餿飯。已巳有
0187b16: 人喫了。師休去。
0187b17: 雲門別前語云。築著便作屎臭氣　又代後語
0187b18: 云。將謂是鑽天子。元來是死水裏蝦蟆。
0187b19: 雪竇出雪峰云。一死更不再活。
0187b20: 師問僧。名甚麼。云玄機。師云。日織多少。云寸絲不挂。
0187b21: 師云。參堂去。僧纔行三五步。師云。袈裟落地也。僧回
0187b22: 首。師便打云。大好寸絲不挂。
0187b23: 師見僧召云。近前來。僧近前。師云。甚處去。云普請去。
0187b24: 師云去。
0187c01: 雲門云。此是隨語識人。
0187c02: 師問僧。甚處來。云江西。師云。江西與此間。相去多少。
0187c03: 云不遙。師起拂子云。還隔這箇麼。云若隔即遙也。
0187c04: 師便打出。
0187c05: 師問僧。甚處來。云慧日。師云。來時。日出也未。云若日
0187c06: 出。即融雪。師休去。
0187c07: 師問僧。近離甚處。云溈山。師云。溈山有何言句。云某
0187c08: 甲曾問。如何是祖師西來意。山踞坐。師云。汝肯他否。
0187c09: 云不肯。師云。溈山古佛子。速去禮拜懺悔。有僧。舉似
0187c10: 玄沙。沙云。山頭老漢。蹉過也不知。僧云。未審和尚尊
0187c11: 意如何。沙云。大小溈山。被這僧一問。直得百雜碎。
0187c12: 僧問。聲聞人見性。如夜見月。菩薩人見性。如晝見日。
0187c13: 未審和尚見性。如何。師打三棒。其僧後問巖頭。頭打
0187c14: 三掌。
0187c15: 雪竇云。應病與藥。且與三下。若也據令而行。合
0187c16: 打多少。
0187c17: 僧問。古寒泉時如何。師云。瞪目不見底。云飲者如
0187c18: 何。師云。不從口入。僧後舉以趙州。州云。既不從口入。
0187c19: 不可從鼻孔裏入。僧理前問。州云。苦。僧進後語。州
0187c20: 云死。師聞。遙望作禮云。趙州古佛。從此不答話。
0187c21: 雪竇云。眾中商量。總云。雪峰不出這僧問頭。所
0187c22: 以趙州不肯。如斯話會。深屈古人。雪竇即不然。
0187c23: 斬釘截鐵。本分宗師。就下平高。難為作者。
0187c24: 天衣懷云。諸仁者。作麼生會不答話底道理。贊
0188a01: 嘆趙州即不無。還知趙州片玉瑕生麼。若人檢
0188a02: 點得出。相如不誑於秦主。
0188a03: 僧問。牧童能歌能舞時如何。師下繩床作舞。玄沙云。
0188a04: 這老漢。跟未點地在。師云。子又作麼生。玄沙乃撫
0188a05: 掌三下。
0188a06: 僧問。乞師指示。師云。是甚麼。僧於言下大悟。
0188a07: 雲門云。雪峰向伊道甚麼。
0188a08: 僧與師。造龕子了。白云。和尚龕子成也。師云。舁將來。
0188a09: 堂前著。僧舁來。師纔見。便問大眾道。得第一句。即留
0188a10: 取。如是再問。有僧出云。某甲咨和尚。師便喝云。莫
0188a11: 沸。便將龕子燒。
0188a12: 
0188a13: 聯燈會要卷第二十一
0188a14: 
0188a15: 余乾道初。客建康蔣山。邂逅泉州一老僧。有巖
0188a16: 頭錄。因閱之。見其問僧。甚處去。僧云。入嶺。禮拜
0188a17: 雪去。巖頭云。雪峰若問。巖頭如何。但向他
0188a18: 道。巖頭近日在湖邊住。只將三文。買箇撈波子。
0188a19: 撈蝦摝蜆。且恁麼過時。因問老僧。余閱巖頭錄。
0188a20: 他本盡作老婆。此云撈波。何也。渠笑云。老婆誤
0188a21: 也。巖頭雪皆鄉人。吾鄉以撈蝦竹具。曰撈波
0188a22: 也。鄉人至今。如是呼之。後人訛聽。作老婆字。教
0188a23: 人一向作禪會。巖頭錄他本。作買箇妻子。雪
0188a24: 錄作買箇老婆。後來真淨舉了云。我只將一文
0188b01: 錢。娶箇黑妻子。所謂字經三寫。烏焉成馬。於宗
0188b02: 門雖無利害。不可不知。雪峰空禪師頌。有云。三
0188b03: 文撈波年代深。化成老婆黑而醜。蓋方語有所
0188b04: 不知。不足怪也。如福州諺曰。打野堆者。成堆打
0188b05: 也。今明招錄中。作打野。後來圓悟碧巖集
0188b06: 中解云。野乃山上燒不過底火柴頭。可與老
0188b07: 婆。一狀領過也。
