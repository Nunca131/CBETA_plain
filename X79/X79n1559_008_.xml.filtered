0335c16: 
0335c17: 
0335c18: 嘉泰普燈錄卷第八
0335c19: 
0335c20: 平江府報恩光孝禪寺臣僧　正受　編
0335c21: 南嶽第十三世臨濟九世楊岐二世
0335c22: 白雲守端禪師法嗣
0335c23: 蘄州五祖法演禪師綿之巴西人。族鄧氏。年三十五。
0335c24: 始棄家。祝髮受具。往成都習唯識．百法論。因聞菩薩
0336a01: 入見道時。智與理冥。境與神會。不分能證所證。西天
0336a02: 外道嘗難比丘曰。既不分能證所證。以何為證。無
0336a03: 能對者。外道貶之。令不鳴鍾鼓。反披袈裟。三藏法
0336a04: 師至彼。救此義曰。如人飲水。冷暖自知。乃通其難。師
0336a05: 曰。冷暖則可知矣。作麼生是自知底事。遂質本講曰。
0336a06: 不知自知之理。如何講。莫疏其問。但誘曰。汝欲明此。
0336a07: 當往南方。扣傳佛心宗者。即負笈出關。由京師渡淮
0336a08: 浙。所見尊宿。無不以此語咨決所疑。終不破。後謁浮
0336a09: 山圓鑑禪師。鑑舉如來有密語。迦葉不覆藏令究之。
0336a10: 及。一日謂曰。子來何晚。吾老矣。恐度子光陰。可
0336a11: 往依白雲。此老雖後生。吾未識面。但見渠頌臨濟三
0336a12: 頓棒話。有過人處。必能了子大事。師然禮辭。至白
0336a13: 雲。遂舉僧問南泉摩尼珠話請問。雲叱之。師領悟。獻
0336a14: 投機偈曰。山前一片閑田地。叉手叮嚀問祖翁。幾度
0336a15: 賣來還自買。為憐松竹引清風。雲特印可。令掌磨事。
0336a16: 未幾。雲至。語師曰。知一件事麼。云。不知。曰。近日有
0336a17: 數禪客自廬山來。皆有悟入處。教伊說亦說得有來
0336a18: 由。舉因緣問伊亦明得。教伊下語亦下得。只是未在。
0336a19: 師聞。愕眙曰。既悟了。說亦說得。明亦明得。如何未
0336a20: 在。狐疑七日。忽偃息。洞然昭徹。曰。元來恁麼地。其胸
0336a21: 中珍惜。到此盡去。走見白雲。雲為手舞足蹈。師亦一
0336a22: 笑而已巳。雲一日示眾曰。古人道。如鏡鑄像。像成後。鏡
0336a23: 在甚麼處。眾下語不契。舉以問師。師近前問訊。曰。也
0336a24: 不較多。雲笑曰。須是道者始得。乃命分座。開示方來。
0336b01: 初住四面。遷白雲。晚居東山。　上堂曰。古人道。我若
0336b02: 向你道。即禿我舌。若不向你道。即啞我口。且道
0336b03: 還有為人處也無。四面有時擬為你吞。只被當門
0336b04: 齒礙。擬為你吐。又為咽喉小。且道還有為人處也
0336b05: 無。乃曰。四面自來柳下惠。　上堂。結夏無可供養大
0336b06: 眾。作一家醼。管顧諸人。遂手曰。囉邏招。囉邏搖。囉
0336b07: 邏送。莫怪空。伏惟珍重。　上堂。白雲不會說禪。三
0336b08: 門開向兩邊。有人動著關。兩片東扇西扇。　上堂。
0336b09: 一向恁麼去。路絕人稀。一向恁麼來。辜負先聖。去此
0336b11: 生。何也。鳳凰不是凡閒物。不得梧桐誓不栖。　上堂。
0336b12: 千峰列翠。岸柳垂金。樵父謳歌。漁人鼓舞。笙簧聒地。
0336b13: 鳥語呢喃。紅粉佳人。風流公子。一一為汝諸人發上
0336b14: 上機。開正法眼。若向這裏薦得。金色頭陀無容身處。
0336b15: 若也不會。喫粥喫飯。許你七穿八穴。　上堂。此箇物。
0336b16: 上拄天。下拄地。皖口作眼。皖山作鼻。太平退身三步。
0336b17: 放你諸人出氣。　上堂。狗子還有佛性也無。也勝貓
0336b18: 兒十萬倍。　上堂。太平淈漢。事事盡經。如是三
0336b19: 十年。也有人讚歎。且道讚歎箇甚麼。好箇淈漢。
0336b20: 　上堂。難。難。幾何般。易。易。沒巴鼻。好。好。催人老。默。默。從
0336b21: 此得。過這四重關了。泗州人見大聖。參。　上堂。你等
0336b22: 諸人見老和尚鼓動脣吻。起拂子。便作勝解。及乎
0336b23: 山禽聚集。牛動尾巴。將作等閑。殊不知簷聲不斷
0336b24: 前旬雨。電影還連後夜雷。　謝監收上堂。人之性命
0336c01: 事。第一須是○。欲得成此○。先須防於○。若是真○
0336c02: 人。○○。　上堂。有佛處不得住。換你心肝五臟。無
0336c03: 佛處急走過。留聲三千里外。逢人不得錯鴈過舉。出
0336c04: 門便錯。恁麼則不去也。種粟生豆。摘楊華。摘楊華。
0336c05: 不覺日又夜。爭教人少年。　上堂。悟了同未悟。歸家
0336c06: 尋舊路。一字是一字。一句是一句。自小不脫空。兩歲
0336c07: 學移步。湛水生蓮華。一年生一度。　上堂。舉。陸大
0336c08: 夫問南泉和尚。弟子家中有一片石。也曾坐。也曾臥。
0336c09: 擬鐫作佛。得麼。曰。得。云。莫不得麼。曰。不得。師召大眾
0336c10: 曰。夫為善知識。須明決擇。為甚麼他人道得也道得。
0336c11: 他人道不得也道不得。還知南泉落處麼。白雲不惜
0336c12: 眉毛與你注破。得又是誰道來。不得又是誰道來。你
0336c13: 若更不會。老僧為你作箇樣子。乃舉手曰。將三界二
0336c14: 十八天作箇佛頂。金輪水際作箇佛。四大洲作箇
0336c15: 佛身。雖然作此佛兒子了。你諸人在那裏安身立
0336c16: 命。大眾還會也未。老僧作第二箇樣子去也。將東弗
0336c17: 于逮作一箇佛。南贍部洲作一箇佛。西瞿耶尼作一
0336c18: 箇佛。北單越作一箇佛。草木叢林是佛。蠢動含靈
0336c19: 是佛。既恁麼。又喚甚麼作眾生。還會也未。不如束弗
0336c20: 于逮還他東弗于逮。南贍部洲還他南贍部洲。西瞿
0336c21: 耶尼還他西瞿耶尼。北鬱單越還他北鬱單越。草木
0336c23: 道。是法住法位。世間相常住。既恁麼。你又喚甚麼作
0336c24: 佛。還會麼。忽有箇漢出來道。白雲休寐語。大眾記取
0337a01: 這一轉語。　僧問。承師有言。山前一片閑田地。只如
0337a02: 威音王已巳前。未審甚麼人為主。曰。問取寫契書人。云。
0337a03: 和尚為甚倩人來答。曰。只為你教別人問。云。與和尚
0337a04: 平出去也。曰。大遠在。　問。如何是佛。曰。口是禍門。又
0337a05: 曰。肥從口入。　問。一代時教是箇切。未審切那箇
0337a06: 字。曰。囉娘。云。學人只問一字。為甚麼答許多。曰。
0337a07: 七字八字。問。如何是臨濟下事。曰。五逆聞雷。云。如何
0337a08: 是雲門下事。曰。紅旗閃爍。云。如何是曹洞下事。曰。馳
0337a09: 書不到家。云。如何是溈仰下事。曰。斷橫古路。僧禮
0337a10: 拜。師曰。何不問法眼下事。僧云。留與和尚。師曰。巡人
0337a11: 犯夜。　問。如何是和尚家風。曰。鐵旗鐵鼓。云。只有這
0337a12: 箇。為復別有。曰。採石渡頭看。云。忽遇客來。將何祇待。
0337a13: 曰。龍肝鳳髓。且待別時。云。客是主人相師。曰。謝供養。
0337a14: 　問。如何是先照後用。曰。王言如絲。云。如何是先用
0337a15: 後照。曰。其出如綸。云。如何是照用同時。曰。舉起軒轅
0337a16: 鑑。尤頓失威。云。如何是照用不同時。曰。金將火試。
0337a17: 　問。佛未出世時如何。曰。大憨不如小憨。云。出世後
0337a18: 如何。曰。小憨不如大憨。　問。牛頭未見四祖時如何。
0337a19: 曰。頭上戴纍垂。云。見後如何。曰。青布遮前。云。未見時
0337a20: 為甚麼百鳥銜華獻。曰。富與貴是人之所欲。云。見後
0337a21: 為甚麼不華獻。曰。貧與賤是人之所惡。　問。如何
0337a22: 是佛。曰。露胸跣足。云。如何是法。曰。大赦不放。云。如何
0337a23: 是僧。曰。釣魚船上謝三郎。　問。四面無門山嶽秀。箇
0337a24: 中時節若為分。曰。東君知子細。地發萌芽。云。春去
0337b01: 秋來事宛然也。曰。纔方搓彈子。便要金剛。　一日。
0337b02: 顧問門人曰。諸子已巳後如何荷負吾宗。佛鑑曰。彩鳳
0337b03: 舞丹霄。佛眼曰。鐵橫古路。佛果舉足曰。看趯。師
0337b04: 曰。滅吾宗者。克勤也。崇寧三年六月二十五日。上堂
0337b05: 辭眾曰。趙州和尚有末後句。你作麼生會。試出來道
0337b06: 看。若會得去。不妨自在快活。如或未然。這好事作麼
0337b07: 說。良久。曰。說即說了也。只是諸人不知。要會麼。富嫌
0337b08: 千口少。貧恨一身多。珍重。時山門有土木之役。躬往
0337b09: 督之。且曰。汝等勉力。吾不復來矣。歸丈室。淨髮澡身。
0337b10: 迄旦。吉祥而化。是夕。山摧石隕。四十里內巖谷震吼。
0337b11: 闍維。設利如雨。塔于東山之南。壽八十餘。
0337b12: 南嶽第十三世臨濟九世翠巖二世
0337b13: 大溈真如慕禪師法嗣
0337b14: 東京智海普融道平禪師仙都人。族許氏。嘗師事泉
0337b15: 萬卷。會荊公請泉居蔣山。師與之偕往。命掌牋記。辭
0337b16: 謁真如於大溈。聞舉洗盂話。然啟悟。述偈曰。七
0337b17: 顛八倒。業識忙忙。螺江回首處。笑殺謝三郎。趙璧與
0337b18: 燕金。寶環并玉珮。拈起兔角鎚。一時俱擊碎。如詰之
0337b19: 無爽。於是聲名四馳。後六生道場。四被　詔旨。　上
0337b20: 堂曰。山僧不會佛法。為人總沒來由。或時半開半合。
0337b21: 或時全放全收。還如萬人叢裏。冷地掉箇石頭。忽然
0337b22: 打著一箇。方知觸處周流。　上堂。趙州有四門。門門
0337b23: 通大道。玉泉有四路。路路透長安。門門通大道。畢竟
0337b24: 誰親到。路路透長安。分明進步看。拍膝一下。曰。歲晚
0337c01: 未歸客。西鳳門外寒。　上堂。舉。盤山示眾曰。似地擎
0337c02: 山。不知山之孤峻。如石含玉。不知玉之無瑕。古人恁
0337c03: 麼說話。大似抱賊叫屈。普融門下。人人慷慨。生擒虎
0337c04: 兕。活捉獰龍。眼裏著得須彌山。耳裏著得大海水。遂
0337c05: 拈拄杖曰。不是向人誇伎倆。丈夫標致合如斯。卓拄
0337c06: 杖。下座。靖康初。謝事歸黃州子山。建炎改元十月
0337c07: 二日。示化。
0337c08: 隆興府泐潭景祥禪師建昌南城人。族傅氏。父翼為
0337c09: 永豐令。母上官氏。夢絳幡皂纛。擁一偉丈夫至。稱塞
0337c10: 上將軍。已巳而出胎。因以塞上公名之。及長。警敏。強記
0337c11: 覽。常夜夢持刀刺人。一日睡中。神人授以偈。後不
0337c12: 復夢。適永豐下世。追念罔極。非出世間法無以報。聞
0337c13: 有琦禪師說法于靈鷲。往聽。頓有省發。依琦剃染受
0337c14: 具。乃之遠方。至大溈。久而開悟。日常留侍。盡其機用。
0337c15: 溈既趨寂。歸隱臨川。越十年。列剎迎居。不就。大觀
0337c16: 四年。偶泐潭席。府座以書幣三邀。不得已巳而應命。
0337c17: 　上堂。舉。鏡清和尚示眾曰。若據令而行。碧眼老胡
0337c18: 不得無過。若盡令而行。須閉僧堂門。倩人守院始
0337c19: 得。時有僧問。盡令而行時如何。曰。汝欲散眾那。師曰。
0337c20: 寶峰今日舉話。不得動著。留與諸方檢點。　至節上
0337c21: 堂。世謂君子道長。小人道消。消底向甚麼處去。長底
0337c22: 自何而來。所以道。若言其有。無物可守。若言其無。觸
0337c23: 應萬途。若言其新。自古夙因。若言其故。物不能汙。是
0337c24: 故在鳥鳥鳴。在獸獸鳴。在天同天。處人同人。遂拈拄
0338a01: 杖曰。且道在這裏同箇甚麼。良久。曰。祖室傳來行正
0338a02: 令。撥發蘆芽地春。　中秋上堂。靈山話。曹溪指。放
0338a03: 過初生斫額底。未問龍眠老古錐。昨夜三更轉向西。
0338a04: 正當恁麼時。有人問。如何是月向明暗未分處。道得
0338a05: 一句。便與古人共出一隻手。如或未然。寶峰不免依
0338a06: 模樣。應箇時節。乃打一圓相。曰。清光萬古復千古。
0338a07: 豈止人間一夜看。　僧問。如何是祖師西來意。曰。十
0338a08: 箇指頭八箇了。　問。我手何似佛手。曰。金難辨。云。
0338a09: 我何似驢。曰。黃龍路險。云。人人有箇生緣。如何
0338a10: 是和尚生緣。曰。把定要津。不通凡聖。　室中問僧。達
0338a11: 磨西歸。手隻履。當時何不兩隻都將去。云。此土也
0338a12: 要留箇消息。曰。一隻在西天。一隻在東土。著甚
0338a13: 來由。僧無語。　問僧。唯一堅密身。一切塵中現。如何
0338a14: 是塵中現底身。僧指香爐云。這箇是香爐。師曰。帶累
0338a15: 三世諸佛生陷地獄。僧罔措。師便打。　問僧。布袋
0338a16: 裏撒開。作麼生會。云。某不會。曰。鐵銚但言鐵銚。木履
0338a17: 但言木履。眼前蹉過彌勒天宮。討甚麼屎。遂推出。
0338a18: 　師不安行。有僧問。和尚近日尊候如何。曰。土地前燒
0338a19: 二陌紙著。　師常叉手夜坐。如對大賓。初坐。手與趺
0338a20: 綴。至五鼓。必齊膺。因號祥叉手。其莊肅若此。建炎初。
0338a21: 荷游天台。郡守聞于朝。以　詔居浮山。紹興二年
0338a22: 十月七日。集眾言別。侍僧請偈。師曰。幸無去來。何偈
0338a23: 之有。即加趺而逝。火後。目睛齒舌不壞。獲設利五色。
0338a24: 其徒分塔于浮山．泐潭。
0338b01: 潭州東明仁仙禪師開堂日。僧問。世尊出世。梵王
0338b02: 前引。帝釋後隨。和尚出世。有何祥瑞。曰。任是百千諸
0338b03: 佛。一時趕向水牯欄裏。云。有何祥瑞。曰。山僧不曾眼
0338b04: 華。
0338b05: 廬山東林正覺自遵禪師上堂曰。十五日已巳前。放
0338b06: 過一著。十五日已巳後。未可商量。正當十五日。試道一
0338b07: 句看。良久。曰。山色翠穠春雨歇。庭香擁木蘭開。
0338b08: 泗州普照明悟曉欽禪師上堂曰。引手撮空。展轉
0338b09: 莫及。身擲影。徒自勞形。當面拈來。成蹉過。畢竟
0338b10: 如何。拍禪床曰。洎合錯商量。　僧問。師唱誰家曲。宗
0338b11: 風嗣阿誰。曰。東邊更近東。云。溈山的子。智海親孫也。
0338b12: 曰。笑傍人把釣竿。
0338b13: 和州光孝慧蘭禪師不知何許人也。自號碧落道人。
0338b14: 嘗以觸衣書七佛名。叢林稱為蘭布。一日。擬草庵
0338b15: 歌示眾。其辭曰。吾結庵兮非世寶。通身盡是無生艸。
0338b16: 本來基址坦然平。四維上下無邊表。庵中人。匪生老。
0338b17: 妙用縱橫無作造。不村不郭不深山。暑往寒來俱不
0338b18: 到。問此庵。在何處。父母未生好薦取。掣電之機儻未
0338b19: 分。穿雲陟嶺反相誤。住庵人。何面目。混沌初分堪委
0338b20: 曲。此時一著太分明。不解依前打瓦卜。或言大。等閑
0338b21: 收向針鋒界。或言小。森羅普印毫端杪。或言貴。覿面
0338b22: 指陳無可示。或言賤。萬斛驪珠終不換。或言顯。爍迦
0338b23: 羅眼覤難見。或言隱。塞破空光。欲識庵中舊
0338b24: 日人。大千沙界俱銷殞。建炎末。逆虜犯淮。執師見酋
0338c01: 長。長曰。聞我名否。師曰。我所聞者。唯大宋　天子之
0338c02: 名。長恚。令左右以鎚擊之。鎚至輒斷壞。長驚異。延麾
0338c03: 下敬事之。經旬。師索薪自焚。無敢供者。親拾薪成龕。
0338c04: 怡然端坐。煙焰一起。流光四騰。虜跪伏。灼膚者眾。火
0338c05: 絕。得五色設利。併其骨而北歸。所執僧尼。悉得自便。
0338c06: 和人至今詠之。
0338c07: 吉州光孝慧曉禪師僧問。若能轉物。即同如來。露
0338c08: 柱是物。請和尚轉。曰。不放落華隨水去。云。因甚麼如
0338c09: 此。曰。恐招凡客入山。
0338c10: 潭州福嚴寘禪師上堂曰。禪嚴山上雲。舒卷任朝
0338c11: 昏。忽爾落平地。客來難討門。　上堂。舉。趙州問僧。近
0338c12: 離甚麼處。云。雪峰。曰。雪峰近日有何言句。云。和尚嘗
0338c13: 示眾道。盡大地是沙門一隻眼。汝等諸人向甚麼處
0338c14: 屙。曰。汝回去麼。云。便行。曰。我寄汝一鍬子去。師曰。如
0338c15: 今諸方商量。趙州寄鍬子與雪峰。便是那屙底。
0338c16: 我當時若問這僧。汝回去麼。云。便行。只向他道。我寄
0338c17: 你一副孟去。你又如何商量。
0338c18: 潭州東明遷禪師久侍真如。晚居溈山。真如庵忠道
0338c19: 者高其風。每叩之。一日。閱首楞嚴次。忠問。如我按指。
0338c20: 海印發光。佛意如何。曰。釋迦老子好與二十棒。云。為
0338c21: 甚麼如此。曰。用按指作麼。云。汝暫舉心。塵勞先起又
0338c22: 作麼生。曰。亦是海印發光。
0338c23: 雪竇法雅禪師法嗣
0338c24: 衢州光孝慈覺普印禪師泉之晉江許氏子。室中問
0339a01: 僧。父母未生已巳前在甚麼處行履。僧擬對。即打出。或
0339a02: 曰。達磨在你下。僧擬著。亦打出。或曰。道。道。僧擬開
0339a03: 口。復打出。
0339a04: 青原第十三世雲門七世
0339a05: 法雲大通善本禪師法嗣
0339a06: 潭州雲峰祖燈志禪師南粵人。族陳氏。母因雷震
0339a07: 而生。五歲授書。至未知生。焉知死。怳如夢覺。歸以出
0339a08: 家告父母。未冠為僧。謁大通於雙林。一夕。登大士殿
0339a09: 作禮。既而經行。於善惡不思中。尋即開悟。住雲峰日。
0339a10: 上堂曰。休去．歇去．一切萬年去．寒枯木去．古廟裏
0339a11: 香爐去．一條白練去。大眾。古人見處如日暉空。不著
0339a12: 二邊。豈墮陰界。堪嗟後代兒孫多作一色邊會。山僧
0339a13: 即不然。不休去．不歇去．業識忙忙去．七顛八倒去．十
0339a14: 字街頭浩浩地聲色裏坐臥去．三家村裏盈衢寒
0339a15: 路荊棘裏游戲去．刀山劍樹劈腹剜心。鑊湯爐炭皮
0339a16: 穿骨爛去。如斯舉唱。大似三歲孩兒輥繡毬。　上堂。
0339a17: 一切聲是佛聲。塗毒鼓透入耳朵裏。一切色是佛色。
0339a18: 鐵蒺蔾穿過眼睛中。好事不如無。便下座。　上堂。孟
0339a19: 冬薄寒。且道寒作何色。　上堂。盡乾坤大地是箇熱
0339a20: 鐵團。汝等諸人向甚麼處下口。良久。曰。吞不進。吐不
0339a21: 出。　上堂。瘦竹長松滴翠香。流風疏月度炎。不知
0339a22: 誰住原西寺。每日鍾聲送夕陽。　上堂。聲色頭上睡
0339a23: 眠。虎狼裏安禪。荊棘林內身。雪刃叢中游戲。竹
0339a24: 影掃塵不動。月穿潭底水無痕。　上堂。良久。曰。吾
0339b01: 道一以貫之。話作兩橛。　上堂。不是風動。不是幡動。
0339b02: 衲僧失鼻孔。是風動。是幡動。分明是箇漆桶。兩段
0339b03: 不同。眼暗耳聾。水如藍碧。山華似火紅。　上堂。僧
0339b04: 問。如何是西來意。曰。築著額頭磕著鼻。云。意旨如何。
0339b05: 曰。驢馬載。云。向上還有事也無。曰。朝到西天。暮歸
0339b06: 唐土。云。謝和尚答話。曰。大乘砑郎當。僧退。師乃曰。僧
0339b07: 問西來意。築著額頭磕著鼻。意旨又如何。驢馱并馬
0339b08: 載。朝到西天暮歸唐。大乘恰似砑郎當。何故。沒量大
0339b09: 人被語裏轉。遂拊掌大笑。下座。　僧問。丹霞燒
0339b10: 木佛。院主為甚麼眉鬚墮落。曰。一人傳。萬人傳實。
0339b11: 云。恁麼則不落也。曰。兩重公案。云。學人未曉。特伸請
0339b12: 益。曰。筠袁虔吉。頭上插筆。　問。德山入門便棒。意旨
0339b13: 如何。曰。束杖理民。云。臨濟人門便喝。又作麼生。曰。不
0339b14: 言而化。云。未審和尚如何為人。曰。一刀兩段。　問。無
0339b15: 縫鐵門。請師一啟。曰。進前三步。云。向上無關。請師一
0339b16: 閉。曰。退後一尋。云。不開不閉又作麼生。曰。吽。吽。便打。
0339b17: 　問。雪峰輥毬。意旨如何。曰。千鈞之弩。云。禾山打鼓。
0339b18: 又作麼生。曰。老不歇心。
0339b19: 臨安府淨慈寶印楚明禪師百粵人。族張氏。祝髮後。
0339b20: 謁大通。通夢日月並出。曉則師至。稱楚明上座。通陰
0339b21: 奇之。令參堂。久而契悟。出住淨慈。大播祖道。左丞蒲
0339b22: 公宗孟奏以師名。　上堂曰。若論此事。如散鋪寶貝。
0339b23: 亂堆金玉。昧己巳者。自甘窮困。有眼底。信手拈來。所以
0339b24: 道。閻浮有大寶。見少得還稀。若人將獻我。成佛一餉
0339c01: 時。乃拈拄杖曰。如今一時呈似。普請大眾高著眼。擲
0339c02: 拄杖。下座。　上堂。祖師道。吾本來茲土。傳法救迷情。
0339c03: 一華開五葉。結果自然成。淨慈當時若見恁麼道。用
0339c04: 黑漆拄杖子一棒打殺。埋向無陰陽地上。令他出氣
0339c05: 不得。何故。叵耐他瞞我唐土人。眾中莫有為祖師出
0339c06: 氣底麼。出來和你一時埋。
0339c07: 東京慧林常悟禪師僧問。若不傳法度眾生。舉世
0339c08: 無由報恩者。未審傳箇甚麼法。曰。開宗明義章第一。
0339c09: 問。達磨未來時如何。曰。省得草鞋錢。云。來後如何。曰。
0339c10: 重疊關山路。
0339c11: 真州長蘆祖照道和禪師興化仙游人。族潘氏。少警
0339c12: 敏博學。從伯父往京師。累舉不第。遂師天清釋迦院
0339c13: 德璋。以資　慈聖光獻皇后。恩例得度登具。謁淨因
0339c14: 臻．圓通秀。秀謝世。適大通繼居。師就參之。一日。以硫
0339c15: 黃續火。釋然契悟。籌室一鎮。四眾雲趨。　上堂曰。一
0339c16: 二三四五六。碧眼胡僧數不足。泥牛入海過新羅。木
0339c17: 馬迎風到天竺。天竺茫茫何處尋。補陀巖上問觀音。
0339c18: 普賢拍手呵呵笑。歸去去兮秋水深。　上堂。觀身實
0339c19: 相。觀佛亦然。這裏見得。黃面瞿曇隱身無地。其或渺
0339c20: 漫不分。照顧眉毛鼻孔。　上堂。良久。曰。還會麼。大施
0339c21: 門開。便請單刀直入。寶所在近。莫教空手而回。三十
0339c22: 年後自看。記敗睦州道底。　上堂。欲渡巨海。必假方
0339c23: 舟。櫓棹俱全。風帆兩便。夜觀星月。書視雲山。萬里之
0339c24: 遙。一瞬可到。莫有洗上船底麼。遂曰。人心盡畏波
0340a01: 濤嶮。未必波濤嶮似心。　僧問。無遮聖會還有不到
0340a02: 者麼。曰。有。云。誰是不到者。曰。金剛下鐵崑崙。　問。
0340a03: 不許夜行。投明須到。意旨如何。曰。羊頭車子推明月。
0340a04: 云。便恁麼去時如何。曰。鐵門路嶮。　問。教外別傳。未
0340a05: 審傳箇甚麼。曰。鐵彈子。　問。一槌兩當時如何。曰。踏
0340a06: 藕得魚歸。　問。百城游罷時如何。曰。前頭更有趙州
0340a07: 關。宣和六年八月七日。書偈端坐而化。茶毗。得設利
0340a08: 五采釆。合靈骨塔於摩尼峰下。壽六十八。臘四十五。
0340a09: 湖州道場有規禪師婺之金華人。族姜氏。幼有逸才。
0340a10: 自薙髮。趨師席。後徹證於大通。　上堂曰。種田摶飯。
0340a11: 地藏家風。客來喫茶。趙州禮度。且道護聖門下。別有
0340a12: 甚麼長處。良久。曰。尋常不放山泉出。屋底清池冷照
0340a13: 人。　上堂。拈拄杖曰。還見麼。窮諸玄辯。若一毫置於
0340a14: 太。竭世樞機。似一滴投於巨壑。德山老人雖則焚
0340a15: 其疏鈔。也是賊過後張弓。且道文彩未彰以前。又作
0340a16: 麼生理論。三千客今何在。獨許莊周致太平。　化
0340a17: 士出問。促裝已巳辨。乞師一言。曰。好看前路事。莫比在
0340a18: 家時。云。恁麼則三家村裏十字街頭等箇人去也。曰。
0340a19: 照顧打失布袋。
0340a20: 湖州道場顏禪師上堂曰。世尊按指。海印發光。遂
0340a21: 拈拄杖曰。莫妄想。便下座。有僧登五鳳樓。冥坐數日。
0340a22: 光透戶。師聞。曳杖往扣之。僧舉目。師以杖擊之。逐
0340a23: 出寺。
0340a24: 鄭州資福寶月法明禪師上堂曰。若論此事。譬如
0340b01: 伐樹得根。灸病得穴。若也得根。豈在千枝斫。若也
0340b02: 得穴。不假六分全燒。遂卓拄杖曰。這箇是根。那箇是
0340b03: 穴。擲下拄杖曰。這箇是穴。又喚甚麼作根。咄。是何言
0340b04: 歟。
0340b05: 福州雪峰妙湛思慧禪師錢塘人。族俞氏。俞氏方貴
0340b06: 且富。師抗志慕出家為童子。大通見之。與語如流。即
0340b07: 與染削。讀圓覺。至知幻即離。不作方便。離幻即覺。亦
0340b08: 無漸次。豁然自契。求證於通。通曰。汝試向未開口時
0340b09: 道一句來。師震威一喝而出。通大笑。於是道聲藹著。
0340b10: 次謁真淨。淨一見。知非凡材。留三年。力烹煉之。因歸
0340b11: 禮大通。則曰。未始有異也。第人各行之耳。故道俗爭
0340b12: 挽。出住霅川道場。法席不減二本之盛。繼徙徑山淨
0340b13: 慈。　詔居京師智海。又移補顯親．黃檗．雪峰。　上堂
0340b14: 曰。一法若通。萬緣方透。拈拄杖曰。這裏悟了。提起拄
0340b15: 杖海上橫行。若到雲居山頭。為我傳語雪峰和尚。咄。
0340b16: 　上堂。布大教網。摝人天魚。護聖不似老胡拖泥帶
0340b17: 水。只是見兔放鷹。遇發箭。乃高聲召眾曰。中。　上
0340b18: 堂。昔日藥山早暮不參。動經旬月。一日。大眾集。藥山
0340b19: 便掩方丈。諸禪德。彼時佛法早自淡薄。論來猶較
0340b20: 些子。如今每日鳴鼓陞堂。忉忉怛怛地。問者口似紡
0340b21: 車。答者舌如霹靂。總似今日。靈山慧命殆若懸絲。少
0340b22: 室家風危如疊卵。又安得箇慨然有志扶宗乘底
0340b23: 衲子出來喝散大眾。非唯耳邊靜辨。當使正法久住。
0340c01: 時退。　上堂。眼睫橫十方。眉毛上透青天。下徹
0340c02: 黃泉。且道鼻孔在甚麼處。良久。曰。劄。　上堂。妙高山
0340c03: 頂。雲海茫茫。少室岩前。雪霜。齊腰獨立。徒自苦
0340c04: 疲。七日不逢。一場。別峰相見。落在半途。隻履西
0340c05: 歸。遠之遠矣。卓拄杖。下座。　上堂。大道只在目前。要
0340c06: 且目前難。欲識大道真體。今朝三月十五。不勞久
0340c07: 立。建炎改元。上堂。天地之大德曰生。聖人之大寶曰
0340c08: 位。　今上皇帝踐登寶位。萬國歸仁。艸木禽魚咸被
0340c09: 其德。此猶是　聖主應世邊事。王宮降誕已巳前一句。
0340c10: 天下人摸索不著。　上堂。一切法無差。雲門胡餅趙
0340c11: 州茶。黃樓中吹玉笛。江城五月落梅華。慚愧太原
0340c12: 孚上座。五更聞鼓角。天曉弄琵琶。喝一喝。下座。　上
0340c13: 堂。南詢諸友。踏破艸鞋。絕學無為。坐消日月。凡情易
0340c14: 脫。聖解難忘。但有纖毫。皆成滲漏。可中為道。似地擎
0340c16: 應。轉沒交涉。勉諸仁者。莫錯用心。各自歸堂。更求何
0340c17: 事。　僧問。古殿無燈時如何。曰。東壁打西壁。云。恁麼
0340c18: 則撞著露柱也。曰。未敢相許。　問。九夏賞勞即不問。
0340c19: 從今向去事如何。曰。光剃頭。淨洗。云。謝師指示。曰。
0340c20: 滴水難消。師住持四十餘年。所至衲子不下萬指。未
0340c21: 嘗干謁。而檀信嚮風。紹興甲子。罷寺居東庵。明年秋。
0340c22: 絕食清坐。出二指示門人曰。更兩日在。至期。易衣儼
0340c23: 然而逝。時七月甲寅也。壽七十五。塔全身於東庵。
0340c24: 臨安府上天竺慈辯從諫講師處之松陽人也。具大
0341a01: 知見。聲播講叢。於止觀深有所契。每與禪衲游。嘗以
0341a02: 道力扣大通。通一日作書寄之。諫發緘。黑白二圓
0341a03: 相。乃悟。答偈曰。黑相白相。擔枷過狀。了不了兮。無風
0341a04: 起浪。若問究竟事一作相如何。洞庭山在太湖上。後拈
0341a05: 香嗣之。
0341a06: 金山法印寧禪師法嗣
0341a07: 吉州禾山用安禪師僧問。蓮華未出水時如何。曰。
0341a08: 魚挨倚。云。出水後如何。曰。水仙頭山戴。好手絕躋
0341a09: 攀。云。出與未出時如何。曰。應是乾坤惜。不教容易看。
0341a10: 甘露傳祖仲宣禪師法嗣
0341a11: 平江府妙湛尼慈鑑大師文照。溫陵人。族董氏。十七
0341a12: 得度。祖闈。獲證甘露。郡守陳公師錫聞其名。命
0341a13: 居妙湛。後五遷道場。皆革律為禪。吳中尼剎禪林寔
0341a14: 始於照也。太宰鄭公居仁奏　賜號并紫方袍。　上
0341a15: 堂曰。靈源不動。妙體何依。歷歷孤明。是誰光彩。若道
0341a16: 真如實際。大似好肉剜瘡。更作祖意商量。正是迷頭
0341a17: 認影。老胡四十九年說夢即且止。僧堂裏憍陳如上
0341a18: 座為你諸人舉覺底。還記得麼。良久。曰。惜取眉毛好。
0341a19: 瑞巖有居禪師法嗣
0341a20: 台州萬年處幽禪師上堂曰。先聖行不到處。凡流
0341a21: 恰到。凡流既到。先聖莫知。到與不到。知與不知。總置
0341a22: 之一壁。只如僧問乾峰。十方薄伽梵。一路涅槃門。未
0341a23: 審路頌在甚麼處。峰以拄杖一畫。曰。在這裏。且道此
0341a24: 老與他先聖凡流相去幾何。南山虎石羊兒。須向
0341b01: 其中識生死。
0341b02: 淨因佛日岳禪師法嗣
0341b03: 福州鼓山禪鑒體淳禪師上堂曰。養由弓矢。不射
0341b05: 巨。隻箭既入重城。長竿豈釣淺水。而今莫有吞
0341b06: 齧鏃底麼。若無。山僧卷起絲輪。拗折弓箭去也。擲拄
0341b07: 杖。下座。
0341b08: 本覺法真守一禪師法嗣
0341b09: 台州天台如庵主久依法真。因看雲門東山水上行
0341b10: 語。發明己巳見。歸隱故山。侶猿鹿。五馬聞其風。遣使逼
0341b11: 令住持。如作偈曰。三十年來住此山。郡符何事到林
0341b12: 間。休將塵寰事。換我一生閑又閑。遂焚其廬。竟
0341b13: 不知所止。
0341b14: 平江府西竺尼法海寶文。呂嘉之姑也。首參法雲秀
0341b15: 禪師。後領旨於法真言下。諸名儒屢挽應世。堅不從。
0341b16: 殂日。說偈曰。霜天雲結霧。山月冷涵輝。夜接故鄉信。
0341b17: 曉行人不知。屆明坐脫。
0341b18: 
0341b19: 嘉泰普燈錄卷第八
0341b20: 
0341b21: 音釋
0341b22: 　疏音　潸音刪　愕五各切　胎與之切
0341b23: 　淈下沒切　腯音突　兕徐切　纛音毒又音導
0341b24: 　穠音農　酋自秋切　砑音訝　殂昨胡切
