0055b11: 
0055b12: 
0055b13: 聯燈會要卷第六
0055b14: 
0055b15: 住泉州崇福禪寺嗣祖比丘　悟明　集
0055b16: 南嶽下第三世
0055b17: 江西馬祖道一禪師法嗣
0055b18: 襄州龐蘊居士凡十五衡州衡陽人也。士問石頭。不與
0055b19: 萬法為侶者。是甚麼人。頭以手掩士口。士於此有省。
0055b20: 後問馬大師。大師云。待汝一口吸盡西江水。即向汝
0055b21: 道。士於言下大悟。乃述偈云。十方同聚會。箇箇學無
0055b22: 為。此是選佛場。心空及第歸。
0055b23: 石頭問居士。子自見吾後。日用事作麼生。士云。若問
0055b24: 日用事。直是無開口處。頭云。知子恁麼。方始問。士呈
0055c01: 一喝云。日用事無別。唯吾自偶諧。頭頭非取捨。處處
0055c02: 勿張乖。朱紫誰為號。丘山絕點埃。神通并妙用。運水
0055c03: 及般柴。石頭然之。
0055c04: 居士問。馬大師云。不昧本來人。請師高著眼。馬祖直
0055c05: 下。士云。一種沒絃琴。唯師彈得妙。馬祖直上。士
0055c06: 作禮。祖便歸方丈。士隨後入云。弄巧成拙。
0055c07: 雲峰悅云。且道賓家弄巧成拙。主家弄巧成拙。
0055c08: 還有人揀得出麼。若揀得出。三十棒。一棒也不
0055c09: 較。若揀不出。來年更有新條在。惱亂春風卒未
0055c10: 休。
0055c11: 居士見丹霞來。士不語。亦不起。霞提起拂子。士拈起
0055c12: 槌子。霞云。只恁麼。別更有在。士云。此回見師。不似於
0055c13: 前。霞云。不妨減人聲價。士云。本來要折倒一上。霞
0055c14: 云。與麼則啞天然口去。士云。啞汝口猶閑。累我
0055c15: 亦啞。霞擲下拂子。便行。士召云。然闍梨然闍梨。霞
0055c16: 不顧。士云。不唯患啞。兼亦患聾。
0055c17: 居士訪丹霞。於霞前。立少時。便出去。霞不顧。士來
0055c18: 坐。霞來士前。立少時。便歸方丈。士云。汝出我入。未
0055c19: 有事在。霞云。大老翁。出出入入。有甚了期。士云。略無
0055c20: 些子慈悲。霞云。引得箇漢。到這田地。士云。把甚麼引。
0055c21: 霞拈起居士頭云。恰似一箇師僧。士拈頭。安霞
0055c22: 頭上云。恰似一箇俗人。霞應喏三聲。士云。猶有些子
0055c23: 氣息在。霞拋下頭云。大似箇烏紗巾。士亦應諾三
0055c24: 聲。霞云。昔時氣息。爭解忘得。居士彈指三下云。動天
0056a01: 動地。
0056a02: 居士見丹霞。霞作走勢。士云。猶是拋身勢。作麼生是
0056a03: 嚬呻勢。霞便坐。士近前。以拄杖。劃箇七字。霞於下畫
0056a04: 箇一字。士云。因七見一。見一忘七。霞便起去。士云。更
0056a05: 坐少時。猶有第二句在。霞云。向這裏著語得麼。士遂
0056a06: 哭出去。
0056a07: 居士見大同濟禪師。乃提起摝籬。召云大同。濟不應。
0056a08: 士云。石頭一宗。到師瓦解消。濟云。不得居士。酌然
0056a09: 如是。士拋下摝籬云。寧知不直一文錢。濟云。雖然不
0056a10: 直一文錢。欠他又爭得。士作舞而出。濟提起摝籬。召
0056a11: 云居士。士回首。濟亦作舞而去。士撫掌云。歸去來。歸
0056a12: 去來。
0056a13: 居士辭藥山。山命十人禪客。相送及門首。士指空中
0056a14: 雪云。好雪片片。不落別處。有全禪客。云落在甚麼處。
0056a15: 士與一掌。全云。居士。也不得草草。士云。汝恁麼稱禪
0056a16: 客。閻老子。未放在。全云。居士作麼生。士又與一掌
0056a17: 云。眼見如盲。口說似啞。
0056a18: 居士見僧緣化。遂將一錢。謂之云。不辜信施。試道看。
0056a19: 若道得即捨。僧無對。士云。汝問我。待我與汝道。僧躡
0056a20: 前問。士云。少人聽。又云會麼。僧云。不會。士云。是誰不
0056a21: 會。
0056a22: 居士因入講肆。隨喜金剛經。至無我無人處。士問。既
0056a23: 無我又無人。誰講誰聽。座主無對。問居士。意作麼
0056a24: 生。士示一偈云。無我復無人。作麼有親。勸君休歷
0056b01: 座。不似直求真。金剛般若性。外絕一點塵。我聞并信
0056b02: 受。總是假名陳。
0056b03: 居士謂女子靈照云。古人道。明明百草頭。明明祖師
0056b04: 意。照云。老老大大。作這箇語話。士云。又作麼生。照
0056b05: 云。明明百草頭。明明祖師意。士笑而已巳。
0056b06: 居士賣摝籬。下橋喫撲。照一見。亦去身邊倒。士云。作
0056b07: 甚麼。照云。見爺喫。故來相扶。士便起去。
0056b08: 居士一日自語云。難難。十碩油麻樹上攤。龐婆應聲
0056b09: 云。易易。百草頭邊祖師意。靈照云。也不難也不易。飢
0056b10: 來喫飯困來睡。
0056b11: 居士有偈云。心如境亦如。無實亦無。有亦不管。無
0056b12: 亦不拘。不是賢聖。了事凡夫。易復易。即此五蘊有真
0056b13: 智。十方法男一乘同。無相光中豈有二。若捨煩惱人
0056b14: 菩提。不知何方是佛地。又云。有男不婚。有女不嫁。大
0056b15: 家團欒頭。共說無生話。
0056b16: 居士將順世。令靈照視日。及午即報。照須臾報云。日
0056b17: 已巳中。而有蝕也。士出觀。照即登父座。合掌而逝。士入
0056b18: 見。笑云。我女鋒捷矣。又延七日。州牧于問疾。居士
0056b19: 告之云。但願空諸所有。慎勿實諸所無。好住世間。皆
0056b20: 如影響。言訖。枕公膝而逝。
0056b21: 南嶽下第四世
0056b22: 池州南泉普願禪師法嗣
0056b23: 趙州觀音從諗禪師凡七十曹州郝氏子。初謁南泉。值
0056b24: 泉偃息次。泉問。近離甚處。師云。瑞像。泉云。還見瑞像
0056c01: 麼。師云。瑞像即不見。只見臥如來。泉遂起問。是有
0056c02: 主沙彌。無主沙彌。師云。有主。泉云。那箇是主。師云。
0056c03: 孟春猶寒。伏惟和尚尊體。起居萬福。泉喚維那云。此
0056c04: 沙彌。別處安排著。
0056c05: 師問南泉。如何是道。云平常心是道。師云。還假趣向
0056c06: 也無。泉云。擬向即乖。師云。不擬。爭知是道。泉云。道不
0056c07: 屬知。不屬不知。知是妄覺。不知是無記。若真達不擬
0056c08: 之道。猶如太。廓然蕩豁。豈可強是非耶。師於言下。
0056c09: 頓領深旨。
0056c10: 南泉垂語云。今時人。須向異類中行。始得。師便問。異
0056c11: 即不問。如何是類。泉以兩手托地。師近前一踏踏倒。
0056c12: 向涅槃堂。叫云。悔悔。泉令侍者問。汝悔箇甚麼。師
0056c13: 云。悔不更與兩踏。
0056c14: 師在井樓上。打水。見南泉從下過。師抱樓柱。懸雙
0056c15: 云。相救相救。泉以手敲扶梯云。一二三四五。師遂下
0056c16: 樓。具威儀。上方丈。作禮云。適來謝和尚相救。
0056c17: 師問南泉。離四句。絕百非。請師道。泉下座歸方丈。師
0056c18: 云。這老漢。尋常口吧吧地。今日被我一問。直得無言
0056c19: 可對。無理可伸。侍者云。莫道和尚無語好。師打侍者
0056c20: 一摑云。這一摑。合是王老師喫。
0056c21: 師問南泉。明頭合。暗頭合。泉便歸方丈。師歸堂云。老
0056c22: 和尚。被我一問。直得無言可對。無理可伸。首座云。莫
0056c23: 道和尚無語。自是上座不會。師打首座一掌云。這一
0056c24: 掌。合是堂頭老漢喫。
0057a01: 五祖戒云。正賊走了。邏蹤人喫棒。
0057a02: 又云。南泉當斷不斷。返招其亂。
0057a03: 南泉見浴頭燒浴。乃云。記取來。請水牯牛。浴頭應諾。
0057a04: 至晚上方丈云。請水牯牛浴。泉云。還將得繩索來麼。
0057a05: 頭無對。泉舉似師。師云。某甲有語。泉躡前問。師近前。
0057a06: 驀鼻便拽。泉云。是則是。太麤生。
0057a07: 師在南泉作爐頭。一日閉僧堂門。燒滿屋煙。叫云。
0057a08: 救火救火。大眾俱來。師云。道得即開門。眾無對。泉將
0057a09: 匙。間度與師。師便開門。
0057a10: 師到百丈。丈問。近離甚處。師云。南泉。丈云。有何言句。
0057a11: 師云。未得之人。直須悄然去。丈便喝。師作怕勢。丈云。
0057a12: 大好悄然。師作舞而退。
0057a13: 瑯覺云。趙州老人。向師子窟中。換得爪牙。
0057a14: 師到黃蘗。蘗見來。閉方丈門。師於法堂上。叫云。救
0057a15: 火救火。蘗開門。攔扭住云。道道。師云。賊過後張弓。
0057a16: 雪竇云。直是好笑。笑須三十年。忽有箇衲僧。問
0057a17: 雪竇笑箇甚麼。笑賊過後張弓。
0057a18: 師到雲居。居云。老老大大。何不箇住處。師云。甚麼
0057a19: 處是某甲住處。居云。山前有箇古寺基。師云。和尚自
0057a20: 住取好。
0057a21: 後到茱萸。萸云。老老大大。何不箇住處。師云。甚麼
0057a22: 處是某甲住處。萸云。老老大大。住處也不知。師云。三
0057a23: 十年弄馬騎。今日被驢撲。
0057a24: 大溈云。雲居茱萸。為人如為己巳。爭柰趙州不
0057b01: 入綣繢。然雖如是。不得雪霜力。焉知松操。
0057b02: 師到茱萸。將拄杖。於法堂上。從西過東。從東過西。茱
0057b03: 萸云。作甚麼。師云。探水。萸云。我這裏。一滴也無。探箇
0057b04: 甚麼。師靠拄杖。便去。
0057b05: 瑯覺云。世亂奴欺主。時衰鬼弄人。
0057b06: 師一日又到茱萸。纔上法堂。萸云。看箭。師亦云。看箭。
0057b07: 萸云過。師云。中。
0057b08: 雪竇云。二俱作家。蓋是茱萸趙州。二俱不作家。
0057b09: 箭鋒不相拄。直饒齊發齊中。也只是箇射垛漢。
0057b10: 師訪道吾。吾見來。著豹皮。把桔撩棒。於三門外。等
0057b11: 候。纔見師來。便高聲唱喏而立。師云。小心祗候著。吾
0057b12: 又唱喏一聲而去。
0057b13: 師到保壽。壽見來。便背面而坐。師展坐具。壽便起歸
0057b14: 方丈。師收坐具。便下去。
0057b15: 保福展云。保壽忘頭失尾。趙州平地喫交。
0057b16: 師訪一庵主。問云。有麼有麼。主起拳。師云。水淺不
0057b17: 是泊舡處。又訪一庵主。云有麼有麼。主亦起拳。師
0057b18: 云。能縱能奪。能殺能活。便作禮。
0057b19: 雲居舜云。趙州當時甚生意氣。雖然如是。要且
0057b20: 鼻孔在二庵主手裏　教忠光云。趙州氣宇如
0057b21: 王。向二庵面前。永消瓦解。
0057b22: 有一老宿。問師。近離甚處。師云。滑州。宿云。幾程到。師
0057b23: 云。一躂到。宿云。好箇捷疾鬼。師云。萬福大王。宿云。參
0057b24: 堂去。師云。諾諾。
0057c01: 師欲游五臺。有老宿。作偈相留云。何處青山不道場。
0057c02: 何須杖禮清涼。雲中縱有金毛現。正眼看來非吉
0057c03: 祥。師云。作麼生是正眼。宿無對。
0057c04: 示眾云。金佛不度爐。木佛不度火。泥佛不度水。真佛
0057c05: 內裏坐。菩提涅槃。真如佛性。盡是帖體衣服。亦名煩
0057c06: 惱。不問即無煩惱。且實際理地。甚麼處著。一心不生。
0057c07: 萬法無咎。汝但究理而坐。二三十年。若不會。截取老
0057c08: 僧頭去。夢幻空花。徒勞把捉。心若不異。萬法一如。既
0057c09: 不從外得。更拘執箇甚麼。如羊相似。亂拾物安口裏。
0057c10: 老僧見藥山和尚道。有人問著。便教合取口。老僧亦
0057c11: 教合取口。取我是垢。不取我是淨。一似獵狗相似。專
0057c12: 欲喫物。佛性義。在甚處。這裏千人萬人。盡是佛漢
0057c13: 子。一箇道人無。若與空王為弟子。莫教心病最難
0057c14: 醫。未有世界。早有此性。世界壞時。此性不壞。自從一
0057c15: 見老僧後。更不是別人。只是箇主人公。這箇更用向
0057c16: 外作麼。正恁麼時。莫轉頭換腦。若轉頭換腦。即失
0057c17: 去也。時有僧問。承聞和尚有言。世界壞時。此性不
0057c18: 壞。如何是此性。師云。四大五蘊。云此猶是壞底。如何
0057c19: 是此性。師云。四大五蘊。
0057c20: 法眼云。是一箇。是兩箇。是壞。是不壞。且作麼生
0057c21: 會。試斷看。
0057c22: 示眾云。此事的的。沒量大人。出這裏不得。老僧到溈
0057c23: 山。見僧問。如何是祖師西來意。山云。與我過床子來。
0057c24: 若是宗師。須以本分事。接人。始得。時有僧問。如何是
0058a01: 祖師西來意。師云。庭前樹子僧云。和尚莫將境示
0058a02: 人。師云。我不將境示人。僧云。如何是祖師西來意。州
0058a03: 云。庭前樹子。
0058a04: 五祖戒云。和尚何以將別人物。作自己巳受用。
0058a05: 示眾云。兄弟莫久立。有事商量。無事向衣下窮理
0058a06: 好。老僧行時。除二時粥飯。是雜用心。餘外。更無別
0058a07: 用心處。若不如此。出家大遠在。
0058a08: 示眾云。若一生。不離叢林。不語十年五載。無人喚
0058a09: 。作啞漢。已巳後佛也不奈何。
0058a10: 示眾云。兄弟若從南方來者。即與下載。若從北方來
0058a11: 者。即與上載。所以道。近上人問道即失道。近下人問
0058a12: 道即得道。兄弟正人說邪法。邪法悉皆正。邪人說正
0058a13: 法。正法悉皆邪。諸方難見易識。我這裏易見難識。
0058a14: 示眾云。此事如明珠在掌。胡來胡現。漢來漢現。老僧
0058a15: 將一枝草。作丈六金身。將丈六金身。作一枝草。佛即
0058a16: 是煩惱。煩惱即是佛。
0058a17: 示眾云。纔有是非。紛然失心。還有答話分也無。後僧
0058a18: 舉似洛浦。浦扣齒。又舉似雲居。居云。何必。僧回舉似
0058a19: 師。師云。南方大有人。喪身失命。僧云。請和尚舉。師纔
0058a20: 舉。僧指傍僧云。這僧作恁麼語話。師便休去。
0058a21: 示眾云。至道無難。唯嫌揀擇。纔有語言。是揀擇。是明
0058a22: 白。老僧不在明白裏。是汝諸人。還護惜也無。僧云。和
0058a23: 尚既不在明白裏。護惜箇甚麼。師云。我亦不知。云和
0058a24: 尚既不知。為甚麼道不在明白裏。師云。問事即得。禮
0058b01: 拜了退。
0058b02: 師小參。示眾云。今夜答話去也。有會問者。出來。時有
0058b03: 僧。纔出禮拜。師云。拋塼引玉。引得箇墼子。後法眼問
0058b04: 覺鐵觜。先師意作麼生。覺云。如國家拜將。乃問。甚人
0058b05: 去得。或云。某甲去得。復云。汝去不得。眼云我會也。
0058b06: 雪竇云。靈利漢。聞舉便知落處。然雖如是。放過
0058b07: 覺鐵觜。夫宗師語不發。出來必是作家。因甚
0058b08: 麼拋塼引墼。諸禪德。要識趙州麼。從前汗馬無
0058b09: 人識。只要重論蓋代功。
0058b10: 師垂語云。佛之一字。吾不喜聞。又云。不識玄旨。徒勞
0058b11: 念靜。僧問。如何是玄旨。師云。壁上挂錢財。
0058b12: 師垂語云。我向行。到南方時。火爐頭。有箇無賓主
0058b13: 話。直至如今。無人舉著。
0058b14: 師一日。於雪中倒。叫云。相救相救。時有一僧。去師
0058b15: 邊臥。師便起去。
0058b16: 翠巖芝云。這僧在趙州綣裏。還有人出得麼。
0058b17: 師因侍者報云。大王來。師起身鞠躬云。萬福。大王。者
0058b18: 云未到在。師云。又道來也。
0058b19: 黃龍南云。頭頭漏泄。罕遇仙陀。侍者只解報客。
0058b20: 不知身在帝鄉。趙州入草求人。不覺渾身泥水。
0058b21: 師與文遠論義。劣不勝。勝者輸胡餅。遠云。請和
0058b22: 尚立義。師云。我是一頭驢。遠云。某甲是驢胃胄。師云。我
0058b23: 是驢糞。遠云。某甲是糞中蟲。師云。在彼作甚麼。遠
0058b24: 云在彼過夏。師云。把將胡餅來。
0058c01: 師聞沙彌喝參。乃向侍者道。教伊去。者纔教去。沙彌
0058c02: 便珍重。師謂傍僧云。沙彌得入門。侍者在門外。
0058c03: 雲居錫云。甚麼處是沙彌得入門。侍者在門外
0058c04: 處。這裏會得。便見趙州。
0058c05: 有僧辭。師問。甚麼處去。云諸方學佛法去。師云。有佛
0058c06: 處不得住。無佛處急走過。三千里外。逢人不得錯舉。
0058c07: 僧云。恁麼則不去也。師云。摘楊花摘楊花。
0058c08: 師座下。有二僧。相推不肯作第一座。主事白師。師云。
0058c09: 總教作第二座。主事云。第一座教誰作。師云。裝香著。
0058c10: 云裝香了也。師云。戒香定香慧香解脫香。
0058c11: 有僧辭往雪峰。師云。雪峰忽問汝。和尚有何言句。作
0058c12: 麼生祗對。云某甲道不得。請和尚道。師云。冬即言寒。
0058c13: 夏即言熱。又云。忽更問汝。畢竟事作麼生。汝又如何。
0058c14: 僧又云。道不得。師云。但道。某甲親從趙州來。不是傳
0058c15: 語漢。其僧到雪峰。峰問。甚處來。云趙州。峰云。有何言
0058c16: 句。僧舉前話。峰云。須是我趙州始得。
0058c17: 玄沙云。大小趙州。敗闕也不知。
0058c18: 師問僧。發足甚處。云雪峰。師云。有何言句。云尋常道。
0058c19: 盡大地。是沙門一隻眼。等諸人。向甚麼處屙。師云。
0058c20: 上座若回。寄箇鍬子去。
0058c21: 雪竇云。這僧既不從雪峰來。可惜趙州鍬子。
0058c22: 琅覺云。眾中有云。寄鍬子去埋。趙州若道
0058c23: 寄盂去。便道盛粥飯。用狂解夢見。作麼商量。
0058c24: 不是僧繇手。徒說學丹青。
0059a01: 師見僧掃地。遂問。與麼掃。還得淨潔也無。僧云。轉掃
0059a02: 轉多。師云。豈無撥塵者。僧云。誰是撥塵者。師顧視云。
0059a03: 會麼。僧云。不會。師云。問取雲居去。僧問雲居。居云。這
0059a04: 瞎漢。
0059a05: 師指火。問僧云。這箇是火。不得喚作火。僧無對。師
0059a06: 筴火。示之云。會麼。云不會。師云。此去舒州有投子和
0059a07: 尚。汝往問之。必為汝說。其僧到投子。子問。甚處來。云
0059a08: 趙州。子云。有何言句。僧舉前話。子云。作麼生會。云
0059a09: 某甲不會。乞師指示。子下繩床。行三兩步。問云。會
0059a10: 麼。云不會。僧回舉似師。師云。投子恁麼。不較多也。
0059a11: 師與文遠行次。師云。這裏好作箇巡鋪。遠於路傍立。
0059a12: 伸手云。把將公驗來。師打遠一摑。遠云。公驗分明過。
0059a13: 師一日在東司。見文遠過。驀召云。文遠。遠應諾。師云。
0059a14: 東司上。不可與汝說佛法。
0059a15: 師在僧堂後。逢一僧。師問云。大眾向甚麼處去。云普
0059a16: 請去。師袖中取刀。度與僧云。老僧住持事繁。請上座
0059a17: 為我斫倒。乃引頸向前。其僧便走。
0059a18: 師掃地次。僧問。大善知識。為甚麼有塵。師云。外來
0059a19: 底。云既是清淨伽藍。為甚麼有塵。師云。又一點也。
0059a20: 師問新到。曾到此間否。云曾到。師云。喫茶去。又問。一
0059a21: 僧。僧云。不曾到。師云。喫茶去。院主問。為甚曾到此間。
0059a22: 喫茶去。不曾到此間。也喫茶去。師召院主。主應諾。師
0059a23: 云。喫茶去。
0059a24: 保福展云。趙州慣得其便　後鏡清舉。問僧云。
0059b01: 作麼生。僧便出去。清云。邯鄲學唐步。
0059b02: 雪竇云。這僧不是邯鄲人。為甚學唐步。若辨
0059b03: 得出。與茶喫。
0059b04: 僧寫真呈師。師云。且道似老僧。不似老僧。若似。即打
0059b05: 殺老僧。若不似。即燒。僧無對。
0059b06: 師問僧。甚處來。云南方來。師云。還知有趙州關麼。云
0059b07: 須知有不涉關者。師云。這販私鹽賊。
0059b08: 僧問。至道無難。唯嫌揀擇。如何是不揀擇。師云。天上
0059b09: 天下。唯我獨尊。云此猶是揀擇。師云。田庫奴。甚麼處
0059b10: 是揀擇。
0059b11: 僧問。至道無難。唯嫌揀擇。和尚如何為人。師云。何不
0059b12: 引盡此語。云某甲只念。得到這裏。師云。只這至道無
0059b13: 難。唯嫌揀擇。
0059b14: 師問僧。曾看法華經麼。云曾看來。師云。衲衣在空閑。
0059b15: 假名阿練若。誑惑世間人。作麼生會。僧擬議。師云。
0059b16: 披衲衣來麼。僧云。披來。師云。莫惑我。僧云。如何得不
0059b17: 惑去。師云。莫取我語。
0059b18: 師問座主。講甚麼經。云涅槃經。師云。問大德一段義。
0059b19: 得麼。主云。問甚麼義。師以踢空吹一吹云。是甚麼
0059b20: 義。主云。經中無此義。師云。脫空謾語漢。此是五百力
0059b21: 士揭石義。
0059b22: 有老宿代云。和尚謾某甲。謾大眾。
0059b23: 雪竇云。和尚慣得其便。
0059b24: 僧問。狗子。還有佛性也無。師云無。
0059c01: 五祖演頌云。趙州露刃。寒霜光焰焰。更擬問
0059c02: 如何。分身作兩段　妙喜頌云。有問狗佛性。趙
0059c03: 州答云無。言下滅胡族。猶為不丈夫。
0059c04: 僧云。上至諸佛。下及螻蟻。皆有佛性。狗子。為甚麼
0059c05: 無。師云。為伊有業識在。
0059c06: 真淨文頌云。言有業識在。誰云意不深。海枯終
0059c07: 見底。人死不知心。
0059c08: 僧問。晝生兜率。夜降閻浮。於中摩尼。為甚麼不現。師
0059c09: 云。道甚麼。僧再問。師云。毗婆尸佛早留心。直至如今
0059c10: 不得妙。
0059c11: 僧問。學人乍入叢林。乞師指示。師云。喫粥了也未。云
0059c12: 喫粥了。師云。洗盂去。其僧。言下大悟。
0059c13: 雲門云。且道有指示。無指示。若言有。趙州向伊
0059c14: 道甚麼。若言無。這僧因甚悟去　雪竇云。我不
0059c15: 似雲門。為盡足。直言向道。問者如蟲禦木。
0059c16: 答者偶爾成文。然雖與麼。瞎衲僧眼。作麼生
0059c17: 免得此過。諸仁者。要會麼。還趙州喫粥了也。
0059c18: 未拈這僧喫粥了。雪竇與拄杖子。歸堂。
0059c19: 雪悅云。雲門恁麼道。大似為足。黃門栽
0059c20: 鬚。雲則不然。這僧於此悟去。入地獄如箭射。
0059c21: 妙喜云。雲門雲峰。更數百生。為善知識。也未夢
0059c22: 見洗盂話在　又云。諸方瞎長老。往往盡作
0059c23: 洗話會。
0059c24: 僧問。二龍爭珠。誰是得者。師云。老僧只管看。
0060a01: 雪竇云。看即不無。爭則不得。且道。扶這僧。扶趙
0060a02: 州。
0060a03: 師問僧。甚處來。云南方。師云。佛法盡在南方。汝來這
0060a04: 裏作甚麼。云佛法豈有南北。師云。饒汝從雪峰雲居
0060a05: 來。也只是箇擔版漢。
0060a06: 僧問。言詮不到處。請師直道。師云。老僧耳背多時。僧
0060a07: 繞繩床一匝云。請師直道。師亦繞繩床一云。百千
0060a08: 諸佛。皆從此門而入。僧云。如何是百千三昧門。師便
0060a09: 打。
0060a10: 僧問。如何是佛法大意。師云。兒是一百五十文買。
0060a11: 云我不問兒。如何是佛法大意。師云。這子。是大
0060a12: 王送來。云謝師答話。師云。作家師僧。天然有在。
0060a13: 僧問。如何是佛。師云。殿裏底。云殿裏底。豈不是泥龕
0060a14: 塑像。師云是。云如何是佛。師云。殿裏底。
0060a15: 僧問。久響趙州石橋。到來只見略彴。師云。汝只見略
0060a16: 彴。且不見石橋。云如何是石橋。師云。度驢度馬。
0060a17: 雪竇頌。孤危不立道方高。入海還須釣巨鼇。堪
0060a18: 笑同時灌谿老。解言劈箭亦徒勞。
0060a19: 僧問。如何是玄中玄。師云。汝玄來。多少時了也。云玄
0060a20: 來久矣。師云。汝若不遇老僧。幾被玄殺。
0060a21: 僧問。如何是祖師西來意。師敲床。示之。僧云。莫只
0060a22: 這是麼。師云。若是。便脫取去。
0060a23: 僧問。如何是趙州。師云。東門西門南門北門。
0060a24: 雪竇頌云。句裏呈機劈面來。爍迦羅眼絕纖埃。
0060b01: 東西南北門相對。無限輪鎚擊不開。
0060b02: 有官人問。和尚還入地獄也無。師云。老僧末上入。云
0060b03: 既是大善知識。為甚麼入地獄。師云。我若不入。教
0060b04: 阿誰教化。
0060b05: 真定帥王公來。師坐而問云。會麼。王云不會。師云。自
0060b06: 小持齋今已巳老。見人無力下繩床。後軍將來。師下
0060b07: 繩床。侍者問。和尚見大王。不下繩床。軍將來。為甚麼
0060b08: 下繩床。師云。非汝所知。上等人來。繩床上接。中等
0060b09: 人來。下繩床接。下等人來。三門外接。
0060b10: 師問婆子。甚麼處去。云偷趙州筍去。師云。忽遇趙州
0060b11: 時如何。婆便掌。師便休。
0060b12: 雪竇云。好掌。更下兩掌。也無勘處。
0060b13: 婆子問云。和尚住在甚處。師云。趙州東院西。婆無語。
0060b14: 師歸寺問僧。道。使那箇西字。或云。東西字。或云。棲
0060b15: 泊字。師云。汝總作得鹽鐵判官。僧云。師意如何。師云。
0060b16: 為汝總識字。
0060b17: 臺山下有婆子。凡有僧。問臺山路。向甚麼處去。便云。
0060b18: 驀直去。僧纔行。婆云。好箇師僧。又恁麼去。每每如斯。
0060b19: 僧舉似師。師云。待我與汝勘過。明日便去。亦如是問。
0060b20: 婆亦如是答。師歸謂眾云。婆子。我為汝勘破了也。
0060b21: 玄覺徵云。前來也恁麼問答。後來也恁麼問答。
0060b22: 且那裏是趙州勘破婆子處　又云。非唯被趙
0060b23: 州勘破。亦破這僧勘破　瑯覺云。大小趙州。
0060b24: 去這婆子手中。喪身失命。雖然如是。錯會者多。
0060c01: 大溈頌云。叢林老作世無儔。凜凜威風四百
0060c02: 州。一擊鐵關成粉碎。恩大難將雨露酬。
0060c03: 僧問。萬法歸一。一歸何處。師云。我在青州。作一領布
0060c04: 衫。重七斤。問。四山相逼時如何。師云。無路是趙州。問。
0060c05: 初生孩子。還具六識也無。師云。急水上打毬子。問。如
0060c06: 何是毗盧頂相。師云。老僧不曾眼花。承聞和尚。親見
0060c07: 南泉。是否。師云。鎮州出大蘿蔔頭。問。十二時中。如何
0060c08: 用心。師云。汝被十二時使。老僧使得十二時。問。澄澄
0060c09: 絕點時如何。師云。這裏不著客作漢。問。如何是趙州
0060c10: 一句。師云。老僧半句也無。問。道人相見時如何。師云。
0060c11: 呈漆器。
0060c12: 師將示寂。寄拂子。與真定帥王公。謂僧云。若問何處
0060c13: 得來。但道。老僧平生用不盡底。師於唐乾寧四年。十
0060c14: 一月二日。右而寂。壽一百二十。
0060c15: 衢州子湖利蹤禪師凡十澶州周氏子。示眾云。諸法
0060c16: 蕩蕩。何絆何拘。汝等於中。自生難易。心源一統。綿
0060c17: 十方。上上根人。自然明白。不見南泉道。如斯癡鈍。世
0060c18: 且還稀。歷歷分明。有無不是。只少箇丈夫之志。致見
0060c19: 如斯疲勞。汝今欲得易會麼。自古及今。未有箇凡
0060c20: 夫聖人。出現汝前。亦無一箇善語惡語。到汝分上。為
0060c21: 甚麼如此。故為善善無形。為惡惡無相。既已巳無我。將
0060c22: 甚麼為善惡。立那箇是凡聖。汝還信否。還保任否。有
0060c23: 甚麼回避處。恰似日中。逃影相似。還逃得麼。今之既
0060c24: 爾。古之亦然。今古齊時。汝還諱得麼。佛法玄妙。了得
0061a01: 者自相策發。無為小緣。妨於大事。汝不見道。寧可終
0061a02: 身立法。誰能一旦忘緣。仁者要徑會禪麼。各歸衣
0061a03: 下看取。
0061a04: 示眾云。祖師西來。也只是箇冬寒夏熱。夜暗晝明。只
0061a05: 為徒無意立意。無事立事。無內外。強作內外。無東
0061a06: 西。謾說東西。所以奢摩不能明了。以至根境。不能自
0061a07: 由。時有僧問。如何得不被根境惑去。師云。試點惑
0061a08: 底境出來看。云某甲不見。師云。汝既不見。惑境何來。
0061a09: 僧作禮。師云。又見妄想去也。
0061a10: 示眾云。幸自可憐生。苦死向人前。討些子聲色唇吻
0061a11: 作麼。我且問。聲色兩字。作麼生討得。還會麼。我道
0061a12: 聲色如泡。為復為說破。為復為討聲色。試商量
0061a13: 看。莫生容易。若了根源。終非他物。譬如圓鏡。男來男
0061a14: 現。女來女現。乃至僧俗青黃。山河萬法。隨其色相。一
0061a15: 鏡傳輝。不可是鏡有多般。但能映物而露。仁者還識
0061a16: 得鏡也未。若不識鏡。盡被男女青黃。山河等類。礙汝
0061a17: 光明。有甚麼出氣處。若識鏡去。乃至青黃男女。大地
0061a18: 山河。有想無想。四足多足。胎卵情生。天堂地獄。咸於
0061a19: 一鏡中。悉得其分劑。長短劫數。若色若空。並能了知。
0061a20: 更非他物。汝豈不聞。諸法如義。光陰迅速。莫謾悠悠。
0061a21: 大事因緣。決須了取。
0061a22: 示眾云。仁者還知子湖親切相為麼。行時但行。坐時
0061a23: 但坐。乃至喫茶喫飯。種種施為。有甚麼相隱處。仁者
0061a24: 信取。無別強為。只是汝今無疑作疑。無事生事。於自
0061b01: 心源。生顛倒。譬如百千澄清大海。棄之。唯認些子
0061b02: 浮漚。目為全潮。亦如認些子螢光。作於日焰。還生慚
0061b03: 麼。諸聖得道得果。數如恒沙。汝今作箇下劣凡
0061b04: 夫著。恰莫因循。
0061b05: 師於三門下。立一牌。牌上題云。子湖有狗。上取人頭。
0061b06: 中取人心。下取人足。擬議即喪身失命。僧問。如何是
0061b07: 子湖狗。師云。嗥嗥。
0061b08: 臨濟下有二僧來。纔揭簾。師便喝云。看狗。僧回首。師
0061b09: 便歸方丈。
0061b10: 雪竇云。我當時若見。先與他斫牌。然後入寺。
0061b11: 待這漢云看狗。與他放出箇焦尾大虫。如今諸
0061b12: 人。要見麼。日勢稍晚。歸堂。
0061b13: 劉鐵磨來。師問。莫是劉鐵磨麼。云不敢。師云。左轉右
0061b14: 轉。云和尚莫顛倒。師便打。
0061b15: 師與勝光鋤園次。師亞钁。回顧光云。事即不無。擬心
0061b16: 即差。光云。如何是事。師攔與一踏。光於此大悟。
0061b17: 師一夜。於半夜時。在後架。叫云。賊賊。眾皆驚起。有一
0061b18: 僧。被師搊住。云捉得也。捉得也。僧云不是。某甲。師云。
0061b19: 是即是。只是不肯承當。
0061b20: 師有偈云。三十年來住子湖。二時齋粥氣力麤。無事
0061b21: 上山行一轉。試問時人會也無。
0061b22: 終南山雲際師祖禪師凡一師問。南泉云。摩尼珠人
0061b23: 不識。如來藏裏親得。如何是藏。泉云。王老師與
0061b24: 往來者是。師云。不往來者。泉云。亦是。又問。如何是
0061c01: 珠。泉召云師祖。師應諾。泉云。去汝不會我意。師於此
0061c02: 悟入。
0061c03: 雪竇向往來處。著語云。草裏漢。向亦是藏處。著
0061c04: 語云。雪上加霜。又向如何是珠處。別云嶮。百尺
0061c05: 竿頭作伎倆。不是好手。這裏著得隻眼。賓主互
0061c06: 換。便能深入虎穴。或不恁麼。縱饒師祖悟去。也
0061c07: 是龍頭蛇尾。
0061c08: 荊州白馬曇照禪師凡一常云。快活快活。臨順寂時。
0061c09: 叫云苦苦。又云。閻老子來。取我也。院主問。和尚當時。
0061c10: 被節度使拋向水中。神色不變。如今何得如此。師提
0061c11: 起枕子云。汝道。當時是。如今是。主無對。師投枕而終。
0061c12: 湖南長沙景岑禪師凡一十九示眾云。我若一向舉揚宗
0061c13: 教。法堂前。草深一丈。我事不獲已巳。所以向諸人道。盡
0061c14: 十方世界。是沙門一隻眼。盡十方世界。是沙門全身。
0061c15: 盡十方世界。是自己巳光明。盡十方世界。在自己巳光明
0061c16: 裏。盡十方世界。無有一人。不是自己巳。我尋常。向諸
0061c17: 人道。三世諸佛。共盡法界眾生。是摩訶般若光。光未
0061c18: 發時。諸人向甚麼處委悉。光未發時。尚無佛無眾生
0061c19: 消息。何處得山河國土來。僧問。如何是沙門眼。師云。
0061c20: 長長出不得。僧擬議。師云。成佛成祖出不得。六道輪
0061c21: 迴出不得。僧云。未審出箇甚麼不得。師云。晝見日夜
0061c22: 見星。僧云。不會。師云。妙高山色青又青。
0061c23: 師遣僧。問同參會禪師云。和尚見南泉後如何。會不
0061c24: 對。僧云。和尚未見南泉已巳前作麼生。會云。不可更別
0062a01: 有也。僧回舉似師。師示以偈云。百尺竿頭坐底人。雖
0062a02: 然得入未為真。百尺竿頭須進步。十方世界現全身。
0062a03: 時有僧問。百尺竿頭。如何進步。師云。澧州山朗州水。
0062a04: 僧云。不會。師云。四海五湖皇化裏。
0062a05: 華嚴座主問。空為是定有。為是定無。師云。言有亦
0062a06: 得。言無亦得。空有時。但是假有。空無時。但是假
0062a07: 無。僧云。如和尚所說。有何教文。師云。大德豈不聞。首
0062a08: 楞嚴經云。十方空。生汝心內。猶如片雲。點太清裏。
0062a09: 豈不是空生時。但生假名。又云。汝等一人。發真歸
0062a10: 源。十方空。悉皆消殞。豈不是空滅時。但滅假名。
0062a11: 老僧所以道。有是假有。無是假無。
0062a12: 僧問。如何是文殊。師云。墻壁瓦礫是。云如何是觀音。
0062a13: 師云。音聲語言是。云如何是普賢。師云。眾生心是。云
0062a14: 如何是佛。師云。眾生色身是。云河沙諸佛體皆同。何
0062a15: 故有種種名字。師云。從眼根返源。名為文殊。從耳根
0062a16: 返源。名為觀音。從心根返源。名為普賢。文殊是佛妙
0062a17: 觀察智。觀音是佛無緣大慈。普賢是佛無為妙行。三
0062a18: 聖是佛之妙用。佛是三聖之真體。用則有河沙假名。
0062a19: 體則總名一薄伽梵。
0062a20: 師與仰山翫月次。仰云。人人盡有這箇。只是用不得。
0062a21: 師云。恰是。倩用去。仰云。作麼生用。被師攔一
0062a22: 踏踏倒。山起來云。直下似箇大蟲因號岑大蟲。
0062a23: 保福展云。人人盡道。大蟲奇特。須知仰山。有
0062a24: 陷虎之機　琅覺云。李陵雖好手。爭免陷番
0062b01: 身。
0062b02: 師游山歸。至門首。首座問。和尚甚處去來。師云。游山
0062b03: 來。云到甚麼處來。師云。始隨芳草去。又逐落花回。云
0062b04: 大似春意。師云。也勝秋露滴芙渠。
0062b05: 秀上座問。南泉遷化。向甚麼處去。師云。石頭作沙彌
0062b06: 時。參見六祖來。云我不問石頭作沙彌時。參見六祖
0062b07: 來。南泉遷化。向甚麼處去。師云。教伊尋思去。云和尚
0062b08: 只有千尺寒松。且無抽條石。師不對。僧云。謝師答
0062b09: 話。師亦不對。秀舉似三聖。聖云。若實恁麼。猶勝臨濟
0062b10: 七步。雖然如是。待我親驗過。始得。遂造問。承聞和尚
0062b11: 答南泉遷化話。可謂光前絕後。今古罕聞。師亦不對。
0062b12: 皓月供奉問師。古德云。了即業障本來空。未了應須
0062b13: 還宿債。只如師子尊者。二祖大師。為甚麼還宿債。
0062b14: 師云。大德不識本來空。奉云。如何是本來空。師云。業
0062b15: 障是。奉云。如何是業障。師云。本來空是。奉無語。師示
0062b16: 以偈云。假有元非有。假滅亦非無。涅槃償債義。一性
0062b17: 更無殊。
0062b18: 僧問。如何是陀羅尼。師指繩床左邊云。這箇師僧。
0062b19: 誦得。又問。別有人。誦得否。師指繩床右邊云。這箇師
0062b20: 僧亦誦得。云某甲為甚不聞。師云。大德豈不見道。真
0062b21: 誦無響。真聽無聞。云恁麼則音聲不入法界性也。師
0062b22: 云。離色求觀非正見。離聲求聽是邪聞。
0062b23: 僧問。如何是平常心。師云。要眠即眠。要坐即坐。云學
0062b24: 人不會。師云。熱即取。寒即向火。
0062c01: 僧問。如何是向上一路。師云。一口針三尺線。云如何
0062c02: 領會。師云。益州布楊州絹。
0062c03: 僧問。如何是上上人行李處。師云。如死人眼。云上上
0062c04: 人相見時如何。師云。如死人手。
0062c05: 僧問。南泉遷化。向甚麼處去。師云。東家作驢。西家作
0062c06: 馬。云此意如何。師云。要騎便騎。要下便下。
0062c07: 僧問。三世諸佛不知有。狸奴白牯知有。既是三世
0062c08: 諸佛。為甚麼不知有。師云。未入鹿苑時。猶較些子。云
0062c09: 狸奴白牯。為甚麼知有。師云。爭怪得伊。
0062c10: 僧問。如何轉得山河大地。歸自己巳去。師云。如何轉得
0062c11: 自己巳。歸山河大地去。云不會。師云。湖南城裏好養民。
0062c12: 米賤柴多足四。
0062c13: 僧問。色即是空。空即是色。此理如何。師示以偈云。礙
0062c14: 處非墻壁。通處沒空。若能如是會。心色本來同。
0062c15: 有秀才。看千佛名經。乃問。百千諸佛。只聞其名。未審
0062c16: 居何國土。師云。黃樓。崔顥題後。秀才曾題否。云不
0062c17: 曾題。師云。無事。題取一篇好。
0062c18: 黃龍新頌云。黃樓前法戰時。百千諸佛降
0062c19: 旗。渠無國土居何處。贏得多才一首詩。
0062c20: 竺尚書問。蚯蚓斬為兩段。兩頭俱動。未審佛性在阿
0062c21: 那頭。師云。莫妄想。竺云。爭柰動何。師云。會即風火未
0062c22: 散。
0062c23: 竺又一日謁師。師召云。尚書。竺應諾。師云。不是尚書
0062c24: 本命元辰。竺云。不可離即今祗對底。有第二主人
0063a01: 公也。師云。喚尚書。作至尊得麼。竺云。恁麼則總不祗
0063a02: 對和尚。莫是弟子主人公麼。師云。非但祗對。不祗對
0063a03: 時。從無始劫來。如箇生死根本。示以偈云。學道之人
0063a04: 不識真。只為從前認識神。無量劫來生死本。癡人喚
0063a05: 作本來人。
0063a06: 鄧州香嚴義端禪師凡三示眾云。佛是塵。法亦是塵。
0063a07: 終日馳求。有甚麼休歇。但時中。事不挂情。情不挂物。
0063a08: 無善可取。無惡可棄。莫被他籠著。始是學處。
0063a09: 示眾云。語是謗。默是誑。語默向上。有事在。老僧口門
0063a10: 窄。不能為說得。
0063a11: 僧問。正因為甚麼無事。師云。我不曾停留。又云。假饒
0063a12: 重重剝得淨盡。無停留。暫時施設。亦是方便接人。若
0063a13: 是那邊事。無有是處。
0063a14: 池州靈鷲閑禪師凡一示眾云。是汝諸人本分事。若
0063a15: 教老僧道。即與足。此是頓教諸上座。時有僧問。
0063a16: 與足。即不問。如何是本分事。師云。汝試道看。僧
0063a17: 擬進語。師云。足作麼。
0063a18: 鄂州茱萸禪師凡四金輪可觀和尚問。如何是道。師
0063a19: 云。莫向空裏釘橛。觀云。空是橛。師便打。觀把住
0063a20: 云。和尚莫打某甲。已巳後錯打人去在。師便歸方丈。
0063a21: 雲門云。矢上加尖。僧云。和尚適來恁麼道那。門
0063a22: 云。鎚鐘謝響。得箇蝦。
0063a23: 雪竇云。若要此話大行。直須喫棒了出。
0063a24: 師問僧。甚處來。云閩中來。師云。閩中尊宿。愛舉胡來
0063b01: 胡現。漢來漢現。是否。僧擬開口。師打一掌。僧云。欲透
0063b02: 龍門。遭點額。師云。燕金塞海。蝃蚋搖山。僧撫掌大
0063b03: 笑出去。師云。疥狗不願生天。笑雲中白。
0063b04: 師見僧來。以手一劃。僧便出去。師云。這僧來不通名。
0063b05: 去不通姓。僧轉身。亦以手一劃。師云。這僧名又不識。
0063b06: 姓又不知。僧云。且道。某甲姓箇甚麼。師云。苦哉波斯
0063b07: 喫胡椒。僧拂袖而出。師云。作家師僧。天然有在。
0063b08: 僧問。如何是沙門行。師云。行即不無。若覺即乖。其僧
0063b09: 舉似洞山。山云。何不進語云。是甚麼行。其僧復來。進
0063b10: 語。師云。是佛行是佛行。僧回舉似洞山。山云。幽州猶
0063b11: 似可。最苦是新羅。僧問洞山。如何是沙門行。山云。
0063b12: 頭長三尺。頸短二寸。
0063b13: 日子和尚凡一亞谿來。師作起勢。谿云。這山鬼精。猶
0063b14: 見我在。師云。罪過罪過。適來失祗對。谿擬進語。師叱
0063b15: 之。谿云。大陣前不妨難禦。師云。是是。云不是不是。
0063b16: 趙州云。可憐兩箇漢。不識轉身句。
0063b17: 陸大夫凡三問南泉。弟子從六合來。彼中還有身
0063b18: 麼。泉云。分明記取。舉似作家。陸云。和尚不可思議。到
0063b19: 處世界成就。泉云。適來總是大夫分上事。
0063b20: 大夫問南泉。弟子家中。於瓶內。養得隻鵝。今來長大。
0063b21: 出瓶不得。如今不得毀瓶。亦不得損鵝。和尚作麼生
0063b22: 出得。泉召大夫。陸應諾。泉云。出也。
0063b23: 南泉遷化。大夫。往弔慰。院主問。大夫何不哭先師。陸
0063b24: 云。道得即哭。主無對。
0063c01: 池州甘贄行者凡六因巖頭在家過夏。一日把針次。
0063c02: 甘於頭前立。頭舉針作劄勢。甘歸欲著衣服禮謝。妻
0063c03: 云。作甚麼。甘云。莫說。妻云。有甚事。也要大家知。甘舉
0063c04: 前話。妻云。從此三十年後。一度飲水一度咽。女子云。
0063c05: 還知盡大地人性命。被豁上座針頭上。劄將去麼。
0063c06: 甘往南泉設粥。請南泉念誦。泉白槌云。為狸奴白牯
0063c07: 念。摩訶般若波羅蜜多。甘拂袖而出。泉粥罷。問典座。
0063c08: 行者在甚麼處。座云。當時便去了也。泉云。打破鍋子
0063c09: 著。
0063c10: 藥山化主來。甘問。甚麼處來。云藥山。甘云。還將得藥
0063c11: 來麼。云行者有甚麼病。甘欣然。施銀一百兩。復云。山
0063c12: 中有人。此物回。主歸。納疏。山怪問。子歸何速。主云。
0063c13: 問佛法相當。得銀一百兩。即舉前話。山云。急送還他。
0063c14: 汝著賊了也。主即送還。甘云。山中有人。也添一百兩
0063c15: 施之。
0063c16: 同安云。早知行者恁麼問。終不道藥山來。
0063c17: 甘又到南泉設粥。時黃蘗為第一座。甘云。請施財。蘗
0063c18: 云財法二施。等無差別。甘舁錢出去。須臾復云。請施
0063c19: 財。蘗復云。財法二施。等無差別。甘更行錢。
0063c20: 翠巖真云。甘贄行者。黠兒落節。黃蘗施財。何曾
0063c21: 夢見。
0063c22: 妙喜云。一等是隨邪逐惡。這雲居羅漢。較些子。
0063c23: 雪來。甘閉門。云請和尚入。峰隔籬擲過袈裟。甘
0063c24: 便開門。
0064a01: 甘問僧。甚處來。云溈山來。甘云。有僧問。如何是祖師
0064a02: 西來意。山起拂子。上座作麼生會。云借色明心。附
0064a03: 物顯理。甘云。上座且歸溈山好。
0064a04: 
0064a05: 聯燈會要卷第六
