0293c14: 
0293c15: 
0293c16: 嘉泰普燈錄卷第二
0293c17: 
0293c18: 平江府報恩光孝禪寺臣僧　正受　編
0293c19: 南嶽第十世臨濟六世
0293c20: 汾陽善昭禪師法嗣
0293c21: 袁州南源慈明楚圓禪師族李氏。全之清湘人。少為
0293c22: 書生。年二十二。依城南湘山隱靜寺得度。其母有賢
0293c23: 行。使之游方。聞汾陽道望。往謁焉。陽顧而器之。經二
0293c24: 年。未容入室。見必罵詬。及所聞皆流俗鄙事。一夕。訴
0294a01: 曰。自至法席。不蒙指示。歲月飄忽。己巳事未明。有失出
0294a02: 家之利。語未卒。陽叱曰。是惡知識。敢販我。舉杖逐
0294a03: 之。師擬伸救。陽忽掩其口。乃大悟。曰。是知臨濟道出
0294a04: 常情僧寶傳敘師見汾陽時。　朝廷方問罪河東。道路艱行。易服類廝養之語。以師行實訂之。乃生
0294a05: 於雍丙戌。入滅於寶元己已卯。河東平八年。而師始生。寂音失於討論矣。服役七稔。去謁
0294a06: 唐明嵩．神鼎諲．洞山。暨登楊．李二公之門。機語契
0294a07: 投。於是法道大振。宜春守黃公宗且請開法南源。次
0294a08: 遷道吾．石霜．福嚴．興化。都尉李侯遵勗奏　賜命服．
0294a09: 徽號。　上堂日。若向言中取則。埋沒宗風。直饒句下
0294a10: 精通。敢保此人未悟。所以山青水綠。雀噪鳴。萬派
0294a11: 同源。海雲自異。未來諸佛。口似燈籠。過去諸佛。應病
0294a12: 施方。現在諸佛。墮坑落。且不落凡聖一句作麼生
0294a13: 道。良久。曰。矢上加尖。　上堂。藥多病甚。網細魚稠。便
0294a14: 下座。　上堂。道吾打鼓。四大部洲同參。拄杖橫也。挑
0294a15: 括乾坤。盂轉也。覆恒沙世界。且問諸人向甚麼
0294a16: 處安身立命。若也知得。北俱盧洲喫粥喫飯。若也不
0294a17: 知。長連床上喫粥喫飯。　上堂。上來也。步步登高。下
0294a18: 去也。通身無礙。所以道。有時先敲後唱。有時先唱後
0294a19: 敲。有時敲唱同時。有時敲唱不同時。所以王登寶殿。
0294a20: 野老謳歌。如今還有謳歌者麼。良久。曰。木人雖舉手。
0294a21: 石女不頭。咄。　上堂。法身無相。應物現形。起拄
0294a22: 杖曰。這箇是拄杖。阿那箇是法身。這箇葛藤且止。僧
0294a23: 堂佛殿穿入汝等諸人鼻孔裏去也。四大海水在汝
0294a24: 頭上。海龍王在汝指甲下。汝等還覺麼。若覺去。晝行
0294b01: 三千。夜行八百。下煙生。頭上火起。若也不覺。飢來
0294b02: 喫飯困來眠。卓拄杖。下座。　上堂。以拄杖擊禪床。召
0294b03: 大眾曰。還聞麼。不見道。一擊忘所知。更不假修持。諸
0294b04: 方達道者。咸言上上機。香嚴恁麼悟去。分明悟得如
0294b05: 來禪。祖師禪未夢見在。且道祖師有甚麼長處。若向
0294b06: 言中取則。誤賺後人。直饒棒下承當。辜負先聖。萬法
0294b07: 本閑。唯人自。所以山僧居福嚴。只見福嚴境界。晏
0294b08: 起早眠。有時雲生碧嶂。月落寒潭。音聲鳥飛鳴般若
0294b09: 臺前。桫欏華香散祝融峰畔。把瘦筇。坐磐石。與五湖
0294b10: 衲子時話玄微。頭土面住興化。只見興化家風。迎
0294b11: 來送去。車馬駢闐。漁唱瀟湖。猿啼嶽麓。絲竹歌謠時
0294b12: 時入耳。復與四海禪人日譚禪道。歲月都忘。且道居
0294b13: 深山。住城郭。還有優劣也無。試道看。良久。曰。是處是
0294b14: 彌勒。無門無善財。　僧問。如何是道。曰。踏著不嗔。云。
0294b15: 如何是道中人。曰。背負。　問。如何是祖師西來
0294b16: 意。曰。渾家送上渡頭船。　問。如何是佛。曰。水出高源。
0294b17: 　問。如何是異類中人。曰。頭長短。云。謝師指示。曰。
0294b18: 半幅封全。云。直恁麼去也。曰。闍梨鼻孔為甚麼在山
0294b19: 僧手裏。僧無語。師便打。　問。山深覓不得時如何。曰。
0294b20: 口能招禍。　問。東湧西沒時如何。曰。尋。　問。夜靜獨
0294b21: 行時如何。曰。三把茆。　問。寶未出匣時如何。曰。響。
0294b22: 云。出匣後如何。師噓一聲。　問。中取靜時如何。曰。
0294b23: 頭枕布袋。　問。牛頭未見四祖時如何。曰。堆堆地。云。
0294b24: 見後如何。曰。堆堆地。　問。一得永得時如何。曰。抱石
0294c01: 投河。　問。達磨未來時如何。曰。物逐人興。　問。佛祖
0294c02: 不立時如何。曰。舌上生茆。　問。古人封白紙。意旨如
0294c03: 何。曰。家貧路富。　問。蓮華未出水時如何。曰。水深蓋
0294c04: 不得。云。出水後如何。曰。不礙往來看。云。華開後如何。
0294c05: 曰。南北馨香。云。結子後如何。曰。餧魚餧。　問。如何
0294c06: 是禪。曰。鼻孔入地。　問。己巳事未明。以何為驗。曰。玄沙
0294c07: 曾見雪峰來。云。意旨如何。曰。一生不出嶺。　問。久昧
0294c08: 衣珠。請師指出。曰。草賊大敗。云。走透無路也。曰。踢
0294c09: 不動。以寶元二年正月五日。沐浴加趺而逝。壽五十
0294c10: 四。夏三十二。
0294c11: 筠州大愚守芝禪師族王氏。太原人也。幼棄家。依潞
0294c12: 州承天寺。試法華得度。從賢首諸師。嘗講金剛般若。
0294c13: 名滿三河。學者宗之。時昭禪師出世汾水。因往觀。聞
0294c14: 其語異。遂投誠入室。未及閫。疑情頓釋。乃蒙印可。出
0294c15: 住高安大愚。後遷南昌翠巖。　開堂日。問答罷。乃曰。
0294c16: 問話且止。山僧道薄人微。素無德行。叨承密諫。諸官
0294c17: 僚同伸堅請陞於此座。上答　皇恩。國祚永安。法輪
0294c18: 常轉。大眾。且法輪作麼生轉。欲得會麼。須彌山上倒
0294c19: 身。來堂中疊足坐。阿呵呵。是甚麼。飯籮裏坐
0294c20: 受餓。和泥合水恁麼過。上士聞之。下士聞之肯
0294c21: 可。子細思量。成口過。要會麼。一六三四二。直言四
0294c22: 七一。桃李火中開。黃昏候日出。久立尊官。伏惟珍重。
0294c23: 上堂。德山入門便棒。臨濟入門便喝。一棒一喝。若隻
0294c24: 鋒而互出。賓主未辨。恓恓而萬里望鄉關。照用雙行。
0295a01: 擬議而千差塞路。到這裏。如何話會。棒喝齊施早已巳
0295a02: 賒。古今皆贊出周遮。二途不涉憑何說。南海波斯進
0295a03: 象牙。　上堂。舉。雪竇云。一問一答總未有事在。假饒
0295a04: 盡乾坤大地草木叢林都為衲僧。異口同音致百千
0295a05: 問難。不消老僧彈指一下。並乃高低普應。前後無差。
0295a06: 師曰。翠岩即不然。盡乾坤大地微塵化為衲僧。各致
0295a07: 一問。問問各別。向伊道。許多衲僧皮下還有血麼。
0295a08: 　上堂。一擊響玲瓏。喧轟宇宙中。知音纔側耳。項羽
0295a09: 過江東。恁麼會得。恰認得箇驢鞍橋作阿爺下頷。
0295a10: 　上堂。翠岩路滑。徒勞佇思。又曰。翠岩路嶮。舉步涉
0295a11: 千溪。更有洪源水。滔滔在嶺西。擊禪床。下座。　僧問。
0295a12: 如何是洪州境。曰。出入敲金鐙。朱衣對錦屏。云。如何
0295a13: 是境中人。曰。朝去暮歸。　問。如何是祖師西來意。曰。
0295a14: 天寒日短。　講金剛經僧問。如是信解。不生法相。意
0295a15: 旨如何。時有狗臥繩床前。師踢之。狗去。乃問。解麼。云。
0295a16: 不解。曰。若解。即成法相。嘉祐初示寂。塔于西山。
0295a17: 滁州瑯廣照慧覺禪師敘語見續燈上堂曰。剪除狂
0295a18: 冠。掃蕩攙搶。猶是功勳邊事。君臣道合。海晏河清。猶
0295a19: 是法身邊事。作麼生是衲僧本分事。良久。曰。透網金
0295a20: 鱗猶滯水。回途石馬出紗籠。　上堂。本來無一物。壓
0295a21: 殺世間人。直饒便分明。坐在糞坑裏。作麼生是透脫
0295a22: 一路。妙音觀世音。梵音海潮音。　上堂。拈拄杖曰。盤
0295a23: 山道向上一路。滑。南院道壁立千仞。嶮。臨濟道石火
0295a24: 電光。鈍。瑯有定乾坤底句。各各高著眼。高著眼。卓
0295b01: 拄杖。下座。　上堂。舉。僧問馬祖。如何是佛。曰。即心是
0295b02: 佛。云。如何是道。曰。無心是道。云。佛與道相去多少。曰。
0295b03: 佛如展手。道似握拳。師曰。古人方便即不可。山僧這
0295b04: 裏也有些子。若無人買。山僧自賣自買去也。如何是
0295b05: 佛。岩前多瑞草。如何是道。下絕靈苗。佛與道相去
0295b06: 多少。數片白雲籠古寺。一條綠水繞青山。　上堂。汝
0295b07: 等諸人在我這裏過夏。與你點出五般病。一．不得向
0295b08: 萬里無寸草處去。二．不得孤峰獨宿。三．不得張弓架
0295b09: 箭。四．不得物外安身。五．不得滯於生殺。何故。一處有
0295b10: 滯。自救難為。五處若通。方名導師。汝等諸人若到諸
0295b11: 方遇明眼作者。與我通箇消息。貴得祖風不墜。若是
0295b12: 常徒。即便寢息。何故。形國裏誇服飾。想君太煞不
0295b13: 知時。　僧問。如何是無縫塔。曰。永鎮紅霞裏。云。如何
0295b14: 是塔中人。曰。常伴白雲眠。　問。如何是沙門行。曰。左
0295b15: 手畫方。右手畫圓。　問。如何是賓中賓。曰。手書
0295b16: 謁明君。云。如何是賓中主。曰日。卷起珠簾無可。云。如
0295b17: 何是主中賓。曰。三更過孟津。云。如何是主中主。曰。獨
0295b18: 坐鎮寰宇。　問。如何是佛。曰。銅頭鐵額。云。意旨如何。
0295b19: 曰。鳥觜魚腮。　問。蓮華未出水時如何。曰。貓兒戴紙
0295b20: 帽。云。出水後如何。曰。狗子著靴行。
0295b21: 舒州法華全舉禪師未詳族里。號舉道者。所造高邈。
0295b22: 汾陽稱之。自并汾謁諸名宿。靡不與酬酢。咸推為飽
0295b23: 參。住法華未幾。遷白雲海會。　上堂曰。語漸也。返常
0295b24: 合道。論頓也。不留朕。直饒論其頓。返其常。也是抑
0295c01: 而為之。　上堂。釋迦不出世。達磨不西來。佛法天
0295c02: 下。談玄口不開。　上堂。心不是佛。智不是道。且道是
0295c03: 甚麼。刻舟尋。膠柱調絃。　僧問。如何是本來宗。曰。
0295c04: 密室不通風。問僧。你作麼生會。云。不會。師曰。春日
0295c05: 櫻桃朵朵紅。　問。智識不到處。如何。曰。三門不曾開。
0295c06: 云。誰是知音者。曰。口似鼻孔。　問。如何是祖師西來
0295c07: 意。曰。唇紅齒白。　問。如何是佛。曰。手不如。又曰。蘆
0295c08: 芽穿膝。　一日。與僧山行。僧問。香林道。老僧三十年
0295c09: 來。不能打成一片。便遷化。此意如何。曰。老僧亦恁麼。
0295c10: 復曰。會麼。云。乞師指示。師曰。香林成一片。老僧亦恁
0295c11: 麼。不待此月終。重為子決破。至月末。示寂。
0295c12: 蘄州龍華曉愚禪師辭汾陽。至五祖戒禪師處。戒問。
0295c13: 不落唇吻一句作麼生道。云。老老大大。話頭也不照
0295c14: 顧。戒便喝。師亦喝。戒拈棒。師拍手便出。戒曰。闍梨。闍
0295c15: 梨。話在。師將坐具搭肩上。竟不顧。後住龍華。　上堂
0295c16: 曰。摩騰入漢。已巳涉繁詞。達磨西來。不守己巳分。山僧今
0295c17: 日恁麼道。也是為他閑事長無明。便下座。
0295c18: 撫州山曉珠禪師僧問。如何是佛。曰。五彩鴛
0295c19: 鴦。　問。如何是透法身句。曰。皮穿肉綻。云。畢竟如何。
0295c20: 曰。雀噪鳴。
0295c21: 葉縣省禪師法嗣
0295c22: 舒州浮山圓鑑法遠禪師族王氏。鄭之圃田人。年十
0295c23: 九。游并州。見三交嵩禪師。求出世法。嵩顧其犀骨插
0295c24: 腦。目光射人。且異之曰。汝當剃染。墮三寶數。乃可授
0296a01: 法。云。法有僧俗乎。曰。殊不知僧能續佛壽命。師欣從。
0296a02: 未幾。遇嵩為眾入室。一僧請問趙州樹子因緣。嵩
0296a03: 詰之。師旁侍。忽契悟。進具後。謁汾陽．葉縣。皆蒙印可。
0296a04: 天禧中。至大陽明安。安與語。遂以衣履命師求人續
0296a05: 洞上宗旨。元豐辛酉。出住舒之太平興國。次徙姑蘇
0296a06: 天平。晚住浮山。　受請日上堂。有僧出禮拜。師曰。大
0296a07: 獵之家。豈藉狐兔。雖然如是。小慈妨大慈。便打。僧起。
0296a08: 問。大善知識言無所墮。有出人眼。如何是出人眼。曰。
0296a09: 黃河九曲。云。恁麼則真善知識。曰。陝陜府鐵牛。　乃曰。
0296a10: 諸仁者欲得英俊麼。仍須四事具備。方顯宗師蹊徑。
0296a11: 何謂也。一者祖師巴鼻。二具金剛眼睛。三有師子爪
0296a12: 牙。四得衲僧殺活拄杖。得此四事。縱橫變熊。任運卷
0296a13: 舒。高聳人天。壁立千仞。儻不諧此。守死善道者。敗軍
0296a14: 之兆。何故。棒打石人。貴論實事。所以到這裏。得不脩
0296a15: 江耿耿。大野雲凝。綠竹含煙。青山翠。風雲一致。水
0296a16: 月齊觀。一句該通。已巳彰殘朽。　上堂。諸佛出世。建立
0296a17: 化門。不離三身智眼。亦如摩醯首羅三目。何故。一隻
0296a18: 水泄不通。緇素難辨。一隻大地全開。十方通暢。一隻
0296a19: 高低一顧。萬類齊瞻。雖然。若是本分衲僧。陌路相逢。
0296a20: 別具通天正眼始得。所以道。三世諸佛不知有。狸奴
0296a21: 白牯知有。且道狸奴白牯知有箇甚麼事。要會麼。
0296a22: 深秋簾幕千家雨。落日樓臺一笛風。　上堂。天得一
0296a23: 以清。地得一以寧。帝王得一以治天下。衲僧得一禍
0296a24: 患臨身。擊禪床。下座。　上堂。大丈夫擬欲裂陣索。
0296b01: 主昇騰麼。第一不得螣繞足。路布纏身。高著眼
0296b02: 睛。勿存依挂。設使澄瀾渺邈同風而未可停舟。雲月
0296b03: 彌天隱顯兮豈披圓照。儻或言超表略。事越機諧。觸
0296b04: 目荒榛。論年放曠。簷前捧日。未是高明。狹路分歧。寧
0296b05: 同大轍。應是從前會解。平昔見知。自負依佗。宜須退
0296b06: 步。直須乾嚗嚗地水灑不著。便是一粒米。著一片
0296b07: 衣。踏實地。自不欺謾。輒莫朝雲暮雨。變化不開。春
0296b08: 茂秋凋。仇讎不動。平生慷慨。事合如斯。山僧今日恁
0296b09: 麼道。大似鞏縣茶瓶。　上堂。垂慈則有法。無法不垂
0296b10: 慈。古人道。末後一句。始到牢關。把斷要津。不通凡聖。
0296b11: 尋常向你諸人道。任從天下樂欣欣。我獨不肯。如靈
0296b12: 龜負圖。自取喪身之兆。鳳縈金網。趨霄漢以何期。須
0296b13: 於旨外明機。莫向言中取則。是以石人機似汝。也會
0296b14: 唱巴歌。汝若似石人。雪曲也應和。　僧問。三世諸佛
0296b15: 不知有。意旨如何。曰。弄巧成拙。云。狸奴白牯知有。
0296b16: 又作麼生。曰。鈍鳥逆風飛。　問。眾手淘金。誰是得者。
0296b17: 曰。入水見長人。　問。如何是面前事。曰。鼻孔。云。如何
0296b18: 是向上事。曰。眼睛。　問。金鏃慣調曾百戰。鐵鞭多力
0296b19: 恨無讎。學人上來。請師端的。曰。誅龍之。豈可揮。
0296b20: 僧噓噓。師曰。而今大有如君者。不到烏江未肯休。
0296b21: 　問。路逢達道人。不將語默對。未審將甚麼對。曰。玉樹
0296b22: 夜凋零。不待狂風掃。　問。從上諸聖傳不到處。請師
0296b23: 道。曰。番人愛裹鵰鼠帽。云。斬新日月。特地乾坤。曰。鐵
0296b24: 鞭遙指賀蘭山。　師暮年休於會聖岩。敘佛祖奧義。
0296c01: 作九帶。曰。佛正法眼帶．佛法藏帶．理貫帶．事貫帶．理
0296c02: 事縱橫帶．屈曲垂帶．妙兼帶．金針雙帶．平懷常
0296c03: 實帶。學者既已巳傳誦。師曰。若據圓極法門。本具十數。
0296c04: 今此九帶已巳為諸人說了。更有一帶。還見得麼。若也
0296c05: 見得親切分明。請出來對眾說看。說得分明。許汝
0296c06: 通前九帶。圓明道眼。若見不親切。說不相應。唯依吾
0296c07: 語而為己巳解。則名謗法。諸人到此如何。眾無語。師叱
0296c08: 之而去。末篇論南華真經曰。莊子與惠子遊於濠梁
0296c09: 之上。莊子曰。儵魚出游從容。是魚樂也。惠子曰。子非
0296c10: 魚。安知魚之樂。莊子曰。子非我。安知我不知魚之樂。
0296c11: 惠子曰。我非子。固不知子矣。子固非魚也。子之不知
0296c12: 魚之樂全矣。莊子曰。請循其本。子曰。汝安知魚樂。云
0296c13: 者既已巳知吾知之而問我。我知之濠上也。郭象註曰。
0296c14: 凡相知者。果可以此知彼。不待是魚。然後知魚也。師
0296c15: 曰。郭象於魚猶矣。且魚以水為命。見於水。即見
0296c16: 於魚。所謂色心不二。彼我無差。其或離岸見水。則水
0296c17: 外別有岸也。水岸既立。二法迭失。魚水各異。乃亂天
0296c18: 之經。逆物之情。其或情不逆．經不亂。均順天和。魚相
0296c19: 忘於江湖。人相忘於道術。見岸即水。見水即魚。天地
0296c20: 一指。萬物一馬。空同實相。一體無諸。不待水而水。不
0296c21: 待岸而岸。不待魚而魚。然後知魚水也。首楞嚴經曰。
0296c22: 如來藏中。性水真空。性空真水。清淨本然。周法界。
0296c23: 隨眾生心。應所知量。又曰。於一毫端現寶王剎。豈惟
0296c24: 魚水矣。又經曰。一即一切。一切即一。無異相。無別相。
0297a01: 前後際斷。如此。而無處不魚。無處不水。豈待游濠梁
0297a02: 之上。然後知魚水哉。
0297a03: 石門慈照蘊總禪師法嗣一名谷隱
0297a04: 鎮江府金山達觀曇穎禪師錢塘人也。族丘氏。於隆
0297a05: 興寺得度。神宇凜然。通內外墳典。出游師席。首謁
0297a06: 大陽明安。問。洞上所立偏正君臣。當明何事。曰。父母
0297a07: 未生時事。云。如何體會。曰。夜半正明。天曉不露。師忙
0297a08: 然。乃往石門。理前語云。未審師意如何。曰。不道不是。
0297a09: 但口門窄。滿口說未盡耳。云。如何是父母未生時事。
0297a10: 曰。糞墼子。云。如何是夜半正明。天曉不露。曰。牡丹華
0297a11: 下睡貓兒。師愈疑。一日。以石頭執事元是迷。契理亦
0297a12: 非悟問之。門曰。你道此語是藥語。是病語。云。是藥語。
0297a13: 門叱曰。汝尚以病為藥。豈知祖師透脫意。師聞。灑然
0297a14: 云。如何受用。曰。語不離窠臼。焉能出蓋纏。師歎曰。纔
0297a15: 涉唇吻。便落意思。皆是死門。終非活路。即再拜禮辭。
0297a16: 初住舒之爐峰。次遷因聖．隱靜暨雪竇．金山。　上堂。
0297a17: 舉。身是菩提樹。心如明鏡臺。時時勤拂拭。莫使惹塵
0297a18: 埃。又道菩提本無樹。明鏡亦非臺。本來無一物。何假
0297a19: 拂塵埃。師曰。此二尊宿同床打睡。各自做夢。喫茶去。
0297a20: 上堂。諸方又曲。餌又香。奔湊猶如蜂抱王。因聖這
0297a21: 裏又直。餌又無。猶如水底捺葫蘆。舉拄杖作釣魚
0297a22: 勢。曰。深水取魚長信命。不曾將酒祭江神。擲拄杖。下
0297a23: 座。　上堂。舉。長沙岑和尚與仰山翫月次。仰云。人人
0297a24: 盡有這箇。只是用不得。沙云。恰是倩汝用去。仰云。師
0297b01: 叔作麼生用。沙踏倒仰山。山云。一似箇大蟲。師曰。仰
0297b02: 山喚作大蟲。因聖道似箇狂狗。　上堂。山僧門庭別。
0297b03: 已巳改諸方轍。為文殊拔出眼裏楔。教普賢休嚼口中
0297b04: 鐵。勸人放開髂手。與汝斫繫驢橛。駐意擬思量。
0297b05: 喝曰。。。參。　上堂。始從鹿野苑。終至提河。於是
0297b06: 二中間。未說一字。師曰。世尊只知靈龜曳尾。後人
0297b07: 不覺見兔守株。　上堂。萬里長途去不回。此人空道
0297b08: 已巳心。若從因聖門前過。須解逢春再來。　僧問。
0297b09: 如何是向去底人。曰。從歸青嶂裏。不出白雲來。云。如
0297b10: 何是來底人。曰。自從游紫陌。誰肯隱青山。　問。如
0297b11: 何是奪人不奪境。曰。家裏已巳無回日信。路邊空有望
0297b12: 鄉牌。云。如何是奪境不奪人。曰。滄海盡教枯到底。青
0297b13: 山直得碾為塵。云。如何是人境兩俱奪。曰。天地尚空
0297b14: 秦日月。山河不見漢君臣。云。如何是人境俱不奪。曰。
0297b15: 鶯囀千林華滿地。客游三月草侵天。　問。如何是和
0297b16: 尚家風。曰。伸手不見掌。云。忽遇仙陀客來又作麼生。
0297b17: 曰。對面千里。　問。師唱誰家曲。宗風嗣阿誰。曰。臨濟。
0297b18: 云。恁麼則谷隱的子也。曰。德山。　問。亡僧遷化向甚
0297b19: 麼處去。曰。驢胎馬腹。云。以何為驗。曰。種如是因。獲如
0297b20: 是果。　問。臨濟入門便喝。德山入門便棒。未審和尚
0297b21: 如何為人。曰。靈雲見桃華。云。莫是和尚為人處也無。
0297b22: 曰。趙州對樹。　問。如何是長法身。曰。拄杖長六尺。
0297b23: 云。如何是短法身。曰。筭子短三寸。云。恁麼則法身有
0297b24: 二去也。曰。更有方圓在。　問。馬大師一喝。百丈三日
0297c01: 耳聾。意旨如何。曰。我平生不曾著人喝。一生耳聾。云。
0297c02: 如何領會。曰。近來又眼暗。太子少保李公端愿
0297c03: 之內園。日夕問道。故公卿求發藥者。隨機開示。悉令
0297c04: 契入。其辯才無礙。王文康公．夏英公諸鴻儒。咸事以
0297c05: 師禮。錄其語曰登門集。嘉祐四年除夜。遣侍者持書
0297c06: 別揚州刀景純學士。明旦當行。厚自愛。刀發緘駭然。
0297c07: 急遣吏馳書報之。船將抵岸。師欣然登座。敘出世本
0297c08: 末。及謝其輔贊者。囑令進修。遂舉監寺賢公補處。下
0297c09: 座。讀力學士書畢。大眾擁至丈室。加趺而逝。五年元
0297c10: 日也。世壽七十有五。僧臘五十有三。
0297c11: 荊南府竹園法顯禪師僧問。萬法歸一。一歸何所。
0297c12: 曰。水深不見底。云。如何湊泊。曰。須是本行人。　問。如
0297c13: 何是道。曰。交橫十字。云。如何是道中人。曰。往往不相
0297c14: 識。
0297c15: 唐州大乘遵禪師侍慈照日。問。古人索火。意旨如
0297c16: 何。曰。任他滅。云。滅後如何。曰。初三十一。云。恁麼則好
0297c17: 時節也。曰。汝見甚麼道理。云。今日一場困。照便打。師
0297c18: 即大悟。有頌曰。索火之機實快哉。藏鋒妙用少人猜。
0297c19: 要會我師親的旨。紅爐火盡不添柴。
0297c20: 青原第十世雲門四世
0297c21: 雪竇明覺重顯禪師法嗣
0297c22: 紹興府天衣義懷禪師永嘉樂清陳氏子也。世以漁
0297c23: 為業。母夢星殞于屋。乃孕。及產。尤多吉祥。兒時坐船
0297c24: 尾。父得魚付師貫之。師不忍。乃私投江中。父怒笞。師
0298a01: 恬然如故。長游京師。依景德寺為童行。天聖中。試經
0298a02: 得度。自言法華所記。之後。去謁金鑾善．葉縣省。微有
0298a03: 契。晚至姑蘇。禮明覺於翠峰。峰問。汝名甚麼。云。義懷。
0298a04: 曰。何不名懷義。云。當時致得。曰。誰為汝立名。云。受戒
0298a05: 來十年矣。曰。汝行費多少草鞋。云。和尚莫瞞人
0298a06: 好。曰。我也沒量罪過。汝也沒量罪過。你作麼生。師無
0298a07: 語。峰打曰。脫空謾語漢。出去。入室次。峰曰。恁麼也不
0298a08: 得。不恁麼也不得。恁麼不恁麼總不得。師擬議。峰又
0298a09: 打出。如是者數四。徐為水頭。因汲水折擔。悟。作投
0298a10: 機偈曰。一二三四五六七。萬仞峰頭獨足立。驪龍頷
0298a11: 下奪明珠。一言勘破維摩詰。峰聞。拊几稱善。後七坐
0298a12: 道場。化行海內。嗣其法者悉龍象。　上堂。舉。法眼道。
0298a13: 昇元閣為御街裏人說法。師曰。諸人還知。崇壽佛殿
0298a14: 上刎。昨夜三更大笑一聲。三門頭金剛咄云。你笑
0298a15: 箇甚麼。我笑茫茫宇宙人。空延歲月。兀兀度時。道德
0298a16: 不修。衣食斯費。忽然築著閻羅老子。禍事。禍事。　上
0298a17: 堂。枯桑知天風。海水知天寒。金色頭陀見處不真。雞
0298a18: 足山中與他看守衣。三千大喻。八百小喻。大似泥
0298a19: 裏洗土塊。四十九年。三百六十餘會。摩竭提國猶較
0298a20: 些子。德山．臨濟雖然丈夫。爭似罽賓國王一刀兩段。
0298a21: 如今若有箇人鼻孔遼天。山僧性命何在。良久。曰。太
0298a22: 平本是將軍致。不許將軍見太平。　上堂。夜來寒霜
0298a23: 凜冽。黃河凍結。陝陜府鐵牛腰折。盡道女媧煉石補天。
0298a24: 爭奈西北一缺。如今欲與他補。又恐大地人無出
0298b01: 氣處。且留這一竅與大地人出氣。參。　上堂。明自
0298b02: 照。不勞心力。上士見之。鬼神茶飯。中下得之。狂心頓
0298b03: 息。更有一人。切忌道著。　上堂。光透日月。明暗不收。
0298b04: 智出聖凡。賢愚不歷。所以道。不在低頭思量難得。良
0298b05: 久。曰。是甚麼。　上堂。須彌頂上不扣金鐘。畢巖前
0298b06: 無人聚會。山僧倒騎佛殿。諸人反著草鞋。朝游檀特。
0298b07: 暮到羅浮。拄杖針筒。自家收取。　僧問。天不能蓋。地
0298b08: 不能載。未審是甚麼人。曰。掘地深埋。云。此人還受安
0298b09: 排也無。曰。土上更加泥。　問。大修行人還具因果也
0298b10: 無。曰。只聞人作鬼。不見成仙。云。古人又作麼生。曰。
0298b11: 且識前話。　問。如何是古佛機。曰。得。　問。牛頭未見
0298b12: 四祖時如何。曰。長江無六月。云。見後如何。曰。一年一
0298b13: 度春。　室中問僧。無手人能行拳。無舌人能解語。忽
0298b14: 然無手人打無舌人。無舌人道箇甚麼。又曰。蜀魄連
0298b15: 霄叫。鵽終夜啼。圓通門大啟。何事隔雲泥。晚年以
0298b16: 疾居池陽杉山庵。門弟子智才住臨平之佛曰。迎歸
0298b17: 侍奉。才如蘇城未還。師速其歸。及鍾門。師已巳書偈遺
0298b18: 眾。才問。卵塔已巳成。如何是畢竟事。師舉拳示之。遂就
0298b19: 寢。推枕而寂。偈曰。紅日照扶桑。寒雲遮華嶽。三更過
0298b20: 鐵圍。拶折蒼龍角。壽七十二。夏四十六。塔全身於寺
0298b21: 東之原。師設百問勘驗學者。今載其二。又摭古今
0298b22: 尊宿契悟因緣。號通明集。盛行於世。崇寧中。　諡謚振
0298b23: 宗大師。
0298b24: 岳州君山顯昇禪師上堂曰。大方無外。含裹十。
0298c01: 至理不形。圓融三際。高超名相。妙體全彰。出古今。
0298c02: 真機獨露。握驪珠而鑑物。物物流輝。擲寶以揮空。
0298c03: 空空終。把定則摩竭掩室。淨名杜詞。放行則拾得
0298c04: 搖頭。寒山拊掌。且道是何人境界。拈拄杖。卓一下。曰。
0298c05: 瞬目揚眉處。憑君子細看。
0298c06: 平江府洞庭水月慧金典座慶曆中。之四明。依明覺。
0298c07: 聞舉須彌山話。默有契。一日。欲往訊。遇之殿軒。覺問。
0298c08: 汝名甚麼。云。慧金。曰。阿誰惠汝金。云。容少間去方丈
0298c09: 致謝。曰。即今。云。這裏容和尚不得。覺休去。於是眾
0298c10: 所推敬。命掌香積。後告別。覺述偈送之。曰。野水輕舟。
0298c11: 乘興分流。秋光不盡。誰也爭求。握松為柄。未極折柳。
0298c12: 贈行豈休休休。百川駭浪兮空悠悠。它日復寄以偈
0298c13: 曰。老衲枯藤一一分。天涯無侶道方存。因思龍朔年
0298c14: 中事。負石高風不易論此二偈與書刻之水月。
0298c15: 洞山曉禪師法嗣
0298c16: 南康軍雲居曉舜禪師入道機語見續燈錄上堂曰。聞說佛
0298c17: 法兩字。早是污我耳目。諸人未跨雲居門。跟下好
0298c18: 與三十棒。雖然如是。也是為眾竭力。　上堂。舉。夾山
0298c19: 示眾道。百草頭上薦取老僧。市裏識取聖人。雲居
0298c20: 即不然。婦搖機軋軋。兒弄口。　上堂。諸方有弄
0298c21: 頭。撥虎尾。跳大海。刃裏藏身。雲居這裏。寒天熱
0298c22: 水洗。夜間脫襪打睡。早朝旋打行纏。風吹籬頭倒。
0298c23: 喚人夫劈篾縛起。
0298c24: 北禪智賢禪師法嗣
0299a01: 隆興府法昌倚遇禪師臨漳高亭人也。族林氏。幼棄
0299a02: 家。依郡之崇福得度。有大志。自受具游方。名著叢席。
0299a03: 浮山遠禪師指謂人曰。此後學行樣子也。辭遠。
0299a04: 謁芭蕉庵主。又謁圓通．興化諸名宿機語見僧寶傳。留北禪
0299a05: 最久。於是師資敲唱。妙出一時。晚至西山睠。雙嶺深
0299a06: 。息三年。始應法昌之請。　上堂曰。你若退身千
0299a07: 尺。我便當處生芽。你若覿面相呈。我便藏身露影。你
0299a08: 若春池拾礫。我便撒下明珠。直得水灑不著。風吹不
0299a09: 入。如箇無孔鐵錘相似。且道法昌還有為人處麼。遂
0299a10: 曰。利刀割肉瘡猶合。惡語傷人恨不消。　上堂。春山
0299a11: 青。春水綠。一覺南柯夢。初足筇。縱步出松門。是處
0299a12: 桃英香馥郁。因思昔日靈雲老。三十年來無處討。如
0299a13: 今競愛摘楊華。紅香滿地無人掃。　上堂。拈起拄杖
0299a14: 曰。我若拈起。你便喚作先照後用。我若放下。你便喚
0299a15: 作先用後照。我若擲下。你便喚作照用同時。忽然不
0299a16: 拈不放。你向甚麼處卜度。直饒會得倜儻分明。若遇
0299a17: 臨濟．德山。便須腦門著地。且道伊有甚麼長處。良久。
0299a18: 曰。曾經大海休誇水。除須彌不是山。　上堂。舉。大
0299a19: 地雪漫漫。春來依舊寒。說禪說道易。成佛作祖難。法
0299a20: 昌道。大地雪漫漫。春來便不寒。到頭成佛易。是說
0299a21: 禪難。有一般人聞恁麼說。鼻孔冷笑道。有甚麼難。朝
0299a22: 到西天。暮歸唐土。南山起雲。北山下雨。甘草甜。黃檗
0299a23: 苦。魚入深淵。鳥高樹。拈起拄杖。達磨眼睛。放下數
0299a24: 珠。釋迦鼻孔。若是這箇禪。三家村裏臭口老婆也解
0299b01: 說得。成佛則未在。你且道畢竟那箇是禪。遂曰。直得
0299b02: 額頭汗出。　上堂。靈山會上。三乘行位。解脫法身。正
0299b03: 是乞兒殘飯。祖師西來。直指人心。見性成佛。正是祭
0299b04: 鬼神茶飯。汝等若見。如經蠱毒之鄉。更莫著。著
0299b05: 則禍生。法昌這裏有一般茶飯。尋常不曾拈出。今日
0299b06: 事不獲已巳。將供養諸人。他時若到諸方。受用殷繁。切
0299b07: 須記取法昌今日供養。遂作一圓相。擲拄杖。下座。
0299b08: 　上堂。夜半烏雞誰捉去。石女無端遭指注。空王令下
0299b09: 急搜求。唯心便作軍中主。雲門長驅溈山隊伍。列五
0299b10: 位槍旗。布三玄戈弩。藥山持刀．青原荷斧．石鞏彎弓．
0299b11: 禾山打鼓。陣排雪嶺長。兵屯黃檗飛虎。木馬帶毛
0299b12: 烹。泥牛和角。賞三軍。犒師旅。打葛藤。分露布。截海
0299b13: 颺塵。橫山簸土。擊玄關。除徼路。多少平人受辛苦。無
0299b14: 邊剎海競紛紛。三界聖凡無覓處。無覓處。還知否。昨
0299b15: 夜雲收天宇寬。依前帶月啼高樹。　上堂。閑來只麼
0299b16: 坐。拍手誰賡和。回頭忽見簸箕星。水墨觀音解推磨。
0299b17: 拍手一下。曰。還會麼。八十翁翁雖皓首。看看不見老
0299b18: 人容。　上堂。法昌今日開爐。行僧無一箇。唯有十
0299b19: 八高人。緘口圍爐打坐。不是規矩嚴難。免見諸人話
0299b20: 墮。直饒口似秤鎚。未免燈籠勘破。不知道絕功勳。妄
0299b21: 自修因證果。喝曰。但能一念回光。定脫三乘羈。
0299b22: 黃龍南禪師至。上堂。拏雲擭浪數如麻。點著銅睛眼
0299b23: 便華。除黃龍頭角外。自餘渾是赤斑。法昌小剎。
0299b24: 路遠山遙。景物蕭。游人罕到。敢謂黃龍禪師曲賜
0299c01: 光臨。不唯泉石增輝。亦乃人天欣悅。然雲行雨施。自
0299c02: 古自今。其奈爐之所。鈍鐵猶多。良醫之門。病者愈
0299c03: 甚。瘥病須求靈藥。銷頑必藉金錘。法昌這裏有幾箇
0299c04: 垛根阿師。病者病在膏肓。頑者頑入骨髓。若非黃龍
0299c05: 老漢到來。總是生浪死。拈拄杖曰。要會麼。打麵還
0299c06: 他州土麥。唱歌還是帝鄉人。　僧問。古鏡未磨時如
0299c07: 何。曰。須磨取。云。未審如何下手。曰。鏡在甚麼處。僧
0299c08: 遂作一圓相。師便打曰。這漆桶。碌也不識。　問。二
0299c09: 龍爭珠時如何。曰。法昌小出大遇。云。忽然傾湫倒嶽
0299c10: 又作麼生。師便打。　冬夜。與感首座喫子。師拈起
0299c11: 橘曰。這箇滋味何似黃龍。云。更須過始得。曰。驗人
0299c12: 端的處。下口便知音。云。末代禪師多少實。又拈
0299c13: 子曰。這箇作麼生。云。須是和尚始得。曰。一箇子
0299c14: 早不奈何。云。饒人不是癡漢。歲夜喫湯次。感云。昔旦
0299c15: 北禪分歲。曾烹露地白牛。和尚今夜分歲。有何施設。
0299c16: 曰。雪連山白。春風逼戶寒。云。大眾喫箇甚麼。曰。莫
0299c17: 嫌冷淡無滋味。一飽能消萬劫飢。云。未審是甚麼人
0299c18: 置辨。曰。無慚愧漢。來處也不知。　首座至。師曰。山
0299c19: 深路遠。何煩訪及。云。仁義道中。不為分外。曰。將得甚
0299c20: 麼來。叉手近前。師曰。只這箇。為別有。展坐具。師
0299c21: 曰。前頭較些子。後頭打不著。曰。且容某人事。曰。近
0299c22: 離甚處。云。雲居。曰。峰頂事作麼生。云。多少人疑著。師
0299c23: 卓拄杖曰。宏覺鼻孔何似這箇。云。草賊大敗。曰。這僧
0299c24: 話頭也不識。云。和尚問甚麼。曰。我問你宏覺鼻孔。云。
0300a01: 又道不識話頭。曰。不謬為翠巖弟子。一日。問。和尚
0300a02: 室中尋常開示機緣。願聞一兩則。曰。暗裏抽橫骨。明
0300a03: 中坐舌頭。你作麼生。云。和尚本是雲門宗胄。為甚麼
0300a04: 舉洞上因緣。師乃踢出一隻鞋。便休。　晦堂心禪
0300a05: 師至。坐次。師曰。近日法席可煞興盛。云。家家觀世音。
0300a06: 曰。還有人師子麼。云。爐之所。鈍鐵猶多。曰。聞汝
0300a07: 室中有拳頭話。是否。云。家醜莫外揚。師拈起钁曰。何
0300a08: 如我這箇。云。真不掩偽。曰。生死界中。使那箇即是。云。
0300a09: 不勞懸石鏡。天曉自雞鳴。曰。恁麼討人。驢年去。龍圖
0300a10: 徐公禧布衣時。與師往來。為法喜之游。及將化前一
0300a11: 日。作偈遺之曰。今年七十七。出行須擇日。昨夜問龜
0300a12: 哥。報道明朝吉。徐覽偈聳然。邀靈源清禪師同往。師
0300a13: 方坐寢室。以院務誡知事曰。吾住此山二十三年。護
0300a14: 惜常住。每自蒞之。今行矣。汝輩著精彩。言畢。舉拄杖
0300a15: 曰。且道這箇分付阿誰。徐與靈源皆屏息。遂擲杖。投
0300a16: 床枕臂而化。
0300a17: 福州廣因擇要禪師上堂曰。王臨寶位。胡漢同風。
0300a18: 紉半破三。佛殿倒卓。藏身句即不問你。透出一字作
0300a19: 麼生道。拈拄杖曰。春風開竹戶。夜雨滴華心。　上堂。
0300a20: 古者道。只恐為僧心不了。為僧心了總輸僧。且如何
0300a21: 是諸上座了底心。良久。曰。漁翁睡重春潭闊。白鳥不
0300a22: 飛舟自橫。　僧問。如何是祖師西來意。曰。長安東。洛
0300a23: 陽西。云。如何是佛。曰。福州橄欖兩頭尖。　問。佛未出
0300a24: 世時如何。曰。隈岩傍壑。云。出世後如何。曰。前山後山。
0300b01: 開先善暹禪師法嗣
0300b02: 東京智海第一代正覺本逸禪師敘語見續燈上堂曰。
0300b03: 憶得老僧年七歲時。於村校書處得一法門。超情離
0300b04: 見。絕妙絕玄。爰自染神。逾六十載。今日輒出。普告大
0300b05: 眾。若欲傳持。宜當諦聽。遂曰。寒原耕隴罷。牽犢負薪
0300b06: 歸。此夜一爐火。渾家身上衣。諸禪德。逢人不得錯舉。
0300b07: 　上堂。觀乎乾坤之內。洪荒之間。人人有。要行便
0300b08: 行。要住即住。不由別人。箇箇有口。欲開即開。欲合便
0300b09: 合。豈假他力。正恁麼時。非今非古。非理非事。非凡非
0300b10: 聖。非迷非悟。包羅沙界。籠二儀。三世如來。分不
0300b11: 下。諸大祖師。提唱不起。德山．臨濟有棒有喝。不敢施
0300b12: 行。鶖子．滿慈有智有辯。無門測度。然雖如是。若到這
0300b13: 裏。須是眼裏有筋。眼裏無筋。還同天瞽。又須皮下有
0300b14: 血。知痛知痒。痛痒不知。何殊土木。直饒有眼有筋。知
0300b15: 痛知痒。正好打草鞋行。若到諸方。莫教打破洛浦
0300b16: 參底。　上堂。古者道。接物利生絕妙。外甥終是不
0300b17: 肖。他家自有兒孫。將來應用恰好。諸禪德。還會麼。菜
0300b18: 園墻倒晴方築。房店籬穿雨過修。院宇漏時隨分整。
0300b19: 兒孫大小盡風流。　上堂。舉。暹和尚道。寒。寒。地爐火
0300b20: 暖。閑坐蒲團。說迦葉不是。談達磨無端。此也彼也。必
0300b21: 然一般。師召大眾曰。迦葉甚處不是。達磨那裏無端。
0300b22: 若點撿得出。彼之二老一場。若點檢不出。三十
0300b23: 年後莫道不被人瞞好。　僧問。如何是道。曰。龍吟金
0300b24: 鼎。虎嘯丹田。云。如何是道中人。曰。吐故納新。云。道與
0300c01: 道中人相去多少。曰。骨顛崖上。天味米民。　問。
0300c02: 如何是佛。曰。東涌西沒。云。如何是道。曰。七顛八倒。云。
0300c03: 如何是法。曰。你問我答。云。如何是禪。曰。不方不圓。云。
0300c04: 便恁麼去時如何。曰。靈利人難得。
0300c05: 青原第十世洞山六世
0300c06: 大陽明安警玄禪師法嗣
0300c07: 郢州興陽清剖禪師不知何許人。嘗為大陽園頭。種
0300c08: 瓜次。陽問。甜瓜何時得熟。云。即今熟爛了也。曰。揀甜
0300c09: 底摘來。云。與甚麼人喫。曰。不入園者。云。未審不入園
0300c10: 者還喫也無。曰。汝還識伊麼。云。雖然不識。不得不與。
0300c11: 陽笑而去。住興陽日。　上堂曰。西來大道。理絕百非。
0300c12: 句裏投機。全乖妙旨。不已巳而已巳。有屈祖宗。豈況忉忉。
0300c13: 有何所益。雖然如是。事無一向。且於唱教門中。通一
0300c14: 線道。大家商量。僧出問。娑竭出海乾坤震。覿面相呈
0300c15: 事若何。曰。金翅鳥王當宇宙。箇中誰是出頭人。云。忽
0300c17: 始知真。云。恁麼則叉手當。退身三步也。曰。須彌座
0300c18: 下烏龜子。莫待重遭點額痕。　問。從上諸聖向甚麼
0300c19: 處去也。曰。月照千江靜。孤燈海底明。　鄭金部問。和
0300c20: 尚甚時開堂。曰。不歷僧祇數。日月未生前。
0300c21: 惠州羅浮如禪師至大陽日。陽問。上座是甚處人。云。
0300c22: 益州。曰。此去多少。云。五千里。曰。你恁麼來。還曾踏著
0300c23: 麼。云。不曾踏著。曰。汝解騰空那。云。不解騰空。曰。爭得
0300c24: 到這裏。云。步步不迷方。通身無辨處。曰。汝得超方三
0301a01: 昧耶。云。聖心不可得。三昧豈彰名。陽曰。如是。如是。汝
0301a02: 應信此即本體全彰。理事不二。善自護持。
0301a03: 復州乾明機禪師僧問。如何是佛法大意。曰。此
0301a04: 問不。　問。如何是東禪境。曰。定水不曾離舊岸。紅
0301a05: 塵爭敢下波來。
0301a06: 襄陽府白馬歸春禪師僧問。如龜藏六時如何。曰。
0301a07: 布袋裏弓箭。　問。如何是佛法大旨。曰。善狗帶牌。
0301a08: 潭州福嚴審承禪師因丞相參次亡其姓。乃問。如何是
0301a09: 祖師西來意。師指庭際樹示之。如是者三。丞相有
0301a10: 省。作偈曰。出沒閑雲滿太。從來真相一塵無。重重
0301a11: 請問西來意。唯指庭前一株。
0301a12: 舒州投子義青禪師青社人也。族李氏續燈曰王氏非。甫七
0301a13: 齡。穎異。往妙相寺出家。試經得度。習百法論。未幾。歎
0301a14: 曰。三祇塗遠。自困何益哉。乃入洛。五載聽華嚴。於義
0301a15: 若貫珠。嘗讀諸林菩薩偈。至即心自性。遽省曰。法離
0301a16: 文字。寧可講乎。即棄游宗席。時圓鑑禪師居會聖巖。
0301a17: 一夕。夢畜青色俊。為吉徵。屆且師來。鑑禮延之三
0301a18: 年。一日。問曰。外道問佛。不問有言。不問無言。世尊良
0301a19: 久。如何。師擬對。鑑掩其口。師了然開悟。遂禮拜。鑑曰。
0301a20: 汝妙悟玄機耶。云。設有。也須吐。時資侍者旁立。曰。
0301a21: 青華嚴今日如病得汗。師回顧曰。合取狗口。若更忉
0301a22: 忉。我即便歐。服勤又三載。禮辭。鑑以大陽衣履付之。
0301a23: 書偈送曰。須彌立太。日月輔而轉。群峰漸倚他。白
0301a24: 雲方改變。少林風起叢。曹溪洞簾卷。金鳳宿龍巢。宸
0301b01: 苔豈車碾。復指依圓通秀禪師。師至棲賢。無所參問。
0301b02: 唯嗜睡而已巳。執事白秀云。堂中有僧日睡。當行規法。
0301b03: 秀曰。是誰。云。義青上座。曰。未可。待與按過。秀即曳杖
0301b04: 入堂。見師正睡。乃擊床呵曰。我這裏無閑飯與上座
0301b05: 喫了打眠。師云。和尚待教某何為。曰。何不參禪去。云。
0301b06: 美食不中飽人喫。曰。爭奈大有人不肯上座。云。待肯。
0301b07: 堪作甚麼。曰。上座曾見甚麼人來。云。浮山。曰。怪得恁
0301b08: 麼頑賴。遂握手相笑。歸方丈。由是道聲籍甚。寧六
0301b09: 年。至龍舒。道俗迎住白雲。次遷投子。以符慈濟禪師
0301b10: 之記。　上堂。召大眾曰。若論此事。如鸞鳳霄。不留
0301b11: 其跡。羺羊挂角。那覓乎蹤。金龍不守於寒潭。玉兔豈
0301b12: 棲於蟾影。其或主賓若立。須威音世外搖頭。問答言
0301b13: 陳。仍玄路傍提為唱。若能如是。猶在半途。更乃凝眸。
0301b14: 不勞相見。　上堂。宗乘若舉。凡聖絕蹤。樓閣門開。別
0301b15: 戶相見。設使卷簾悟去。豈免旁觀。春遇桃華。重增眼
0301b16: 病。所以古人道。向上一路。千聖不傳。諸仁者。既是不
0301b17: 傳。為甚麼鐵牛走過新羅國裏。遂喝曰。達者須知暗
0301b18: 裏驚。　僧問。師唱誰家曲。宗風嗣阿誰。曰。威音前一
0301b19: 箭。射透兩重山。云。如何是相傳底事。曰。全因淮地月。
0301b20: 得照郢陽春。云。恁麼則入水見長人也。曰。只知荊玉
0301b21: 異。那辨楚王心。僧禮拜。師以拂子擊之。復曰。更有問
0301b22: 話者麼。如無。彼此著便。元豐五年五月一日中夜。索
0301b23: 筆書偈曰。兩處住持。無可助道。珍重諸人。不須尋討。
0301b24: 投筆。泊然奄息。闍維。多靈典。獲設利五色。以閏月同
0301c01: 靈骨塔于寺北三峰庵。壽五十一。臘三十七。
0301c02: 
0301c03: 嘉泰普燈錄卷第二
0301c04: 
0301c05: 音釋
0301c06: 　詬許候切　諲音因　七切　謳音甌
0301c07: 　桫素何切　欏音羅　駢蒲眠切　闐音田
0301c08: 　麓音鹿　謠音姚　音陀　餧於偽切
0301c09: 　趯他力切　潞音路　閫苦本切　音羲
0301c10: 　鐙丁鄧切　蹊音兮　子悅切　嚗音剝
0301c11: 　鞏音拱　鏃子木切　鵰音刁　儵音條
0301c12: 　墼音擊　楔音屑　緘古咸切　殞羽敏切
0301c13: 　鑾盧丸切　刎武粉切　罽居例切　媧古花切
0301c14: 　鵽丁滑切　音刀　摭之石切　喎苦禾切
0301c15: 　劈普擊切　馥音伏　犒口到切　簸補過切
0301c16: 　羈居宜切　拏女加切　擭一虢切或作
0301c17: 　五狡切　陟教切　鶖音秋　罥音畎
0301c18: 　歐於口切　音靈　郢以并切
