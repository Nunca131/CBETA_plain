0243b01: 聯燈會要卷第二十八
0243b02: 住泉州崇福禪寺嗣祖比丘　悟明　集
0243b03: 青原下第十一世
0243b04: 天台德韶禪師法嗣
0243b05: 杭州永明延壽智覺禪師凡四初住雪竇。示眾云。雪
0243b06: 竇這裏。迅瀑千尋。不停纖粟。奇巖萬仞。無立足處。汝
0243b07: 等諸人。向甚麼處進步。
0243b08: 師問僧。曾到此間麼。云曾到。又問一僧。僧云。不曾到。
0243b09: 師云。一得一失。少頃侍者問。未審那箇得。那箇失。師
0243b10: 云。曾識這僧麼。云不曾識。師云。同坑無異土。
0243b11: 僧問。久在永明。為甚麼不會永明家風。師云。向不會
0243b12: 處會取。云不會處。又如何會。師云。牛胎生象子。碧海
0243b13: 起紅塵。問如何是大圓鏡。師云。砂盆。
0243b14: 僧問。如何是永明旨。師云。更添香著。僧云。謝師指示。
0243b15: 師云。且喜沒交涉。僧作禮。師云。聽取一偈。欲識永明
0243b16: 旨。門前一池水。日照光明生。風來波浪起。
0243b17: 溫州僊巖安禪師凡二師因破句。讀楞嚴經云。知見
0243b18: 立。知即無明本。知見無。見斯即涅槃。於此悟入。即印
0243b19: 心於韶國師。後畢生如是讀。或告之曰。和尚破句讀
0243b20: 了也。師云。此是我悟處。
0243b21: 姚夔通判問。鏡清問玄沙。學人乍入叢林。乞師指箇
0243b22: 入路。沙云。還聞偃溪水聲麼。清云聞。沙云。從這裏入。
0243b23: 忽若當時道箇不聞。又作麼生。師召云。學士。姚應諾。
0243b24: 師云。從這裏入。姚亦有省。
0243c01: 杭州五雲志逢禪師凡二示眾云。捨一知識。參一知
0243c02: 識。盡學南游之式樣也。且問上座。只如善財禮拜文
0243c03: 殊。擬登妙峰山。禮德雲比丘。及到彼所。德雲何得於
0243c04: 別峰相見。教意祖意。同一方便。終無別理。彼若明得。
0243c05: 此亦照然。諸上座。只今簇著老僧。是相見。是不相見。
0243c06: 此處是別峰。不是別峰。脫或從此省去。可謂不辜負
0243c07: 老僧。亦見德雲未剎那相捨。還信得及麼。
0243c08: 示眾云。古德為法行。不憚勤勞。如雪峰和尚。三度
0243c09: 到投子。九度上洞山。盤桓往返。尚求箇入處不得。看
0243c10: 汝諸人。纔跨門來。便要老僧。接引指示。說禪說道。且
0243c11: 汝欲造玄極之道。豈是等閑。而況此事。亦自有時節。
0243c12: 躁求焉得。汝等要知悟時麼。各自下去。堂中靜坐。直
0243c13: 待仰家峰點頭時。老僧為汝說破。時有僧出云。仰家
0243c14: 峰點頭也。請和尚說。師召大眾云。且道。這僧會不會。
0243c15: 僧作禮。師云。今日偶然失鑒。
0243c16: 廣州光聖師護禪師凡一僧問。學人作入叢林。乞師
0243c17: 指示。師云。汝未入眾時。我已巳指示汝了也。云如何領
0243c18: 會。師云。不用領會。
0243c19: 杭州龍華慧居禪師凡一示眾云。從上宗乘。到此如
0243c20: 何舉唱。只如釋迦老子。說一代時教。如瓶注水。古德
0243c21: 尚云。猶如夢事寐語一般。且道。古德據箇甚麼道理。
0243c22: 便恁麼道。還會麼。大施門開。何曾壅塞。生凡育聖。不
0243c23: 隔絲毫。言凡則全凡。舉聖則全聖。凡聖不相待。箇箇
0243c24: 獨稱尊。所以道。山河大地。長時說法。長時放光。地水
0244a01: 火風。一一如是。時有僧。出作禮。師云。好箇問頭。如法
0244a02: 問著。僧方進前。師云。又沒交涉了也。
0244a03: 溫州瑞鹿本先禪師凡五示眾云。吾初見天台。言下
0244a04: 便薦。然千日之內。四威儀中。似物礙膺。如讎同處。一
0244a05: 日忽然猛省。譬如洗面。模著鼻孔。
0244a06: 示眾云。大凡參學。未必學問話。是參學。未必學揀話。
0244a07: 是參學。未必學代語。是參學。未必學別語。是參學。未
0244a08: 必學捻破經論中。奇特言語。是參學。未必學捻破諸
0244a09: 祖師語言。是參學。若也如是參學。任七通八達。於
0244a10: 佛法中。儻無真實見處。喚作乾慧之徒。豈不聞。古德
0244a11: 道。聰明不敵生死。乾慧未免苦輪。諸人。若也參學。應
0244a12: 須真實參學始得。真實參學者。行時行時參取。立時
0244a13: 立時參取。坐時坐時參取。眠時眠時參取。語時語時
0244a14: 參取。默時默時參取。一切作務時。作務時參取。既向
0244a15: 如是等時參。且道。參箇甚麼人參。箇甚麼說。到這裏。
0244a16: 自有箇明白處。始得。若無明白處。喚作造次參學。則
0244a17: 無究了。
0244a18: 示眾云。天台教中說。文殊觀音普賢三門。文殊門者。
0244a19: 一切色。觀音門者。一切聲。普賢門者。不動步而到。我
0244a20: 道。文殊門者。不是一切色。觀音門者。不是一切聲。普
0244a21: 賢門者。是箇甚麼。莫道。別天台教說話。無事。且退。
0244a22: 示眾云。幽林鳥叫。碧魚跳。雲片展張。瀑聲嗚咽。
0244a23: 等還知許多境象。示汝入處麼。若也知得。不妨參取
0244a24: 好。
0244b01: 師有頌云。曠大劫來只如是。如是同天亦同地。同地
0244b02: 同天作麼形。作麼形兮無不是。
0244b03: 溫州鴈蕩願齊禪師凡一僧問。夜月舒光。為甚麼碧
0244b04: 潭無影。師云。作家弄影漢。僧從西過東立。師云。不惟
0244b05: 弄影。無乃怖頭。
0244b06: 杭州興教洪壽禪師凡一示眾云。撲落非他物。縱橫
0244b07: 不是塵。山河及大地。全現王身。
0244b08: 金陵清泰欽禪師法嗣
0244b09: 洪州雲居齊禪師凡四師在法燈座下。充藏主。燈一
0244b10: 日謂師云。今日有僧問。如何是祖師西來意。老僧對
0244b11: 他道。不東不西。藏主作麼生。師云。不東不西。燈云。恁
0244b12: 麼又爭得。師罔措。至晚。上方丈請益。燈去。他家自有
0244b13: 兒孫在。師於言下。頓明厥旨。有頌云。接物利生絕妙。
0244b14: 外生終是不肖。他家自有兒孫。將來用得恰好。
0244b15: 師問僧。甚處來。云堂中來。師云。何得謾語。
0244b16: 慈受深云。這僧是小謾語。雲居是大謾語。
0244b17: 僧問。如何是佛。師云。汝是阿誰。
0244b18: 師臨示寂時。示眾云。今日老僧。風火相逼。特與諸人
0244b19: 相見。且向甚麼處相見。向四大五蘊處。見耶。向六入
0244b20: 十二處。見耶。既是種種處。不可見。則如今相問者。是
0244b21: 誰。若也見得。可謂後學有賴。
0244b22: 洪州百丈恒禪師法嗣
0244b23: 廬山栖賢澄諟禪師凡二示眾云。佛法無事。大家共
0244b24: 行。大家共止。滿眼是色。滿耳是聲。諸佛妙義。於此明
0244c01: 得千里萬里。
0244c02: 僧問。如何是佛。師云。張三李四。
0244c03: 洪州雲居清錫禪師法嗣
0244c04: 天台山從進禪師凡一僧問。古寒泉時如何。師云。
0244c05: 切忌飲著。云飲者如何。師云。喪汝性命。
0244c06: 廬山歸宗義柔禪師法嗣
0244c07: 明州天童新禪師凡一僧問。如何是密用。師云。何曾
0244c08: 得密。問心徑未通時如何。師云。甚麼物礙汝。問求之
0244c09: 不得時如何。師云。用求作麼。云如何即是。師云。何曾
0244c10: 失。
0244c11: 廬山長安延規禪師法嗣
0244c12: 潭州雲蓋用清禪師凡一僧問。有一人。在萬丈井中。
0244c13: 如何出得。師云。且喜相見。僧云。恁麼則穿雲透日去
0244c14: 也。師云。三十三天事作麼生。僧無對。師云。脫空謾語
0244c15: 漢。
0244c16: 洪州泐潭澄禪師法嗣
0244c17: 明州阿育王大覺懷璉禪師凡二示眾云。若論佛法
0244c18: 兩字。是加增之辭。廉纖之說。諸人向這裏。承當得。盡
0244c19: 是二頭三首。譬如金屑雖貴。眼裏著不得。若是本分
0244c20: 衲僧。纔聞舉著。一擺擺斷。不受纖塵。獨脫自在。最為
0244c21: 親的。然後便能在天同天。在人同人。在僧同僧。在俗
0244c22: 同俗。在凡同凡。在聖同聖。一切處出沒自在。拘撿他
0244c23: 不得。名邈他不得。何也。謂渠能建立一切法。要且不
0244c24: 是渠。渠既無背面。第一不用妄與安排。但知十二時
0245a01: 中。平常飲。快樂無憂。只此相期。更無別事。所以古
0245a02: 人道。放曠長如癡元人。他家自有通人愛。
0245a03: 師舉拳。示眾云。握拳則五嶽倒卓。展手則五指參差。
0245a04: 有時把定佛祖關。有時托開千聖宅。今日這裏相呈。
0245a05: 且道。作何使用。拍繩床云。向下文長。付在來日。
0245a06: 婺州承天惟蘭禪師凡一示眾云。一刀兩段。埋沒宗
0245a07: 風。師子身。拖泥帶水。直饒坐斷十方。不通凡聖。
0245a08: 跟下好與三十。
0245a09: 復州北塔思廣禪師法嗣
0245a10: 荊門軍玉泉承浩禪師凡四示眾云。山僧在谷隱十
0245a11: 年。不曾飲谷隱一滴水。不曾嚼谷隱一粒米。汝若不
0245a12: 會來。大陽與說。拈拄杖。下座。
0245a13: 示眾云。粥稀後坐。床窄先臥。耳瞶愛高聲。眼昏宜字
0245a14: 大。珍重。
0245a15: 師因僧入室。有狗在室中。師叱一聲。狗便出去。師云。
0245a16: 狗會。不會。
0245a17: 僧問。如何是佛。師云。截跟。云如何是法。師云。掀
0245a18: 腦蓋。
0245a19: 潭州北禪智賢禪師法嗣
0245a20: 洪州法昌倚遇禪師凡十五北禪問師。近離甚處。師云。
0245a21: 福嚴。賢云。思大鼻孔。長多少。師云。與和尚當時見底
0245a22: 一般。賢云。汝道。我見時。長多少。師云。和尚大似不曾
0245a23: 到福嚴。賢云。學語之流。又問。來時。馬大師。安樂否。師
0245a24: 云安樂。賢云。向汝道甚麼。師云。教和尚莫亂統。賢云。
0245b01: 念汝新到。不能打得。師云。某甲亦放和尚過。茶罷。
0245b02: 賢問。鄉里甚處。師云。漳州。賢云。三平在彼作甚麼。師
0245b03: 云。說禪說道。賢云。年多少。師云。與露柱齊年。賢云。有
0245b04: 露柱即且從。無露柱年多少。師云。無露柱一年也不
0245b05: 少。賢云。夜半放烏雞。
0245b06: 示眾云。毗耶杜口。倣傚宗乘。鷲嶺拈花。成毒藥。九
0245b07: 年面壁。鈍置先宗。半夜傳衣。欺他後學。馬祖即心是
0245b08: 佛。大似待兔守株。盤山非心非佛。可謂和泥合水。如
0245b09: 斯之見。盡是敗祖宗風。滅胡種族。承接響。罔聖欺
0245b10: 賢。後學無辜。遭他指註。若論此事。諸佛不曾出世。亦
0245b11: 無一法與人。達磨不西來。二祖不得髓。直得皇風蕩。
0245b12: 蕩。野老謳。心無所恃。行無所依。聞禪與道。似見冤
0245b13: 家。說色與心。如逢猛虎。法昌然後。與。挑野菜。舂黍
0245b14: 米。作和羅飯。骨董羹。飢即食。困即眠。不由諸位自
0245b15: 崇高。莫學三乘立功課。
0245b16: 示眾云。聞聲悟道。何異緣木求魚。見色明心。大似迷
0245b17: 頭認影。諸仁者。不用續鳧截。移岳盈壑。南辰北斗。
0245b18: 躔度分明。日晦月明。昇沈自異。但請休征罷戰。端拱
0245b19: 無為。自然安貼家。差肩佛祖。更若言中辨的。句裏
0245b20: 明機。清風月下守株人。涼兔漸遙春草綠。
0245b21: 示眾云。祖師西來。特唱此事。只要時人知有。如貧子
0245b22: 衣珠。不從人得。千世諸佛。只是弄珠底人。十地菩薩。
0245b23: 只是求珠底人。汝等正是伶俜乞丐。懷寶迷。靈利
0245b24: 漢。纔聞舉著。貶上眉毛。便知落處。若更踏步向前。不
0245c01: 如杖歸山去。長嘯一聲煙霧深。
0245c02: 示眾云。汝若退身千尺。我便當處生芽。汝若覿面相
0245c03: 呈。我便藏身露影。汝若春池拾礫。我便撒下明珠。直
0245c04: 得水洒不著。風吹不入。如箇無孔鐵鎚相似。且道。法
0245c05: 昌還有為人處也無。良久云。利刀割肉瘡猶合。惡語
0245c06: 傷人恨不消。
0245c07: 師垂語云。我要一箇不會禪底。作國師。
0245c08: 妙喜云。且道。是醍醐句。是毒藥句。
0245c09: 師與南禪師。舉程大卿看生緣話。師云。何不直下與
0245c10: 伊勦絕。南云。也曾為足來。是伊自不瞥地。師
0245c11: 云。和尚如何為他。南云。咬盡生薑呷盡醋。師云。流俗
0245c12: 阿師。又恁麼去。南云。和尚作麼生。師拈拂子便打。南
0245c13: 云。這老漢。也是無人情。
0245c14: 師與南禪師。舉昔曾問興化。知有底人。向甚麼處去。
0245c15: 化云。善財拄杖子。我云。我不問善財拄杖子。知有底
0245c16: 人。向甚麼處去。化云。或則登山。或則渡水。我云。和尚
0245c17: 只解步步登高。不解從空放下。化云。老僧雖則年邁。
0245c18: 要且不負來機。南云。和尚作麼生。師云。我當時錯怪
0245c19: 興化。南云。如今知也。且道向甚麼處去。師云。問阿
0245c20: 誰。南云。佯聾詐啞作甚麼。師云。雖然如是。要且不負
0245c21: 來機。
0245c22: 師在雙嶺受請。與英勝二首座相別。云三年。聚首。無
0245c23: 事不知。檢點將來。不無滲漏。以拄杖。畫一畫云。這箇
0245c24: 即且止。宗門事作麼生。英云。須彌安鼻孔。師云。恁麼
0246a01: 則臨崖看滸眼。特地一場愁。英云。深沙努眼睛。師云。
0246a02: 爭柰聖凡無異路。方便有多門。英云。錢鑽不入。師
0246a03: 云。這般漢有甚共語處。英云。自緣根力淺。莫怨大陽
0246a04: 春。畫一畫云。宗門事且止。這箇事作麼生。師便掌。
0246a05: 英云。這漳州子。莫無去就。師云。這般見解不打。更
0246a06: 待何時。又打。英云。也是老僧招得。
0246a07: 英勝二首座。到山相訪。英云。和尚尋常愛撿點諸方。
0246a08: 今日因甚麼。來古廟裏。作活計。師云。打草只要
0246a09: 驚。英云。莫塗糊人好。師云。又刺剌頭入膠盆。作甚麼。
0246a10: 英云。古人道。我見兩箇泥牛入海。所以住此山。未
0246a11: 審和尚。見箇甚麼。師云。他時異日。有把茆蓋頭。人
0246a12: 或問。作麼生祇對。英云。山頭不如嶺尾。師云。且
0246a13: 道。還當得住山事也無。英云。使钁不及拖。師云。還
0246a14: 曾夢見古人麼。英云。和尚作麼生。師展兩手。英云。蝦
0246a15: 跳不出斗。師云。休將三寸燭。擬比大陽暉。英云。爭柰
0246a16: 公案現在。師云。亂統禪和。如麻似粟。
0246a17: 師將起法堂。問英勝二首座云。我欲來這裏。起法堂。
0246a18: 且道。作得箇甚麼向當。英云。賊是小人。師云。邵武子
0246a19: 動著便作屎臭氣。英云。曾經霜雪苦。師云。明珠自有
0246a20: 千金價。誰肯林間打雀兒。英云。大似持不得。詐道
0246a21: 不飢。師指勝云。且道。作得箇甚麼向當。勝云。本
0246a22: 來無位次。不用強安排。師云。這驢漢。向甚麼處著。
0246a23: 勝云。一任鑽龜打瓦。師云。也只是箇杜撰巡官。英云。
0246a24: 若是千金寶。何須打雀兒。師云。東家人死西家人助
0246b01: 哀。英云。路見不平。
0246b02: 冬夜。與感首座。喫果子。師拈起橘子云。這箇滋味。何
0246b03: 似黃龍。感云。須待過始得。師云。驗人端的處。開口
0246b04: 便知音。云末法禪師。多少實。師拈起子云。這箇
0246b05: 又作麼生。云須是和尚始得。師云。一箇子。早是不
0246b06: 柰何。感云。饒人不是弱漢。
0246b07: 首座來。師問。山深路僻。何煩訪及。云。仁義道中。
0246b08: 不為分外。師云。將得甚麼來。叉手近前。師云。只這
0246b09: 箇。為當別有。展兩手。師云。前頭較些子。後頭打不
0246b10: 著。云。且容某甲人事。人事罷。師復問。近離甚處。
0246b11: 云。雲居。師云。頭事作麼生。云。多少人疑著。師卓
0246b12: 拄杖云。弘覺鼻孔。何似這箇。云。草賊大敗。師云。這
0246b13: 僧。話頭也不識。云。和尚問甚麼。師云。我問弘覺
0246b14: 鼻孔。云。又道不識話頭。師云。不謬為翠巖弟子。
0246b15: 師問僧。一切聲是佛聲。是否。云是。師云。為甚麼。作
0246b16: 嗚。鵲作鵲噪。云和尚自生分別。師便打。
0246b17: 又問一僧。一切聲是佛聲。是否。云不是。師云。為甚麼
0246b18: 不是。云作鳴。鵲作鵲噪。師亦打。
0246b19: 後有僧問。前頭一僧是。且從。後頭一僧。不是。因甚也
0246b20: 打。師打云。且聽明眼人斷看。
0246b21: 筠州洞山曉聰禪師法嗣
0246b22: 南康軍雲居曉舜禪師凡十自洞山如武昌。行乞。首
0246b23: 謁劉公居士家。居士高行。為時所敬。意所與奪。莫不
0246b24: 從之。師時年少。不知其飽參。頗易之。居士云。老漢有
0246c01: 一問。上人語相契。即開疏。如不契。即請還。遂問。古
0246c02: 鏡未磨時如何。師云。黑似漆。士云。磨後如何。師云。照
0246c03: 天照地。居士長揖云。若恁麼。上人且請還洞山。拂袖
0246c04: 入宅。師即還洞山。山問其故。師具言其事。山云。
0246c05: 問來。我與道。師理前問。山云。此去漢陽不遠。師
0246c06: 進後語。山云。黃樓前鸚鵡洲。師於言下大悟。機鋒
0246c07: 不可觸。
0246c08: 師開堂日。示眾云。如來至理。實難剖露。心印玄機。那
0246c09: 從意解。眾生無始時來。背心取法。執事迷流。遂有諸
0246c10: 佛。出興於世。隨機設教。喚作方便門庭。若據衲僧門
0246c11: 下。一言相契。迢迢十萬。眾中莫有通商量底麼。出來
0246c12: 對眾。吐露談消息看。僧問。承和尚有言。不談玄不說
0246c13: 妙。去此二途。如何指示。師云。蝦蟆趕子。云全因此
0246c14: 問也。師云。老鼠弄猢猻。師乃云。問話且止。古人道。多
0246c15: 言復多語。由來返相。山僧今日。無端向諸人前。敗
0246c16: 闕一場。若是明眼人見。笑破他口。何謂。彼自無瘡。勿
0246c17: 傷之也。雖然如是。又須實到這箇田地。始得。
0246c18: 示眾云。德山道。與脫籠頭。卸角。教作箇
0246c19: 好人去。三界不收。六道不攝。諸方學得底。豈不是
0246c20: 籠頭角馱。德山棒。臨濟喝。豈不是籠頭角。諸人。
0246c21: 被諸方老骨檛。教壞了也。學得一堆骨董。蘊在襟。
0246c22: 便道。我會禪。皮下。還有血麼。被他熱瞞了也。大愚
0246c23: 今日。與麼道。也是為他閑事長無明。
0246c24: 示眾云。古人道。不見一法即如來。方得名為觀自在。
0247a01: 且問諸人。作麼生說箇不見一法底道理。莫是本
0247a02: 來無一法麼。莫是本來清淨麼。若恁麼會。未曾夢見。
0247a03: 在三家村裏老婆。亦不作如是見解。大愚會下。莫有
0247a04: 說得道理底麼。試出來。對眾說看。大愚與證明。有
0247a05: 麼。一言已巳出。駟馬難追。
0247a06: 示眾云。聞說佛法兩字。早是汗我耳目。諸人未跨大
0247a07: 愚門。跟下。好與三十棒。雖然如是。今日也是為眾
0247a08: 竭力。
0247a09: 示眾云。橫飛雪刃。寸草不存。大地黯然。乾坤失色。正
0247a10: 當與麼時。佛祖出頭來。也須入地三尺。雖然如是。大
0247a11: 愚今日。向諸人前。敗闕一場。且道。甚麼處敗闕。還有
0247a12: 人撿點得出麼。若撿點得出。行事畢。若撿點不得。
0247a13: 且作納飯阿師。
0247a14: 示眾云。拈起要妙。露柱皺眉。出格之談。烏龜向火。平
0247a15: 實無事。嚼飯小兒。褒貶古今。豈能自救。諸禪德。離此
0247a16: 之外。作麼生商量。莫是三年逢一閏。九月是重陽麼。
0247a17: 莫是大盡三十日。小盡二十九麼。莫是春來草自青
0247a18: 麼。若作如斯見解。大愚門下。喚作驢前馬後漢。
0247a19: 示眾。舉夾山道。市門頭。識取天子。百草頭上。薦取
0247a20: 老僧。三峽即不然。婦搖機軋軋。兒弄口喎喎。
0247a21: 示眾云。諸方便有弄頭。撥龜尾。跳大海。刃裏藏
0247a22: 身。三峽這裏。寒天熱水洗。夜間脫襪打睡。早朝旋
0247a23: 繫行纏。風吹籬倒。喚人夫。劈篾縛起。
0247a24: 僧問。言無展事。語不投機。未是衲僧見處。學人上來。
0247b01: 師意如何。師云。水長舡高。云如何是衲僧見處。師云。
0247b02: 人無遠慮。必有近憂。問。如何是本來心。師云。拆東籬
0247b03: 補西壁。
0247b04: 廬山歸宗善暹禪師法嗣
0247b05: 洪州雲居佛印元禪師凡二饒州浮梁林氏子。師謂
0247b06: 眾曰。雲門說法。如雲如雨。絕不許人記錄其語。見則
0247b07: 詬曰。汝口不用。返記吾語。他日異時。裨販我去在。今
0247b08: 室中對機錄。皆香林以紙為衣。隨所聞即書之。後世
0247b09: 漁獵語言。正如吹網欲滿。非愚即狂也。
0247b10: 師一日。為學徒入室。適東坡居士。忽到面前。師遽云。
0247b11: 此間無坐榻。居士來此。作甚麼。坡云。暫借弗印四大。
0247b12: 為坐榻。師云。山僧有一問。居士若道得。即請坐。若道
0247b13: 不得。即輸腰下玉帶子。坡欣然云。便請。師云。居士適
0247b14: 來道。暫借山僧四大為坐榻。只如山僧。四大本空。五
0247b15: 陰非有。居士向甚麼處坐。坡不能加答。遂留下玉帶。
0247b16: 師贈以衲衣。坡有偈云。百千燈作一燈光。盡是恒。
0247b17: 沙妙法王。是故東坡不敢惜。借君四大作繩床。又曰。
0247b18: 病骨難堪玉帶圍。鈍根猶落箭鋒機。會當乞食歌姬
0247b19: 院。奪得雲山舊衲衣。又曰。此帶閱人如傳舍。流傳到
0247b20: 我亦悠哉。錦袍錯落猶相襯。乞與佯狂老萬回。
0247b21: 明州雪竇重顯禪師法嗣
0247b22: 越州天衣義懷禪師凡十二溫州樂清陳氏子。示眾云。
0247b23: 未離兜率。已巳降王宮。未出母胎。度人已巳畢。直饒恁麼。
0247b24: 猶落建化門中。諸人者。若論此事。舉目則千山萬水。
0247c01: 思量則天地懸殊。直得六根杜絕。一念相應。正是無
0247c02: 孔鎚。恁麼說話。埋沒宗風。他先作。初機後學。不
0247c03: 可徒然。先聖幸有第二義門。留與後人。諸仁者。若論
0247c04: 第二義門。足可話會。山僧今日不避譏嫌。分明說破。
0247c05: 大道無偏。復誰迷悟。諸仁者。迷則迷於悟。悟則悟於
0247c06: 迷。迷時力士失額上之珠。悟則貧子獲衣中之寶。誰
0247c07: 人不有。故聖人云。如我觀身實相。觀佛亦然。前際不
0247c08: 來。後際不去。今則無住。無住之本。流出萬端。森羅眩
0247c09: 目。全彰古佛家風。音聲聒耳。盡是普賢境界。雖然如
0247c10: 是。笑殺衲僧。以拄杖擊繩床。
0247c11: 師受天衣請。辭眾。示眾云。今日一筵。便是祖送。將軍
0247c12: 出塞。坐蓮華帳。勸上馬盃。乃橫按拄杖云。雖無七事
0247c13: 隨身。且有折弓鈍。雖不能刜鍾截鐵。爭柰古格猶
0247c14: 存。對諸作者面前。焉敢拈出。念是舊時光彩。乃目顧
0247c15: 大眾云。七星璀璨。光透九霄。膝上磨礱。乾坤肅靜。若
0247c16: 也交鋒兩刀。自取其傷。若也掃蕩煙塵。赤眉轉盛。直
0247c17: 得心無異緣。口無異說。目無異顧。不施寸刃。建立太
0247c18: 平。檢點將來。乎化跡。何也。將軍猶在。若是明眼衲
0247c19: 僧。一任貶剝。
0247c20: 示眾云。玄黃不真。黑白何咎。六祖大師道。葉落歸根。
0247c21: 來時無口。若會此箇說話。直入維摩丈室。住金色光
0247c22: 中。見十方世界。四聖六凡。如觀掌中庵摩勒果。又見
0247c23: 一類眾生。生死長夜。睡眠。不覺不知。作金雞
0247c24: 報曉一聲。令伊惺悟。豈不快哉。若能如是。方可將此
0248a01: 深心奉塵剎。是則名為報佛恩。雖然如是。古人道。笑
0248a02: 我者多。哂我者少。
0248a03: 示眾云。山河無隔礙。光明處處透。作麼生是處處透
0248a04: 底光。若也不會。山僧為註。透眼處。十方諸佛
0248a05: 國土。只在香煙上。透耳處。觀音菩薩。在鍾聲裏禮
0248a06: 拜。透鼻處。香積世界。熏天炙地。透舌處。醍醐上
0248a07: 味。翻成毒藥。透身處。一棒一條痕。透意處。業識
0248a08: 茫茫。顛倒妄想。如是會得。四大五蘊。瓦解消。作麼
0248a09: 生是父母未生前面目。良久云。三十年後。鼻孔撩天。
0248a10: 一任罵取。
0248a11: 示眾云。鴈過長空。影沉寒水。鴈無遺蹤之意。水無沉
0248a12: 影之心。若能如是。方解向異類中行。不用續鳧截。
0248a13: 夷嶽盈壑。放行也。百醜千拙。來也。攣攣拳拳。用之
0248a14: 則敢與君王富。不用都來不直半分錢。參。
0248a15: 示眾云。青蘿夤緣。直上寒松之頂。白雲淡泞。出沒太
0248a16: 之中。何似南山起雲。北山下雨。若也會得。甜瓜徹
0248a17: 蔕甜。苦瓠連根苦。
0248a18: 示眾云。五蘊山頭一段空。同門出入不相逢。無量劫
0248a19: 來賃屋住。到頭不識主人公。有老宿拈云。既不識。當
0248a20: 初問甚麼人賃。師云。恁麼拈。也大遠在。何故。須知死
0248a21: 人路上。有活人出身處。活人路上。死人無數。那箇是
0248a22: 活人路上。死人無數。那箇是死人路上。活人出身處。
0248a23: 若也檢點得分明。拈炙脂帽子。脫鶻臭布衫。
0248a24: 示眾云。日月沉輝。乾坤黯黑。赤肉團上。壁立千仞。孫
0248b01: 賓門下。徒話鑽龜。朕兆已巳萌。何勞擬議。向威音王佛
0248b02: 已巳前道得。猶在金窠裏。若是具眼衲僧。到這裏。合
0248b03: 作麼生道。
0248b04: 示眾云。無邊剎境。自他不隔於毫端。且道。妙喜世界。
0248b05: 不動如來。說甚麼法。十世古今。始終不離於當念。只
0248b06: 如威音王佛。最初一會。度多少人。若是通方作者。試
0248b07: 為道看。良久云。行路難行路難。萬仞峰前著眼看。
0248b08: 示眾云。善能分別諸法相。於第一義而不動。作麼生
0248b09: 說箇分別底道理。老僧試為分別看。四面是山。中間
0248b10: 是僧堂佛殿。廚庫三門。這裏是法堂。上是天下是地。
0248b11: 僧是僧俗是俗。作麼生說箇第一義。若向這裏。明得
0248b12: 去。穿取維摩老子鼻孔。若也不會。且待阿逸多出世。
0248b13: 師作色空二偈。一云。色空空色色空空。礙潼關路
0248b14: 不通。劫火洞然毫末盡。青山依舊白雲中。
0248b15: 其二云。東西南北。十萬八千。空生罔措。火裏生蓮。
0248b16: 泉州承天傳宗禪師凡二十示眾云。靈山正眼。千聖不
0248b17: 知。少室鋒機。三乘莫演正當今日。委在山僧。放開也
0248b18: 風行草偃。聚也。地轉天回。等諸人。盡是久經陣
0248b19: 敵慣戰作家。幸對人天。出來證據。
0248b20: 示眾云。始自迦葉垂旨。海印分權。斷臂少林。吾宗失
0248b21: 旨。豈況列位三乘。分宗五教。則此道濫觴也。若論衲
0248b22: 僧門下。直須千聖情盡。萬緣不滯。始得。設使機輪轉
0248b23: 處。又涉多途。直饒千眼頓開。白雲萬里。
0248b24: 示眾云。大凡舉唱宗乘。須會目前生殺。縱奪臨時。殺
0248c01: 人刀。活人。此是上古之機鋒。亦是今時之樞要。到
0248c02: 這裏。也須是箇漢。始得。點著使轉。撥著便露。擬議之
0248c03: 間。喪身失命。以拄杖。擊繩床。
0248c04: 示眾云。鋒前一句。切忌承當。師子翻身。急須著眼。一
0248c05: 刀兩段。少分相應。同死同生。萬中無一。諸衲子。盡
0248c06: 是尋言泥句。入海筭沙。習學多聞。驢年會去。若更放
0248c07: 過。轉見不堪。拈拄杖。一時下。
0248c08: 示眾云。汝等諸人。盡是老弱殘兵。只是守營把寨底
0248c09: 手。若是上將軍。便能埋兵布陣。把定邊疆。不顧信
0248c10: 旗。單刀直入。說甚麼孟門下。賓客三千。點著不來。
0248c11: 還歸死海。
0248c12: 僧問。如何是諸佛本源。師云。千江流。白月。進云。如何
0248c13: 領會。師云。三十年後　師乃云。人天圍繞。賓主交馳。
0248c14: 問者。若一花一葉以開敷。答者。似一雨一雲而動作。
0248c15: 如斯相見。未稱衲僧。若論宗乘一劄。海辯難宣。把定
0248c16: 乾坤。要津無路。既通一線。千聖出興。所以大覺世尊。
0248c17: 於師子床。回紫金山。普告大眾。吾今為汝。建大法幢。
0248c18: 為出世因。作將來眼。諸人還辨得也無。忽若於此辨
0248c19: 得。當知正法眼藏。委在此時。便能作大覺王。獨步三
0248c20: 界。堪報我佛之恩。用助堯天之化。
0248c21: 示眾云。諸人者。直饒問得知過鶖子。辯若滿慈。也祇
0248c22: 是口傳心授底葛藤。且道。從上宗乘。合作麼生議論。
0248c23: 若也鋒鋩未兆之前。大朴未分之際。薦得。猶落化門。
0248c24: 若向意根下尋思。卒摸索不著。
0249a01: 僧問。如何是般若體。師云。雲籠碧嶠。云如何是般若
0249a02: 用。師云。月在清池　師乃云。若是上士。纔跨門。便
0249a03: 知般若之體。便乃覿露鋒機。如同電拂。論禪與道。未
0249a04: 免輪迴。舉意明宗。猶遭曲轍。通人分上。私限不拘。後
0249a05: 進初機。快須薦取。於斯明得。許把定乾坤。手擎日
0249a06: 月。若也未然。山僧今日。勞而無功。
0249a07: 示眾云。宗門深奧。合作麼生話會。若教山僧。祖令當
0249a08: 行。直須倒插乾坤。騰日月。人天泯跡。佛祖潛蹤。一
0249a09: 切魔王宮殿振裂。雖然如此。猶涉化門。若是作者相
0249a10: 見。閃電猶遲。擬拄言詮。宛然流浪。
0249a11: 示眾云。千峰影裏。雙聲中。忽然風雷一擊。千尺鯨
0249a12: 噴。祖佛家風。急須著眼。雄兵百萬。要定邊疆。客三
0249a13: 千。到則不點。東來衲子。吳楚作家。點著不來。一時擒
0249a14: 下。
0249a15: 示眾云。聞聲悟道。猶是聽響之流。見色明心。何異眼
0249a16: 中著屑。真如佛性。要且未出苦源。行布圓融。大似無
0249a17: 繩自縛。若是衲僧家。喝散白雲。衝開碧落。橫身三界
0249a18: 獨步大方。若不如是。徒為大夫。喝一喝。
0249a19: 示眾云。衲僧門下。不在多端。達士相逢。非存目擊。始
0249a20: 知拈槌拂。眼裏撒沙。瞬目揚眉。猶是鈍漢。假饒直
0249a21: 下明得。正是無孔鐵鎚。擬欲尋思。千里萬里。卓拄杖
0249a22: 一下。
0249a23: 師行時。為泉州栖隱和尚。馳書到京師。李駙馬宅。
0249a24: 相看。尉問因甚麼到京。師云。專為院門馳書。尉云。適
0249b01: 來悔伸一問。師云。駙馬慣得其便。尉便喝。師云。放過
0249b02: 一著。尉云。再犯不容。師云。三十年後。有人舉在。
0249b03: 師到風穴。穴問。近離甚處。師云。東家。穴云。且喜沒交
0249b04: 涉。師便喝。穴云。作家。師打一坐具。拂袖而出。穴云。未
0249b05: 到風穴。與三十棒了也。
0249b06: 瑞光專使。馳書上。師接書了。拈拄杖。問參頭。西祖不
0249b07: 傳東土信。少林謾道付神光。書且拈。作麼生是瑞
0249b08: 光家風。使云。師叔在上。師指云。將頭不猛。帶累三軍。
0249b09: 使云。和尚幸是大人。師云。兩重公案。且放過一著。復
0249b10: 問第二僧。在瑞光。多少時。云和尚著忙作麼。師云。
0249b11: 師子窟中無異獸。僧無語。師打一棒。又問第三僧。
0249b12: 為甚麼。失本道公驗。云和尚慣得其便。師云。一狀
0249b13: 領過。且坐喫茶。
0249b14: 僧問。如何是祖師西來意。師云。白雲抱幽石。僧云。乞
0249b15: 師再垂方便。師云。千里未是遠。
0249b16: 問如何是道。師云。無頭不行。云如何是道中人。師
0249b17: 云。行到水窮處。坐看雲起時。
0249b18: 問孟常門下。客三千。鳳凰門下。又且如何。師云。不
0249b19: 許夜行。云恁麼則學人退身三步。師云。不是客。請
0249b20: 莫相過。
0249b21: 問如何是道。師云。且莫詐明頭。云如何是道中人。師
0249b22: 云。墮坑落塹。
0249b23: 問祖意教意。是同是別。師云。胡馬嘶北風。
0249b24: 舒州投子法宗道者凡一僧問。如何是道者家風。師
0249c01: 云。袈裟褁草鞋。云意旨如何。師云。赤下桐城。
0249c02: 越州天衣在禪師凡二示眾云。摩竭掩室。鈍鳥栖蘆。
0249c03: 毗耶杜詞。困魚止濼。少林面壁。待兔守株。天衣恁麼
0249c04: 道。還有分付處也無。良久云。他時豹變。後五日看。
0249c05: 僧問。祖祖相傳。傳祖印。師今得法。嗣何人。師云。人將
0249c06: 語試。水將杖試。
0249c07: 郢州大陽警延禪師法嗣
0249c08: 郢州興陽剖禪師凡四師在大陽。作園頭。種瓜。延問。
0249c09: 甜瓜何時熟。師云。即今熟爛了也。延云。揀甜底摘來。
0249c10: 師云。與甚麼人喫。延云。不入園者。師云。未審不入園
0249c11: 者。還喫也無。延云。汝還識伊麼。師云。雖然不識。不得
0249c12: 不與。延笑云。去。
0249c13: 師臥疾次。延問是身如泡幻。泡幻中成辨。若無箇泡
0249c14: 幻。大事無由辨。若要大事辨。識取箇泡幻。作麼生。師
0249c15: 云。猶是這邊事。延云。那邊事作麼生。師云。匝地紅輪
0249c16: 秀。海底不栽花。延笑云。乃爾惺惺耶。師喝云。將謂我
0249c17: 忘。
0249c18: 示眾云。西來大道。理絕百非。句裏投機。全乖妙旨。不
0249c19: 已巳而已巳。有屈祖宗。豈況忉忉。有何所益。雖然如是。事
0249c20: 無一向。且於唱教門中。通一線道。大家商量。
0249c21: 僧問。娑竭出海龍宮震。覿面相呈事若何。師云。金翅
0249c22: 鳥王當宇宙。箇中誰是出頭人。云忽遇出頭時。又作
0249c23: 麼生。師云。似鶻提鳩。君不信。髑髏前驗始知真。云恁
0249c24: 麼則叉手當。退身有分去也。師云。須彌下烏龜
0250a01: 子。莫待重遭點額回。
0250a02: 舒州投子義青禪師凡六青社李氏子。謁浮山遠禪
0250a03: 師。經三載。遠一日問云。外道問佛。不問有言。不問無
0250a04: 言。世尊默然。如何。青擬開口。遠遽以手掩師口。師於
0250a05: 此大悟。遂作禮。遠云。汝妙悟玄機那。師云。設有妙悟。
0250a06: 也須吐。時孜侍者在旁。云。青華巖。今日如病得汗。
0250a07: 師回顧孜云。合取狗口。汝更忉忉。我即便敺。遠後以
0250a08: 大陽直裰皮履。付師。囑云。代吾。續洞上宗風。
0250a09: 示眾云。若論此事。如鸞鳳霄。不留其跡。羚羊挂角。
0250a10: 那其蹤。金龍不守於寒潭。玉兔豈栖於丹影。其或
0250a11: 主賓若立。須威音路外搖頭。問答言陳。仍玄路傍提
0250a12: 為唱。若能如是。猶在半途。更乃凝眸。不勞相見。
0250a13: 示眾云。默沉陰界。語落深坑。擬著則天地懸殊。棄之
0250a14: 則千生萬劫。洪波浩渺。白浪滔天。鎮海明珠。在誰收
0250a15: 掌。良久。卓拄杖云。百雜碎。
0250a16: 示眾云。孤村陋店。莫挂瓶盂。祖佛玄關。橫身直過。早
0250a18: 這裏。進則落於天魔。退則沉於鬼趣。不進不退。正在
0250a19: 死水中。諸仁者。作麼生。得平穩去。良久云。任從三尺
0250a20: 雪。難壓寸靈松。
0250a21: 示眾云。諸佛出世。應病施方。祖師西來。守株待兔。直
0250a22: 饒全提舉唱。猶如鑿壁偷光。設使盡令施行。大似空
0250a23: 中擲。何故。不見古人道。不用求真。唯須息見。諸仁
0250a24: 者。且道。息箇甚麼見。良久云。靈雲不悟桃花旨。空使
0250b01: 玄沙暗皺眉。
0250b02: 示眾云。若論此事。如魚遁深淵。必招釣客。玉埋荊谷。
0250b03: 何逆求人。所以刖足楚城。煙波渭水。蓋謂不守平常。
0250b04: 致見如是。此日白雲滿谷。淥水浮煙。瑞鳥驚晨。山光
0250b05: 眩日。觸事無私。有何不可。雖然如是。更須無手能遮
0250b06: 目。釣魚不犯竿。
0250b07: 慧州羅浮如禪師凡一大陽問師。甚處人。師云。益
0250b08: 州。陽云。此去多少。師云。五千里。延云。與麼來。還曾
0250b09: 踏著麼。師云。不曾踏著。陽云。汝解騰空那。師云。不解
0250b10: 騰空。陽云。爭得到這裏。師云。步步不迷方。隨身無辨
0250b11: 處。陽云。汝得超方三昧耶。師云。聖心不可得。三昧豈
0250b12: 彰名。陽云。如是如是。汝應信。此即本體全彰。理事不
0250b13: 二。善自護持。
0250b14: 西川雲頂鵬禪師凡二僧問。如何是大疑底人。師云。
0250b15: 畢巖中。面面相。云如何是不疑底人。師云。如是
0250b16: 我聞。須彌粉碎。
0250b17: 僧問。祖意教意。是同是別。師云。達磨逢梁武。摩騰遇
0250b18: 漢明。
0250b19: 青原下第十二世
0250b20: 廬州栖賢澄諟禪師法嗣
0250b21: 湖州西余體柔禪師凡一示眾云。一人把火。自燼其
0250b22: 身。一人抱。橫死於路。進前即觸途成滯。退後即噎
0250b23: 氣填。直得上天無路。入地無門。如今已巳不奈何也。
0250b24: 良久云。待得雪消去。自然春到來。
0250c01: 洪州雲居曉舜禪師法嗣
0250c02: 建康府蔣山法泉禪師凡二隋州時氏子。上堂。僧問。
0250c03: 達磨未來時如何。師云。月明東嶺上。云來後如何。師
0250c04: 云。黃河徹底清。云祖師面壁。意旨如何。師云。天拄
0250c05: 地。云便恁麼去時如何。師云。落七落八　師乃云。諸
0250c06: 仁者。問話得也未。相挨相拶。進前退後。口裏喃喃地。
0250c07: 圖箇甚麼。將謂宗門。合有恁麼說話。諸人敗闕。終可
0250c08: 帶累山僧。亦無分雪處。何故。諸人未發問時。猶較些
0250c09: 子。纔出頭來。便沒交涉。不見。摩竭國內。土曠人稀。少
0250c10: 室巖前。風高月冷。到這裏。豈假三寸。方解辨明。所以
0250c11: 道。諸佛不出世。祖師不西來。馬鳴龍樹不敢商量。海
0250c12: 藏龍宮。不能詮註。雖然如是。若是明眼漢。一點也瞞
0250c13: 他不得。後學初機。卒難摸索。今日判府侍郎。為佛法
0250c14: 主。山僧得與諸人相見。大眾。如今忽有人問。如何是
0250c15: 相見底事。向他道甚麼。莫有道得底麼。出來。露箇消
0250c16: 息看。山僧為汝證明。若也未知。今日已巳是隱藏不得。
0250c17: 為諸人一時說破。乃擘開云。一時記取。
0250c18: 示眾云。要去不得去。要住不得住。打破大散關。脫
0250c19: 娘生。諸仁者。到月三十日。且道。用箇甚麼。良久
0250c20: 云。柳絮隨風。自西自東。
0250c21: 處州慈雲修慧禪師凡四示眾云。若論此事。唯佛與
0250c22: 佛。乃能知之。諸人還知麼。慈雲今日。開大智門。入總
0250c23: 持藏。示汝諸人。無價珍去。諸人還識麼。拈起拄杖云。
0250c24: 這箇豈不是無價珍。一人有一箇。自是諸人。不肯承
0251a01: 當。若承當去。頭頭應用。取捨自由。十二時中。受用不
0251a02: 盡。若用不得。一任懷寶迷。向外馳求。踏破草鞋。
0251a03: 生浪死。卓拄杖一下。
0251a04: 示眾云。大眾會麼。五月十五。即不問。且道。葫蘆裏走
0251a05: 馬一句。作麼生道。直饒道得。也是渴鹿陽焰。
0251a06: 示眾云。菩提達磨。口能招禍。聖諦義中。梁王勘破。歸
0251a07: 到少林。九年壁坐。退己已讓人。萬無一箇。
0251a08: 僧問。牛頭未見四祖時如何。師云。青山藏不得。云見
0251a09: 後如何。師云。明月相容。
0251a10: 越州天衣義懷禪師法嗣
0251a11: 東京法雲圓通法秀禪師凡七秦州隴城辛氏子也。
0251a12: 通諸經論。久習華嚴。一日嘆曰。吾觀善財。始見文殊。
0251a13: 復過百一十城。事五十三知識。又聞。達磨西來。老盧
0251a14: 南去。教外別傳。無上心印。吾豈止方隅。滯性相之宗
0251a15: 耶。因棄所業。束裝南游。徑往天衣。謁懷禪師。懷問曰。
0251a16: 座主講甚麼經。師云。粗習華嚴。懷云。華嚴以何為宗。
0251a17: 師云。以法界為宗。懷云。法界以何為宗。師云。以心為
0251a18: 宗。懷云。心以何為宗。師不能加答。懷云。毫有差。天
0251a19: 地懸隔。汝當自看。會有省發耳。後十七日。聞僧舉。白
0251a20: 兆問報慈云。情生智隔。想變體殊。情未生時如何。慈
0251a21: 云隔。師於此大悟。直詣方丈。陳所證。懷喜云。前後座
0251a22: 主。唯汝一人。真大法器。吾宗異日。在汝行矣。師遂服
0251a23: 勤八年餘。天衣推為導首。後出世舒之四面。最後住
0251a24: 本山。而終老焉。
0251b01: 示眾。舉古云。見一則瞎汝眼。知一則翳汝眼。翳生則
0251b02: 天上人間。瞎則三頭六臂。師云。既是翳生。為甚麼
0251b03: 天上人間。既是瞎。為甚麼三頭六臂。山僧即不然。
0251b04: 翳生則長連床上。伸打睡。都莫以道為懷。瞎則
0251b05: 朝打三千。暮打八百。且道。還有得失也無。良久云。可
0251b06: 知禮也。
0251b07: 示眾云。單傳心印。過犯彌天。祖師玄言。如何宣說。打
0251b08: 上來。成得什麼。良久云。直饒動地雨花。爭如歸堂
0251b09: 向火。參。
0251b10: 示眾云。多能多慮。轉不相應。絕言絕慮。無處不通。拈
0251b11: 起拄杖云。直饒向這裏。見得祖師。正好喫山僧拄杖。
0251b12: 若也棒頭取證。猶在半途。作麼生是究竟一句。良久
0251b13: 云。常憶江南三月裏。鷓鴣啼處百花香。
0251b14: 示眾云。道士倒騎驢。猻猢繫露柱。蝦跳上天。烏龜
0251b15: 縮頭去。棲賢也欲放過。又恐不分緇素。被諸方檢
0251b16: 點。驀拈拄杖云。非但諸方。便是棲賢拄杖。也自不甘。
0251b17: 擊繩床一下。
0251b18: 示眾云。少林九年冷坐。被神光破。如今玉石難
0251b19: 分。只得麻纏紙裏。還會麼。笑我者多。哂我者少。
0251b20: 示眾云。看風使帆。正是隨波逐波。截斷眾流。未免依
0251b21: 前滲漏。量才補職。寧越短長。買帽相頭。難為恰好。直
0251b22: 饒上不見天。下不見地。東西不辨。南北不分。有甚麼
0251b23: 用處。任是純鋼打就。生鐵鑄成。也須額頭汗出。總不
0251b24: 恁麼。又且如何商量。良久云。赤心片片。誰知得笑殺
0251c01: 黃梅石女兒。
0251c02: 示眾云。衲僧家。高揖釋迦。不拜彌勒。未為分外。只如
0251c03: 半偈亡軀。一句投火。又圖箇甚麼。良久云。彼彼住山
0251c04: 人。何須更說破。
0251c05: 杭州佛日智才禪師凡一示眾云。風雨蕭騷。塞汝耳
0251c06: 根。落葉交加。塞汝眼根。香臭叢雜。塞汝鼻根。冷熱甘
0251c07: 甜。塞汝舌根。衣綿溫冷。塞汝身根。顛倒妄想。塞汝意
0251c08: 根。諸禪德。直饒得轉。也是平地骨堆。
0251c09: 東京慧林宗本禪師凡一僧問。如何是露地白牛。師
0251c10: 云。放出無尋處。
0251c11: 台州瑞巖子鴻禪師凡二示眾云。法爾不爾。建立乖
0251c12: 真。堂堂現成。雕琢成偽。妙圓超悟。頭上安頭。頓獲法
0251c13: 身。枷上著杻。設若不爾。則靈山餅。曹溪指梅。過犯
0251c14: 彌天。放過即不可。更有一箇。誰檢點得出。驀拈拄杖
0251c15: 云。今日不著便。
0251c16: 示眾云。一不守。二不向。上下四維無等量。大洋海裏
0251c17: 泛鐵舡。彌須頂上翻鯨浪。臨濟縮舌頭。德山閣
0251c18: 拄杖。千古萬古獨巍巍。留與人間作榜樣。
0251c19: 真州長蘆體明禪師凡二示眾。顧視左邊云。師子之
0251c20: 狀。豈免嚬呻。復顧視右邊云。象王之儀。寧忘回顧。取
0251c21: 此逃彼。上士奚堪。識變知機。野狐戀窟。到這裏。須知
0251c22: 有凡聖不歷處。古今不到處。且道。是甚處人行履。良
0251c23: 久云。丈夫自有衝天氣。不向如來行處行。
0251c24: 示眾云。上士相逢。休存目擊。祖師門下。如何受用。古
0252a01: 往今來。新新無間。雖然如是。猶在荊棘林中。衲僧家。
0252a02: 須向鑊湯爐炭上。成等正覺。刀山樹上。說法度人。
0252a03: 方有少分相應。良久云。茯苓只在松根下。用意追尋
0252a04: 事轉遙。
0252a05: 蘇州淨慧可證禪師凡二示眾云。龍宮海藏。盡屬葛
0252a06: 藤。教外別傳。起摸畫樣。當人分上。平地風波。到這裏。
0252a07: 如何出得。良久云。毗婆尸佛早留心。直至如今不得
0252a08: 妙。
0252a09: 僧問。達磨未來時如何。師云。天涯地角。云來後如何。
0252a10: 師云。四海五湖。
0252a11: 舒州投子義青禪師法嗣
0252a12: 東京淨因道楷禪師凡十師問投子。佛祖意句。如家
0252a13: 常茶飯。離此之餘。還別有為人言句也無。子云。汝道。
0252a14: 寰中天子。還假禹湯堯舜也無。師擬開口。子拈拂
0252a15: 子。驀口打云。發意來時。早有二十棒分。師於此契
0252a16: 悟。作禮便行。子云。且來闍梨。師竟不回首。子云。子到
0252a17: 不疑之地耶。師掩耳而去。
0252a18: 師作典座。子問。廚務勾當不易。師云。不敢。子云。粥
0252a19: 耶。蒸飯耶。師云。人工淘米著火。行者粥蒸飯。子云。
0252a20: 子作箇甚麼。師云。和尚慈悲。放他閑去。
0252a21: 師侍投子。游菜園。子度拄杖與師。師接得隨行。子云。
0252a22: 理合恁麼。師云。與和尚。提鞋挈杖。也不為分外。子云。
0252a23: 有同行在。師云。那一人。不受教。子休去。至晚。問師。早
0252a24: 來與子說話。未盡。師云。請和尚舉。子云。卯生日戌生
0252b01: 月。師即點燈來。子云。子上來下去。總不空然。師云。在
0252b02: 和尚左右。理合如此。子云。奴兒婢子。誰家屋裏無。師
0252b03: 云。和尚年尊。關他不可。子云。得恁麼殷勤。師云。報恩
0252b04: 有分。
0252b05: 示眾云。威音已巳前。不落諸位。然燈之後。以心傳心。諸
0252b06: 祖相繼襲。掩室摩竭。似是而非。更於鹿野苑中。三
0252b07: 轉十二行法輪。自後聲教既傳。四十九年。指喻不下。
0252b08: 子孫幾乎斷絕。黃面老人。末後著忙。將青蓮目。顧視
0252b09: 迦葉。迦葉微笑。便云。吾有正法眼藏。付囑於汝。金色
0252b10: 頭陀。大似不丈夫。取人處分。自後西天此土。指鹿為
0252b11: 馬。少室黃梅。將日作月。祖師已巳是錯傳。山僧已巳是錯
0252b12: 說。今日不免將錯就錯。曲為今時。從來向君道。直須
0252b13: 旨外明宗。莫向言中取則。石人機似汝。也解唱巴歌。
0252b14: 汝若似石人。雪曲也須和。直饒唱得韻出青霄。和得
0252b15: 宮商不犯。正是出世邊事。落在今時。且道未出世邊
0252b16: 事。作麼生。良久云。眹兆未生前薦取。春風飄擺綠楊
0252b17: 垂。
0252b18: 示眾云。威音路外。千聖不游。問答言陳。鄉關萬里。設
0252b19: 使總不恁麼。坐在無事界中。更若礙眸。不勞相見。
0252b20: 示眾云。纔陞此座。已巳涉塵勞。更乃凝眸。自彰瑕玷。別
0252b21: 傳一句。勾賊破家。不失本宗。狐狸戀窟。所以真如凡
0252b22: 聖。皆是夢言。佛及眾生。並為增語。到這裏。回光返照。
0252b23: 撒手承當。未免寒蟬抱枯木。泣盡不回頭。
0252b24: 示眾云。威音那畔。水泄不通。便是釋迦親來。也分
0252c01: 不下。少室九年。伸吐無門。若據令而行。三界諸佛。應
0252c02: 須側立。六代祖師。只可傍觀。如今放一線道。許諸
0252c03: 人。通箇消息。許同身共命。一氣連枝。若通不得。只
0252c04: 知荊玉異。那辨楚王心。
0252c05: 示眾。拈起拄杖云。這裏薦得。盡是諸佛建立邊事。直
0252c06: 饒東涌西沒。卷舒自在。也未夢見七佛已巳前消息。
0252c07: 須知有一人。不從人得。不受教詔。不落階級。若識此
0252c08: 人。一生參學事畢。驀召大眾云。更若凝眸。不勞相見。
0252c09: 示眾云。道本明直。不勞修證。直饒一句下會得。君臣
0252c10: 父子。五位具足。臨濟三玄三要。四句料簡。雲門函
0252c11: 乾坤。截斷眾流。隨波逐浪。會得。通同古今。倜儻分明。
0252c12: 盡是古人方便建立。落在今時。不見黃面老人。自解
0252c13: 知非。掩室摩竭。淨名杜口。有一般漢。將為極則。黃面
0252c14: 老人。早是犯鋒傷手。幸然無事。更將膩脂帽子。搨向
0252c15: 頭上。自後黃梅聚徒八百。選佛場開。末後散席。自云。
0252c16: 心空及第。便有老盧出云。未來無一物。便乃密傳衣
0252c17: 法。半夜渡江。負重至大庾嶺頭。明上座及。自云。為
0252c18: 法而來。便云。不思善。不思惡。正恁麼時。還我明上座
0252c19: 本來面目。這一場狼藉。不同小小。便是德山臨濟手
0252c20: 。也打疊不盡。更有一般底。遞相傳授。舉覺商量。將
0252c21: 為奇特。爛嚼細嚥。垢汙心田。且諸祖未建立已巳前。將
0252c22: 甚體格今時。只如老漢。不會禪。不會道。百無長處。是
0252c23: 箇三家村裏漢漠。自小出家。寺院剃頭。後乃經游天台
0252c24: 廬阜。如今年老。頭白齒黃。只是舊時三家村裏漢。與
0253a01: 諸人何異。地上行。床上臥。盂裏喫飯。後架裏盥漱。
0253a02: 若作佛法商量。眉鬚墮落。諸人還會麼。直饒會得玄
0253a03: 玄。爭似飢困歇。
0253a04: 楊次公問師。相別得幾年。師云。七年。公云。七年。參禪
0253a05: 來。學道來。師云。不打這鼓笛。公云。恁麼則空游山水。
0253a06: 百無所能去也。師云。相別未久。善能高鑑。公呵呵大
0253a07: 笑。
0253a08: 韓相公來。師出接。公云。禁足不出。為甚麼出。師云。
0253a09: 官不容針。私通車馬。
0253a10: 西京少林恩禪師凡四示眾云。若向這裏。說即心是
0253a11: 佛。大似頭上安頭。若說非心非佛。何異迷頭認影。賞
0253a12: 箇名。安箇是。立箇非。向甚麼處。見達磨祖師。雖然如
0253a13: 此。放一線道。別有商量。諸仁者。是復誰是。非復誰非。
0253a14: 是非杳絕。分明萬機。於斯明得。晝見日夜見星。於斯
0253a15: 不明。有寒暑兮促君壽。有鬼神兮君福。
0253a16: 示眾云。如斯說話。誰是知音。直饒句一向下。千眼頓
0253a17: 開。端的有幾箇。是迷鋒達磨。諸人要識達磨祖師麼。
0253a18: 舉手空云。達磨祖師鼻孔。在少林手裏。若放開去。
0253a19: 從他此土西天。說黃道黑。若不放過。不消一。莫有
0253a20: 為祖師作主者麼。出來。與少林相見。有麼。良久云。果
0253a21: 然。
0253a22: 示眾云。便恁麼休去。已巳落二三。更若忉忉。終成異見。
0253a23: 既到這裏。又不可弓折箭盡去也。且衲僧家。遠則能
0253a24: 照。近則能名。拈拄杖云。穿德山鼻孔。換臨濟眼
0253b01: 睛。掀翻大海。撥轉空。且道。三千里外。誰是知音。於
0253b02: 斯明得。大似杲日照天。苟或未明。不免雲騰致雨。卓
0253b03: 拄杖一下。
0253b04: 僧問。久飄客路。罕遇知音。今日上來。請師一接。師云。
0253b05: 有眼無耳垛。六月火邊坐。云頂門不具金剛眼。幾逐
0253b06: 流鶯過短籬。師云。白雲千里萬里。
0253b07: 
0253b08: 聯燈會要卷第二十八
