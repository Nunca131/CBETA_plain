0288c01: 
0288c02: 
0288c03: 
0288c04: 
0288c05: No. 1559
0288c06: 嘉泰普燈錄卷第一
0288c07: 
0288c08: 平江府報恩光孝禪寺臣僧　正受　編
0288c09: 紀佛祖
0288c10: 傳燈曰。如來將化。預命摩訶迦葉云。吾以清淨法眼。
0288c11: 涅槃妙心。實相無相。微妙正法。今付於汝。汝當護持。
0288c12: 并敕阿難貳其傳化。無令斷絕。廣燈曰。大迦葉謂阿
0288c13: 難云。婆伽婆未圓寂時。多子塔前以正法眼藏密付
0288c14: 於我。我今傳付於汝。原是二者。蓋體涅槃及阿含等
0288c15: 經。承述之也。爾後祖祖授受。凡二十八傳至菩提達
0288c16: 磨。自達磨五傳而至曹溪。曹溪一傳而角立。是為青
0288c17: 原。是為南嶽。自青原．南嶽不十傳。則嶽分矣。曰臨濟．
0288c18: 曰曹洞．曰雲門．曰溈仰．曰法眼。其印度佛祖密乘奧
0288c19: 旨。歲時詳略皆備。冠乎傳燈三錄之首。今茲纂集。不
0288c20: 復稠疊。直自此土初祖菩提達磨以下。依次編錄。垂
0288c21: 之無窮。獨溈仰．法眼數傳而絕者。不可得而載焉現在
0288c22: 宗師機緣未詳當留以俟來哲。
0288c23: 六代祖師
0288c24: 初祖菩提達磨大士姓剎利帝。南天竺國香至王之
0289a01: 季子也。因二十七祖般若多羅行化其國。王與三子
0289a02: 迎請供養。施以無價寶珠。祖知其授道時至。顧所施
0289a03: 珠。問三王子曰。此珠圓明。有及此否。二王子皆云。此
0289a04: 珠七寶中尊。唯大士所對。才辯清發。稱有理趣。祖歎
0289a05: 異之。及香至歿。眾俱號絕。獨大士志求出家。端坐不
0289a06: 動。尋辭二兄。禮祖足曰。某素不顧國位。欲以法利物
0289a07: 而未得其師。久有所待。今遇尊者。出家決矣。願悲智
0289a08: 見容。祖與披剃受具。即說偈。付法眼藏。仍讖往震旦。
0289a09: 歲月留難。佛法隆替。服勤四十餘年。迨祖順世。遂化
0289a10: 本國。摧六宗異解。由是聲馳五印。歲逾五紀。度無量
0289a11: 眾。後值異見王輕蔑三寶。俾無相宗首波羅提往詣
0289a12: 王所。廣開法要。王悟入悔謝。遂問。仁者之師其誰耶。
0289a13: 曰。即王之叔。達磨大士也。王駭然久之。敕令近臣。邀
0289a14: 至宮掖。為懺往咎。大士復念震旦緣熟。行化時至。乃
0289a15: 辭祖塔．同學及異見王。囑付護持。王具大舟。親率臣
0289a16: 屬。送至海壖。歷歲三周。以梁普通元年庚子九月之
0289a17: 二十一日。始達于南海。廣州刺剌史蕭勵具主禮迎接。
0289a18: 表奏武帝。帝遣使齎詔迎歸京城。十月一日。抵金陵。
0289a19: 車駕郊迎。延居別殿。遂問聖諦。機語不契。至十九日。
0289a20: 潛往江北傳燈云。祖以丁未普通八年至韶州。時刺剌史蕭昂具禮迎接。表奏。據明教禪禪正宗
0289a21: 記乃曰。祖以庚子普通元年至韶州。刺剌史蕭勵迎接。具奏。蓋蕭昂不曾刺剌韶州。勵乃昂之子也。以南北史驗之。
0289a22: 則當以正宗記為是。先是誌公修高座寺。謂寺主靈觀曰。當有
0289a23: 大乘菩薩自西而來。廣化此國。聽吾讖曰。仰兩扇。
0289a24: 低腰捻。九烏射盡。唯有一頭。至即不至。要假須刀。
0289b01: 逢龍即住。遇水即逃。靈觀聞已巳。默而識之。十一月二
0289b02: 十三日。屆于洛陽。時後魏孝明正光之元年傳燈云太和十
0289b03: 年。寓止嵩山少林寺。面壁而坐。未輒語。人莫之測。
0289b04: 有僧神光者。久居伊洛。博窮內外之書。歎曰。孔．老
0289b05: 之教。粗述玄微。經．論之詮。未盡妙理。近聞達磨大士
0289b06: 住止少林。至人不遙。當造玄境。乃夤夕參承。大士
0289b07: 然屹坐。莫聞誨勵。光念曰。昔人求道。敲骨取髓。布髮
0289b08: 掩泥。古尚若此。我何人哉。其年十二月九日夜。天大
0289b09: 雨雪。光堅立不動。遲明。積雪齊腰。大士見而問曰。汝
0289b10: 久立雪中。當求何事。光泣曰。惟願慈悲。開甘露門。廣
0289b11: 度品。曰。諸佛無上妙道。曠劫精勤。難行能行。非忍
0289b12: 而忍。豈以小德小智。輕心慢心。欲冀真乘。無勞勤苦。
0289b13: 光聞。斷其左臂。置大士前。大士器而謂曰。諸佛最初
0289b14: 求道。為法忘形。汝今斷臂吾前。求亦可也。因為易名
0289b15: 曰慧可。光曰。諸佛法印。可得聞乎。曰。諸佛法印。匪從
0289b16: 人得。光曰。我心未寧。乞師與安。曰。將心來。與汝安。光
0289b17: 曰。心了不可得。曰。與汝安心竟。光即大契悟。自後
0289b18: 同得開悟者數人。魏帝聞其異。三詔不至。就賜伽梨．
0289b19: 瓶．．繒帛等。九年。欲返天竺。命門人各言所得。道副
0289b20: 等陳所得竟。遂顧光。囑令綏護。說付法偈及讖語。傳
0289b21: 衣畢。與其徒眾往禹門千聖寺。止三日。為期城太守
0289b22: 楊衒之說法。歸少林寺。端居而逝。即李莊永安二年
0289b23: 己已酉十月五日也。帝遣中使何弘簡馳書至梁告哀。
0289b24: 武帝感悵久之。下詔皇太子備誄文。偕百官就奠。賜
0289c01: 寶器一十六事充祭。礿絹百束為賻助之禮誄文見寶林傳。
0289c02: 十二月二十八日。魏詔奉全身塔於熊耳山定林寺。
0289c03: 後三年。武帝聞魏使宋雲見之嶺。手隻履而歸。
0289c04: 即以所聞并魏啟壙事。製始末行實。唐代宗諡謚曰圓
0289c05: 覺大師。塔名空觀傳燈云祖以後魏明帝太和十九年丙寅歲卒。以史考之。太和丙寅
0289c06: 較天鑑元年壬午隔一十七年。是時梁武帝尚未立。又況太和乃孝文帝朝年號。明帝朝即無太和之稱。唯明
0289c07: 教禪師正宗記編年次第與史傳雅合。集傳燈時。以寶林傳為據。故差之特甚。
0289c08: 二祖慧可大士武牢人也。生姬氏。自承委寄。繼闡玄
0289c09: 風。博求法嗣。至北齊天平二年。有居士年四十餘。不
0289c10: 言名氏。作禮曰。弟子身纏風恙。請和尚與懺罪。曰。將
0289c11: 罪來。與汝懺。士良久曰。罪性了不可得。曰。與汝懺
0289c12: 罪竟。宜依佛法僧住。士曰。今見和尚。已巳知是僧。未審
0289c13: 何名佛法。曰。是心是佛。是心是法。法佛無二。僧寶亦
0289c14: 然。士曰。今日始知罪性不在內。不在外。不在中間。如
0289c15: 其心然。佛法無二也。祖然之。即為剃髮曰。是吾寶也。
0289c16: 可名僧璨。乃受具。說偈付衣法。後三十四載。混人
0289c17: 間。隋開皇癸丑三月十有六日。因事怡然委順。時年
0289c18: 一百七歲。塔于磁州滏陽東北七十里。德宗諡謚曰大
0289c19: 祖禪師。
0289c20: 三祖僧璨大士未詳族里。自謁大祖。受度傳法。隱于
0289c21: 舒之皖公山。屬周武破滅佛法。往來司空山十有餘
0289c22: 載。人無知者。至開皇十二年。有沙彌道信。年始十四。
0289c23: 前禮足云。願和尚慈悲。乞與解脫法門。曰。誰縛汝。云。
0289c24: 無人縛。曰。何更求解脫。信於言下大悟。巾侍九祀。屢
0290a01: 以玄微試之。即授衣法。往羅浮。二秋回舊止。大業二
0290a02: 年十月十五日。受士民檀供已巳。復為四眾廣宣心要。
0290a03: 於法會大樹下合掌屹立而終。奉真身塔於山谷寺。
0290a04: 後玄宗諡謚曰鑑智禪師覺寂之塔。
0290a05: 四祖道信大士族司馬氏。世居河內。後徙蘄之廣濟。
0290a06: 生而超異。於解脫法。契如夙昔。自續祖位。脅不至席
0290a07: 者。殆六十年。隋大業中。領徒抵廬陵。值盜圍城。七
0290a08: 旬乃解。唐武德甲申歲。歸住破頭山。禪侶雲集。一日。
0290a09: 至黃梅。路逢小兒。骨相奇偉。遂問曰。子何姓。云。姓即
0290a10: 有。不是常姓。曰。是何姓。云。是佛性。曰。汝無性耶。云。性
0290a11: 空故。祖默識之。俾侍僧至其舍。誘出家。母亦知其宿
0290a12: 緣。殊無難色。祖以衣法付之。永徽辛亥閏月四日。誡
0290a13: 門人曰。一切諸法悉皆解脫。汝等各自護念。流化未
0290a14: 來。言訖。安坐而逝。壽七十有二。奉真身于本山。至今
0290a15: 塔戶不開。儀相如生。代宗諡謚大毉禪師。塔曰慈雲。
0290a16: 五祖弘忍大士蘄之黃梅人。出周氏處女。以栽松道
0290a17: 者假陰而生。隨母姓焉。既稟大毉之任。遂嗣。化破頭
0290a18: 山。咸亨中。有慮居士者。名慧能。來謁。祖問曰。汝自何
0290a19: 來。云。嶺南。曰。欲須何事。云。唯求作佛。曰。汝嶺南人無
0290a20: 佛性。安能作佛。云。人有南北。佛性豈然耶。祖陰異之。
0290a21: 令著槽廠。逾八月。潛以所傳屈眴伽梨。說偈付之。且
0290a22: 曰。昔達磨初至。人未之信。傳衣以明得法。今信心已巳
0290a23: 熟。衣乃爭端。止於汝邊。不復傳也。兼記所隱之地。能
0290a24: 禮辭。捧衣南邁。眾無知者。祖自此不復上堂。經四載。
0290b01: 至上元二年。忽告眾曰。吾今事畢。時可行矣。即入室。
0290b02: 安坐而逝。壽七十有四。塔於黃梅之東山。真身迄今
0290b03: 不壞。代宗諡謚曰大滿禪師法雨之塔。
0290b04: 六祖慧能大士盧氏子。父行。本范陽人也。武德三
0290b05: 年。左新州。正觀十二年戊戌二月八日夜子時誕。
0290b06: 質祥光滿室。父亡三歲。家貧。母李氏徙居南海。既長。
0290b07: 市薪為養。一日。至邸。聞誦金剛經。至應無所住而生
0290b08: 其心。豁然開悟。歸。告母以為法尋師之意。遂往韶州。
0290b09: 遇高行士劉志略。結為友。及為尼無盡藏說涅槃妙
0290b10: 理。延居寶林寺。四眾雲集。俄成寶坊。忽自念曰。我求
0290b11: 大法。豈中道而止耶。即抵西山之石室。遇智達禪師。
0290b12: 指見黃梅大滿和尚。滿見而器之。令入廠下。一夕。密
0290b13: 授衣盂。隱于懷集．四會之間。儀鳳元年正月八日。屆
0290b14: 南海法性寺。夜寓廊廡。聞二僧競辯風幡。祖為決其
0290b15: 疑。有法師印宗者。講大涅槃經。眾所推重。服其語
0290b16: 異。請問勤渠。祖以理曉之。宗駭然起問。何以證此。祖
0290b17: 直敘得法始末。出信衣。悉令瞻拜。印宗等作禮已巳。復
0290b18: 問。忍大師付囑。如何指授。曰。唯論見性。不論禪定．解
0290b19: 脫．無漏．無為。又問。何故不論禪定．解脫。曰。為是二法。
0290b20: 不是佛法。佛法是不二之法。又問。何名不二之法。曰。
0290b21: 法師講涅槃經。明佛性是不二之法。且如高貴德王
0290b22: 菩薩白佛言。世尊。犯四重禁。作五逆罪。及一闡提等。
0290b23: 當斷善根佛性否。佛言。高貴德王菩薩。善根有二。一
0290b24: 者常。二者無常。佛性非常非無常。是故不斷。名之不
0290c01: 二。一者善。二者不善。佛性非善非不善。是故不斷。名
0290c02: 之不二。蘊之與界。凡夫見二。智者了達其性無二。無
0290c03: 二之性即是實性。故知佛性乃不二之法也。印宗聞
0290c04: 已巳。起立合掌。願事為師。且告眾曰。此居士者。真肉身
0290c05: 菩薩也。我所講說猶如瓦礫。彼所談論譬若精金。諸
0290c06: 人信否。眾皆稽首歸依。至十五日。會諸名德為之剃
0290c07: 落。二月八日。受滿分戒於智光律師。明年春。欲還舊
0290c08: 隱。宗與緇白千餘人送歸寶林。韶刺史韋據請於大
0290c09: 梵寺。普為四眾說心地法門。度諸弟子。於先天二年
0290c10: 七月一日。謂門人曰。吾欲歸新州。速理舟。時大眾
0290c11: 哀慕。乞師少留。祖乃為說法要。遂往國恩寺。復為四
0290c12: 眾說法。有僧從幽州來參禮。白言。大士。佛說三乘法。
0290c13: 又言最上乘。弟子不解。願賜慈悲。祖告之曰。汝須自
0290c14: 身心見。莫著外法相。無有乘法。人心量有等。見聞轉
0290c15: 讀是小乘。悟法解義是中乘。依法修行是大乘。言下
0290c16: 識自本心。見自本性。萬法盡通。萬行俱備。一切不染。
0290c17: 離諸見相。念念無住。建立萬法。是名最上乘。乘是行
0290c18: 義。不在口說。汝須自修。法不相待。莫問吾也。僧於言
0290c19: 下。心大啟悟。又為道俗開示。種種譬喻。并讖記日後
0290c20: 留難。及說偈竟。中夜加趺而化。異香襲人。白虹墜地。
0290c21: 時八月三日也。韶新各崇靈塔。爭欲迎請。二郡刺剌史
0290c22: 焚香決之。遂鎮曹溪。以十一月十三日入塔。世壽七
0290c23: 十有六。前後帝王所賜珍具甚夥。同信衣藏于塔所。
0290c24: 憲宗諡謚曰大聖。塔曰元和靈照。如上祖師實錄詳備見傳廣二燈云
0291a01: 傳廣二燈遺錄及未詳宗師
0291a02: 隆興府鳳棲同安第二代志禪師嗣同安丕侍先同安之
0291a03: 久。丕將順世。上堂。謂眾曰。多子塔前宗子秀。五老峰
0291a04: 前事若何。如是三舉。師出應云。夜明簾外排班立。萬
0291a05: 里歌謠道太平。丕曰。須是這驢漢始得。即以院付師。
0291a06: 端然而逝。師繼席。後有僧問。凡有言句。盡落今時。學
0291a07: 人上來。請師直指。曰。目前不現。句後不迷。云。向上事
0291a08: 如何。曰。然不換。標的即乖以湖州宗派并曹洞宗旨考之。洞山价出雲居
0291a09: 膺。膺出同安丕。丕出同安志。今傳燈等。列志在同安威下。按威之嗣。曰九峰滿。威與雲居膺皆嗣洞山。若列志
0291a10: 在威下。誤矣。
0291a11: 隆興府同安慧敏禪師嗣洞山延初到洞山。問。諸聖以何
0291a12: 為命。曰。不間斷。云。還有向上事也無。曰。有。云。如何是
0291a13: 向上事。曰。不從間斷。師於言下有省。住同安日。　上
0291a14: 堂曰。若是作家。應須如是舉。雖然恁麼。也是寒甑
0291a15: 足塵。
0291a16: 襄陽府廣德第二代義禪師嗣廣德延傳燈誤綜其名僧問。如
0291a17: 何是古佛心。曰。千年曆日雖無用。犯著依前總滅門。
0291a18: 問。如何是廣德境。曰。清流無間斷。碧樹不曾凋。　問。
0291a19: 不闡三乘教。如何話祖宗。曰。誕生王子非修進。判斷
0291a20: 山河自有人。　問。如何是學人相契處。曰。方木逗圓
0291a21: 孔。　問。時人有病醫王醫。醫王有病甚人醫。師展手
0291a22: 曰。與我診候。云。不會。曰。須彌徒作藥。四海謾為湯。
0291a23: 　問。如何是出家幽暢處。曰。瑞草為氈不覺秋。　問。向
0291a24: 上一路。千聖不傳。和尚還傳否。曰。鐵丸驀口塞。難得
0291b01: 解吞人。　問。如何是賓中賓。曰。蕩子無家計。飄蓬歲
0291b02: 不知。云。如何是賓中主。曰。茆戶挂珠簾。云。如何是主
0291b03: 中賓。曰。龍樓鋪草座。云。如何是主中主。曰。東宮雖至
0291b04: 嫡。不面聖堯顏。　問。如何是不昏底事。曰。夜半無燈
0291b05: 燭。家書歷歷宣。　問。如何是蓬門生貴子。曰。襴衫不
0291b06: 自遮。　問。體妙玄玄。為甚麼今人不曉。曰。四足踞地。
0291b07: 乾坤黯黑。　問。有室女未嫁娉。生得一子。姓箇甚
0291b08: 麼。曰。偶然衫子破。閫外沒人蹤。　問。懸崖峭峻。還具
0291b09: 得失也無。曰。忻逢良便。好與一推。　問。如何是不睡
0291b10: 眠底眼。曰。昨夜三更擘不開。　問。如何是密室。曰。茆
0291b11: 茨當大道。云。如何是密室中人。曰。歷劫沒人敲。　問。
0291b12: 眾星攢夜月時如何。曰。互影不交光。
0291b13: 郢州大陽堅禪師嗣靈泉仁傳燈出百丈超下僧問。如何是玄
0291b14: 旨。曰。壁上挂錢財。　問。如何是無相道場。曰。不坐菩
0291b15: 提樹。懶向雪山游。
0291b16: 潭州福嚴良雅禪師嗣洞山初居洞山第一座。山參次。僧
0291b17: 出問。如何是佛。山答曰。麻三斤。參罷。山至寮謂師曰。
0291b18: 我今日答這僧話得麼。云。恰值某淨髮。山曰。你元來
0291b19: 作這去就。拂袖便出。師云。這老漢將謂我明他這話
0291b20: 頭不得。因作偈呈之。曰。五彩盡牛頭。黃金為點額。春
0291b21: 晴二三月。農人皆取則。寒食賀新正。鐵錢三五百。山
0291b22: 見。深肯之大惠武庫中誤引此頌為洞山初和尚作。後人又誤認初和尚麻三斤為价和尚麻三斤為价和尚語。
0291b23: 二俱訛舛。雪竇頌古舉語中但曰洞山故也。住福嚴日。　僧問。如何是和
0291b24: 尚家風。曰。入門便見。　問。如何是佛。曰。臂長衫袖短。
0291c01: 吉州西峰祥符圓淨雲豁禪師嗣清明或出雲居融下郡之永
0291c02: 和曾氏子。幼棄儒為比丘。巡禮方外。發明己巳事。晚見
0291c03: 清。出問。佛未出世時如何。曰。雲遮海門樹。云。出世
0291c04: 後如何。曰。擘破鐵圍山。於言下大悟。始蒙印可。歸住
0291c05: 西峰之寶龍。雲侶駢集。祥符二年。
0291c06: 真宗皇帝聞其名。遣中謁者　召至。訪問宗要。留上
0291c07: 苑。經時冥坐不食。　上嘉異。賜號圓淨。既而辭歸。留
0291c08: 之不可。乃聽。　珍錫甚隆皆不受。加侍者四人。命服．
0291c09: 度弟子十人。以　詩寵其行。四年改寶龍。曰祥符。亦
0291c10: 旌師之居也。有問易中要旨者。師曰。夫神生於無
0291c11: 形而成於有形。從有以至於無。然後能合乎妙圓正
0291c12: 覺之道。故自四十九衍。以至於萬有一千五百二十。
0291c13: 以窮天下之理。以盡天下之性。不異吾聖人之教也。
0291c14: 師示寂之夜。鳴鼓告眾。仍說偈曰。天不高。地不厚。自
0291c15: 是時人不透。但看臘月二十五。依舊面南看北斗。
0291c16: 暝然而逝。茶毗。獲設利五色者無數。合靈骨為塔焉。
0291c17: 壽七十有七。臘五十。
0291c18: 懷安軍雲頂德敷禪師嗣護國遠問護國。直截根源佛
0291c19: 所印。摘葉尋枝我不能時如何。曰。罷攀雲樹三秋果。
0291c20: 休弄碧潭孤月輪。師乃頓釋所疑。遂返雲頂。眾請住
0291c21: 持。成都帥請就衙陞座。時有樂營使禮拜起。回顧
0291c22: 前下馬臺云。一口吸盡西江水淨且置。請和尚吞
0291c23: 前下馬臺。師展兩手。唱曰。細抹將來。營使猛省。
0291c24: 潭州北禪懷感禪師嗣石門徹僧問。如何是諸聖為人
0292a01: 底句。曰。紅輪輝萬戶。光燭本無心。　問。師唱誰家曲。
0292a02: 曰。石戶不留心。洞玄通妙的。　問。如何是佛。曰。尺短
0292a03: 寸長。
0292a04: 襄陽府石門紹遠禪師嗣石門徹僧問。四方八面來時
0292a05: 如何。曰。赤波斯鼻天。　問。如何是祖師西來意。
0292a06: 曰。石牛攔古路。木馬驟高樓。
0292a07: 鳳翔府青峰義誠禪師嗣石門徹僧問。三際不生是何
0292a08: 人境界。曰。白雪連雪嶽。明月混漁。云。未審向上更
0292a09: 有事也無。曰。有。云。如何是向上事。曰。靈光爍破璃
0292a10: 色。大地明來絕點痕。　問。如何是青峰家風。曰。向火
0292a11: 喫甜瓜。
0292a12: 筠首座者嗣石門徹太原人也。自至石門。逾三十年。叢林
0292a13: 慕之。有僧請喫茶次。乃問。如何是首座為人一著子。
0292a14: 曰。適來猶記得。云。郎今又如何。曰。好生點茶來。一日。
0292a15: 荷鋤入園。僧問。三身中。那一身去作務。師拄鋤而立。
0292a16: 僧曰。莫便當也無。師鋤便行。
0292a17: 襄陽府石門禪師嗣大陽堅僧問。大陽遷化向甚麼
0292a18: 處去。曰。騎牛不戴帽。正坐不偏行。
0292a19: 潭州神鼎洪諲禪師嗣首山念族扈氏。襄水人也。自游方。
0292a20: 一衲以度寒暑。與數耆宿至襄沔間。有僧舉論宗
0292a21: 乘頗博捷。會飯于野店中而論說不已巳。師謂曰。三界
0292a22: 唯心。萬法唯識。唯識唯心。眼聲耳色是甚麼人語。云。
0292a23: 法眼偈也。曰。其義如何。云。唯心故。根境不相到。唯識
0292a24: 故。聲色樅然。曰。舌味是根境否。云。是。師以筴菜置
0292b01: 口中。含胡而言曰。何謂相入耶。一座驚顧。莫能加答。
0292b02: 師曰。路途之樂。終未到家。見解入微。不名見道。參須
0292b03: 實參。悟須實悟。閻羅大王不怕多語。僧拱而退。後返
0292b04: 長沙。隱于衡嶽三生藏。有湘陰豪貴來游福嚴。即師
0292b05: 之室。見其氣貌閑靜。一挂壁。餘無長物。傾愛之。遂
0292b06: 拜跪請曰。神鼎乃我家植福之地。久乏宗匠。願師俱
0292b07: 往。何如。師笑而諾之。即以己巳馬負師。至十年始成叢
0292b08: 席。一朽床為說法座。其甘枯淡無比。又以德臘俱高。
0292b09: 諸方尊仰之如古趙州。　上堂。舉。洞山云。貪嗔癡。太
0292b10: 無知。賴我今朝識得伊。行便打。坐便搥。分付心王子
0292b11: 細推。無量劫來不解脫。問汝三人知不知。師曰。古人
0292b12: 恁麼道。神鼎即不然。貪嗔癡。實無知。十二時中任從
0292b13: 伊。行即往。坐即隨。分付心王擬何為。無量劫來元解
0292b14: 脫。何須更問知不知。　上堂。舉。古龍牙頌曰一云金峰。學
0292b15: 道如鑽火。逢煙未可休。直待金星現。歸家始到頭。師
0292b16: 曰。神鼎即不恁麼。學道如鑽火。逢煙即便休。莫待金
0292b17: 星現。燒又燒頭。且道神鼎恁麼道。為當違古人。順
0292b18: 古人。別有道理。汝道恁麼去底人好。恁麼來底人好。
0292b19: 到這裏。須具衲僧眼始得。莫受人瞞。珍重。　上堂。風
0292b20: 不鳴條。雨不破塊即且止。作麼生打得箇翻車筋斗
0292b21: 到梵大去。若有。出來作箇伎倆。有麼。莫教帝釋惡發。
0292b22: 後有僧入室云。某甲當時出來左轉一轉便歸眾。師
0292b23: 曰。莫教帝釋惡發又作麼生。云。知恩者少。負恩者多。
0292b24: 曰。築著鼻孔。　僧問。魚鼓未鳴時如何。曰。看天看地。
0292c01: 云。鳴後如何。曰。捧上堂。　問。輪迴六道底人畢竟
0292c02: 如何。曰。不願成佛。云。為甚麼不願成佛。曰。佛亦不究
0292c03: 竟。云。請師一言。曰。昨日猶記得。今朝話無門。　問。疋
0292c04: 馬單槍時如何。曰。神鼎打退鼓。云。畢竟事如何。曰。想
0292c05: 你不是這手。　問。撥塵見佛時如何。曰。佛亦是塵。
0292c06: 問。如何是和尚家風。曰。飢不擇食。　問。殺父殺母。佛
0292c07: 前懺悔。殺佛殺祖。向甚處懺悔。曰。水長船高。問。布以
0292c08: 七淨華。浴此無垢人。既是無垢人。為甚麼浴。曰。清
0292c09: 淨亦不立。
0292c10: 門慈雲重謐禪師嗣首山念僧問。如何是和尚家風。
0292c11: 師起拂子。僧云。究竟如何。曰。煎茶水。云。好日多
0292c12: 同。曰。休更忉忉。　問。如何是祖師西來意。曰。紅輪輝
0292c13: 萬戶。綠水遶青山。
0292c14: 鎮江府金山瑞新禪師嗣福昌善後住天聖。　上堂曰。德
0292c15: 山一棒。當甚麼英雄。金山只重他解偷楚號而斫楚
0292c16: 營。臨濟一喝。當甚麼嘍囉。金山只重他奪賊刀殺賊。
0292c17: 自餘天下老和尚並是攻墻割壁都市白。拈動便納
0292c18: 敗闕。且未見一箇是盜狐白裘底手。金山恁麼剖
0292c19: 判。諸方聞得。無不努唇胖觜。何也。如今即是覺苑含
0292c20: 春風習習。菩提樹上華蔟簇。豈知迦葉有宗風。盡把
0292c21: 玄微為眼目。致使金山這裏土曠人稀。相逢者少。然
0292c22: 性已巳習成。難為改革。金山乍可凍殺餓殺。終不肯著
0292c23: 他鶻臭布衫。以所為善知識者。擘金於病猿。碎衣
0292c24: 珠於醉客。尚未免止濼棲蘆。不可向葛藤社裏說心
0293a01: 說性。說玄說妙去也。金山終不事悠悠。一言道合死
0293a02: 即休。大鵬展翅蓋十洲。籬邊之物鳴啾啾。　上堂。世
0293a03: 間所貴者。和氏之璧．隋侯之珠。天聖喚作驢屎馬糞。
0293a04: 出世間所貴者。真如解脫．菩提涅槃。天聖喚作沸
0293a05: 鳴。且道恁麼說話落在甚麼處。故不是取捨心重。
0293a06: 信邪倒見。諸人要知麼。猛虎不顧凡上肉。洪爐豈鑄
0293a07: 囊中錐。　僧問。吾有大患。為吾有身。父母未生。未審
0293a08: 此身在甚麼處。曰。曠大劫來無處所。若論生滅盡成
0293a09: 非。云。恁麼則周十方。心不在一切處。曰。泥裏撼樁。
0293a10: 廬山開先善暹禪師嗣德山遠臨江人也。游師席。以明
0293a11: 悟為志。依德山。日值山上堂。顧視大眾曰。師子顰伸。
0293a12: 象王回顧。師猛省。因入室陳所見。山曰。子畢竟作麼
0293a13: 生會。師回顧云。後園驢喫草。山然之。後至雪竇。竇與
0293a14: 語鋒投。喜其超邁。目曰海上橫行暹道者。遂命分座。
0293a15: 四方英衲敬畏之。一日。舉令出世。師至夜。書二偈於
0293a16: 壁。遯去。偈曰。不是無心繼祖燈。道慚未廁嶺南能。三
0293a17: 更月下離雪竇。眷眷無言戀碧層。二十餘年四海間。
0293a18: 尋師擇友未閑。今朝得到無心地。被無心出
0293a19: 山。晚年。眾請滋甚。遂闡法開先。以慰道俗之望。　上
0293a20: 堂曰。德山先師道。落葉霜風。青黃間紅。爾也何也。片
0293a21: 西片東。衲僧家謂之無味之譚。若雜揉不分。則一切
0293a22: 渾成。若離披去也。則一彼一此。是以祖師道。不是風
0293a23: 動。不是幡動。還有見祖師底麼。於此未證。不惜眉毛
0293a24: 為汝說破。但請孤運其照。各究其源。謂之落葉歸根。
0293b01: 諸禪德。佛法事大。開先說得天華亂墜。於汝諸人分
0293b02: 上著一點不得。何故。如人上山。各自努力。　僧問。師
0293b03: 唱誰家曲。宗風嗣阿誰。曰。一月在天。　問。如何是祖
0293b04: 師西來意。曰。洛陽城古。云。學人不會。曰。少室峰高。
0293b05: 　問。年窮歲盡時如何。曰。依舊孟春猶寒。　問。雨雪連
0293b06: 天。為甚麼孤峰露頂。曰。有甚遮掩處其開堂語要具在續燈。
0293b07: 濠州南禪禪師嗣北禪感僧問。如何是大道根源。曰。
0293b08: 雲興當午夜。石虎叫連霄。
0293b09: 潭州道吾詮禪師嗣石門遠僧問。達磨未來時如何。曰。
0293b10: 番人不展陣。漢地沒胡蹤。云。來後如何。曰。八方歌道
0293b11: 泰。一國賀無私。
0293b12: 鄧州廣濟方禪師嗣石門遠僧問。如何是佛。曰。騎牛
0293b13: 春草。背少年爺。　問。寶未磨時如何。曰。烏龜
0293b14: 黑豆。云。磨後如何。曰。庭柱掛燈籠。
0293b15: 
0293b16: 嘉泰普燈錄卷第一
0293b17: 
0293b18: 音釋
0293b19: 　喟丘愧切　抉一決切　粹子骨切　攷與考同
0293b20: 　覈下革切　舉蘊切　摭音隻　駙音附
0293b21: 　揆巨癸切　鈇音府　鉞音越　籟音賴
0293b22: 　趑音茲　趄千余反　古老切
0293b23: 　葉音攝下葉縣同　郢以并切　琛丑林切
0293b24: 　暹音纖　濠音豪　讖楚禁切　蔑音滅
0293c01: 　駭下揩切　掖音亦　勵音厲　齎箋西切
0293c02: 　苦鵙切　屹魚乙切　雨主遇切　繒疾陵切
0293c03: 　綏音雖　衒音縣　誄力水切　礿音藥
0293c04: 　賻音附　熊音雄　壙苦謗切　諡謚音示
0293c05: 　姬音基　磁音慈　滏扶雨切　靳音其
0293c06: 　脅乞業切　廠齒雨切　眴音舜　徒刀切
0293c07: 　闡齒善切　礫音歷　夥音禍　謠音姚
0293c08: 　甑子孕切　暢丑亮切　黮乙減切　娉匹正切
0293c09: 　攢祖丸切　訛五禾切　舛尺切　駢蒲眠切
0293c10: 　瞑莫定切　諲音因　扈音戶　沔音緉
0293c11: 　樅音　筴音頰　胖蒲謗切　濼音歷
0293c12: 　音篤　顰音頻　遯徒困切　糅女救切
0293c13: 　苦咸切
