0206b10: 
0206b11: 聯燈會要卷第二十四
0206b12: 
0206b13: 住泉州崇福禪師嗣祖比丘　悟明　集
0206b14: 青原下第七世
0206b15: 福州雪峰義存禪師法嗣下
0206b16: 韶州雲門文偃禪師凡五十一蘇州嘉興人也。初參睦州。
0206b17: 發明心要。後謁雪峰。值峰上堂次。師犯眾出。熟視云。
0206b18: 項上三百斤鐵枷。何不卸。峰云。因甚到與麼。師以
0206b19: 手拭目。趨出。峰奇之。自是入室。益臻玄奧。
0206b20: 示眾云。我事不獲已巳。向諸人道。直下無事。早是相
0206b21: 埋沒了也。更擬踏步向前。尋言逐句。求解會。千差
0206b22: 萬別。廣設問難。贏得一場口滑。去道轉遠。有甚休歇
0206b23: 時。此事若在言句上。三乘十二分教。豈是無言句。因
0206b24: 甚麼。更道教外別傳。若從學解機智得者。只如十地
0206c01: 聖人。說法如雲如雨。猶被呵責見性如隔羅。以此
0206c02: 故知。一切有心。天地懸隔。雖然如此。若是得底人。道
0206c03: 火何曾口著燒。終日說事。不曾動著口脣。終日著衣
0206c04: 未曾挂著一縷。終日喫飯。未曾咬破一粒米。此猶
0206c05: 是門庭之說。須實得恁麼。始得。若向衲僧門下句。裏
0206c06: 呈機。徒勞思。直饒一句下承當得。猶是瞌睡漢。
0206c07: 示眾云。學人簇簇地。商量箇甚麼。舉一句語。教汝直
0206c08: 下承當去。早是撒屎。在汝頭上了。直饒捻一毫頭。盡
0206c09: 大地。一時明得。已巳是剜肉作瘡。雖然如此。也須實到
0206c10: 這箇田地。始得。若未得如此。切不可掠。退步向自
0206c11: 己巳跟下。推尋看。是甚麼道理。實無絲髮。與作解
0206c12: 會。各各當人。一段大事。一切現前。更不煩汝一毫頭
0206c13: 氣力。便與祖佛無別。自是諸人。起得許多頭角。擔
0206c14: 囊子。千鄉萬里。受屈。且諸人。有甚麼不足處。大丈
0206c15: 夫漢。阿誰無分。直下承當得。已巳是不著便。不可受人
0206c16: 欺謾。取人處分。纔見老和尚動口。便好將特石。驀口
0206c17: 塞。恰似屎上蠅子相似。咂將去。三箇五箇。聚頭商
0206c18: 量。苦屈兄弟。古德一期。為諸人。不柰何。所以方便。
0206c19: 垂一言半句。通汝入路。知是般事捻放一邊自家著
0206c20: 些精彩。豈不是有相親分。快與快與。時不待人。出息
0206c21: 不保入息。更有甚麼身心別處閑用。切須在急。
0206c22: 示眾云。我看諸人。二三機中。尚不能搆得。空披衲衣
0206c23: 何益。還會麼。我為註破。久後到諸方。若見老宿。
0206c24: 舉一指。一拂子。云是禪是道。拽拄杖。打破頭。便行。
0207a01: 若不如此。盡落天魔眷屬。壞滅吾宗。汝若實不會。且
0207a02: 向葛藤社裏看。我尋常向道。微塵剎土中。三世諸
0207a03: 佛。西天二十八祖。唐土六祖。盡在拄杖頭上說法。神
0207a04: 通變化。聲應十方。一任縱橫。還會麼。若不會。且莫
0207a05: 掠。雖然如此。且諦當實見也未。直饒到此田地。也
0207a06: 未夢見衲僧沙彌在。三家村裏。不逢一人。驀拈拄杖。
0207a07: 劃一劃云。總從這裏出去也。
0207a08: 示眾云。諸人。無端來這裏。甚麼。老僧只是喫飯
0207a09: 屙屎。別解作甚麼。諸方行。參禪問道。我且問。
0207a10: 諸方參得底事。作麼生。試舉看。謼屋裏老爺得麼。
0207a11: 向老漢骨臀後。得些子唾。嚼將以為自己巳。便謂
0207a12: 我解禪解道饒念得一大藏教擬作麼生去。古人
0207a13: 事不獲已巳。見亂走。向道。菩提涅槃。是埋沒。是
0207a14: 釘橛繫。又見不會。向道。非菩提涅槃。知是
0207a15: 般事。早是不著便了也。又更他注解。這般底。滅胡
0207a16: 種族。從上來總似。何處有今日也。
0207a17: 示眾云。從上來是甚麼事。如今抑不得已巳。且向諸人
0207a18: 道。盡大地。有甚麼物。與諸人。為緣為對。若有針鋒
0207a19: 許。與為隔礙。與我拈將來。喚甚麼作佛。喚甚麼作
0207a20: 祖。喚甚麼。作山河大地。日月星辰。將甚麼。為四大五
0207a21: 蘊。我與麼道。喚作三家村裏。老婆說話。忽然遇著本
0207a22: 色行漢。聞與麼道。把拽向下。有甚麼罪過。雖
0207a23: 然如是。據箇甚麼道理。便與麼莫口快。向這裏亂
0207a24: 道。須是箇漢始得。忽然被老漢。跟下尋著。沒去處。
0207b01: 打折。莫言不道。
0207b02: 示眾云。諸和尚。莫妄想。天是天。地是地。山是山。水是
0207b03: 水。僧是僧。俗是俗。良久云。與我拈將案山來。時有僧
0207b04: 問。學人見山是山。水是水。時如何。師云。三門為甚麼。
0207b05: 騎佛殿。從這裏過。僧云。與麼則不妄想去也。師云。還
0207b06: 我話頭來。
0207b07: 示眾云。若不相當。且箇入頭處。微塵諸佛。在
0207b08: 舌頭上。三藏聖教。在跟底。不如無事去好。還有
0207b09: 人悟得麼。出來對眾道看。
0207b10: 示眾。拈拄杖。指面前云。乾坤大地。微塵諸佛。總在這
0207b11: 裏。爭佛法勝負。還有人諫得麼。若無人諫得。待老僧
0207b12: 與諫看。時有僧出云。請和尚諫。師云。這野狐精。
0207b13: 師拈拄杖。示眾云。凡夫謂之有。二乘謂之無緣。覺謂
0207b14: 之幻有。菩薩當體即空。衲僧家。見拄杖。但喚作拄杖。
0207b15: 行但行。坐但坐。不得動著。
0207b16: 師拈拄杖。示眾云。拄杖子。化為龍。吞乾坤了也。山
0207b17: 河大地。甚處得來。
0207b18: 師有頌云。不露風骨句。未語先分付。進步口喃喃。知
0207b19: 君大罔措。
0207b20: 示眾云。諸方老宿盡道。聲色外。有一段事。似這般語
0207b21: 話。三間法堂裏。獨自妄想。未曾夢見我本師宗旨。作
0207b22: 麼生消得他信施。月三十日。各償他始得。乃跳
0207b23: 云。諸人。各自努力。
0207b24: 師垂語云。燈籠是自己巳。把盂飯。飯不是自
0207c01: 己巳。時有僧問。飯是自己巳時如何。師云。這野狐精。三家
0207c02: 村裏漢。復云。來來。不是道飯是自己巳。云是。師云。驢
0207c03: 年夢見。三家村裏漢。
0207c04: 妙喜云。用盡自己巳心。笑破他人口。
0207c05: 師舉三平頌云。只此見聞非見聞。師云。喚甚麼。作見
0207c06: 聞。無餘聲色可呈君。師云。有甚麼口頭聲色。箇中若
0207c07: 了全無事。師云。有甚麼事。體用何妨分不分。師云。語
0207c08: 是體。體是語。復拈拄杖云。拄杖是體。燈籠是用。是分
0207c09: 不分。不見道。一切智智清淨。
0207c10: 師有時云。大用現前。不存軌則。時有僧便問。如何是
0207c11: 大用現前。師拈起拄杖。高聲云。釋迦老子來也。
0207c12: 師舉誌公云。如我身空法亦空。千品萬類悉皆同。師
0207c13: 云。立不見立。行不見行。四大五蘊不可得。何處見
0207c14: 有山河大地來。是汝每日。把盂飯。喚甚麼作飯。
0207c15: 何處更有一粒米來。
0207c16: 師有時云。要識祖師麼。以拄杖指云。祖師在頭上
0207c17: 跳。要識祖師眼睛麼。在跟下。又云。這箇是祭
0207c18: 鬼神茶飯。然雖如此。鬼神也無厭足。
0207c19: 妙喜云。不見道。留惑潤生。時有僧。在傍咳嗽一
0207c20: 聲。妙喜云。老僧恁麼道。有甚麼過。僧擬議。妙喜
0207c21: 便打。
0207c22: 師有時云。若說菩提涅槃是。燒楓香。供養。若說佛
0207c23: 祖是。燒黃熟香。供養。若說超佛越祖之談是。燒餅
0207c24: 香供養。歸依佛法僧。下去。
0208a01: 師有時拈起拂子云。這裏得箇入處怪也。日本國
0208a02: 裏說禪。三十三天。有箇人出來。喚云。吽吽。特舍兒。擔
0208a03: 枷過狀。
0208a04: 師有時云。直得乾坤大地。無纖毫過患。猶是轉句。不
0208a05: 見一法。始是半提。須知更有全提底時節。
0208a06: 師云。有三種人。一人因說得悟。一人因喚得悟。一人
0208a07: 聞舉。便回去。道。便回去。意作麼生。復云。也好與三
0208a08: 十棒。
0208a09: 師一日云。盡十方世界。乾坤大地。天下老和尚。以拄
0208a10: 杖一劃云。百雜碎。
0208a11: 雪竇云。是即是。要且未有出身之路。如今拄杖。
0208a12: 在雪竇手裏。復橫按云。東西南北。甚處得來。
0208a13: 師一日云。三乘十二分教。達磨西來。放過即不可。若
0208a14: 不妨過。不消一喝。
0208a15: 師一日云。聞聲悟道。見色明心。作麼生是聞聲悟道。
0208a16: 見色明心。乃云。觀世音菩薩。將錢買胡餅。放不手云。
0208a17: 元來是饅頭。
0208a18: 師一日云。真空不壞有。真空不異色。僧問。作麼生是
0208a19: 真空。師云。還聞鐘聲麼。云此是鐘聲。師云。驢年夢見
0208a20: 麼。
0208a21: 師有時云。平地上。死人無數。過得荊棘林者。是好手。
0208a22: 有僧云。與麼則堂中第一座。有長處也。師云。蘇嚕蘇
0208a23: 嚕。
0208a24: 師有時云。光不透脫。有兩般病。一切處不明。面前有
0208b01: 物。是一。又透得一切法空。隱隱地。似有箇物相似。亦
0208b02: 是光不透脫。又法身。亦有兩種病。得到法身。為法執
0208b03: 不忘。己巳見猶存。坐在法身邊。是一。直饒透得法身去。
0208b04: 放過即不可。子細撿點來。有甚氣息。亦是病。
0208b05: 妙喜云。不用作禪會。不用作道會。不用作向上
0208b06: 商量。此是雲門老漢。據實而論。我恁麼道。有沒
0208b07: 量罪過。汝若撿點得出。許具擇法眼。若撿點
0208b08: 不出。且向雲門葛藤裏參。
0208b09: 師舉。馬大師云。一切語言。是提婆宗。以這箇為主。
0208b10: 乃云。好語。只是無人問。時有僧問。如何是提婆宗。師
0208b11: 云。西天九十六種。汝是最下種。
0208b12: 雪竇云。赤幡。被這僧奪了也。
0208b13: 師舉臨濟三句。問塔主云。只如塔中和尚。得第幾句。
0208b14: 主無對。師云。問我。主便問。師云。不快即道。主云。作
0208b15: 麼生是不快即道。師云。一不成。二不是。
0208b16: 師問臥龍。明己巳底人。還見有己巳麼。龍云。不見有己巳。始
0208b17: 明得己巳。師又問。長連床上。學得底。是第幾機。龍云。第
0208b18: 二機。師云。作麼生是第一機。龍云。緊峭草鞋。
0208b19: 妙喜云。騎賊馬趕賊隊。借婆帔子拜婆年。
0208b20: 僧舉灌溪語。問師。十方無壁落。四面亦無門。淨
0208b21: 赤洒洒。沒可把。作麼生。師云。與麼道即易。也大難出。
0208b22: 僧云。上座不肯他與麼道那。師云。適來是恁麼舉
0208b23: 那。云是。師云。驢年夢見灌溪麼。云某甲話在。師云。我
0208b24: 問。十方無壁落。四面亦無門。淨赤洒洒。沒可
0208c01: 把。道。大梵天王。與帝釋。商量甚麼事。云豈于他事。
0208c02: 師喝云。逐隊喫飯漢。
0208c03: 師到天童。童問。還定當得麼。師云。和尚道甚麼。童
0208c04: 云。不會。即目前包裹。師云。會即目前包裹。
0208c05: 師因鵝湖上堂。有云。莫道未了底人。長時浮逼逼地。
0208c06: 設使了得底人。明明知得有去處。尚乃浮逼逼地。師
0208c07: 下堂。舉問首座。適來和尚示眾。意作麼生。座云。浮逼
0208c08: 逼地。師云。首座久在此住。頭白齒黃。作這箇語話。座
0208c09: 云。上座又作麼生。師云。要道即得。見即便見。若不見。
0208c10: 且莫亂道。座云。只如堂頭道浮逼逼地。又作麼生。師
0208c11: 云。頭上著枷。下著杻。座云。與麼則無佛法也。師云。
0208c12: 此是文殊普賢。大人境界。
0208c13: 大溈云。大凡撥草瞻風。須是其人。雲門可謂
0208c14: 青天霹靂。旱地震雷。直得魂慮變懾。不見道。驚
0208c15: 群須是英靈漢。敵勝還他師子兒。
0208c16: 師在浙中。蘊和尚會中。喫茶次。蘊垂語云。見聞覺知
0208c17: 是法。法離見聞覺知。作麼生。時有僧云。見定如今目
0208c18: 前。一切見聞覺知是法。法亦不可得。師遂拍手一下。
0208c19: 蘊舉頭。師云。猶欠一著在。蘊云。我到這裏。不會。
0208c20: 長老。舉菩薩手中幡。問師。作麼生。師云。是無禮
0208c21: 漢。云。作麼生無禮。師云。是外道奴。也作不得。
0208c22: 師問首座。道。乾坤大地。與自己巳。是同是別。座云
0208c23: 同。師云。一切物命。蛾蟻子。與自己巳。是同是別。座
0208c24: 云同。師云。為甚麼。干戈相待。
0209a01: 師雲游。到江西。陳操尚書。請喫飯。陳問。三乘教典。即
0209a02: 不問。儒書更不在言。作麼生是行事。師云。曾問幾
0209a03: 人來。陳云。即今問上座。師云。即今且致。作麼生是教
0209a04: 意。陳云。黃卷赤軸。師云。這箇是語言文字。作麼生是
0209a05: 教意。陳云。口欲談而詞喪。心欲緣而慮忘。師云。口欲
0209a06: 談而詞喪。為對有言。心欲緣而慮忘。為對妄想。作麼
0209a07: 生是教意。陳無對。師云。見說尚書。看法華經。是否。云
0209a08: 是。師云。經中道。治世語言。資生產業。皆與實相。不相
0209a09: 違背。且道非非想天。有幾人退位。陳又無對。師云。尚
0209a10: 書且莫草草。十經五論。師僧拋。入叢林。十年二十
0209a11: 年。尚不奈何。尚書又爭會得。陳作禮云。某甲罪過。
0209a12: 師問直歲。甚處來。云割茆來。師云。割得幾箇祖師。歲
0209a13: 云。三百箇。師云。朝三千暮八百。東家杓柄長。西家杓
0209a14: 柄短。又作麼生。歲無語。師便打。
0209a15: 師問僧。光明寂照河沙。豈不是張拙秀才語。僧云。
0209a16: 是。師云。語墮了也。
0209a17: 妙喜云。驢揀濕處尿。
0209a18: 大溈果頌云。萬丈龍門勢倚空。懸崖撒手辨魚
0209a19: 龍。時人只看絲綸上。不見蘆花對蓼紅。
0209a20: 師問僧。甚處人。云新羅人。師云。將甚麼過海。云草賊
0209a21: 大敗。師云。為甚麼在我手裏。云恰是。師云。一任跳。
0209a22: 雪竇云。雲門老漢。龍頭尾。放過這漢。為甚麼
0209a23: 在我手裏。恰是。臂脊便棒。
0209a24: 師問僧。近離甚處。云西禪。師云。西禪有何言句。僧展
0209b01: 兩手。師與一掌。僧云。某甲話在。師展兩手。僧無語。
0209b02: 師又打。
0209b03: 師到庫下。見一僧。乃問。作甚麼。云設供。師云。是甚
0209b04: 處人。云某處人。師喚典座。與這僧。設供。
0209b05: 大溈云。雲門一期慈悲。成多事。當時便回
0209b06: 去。免見挂後人唇齒。良久云。若不登樓望。焉知
0209b07: 滄海深。
0209b08: 師問僧。甚處來。云江西。師云。江西一隊老漢。寐語住
0209b09: 也未。僧無語。後舉似法眼。眼云。大小雲門。被這僧勘
0209b10: 破。
0209b11: 師問僧。近離甚處。云南嶽。師云。我不曾與人葛藤。近
0209b12: 前來。僧近前師。云去。
0209b13: 僧問。如何是法身向上事。師云。向上。與道。即不難。
0209b14: 作麼生是法身。云請和尚鑑。師云。鑑即且致。作麼生
0209b15: 是法身。云與麼與麼。師云。這箇是長連床上。學得底
0209b16: 我且問。法身還喫飯麼。僧無對。
0209b17: 雪竇云。將成九仞之山。不進一簣之土。過在甚
0209b18: 麼處　梁家庵主云。雲門直得入泥入水。
0209b19: 有一僧。罷經論。來參師。問云。未到雲門時。恰似初生
0209b20: 月。及乎到來。曲彎彎地。師云。是道那。云是。師云。甚
0209b21: 好。我問汝。作麼生是初生月。僧斫額。作望月勢。師云。
0209b22: 如此。已巳後失目去在。僧經旬來。師云。還會
0209b23: 也未。云未會。師云。問我。僧便問。如何是初生月。師
0209b24: 云。曲彎彎地。僧罔措。後果失目。
0209c01: 瑯覺云。且道。佛法有靈驗麼。如今若有問瑯
0209c02: 。如何是初生月。向道。經堂前打板聲。
0209c03: 白雲端云。這僧失目。雲門和鼻孔不見。雖然
0209c04: 如是。家住州西。
0209c05: 師問僧。甚處來。云禮塔來。師云。謔我。云某甲實禮塔
0209c06: 來。師云。五戒也不持。
0209c07: 汾州云。彼此相鈍置。
0209c08: 僧問。十方薄伽梵。即不問。如何是一路涅槃門。師云。
0209c09: 我道不得。云和尚為甚麼道不得。師云。舉話即得。
0209c10: 雪竇云。淺水無魚。徒勞下釣。
0209c11: 僧問。秋初夏末。前程忽有人問。作麼生祗對。師云。大
0209c12: 眾退後。僧云。未審過在甚麼處。師云。還我九十日飯
0209c13: 錢來。
0209c14: 大溈云。這僧貪程太速。致使雲門。隨索飯錢。
0209c15: 如今還有識雲門者麼。良久云。不是弄潮人。休
0209c16: 入洪波裏。
0209c17: 僧問。佛法如水中月。是否。師云。清波無透路。云和尚
0209c18: 從何而得。師云。再問復何來。云便與麼去時如何。師
0209c19: 云。重疊關山路。
0209c20: 僧問。如何是雲門一曲。師云。月二十五。云唱者如
0209c21: 何。師云。且緩緩。
0209c22: 僧問。如何是法身。師云。六不收。
0209c23: 雪竇頌云。一二三四五六。碧眼胡僧數不足。少
0209c24: 林謾道付神光。卷衣又說歸天竺。天竺茫茫何。
0210a01: 處尋。夜來對乳峰宿。
0210a02: 問如何是透法身句。師云。北斗裏藏身。
0210a03: 白雲端頌云。五陵公子游花慣。未第貧儒自古
0210a04: 多。冷地看他人富貴。等閑不柰頭何。
0210a05: 僧問。不起一念。還有過也無。師云。須彌山。
0210a06: 保寧勇頌云。萬仞頭立大乖。須臾眨眼落懸
0210a07: 崖。通身不損毫毛者。天上人間安敢埋。
0210a08: 問如何是道。師云。透出一字。云透出後如何。師云。千
0210a09: 里同風。
0210a10: 問如何是清淨法身。師云。花藥欄。云便恁麼去時如
0210a11: 何。師云。金毛師子。
0210a12: 問如何是塵塵三昧。師云。裏飯。桶裏水。問。一言道
0210a13: 盡時如何。師云。裂破。問。如何是超佛越祖之談。師云。
0210a14: 胡餅。問。如何是佛法大意。師云。面南看北斗。問。如何
0210a15: 是佛。師云。乾屎橛。問。一切智通無障礙時如何。師云。
0210a16: 掃地潑水相公來。
0210a17: 福州長慶慧稜禪師凡十二杭州鹽官孫氏子。初參靈
0210a18: 雲。問如何是佛法大意。雲云。驢事未去。馬事到來。師
0210a19: 往返。看二十年。無省動。後謁雪。忽一日捲簾。豁然
0210a20: 大悟。述偈云。也大差也大差。捲起簾來見天下。有人
0210a21: 問我解何宗。拈起拂子驀口打。雪謂玄沙云。此子
0210a22: 徹也。沙云。未可。此是意識著述。待與勘過始得。至晚
0210a23: 師上問訊。問師。備頭陀不肯。若實有正悟。對眾
0210a24: 舉來看。師復作偈云。萬象之中獨露身。唯人自肯乃
0210b01: 方親。昔時謬向途中。今日看來火裏。顧玄沙
0210b02: 云。不可也是意識著述。
0210b03: 示眾云。淨潔打疊了也。近前。問我我。劈脊與
0210b04: 一棒。有一棒到汝。汝須生慚愧。無一棒到汝。汝又向
0210b05: 甚麼處會。
0210b06: 雪竇云。我即不然。淨潔打疊了也。直須近前。就
0210b07: 我我。臂脊與一棒。有一棒到。須受屈。
0210b08: 無一棒到。與平出。但恁麼會。
0210b09: 示眾云。撞著道伴。交肩過。一生參學事畢。
0210b10: 雪竇云。是即是。針不劄風不入。有甚麼用處。
0210b11: 示眾云。總似今日老。胡有望。
0210b12: 保福展云。總似今日。老胡絕望。
0210b13: 師拈拄杖。示云眾云。識得這箇。一生參學事畢。
0210b14: 雲門云。識得這箇。為甚麼不肯住。
0210b15: 靈巖安云。恁麼住者。喪我兒孫。恁麼去者。寒
0210b16: 發焰。然雖如是。都未得勦絕在。拈起拄杖云。識
0210b17: 得這箇。遂卓一下云。敲出鳳凰五色髓。擊碎驪
0210b18: 龍明月珠。
0210b19: 師同保福鼓山。三人游山。福指雪峰舊院云。教中道
0210b20: 妙高頂。莫只這裏便是麼。師云。是即是。可惜許。鼓
0210b21: 山云。若不是孫公。便見髑髏野。
0210b22: 雪竇云。今日共這漢游山。圖箇甚麼。復云。百千
0210b23: 年後。不道全無。只是少。
0210b24: 又頌云。妙峰孤頂草離離。拈得分明付與誰。不
0210c01: 是孫公辨端的。髑髏野幾人知。
0210c02: 師一日陞堂。大眾集定。師拽出一僧云。大眾禮拜這
0210c03: 僧著。又云。且道。這僧有甚長處。教大眾禮拜他。眾
0210c04: 無對。
0210c05: 臥龍舉。僧問曹山。維摩默然。文殊讚善。未審還稱得
0210c06: 維摩意也無。曹云。還縛得空麼。云恁麼則不稱
0210c07: 維摩意也。曹云。他又爭肯。云畢竟有何所歸。曹云。若
0210c08: 有所歸。即同彼二公也。云和尚作麼生。曹云。待汝患
0210c09: 維摩病。始得。臥龍舉了。師云。我雖不見曹山。敢與曹
0210c10: 山。作箇話主。龍愕然云。這老和尚。近日顛倒。作麼。山
0210c11: 頭老漢。以維摩默然話。休歇了多少人。他道。與曹
0210c12: 山作箇話主。師咄云。這尿床鬼子。不會便休。亂統作
0210c13: 麼。
0210c14: 僧問。羚羊未挂角時如何。師云。草裏漢。云挂角後如
0210c15: 何。師云。亂叫喚。云畢竟如何。師云。驢事未去。馬事到
0210c16: 來。
0210c17: 師問僧。甚處來。云鼓山。師云。鼓山有不跨石門句。有
0210c18: 人問。作麼生道。云昨夜宿報慈。師云。劈脊便棒。
0210c19: 又作麼生。云和尚若行此棒。不受人天供養。師云。
0210c20: 洎乎放過。
0210c21: 僧問。眾手淘金。誰是得者。師云。有伎倆者得。云學人
0210c22: 還得也無。師云。大遠在。
0210c23: 雪竇代這僧。當時便喝。復云。有伎倆者得。一手
0210c24: 分付。有伎倆者不得。兩手分付。學人還得也無。
0211a01: 蒼天蒼天。
0211a02: 閩帥夫人練師崔氏。遣使送衣物至。云練師。令就大
0211a03: 師請取回信。師云。傳語練師。領取回信。師次日。入府。
0211a04: 練師云。昨日謝大師回信。師云。請昨日回信看。練
0211a05: 師展兩手。帥云。練師與麼呈信。還愜大師意麼。師云。
0211a06: 猶較些子。云未審大師意旨如何。師良久。帥云。不可
0211a07: 思議大師。佛法深遠。
0211a08: 福州安國明真大師凡二師問僧。得之於心。伊蘭作
0211a09: 旃檀之樹。失之於旨。甘露乃蒺之園。我要箇語。具
0211a10: 得失兩意。僧起拳云。不可喚作拳頭。師云。只為喚
0211a11: 作拳頭。
0211a12: 雪竇云。無繩自縛漢。拳頭也不識。
0211a13: 雪一日。攔扭住師云。盡大地是箇解脫門。把手
0211a14: 拽伊。不肯入。師云。和尚怪某甲不得。云。雖然如此。
0211a15: 爭柰背後許多師僧何。
0211a16: 漳州保福從展禪師凡十二福州陳氏子。示眾云。此事
0211a17: 如擊石火。似閃電光。搆得。搆不得。未免喪身失命。有
0211a18: 僧問。未審搆得底人。還免喪身失命也無。師云。適來
0211a19: 且致。闍梨還搆得麼。僧云。若搆不得。未免大眾笑怪。
0211a20: 師云。作家作家。云是甚麼心行。師云。一杓屎。欄面潑。
0211a21: 也不知臭。
0211a22: 雪竇云。保福有生擒虎兕底牙爪。這僧也不易
0211a23: 相敵。雖然如是。且放過保福一著。只如雪竇與
0211a24: 大眾。還免諸方檢責也無。若免不得。平地上死
0211b01: 人無數。其中有得活底麼。遂拈拄杖云。來也來
0211b02: 也。
0211b03: 師問長慶。盤山道。光境俱忘。復是何物。洞山道。光境
0211b04: 未忘。復是何物。據二老。總未得勦絕在。作麼生得勦
0211b05: 絕去。慶良久。師云。情知向鬼窟裏。作活計。慶云。
0211b06: 作麼生。師云。兩手扶犁水過膝。
0211b07: 雪竇云。俱忘未忘。總由我。保福因甚道。未得勦。
0211b08: 絕。酌然能有幾箇。諸人又作麼生道。免得長慶
0211b09: 在鬼窟裏。良久云。柳絮隨風。自西自東。
0211b10: 師一日云。如今有人。從佛殿後過。便知是李四張三。
0211b11: 有人從佛殿前過。為甚麼不見。且道。佛法利害。在甚
0211b12: 麼處。僧云。為伊有一分麤境。所以不見。師便喝。復自
0211b13: 云。若是佛殿。即不見。云不是佛殿。還見麼。師云。不是
0211b14: 佛殿。見箇甚麼。
0211b15: 師因僧侍立。師云。得恁麼麤心。云甚處是某甲麤
0211b16: 心處。師拈一塊土。度與僧云。拋向門前著。僧拋了。
0211b17: 來云。甚處是某甲麤心處。師云。我見築著磕著。所
0211b18: 以道麤心。
0211b19: 雪竇云。然則這僧被熱瞞。爭柰真不掩偽。曲不
0211b20: 藏直。雪竇將今視古。於理不甘。這一隊漠。忽
0211b21: 僧堂裏來。寮舍裏去。築著磕著。亦不知近來
0211b22: 麤心轉盛。我若放過。便見諸方檢責。乃卓拄杖
0211b23: 下座。
0211b24: 長生卓菴。師往相訪。茶話次。生云。有僧問某甲。如何
0211c01: 是祖師西來意。某甲起拂子。不知得不得。師云。我
0211c02: 爭敢道得不得。有箇問。有人讚此事。如虎帶角。有
0211c03: 人輕賤此事。分文不直。一等是與麼事。為甚贊毀不
0211c04: 同。生云。適來出自偶爾。
0211c05: 有一老宿云。毀又爭得　有一老宿云。惜取眉
0211c06: 毛　太原孚云。若無智眼。雞辨得失。
0211c07: 雪竇都別云。若非和尚證明。拂子一生無用。
0211c08: 師病中問僧。我與。相識年深。有何名方妙藥。相救。
0211c09: 云藥方甚有。聞和尚不解忌口。
0211c10: 雪竇別云。只恐難為和尚。
0211c11: 師問飯頭。鑊闊多少。云和尚試量看。師作量勢。僧云。
0211c12: 和尚莫瞞人好。師云。是瞞我。
0211c13: 師問僧。作甚麼業。得與麼長。云和尚短多少。師蹲
0211c14: 身。作短勢。僧云。和尚莫瞞人好師云。是瞞我。
0211c15: 師問僧。名甚麼。云咸澤。師云。忽遇枯涸時如何。云
0211c16: 誰是枯涸者。師云。我是。僧云。和尚莫瞞人好。師云。
0211c17: 是瞞我。
0211c18: 師問僧。殿裏是甚麼佛。僧云。和尚試定當看。師云。釋
0211c19: 迦佛。僧云。和尚莫瞞人好。師云。是瞞我。
0211c20: 師見一僧。拈拄杖。打其頭。僧作忍痛聲。師云。那箇為
0211c21: 甚麼不痛。僧無對。
0211c22: 玄覺代三。貪行拄杖。
0211c23: 師因尼來參。師云。阿誰。侍者云。覺師姑。師云。既是覺
0211c24: 師姑。用來作麼。尼云。仁義道中。即不無。師自別云。和
0212a01: 尚是甚麼心行。
0212a02: 師見僧數錢。乃展手云。乞我一錢。云和尚因何到恁
0212a03: 麼地。師云。我到恁麼地。云若到恁麼地。將取一錢去。
0212a04: 師云。汝為何到恁麼地。
0212a05: 師問僧。甚處來。云江西觀音。師云。還見觀音麼。云見。
0212a06: 師云。左邊見。右邊見。僧云。見時不歷左右。
0212a07: 法眼別云。如和尚見。
0212a08: 師令侍者。屈崇壽長老云。但獨自來。莫帶侍者來。壽
0212a09: 云。不許帶來。爭解離得。師云。太煞恩愛。壽無語。
0212a10: 僧問。如來禪即不問。如何是祖師禪。師以手撥云。香
0212a11: 嚴道底。拈向一邊著。僧無語。師問明招云。道者道
0212a12: 取。招云。請大師舉。師便舉。招云。更有第二下鐵鎚來。
0212a13: 和尚又將箇甚麼當抵始得。師休去。
0212a14: 僧問師。雪峰平生。有何言句。得似羚羊挂角時。師云。
0212a15: 我不可作雪峰弟子不得。
0212a16: 雪竇云。一千五百箇衲子。保福較些子。
0212a17: 杭州龍冊順德怤禪師鏡清也凡十八師問雪峰。只如古德。
0212a18: 豈不是以心傳心。峰云。兼不立文字語句。師云。只如
0212a19: 不立文字語句。未審如何傳授。峰良久。師便作禮。峰
0212a20: 云。更問我一轉。豈不好。師云。就和尚。請一轉問頭。峰
0212a21: 云。只恁麼。為別有商量。師云。和尚恁麼即得。云。汝
0212a22: 又作麼生。師云。辜負殺人。
0212a23: 師在雪峰。普請次。峰舉。溈山云。見色便見心。還有過
0212a24: 也無。師云。古人為甚麼事。峰云。雖然如此。我要共
0212b01: 商量。師云。若恁麼。不知某甲钁地去好。
0212b02: 示眾云。有舟無楫。亦不得。有楫無舟。亦不得。舟揖俱
0212b03: 備。亦不得。亦不得。亦不得。諸人作麼生。
0212b04: 示眾云。一人到。亦不得。一人不到。亦不得。二人俱到。
0212b05: 亦不得。亦不得。亦不得。諸人作麼生。此是妙中之妙。
0212b06: 拂盡青霄。通霄不礙。
0212b07: 師一日。於僧堂前。自打鐘云。玄沙道底。玄沙道底。時
0212b08: 有僧問。玄沙道甚麼。師一圓相。僧云。若不久參。爭
0212b09: 知與麼。師云。還我草鞋錢來。
0212b10: 雪竇云。洎被打破蔡州。
0212b11: 師普請。鋤草次。浴頭請師浴。師不顧。如是三請。師舉
0212b12: 钁。作打勢。頭便走。師召云。來來。頭面首。師云。向後遇
0212b13: 作家。分明舉似。僧後見保福。舉前話。未了。福以手掩
0212b14: 僧口。僧復舉似師。師云。饒伊與麼。也未作家。
0212b15: 師問靈雲。行大事。乞師指南。雲云。浙中米作麼價。
0212b16: 師云。若不是某甲。洎作米價會。
0212b17: 師問風穴。近離甚處。云自離東來。師云。還過小江也
0212b18: 無。云大舸獨飄空。小江無可濟。師云。鏡水秦山。鳥飛
0212b19: 不渡。子莫道聽遺言。云滄溟尚怯艨勢。列漢飛帆
0212b20: 渡五湖。師起拄杖子云。爭柰這箇何。云這箇是甚
0212b21: 麼。師云。果然不識。云出沒卷舒。與師同用。師云。杓卜
0212b22: 聽聲。熟睡饒語。云澤廣藏山。理能伏豹。師云。捨
0212b23: 罪恕。速須出去。云出去即得。便出。到法堂上。云。
0212b24: 行人。因緣未盡善。不可便休。再上方丈。見師。坐次。
0212c01: 穴問訊云。某甲適來。呈騃見。瀆尊顏。伏承和尚
0212c02: 慈悲。未賜罪責。師云。適來言。從東來。豈不是翠巖來。
0212c03: 云雪竇親棲寶蓋東。師云。不逐忘羊狂解息。來這
0212c04: 裏念篇章。云路逢客須呈。不是詩人不詩。師
0212c05: 云。詩速秘。略借看。云首甑人去。師云。不
0212c06: 獨觸風化。亦自顯顢頇。云若不觸風化。爭明古佛心。
0212c07: 師云。何名古佛心。云再許允容。師今何有。師云。東來
0212c08: 衲子。菽麥不分。云只聞不己巳而已巳。何得抑己巳而已巳。師
0212c09: 云。巨浪涌千尋。澄波不離水。云一句截流。萬機寖削。
0212c10: 便作禮。師云。東來衲子。俊哉俊哉。
0212c11: 師問僧。近離甚處。云三峰。師云。夏在甚處。云五峰。師
0212c12: 云。放三十棒。云某甲過在甚麼處。師云。為出一
0212c13: 叢林。入一叢林。
0212c14: 琅覺云。割菜鎌子。
0212c15: 師問僧。近離甚處。云石橋。師云。本分事作麼生。云近
0212c16: 離石橋。師云。我豈不知近離石橋。本分事作麼生。
0212c17: 云。和尚何不領話。師便打。僧云。某甲話在。師云。但
0212c18: 喫棒。我要這話行。
0212c19: 雪竇云。然則倚勢欺人。爭柰事不孤起。這僧若
0212c20: 能慎初護末。棒須是鏡清自喫。
0212c21: 師問僧。門外甚麼聲。云雨滴聲。師云。眾生顛倒。迷己巳
0212c22: 逐物。云和尚作麼生。師云。洎不迷己巳。云洎不迷己巳。意
0212c23: 作麼生。師云。出身猶可易。脫體道應難。
0212c24: 黃龍心云。說易說難。轉見迷己巳。要不迷己巳。如今
0213a01: 喚作甚麼聲。
0213a02: 師問僧。門外甚麼聲。云咬蝦蟆聲。師云。將謂眾生
0213a03: 苦。更有苦眾生。
0213a04: 師住庵時。有一行者。徐徐近前。取拂子。起云。某甲
0213a05: 決定喚這箇。作拂子。庵主喚作甚麼。師云。不可更分
0213a06: 名立字也。者擲下拂子云。著甚死急。
0213a07: 明招代云。敢死喘氣。
0213a08: 僧問。學人未達其源。乞師方便。師云。是甚麼源。云其
0213a09: 源。師云。若是其源。爭受方便。
0213a10: 雪竇云。死水裏浸殺。有甚用處。
0213a11: 侍者隨後問。適來是成褫伊那。師云。無。云不成褫
0213a12: 伊那。師云。無。云和尚尊意如何。師云。一點水墨。兩
0213a13: 處成龍。
0213a14: 雪竇云。猶較些子。雪竇不是減鏡清威光。要與
0213a15: 這僧相見。是甚麼源。其源。三十年後。與三十
0213a16: 棒。
0213a17: 僧問。學人啐。請師。師云。還得活也無。云若不活。遭
0213a18: 人怪笑。師云。也是草裏漢。
0213a19: 雪竇云。衲僧有此奇特事。若有一人半人。互相
0213a20: 平展。古聖也不出來一回。
0213a21: 僧問。聲前絕妙。請師指歸。師云。許由不洗耳。云為甚
0213a22: 麼如此。師云。猶繫在。云某甲只如此。師意又如何。
0213a23: 師云。無端夜來鴈。驚起後池秋。
0213a24: 僧問。新年頭還有佛法也無。師云。有。云如何是新年
0213b01: 頭佛法。師云。元正啟祚。萬物咸新。云謝師答話。師云。
0213b02: 鏡清今日失利。
0213b03: 福州長生皎然禪師凡五師因雪峰。普請次。峰自負
0213b04: 一束藤。路逢一僧。便拋下。僧擬取。被峰一踏踏倒。乃
0213b05: 謂師云。今日踏得這僧快生。師云。和尚須替這僧。入
0213b06: 涅槃堂始得。休去。
0213b07: 雪竇云。長生大似東家人死。西家人助哀。也好
0213b08: 與一踏　白雲端云。雪峰外面贏得五百。家中
0213b09: 失一貫。
0213b10: 有僧問雪峰。如何是第一句。良久。僧舉似師。師云。
0213b11: 此是第二句。峰聞。令僧同師。如何是第一句。師云。蒼
0213b12: 天蒼天。
0213b13: 雪峰問師。光境俱亡。復是何物。師云。放某甲過。有箇
0213b14: 商量。峰云。我放過。作麼生商量。師云。某甲亦放
0213b15: 和尚過。峰深肯之。
0213b16: 玄沙問。我觀如來。前際不來。後際不去。今亦無住。長
0213b17: 老作麼生。師云。放某甲過。有箇道處。沙云。我放過。
0213b18: 作麼生道。師默然。沙云。誰委。師云。和尚不委那。沙
0213b19: 云。情知向鬼窟裏。作活計。
0213b20: 僧問。從上宗乘。如何舉唱。師云。不可為闍梨。荒長
0213b21: 生山也。
0213b22: 福州鼓山神晏禪師凡十一久依雪峰。峰知其緣熟。一
0213b23: 日驀攔扭住云。是甚麼。師當下釋然契悟。但舉手
0213b24: 搖拽而已巳。峰云。子作道理耶。師云。何道理之有。峰撫
0213c01: 而印之。
0213c02: 示眾云。諸和尚盡道。向諸方參學。未審參箇甚麼。學
0213c03: 箇甚麼。還有參得者也無。有即出來。對眾驗看。諸和
0213c04: 尚。為復參禪參道。參佛參法。參毗盧師。法身主。參佛
0213c05: 向上事。涅槃後句。若實參此。得無大妄。喚作望上。心
0213c06: 不息。與諸和尚。了無交涉。
0213c07: 示眾云。大事未辦。宗不通。切忌記持言句。意識裏
0213c08: 作活計。不見道。意為賊。識為浪。盡被漂沉沒溺去。無
0213c09: 自由分。諸和尚。必若大事未辦。不如休去歇去。身心
0213c10: 純靜去好。時中莫駐著事。易得露這箇。是事不得
0213c11: 已巳。相勸之言。古人喚作死馬醫。若是箇漢。向他與麼
0213c12: 道。如同語一般。且諸人分上。作麼生。十二分教。還
0213c13: 用得一字麼。諸方老宿語。還用得一句麼。若十二分
0213c14: 教是。兄弟在阿那箇教裏。若諸方老宿語。當得。兄弟
0213c15: 在阿那句中。所以道。十二分教唱不得。聖凡攝不得。
0213c16: 古今流不得。言教該不得。與麼說話。為刺頭入在教
0213c17: 門裏。且與伊折開。若有箇漢。總未通達箇消息。向伊
0213c18: 與麼道。被伊驀口摑。沸作麼。不可怪得他也。兄弟
0213c19: 大須甄別。莫吉凶不辨。有辨得者。出來。對眾驗看。時
0213c20: 寒。久立。
0213c21: 示眾云。若是靈利底。撩著便休去。似這般底。千里萬
0213c22: 里去也。有甚麼救處。進前退後。納箇如何。醉人相似。
0213c23: 有甚麼衲僧氣息。既然如是。且宗門中事。作麼生。諸
0213c24: 和尚。這裏也須是箇漢。始得。大不容易。兄弟。鼓山不
0214a01: 惜口業。向汝諸人道。不假記一字。亦不用一功。亦不
0214a02: 用眨眼。亦不用呵氣。大坐著。便紹去。諸和尚。且道。
0214a03: 紹甚麼。為復紹佛紹祖。紹禪紹道。紹佛向上事。涅槃
0214a04: 後句。若紹此句。得為大妄。喚作望上心不息。與諸兄
0214a05: 弟。了無交涉。於諸人分上。作麼生紹。普請驗看。是甚
0214a06: 麼。為復是凡是聖。是毗盧師。法身主。在甚麼處居住。
0214a07: 甚麼年中有渠。方圓闊狹。長短大小。試道看。還有絲
0214a08: 髮大物解。蓋覆得麼。還有絲髮許。間隔麼。向阿那裏
0214a09: 抄。向阿那裏寫。諸和尚。與麼顯露。與麼聊要。何不直
0214a10: 下承當取。又更刺剌頭。入他言句裏。意識中學。有甚麼
0214a11: 交涉。不見道。意為賊。識為浪。走作馳求。終無歇分。若
0214a12: 自不具眼。就人揀辨。卷子裏抄。子裏寫。假饒百千
0214a13: 萬句。龍宮海藏。一時吞納。盡是他人。不干自己巳事。亦
0214a14: 喚作識學依通。猶如水母。借蝦為目。無自由分。亦如
0214a15: 盲者辨色。依他語故。實不能辨色之正相。若是學經
0214a16: 律論。自有人在。所以鼓山尋常道。經有經師。律有律
0214a17: 師。論有論師。有函有號。有部有秩。白日明。夜附燈。
0214a18: 燭自有人傳持在。禪師作麼生。還有人道得麼。試出
0214a19: 來道看。時有僧問。如何是目前顯露底機。師云。道甚
0214a20: 麼。僧再問。師喝出去。
0214a21: 示眾云。諸和尚。大凡行。須識辨宗風。莫只是尋言
0214a22: 逐句。無有了期。雪峰和尚道。三世諸佛。不能唱。十二
0214a23: 分教。載不起。所以鼓山道。有一人與麼來。總未曾通
0214a24: 這箇消息。向伊與麼道。被伊把黃泥驀口塞。還怪得
0214b01: 他也無。恐人亂塞人口。所以道。鼓山有不跨石門句。
0214b02: 作麼生道。這裏須是其人。莫亂道。時有僧問。如何是
0214b03: 不跨底事。師拈拂子。驀口打云。還會麼。云不會。師咄
0214b04: 云。汝不是這手。
0214b05: 示眾云。實不敢欺兄弟。亦不敢昧兄弟。然且沒人辨
0214b06: 得。有僧問。從上宗乘。如何舉唱。師便打。僧作禮。擬再
0214b07: 問。師云。老兄不是這手。
0214b08: 示眾云。鼓山門下。不得咳嗽。時有僧。咳一聲。師云。
0214b09: 作甚麼。僧云。傷寒。師云。傷寒即得。
0214b10: 示眾云。若論此事。如一口相似。時有僧問。和尚是
0214b11: 死屍。學人是死屍。如何是師云。拖出這死屍。僧應
0214b12: 諾。歸衣下。束裝便行。師至晚。問首座。問話僧在否。
0214b13: 座云。當時便去也。師云。好與三十棒。
0214b14: 雲居齊云。鼓山拄杖。是賞伊罰伊。具眼者。試商
0214b15: 量看　雪竇云。諸方老宿總道。鼓山失一隻
0214b16: 眼。殊不知。重賞之下。必有勇夫。然雖如是。若子
0214b17: 細撿點來。未免一時埋。
0214b18: 師問僧。直下猶難會。尋言轉見。若論佛與祖。特地
0214b19: 隔天涯。作麼生會。僧無語。後舉問侍者云。某甲不
0214b20: 會。請侍者。代一轉語。侍者云。和尚與麼道。猶隔天涯
0214b21: 在。僧舉似師。師喚侍者來。問為新到代語。是否。云
0214b22: 是。師便打出院。
0214b23: 有一僧。製得雪峰實錄云。師因上堂。良久顧視大眾
0214b24: 云。是甚麼。師問。雪峰只有此語。為當別更有在。僧云。
0214c01: 別更有。師云。案圓也。下山去。
0214c02: 師因囷山同上雪。囷山云。與和尚行。師云。輸也。
0214c03: 明州翠巖令參禪師凡三示眾云。一夏已巳來。為兄弟
0214c04: 東語西話。看我眉毛在麼。
0214c05: 長慶云。生也　雲門云關　保福云。作賊人心
0214c06: 　翠巖芝云。為眾竭力。禍出私門。
0214c07: 僧問。還丹一粒。點鐵成金。至理一言。轉凡成聖。學人
0214c08: 上來。請師一點。師云。不點。云為甚麼不點。師云。恐汝
0214c09: 落在凡聖。云乞師至理。師喚侍者點茶來。
0214c10: 僧問。古人拈槌拂。意旨如何。師云。邪法難扶。問僧
0214c11: 繇為甚麼。寫誌公真不得。師云。作麼生折合。問。嶮惡
0214c12: 道中。以何事為津梁。師云。藥山再三叮囑。
0214c13: 泉州臥龍道溥禪師凡二示眾云。莫道空山無祇待。
0214c14: 便歸方丈。
0214c15: 僧問。初心後學。乍入叢林。方便門中。乞師指示。師敲
0214c16: 門枋。示之。云向上還更有事也無。師云有。云如何是
0214c17: 向上事。師再敲門枋。
0214c18: 越州越山師鼐禪師凡三初謁雪峰。於道染指。後因
0214c19: 閩主請。於清風樓上齋。坐久。舉頭。忽見日光。豁然大
0214c20: 悟。作偈云。清風樓上赴官齋。此日平生眼豁開。方信
0214c21: 普通年遠事。不從忽嶺帶將來。
0214c22: 僧問。如何是佛身。師云。問那箇佛身。云釋迦佛身。
0214c23: 師云。舌覆三千界。
0214c24: 師臨順寂時。示偈云。眼光隨色盡。耳識逐聲消。還源
0215a01: 無別旨。今日與明朝。
0215a02: 安州白兆山志圓禪師凡二僧問。如何是佛法大意。
0215a03: 師云苦。云如何是道。師云普。
0215a04: 玄則問。如何是學人自己巳。師云。丙丁童子來求火。
0215a05: 南嶽金輪可觀禪師凡一師謁雪峰。峰召云。近前來。
0215a06: 師近前。峰與一踏。師即冥契。住後。示眾云。自從一喫
0215a07: 雪峰踏。直至如今眼不開。不知是何境界。
0215a08: 漳州報恩懷嶽禪師凡二僧問。十二時中。如何行履。
0215a09: 師云。動即死。云不動時如何。師云。猶是守古塚鬼。
0215a10: 僧問。如何是學人出身處。師云。有甚麼纏縛汝。云爭
0215a11: 柰出不得何。師云。過在阿誰。
0215a12: 漳州隆壽紹鄉禪師凡一師侍雪峰行次。見風吹芋
0215a13: 葉動。峰指示之。師云。某甲甚生怕怖。峰云。是屋裏
0215a14: 事。怕箇甚麼。師於此有省。
0215a15: 杭州龍華靈照禪師凡一師指半月。問溥上座。那一
0215a16: 片。甚麼處去也。溥云。莫妄想。師云。失一片了也。溥
0215a17: 無對。
0215a18: 洛京南院和尚凡一有一儒士。博古今。呼為張百
0215a19: 會。一日謁師。師問。莫是張百會麼。云不敢。師以手空
0215a20: 中。畫一晝云。會麼。張云不會。師云。一尚不會。甚麼處
0215a21: 得百會來。
0215a22: 太原孚上座凡十初名座主。在楊州光孝。講涅槃經。
0215a23: 有一禪者。阻雪在寺。因往隨喜。講至三因佛性。三德
0215a24: 法身。廣談法身妙理。禪者失笑。孚講罷。請禪者喫茶。
0215b01: 問某甲素志狹劣。依文解義。適蒙見笑。有不到處。伏
0215b02: 望見教。禪者云。實笑座主不識法身。師云。如此解說。
0215b03: 何處不是。云請座主。更說一。師云。法身之理。猶若
0215b04: 太。窮三際。橫十方。彌綸八極。包括二義。隨緣
0215b05: 赴感。靡不周。禪者云。不道座主說得不是。只是說
0215b06: 得法身量邊事。實未識法身在。師云。既然如是。禪者
0215b07: 當為我說。云座主還信否。師云。焉敢不信。云若如是。
0215b08: 座主暫輟講旬日。於室內端坐靜慮盧。心攝念。善惡
0215b09: 諸緣。一時放。師一依所教。從初夜至五更。聞鼓角
0215b10: 聲。忽然契悟。走扣禪者門。禪者問云。誰。師云。某甲。禪
0215b11: 者咄云。教傳持大教。代佛宣揚。夜來為甚麼醉酒
0215b12: 臥街。師云。禪德自來講經。將生身父母鼻孔扭。從
0215b13: 今向去。更不敢如是。禪者云。且去。明日來相見。師即
0215b14: 罷講。謁諸方。
0215b15: 師初到雪峰。纔上法堂。顧視雪峰。便下去。見知事。
0215b16: 雪竇云。一千五百人善知識。被孚老一。便高
0215b17: 降旗。
0215b18: 明日上方丈。作禮云。昨日觸忤和尚。峰云。知是
0215b19: 般事便休。
0215b20: 雪竇云。果然。
0215b21: 後有僧。問雲門。作麼生是觸忤處。門便打。
0215b22: 雪竇云。打得百千萬億箇。有甚麼用處。直須盡
0215b23: 大地人。喫棒。方可扶雪峰。且道。孚上座。具甚
0215b24: 麼眼。
0215c01: 雪峰一日。指日示師。師搖手而去。峰云。不肯老僧
0215c02: 那。師云。和尚搖頭。某甲擺尾。甚麼處是不肯和尚處。
0215c03: 峰云。到別處。也須諱。
0215c04: 雪峰問師。見說臨濟有三句。是否。師云。是。峰云。如何
0215c05: 是第一句。師舉目視之。峰云。此是第二句。如何是第
0215c06: 一句。師叉手而退。深器之。
0215c07: 晏國師問。父母未生前。鼻孔在甚麼處。師云。老兄先
0215c08: 道。晏云。如今生也。鼻孔在甚麼處。師不肯。晏問。汝
0215c09: 作麼生。師云。將扇子來。晏與扇。再徵之。師默致。晏乃
0215c10: 歐師一拳。
0215c11: 師因雪峰。門送晏國師。住鼓山。回至法堂。峰云。一隻
0215c12: 聖箭。射入九重城裏去也。師云。和尚是伊未在。云。
0215c13: 渠是徹底人。師云。若不信。待某甲去。勘過。遂至中
0215c14: 路。便問。師兄向甚麼處去。晏云。九重城裏去。師云。忽
0215c15: 遇三軍圍繞時如何。晏云。他家自有通霄路。師云。恁
0215c16: 麼則離宮失殿去也。晏云。何處不稱尊。師拂袖而歸。
0215c17: 問。如何。師云。好一隻聖箭。折了也。遂舉前話。峰
0215c18: 云。奴奴。渠語在。師云。這老漢。畢竟有鄉情在。
0215c19: 大溈云。此話叢林商量不少。或云。纔問甚麼
0215c20: 處去。這裏便好打。是聖箭折處。或云。忽遇三軍
0215c21: 圍繞時如何。亦好打。是聖箭折處。如斯理論。非
0215c22: 唯瞞他。亦乃自瞞。會麼。相如奪得連城璧。秦主
0215c23: 安然致太平。
0215c24: 保福簽瓜次。見師。乃問。道得即與汝瓜喫。師云。把將
0216a01: 來。福度一片與師。師接得便去。
0216a02: 雪竇云。雖是死。解弄也活。且道。誰是好手者。
0216a03: 試請辨看。
0216a04: 師到投子。子問。久響太原孚上座。莫便是麼。師作掌
0216a05: 勢。子云。也是老僧招得。師便出。子云。且聽諸方斷看。
0216a06: 師回首。子便打。
0216a07: 玄沙云。莫是投子。招得麼。
0216a08: 僧問。如何是觸目菩提。師踢狗子。作聲走。僧罔措。師
0216a09: 云。小狗子。不消一踢。
0216a10: 師在雪峰。有大聲譽。後歸楊州。陳尚書。留在宅供養。
0216a11: 一日謂尚書云。來日講一大涅槃經。報答尚書。書
0216a12: 次日致齋。煎茶畢。師遂陞座。良久。揮尺一下云。如是
0216a13: 我聞。乃召尚書。書應諾。師云。一時佛在。乃脫去。
0216a14: 
0216a15: 聯燈會要卷第二十四
