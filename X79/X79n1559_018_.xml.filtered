0399b12: 
0399b13: 
0399b14: 嘉泰普燈錄卷第十八
0399b15: 
0399b16: 平江府報恩光孝禪寺臣僧　正受　編
0399b17: 南嶽第十六世臨濟十二世楊岐五世
0399b18: 徑山大慧普覺宗杲禪師法嗣
0399b19: 福州西禪懶庵鼎需禪師長樂人。族林氏。幼舉進士。
0399b20: 有聲。年二十五。因讀遺教經。忽曰。幾為儒冠誤。欲去
0399b21: 家。母難之以親迎在期。師乃絕之曰。夭桃紅杏。一時
0399b22: 分付春風。翠竹黃華。此去永為道伴。竟依保壽樂禪
0399b23: 師為比丘。探賾方外。踰十年歸里。庵于窮谷之麓。佛
0399b24: 心挽師出山。首眾于鹿溪。紹興初。大惠來洋嶼。師謁
0399c01: 之。一日。入室。惠問。內不放出。外不放入。正恁麼時如
0399c02: 何。師即大徹。慧曰。此正是汝放身命處。未幾。慧移小
0399c03: 溪。令分座。由是得聲。泉守請開法延福。後退處洋嶼。
0399c04: 八年。挽居東．西禪。　上堂曰。太挂。用顯吾宗。按
0399c05: 坐神威。如何近傍。縱具迴天轉地。電卷星馳底手段。
0399c06: 要且不堪勍敵。而今還有別休咎者麼。便請從東過
0399c07: 西。不妨水雲自若。如其稍涉遲回。直是一槌粉碎。喝
0399c08: 一喝。下座。　上堂。懶翁懶中懶。最懶懶說禪。亦不重
0399c09: 自己巳。亦不重先賢。又誰管你地。又誰管你天。物外翛
0399c10: 然無箇事。日上三竿猶更眠。　上堂。眾方集定。師曰。
0399c11: 靈利人不勞再舉。便下座。　元宵上堂。心如皎月連
0399c12: 天照。性似寒潭徹底清。無價夜光人不識。夢中度
0399c13: 幾千春。拂子曰。阿呵呵。燈光王如來向這拂子頭
0399c14: 上放大光明。照大千界。未審諸人還見麼。若也見得。
0399c15: 青春無度。若也未見。有眼如盲。見與不見。拈放一
0399c16: 邊。忽若毗嵐風起。驟雨傾盆。正恁麼時。且道燈光王
0399c17: 如來在甚麼處。喝一喝。曰。莫瞌睡好。　上堂。舉。僧問
0399c18: 趙州。如何是古人言。州云。諦聽。諦聽。師曰。諦聽即不
0399c19: 無。切忌喚鐘作甕。　僧問。釋迦彌勒猶是他奴。未審
0399c20: 他是阿誰。曰。明破即不堪。　開堂日。僧纔出。師曰。住。
0399c21: 住。今日不答話。僧擬進語。師喝曰。退後。退後。不堪為
0399c22: 種草。　問。幽鳥語喃喃。辭雲入亂峰時如何。曰。暗寫
0399c23: 愁寄與誰。云。恁麼則不離當處常湛然。即知君
0399c24: 不可見。曰。莫沸。　室中問僧。萬法歸一。一歸何處。
0400a01: 云。新羅國裏。曰。我在青州作一領布衫重七斤。云。
0400a02: 今日親見趙州。曰。前頭見。後頭見。僧乃作斫額勢。師
0400a03: 曰。上座其處人。云。江西。曰。因甚麼來這裏納敗闕。
0400a04: 僧擬議。師便打。紹興癸酉七月望。陞堂。勉眾激礪凡
0400a05: 數百言。翌日。語門弟子。吾世緣盡矣。遂書曰。十四十
0400a06: 五。明明已巳露。更問如何。西天此土。囑首座安永曰。汝
0400a07: 善保任。努力為人。言畢而逝。世壽六十有二。僧臘三
0400a08: 十有七。
0400a09: 福州東禪蒙庵思嶽禪師事敘未見入院。上堂曰。大地
0400a10: 茫茫。恁麼廣闊。窮山漠漕。隨分幽深。為衲僧法戰之
0400a11: 場。報佛祖冤讎之處。盡力道得。一棒一條痕。盡力道
0400a12: 不得。一掌一手血。如以眼見。則復耳聞。如以心知。則
0400a13: 復智證。是故謂之智證三昧。亦是文殊普賢大人境
0400a14: 界。若也於此共相委悉。大千沙界一毫收。百億毛頭
0400a15: 輥繡毬。直是通身還有眼。不風流處也風流。　上堂。
0400a16: 蛾羊蟻子。說一切法。墻壁瓦礫。現無逿身。見處既精
0400a17: 明。聞中必透脫。所以雪峰和尚凡見僧來。輥出三箇
0400a18: 木毬。如弄雜劇相似。賢沙便作斫牌勢。卑末謾道將
0400a19: 來。普賢今日謗古人。千佛出世不通懺悔。這裏有人
0400a20: 謗普賢。定入舌地獄。且道謗與不謗者是誰。心不
0400a21: 負人。面無慚色。　上堂。達磨來時。此土皆知梵語。及
0400a22: 乎去後。西天悉會唐言。若論直指人心。見性成佛。大
0400a23: 似羊挂角。獵犬尋蹤。一意乖。萬言無用。可謂來
0400a24: 時他笑我。不知去後我笑他。唐言梵語親分付。自古
0400b01: 齊僧怕夜茶。　上堂。臘月初。歲云徂。黃河凍已巳合。深
0400b02: 處有嘉魚。活鱍鱍。跳不脫。又不能相煦以濕。相濡以
0400b03: 沫。慚愧菩薩摩訶薩。春風幾時來。解此黃河凍。令魚
0400b04: 化作龍。直透桃華浪。會即便會。癡人面前且莫說夢。
0400b05: 　上堂。即心即佛。非心非佛。不是心。不是佛。不是物。
0400b06: 通身無影象。界不曾藏。喚作一物即不中。敢保老
0400b07: 兄未徹在。恁麼說話。開人眼。瞎人眼。若也不會。天寒
0400b08: 日短。三人共兩。且道為諸人說。對古人話。還會麼。
0400b09: 禮繁即亂。　上堂。二祖償宿債。萬法絕對待。一心無
0400b10: 礙。浮山有九帶。十方空圓陀陀。無量法門百雜
0400b11: 碎。若言其有。非內非外。若言其無。無在不在。智與理
0400b12: 冥。境與神會。如牛拽磨。似水打碓。三千里外逢人東
0400b13: 倒西儡。十字街頭遇賤則貴。還會也無。蘇噓蘇嚧。
0400b14: 　上堂。僧問。如何是初日分以恒河沙等身布施。曰。從
0400b15: 苗辨地。因語識人。云。如何是中日分復以恒河沙等
0400b16: 身布施。曰。築著磕著。云。如何是後日分亦以恒河沙
0400b17: 等身布施。曰。向下文長。付在來日。復曰。一轉語如天
0400b18: 普蓋。似地普擎。一轉語舌頭不出口。一轉語且喜沒
0400b19: 交涉。要會麼。慚愧。世尊面赤。不如語直。大小嶽上座。
0400b20: 口似磉盤。今日為這問話僧講經。不覺和注一時
0400b21: 說破。便下座。
0400b22: 泉州教忠晦庵彌光禪師閩之長樂人。族李氏。兒時
0400b23: 寡言笑。聞梵唄則喜。十五依幽巖文慧禪師。十八圓
0400b24: 頂。猶喜閱群書。一日。曰。既剃髮染衣。當期悟徹。豈醉
0400c01: 於俗典耶。遂出嶺。謁圓悟禪師於雲居。次參黃檗祥．
0400c02: 高庵悟。機語皆契。以淮楚盜起。歸謁佛心。會大慧寓
0400c03: 廣。因往從之。慧謂曰。汝在佛心處所得者。試舉一二
0400c04: 看。師舉。佛心上堂。拈普化公案云。佛心即不然。總不
0400c05: 恁麼來時如何。劈脊便打。從教界分身。慧曰。汝意
0400c06: 如何。云。某不肯他。後頭下箇注。慧曰。此正是以病
0400c07: 為法。師毅然無信可意。慧曰。汝但揣摩看。師竟以為
0400c08: 不然。經旬。因記海印信禪師拈曰。雷聲浩大。雨點全
0400c09: 無。始無滯。趨告慧。慧以舉道者見瑯并賢沙未徹
0400c10: 語詰之。師對已巳。慧笑曰。雖進得一步。只是不著所在。
0400c11: 如人斫樹。根下一刀。則命根斷矣。汝向枝上斫。其能
0400c12: 斷命根乎。今諸方浩浩說禪者。見處總如此。何益於
0400c13: 事。其榻岐正傳。三四人而已巳。師慍而去。翌日。慧問。汝
0400c14: 還疑否。云。無可疑者。曰。只如古人相見。未開口時。已巳
0400c15: 知實。或聞其語。便識淺深。此理如何。師悚然汗下。
0400c16: 莫知所詣。慧令究有句無句。慧過雲門庵。師侍行。一
0400c17: 夕。問曰。某到這裏。不能得徹。病在甚處。慧曰。汝病最
0400c18: 癖。世醫拱手。何也。別人死了活不得。汝今活了未曾
0400c19: 死。要到大安樂田地。須是死一回始得。師疑之愈深。
0400c20: 後入室。慧問。喫粥了也。洗盂了也。去藥忌。道將
0400c21: 一句來。云。裂破。慧震威喝曰。你又說禪也。師大悟。慧
0400c22: 撾鼓告眾曰。龜毛拈得笑咍怡。一擊萬重關開。慶
0400c23: 快平生在今日。孰云千里賺吾來。師亦以頌呈之曰。
0400c24: 一拶當機怒雷吼。驚起須彌藏北斗。洪波浩渺浪滔
0401a01: 天。拈得鼻孔失口。邵武黃端夫創庵。乞師住持。留
0401a02: 二年。東歸分座於鼓山。參政李公邴以教忠迎開法。
0401a03: 閱十年。移龜山。　上堂曰。有句無句。如藤倚樹。放憨
0401a04: 作麼。及至樹倒藤枯。句歸何處。情知汝等諸人卒討
0401a05: 頭鼻不著。為甚麼如此。只為分明極。令所得遲。
0401a06: 　上堂。夢幻空華。何勞把捉。得失是非。一時放。擲拂
0401a07: 子曰。山僧今日已巳是放下了也。汝等諸人又作麼生。
0401a08: 復曰。侍者。收取拂子。　上堂。卓拄杖。喝一喝。曰。不是
0401a09: 坐來頻勸酒。自從別後見君稀。便下座。　上堂。一物
0401a10: 不將來。兩肩擔不起。直下便承當。坐在屎窖裏。還有
0401a11: 獨脫出來底麼。設有。也是黃龍精。　僧問。文殊為甚
0401a12: 麼出女子定不得。曰。山僧今日困。云。罔明為甚麼
0401a13: 出得。曰。令人疑著。云。恁麼則擘開華嶽千峰秀。放出
0401a14: 黃河一派清。曰。一任卜度。　問。如何是向上事。曰。七
0401a15: 十三八十四。師住龜山歲餘。以疾歸雲門庵。紹興乙
0401a16: 亥二月八日。剃沐更衣。告眾右而逝。十五日。闍維。
0401a17: 獲設利五色。門人慧空頂歸教忠。六月八日。建塔于
0401a18: 山之陽。
0401a19: 福州玉泉曇懿禪師久依圓悟。自謂不疑。紹興初。
0401a20: 出住興化祥雲。法席頗賸。大慧入閩。知其所見未諦。
0401a21: 致書令來。師遲遲。慧小參。且痛斥。仍榜告四眾。師不
0401a22: 得已巳。破夏謁之。慧鞫其所證。既而曰。汝恁麼見解。敢
0401a23: 嗣圓悟老人耶。師退院親之。一日。入室。慧問。我要箇
0401a24: 不會禪底做國師。師云。我做得國師去也。慧喝出。居
0401b01: 無何。語之曰。香嚴悟處不在擊竹逿。俱胝得處不在
0401b02: 指頭上。師乃頓明。後住玉泉。為慧拈香。繼省慧於小
0401b03: 溪。慧陞座。舉。雲門一日拈拄杖示眾曰。凡夫實謂之
0401b04: 有。二乘析謂之無。緣覺謂之幻有。菩薩當體即空。衲
0401b05: 僧見拄杖。但喚作拄杖。行但行。坐但坐。總不得動著。
0401b06: 慧曰。我不似雲門老人。將空。剜窟寵。驀拈拄杖曰。
0401b07: 拄杖子不屬有。不屬幻。不屬空。卓一下。曰。凡夫．二乘．
0401b08: 緣覺．菩薩。盡向這裏。各隨根性。悉得受用。唯於衲僧
0401b09: 分上。為害為冤。要行不得行。要坐不得坐。進一步。則
0401b10: 被拄杖子迷路頭。退一步。則被拄杖子穿鼻孔。
0401b11: 只今莫有不甘底麼。試出來與拄杖子相見。如無。來
0401b12: 年更有新條在。惱亂春風卒未休。正當恁麼時合作
0401b13: 麼生。下座。煩玉泉為眾拈出。師登座。敘謝畢。遂舉前
0401b14: 話。曰。適來堂頭和尚恁麼批判。大似困魚止濼。病鳥
0401b15: 棲蘆。若是玉泉即不然。拈挂杖曰。拄杖子能有．能無．
0401b16: 能幻．能空。凡夫．二乘．緣覺．菩薩。卓一下。曰。向這裏百
0401b17: 雜碎。唯於衲僧分上。如龍得水。似虎靠山。要行便行。
0401b18: 要坐便坐。進一步。則乾坤震動。退一步。則草偃風行。
0401b19: 且道不進不退一句作麼生道。良久。曰。閑持經卷倚
0401b20: 松立。笑問客從何處來。下座。舉眾拜之或出圓悟下。
0401b21: 饒州薦福悟本禪師江之湖口人。初住山。　上堂
0401b22: 曰。高揖釋迦。不拜彌勒者。與三十拄杖。何故。為他只
0401b23: 會步步登高。不會從空放下。東家牽犁。西家拽杷者。
0401b24: 與三十拄杖。何故。為他只會從空放下。不會步步登
0401c01: 高。山僧恁麼道。還有過也無。眾中莫有點檢得出者
0401c02: 麼。若點檢得出。須彌南畔。把手共行。若點檢不出。布
0401c03: 袋裏老。雖活如死。　上堂。釋迦掩室於摩竭。淨名
0401c05: 雨華。大眾。這一隊不唧漢。無端將祖父田園私地
0401c06: 結契。一時華擘了也。致令後代兒孫。千載之下。上無
0401c07: 片瓦遮頭。下無卓錐之地。博山當時若見。十字路頭
0401c08: 掘箇無庭坑。喚來一時埋。免見遞相鈍置。何謂如
0401c09: 此。不見道。家肥生孝子。國有謀臣。
0401c10: 福州西禪此庵守淨禪師敘語未詳上堂曰。談玄說妙。
0401c11: 撒屎撒尿。行棒行喝。將鹽止渴。立主立賓。華擘宗乘。
0401c12: 設或總不恁麼。又是鬼窟裏坐。到這裏。山僧已巳是打
0401c13: 退鼓。且道諸人尋常心憤憤。口悱悱。合作麼生。莫將
0401c14: 閑學解。埋沒祖師心。　上堂。坐斷毗盧頂。須是沒
0401c15: 量大人。若是沒量大人。不坐毗盧頂。　上堂。若也
0401c16: 單明自己巳。不悟目前。此人有眼無足。若也只悟目前。
0401c17: 不明自己巳。此人有足無眼。直得眼足相資。如車二輪。
0401c18: 如鳥二翼。正好勘過了打。　上堂。今朝臘月九。窮漢
0401c19: 外邊走。雖然不還家。是他好手。既是不還家。因甚
0401c20: 麼道他好手。陋巷不騎金色馬。回途著破襴衫。
0401c21: 　上堂。九夏炎炎大熱。木人汗流不輟。夜來一兩便
0401c22: 。莫道山僧不說。以拂子擊禪床。下坐。　上堂。若欲
0401c23: 正提綱。直須大地荒。欲來衝雪刃。未免露鋒鋩。當恁
0401c24: 麼時。釋迦老子出頭不得即不問。你諸人只如馬鐙
0402a01: 裏藏身。又作麼生話會。　上堂。道是常道。心是常心。
0402a02: 汝等諸人聞山僧恁麼道。便云我會也。大盡三十日。
0402a03: 小盡二十九。頭上是天。下是地。耳裏聞聲。鼻裏出
0402a04: 氣。忽若四大海水在你頭上。毒穿你眼睛。蝦蟆入
0402a05: 你鼻孔。又作麼生。　上堂。文殊普賢談理事。臨濟德
0402a06: 山行棒喝。東禪一覺到天明。偏愛風從處發。咄。
0402a07: 　上堂。佛祖頂上。有破天大路。未透生死關。如何敢
0402a08: 進步。進步不進步。大千沒遮護。一句絕言詮。那吒擎
0402a09: 鐵柱。　開堂日。拈香罷。師就座。南堂和尚白槌云。法筵
0402a10: 龍象眾。當觀第一義。師隨聲便喝曰。此是第幾義。久
0402a11: 參先德。已巳辨來端。後學有疑。何妨請問。僧問。阿難問
0402a12: 迦葉。世尊傳金襴外。別傳何物。迦葉喚阿難。阿難應
0402a13: 諾。未審此意如何。曰。切忌動著。云。只如迦葉道。倒
0402a14: 門前剎竿著。又作麼生。曰。石牛橫古路。云。只如和尚
0402a15: 於佛日處。還有這箇消息也無。曰。無這箇消息。云。爭
0402a16: 奈定光金地遙招手。智者江陵暗點頭。曰。莫將庭際
0402a17: 。輕比路傍蒿。僧禮拜。師乃曰。定光金地遙招手。智
0402a18: 者江陵暗點頭。已巳是白雲千萬里。那堪於此未知休。
0402a19: 設或於此便休去。一場狼藉不少。還有檢點得出者
0402a20: 麼。如無。山僧今日失利。　問。佛佛授手。祖祖相傳。未
0402a21: 審傳箇甚麼。曰。速禮三拜。　問。永嘉道。不見一法即
0402a22: 如來。方得名為觀自在。此意如何。曰。獼猴弄黐膠。云。
0402a23: 千江有水千江月。萬里無雲萬里天。曰。胡猻繫露柱。
0402a24: 問。不施寸刃。請師相見。曰。逢強即弱。云。何得埋兵掉
0402b01: 。曰。只為闍梨寸刃不施。云。未審向上還有事也無。
0402b02: 曰。有。云。如何是向上事。曰。敗將不斬。　問。古佛堂前。
0402b03: 甚麼人先到。曰日。無眼村翁。云。未審如何趣向。曰。楖栗
0402b04: 橫擔。
0402b05: 建寧府開善密庵道謙禪師本郡人遺其氏。具戒。游東
0402b06: 都。於圓悟會中師事大慧。迨慧補徑山。師侍行。未幾。
0402b07: 遣之零陵。致訊紫巖居士。於中途然契悟。既回。慧
0402b08: 特為印可。歸隱仙州山。四眾雲集。法席鼎盛。寶學劉
0402b09: 公彥脩請居開善。　上堂曰。去年也有箇六月十五。
0402b10: 今年也有箇六月十五。去年六月十五。少今年六
0402b11: 月十五。今年六月十五。多去年六月十五。多處不
0402b12: 用減。少處不用添。既不用添。又不用減。則多處多用。
0402b13: 少處少用。乃喝一喝。曰。是多。是少。良久。曰。箇中消息
0402b14: 子。能有幾人知。　上堂。洞山麻三斤。將去無星秤子
0402b15: 上定過。每一斤恰有一十六兩二百錢重。更不少一
0402b16: 釐。正與趙州殿裏底一般。只不合被大愚鋸解秤鎚。
0402b17: 教人理會不得。如今若要理會得。但問取雲門乾
0402b18: 屎橛。　上堂。有句無句。如藤倚樹。撞倒燈籠。打破露
0402b19: 拄。佛殿奔忙。僧堂回顧。子細看來。是甚家具。咄。只堪
0402b20: 打老鼠。　上堂。諸人從僧堂裏恁麼上來。少間。從法
0402b21: 堂頭恁麼下去。並不曾差了一步。因甚麼不會。良
0402b22: 久。曰。只為分明極。翻令所得遲。　上堂。舉。馬大師道。
0402b23: 即心即佛。師曰。錯。又道。非心非佛。師曰。錯。南泉道。不
0402b24: 是心。不是佛。不是物。師曰。錯。若人破得此三箇硬塞。
0402c01: 許他參學中著得箇眼。其或未然。毗嵐風忽起。驚著
0402c02: 梵王睡。
0402c03: 慶元府育王大圓遵璞禪師長溪人。幼同玉泉懿問
0402c04: 道圓悟數載。建炎初還里。佐懿於莆中祥雲。紹興甲
0402c05: 寅春。大慧居洋嶼。師往訊之。入室次。慧問三聖．興化
0402c06: 出不出。為人不為人話。你道這兩箇老漢還有出身
0402c07: 處也無。師於慧膝上打一拳。慧曰。只你這一拳。為三
0402c08: 聖出氣。為興化出氣。速道。速道。師擬議。慧便打。復謂
0402c09: 曰。你第一不得忘了這一棒。後因慧室中問僧曰。德
0402c10: 山見僧入門便棒。臨濟見僧入門便喝。雪峰見僧入
0402c11: 門便道是甚麼。睦州見僧便道現成公案放你三十
0402c12: 棒。你道這四箇老漢還有為人處也無。僧云。有。慧曰。
0402c13: 劄。僧擬議。慧便喝。師聞。遽領微旨。大慧欣然許之出世
0402c14: 機語未見。
0402c15: 溫州鴈山能仁枯木祖元禪師七閩長樂人。族林氏。
0402c16: 初謁雪預。次依佛心才。皆已巳機喫。及親大慧於雲
0402c17: 門庵。夜坐次。睹僧剔燈。始棄前證。有偈曰。剔起燈來
0402c18: 是火。歷劫無明照破。歸堂撞見聖僧。幾乎對面蹉過。
0402c19: 不蹉過。是甚麼。十五年前奇特。依前只是這箇。慧亦
0402c20: 以偈贈之曰。萬仞崖頭解放身。起來依舊惺惺。飢
0402c21: 餐渴飲渾無事。那論昔人非昔人。紹興己已巳春。出住
0402c22: 能仁。　上堂曰。有佛處不得住。踏著秤鎚硬似鐵。無
0402c23: 佛處急走過。下草深三尺。三千里外逢人不得錯
0402c24: 舉。北斗挂須彌。恁麼則不去也。棒頭挑日月。摘楊華。
0403a01: 摘楊華。眼裏瞳人著繡靴。卓拄杖。下座。　上堂。觀音
0403a02: 菩薩買胡餅。放下是饅頭。雲門大師只見錐頭利。
0403a03: 不見鑿頭方。能仁即不然。初三十一。　上堂。鴈山枯
0403a04: 木實頭禪。不在尖新語句邊。背手忽然摸得著。長鯨
0403a05: 吞月浪滔天。
0403a06: 江州東林卍庵道顏禪師潼川飛烏人。族鮮于氏。世
0403a07: 為名儒。少依淨安諫律師。試經得度。與正聱頭結友
0403a08: 南遊。凡名緇宿衲無不扣見。唯疑圓悟門庭不類諸
0403a09: 方悟時住金山。師親之。無所投。一日。浣衣次。忽有得。乃曰。
0403a10: 天知地知。你知我知。更莫漏泄天機。往悟傍。將述所
0403a11: 證。悟不顧。異日見之。詬曰。汝以學解自負。意氣凌人。
0403a12: 臘月三十日能自負否。師慚汗俛首。悟復謂曰。儕輩
0403a13: 中如杲者即大慧。汝當就其磨礱。師益不悅。悟還蜀。師
0403a14: 願侍行。悟曰。不可。我囑汝依杲。汝欲決擇大事。詎
0403a15: 宜以閑氣介中耶。仍以書致慧曰。顏川彩繪已巳畢。
0403a16: 但欠點眼耳。他日嗣其後。未可量也。久之。慧奉　旨
0403a17: 住徑山。師趨謁。質疑朝夕。方大契悟。分座接納。會正
0403a18: 歸住雲頂。邀師西還。正遷無為。命繼席次。徙下山．薦
0403a19: 福及報恩．白楊。晚居東林。　上堂曰。一葉落。天下秋。
0403a20: 一塵起。大地收。鳥窠吹布毛。便有人悟去。今時學者
0403a21: 為甚麼大識自己巳。良久。曰。莫錯怪人好。　上堂。欲
0403a22: 識諸佛心。但向眾生心行中識取。欲識常住不凋性。
0403a23: 但向萬物遷變處會取。還識得麼。欲得不招無間業。
0403a24: 莫謗如來正法輪。　上堂。諸人知處。良遂總知。良遂
0403b01: 知處。諸人不知。作麼生是良遂知處。乃曰。鸕語。
0403b02: 上堂。仲冬嚴寒。三界無安。富者快樂。貧者饑寒。不識
0403b03: 玄旨。錯認定盤。何也。牛頭安尾上。北斗面南看。　上
0403b04: 堂。一滴滴水。一滴滴凍。天寒人寒。風動幡動。雲門扇
0403b05: 子跳上三十三天。築著帝釋鼻孔。東海鯉魚打一
0403b06: 棒。雨似盆傾。不出諸人十二時中尋常受用。　上堂。
0403b07: 元已巳過。化主出門。六比丘。各從其類。此眾無復
0403b08: 枝葉。純有貞實。如是增上慢人。退亦佳矣。麒麟不為
0403b09: 瑞。鸑鷟不為榮。麥秀兩岐。禾登九穗。總不消得。但願
0403b10: 官中無事。林下棲禪。水牯牛飽臥斜陽。擔板漢清貧
0403b11: 長樂。粥足飯足。俯仰隨時。籠不亂攙匙。老鼠不
0403b12: 甑箄。山家活計。淡薄長情。不敬功德天。誰嫌黑暗女。
0403b13: 有智主人。二俱不受。良久。曰。君子愛財。取之以道。
0403b14: 　上堂。去年寒食後。今年寒食前。日日是好日。不是正
0403b15: 中偏。　上堂。客舍久留連。家鄉夕照邊。簷懸三月雨。
0403b16: 水沒兩湖蓮。鑊漏燒燈盞。柴生滿煙。已巳忘南北念。
0403b17: 入望盡平川。　上堂。向上一竅。八面玲瓏。覿面一機。
0403b18: 全身擔荷。是則金難掩。非則玉石俱焚。擬議不來。
0403b19: 銀山粉碎。總不恁麼。又且如何。是非不挂孃生口。自
0403b20: 有旁人話短長。　上堂。一塵起。大地收。一葉落。天下
0403b21: 秋。甲巳之年丙作首。乙庚之歲戊為頭。　上堂。栴檀
0403b22: 林。無雜樹。鬱密深沉師子住。所以栴檀叢林栴檀圍
0403b23: 繞。荊棘叢林荊棘圍繞。一人為主。兩人為伴。成就萬
0403b24: 億國土。士農工商。若夜叉。若羅剎。見行魔業。優哉游
0403c01: 哉。聊以卒歲。　僧問。香嚴上樹話。意旨如何。曰。描不
0403c02: 成。不就。云。李陵雖好手。爭奈陷番何。曰。甚麼處去
0403c03: 來。　問。如何是佛。曰。汝是元固。僧近前云。喏。喏。師曰。
0403c04: 無襠。無口。　問。如何是佛。曰。誌公和尚。云。學人
0403c05: 問佛。何故答誌公和尚。曰。誌公不是閑和尚。云。如何
0403c06: 是法。曰。黃絹幼婦。外孫臼。云。是何章句。曰。絕妙好
0403c07: 辭。云。如何是僧。曰。釣魚船上謝三即。云。何不直說。曰。
0403c08: 賢沙和尚。云。三寶已巳蒙師指示。向上宗乘事若何。曰。
0403c09: 王喬詐仙得仙。僧呵呵大笑。師乃叩齒。隆興甲申五
0403c10: 月二十三日。辭道俗。示寂於昭覺。火浴後。設利甚
0403c11: 富。歸葬雲頂。壽七十一。臘五十四。
0403c12: 潭州大溈寶禪師上堂曰。喚作竹篦則觸。不喚作
0403c13: 竹篦則背。直須師子人。莫學韓逐塊。阿呵呵。會
0403c14: 不會。金剛下鐵崑崙。捉得明州憨布袋。　上堂。千
0403c15: 般言。萬種喻。只要教君早回去。夜來一片黑雲生。莫
0403c16: 教錯山前路。咄。
0403c17: 真州靈巖東庵了性禪師上堂曰。勘破了也。放過
0403c18: 一著。是衲僧破草鞋。現修羅相。作女人拜。是野狐精
0403c19: 魅。打箇圓相。空裏下一點。是小兒伎倆。攔腮贈掌。
0403c20: 拂袖便行。正是業識茫茫。無本可據。直饒向黑豆未
0403c21: 生已巳前一時坐斷。未有喫靈巖拄杖分。敢問大眾。且
0403c22: 道為人節文在甚麼處。還相委悉麼。自從春色來嵩
0403c23: 少。三十六峰青至今。　上堂。一葦江頭楊柳春。波心
0403c24: 不見昔時人。雪庭要識安心土。鼻孔依前塔上脣。
0404a01: 起拂子曰。祖師來也。還見麼。若也見得。即今薦取。其
0404a02: 或未然。此去西天路。迢迢十萬餘。　僧問。人天交接。
0404a03: 如何開示。曰。金剛手裏八棱棒。云。忽被學人橫穿凡
0404a04: 聖。擊透玄關時又作麼生。曰。海門橫鐵柱。　問。如何
0404a05: 是獨露身。曰。壯丹華下睡兒。
0404a06: 建康府蔣山一庵善直禪師德安雲夢人。初住白兆。
0404a07: 次居保寧蔣山。　上堂曰。諸佛不曾出世。人人鼻孔
0404a08: 遼天。祖師不曾西來。箇箇壁立千仞。高揖釋迦。不拜
0404a09: 彌勒。理合如斯。坐斷千聖路頭。獨步大千沙界。不為
0404a10: 分外。若向諸佛出世處會得。祖師西來處承當。自救
0404a11: 不了。一生受屈。莫有大丈夫承當大丈夫事者麼。出
0404a12: 來與保寧爭交。其或未然。不如拽破好。便下座。師每
0404a13: 以安州人解廝撲之語示眾。
0404a14: 州萬壽自護禪師上堂曰。古者道。若人識得心。
0404a15: 大地無寸土。萬壽即不然。若人識得心。未是究竟處。
0404a16: 且那裏是究竟處。拈拄杖。卓一下。曰。甜瓜徹蔕甜。苦
0404a17: 瓠連根苦。
0404a18: 潭州大溈了庵景暈禪師上堂曰。雲門一曲。臘月
0404a19: 二十五。瑞雪飄空。積滿江山塢。峻嶺寒梅華正吐。手
0404a20: 把須彌槌。笑打空鼓。驚起驕梵提。冷汗透身如
0404a21: 雨。忿怒阿脩羅王。握拳當問云。畢竟是何宗旨。咄。
0404a22: 少室前亦曾錯舉。
0404a23: 臨安席靈隱誰庵了演禪師上堂曰。面門拶破。天
0404a24: 地懸殊。打透牢關。白雲萬里。饒伊兩頭坐斷。別有轉
0404b01: 身。三生六十劫也未夢見在。喝一喝。下座。
0404b02: 泰州光孝草庵致遠禪師上堂。舉女子出定。乃曰。
0404b03: 從來打鼓弄琵琶。須是相逢一會家。佩玉鳴鸞歌舞
0404b04: 罷。門前依舊夕陽斜。
0404b05: 建寧府竹原宗元庵主郡之建陽人。族連氏。少號儒
0404b06: 林秀傑。年二十八。悟世假。乃禮西道聳。舍縫腋
0404b07: 而緇之。徑趨大惠。入室次。慧舉巖頭見德山語問之。
0404b08: 師所疑頓釋。久之。分座西禪。丞亟相張公浚師三山以
0404b09: 數院迎居。不就。歸舊里。結茆號眾妙園。宿衲皆集。士
0404b10: 夫交請開法。一無所從。　示眾曰。若究此事。如失
0404b11: 匙相似。只管尋來尋去。忽然撞著。噁。在這裏。開箇
0404b12: 了。便見自家庫藏。一切受用無不具足。不假他求。
0404b13: 別有甚麼事。　示眾。諸方為人抽釘楔。我這裏為
0404b14: 人漆釘著楔。諸方為人解黏去縛縳。我這裏為人加繩
0404b15: 加索了。送向深潭裏。待他自去理會。　示眾。主法之
0404b16: 人。氣吞宇宙。為大法王。若是釋迦老子．達磨大師出
0404b17: 來。也教伊叉手向我背後立地。直得寒毛卓堅。亦未
0404b18: 為分外。　一日。舉。世尊生下。一手指天。一手指地。云。
0404b19: 天上天下。唯我獨尊。乃曰。見怪不怪。其怪自壞。淳
0404b20: 丙申十月初。為眾普說。勉勵學者。修書別知己巳。復遺
0404b21: 囑訓諸徒。至初十。揮偈而寂。闍維。設利盈溢。斂歛遺骨
0404b22: 窆于園之右崗。壽七十七。夏五十。
0404b23: 近禮侍者三山人也。侍大慧最久。默究竹篦話。無
0404b24: 所入。一日。入室罷。求指示。慧曰。你是福州人。我說箇
0404c01: 喻向你。如將名品枝和皮一時剝了。以手送在
0404c02: 你口裏。只是你不解吞。禮不覺失笑曰。和尚吞即
0404c03: 禍事。後問禮。前日吞了底枝。只是你不知滋味。禮
0404c04: 曰。若知滋味。轉見禍事。
0404c05: 溫州淨居尼妙道世居延平。尚書黃公裳之女也。幼
0404c06: 絕嗜好。每夜坐忘身。父伺其言。用無少隙。積二十年。
0404c07: 授以僧服。謁諸名宿。時大慧來居洋嶼。道即之。值
0404c08: 慧為眾入室問僧。不是心。不是佛。不是物。是箇甚麼。
0404c09: 道聞。頓領厥旨。慧可之。守以福興盡禮迎補。遷後
0404c10: 毗陵資聖。徙淨居。慧之法嗣始自道也。　開堂日。乃
0404c11: 曰。問話且止。直饒有傾湫之辯。倒嶽之機。衲僧門下
0404c12: 一點用不著。且佛未出世時。一事全無。我祖西來。便
0404c13: 有許多建立。列剎相望。星分派列。以至今日。累及兒
0404c14: 孫。遂使山僧於人天大眾前。無風起浪。向第二義門
0404c15: 通箇消息。語默該不盡底。彌大方。言詮說不及處。
0404c16: 周沙界。通身是眼。覿面當機。電卷星馳。如何湊泊。
0404c17: 有時一喝。生殺全威。有時一喝。佛祖莫辨。有時一喝。
0404c18: 八面受敵。有時一喝。自救不了。且道那一喝是生殺
0404c19: 全威。那一喝是佛祖莫辨。那一喝是八面受敵。那一
0404c20: 喝是自救不了。若向這裏薦得。堪報不報之恩。脫或
0404c21: 未然。山僧無夢說夢去也。拈起拂子曰。還見麼。若見。
0404c22: 被見刺剌所障。擊禪床曰。還聞麼。若聞。被聲麼所惑。直
0404c23: 饒離見絕聞。正是二乘小果。跳出一步。蓋色騎聲。全
0404c24: 放全收。主賓互換。所以道。欲知佛性義。當觀時節因
0405a01: 緣。敢問諸人。即今是甚麼時節。蕩蕩仁風扶聖化。
0405a02: 和氣助昇平。擲拂了。下座。　上堂。舉。僧問米胡。自
0405a03: 古上賢還達真正理也無。胡曰。達。僧云。只如真正理
0405a04: 作麼生達。曰。當時霍光賣假銀城與單于時。甚麼人
0405a05: 作契書。道曰。福興當時若見。只對他道。自從胡亂後。
0405a06: 三十年不少鹽醬。　尼問。如何是佛。曰。非佛。云。如何
0405a07: 是佛法大意。曰。骨底骨董。　問。言無展事。語不投機
0405a08: 時如何。曰。未屙已巳前墮坑落。　問。古人道。楞嚴經
0405a09: 中五十種魔。如今盡大地人參禪更高也出他魔界
0405a10: 不得。和尚還出得也未。曰。不入這保社。
0405a11: 平江府資壽尼無著道人妙總丞亟相蘇公頌之孫女
0405a12: 也。年三十許。厭世浮休。脫去緣節。咨參諸老。已巳入正
0405a13: 信。作夏徑山。大慧陞堂次。舉藥山初參石頭。後見馬
0405a14: 祖因緣。總聞。豁然省悟。慧下座。不動居士馮公隨
0405a15: 至方丈。云。某理會得適來和尚所舉公案。慧曰。居士
0405a16: 如何。云。恁麼也不得。囌嚧娑婆訶。不恁麼也不得。
0405a17: 哩娑婆訶。恁麼不恁麼總不得。囌嚧哩娑婆訶。慧
0405a18: 舉似總。總曰。曾見郭象註莊子。識者云。是莊子註
0405a19: 郭象。慧見其語異。復舉巖頭婆子話問之。總答偈曰。
0405a20: 一葉扁舟泛渺茫。呈橈舞掉別宮商。雲山海月都拋
0405a21: 。羸得莊周蝶夢長。慧休去。馮公疑其所悟不根。後
0405a22: 過無錫。招至舟中。問云。婆生七子。六箇不遇知音。只
0405a23: 這一箇也不消得。便棄在水中。老師言道人理會得。
0405a24: 且如何會。曰。已巳上供通。並是詣實。馮公大驚。慧拄牌
0405b01: 次。總入。慧問。古人不出方丈。為甚麼去莊上喫油
0405b02: 餈。云。和尚放妙總過。妙總方敢通箇消息。慧曰。我放
0405b03: 你過。你試道看。云。妙總亦放和尚過。慧曰。爭奈油餈
0405b04: 何。總喝一喝而出。於是聲聞四方。隆興改元。舍人張
0405b05: 公孝祥來守是郡。以資壽挽開法。入院日。　上堂曰。
0405b06: 宗乘一唱。三藏絕詮。祖令當行。十方坐斷。二乘聞之
0405b07: 怖走。十地到此猶疑。若是俊流。未言而諭。設使用移
0405b08: 星換斗底手。施攙旗奪鼓底機闕。猶是空拳。豈有
0405b09: 實義。向上一路。千聖不傳。學者勞形。如猿捉影。靈山
0405b10: 付囑。俯徇時機。演唱三乘。各隨根器。始於鹿野苑轉
0405b11: 四諦法輪。度百千萬眾。山僧今日與此界他方乃佛
0405b12: 乃祖．山河大地．草木叢林．現前四眾。各轉大法輪。交
0405b13: 光相羅。如寶絲網。若一草一木不轉法輪。則不得名
0405b14: 為轉大法輪。所以道。於一毫端現寶王剎。坐微塵裏
0405b15: 轉大法輪。乘時於其中間作無量無邊廣大佛事。周
0405b16: 遍法界。一為無量。無量為一。小中現大。大中現小。不
0405b17: 動步遊彌勒樓閣。不反聞入觀音普門。情與無情。性
0405b18: 相平等。不是神通妙用。亦非法爾如然。於此倜儻分
0405b19: 明。皇恩佛恩一時報足。且道如何是報恩一句。天高
0405b20: 象正。海闊百川朝。　上堂。舉。雲門示眾云。十五日
0405b21: 已巳前即不問。十五日已巳後道將一句來。自代云。日日
0405b22: 是好日。乃曰。日日是好日。佛法世法盡周畢。不須特
0405b23: 地幽玄。只管盂兩度濕。　上堂。黃面老人橫說
0405b24: 說。權說實說。法說喻說。建法幢。立宗旨。與後人作
0405c01: 榜樣。為甚麼道始從鹿野苑。終至提河。於是二
0405c02: 中間未說一字。點檢將來。太似抱贓叫屈。山僧今
0405c03: 日人事忙冗。且放過一著。便下座。　尼問。如何是奪
0405c04: 人不奪境。曰。野華開滿路。地是清香。云。如何是奪
0405c05: 境不奪人。曰。茫茫宇宙人無數。幾箇男兒是丈夫。云。
0405c06: 如何是人境俱不奪。曰。處處綠楊堪繫馬。家家門底
0405c07: 透長安。云。如何是人境兩俱奪。曰。雪覆蘆華。舟橫斷
0405c08: 岸。人境已巳蒙師指示。向上宗乘事若何。總便打。
0405c09: 秦國夫人計氏法真自寡處。屏去紛華。常蔬食。習有
0405c10: 為法。因大慧遣謙禪者致問其子魏公。魏公留。謙以
0405c11: 祖道誘之。真一日問謙。徑山和尚尋常如何為人。謙
0405c12: 曰。和尚只教人看狗子無佛性及竹篦子話。只是不
0405c13: 得下語。不得思量。不得向舉起處會。不得向開口處
0405c14: 承當。狗子還有佛性也無。無。只恁麼教人看。真遂諦
0405c15: 信。於中夜起坐。以前話究之。洞然無滯。謙辭歸。真親
0405c16: 書入道略。作數偈呈慧。其後曰。終日看經文。如逢
0405c17: 舊識人。莫言頻有礙。一舉一回新。
0405c18: 嘉泰普燈錄卷第十八
0405c19: 
0405c20: 音釋
0405c21: 　邴音丙　迎魚慶切　嶼音敘　勍音擎
0405c22: 　翛音蕭　喃女咸切　蛾音鵝　徂昨胡切
0405c23: 　煦況羽切　儡薄猥切　唄音敗　毅魚既切
0405c24: 　揣初委切　慍委粉切　癖音僻　窖音教
0406a01: 　鞫音菊　剜一丸切　寵力董切　濼音□
0406a02: 　□□尾切　鐙都鄧切　聱五交切　詬許候切
0406a03: 　儕士皆切　礱音籠　音慈　穗□□□
0406a04: 　繪音會　鸑音嶽　鷟食角切　箄音篦
0406a05: 　相稽切　音盧　舍與捨同
