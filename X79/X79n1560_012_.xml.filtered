0516a01: 禪林僧寶傳卷第十二
0516a02: 宋明白庵居沙門　惠洪　撰
0516a03: 薦福古禪師
0516a04: 禪師名承古。西州人。傳失其氏。少為書生。博學有聲。
0516a05: 及壯。以鄉選至禮部。議論不合。有司怒裂其冠。從山
0516a06: 水中來。客潭州丫山。見敬玄禪師。斷髮從之游。已巳而
0516a07: 又謁南嶽雅禪師。雅洞山之子。知見甚高。容以入室。
0516a08: 後游廬山。經歐。愛宏覺塔院閑寂。求居之。清規凜
0516a09: 然。過者肅恭。時叢林號古塔主。初說法於芝山。嗣雲
0516a10: 門。景祐初。范文正公仲淹守饒。四年十月。迎以住薦
0516a11: 福示眾曰。眾生久流轉者。為不明自己巳。欲出苦源。但
0516a13: 自己巳是根蔕。今時日用自己巳是枝葉。又曰。一夏將末。
0516a14: 空劫已巳前事。還得相應也未。若未得相應。爭奈永劫
0516a16: 海。若是知解。諸人過去生中。總曾學來。多知多解。說
0516a17: 得慧辯過人。機鋒迅疾。只是心不息。與空劫已巳前事。
0516a18: 不相應。因茲惡道輪迴。動經塵劫。不復人身。如今生
0516a19: 出頭來。得箇人身。在袈裟之下。依前廣求知解。不能
0516a20: 息心。未免六趣輪迴。何不歇心去。如癡如迷去。不語
0516a21: 五七年去。已巳後佛也不奈汝何。古德云。一句語之中。
0516a22: 須得具三玄。故知。此三玄法門。是佛知見。諸佛以此
0516a23: 法門。度脫法界眾生。皆令成佛。今人言。三玄是臨
0516a24: 濟門風。誤矣。汾州偈曰。三玄三要事難分。古注曰。此
0516b01: 句總頌三玄也。下三句別列三玄也。得意忘言道易
0516b02: 親。古注曰。此玄或作意中玄也。一句明明該萬象。古注
0516b03: 曰。此體中玄。重陽九日菊花新。古注曰。此句中玄也。
0516b04: 僧問。三玄三要之名。願為各各標出。古曰。三玄者一
0516b05: 體中玄。二句中玄。三玄中玄。此三玄門。是佛祖正見。
0516b06: 學道人。但隨入得一玄。已巳具正見。入得諸佛閫域。僧
0516b07: 問。依何聖教參。詳悟得體中玄。古曰。如肇法師云。會
0516b08: 萬物為自己巳者。其唯聖人乎。又曰。三界唯心。萬法唯
0516b09: 識。又曰。諸法所生。唯心所現。一切世間因果。世界微
0516b10: 塵。因心成體。六祖云。汝等諸人。自心是佛。更莫狐疑。
0516b11: 外無一法而能建立。皆是自心。生萬種法。又云。於一
0516b12: 毫端現寶王剎。坐微塵裏轉大法輪。如此等。方是正
0516b13: 見。纔缺纖毫。即成邪見。便有剩法。不了唯心。僧又問。
0516b14: 如何等語句。及時節因緣。是體中玄。古曰。佛以手指
0516b15: 地曰。此處宜建梵剎。天帝釋將一莖草。插其處曰。建
0516b16: 梵剎竟。佛乃微笑。水潦被馬祖一踏踏倒。起曰萬象
0516b17: 森羅。百千妙義。只向一毫上。便識得根源。僧問趙州。
0516b18: 如何是學人自己巳。州對曰。山河大地。此等所謂合頭
0516b19: 語。直明體中玄。正是潑惡水。自無出身之路。所以雲
0516b20: 門誡曰。大凡下語如當門。一句之下。須有出身之
0516b21: 路。若不如是。死在句下。又南院云。諸方只具啐同
0516b22: 時眼。不具啐同時用。僧進曰。有何言句。明出身之
0516b23: 路。古曰。如杏山問石室。曾到五臺不。對曰曾到。曰見
0516b24: 文殊不。對曰見。又問文殊。向汝道什麼。對曰。道和尚
0516c01: 父母。拋在荒艸裏。僧問甘泉。維摩以手。擲三千大千
0516c02: 世界於他方。意旨如何。答曰。填溝塞壑。僧曰。一句道
0516c03: 盡時如何。答曰。百雜碎。雲門問僧。甚處來。曰南嶽來。
0516c04: 又問。讓和尚為甚入洞庭湖裏。僧無對。雲門代云。謝
0516c05: 和尚降尊就卑。此等語。雖赴來機。亦自有出身之路。
0516c06: 要且未得脫灑潔淨。更須知有句中玄。僧曰。既悟體
0516c07: 中玄。凡有言句。事理俱備。何須句中玄。古曰。體中玄
0516c08: 臨機須看。時節分賓主。又認法身法性。能卷舒萬象。
0516c09: 縱奪聖凡。被此解見所纏。不得脫灑。所以須明句中
0516c10: 玄。若明得。謂之透脫一路。向上關捩。又謂之本分事。
0516c11: 祗對更不答話。僧曰。何等語句是句中玄。古曰。如比
0516c12: 丘問佛。說甚法。佛云。說定法又問。明日說甚法。佛云。
0516c13: 不定法。曰今日為甚定。明日為甚不定。佛曰。今日定。
0516c14: 明日不定。僧問思和尚。如何是佛法大意。答曰。廬陵
0516c15: 米作麼價。又僧問趙州。承聞和尚親見南泉來。是否。
0516c16: 答曰。鎮州出大蘿蔔頭。又問雲門。如何是超佛越祖
0516c17: 之談。答曰。餬餅。如何是向上關捩。曰東山西嶺青。又
0516c18: 問洞山。如何是佛。答曰麻三斤。若於此等言句中。悟
0516c19: 入一句。一切總通。所以體中玄見解。一時淨盡。從此
0516c20: 已巳後。總無佛法知見。便能與人去釘楔。脫籠頭。更不
0516c21: 依倚一物。然但脫得知見見解。猶在於生死。不得自
0516c22: 在。何以故。為未悟道故。於他分上。所有言句。謂之不
0516c23: 答話。今世以此為極則。天下大行。祖風歇滅。為有言句
0516c24: 在。若要不涉言句。須明玄中玄。僧曰。何等語句。時節
0517a01: 因緣。是玄中玄。古曰。如外道問佛。不問有言。不問無
0517a03: 得入。又僧問馬大師。離四句。絕百非。請師直指西來
0517a04: 意。答曰。我今日無心情。但問取智藏。僧問藏。藏曰。我
0517a05: 今日頭痛。問取海兄。又問海。海曰。我到遮裏不會。
0517a06: 又臨濟問黃檗。如何是佛法的的大意。三問三被打。
0517a07: 此等因緣。方便門中。以為玄極。唯悟者方知。若望上
0517a09: 古曰。但得體中玄。未了句中玄。此人常有佛法知見。
0517a10: 所出言語。一一要合三乘。對答句中。須依時節。具理
0517a11: 事。分賓主。方謂之圓。不然。謂之偏枯。此人以不忘知
0517a12: 見。故道眼未明。如眼中有金屑。須更悟句中玄。乃可
0517a13: 也。若但悟句中玄。即透得法身。然返為此知見奴使。
0517a14: 並無實行。有憎愛人我。以心外有境。未明體中玄也。
0517a15: 雲門臨濟下兒孫。多如此。凡學道人。縱悟得一種玄
0517a16: 門。又須明取玄中玄。方能不坐在脫灑路上。始得平
0517a17: 穩。踏實地。僧曰。既云於祖佛言句。棒喝中學。何故
0517a18: 有盡善不盡善者。古曰。一切言句棒喝。以悟為則。但
0517a20: 言句作無事。作點語。作縱語。作奪語。作照作用。作同
0517a21: 時不同時語。此皆邪師過謬。非眾生咎。學者本意。只
0517a22: 欲悟道見性。為其師不達道。祇將知見教渠。故曰我
0517a23: 眼本正。因師故邪。僧曰。師論三玄法門。名既有三。法
0517a24: 門亦有三。而語句各各不同。如何又言。一句之中。須
0517b01: 具三玄三要。古曰。空空法界。本自無為。隨緣應現。無
0517b02: 所不為。所以空世界。萬象森羅。四時陰陽。否泰八
0517b03: 節。草木榮枯。人天七趣。聖賢諸佛。五教三乘。外道典
0517b04: 籍。世出世間。皆從此出。故云。無不從此法界流。究竟
0517b05: 還歸此法界。經云。一切諸佛。及諸佛阿耨多羅三藐
0517b06: 三菩提法。皆從此經出。楞嚴曰。於一毫端現寶王剎。
0517b07: 坐微塵裏轉大法輪。維摩曰。或為日月天梵王世界
0517b08: 主。或時作地水。或時作火風。李長者云。於法界海之
0517b09: 智水。示作魚龍。處涅槃之大宅。現陰陽而化物。真覺
0517b10: 云。一月普現一切水。一切水月一月攝。三祖云。一即
0517b11: 一切。一切即一。故曰。萬法本無。攬真成立。真性無量。
0517b12: 理不可分。故知。無邊法界之理。全體在。一法一塵
0517b13: 之中。華嚴曰。法性在一切處。一切眾生及國土。三
0517b14: 世悉在無有餘。亦無形相而可得。到此境者。一法一
0517b15: 塵。一色一聲。皆具周含容四義。理性無邊。事相
0517b16: 無邊。參而不雜。混而不一。何疑一語之中不具三玄
0517b17: 三要耶。僧又進曰。古人何故須要。一語之中。具三玄
0517b18: 三要。其意安在哉。古曰。緣三世諸佛。所有言句教
0517b19: 法。出自體中玄。三世祖師。所有言句并教法。出自句
0517b20: 中玄。十方三世佛之與祖。所有心法。出自玄中玄。故
0517b21: 祖道門中。沒量大人。容易領解。且如親見雲門尊宿。
0517b22: 具大聲價。如德山密。洞山初。智門寬。巴陵鑒。只悟得
0517b23: 言教。要且未悟道見性。何以知之。如僧問巴陵。提婆
0517b24: 宗。答曰銀裏盛雪。問吹毛。答曰珊瑚枝枝著
0517c01: 月。問佛教祖意是同別。答曰。雞寒上樹。鴨寒下水。云
0517c02: 我此三轉語。足報雲門恩了也。更不為作忌齋。大眾。
0517c03: 雲門道。此事若在言句。一大藏教。豈無言句。豈可以
0517c04: 三轉語。便報師恩乎。古臨終寫偈。辭眾曰。天地本同
0517c05: 根。鳥飛空無跡。雪伴老僧行。須彌撼金錫。乙酉冬至
0517c07: 贊曰。古說法有三失。其一判三玄三要。為玄沙所立
0517c08: 三句。其二罪巴陵三語。不識活句。其三分兩種自己巳。
0517c09: 不知聖人立言之難。何謂三玄三要。為玄沙所立三
0517c10: 句耶。曰。所言一句中具三玄。一玄中具三要。有玄有
0517c11: 要者。臨濟所立之宗也。在百丈黃蘗。但名大機大用。
0517c12: 在巖頭雪。但名陷虎物。譬如火聚。觸之為燒。背
0517c13: 之非火。古謂非是臨濟門風。則必有據。而言有據。何
0517c14: 不明書。以絕學者之疑。不然則是臆說。肆為臆說。則
0517c15: 非天下之達道也。見立三玄。則分以為體中。為句中。
0517c16: 為玄中。至言三要則獨不分辯乎。方譏呵學者。溺於
0517c17: 知見。不能悟道。及釋一句之中。具三要。則反引金剛
0517c18: 首楞嚴維摩等義。證成曰。性理無邊。事相無邊。參而
0517c19: 不雜。混而不一。何疑一語之中。不具三玄三要。夫敘
0517c20: 理敘事。豈非知見乎。且教乘既具此意。則安用復立
0517c21: 宗門。古以氣人。則毀教乘為知見。自宗不通。則又
0517c22: 引知見。以為證。此一失也。何謂罪巴陵三語。不識活
0517c23: 句耶。曰巴陵真得雲門之旨。夫語中有語。名為死句。
0517c24: 語中無語。名為活句。使問提婆宗。答曰外道是。問吹
0518a01: 毛。答曰利刃是。問祖教同異。答曰不同。則鑒作死
0518a02: 語。墮言句中。今觀所答三語。謂之語則無理。謂之非
0518a03: 語。則皆赴來機活句也。古非毀之過矣。二失也。何謂
0518a04: 分二種自己巳。不知聖人立言之難耶。曰世尊偈曰。陀
0518a05: 那微細識。習氣如瀑流。真非真恐迷。我常不開演。以
0518a06: 第八識。言其為真也耶。則慮迷無自性。言其非真也
0518a07: 耶。則慮迷為斷滅。故曰我常不開演。立言之難也。為
0518a08: 阿難指示。即妄即真之旨。但曰二種錯亂修習。一者
0518a09: 用攀緣心為自性者。二者識精圓明。能生諸緣。緣所
0518a10: 遺者。然猶不欲間隔其辭。慮於一法中。生二解故。古
0518a11: 建兩種自己巳。疑誤後學三失也。
0518a12: 
0518a13: 禪林僧寶傳卷第十二
