0260a01: 
0260a02: 
0260a03: 聯燈會要卷第三十
0260a04: 
0260a05: 住泉州崇福禪寺嗣祖比丘　悟明　集
0260a06: 傅大士心王銘
0260a07: 觀心空王微妙難惻無形無相有大神力
0260a08: 能滅千災成就萬德體性雖空能施法則
0260a09: 觀之無形呼之有聲為大法將心戒傳經
0260a10: 水中鹽味色裏膠青決定是有不見其形
0260a11: 心王亦爾身內居停面門出入應物隨情
0260a12: 自在無礙所作皆成了本識心識心見佛
0260a13: 是心是佛是佛是心念念佛心佛心念佛
0260a14: 欲得早成戒心自律淨律淨心心即是佛
0260a15: 除此心王更無別佛欲求成佛莫染一物
0260a16: 心性雖空貪嗔體實入此法門端坐成佛
0260a17: 到彼岸已巳得波羅蜜慕道真士自觀自心
0260a18: 知佛在內不向外尋即心即佛即佛即心
0260a19: 心明識佛曉了識心離心非佛離佛非心
0260a20: 非佛莫測無所堪任執空滯寂了此漂沉
0260a21: 諸佛菩薩非此安心明心大士悟此玄音
0260a22: 身心性妙用無更改是故智者放心自在
0260a23: 莫言心王空無體性能使色身作邪作正
0260a24: 非有非無隱顯不定心性離空能凡能聖
0260b01: 是故相勸好自防慎剎那造作還復漂沉
0260b02: 清淨心智如世黃金般若法藏並在身心
0260b03: 無為法寶非淺非深諸佛菩薩了此本心
0260b04: 有緣遇者非去來今
0260b05: 誌公和尚十二時歌
0260b06: 平旦寅狂機內有道人身
0260b07: 勤苦已巳經無量劫不信常擎如意珍
0260b08: 若捉物入迷津但有纖毫即是塵
0260b09: 不住舊時無相貌外來知識也非真
0260b10: 日出卯用處不須生善巧
0260b11: 縱使神光照有無起意便遭魔境撓
0260b12: 若施功終不了日夜被他人我拗
0260b13: 不用安排只麼從何曾心地生煩惱
0260b14: 食時辰無明本是釋迦身
0260b15: 坐臥不知元是道只麼忙忙受苦辛
0260b16: 認聲色親只是他家染汙人
0260b17: 若擬將心求佛道問取空始出塵
0260b18: 禺中巳未了之人教不至
0260b19: 假饒通達祖師言莫向心頭安了義
0260b20: 只守玄沒文字認著依前還不是
0260b21: 暫時自肯不追尋曠劫不遭魔境使
0260b22: 日南午四大身中無價寶
0260b23: 陽焰空花不肯拋作意修行轉辛苦
0260b24: 不曾迷莫求悟任朝陽幾回暮
0260c01: 有相身中無相身無明路上無生路
0260c02: 日昳未心地何曾安了義
0260c03: 他家文字沒親莫起工夫求的意
0260c04: 任縱橫絕忌諱長在人間不居止
0260c05: 運用不離聲色中歷劫何曾暫拋棄
0260c06: 晡時申學道先須不厭貧
0260c07: 有相本來權積聚無形何用要安真
0260c08: 作淨潔勞神莫認愚癡作近
0260c09: 言下不求無處所暫時喚作出家人
0260c10: 日入酉幻聲音終不久
0260c11: 禪悅珍羞尚不誰能更飲無明酒
0260c12: 沒可拋無物守蕩蕩逍遙不曾有
0260c13: 縱多聞達古今也是癡狂外邊走
0260c14: 黃昏戌狂子施功投暗室
0260c15: 假使心通無量時歷劫何曾異今日
0260c16: 擬商量啾唧轉使心頭黑似漆
0260c17: 晝夜舒光照有無癡人喚作波羅蜜
0260c18: 人定亥勇猛精進成懈怠
0260c19: 不起纖毫修學心無相光中常自在
0260c20: 超釋迦越祖代心有微塵還窒礙
0260c21: 放蕩長如癡兀人他家自有通人愛
0260c22: 夜半子心住無生即生死
0260c23: 生死何曾屬有無用時便用無文字
0260c24: 祖師言外邊事識取起時還不是
0261a01: 作意搜求實沒蹤生死魔來任相試
0261a02: 雞鳴丑一顆圓光明已巳久
0261a03: 內外推尋總無境上施為渾大有
0261a04: 不見頭亦無手世界壞時渠不朽
0261a05: 未了之人聽一言只這如今誰動口
0261a06: 誌公和尚十四科
0261a07: 菩提煩惱不二
0261a08: 眾生不解修道便欲斷除煩惱
0261a09: 煩惱本來空寂將道更欲道
0261a10: 一念之心即是何須別處尋討
0261a11: 大道曉在目前迷倒愚人不了
0261a12: 佛性天真自然亦無因緣修造
0261a13: 不識三毒假妄執浮沉生老
0261a14: 昔時迷日為晚今日始覺非早
0261a15: 持犯不二
0261a16: 丈夫運用無礙不為戒律所制
0261a17: 持犯本自無生愚人被他禁繫
0261a18: 智者造作皆空聲聞觸途成滯
0261a19: 大士肉眼圓通二乘天眼有翳
0261a20: 空中妄執有無不達色心無礙
0261a21: 菩薩與俗同居清淨曾無染世
0261a22: 愚人貪著涅槃智者生死實際
0261a23: 法性空無言說緣起略為茲偈
0261a24: 百歲無智小兒小兒有智百歲
0261b01: 佛與眾生不二
0261b02: 眾生與佛無殊大智不異於愚
0261b03: 何須向外求寶身田自有明珠
0261b04: 正道邪道不二了知凡聖同途
0261b05: 迷悟本無差別涅槃生死一如
0261b06: 究竟諸緣空寂惟求意想清
0261b07: 無有一法可得翛然自入無餘
0261b08: 理事不二
0261b09: 心王自在翛然法性本無十纏
0261b10: 一切無非佛事何須攝念坐禪
0261b11: 妄想本來空寂不用斷除攀緣
0261b12: 智者無心可得自然無爭無喧
0261b13: 不識無為大道何時得證幽玄
0261b14: 佛與眾生一種眾生即是世尊
0261b15: 凡夫妄生分別無中執有迷奔
0261b16: 了達貪嗔空寂何處不是真門
0261b17: 靜亂不二
0261b18: 聲聞厭喧求靜猶如棄麵求餅
0261b19: 餅即從來是麵造作隨人百變
0261b20: 煩惱即是菩提無心即是無境
0261b21: 生死不異涅槃貪嗔如焰如影
0261b22: 智者無心求佛愚人執邪執正
0261b23: 徒勞空過一生不見如來妙頂
0261b24: 了達婬慾性空鑊湯爐炭自冷
0261c01: 善惡不二
0261c02: 我自身心快樂翛然無善無惡
0261c03: 法身自在無方觸目無非正覺
0261c04: 六塵本來空寂凡夫妄生執著
0261c05: 涅槃生死空平四海阿誰厚薄
0261c06: 無為大道自然不用將心畫度
0261c07: 菩薩散誕靈通所作常含妙覺
0261c08: 聲聞執法坐禪如蠶吐絲自縛
0261c09: 法性本來圓明病愈何須執藥
0261c10: 了知諸法平等翛然清快樂
0261c11: 色空不二
0261c12: 法性本無青黃眾生謾造文章
0261c13: 吾我說他止觀自意擾擾顛狂
0261c14: 不識圓通妙理何時得會真常
0261c15: 自疾不能治療教他人藥方
0261c16: 外看將謂是善心內猶若狼
0261c17: 愚人畏其地獄智者不異天堂
0261c18: 對境心常不起舉足皆是道場
0261c19: 佛與眾生不二眾生自作分張
0261c20: 若欲除三毒迢迢不離災殃
0261c21: 智者知心是佛愚人樂往西方
0261c22: 生死不二
0261c23: 世間諸法如幻生死猶如雷電
0261c24: 法身自在圓通出入山河無間
0262a01: 顛倒妄想本空般若無迷無亂
0262a02: 三毒本自解脫何須攝念禪觀
0262a03: 只為愚人不了從他戒律決斷
0262a04: 不識寂滅真如何時得登彼岸
0262a05: 智者無惡可斷運用隨心合散
0262a06: 法性本來空寂不為生死所絆
0262a07: 若欲斷除煩惱此是無明癡漢
0262a08: 煩惱即是菩提何用別求禪觀
0262a09: 實際無佛無魔心體無形無段
0262a10: 斷除不二
0262a11: 丈夫運用堂堂逍遙自在無妨
0262a12: 一切不能為害堅固猶如金剛
0262a13: 不著二邊中道翛然非斷非常
0262a14: 五欲貪瞋是佛地獄不異天堂
0262a15: 愚人妄生分別流浪生死猖狂
0262a16: 智者達色無礙聲聞無不恛惶
0262a17: 法性本無瑕翳眾生妄執青黃
0262a18: 如來引接迷愚或說地獄天堂
0262a19: 彌勒身中自有何須別處思量
0262a20: 棄真如佛像此人即是顛狂
0262a21: 聲聞心中不了唯只聽逐言章
0262a22: 言章本非真道轉加爭剛強
0262a23: 心裏蚖蝮蝎螯著便即遭傷
0262a24: 不解文中取義何時得會真常
0262b01: 死入無間地獄神識枉受殃
0262b02: 真俗不二
0262b03: 法師說法極好心中不離煩惱
0262b04: 口談文字化他轉更增他生老
0262b05: 真妄本來不二凡夫棄妄道
0262b06: 四眾雲集聽講高座談議浩浩
0262b07: 南座北座相爭四眾為言為好
0262b08: 雖然口談甘露心裏尋常枯燥
0262b09: 自己巳元無一錢日夜數他珍寶
0262b10: 恰似無智愚人棄真金擔草
0262b11: 心中三毒不捨未審何時得道
0262b12: 解縛不二
0262b13: 律師持律自縛自縛亦能縛他
0262b14: 外作威儀恬靜心內恰似洪波
0262b15: 不駕生死舡筏如何渡得愛河
0262b16: 不解真宗正理邪見言辭繁多
0262b17: 有二比丘犯律便往問優波
0262b18: 優波依律說罪轉增比丘網羅
0262b19: 方丈室中居士維摩便即來呵
0262b20: 優波默然無對淨名說法無過
0262b21: 而彼戒性如不在內外娑婆
0262b22: 勸除生滅不肯忽悟還同釋迦
0262b23: 境照不二
0262b24: 禪師體離無明煩惱從何處生
0262c01: 地獄天堂一相涅槃生死空名
0262c02: 亦無貪瞋可斷亦無佛道可成
0262c03: 眾生與佛平等自然智者惺惺
0262c04: 不為六塵所染句句獨契無生
0262c05: 正覺一念玄解三世坦然皆平
0262c06: 非法非律自制翛然直入圓成
0262c07: 絕此四句百非如空無作無依
0262c08: 運用無礙
0262c09: 我今滔滔自在不羨王公卿宰
0262c10: 四時猶若金剛昔樂心常不改
0262c11: 法寶喻於須彌智慧廣於江海
0262c12: 不為八風所牽亦無精進懈怠
0262c13: 任性浮沉若顛散誕縱橫自在
0262c14: 遮莫刀臨頭我自安然不釆
0262c15: 迷悟不二
0262c16: 迷時以空為色悟即以色為空
0262c17: 迷悟本無差別色空究竟還同
0262c18: 愚人喚南作北智者達無西東
0262c19: 欲如來妙理常在一念之中
0262c20: 陽本非其水渴鹿狂
0262c21: 自身假不實將空更欲空
0262c22: 世人迷倒至甚如犬吠雷
0262c23: 三祖璨大師信心銘
0262c24: 至道無難唯嫌揀擇但莫憎愛洞然明白
0263a01: 毫有差天地懸隔欲得現前莫存順逆
0263a02: 違順相爭是為心病不識玄旨徒勞念靜
0263a03: 圓同太無欠無餘良由取捨所以不如
0263a04: 莫逐有緣勿住空忍一種平懷泯然自盡
0263a05: 止動歸止止更彌動唯滯兩邊寧知一種
0263a06: 一種不通兩處失功遣有沒有從空背空
0263a07: 多言多慮轉不相應絕言絕慮無處不通
0263a08: 歸根得旨隨照失宗須臾返然勝前空
0263a09: 前空轉變皆由妄見不用求真唯須息見
0263a10: 二見不住慎莫追尋纔有是非紛然失心
0263a11: 二由一有一亦莫守一心不生萬法無咎
0263a12: 無咎無法不生不心能由境滅境逐能沉
0263a13: 境由能境能由境能欲知兩段元是一空
0263a14: 一空同兩齊含萬象不見精麤寧有偏黨
0263a15: 大道體寬無易無難小見狐疑轉急轉遲
0263a16: 執之失度必入邪路放之自然體無去住
0263a17: 任性合道逍遙絕惱繫念乖真昏沉不好
0263a18: 不好勞神何用親欲取一乘勿惡六塵
0263a19: 六塵不惡還同正覺智者無為愚人自縛
0263a20: 法無異法妄生愛著將心用心豈非大錯
0263a21: 迷生寂亂悟無好惡一切二邊良由斟酌
0263a22: 夢幻空花何勞把捉得失是非一時放
0263a23: 眼若不睡諸夢自除心若不異萬法一如
0263a24: 一如體玄元爾忘緣萬法齊觀歸復自然
0263b01: 泯其所以不可方比止動無動動止無止
0263b02: 兩既不成一何有爾究竟窮極不存軌則
0263b03: 契心平等所作俱息狐疑盡淨正信調直
0263b04: 一切不留無可記憶明自照不勞心力
0263b05: 非思量處識情難測真如法界無他無自
0263b06: 要急相應唯言不二不二皆同無不包容
0263b07: 十方智者皆入此宗宗非促延一念萬年
0263b08: 無在不在十方目前極小同大忘絕境界
0263b09: 極大同小不見邊表有即是無無即是有
0263b10: 若不如是必不須守一即一切一切即一
0263b11: 但能如是何慮不畢信心不二不二信心
0263b12: 言語道斷非去來今
0263b13: 永嘉真覺大師證道歌
0263b14: 君不見絕學無為閑道人不除妄想不求真
0263b15: 無明實性即佛性幻化空身即法身
0263b16: 法身覺了無一物本源自性天真佛
0263b17: 五陰浮雲空去來三毒水泡出沒
0263b18: 證實相無人法剎那滅阿鼻業
0263b19: 若將妄語誑眾生自招拔舌塵沙劫
0263b20: 頓覺了如來禪六度萬行體中圓
0263b21: 夢裏明明有六趣覺後空空無大千
0263b22: 無罪福無損益寂滅性中莫問
0263b23: 比來塵鏡未曾磨今日分明須剖析
0263b24: 誰無念誰無生若實無生無不生
0263c01: 喚取機闕木人問求佛施功早晚成
0263c02: 放四大莫把捉寂滅性中隨飲
0263c03: 諸行無常一切空即是如來大圓覺
0263c04: 決定說表真乘有人不肯任情徵
0263c05: 直截根源佛所印摘葉尋枝我不能
0263c06: 摩尼珠人不識如來藏裏親得
0263c07: 六般神用空不空一顆圓光色非色
0263c08: 淨五眼得五力唯證乃知難可測
0263c09: 鏡裏看形見不難水中捉月爭拈得
0263c10: 常獨行常獨步達者同游涅槃路
0263c11: 調古神清風自高貌悴骨剛人不顧
0263c12: 窮釋子口稱貧實是身貧道不貧
0263c13: 貧則身常披縷褐道則心藏無價珍
0263c14: 無價珍用無盡利物應時終不吝
0263c15: 三身四智體中圓八解六通心地印
0263c16: 上士一決一切了中下多聞多不信
0263c17: 但自懷中解垢衣誰能向外誇精進
0263c18: 從他謗任他非把火燒天徒自疲
0263c19: 我聞恰似飲甘露銷融頓入不思議
0263c20: 觀惡言是功德此則成吾善知識
0263c21: 不因訕謗起冤親何表無生慈忍力
0263c22: 宗亦通說亦通定慧圓明不滯空
0263c23: 非但我今獨達了恒沙諸佛體皆同
0263c24: 師子吼無畏說百獸聞之皆腦裂
0264a01: 香象奔波失威天龍寂聽生欣悅
0264a02: 游江海涉山州尋師訪道為參禪
0264a03: 自從認得曹谿路了知生死不相干
0264a04: 行亦禪坐亦禪語默動靜體安然
0264a05: 縱遇鋒刀常坦坦假饒毒藥也閑閑
0264a06: 我師得見然燈佛多劫曾為忍辱仙
0264a07: 幾回生幾回死生死悠悠無定止
0264a08: 自從頓悟了無生於諸榮辱何憂喜
0264a09: 入深山住蘭若岑崟幽邃長松下
0264a10: 優游靜坐野僧家寂安居實瀟洒
0264a11: 覺即了不施功一切有為法不同
0264a12: 住相布施生天福猶如仰箭射空
0264a13: 勢力盡箭還墜招得來生不如意
0264a14: 爭似無為實相門一超直入如來地
0264a15: 但得本莫愁末如淨琉璃含寶月
0264a16: 既能解此如意珠自利利他終不竭
0264a17: 江月照松風吹永夜清霄何所為
0264a18: 佛性戒珠心地印霧露雲霞體上衣
0264a19: 降龍解虎錫兩鈷金鐶鳴歷歷
0264a20: 不是標形事持如來寶杖親縱跡
0264a21: 不求真不斷妄了知二法空無相
0264a22: 無相無空無不空即是如來真實相
0264a23: 心鏡明鑑無礙廓然瑩徹周沙界
0264a24: 萬象森羅影現中一顆圓光非內外
0264b01: 豁達空撥因果漭漭蕩蕩招殃禍
0264b02: 棄有著空病亦然還如避溺而投火
0264b03: 捨妄心取真理取捨之心成巧偽
0264b04: 學人不了用修行真成認賊將為子
0264b05: 損法財滅功德莫不由斯心意識
0264b06: 是以禪門了心頓入無生知見力
0264b07: 大丈夫秉慧般若鋒兮金剛
0264b08: 非但能摧外道心早曾落天魔膽
0264b09: 震法雷擊法鼓布慈雲兮洒甘露
0264b10: 龍象蹴踏潤無邊三乘五性皆惺悟
0264b11: 雪山肥膩更無雜純出醍醐我常納
0264b12: 一性圓通一切性一法含一切法
0264b13: 一月普現一切水一切水月一月攝
0264b14: 諸佛法身入我性我性同共如來合
0264b15: 一地具足一切地非色非心非行業
0264b16: 彈指圓成八萬門剎那滅三祇劫
0264b17: 一切數句非數句與吾靈覺何交涉
0264b18: 不可毀不可讚體若空沒涯岸
0264b19: 不離當處常湛然即知君不可見
0264b20: 取不得捨不得不可得中只麼得
0264b21: 默時說說時默大施門開無壅塞
0264b22: 有人問我解何宗報道摩訶般若力
0264b23: 或是或非人不識逆行順行天莫測
0264b24: 吾早曾經多劫修不是等閑相誑惑
0264c01: 建法幢立宗旨明明佛曹溪是
0264c02: 第一迦葉首傳燈二十八代西天記
0264c03: 法東流入此土菩提達磨為初祖
0264c04: 六代傳衣天下聞後人得道何窮數
0264c05: 真不立妄本空有無俱遣不空空
0264c06: 二十空門元不著一性如來體自同
0264c07: 心是根法是塵兩種猶如鏡上痕
0264c08: 痕垢盡除光始現心法雙亡性即真
0264c09: 嗟末法惡時世眾生薄福難調制
0264c10: 去聖遠兮邪見深魔強法弱多冤害
0264c11: 聞說如來頓教門恨不滅除令瓦碎
0264c12: 作在心殃在身不須冤訴更尤人
0264c13: 欲得不招無間業莫謗如來正法輪
0264c14: 旃檀林無雜樹密深沉師子住
0264c15: 境靜林閒獨自游走獸飛禽皆遠去
0264c16: 師子兒眾隨後三歲便能大哮吼
0264c17: 若是野犴逐法王百年妖怪開口
0264c18: 圓頓教沒人情有疑不決直須爭
0264c19: 不是山僧逞人我修行恐落斷常坑
0264c20: 非不非是不是差之毫失千里
0264c21: 是即龍女頓成佛非即善星生陷墜
0264c22: 吾早年來積學問亦曾討疏尋經論
0264c23: 分別名相不知休入海筭沙徒自困
0264c24: 被如來苦呵責數他珍寶有何益
0265a01: 從來蹭蹬覺行多年枉作風塵客
0265a02: 種性邪錯知解不達如來圓頓制
0265a03: 二乘精進沒道心外道聰明無智慧
0265a04: 亦愚癡亦小騃空拳指上生實解
0265a05: 執指為月枉施功根境法中怪
0265a06: 不見一法即如來方得名為觀自在
0265a07: 了即業障本來空未了還須償宿債
0265a08: 飢逢王膳不能病遇醫王爭得瘥
0265a09: 在欲行禪知見力火中生蓮終不壞
0265a10: 勇施犯重悟無生早時成佛于今在
0265a11: 師子吼無畏說深嗟懵憧頑皮靼靻
0265a12: 只知犯重障菩提不見如來開秘訣
0265a13: 有二比丘犯婬殺波離螢光增罪結
0265a14: 維摩大士頓除疑猶如赫日銷霜雪
0265a15: 不思議解脫力妙用恒沙也無極
0265a16: 四事供養敢辭勞萬兩黃金亦銷得
0265a17: 粉骨碎身未足酬一句了然超百億
0265a18: 法中王最高勝恒沙如來同共證
0265a19: 我今解此如意珠信受之者皆相應
0265a20: 了了見無一物亦無人亦無佛
0265a21: 大千沙界海中漚一切聖賢如電拂
0265a22: 假使鐵輪頂上旋定慧圓明終不失
0265a23: 日可冷月可熱眾魔不能壞真說
0265a24: 象駕崢嶸謾進途誰見螳蜋能拒轍
0265b01: 大象不游於兔徑大悟不拘於小節
0265b02: 莫將管見謗蒼蒼未了吾今為君決
0265b03: 石頭和尚參同契
0265b04: 竺土大僊心東西密相付人根有利鈍
0265b05: 道無南北祖靈源明皎潔枝派暗流注
0265b06: 執事元是迷契理亦非悟門門一切境
0265b07: 回互不回互回而更相涉不爾依位住
0265b08: 色本殊質像聲元異樂苦暗合上中言
0265b09: 明明清濁句四大性自復如子得其母
0265b10: 火熱風動搖水濕地堅固眼色耳音聲
0265b11: 鼻香舌鹹醋然於一一法依根葉分布
0265b12: 本末須歸宗尊卑用其語當明中有暗
0265b13: 勿以暗相遇當暗中有明勿以明相
0265b14: 明暗各相對比如前後步萬物自有功
0265b15: 當言用及處事存函蓋合理應箭鋒拄
0265b16: 承言須會宗勿自立規矩觸目不會道
0265b17: 運足焉知路進步非遠近迷隔山河固
0265b18: 謹白參玄人光陰莫度
0265b19: 石頭和尚草庵歌
0265b20: 吾結草庵無寶貝飯了從容圖睡快
0265b21: 成時初見茅草新破後還將茅草蓋
0265b22: 住庵人鎮長在不屬中間與內外
0265b23: 世人住處我不住世人愛處我不愛
0265b24: 庵雖小含法界方丈老人相體解
0265c01: 上乘菩薩信無疑中下聞之必生怪
0265c02: 問此庵壞不壞壞與不壞主元在
0265c03: 不居南北與東西基上堅牢以為最
0265c04: 青松下明內玉殿朱樓未為對
0265c05: 衲帔蒙頭萬事休此時山僧都不會
0265c06: 住此庵休作解誰誇鋪席圖人買
0265c07: 回光返照便歸來廓達靈根非向背
0265c08: 遇祖師親訓誨結草為庵莫生退
0265c09: 百年拋任縱橫擺手便行且無罪
0265c10: 千種言萬般解只要教君長不昧
0265c11: 欲識庵中不死人豈離如今遮布袋
0265c12: 僧亡名息心銘
0265c13: 隋右拾遺。官為僧。名曰亡名。
0265c14: 法界有如意寶人焉。久緘其身。銘其膺曰。古之攝心
0265c15: 人也。戒之哉。戒之哉。無多知。無多慮。多知多事。不如
0265c16: 息意。多慮多失。不如守一。慮多志散。知多心亂。心亂
0265c17: 生惱。志散妨道。勿謂何傷。其苦悠長。勿言何畏。其禍
0265c18: 鼎沸。滴水不停。四海將盈。纖塵不拂。五嶽將成。防末
0265c19: 在本。雖小不輕。關汝七竅。閑爾六情。莫視於色。莫聽
0265c20: 於聲。聞聲者聾。見色者盲。一文一藝。空中蚊蚋。一伎
0265c21: 一能。日下孤燈。英賢才藝。是為愚蔽。捨棄淳朴。耽溺
0265c22: 淫麗。識馬易奔。心猿難制。神既勞役。形必損斃。邪行
0265c23: 終迷。脩途永泥。莫貴才能。日益昏瞢。誇拙羨巧。其德
0265c24: 不弘。名厚行薄。其高速崩。內懷憍伐。外致怨憎。或談
0266a01: 於口。或書於手。邀人令譽。亦孔之醜。凡謂之吉。聖謂
0266a02: 之咎。賞翫暫時。悲哀長久。畏影畏跡。逾遠逾極。端坐
0266a03: 樹陰。跡滅影沉。厭生患老。隨思隨造。心想若滅。生死
0266a04: 長絕。不死不生。無相無名。一道寂。萬物齊平。何貴
0266a05: 何賤。何辱何榮。何勝何劣。何重何輕。澄天愧淨。皎日
0266a06: 明。安夫岱嶺。同彼金城。敬貽賢哲。斯道利貞。
0266a07: 趙州和尚十二時歌
0266a08: 鳴丑愁見起來成漏逗
0266a09: 裙子褊衫箇也無袈裟形相些些有
0266a10: 無腰無口頭上青三五斗
0266a11: 比望修行利濟人誰知變作不唧
0266a12: 平旦寅荒村破院實難論
0266a13: 解齋粥米全無粒空對閑與隙塵
0266a14: 唯雀噪勿人親獨坐時聞落葉頻
0266a15: 誰道出家憎愛斷思量不覺淚沾巾
0266a16: 日出卯清淨翻為煩惱
0266a17: 有為功德被塵漫無限田地未曾掃
0266a18: 攢眉多稱心少耐東村黑王老
0266a19: 供利不曾將得來放驢喫我堂前草
0266a20: 食時辰煙火徒勞望四
0266a21: 饅頭子前年別今日思量空嚥津
0266a22: 持念少嗟嘆頻一百家中無善人
0266a23: 來者只道茶喫不得茶去又瞋
0266a24: 禺中巳削髮那知到如此
0266b01: 無端被請作村僧屈辱飢悽受欲死
0266b02: 胡張三黑李四恭敬不曾生些子
0266b03: 適來忽爾到門頭唯道借茶兼借紙
0266b04: 日南午茶飯輪環無定度
0266b05: 行南家到北家果至北家不推註
0266b06: 苦沙鹽大麥醋蜀黍米飯虀萵苣
0266b07: 唯稱供養不等閑和尚道心須堅固
0266b08: 日昳未這回不踐光陰地
0266b09: 曾聞一飽忘百飢今日老僧身便是
0266b10: 不習禪不論義鋪箇破席日裏睡
0266b11: 想料上方兜率天也無如此日炙背
0266b12: 晡時申也有燒香禮拜人
0266b13: 五箇老婆三箇癭一雙面子黑皴皴
0266b14: 油麻茶實是珍金剛不用苦張筋
0266b15: 願我來年蠶麥熟羅羅兒與一文
0266b16: 日入酉除荒更何守
0266b17: 雲水高流定委無歷寺沙彌鎮長有
0266b18: 出格言不到口枉續牟尼子孫後
0266b19: 一條拄杖麤梨不但登山兼打狗
0266b20: 黃昏戌獨坐一間空暗室
0266b21: 陽燈光永不逢眼前純是金州漆
0266b22: 鍾不聞度日唯聞老鼠啾唧
0266b23: 憑何更得有心情思量念箇波羅蜜
0266b24: 人定亥門前明月誰人愛
0266c01: 向裏惟愁臥去時勿箇衣裳著甚蓋
0266c02: 劉維那趙五戒口頭說善甚奇怪
0266c03: 任山僧囊罄空問著都緣總不會
0266c04: 半夜子心境何曾得暫止
0266c05: 思量天下出家人似我住持能有幾
0266c06: 土榻床破蘆老榆木枕全無被
0266c07: 尊像不燒安息香裏唯聞牛糞氣
0266c08: 羅漢琛禪師明道頌
0266c09: 至道淵曠勿以言宣言宣非旨孰云有是
0266c10: 觸處皆渠豈喻真真設辨如鏡中現
0266c11: 有無雖彰在處無傷無傷無在何拘何閡
0266c12: 不假功成將何法爾法爾不爾俱為脣齒
0266c13: 若以斯陳理沒宗旨宗非意陳無以見聞
0266c14: 見聞不脫如水中月於此不明翻為剩法
0266c15: 一法有形翳汝眼睛眼睛不明世界崢嶸
0266c16: 我宗奇特當陽顯赫佛及眾生皆承恩力
0266c17: 不在低頭思量難得拶破面門覆蓋乾坤
0266c18: 快須薦取脫根塵其如不曉謾說如今
0266c19: 同安察禪師十玄談
0266c20: 心印
0266c21: 問君心印作何顏心印何人敢授傳
0266c22: 歷劫坦然無異色呼為心印早言
0266c23: 須知體自空性將喻紅爐火裏蓮
0266c24: 勿謂無心云是道無心猶隔一重關
0267a01: 祖意
0267a02: 祖意如空不是空靈機爭墮有無功
0267a03: 三賢尚不明斯旨十聖那能達此宗
0267a04: 透網金鱗猶滯水回途石馬出紗籠
0267a05: 慇懃為說西來意莫問西來及與東
0267a06: 玄機
0267a07: 迢迢空劫勿能豈與塵機作繫留
0267a08: 妙體本來無處所通身何更有蹤由
0267a09: 靈然一句超群眾出三乘不假修
0267a10: 撒手那邊千聖外回程堪作火中牛
0267a11: 塵異
0267a12: 濁者自濁清者清菩提煩惱等空平
0267a13: 誰言卞璧無人鑒我道驪珠到處晶
0267a14: 萬法泯時全體現三乘分別強安名
0267a15: 丈夫自有衝天志莫向如來行處行
0267a16: 演教
0267a17: 三乘次第演金言三世如來亦共宣
0267a18: 初說有空人盡執後非空有眾皆捐
0267a19: 龍宮滿藏醫方義樹終談理未玄
0267a20: 真淨界中纔一念閻浮早已巳八千年
0267a21: 達本
0267a22: 勿於中路事空王杖還須達本鄉
0267a23: 雲水隔時君莫住雪山深處我非忘
0267a24: 堪嗟去日顏如玉嘆回時似霜
0267b01: 撒手到家人不識更為一物獻尊堂
0267b02: 還源
0267b03: 返本還源事已巳差本來無住不名家
0267b04: 萬年松徑雪深覆一帶峰巒雲更遮
0267b05: 賓主穆時全是妄君臣合處正中邪
0267b06: 還鄉曲調如何唱明月堂前枯樹花
0267b07: 回機
0267b08: 涅槃城裏尚猶危陌路相逢勿定期
0267b09: 權挂垢衣云是佛裝珍御復名誰
0267b10: 木人夜半穿靴去石女天明戴帽歸
0267b11: 萬古碧潭空界月再三撈摝始應知
0267b12: 轉位
0267b13: 披毛帶角入來優羅華火裏開
0267b14: 煩惱海中為雨露無明山上作雲雷
0267b15: 鑊湯爐炭吹教滅樹刀山喝使摧
0267b16: 金鎖玄關留不住行於異類且輪回
0267b17: 一色
0267b18: 枯木巖前差路多行人到此盡蹉
0267b19: 鷺鷥立雪非同色明月蘆華不似他
0267b20: 了了了時無可了玄玄玄處亦須呵
0267b21: 慇懃為唱玄中曲空裏蟾光撮得麼
0267b22: 法眼禪師。三界惟心頌
0267b23: 三界惟心萬法惟識唯識惟心眼聲耳色
0267b24: 色不到耳聲何觸眼眼色耳聲萬法成辨
0267c01: 萬法匪緣豈觀如幻大地山河誰堅誰變
0267c02: 澄觀國師。答皇太子心要
0267c03: 至道本乎其心。心法本乎無住。無住心體。靈知不昧。
0267c04: 性相寂然。包含德用。該攝內外。能深能廣。非有非空。
0267c05: 不生不滅。無始無終。求之而不得。棄之而不離。迷現
0267c06: 量則惑苦紛紜。悟真性則空明廓徹。雖即心即佛。唯
0267c07: 證者方知。然有證有知。則慧日沉沒於有地。若無照
0267c08: 無悟。則昏雲掩蔽於空門。若一念不生。則前後際斷。
0267c09: 照體獨立。物我皆如。直造心源。無智無得。不取不捨。
0267c10: 無對無修。然迷悟更依。真妄相待。若求真去妄。猶棄
0267c11: 影勞形。若體妄即真。似處陰影滅。若無心忘照。則萬
0267c12: 慮都捐。若任運寂知。則眾行爰起。放曠任其去住。靜
0267c13: 鑒覺其源流。語默不失玄微。動靜未離法界。言止則
0267c14: 雙忘知寂。論觀則雙照寂知。語證即不可示人。說理
0267c15: 則非證不了。是以悟寂無寂。真知無知。以知寂不二
0267c16: 之一心。契空有雙融之中道。無住無著。莫攝莫。是
0267c17: 非兩忘。能所雙絕。斯絕亦寂。則般若現前。般若非心
0267c18: 外新生。智性乃本來具足。然本寂不能自現。實由般
0267c19: 若之功。般若之與智性。覆相成。本智之與始修。實
0267c20: 無兩體。雙忘正入。則妙覺圓明。始末該融。則因果交
0267c21: 徹。心心作佛。無一心而非佛心。處處成道。無一塵而
0267c22: 非佛國。故真妄物我。舉一全。心佛眾生。渾然齊致。
0267c23: 是知迷則人隨於法。法法萬差。而人不同。悟則法隨
0267c24: 於人。人人一智。而融萬境。言窮慮絕。何果何因。體本
0268a01: 寂寥。孰同孰異。唯忘懷朗。消息融。其猶透水月
0268a02: 華。而可見。無心鑑像。照而常空矣。
0268a03: 鼎州普安道和尚頌
0268a04: 函蓋乾坤句
0268a05: 乾坤并萬象地獄及天堂物物皆真見
0268a06: 頭頭用不傷
0268a07: 截斷眾流句
0268a08: 堆山積岳來一一盡塵埃更擬論玄妙
0268a09: 消瓦解摧
0268a10: 隨波逐浪句
0268a11: 辯口利舌問高低總不虧還如應病藥
0268a12: 診候在臨時
0268a13: 三句外
0268a14: 當人如舉唱三句豈能該有問如何事
0268a15: 南岳與天台
0268a16: 通貶
0268a17: 金屑眼中翳衣珠法上塵己巳靈猶不重
0268a18: 佛祖為何人
0268a19: 辨親
0268a20: 黑豆未生前商量已巳成顛更尋言句會
0268a21: 特地隔西天
0268a22: 辨邪正
0268a23: 罔象談真旨都緣未辨明守他山鬼窟
0268a24: 不免是精靈
0268b01: 通賓主
0268b02: 自遠趨風問分明向道休再三如未曉
0268b03: 消得更搖頭
0268b04: 薦商量
0268b05: 相見不揚眉君東我亦西紅霞穿碧落
0268b06: 白日繞須彌
0268b07: 提綱商量
0268b08: 若欲正提綱直須大地荒擬來衝雪刀
0268b09: 不免碎鋒鋩
0268b10: 據實商量
0268b11: 睡來合眼飯來起坐終諸沒兩般
0268b12: 同道已巳知言不惑十方世界目前看
0268b13: 委曲商量
0268b14: 得用由來處處通應機施設任家風
0268b15: 揚眉瞬目開隻手堅拂拈槌為舉揚
0268b16: 
0268b17: 聯燈會要卷第三十終
0268b18: 
0268b19: 至元辛卯歲重刊于育王松庵
0268b20: 三山鄭　子埜。
0268b21: 
0268b22: 康應己巳歲重刊于臨川寺。
0268b23: 元祿庚午孟夏日雒北大應禪寺涉門祖泰命
0268b24: 工印行。
