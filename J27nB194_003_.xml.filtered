0320b01: 昭覺丈雪醉禪師語錄卷第三
0320b02: 嗣法門人徹綱等編
0320b03: 住保寧府草堂寺
0320b04: 上堂。問：「如何是性天底蘊？」師云：「今古歷然。」進云：「莫是
0320b05: 學人安身處麼？」師云：「且莫詐明頭。」進云：「過在甚麼處？」
0320b06: 師云：「是。」問：「如何是今日事？」師云：「疏雨灑空階，點綴人
0320b07: 衣溼。」乃云：「座已巳陞了，問已巳答了。且新草堂還有佛法
0320b08: 宗旨也無？」良久，云：「人人眉毛縣額上，箇箇鼻孔下頭
0320b09: 垂。今日風勢稍嚴，不勞重下註腳。」復舉芙蓉大師訪
0320b10: 實性大師，「上堂。以右手拈拄杖置左邊，云：『此事若非
0320b11: 芙蓉師兄大難委悉。』彼時一眾呼為絕唱。直眼看來，
0320b12: 大似左手貼神荼，右手扶鬱壘。流通法眼即不無，要
0320b13: 且傷鋒犯手，五百年來受人點檢。時，醉上座退隱，過
0320b14: 閬苑，訪離指法兄，翻以院兒託我。既推委不及，勉強
0320b15: 祇承。今日只得依科判斷，不向節外生枝。人情、佛事
0320b16: 一時告畢，萬不敢以木上座左拈右拈以當宗乘中
0320b17: 事。草堂與麼告報，還有佛法道理也無？」良久，云：「二株
0320b18: 嫩桂久昌昌，香馥剎塵塵點劫。」下座。
0320b19: 結制。上堂。拈香，云：「此瓣香披星帶月，每從刀山劍樹
0320b20: 下拾來，剖腹剜心，直向諫言觸忤邊拈出，爇向爐中
0320b21: 供養。」
0320b22: 本師破山大和尚用酬法乳。白椎竟，乃云：「庚峰定穴，
0320b23: 水肅山寧。乾坤作宅，日月為門。昂藏大寶，蓋古振今。
0320b24: 無位真人，於此安居。結制。金毛獅子來此，氣霧騰騰，
0320b25: 牙如劍戟，口似血盆。拄杖子呵呵大笑，者樣太平世
0320b26: 界，不必簸土揚塵。且十里一亭、五里一舖，是渠家慣
0320b27: 行底熟路。何故向潔白地上更覓關津？今日，藩司楊
0320b28: 公、太守王公、別駕彭公、司李鄭公，台星高炤，合郡雲
0320b29: 臨。此間風月如天迥，秖為分明賺殺人。」復舉風穴於
0320b30: 郢州衙內，上堂，云：「祖師心印，狀似鐵牛之機。去即印
0320c01: 住，住即印破。秖如不去不住，印即是？不印即是？還有
0320c02: 人道得者麼？」時，盧陂長老出，問：「學人有鐵牛之機，請
0320c03: 師不搭印。」穴曰：「慣釣鯨鯢澄巨浸，卻嗟蛙步泥沙。」
0320c04: 陂佇思，穴喝曰：「長老何不進語？」陂擬議，穴便打一拂
0320c05: 子，曰：「還記得話頭麼？試舉看。」陂擬開口，穴又打一拂
0320c06: 子。牧主云：「信知佛法與王法一般。」穴曰：「見甚麼道理？」
0320c07: 牧云：「當斷不斷，反招其亂。」穴便下座。師云：「穴祖鉤錐
0320c08: 在手，格外提持。秉殺活威權，展摩霄氣宇。陂公秖見
0320c09: 錐頭利，不識鑿頭方；秖知香餌脆鮮，不覺污腸翳膈。
0320c10: 艸堂與麼判斷，還有優劣也無？」下座，「如天遠拂，撝似
0320c11: 海深。」
0320c12: 豎法堂。上堂。「天王華屋，沒量大人以安居；閬苑祖庭，
0320c13: 四海象龍而蹴蹋。既云成現，何假修持？昔日賢於長
0320c14: 者親行此令，今朝草堂寺裏重整徽猷。首承別駕彭
0320c15: 公，捐俸鼎建。向深山，採梁棟，青龍背上載將來；截其
0320c16: 長，補其短，磉角頭邊柱拄石。磨稜合縫，振古蓋今；飛
0320c17: 甍長檐，廊藏海月。人人單刀直入，箇箇瀝膽披肝。」拂
0320c18: 一拂，云：「還識時節麼？雲扶繖蓋蟠龍伍，月浴嘉陵帳
0320c19: 錦屏。」
0320c20: 小參。「時臨仲冬，節屆長至。飆風大作，艸木摧殘。緇素
0320c21: 同觀，為甚長連床上猶有瞌睡者？」復云：「為汝有者箇
0320c22: 在。」喝一喝。
0320c23: 上堂。云：「烹佛烹祖惡爐，誰敢當風；鍛凡鍊聖辣鍵
0320c24: 鎚，為求知己。收盡十方雲水，浩歸四海獰龍。既然煤
0320c25: 炭現成，當陽詎可忽略。衝鋒不懼者，一超直入；焦頭
0320c26: 爛額漢，貼體換衣。永為佛祖關鍵，可作眾望矜式。於
0320c27: 此拈提第一義諦，適纔鐘鳴鼓響，第一義諦被伊花
0320c28: 劈了也。大眾，還識麼？一夜霜風吹大野，天明瑤艸散
0320c29: 花天。」
0320c30: 臘八。上堂。「雪峰六稔一團疑，衲薄膚龜肚又饑。徹困
0321a01: 不因寒所逼，起趺搔手豁雙眉。霜葉墮，鳥猿啼，無端
0321a02: 狼籍一堆堆。不識阿誰先一見，和煙拾去鬥風炊。大
0321a03: 眾，且道老瞿曇悟箇甚麼？衣上霜灰吹作雪，鬚邊露
0321a04: 氣結成珠。」
0321a05: 資亡。請上堂。問：「曠大劫來無處所，若云生滅悉成非。
0321a06: 如何是資薦事？」師云：「爐煙初爆出，萬象盡含輝。」進云：
0321a07: 「風清日麗真堪快，何獨子期憶伯牙？」師云：「別有知音
0321a08: 知。」問：「法鼓鼕鼕，好箇話端，請師拈出。」師云：「誰敢當鋒？」
0321a09: 進云：「若箇已巳遊忉利樂，法王展席震娑婆。」師云：「闍黎
0321a10: 不如他。」進云：「恁麼則有意氣時添意氣，無心常住印
0321a11: 心常。」師云：「道破即不堪。」乃云：「吹法螺，擊法鼓，垂法言。
0321a12: 六道四生，同超十地。盧荊人在內否耶？此是別駕彭
0321a13: 公見得底，請啟上已道了也。教山僧怎生相為？」驀呈
0321a14: 拄杖，云：「拄杖子證甚麼果位？到者箇所在，不許談玄
0321a15: 說玅，惡死趣生。六道坦平，四生路絕。乾坤收不得，宇
0321a16: 宙莫能該。是如是人，作如是事。」復舉世尊因耆婆善
0321a17: 別音響，至一塚間見五髑髏，乃敲一髑髏，問耆婆：「此
0321a18: 生何處？」曰：「此生人道。」又敲一曰：「此生何處？」曰：「此生天
0321a19: 道。」又別敲一問云：「此生何處？」耆婆罔知生處。師云：「當
0321a20: 時山僧若見，待伊別敲，云：『此生何處？』劈觜一擊，管教
0321a21: 老大世尊結舌有分。」起身，拽杖，云：「頻拖雨腳橫霜嶺，
0321a22: 摵破寒煙下榻來。為甚麼？」
0321a23: 春日。病起。上堂。問：「冬寒夏熱即不問，如何是立春一
0321a24: 句？」師云：「每見敲鑼人，是迎社火客。」進云：「還有不犯春
0321a25: 令者麼？」師云：「有。」進云：「梅花初笑頻堪畫，閬苑花肥壯
0321a26: 錦峰。」師云：「今日風頭太硬。」乃云：「也大奇，也大奇，此翻
0321a27: 病毒世堪希。寒熱夾攻心眼怯，違時失候行門虧。過
0321a28: 橋社火穿新履，科首勾芒荷舊犁。今幸老僧初起榻，
0321a29: 陰陽交謝在斯時。寒風吹兩耳，杲日正行空即不問，
0321a30: 且道春從何處立？」按拄杖，云：「高著眼。」
0321b01: 上堂。云：「今日不許問話，問話者三十棒。何也？王令甚
0321b02: 嚴，不許夜行，投明須到。」時，一僧禮拜起，師便打。僧擬
0321b03: 開口，師又打。進云：「滿懷春意思，盡在不言中。」師云：「性
0321b04: 命也不顧。」復豎拄杖，云：「且道拄杖子據甚麼道理，得
0321b05: 與麼鋒利？為伊曾在靈山會上親見釋迦老子來，故
0321b06: 有如是氣魄、如是惡辣、如是猛烈、如是韜略。然老僧
0321b07: 年來堂開數四，亦仗伊劻勷，聚集湖山衲子，接待四
0321b08: 海象龍，乃至赴火蹈湯，殺活縱擒，指東話西，打開捏
0321b09: 聚，無一事弗藉伊力，具斯光，耀明斯法眼，得大機，顯
0321b10: 大用，助其玄風。老僧道：『木上座既到與麼田地，還有
0321b11: 優劣也無？』有時閒把出門去，卓破階前下馬臺。」
0321b12: 元旦。上堂。問：「臘去春來即不問，如何是當陽一句？」師
0321b13: 云：「汝自道了也。」進云：「和風吹萬國，化日麗三祗。」師云：
0321b14: 「又去外邊打之遶。」乃云：「斬新條，行新令。夜叉頭，菩薩
0321b15: 面。是我衲僧家事。今歲壬丙當權，運行在己。短杖挑
0321b16: 破嶺頭雲，露出長天一古鏡。照見無位真人面門斑，
0321b17: 因爾露名又露姓。」遂高聲喝，云：「既是名姓俱顯，更要
0321b18: 參箇甚麼？風催旭日陞階，雪溜光寒燭地。」
0321b19: 上堂。問：「黑白未分時如何？」師云：「曲不藏直。」進云：「十方
0321b20: 薄伽梵，一路涅槃門。如何是門？」師云：「幾回江上望，春
0321b21: 色入巖廊。」問：「如何是三冬九夏事？」師云：「文彩已彰。」進
0321b22: 云：「一念未生時如何？」師云：「閒持短策倚雲立，竹色松
0321b23: 聲點綴衣。」乃云：「今朝正月初九日，不會談玄話有無。
0321b24: 竭力！幸有木上座，威風凜凜壯寰區，橫機勢拔寒巖
0321b25: 迥。率略盈眸星月孤，為接方來搖短舌，東廊西壁挂
0321b26: 葫蘆。大眾，既是與麼現成，何不當風薦取？有者道：『此
0321b27: 是格外提持，明向上事。』有者道：『即事明心，附物顯理。』
0321b28: 與麼說話，俱是門外打野漢，比擬相似語。欲與木
0321b29: 上座把臂談心，千里萬里。」
0321b30: 元宵。上堂。豎拄杖，云：「頭頭上明，物物上顯。既是與麼
0321c01: 現成，參玄上士為甚麼插腳不去？」復顧左右，云：「見則
0321c02: 總見。拄杖子於寶華王座上孤迥迥、峭巍巍，騰踏當
0321c03: 機，翻雲作雨。因甚十箇五雙卻又不會？秖為眼隔天
0321c04: 地位，萬物育，四時成，八節遂，用無功之用，齊不齊之
0321c05: 德。惟我衲僧家，風味悠然別。長伸兩足睡，勿問月圓
0321c06: 缺。」
0321c07: 上堂。問：「莫行心處路，不坐有無功。」師云：「乾坤收不得，
0321c08: 宇宙莫能該。」進云：「腳跟踏破澄潭月，杖底掀翻碧落
0321c09: 天。」師云：「八棒對十三。」乃云：「今朝說話，不是尋常。天清
0321c10: 氣朗，水秀山長。處處村歌社舞，人人氣宇如王。樓閣
0321c11: 門開也，不勞彈指，舉足便至；菩提座廣大，善斯登者，
0321c12: 智境全彰。眾兄弟，老僧若作你，置百千問難，問問各
0321c13: 別，管教曲彔床上老漢結舌；眾兄弟若作老僧，於此
0321c14: 座上橫說豎說，說到盡未來際，不曾道著一字。阿呵
0321c15: 呵，還知我支那國裏無禪師麼？」復舉異見王問波羅
0321c16: 提，曰：「何者是佛性？」提曰：「在胎為身，處世為人；在眼曰
0321c17: 見，在耳曰聞；在手執捉，在足運奔。遍現俱該沙界，收
0321c18: 攝在一微塵。識者知是佛性，不識喚作精魂。」師云：「許
0321c19: 你說道理。老僧若見，鞭伊三十拄杖，貶向邊邦小國。
0321c20: 此是甚麼時？搖老婆舌，教壞人家男女。不惟般弄識
0321c21: 神，墮在奴兒、婢子風下。設有人問：『艸堂如何是佛性？』」
0321c22: 拍案，卓拄杖，云：「咦！」下座。
0321c23: 雙桂老人誕日。上堂。「今朝正月二十一，時節分明重
0321c24: 舉似。宇宙橫行逆順機，吾師壽量等幽石。佛巖千尺
0321c25: 倚寒松，上挂藤條翠掃風。下有嘉陵萬里通，波濤漩
0321c26: 復自甬東。茅屋溪邊三兩重，爐燒柏子祝芙蓉。半千
0321c27: 衲子遶蠶叢，問答如雲叩己已躬。一條拄杖活如龍，直
0321c28: 下逼生魚化鵬。殺活縱橫不讓流，氣宇奔騰貫斗牛。
0321c29: 拈起毫毛吞萬象，擬議思量全機喪。此是不肖兒孫
0321c30: 謗，是則名為真供養。時老人六十有六，通醉恨不在
0322a01: 前，遙申此祝。且道拄杖子還知有此時節麼？春風吹
0322a02: 大野，何處不承斯？」
0322a03: 解制。上堂。問：「如何是法身？」師云：「正是時。」進云：「如何是
0322a04: 報身？」師云：「坐立儼然。」進云：「如何是化身？」師云：「千人環
0322a05: 繞石芝山。」進云：「三身中那身說法？」師云：「路僻秖緣樵
0322a06: 徑迥，煙深殊識葛洪家？」乃云：「人間修禊之辰，林下限
0322a07: 滿之日。灰頭土面淨盡，聲色堆裏遊戲。足無十字牢
0322a08: 關，舌有百千三昧。細剝雲外清風，摵碎虛空亂墜。殺
0322a09: 佛殺祖殺人，務造彌天大罪。扶起破沙盆兒，推倒銀
0322a10: 山鐵壁。每因據令而行，喚作衲僧巴鼻。撥亂四海煙
0322a11: 霞，毋母犯當頭一句。子去撞著犁牛婆，此畜生來已五
0322a12: 歲。」復舉臨濟訪平田，先逢一嫂使牛，濟問：「平田路向
0322a13: 甚麼處去？」嫂打牛一棒，曰：「者畜生到處走，到此路也
0322a14: 不識？」濟又曰：「我問你平田路向甚麼處去？」嫂曰：「者畜
0322a15: 生五歲尚使不得？」濟良久，曰：「欲觀前人，先觀所使。」便
0322a16: 有抽釘拔楔之意。及見平田，田曰：「你還見我嫂也未？」
0322a17: 濟曰：「已收下了也。」師云：「風前據令，語下藏鋒。若非濟
0322a18: 老擅辯端倪、終成途路，氣宇鋒捷、霜徑晴明即不無，
0322a19: 且那裏是濟公收下嫂處？聽取一頌：阿哥兩足如雲
0322a20: 急，撥雨瞻風織翠微。末後岐逢臭大嫂，立身撒尿惹
0322a21: 人疑。」
0322a22: 上堂。云：「此事原非偶，鋒芒別易難。機前風雨墮，化外
0322a23: 斗牛寒。棒下無生忍，言中見肺肝。火雲燒碧漢，汗漫
0322a24: 灑人間。諄諄禪悅食，滴滴古龍涎。致此餐亡過，超然
0322a25: 別一天。風前如爽快，莫作等閒看。」時，別駕彭公為盧
0322a26: 夫人英年辭世，請陞寶座。「政客歲歸天之時，時節合
0322a27: 識，一道坦然，等太虛而無隙乘，除物我，吞吐八荒，若
0322a28: 日月以長明。」遂顧左右，云：「還識時節麼？數朵火雲天
0322a29: 上著，半窗宿雨座前香。」
0322a30: 上堂。問：「眉間挂劍，截斷葛藤，是甚麼人境界？」師云：「三
0322b01: 千劍客，恥見莊周。」乃云：「今日六月六，人間曝衣。艸
0322b02: 堂無所蓄。」驀豎拳，云：「惟有者箇物，不屬陰陽晴雨，不
0322b03: 受梅天擺布。見者定超三有，聞者橫機獨露。是古佛
0322b04: 生涯，是死生窠窟。乃曹源之一滴，係鷲嶺之玉柱。用
0322b05: 之成佛成仙，體之無聲無臭。豎窮三際，超非非想之
0322b06: 聖輪。橫亙十方，拓無無明之坦路。」召大眾，云：「還識此
0322b07: 物麼？海神知貴不知價，留與人間光照夜。」
0322b08: 兩序煎點，請小參。師云：「今秋霪雨大作，佛法悉為爛
0322b09: 卻。普請大眾協力，扶起當陽一著。要道信口便道，抬
0322b10: 眸早已是錯。若還擬議沉思，猶隔銀山一座。正與麼
0322b11: 時，不得東磕西磕。」
0322b12: 誕日。上堂。云：「五十四年來，住在無明域。心火欻然起，
0322b13: 霹靂轟天地。棒倒須彌盧，喝翻大海水。毫髮不相容，
0322b14: 橫機實如此。是祖佛生涯，示衲僧巴鼻。扶豎臨濟正
0322b15: 宗，全憑些子火氣。」遂呈拄杖，云：「此公最得力，生於混
0322b16: 沌之世。遇險扶危，相隨老僧五十年，是故名為拄杖
0322b17: 子。今朝乘興入康衢，拈來八面清風起。」
0322b18: 住順慶府毘盧山鶴乘寺
0322b19: 立兩序。上堂。云：「洪濛未判，世界先成。甘雨將施，密雲
0322b20: 彌布。」以拄杖指上，云：「天高無極，日月星辰佐焉。」復卓
0322b21: 一下，云：「地廣無涯，艸木叢林位焉。新鶴乘發，滴水滴
0322b22: 凍之機；冰浮水面，設鍛凡鍊聖之韝。梅展初顏、師資
0322b23: 道合則不無，且眾手淘金，誰是得者？梢公擅使南番
0322b24: 舶，捷疾還歸海外風。」
0322b25: 晚參。云：「此箇難信之法，須是箇人堪能心口相應。眾
0322b26: 兄弟也有廿歲者、三十、四十者，政血氣方剛，欲出三
0322b27: 界大門，努力須在今日。又如武庫中物，不動乃無用
0322b28: 之器；用著亦能殺人，亦能活人。開旗展陣，不顧危亡；
0322b29: 稍涉擬思，喪身失命。欲得取勝，直須造到中軍寶帳，
0322b30: 始稱敏手。今晚，占魁李期主煎點，為眾公明日入選
0322c01: 佛場、心空及第之辰，故今夕瑣瑣優看，實為至望。正
0322c02: 與麼時，吽癹吒。」
0322c03: 結制。上堂。師詣座前，以杖作撥勢，云：「沒量大人到來，
0322c04: 塵沙諸佛趲開。諦聽！醉上座向毘盧頂上橫開豎闢
0322c05: 去也。」便登。拈香畢，乃云：「撥霧掀雲葉，牽風下釣臺。推
0322c06: 蓬纔舉棹，逐浪錦鱗來。」以杖作垂勢，云：「有麼？」僧問：「爐
0322c07: 韝新開即不問，如何是向上機？」師云：「鋼刀獨向雲中
0322c08: 拔。」僧喝。師云：「為斬中和不智人。」進云：「莫瞞學人好。」師
0322c09: 云：「爍然。」乃云：「鍵鎚大整，善冶出火之金；爐韝弘開，慣
0322c10: 熟不生滅法。掣雷霆電掃之用，搖蕩坤維；起雪凝霜
0322c11: 靄之風，廓清區宇。開鑿人天正路，扶豎野老家風。元
0322c12: 常要旨，動樹流輝，格外真規，燒山野火。為無為，周遍
0322c13: 法界；作無作，機發果州。時，占魁李期主，遠承須達，地
0322c14: 布金塼；近倣龐公，江沉家寶。雲箋三覆閬水，單騎兩
0322c15: 入艸堂。敬迓四海高流，肇建無遮大會。一等是恁麼
0322c16: 時節，何妨截鐵斬釘？烏夜裏牽人去冰凌上行，平白
0322c17: 地赤足向劍刃上走。大眾，日居月諸即不問，還識斯
0322c18: 辰機會麼？臘月風如鋸，清霜屑似鹽。」
0322c19: 上堂。問：「如何是鶴乘境？」師云：「青山掩映斜陽外。」進云：
0322c20: 「如何是境中人？」師云：「雍雍濟濟悉仙阤。」進云：「三世諸
0322c21: 佛說不盡底，分付阿誰？」師卓拄杖，云：「切忌錯過。」乃云：
0322c22: 「現成家業，拈起便見。秖貴承當，無勞思算。一回入手
0322c23: 便成家，百劫千生常使喚。雲長刀，由基箭，最愛殺人，
0322c24: 切忌觸犯。是祖佛之淵源，是衲僧之龜鑑。惟有鶴乘
0322c25: 不近情，生擒活捉沒量漢。或現老比丘相，或現三頭
0322c26: 六面。」豎拄丈，云：「此是吾宗旨，人天從此賺。」
0322c27: 晚參。云：「節臨星紀，風頭太硬。滴水成珠，乾坤肅靜。衲
0322c28: 子家私，堅如冰凌。七叉八篆，善識時節。今朝是十四，
0322c29: 明日乃十五。諸上座，還識時節麼？」
0322c30: 元旦。上堂。僧問：「新正事即不問，如何是上座句？」師云：
0323a01: 「向下薦取。」進云：「如何是下座句？」師云：「肐膊一般高。」進
0323a02: 云：「如何是不上不下句？」師云：「鄉談滿口惹人猜。」乃云：
0323a03: 天開晴運，氣轉洪鈞。宇宙橫豎，十萬里許。於中六凡
0323a04: 四聖，九有含靈，咸知今日，乃癸卯元正之際，山川省
0323a05: 事之辰。海嶽歡呼，禽魚起舞。兩堂雲水，鴈行鵠立。四
0323a06: 境緇素，翹望音。鐘鼓初調，儼似靈山。未散香煙，騰
0323a07: 匝嘗睹。無位真人，各各舒頂門正眼，人人證第一義
0323a08: 諦。鶴乘承此機會，借燈王寶座，懷海外旃檀，爇向爐
0323a09: 中端，為祝延
0323a10: 北極至尊：「萬歲！萬萬歲！」
0323a11: 元宵。上堂。師按拄杖，云：「木上座妄談般若，過犯彌天。
0323a12: 鶴乘適才兩手擒住，直下欲與斷卻命根，不致教壞
0323a13: 人家男女。眾中有具頂門眼者，道得出身句，許伊做
0323a14: 保領。」遂自代云：「留撐宇宙宣王化，敲碎煙波輥日毬。」
0323a15: 復豎起，云：「伊是絕後再甦底，汝等欺他不得。烏律律
0323a16: 地騰今耀古，撐拄化門。世界倚之而生，宇宙依之而
0323a17: 立。宰執位之而正，庶民體之而安。乃至草芥、人、畜，無
0323a18: 一物而不沾斯力者。壁立萬仞，塵撲煙生，八面玲瓏，
0323a19: 四溟瀲灩。全提格外嘉聲，摟碎無明窠窟。發難思之
0323a20: 用，不動一塵；運劫外之風，振搖山谷。眾兄弟，木上座
0323a21: 其機如此。」復云：「元宵正月半，雪子擂長空。惟恐人難
0323a22: 會，猶加徹骨風。是山皆玉屑，遍界盡泥蹤。許大乾坤
0323a23: 軸，藏於一色中。」
0323a24: 小參。云：「時臨驚蟄佳隹辰，天色半晴半雨。萬物萌動其
0323a25: 機，艸木犁出其土。衲子本有家私，翻上彌天大。眾
0323a26: 中有不者，出來與拄杖子相見。」良久，無有出者。復
0323a27: 舉世尊自恣文殊三處度夏，迦葉欲白椎擯出，乃見
0323a28: 百千萬億文殊，迦葉盡其神力，椎不能舉。世尊遂問：
0323a29: 「迦葉，汝擬擯那箇文殊？」迦葉無對。「請大眾代一轉語。」
0323a30: 上堂。問：「惟有一乘法，餘二則非真。如何是一乘法？」師
0323b01: 云：「雲描岳色，水壯溪聲。」進云：「恁麼則信受奉行去也。」
0323b02: 師云：「晴天帶雨色。」乃云：「泥蹤躋躋拌莓苔，卒雨雄風
0323b03: 暫避開。眼角彌隆周八極，晴吹山色入簾來。驚蟄勢
0323b04: 將半，瓊華吐艷葩。二三子以我為隱乎？吾無隱乎爾。
0323b05: 老晦堂不識好惡，錯下名言，致使黃魯直打失鼻孔，
0323b06: 及今尋覓不著。普請大眾邏捕得來，大家受用。」
0323b07: 小參。云：「九十日將終。蟾蜍明皎潔，虛空輾作塵。機轢
0323b08: 硬如鐵，水火固難侵。劫風吹不滅，胸頭快活底，必識
0323b09: 此時節。」
0323b10: 上堂。云：「天王華屋住來久，一榻巍然古佛都。兩曜為
0323b11: 門常不翕，人間從此氏浮圖。」
0323b12: 解制。上堂。大笑一聲，召大眾，云：「你道老僧笑箇甚麼？
0323b13: 笑眾兄弟於九十日裏，事事做畢，惟有一事不畢。且
0323b14: 道是那一事？穿衣、喫飯、屙屎、放尿。若信得及，依教奉
0323b15: 行，倘涉躊躇。化外日頭紅似火，春前柳絮白如霜。」
0323b16: 
0323b17: 
0323b18: 
0323b19: 
0323b20: 昭覺丈雪醉禪師語錄卷第三
