0395a02: 凡遇圓相即是標辭與同其上文。
0395a03: 復次阿難云何十八界本如來藏
0395a04: 妙真如性。梵云都此云界界是因義根境識三互為
0395a05: 因故又種族義根境識三各一種族又眼等六種族別故○解此十
0395a06: 八界雖相對推破而正在六識其根與境前已巳破故。
0395a07: 阿難如汝所明眼色為緣生於眼
0395a08: 識此識為復因眼所生以眼為界
0395a09: 因色所生以色為界。佛於小乘方便教說諸
0395a10: 因緣法今明第一義諦因緣自然俱為戲論故此牒而徵之○解私
0395b01: 謂如汝所明者小乘所解因緣生法皆是實有不了即空今據彼諸
0395b02: 之用破其執也他皆倣此。
0395b03: 阿難若因眼生既無色空無可分
0395b04: 別縱有汝識欲將何用汝見又非
0395b05: 青黃赤白無所表示從何立界。破
0395b06: 根生也初句牒既無下四句無境有識何用破也既從根生即不須
0395b07: 境若無其境何所分別所緣已巳無能緣何用汝見下四句即能生識
0395b08: 根無體破也若謂根生根非眚等是不可見復無表示根尚不立識
0395b09: 從何有下破境生○解真際曰汝見指根也以是不可見有對色故
0395b10: 既不可見即無表示。若因色生空無色時汝
0396a01: 識應滅云何識知是虛空性若色
0396a02: 變時汝亦識其色相遷變汝識不
0396a03: 遷界從何立。此色空相傾無識破也初一句牒空無
0396a04: 下四句立理正破既從色生空現色亡識應隨滅誰了虛空若色下
0396a05: 五句據理質破色若遷變汝能了變識元不遷既無色相從何立界。
0396a06: 從變則變界相自無不變則恒既
0396a07: 從色生應不識知虛空所在。此隨變不
0396a08: 變非界破初二句隨變無識破色若變時識亦隨變名誰為識不變
0396a09: 下四句不變無知破若不隨變識則常在元從色生不合知空○解
0396a10: 孤山曰破有三意一識隨色滅二界義不立若色滅識不滅則一遷
0396b01: 一不遷兩類不同何名種族故云汝識不遷界從何立若隨色滅兩
0396b02: 法已巳滅界相何存故云從變則變界相自無三常不知空性既不變
0396b03: 既從色生秖合識色不應識空。若兼二種眼色共
0396b04: 生合則中離離則兩合體性雜亂
0396b05: 云何成界。破共生也若根境合生中界者此識中界知
0396b06: 不知別故云中離若成別者此識中界一半合根一半合境故云兩
0396b07: 合兩合若成有雜亂過知與不知同一界故界義應非或離者開義
0396b08: 或猶無也○解合則中離中謂識也既識從合生則屬根境離則兩
0396b09: 合釋上句也一半合根一半合境根境兩屬體性雜亂亦乖種族界
0396b10: 義不成。
0397a01: 是故當知眼色為緣生眼識界三
0397a02: 處都無則眼與色及色界三本非
0397a03: 因緣非自然性。
0397a04: 阿難又汝所明耳聲為緣生於耳
0397a05: 識此識為復因耳所生以耳為界
0397a06: 因聲所生以聲為界。標雙微根境為緣生耳識
0397a07: 也。
0397a08: 阿難若因耳生動靜二相既不現
0397a09: 前根不成知必無所知知尚無成
0397a10: 識何形貌。先破根生此勝義也初一句牒動靜下三句
0397b01: 正破能生若無前境根自不成由塵發知故必無下況破所生若實
0397b02: 無知根尚不立更有何識。若取耳聞無動靜故
0397b03: 聞無所成云何耳形雜色觸塵名
0397b04: 為識界則耳識界復從誰立。破浮塵也
0397b05: 初三句縱破設取浮塵之耳容有聞者若無動靜亦不成聞云何下
0397b06: 三句正責破也如何將此可見浮塵雜色觸法為識之界則耳下二
0397b07: 句雙質二根從何為界生耳識耶。若生於聲識因
0397b08: 聲有則不關聞無聞則亡聲相所
0397b09: 在。已巳下破境生初句牒識因下根境俱亡破聲能生識何假於聞
0397b10: 此亡根也若無於根聲亦不有此亡境也根境俱亡識從誰生。
0398a01: 識從聲生許聲因聞而有聲相聞
0398a02: 應聞識。聞聲同識破初三句雙牒汝謂識因聲生又許因根
0398a03: 有相今聞聲時即是聞識。不聞非界聞則同聲。
0398a04: 初句不聞無界破若不聞識亦不聞聲能聞所聞俱無界義後一句
0398a05: 聞識同聲破可知。識已巳被聞誰知聞識。成所
0398a06: 無能破也能了之識已巳作所聞之境誰為能知知此聞識。若無
0398a07: 知者終如草木。無知草木破也了別既無草木何異。
0398a08: 不應聲聞雜成中界界無中位則
0398a09: 內外相復從何成。破共生也初二句正破中界根
0398a10: 境各生尚非共生豈有此理後三句顯無根塵對邊立中中既不成
0398b01: 邊亦不立也○解孤山曰識若雜成則一半屬聲一半屬聞故云界
0398b02: 無中位既無中識則內根外境義皆不成。
0398b03: 是故當知耳聲為緣生耳識界三
0398b04: 處都無則耳與聲及聲界三本非
0398b05: 因緣非自然性。
0398b06: 阿難又汝所明鼻香為緣生於鼻
0398b07: 識此識為復因鼻所生以鼻為界
0398b08: 因香所生以香為界。標鼻香根境不能生識。
0398b09: 阿難若因鼻生則汝心中以何為
0398b10: 鼻為取肉形雙爪之相為取知
0399a01: 動搖之性。先破根生此以浮塵勝義二根雙問二俱有
0399a02: 過○解肉形即浮塵知即勝義。若取肉形肉質
0399a03: 乃身身知即觸名身非鼻名觸即
0399a04: 塵鼻尚無名云何立界。破浮塵也初句牒
0399a05: 次二句破若取雙爪此乃身攝非屬鼻根設有所知但名知觸不名
0399a06: 知香名身下二句結非香鼻鼻尚下指無界義此下破勝義根○解
0399a07: 私謂若名為觸即是身根所覺之塵故曰名觸即塵。若取
0399a08: 知又汝心中以何為知以肉為知
0399a09: 則肉之知元觸非鼻。初三句牒計問以肉
0399a10: 下破浮塵是知身自知觸非是鼻根也。以空為知空
0399b01: 則自知肉應非覺如是則應虛空
0399b02: 是汝汝身非知今日阿難應無所
0399b03: 在。破空是知初三句根無知覺破如是下二句空即是身破汝身
0399b04: 下三句結無本體○解孤山曰言空是汝則不見形言身是汝則不
0399b05: 能知兩求不得是無所在。以香為知知自屬香
0399b06: 何預於汝。破香是知此正破也香自有知何關汝鼻。若
0399b07: 香氣必生汝鼻則彼香臭二種
0399b08: 流氣不生伊蘭及栴檀木。破轉計也初
0399b09: 二句牒計設汝若言非不相干由有我鼻香臭方立猶如鼻根由香
0399b10: 故有則彼下破今四句資不生香破也○解伊蘭是臭樹也。
0400a01: 二物不來汝自鼻為香為臭。
0400a02: 根何氣破。臭則非香香應非臭。香臭相傾破也
0400a03: 非無也無不聞也。若香臭二俱能聞者則
0400a04: 汝一人應有兩鼻對我問道有二
0400a05: 阿難誰為汝體。俱聞兩體破鼻若生香必不聞臭若
0400a06: 必生臭應不聞香今既俱聞鼻須有二二鼻若立兩體還成正為何
0400a07: 體○解私謂從二物不來下以根從境破境既有二根應成兩先定
0400a08: 云為香為臭次責云臭則非香香應非臭意在俱聞墮兩鼻之失也。
0400a09: 若鼻是一香臭無二臭既為香香
0400a10: 復成臭二性不有界從誰立。互即雙
0400b01: 亡破若汝不許鼻有二者則香臭混然都無有別以從一鼻之所流
0400b02: 故若無香臭說何為知名生識界○解此復以境從根破根既唯一
0400b03: 境云何二二性不立識界奚存已巳上皆破根生也問上文云以香為
0400b04: 知知自屬香豈非破境耶答斯蓋對根而說正破勝義下文不對根
0400b05: 辨方破境生也。若因香生識因香有如眼
0400b06: 有見不能觀眼因香有故應不知
0400b07: 香。此下破境生也初句牒識因下五句舉例奪破眼能有見見
0400b08: 不觀眼香能生識識不知香。知即非生不知非
0400b09: 識香非知有香界不成識不知香
0400b10: 因界則非從香建立。反覆縱破也縱許汝識能
0401a01: 知香者此則不合言從香生故云知則非生設若不能知此香臭又
0401a02: 何名識稱了別耶故云不知非識香不因根無有香界故云香非知
0401a03: 有香界不成識不了香非可說言因香有識。既無中間
0401a04: 不成內外彼諸聞性畢竟虛妄。結
0401a05: 破也識既無生根境不立設有聞性皆虛妄耳○解孤山曰中間識
0401a06: 也內外根境也。
0401a07: 是故當知鼻香為緣生鼻識界三
0401a08: 處都無則鼻與香及香界三本非
0401a09: 因緣非自然性。
0401a10: 阿難又汝所明舌味為緣生於舌
0401b01: 識此識為復因舌所生以舌為界
0401b02: 因味所生以味為界。標如前徵問根境生識。
0401b03: 阿難若因舌生則諸世間甘蔗烏
0401b04: 梅黃連石鹽細辛薑桂都無有味
0401b05: 汝自嘗舌為甜為苦。破根生也初句牒則諸
0401b06: 下舉無五味以問舌根即無味自問也。若舌性苦誰
0401b07: 來嘗舌舌不自嘗孰為知覺舌性
0401b08: 非苦味自不生云何立界。有無隨計破也
0401b09: 舌若有味根已巳成境孰知根者無味之時味必境生獨有汝根焉能
0401b10: 生識下破境生。若因味生識自為味同於
0402a01: 舌根應不自嘗云何識知是味非
0402a02: 味。引例無知破也從味所生豈合名識故云識自為味設許名識
0402a03: 亦不自嘗引例可見。又一切味非一物生味
0402a04: 既多生識應多體。如前五味各生一物識必境生
0402a05: 亦應多體即識從於味識即成多也。識體若一體必
0402a06: 味生鹹淡甘辛和合俱生諸變異
0402a07: 相同為一味應無分別分別既無
0402a08: 則不名識云何復名舌味識界。若一
0402a09: 體識必從境生能生之境亦應一體何分五別分別下縱破五味不
0402a10: 分何名了別說為識耶此則味從於識味應無別云何下二句責
0402b01: 識體從二得名根生境生二俱失故○解私謂鹹淡甘辛略舉四味
0402b02: 詳則有六更加苦酢言和合者眾味共成也俱生者本性不易也變
0402b03: 異者燒異本也斯等種相若謂能生一識體者所生之識既一能
0402b04: 生之味豈殊是則一切味塵混而無別苟無別識界義不成。不
0402b05: 應虛空生汝心識。破空生也。舌味和
0402b06: 合即於是中元無自性云何界生。
0402b07: 破共生也既從合生自性屬誰而名界耶○解孤山曰初因舌是破
0402b08: 自生二因味是破他生三虛空是破無因生四舌味和合是破共生
0402b09: 前後諸文皆爾此中最顯。
0402b10: 是故當知舌味為緣生舌識界三
0403a01: 處都無則舌與味及舌界三本非
0403a02: 因緣非自然性。
0403a03: 阿難又汝所明身觸為緣生於身
0403a04: 識此識為復因身所生以身為界
0403a05: 因觸所生以觸為界。標如前徵問根境生識。
0403a06: 阿難若因身生必無合離二覺觀
0403a07: 緣身何所識。破根生也觀對待也無二所覺為相待
0403a08: 緣獨此身根無生識理下破境生○解麤尋曰覺細伺曰觀觸塵合
0403a09: 離是身覺觀之緣既無觸緣則無覺觀也。若因觸生必
0403a10: 無汝身誰有非身知合離者。無身非
0403b01: 覺破也有身無觸尚不成知有觸無身故非能覺非身無身也下根
0403b02: 境互亡破也。阿難物不觸知身知有觸。
0403b03: 此指現道理也物無覺觸之知身則能覺於觸斯理昭然明白可見
0403b04: ○解物不觸知秖是物不知觸耳。知身即觸知觸
0403b05: 即身。此下依理推破此二句根境相即也今汝若許觸能生
0403b06: 識觸則有知與身何異應可身亦名觸觸亦名身俱有知故應立量
0403b07: 云汝之身根定觸所攝以有知故如所執觸汝所執觸定身根攝以
0403b08: 有知故如汝身根斯則觸既生識遂令相即也○解既身知有觸則
0403b09: 知是身時即受觸知受觸時即是身也。即觸非身即
0403b10: 身非觸身觸二相元無處所。身觸俱
0404a01: 非也以相即故遂今俱非則觸不成觸身不成身也應立量云汝之
0404a02: 身根定非身根以有知故如所執觸汝所執觸定非是觸以有知故
0404a03: 如汝身根將汝一因成我四量令汝相即亦令俱亡身觸下二句結
0404a04: 無二位下破離合解若即唯是觸則無身相若即唯是身即無觸相
0404a05: 私謂從阿難下乃是委破上文身觸各生之義先簡物不觸知次顯
0404a06: 身知有觸既了身知有觸則曉身觸同時若許同時故知身觸各生
0404a07: 兩無所以。合身即為身自體性離身即
0404a08: 是虛空等相。初二句合即唯身破觸既合身合應無
0404a09: 二唯一身根更無觸位後二句離應無觸破觸若離身復何成觸如
0404a10: 虛空相亦無觸位○解推合與離此破中間識界下文內外不成結
0404b01: 破根境也中云何立結破中間也。內外不成中云
0404b02: 何立。例破識體也觸立則根立內無則外無根境不存何為
0404b03: 識相。中不復立內外性空則汝識生
0404b04: 從誰立界。雙牒反質也三位俱空識從何立。
0404b05: 是故當知身觸為緣生身識界三
0404b06: 處都無則身與觸及身界三本非
0404b07: 因緣非自然性。
0404b08: 阿難又汝所明意法為緣生於意
0404b09: 識此識為復因意所生以意為界
0404b10: 因法所生以法為界。標如前徵問根境生識。
0405a01: 阿難若因意生於汝意中必有所
0405a02: 思發明汝意若無前法意無所生
0405a03: 離緣無形識將何用。先破根生此離塵無體
0405a04: 破也初一句牒於汝下五句正破能生由法生故種種心生若無法
0405a05: 塵意根不起離緣下二句例破所生離前法緣尚無根之形貌況所
0405a06: 生識將何起用。又汝識心與諸思量兼了
0405a07: 別性為同為異。此下同異俱非破也此問同異識
0405a08: 心第八也思量第七也了別第六也七八二識俱第六根亦同名意
0405a09: 故此雙問二俱有過○解俱舍論云集起名心籌量名意了別名識
0405a10: 此云識心同彼第一即意根也思量兼了別性同彼第二第三即意
0405b01: 根所生之識也然彼第二亦云意者蓋識之異名耳故婆沙○門心
0405b02: 意識三無有差別如火名亦名為熾亦名燒薪是知意識名同但
0405b03: 約先後以分二義。同意即意云何所生。破
0405b04: 同也若識與意其體同者識即是意云何更分能生所生此下破異。
0405b05: 異意不同應無所識。解若識同意云何復有能
0405b06: 生所生若識異意則應所生同於無情。若無所識云
0405b07: 何意生。無識非生破初句半牒半定應無下破既識與意
0405b08: 異應一有所識一無了知苟無了知何會意生以意有知故○解又
0405b09: 縱計云所生無識則與能生體性非類。若有所識云
0405b10: 何識意。設使此識有了別者如何辯異識之與意此有識
0406a01: 無異破也○解又若救云所生有識此識既無前法可緣必須反識
0406a02: 其意意若為境根義不成。唯同與異二性無成
0406a03: 界云何立。雙結不成也同義無憑異又非理二性不立
0406a04: 云何識生從汝根出下破境生○解上破根生下破境生。若因
0406a05: 法生世間諸法不離五塵汝觀色
0406a06: 法及諸聲法香法味法及與觸法
0406a07: 相狀分明以對五根非意所攝。此
0406a08: 明五塵不即意攝也以各有所對故。汝識定依於
0406a09: 法生今汝諦觀法法何狀。問法塵也法
0406a10: 塵之法故云法法以別揀通也○解資中曰以五塵之法各配五根
0406b01: 離五塵外意無別法。若離色空動靜通塞合
0406b02: 離生滅越此諸相終無所得生則
0406b03: 色空諸法等生滅則色空諸法等
0406b04: 滅。前五句正顯無體法塵即前五塵影故離五無體生則下四
0406b05: 句牒破轉救也設汝救言色及餘法雖非意境生滅二種正是法塵
0406b06: 者若爾生滅無體全是色等若起若止無別生滅在色等外○解檇
0406b07: 李曰色空動靜通塞即色聲香三塵也合離即味觸兩塵生滅即法
0406b08: 塵然生滅但是五塵通相離五無體故云生則諸法生滅則諸法滅
0406b09: 也。所因既無因生有識作何形相
0406b10: 相狀不有界云何生。正破識界無體也所因
0407a01: 即法塵尚不可得豈生汝識能所俱無云何立界○標指之辭大乘
0407a02: 與相類故不重錄。
0407a03: 是故當知意法為緣生意識界三
0407a04: 處都無則意與法及意界三本非
0407a05: 因緣及自然性。○二重約七大會相然大之為名
0407a06: 本乎世諦小乘法相說諸色法四大和合之所成就復分內外說此
0407a07: 名為諸法自相寂而不圓猶為諸法共相所揀麤而且淺是佛如來
0407a08: 隨他意語世間安立有名無實雖名為大大義不成勝義諦中所說
0407a09: 不爾謂周含攝體無不在物無不是非因待小當體受稱故名為
0407a10: 大今此經中所說七義俱名大者七義之中攝一切法謂空有根塵
0407b01: 色心性相塵塵法法無不周無不含容破彼權見令知實義如下
0407b02: 文云均名七大性真圓融皆如來藏世間無知惑為因緣及自然性
0407b03: 皆是識心分別計度但有言說都無實義斯則會相即性性相
0407b04: 方稱勝義至極之大豈同權教說名自相文三。
0407b05: 阿難白佛言世尊如來常說和合
0407b06: 因緣一切世間種種變化皆因四
0407b07: 大和合發明。敘昔聞也。云何如來因緣
0407b08: 自然二俱排我今不知斯義所
0407b09: 屬。難今說也排推棄也○標阿難伸難者示相懷疑以安立方
0407b10: 便世俗諦疑勝諦第一義故有是難。惟垂哀愍開示
0408a01: 眾生中道了義無戲論法。求開示也方
0408a02: 便安立說有四大因緣和合成諸變化第一義中諸法不生今則無
0408a03: 滅生滅去來本如來藏今以世諦疑第一義故有斯難○解孤山曰
0408a04: 將恐眾生聞昔和合則滯於有聞今排則溺於空不達中道動成
0408a05: 戲論故請開示。
0408a06: 爾時世尊告阿難言汝先猒離聲
0408a07: 聞緣覺諸小乘法發心勤求無上
0408a08: 菩提。解問阿難何處猒小求大答即經初云恨無始來一向多
0408a09: 聞是猒小也殷勤啟請十方如來得成菩提妙奢摩他等是求大也
0408a10: 亦可指法華中。故我今時為汝開示第一
0408b01: 義諦。因緣和合四大發明皆小乘法諸法不生唯如來藏即
0408b02: 第一義○標第一義諦即如來藏性不逐緣生境有。
0408b03: 如何復將世間戲論妄想因緣而
0408b04: 自纏繞汝雖多聞如說藥人真藥
0408b05: 現前不能分別如來說為真可憐
0408b06: 愍。纏繞疑惑也諸佛祕密靡不皆知故云說樂今聞諸法皆如
0408b07: 來藏名真藥現前舉昔方便疑今真實名不能分別○標雖有多聞
0408b08: 憶持如來十二部經未全道力故佛舉疑呵責。
0408b09: 汝今諦聽吾當為汝分別開示亦
0408b10: 今當來修大乘者通達實相阿難
0409a01: 默然承佛聖旨。聽許宣現未俱益○標通達實
0409a02: 相者不認緣生境有是非之相。
0409a03: 阿難如汝所言四大和合發明世
0409a04: 間種種變化阿難若彼大性體非
0409a05: 和合則不能與諸大雜和猶如虛
0409a06: 空不和諸色。解此明大性本真則非和合故引虛空喻
0409a07: 之即同下文性色真空性空真色也私謂此破阿難不和合疑非顯
0409a08: 大性不和合義所云汝言四大和合等者牒彼所執也若彼大性體
0409a09: 非和合者正舉其疑也既執和合疑非和合故今破之意云若謂四
0409a10: 大之性不和四大之相斯則性居相外二不相雜故曰猶如虛空不
0409b01: 和諸色此約真如隨緣不同頑空之性也。若和合者同
0409b02: 於變化始終相成生滅相續生死
0409b03: 死生生生死死如旋火輪未有休
0409b04: 息阿難如水成冰冰還成水。初四句
0409b05: 牒所計次六句略破非和若四大性自體非和則不和諸大如空與
0409b06: 色礙無礙異若和下破和合若大性體自是和合即成生滅始終即
0409b07: 生滅也生死下釋初句釋相成次句釋相續謂生能成死等生能綸
0409b08: 生等謂現在生續過去生也如旋下二喻初喻相續次喻相成如文
0409b09: ○標謂循環生滅無窮也○解此破和合名同昔說體異前執前所
0409b10: 執者體唯世諦今所執者體兼真俗既破非和恐計於合故復破之
0410a01: 此約真如不變不同變化等相也孤山曰生而復死死已巳還生故曰
0410a02: 生死死生即始終相成也今生後生今死後死故曰生生死死即生
0410a03: 滅相續也次舉二喻以相續如火輪相成如冰水。
0410a04: 汝觀地性麤為大地細為微塵至
0410a05: 虛塵析彼極微色邊際相七分
0410a06: 所成更析虛即實空性。虛無方分
0410a07: 微也即是極微色邊際相微塵有方分微也今經旨有方分微名色
0410a08: 邊際相隨經所出不須和會○標此標事顯小乘析色明空四大和
0410a09: 合俱無實義昔跋陀禪師問生法師何以明會色空生曰眾微聚而
0410a10: 為色眾微散而為空跋陀曰此生滅世俗之論吾即不然一微空故
0410b01: 眾微空眾微空故一微空一微空中無眾微眾微空中無一微也○
0410b02: 解三藏二乘析法觀空故約彼解以破其執。
0410b03: 阿難若此虛析成虛空當知虛
0410b04: 空出生色相。依標立理也既能析色成空亦可合空
0410b05: 成色方曰相成相續耳。汝今問言由和合故
0410b06: 出生世間諸變化相。牒起所疑也欲破先牒。
0410b07: 汝且觀此一虛塵用幾虛空和
0410b08: 合而有不應虛合成虛。此下依理
0410b09: 廣破此合空成色非理也汝許析色為空應許合空成色虛極小
0410b10: 成用幾空若合虛自成方分不成虛。又虛塵析
0411a01: 入空者用幾色相合成虛空。合色為空
0411a02: 義乖也虛空至大虛至小析小成大為用幾塵。若色合
0411a03: 時合色非空若空合時合空非色。
0411a04: 雙非色空互成也色合成色空合成空以類自合非互相作也。色
0411a05: 猶可析空云何合。重責合空我失也析色明空教
0411a06: 觀俱有合空成色內外無憑前文云猶如虛空不和諸色若言和合
0411a07: 相成相續皆為虛妄○解資中曰若空不可合色從何生故知此色
0411a08: 本無自性。
0411a09: 汝元不知如來藏中性色真空性
0411a10: 空真色清淨本然周法界隨眾
0411b01: 生心應所知量循業發現。此明真色初
0411b02: 一句指本迷如來下三句顯法體如來藏即一法界心中道第一義
0411b03: 諦也性色真空即俗之真性空真色即真之俗皆言性者顯即中之
0411b04: 真俗也斯則舉一即具三言三體即一非縱橫並別名祕密藏此真
0411b05: 地大也清淨下二句敘德量無妄相應具無漏法故名清淨非是有
0411b06: 為故云本然無所不在故云周此則種性體德體量悉具足耳若
0411b07: 識此法成三妙觀方知一塵具一切佛法一切心法一切眾生法靡
0411b08: 不皆在一微塵中即見毗盧舍那即見自己已即見一切法如一微塵
0411b09: 一切法亦爾下皆此隨眾生下顯隨緣也眾生十界漏無漏異業
0411b10: 亦不同所感色法淨穢殊等也○解真際曰性色真空離一切相也
0412a01: 性空真色即一切相也體用相即色空一如前文云離一切相即一
0412a02: 切法斯之謂矣清淨本然周法界釋上性色真空也隨眾生心應
0412a03: 所知量釋上性空真色也孤山曰如來藏即心性中道也即俗而真
0412a04: 故云性色真空即真而俗故云性空真色以真俗即中故並云性三
0412a05: 諦圓融不一不異非縱非橫名如來藏俗則十界備矣真則生佛寂
0412a06: 然此言理具非關事造然理必融事事豈殊理理事雙泯故曰清淨
0412a07: 本然心佛眾生三無差別彼彼互攝一一相融故曰周法界隨眾
0412a08: 生下即如來藏隨染淨緣順差別業變造十界依正之事也私謂節
0412a09: 公銷文一期為美雖曰體用眉目未全洎圓師委解如來藏義包富
0412a10: 博濟無所不在後來說者徒欲好異翔夫體要矣。
0412b01: 世間無知惑為因緣及自然性皆
0412b02: 是識心分別計度但有言說都無
0412b03: 實義。凡外小乘稟權教者皆名無知不了實義故名為惑執
0412b04: 成名相故稱曰為皆是下斥虛妄識心虛妄顛倒從生因迷積迷
0412b05: 何實之有○解世間通指九界因緣義含自他共三性自然即無因
0412b06: 性餘皆倣此。
0412b07: 阿難火性無我寄於諸緣。緣生之火本
0412b08: 無主宰無主即無性也因緣和合虛妄有耳。
0412b09: 汝觀城中未食之家欲炊時手
0412b10: 執陽燧日前求火。舉事也陽燧出火鏡也○標緣
0413a01: 生之火非性火也○解檇李曰陽燧者崔豹古今注云以銅為之形
0413a02: 如鏡照物則影倒向日則火生以艾炷之也又淮南子云陽燧火方
0413a03: 諸也論衡曰於五月丙午日午時銷鍊五方石圓如鏡中央窪天晴
0413a04: 向日出火也。阿難名和合者如我與汝
0413a05: 一千二百五十比丘今為一眾眾
0413a06: 雖為一詰其根本各各有身皆有
0413a07: 所生氏族名字如舍利弗婆羅門
0413a08: 種優盧頻螺迦葉波種乃至阿難
0413a09: 瞿曇種姓。引例也舉眾以明和合也因別成必有
0413a10: 別故引三人顯其異也瞿曇此云地最勝亦云日種優樓頻螺此云
0413b01: 木林○標舍利弗輔相種○解和合但是假名離彼實人無別體
0413b02: 性孤山曰迦葉波云氏瞿曇星名從星立姓至于後代改姓釋迦。
0413b03: 阿難若此火性因和合有彼手執
0413b04: 鏡於日求火此火為從鏡中而出
0413b05: 為從艾出為於日來。牒徵可知。
0413b06: 阿難若日來者自能燒汝手中之
0413b07: 艾來處林木皆應受焚。破日生也從日至手
0413b08: 四萬由旬凡所照處何不遭而獨燒汝手中艾耶。若鏡中
0413b09: 出自能於鏡出然于艾鏡何不鎔
0413b10: 紆汝手執尚無熱相云何融泮。破鏡
0414a01: 生也前四句正破後三句縱破火能克金遇必融泮外能燒艾內合
0414a02: 融鏡今汝不然應非鏡出。若生於艾何藉日鏡
0414a03: 光明相接然後火生。破艾生也艾若出火日鏡
0414a04: 不合何無火出若必待合然後火生顯非艾出○解紆屈也。汝
0414a05: 又諦觀鏡因手執日從天來艾本
0414a06: 地生火從何方遊歷於此。結無從也
0414a07: 三處不出火從何生應知必無。日鏡相遠非和非
0414a08: 合不應火光無從自有。破和合無因也日鏡
0414a09: 非近無和合義緣中既無非緣有火必無此理。
0414a10: 汝猶不知如來藏中性火真空性
0414b01: 空真火清淨本然周法界。明真火也
0414b02: 初句指本迷如來下三句顯法體清淨下二句明德量並如前解。
0414b03: 隨眾生心應所知量阿難當知世
0414b04: 人一處執鏡一處火生法界執
0414b05: 滿世間起起世間寧有方所循
0414b06: 業發現。顯隨緣亦如前解。
0414b07: 世間無知惑為因緣及自然性皆
0414b08: 是識心分別計度但有言說都無
0414b09: 實義。如文可知。
0414b10: 首楞嚴經義海卷第九
0415a01: 音釋
0415a02: 炊炊樞為切取亂切氣上謂之炊進火謂之。陽燧燧徐醉切。窪
0415a03: 烏瓜切不滿貌。姑華切。
