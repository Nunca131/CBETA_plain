0574c01: 憨予暹禪師語錄卷第四
0574c02: 
0574c03: 嗣法門人　法雲　廣學　仝編
0574c04: 機緣
0574c05: 鶚力長老參云有一問請和尚決疑可否師云未入
0574c06: 門早與三十棒了也進云意旨如何師云不識痛癢
0574c07: 漢僧喝師便打僧擬議師云將謂南方舶主僧繞師
0574c08: 一匝師云降將不斬僧拂袖而出師云草賊大敗。
0574c09: 僧參師問發足何方僧云南方師舉拂子云南方有
0574c10: 者箇麼僧云和尚曾到過師云向在那裏住僧云天
0574c11: 童師云昨夜小白嶺走到太白峰鼻孔裏七佛塔呵
0574c12: 呵大笑且道笑箇甚麼僧無語師便打。
0574c13: 大苑馬二酉宋居士問西來大意即且止如何是本
0574c14: 來面目師云問從何來士擬議師云瞻之在前忽焉
0574c15: 在後士云多年閱藏未遇宗乘師舉茶云會麼士無
0574c16: 語師云一大藏教總在裏許。
0574c17: 寰座主問即今天童和尚在甚麼處師震威一喝主
0574c18: 云窠臼語師云韓盧逐塊。
0574c19: 西天羅漢參問云如何是佛法大意師豎一指漢亦
0574c20: 豎一指師於桌上書卍字漢向前抹卻師打○相漢
0574c21: 無語師云將謂西天來梵字也不識。
0574c22: 禹錫劉都憲問宗門多用棒喝是何意旨師云殺人
0574c23: 刀活人劍憲無語師云盡大地人喪身失命。
0574c24: 大惺法孫參問和尚安樂行否師云覓甚麼碗僧喝
0574c25: 師便打進云獅子返擲去也師云不涉程途一句試
0574c26: 道看進云獅子吼時山嶽震象王行處絕孤蹤師震
0574c27: 威一喝。
0574c28: 調元宋刺剌史問禪關玄要云何悟入師喚宋居士史
0574c29: 應諾師云向者裏入。
0574c30: 可仁趙邑侯問禪門與觀門是一是二師云仰之彌
0575a01: 高鑽之彌堅侯無語師云吾無隱乎爾。
0575a02: 僧參師問大德何來僧云南方師云消息何如僧云
0575a03: 好師拈拂子云者箇僧云不會師云山僧罪過。
0575a04: 廣明丘秀才禮拜師問云終日禮拜還識禮拜底麼
0575a05: 進云自己巳有眼不受人瞞師云那箇是你眼才一喝
0575a06: 師云正好喫棒。
0575a07: 師坐次乘侍者侍立師顧地上草者即拾起師云者
0575a08: 莖草能殺人能活人者云此草為丈六金身師云丈
0575a09: 六金身作一莖草你又作麼生者無語師云者漢死
0575a10: 在一莖草下如何得活者云請和尚代一轉語師云
0575a11: 禮拜著者即禮拜師云活也活也。
0575a12: 朱太史問禪門機鋒意旨如何師云西河獅子學士
0575a13: 當知史擬語師云汾陽異目天下咸宗史云玄機道
0575a14: 理甚為難入師云休作道理會史無語師云元來元
0575a15: 來便歸方丈。
0575a16: 太史異日又問世尊初生一手指天一手指地周行
0575a17: 七步目顧四方云天上天下唯我獨尊意旨如何師
0575a18: 云特地老婆心史云雲門大士一棒打殺又如何師
0575a19: 云赤心片片史云瑯琊云將此身心奉塵剎是則名
0575a20: 為報佛恩又作麼生師云腦後著楔。
0575a21: 僧問一人在孤峰頂上無出身之路一人在十字街
0575a22: 頭亦無向背且道那箇在前那箇在後師云看腳下
0575a23: 僧喝師便打。
0575a24: 問善財拈一莖草度與文殊為藥目前香爐桌子還
0575a25: 當得麼師擊香几僧禮拜師云能殺人能活人。
0575a26: 問文殊是七佛之師為甚麼出不得女子定師云今
0575a27: 夜不答話進云竹密不妨流水過師云夜半放烏雞
0575a28: 問有句無句大似頭上安頭樹倒藤枯又是斬頭覓
0575a29: 活和尚還甘麼師云今日不與闍黎相見進云金風
0575a30: 吹玉管幾個是知音師便打。
0575b01: 問逢佛殺佛逢祖殺祖直如虛空如何下手師和聲
0575b02: 便打進云有意氣時添意氣不風流處也風流師復
0575b03: 打。
0575b04: 問頭頭是佛步步是心時如何師云好事不如無進
0575b05: 云流入毗盧華藏界個中何處不超輪師舉香板云
0575b06: 者個作麼生僧喝師便打。
0575b07: 問不是心不是佛不是物是個甚麼師云脫殼烏龜
0575b08: 飛上天。
0575b09: 寰知藏問十方同聚會箇箇學無為此是選佛場心
0575b10: 空及第歸如何是及第歸師云大眾在者裏進云恁
0575b11: 麼則隨流認得性無喜亦無憂師云末後一句意作
0575b12: 麼生進云有意氣時添意氣不風流處也風流師云
0575b13: 看腳下。
0575b14: 恭順候調御吳居士問箇事明明無向背卻於動靜
0575b15: 有淆訛未審過在甚麼處師云明明知底是甚麼候
0575b16: 云本來面目師云試舉看候擬議師震威一喝候無
0575b17: 語師云會麼候云兩眼對兩眼師云東壁挂葫蘆候
0575b18: 云蒙此一喝無限疑團當下冰消瓦解師云見箇甚
0575b19: 麼便恁麼道候云明月當空無片雲光輝朗耀滿乾
0575b20: 坤慧風埽蕩何凡聖一喝從今永太平師遂示一偈
0575b21: 云一喝揮空絕點雲紅輪杲杲爍乾坤維摩機契開
0575b22: 心印任運騰騰樂太平。
0575b23: 師問慧侍者云飯錢作麼生打算者云算過了也師
0575b24: 云何不舉似者云早已巳舉似秖是和尚不肯師云作
0575b25: 麼舉似者喝師便打。
0575b26: 佛宗侍者呈末後句頌師批云未在者問如何是末
0575b27: 後句師周顧示之者云也是腦後著楔師云兔子喫
0575b28: 牛奶者喝師便打。
0575b29: 僧參師問云霜雪遍界禪客何來僧云不審師云箭
0575b30: 穿髑髏僧云須是和尚始得師云拖出死屍去。
0575c01: 京師靈應法兄專使至師問云春光燦爛禪客何來
0575c02: 僧擬議師云雲門道底僧云本師和尚恭候萬安僧
0575c03: 即呈書師接向爐煙熏云蘇嚕蘇嚕吽吽吒僧無語
0575c04: 師云分明記取舉似和尚。
0575c05: 雲壽大曉法侄參師問人天法眼宛然在太白宗風
0575c06: 嗣阿誰云分明舉似師云七棒對十三云特來禮拜
0575c07: 尊慈師云作家禪客進云尊過和尚不得師云切忌
0575c08: 詐明頭曉從東過西師示如意曉從西過東師放下
0575c09: 如意曉向前秪候師打一如意曉即禮拜師云作家
0575c10: 作家。
0575c11: 悟圓禪人參師問何方來悟云五臺師云文殊道甚
0575c12: 麼悟云某甲特來禮拜和尚師云何方人進云紹興
0575c13: 師云念你遠來放汝三十棒。
0575c14: 圓辭師歸南師云吾有一則語汝能帶去否悟禮拜
0575c15: 云不敢辜負和尚師云作麼生承當悟即喝師云三
0575c16: 十年後始知乾明特地。
0575c17: 勘辨機緣
0575c18: 師問顯真監院向上一句作麼生道院云眨起眉毛
0575c19: 上九霄師云腳跟在甚麼處院喝師便打。
0575c20: 師問柔庫頭本分句且置庫房中事作麼生進云收
0575c21: 放自由師云金剛圈栗棘蓬作麼生吞跳僧喝師便
0575c22: 打進云和尚莫瞞盰人師云兔子望月進云隨處風
0575c23: 流師云看腳下不久微病坐脫而去院中未送亡僧
0575c24: 他村檀越報知柔庫頭在彼收下齋米令我送還一
0575c25: 眾皆異之師云此禪人數年喫吾獅子院中飯今日
0575c26: 作恁麼去就去也。
0575c27: 師問本如監院本來面目作麼生會院禮拜歸位師
0575c28: 云大覺打興化又作麼生院從東過西師云依俙似
0575c29: 曲院從西過東師云彷彿楊州院拂袖便出師云草
0575c30: 賊大敗。
0576a01: 師因禪客到三日不參見乃集眾勘驗云賓中主則
0576a02: 且止主中賓意作麼生速道速道僧無語師即痛棒
0576a03: 僧云棒有眼麼師云一任舉似諸方又打。
0576a04: 明輪書記再參師問云德山入門便棒臨濟入門便
0576a05: 喝且道為人在甚麼處輪一喝師便打輪執拄杖作
0576a06: 忤逆會師又打輪云請和尚將宗旨為講看師又打
0576a07: 云速道速道輪無語師直打出。
0576a08: 師落堂問相書記云昨日掀倒法床喝散大眾你見
0576a09: 箇甚麼便恁麼亂做記云還要某甲脅下還拳在師
0576a10: 云知恩一句又作麼生記云粉骨碎身未足酬師云
0576a11: 女子出定作麼生道記云顢和尚一點不得師打云
0576a12: 還知者棒落處麼記云太狼藉生師云三十年後知
0576a13: 恩有在末後一句速道速道記云入耳便能生百恨
0576a14: 斷腸何必再三聲師云今日許汝喫棒有分。
0576a15: 入室機緣
0576a16: 師問隱侍者國師三喚句汝作麼生會者云老漢顛
0576a17: 倒不少師云那裏是國師顛倒處者以手掩師口師
0576a18: 便休。
0576a19: 師問隱副寺云若見諸相非相即見如來目前喚甚
0576a20: 麼作如來進云歷歷分明師云分明底舉似看寺翹
0576a21: 一足師云赤土搽牛奶寺撫掌師云山僧罪過。
0576a22: 師問然副寺庭前柏樹子作麼生會寺云眉毛眼上
0576a23: 橫師云鼻孔撩天又作麼生寺彈指師云波斯喫胡
0576a24: 椒寺喝師便打。
0576a25: 師問世亮劉秀才云萬法歸一且止青州布衫你作
0576a26: 麼會才向前叉手而立師云腳跟下又如何才繞師
0576a27: 一匝師云喫茶去。
0576a28: 師問鼎悅眾云新年佛法作麼商量進云雲散天邊
0576a29: 月師云蝦蟆吐明珠進云海底火燒天師云腳跟下
0576a30: 作麼生僧喝師便打。
0576b01: 師問然西堂離四句絕百非意作麼生堂喝師云藏
0576b02: 頭白海頭黑進云全體大用師云赤土搽牛奶堂
0576b03: 又喝師便打。
0576b04: 師問德維那庭前柏樹子意作麼生進云一擊忘所
0576b05: 知師云胡人失氈帳進云十方世界現全身師云箭
0576b06: 穿紅日影那喝師便打。
0576b07: 師門蘊副寺不是心不是佛不是物你作麼生會進
0576b08: 云踞地獅子師云何不露爪牙進云普天匝地師云
0576b09: 放汝三十棒。
0576b10: 師問道源侍者云本分句速道速道者云泥牛海底
0576b11: 行師云庭前柏樹子者喝師便打。
0576b12: 師問本淨知客萬法歸一汝作麼生會進云目前無
0576b13: 一法鐵樹遍開花師云驢前馬後漢僧撫掌師便打。
0576b14: 師問一知藏云正法眼藏汝作麼生會藏云剎剎塵
0576b15: 塵無向背十方世界現全身師云保福道底進云把
0576b16: 柄在手師便打。
0576b17: 師問智悅眾西來大意汝作麼生會進云長江水倒
0576b18: 流師云腳跟下又如何僧喝師便打。
0576b19: 師問源侍者和盤掇出你作麼生領會進云覿面無
0576b20: 回互師云意作麼生者喝師便打。
0576b21: 師問了塵侍者云青州布衫作麼生會者無語師云
0576b22: 虛生浪死漢者漸慮參究不眠次日請益云如何是
0576b23: 萬法歸一師云昨日向道今朝不會者無語師便掌
0576b24: 者通宵簷下立參忽聞風有省及旦入室問云午夜
0576b25: 月輪則且止通身是口時如何師云親切道將來進
0576b26: 云東方迸出日輪紅大地山河一口吞師云汝向甚
0576b27: 麼處安身立命進云大地分明無寸土誰知天外更
0576b28: 重天師云青州布衫意作麼生者便打師一拳師云
0576b29: 山僧過在甚麼處進云老漢猶嫌少在師云本來面
0576b30: 目親切作一偈看進云離卻家鄉數十秋幾多辛苦
0576c01: 外馳求今朝識得娘生面徹體無依始自由師云脫
0576c02: 體無依又作麼生進云淨土人心箇箇有風規極樂
0576c03: 是誰無從今頓破威音旨突出虛空不二圖師云知
0576c04: 恩報恩一句又作麼生者又打師一拳師云者漢今
0576c05: 日也解捋虎鬚雖然如是切須珍重始得乃示偈云
0576c06: 見處分明得處親開言句合祖師心知恩便解粗拳
0576c07: 用臨濟宗風的子孫。
0576c08: 師問相書記殺人刀活人劍速道速道記云何必好
0576c09: 肉剜瘡師打云須知痛癢記云老漢今日猶要喫棒
0576c10: 在師便掌復示一偈云殺人刀活人劍直下分明須
0576c11: 自看切忌斬頭猶覓活白拈手段看方便。
0576c12: 相書記入室師問云作夜鐵牛生兒還知麼記云誰
0576c13: 敢問著師云現問次進云須是和尚始得師云破沙
0576c14: 盆作麼生扶進云閒家具師云扶不起記禮拜師云
0576c15: 末後句進云不消和尚再勘師云知恩者少。
0576c16: 師問敬參頭云見色明心聞聲悟道即今目前見聞
0576c17: 不昧你作麼生道頭云山河草木揚真諦風月樓臺
0576c18: 演妙音師云腳跟下作麼生頭擬議師云可惜一聯
0576c19: 詩。
0576c20: 師問妙空尼云普賢萬行所莊嚴且道作麼生是萬
0576c21: 行空便禮拜師云本來面目空即舉起香瓶師云
0576c22: 看腳下。
0576c23: 越西堂入室師問云口挂壁上作麼生道堂禮拜歸
0576c24: 位師云腦後著楔堂云歷歷分明師云涅槃心易曉
0576c25: 差別智難明堂便問如何是差別智師喚侍者傾去
0576c26: 淨盆水著侍者禮拜而立師云切忌鑽龜打瓦。
0576c27: 圓侍者與師奉餅師云是雲門餅乾明餅者云無二
0576c28: 無別師云汝曾到雲門麼者云請和尚尊重師云須
0576c29: 是地頭人者禮拜師云分明記取舉似作家。
0576c30: 拈頌
0577a01: 舉雪峰在德山作飯頭一日飯遲德山擎缽下
0577a02: 法堂峰曬飯巾次見德山乃曰鐘未鳴鼓未響
0577a03: 拓缽向甚麼處去德山便歸方丈峰舉似巖頭
0577a04: 頭曰大小德山未會末後句在。
0577a05: 師拈云德山老漢神出鬼沒看來也是弄巧成拙雪
0577a06: 峰平地上喫交更向傍人納敗巖頭承虛接響亦是
0577a07: 鞏縣茶瓶檢點將來各與三十痛棒一齊赶出且道
0577a08: 為甚如此世事不將公道斷人心難與月輪齊。
0577a09: 頌曰漫天網子羅龍鳳但得金鱗即便休休便休更
0577a10: 有旁人解出頭末後一句翻江海攪亂蒼龍鬥不收。
0577a11: 舉馬祖與西堂百丈南泉翫月次祖曰正恁麼
0577a12: 時如何堂曰正好供養丈曰正好脩行泉拂袖
0577a13: 便行祖曰經入藏禪歸海惟有普願獨超物外。
0577a14: 師拈云馬祖父子雖是曲調相扶未免自揚家醜檢
0577a15: 點將來猶欠悟在且道畢竟意作麼生喝一喝云天
0577a16: 共白雲曉水和明月流。
0577a17: 頌曰問處分明答處親大家敗露可憐生古今話杷
0577a18: 難藏隱天上人間播惡名。
0577a19: 舉僧問趙州如何是佛州云殿裏底曰殿裏底
0577a20: 豈不是泥龕塑像州曰是曰如何是佛州云殿
0577a21: 裏。
0577a22: 師拈云趙州口似懸河舌如利劍被者僧一問直得
0577a23: 眼橫鼻直暹上座則不然待問劈脊便棒管教者僧
0577a24: 當下知歸亦可作人天標格然雖如是具眼者試辯
0577a25: 看。
0577a26: 頌曰趙州古佛殿裏底金屑落眼卻成怎似碧天
0577a27: 明皎潔銀河斗柄不曾移。
0577a28: 世尊初降一手指天一手指地周行七步目顧
0577a29: 四方曰天上天下唯吾獨尊。
0577a30: 頌曰纔生下地撒顛狂便把家私徹底揚天上人間
0577b01: 殃禍事至今贏得惡名張。
0577b02: 世尊在靈山會上拈花示眾是時眾皆默然唯
0577b03: 迦葉尊者破顏微笑世尊曰吾有正法眼藏付
0577b04: 囑摩訶迦葉。
0577b05: 頌曰平地波濤萬丈高靈山一會總徒勞陀頭須善
0577b06: 觀風浪未免隨鉤上釣篙。
0577b07: 世尊因文殊至諸佛集處值諸佛各還本處唯
0577b08: 有一女人近於佛坐而入三昧文殊乃白佛云
0577b09: 何此人得近佛而我不得佛告文殊汝但覺此
0577b10: 女令從三昧起汝自問之文殊遶女人三匝鳴
0577b11: 指一下乃托至梵天盡其神力而不能出世尊
0577b12: 曰假使百千文殊亦出此女人定不得下方過
0577b13: 四十二恒河沙國土有罔明菩薩能出此女人
0577b14: 定須臾罔明大士從地湧出作禮世尊世尊敕
0577b15: 罔明出罔明卻至女子前鳴指一下女子於是
0577b16: 從定而出。
0577b17: 頌曰出定入定是非莫論者夥白拈總皆出禁。
0577b18: 百丈每上堂有一老人隨眾聽法一日眾退唯
0577b19: 老人不去丈問汝是何人老人曰某非人也於
0577b20: 過去迦葉佛時曾住此山因學人問大修行人
0577b21: 還落因果也無某對云不落因果遂五百生墮
0577b22: 野狐身今請和尚代一轉語貴脫野狐身丈曰
0577b23: 汝問老人云大修行人還落因果也無丈曰不
0577b24: 昧因果老人於言下大悟作禮曰某已脫狐身
0577b25: 住在山後敢乞依亡僧津送。
0577b26: 頌曰有因有果分明事不落不昧轉淆訛一句頓超
0577b27: 空劫外全身跳入野狐窩。
0577b28: 黃龍三關。
0577b29: 頌曰我手佛手迥超諸有氣宇如王移星換斗。
0577b30: 頌曰我腳驢腳何處不著遍滿三千縱擒殺活。
0577c01: 頌曰人人生緣觸處自然庚生何劫威音那邊。
0577c02: 利蹤禪師曰子湖有一隻狗上取人頭中取人
0577c03: 心下取人足擬議即喪身失命。
0577c04: 頌曰子湖狗子潑天叫凡聖都來斷絕蹤可怪畜生
0577c05: 無面目橫吞佛祖展家風。
0577c06: 臨濟三頓棒。
0577c07: 頌曰電捲雷轟覿面機俊鷹快鷂莫能窺驪龍項下
0577c08: 珠先奪奮起摩霄逸翮威。
0577c09: 興化獎禪師初為臨濟侍者後在三聖會裏嘗
0577c10: 曰我向南方行腳一遭拄杖頭不曾撥著一箇
0577c11: 會佛法底人聖曰汝具箇什麼眼便恁麼道師
0577c12: 便喝聖曰須是汝始得後到大覺為院主一日
0577c13: 覺曰聞汝道向南方行腳一遭拄杖頭不曾撥
0577c14: 著一箇會佛法底人汝憑箇什麼道理與麼道
0577c15: 師喝覺便打師又喝覺又打來日從法堂過覺
0577c16: 召院主我直下疑汝昨日者兩喝師復喝覺又
0577c17: 打師再喝覺復打師曰某甲於三聖師兄處學
0577c18: 得箇賓主句總被師兄折倒了也願與某甲箇
0577c19: 安樂法門覺曰者瞎漢來者裏納敗闕脫下衲
0577c20: 衣痛與一頓師於言下薦得臨濟先師於黃檗
0577c21: 處喫痛棒底道理。
0577c22: 頌曰勘遍江南猶未瞥主賓句下始知音杖頭拶出
0577c23: 人天眼千古兒孫續祖燈。
0577c24: 南院顒禪師上堂云赤肉團上壁立千仞時有
0577c25: 僧問赤肉團上壁立千仞豈不是和尚道師曰
0577c26: 是僧便掀倒禪床師曰汝看者瞎驢亂做僧擬
0577c27: 議師便打。
0577c28: 頌曰寰中正令如雷震戰將英雄氣勢舒劍刃橫身
0577c29: 呈妙舞瞎驢無奈沒程途。
0577c30: 風穴沼禪師參南院院問南方一棒作麼商量
0578a01: 師曰作奇特商量師卻問和尚此間一棒作麼
0578a02: 商量院拈拄杖曰棒下無生忍臨機不見師師
0578a03: 於言下大徹玄旨。
0578a04: 頌曰棒頭眼豁如千日南北商量絕覆藏當下無生
0578a05: 全體露鐵牛心印大千彰。
0578a06: 石霜圓禪師謁汾陽經二十年未許入室每見
0578a07: 必詬罵一日訴曰自至法席不蒙指示歲月飄
0578a08: 忽己巳事未明有失出家之利語未卒汾叱曰是
0578a09: 惡知識敢裨敗我舉杖逐之師擬申救汾掩其
0578a10: 口乃大悟曰是知臨濟道出常情。
0578a11: 頌曰獅子窟中經百煉徹知濟道出常情拈來斷貫
0578a12: 龜毛索穿卻人天正眼睛。
0578a13: 圓悟勤禪師為五祖侍者一日部使詣祖問道
0578a14: 祖曰提刑年少曾讀小艷詩否有兩句頗相近
0578a15: 頻呼小玉元無事只要檀郎認得聲部使應諾
0578a16: 諾祖曰且仔細師侍次問曰提刑會否祖曰他
0578a17: 秪認得聲師曰秪要檀郎認得聲他既認得聲
0578a18: 為甚卻不是祖曰如何是祖師西來意庭前柏
0578a19: 樹子師有省。
0578a20: 頌曰密室耳觀兼眼聽檀郎聲色滿空清於其一段
0578a21: 風光別爍破人天大夜昏。
0578a22: 麻谷見良遂座主來參便將鋤頭去鋤艸遂往
0578a23: 見谷殊不顧便歸方丈閉卻門遂去次日復來
0578a24: 谷又閉卻門遂乃敲門谷問阿誰遂日良遂纔
0578a25: 稱名忽有省乃曰和尚莫謾良遂良遂若不來
0578a26: 禮拜和尚洎被經論賺過一生谷便開門相見
0578a27: 及歸乃謂聽眾曰諸人知處良遂總知良遂知
0578a28: 處諸人不知。
0578a29: 頌曰不因大國逢良賈幾為蠅頭利一生寶藏只今
0578a30: 親揭露富周天下有餘盈。
0578b01: 溈山睡次仰山問訊溈乃回面向壁仰曰和尚
0578b02: 何得如此溈起曰我適來得一夢汝試為我原
0578b03: 看仰取一盆水與溈洗面少頃香嚴亦來問訊
0578b04: 溈曰我適來得一夢寂子為我原了汝更為我
0578b05: 原看嚴乃點茶一碗溈曰二子見解過於鶖子。
0578b06: 頌曰迭奏塤篪待曉堂還他家有好兒郎遏雲度玉
0578b07: 渾閑事惹亂天邊鸞鳳翔。
0578b08: 黃檗行腳時寓大安寺因相國裴休入寺指壁
0578b09: 間畫像問僧何像僧對曰高僧真儀休曰真儀
0578b10: 可觀高僧何在僧無對休問此間有禪僧否僧
0578b11: 曰近一僧投寺執役頗似禪者休令請相見乃
0578b12: 理前問曰真儀可觀高僧何在檗朗聲喚曰裴
0578b13: 休休應諾檗曰在甚麼處休有省。
0578b14: 頌曰花椒舖上天靈蓋村店那來人見愛一遇耆婆
0578b15: 顧盻過價高從此世無賽。
0578b16: 幻有傳禪師聞燈花爆聲有省直造北方參笑
0578b17: 巖求證巖曰汝將從前得力處一一說來師具
0578b18: 實答巖驀趯出鞋曰向者裏道一句看遂把師
0578b19: 話端一齊打斷師通夕不寐明晨佇立簷下巖
0578b20: 見喚師師回顧巖翹一足作脩羅障日月勢師
0578b21: 當下豁然。
0578b22: 頌曰。
0578b23: 潑天門戶窺龍象鐵額銅頭漫喫驚突出摩醯三隻
0578b24: 眼乾坤燦爛一時新。
0578b25: 密雲悟禪師挑柴過一山灣見堆柴突露面前
0578b26: 有省遂依幻有和尚脫白請益幻曰汝若到者
0578b27: 田地便放身倒臥嗣後惟加罵詈師慚悶交感
0578b28: 一日城歸過銅棺山頂忽覺情與無情煥然等
0578b29: 現正所謂大地平沉底境界。
0578b30: 頌曰意氣轟轟貫古今乾坤騰踏絕疏親濟江棒喝
0578c01: 重慨後佛祖冤家第一人。
0578c02: 林野奇禪師掩關當湖嘗參密和尚偈云一念
0578c03: 未生前試看底模樣忽一日失足遭跌有省即
0578c04: 成偈曰一念未生前六戶絕消息瞥耳揚雙眉
0578c05: 大似眼無力即破關走姑蘇見密於清涼庵中
0578c06: 便問學人絕跡而來特為親近和尚曰莫妄想
0578c07: 師曰未審還有堂頭也無密曰看腳下師曰不
0578c08: 因漁父引爭得見波濤密曰莫錯會好師便禮
0578c09: 拜復於育王補堂主值宜興鄭居士設茶密舉
0578c10: 洞山泰首座因緣索眾下語皆不恰師曰食到
0578c11: 口邊被人奪卻密允擺茶是年天童解制上堂
0578c12: 世尊初生話密曰汝等諸人向老僧擬討甚麼
0578c13: 碗拽拄杖下座一時打散師自此全身放下單
0578c14: 提棒喝之旨。
0578c15: 頌曰風規雨浙浪紋新劍閣通玄家計陳捉敗玲瓏
0578c16: 千丈月箇中誰是出頭人。
0578c17: 荊溪芙蓉自閒覺禪師久參天童悟師問云一
0578c18: 人發真歸源十方世界悉皆消殞和尚在此因
0578c19: 甚太白峰巍然猶在悟便打師禮拜悟又打次
0578c20: 日又問萬法歸一必定一歸何處悟以扇一
0578c21: 搖師禮拜悟便踏師通身汗下自此廢寢忘餐
0578c22: 不分晝夜卻問西堂林和尚云某甲不會過在
0578c23: 甚麼處堂云莫妄想師云畢竟如何堂云鋤頭
0578c24: 柄長斧子柄短轉增迷悶因經行驀撞露柱忽
0578c25: 然省悟呈偈云心佛眾生三無差別撞破乾坤
0578c26: 露柱饒舌次後林和尚開法往參林問云國師
0578c27: 三喚侍者汝作麼生會師曰頻呼小玉元無事
0578c28: 秪要檀郎認得聲林然之。
0578c29: 頌曰天童棒下通身汗卻聽西堂話短長三喚句回
0578c30: 聲色外燈傳千古續芬芳。
