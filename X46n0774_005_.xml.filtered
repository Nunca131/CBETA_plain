0083b17: 
0083b18: 
0083b19: 釋摩訶衍論記卷第五
0083b20: 
0083b21: 皇宋光嚴無際大師　普觀　述
0083b22: 三顯示生滅相二初標示此釋標立文云是心生滅
0083b23: 因緣相中相字生滅一門所依總體謂心生滅能依
0083b24: 別相謂因緣相因緣詮示生滅所待由此因緣方成
0083c01: 生滅其相即表麤細差別不同真如一味絕待無相
0083c02: 之相今生滅法由觀待故而有差別謂即理智染淨
0083c03: 內果等名為相然此本論於諸法中但依六染顯其
0083c04: 相者謂舉中間影兼初後本覺無明并其業果初後
0083c05: 本末定相隨故。
0083c06: 二唱釋二初唱本論二作釋文二初分門二言標下
0083c07: 隨釋五初標釋俱成示相門三初釋義二引經三合本
0083c08: 前中二初總釋麤重等者三相應染心念各異執見
0083c09: 增強故微細等者三不相應心念未分過失猶隱故
0083c10: 二云何下別明二初麤重中徵釋二事謂其體性及
0083c11: 與相應三相應染末中末故說名末末而與分別事
0083c12: 識相應智及不斷亦末那俱事識體同隨舉即得二
0083c13: 云何下微細謂此即是根本之末故單言末與三位
0083c14: 識而不相應二馬鳴下引經三初寄問生起二謂一
0083c15: 下引經成立三初初經二種謂三不相應由極微細
0083c16: 雖有生滅行相未顯唯由精動隱流義故故說名為
0083c17: 流注生等其三相應起盡行相分明顯現名相生等
0083c18: 二又一下中經二種相續流注其義無別但與初經
0083c19: 前不次三又大下大經二種三品細識如其次第
0083c20: 即業轉現是前流注細生滅也分別識即三相應
0083c21: 麤染法也各別依根各別取境如鏡對面即現其像
0083c22: 今三麤染亦復如是故論說為分離面鏡如是等法
0083c23: 常恒流注及與相俱故皆說為非離生滅三如是下
0083c24: 以義指陳如是三經為顯生滅麤細不同各開二種
0084a01: 契謂相應即麤生滅不契謂即不相應義即細生滅
0084a02: 三如本下合本。
0084a03: 二已巳說下率相屬當假人門二初結指標分二初人
0084a04: 下釋成文義三初不退凡夫謂三賢內凡以相似覺
0084a05: 能正了知執相應染異相夢境為所斷故二中人下
0084a06: 分清淨者謂即十地初淨心地能正對治不斷相應
0084a07: 二地乃至七地漸治智相應染八地現色九地能見
0084a08: 十地對治根本業中俱合麤分三後人下滿清淨者
0084a09: 俱合動相通因果斷等覺斷麤攝入十地妙覺斷細
0084a10: 屬今果位獨力唯細故全屬果。
0084a11: 三已巳說下顯示麤細所依門二初結指標分二通者
0084a12: 下釋成文義三初釋義通者同也謂前麤細二種生
0084a13: 滅同以無明為所依故由此無明能作不相應及本
0084a14: 因故別謂各別二種生滅各具因緣故謂三不相
0084a15: 應染即不思議熏為因不思議變為緣三相應染即
0084a16: 妄想熏習為因種種境界為緣二二因緣各不同故
0084a17: 此依次下所引經文作如是說若據本論顯相而言
0084a18: 不相應染但說依因相應染法唯說依緣故名為別
0084a19: 二如本下合本本文中初顯前二種通所依義次所
0084a20: 謂下顯其二種別所依義謂由不覺為因生不相應
0084a21: 染境界為緣生相應染論從簡略各明一法次引楞
0084a22: 伽皆具二種復於三細具顯麤細兩重因緣三今此
0084a23: 下引經三初徵起二謂分下引文二初分流其不思
0084a24: 議熏之與變實通業轉舉麤兼細故但說言是現識
0084b01: 因次種種塵及妄想熏具足能生三相應故是事識
0084b02: 因二又大下大本不離染因謂即三細不相應染可
0084b03: 思議等次下自釋分離染因即三相應種種猛風即
0084b04: 六塵境能作緣妄想謂即現境識體從無始來妄
0084b05: 熏習故能為親因又六塵境能作親因起於事識妄
0084b06: 想即是見愛熏習能為緣增長事識三何法下示
0084b07: 義二初分流此釋經中熏變之體謂無明能熏本覺
0084b08: 能變如是熏變極深細故唯佛一人乃能覺了至於
0084b09: 等覺金剛心中亦不能解云不思議二大本下大本
0084b10: 此明思議及不思議位次差別乃就金剛心位以辨
0084b11: 等覺已巳前名金剛還大覺果位名金剛上。
0084b12: 四已巳說下本覺對治次第門二初結指二謂本下釋
0084b13: 成三初明次第本覺治惑法爾力用從細至麤為次
0084b14: 第轉是故最初對治無明乃至最後對治業果二然
0084b15: 此下釋行相二初正明本始二覺治惑各異本覺但
0084b16: 為內熏之因未遇助緣勢力微劣於諸煩惱雖未斷
0084b17: 除然不放捨後得始覺外緣相資遂能除斷如浣垢
0084b18: 衣先以甌水漬動其垢後以水洗滌令淨二覺治
0084b19: 惑亦復如是故今論說本覺斷惑不捨無明以為其
0084b20: 斷二若爾下轉釋初問本覺不捨無明云何成斷次
0084b21: 答謂由隨染本覺亦待始覺明其斷義令其染心不
0084b22: 能生起然由本始互相資待是故本覺斷義得成三
0084b23: 如本下歸本論謂無明因滅則境界緣滅由因滅故
0084b24: 三不相應微細心滅由緣滅故三種相應麤重心滅
0084c01: 本亡未喪理數然矣。
0084c02: 五已巳說下發起問答決疑門二初結指科分二本覺
0084c03: 下依門釋相二初兩難閉關門二初妄斷真何續二
0084c04: 初敘理由斷無明三細不起即躡前因滅故不相應
0084c05: 心滅已巳無三細六麤不起即躡前緣滅故相應心滅
0084c06: 二三六下申難二初真應隨妄滅謂三六種麤細染
0084c07: 心由依惑覺真妄合成今染因果既永不起本覺性
0084c08: 智豈獨存耶二然若下許滅違相續若許本覺隨染
0084c09: 同滅豈可得言本覺相續入無明藏至邪定聚二若
0084c10: 言下真續妄豈斷若言本覺真故非斷常不絕者則
0084c11: 三六心豈得永滅不復起耶良由本覺具通達用遇
0084c12: 緣則起真既非斷云何妄法而得永滅。
0084c13: 二自此下開通決疑門本論答釋於中有三一法說
0084c14: 二喻說三合說初中答曰所言滅者唯心相滅非心
0084c15: 體滅則雙答前兩重疑難前言滅者但是麤細染心
0084c16: 相滅非彼清淨覺心體滅猶如風止波澄豈令水性
0084c17: 亦滅何得難言云何相續又心自體雖則不滅其諸
0084c18: 染相真智力故永滅不起如水雖但風緣息故波永
0084c19: 不起何得難言非究竟滅次如風下喻說後無明下
0084c20: 合說文明不釋。
0084c21: 二從上下總釋四法熏習二初結前生後此總釋上
0084c22: 生滅因緣差別之相由熏習故得有如是總別法義
0084c23: 相續不斷。
0084c24: 二演義疏文二初唱本論二作釋文二初分門二第
0085a01: 一下釋相五初總標綱要門三初標徵二一者下列
0085a02: 釋六一相待相成似有意謂由染淨一切諸法為果
0085a03: 則相待在因則相成幻非真故云似有二本無性
0085a04: 空非有意諸法寂滅本絕詮緣所有名字皆非實故
0085a05: 三相待相成顯空意謂由染淨互相觀待而得成立
0085a06: 相待即寂以顯其空此前三意初即緣集有故法假
0085a07: 所攝次則隨宜施設名假所攝後則由相觀待能所
0085a08: 領受而建立故受假所攝總皆屬當假觀所緣世俗
0085a09: 諦境隨緣施作差別相故四自然空無礙意於此
0085a10: 一意文有三節將前顯後次第釋成初則一切諸法
0085a11: 非有由非有故成其自然謂諸法非有本自而然非
0085a12: 由他力使之然故此以非有顯其自然次以自然故
0085a13: 作於空其文猶略具足應云自然故作空謂一切
0085a14: 法本性自然離諸相故說言作空後作空故非礙謂
0085a15: 由空故無有他法能為障礙故言非礙最後結成無
0085a16: 障礙義此中屬當空觀所緣真諦之境自然性空無
0085a17: 障礙故五非作非造自然意謂一切法法爾熏生非
0085a18: 假緣力施設方有即表法性不由造作自然熏生不
0085a19: 同外道說有神我空性微塵為因造作一切法故六
0085a20: 不守自性無住意謂一法界具二自在與一切法作
0085a21: 大緣起總持不失故言無住五六二意屬當中觀緣
0085a22: 第一義中道諦境五則雙遮以顯中道謂俱遣拂相
0085a23: 熏之因相生之果非因非果寂然中道故六則雙照
0085a24: 以顯中道謂大緣起因果歷然常修常證冥會中道
0085b01: 故三總標下結屬。
0085b02: 二已巳說下立名略示門二初結指分門二所言下依
0085b03: 門釋相二初述釋二初牒釋真妄本覺藏智則與真
0085b04: 如同名表示本始相待非定異故常與空十德相
0085b05: 應所作不離能作心故由是而知雖舉一名具攝一
0085b06: 切無漏法故離脫體相者謂根本無明及恒沙上枝
0085b07: 末無明與法界相離皆可解脫故二一真下決擇本
0085b08: 數舉一後有并兼中有者會釋本論列名缺略論言
0085b09: 業識舉第一有細識其境界者舉最後有即遠傳縛
0085b10: 但舉初後影中傳故云兼中有又於此中但明根本
0085b11: 并其細染影取六麤論不說者義可知故二如本下
0085b12: 合本。
0085b13: 三已巳說下通釋熏習門二初結指分門二比量下依
0085b14: 門釋相二初比量譬喻善巧門梵云班多伽耶娑叉
0085b15: 提鄔此云鬼集末耶提字音惠此云怖香薄福鬼神
0085b16: 所集林藪多諸鄙穢怖畏惡香梵檀枳多那此云仙
0085b17: 居陀摩鍵多此云仙香諸仙梵志棲隱林藪常有上
0085b18: 妙芬馥可意好香世間衣服本無香氣如有一人至
0085b19: 仙居林衣染好香如有一人至鬼集林衣惹惡香或
0085b20: 但一人至二林中則帶美惡異類氣分二法喻下法
0085b21: 喻合說安立門真如自性清淨明白本無漠冥垢黑
0085b22: 之相亦無憎愛染汙之相由彼無明而熏習故則有
0085b23: 垢黑染汙之相斯則體性實淨假說染相如入鬼林
0085b24: 衣成穢氣本上無明自性黑暗本無覺智聰明之用
0085c01: 亦無悲願清白之用由彼本覺而熏習故則有聰明
0085c02: 清白之用斯則體性實染假說淨用如入仙林衣有
0085c03: 芬香然本論中於真說相於妄說用從顯說故又真
0085c04: 如無明一心貫故性本無異但隨緣熏幻德不同實
0085c05: 性本來非染非淨如衣本無香由熏成異故。
0085c06: 四已巳說下分剖散說門二初結指標分二云何下次
0085c07: 第述釋四初黑品相熏有力門二初總問總答顯宗
0085c08: 門二初總問此問染法熏生行相作能熏時名為相
0085c09: 熏能熏所熏同起於果名為相生云何熏習相生不
0085c10: 斷二自此下總答二初總指淨妙藏者即是真如本
0085c11: 覺自性乃至麤熏謂即業果由此染法熏習力故離
0085c12: 覺合塵背本向末生死過患展轉深重難出離故二
0085c13: 根本下別釋三初無明所依起二初依真中初正明
0085c14: 欲辨無明熏生行相先明所依由依真如方得建立
0085c15: 妄攬真成無別妄故如依方所得有迷故次所以下
0085c16: 轉釋謂此真如能為諸法至極總部真實主宰由此
0085c17: 能於障礙染法無礙淨法為通所依如空界無有
0085c18: 隔礙即歸憑真德成立幻法故二如是下起妄謂由
0085c19: 無明得成立已巳殊勝白在反熏真如真如被熏隨他
0085c20: 無明俱行俱轉同作一事無明即是能熏之因真如
0085c21: 即是所熏之處二法和合生起妄心謂即業識及與
0085c22: 事識為所辨果於境不明名不了相令智轉昏名暗
0085c23: 鈍用淨法力微隨熏成染喻中愛父則目無明男女
0085c24: 以喻種種妄心二如是下妄心生惑境前所生妄心
0086a01: 通於麤細今能熏妄心但取業識故言微細業識因
0086a02: 熏既得生已巳功用殊勝還熏無明無明被熏於彼真
0086a03: 心迷暗轉甚業識能熏無明所熏由此因緣則能生
0086a04: 起轉識惑念現相妄境三如是下妄境起麤果現識
0086a05: 黎耶具通心境境界囂動勢力增強反熏現識成七
0086a06: 轉識如風激海起諸波浪則境為能熏心為所熏生
0086a07: 起七識為所辨果如是七識既得生己巳心著於境境
0086a08: 牽於心發業受生無有休息合本中云令念著等念
0086a09: 即法執初二麤相著即人執中二麤相如賦浪也後
0086a10: 二如名如輪環也文雖似說四麤展轉造業受報義
0086a11: 實通貫由境界風擊動藏海能起念著及於業果又
0086a12: 此兼前無明親勝名染法因境界劣名染法緣中
0086a13: 間業識待前及後具通因緣。
0086a14: 二已巳說下歸總作別散說門二初標指次第從後向
0086a15: 前逆次而釋即表諸法本來同時是故麤細無定前
0086a16: 後二初重下解釋行相三初境熏生二執二初述釋
0086a17: 境風為能熏之因藏海為所熏之處人法二執是所
0086a18: 辨果今此但明所辨之果其所熏處前已巳說故如實
0086a19: 熏習者由此為緣增法執念多執實故如有熏習者
0086a20: 由此為緣長人執著計我有故二執既具一切煩惱
0086a21: 及諸業果皆悉發起如是之法悉由境界熏現識海
0086a22: 之所建立二如本下合本。
0086a23: 二中熏下識熏受二苦二釋述釋今此業識上下二
0086a24: 熏俱望無明為所熏處由此熏習因緣力故上熏成
0086b01: 轉現細苦所依下熏成事識麤苦所依如植種於地
0086b02: 處雖是一作用別故果報有異所謂下向生根上向
0086b03: 結子業識二熏義亦如是此就顯相分其二苦所依
0086b04: 各別其實二苦通依本末一切染法若不爾者分段
0086b05: 豈無識等五支變易豈不通法執耶二如本下合本
0086b06: 一者業識根本熏習者謂此業識有上熏之力能熏
0086b07: 習根本無明生起轉現與微細苦為所依故又此業
0086b08: 識九相之首名為根本根本即熏習體持用故然此
0086b09: 細苦法爾本具分段未滅苦相增盛映奪細苦有而
0086b10: 不覺故今但說已巳離分段三乘聖人能受細苦非於
0086b11: 凡位不受此苦但極微細不能覺了二者增長分別
0086b12: 事識熏習者謂此業識有下熏之力熏於無明令其
0086b13: 增長分別事識與麤重苦為所依故事識之熏習屬
0086b14: 聲義故。
0086b15: 三後重下無明成二邊三初正明無明熏真具二力
0086b16: 用一熏成初末則是業識二熏成後末則是事識其
0086b17: 所熏處唯是真如其所熏生初後二識二何故下轉
0086b18: 釋二初徵釋具缺中初徵意云無明熏真真妄相資
0086b19: 無法不作何以唯成初後不說中間轉現及意豈非
0086b20: 所成耶次有二下釋中二意妙有真空互相顯示斯
0086b21: 則邊有中有中空邊空存泯不拘成真緣起由空成
0086b22: 就非作非造雙遮遣也由有成就不守自性雙照顯
0086b23: 也則當初門六意之內自然無住之二意也二後義
0086b24: 下證成後義言後義者謂空成就又問三染其後無
0086c01: 明唯邊成就義相云何引經釋中轉現末那非無明
0086c02: 成根本無明唯邊成故由中三法不說所成表性本
0086c03: 空中間空故初後亦空空性等故又彼經文但說邊
0086c04: 成非中成者由於空有存遣無礙故三染中後無明
0086c05: 熏義得成立三如本下合本根本即熏習見愛之熏
0086c06: 習業屬二聲如次可解。
0086c07: 二已巳說下白品相熏有力門二初結指二云何下隨
0086c08: 釋二初總問總答顯宗門二初總問中將明上轉淨
0086c09: 法熏習故總問起二自此下總答二初標列二無始
0086c10: 下釋成二初總示由無始熏立本因果謂無始來內
0086c11: 因力故具足因位及與果德由始有熏立始因果謂
0086c12: 依修行外緣力故則能顯其本有因果。
0086c13: 二本因下別釋二初本地二初述釋由無始熏斷立
0086c14: 本因果今能熏有三所斷唯二謂真智如理一法果
0086c15: 心三為能熏根本枝末二種無明為其所斷由熏十
0086c16: 種枝末無明建立十地由熏一種根本無明建立妙
0086c17: 覺三賢位中雖具本熏無明稍劣然是此觀未能正
0086c18: 治微細障染是故不說一法界心者即前十種如及
0086c19: 真智寂照不分中實靈明故說名為一法界心又所
0086c20: 入法多一一心無始熏斷根本無明亦則說名一法
0086c21: 果心若爾前說一法界心具二自在但為所熏何故
0086c22: 今說亦作能熏然此本法於覺與力成諸無為熏彼
0086c23: 有為令其息滅於惑與力成諸有為熏彼無為令其
0086c24: 隱廢體為用依何非能熏前不說者所熏勝故諸法
0087a01: 依故是則前後不相矛盾二如本下合本謂即真如
0087a02: 法之三字如其次第顯示無始三類能熏前二即是
0087a03: 智淨相中如實修行之力後一即是法力熏習之力
0087a04: 由斯二力對治本末二種不覺。
0087a05: 二始因下始地二初述釋由本熏之力立始因果從
0087a06: 邪定聚徵起猒求入不定聚始覺緣資漸漸陞遷三
0087a07: 賢十聖乃至最後得妙覺果窮於未來應用無息二
0087a08: 如本下合本則令妄心起於猒求即邪定聚以此妄
0087a09: 心至自信己巳性即十信位此位行人覺知滅相是極
0087a10: 過失自信身中本有真性具無量德無所缺失言猒
0087a11: 求因緣重習真如者然依本位真為能熏妄為所熏
0087a12: 今此反說熏真如者就所依處謂本覺熏妄依如理
0087a13: 故亦可論文雙依二力一妄心猒求力二真如熏習
0087a14: 力即表亦依能作熏習之真如故又此位中從其增
0087a15: 勝真為能熏不妨通具所熏義故知心妄動即十住
0087a16: 位創見法身凝然寂滅覺知動念皆妄故無前境
0087a17: 界即十行位修諸勝行對治異相法空方便了境空
0087a18: 故修遠離法即十向位隨修勝業迴向三處則能遠
0087a19: 離倒求異求種種作意故以如實知至不取不念則
0087a20: 入初地乃至久遠熏習力者謂從二地至于十地無
0087a21: 明則滅即妙覺位以無明滅故心無有起謂由根本
0087a22: 無明盡故業識妄心永不復起以無起故境界隨滅
0087a23: 六則塵風相隨因皆滅以因緣俱滅心相皆盡則麤
0087a24: 細染相盡滅無餘廓然清淨故云名得涅槃等如是
0087b01: 因果皆因修力之所顯現。
0087b02: 二已巳說下歸總作別散說門二初結指標分二染法
0087b03: 下依門釋成二初妄染熏習門二初標指二意識下
0087b04: 釋成二初意識熏四十心者十信三賢此言意識即
0087b05: 末那外麤分意識屬當執取計名字相如是意識由
0087b06: 攬本覺根本無明二種氣分和合建立其本覺分雖
0087b07: 隨緣成妄然自性明白終違其暗從無始來內熏癡
0087b08: 分令其息滅如木中火大雖與餘大和合成木然其
0087b09: 性能燒從初生已巳來便燒其木卒成煨燼是故謗經
0087b10: 毀佛猶植金剛勝種還因此種終成解脫雖假境勝
0087b11: 實由謗心真妄俱成由此熏力發無貪等善根俱轉
0087b12: 猒妄求真位位陞遷趣佛道故。
0087b13: 二十一下末那熏現了經說是末那識具十一義根
0087b14: 本無明五相五識成十一故以真熏妄行相同前麤
0087b15: 細勝劣遂成別異若爾既說真為能熏應非妄染對
0087b16: 後淨法復有何別然真性一味本無染淨由隨作用
0087b17: 遂成差別謂隨染緣成諸染法和合俱轉非一非異
0087b18: 是故以覺從妄俱名妄染如木中之火俱名木故復
0087b19: 有勝用持諸功德所謂六度等行三身等果一切淨
0087b20: 德咸依真覺以覺從德俱名真淨如空界之火非唯
0087b21: 在木故如是等用總別天隔不應致惑。
0087b22: 二已巳說下淨法熏習門二初結指分門二總標下依
0087b23: 門釋相二初總標門二開釋下開釋門三初標指二
0087b24: 所言下釋成二初別明熏習二初法身自然熏習門
0087c01: 謂三自中體相之二熏習之義即隨染中智淨相及
0087c02: 清淨中因熏習鏡由此性智本來無漏熏眾生故二
0087c03: 所言下應化常性熏習門謂三自中自用熏義即隨
0087c04: 染中不思議業相及清淨中緣熏習鏡由此覺用或
0087c05: 現身雲或作境界令諸行者瞻相緣塵種種施為皆
0087c06: 成佛事窮未來際運用無替故次論云常恒熏習二
0087c07: 如是下總顯力用如是二門則指體相及用熏習以
0087c08: 相即故不相捨離或可二門通指妄心真如熏習理
0087c09: 亦無違極於三世在十方無間缺故名曰常恒謂
0087c10: 由常恒熏習力故令其行者起於十信生於十解建
0087c11: 立十行造作十向心若金剛永不退轉三賢位滿進
0087c12: 入十地以正體智及後得智通達真俗二諦之境融
0087c13: 歸一心令無障礙合本中言自信己巳身有真如法即
0087c14: 當十信發心即屬三賢位中解行發心修行則目十
0087c15: 地之中如實行故三由此下結示謂由此二熏習義
0087c16: 故法身應化眾生本有如是義理顯然明了。
0087c17: 三已巳說下發起問答決疑門二初結指二此決下釋
0087c18: 相三初陳述意旨顯斯教理更幽深復加散釋令
0087c19: 其開曉二一切下決擇義理二初總標二義二初標
0087c20: 立有無理謂一切眾生對望本覺皆通有無二種之
0087c21: 義有則皆有無則皆無如是有無皆有深理非如權
0087c22: 教定有定無各各別異二所以下證成有無義引佛
0087c23: 所說證成所立謂若門法別明則有人有覺若廢門
0087c24: 入法會用歸體唯有一味摩訶衍法更不說有生覺
0088a01: 差別又依生滅門皆有本覺依真如門皆無本覺雖
0088a02: 具恒沙不空性德唯如一味無有惑覺相待別故。
0088a03: 二若依下別釋二門二初有覺門三初生覺一多二
0088a04: 歸本問答三躡前遣疑前中二初徵釋同別二初正
0088a05: 問答二初總問一切眾生皆有本覺其所有覺為同
0088a06: 為異同則一覺共生界體無異故別則多覺各
0088a07: 生界體不同故如涅槃經二十九卷師子吼菩薩曾
0088a08: 申此問彼云眾生佛性為悉共有為各各有若共有
0088a09: 者一人得果時一切應同得若各各有不應說言諸
0088a10: 佛平等亦不應說佛性如空彼經佛性即此本覺亦
0088a11: 對眾生問其同異今此問意全同彼經二一切下別
0088a12: 答一切眾生唯一覺者以本覺性無差別故此論答
0088a13: 詞亦同彼經經答前問而有二意初立同理佛言善
0088a14: 男子眾生佛性不一不二諸佛平等猶如空一切
0088a15: 眾生同共有之此即建立一切眾生佛性同義遣後
0088a16: 同疑經云若有能修八聖道者當知是人則得明見
0088a17: 謂前疑問若共有者一人得果時一切應同得佛今
0088a18: 答彼性雖是一眾生共同然若修道則能明見故不
0088a19: 應難一切同得。
0088a20: 二若爾下轉徵釋二初生覺一多徵謂本覺唯一眾
0088a21: 生許多是故相從一多為難以生從覺應一非多以
0088a22: 覺從生應多非一二此事下等差同異釋二初立同
0088a23: 異謂法性各殊何能一揆覺心平等不可析之成異
0088a24: 眾生差別何以混之令同二不能下結一多覺心不
0088b01: 能異種是故唯一生性不能同種是故成多由是不
0088b02: 應相從致難。
0088b03: 二若爾下會通違教二初引違文總有四頌別明二
0088b04: 義前二頌明本覺後二頌明無明皆初喻後法本覺
0088b05: 是一正符前義承便而引非所相違但彼無明對今
0088b06: 有異正當引會由前所說一切眾生差別性故不能
0088b07: 同種豈不違彼玄文所說無明是一同種義耶謂片
0088b08: 雲覆月千器同昏一惑熏心萬靈悉暗雲況無明體
0088b09: 是一故器喻眾生類差別故月如本覺癡所覆故。
0088b10: 二有二下申會釋三初立理會亦三初標舉二言自
0088b11: 下牒釋初自宗中顯示同一相續義者一切眾生同
0088b12: 一體故本覺理性平等唯一其諸事相全攬理成是
0088b13: 故有情命盡十方生窮三有皆唯是一後引攝中顯
0088b14: 示差別相續義者一切眾生體各別故由聞事體染
0088b15: 淨差別方於修斷勵力而進誘引攝受怠墮眾生故
0088b16: 說無明各有別體三彼玄下會通彼玄文論顯示同
0088b17: 一相續義故則說無明一體無二此起信論顯示差
0088b18: 別相續義故說諸眾生而有無量無邊無明從本已巳
0088b19: 來自性差別厚薄不同是約方便引攝義故如是二
0088b20: 論各據一義故得彼此不相違背。
0088b21: 二是故下引教成二初論證差別有其二頌初喻後
0088b22: 法蓮葉以喻無明各別一器則喻眾生體別其所覆
0088b23: 月輪如在纏本覺餘器喻佛不隱月輪如出纏本覺
0088b24: 今起信論正同彼文顯示差別相續義故。
0088c01: 二復次下經明引攝二初引文二此文下釋義二初
0088c02: 明文立異二初聞一增懈怠中初正明謂聞眾生同
0088c03: 一無明已巳有多人修心鍊行足可除斷而我今者何
0088c04: 用劬勞肯綮修斷次如見下例顯譬如多人聞一怨
0088c05: 敵若其併力已巳能殺害何須假我親自加刑由此放
0088c06: 心不勤念道二為欲下說多長精進為治如上懈怠
0088c07: 眾生故說無明無邊無量由聞是說勤加精進求斷
0088c08: 方便如救頭然二以此下密意彰同經中顯文雖說
0088c09: 無量原佛本意但一無明是故玄文義得成立。
0088c10: 三若爾下廣上義二初生惑一多三初進退徵中文
0088c11: 有三意初謂無明體一一人斷時一切皆斷次謂若
0088c12: 言餘人未修故不能斷則不得言無明是一後謂若
0088c13: 許一斷一切皆斷則眾生界便成斷絕由無明故住
0088c14: 持生界永不滅失今既同盡生界便斷則成大過。
0088c15: 二此事下一多釋二初斥非謂前所難無明是一有
0088c16: 三失者其事不然二無明下立是二初立理徵起中
0088c17: 初立理云所有無明雖則是一能有眾生相續別故
0088c18: 然諸有情各各承攬九相為體緣助相貌彼此各異
0088c19: 斯則同中而有別義次復徵起生下答釋。
0088c20: 二頌曰下舉喻答釋二初偈頌頌中四句初二句喻
0088c21: 迷次一句二字兼悟後三字通上二義二長行二初
0088c22: 喻況二初喻迷一暗能表無明共同十室既殊表
0088c23: 眾生各異生惑相對一多不同故不可言生多惑多
0088c24: 惑一生一猶如暗一室一暗十室十不可得故二於
0089a01: 一下況悟一室暗盡況佛出纏九室暗存如生在夢
0089a02: 言於一室中人以明燈照室之中暗盡滅無餘者此
0089a03: 喻覺智破盡無明九室猶暗喻諸眾生未斷無明生
0089a04: 佛相對迷悟全殊不可說言生迷佛迷佛斷生斷猶
0089a05: 如一滅九滅九有一有不可說故崇祿公曰撿舊
0089a06: 本論剩三句一十三字謂明圓至無餘詳此義趣無
0089a07: 則明顯有涉重繁亦恐彫刻傳寫時誤按文釋者初
0089a08: 言空中暗盡滅者泛解前頌次言明圓顯等十三字
0089a09: 欲明九室暗未滅者不可相例故重牒之義亦可通
0089a10: 二無明下法合可解。
0089a11: 三是故下依義結謂諸眾生惑同身異若具修道能
0089a12: 斷無明或未修因無明宛存故不可言一眾生斷一
0089a13: 切皆斷此約生佛體別一門義耳。
0089a14: 二若一下生覺同別二初在纏出纏成異難二初敘
0089a15: 意躡前無明有斷不斷敘此疑意謂覺性是一於
0089a16: 未斷已巳斷人中其未斷者覺性有障已巳斷之人覺性
0089a17: 無障二離障下申難離障出纏為障在纏二位殊別
0089a18: 何以說言一體無二生界耶。
0089a19: 二本覺下一味一相無差答二初以理答三初立正
0089a20: 理本覺佛性具四大義與空等於眾生界無所不
0089a21: 於二乘界無所不至於菩薩界無所不通於如來
0089a22: 界無所不當又此文中至通當雖互變其文然實
0089a23: 唯二義謂廣容普通容攝受故他法在已巳周普
0089a24: 至故自法入他當即契當具收二義二而無下遣妄
0089b01: 難無明中性即是在纏法界外性即是出纏若作是
0089b02: 見但是妄心所緣境界而非離邊真實心故三是故
0089b03: 下依義結二是故下引教成月生天際圓朗澄空影
0089b04: 現器中晦明在水眾生覺性亦復如是豈以晦明不
0089b05: 同遂令本月成異。
0089b06: 二一切下歸本問答二初正問答中初問三初敘意
0089b07: 次何故下申疑有三意一疑得果遲速不同二疑體
0089b08: 性勤惰有異三疑根器利鈍各別復云無量差別者
0089b09: 例指餘義後同有下結難既其本覺是一非異則諸
0089b10: 眾生發心時分修行事業乃至得道悉應齊等無有
0089b11: 差別次本覺下答由多一心無為自在造作本覺有
0089b12: 為自在造作無明本覺佛性從本已巳來由彼無明強
0089b13: 劣差別無明煩惱從本已巳來由彼本覺厚薄不同遂
0089b14: 令眾生有多差別若覺強惑薄則根利性勤疾成佛
0089b15: 道若覺劣惑厚則根鈍性惰遲成佛道二若言下轉
0089b16: 徵釋中初徵若言佛性強劣別者其事不爾以佛性
0089b17: 圓滿過恒沙功德無有增減故今有強劣應有增減
0089b18: 謂增者功德多減者功德少既爾何名平等一味若
0089b19: 言無明厚薄別者義亦不爾以其聖說根本無明見
0089b20: 一處斷今有厚薄應有多少謂厚者過失多則通諸
0089b21: 位斷薄者過失少則唯一地斷既爾一地頓斷之義
0089b22: 不能成立次如是下釋眾生本覺實無增減皆依無
0089b23: 明而有差別謂無明既厚覺性便劣雖性本具恒沙
0089b24: 功德由鄣深厚出離稍難非關功德名數減少而說
0089c01: 為劣無明厚者發心極難如積頑和風難泮由本
0089c02: 覺性經久內熏漸得微薄復接諸佛外緣力助雖復
0089c03: 發心進退難定外則慈父不捨內則本覺恒熏復經
0089c04: 遠時方漸調順因行圓滿現見一中法界之心根本
0089c05: 無明始可頓斷非由厚故斷通多位何得妄難一地
0089c06: 不成問多一心法有何別因造作無明厚薄不等答
0089c07: 法性差別理應爾故如風動地堅熟能測其所以況
0089c08: 諸佛境界不可造次惑於心矣。
0089c09: 三若如下躡前遣疑二初通顯餘門法四初徵釋滿
0089c10: 淨行人二初雙依二法徵謂若說無明體雖是一相
0089c11: 續別故有斷不斷者如諸行人斷惡修善因圓果滿
0089c12: 如是行者為明無明若定言明餘室中暗猶未滅故
0089c13: 若言無明一室中暗滅無餘故二如是下唯就無明
0089c14: 釋一身煩惱雖已巳斷除眾生無明猶故相續如桂輪
0089c15: 孤朗不照鐵圍驪珠獨耀但光海內是故雖言覺了
0089c16: 猶在無明分位又斯行德施設權宜未能究竟真成
0089c17: 故說非明分位。
0089c18: 二若爾下徵釋清淨本覺二初徵清淨本覺法爾本
0089c19: 具過恒沙德非建立有非誹謗無出有空等四句言
0089c20: 說離增減等五邊誹謗自然清淨心言絕離如是淨
0089c21: 覺為明無明二如是下釋謂由如是清淨本覺雖唯
0089c22: 滿轉亦對分故雖唯德熏亦對幻故與彼不覺相待
0089c23: 建立故說名為無明邊域。
0089c24: 三若爾下徵釋一法界心二初徵謂即所入八本法
0090a01: 中一體一心名一法界或前本覺所證一心由極微
0090a02: 妙難可發明故約遮表方便顯示即此一心百非所
0090a03: 不能非千是所不能是雖名中實其性實非中與非
0090a04: 中雖名第一義天本來常離天與非天演水等者演
0090a05: 即流義言談迅疾如懸河故足依喻立談為義足則
0090a06: 如言蹄教跡之類審慮等者謂即審諦思慮之量手
0090a07: 依喻立心能取境如手拾物則如信手教手之類口
0090a08: 談詞喪故足斷而止心緣慮息故手亡而住如是一
0090a09: 心為明無明二如是下釋雖此一心因種至極方於
0090a10: 不二猶未圓明故說名為非明分位。
0090a11: 四三自下徵釋三自一心二初徵謂由彼法依門顯
0090a12: 故猶如輪王從輪立號今云三自及言一心假能入
0090a13: 門顯所入法是故說言一不能一假能入等如是三
0090a14: 自一心本法玄遠殊勝為明無明二如是下釋能入
0090a15: 所入觀待而立是故亦屬無明邊域。
0090a16: 二不二下別明不二法謂此不二摩訶衍法最勝圓
0090a17: 極在因即因在果即果在法為法在義為義染淨理
0090a18: 事行位心境種種法中無有對待差別相故唯是不
0090a19: 二摩訶衍法如是之法於明無明二中何攝釋師為
0090a20: 欲顯示此法甚深極玄獨尊最勝離機根故離教說
0090a21: 故雖有問詞而無答語又由不二摩訶衍體亦明無
0090a22: 明非明無明四句六句無不融攝問及答詞文義不
0090a23: 異表直不二無差別故。
0090a24: 二已巳說下無覺門眾生及覺皆依一心差別義用而
0090b01: 建立故今此門中會異歸同泯用存體但是平等一
0090b02: 味法界何有能所生覺別耶。
0090b03: 三率此下結屬論文謂取有覺無覺二門通達本論
0090b04: 問答深旨俾諸疑情開決無壅。
0090b05: 四已巳說下舉緣廣說開通問二初結指二於第下隨
0090b06: 釋二初總標軌則決定門二初標示二又諸下牒釋
0090b07: 三初法體說謂諸佛法當待因緣得成立者不同外
0090b08: 道自然有故本覺性種說名因者謂即正因亦名生
0090b09: 因正能出生諸佛法故權實別用名為緣者六度萬
0090b10: 行始覺等用說名緣因亦名了因助其正因令顯了
0090b11: 故。
0090b12: 二次說下譬喻說二初總明二初牒示二所言下配
0090b13: 合二第一下別釋四初木喻二初喻況謂阿梨囉多
0090b14: 掩尸者翻云龍舌此方亦有鄙穢之木以為毒虫之
0090b15: 所集二無明下法合中初一別合後四通合二第
0090b16: 二下火喻二初喻況此木中火與木齊生內燒其木
0090b17: 猶如本覺與惑俱轉內熏惑故二本覺下法合有六
0090b18: 故字如其次第合前七事熏習染法至滅盡者如火
0090b19: 在木至枯死故受熏流轉如火令木得生長故不思
0090b20: 議處如火在木不知處故本覺隱沒如火藏木出現
0090b21: 無餘如火出隨染有無雙合二事染在覺彰染亡
0090b22: 覺隱三第三下人喻二初喻況婆羅利多提翻有巧
0090b23: 方便那尸阿多羅翻無巧方便其第一人所知五事
0090b24: 一謂有堪出者無木非火有堪化者無生非佛二謂
0090c01: 用其所宜鑽之得火投教應根依學見性三謂能知
0090c02: 其木得火遲速觀察根宜見性先後四謂知木何分
0090c03: 火所住處了五蘊空性所依故五謂知火出時成就
0090c04: 次第先以火茸引勢後以乾葉續如證性時先以
0090c05: 本智合體後以方便發用其第二人無巧方便終不
0090c06: 得火謂其凡愚乏巧方便倒求異求終不見性二修
0090c07: 行下法合可知四第四下燒喻二初喻況三事一令
0090c08: 棄捨快利銛刺之用成於鈍物不能損害諸人物等
0090c09: 謂由治道力故令其鄣染捨離發潤猛利之用由無
0090c10: 作用不能鄣礙諸修行者即加行道能伏諸種令無
0090c11: 用故二令捨離枝幹花別異鈍相同成燼由治
0090c12: 道力令諸鄣染捨離憎愛種種異相同成寂滅一味
0090c13: 真理即無間道能斷諸種冥真理故三令燼復歸
0090c14: 其本同成於地由治道力令所證理會歸本心更無
0090c15: 別體即解脫道棄捨習氣合一心故二治道下法合
0090c16: 準知。
0090c17: 三已巳說下契合說二初結指二言總下隨釋二初總
0090c18: 說二言別下別說二初標示二緣闕下牒釋三初緣
0090c19: 闕單因無力門謂雖具內火燒木正因而闕人工茸
0090c20: 鑽等緣終不得火眾生雖具本覺正因而闕善友始
0090c21: 覺等緣終不得果二因闕單緣無力門謂雖具人工
0090c22: 茸鑽等緣而濕木中闕火正因終不得火行人雖具
0090c23: 修行等緣闕於本覺正因之力終不得果然本覺內
0090c24: 熏無生不具今對闕緣假設無因謂若無此正因之
0091a01: 力縱經多劫鍊行趣求終不得道又闡提斷善長劫
0091a02: 未續內減熏力名缺正因縱能修終不得佛邪見
0091a03: 纏心倒趣求故三因緣具足圓成門內外熏資因緣
0091a04: 具足行因果德由此圓成。
0091a05: 二已巳說下緣相散示生解門二初結指二就總下隨
0091a06: 釋二初總說二初標示二言能下牒釋二初能緣此
0091a07: 本論言用熏習者則指能緣應化身佛即不思議業
0091a08: 相緣熏習鏡起用熏習現諸境界引攝根宜恒無休
0091a09: 息二言所下所緣所緣生界通乎三聚前應化佛為
0091a10: 能化主此眾生界是所化徒屬論中言外緣之力正
0091a11: 屬能緣以隨文便牒入所緣對彼本覺體相內熏故
0091a12: 此說言外緣之力。
0091a13: 二就別下別說二初標分屬本二所言下隨門述釋
0091a14: 二初有揀擇緣三初能緣所緣分際別三初標示有
0091a15: 揀擇者即差別義謂本覺作用應於凡小現種種形
0091a16: 各各不同差別即緣體持用故又地前之眾心行不
0091a17: 同名為差別差別之緣從於所化立其名故二能緣
0091a18: 下牒釋初能緣中初徵次釋顯示能緣位次分齊謂
0091a19: 從發心至於得果始終與物能作緣故非但至果方
0091a20: 作能緣次所緣中初徵次釋邪定不定二聚全收其
0091a21: 正定聚但取三賢以十聖位平等緣攝三如本下屬
0091a22: 本此人等者顯示發心所托勝緣從初發意乃至得
0091a23: 佛明其修因所經位次於中若見若念等下即行因
0091a24: 時所逢能化差別之緣有多種故或為眷屬父母諸
0091b01: 親示以慈愛令其發心或為給使示居卑劣翊贊道
0091b02: 心或作知友示為同類薰蕕行心或為怨家現違怖
0091b03: 相愶令入道或起四攝常令不退超間餘類故云乃
0091b04: 至無量行緣令其見聞悉皆得益二自此下善根已巳
0091b05: 熟未熟別言得度者謂度生死至不退轉非必成佛
0091b06: 方名得度三自此下近遠各二因果別謂由遠近二
0091b07: 緣之中俱能增長因果二位近遠增長十地行故近
0091b08: 遠增長如來果故但能為緣資助於彼非差別緣所
0091b09: 被之宜已巳入地等入後門故。
0091b10: 二已巳說下無揀擇緣二初結指無揀擇者即平等義
0091b11: 謂本覺作用應諸菩薩唯現一類諸佛色身相貌無
0091b12: 差故名平等平等即緣體持用故又由地上是其所
0091b13: 被平等皆修甚深三昧平等之緣從其所被以立名
0091b14: 故。
0091b15: 二總說下隨釋二初總說三初悲願緣中初牒指諸
0091b16: 佛菩薩皆願度生即本發大心願力平等熏習不捨
0091b17: 即隨願起行慈悲平等次所謂下釋成諸佛菩薩悲
0091b18: 願緣力一切時處常恒熏習眾生身中無明所覆善
0091b19: 根氣分而得顯現常與善俱故名不捨又佛菩薩悲
0091b20: 願無替名常不捨二以同下實智緣中初牒指諸佛
0091b21: 菩薩以如實智照見自他本來同體由此智力隨其
0091b22: 根器現相作業皆稱性故說名實行次所謂下釋成
0091b23: 法報身佛名應化上根熟即應名曰隨時感處即現
0091b24: 名曰隨處就根為說名曰隨宜隨應而作名曰隨事
0091c01: 令其希欲名曰隨樂如是自在無礙之用皆隨行人
0091c02: 所樂而轉無不稱順真如理故八種業者示現出胎
0091c03: 等八種相於生界故曰無餘三所謂下三昧緣中
0091c04: 初牒指由依三昧見佛法身故說名為觀佛正法次
0091c05: 謂一下釋成角中毛者角即盛毛之器毛喻其數極
0091c06: 多諸佛出世數雖無邊不修止門何由得見是故菩
0091c07: 薩以三昧力見佛法身平等無別若有眾生所見異
0091c08: 者但唯自心妄見為異而我自身本無差別。
0091c09: 二已巳說下別說二初結指二云何下釋相二初未入
0091c10: 正位中初示義十信等者即是地前四十心位并及
0091c11: 二乘未得等者謂雖已巳得生空自在然猶未得法空
0091c12: 根本法空後得未能入證十地位故後如本下屬論
0091c13: 以意意識熏習者前說地上菩薩方有末那熏習此
0091c14: 何地前得有意熏然此末那熏習之義復通麤細三
0091c15: 細末那唯局地上智相相續亦通地前雖未正治能
0091c16: 折伏故故前通依三細此中但約二麤故前後文不
0091c17: 相違背又前說末那本覺淨分熏無明染分已巳極殊
0091c18: 勝故在地上此說末那始覺緣熏未極殊勝故屬地
0091c19: 前如是熏習但依信力未證法空根本與本覺體相
0091c20: 應未證法空後得與本覺用相應是故此熏未入正
0091c21: 位問今此行者猶在地前與差別緣所被何異彼亦
0091c22: 化彼地前根故答彼差別緣唯化地前此平等緣通
0091c23: 於地上寬狹各別故不相濫若爾地前之眾位行既
0091c24: 同如何分成二緣所化答地前菩薩不同地上同證
0092a01: 實理同獲聖智已巳與本覺體用相應種種施為悉皆
0092a02: 平等由聖教說登地上已巳去名同生眾今地前菩薩
0092a03: 由未證實理根性欲樂各各不同有樂修三昧得見
0092a04: 佛者平等根收有雜修善根遇善友者差別根攝是
0092a05: 故當知有平等緣根未必有差別緣根即十地菩薩
0092a06: 有差別緣根兼具平等緣根如地前菩薩及二乘人
0092a07: 等。
0092a08: 二云何下已巳入正位中初示義入地菩薩內證本智
0092a09: 外證後得一分智用由望果位猶未全故如是智用
0092a10: 與佛相應故說言等本熏力者謂即法力不假功能
0092a11: 自然熏真滅癡暗故後如本下屬論。
0092a12: 五已巳說下盡不盡別門三初結指二此門下釋義有
0092a13: 三初則妄非真契存遣有殊則妄成過失真具淨德
0092a14: 以真治妄是故真妄盡不盡別二則真妄明暗二法
0092a15: 相違妄法黑暗不與明俱真明既生妄暗則滅故說
0092a16: 真妄斷不斷別三則真妄體等用同以真收妄則妄
0092a17: 滅真存以妄收真則真隱妄顯故說真妄盡不盡別
0092a18: 三如本下合本。論第五終。
0092a20: 能示摩訶衍自體相用故謂此三義能治他染立以
0092a21: 自名一切行人依此為門趣入本法則能顯示自體
0092a22: 相用依斯三自顯彼一心故將此名屬門之目。
0092a23: 二演義疏文二初唱本論二作釋文三初總標別列
0092a24: 二今當下示說勸思言總明者謂即總持明慧之者
0092b01: 燕本論云大聰明者三復次下依門釋相二初正釋
0092b02: 此文二指陳餘相前中二初決擇三大差別二料揀
0092b03: 二門具缺前中復二初明體相大義二初總標二自
0092b04: 此下別釋二初標指二初說下正釋二初自體大義
0092b05: 門二初人平等門三初釋義謂依人顯體平等無差
0092b06: 人有五類差別性故體唯一味平等性故此真如體
0092b07: 於五人中在聖不增處凡不減是法平等無高下故
0092b08: 亦無大小絕形量故亦無有無離斷常故亦無中邊
0092b09: 非內外故亦無去來離起盡故如是之體百非斯絕
0092b10: 本論但言不增減者類示餘故又亦無等皆是釋成
0092b11: 不增減義謂非大增小減有增無減等本論但云無
0092b12: 增減者具多義故從本已巳下顯示自體真一之義以
0092b13: 從本來順同違異厭捨別異互其文耳二是故下引
0092b14: 成金剛體一能作五趣以喻照法行相可解三如本
0092b15: 下合本二云何下時不轉門自然等者謂此真性不
0092b16: 由他作無有起盡移轉改易故三際等下復釋上義
0092b17: 不動即常住不遷即不變寂滅即自然真實即決定。
0092b18: 二次說下自相大義門三初圓滿功德門二初牒門
0092b19: 顯相二何等下標數釋成二初有名數量功德二初
0092b20: 依論顯示此六德中一三四五治鄣建立第二照
0092b21: 了境圓明第六清涼依用顯示前四唯是清淨本覺
0092b22: 熏離無明以為其斷本性殊勝以為其德非由修斷
0092b23: 名為斷德即是無始本斷本德第五則具本始二覺
0092b24: 由證涅槃有二種淨謂自性淨方便淨故第六雙具
0092c01: 二種本覺通別作用持變異故此依顯相如是差別
0092c02: 據實六德皆具四覺本始通別非定異故五中四障
0092c03: 即無常無我苦及不淨謂由此四鄣於圓明常樂我
0092c04: 淨四種德故六中明鏡南北相者舉喻顯示二種本
0092c05: 覺南北謂即鏡之面背鏡面發明隨物現像以喻染
0092c06: 淨本覺自在隨緣造作物像故鏡背持暗不隨物現
0092c07: 以況清淨本覺守性不變非隨緣現故。
0092c08: 二廣大下引經會通二初舉經示數此二本經依前
0092c09: 六德增演其數成略中廣中十七數廣二十五法性
0092c10: 雖一義用別故二如是下以論對明二初問起一論
0092c11: 二經顯略中廣三類之數差別云何二馬鳴下答釋
0092c12: 二初論約總持說謂依三義但說六德一言約義豐
0092c13: 總能攝持中廣數故二論依含總百本經中從此本
0092c14: 故三名多翳理簡略說故若爾二經增廣名數豈非
0092c15: 以此翳真實耶然根有上下論被利根樂於略說經
0092c16: 通中下故有不同二言十下經依別相明二初圓滿
0092c17: 經數二言二下心地經數二變謂即本覺二轉八不
0092c18: 中觀亦釋師造彼初因緣品中頌云不生亦不滅不
0092c19: 常亦不斷不一亦不異不來亦不去。
0092c20: 二次說下無名過量功德三初總明過量本覺性德
0092c21: 過於恒沙所有心言不可思議而經論中說數量者
0092c22: 以恒沙德不出如前略中廣三本數量故。
0092c23: 二如是下別顯殊勝二初依德顯勝三初顯不離謂
0092c24: 恒沙功德皆依一心之所建立故對於體明其德相
0093a01: 即諸勝德並從法界所流還為法界所攝依於此義
0093a02: 說二自在一心名自德相名彼以德收心自不離彼
0093a03: 無心非德舉心攝德彼不離自無德非心由能所依
0093a04: 互相周故皆不離二如是下顯不斷謂恒沙德性
0093a05: 唯中實非可遣故說言不斷亦可例前文意說云自
0093a06: 不斷彼彼不斷自由能所依皆常住故三如是下顯
0093a07: 不異一心法界所依體性恒沙功德能依義用體用
0093a08: 相望固無別異例前應云自不異彼彼不異自由能
0093a09: 所依本真一故。
0093a10: 二如是下依人顯勝二初三人非思議二三人下大
0093a11: 覺自軌則。
0093a12: 三如是下位結故謂此性德始從邪定終至如來
0093a13: 無有少缺本自圓成非緣所立由因位故名如來
0093a14: 藏由果位故亦名法身。
0093a15: 二已巳說下問答決疑門三初結指分門二問者下依
0093a17: 略問難相違故。
0093a18: 二所謂下引文結意二初引違文二初真如決擇此
0093a19: 即前文體真如義謂即心性離三假相滿三實德如
0093a20: 是真如離於一切差別相故二自相下自相決擇謂
0093a21: 此顯示真如具足有量過量差別相故二如是下結
0093a22: 難意前說無相此言有相前後相違故今申難此以
0093a23: 異門難於異門。
0093a24: 二已巳說下答釋門二初結指二於總下正釋二初指
0093b01: 二門於總門者必對別言其次別門即是此下生滅
0093b02: 總中後重問答亦是大文第三別釋廣說門由此一
0093b03: 節論文對望通於多義是故不定若對二門總義即
0093b04: 得稱別若對大文第二問答決疑即當第三別釋廣
0093b05: 說是故釋師三處科指。
0093b06: 二答曰下明二相二初真如總二初明真遣妨二初
0093b07: 牒指謂牒本論指歸前門如是所明恒沙功德唯一
0093b08: 真如無差別故二謂雖下釋成依生滅門說其相大
0093b09: 具恒沙德非真如門真如門中一味一相無差別故
0093b10: 二自此下作緣決疑中初標示次以無下牒本後真
0093b11: 如下釋相唯有同同表唯一味無有異異顯離別相
0093b12: 問前說真如如實不空常恒不變淨法滿足釋師亦
0093b13: 言如如體中過於恒沙一切淨法皆悉滿足無所少
0093b14: 故詳彼文理與此正同何所相違而伸問答答然彼
0093b15: 功德絕於觀待非對所治染法而立能治淨德德過
0093b16: 恒沙皆同一味平等無差不同於此自相大義翻染
0093b17: 成淨有差別故。
0093b18: 二自此下生滅總二初標指兩處問詞廣略無別但
0093b19: 於答釋前略後廣二初重下釋成二初開問中初徵
0093b20: 釋問詞次謂若下釋出問意後則是下結示所疑二
0093b21: 自此下答說二初標示二以依下釋相二初牒指二
0093b22: 謂真下會釋二初會二門二初真如門由一切法悉
0093b23: 皆真故無有所治染法可遣由一切法皆同如故無
0093b24: 有能治淨法可立由絕染淨能所對治是故說言一
0093c01: 體無二二而此下生滅門由對所治無邊染法而立
0093c02: 能治無邊淨法故說本覺具恒沙德二次當下釋此
0093c03: 唱謂顯示淨法翻染而立故其染法者謂依業識言
0093c04: 轉等者謂從轉識乃至事識皆名識故云等諸識如
0093c05: 是染相有起盡故說為生滅門之總稱論言以者即
0093c06: 緣由也謂由無明及業相等相翻顯示淨功德義以
0093c07: 字遠流至于三字則曰以依以業以識如是等下結
0093c08: 示無明及業相等為其淨德所起結由故言以依以
0093c09: 業等故此即第一重略問略答竟。
0093c10: 三已巳說下別釋廣說門二初結指標分此下問答即
0093c11: 第二重本論起自此云何示乃至自相大義文終此
0093c12: 中前後對望不同應知釋師指屬三處今以子段從
0093c13: 於大門次第解釋學者宜審。
0093c14: 二此云下依科解釋二初詰問二自此下直答二初
0093c15: 標示二以一下正釋三初自宗正理中初牒指次所
0093c16: 謂下釋成謂欲翻染顯淨先明染淨本體然其本體
0093c17: 唯一心故能依之門一心用故又即大覺自體名心
0093c18: 相大無邊不離體故。
0093c19: 二而有下非道邪行中初牒指次所謂下釋成謂由
0093c20: 一心具二自在亦由本覺有通達用生起本末一切
0093c21: 無明。
0093c22: 三自此下具舉對量二初標指二如上下釋成二初
0093c23: 真妄相翻二法喻對顯前中二初有名數量功德二
0093c24: 初承前問起。
0094a01: 二所謂下依次釋成六初對立第一德二初對染由
0094a02: 多一心為其所依得有無明而此無明得自所已巳返
0094a03: 熏一心成業等識因斯建立三類染法即是本上無
0094a04: 明界量二明以下成淨由多一心本性寂滅洞照靈
0094a05: 明依此安立為智慧德亦由覺心性自明利能治不
0094a06: 覺暗鈍相故二自此下對立第二德二初對染謂妄
0094a07: 心既生定緣妄境故不能了真實法界由心發起有
0094a08: 分際見則不能見無分際相亦猶情既生但
0094a09: 相定不能見絲麻眾分二自此下成淨謂由真心離
0094a10: 妄轉見故能照一切法界如是智見至到周故
0094a11: 無所不至即法界窮盡照了故無所不盡即照法
0094a12: 界雙明照心境相應故無所不當既離能所何邊
0094a13: 之有三自此下對立第三德喧動顛倒則是其妄寂
0094a14: 靜正真說之為真翻妄顯真故立此德此後四種本
0094a15: 論但明所翻之染其所成淨例於前二故略不說又
0094a16: 下文說無名過量而總翻云心性無動有過恒沙淨
0094a17: 德示現亦可以彼貫通于此應云心性無動即是真
0094a18: 實識知義故乃至心性無動即是清涼不變自在義
0094a19: 故由心性無動為淨法通相是故能翻有量過量一
0094a20: 切染法則能成立有名無名一切淨法四自此下對
0094a21: 立第四德妄法雜染性自本空真心清淨性自本有
0094a22: 如是染淨悉由自心動不動殊相返顯示五自此下
0094a23: 對立第五德二種自在謂即身心或即人法如涅槃
0094a24: 經德王品說有八自在名為大我大我即是大涅槃
0094b01: 故彼經雖說八種自在然亦不出身心二種由證涅
0094b02: 槃大我德故則得身心二種自在六自此下對立第
0094b03: 六德由心動故則生諸染能於真法燒熟惱亂破壞
0094b04: 遷滅衰損改變令諸眾生不得自在觀待此染是則
0094b05: 建立清不變自在之義。
0094b06: 二自此下無名過量功德二初立過恒沙德三初標
0094b07: 指二所謂下釋成所治染法既有無量能治淨法亦
0094b08: 復無邊此中復言心性無動釋成建立淨法所由亦
0094b09: 是通收淨法總句一切真德皆是心性無動相故三
0094b10: 如本下屬本。
0094b11: 二自此下結成圓滿德三初標指二所謂下釋成三
0094b12: 初妄見成差別二而本下真德故平等三是故下遍
0094b13: 位顯名稱結縛在因名如來藏解脫屬果名為法身
0094b14: 三如本下屬本。
0094b15: 二染淨下法喻對顯二初寄問生起二爾時下引經
0094b16: 證成二初引文中頌有八句前六句明依表實顯染
0094b17: 淨法後二句結依喻況顯真妄理阿只多遮那尸帝
0094b18: 七字翻云無邊從一謂樹所生果數雖無邊而表實
0094b19: 相依一一齊等從猶依也一猶等也表即皮肉實謂
0094b20: 子核互相依從數量一等故。
0094b21: 二今此下釋義二初正釋表實喻二初總明謂染不
0094b22: 自假待實故假淨不自真賴妄故真如是染淨相對
0094b23: 而立離真無妄離妄無真故。
0094b24: 二所言下別釋二初配合表實喻中但言內外法中
0094c01: 唯明假實若爾法喻豈均等耶然二互相照理亦無
0094c02: 爽實必居中假定當外故二云何下徵釋十等一數
0094c03: 等者譬如一樹而生千果表實相對各成千數染淨
0094c04: 二法亦復如是同百同千數無增減二塵等者如將
0094c05: 一果末為微塵表實校量數無別故有為無為九種
0094c06: 種法析成細分數亦等故又或初喻有名數量二喻
0094c07: 無名過量三量等者如將表實分之異處稱其分兩
0094c08: 輕重正等染淨亦爾惑細德微鄣麤道著力用相對
0094c09: 輕重等故四五六七表實如次四塵同等染淨亦爾
0094c10: 如來藏中性色真空性空真色彌滿清淨周法界
0094c11: 此則真心所變淨色妄念攀緣浩無邊際所變塵色
0094c12: 亦周法界諸染境全攬理成故隨所依廣無邊際
0094c13: 如是真妄二類之色同形同顯皆無別異今從譬喻
0094c14: 且指白色此則染淨色等之義其香味觸準此而知
0094c15: 八本等中表實同依樹木出者木字恐誤應作本字
0094c16: 本即根柢表實同故此喻染淨所依一心無別異故
0094c17: 九俱等者染淨雖分上下前後然性融貫實則同時
0094c18: 十同等者謂如餘果生淡熟甘今此不然始終一味
0094c19: 無變易故對前第六義不同者彼依諸味無差此約
0094c20: 始終不變故無相濫染淨始終一味一相由所依心
0094c21: 無別異故。
0094c22: 二復次下因加德暗喻如涅槃經聖行品說功德天
0094c23: 女黑暗天女妹二人動止必俱益損事等功德天
0094c24: 女隨所至處能與種種珍寶資具黑暗天女所至之
0095a01: 處能令其家所有種種珍寶資具一切衰耗如是二
0095a02: 人一常作好一常作惡一作利益一作衰損彼經喻
0095a03: 顯生死二法今論意取真妄相翻勢力齊等蓋同其
0095a04: 文而異其意。
0095a05: 二已巳說下自用大義門二初結指勸觀二言本下依
0095a06: 門釋相六初本願無盡門中三初總標梵語僧那此
0095a07: 云誓願阿世耶云意樂謂由諸佛疇昔所修誓願弘
0095a08: 深意樂廣大離諸纏蓋說名清淨次謂諸下別顯中
0095a09: 二初發五願謂即興慈鍊行攝生起誓成果如是五
0095a10: 種皆依因中最初願力之所成就是故總言本願無
0095a11: 盡後所以下知一相以如實知同一相續者出其度
0095a12: 生無倦所以同體大智了知眾生與自己巳身一體無
0095a13: 異故於長劫攝生無息後如本下合結。
0095a14: 二次說下離相不著門三段如初佛雖度生而無所
0095a15: 度能度所度無差別相故。
0095a16: 三次說下能所平等門三初依門顯相二初擇三
0095a17: 義中初標次釋文有三對一能成所成人法平等二
0095a18: 能依所依體用平等三能證所證理智平等法及應
0095a19: 化能成之人實假如理所成之法真如名實諸法性
0095a20: 故空名假離礙義故此隨諸教通相理轉又清淨
0095a21: 真如名之為實常守自體真功德故染淨真如名之
0095a22: 為假由隨他緣假現染故待緣有多故重言之如是
0095a23: 人法一體無別自性法身即是所依根本之體枝末
0095a24: 則屬報化二身即是能依麤細之用如是體用平等
0095b01: 無別理智平等如文可知論從簡略但明三義因果
0095b02: 行位根境依正種種之法例皆平等二以一下融拂
0095b03: 一體初則以一遣二次乃一亦不存後則至於無遣
0095b04: 冥歸平等具德無二自然本性豈他力焉。
0095b05: 二甚深下引教證成二初通依權實問答二初妙德
0095b06: 宣陳差別名為異無差別名同上二異字即種種義
0095b07: 上二同字即一一義此則意問云何名為種種別相
0095b08: 一一同相二佛言下能仁演說二初彰權此明二相
0095b09: 觀待假偽異相即是本上無明五種有為以為體故
0095b10: 同相即是理智明法四種無為以為體故同異二相
0095b11: 如牛兩角真俗差別相待峙立而非消鍊融和一味
0095b12: 表是隨根權宜施設佛欲顯實先彰權義二如兩下
0095b13: 顯實如將兩法同歸於空空復泯絕無跡可取方成
0095b14: 一味平等真諦非是觀待假偽權法斯則上根了知
0095b15: 二相本來一味不見對待假偽別故。
0095b16: 二於此下唯約真實問答二初妙德宣陳躡前所說
0095b17: 而伸此問初問教道可說不可說耶次問證道依何
0095b18: 而覺知耶初約聞慧之境次約思修之境故。
0095b19: 二爾時下能仁演說二初會權佛自會云我昔所說
0095b20: 染淨相待但為引導凡夫二乘而權設故二而今下
0095b21: 歸實謂從淺至深次第遣拂初以二相融成一味故
0095b22: 曰歸同次恐執一以為實故遣曰歸空則無可取一
0095b23: 一相故後謂有相雖遣猶恐著空故復遣空所遣能
0095b24: 遣悉兼亡故說言歸絕如是顯揚非觀偽法甚深極
0095c01: 妙即於此中如是而說如是而覺。
0095c02: 三如本下配屬本論。
0095c03: 四次說下無相現應門二初釋義二初總示兔本無
0095c04: 角名為空無緣起相資名生諸角此則兔體無角如
0095c05: 法身絕相無中生角如依此起化又無角義寬故令
0095c06: 眾生擬一切角作其無解名生諸角今自性身由無
0095c07: 相故令其隨情見種種相二謂法下別釋二初真身
0095c08: 無相謂法身體唯一唯寂非一非寂心言罔及阿自
0095c09: 然義謂由法身心量語言既不可及常自然故二而
0095c10: 諸下權質應根謂有眾生見色聞聲獲利益者但業
0095c11: 用故二如本下合結。
0095c12: 五次說下隨見麤細門二初標分二初門下釋相三
0095c13: 初應報用差別二初應身凡夫二乘不達唯心計有
0095c14: 外境由依麤動分別事識妄想增強思外量見應
0095c15: 化佛而作勝劣分際解故次次門下報身十解謂即
0095c16: 三賢之初金剛則指因圓滿位乃至起間中間諸位
0095c17: 謂諸菩薩此證觀智了法唯心而依業識見報身土
0095c18: 既達唯心故無分際二自此下報應相差別二初標
0095c19: 示二所言下釋成二初酬因名報如是報相皆是出
0095c20: 世善根所感極樂自在故名為報諸度行熏即是始
0095c21: 覺不思議熏即是本覺即由始本因緣力故所感身
0095c22: 土勝妙無量二所言下隨根名應謂隨劣根所現麤
0095c23: 色即長者居士等諸異類身非安樂相故名為應三
0095c24: 自此下重釋前所說二初寄問生起二若三下依義
0096a01: 釋成二初擇諸位差別三初三賢分見謂由此觀
0096a02: 分證真如所見報身猶未圓滿觀知色相唯依心現
0096a03: 既無分際何有去來然此猶為智相相續法執覆故
0096a04: 妄起分別凡聖身上勝劣差別未入十地法身位故
0096a05: 二若得下十地轉勝入地證真次第轉勝至等覺位
0096a06: 方得圓極所見報用亦復如是三若佛下佛位平等
0096a07: 戲論識盡始本覺融今古情亡廓然清淨諸佛如來
0096a08: 如智平等身用平等人法平等由是唯有一味性空
0096a09: 大法真智所服之衣名遮伽利娑那提者此云玉光
0096a10: 耀羅即帝釋莊嚴衣玉光耀者即是素白鮮潔之義
0096a11: 以謂佛位唯依一味白白法服覆護攝持功德法故
0096a12: 宮名鍵尸多陀摩者此云安樂法身所處寂靜法界
0096a13: 常安常樂無遷易故自性身坐獨存無二者唯佛如
0096a14: 來自受用身何有彼此等二相故二何故下徵釋二
0096a15: 身麤細中初徵次釋由能見識事業不同故所見身
0096a16: 勝劣有異。
0096a17: 六次說下問答決疑門二初標分二問者下隨釋二
0096a18: 初問法身自體湛然常寂思慮路絕名言道斷云何
0096a19: 能現報化色相既能現色不應說言法身空寂遠離
0096a20: 諸相。
0096a21: 二自此下答五初法身出現色相門自性法身為色
0096a22: 依止依止體義由為色體故能現色既唯一心則無
0096a23: 障礙此文但以色與法身相對而辨非色功德根力
0096a24: 覺道種種德相對真心體亦類可知則真心體非相
0096b01: 非用而能出現種種相用由與相用為依止故能依
0096b02: 所依平等無二二言顯下智身形相門佛身具攝無
0096b03: 邊功德諸經表示立名不同謂名空業報福德威
0096b04: 勢身等此中論意略明一二義顯餘身理亦無別今
0096b05: 言智者即是真心具照義故名智身謂智為心則
0096b06: 色為境舉智攝色無色非智由色與智性無二故三
0096b07: 言顯下法身形相門舉色攝智無智非色然此理應
0096b08: 說名色身今不爾者法身之名義寬通故種種別相
0096b09: 不離法身以別從總但名法身涅槃經云吾今此身
0096b10: 即是常身即是法身四言廣下廣大圓滿門言二身
0096b11: 者近取法智遠收報應所現色相及嚴好等情非
0096b12: 情等之五界一一各各無不通等通則廣容至則普
0096b13: 作謂造作當謂契當會猶合也凡所容造作契
0096b14: 當冥合無二文不次者表法無定或可如次別配五
0096b15: 界以皆稱性故無分際作用自在故無障礙能現所
0096b16: 現互不相妨是故純一不相雜亂合本中言隨心等
0096b17: 者即顯真心殊勝之用出現無邊輔翼之眾又由菩
0096b18: 薩感佛緣熟是故出現無量身相斯則由有無量菩
0096b19: 薩所以出現無量報身雖所化生有共不共有見不
0096b20: 見然由佛身所現業用互周故而不相妨如眾燈
0096b21: 光涉入無礙五言不下不可思議門如是深妙尊勝
0096b22: 業用唯佛與佛乃能覺了一切凡夫及二乘等妄想
0096b23: 分別所不能知。
0096b24: 二如是下料揀二門具缺二初問起二謂真下答釋
0096c01: 二初依門顯示真如門中唯各立一無雙立者謂立
0096c02: 體大相用皆體或立相大體用皆相若立用大體相
0096c03: 皆用無有對待雙立義故生滅門中體相用三由觀
0096c04: 待故三法齊立若無相用體是誰體若無體相用是
0096c05: 誰用無體無用則成空無故此門中互為緣起相資
0096c06: 觀待方立諸法由是三大一時成立二門之義區以
0096c07: 別矣。
0096c08: 二是故下引經證成如其次第屬前二門。
0096c09: 三餘種下指陳餘相。
0096c10: 二已巳說下門自入門破異門二初結前生後二演義
0096c11: 疏文二初唱本論二作釋文三初依法明真妄二初
0096c12: 釋義四初破異執二初敘異執一法界心有其二種
0096c13: 謂純白一法界無盡一法界是其二門所入法故名
0096c14: 之為本亦廣亦大真如生滅二種之相但為二法能
0096c15: 入門故名之為末亦狹亦小二為欲下顯對治謂真
0096c16: 如門亦是所入則與本法廣大量等法為體性門為
0096c17: 義用體用相依不可異故云何妄執法大門小雖則
0096c18: 二門俱亦所入然今但顯真如一門以是論主本意
0096c19: 趣故二復次下離差別以真如門本無五陰色心塵
0096c20: 境差別相故三復次下彰平等此則除遣生滅門中
0096c21: 差別相盡方能趣入平等真如謂即以智推求五陰
0096c22: 色心等法色即色蘊心即非色屬餘四蘊六塵境界
0096c23: 若對六根即十二處復對六識即十八界今標六境
0096c24: 影兼根識即推求蘊處界法自體空無念不可得
0097a01: 復更觀察起念之心無有形量相狀差別故於方處
0097a02: 求之叵得所觀之法既已巳成空能觀之心亦復無有
0097a03: 諸相皆寂即是一味平等真如四復次下分權實謂
0097a04: 生滅門逗機權設故名為假其真如門稱性安立故
0097a05: 名為實廢假從實論所宗故二如本下屬文。
0097a06: 二以何下舉喻顯覺念三初總徵二為欲下別釋東
0097a07: 方西方即是大陽出沒之所東方日出發光闢暗以
0097a08: 喻覺日現智除惑西方日沒發暗覆明以喻無明成
0097a09: 染隱淨故以東西而喻覺念三如本下合本。
0097a10: 三自此下得益彰順入了心無起則離心緣等三假
0097a11: 相謂由心緣為過重故所以說既無別相則成順
0097a12: 入而起自門俱非說念名為隨順說念亦亡則名得
0097a13: 入既得入已巳融歸一體摩訶衍法甚深宗旨隨順之
0097a14: 因得入之果悉同一法無差別故。
0097a15: 二已巳說下對治邪執正解門二初結前生後由前顯
0097a16: 示諸契經中一心二門及三自等正實義理令其行
0097a17: 者捨權歸實造詣深理猶恐凡小依之妄執實有實
0097a18: 空人法因果由此復說七種對治。
0097a19: 二演義疏文二初唱本論二作釋文二初標分二言
0097a20: 顯下隨釋四初根本總相門三初牒門釋此明邪執
0097a21: 所依根本即是人法二種我見言邪道者謂即邪定
0097a22: 聚中一切異生及其初學大乘諸凡夫等所起染因
0097a23: 說名邪道言定執者謂即著相鈍根二乘所起過失
0097a24: 堅確不捨說名定執如是邪執其數無量咸依我見
0097b01: 得生長故二是故下引經成三如本下合論文。
0097b02: 二次說下人見對治門準賢首疏而伸問曰此五並
0097b03: 於真如法計云何說為人我執耶答有二釋一云此
0097b04: 是初學凡夫有人我者作此執故云人我執二云由
0097b05: 如來藏中有二義一本覺義即當是人於上妄計故
0097b06: 云人執二理實義當所觀法今據初義故說人執五
0097b07: 種人見文中各二初明計執後示對治初中復二初
0097b08: 起執因緣後計執行相其對治中但明正理邪解自
0097b09: 除不假宗因次第破斥以彼同是法內人故五種見
0097b10: 中初一唯迷於果餘四通約因果前二於空謬執後
0097b11: 三於有倒知迷空二中初執事空以為法體後執法
0097b12: 體唯是空無執有三中一執性德同色心二執法性
0097b13: 本有染三執染淨有始終初迷不空如來藏及能攝
0097b14: 如來藏次迷空如來藏并隱覆如來藏後迷與行與
0097b15: 相如來藏。
0097b16: 三次說下法見對治門聲聞緣覺愚於法空皆起如
0097b17: 是法我妄見以彼唯斷人執心故對於菩薩俱名鈍
0097b18: 根今明蘊相無生滅等是故不應妄增欣怖此以大
0097b19: 乘法空妙理誘之令入名為對治二種法見依人以
0097b20: 說或依所迷令見成二謂生死可怖涅槃可欣故。
0097b21: 四次說下俱非絕離門前但隨文以遮謬執今彰正
0097b22: 理令有所歸言斷斷者以斷遣斷其照則寂言滅滅
0097b23: 者以滅遣滅其慮則止由寂止故無所不達更無有
0097b24: 法現其方寸俱非絕離其在茲焉。
0097c01: 
0097c02: 釋摩訶衍論記卷第五
