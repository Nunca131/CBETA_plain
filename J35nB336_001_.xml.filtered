0669a01: 南海寶象林慧弓詗禪師語錄卷一
0669a02: 書記傳一錄
0669a03: 壬子元正老和尚示眾首座出問機緣相契即以衣
0669a04: 拂付之座禮謝老和尚竟侍者將衣拂與大眾送至
0669a05: 首座寮座接衣捧示云此衣大庾嶺下提不起雞足
0669a06: 峰前覆不全詗上座今日承老和尚傳來雙手接到
0669a07: 不難不易一肩披上無欠無餘且道與佛祖機緣是
0669a08: 同是別若道是同為什麼兩段淆訛無能端的若道
0669a09: 是別又何謂遞相傳持一模鑄出若於此道得箇轉
0669a10: 語不唯佛祖一場納缺即詗上座亦無處躲身倘或
0669a11: 不然詗上座今日且握新權屈諸大眾齊列下風去
0669a12: 也遂披起紫伽黎執白拂子顧左右云大眾正當恁
0669a13: 麼時還容思議麼推爺向裏今晨事灌頂方登八面
0669a14: 傅。
0669a15: 次早大眾至首座寮禮拜老和尚復命煌侍者將柱
0669a16: 杖傳授者云此箇拄杖子是堂頭老和尚三十年前
0669a17: 所用底今日分付大師以驗天下龍蛇座接拄杖卓
0669a18: 一下云大眾還知麼我老和尚三十年前行腳時曾
0669a19: 參見數員作家尊宿一一皆親遭惡辣鉗鎚首則頂
0669a20: 湖栖翁次則瀛山雪翁又次則金仙永覺東山爾密
0669a21: 寶壽石雨愚菴三宜等此諸大老皆稱一代宗匠然
0669a22: 尚有不唧溜處被我老和尚把一條斷井索一串穿
0669a23: 回高挂壁上向來未有人搔著如今忽然變作南山
0669a24: 鱉鼻毒氣爞爞欲作光怪卻又被詗上座覷見信手
0669a25: 拈來要尋箇冤對手略展些子威光遂卓拄杖云詗
0669a26: 上座即今全提正令去也眾中莫有不顧危亡敢便
0669a27: 嬰鋒者麼出來與拄杖子相見僧出問云大師拄杖
0669a28: 子喚則觸不喚則背畢竟喚作甚麼師云一棒兩無
0669a29: 痕進云果然好手師云再犯難容僧禮拜歸眾僧問
0669a30: 云棒喝是濟下家常如何是大師新令師云拄杖適
0669b01: 在手念你是新降進云謝師好棒師云識取鉤頭意
0669b02: 莫錯認盤星僧無語師乃舉芭蕉慧清禪師云你有
0669b03: 拄杖子我與你拄杖子你無拄杖子我奪卻你拄杖
0669b04: 子古人一期方便可謂曲盡婆心秪如詗上座即今
0669b05: 又作麼生若道有拄杖子好與三十棒若道無拄杖
0669b06: 子好與三十棒何故道有道無終屬謗不如閒著東
0669b07: 頭西。
0669b08: 次日老和尚命師為緇素大眾秉拂。
0669b09: 師至法座前指云者棚子是箇定盤星從上佛祖出
0669b10: 世利生一毫總錯不得詗上座今日雖非出世且向
0669b11: 這定盤星上翻卻佛祖陳年公案遂就座以拂子打
0669b12: 圓相云三世諸佛歷代祖師一時向詗上座拂子上
0669b13: 放大光明轉大法輪了也遂舉拂子召大眾云還見
0669b14: 麼復擊拂子云還聞麼若見光非青黃赤白色你作
0669b15: 麼生見若聞法離文字音聲相你作麼生聞若言不
0669b16: 見便被眼睛礙卻若言不聞又被耳朵塞卻向這裏
0669b17: 翻得身轉佛祖也須齊立下風如或不然今日被詗
0669b18: 上座當面鈍置維那出問云如何是第一義諦師云
0669b19: 金口宣不出大地絕知音進云今日龍天大眾咸聞
0669b20: 所未聞也師云誹謗不異讚揚溈副院問云誕生寶
0669b21: 位師今據請施方便闡宗猷師云馬上相逢無紙筆
0669b22: 憑君傳語報平安進云今日小出大遇也師云莫作
0669b23: 清風吟進云三要玄關即未問五位君臣為指南師
0669b24: 云侍立貴知時進云如何是正中偏師云井底蝦蟆
0669b25: 抱月眠進云如何是偏中正師云把火向陽迷舊徑
0669b26: 進云如何是正中來師云解把琪花石上栽進云如
0669b27: 何是兼中至師云旋嵐劫火中游戲進云如何是兼
0669b28: 中到師云聖魅不容真破灶進云五位君臣蒙師指
0669b29: 向上端的又如何師云崑崙吹玉笛鐵鋸舞三臺螭
0669b30: 上座問云如何是真性師云無眉休話尾螭擬議師
0669c01: 云覿面如不薦特地隔千山僧問云象林銀河水深
0669c02: 多少師云沒卻你鼻孔進云既稱寶象林寶象在什
0669c03: 麼處師將拂子一搖良久舉雲巖老祖云承當箇事
0669c04: 大須審細且道作麼生是審細莫不是揀擇明白是
0669c05: 審細麼且喜沒交涉畢竟如何機絲不犯梭頭事文
0669c06: 彩縱橫意自殊。
0669c07: 
0669c08: 
0669c09: 
0669c10: 
0669c11: 
0669c12: 
0669c13: 
0669c14: 
0669c15: 
0669c16: 
0669c17: 
0669c18: 
0669c19: 
0669c20: 
0669c21: 正月初三彌勒佛誕小參
0669c22: 今日正月初三世傳彌勒尊佛寶誕芳晨此事有意
0669c23: 氣者便應疑著何故彌勒當來未曾來彌勒現在今
0669c24: 何在若言在兜率誕生便虛傳即從在內院且問諸
0669c25: 大眾還曾親見內院麼若不曾親見豈非夢裏話封
0669c26: 侯秪空笑破木人口直饒彌勒真誕生詗上座若見
0669c27: 時也要學雲門一棒便打殺作麼柱杖子不曾眼
0669c28: 花雖然到如今也且隨因齋慶讚條例舉一則語供
0669c29: 養伊箇當來老大人及今現在諸大眾昔梁朝傳翕
0669c30: 大士尊號玄風乃當來慈氏如來為化有緣故現肉
0670a01: 身說法常有偈云夜夜抱佛眠朝朝還共起起坐鎮
0670a02: 相隨語默同居止殲毫不相離如身影相似欲識佛
0670a03: 去處秪這語聲是大士恁麼提唱可謂剖盡婆心也
0670a04: 然但撿點將來不無話作兩橛我當時若在便拽住
0670a05: 問他能抱者是誰所抱者何佛又云欲識佛去處秪
0670a06: 者語聲是不見教中云佛身充滿于法界若然充滿
0670a07: 則盡法界是箇佛身又更擬去箇什麼處所眾中莫
0670a08: 有為大士作主者麼試請出來顯手眼看如或不然
0670a09: 詗上座將黑豆換諸大眾眼睛去也聽取一偈夜自
0670a10: 眠朝自起語默動定全一體休將一體分兩途捉影
0670a11: 尋聲迷至理伶利人急荐取若於當下不能明直饒
0670a12: 當來龍華樹下正相逢認著依然還不是良久云會
0670a13: 麼分明秪在梨花上隔斷東風何處尋。
0670a14: 上元燈節頂湖副寺暨職事大眾設齋請小參
0670a15: 師云今月今晨正月半賞燈慶節人間慣燈火輝人
0670a16: 絲竹堂鑼鼓喧天酒肉案錦綺彰而咬互難支歌笑
0670a17: 豪而應接不辦醉醺醺老少縱橫鬧嘈嘈女男劇玩
0670a18: 衲僧家隨豐澹雖無剪綵花一棚也有好春光一段
0670a19: 琉璃光燦爛兮眼面相覷鐘鼓聲高低兮髑髏穿貫
0670a20: 僧堂前撞頭磕額風清佛殿裏遮眸撲鼻香散混而
0670a21: 不雜托來露缾花碟茶盞類之弗齊撐起桌圍幢幡
0670a22: 帳幔正恁麼時文殊普賢作生觀音彌勒為旦共一
0670a23: 拍而唱和互四人為主伴咦且道善財童子在甚麼
0670a24: 處高著眼良久云會麼以拄杖打圓相云看看十方
0670a25: 剎海一枝燈照破人人生鼻管聞副寺出禮云香雲
0670a26: 靄靄金猊現花雨霏霏寶象回光裕門風即不問提
0670a27: 唱新腔事若何師云遍拍三臺催處舞解針一曲和
0670a28: 難齊進云一音纔普被萬彙盡知歸師云多馳千里
0670a29: 想覿面幾人逢燭知客出禮云佛祖成道各有奇祥
0670a30: 大師徹證三門外梅樹花開過後又發花青萼復變
0670b01: 成紫萼信知不是一翻寒徹骨怎得梅花獻瑞來獻
0670b02: 瑞呈祥即且置作麼生是寒徹骨意旨師云家貧遭
0670b03: 劫進云畢竟如何師云脫體光生進云恁麼則大地
0670b04: 群萌咸沾春力也師云須知有不承恩露者進云不
0670b05: 承恩露是什麼人師云枯椿進云便恁麼去時如何
0670b06: 師云不坐白雲進云非師不證師云莫贓誣人好遂
0670b07: 禮拜歸眾越書記問云不落時人窠請師分五位師
0670b08: 云要頭從截去爭敢議朝儀進云如何是正中偏師
0670b09: 云漆盤覆著大光錢進云如何是偏中正師云玉樓
0670b10: 臺鎖崑崙頂進云如何是正中來師云解返秦庭重
0670b11: 壁回進云如何是兼中至師云探花須信巧游蜂不
0670b12: 損色香得其味進云如何是兼中到師云密室無人
0670b13: 雙罷照進云向上更有事也無師云婆娑無影樹不
0670b14: 秀有情春進云五位已巳商確五功更請聞師云誰有
0670b15: 閑口舌更與論玄勛進云如何是向師云精忠貫日
0670b16: 進云如何是奉師云步步踏玄途進云如何是功師
0670b17: 云坦然無事事憂喜不干他進云如何是共功師云
0670b18: 坐斷千峰秀休眠異草青進云如何是功功師云歸
0670b19: 家鄉夢息月隱夜鐘沉進云勛位已巳承答賓主更須
0670b20: 分師一喝進云如何是賓中賓師云秖知除糞掃孤
0670b21: 負屋頭珍進云如何是賓中主師云莫貪水面好桃
0670b22: 花須識仙翁源裏住進云如何是主中賓師云玉堂
0670b23: 夜月透簾新進云如何是主中主師云太上皇居誰
0670b24: 敢睹進云勿謂空探影真期激大音師云自知慚絕
0670b25: 韻因見子期情僧出禮拜以目相視即復禮拜歸眾
0670b26: 師云得即得猶欠一著在僧問如何是真佛師云不
0670b27: 從彫畫得休斷色聲求進云如何是真法師云教理
0670b28: 不能詮萬象空饒舌進云如何是真僧師云佛祖混
0670b29: 無似群生類豈齊僧問如何是祖師西來意師云埋
0670b30: 藏不得進云意旨如何師云春來艸自青僧問云萬
0670c01: 法歸一一歸何處師云二八一丈六進云意旨如何
0670c02: 師云匝地清風僧問如何是一印印空師云夜半鐘
0670c03: 聲進云如何是一印印水師云如井覷驢進云如何
0670c04: 是一印印泥師云牛騰馬踏僧禮拜歸眾師良久云
0670c05: 今日承副寺諸頭首職事緇素大眾設齋請小參詗
0670c06: 上座自惟福輕慧淺好生慚愧何故若論此事詗
0670c07: 上座未出本寮早應吃棒何況更向諸兄弟說緇道
0670c08: 黃堪作甚麼雖然如是也要大家著眼直須是箇英
0670c09: 明漢單刀直入不得搜求玄路展演詞鋒當下便須
0670c10: 了當即如僧問清平令遵禪師如何是小乘曰錢貫
0670c11: 如何是大乘曰井索如何是有漏曰箍篱如何是無
0670c12: 漏曰木杓恁麼語話可謂剿截不循枝葉伶利者便
0670c13: 應頓忘知解迥脫根塵然在詗上座者裏論量將來
0670c14: 未免又成一向秪今莫別有好商量麼不妨拈出供
0670c15: 諸兄弟明鑒如何是小乘答云將謂贏渠多省力不
0670c16: 知頭角已巳輸人如何是大乘答云無論聖凡渾普載
0670c17: 到頭不共汝同盤如何是有漏答云虛室何曾白疏
0670c18: 櫳偏礙風如何是無漏答云撲碎玻璃盞虛空血淋
0670c19: 淋且道與清平是同是別若能緇黃得出可有透關
0670c20: 底眼如或倜儻不明今日詗上座便恁麼瞞過諸兄
0670c21: 弟還會麼回文織就人人見誰識縱橫不亂絲。
0670c22: 鼎湖佛誕說戒監寺朗上座居士李淨業王鼎符王
0670c23: 安伯周覺三馬子開等暨合山緇素大眾請小參
0670c24: 師登座云諸佛出世為欲開悟一切眾生釋迦世尊
0670c25: 剛要款曲賣弄不知纔降王宮早已巳敗缺了也為甚
0670c26: 麼一切眾生本來具足如來智慧德相既然本來
0670c27: 具足又開悟箇甚麼若有開悟則是頭上安頭所以
0670c28: 雲門和尚云我當時若見一棒打殺與狗子喫卻貴
0670c29: 圖天下太平雲門恁麼道雖則血心片片撿點將來
0670c30: 未免猶被黃面小孩兒惑亂致自生驚怪雲門既腳
0671a01: 跟不穩也好與一棒打殺則且置且道詗上座又作
0671a02: 麼生我當時若見但呵呵大笑令者小孩兒立地冰
0671a03: 消瓦解欲開大口開不得欲舉好手舉不得欲步四
0671a04: 方無著足處何故識破做不成維那出問云十方同
0671a05: 聚會箇箇學無為此是選佛場心空及第歸如何是
0671a06: 十方同聚會師云現前不荐更待何時進云恁麼則
0671a07: 靈山鼎湖兩彩一賽也師云閒言語那禮拜歸眾僧
0671a08: 大千間云平洋大海普納三千如何是平洋大海師
0671a09: 云者裏不宿死屍進云除卻者裏又如何師云饒你
0671a10: 一棒去師良久乃云諸仁者此事人人本具箇箇不
0671a11: 無既到者裏為甚麼不肯承當以致自家鼻孔落在
0671a12: 他人手裏秪為自甘下劣妄認根塵識影子以當平
0671a13: 生受用不知者箇影子正是生死根源若不當下照
0671a14: 破輪迴未有了期所以從上佛祖為憫一切眾生生
0671a15: 死相續故不辭勞倦入出母毋胎鼓搖唇舌宣示種種
0671a16: 差別法門正為對除凡夫種種顛倒妄想然此顛倒
0671a17: 妄想雖復千萬殊途總不出現前一念若能了此現
0671a18: 前一念即無生死可得不見古人道狂心未歇歇即
0671a19: 菩提雖然如此若待狂心歇方即菩提又已巳落在第
0671a20: 二灘下諸仁者秪如詗上座即今恁麼論量且道是
0671a21: 狂心是菩提若于此著得隻眼許你親見釋迦老子
0671a22: 今日降生處即是涅槃涅槃處即是降生如或不然
0671a23: 休問普陀岩上客鶯聲啼隔一溪雲遂卓拄杖下座。
0671a24: 佛誕浴佛法語
0671a25: 秪浴得者箇不浴得那箇古人先已巳說破浴得者箇
0671a26: 即浴得那箇詗上座今日欣逢慶節也特來親澆一
0671a27: 杓遂浴。
0671a28: 
0671a29: 
0671a30: 
0671b01: 
0671b02: 
0671b03: 
0671b04: 
0671b05: 
0671b06: 
0671b07: 
0671b08: 
0671b09: 
0671b10: 
0671b11: 上堂
0671b12: 書記傳一錄
0671b13: 師於康熙癸丑年正月朔日從南海寶象林瑞塔禪
0671b14: 院首座寮受玉蕖陳山主暨諸紳士緇素大眾承
0671b15: 老和尚命請上堂
0671b16: 師至法堂前指法座云者是老和尚三十餘年來當
0671b17: 堂不坐底正位詗上座亦二十餘年來空侍立者即
0671b18: 今為何便卻來登還會曲為今時者麼三春元日金
0671b19: 輪秀萬國歌謠賀聖明遂登座拈香云此一瓣香無
0671b20: 根得有當處即空普薰沙界不艷芳叢熱向爐中伏
0671b21: 願
0671b22: 皇王珠簾垂拱榮賤賡有道之風百辟金鼎和調中
0671b23: 外樂無為之化檀那揭露光明藏同倫頓了涅槃心
0671b24: 此一瓣香妙體虛圓人莫測欲覓從來不可得芬芳
0671b25: 遍界絕覆藏不可得中秪麼得熱向爐中秪為
0671b26: 博嶠瀛山不了殃及詗上座墮落雙眉如今不顧羞
0671b27: 慚秪得傚伊雲中石女也來東抹西粧。
0671b28: 此一瓣香自從一花開五葉二株發嫩桂以來諸方
0671b29: 宗匠出世為人俱要拈出者些子即今艸堂老和尚
0671b30: 現證詗上座實瞞諸仁者不得也遂炷香云任教數
0671c01: 點窮海墨秪要波瀾溯洞源維那白椎云法筵龍象
0671c02: 眾當觀第一義師云一元啟旦海門吐匝地紅光千
0671c03: 福肇初山林占無畔春色明明兼帶消息逗漏草頭
0671c04: 邊密密敷宣端的全付花叢底沒絃琴按指韻迥青
0671c05: 霄無孔笛吹唇響回煖律塵塵合轍在在通津建法
0671c06: 幢振法運祝國泰民安揭宗眼揚宗風報親恩師德
0671c07: 雖然如是者箇猶是建化門頭邊事秪如舊臘去新
0671c08: 春來覓去來處了無蹤跡則且置敢問諸仁者己巳躬
0671c09: 下一著子還涉去來動定也無者裡相委得便見樊
0671c10: 籠鳩去休論歲枯木花開不犯春僧出問云坐斷三
0671c11: 世十方吞盡聖凡佛祖知是大師未陞座前尋常行
0671c12: 履請問曲為今時一句又作麼生道師云太陽正照
0671c13: 不當門進云恁麼則斬新條令格外風規去也師云
0671c14: 直得詗上座口似磉盤進云作家宗師大展三拜師
0671c15: 云一般稱古錦春色不同觀六如上座出問云如何
0671c16: 是首座為人一句師云兔角杖打石人頭進云十智
0671c17: 同真請師剖決師云問者閒家具作麼進云如何是
0671c18: 一同一質師云密室不張燈進云如何是二同大事
0671c19: 師云鹽盡炭無特地愁進云如何是三總同參師云
0671c20: 寒巖古木翠竹黃花進云如何是四同真智師云體
0671c21: 妙窮玄落二三進云如何是五同遍普師云葉葉枝
0671c22: 枝春透露進云如何是六同具足師云減他一著又
0671c23: 爭得進云如何是七同得失師云見之不取思之千
0671c24: 里進云如何是八同生殺師云救得也是死漢進云
0671c25: 如何是九同音吼師云松濤澗水互呈音進云如何
0671c26: 是十同得入師云寶鏡當軒媸妍自辨進云與什麼
0671c27: 人同得入師云三門頭坐四金剛進云與誰同音吼
0671c28: 師云木馬嘶風泥牛笑月進云作麼生同生殺師云
0671c29: 撾塗毒鼓進云何物同得失師云千人逐一鹿進云
0671c30: 那箇同具足師云宴鼠飲河進云是甚麼同遍普師
0672a01: 云寒暑到來無處避進云孰與總同參師云功德天
0672a02: 黑暗女進云那箇同大事師云石人衫子破大地沒
0672a03: 人縫進云何物同一質師云鷺隱蘆花不見蹤進云
0672a04: 十智同真面目全其中一智是根源且問如何是那
0672a05: 一智師以拂子擊香桌云者一智進云向上還有事
0672a06: 也無師云詗上座要惜眉毛僧問大師說法普利人
0672a07: 天又將箇甚麼供養老和尚師云今日已巳賴上座證
0672a08: 明僧問云盡大地是火坑得何三昧而不燒卻師云
0672a09: 無池不受月有樹卻招風進云意旨如何師云三三
0672a10: 僧問云銕壁銀山作麼生透師云恰好箇入路進云
0672a11: 如何是水底泥牛啣月走師云者畜生行不踏步在
0672a12: 進云如何是巖前石虎抱兒眠師云天曉不知明進
0672a13: 云泥牛石虎蒙師示語未畢師作虎聲陳而上居士
0672a14: 問云如何是無佛處稱尊師云詗上座不入者保社
0672a15: 陳志昆居士問云大師說法如藥囊金針善能針百
0672a16: 病又如何針一師云居士無量壽師良久舉云昔曹
0672a17: 山慧霞禪師因僧問佛未出世時如何山曰曹山不
0672a18: 如出世後如何山曰不如曹山古人恁麼道且道還
0672a19: 可商量也無若詗上座見佛與曹山出世不出世雖
0672a20: 則主賓互換偏正宛全撿點將來總是箇花前弄影
0672a21: 醉後添杯何故一切眾生本來成佛出世為阿誰不
0672a22: 出有何事雖然如是詗上座今日又作麼生與佛相
0672a23: 見玉兔不知通晝曉金烏爭解徹宵明維那結椎云
0672a24: 應觀法王法法王法如是。
0672a25: 上元淨業李宮詹暨眾檀越緇素法侶設供請上堂
0672a26: 師云如是我聞一時日月燈明佛然燈佛藥師琉璃
0672a27: 光佛須彌燈王佛俱會一處同坐虛空寶華光王座
0672a28: 眉毛撕結鼻孔膠貼放大光明而告木上座曰善哉
0672a29: 智者吾有涅槃妙心正法眼藏久埋在時節因緣今
0672a30: 當付囑於汝汝應普為一切人天大眾分明剖示爾
0672b01: 時木上座從奮迅三昧起遂卓柱杖云告諸大眾今
0672b02: 時何時三五一十五東家鑼西家鼓蝦蟆也趁師子
0672b03: 舞蓮花不向水泥開火樹饒從人屋數笙歌綵戲互
0672b04: 紛紛阿誰眼耳不聞睹單單一箇破燈籠滿腔有理
0672b05: 不能訴且道不能訴箇什麼一片涅槃心冷地無
0672b06: 人顧僧出問云上元佳隹節燈月交輝且問應時及節
0672b07: 一句作麼生道師云還聞外面聲麼進云村前鑼鼓
0672b08: 響師云迷己巳逐物進云父母未生前那箇是我某甲
0672b09: 本來面目師舉柱杖示之云莫向這裡會僧問云如
0672b10: 何是賓中賓師云拋家飄泊轉迷津進云如何是賓
0672b11: 中主師云沿途客作忽逢父進云如何是主中賓師
0672b12: 云暫藏珍御問農人進云如何是主中主師云金輪
0672b13: 不動敢誰忤進云賓主已巳蒙師指示撥開賓主又如
0672b14: 何師云樹頭無影挂春風進云如何是正令當行師
0672b15: 驀打一棒僧問如何是第一玄師云威音未曉前進
0672b16: 云如何是第二玄師云心慮豈能緣進云如何是第
0672b17: 三玄師云森羅覿面全進云如何是第一要師云目
0672b18: 前無法青山峭進云如何是第二要師云坐卻白雲
0672b19: 遭怪笑進云如何是第三要師云月落潭空齊罷照
0672b20: 進云三玄三要外端的又如何師云柱杖不打無慚
0672b21: 人僧出問如何是關中主師云不禮拜更待何時僧
0672b22: 便禮拜師云隨人語轉僧問如何是最初句師云未
0672b23: 問已巳前作麼生進云如何是與人句師云父母所生
0672b24: 口終不為君通進云如何是末後句師卓柱杖一下
0672b25: 僧問云佛祖出世人競歸大師出世幾人肯師云遍
0672b26: 界無一人進云為甚麼如此師云為他人人眼裏有
0672b27: 佛祖進云恁麼則禮絕班行去也師云外方誰敢論
0672b28: 量李淨業居士問云師唱誰家曲宗風嗣阿誰師云
0672b29: 聲前一調宮商別不落時人眼耳聞進云怎麼則洪
0672b30: 音凝博嶠異響振雲巖也師云寧可就門饒罵詈莫
0672c01: 須惡水潑平人師乃云昔日世尊於靈山會上以無
0672c02: 上大法付囑天龍八部國王大臣宰官居士長者檀
0672c03: 越須同併力護持俾是無上大法常住在世普為三
0672c04: 界群生而作苦海舟航復以涅槃妙心正法眼藏付
0672c05: 授尊者大迦葉使遞代傳持無令斷絕普為一切人
0672c06: 天而作歸源眼目今日眾檀越乃爾慇懃可謂不忘
0672c07: 靈山付囑但我詗上座智無先聖大人之明德欠前
0672c08: 賢密地之實拊臆捫襟好生慚愧然而曲就今時不
0672c09: 免拈一則語公諸大眾同結般若良緣如鏡清道怤
0672c10: 禪師因僧問如何是新年頭佛法答云元正啟祚萬
0672c11: 物咸新鏡清恁麼提唱可謂真語者實語者不誑語
0672c12: 者如今詗上座者裡若論新年頭佛法也有一句子
0672c13: 且又作麼生道昨日新雷發今朝細雨飛莫道草木
0672c14: 無情一時頓放芳菲好箇真消息當人休自迷諸仁
0672c15: 者還委悉也麼良久云知音今日豈無人秪是不如
0672c16: 孔夫子何故吾無隱乎爾遂卓柱杖下座。
0672c17: 老和尚誕辰山主眾居士暨合院大眾請上堂
0672c18: 師云據令而行三世諸佛無處藏身放一線道歷代
0672c19: 祖師競來饒舌所以堂頭老和尚六十三年前也曾
0672c20: 恁麼來但未免隨波逐浪雖然如是要且佛眼覷不
0672c21: 得如今六十三年後秪是截斷眾流不通凡聖雖然
0672c22: 如是要且鳥道常通眾中莫有舉棹知源動絃別曲
0672c23: 者麼鑑維那間云世尊未出母胎度生已巳畢大師未
0672c24: 出本寮說法已巳竟因甚又陞座作麼師云生鐵秤鎚
0672c25: 浮古井進云須彌為筆大海為墨為老和尚慶祝遐
0672c26: 齡又作麼生道師云如來壽量品第一那舉拳云未
0672c27: 審這箇還受慶祝也無師云七九六十三見侍者問
0672c28: 世尊降誕瑞靄衝天和尚生辰井泉異色四眾稱揚
0672c29: 則不問五位王子請師宣師云玉蕊偏開劫外春進
0672c30: 云如何是誕生王子師云今日恰值和尚懸弧進云
0673a01: 如何是朝生王子師云許你大展拜進云如何是末
0673a02: 生王子師云闍黎報恩有分進云如何是化生王子
0673a03: 師云願將無量壽上祝聖明君進云如何是內生王
0673a04: 子師云詗上座今日特因和尚慶節上堂進云恁麼
0673a05: 則洞上綱宗掀轉處瀛山法脈又重新遂禮拜師云
0673a06: 讚事即得進云也不為分外師云放過一棒良久師
0673a07: 乃舉傅大士云有物先天地無形本寂寥能為萬象
0673a08: 主不逐四時凋好箇補處慈尊七穿八穴去也為什
0673a09: 麼既然有物是什麼物見無形者是什麼人若秪
0673a10: 恁麼說秪解指蹤話跡又何曾直指於人況下文半
0673a11: 橛撿點將來轉覺不堪何故不見道唯一堅密身一
0673a12: 切塵中現若然如是則盡大地山河無有一絲毫而
0673a13: 非堅密身又何容更待能為萬象主不逐四時凋而
0673a14: 不打成百雜碎乎噓雖然如此也要知大士竭盡婆
0673a15: 心始得詗上座如今當人天眾前且分取不逐四時
0673a16: 凋一句供養堂上老和尚且道老和尚還受供養也
0673a17: 無若受則醮彩繪虛空若不受又爭奈詗上座已巳推
0673a18: 門落臼大眾還委悉麼欲知親透法身處三尺拄杖
0673a19: 攪黃河遂下座。
0673a20: 
0673a21: 平南王七旬大誕鼎湖慶雲寺修禮大悲圓滿道場
0673a22: 世子公都統暨諸昆玉等至山設供老和尚命師上
0673a23: 堂
0673a24: 師陞座拈香云此一瓣香不藉五行鍾秀寧假兩曜
0673a25: 儲精熱向爐中端為
0673a26: 今上皇帝祝延聖躬萬歲伏願四海永拜金輪八埏長
0673a27: 歌玉燭此一瓣香靈根挺自威音劫前妙果成于釋
0673a28: 迦會上熱向爐中端為恭祝
0673a29: 平南王殿下華慶千秋王妃康齡百祀嶺海同稟威
0673a30: 光緇素咸叨德庇法幢藉而宏鎮佛日賴以常明此
0673b01: 一辦香彙二嚴為妙蓋集五分作祥雲熱向爐中恭
0673b02: 為
0673b03: 平藩世子公都統暨諸昆玉　文武宰官等祿秩高
0673b04: 居德風遐扇調羹有道補袞無為常作覺苑金湯永
0673b05: 為法門屏翰斂歛衣就座維那白椎云法筵龍象眾當
0673b06: 觀第一義師云若是第一義諸方知識皆道向未白
0673b07: 此槌以前薦得方有少分相應詗上座則不然遂舉
0673b08: 拄杖云會麼從前汗馬無人識秪要重論蓋代功朗
0673b09: 監寺出問云　平藩今日慶誕特來設供修因果因
0673b10: 交徹則不問慶生一句請師宣師云白日遶須彌進
0673b11: 云恁麼則法門胥幸也師云拄杖子不向上座跳
0673b12: 進云畢竟如何施設師云大悲千手眼進云還假神
0673b13: 力也無師云一滴楊枝萬里春禮拜歸位僧問云大
0673b14: 師提唱宗風為　平藩祝壽請問如何是祝壽一句
0673b15: 師云大椿以一萬六千年為春拜進云秪如今日是
0673b16: 平藩七旬慶誕且道與七旬前是同是別師云拄杖
0673b17: 子忍俊不禁進云昔浮山遠禪師常以九帶示徒即
0673b18: 今九帶且不問如何是那一帶師卓拄杖一下僧問
0673b19: 如何是即心即佛師云既言即心何須更問進云如
0673b20: 何是非心非佛師舉拄杖示云會麼進云秪如去此
0673b21: 二途時如何師云也須吃棒僧問云大千世界七寶
0673b22: 布施請問誰是得者師拈拄杖云莫是遮箇麼進云
0673b23: 大師是僧如何是佛師云不合向你道唯我獨尊進
0673b24: 云一切眾生皆有佛性為甚麼不識師云怪得阿誰
0673b25: 僧問云　平藩寶誕作麼生祝師云緘口即報　皇
0673b26: 恩僧禮拜良久師舉云圓滿大悲者乃觀世音菩薩
0673b27: 芳稱也菩薩乃西方無量壽如來補處法王子妙德
0673b28: 為千聖中尊乘大願輪遍入十方微塵國土攝化四
0673b29: 生有緣含識於一身心現千手眼所謂平等照護不
0673b30: 令失時違候雖然如是秪如空劫以前未有眾生時
0673c01: 又照護箇甚麼於此通得箇消息便見觀世音菩薩
0673c02: 千變萬化不曾動著一絲毫於一絲毫上出現千變
0673c03: 萬化如或於此未能頓了詗上座今日不惜眉毛更
0673c04: 為大眾分明剖示即如今　平南王殿下身居百僚
0673c05: 之上運自神力佐
0673c06: 世祖章皇帝綏定南荒蕩除海孽此之功業自應萬古
0673c07: 流芳孔子云大德者必得其位必得其祿必得其名
0673c08: 必得其壽然而平南王位至極而思退祿至厚而
0673c09: 欲辭名至貴而不驕壽至高而不著但于隨緣通變
0673c10: 處每興揚佛事而不自伐其功善誘群生陰裨　皇
0673c11: 化而不自矜其德應知如是深密行處即是菩薩圓
0673c12: 滿大悲菩薩圓大悲即是　平南王深密行處大眾
0673c13: 還知者兩大士不思議境界麼說法隨機頻應現當
0673c14: 場誰識自由身卓拄杖下座維那結椎云諦觀法王
0673c15: 法法王法如是。
0673c16: 寶象林臘八戒期然燈禮塔緇素大眾請就塔院上
0673c17: 堂
0673c18: 師陞座僧出問云世尊今日成道作麼生是成道師
0673c19: 云空拳誑小兒僧擬議師云擬不著僧禮拜起進云
0673c20: 請師速道一句師云燈光貫髑髏肯沙彌問云丹霞
0673c21: 掩耳脫體風流投子放頑宛然尊貴且問禪作麼生
0673c22: 參戒作麼生受師云天左旋地右轉進云未審無位
0673c23: 真人還受戒參禪也無師一喝進云恁麼則千聖不
0673c24: 傳無底缽象林今日又重新師云喜得拄杖子不在
0673c25: 聊且放過彌禮拜歸眾良久師遂舉云昔世尊于今
0673c26: 夜坐菩提樹下睹明星出現時豁然大悟乃云吾與
0673c27: 一切眾生本來成佛既與眾生本來成佛云何說梵
0673c28: 網經又道我是已巳成佛汝是當成佛常作如是信戒
0673c29: 品已巳具足審如是爭怪得後來人慚愧世尊面赤不
0673c30: 如語直詗上座即今要與大眾落艸盤桓一有多種
0674a01: 二無兩般又作麼生商量會麼神機不向千差定泥
0674a02: 跡徒勞杓卜聲。
0674a03: 六月十九日大士得道值師四十一初度眾請上堂
0674a04: 師陞座云諸法從緣起如來說是因云何名為從緣
0674a05: 起諸法所謂無明行業四大五蘊以至山河大地萬
0674a06: 象森羅如是諸法莫不皆從緣起者所以如來即之
0674a07: 而開示人天千聖悟此而位登解脫雖然如是只如
0674a08: 未有無明身心世界時且道如來又向甚麼處說得
0674a09: 箇因字有能代瞿曇老子插得一嘴堪報不報之恩
0674a10: 大眾還會麼詗上座恁麼說早是龜毛長三尺僧問
0674a11: 云未離兜率已巳降王宮未出母胎度生已巳畢意旨如
0674a12: 何師云溪流夜夜月鳥囀朝朝春進云恁麼則昔日
0674a13: 靈山今時瑞塔也師云莫謗山僧好僧禮拜歸眾僧
0674a14: 問云空色且不問法身長幾許師云晝夜一百八僧
0674a15: 問云如何是大師未生前面目師云石人不賃屋大
0674a16: 地絕遮藏僧問云師登不惑年眉毛長幾丈師云雷
0674a17: 從地起僧問云未有無明身心世界時著不得箇因
0674a18: 字固然即今大士成道大師出世未審是因非因師
0674a19: 云幾成錯過進云不因此問真成錯過師噓一聲僧
0674a20: 問云諸法從何而生師云為你有此一問良久師乃
0674a21: 云驢唇先生無端指熱為夏惱亂毛道凡夫補陀大
0674a22: 士不合隨真順俗云成妙覺菩提詗上座四十一年
0674a23: 前在母胎中聞此二事理見不平今日特為大眾拈
0674a24: 出且道作麼生判斷若謂熱原非夏道本無成未免
0674a25: 孤他先聖若然熱便是夏道即可成又未免冤屈自
0674a26: 己巳就者淆訛處能定當得許伊有語話分如或不然
0674a27: 詗上座替大眾吃拄杖去也畢竟如何坐斷二邊中
0674a28: 不立一時趁起駭雞犀。
0674a29: 
0674a30: 
0674b01: 答問
0674b02: 僧舉棲賢覞禪師問答求別語師許之僧遂依原僧
0674b03: 舉問云久聞大師得大機大用如何是大機師云猛
0674b04: 虎跳不出進云如何是大用師云雄象入花池進云
0674b05: 某甲終日迎賓送客作揖打恭還當得大機大用麼
0674b06: 師云莫將鶴唳誤作鶯啼。
0674b07: 問云古人提唱麻三斤猶是曲為今時今日新大師
0674b08: 特地又作麼生師云鞭起泥牛耕皓月喚教石女織
0674b09: 流黃進云恁麼則新豐曲子今日親聞也師云作何
0674b10: 音調僧無對師云掠虛頭漢。
0674b11: 問云一句當機八萬門生死永絕如何是一句師云
0674b12: 聞思不及。
0674b13: 問云久知大師定作人天鑪鉗請先露箇消息師云
0674b14: 泥牛遍界恣騰踏頭角分明總不彰進云得意氣時
0674b15: 添意氣遇風流處且風流師云一任傍觀并撫掌卷
0674b16: 舒一線未容覷。
0674b17: 問云雲從龍風從虎相逢覿面時如何師云直得五
0674b18: 年分疏不下進云恁麼則霧啟便是龍吟風生知是
0674b19: 虎笑師云異類豈堪同瓜角藏身誰更羨羡蹤由僧禮
0674b20: 拜云紫羅帳裏君臣合金殿重重顯至尊師云華封
0674b21: 雖頌祝帝自不知聞。
0674b22: 問云臨濟大師云有一人常在途中不離家舍如何
0674b23: 是不離家舍一句師云池中撈白月進云如何是常
0674b24: 在家舍不離途中師云夢裏度黃河進云竹影掃階
0674b25: 塵不動月穿潭底水無痕師云莫把鴛鴦誇巧繡須
0674b26: 知胡蝶正莊周。
0674b27: 問云此事如明鏡當臺妍來妍現媸來媸現秪如鏡
0674b28: 破臺亡妍媸不來又作麼生師云灼然無諱僧一喝
0674b29: 師云猶守瓦礫在進云也要大師知道師云堪憐客
0674b30: 作漢難與論家珍。
0674c01: 問云兔角龜毛火裏栽鐵山當面勢崔嵬如何是龜
0674c02: 毛兔角師云不容把捉進云如何是銕山當面師云
0674c03: 鑽仰徒然僧禮拜云深承法旨足照迷方師云須明
0674c04: 參學眼莫秪墮偏枯時傍有僧進云某甲欲就中重
0674c05: 申一問未審大師還不吝慈悲否師云已巳絡索不少
0674c06: 也進云如何是常在途中不離家舍師云蝸牛上壁
0674c07: 進云如何是常在家舍不離途中師云盲龜拽磨進
0674c08: 云如何是龜毛兔角師云薰風水繡紋進云如何是
0674c09: 鐵山當面師云賺殺闍黎僧禮拜云不因此問幾成
0674c10: 錯過師云切忌妄承當。
0674c11: 壬子秋日師駐寶安金繩僧舉麗中禪師語錄答學
0674c12: 人三問請益師隨問置答。
0674c13: 問云如何是父母未生前面目師云古鏡深埋。
0674c14: 問云未有此身前向甚麼處行履師云不借陰陽地
0674c15: 飄然獨任真進云便恁麼時如何師云千年桃核。
0674c16: 問云天地未分時這箇在什麼處答云不坐萬年床
0674c17: 進云還假承當也無師云闍黎近前來向你道僧纔
0674c18: 近前師云去你欠伶利。
0674c19: 藩下田生輝居士問頃因石蓮禪師上堂某甲曾問
0674c20: 二語不契今日已巳承老和尚慈悲垂示便祈首座更
0674c21: 下一轉語師云試理問看問云竿木隨身事若何師
0674c22: 云度水登山得渠力進云逢場作戲又作麼生師云
0674c23: 放開則法輪大轉握住則佛祖難容。
