0565a16: 
0565a17: 僧寶正續傳卷第三
0565a18: 
0565a19: 隆興府沙門　祖琇　撰
0565a20: 龍門遠禪師
0565a21: 禪師諱清遠。生李氏。蜀之臨人。出家。十四具戒。
0565a22: 依毗尼師究其說。因讀法華經。至是法非思量分別
0565a23: 之所能解。持以問。講師莫能對。乃曰。義學名相。非所
0565a24: 以了生死大事。遂捐舊習。南游江淮間。遍歷叢席。聞
0565b01: 舒州太平演道者為宗師第一流。往造其室。演一見
0565b02: 深奇之。謂可以弘持法忍。壁立不少假。冀其深造。師
0565b03: 棲遲七年。未妄發一語。一日因撥火。忽有省。即說
0565b04: 偈曰。深深撥有些子。平生事只如此。由是洞徹超詣。
0565b05: 機辯峻捷。莫敢當鋒。衲子爭歸之。師益靜默自晦。不
0565b06: 自為得。隱居四面山大中庵。屬天下新崇寧寺。方擇
0565b07: 人以處。舒守王渙之迎師住持。未幾引去。會龍門
0565b08: 席。遂補焉。示眾曰。學道之士。有二種病。一騎驢驢。
0565b09: 二騎驢了不肯下。且如騎驢了更驢。可殺是
0565b10: 大病。龍門向道不要。靈利人。當下識得。除底
0565b11: 病。狂心遂息。既識得驢了。騎不肯下。此一病最難
0565b12: 醫。龍門向道不要騎。你便是驢。盡大地是箇驢。且作
0565b13: 麼生騎。你若騎。管取病不去。若不騎。十方世界廓落
0565b14: 地。此二病一時去。心下無事。名為道人。所以趙州問
0565b15: 南泉如何是道。泉云。平常心是道。州從此頓息馳求。
0565b16: 識得祖病佛病。無不透得。後來遍到諸方。莫有出其
0565b17: 右者。緣他識病。又曰。釋迦老子在什麼處。自云。作
0565b18: 麼。復云。達磨大師在什麼處。自云。只在且作麼生。說
0565b19: 箇只在底道理。也不妨難明。若於斯明得。始知正法
0565b20: 常住。禪僧家多分只道那舉處便是。你若身壞命終
0565b21: 時。若病說不得時。又作麼生。須是證入始得。不見。僧
0565b22: 問德山。從上諸聖。向甚麼處去。山云。作麼作麼。莫是
0565b23: 作麼便是諸聖麼。你諸人若不將言語會。便落他聲
0565b24: 響流布。縱饒不落聲響言句。便落他無言無說處。此
0565c01: 事實無。你意解卜度。若存一絲毫。便成趣向於己巳
0565c02: 也。直饒你將玄機妙義去。合他決定合不著。若總不
0565c03: 思量。亦不可。須是親證始得。明見無疑。又曰。有般宗
0565c04: 師向人道。莫作計較道理。開口便沒交涉。與他不相
0565c05: 應。也去空劫已巳前認取。都無言說。又有一般宗師向
0565c06: 人道。癡漢你這一段因何不會。先將自心做箇窠臼。
0565c07: 然後將心去取證。喚作釘樁了。繞樁走便恁麼。流傳
0565c08: 將去。便恁麼承當去。敲床拂用將去。喚作將心用
0565c09: 心。一似坐箇氣毬相似。有甚安樂處。又似蝦努氣
0565c10: 相似。你恁麼見解。面前一似黑霧定了也。師居龍
0565c11: 門十有二年。道風大振。四方學者皆曰。吾必師龍門。
0565c12: 由是雲集座下。居無所容。師應機酬酢。未有色。
0565c13: 示曲折數篇。學者聚而編之。名曰心要。其略曰。不應
0565c14: 於無際中立分限。若立分限。是無際空乃自隨。所以
0565c15: 解空者無空想。若人以言語名狀心。終不得心。不以
0565c16: 言語名狀心。亦不得心。言語本是心名狀之故。不得
0565c17: 也。無言語本是心不名狀之故不得也。種種會當。皆
0565c18: 不與自心契。上祖曰。默契而已巳為若此。又曰。道若為
0565c19: 達。但無妄念耳。若人知是妄念。作意止之者。見有妄
0565c20: 念故也。見有妄念作意觀照。令是正理亦見。有妄念
0565c21: 也。知妄元是道。乃無妄焉。故達道乃無所得也。又曰。
0565c22: 證者絕能所也。非別有玄理。在尋常日用處。如見色
0565c23: 時是證時。聞聲時是證時。飲水食粥時是證時。一一
0565c24: 絕能所。此非久習不假薰煉。見成之事。世人不識。
0566a01: 名曰流浪。故云唯證乃知難可測。又曰。學道者明知
0566a02: 有是事。何故不得旨而長疑。信未極。疑未深也。唯
0566a03: 深與極。若信與疑。真是事也。不解如此返照。遂迷亂。
0566a04: 不知由緒。困躓中途。能自返省。更無第二人也。既曰
0566a05: 此事。又豈更知耶。知是妄慮。此事則不失也。又曰。道不
0566a06: 止說與示而後顯。體自常露。說示者方便道用耳。
0566a07: 省悟者亦暫時岐路也。或因說而證。或因示而入。或
0566a08: 自覺觸以知歸。終無異事。別得至心源而止也。又曰。
0566a09: 人言悟了方修此。屬對治門。雖禪門亦許以正知見
0566a10: 治之。若論當人。即不須若是也。又曰。人不識問。遂依
0566a11: 來問而答。不知乃自問耳。欲答誰邪。人不識答。遂依
0566a12: 言起見。不知乃自答耳。何有旨趣邪。故曰。總是你好
0566a13: 看好看。又曰。從上來有二種方便。有真實方便。所謂
0566a14: 說無有間。有善巧方便。所謂妙應群機。若從真實方
0566a16: 若從善巧方便得入。得坐披衣。向後自看始得。未可
0566a17: 將為究竟。此二種方便。皆一法也。不可須臾有失。學
0566a18: 者思之。又曰。悟心見性。當如雪峰玄沙。履實踐真。當
0566a19: 如南泉趙州。今時學者。但以古人方便為禪道。不知
0566a20: 與古人同參也。十二時中。學道無頃刻捨。此人縱
0566a21: 未得入。念念已巳是修行也。尋常說修行。不過三業六
0566a22: 根清淨禪門。更不必如是。何故禪定之門。念念與智
0566a23: 波羅蜜平等。一切處自無過患也。久久心地通明之
0566a24: 日。從前並得滿足。名一行三昧。今時人全無定力。復
0566b01: 不開智眼。所以機緣語句。只成諍論。生滅心行。夫禪
0566b02: 學不是小小。未用超佛越祖得了要超。亦不難也。政
0566b03: 和末。道行聞于朝。有旨移和州褒禪山。歲餘以疾辭。
0566b04: 時圜悟禪師住蔣山。與師友愛素善。因往依之。著
0566b05: 三自省察。叢林共高仰之。復以近世問話者。不知伸
0566b06: 問致疑咨請之意。後生相承。多用祝贊語。或奉在座
0566b07: 官員。或莊嚴修設檀信。俱無衲子氣味。師深惡之。誡
0566b08: 曰。夫問話者。激揚玄極。不在多進語。三兩轉足矣。貴
0566b09: 得生人信。不致流蕩取笑俗子。又曰。諸方老宿臨終
0566b10: 必留偈辭世。世可辭耶。且將安之。宣和二年冬至前
0566b11: 一日。飯食訖。整衣趺坐。合掌怡然而逝。春秋五十四。
0566b12: 坐四十夏。門人奉靈骨舍利。葬龍門之靈光塔。師風
0566b13: 儀秀異。操守嚴正。性淡泊寡言。笑動有規則。學者瞻
0566b14: 形儀而服膺。其為教。通廣大。剴切禪病中衲子之
0566b15: 心。至入室提綱。則絕蹊徑。離文字。亦不滯乎空荒漫
0566b16: 誕之說。其徒非大有契證。不妄許可。平居以道自任。
0566b17: 不從事於務。曰。長老端居丈室。傳道而已巳。與士大
0566b18: 夫游。不為利屈。道合則忻然造之。不爾雖過門。或不
0566b19: 得見。君子以是高之。樞密鄧公洵武。奏錫命服佛眼
0566b20: 之號。左司陳公瓘見師法語。歎曰。諸佛心宗。眾生性
0566b21: 海。遠公涵泳深矣。與靈源禪師少友善。其趣尚施設
0566b22: 略相似焉。有三會廣語偈頌數萬言。行于世。
0566b23: 贊曰。圜悟佛眼同出東山之門。為臨濟十世孫。圜悟
0566b24: 固已巳名天下。佛眼則精深醇粹。克荷正傳。殆與圜
0566c01: 悟連衡而並驅。學者疑其旋設異乎圜悟。或謂龍門
0566c02: 與靈源處。而漸習使然。嗚呼是何言之陋哉。
0566c03: 三復龍門之錄。觀其指示心法。辯如百丈黃蘗。作為
0566c05: 明驗。端如南泉趙州。真一代之大宗師也。彼以頰舌
0566c06: 為禪而欺世每生者。烏足與識龍門靈源相契者哉。
0566c07: 要其所以不為圜悟者。譬如韓柳文章。世之悅韓者
0566c08: 固多。然子厚非深識博雅之士。則不能窺其縕奧。此
0566c09: 所以萬世之下不凝並驅而為韓柳也。由是而觀。二
0566c10: 公之後。抑可見矣。
0566c11: 禾山方禪師
0566c12: 禪師名惠方。道號超宗。臨江龔氏子。出家禪居寺。年
0566c13: 十九試經得度。具戒。遍參知識。晚入黃龍。見死心禪
0566c15: 諸方。以壁立險絕為方便。學者莫可近傍。鮮有投其
0566c16: 機者。獨於廣眾中。稱師堪任正續。以最後大事託
0566c17: 之。師膺記。隱叢林。而聲價益高。宣和中。出世螺
0566c18: 川之隆慶。遷禾山。宗風大震。僧問。如何是一印印空。
0566c19: 答曰。想你摸索不著。問。如何是一印印水。師曰。湛湛
0566c20: 地。問。如何是一印印泥。師云。前後相應。問。如何是死
0566c21: 中活。答曰。照中有用。問。如何是活中死。答曰。用中有
0566c22: 照。問。如何是死中恒死。答曰。照用臨時。問如何是活
0566c23: 中恒活。師曰。平出。死心和尚忌日。僧問。死心每舉隻
0566c24: 履西歸意旨如何。師云。還見麼。進曰。即此見聞非見
0567a01: 聞。未審作麼生見。師曰。若非見聞。猶滯在。問。報德
0567a02: 慇懃。未審死心還赴也無。師云。言中有響。僧云。若然
0567a03: 者。頂門拶出金剛眼。照破凌霄千萬峰。師云。你且道
0567a04: 隻履西歸作麼生。進云。葉落歸根。來時無口。師云。只
0567a05: 得一橛。乃曰。死心先師。每好舉隻履西歸話。問衲子。
0567a06: 且巴陵和尚。於得法師忌日。以三轉語為報。禾山今
0567a07: 日因行不妨掉臂。只以明隻履西歸話。用報先師之
0567a08: 德。況此話古今難明。諸方或謂之隱顯。或謂不可兩
0567a09: 箇。或謂唯此一事實。若也如是。殊未識祖師意旨。諸
0567a10: 人要見麼。濁中清清中濁。勿謂麒麟生隻角。西行東。
0567a11: 向路不差。大用頭頭如啐。莫莫玄要。靈機休卜度。
0567a12: 樞密徐公師川致三問。師各以偈答之。問曰。洞山
0567a13: 云。擬將心意學玄宗。大似西行向東。十二時中動
0567a14: 轉施為。莫非是擬底心。到此作麼生別辨。答曰。擬將
0567a15: 心意學玄宗。妙用縱橫觸處涌。捩轉箇中關子。休
0567a16: 論南北與西東。問。維摩經云。佛以一音演說法。或有
0567a17: 怖畏。或斷疑者。答曰。或有怖畏或斷疑。雙明一句絕
0567a18: 針錐。於斯切莫生忻猒。覿面還須眼似眉間。維摩經
0567a19: 云。眾生病故我病。即今他人病時。為什麼自己巳不
0567a20: 病。答曰。眾生病故維摩病。妙見全提越我人。既了病
0567a21: 源無箇事。何如出現宰官身。龍圖蔣公宣卿。亦從之
0567a22: 問道。師居禾山十年。遷豫章雲巖。建炎三年三月己
0567a23: 酉示寂。壽五十有七。三十八。火餘齒舌不燼。舍利
0567a24: 五色。塔于寺之南天臺。師清悴。而悟門超徹。踐履
0567b01: 高妙。圜悟禪師稱其縱談。雷震波駭。辨才出沒。電閃
0567b02: 星飛。而性理淵源。極為奧妙。真全才也。世以為礭論
0567b03: 云。
0567b04: 文殊道禪師
0567b05: 禪師諱心道。眉州丹稜徐氏子。出家。三十得度。游成
0567b06: 都從師。受唯識論。研覃者十年。自以為至。一日同門
0567b07: 者詰之曰。三界唯心。萬法唯識。今目前森然。心識安
0567b08: 布。師茫然不知所對。盡所學去。而之襄陽。依谷隱
0567b09: 顯禪師參扣者又十年。亦自以為至。周流江淮間。抵
0567b10: 舒州太平。夜聽佛鑒懃禪師小參舉趙州庭話。至
0567b11: 覺鐵觜云先師無此語莫謗先師好。大疑之。又盡
0567b12: 其所學。專以禪寂為事。一夕料理前語。豁如夢覺。亟
0567b13: 趨丈室。懃望而可之。即分半座。命以法施來者。政和
0567b14: 二年。襄陽守游定夫以禮致師。開法天寧萬壽。遷大
0567b15: 別山。宣和初。徙鼎州文殊。會有詔。更釋氏名。上堂曰。
0567b16: 祖意西來事。今朝特地新。昔時比丘相。今作老君形。
0567b17: 氅披銀褐。頭包蕉葉巾。林泉無事客。兩度受君恩。
0567b18: 所以欲識佛性義。當觀時節因緣。且道即今是什麼
0567b19: 時節。毗盧遮那頂戴花冠。為顯真中有俗。文殊老叟
0567b20: 身披氅。且要俯循時儀。一人既爾。眾人亦然。大家
0567b21: 成立叢林。喜得群仙。聚會共酌。迷仙酎同。唱步詞。
0567b23: 發太古之音。碁布軒前。妙著出神機之外。進一步便
0567b24: 到大羅天上。退一步入九幽城中。且道不進不退
0567c01: 又作麼生。直饒羽化三清路。終是輪迴一幻身。越明
0567c02: 年。有旨復僧。上堂曰。不掛田衣著羽衣。老君形相頗
0567c03: 相宜。一年半內閑思想。大抵興衰各有時。我佛預讖。
0567c04: 法當有難。較量年代。適在此時。僧改俗形。佛更名字。
0567c05: 妄生邪解。削教乘。鐃鈸停音。盂添足。賴我皇帝
0567c06: 陛下聖德欽明。不忘佛囑。邇乃特頒明詔。賜僧尼重
0567c07: 新削髮。實謂寒再焰。枯木重榮。不離俗形而作僧
0567c08: 形。不出魔界而入佛界。重鳴法。再整綱。迷仙酎
0567c09: 化為甘露瓊漿。步詞翻作還鄉曲子。放下銀木簡。
0567c10: 拈起尼師壇。昨朝稽首擎拳。今日和南問訊。只改舊
0567c11: 時相。不改舊時人。且道舊時人與今時人。是一是二。
0567c12: 良久云。春風也解嫌狼籍。吹盡當年道教。師於偈
0567c13: 頌。尤為精粹。衲子雅傳之。其趙州勘婆因緣頌曰。三
0567c14: 月春光上國游。祥雲瑞氣龍樓。親從宣德門前過。
0567c15: 更問行人汴州。山咸通已巳前法身因緣頌曰。咸
0567c16: 通已巳後咸通前。法身向上法身邊。一對枯樁門外立。
0567c17: 千古萬古摩青天。法身該一切。莫向淨瓶邊。若不同
0567c18: 睡。焉知被底穿。建炎三年春。頌臨濟入滅囑三聖
0567c19: 正法眼因緣。示其徒曰。正法眼藏瞎驢滅。臨濟何曾
0567c20: 有是說。今古時人皆忘傳。不信但看後三月。時逆賊
0567c21: 鍾相作難。其徒欲奉師南奔者。師曰。學道所以了生
0567c22: 死也。何死之避。以是春三月三日。遇害。壽七十有二。
0567c23: 四十二。塔于文殊之五髺峰。師之接物機用。得大
0567c24: 自在。雖老且病。退處東堂。有問道者。臥而與之言。曾
0568a01: 無色。三坐道場皆小剎。老屋數楹。僅芘風雨。土爐
0568a02: 紙帳。四壁蕭然。處之裕如也。其徒不過數十輩。然皆
0568a03: 一時祖室楝幹者。以故師之名稱焯焯。為佛鑑克家
0568a04: 子云。
0568a05: 法輪端禪師
0568a06: 禪師諱應端。南昌余氏子。依化度寺善月落髮為大
0568a07: 僧。初游廬山圓通。以般若夙熏。談禪袞袞。老衲多敬
0568a08: 異之。頗自以為至。及會宗叔僧智嶼者折困之。俾令
0568a09: 實參。繇是走歸宗。依真淨禪師。未幾真淨遷泐潭。而
0568a10: 羅漢小南禪師道價鼎盛。往從之。俄而南公化去。師
0568a11: 方銳意於道。遽失所從。聞老演大本靈源之道。欲見
0568a12: 之。而未能決。即炷臂香。禱于像前。誌三老之名而探
0568a13: 之。得靈源。時靈源首眾僧于雲居。於是造焉。傾心奉
0568a14: 事。雖咨參決擇無間。而義象纏心。未能脫洒。靈源
0568a15: 痛劄之。師必引援馬祖百丈機緣及華嚴宗旨為表
0568a16: 佐。靈源笑曰。馬祖百丈固錯矣。而華嚴宗旨與箇事
0568a17: 喜沒交涉。師憤欲他往。因造室請辭。比至門。方揭簾。
0568a18: 忽大悟。遍體汗下。靈源見而喜曰。是子識好惡矣。馬
0568a19: 祖百丈文殊普賢。幾被汝帶累也。自是投機契會。擊
0568a20: 節賞音。若合符契。迨死心禪師出世雲巖。靈源遣二
0568a21: 三子。往佐之。死心迅機逸辯。雷轟電掃。學者莫敢嬰
0568a22: 其鋒。師為侍者。每當機不少讓。至差別因緣洞下語
0568a23: 句。靡不迎刃而解。死心撫愛之。異乎等輩。及靈源出
0568b01: 嚴法界觀圓覺肇論。尤於金剛般若。崇寧中。省親
0568b02: 南昌。厥父素誦此經。而未喻其旨。因以精義。直注經
0568b03: 文之下。俾讀之易曉。學者爭傳之。目為金剛直解。死
0568b04: 心知之罵曰。我欲此子荷大法。今乃在三家村裏。說
0568b05: 義學邪。師聞而笑曰。以法報親。庸何傷乎。顯謨朱世
0568b06: 英守臨川。昭默堂將迎致靈源。靈源辭以疾。舉師
0568b07: 代行。朱亦雅聞師名。明水以遲其來。師廉知謝曰。
0568b08: 若以道相期則可。今爾乃世諦求我矣。請從此辭。世
0568b10: 他境。久之歸雲巖。首眾分座。以法施學者。政和末。大
0568b11: 師張司成請出世百丈嗣法靈源。僧問。如何是賓中
0568b12: 賓。師云。芒鞋竹杖走紅塵。問。如何是賓中主。師云。十
0568b13: 字街頭逢上祖。問。如何是主中賓。師云。御馬金鞭混
0568b14: 四民。問。如何是主中主。師云。金門誰敢眸。問。賓
0568b15: 主既蒙師指示。向上宗乘事若何。師云。昨夜霜風刮
0568b16: 地寒。老猿嶺上啼殘月。僧請益大隨劫火洞然因緣。
0568b17: 師以頌答曰。六合傾翻劈面來。暫披麻縷混塵埃。因
0568b18: 風吹火渾閑事。引得游人不肯回。壞不壞。隨不隨。徒
0568b19: 將聞見強針錐。太湖三萬六千頃。月在波心說向誰。
0568b20: 閱六年退居西庵。宣和中。樞密郭公三益帥豫章。與
0568b21: 徐公師川合謀。欲師促席論道。以觀音致請。師力辭。
0568b22: 至三返。不得已巳。赴之。州人以二公之意。盛飾香輿鐃
0568b23: 。江津候迎。師聞之。即由間道。入據丈室。而人輿知
0568b24: 者。衲子翔集。至數千指。二公每過從。必以微言。相滯
0568c01: 彌日。稍遷上藍。建炎初。郭鎮長沙。再遷南嶽之法輪。
0568c02: 三年六月十一日。檀越至。陞座。食罷。會大眾茶。客退。
0568c03: 徐入方丈。令侍者告有眾。吾且遊矣。侍者承命。眾
0568c04: 未及至。師聳身趺坐。湛然而化。幻住六十有一。僧
0568c05: 四十二。師性和易。以慈攝物。不事邊幅。得樂說無礙
0568c06: 辯才。每患學者不善致問。必自激以啟疑。至會心處。
0568c07: 亹亹多忘食。不畜餘貲。寺任一執事者。每得人
0568c08: 則歲粗給。否則米鹽屢空。人或以是少之。師曰。我之
0568c09: 所任。佛祖任也。彼屑屑然錙銖是計。顧與流俗何異
0568c10: 哉。後二年。門弟子奉靈骨舍利。塔于百丈之大雄峰。
0568c12: 黃龍。端公出世百丈。是三人一時眾中巉巉露頭
0568c13: 角者也。及司成歸見廟堂諸公。首言出補獲三大士
0568c14: 出世。或問。三大士謂誰。張以其名答之。厥後諸公求
0568c15: 外補。必以南州為請。欲面見所謂三大士者。故徐
0568c16: 郭二樞相。於百丈也睠睠如此。鳴呼賢者不出世。抑
0568c17: 可謂無賢哉。知賢而後為賢。吾道濱茲叔世。釋子
0568c18: 不勵行。外護不賢。世與道交相喪矣。悲夫。
0568c19: 黃龍逢禪師
0568c21: 童戲。不肯混俗。去依上籃晉禪師。十七得度。受滿分
0568c22: 戒。晉名重當世。學兼內外。師奉巾匜。頗領其要。辭之
0568c23: 泐潭。見乾禪師。參扣久之。游吳中歷講肆。博貫諸部。
0568c24: 宿師爭下之。竊歎曰。出家當究竟死生大事。奚空
0569a01: 言之滯哉。時靈源禪師出世龍舒。名壓叢林。趨往依
0569a02: 之。師恃慧辯。與之爭鋒。不少下。靈源曰。禪止於口吻
0569a03: 邪。師默而負墮。痛自韜晦。久之發明己巳見。於是不動
0569a04: 神色。而鯤化鵬博。天匝地。靈源深可之。英聲藉藉。
0569a05: 著叢林間。及靈源遷席黃龍。師侍行。因與死心禪師
0569a06: 激昂游戲。死心稱之。以為類己巳。其後楷禪師弘法東
0569a07: 都天寧。適師至。命居第一座。分席接衲。未幾楷得罪
0569a08: 投臨淄。臨淄守天寧以致師。楷亦以偈招之。略曰。
0569a09: 勿謂皇都留便住。也應飛錫向東來。將命者至。師宵
0569a10: 遁南歸。庵新吳山中。政和初。出世雲巖。唱靈源之道。
0569a11: 宗風盛行。六年有旨。移餘杭中天竺。以疾固辭。宣和
0569a12: 初。江西帥徐任道請居天寧。閱三年。尚書胡少汲遷
0569a13: 任黃龍。時黃龍自老南晦堂靈源死心三世授道。天
0569a14: 下目為法窟。師以曾孫繼席。叢林至今稱之。以為能
0569a15: 世其家者。僧問。人天普集。龍象交參。學人上來請師
0569a16: 說法。師曰。枯木無橫枝。鳥來難措足。進云。一音纔剖
0569a17: 人皆委。五湖衲子盡沾恩。師云。一句截流。萬機削。
0569a18: 進云。錦上添花即不問。毛吞巨海事如何。師云。闍黎
0569a19: 在裏許。進云。信手拈來總是禪。鐵牛路破趙州關。師
0569a20: 云。且緩緩。進云。古德道。二破不成一。一法鎮長存。如
0569a21: 何二破不成一。師云。逢上座到這裏不知。進云。如
0569a22: 何一法鎮長存。師云。三世諸佛舌上生草。進云。承聞
0569a23: 和尚親見靈源。是否。師云。誰向你道。進云。且道靈源
0569a24: 鼻孔重多少。師云。也知你摸索不。進云。六六三十
0569b01: 六。碧眼胡僧數不足。便禮拜。師云。何不早恁麼。法輪
0569b02: 實禪師圓寂。師上堂曰。緬想當年皖水。師門同叩
0569b03: 幾經春。分燈各副全提令。荷眾俱為第一人。寶月俄
0569b04: 驚慧焰。曇花何處現迷津。遙知白塔藏雲際。千古
0569b05: 遺蹤孰與。大眾。起滅全身。去來何有。切忌情中作
0569b06: 解。須知淨地無塵。諸人還識法輪禪師麼。起拂子
0569b07: 云。八字眉分新月樣。霜髯白髮精神。實南昌人。
0569b08: 於靈源之道。最先悟入。生平苦節力道。叢林以頭陀
0569b09: 名之。六年有詔。移東都報恩。皇叔祖仲榮奏賜命服
0569b10: 通照師名。晴康建元。乞身南歸。樞密郭公三益帥長
0569b11: 沙。請居開福。久之得風痺病。益猒紛華。遷小廬山。時
0569b12: 兵戈擾。師瑟縮以病臥。建炎四年十月己卯。力疾
0569b13: 說偈辭眾。囑以火餘。藏本山之海倉塔。言訖而逝。春
0569b14: 秋五十有八。四十有一。師嚴重有威。以弘法為己巳
0569b15: 任。所至叢林勃興。臨事剛決。不少假。雖常所疑密者。
0569b16: 亦敬憚之。深達教乘。而提綱訓徒。未及經論一字。
0569b17: 特以孤峻門庭。期學者悟徹而後已巳。初在黃龍。入死
0569b18: 心室。靈源以諸子優劣為問。死心曰。前逢後才。才即
0569b19: 佛心。晚乃震耀。師則早負英望。靈源實倚之。興黃龍
0569b20: 宗旨。不幸疾病而早世云。
0569b21: 
0569b22: 僧寶正續傳卷第三
