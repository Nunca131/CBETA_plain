0510a13: 
0510a14: 
0510a15: 禪宗頌古聯珠通集卷第七
0510a16: 
0510a17: 宋池州報恩光孝禪寺沙門法應　集
0510a18: 元紹興天衣萬壽禪寺沙門普會續集
0510a19: 祖師機緣
0510a20: 東土諸祖
0510a21: 二祖慧可大師。初至少林。參承達磨。立雪斷臂
0510a22: 悲淚求法。磨知是法器乃曰。諸佛最初求道。為
0510a23: 法忘形。汝今斷臂求亦可在。祖曰。諸佛法印可
0510a24: 得聞乎。磨曰。諸佛法印不從人得。祖曰。我心未
0510b01: 寧。乞師安心。磨曰。將心來與汝安。祖曰。心了
0510b02: 不可得。曰與汝安心竟。祖於此悟入。　頌曰。
0510b03: 九年面壁待當機。立雪齊腰未展眉。恭敬願安心地
0510b04: 法。心無得始無疑。汾陽昭。
0510b05: 斷臂難於立雪難。覓心無處始心安。誰知萬頃蘆花
0510b06: 境。一一漁翁把釣竿。正覺逸。
0510b07: 終始心無可得。寥寥不見少林人。滿庭舊雪重知
0510b08: 冷。鼻孔依然搭上唇。白雲端。
0510b09: 覓心不可得。處處逢知識。無用一雙眉。同渠超百億。
0510b10: 雲居祐。
0510b11: 立雪齊腰成底事。以刀斷臂亦奚為。從門入者非家
0510b12: 寶。休殢西來老古錐。地藏恩。
0510b13: 思量何用覓安心。求得心安苦身。三尺雪深曾立
0510b14: 處。不知誰是雪中人。佛國白。
0510b15: 少林面壁太多言。接得門人一臂全。京洛至今三尺
0510b16: 雪。天寒何止普通年。楊無為。
0510b17: 覓心不得已巳安心。屠肆婬坊嗣少林。爭奈子孫嫌直
0510b18: 截。諸方五味苦參尋。張無盡。
0510b19: 斷臂覓心心不得。覓心無得始安心。心安後夜雪庭
0510b20: 際。滿目瑤花無處尋。草堂清。
0510b21: 覓心不有三拜聊施。靈焰益熾肯首自知。回觀法印
0510b22: 全彰處。江月松風盡入微。佛心才。
0510b23: 父財子用。父用子財。覓心無處。心眼自開。長靈卓。
0510b24: 若有絲毫付與人。可師何得更全身。人間天上迷逢
0510c01: 處。八兩元來是半斤。龍門遠。
0510c02: 三拜勤劬雪到腰。心無處強相饒。神光冷地思量
0510c03: 著。始覺春來雪自消。佛燈珣。
0510c04: 二祖當年立少林。滿庭積雪到腰深。叉手當胸無一
0510c05: 事。不求不覓不安心。鼓山珪。
0510c06: 覓心無處更何安。嚼碎通紅鐵一團。縱使眼開張意
0510c07: 氣。爭如不受老胡謾。徑山杲。
0510c08: 【續收】不待七處徵。當下便不見。猢孫水上打鞦韆。新羅
0510c09: 王子放一箭。高著眼分明。穿破波斯面。石明。
0510c10: 立雪齊腰。寶刀斷臂。不動神情。十方遊戲。白楊順。
0510c11: 二祖無端向少林。庭前立雪到腰深。直饒覓得心無
0510c12: 有。未免全身被陸沉。誰菴演。
0510c13: 屈節從長也大。雪堆斷臂仰高寒。鐵牛鞭起熊
0510c14: 下。一吸黃河徹底乾。或菴體。
0510c15: 達磨九年面壁。坐深雪之中。得一箇得一箇。森羅萬
0510c16: 象平分破。尼無著總。
0510c17: 拈刀截臂露全真。忘求安心底人。若是當時知痛
0510c18: 痒。老胡何處著渾身。無際派。
0510c19: 長安深夜雪漫漫。欲覓心安轉不安。縱使言前開活
0510c20: 眼。那知已巳被老胡謾。息菴觀。
0510c21: 平地無端起骨堆。將身活向雪中埋。假饒覓得安心
0510c22: 法。還我娘生一臂來。隱山璨。
0510c23: 自有覓不得。無端面發紅。翻身喫一。兩手摸空。
0510c24: 雪菴瑾。
0511a01: 深雪堆中斷一肢。老胡抑下十分威。當時便好掀翻
0511a02: 去。未到教他死馬醫。石室輝。
0511a03: 二祖當年不丈夫。分皮分髓被塗糊。可憐要乞安心
0511a04: 法。直至而今一臂無。毒菴常。
0511a05: 覓心無處覓。當下便心安。早知冰是水。兩臂定完全。
0511a06: 石田薰。
0511a07: 三祖僧璨大師。不知何許人。不言名氏。為居士
0511a08: 謁二祖曰。弟子身纏風恙。請和尚懺罪。祖曰。將
0511a09: 罪來與汝懺。居士良久曰。覓罪不可得。祖曰。我
0511a10: 與汝懺罪竟。宜依佛法僧住。曰今見和尚已巳知
0511a11: 是僧。未審何名佛法。祖曰。是心是佛是心是法。
0511a12: 法佛無二僧寶亦然。曰今日始知罪性不在內
0511a13: 不在外不在中間。如其心然佛法無二也。祖深
0511a14: 器之。即為剃曰。是吾寶也。宜名僧璨。執侍二
0511a15: 載。乃付達磨信衣正法眼藏。說偈密囑。護持無
0511a16: 令斷絕。後居舒州潛皖山谷或司空山。　頌曰。
0511a17: 潛溪水急天柱高。洞然明白不隔絲毫。從來生計
0511a18: 平如掌。後世兒孫弄海潮。楊無為。
0511a19: 罪已巳無根性已巳空。正生風處不生風。至今山谷山前
0511a20: 水。一派清流入海中。佛國白。
0511a21: 說罪師前請懺除。罪忘心滅兩如如。誰知璨是僧中
0511a22: 寶。來往司空山下居。草堂清。
0511a23: 半醒半醉臥街衢。忽悟通身業本無。三昧若從人處
0511a24: 得。顰何異更塗糊。成枯木。
0511b01: 無孔笛子氈拍板。五音六律皆普。時人不識黃番
0511b02: 綽。笑道儂家登寶殿。五祖演。
0511b03: 風恙纏身。覓罪不得。九萬里程。展摩霄翼。旻古佛。
0511b04: 三祖以罪懺罪。二祖將錯就錯。一陣清風劈面來。罪
0511b05: 花業果俱凋落。靈丹一粒有神功。瘥病不假驢藥。
0511b06: 佛鑑懃。
0511b07: 【續收】渾身燥痒倩人搔。入骨搔來身已巳勞。一下被伊搔
0511b08: 著了。平生痒處一時消。水菴一。
0511b09: 二祖安心三祖懺罪。逐惡隨邪成作隊。只許老胡
0511b10: 知。不許老胡會。退菴奇。
0511b11: 彌天罪過無門懺。紅爛通身世莫醫。已巳是四稜俱蹋
0511b12: 地。儘教後代亂鍼錐。無門開。
0511b13: 平生罪性無。直得乾坤大地空。天地依然高突
0511b14: 兀。潛溪一派自朝宗。癡絕。
0511b15: 風恙纏身世莫醫。家貧遭劫更堪悲。誰知罪了無
0511b16: 處。正是賊歸空屋時。大歇謙。
0511b17: 罪過彌天乞懺除。看時似有覓渾無。直饒言下滅胡
0511b18: 族。冷地尋思不丈夫。石室輝。
0511b19: 四祖道信大師。初為沙彌。年始十四。禮三祖曰。
0511b20: 願和尚慈悲乞與解脫法門。祖曰。誰縛汝。曰無
0511b21: 人縛。祖曰。何更求解脫乎。師於言下大悟。服勞
0511b22: 九載。乃付衣法。住蘄州破頭山。學侶雲臻。攝心
0511b23: 不寐不至席。一日告眾曰。吾武德中遊廬山。
0511b24: 登絕頂望破頭山。見紫雲如蓋。下有白氣橫分
0511c01: 六道。汝等會不。眾默然。弘忍曰。莫是和尚它後
0511c02: 橫出一枝佛法不。師曰善。唐太宗響師道。三詔
0511c03: 不赴。就賜紫服。　頌曰。
0511c04: 慈雲之塔大醫之師。瞻之仰之雙峰巍。巍懶融不得
0511c05: 西天。直付黃梅路上兒。楊無為。
0511c06: 島外逢師解縛歸。雙山下獨幽奇。將衣為人
0511c07: 事。乞與黃梅箇小兒。佛國白。
0511c08: 道出乾坤動至尊。飛雲三詔不離雲。求人的嗣周家
0511c09: 子。遙望牛頭紫氣分。草堂清。
0511c10: 絕知名能妨道。正恐師承亦累人。問法沙彌莫饒
0511c11: 舌。百年逆旅要同塵。覺範洪。
0511c12: 無縛無釋。不至席。分開一貫。兩箇五百。旻古佛。
0511c13: 牛頭未生梅子熟也。翫步人間池成月下。鳳書三到
0511c14: 嬾開眸。白蓮頂光相射。雲因。
0511c15: 【續收】堅辭鳳闕紫泥詔。玷辱宗風箇古錐。坐斷雙峰無
0511c16: 寸草。愛松留得礙人枝。無門開。
0511c17: 掀翻解脫脫巢窠。從此縵天布網羅。落賺小兒猶自
0511c18: 可。一枝橫出轉譊訛。癡絕。
0511c19: 誰縛無人縛。何更求解脫。未必右軍。便是支郎。
0511c20: 石田薰。
0511c21: 破頭頂紫雲飛。三天書老翠微。滯貸雖然無用
0511c22: 處。不應分付小孩兒。少室睦。
0511c23: 五祖弘忍大師。前身在蘄州西山栽松遇四祖。
0511c24: 告曰。吾欲傳法與汝。汝已巳年邁。汝若再來吾尚
0512a01: 遲汝。師諾。遂往周氏家女托生。因拋濁港中神
0512a02: 物。護持至七歲。為童子。四祖一日往黃梅縣逢
0512a03: 一小兒骨相奇秀。乃問曰。子何姓。曰姓即有非
0512a04: 常姓。祖曰。是何姓。曰是佛性。祖曰。汝無性耶。曰
0512a05: 性空故。祖默識其法器。即俾侍者後令出家。後
0512a06: 付衣法。居黃梅東山。　頌曰。
0512a07: 栽松何老傳衣何少。前身後身一夢兩覺。白藕花開
0512a08: 頂頭。明月千年冷相照。楊無為　二。
0512a09: 日出而作。栽松為樂。昔栽幾何。今滿壑。白頭人去
0512a10: 小兒歸。笑殺林梢千歲。
0512a11: 在聖權方世莫評。雙密付豈稱。前身已巳老難傳
0512a12: 。託陰重來始繼燈。昔日栽松名尚振。千靈報母願
0512a13: 何增。如今海內宗風。只為春中擇得能。白雲端。
0512a14: 垂垂白下青山。七載歸來換舊顏。人少年松已巳
0512a15: 老。是非從此落人間。佛國白。
0512a16: 誰是前身孰後身。謾將名字較新陳。家莫問去來
0512a17: 事。吾是昔人非昔人。祖印明。
0512a18: 無父無兄絕是非。江心誰辨逆流時。西山得法東山
0512a19: 隱。此事只教能者知。草堂清。
0512a20: 濁港滔滔歧路絕。翻身釘出空中橛。白蓮花向半天
0512a21: 開。從此天機渾漏泄。旻古佛。
0512a22: 黃梅果熟白藕花開。問唯佛性體異凡胎。衣傳南嶺
0512a23: 人將去。松老西山我再來。兩借皮囊成底事。一壺風
0512a24: 月湛無埃。天童覺。
0512b01: 老大不堪用。約去了還來。伸縮裏。貪程速快哉。
0512b02: 有娘生面無爺姓。得曇華五葉開。佛燈珣。
0512b03: 香火綿綿五百年。孤野老松巔。人傳妙道回南
0512b04: 嶺。我禮浮圖向半天。前後真身無覓處。古今靈尚
0512b05: 依然。若人問我東山事。頂池中有白蓮。白楊順。
0512b06: 東山法門眾盈七百。真能者師為世作則。濁港滔滔
0512b07: 清有餘。黃梅路上人南北。雲因。
0512b08: 【續收】一去一來一老一少。兩鏡對懸光影俱照。直饒用
0512b09: 盡神通。未明向上一竅。尼無著總。
0512b10: 約去栽松箇老人。還來傳法喜童真。有娘生面無爺
0512b11: 姓。劫外靈苗不犯春。水菴一。
0512b12: 元是黃梅舊日僧。事師年老氣彌增。翻身颺下栽松
0512b13: 钁。轉步來分照世燈。皮袋假於溪畔女。衣盂付與嶺
0512b14: 南能。佳聲籍籍能長久。雨過淮山碧萬層。湖隱濟。
0512b15: 滿頭白老隈。萬本青松懶更栽。皮袋累他周氏
0512b16: 女。難尋跡去還來。天目禮。
0512b17: 好箇栽松道者。臨老無端打野。不識從本爺娘。負累
0512b18: 周家小姐。濁港浸他不殺。養大便成奸猾。鼓弄黃梅
0512b19: 七百僧。成逐隊爭衣。朴翁銛。
0512b20: 青松未種鼻遼天。種了青松失半邊。玷辱周家猶自
0512b21: 可。再來不直半文錢。笑翁堪。
0512b22: 栽滿山松。暗地翻身轉。雖然得信衣。何曾識爺面。
0512b23: 石田薰。
0512b24: 幾年活計钁頭邊。萬本青松翠。夢破曹溪天地
0512c01: 闊。再來不直半文錢。少室睦。
0512c02: 栽松幸自可憐生。剛要隨人入火坑。換得皮囊急回
0512c03: 首。依前鼻孔不多爭。石室輝。
0512c04: 六祖慧能大師。本姓盧。家貧賣薪養母。因往五
0512c05: 祖求法。祖曰。汝自何來。曰嶺南。祖曰。欲須何事。
0512c06: 曰唯求作佛。祖曰。嶺南人無佛性。若為得佛。曰
0512c07: 人即有南北。佛性豈然。祖知是異人。乃訶曰。著
0512c08: 糟廠去。遂禮足而退。便入碓坊。服勞於杵臼之
0512c09: 間。因五祖示眾索偈。欲付衣法。堂中上座神秀
0512c10: 大師呈偈曰。身是菩提樹。心如明鏡臺。時時勤
0512c11: 拂拭。莫遣有塵埃。師和偈曰。菩提本無樹。心鏡
0512c12: 亦非臺。本來無一物。何假拂塵埃。祖默而識之。
0512c13: 夜呼入室。密示心宗法眼。傳付衣。令渡江過
0512c14: 大庾嶺。南歸曹溪。開東山法門。　頌曰。
0512c15: 今古曹溪一派寒。師來因為起波瀾。囊庾嶺人空
0512c16: 逐。負石黃梅眾識難。佛慧泉。
0512c17: 石墜腰間舂碓鳴。老盧便重不便輕。黃梅衣雖傳
0512c18: 得。猶去曹溪數十程。楊無為。
0512c19: 七百高僧夢裏時。三更月下獨南歸。賣柴舂米儂家
0512c20: 事。底事親傳六代衣。佛國白。
0512c21: 一偈投機一眾降。花百鳥去雙雙。家山記得來時
0512c22: 路。半夜傳衣過九江。祖印明。
0512c23: 六祖當年不丈夫。倩人書壁自塗糊。明明有偈言無
0512c24: 物。受他家一盂。死心新。
0513a01: 七百僧中選一人。本來無物便相親。夜傳衣曹溪
0513a02: 去。鐵樹花開二月春。草堂清。
0513a03: 【續收】擔柴賣火村裏漢。舌本瀾翻不奈何。自道來時元
0513a04: 沒口。能平地起風波。徑山杲。
0513a05: 黃梅席上數如麻。句裏呈機事可嗟。直是本來無一
0513a06: 物。青天白日被雲遮。西塔□。
0513a07: 壁間書偈言無物。腰石當知力有餘。莫道懶翁無伎
0513a08: 倆。糠中舂出走盤珠。水菴一。
0513a09: 菩提無樹鏡非臺。臭口分明鬼劈開。幸是賣柴無事
0513a10: 獠。剛然惹得一身災。無門開。
0513a11: 颺下採樵斧。直入碓坊舂。一踏到底。黃梅信息通。
0513a12: 佛照光。
0513a13: 應無所住以生心。大地山河一發沉。從此別開窮世
0513a14: 界。新州柴把貴如金。破菴先。
0513a15: 四句伽陀不解書。三更傳得本來無。曹溪路上生荊
0513a16: 棘。直至如今在半途。妙善。
0513a17: 箇樣村夫舉世無。鬻薪終日奔窮途。黃梅有路何曾
0513a18: 到。誰謂衣盂親付渠。少室睦。
0513a19: 黃梅分付太倉忙。半夜淒淒暗渡江。將謂無人知下
0513a20: 落。賊身已巳露更和贓。辛菴儔。
0513a21: 不作樵夫作碓夫。只將力驗精麤。知他踏著踏不
0513a22: 著。和米和糠到盂。西惠。
0513a23: 癡意貪他破盂。閑言長語倩人書。只知半夜潛身
0513a24: 去。祖意還曾夢見無。石室輝。
0513b01: 師資緣會有來由。明鏡非臺語暗投。壞少林窮活
0513b02: 計。櫓聲搖月過滄洲。葛廬覃。
0513b03: 六祖受法辭五祖。令隱於懷集四會之間。屆屇南
0513b04: 海遇印宗法師於法性寺。暮夜風颺剎幡。聞二
0513b05: 僧對論。一云幡動。一云風動。往復酬答曾未契
0513b06: 理。祖曰。可容俗流預高論否。直以風幡非動。
0513b07: 動自心耳。印宗聞語。竦然異之。遂問其由。祖實
0513b08: 告之。印宗於是集眾。請開東山法門。祖遂落
0513b09: 披衣受戒。即廣州天寧寺也。　頌曰。
0513b10: 非風幡動唯心動。自古相傳直至今。今後水雲徒欲
0513b11: 曉。祖師直是好知音。瑞鹿先。
0513b12: 不是風兮不是旛。黑花子面門斑。夜行人只貪明
0513b13: 月。不覺和衣渡水寒。法昌遇。
0513b14: 不是風兮不是旛。斯言形已巳播人間。要會老盧端的
0513b15: 意。天台南嶽萬重山。天衣懷。
0513b16: 蕩蕩一條官驛路。晨昏曾不禁人行。渾家不是不進
0513b17: 步。無奈當門荊棘生。保寧勇。
0513b18: 不是風兮不是旛。於斯明得悟心難。胡言漢語休尋
0513b19: 。剎竿頭上等閑看。圓通秀。
0513b20: 東西南北無空處。上下四維隨分舉。眷屬都來止一
0513b21: 身。行盡天涯無伴侶。三祖宗。
0513b22: 不是風兮不是旛。白雲依舊覆青山。年來老大渾無
0513b23: 力。偷得忙中些子閑。雪圓。
0513b24: 不是風兮不是旛。清霄何事撼琅玗。明時不用論公
0513c01: 道。自有閑人正眼看。圓通僊。
0513c02: 不是風旛不是心。迢迢一路絕追尋。白雲本自無
0513c03: 跡。飛落斷崖深更深。草堂清。
0513c04: 昔時盧老泄天機。直指風旛說向伊。是風是旛便是
0513c05: 你。左之右之不曾離。黃蘗勝。
0513c06: 風旛非動。乞兒得夢。金銀珍寶。快活受用。旻古佛。
0513c07: 滄溟直下取驪珠。覿面相呈見也無。到此不開真正
0513c08: 眼。膏之病卒難蘇。道場如。
0513c09: 不是風旛是汝心。人傳此語藂林。若還踏著鄉關
0513c10: 路。瓦礫無妨喚作金。祖印明。
0513c11: 不是風兮不是旛。寥寥千古競頭看。徹見始知無處
0513c12: 所。祖庭誰共夜堂寒。通照逢。
0513c13: 指出風旛俱不是。直言心動亦還非。夜來一片寒溪
0513c14: 月。照破儂家舊翠微。佛心才。
0513c15: 不是風旛不是心。幾人求刻舟尋。分明寄語諸禪
0513c16: 侶。自古真鎮不博金。佛鑑懃。
0513c17: 不是風兮不是旛。認為心者亦顢頇。風吹碧落浮雲
0513c18: 盡。月上青山玉一團。山常。
0513c19: 相爭但見風旛動。不肯回頭識動心。從此老盧露消
0513c20: 息。松風江月盡知音。夢菴信。
0513c21: 夢遊華頂過丹丘。躡盡寒雲倚石樓。貪看瀑泉瀉崖
0513c22: 壁。不知身在碧江頭。長靈卓。
0513c23: 不是風旛不是心。曹溪深也未為深。那吒忿怒掀騰
0513c24: 去。析微塵不可尋。黃龍震。
0514a01: 不是風兮不是旛。幾人北斗面南看。祖師直下無窠
0514a02: 臼。眼綻皮穿較不難。佛燈珣。
0514a03: 不是風兮不是旛。一重山後一重山。青春雨過無餘
0514a04: 事。獨倚危樓望剎竿。佛性泰。
0514a05: 不是風旛不是心。從來只為少知音。舉頭萬里長空
0514a06: 外。唯見白雲流水深。楚安方。
0514a07: 【續收】不是風兮不是旛。多口闍黎莫可詮。若將巧語求
0514a08: 玄會。特地千山隔萬山。琅琊覺。
0514a09: 非風旛動唯心動。龍生龍兮鳳生鳳。老盧直下示全
0514a10: 機。底事今人見如夢。石明。
0514a11: 不是風旛是心動。似倩麻姑痒處搔。天外孤鸞誰得
0514a12: 髓。何人解合續絃膠。崇覺空。
0514a13: 不是風旛不是心。祖師正眼只如今。如今不識山河
0514a14: 礙。識得如今海嶽沉。雪竇宗。
0514a15: 風旛不動人心動。直指分明休。若將知見巧商
0514a16: 量。大似夢中加說夢。大溈智。
0514a17: 非風旛動唯心動。猶涉廉纖強指陳。大地未曾添寸
0514a18: 土。不知誰是點頭人。開福寧。
0514a19: 直指單傳自祖宗。非風旛動出盧公。玄徒若具金剛
0514a20: 眼。剎剎塵塵總是空。南堂興。
0514a21: 是風是旛君莫疑。百草叢中信步歸。王道太平無忌
0514a22: 諱。戲蝶流鶯遶樹飛。自得暉　二。
0514a23: 不是風旛不是心。衲僧徒自強錐鍼。巖房雨過昏
0514a24: 靜。臥聽涼風生竹林。
0514b01: 浪靜風恬正好看。秋江澄徹碧天寬。漁人競把絲輪
0514b02: 擲。不見冰輪蘸水寒。常菴崇。
0514b03: 不是風旛動。亦非仁者心。自從胡亂後。淈到如今。
0514b04: 瞎堂遠。
0514b05: 風動旛動心動。死蛇要人活弄。嘶風木馬當途。無角
0514b06: 鐵牛入洞。白楊順。
0514b07: 非風旛話露全機。千古叢林起是非。咄這新州賣柴
0514b08: 漢。得便宜是落便宜。佛照光。
0514b09: 不是風旛不是心。休將此語播藂林。從來一派天河
0514b10: 水。透石穿崖古到今。塗毒。
0514b11: 大海波濤湧。千江水逆流。龍王宮殿裏。不見一人遊。
0514b12: 應菴華。
0514b13: 不是風旛動。天生李老君。出胎頭上。寸寸白如銀。
0514b14: 雪堂行。
0514b15: 不是風兮不是旛。碧天雲靜月團團。幾多乞巧癡男
0514b16: 女。猶向頭甕裏看。水菴一　二。
0514b17: 不是旛兮不是風。軒轅寶鑑出懷中。森羅萬象難逃
0514b18: 影。戀窟狐狸失蹤。
0514b19: 張騫推倒崑崙後。幾人窮到孟津源。堪不知天地
0514b20: 者。至今剛道有乾坤。肯堂充。
0514b21: 非風旛動唯心動。踏雪貧兒徹骨寒。在聖在凡誰改
0514b22: 變。螂蟟嚼碎鐵圍山。門分。
0514b23: 不是風兮不是旛。入泥入水與人看。莫把是非來辨
0514b24: 我。浮生穿鑿不相干。月林觀。
0514c01: 不是風兮不是旛。白雲盡處見青山。可憐無限英靈
0514c02: 漢。開眼堂堂入死關。淳菴淨。
0514c03: 不是風兮不是旛。分明裂破萬重關。誰知用盡腕頭
0514c04: 力。惹得閒名落世間。松源岳。
0514c05: 不是風兮不是旛。將軍騎馬出潼關。安南塞北都歸
0514c06: 了。時復挑燈把看。天目禮。
0514c07: 不是風旛也可疑。言心動甚言詞。天生不受形容
0514c08: 者。舉世何人見得伊。朴翁銛。
0514c09: 長安一片月。萬戶擣衣聲。西風吹不斷。總是玉關情。
0514c10: 孤深。
0514c11: 風旛心動。一狀領過。只知開口。不覺話墮。無門開。
0514c12: 地神歸地。天神歸天。殷勤奉送。寶馬金錢。無準範。
0514c13: 【增收】育王崇舉。巴陵和尚道。不是風動不是旛動。不
0514c14: 是風旛又向甚麼處著。有人為祖師出氣出來。
0514c15: 與巴陵相見。雪竇和尚道。風動旛動。既是風旛
0514c16: 又向甚麼處著。有人為巴陵出氣出來。與雪竇
0514c17: 相見。師乃頌曰。
0514c18: 非風非旛無處著。是風是旛無著處。遼天俊鶻悉迷
0514c19: 蹤。踞地金毛還失措。阿呵呵悟不悟。令人轉憶謝三
0514c20: 郎。一絲獨釣寒江雨。
0514c21: 【增收】六祖因僧問黃梅衣是何人得。祖云。會佛法
0514c22: 者得。僧曰。和尚還得不。祖曰不得。僧曰。因甚不
0514c23: 得。祖曰。我不會佛法。　頌曰。
0514c24: 信手拈來見自殊。箇中消息沒工夫。黃梅未許傳斯
0515a01: 旨。半夜曾將付老盧。大洪恩。
0515a02: 斬釘截鐵大巧若拙。一句單提不會佛法。儘他葉落
0515a03: 花開。不問春寒秋熱。別別。萬古寒潭空界月。圓悟勤。
0515a04: 我不會佛法。不得黃梅旨。本體自圓成。畢竟只者是。
0515a05: 道已巳契平生。已巳踏實地。無一法當情。靈山親授記。
0515a06: 佛鑑懃。
0515a07: 不會黃梅佛法。夢中合眼惺惺。此地無金二兩。俗人
0515a08: 酤酒三升。雪菴瑾。
0515a09: 蕉芭蕉芭有葉無丫。忽然一陣狂風起。恰似東。京大
0515a10: 相國寺裏。三十六院。東廊下北角頭。王和尚破袈裟。
0515a11: 徑山杲。
0515a12: 【增收】六祖示眾曰。吾有一物。非青黃赤白男女等相。
0515a13: 還有人識得麼。時有沙彌神會出曰。某甲識得。
0515a14: 祖曰。你喚作什麼。曰是諸佛之本源神會之佛
0515a15: 性。祖便打曰。我喚作一物尚自不中。更喚作本
0515a16: 源佛性。　頌曰。
0515a17: 呼為一物早不中。那堪指作本源佛。應現縱橫總不
0515a18: 。動用施為收不得。活潑潑黑焠焠。借問諸人知不
0515a19: 知。直待當來見彌勒。海印信。
0515a20: 師五彩空。落筆須知失本蹤。更有唐朝吳道
0515a21: 子。平生紙上枉施功。慈受深。
0515a22: 一翳在眼空華亂墜。神會沙彌失錢遭罪。只見鑿頭
0515a23: 方。不見錐頭利。大丈夫小釋迦。鐵鞭一擊珊瑚碎。
0515a24: 圓悟勤。
0515b01: 【增收】六祖謂門人曰。吾欲歸新州。汝等速治舟楫。門
0515b02: 人曰。師從此去早晚回。祖曰。葉落歸根。來時
0515b03: 無口　法雲秀云。非但來時無口。去時亦無鼻
0515b04: 孔。　頌曰。
0515b05: 葉落歸根來時無口。水長船高烏飛兔走。若非林間
0515b06: 師子兒。三歲便能大哮吼。海印信。
0515b07: 五蘊山頭一段空。來時無口去無。要明葉落歸根
0515b08: 旨。末後方能達此宗。本覺一。
0515b09: 祖師底物待客。只是家常茶飯。如今後代兒孫。須要
0515b10: 珍羞異饌。圓悟勤。
0515b11: 葉落歸根後。曹溪一滴深。山居人少到。真實好知音。
0515b12: 龍門遠　二。
0515b13: 歸根得旨復何論。洞口秦人半掩門。花落只隨流水
0515b14: 遠。空留野雲屯。
0515b15: 落葉歸根銕牛當路。來時無口索鹽得醋金。槌不動
0515b16: 落機。列聖叢中第六祖。雪堂行。
0515b17: 雲開空自闊。葉落即歸根。回首波裏。漁歌過遠村。
0515b18: 松源岳。
0515b19: 興在天南天盡頭。未行先已巳到新州。來時無口去無
0515b20: 伴。那更蕭蕭黃葉秋。堂愚。
0515b21: 
0515b22: 禪宗頌古聯珠通集卷第七
