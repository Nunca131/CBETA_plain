0833a01: 柏山楷禪師重編語錄序
0833a02: 
0833a03: 
0833a04: 
0833a05: 
0833a06: 
0833a07: 
0833a08: 
0833a09: 
0833a10: 
0833a11: 
0833a12: 
0833a13: 
0833a14: 
0833a15: 
0833a16: 
0833a17: 
0833a18: 
0833b01: 
0833b02: 
0833b03: 
0833b04: 
0833b05: 
0833b06: 
0833b07: 柏山楷禪師語錄序
0833b08: 如來說法，廣大精微，悉具平實。六祖
0833b09: 已巳還，單刀疋馬，直度劍關。大憝既翦，
0833b10: 始布腹心。吾汾陶唐，故地洙泗，遺澤
0833b11: 世遠，人亡經殘。教弛危微，宗旨克復。
0833b12: 法門荒蕪閉塞，柏道人隻履南來，卓
0833b13: 錫龍麓鄙予不佞，嘗與升堂邂逅，入
0833b14: 室盤桓。吾儒大義，腳根地步視老宿
0833b15: 經師反較蹠。實乃知悟有真悟，證有
0833b16: 真證，焉可誣也。癸亥秋冬之交，予自
0833b17: 朔方旋里，道人延致方丈同榻者累
0833b18: 月，時聞領略。私幸口業不墮地。眼光
0833c01: 可存人間大要。威儀肅而不繁，督責
0833c02: 嚴而不苛。本西來不立語言文字，大
0833c03: 意務使前後際斷，動靜不生。讀其語
0833c04: 錄，率截路賊，斬草除根，手眼乃知。學
0833c05: 有真學，獨是平易近人，無身分見並
0833c06: 無無身分見，與錄中開示及接膝論
0833c07: 議又何平實也。
0833c08: 方外弟胡廷頓首謹書
0833c09: 
0833c10: 
0833c11: 
0833c12: 
0833c13: 柏山楷禪師語錄序
0833c14: 夫靈鋒出匣，魔佛潛蹤，寶鏡臨臺，媸
0833c15: 妍互現。辨龍蛇於棒下，驗凡聖於機
0833c16: 先。牙如劍樹，口似血盆，玅用無窮，神
0833c17: 機莫測。吾侄楷公禪師得之矣。古云，
0833c18: 見與師齊減師半德，見過與師方堪
0834a01: 傳授。公嗣法覺華竹和尚，去洞山三
0834a02: 十一世，乃靈山石鼓老人嫡孫，弁嶽
0834a03: 瑞祖之玄孫也。說法西晉，聲振寰區。
0834a04: 衲子雲臻，檀那欽服，蓋行藏高古，道
0834a05: 眼圓明之所然也。老僧因讀是錄，不
0834a06: 忍釋手，謂侍僧曰，後五百世有緣眾
0834a07: 生遇此錄者，不斷八苦，不證無上菩
0834a08: 提者，無有是處。侍僧禮拜記之，為序
0834a09: 云。
0834a10: 住荊溪國山善權寺法叔智傳撰
0834a11: 
0834a12: 
0834a13: 
0834a14: 
0834a15: 
0834a16: 
0834a17: 
0834a18: 
0834b01: 汾陽龍山華嚴堂上傳曹洞正宗第三十一世柏山
0834b02: 楷禪師行實
0834b03: 金陵城西圓通通睿頓首述
0834b04: 師諱德楷字柏山維揚泰興莊氏，子父字承智，母馬
0834b05: 氏，世奉三寶。一乳十八人，師居其殿，在襁褓中見佛
0834b06: 像便知合掌，聞酒氣及鮮味即噦。喜趺坐，愛聆念佛
0834b07: 聲。識者驗其為夙昔之善習也。有風鑑熟視曰此子，
0834b08: 乃山林氣象，非世俗丰儀。甫九齡而兄姊子侄皆相
0834b09: 繼去世，至十一歲復遭父變，家業蕭然，門庭寥落。出
0834b10: 塵之志旋萌。無如母老且力經，營以圖溫飽不失奉
0834b11: 養之誠。資斧之餘不吝施與，全無婚娶之念。而母密
0834b12: 為擇婚，逼令完娶，然好道日殷不覺。誤入旁門，輒為
0834b13: 領袖，久之無得。幡然改曰，此非入道正門，豈可自以
0834b14: 為是。適值上元佳節，入城觀燈，見覺華庵禪期報紙，
0834b15: 默自喜曰，此地有禪門，修行無錯路矣。遂懷香入覺
0834b16: 華，謁竹浪和尚。浪曰，居士何來，來此何事。師曰，本縣
0834b17: 東鄉人。聞上剎大啟禪門，廣收多士，以故特來求教。
0834b18: 但不知在俗人亦可參禪否。浪笑曰，你在家可喫飯
0834b19: 麼。師曰，喫飯。浪曰，既能喫飯，便可參禪。師禮謝而去，
0834b20: 屆期束裝徑往。浪見其慕道甚愨，即命司賓引入禪
0834b21: 堂。晚詣方丈，求一話頭。浪曰，汝慕道既久，豈無一個
0834b22: 話頭，以為指南麼。師便以生從何來，死從何去相告。
0834b23: 浪曰，即此話頭可參。師回堂，從旦至暮，沒頭沒腦，悶
0834b24: 悶昏昏，如居暗室。但念話頭不知用工。話頭才舉，妄
0834b25: 想又生。妄想乍歇，昏沉旋來。昏沉稍甦，即墮於無記
0834b26: 窟裏。似有似無，猶水浸石，了無疑情，若是者三日。適
0834b27: 浪下堂，考諸工夫，開示所參，須善用工。第一不得向
0834b28: 心意識上卜度，務要大死一番，方能與此事相應。師
0834b29: 聞之，不覺疑情頓發，二六時中不知有身心世界，惟
0834b30: 是話頭卓立面前，咬嚼不破。至第八日開靜後詣西
0834c01: 堂寮，請益才見便閉門。師端立少頃，適值行者入門，
0834c02: 師亦拶入。堂喝曰，夜靜更深，來作甚麼？師曰，請問佛
0834c03: 法。堂道，若論佛法，於未入門時早已巳向居士道過了
0834c04: 也。師曰，正入門時，請師一接。堂曰，猶是門外漢。便推
0834c05: 出。回堂力究，轉覺水盡山窮，銅牆鐵壁。至十日，浪又
0834c06: 下堂。師出作禮，浪則劈脊便棒。才起，擬開口，又攔胸
0834c07: 托倒，一似有氣死人。西堂拽師椅上，汗流如雨。工夫
0834c08: 自此成，片要覓個昏沉妄想，了不可得。秖有一個疑
0834c09: 團現前。雖拈箸執碗，亦不知我有手足。西堂以杖觸
0834c10: 胸，恍若夢醒，悲欣交集。始知此事不從人，得本自現
0834c11: 成，明明歷歷，未嘗覆藏。有偈呈方丈，曠劫無明當下
0834c12: 歇，甕裏何曾走卻鱉。若更問我意如何，大冶紅爐飛
0834c13: 片雪。聲未絕，浪曰，你參什麼話頭。師展兩手。浪曰，生
0834c14: 從何來，死從何去？師曰，周橋河底水，日日向西流。浪
0834c15: 曰，你見個什麼道理，敢開斯口。師曰，弟子終不敢向
0834c16: 好肉上剜瘡。浪曰，猶欠腦後一鎚在。如此往來覺華，
0834c17: 工夫日進。細思老母生養死葬，子道頗完。今幸獲線
0834c18: 明，尚未大暢，不乘此時掙出火宅更何待焉。即棄家
0834c19: 室乞浪薙染，是年三十有二。冬過，邗江天寧受具足，
0834c20: 戒期畢，回覺華。請假參方不允，命董院事。未幾，值百
0834c21: 愚老人住持，善權遣師走賀。呈書畢，侍立。愚問，禪師
0834c22: 是覺華法屬耶，學人耶？師以實告。愚謂，即今書已巳達
0834c23: 矣，如何是你底。師曰，昨日渡江，今見和尚。愚曰，江深
0834c24: 多少？師曰，只見移舟到岸，不知江水淺深。愚顧左右
0834c25: 曰，且道此僧有見地，無見地。師曰，老和尚疑此，當更
0834c26: 買草鞋，行腳始得。愚謂，念汝途中辛苦，且記三十棒。
0834c27: 師曰，與麼。則禮拜老和尚去也。回至本邑孫橋，猛省
0834c28: 參方要事，急宜再進竿頭，倘惟命是聽，豈不誤此歲
0834c29: 月。即將回書轉煩友人達之覺華，由是遍歷名山，廣
0834c30: 參宗匠。所到無不印可，具稱敏捷。師笑而自審，若西
0835a01: 來之旨苟止如此，則祖道安能垂統萬世無弊。吾今
0835a02: 於五家宗旨，若不能一一透過，誓不參禪一經一咒，
0835a03: 以了此生也。道經毘陵孟瀆，弛擔嘉山。聞雲水數僧
0835a04: 言此山角落有個彬隱禪師，見地超卓，行履端方，係
0835a05: 親覲祖讓和尚也。師驚喜，向晚謁之。覿面機鋒迅發，
0835a06: 師不能敵。師曰，適來機語，是兄平日意識強記所到，
0835a07: 非衲僧本分生涯，消不得一場熱病淨盡捐，祛將什
0835a08: 麼。回復，閻羅鐵面，此皆近日禪人通病，不獨兄然也。
0835a09: 疊舉公案數則，勘驗淆訛，師亦強與支吾。彬笑曰，半
0835a10: 塗暫止之歡，非穩坐家堂之樂也。倘自以為是，則理
0835a11: 事不通，未免一派杜撰，日後賺誤來學不淺。其間有
0835a12: 清剖傑峰二師，時為自謙和尚首職。彬語傑剖曰，雲
0835a13: 水中有一禪者，頗英邁，惜死而未活，不諳言句在。剖
0835a14: 傑驚異，即邀師促膝劇談。傑稱大奇，難得老兄到此
0835a15: 地位，但厥症與弟相符耳。遂訂生死交，必宜互相策
0835a16: 進，至於千了百當而止。傑乃剖徒也，曾歷諸方，飽餐
0835a17: 五味，具相受記。獨彬不肯。然二公亦不自欺，剖隨拉
0835a18: 師結七，彬監香。七完而二公之礙膺者頓釋。師則依
0835a19: 然如初，彬即引見靈隱具祖，祖問那裏來？師曰，維揚。
0835a20: 具曰，曾到天寧麼？師曰，曾受天寧具足。具曰，畢竟喚
0835a21: 什麼作戒？師曰，只聞白四羯磨，不知喚什麼作戒。具
0835a22: 以實，須人難得，姑送梵香閣。時豁老人初受顯寧，請
0835a23: 具白眾，為覓輔佐，師願隨往住。無何因沙汰事，旋同
0835a24: 彬回。般若彬染疾篤，師曰，倘兄不起，德楷更倚誰，以
0835a25: 了此大事？彬曰，不難，今有金陵靈谷千南和尚第一
0835a26: 座，字塵仙者，係南屏小獅子，法眼圓明，應機無礙，五
0835a27: 花宗旨透徹底源。汝可相依，必能了事。言訖坐逝。復
0835a28: 有好道緇素更祈剖公結七，而予適自千華回，師相
0835a29: 邀入七。期至五日，正經行時，有僧問麻三觔意旨。師
0835a30: 曰，石女駕鐵舟，浪裏揚風帆予。聞而頓悟涅槃心要，
0835b01: 實賴師之提攜也。期畢，師與傑公相約上鍾山，而于
0835b02: 祖已巳順世矣。塵仙和尚以比肩而為後嗣，繼席靈谷。
0835b03: 古哲之忘人我，為法門一至於是。塵和尚一見謂，獅
0835b04: 子遊行不偕伴侶，因什二人同行。師便喝，塵曰，喝
0835b05: 則不無，爭教無舌人解語。師又喝，塵曰，機不離位墮
0835b06: 在毒海水，單缺職姑令暫補。師如命，私謂傑曰，彬公
0835b07: 之言徵矣。一日，塵至寮，見案頭頌古，問是誰作？師曰，
0835b08: 和尚見什麼？塵叱，瞎漢猶作這般見解。師喝，塵掌之，
0835b09: 師作禮，塵復拈頌本謂，這個且作麼生？師擬對，塵便
0835b10: 掌曰，胸中大有物在。次日，遷內司賓，每夕必候至更
0835b11: 深，參請諸案淆訛。塵曰，且置是事，只如有句無句，如
0835b12: 藤倚樹，樹倒藤枯句歸何處，作麼生會？師直言，德楷
0835b13: 於是乎，有疑。塵謂，於此有疑，則一切公案都無著落。
0835b14: 後凡遇師即以此拶問，師才啟口，塵便搖首叱之，不
0835b15: 是不是，師疑甚切。一日晚參舉五祖，描不成畫不就，
0835b16: 相隨來也等語，乃曰，靈谷則不然。有問，有無藤樹之
0835b17: 旨，則向他道不因紫陌花開早，爭得黃鸝下柳條。如
0835b18: 進問，藤枯句歸之旨，便向他道，昨日磚肚裏痛，三
0835b19: 更產下白頭翁。師聞之當下釋然，始感彬公相薦得
0835b20: 宜之誼。嗣後問及諸案，勢似破竹，酬荅無間，叢林稱
0835b21: 為鐵嘴。塵喜曰，方知我不欺汝。一日侍立，復問玄要
0835b22: 綱宗作麼參究。塵厲聲叱之，你這個黃楊木倒縮去
0835b23: 了。以杖趁之。師愈駭然，疑情萬仞。因過堂見飯杓落
0835b24: 地兩跳，忽大悟玄要之旨。輒自笑詠，偷心死盡眼麻
0835b25: 迷，石女夢中毛卓豎。信乎洪覺老人，恁麼道也，趨白
0835b26: 方丈。塵曰，比來豪傑堂頭，亦不能徹見至此，況庸輩
0835b27: 乎。汝今既知此要，須加護念，後為宗匠，可與人抽釘
0835b28: 拔楔，去也。執事三載，辭歸覺華省落髮師。師見如獲
0835b29: 大寶，喜而不寐，隨命職西堂，撾鼓陞座，拈拂子曰，向
0835b30: 這裏道一句看。師曰，被和尚一問直得口掛壁上。浪
0835c01: 曰，且喜洞上一枝佛法流通去也。遂付以源流衣拂，
0835c02: 擬擇日延師繼席。師則拽杖便行，上五臺，過都門。途
0835c03: 遇山右李居士，接談甚契。結伴同禮文殊，再朝普賢。
0835c04: 道經古并禮體昭二師寶塔，寄錫圓覺，緇素固留。結
0835c05: 冬明春，又請住靜鳩，修殿建參堂，經三載餘。悅心上
0835c06: 人請住，普通結制，期畢說法。下座偕二三子，翛然而
0835c07: 去，所餘錢穀，概不問及。由是道風日盛，汾人敬服，共
0835c08: 稱古佛。至古中陽龍山之華嚴，愛其山水幽邃，志欲
0835c09: 終身。焉舊住接見，欣然如故，乃請重興。告諸檀那，削
0835c10: 牘敦請，願交此山為十方禪院。一載之間，衲子鱗集，
0835c11: 募修禪堂。劉公修東院，魏公建閣請藏。一時堂搆煥
0835c12: 新，不減祇園之盛。突有逃廝變服，混眾乞食。鄰村公
0835c13: 丁捕獲，郡牧欲罪地方。師即挺身獨任，郡伯怒責非
0835c14: 輕，師則恬不為意。未幾郡伯褫職，此事遂消。村眾執
0835c15: 香禮謝，師堅拒不受。無為子曰，生者人之所貴，死者
0835c16: 人之所畏，恥者人之所避，而師不貴其貴，不畏其畏，
0835c17: 不避其避，此其如是，我不知其真偽，請質之於天地。
0835c18: 有文章輩相質理學，師示曰，三教名殊而理一，述之
0835c19: 者析一為三，悟之者會三即一。倘各高所尚，議論風
0835c20: 生，其於理學愈支離矣。汾陽士庶咸服其高論。師適
0835c21: 楚訪梁公，途遇負蛙數筐市之，為說三皈法。眾蛙闃
0835c22: 然止鬧，仰聽法音。其感悟物性如此靈驗。雖開法山
0835c23: 右而心不忘江南，故三過靈谷掃塔。慟哭謂眾曰，我
0835c24: 德楷雖承嗣，洞宗而實不忘靈谷。凡應機接物，概行
0835c25: 塵老人之作略，所以報斯恩於萬一耳。今之忘本負
0835c26: 恩之輩聞斯言而愧死無地矣。曾託予以語錄送嘉
0835c27: 興，一夕之言，十霜駒隙，訃音至圓通。予隨說小參中
0835c28: 曰，毅然憤悱，一番大死於覺華。徹底掀翻，斷盡命根
0835c29: 於靈谷。宛然師之小像也。師享年七十有四，僧臘四
0835c30: 十有二，塔於本山之右。天性剛直，不耐繁文，不事緣
0836a01: 飾。清儉自得。雖三坐道場萬指迴繞，絕無一牘，干及
0836a02: 檀門，亦無一物，不公於眾。故山右有鐵面之名，叢林
0836a03: 有鐵嘴之號。告寂之日，飲食如常，開示無倦，不襲辭
0836a04: 眾說偈之套，但坦然入室跏趺。兩序急入請問，遂泊
0836a05: 然瞑目矣。供奉三日，顏色如生時，康熙壬午三月廿
0836a06: 二日也。是夜怪風大雪，猿鳥哀鳴，林木慘澹，緇素不
0836a07: 勝悲惋之至。
0836a08: 
0836a09: 
0836a10: 柏山楷禪師行實終
0836a11: 
0836a12: 
0836a13: 
0836a14: 
0836a15: 
0836a16: 
0836a17: 
0836a18: 
0836a19: 
0836a20: 
0836a21: 
0836a22: 
0836a23: 
0836a24: 
0836a25: 
0836a26: 
0836a27: 
0836a28: 
0836a29: 
0836a30: 
0836b01: 柏山楷禪師語錄卷之一
0836b02: 繼住龍山華嚴院嗣法門人行悟等編次
0836b03: 住山西汾州府汾陽縣普通禪寺
0836b04: 上堂。
0836b05: 師於康熙壬子秋受護法紳紟洎兩序闔院大眾請
0836b06: 於十月望日進院。
0836b07: 山門。潑天門戶，八字打開，要入便入，本無疑，擬拽杖
0836b08: 便入。
0836b09: 伽藍。新長老，入院舊伽藍，生喜海，眾辦道，心身命全
0836b10: 賴你。
0836b11: 韋馱。三洲感應，驅魔業，十世童真護法門，今日長老
0836b12: 親到此，互相扶起破沙盆。
0836b13: 祖師。折葦渡江，也是你隻履西歸，也是你將謂有多
0836b14: 少伎倆，咄，原來也只在這裏。
0836b15: 佛殿。入門須辨主，端的甚分明，今古誰敢敵三界，獨
0836b16: 稱尊，遂展具拜。
0836b17: 方丈。既到此地，當仁不讓。佛來魔來，盡教喫棒。且道
0836b18: 新長老具何手眼，有如是作略，乃卓拄杖一下曰，區
0836b19: 區七尺烏藤，敢作人天榜樣。
0836b20: 指法座，過去燈王亦陞斯座，現在新長老亦陞斯座。
0836b21: 且道過去底是，現在底是？喝一喝曰，高著眼。便陞座。
0836b22: 拈香祝
0836b23: 聖畢。次拈香曰，此一瓣香有主有賓，有權有實。放下
0836b24: 也地搖六震，拈起也天雨四花，耑為供養江南揚州
0836b25: 泰興覺華堂上五住道場，傳曹洞正宗第三十世無
0836b26: 鼻孔沒意思竹浪本師老和尚。用酬法乳維那白，椎
0836b27: 竟揮拂子曰，爐宏開，烹佛鎔祖。鉗鎚纔舉，轉凡成
0836b28: 聖。即今還有不入爐非藉鉗鎚底衲僧，出來與新
0836b29: 長老拄杖子相見。問，凡夫因甚迷？師曰，過河須用筏。
0836b30: 曰，聖人因何悟？師曰，到岸不須舟。曰，脩行有何功德？
0836c01: 師曰，種荳不生麻。曰，作惡有何過？師曰，栽瓜不結荳。
0836c02: 曰，向上又作麼生？師便打。問，如何是道？師曰，家家門
0836c03: 口有。曰，如何是戒定慧？師曰，水流濕，火就燥。曰，如何
0836c04: 是佛？師曰，三十二相，八十種好。曰，如何是法？師曰，作
0836c05: 賊怕拷，欠債怕討。曰，如何是僧？師曰，穿衣喫飯。曰，三
0836c06: 寶今已巳曉，祖意更如何？師曰，錯過目前機。問，如何是
0836c07: 普通境？師曰，門前官大路，東西任往來。曰，如何是境
0836c08: 中人？師曰，箇箇眉毛眼上橫。曰，人境交馳又作麼生？
0836c09: 師曰，山門前合掌，佛殿裏燒香。曰，人境已巳蒙明指示，
0836c10: 向上宗乘事若何？師曰，待露柱生兒向你道。僧喝，師
0836c11: 便打曰，著急作麼？問，如何是正中偏？師曰，銅壺滴漏
0836c12: 五更前。如何是偏中正？師曰，一條拄杖行正令。如何
0836c13: 是正中來？師曰，燄裏蓮花朵朵開。如何是兼中至？師
0836c14: 曰，石虎當途踞。如何是兼中到？師曰，木人撫掌笑。曰，
0836c15: 正偏兼帶分明示，濟宗賓主又如何？師喝，僧禮拜，師
0836c16: 便打，乃曰，問在答處，答在問處。有時問不在答處，答
0836c17: 不在問處。自然一一箭鋒相拄，函蓋吻合，機機應的，
0836c18: 法法圓成。所以作家不啐啄，啐啄即同時。有如此眼
0836c19: 目，有如此作略。一任破趙下燕，定漢收楚，橫行天下。
0836c20: 約法三章，然句能鏟意，意能鏟句，意句交馳，是為可
0836c21: 畏。則雙明雙暗，同生同死，於此明得，紀信乘彩輦。於
0836c22: 此不明項羽失烏錐。楷上座今日不惜口業，露布機
0836c23: 宜，暗投信符。若是聞一知十舉一明三底英靈衲僧，
0836c24: 便橫趨而去，何必向三條椽下七尺單前一箇箇覓
0836c25: 甚麼碗。維那結椎下座。
0836c26: 綿山永寧菴別雲法兄和尚，領慧本二禪座設齋請
0836c27: 上堂。師豎拂子召大眾曰，看看，若喚作拂子，頭上安
0836c28: 頭。若不喚作拂子，掘地覓天。若道拈來便用，何異擔
0836c29: 雪填井。若道總不與麼，也是證龜成鱉。縱饒直下承
0836c30: 當，猶是化城境界，畢竟喚作甚麼？良久曰，寰中天子
0837a01: 敕，塞外將軍令。舉僧問，洞山如何是佛山？曰，麻三觔。
0837a02: 僧問，雲門如何是佛門？曰，乾矢橛。僧問，趙州如何是
0837a03: 佛州？曰，殿裏底。僧問，首山如何是佛山？曰，因我得禮
0837a04: 你。此四轉語內，有一句能縱能奪能殺能活，若能辨
0837a05: 得，一生參學事畢。且道是那一句，喝一喝，裂破一任
0837a06: 著眼看。下座。
0837a07: 綿山永寧菴別兄和尚領達蒲眾居士設齋請上堂，
0837a08: 師揮拂子曰，一向把定牢關，今日放開一線，倘有伶
0837a09: 俐衲僧，便請出來相見。問，佛未出世時如何？師曰，白
0837a10: 鷺下田千點雪。曰，佛出世後如何？師曰，黃鶯上樹一
0837a11: 枝花。曰，如何是宗乘向上事？師曰，向上。問，將來僧佇
0837a12: 思。師曰，慮而知，思而解，猶是鬼家活計。問，如何是不
0837a13: 二法門？師曰，天左旋，地右轉。僧禮拜，師打曰，何不進
0837a14: 語？問，不得有語，不得無語，請師速道。師曰，山僧被你
0837a15: 一拶，直得立地放尿。僧禮拜，師曰，多蒙上座見諒。乃
0837a16: 曰，松直棘曲，鵠白烏玄，竹連雲綠，花映水紅，九九八
0837a17: 十一，六六三十六。若作佛法商量，猶在半路。若作世
0837a18: 諦流布，且宿草菴。詎知雲門拄杖子，跳上三十三
0837a19: 天，觸著帝釋鼻孔，東海鯉魚，打一棒雨似盆傾。且道
0837a20: 跛腳阿師，這道真言是何宗旨，直饒向這裏了了分
0837a21: 明。更買草鞋行腳，三十年來好喫普通拄杖子。何故
0837a22: 頂，未具千聖眼，目前怎透法王機。舉臨濟大師示
0837a23: 眾曰，若第一句中薦得，堪與佛祖為師。若第二句中
0837a24: 薦得，堪與人天為師。若第三句中薦得，自救不了。時
0837a25: 有僧問，如何是第一句？濟曰，三要印開朱點窄，未容
0837a26: 擬議主賓分。如何是第二句？濟曰，玅解豈容無著問，
0837a27: 漚和爭負截流機。如何是第三句？濟曰，但看棚頭弄
0837a28: 傀儡，抽牽全藉裏頭人。臨濟雖將祖翁田地分疆，立
0837a29: 界普通，猶且不然。若向我法兄未離綿山時薦取，雙
0837a30: 瞎。若向已巳降達蒲時薦取，雙開。若向正入普通時薦
0837b01: 取，半瞎半開。設有人問，未離綿山時如何？山僧向他
0837b02: 道，獅子遊行芳草綠。已巳降達蒲時如何？象王回顧落
0837b03: 花紅。正入普通時如何？孔懷兄弟元無二，同氣連枝
0837b04: 各自榮。諸兄弟且道楷上座恁麼說話與古人是同
0837b05: 是別？若道是同，未免儱侗真如。若道是別，又是顢頇
0837b06: 佛性。畢竟作麼生？良久曰，三腳驢子弄蹄行。卓拄杖
0837b07: 下座。
0837b08: 師因事告疾不語，兩序固請。開語，上堂山僧打箇不
0837b09: 語七，一句話也參不出。無明滿肚實難灰，累劫煩惱
0837b10: 纏不徹。兩輪日月逝如梭，百歲光陰似箭急。明歷歷
0837b11: 黑漆漆，己已躬下事何曾畢。兩箇啞子笑呵呵，誰知笑
0837b12: 裏生荊棘。一箇要喫川黃連，一箇要喫廣白朮。甜苦
0837b13: 只許自家知，總有知心道不出。麻三觔，乾矢橛，大地
0837b14: 山河一片雪。夜半鐵牛過西河，無端踏破水中月。黎
0837b15: 明杲日麗中天，萬里無雲光皎潔。分付東村李樵子，
0837b16: 子細好對石女說，切忌將心去覓心。休要去本反求
0837b17: 末。秖求本不求末，無手人擎沒底缽。一任廬陵米價
0837b18: 高，要且金牛飯自熟，大家喫得飽齁齁。連柄椎兒打
0837b19: 不脫，打得脫從教東說與西。說若還撞著莊老師，拶
0837b20: 得通身都是血，絕後甦來不自欺。珊瑚枝枝撐著月。
0837b21: 良久以拄杖地上畫此相曰，三十二人齊勘破，空
0837b22: 床高臥維摩詰。
0837b23: 元旦上堂。師揮拂子曰，昨日臘月三十，今朝新正初
0837b24: 一。西舍有箇王大姐，借婆帔子拜婆節。南無佛陀耶。
0837b25: 南無乾矢橛。赤肉團上有一無位真人，常在汝等面
0837b26: 門出入。直饒於此會得，也是秤鎚裏呷汁。且道如何
0837b27: 是腳跟下事，吽吽吽，咄咄咄，拈拂子作此相。新
0837b28: 年把筆，百事大吉。下座。
0837b29: 解制上堂。拈拄杖曰，獅子教兒迷子法，向前躑跳解
0837b30: 翻身，於中若有真獅子兒，不妨出來哮吼看。問，透網
0837c01: 金鱗還有喫棒分也無？師曰，山高日出遲。曰，與麼則
0837c02: 禹門浪裏翻觔斗，一聲霹靂震山河。師曰，海闊浪來
0837c03: 高。曰，龍得水時添意氣，虎逢山勢長威獰。師打曰，賞
0837c04: 你重說偈言。問，桑樹上斫一刀，柳樹上去塊皮，此意
0837c05: 如何？師曰，南山雲起，北山雨。曰，如何是猢猻倒上樹？
0837c06: 師曰，笑殺旁觀。問如何是殺人刀？師曰，山僧聞得也
0837c07: 害怕。曰，如何是活人劍？師豎拂子曰，是甚麼。僧喝，師
0837c08: 曰，果然果然。問，如何是趙州茶？師曰，飯後少他一杯
0837c09: 不得曰如何是金牛飯師曰美食不中飽人餐。問，如
0837c10: 何是海底龍？師曰，興波不作浪。曰，如何是龍中寶？師
0837c11: 曰，莫將眼來見。曰，光寶俱亡時如何？師曰，瓦解冰消。
0837c12: 問，四大未生時如何？師曰，鼻孔大頭向下垂。曰，四大
0837c13: 已巳生時如何？師曰，眉毛眼上橫。曰，生與未生蒙師指，
0837c14: 洞山偏正意如何？師曰，舌頭不出口。曰，恁麼則雲散
0837c15: 天寬，碧月皎，照千峰。師曰，閒言語。問，前後際斷，虛空
0837c16: 消殞時如何？師曰，水清魚現。曰，只得魚水相忘去也。
0837c17: 師曰，萬里一條鐵。問，如何平常無生句？師曰，開口即
0837c18: 錯。如何玄玅無私句？師曰，動念即乖。如何是體明無
0837c19: 盡句？師曰，若不是居士，管教髑髏粉碎。乃曰，九旬把
0837c20: 斷重關，不容絲毫走作。直教箇箇徹底掀翻，人人皮
0837c21: 毛脫落。子細檢點，將來也是千錯萬錯。今朝不免放
0837c22: 開一線，一任東來西往，彼此無拘無束。騰騰任運，任
0837c23: 運騰騰。觀山玩水，隨處翛然。雖然如是，忽遇鑊湯爐
0837c24: 炭，劍樹刀山，未審如何迴避。良久曰，眾苦不能到。舉
0837c25: 芙蓉一日告辭馬祖，祖曰，裝卻包了來，與你說一上
0837c26: 佛法。芙蓉於次日上方丈侍立，少頃祖曰，時寒善為
0837c27: 道路。芙蓉至法堂上忽然有省。師曰，馬祖縱有起死
0837c28: 回生之金丹，怎奈遇斯等人，反成毒藥。芙蓉雖於馬
0837c29: 祖言下悟去也，只是悟得箇。時寒善為道路，若論佛
0837c30: 法猶未夢見。在今日如有人告辭，痛與三十棒。設有
0838a01: 旁不甘者，出來道，過在甚麼處，普通向伊道，一任舉
0838a02: 似諸方。下座。
0838a03: 辭院上堂。師曰，一山難藏二虎，有你勝似有我。正與
0838a04: 麼時，門裏出身一句，作麼生？道，腳尖踢破五須彌，杖
0838a05: 頭白雲千萬朵。曳杖便行。
0838a06: 上堂。問，寒暑到來如何迴避？師曰，不迴避。曰，為甚不
0838a07: 迴避？師曰，寒時任他寒，熱時任他熱。曰，恁麼則被寒
0838a08: 暑推遷去也。師曰，隨他推遷也不惡。問，悉達才生時
0838a09: 如何？師曰，指天顧地。曰，雲門道，我當時若見，一棒打
0838a10: 殺與狗喫，貴圖天下太平，又作麼生？師曰，不是知音
0838a11: 者徒勞話歲寒。曰，和尚作麼生？師曰，貶向無生國。問，
0838a12: 如何是向上事？師曰，東墻腳底有。乃舉僧問洞山，寒
0838a13: 暑到來如何迴避？山曰，何不向無寒暑處去。僧曰，如
0838a14: 何是無寒暑處？山曰，寒時寒殺闍黎，熱時熱殺闍黎。
0838a15: 又僧問老宿，時節恁麼熱，向甚處迴避？宿曰，向鑊湯
0838a16: 爐炭裏迴避。僧曰，鑊湯爐炭裏如何迴避？宿曰，眾苦
0838a17: 不能到。師曰，二尊宿一人向寒暑內作大佛事，一人
0838a18: 向寒暑外作大佛事。寒暑內作大佛事者不知有寒
0838a19: 暑，寒暑外作大佛事者通身是寒暑。普通恁麼道，諸
0838a20: 人還信得及麼？若信得及，離中虛，坎中滿。如信不及，
0838a21: 冬寒夏熱，但恁麼過。下座。
0838a22: 上堂。舉香巖曰，去年貧未是貧，今年貧始是貧。去年
0838a23: 貧有卓錐之地，今年貧錐也無，真淨。曰，去年富未是
0838a24: 富，今年富始是富。去年富惟有一領黑黲布衫，今年
0838a25: 富添得一條百衲袈裟。歲朝抖摟呈禪眾，實謂風流
0838a26: 出當家。師曰，香巖貧未是貧，奈何猶有這箇身，真淨。
0838a27: 富未是富，家私未免全拋露。普通這裏不言貧，寧論
0838a28: 富。百年三萬六千朝，隨家豐儉埋頭過。適有箇俊俏
0838a29: 衲僧，出來道，好箇說無字禪底長老。向他道，曾憶王
0838a30: 老師，不打這破鼓。下座。
0838b01: 住白雲禪寺
0838b02: 南巖頂玄二禪德率緇素等請上堂，至座前。師曰，佛
0838b03: 身充滿於法界，普現一切群生前。隨緣赴感靡不周，
0838b04: 而恒處此菩提座。汝等諸人還見佛身麼？設若未見，
0838b05: 楷上座開大方便，令諸人一恁飽足觀光。便陞座拈
0838b06: 香曰，此一瓣香，彌綸六合，充塞四洲。恭為祝延
0838b07: 今上皇帝聖壽無疆。次拈香曰，此一瓣香，根盤實際
0838b08: 理地，葉茂佛事門中。伏為滿朝文武合省宰官。又拈
0838b09: 香曰，此一瓣香，描也描不成，畫也畫不就。惟願護法
0838b10: 大檀，諸山耆宿，今晨請主共證真空，同明般若。復拈
0838b11: 香曰，此一瓣香，常在動用中，動用中收不得。第二回
0838b12: 拈出，耑為供養維揚泰興縣覺華堂上傳曹洞正宗
0838b13: 第三十世竹浪本師和尚用酬法乳。維那白椎畢，乃
0838b14: 揮拂子曰，未陞座前已巳過去，已巳陞座後猶未來，正當
0838b15: 陞座時何必強安排。既不安排，眾中還有向腳跟下
0838b16: 道得一句底麼？設有，出來道看。問，如何是第一玄？師
0838b17: 曰，石女夜半繡鴛鴦。如何是第二玄？師曰，木人日午
0838b18: 歌雪曲。如何是第三玄？師曰，無手人撐沒底船。如何
0838b19: 是第一要？師曰，出則便出，入則便入。如何是第二要？
0838b20: 師曰，語則便語，默則便默。如何是第三要？師曰，喫則
0838b21: 便喫，穿則便穿。僧擬進語，師曰，三玄三要猶閒事，腳
0838b22: 跟下親切道一句來。僧喝，師曰，未有主在。僧又喝，師
0838b23: 打曰，果然。問，經中道，惟此一事實，餘二則非真。且道
0838b24: 是那一事？師曰，白雲也不知。曰，和尚是悟底人，為甚
0838b25: 不知？師曰，莫謗白雲好。僧禮拜，師曰，切忌舉似人。問，
0838b26: 如何是隨波逐浪句？師曰，落花已巳隨流水去。如何是
0838b27: 截斷眾流句？師曰，流水無情戀落花。如何是函蓋乾
0838b28: 坤句？師曰，鼻孔朝天，腳跟點地。曰，三句即一猶難曉，
0838b29: 一句具三請師分。師按拄杖，僧擬議，師便打。問，不是
0838b30: 心，不是佛，不是物，是箇甚麼？師曰，好箇問頭。曰，是心
0838c01: 是佛是物，又作麼生？師曰，莫妄想。乃拈拄杖曰，這箇
0838c02: 是佛，又喚甚麼？作拄杖卓一卓曰，這箇是拄杖，又喚
0838c03: 甚麼？作佛直饒坐斷兩頭，未是衲僧極則事。如何是
0838c04: 衲僧極則事？復卓兩卓曰，莫妄想。舉臨濟大師初住
0838c05: 鎮州，一日謂普化克符二上座曰，我欲於此建立黃
0838c06: 蘗宗旨，汝二人成褫我。師曰，鉤頭著餌，二人珍重下
0838c07: 去。師曰，且道成褫不成褫。三日後普化上來問臨濟
0838c08: 曰，三日前道甚麼？師曰，逆風鼓浪。濟便打。師曰，寰中
0838c09: 天子敕。三日後，克符上來問臨濟曰，三日前為甚打
0838c10: 普化？師曰，順水放舟。濟亦打。師曰，塞外將軍令，今日
0838c11: 新白雲。則不然我欲於此建立覺華宗旨，汝等諸人
0838c12: 若肯成褫我，痛與三十棒。不成褫我，亦痛與三十棒。
0838c13: 為甚如此？只要據虎頭把虎尾，向第一句下明宗旨。
0838c14: 卓拄杖三下，維那結椎。下座。
0838c15: 上堂。師曰，臨濟在黃蘗，三度問佛法的的大意，三度
0838c16: 被打。諸兄弟還會得此意也未？直饒會得，不是伶俐
0838c17: 漢，後見大愚。言下知歸，脅下還拳。且道還悟也未？縱
0838c18: 若悟得，正好喫棒。已巳立百尺竿頭，更進一步。懸崖撒
0838c19: 手，自肯承當。更買草鞋行腳。且道過在甚麼處？有佛
0838c20: 處不得住，無佛處急走過。三家村裏土地，十字街頭
0838c21: 石敢當。在安泰橋上商量了一夜，且道說底是甚麼？
0838c22: 熱大唵唎耶娑訶。卓拄杖。下座。
0838c23: 上堂。問，三世諸佛出興，且道說箇什麼？師曰，東瓜直
0838c24: 儱侗。曰，歷代祖師談玄傳法，又傳箇什麼？師曰，瓠子
0838c25: 曲彎彎。曰，天下善知識，以何為人？師曰，賊把贓來驗。
0838c26: 曰，今日和尚陞座施何法要？師曰，拄杖長七尺。曰，恁
0838c27: 麼則棒頭有眼明如日，要識真金火裏看。師便打，僧
0838c28: 禮拜。問，文殊是七佛之師，為什出女子定不得？師曰，
0838c29: 鋸窮木斷。曰，罔明菩薩為甚出得女子定？師曰，水到
0838c30: 渠成。乃曰，三世諸佛是劫賊，歷代祖師是魔軍。一切
0839a01: 善知識說黃道黑，皆是佛口蛇心，欺天瞞地。天下衲
0839a02: 僧把髻投衙，今日眾中還有超群拔萃大丈夫，向威
0839a03: 音那邊更那邊為宗門出一隻手眼者麼？設或有之，
0839a04: 秖好明窗下安排袖米供養。
0839a05: 上堂。問，一毛頭上現寶王剎，坐微塵裏轉大法輪。今
0839a06: 日和尚高登猊座，請師轉大法輪。師靠拄杖不顧。曰，
0839a07: 昔日維摩默然，文殊讚善。和尚默然，與維摩是同是
0839a08: 別？師亦不顧。曰，與麼則四眾霑恩有分。師亦不顧。又
0839a09: 僧問，師總不顧，僧罔措而退。乃曰，拈椎豎拂，望梅止
0839a10: 渴。談玄說玅，畫餅充饑。一問一荅，擔雪填井。行棒行
0839a11: 喝，無事生事。直饒把斷要津，不通凡聖。若到白雲門
0839a12: 下，一點也用不著。且道白雲有甚麼長處，良久曰，自
0839a13: 有一雙窮相手，不曾容易舞三臺。下座。
0839a14: 上堂。左右顧視，拈拄杖指東邊曰，這邊總是菩薩。指
0839a15: 西邊曰，這邊盡是羅剎。羅剎裏有一菩薩，菩薩裏有
0839a16: 一羅剎。若識得此二人，山僧不敢輕慢汝等，汝等皆
0839a17: 當作佛。便起身。
0839a18: 上堂。師曰，直指人心心是佛，不知此心是何物。內外
0839a19: 中間覓總無，動轉施為明歷歷。心生種種法自生，心
0839a20: 滅種種法自滅。生滅之中覓此心，覓到驢年也未徹。
0839a21: 若道此心有生滅，未免自造無間業。若道此心無生
0839a22: 滅，正是望空去著橛。心生不知何處生，心滅不知何
0839a23: 處滅。截斷生滅兩條心，一顆明珠光皎潔。
0839a24: 上堂。師曰，若論此事，山僧未出方丈時，拄杖子一片
0839a25: 婆心，盡情向諸人道破了也。若然不會，不妨出來與
0839a26: 拄杖子商量看。問，如何是學人本來面目？師曰，耳朵
0839a27: 兩片皮。曰，不會。師曰，是你髑髏上事也不會。問，如何
0839a28: 是萬法歸一？師曰，東山高西嶺低。曰，畢竟一歸何處？
0839a29: 師曰，南山長北山短。磨頭問，如何是本來面目？師曰，
0839a30: 八角磨盤空裏走。曰，恁麼則不下也。師曰，話頭也不
0839b01: 識。曰，百雜碎。師打曰，又道不下。乃曰，三世諸佛出世，
0839b02: 原為此一大事因緣。歷代祖師出世，也為此一大事
0839b03: 因緣。天下善知識出世，也為此一大事因緣。且道喚
0839b04: 甚麼作大事因緣？莫是上堂陞座秉拂小參麼？莫是
0839b05: 拈椎豎拂瞬目揚眉麼？莫是行棒行喝擎拳豎指麼？
0839b06: 莫是拈今頌古荅對吟詩麼？若是門庭施設則不無。
0839b07: 若是入理深談一點也用不著。何也？此事不可以智
0839b08: 知，不可以識識。非玄非玅，非正非偏，非有非無，非一
0839b09: 非多，非長非短，非物非人。不見古人道，恁麼也不得，
0839b10: 不恁麼也不得，恁麼不恁麼總不得。且道如何方是？
