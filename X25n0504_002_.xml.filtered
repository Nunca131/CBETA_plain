0788c04: 
0788c05: 
0788c06: 
0788c08: 
0788c09: 大圓曰。上半部。要人離相見佛。下半部。要人通達
0788c10: 諸法無我。不離相見佛。則不能通達法無我。不通
0788c11: 達一切法無我。亦不能親證離相之佛。覺非曰。
0788c12: 前半卷。純談般若。後半卷。申明法無我。正般若究
0788c13: 竟實際也。無上正覺。乃因緣果滿。全盡本性之稱。
0788c14: 亦即人人自具之種性。般若法。不過即種性中自
0788c15: 具之覺照。反照自有之種性。無別法也。故於種性
0788c16: 上發自心。苗無法心之我也。於種性上得自法性。
0788c17: 無得法授記之我也。於種性上修無作妙行。無莊
0788c18: 嚴之我也。通達無我法。則三際心空。無我心也。法
0789a01: 界通化。無我福也。離色離相。無色相之我也。非說
0789a02: 非得。無說得之我也。淨心行善。無我行也。化無所
0789a03: 化。無我度也。色聲非我。斷滅非我。無斷常之我也。
0789a04: 知法無我。得成於忍。而法身法界悉無有我。一片
0789a05: 空明之性見矣。到此萬法如如。諸妄不降而降。真
0789a06: 心無住而住。自性之金剛般若經。衍說不盡。此後
0789a07: 半卷大旨也。集解。前說人無我。後說法無我。人
0789a08: 無我云者。謂斷見惑。法無我云者。謂斷思惑。須菩
0789a09: 提前所問者。降伏俱生我執之意居多。後所問者。
0789a10: 降伏俱生法執之意居多。我法二執。皆言俱生者。
0789a11: 以與生俱生也。正解。空生再理前問。佛如前答。
0789a12: 而加以實無有法發心一語。見發心尚無法。何況
0789a13: 降心住心豈更有法乎。須菩提求法之心未化。是
0789a14: 我法細執未忘。佛佛直從根源處剪除。說箇實無
0789a15: 有法。我法細執。蕩盡無餘矣。○自此至二十五分。
0789a16: 總名忘法證如。
0789a18: 直下究竟。本無我體。○此分覆理前說。以明無
0789a19: 我。無我即是無四相。但云無我者。四相皆因我
0789a20: 相而生。故無我即無四相也。究竟無我有二義。
0789a21: 一是自然體。一是勉然法。經因自然體。而示人
0789a22: 以勉然法。與中庸明則誠義相似。覺非曰。萬
0789a23: 法皆空。無我發心。無我降住。無我度生授記莊
0789a24: 嚴。若於此通達得去。方見法法無我。而本來清
0789b01: 淨之我見矣。大圓曰。此分分三段看。實無有
0789b02: 法發菩提以上。是言菩薩發心必須離相。推本
0789b03: 於發菩提。本來無法也。自然燈佛所至大身。即
0789b04: 如來之無法得菩提。以明菩薩之無法發菩提
0789b05: 也。菩薩亦如是下。言菩薩度生無我。亦如佛之
0789b06: 得菩提無法。以申明實無眾生得滅度之意。惟
0789b07: 發菩提無法。所以度眾生無我。是一串事。
0789b09: 羅三藐三菩提心。云何應住。云何作即是解降伏其心。
0789b10: 盛釋。此尊者再行啟請。問辭雖同。意義實別。云何
0789b11: 以應住為降伏也。故下卷廣答降心。正見應住即
0789b12: 是降心之故。大圓曰。空生聞說經名。應離一切
0789b13: 相。則人法皆空。已巳是了然。至此重復起疑。疑既已巳
0789b14: 離相。心如何發。若欲并此所發之菩提而亦離之。
0789b15: 則此心全無著落。菩薩行六度時。安住何處。并能
0789b16: 發之法而亦離之。則菩提全無把柄。行菩薩行時。
0789b17: 有許多難調伏處。此心又如何降伏。所以復申前
0789b18: 問也。如如居士曰。與初問語同意異。意謂發菩
0789b19: 提心者。無取。無住。無得。離一切相。至於不可思議。
0789b20: 一心不可得矣。誰為住。誰為降伏乎。其法安在。
0789b21: 此於無法中強求法也。是另起疑端。不是重申前
0789b22: 請。其初問時。止現發心。未識住降。故示以修行方
0789b23: 便。再問時。慮著住降之相。轉揜能發之心。故并為
0789b24: 掃除一切。前答是酬其所問。此答是遮其所問也。
0789c02: 菩提心者。當生如是心。
0789c03: 此句口氣不住。直貫下三句。此善男子等。應主菩
0789c04: 薩地中人說。如如曰。前曰生清淨心。生無所住
0789c05: 心。足顯心之妙境矣。但恐著一清淨相。即是不淨。
0789c06: 著一無所住相。即為有住。故兩泯之而曰生如是
0789c07: 心。不異名如。無非曰是。如於實相之是也。言發阿
0789c08: 耨多羅三藐三菩提心者。不必求如何住。如何降
0789c09: 伏也。當生如是心而已巳。
0789c11: 滅度一切眾生。乃佛所應為者。
0789c12: 滅度一切眾生已巳。而無有一眾生實滅度者此言人無我之義。
0789c13: 以上三句俱指如是心說。佛言我於眾生。亦惟令
0789c14: 生類自度。無能度之法。亦無所度之生。此乃清淨
0789c15: 本然之實境實心。不著分毫相想。故曰實無滅度。
0789c16: 如如曰。前云我皆令滅度。顯其力。此云我應滅
0789c17: 度。指其願。前云滅度無量無邊眾生。其量廣。此云
0789c18: 滅度眾生已巳。其功神。前云實無眾生滅度。統示平
0790a01: 等。此云無一眾生滅度。細表渾忘。總是一義。
0790a02: 何以故。須菩提。若菩薩有我相人相眾生相壽者相。
0790a03: 即非菩薩。
0790a04: 盛釋。若有我度眾生之念。便是我相。有眾生為我
0790a05: 所度之念。便是人相。人我相乘。便是眾生相。常存
0790a06: 此念以求涅槃。便是壽者相。必令四相細執。徹底
0790a07: 掃盡。方是真能降心者。前約所度之境。此約能度
0790a08: 之心。心境俱捐。法將安立。下故云實無有法。大
0790a09: 圓曰。前是破情顯智。所破之情。即我人等四相粗
0790a10: 執。乃是破未悟般若之菩薩。此下是忘情顯理。破
0790a11: 我人等四相細執。乃是破已巳悟般若之菩薩。如
0790a12: 如曰。此四相。與上文異。上文四相。是法相。此四相。
0790a13: 是非法相。上文我相是滅度之相。此我相。是無滅
0790a14: 度之相。
0790a16: 提心者此言法無我之義。
0790a17: 如如曰。菩薩心匪他。即眾生本來清淨覺地也。覺
0790a18: 性常生。常生。故當念可發。如有法。則非清淨。何以
0790a19: 發清淨之心。空生置發心而問住降。世尊置住
0790a20: 降而明發心。非止明因。即於因中明果也。因地不
0790a21: 明。萬行俱錯。知菩提心之無法而發。即知菩提之
0790a22: 無法而得。一部金剛經。攝在生如是心四字。悟得
0790a23: 生字。即可以證無生。大圓曰。經中標出一我字
0790a24: 為首。但云我應滅度一切眾生更不言布施。是知
0790b01: 功行已巳圓。惟有生佛之見未泯耳。即四相細執之
0790b02: 謂也。我應滅度實無等者。順顯無所度之境。若有
0790b03: 我人等相即非菩薩者。反顯無能度之人。實無有
0790b04: 法發心者。總顯無能所之法。此正不住之住。無降
0790b05: 之降。無我之我。菩薩所當生之心也。若外見所度。
0790b06: 內有能度。能所宛然。則乖於不住之道。菩薩所不
0790b07: 當生之心也。何於平等無住。了無一法可得之中。
0790b08: 而自生障礙乎。下文反覆叮嚀。只講明無有法三
0790b09: 字。○此分重此一句。若有法發心者。便是我見。
0790b11: 羅三藐三菩提不。
0790b12: 此佛以己巳所證之菩提果。證彼菩薩所發之菩提
0790b13: 心。故舉然燈佛所以問之。以明法無有法也。
0790b14: ○不也世尊。如我解佛所說義。佛於然燈佛所。無有
0790b15: 法得阿耨多羅三藐三菩提。
0790b16: 佛所說義。即上所云實無有法發菩提心也。初既
0790b17: 無法發心。後豈有法得果。故直見為實無所得。正
0790b18: 悟如來之得法。得之於心。非授之於師。
0790b19: ○佛言如是如是。須菩提。實無有法。如來得阿耨多
0790b20: 羅三藐三菩提。
0790b21: 其言深契佛心。故稱如是如是。全性起修。無法而
0790b22: 發。則豈有法而得。無所無能。自顯正覺耳。
0790b23: 須菩提。若有法如來得阿耨多羅三藐三菩提者。然
0790b24: 燈佛即不與我授記。汝於來世當得作佛。號釋迦牟
0790c01: 尼。
0790c02: 佛言若有可得。則內有能得之心。外有所得之境。
0790c03: 心境未泯。則是有法。便與寂滅無相菩提。極相違
0790c04: 逆。然燈烏得與我授記乎。經貫云。佛恐人認法
0790c05: 作佛。認然燈佛是佛。認如來是佛而不認自性作
0790c06: 佛。故問以發之。若必待有法而後得菩提。則本性
0790c07: 不是佛了。
0790c09: 與我授記。作是言。汝於來世當得作佛。號釋迦牟尼。
0790c10: 惟其無得。則所證妙果。乃性地本具法門。故得授
0790c11: 記。來世當成佛也。人疑無法不得菩提。豈知佛正
0790c12: 以無法而得乎。下即徵其所以無法而得之故。
0790c13: 正義。梵語釋迦。此云能仁。謂心性純全。含容一切
0790c14: 也。牟尼。此云寂默。謂心體本寂。動靜不遷也。寂默
0790c15: 為體。即是如。能仁為用。即是來。先釋迦而後牟尼
0790c16: 者。攝用以歸體也。先如而後來者。從體以起用也。
0790c17: 總是一箇真性。加號則為釋迦牟尼。通稱則為如
0790c18: 來又為佛。如如曰。佛者。自覺。覺他。覺滿也。爾時
0791a01: 於一切法。一切種相。自為開覺。亦開覺有情。已巳不
0791a02: 住涅槃。不住生死。其所修行。無非能仁寂默之事。
0791a03: 但行滿果圓。現千百億化身。待於來世耳。要此無
0791a04: 上妙明號。釋迦牟尼時不增。在然燈佛所時不減。
0791a05: 若誤以今世來世。分修行漸次。謂如來作佛。尚且
0791a06: 姑待。是進修可以不勇猛也。何以訓眾生哉。故竟
0791a07: 菩提之妙果。迦文作佛。亦待來生。證菩提之實相。
0791a08: 眾生成佛。即在立地一反釋。一順明。詳顯決定義
0791a09: 也。
0791a11: 如來得菩提。所以實無有法者何故。蓋如來之所
0791a12: 以為如來者。即諸法如其本性之義。法外無別有
0791a13: 如。如外無別有法。法即是佛。佛即是法也。盛釋
0791a14: 云。真性是我之本體。法皆自外所設。惟知真如為
0791a15: 法體。則知法不從外得矣。如如曰。上文空生直
0791a16: 證無法。世尊反覆言無法。兩心業已巳相印。恐眾生
0791a17: 認無有法為斷無。茲復闡明其故。而指出如來之
0791a18: 體。言如來者。即諸法真如之義也。性無改異曰如。
0791a19: 諸法者。一切世間出世間法也。諸法如義。即是生
0791a20: 如是心。心有改異即不生。真如不變即為生。真如
0791a21: 能生諸法。亦資諸法以生。所謂如土長苗也。憨
0791a22: 山曰。空生不達法身真體。不屬因果。執定如來是
0791a23: 有修有得。佛乃直示之曰。何故言無所得耶。以如
0791a24: 來者。非色相之稱。即諸法如義耳。
0791b02: 諸法如義者。實無有法也。若言如來有得。豈如來
0791b03: 之義乎。此借人言以決定也。
0791b04: 須菩提實無有法佛得阿耨多羅三藐三菩提。以上斷無佛疑竟次斷無法疑須菩
0791b05: 提。如來所得阿耨多羅三藐三菩提。於是中無實無
0791b06: 。是故如來說一切法。皆是佛法。須菩提。所言一切
0791b07: 法者。即非一切法。是故名一切法。
0791b08: 盛釋。是中。即清淨法心。心本真空。洞無一物。菩提
0791b09: 了無色相。故云無實。色相空處。即真性實處。便是
0791b10: 菩提。故云無。既云無實無。則諸法皆是菩提。
0791b11: 故云一切法皆佛法。不可於諸法之外另菩提
0791b12: 也。然一切法非真實。人特假此修行。故云法即非
0791b13: 法。不可於諸法之內執有菩提也。履昌曰。上言
0791b14: 無法。非頑空斷滅也。真如湛寂。不立一法。萬法皆
0791b15: 如。不捨一法。說一切法非一切法者。是中無實故。
0791b16: 說一切法皆是佛法者。是中無故。如如曰。上
0791b17: 文言生如是心。未指明如是者何在。特為拈出是
0791b18: 中二字。是即如是之是。中者。中道也。凡有實則有
0791b19: 。有則有實。以對待而成遮。實還成。還成
0791b20: 實。以情執而成滯。惟中。則離相絕待。有無雙遣。故
0791b21: 無窒礙之實有。亦無枯寂之無也。上文無實無
0791b22: 以法言。此無實無以心言。法由菩提心出也。
0791b23: 無者。以方便為菩提。故如來說一切法皆是佛
0791b24: 法。此為假諦。無實者。以真性為菩提。故所言一切
0791c01: 法即非一切法。此為空諦。無實即無者。以實智
0791c02: 為菩提。故名一切法。此為中諦。兩是故。緊承中字
0791c03: 說。前云諸佛法。此曰一切法。更兼五乘諸法言。佛。
0791c04: 菩薩。聲聞。緣覺。人。天。諸法。皆是佛法。聖凡平等。權
0791c05: 實會歸也。前云佛法即非佛法。此曰一切法即非
0791c06: 一切法。言不止佛法非法。凡法皆從因緣和合而
0791c07: 生無作無受也。故名一切法者。非法非非法。即法
0791c08: 即非法。總一菩提法界。所謂諸法如義也。合前
0791c09: 後而論。初言於法應無所住。依此為修。足成第一
0791c10: 希有法矣。恐人逐幻迷真。故以不應取法。不應取
0791c11: 非法。兩破其執。俱無所取。恐人見為無定。故以於
0791c12: 法無得。及實無有法。直指其微。然止言無法。恐卓
0791c13: 立靡從。故以如來所得法。及諸法如義。標趨造之
0791c14: 的。止言如來法。恐唱高聽絕。故以一切法皆是佛
0791c15: 法。非一切法名一切法。廣利益之路。說法至此。如
0791c16: 摩尼珠。隨方現色。如家常飯。隨分可矣。○自然
0791c17: 燈佛至此。言如來因地。空無所有也。
0792a01: 語未畢。正義曰。大身非真實。譬法非真實。人身
0792a02: 長大。爭奈有生有滅。豈得為真實大。此承上設譬
0792a03: 以起下文。剩閒曰。譬如人身長大。明明以色身
0792a04: 喻法身也。此節意。是以色身之不實。喻諸法之本。
0792a05: 無雖說大。意不在大。語似須彌山王節。而意實不
0792a06: 同前以。報身明法身。借喻於山王。故下論大不大。
0792a07: 掃中有推原意。此以色身喻法身。明說出人字。
0792a08: 下但論實不實。以顯法身無相。止有掃意。無推
0792a09: 原意。大圓曰。此言真佛真法之體性。以顯無佛
0792a10: 無法之妙理。特語尚未畢耳。
0792a12: 名大身。
0792a13: 圓旨云。諸法遍周沙界。豈不同大報身。然非法名
0792a14: 法。猶之非身名大身耳。空生不待佛竟其說而直
0792a15: 言之。剩閒曰。非身名大身。只就人身一直說下。
0792a16: 不必串入法身。而明法身之意。自在言下。正義
0792a17: 云。知大身非身。則知諸法非法。如如曰。前云佛
0792a18: 說非身。是無身相。此云非大身。是無大身相。喻同
0792a19: 意異。此大身宜就一切法上體貼。方不泛言。一切
0792a20: 法皆是佛法。則一切世界皆是佛身。一切法非一
0792a21: 切法。則法界之大身。即非大身也。非大身者。一切
0792a22: 佛世界。猶如空花也。然空即不動之體。是故
0792a23: 名大身。經中兩言大身。一以讚歎無得。一以讚歎
0792a24: 所得。無得與得。是經中兩眼目。故下文善現以得
0792b01: 為無得。闡其合義。○此言如來果地空無所有也。
0792b03: 生。即不名菩薩。
0792b04: 言菩薩度。眾生無我。亦如佛之得菩提無法。亦如
0792b05: 是。承上意言之。作是言。即指滅度眾生說。大圓
0792b06: 曰。證果既無。修因豈容獨有。菩薩之發菩提。亦當
0792b07: 如是不生法相。若自念我當滅度。則認度眾生有
0792b08: 法。即認得菩提亦有法。而不得名為菩薩矣。正
0792b09: 義云。菩薩之名為覺眾生。其不實亦如是也。蓋真
0792b10: 性本無眾生。只因業緣現相。○若作是言三句。先
0792b11: 反言以明之。何以故四句。方正釋其義。下莊嚴佛
0792b12: 土例此。
0792b14: 佛又徵何故不名菩薩。正以菩薩以清淨得名。實
0792b15: 無有法可容人取證。而以之度人也。集解。內智
0792b16: 空寂。諸法不生。是名菩薩。正義云。菩薩正賴佛
0792b17: 法修行度眾。而言實無有法者。謂真性中不見有
0792b18: 此法耳。既無有法。尚有何說。佛所說者。惟說無四
0792b19: 相。以明真空無相耳。
0792b20: 是故佛說一切法無我無人無眾生無壽者。
0792b21: 又釋上實無有法之義。佛所說一切法。不過隨機
0792b22: 順應。開導眾生。以悟本性。我人眾生壽者。本無有
0792b23: 也。一切法本無四相。何得著一眾生相。而說我當
0792b24: 度生乎。○如如曰。如來無有法而得菩提。惟其為
0792c01: 諸法如義也。佛如是。菩薩亦如是。一如無二如矣。
0792c02: 此如是字。與生如是心相應。兩如字。當作如來如
0792c03: 字看。下文言如如。亦言如於真如也。經中或言如
0792c04: 來。或言菩薩。互見錯出。其中各有主客。言說法。則
0792c05: 如來為主。廣說演說之人為客。以廣說演說。皆本
0792c06: 於如來之護念付囑也。言修行。則菩薩為主。如來
0792c07: 為客。以此經專問菩薩發心。而以如來作準繩也。
0792c08: 前云生如是心。是無法相。乃以有我相非菩薩釋
0792c09: 其故。此云若作是言我當滅度。是有我相。乃以實
0792c10: 無有法名菩薩。釋其故。蓋我執即法執。法執即我
0792c11: 執。故曰若心取法取非法。即著我人眾生壽者。菩
0792c12: 薩實無有法。即是實無有我。猶生信之眾生。無我
0792c13: 相。即無法相。無非法相也。我當滅度眾生。與前我
0792c14: 應滅度一切眾生之言無異。然作是言。則非生如
0792c15: 是心。故不名菩薩。
0792c17: 不特法無相見也。夫上求佛果。下化眾生。皆菩薩
0792c18: 事。既求佛果。則當莊嚴佛土矣。然嚴土亦非實法。
0793a01: 若菩薩自言。我當以七寶五采釆莊嚴佛土。是著有
0793a02: 相。即不名菩薩。按正義。此佛土。謂佛剎土。下如
0793a03: 來說莊嚴佛土。乃謂佛之心土。第十分言菩薩莊
0793a04: 嚴佛土者。蓋見世人專務外飾莊嚴。所以辨論菩
0793a05: 薩不在是。此節言菩薩不以莊嚴佛土。自見其能。
0793a06: 所以只示無相之莊嚴也。
0793a08: 云何不名菩薩。如來所說莊嚴佛土。不是世諦取
0793a09: 相莊嚴。乃心佛土也。心土無相。本來清淨。云何莊
0793a10: 嚴。六塵不染。定慧常存。非莊嚴中。有妙莊嚴焉。是
0793a11: 則名為莊嚴也。如如曰。此又以非莊嚴明其無
0793a12: 度生之相也。莊嚴佛土者。以一切法利益眾生。悲
0793a13: 智互運。福慧兼顯。成就受用之淨土也。非莊嚴佛
0793a14: 土者。修一切法而無一切法之相。利益一切眾生
0793a15: 而無一切眾生之相也。前叩以菩薩莊嚴。此直
0793a16: 云我當莊嚴。不名菩薩。前以無為法。為莊嚴。此以
0793a17: 一切法。為莊嚴。前以非莊嚴證其無得。此以非莊
0793a18: 嚴明其無我。語同意異。盛釋云。嚴土。所以濟物
0793a19: 也。以俗諦言。明法身教。調伏眾生。當莊嚴佛土。以
0793a20: 真諦言。佛土本空。全修在性。故云即非。以中諦言。
0793a21: 性修不二。故曰是名。不見能嚴之人。不見所嚴之
0793a22: 土。即莊嚴心土。亦內不見我。外不見法。方是無法
0793a23: 可得也。合而言之。有生可度。有土可嚴。皆是有我。
0793a24: 度即無度。嚴即非嚴。皆由無我。故以通達無我法
0793b01: 結之。○此言菩薩度生空無所有也。
0793b03: 起度生心。著莊嚴相。不得名菩薩。畢竟如何可名。
0793b04: 能通達無我法者是也。此總結上實無有法之義。
0793b05: 發心。得果。授記。皆無法。至度生。嚴土。皆無法。此般
0793b06: 若空四相之無我法也。通達此法者。清淨本然。無
0793b07: 人我。無法我。於無實無中安住。其行深般若如
0793b08: 是。得名菩薩。信不誣矣。菩薩尚不可執有我法。況
0793b09: 如來豈有法得菩提乎。而無法發菩提心。益了然
0793b10: 矣。如如曰。通達之義。全在明一切法。蓋一切法
0793b11: 者無有我。能以此法通達彼法。一一無礙。既蕩凡
0793b12: 夫之妄計。復鎔二乘之偏空。可以荷擔如來。利益
0793b13: 眾生矣。法無我。即是無有法。通達無礙。乃是能生
0793b14: 之心。不為法縛。大圓曰。以法體本具而言。則曰
0793b15: 法無我。以菩薩智證而言。則曰無我法。聲聞。緣覺。
0793b16: 但知無我。而不能通之一切法。止可自度。不能度
0793b17: 人。名字菩薩。向一切法上修為。而不能知法法原
0793b18: 來無我。則法相猶存。終歸權乘。若菩薩於法法頭
0793b19: 邊。洞徹無我根源見之六度萬行。能所不立。名為
0793b20: 通達無我法。終日嚴土而未嘗莊嚴。終日度生而
0793b21: 本來無度。無煩惱障。而亦無所知障。人執空而法
0793b22: 執亦空。則如來自當授記成佛。而說名真是菩薩
0793b23: 矣。
0793c01: 始發度生之心。種種著相。依五蘊以修行。執六塵
0793c02: 以布施。所求菩提。有色身可見。有佛土可嚴。故佛
0793c03: 重重破之。至一切色相皆離。方契般若實際。此前
0793c04: 半卷意也。至此再問住降。為已巳悟般若之菩薩言
0793c05: 也。能證之智未忘。生佛之見未泯。仍存微細二執。
0793c06: 則隱然尚有一法我在。故說實無有法。即實無有
0793c07: 我。如來無法可得。菩薩亦無法可得。故以非度為
0793c08: 度。非嚴為嚴也。宗通云。度眾生是大悲。嚴佛土
0793c09: 是大智。皆菩薩分內事。然一有作念。便非菩薩。通
0793c10: 達無我法者。不但離於人我。抑且離於法我。不但
0793c11: 智能信此無我之法。且無能智之人。故終日度生。
0793c12: 未嘗度生。終日莊嚴。未嘗莊嚴。是真無相。是真無
0793c13: 住也。曹溪云。此段經文。自再行起請。至通達無
0793c14: 我。皆一串說下。天親分作四疑。一無相。一無因。一
0793c15: 無佛法。一無菩薩法。總歸無我。是究竟了義。其初
0793c16: 正答住降。尚在破情顯智。所破者四相粗執。所顯
0793c17: 者菩提正智也。至此再答住降。在破情忘智。所破
0793c18: 者四相細執。所忘者發菩提心也。菩提且無。何有
0794a01: 四相。智且不立。情從何生。故發菩提心。前說也。無
0794a02: 發菩提心。後說也。心無其心。則無降可降。謂之真
0794a03: 降。無住可住。謂之真住矣。如如居士曰。自發阿
0794a04: 耨多羅句至此。皆遮其應住降伏之問也。言發心
0794a05: 者。不必問其如何住。如何降伏。還當問其如何發
0794a06: 也。發心之初。無復我相。則寧有法相。無法而發。則
0794a07: 寧有法而得。故即生所發之心可矣。奚必復求如
0794a08: 何住。如何降伏乎。
0794a09: 釋旨。義略云。此下分作四章。是如來第一義諦
0794a10: 正答降伏。而住修在其中。大品云。諸法無所有。
0794a11: 如是有。此十七分中開合兩章。即是無所有也。後
0794a12: 見智。三業。度生。來去。四章。即是如是有也。
0794a13: ○一體同觀分第十八
0794a15: 雖分五。照共一心。所謂萬法歸一。更無異觀。○
0794a16: 自此至二十一分。正明一切法無我。此分以本
0794a17: 來心明無我也。覺非曰。十六分前。說解行發
0794a18: 心。是從根本說到差別。十七分後。說證發心。皆
0794a19: 從差別攝歸根本。此分是顯佛具差別智。而末
0794a20: 仍攝歸根本。直至後菩提無得。俱同此意。○清
0794a21: 淨妙心。各各具足。眾生將此三際心。障本心。
0794a22: 不能具眼。如來具足五眼。照妄心非心。清淨
0794a23: 心湛然獨露。
0794b01: 有肉眼。○須菩提於意云何。如來有天眼不。○如是。
0794b02: 世尊。如來有天眼。○須菩提於意云何。如來有慧眼
0794b03: 不。○如是。世尊。如來有慧眼。○須菩提於意云何。如
0794b04: 來有法眼不。○如是。世尊。如來有法眼。○須菩提於
0794b05: 意云何。如來有佛眼不。○如是。世尊。如來有佛眼。
0794b06: 盛釋云。上文言不見諸法。方名菩薩。然不見之中。
0794b07: 自有真見。故以佛之五眼證之。五眼具足於一心。
0794b08: 其體本一。其用有五。而不住於一。不住於五。惟佛
0794b09: 有之。大圓曰。佛問五眼。皆答以有。蓋知真空之
0794b10: 中。自起實見。無纖毫之翳也。陳雄曰。華嚴經云。
0794b11: 肉眼。見一切色故。天眼。見一切眾生心故。慧眼。見
0794b12: 一切眾生諸根境界故。法眼。見一切法如實相故。
0794b13: 佛眼。見如來十力故。大般若經所謂清淨五眼是
0794b14: 也。顏丙曰。幻臭觀見為肉眼。普照大千為天眼。
0794b15: 智燭常明為慧眼。了諸法空為法眼。本性常覺為
0794b16: 佛眼。此惟從如來本體自性言也。按。肉眼見近不
0794b17: 見遠。見障內不見障外。天眼能見障外。慧眼以根
0794b18: 本智。照真諦理。得真空慧。法眼以差別智。達俗諦
0794b19: 理。明一切法。佛眼。佛者覺義。細惑永盡。圓明照。
0794b21: 眼以矚照為義。五眼。非實有五眼也。約所見以為
0794b22: 眼耳。以形論。則為眼目。以理論。則為心竅。如如
0794b23: 曰。通達一切者。菩薩之修。森羅萬象者。如來之藏。
0794b24: 一切法皆是佛法。則人乘。天乘。聲聞緣覺乘。菩薩
0794c01: 乘。無不攝於佛乘也。法身一切處。眼特其具足
0794c02: 中之一耳。智慧之體。能見空見色。能見非空非色。
0794c03: 能見即空即色。以其照一切法界。取喻為眼。即
0794c04: 所謂般若是也。有此大光明之體。始成其為如來
0794c05: 身。故道眼足該法身。猶般若足該六度。上文言即
0794c06: 見如來。言見種種色。言如來悉知悉見。皆不以眼
0794c07: 根為見者也。蓋聽者之機。貴於能聞。故利根人以
0794c08: 耳入。設化者之宗。主於能見。故圓教以眼施。但眾
0794c09: 生。因空有二執。自生幻翳。不能以此眼照於彼眼。
0794c10: 遂不能以此乘達於彼乘。雖認我法極明。終是無
0794c11: 慧目也。故世尊以無礙之五眼示之。
0794c13: 如是。世尊。如來說是沙。○須菩提於意云何。如一恒
0794c14: 河中所有沙。有如是沙等恒河。是諸恒河所有沙數。
0794c15: 佛世界如是寧為多不。○甚多世尊。
0794c16: 前說恒河。以喻布施。此說恒河。以喻世界。取意各
0794c17: 別。佛世界者。凡有一世界。必有佛以教化之。故皆
0794c18: 謂之佛世界。世界如此多矣。眾生在世界中者。其
0795a01: 多益甚。故先以許多世界為問。如是者。應承之辭。
0795a02: ○佛告須菩提。爾所國土中。所有眾生若干種心。如
0795a03: 來悉知。
0795a04: 此喻有五層。一舉恒河以數沙。再舉一沙一河以
0795a05: 數河。三約諸沙以數界。四約界中所有眾生。五約
0795a06: 眾生所有心。生滅萬狀。猶如是沙之多。如如曰。
0795a07: 眾生心者。顛倒心也。若干種者。不可縷舉之意。攝
0795a08: 下過去現在未來三者而言。如來明行滿足。故能
0795a09: 知他。知不是空空觀察。由同體關切。故以慈悲運
0795a10: 為實智。而兼行度厄之事也。
0795a12: 如來所說眾生諸心。總從六塵影現。皆識神顛倒
0795a13: 之妄心。非真實常住之本心。是名為心耳。顏
0795a14: 柄曰。如來說諸心。實無心可得。故曰非心但強名
0795a15: 曰心。按是名為心句。諸本皆作指點真心解。正
0795a16: 義謂其語意雖似深妙。與上下文勢欠合。皆為非
0795a17: 心。是名為心二句。只宜一直說下。不點破真心。下
0795a18: 節三心不可得。正申明此二語。如何是真心。亦不
0795a19: 曾說破。
0795a21: 所以言諸心非心者何故。
0795a22: 須菩提。過去心不可得。現在心不可得。未來心不可
0795a23: 得。
0795a24: 如如曰。事過去而有所係戀。為過去心。事現在而
0795b01: 有所執著。為現在心。事未來而有所逆億。為未來
0795b02: 心。眾生憧憧往來。惟此三者。流浪生死如來以不
0795b03: 可得三字點破迷。慾薪積厝。頓入清涼。惑業久
0795b04: 躔。立成解脫矣。可得者為菩提心。不可得則為非
0795b05: 心。漚滅則海澄。惑消則智顯。心不可得。去其非心
0795b06: 則油然生矣。此為生心者。標方便法也。如解云。
0795b07: 不可得者。言本來無有。從何而得。識得這心之不
0795b08: 可得。便是無我。不獨妄心無我。真心亦無我。惟無
0795b09: 我。故無人無眾生無壽者。能於此參詳。不但勘破
0795b10: 眾生。亦且勘破諸佛菩薩也。劉道開曰。上言無
0795b11: 法。此言無心。心法俱空。不真何待。三際不可得。真
0795b12: 心之體。本如是也。履昌曰。此三不可得。如來為
0795b13: 一切眾生下一貼清涼散。欲其自得之也。經貫
0795b14: 云。過去已巳滅。現在本空。未來未有。眾生戀其往。計
0795b15: 其在。想其來。紛紛有此三心。三心豈可得而住。若
0795b16: 能清淨。豈有三心。無三心。而一念不生。全體自現。
0795b17: 則眾生之不終於眾生也可知矣。
0795b18: △直解。若干種心。皆差別心也。著一切六塵之相。
0795b19: 躁擾不寧。自起生滅。總為妄心。人當自知而不能
0795b20: 知。如來悉知。總以過去現在未來之為害耳。若悟
0795b21: 真一之性。何來有此三心。故云不可得。惟從此不
0795b22: 可得處。全體真心。則三觀皆圓。三智自顯矣。憨
0795b23: 山云。此示心佛眾生。三無差別也。佛所具五眼非
0795b24: 眼。但約見眾生心為眼耳。眾生者。皆佛自心之眾
0795c01: 生。眾生心本自如如。皆無生滅與如來心寂滅平
0795c02: 等。絕無生死去來之相。非心原不是他本性。故三
0795c03: 際求心。了不可得。蓮師云。如來說三箇不可得
0795c04: 不是婉轉商量。直是斬釘截鐵語。所以破眾生之
0795c05: 非心者。亦甚決矣。
0795c07: 佛身充法界。通達化無邊。言法身充滿法界。則
0795c08: 變通莫測。神化無方。其福德之多。無有窮盡矣。
0795c09: ○此明福德無我也。○生心布施是因。福德是
0795c10: 果。眾生心皆是顛倒識。若以福德為有實。則妄
0795c11: 識住相。取著能所。即成顛倒心。故以福德無破
0795c12: 之。上文只說諸法無性。諸心不實。若不知有
0795c13: 緣生的道理。則上等人便落二乘偏空。下根人
0795c14: 便撥無因果。點出因緣二字。方知菩薩有稱性
0795c15: 因心。隨緣功德。即伏後二十七分不入斷滅案。
0795c16: 須菩提於意云何。若有人滿三千大千世界七寶。以
0795c17: 用布施。是人以是因緣得福多不。
0796a01: 功。緣之以得福德也。三心既不可得。則三世中之
0796a02: 法。法中所行之布施。何一有實體乎。故以是為問。
0796a03: 盛釋。此云因緣得福。以離相布施言。與前文福
0796a04: 德異。正義。此與依法分數句。似同實異。依法分
0796a05: 明。福德性為諸法之所自出。此則申明因緣所得。
0796a06: 住相有為之福德非真實。若離相無為福德。充滿
0796a07: 法界。流通化度。乃如來不住相布施然也。如解。
0796a08: 前五番較量。俱言受持廣說。此以因緣空施相。即
0796a09: 是受持廣說之實踐處。
0796a11: 果從因生。因從緣就。此人以是布施因緣。得福豈
0796a12: 不甚多。長水云。如來以因緣問。空生以因緣答。
0796a13: 因緣無性。福亦無性也。
0796a15: 以福德無故謂福德無住不見為實也。如來說得福德多順釋。
0796a16: 世尊復申釋之。若以妄識為本。取福德為實有。即
0796a17: 是顛倒有漏之福。不足為多。惟以佛智為本。則不
0796a18: 見福德為有。在如來無能施之心。在法界無可施
0796a19: 之。無住之福。無得之得。同於空。無有邊際。所
0796a20: 以說為多耳。惟福德無。故福德多。則福德仍歸無
0796a21: 有。福德豈有礙於菩提哉。如如曰。此不是無福
0796a22: 德。乃是福德無。無福德。則為斷滅。福德無。則福慧
0796a23: 莊嚴。仍是湛然清淨。即所謂福德性也。性不實則
0796a24: 為妄。福德有實則成我相。既有真體。自無妄用
0796b01: 耳。或問。前云非福德性。故如來說福德多。則以多
0796b02: 為嫌。此云以福德無故。如來說得福德多。又以多
0796b03: 為勝。義何以異。曰有為之福。多則轉障性真。無漏
0796b04: 之福。多則益顯不可思議也。又曰無上正道不以
0796b05: 自住涅槃為福。而以法身遍滿為福。
0796b06: △盛釋。此為無住降心第一番較量。於前四處較
0796b07: 量中。推出福德無住。發明降心之義。前文皆與經
0796b08: 勝較量。此但就福性較量有相無相。與前福德性
0796b09: 之說。遙相照應。前所云福。是持誦功德。此所云福。
0796b10: 是修證極果。前所云多。是較量勝劣。此所云多。是
0796b11: 究竟圓滿。須分別觀之。○如如曰。自如來有肉眼
0796b12: 句至此。以因緣明無相之殊勝也。眾生成機。感佛
0796b13: 為因。如來起應度生為緣。今如來以五眼說法。是
0796b15: 如來以清淨心。知眾生若干種心。是照空緣影也。
0796b16: 三世惑業。展轉感果名因。互相繇藉為緣。今過去
0796b17: 現在未來皆不可得。是觀破十二因緣也。內有信
0796b18: 心為因。福田財物為緣。今以滿世界七寶因緣布
0796b19: 施。是三輪因緣體空也。因緣不同。而同歸於不實。
0796b20: 其於因緣。既無能所之相。則於福德自無冀望之
0796b21: 心。無作福田。不可思量。無相之殊勝顯然矣。
0796b23: 色者。顏色。相者。形體。離者。不著。言求見如來者。
0796b24: 離諸色相也。○此分是明相好無我。掃盡色相
0796c01: 之根。前半部。為信成就發心人說。法應二身。要
0796c02: 分開不分開。不得見諸相非相。下半部。為證發
0796c03: 心的人說。法應要渾合。不渾合。則不能通達一
0796c04: 切法無我。所以問意與答意。較前不同。說可以
0796c05: 相見固不是。說不可相見亦不是。故說不應以
0796c06: 與不可以有別。謂單以身相見則不是。以身相
0796c07: 即非身相見便是了。如上文福德無。故福德多。
0796c08: 下文無說說。一例看。方得語氣。
0796c10: 也。世尊。如來不應以具足色身見。何以故。如來說具
0796c11: 足色身。即非具足色身。是名具足色身。○須菩提於
0796c12: 意云何。如來可以具足諸相見不。○不也。世尊。如來
0796c13: 不應以具足諸相見。何以故。如來說諸相具足。即非
0796c14: 具足。是名諸相具足。
0796c15: 前云可以見如來。五分是指諸人。欲以色身見如來
0796c16: 也。今云如來可以見。是謂如來。有色相可令人見
0796c17: 也。具足色身。即八十種隨形好。謂隨其身形。一一
0796c18: 皆好也。乃佛法之見於身者。此小相也空生悟色身原
0797a01: 從清淨法身中顯出。是無色之色。豈可認為實色
0797a02: 耶。具足諸相。即三十二相。乃佛法之見於相者。此大
0797a03: 相也空生悟相好原從真如實相中流露。如本無相。
0797a04: 豈可認為生住異滅之相耶。然妙相之具足。即妙
0797a05: 心之具足。良由全法身無為之體。起應身相好之
0797a06: 用。相好二種。亦非不佛。無相而相。相而無相。即非
0797a07: 具足。明真身也。是名具足。明應身也。○剩閒曰。佛
0797a08: 既證清淨法身。亦感圓滿報身。如華嚴曰。清淨妙
0797a09: 色身。神力故顯現。色身既從法身顯現。則色身何
0797a10: 嘗不是法身。但色身是神力顯現。則未顯現時。止
0797a11: 有法身。無有色身。法身本是離色離相者也。
0797a12: △此舉佛之報身無我。示降心無住之義。前云不
0797a13: 可相見。是言色相非相。相非是佛。此云不可相見。
0797a14: 是言無相即相。相非不佛。法身雖非色身。而色身
0797a15: 何嘗不是法身。執色身以為法身固不可。離色身
0797a16: 以求法身。亦不可。故如來無色。無無色。不可以色
0797a17: 見。如來無相。無無相。不可以相見。此破執報身色
0797a19: 總是一意。芥疏云。即非者。不執有是名者。不執
0797a20: 無。即非者。不落常見。是名者。不落斷見。即非者。不
0797a21: 即乎此。是名者。不離乎此。單言即非。則是隨舉隨
0797a22: 掃之詞。不舉。則無以明其理。不掃。則恐人泥其說。
0797a23: 如如曰。上文舉三十二相。示奉持者之無相。故
0797a24: 云不可以三十二相見如來。此舉具足色身。具足
0797b01: 諸相。標設教者之離相。故云如來不可以具足諸
0797b02: 相見。集解。由法身無身。故能現一切身。由實相
0797b03: 無相。故能現一切相。如能通達非色名色。非相名
0797b06: 無上菩提。乃本來真性。此非言語可說。覺悟眾
0797b07: 生。是不可說而說也。○此明說法無我。掃盡從
0797b08: 前說法相也。慧命下。言能信法之眾生亦無我。
0797b09: 上言佛身色相。一切無我。佛身如是。佛法亦然。
0797b10: 天親曰。佛以非身故現身。法亦無說強名說。
0797b11: 是說法亦無我也。
0797b13: 念。
0797b14: 佛身既是無身之身。而佛法亦是無法之法。全是
0797b15: 一真法界。了無自相可得。故佛不用詰問。直示戒
0797b16: 辭。上念字。是如來說自己巳之念。下念字。是說眾生
0797b17: 之念。大圓曰。如來所說。不過隨機方便。無所說
0797b18: 相。無能說相。若有法住在言中。名為剩法。不是無
0797b19: 上正覺。若有言住在法中。名為死句。不能開人悟
0797b20: 門。惟無言默悟說以說其無說。是名說法耳。
0797b22: 所說故復自釋之。
0797b23: 如如云。何以為謗。蓋說法四謗。執定有者其一也。
0797b24: 今擬如來為有所說。雖非若外道之不信。而鄰於
0797c01: 定有。是自奪正幟以益邪幟也。正覺一迷。凡趣永
0797c02: 墮。以不解所說明其故者。蓋不信之謗。自外正法。
0797c03: 此不足論。信而不解。則如聾人聽樂。盲人觀場。心
0797c04: 心無主。法法相礙。以尊重之心。墮誹謗之見。為蠹
0797c05: 更深所謂毫釐之差。千里之謬。
0797c07: 說法者實無有法。惟其本來無法。故但示人以真
0797c08: 空實相妙理。使於言外自悟。斯乃不說之說。說而
0797c09: 無說。經貫云。說法者因眾生之真性而為言。眾
0797c10: 生真性之外。非有法可說。若眾生既悟。連此法亦
0797c11: 併無用。是佛之說法。乃無法之法。無說之說也。
0797c13: 世。聞說是法。生信心不。
0797c14: 如如曰。慧即智慧。命則性命。謂具智慧。通命源。即
0797c15: 所謂無量佛所種諸善根也。此是帶來般若之性。
0797c16: 須菩提慧根雖夙具。然理境未深。則實智不發。故
0797c17: 其慧命。不在未聞法之時。亦不在初聞法之時。而
0797c18: 在聞如來無可說法之時。故曰爾時也。經中每言
0798a01: 法不可說。何於此時始顯慧命。蓋前言如來。止於
0798a02: 法中指示。未就性命上說。此言如來有五眼。如來
0798a03: 非具足色身。如來不作是念。皆於智慧表如來。以
0798a04: 佛智慧加被空生。宿種善根。於是頓露。故立此嘉
0798a05: 名耳。聞說是法。承上無說之說來。善現前問眾生
0798a06: 生信。是聞言說章句生信。此是問聞說是法生信。
0798a07: 所信有淺深也。未來世。兼像法末法時言。眾生。謂
0798a08: 一切有情眾生。皆假五陰和合。眾共而生也。
0798a10: 生者。如來說非眾生。是名眾生。
0798a11: 佛言汝將謂眾生實是眾生。故不能信。不知彼非
0798a12: 實是眾生。亦非不是眾生。蓋眾生與佛。同有真性。
0798a13: 故曰非眾生。但背真逐妄。自喪本來。故曰非不眾
0798a14: 生。非不眾生。即含是名眾生意。佛恐人未解又何
0798a15: 以故問起而自釋之。如來說非眾生。申彼非眾生
0798a16: 句。是名眾生。申非不眾生句。如如曰。生信無擇
0798a17: 眾生。較前是人種諸善根之言。更為切近。經中每
0798a18: 闡明如來之義。此則闡明眾生之義。知如來義可
0798a19: 以證般若。知眾生義亦可以證般若。五陰和合。即
0798a20: 具真如也。
0798a21: △前段如來直示須菩提以無法可說。尊者深領
0798a22: 此旨。信法性與佛性相應。又欲未來眾生。各各信
0798a23: 心。恐其難信難解。故又有眾生之問。佛言以下。明
0798a24: 眾生之相。亦當空也。夫眾生既非實是眾生。又何
0798b01: 疑其不能信哉。蓮師云。彼非眾生。非不眾生。是
0798b02: 如來點化眾生處。夫卵胎濕化諸種。尚有變化而
0798b03: 脫離其凡胎者。何況於人自當泯乎眾生之見。故
0798b04: 下文不說眾生。而直言菩提心。○正義云。此與第
0798b05: 七分十三分。大意略同。七分云無有定法可說。十
0798b06: 三分云如來無所說。此云有所說法。即為謗佛。又
0798b07: 云無法可說。是名說法。反覆叮嚀。總是要人自悟
0798b08: 本性。勿執文字之陳言也。即孔子予欲無言之意。
0798b10: 無上菩提。本是真空。我尚非有。何況於法。○此
0798b11: 言無得法之我。掃盡從前菩提相也。大圓曰。
0798b12: 前既說無得。又說所得。既說實無有法。又說一
0798b13: 切法皆佛法。此處伏箇疑端在內。空生聞如來
0798b14: 說智眼。福德。色相。言說。一切無我。方知有法不
0798b15: 礙無法。有得不礙無得。福以無福為福。相以無
0798b16: 相現相。法以無說為說。則菩提之得。豈非亦以
0798b17: 無得而得耶。空生發此問端。正是他深解處。所
0798b18: 以如來印可之。當與下二十三分合看。
0798b20: 無所得耶。
0798b21: 須菩提因佛說身相空法相空眾生相空。因悟如
0798b22: 來之得菩提。為得而無得。故舉以問。如如曰。善
0798b23: 現聞非眾生。是名眾生之言。頓知眾生本具佛性。
0798b24: 故發此言。悟眾生而知佛。真是體會入微。如來前
0798c01: 言無得。復言所得。空生則合證之。發所未發。故為
0798c02: 佛所深許。然何不於言所得時。即標合義。以佛言
0798c03: 得菩提之後。又言三世心不可得。言福德無。言具
0798c04: 足相好。非具足相好。言說法者無說。俱於得中淘
0798c05: 汰得淨。故於此時。乃有得為無得之解。○空生此
0798c06: 問。乃是證發心的公據也。
0798c08: 乃至無有少法可得。是名阿耨多羅三藐三菩提以此無法可得為菩提。
0798c09: 如如曰。經中佛說如是如是凡三見。十四分空生言離一
0798c10: 切相。佛曰如是如是。印其知無得也。十七分空生言無法
0798c11: 而得。佛言如是如是。印其知所得也。此曰如是如
0798c12: 是。印其知得為無得也。是經中三大關鍵。欲知修
0798c13: 證先識菩提。前第七分云無有定法可名。猶恐行人迷向。
0798c14: 故又翻前義示以可名。言我於菩提者。以己巳驗者
0798c15: 引人也。前第十分云於法無所得。但約空寂之體。此云乃
0798c16: 至無有少法可得。是析到至精至微處。惟萬物皆
0798c17: 備。乃能一絲不掛也。無則無所不無。是為無上菩
0798c18: 提。集解云。言得便從外來。從外來則由於法矣。
0799a01: 蓮師云。此重無有少法句。如來不留一法乃通
0799a02: 萬法。法在外。覺在心。然則如來正以無法可得名
0799a03: 正智。安有法可以得菩提耶。
0799a05: 法可證。本無可得。而無所得者。乃為真得。故直陳
0799a06: 所見。而世尊印可之。更發明之。見得說法無我證
0799a07: 法亦無我也。菩提處。即所證處。但妄盡覺滿名曰
0799a08: 菩提。自修因以至證果。中閒無有一法可得。如著
0799a09: 一得字。便見佛是佛。菩提是菩提。無住相中。何從
0799a10: 多此一層法障耶。閒曰。無有少法可得。不惟
0799a11: 空有二法不可得。并中道法亦不可得也。陸騰
0799a12: 曰。前言無法可得。未顯即是菩提。此言無少法可
0799a13: 得。即是無上菩提。說更直捷。○四依解。無少法是
0799a14: 無上心。是真如體。下平等二段。平是正等心。是真
0799a15: 如相。以無我修善法明正覺心。是真如用。合之是
0799a16: 體相用三大。又合之是無上正等正覺也。
0799a18: 不著一法於心。而行此善法也。○此言無行善
0799a19: 之我。掃盡從前萬行莊嚴相。釋旨。上言菩提
0799a20: 無法可得。豈一切斷滅者耶。菩提非以一切斷
0799a21: 滅而無可得。正以一切周而無可得。是法平
0799a22: 等三句。是明菩提無我。與諸法如義相應。是就
0799a23: 諸法如之如上說。離相修一切善法。明得菩提
0799a24: 無我。歸於無法可得。與所得菩提無實無相
0799b01: 應。是就如來得菩提之如上說。即非善法。應前
0799b02: 即非一切法三句。如來之得而無得。闡發無餘
0799b03: 蘊矣。○此分是足上二十三分意也。佛答有三
0799b04: 上言無法可得為正覺。此言平等為正覺。修善
0799b05: 法成正覺。總是接引眾生之意。
0799b07: 藐三菩提此以平等為菩提。
0799b08: 佛於阿耨菩提。云何無有少法可得。以是法依性
0799b09: 而修。性平等。法亦平等。平等則無高下。故無得與
0799b10: 不得。蓋聖凡同此佛性。在聖不增。在凡不減。平等
0799b11: 無有高下。是以名為無上正等正覺耳。如來以證
0799b12: 此平等為菩提。此外安有少法可得耶。釋義。是
0799b13: 法。即指菩提覺體。無法之法。乃真法也。平等。謂凡
0799b14: 有知者必同體也。無有高下者。非聖具而凡虧也。
0799b15: 如如曰。前云一切法皆是佛法。覺法界中猶多
0799b16: 一佛字。此云平等無有高下。并佛之名俱不立。有
0799b17: 則無所不有。是謂無等等菩提。
0799b19: 多羅三藐三菩提以此修善法為菩提。
0799b20: 雖曰平等。非可不修而得。但不可以著相之修。反
0799b21: 增其障。無四相。真是平等。以清淨平等不著相心。
0799b22: 入在萬行門中。順性修為。隨緣成辦。事理無礙。一
0799b23: 毫法相不留。一切善法滿足。所謂無實無者是
0799c01: 如曰。既識菩提。可知修證。無我人等者。即無所得
0799c02: 也。承無有少法來。善現以無所得證果。此則以無
0799c03: 所得起修。前云一切法。義雖廣大。而未正其宗。乃
0799c04: 特標一善字。以別於魔外。種種善法。皆以所種之
0799c05: 善根而生。非求善於法也。承平等無有高下來。無
0799c06: 我。則不滯於有。修法。則不滯於無。故得阿耨菩提。
0799c07: 是又以無所得為得也。
0799c09: 又恐人疑既無少法可得。云何復修善法。既有善
0799c10: 法。即是少法。法獨稱善即非平等。故復釋之曰善
0799c11: 法即非善法。以善是對惡之名。法亦假立之義。修
0799c12: 證之後。即當舍去。不容執著。然則善原無善。法原
0799c14: 可得。則無法矣。恐人落無。故云平等。不妨修一切
0799c15: 善法。既云修一切善法。則有法矣。恐人執有。故又
0799c16: 言即非善法。步步回顧無相法。不失無實無之
0799c17: 旨。總是欲人依法悟性。又要離法見真耳。下文又
0799c18: 以福智結之。
0800a01: △圭曰。初以無法為正覺。次以平等為正覺。三
0800a02: 以正助修正覺。大圓曰。雖無少法。不可以無法
0800a03: 而入於斷滅。雖平等。不可以平等而據為真常。一
0800a05: 法。是指出手下工夫。當以無四相為了因。為正道。
0800a06: 以修六度為緣因。為助道。以無相為修。正見其無
0800a07: 得。正見其平等也。長水云。所言修者。但是斷除
0800a08: 我法。顯自真理。亦無一法可得也。如如曰。凡事
0800a09: 理最當之處。學人有著。即復成病。此經每於如是
0800a10: 如是之下即進一解。初四分印其第一希有之言。隨示
0800a11: 以第一非第一。再七分印其無法得菩提之言。隨示以
0800a12: 佛得菩提。三二十二分印其得為無得之言。隨示以無得為
0800a13: 得。即夫子是道非藏之意。故貴於懸崖撒手也。
0800a14: 博洽錄。前第三。第十二。十三。及此分。凡四處皆說
0800a15: 得菩提。如何區別。蓋第三疑釋迦得果。第十二疑
0800a16: 善慧成菩提因。十三疑無法無佛。此疑有修有證
0800a17: 也。四義條然。無可相混。
0800a19: 福即福德。智即智慧。福與智合。等如空。無可
0800a20: 比方者也。○此因上言修善法。恐人疑於般若
0800a21: 外別有善法可修。不知六度歸到離相。度生即
0800a22: 非度生。嚴土即非嚴土。福德無福德。相好非相
0800a23: 好。說法本無說。一切法皆佛法。而總歸於無我。
0800a24: 可見差別智不在根本智外。圓滿法身不在清
0800b01: 淨法身外。所謂一切佛法皆從此經出。不是
0800b02: 語。所以點出般若經名。又將功德較量。善法不
0800b03: 從般若出。亦是有漏功德。此經之外。別無善法
0800b04: 可修也。
0800b06: 等七寶聚。有人持用布施。
0800b07: 前以恒河沙喻。言其多。此以須彌山喻。言其大。七
0800b08: 寶所聚之多。有如此山之高大也。
0800b10: 為他人說。於前福德。百分不及一。百千萬億分。乃至
0800b11: 算數譬喻所不能及。
0800b12: 大圓曰。上半部。說不住於相。單說箇清淨法身。是
0800b13: 根本智歷舉功德較量。十三分遂說出經名。十四分空生
0800b14: 深解。遂說離相發心。行六波羅蜜。利益眾生。下半
0800b15: 部。說行六度。度眾生。嚴佛土。得菩提。一切法皆佛
0800b16: 法。功德如此圓滿。不曾點出經名。恐人疑此經於
0800b17: 般若外別有修證功夫。不知一切諸佛法。畢竟消
0800b18: 歸無我。不出通達無我法之智眼。不曾於般若上
0800b19: 加得毫釐。可見般若智慧。根本差別。盡在裏許。法
0800b20: 身解脫。全得渠力。所以又將功德較量。點出般若
0800b21: 經名。以見徹始徹終。更無二理。即因即果。更無二
0800b22: 時。無上菩提。總不出此般若經名。此外別無善法。
0800b23: 李次公曰。此經遇緊關節處。便較量福勝。讚歎
0800b24: 流通。所以經末無流通。長水云。經詮真理。因之
0800c01: 悟解起行。方得菩提。若無教門。安知所入。是故勝
0800c02: 捨無量珍寶。
0800c03: △大圓曰。如許財施。不及受持演說者。以文字般
0800c04: 若雖是無記之法。而離言說相。無少法之清淨法
0800c05: 身。無高下之平等法身。俱以此為了因。了見自性
0800c06: 法身本具之空理。能生報化。又為生因。修行六度。
0800c07: 不住於相。又為正因。具此三因。故布施之福。不及
0800c08: 持經之勝。又何疑於無記之非因耶。依解起行而
0800c09: 得菩提。即是因也。發心菩薩。舍此般若經外。何以
0800c10: 上成佛果。下度眾生乎。○芥蔬云。般若是生死海
0800c11: 之智。煩惱病之良醫。破邪山之大風。敵魔君之
0800c12: 猛將。照幽途之赫日。警昏識之迅雷。抉愚盲之金
0800c13: 篦。沃渴愛之甘露。截疑網之之慧。給孤乏之寶
0800c14: 珠。若般若不明萬。行設。○自佛可以具足色身
0800c15: 句至此。以無得而得。顯無相之殊勝也。
0800c17: 既是是法平等。孰為眾生。孰為度眾生。止隨其
0800c18: 本性而導之。故化無所化。此言無度生之我。掃
0801a01: 盡從前度生相。○大圓曰。上文說菩提得而無
0801a02: 得。修善法而無我已巳了。結無法得菩提之案。至
0801a03: 於度眾生實無滅度。前文屢言之。只在菩薩身
0801a04: 上說得。未曾在如來身上說。未能自度。先欲度
0801a05: 人者。菩薩發心。願隨信發。是因地中事。故第三
0801a06: 分說度而無度。在未說行六波羅蜜之前。自覺
0801a07: 已巳圓。復圓他覺者。如來極果。行隨智滿。是果位
0801a08: 上事。故此分說度而無度。在菩提得而無得之
0801a09: 後。恐人疑如來度生。有護念付囑種種諸法。不
0801a10: 知如來無我。則法本無法。凡夫非凡夫。則度而
0801a11: 無度了。結實無滅度之案。以佛為菩薩作榜樣
0801a12: 也。○自十七分至此總名忘法證如。
0801a14: 生。須菩提。莫作是念。
0801a15: 上文言以無我修善法。則菩提得而無得。固矣。至
0801a16: 於度生。如來現無邊身。說無量法。實實見之行事。
0801a17: 一一圓滿。又非菩薩所及。豈可云無滅度乎。不知
0801a18: 是法平等。則是眾生本來寂滅。如來不過因其為
0801a19: 眾生。而設法以度之。如來不作度生念。所以能度
0801a20: 生也。故呼須菩提。汝等皆學般若菩薩。莫作是念。
0801a22: 如來即有我人眾生壽者。
0801a23: 般若真性。人人具足。雖如來以法度之。然度其所
0801a24: 自有非益其所本無。化歸無化。實無有眾生是如
0801b01: 來度者。若見為有。是如來見得我能度化。即為有
0801b02: 我。人因我度。即為有人度人離塵。登我法界。即有
0801b03: 眾生。度人生死。不入輪迴。即有壽者。一念不忘。四
0801b04: 相畢具。所謂平等真法界。佛不度眾生者謂何。而
0801b05: 如來豈有此耶。
0801b07: 有我。
0801b08: 如來既無人我等相。何說法時有時稱我。須知其
0801b09: 假名稱我。對所度之眾生而言。蓋如來純以法身
0801b10: 為我。而無實我之體。權順世情說我。而無執我之
0801b11: 情。所說有我。即非有我。但凡夫顛倒妄取。執之以
0801b12: 為如來現三十二相。成菩提。轉法輪。度眾生。佛自
0801b13: 有獨尊之我。而如來實本無是事也。
0801b15: 大圓曰。不獨如來能度之我非我。即此取相凡夫。
0801b16: 如來以法眼看來。全體是佛。特以彼未發明。暫現
0801b17: 凡夫之相。假名凡夫耳。求凡夫我相尚不可得。如
0801b18: 來豈有我耶。如來無我。誰度眾生。凡夫即非凡夫。
0801b19: 有何眾生可度。然則菩提無少法。度眾生亦無少
0801b20: 法。菩提平等。度眾生亦平等。菩提無我人。度眾生
0801b21: 亦無我人。發菩提心度眾生者。可存一我相乎。
0801b22: △長水云。即根本智。證平等理。無有分別。有我即
0801b23: 非有我也。所謂無分別者。不但能度之我不可得。
0801b24: 即所度之人。亦不可得。故曰即非凡夫。以凡夫自
0801c01: 性。各有如來。迷即凡夫。悟即是佛。雖凡夫亦且無
0801c02: 我。如來何處有我耶。圓旨云。諸菩薩度生心切。
0801c03: 不忘聖見早涉凡情。故如來囑其無生可度。我自
0801c04: 何來。若在如來。不特度生無生。抑且說我無我。說
0801c05: 凡夫無凡夫。○宗通曰。前後四處皆說度而無度。
0801c06: 差別云何。曰。初言離我度生。十一疑能度是我。十
0801c08: 然。發明無度者。詳且盡矣。
0801c10: 清淨法身。非屬相貌。○此分是又言不可以相
0801c11: 見如來。掃盡從前法相。○此分以上。是教菩薩。
0801c12: 通達無我法。然欲通達無我法。須先揀破有我
0801c13: 見。通達無我法。要合得渾成。合得渾成。方能破
0801c14: 一切相。所以將即非是名三句一時說。以後俱
0801c15: 教人揀破有。我見要分得清楚。分得清楚。方能
0801c16: 破一切見。二十六分相見如來。是有見名為邪
0801c17: 道。二十七分相不具足。是無見名為斷滅。後說
0801c18: 箇如來無所從來。亦無所去。故名如來。則有無
0802a01: 之見破盡矣。又恐人從來去之應身。與無來無
0802a02: 去之法身。生出一異見來。又以微塵。世界。一合
0802a03: 相。喻明。說箇非塵名塵。非界名界。非一合名一
0802a04: 合。則一異之見又破盡矣。一切諸見破盡。則我
0802a06: 是如來之正見。敕令發心人如是知見信解。然
0802a07: 後四相不生。三句齊說。法相。非法相。名法相。真
0802a09: 是破相密說般若。二十六分以後。是破見顯說
0802a10: 般若。對下半部經說。則二十五分以前。是為深
0802a11: 解人說。將即非是名一連說出。無我法一一圓
0802a13: 分以後。是又兼為初心人說。將即非是名劈開
0802a14: 說。有我見一一破盡。是由不覺而有始覺邊事。
0802a15: 所謂門庭施設。護念付囑。至矣盡矣。
0802a17: 前言諸相具足。即非具足。是名具足。則相好原不
0802a18: 離法身。觀佛者見法身之相好。似可以悟無相之
0802a19: 法身矣。觀與見不同。見是以相為佛。觀是相比而
0802a20: 觀。謂可於應身相中。觀如來之法身否。
0802a21: ○須菩提言。如是如是。以三十二相觀如來。
0802a22: 不可以相見如來。空生屢答甚悉。今何反以如是
0802a23: 為答。蓋觀不同於見。見是以相為佛也。以相觀佛。
0802a24: 則以相雖非佛。而相好原從無相中現出。因此有
0802b01: 相以觀無相之妙。亦未嘗不可。況須菩提從前止
0802b02: 知即非之清淨法身。至此已巳知即非是名合一之
0802b03: 圓滿法身。則此答在須菩提不為錯。正見他進步
0802b04: 處。但非佛發問之意。若令初發心人聞之。未免誤
0802b05: 入邪道。故佛即以轉輪之難。欄頭截之。
0802b07: 即是如來。
0802b08: 盛釋。若於應身取著。即不達法體。世尊恐執相之
0802b09: 見。尚有細惑未除。故以轉輪王難之。謂色相雖同。
0802b10: 相之所依實異。當以本測末。不可以末測本也。轉
0802b11: 輪王。即四天王。如輪之轉。管四天下察人間善惡
0802b12: 者。以業報福德。亦具三十二相。豈其即是如來乎。
0802b13: ○此直示無我法身。為一經究竟。
0802b14: ○須菩提白佛言世尊。如我解佛所說義。不應以三
0802b15: 十二相觀如來。
0802b16: 尊者即時領悟。知輪王不可以為如來。則知如來
0802b17: 不可以相好比知。遂以不應相觀結證。世尊因說
0802b18: 偈終之。集解。須菩提原無妄見。一轉即靈。隨以
0802b19: 不應為答者。因轉輪王之難。乃佛轉詰之以外相
0802b20: 也。如是則已巳確見法身無我。不可於相中求佛矣。
0802b21: ○經中言不可相見者凡四。第一疑第七第十七及此初明對
0802b22: 果疑因。次明感果離相。又次說以真現假。此明約
0802b23: 假求真。意義各別。
0802c01: 行邪道。不能見如來。
0802c02: 若有三十二相觀如來之念。則此外尋聲墮色者。
0802c03: 正復不少。世尊因空生此答。深契無相之理。遂說
0802c04: 偈以證之。色即勝妙報身。如來身相也。音即名言
0802c05: 文句。如來說法相也。我者。真常淨我。指法身言。法
0802c06: 身無我。色見聲求皆倒見。故曰邪道。是則著有之
0802c07: 見。不可以破乎。曹溪云。此我字。雖指法身。即可
0802c08: 見眾生身中。各有自性清淨真常無相之體。若向
0802c09: 相中求佛。法中求法。即心有生滅。不悟如來矣。
0802c10: 芥疏云。學佛正見。當求諸心。外此求佛。即是邪心。
0802c11: 如來者。即諸法如義。真常清淨之體。句含萬法。如
0802c12: 如不動者。見。乃眾生自見。非見西方佛也。與上文
0802c13: 見諸相非相。即見如來同義。六祖曰。我。即自性
0802c15: 經言四句偈。的以此四句為主。餘皆旁說。蓮師
0802c16: 云。此四句。是經中一大關紐。前之無我相四句。於
0802c17: 此結穴。後之有為法四句。於此關照。
0802c18: △如如曰。凡夫非凡夫者。為其能依法修行。終見
0803a01: 如來也。修行之法。先在習觀門。欲見如來。即以如
0803a02: 來作觀可矣。觀者。定心運想之謂。凡夫顛倒輪迴。
0803a03: 非觀不空。但或見性不真。雖觀因緣。觀事理。觀妄
0803a04: 識。益增種種心。故直示以觀如來。不令作他觀。空
0803a05: 生兩因佛說。各表觀義。非是以後解翻前解。其可
0803a06: 觀不可觀之言。實禪觀不易之法也。上文三十二
0803a07: 相見如來。是就如來現身說。此就學人作觀說。語
0803a09: 見諸相非相即見如來等義。歸結此四句偈中。而
0803a10: 以行邪道不見如來。發明正等正覺。
0803a11: 標旨。大圓曰。色見聲求章。是結十四分以前所
0803a12: 說離相見佛之義。不說斷滅二節。是結十四分以
0803a13: 後所說忍辱布施功德無量之義。塵界一異。是結
0803a14: 十七分後所說一切法無我之義。如來知見無見
0803a15: 不生法相。通結一部經中所說無我人四相之義。
0803a17: 法固不可泥。然亦不可斷滅。○此言無斷無滅。
0803a18: 掃盡從前非法相。覺非曰。著諸相。即屬邪見。
0803a19: 滅諸相。又屬斷見。拈出無斷無滅。連中間無實
0803a20: 無。即非是名之旨。一時臚列目前。圭曰。
0803a21: 由前相比法身是失。色見聲求是邪。則佛果無
0803a22: 相。恐人疑修福德之因。但成色相之果。不得菩
0803a23: 提。修菩提因。則得菩提。又失福德。則佛果與
0803a24: 福德。兩不相關矣。故又以斷滅破之。此先言不
0803b01: 宜斷相以修菩提。下言得菩提亦不失福德。以
0803b02: 斷此疑。全經破著相邊多。獨此破滅相。乃全經
0803b03: 關捩。
0803b05: 羅三藐三菩提反其詞。須菩提。莫作是念如來不以具足相
0803b06: 故。得阿耨多羅三藐三菩提正其詞此段貼如來說。
0803b07: 前以離相無我。顯般若空相。不墮常見。今以即相
0803b08: 修因。顯般若實相。不墮斷見。天親論。雖不依福
0803b09: 德得真菩提。而不失福德及果報。以能成就智慧
0803b10: 莊嚴功德莊嚴故。長水疏之曰。福德是因。即五度。
0803b11: 果報是果。即三十二相。相非不佛。故言不失。既不
0803b12: 失果。即不失因。以能成就下。明不失之由。智慧即
0803b13: 真身。福德即應身。履昌曰。上言不以具足相觀
0803b14: 如來。真實理地不染一塵也。此言以足具得菩提。
0803b15: 萬行門頭不捨一法也。
0803b17: 說諸法斷滅反其詞。莫作是念。何以故。發阿耨多羅三藐三
0803b18: 菩提心者。於法不說斷滅相此段貼發心人說。
0803b19: 此正明所以不可作是念也。諸法斷滅。謂一切法。
0803b20: 皆斷滅之而不用也。於法不說斷滅相。謂修行人
0803b21: 必依般若之法而通達之。以為修行之具也。斷滅
0803b22: 則無相矣。而亦謂之相者。以其執著也。凡執著皆
0803b23: 謂之相。執有固是相。執無亦是相。此分佛恐人著
0803b24: 空。又為之遣空。必空與不空雙泯。而後為般若真
0803c01: 空也。大圓曰。佛止教人離相。不教人毀相。只怕
0803c02: 人著相。非教人滅相。若福德不修。相好不具。又何
0803c03: 以得菩提哉。○正義云。此一分。是金經中鐵門限。
0803c04: 蓋前後俱以無相。無得。無說。無法為宗。非此一分
0803c05: 定執空矣。晁太傅曰。諸佛說空法。為滯於有故。
0803c06: 若復著於空。捨鷹還逐兔。
0803c07: △此分凡二段。前段是賓。後段是主。如來常言法
0803c08: 無可說。恐凡夫認不觀三十二相為斷滅。故呼須
0803c09: 菩提以示之。盛釋。上既云如來不可以相觀。然
0803c10: 不可作念謂不依福果。得大菩提。是失福德。非菩
0803c11: 提因。失果報。非菩提果矣。何異二乘偏空之見耶。
0803c12: 故反覆戒之。一曰若作是念。再曰莫作是念。言毀
0803c13: 相之不可也。三曰若作是念。四曰莫作是念。言毀
0803c14: 相之所以不可也。總見真如法性。不落斷常二見。
0803c15: 作有相觀。是執有。為常見。作無相觀。是執無。為斷
0803c16: 見。此分專破斷見。秦大音曰。得此一段。便總攝
0803c17: 空假結歸中道。不但無實無之兩言。於此暢發
0803c18: 旨趣。亦且即非是名之義句。於此洗發精神。孟
0804a01: 川集注。斷者斷絕。對常而言。滅者寂滅。對生而言。
0804a02: 一著於常便是斷。一住於生便是滅。如來先不著
0804a03: 常。如何著斷。本不有生。如何有滅。一反一正。曲折
0804a04: 敷宣。引進大地眾生。盡得菩提妙相。盡成具足法
0804a05: 身。住無所住。降無所降。斯為了義。
0804a07: 一塵不染。何貪何受。○此言無貪受之我掃盡
0804a08: 從前福德相。○上言不宜斷相以修菩提。此言
0804a09: 得菩提亦不失福德。蓋以知法無我。不受福德。
0804a10: 故所得福德愈勝。所云不受。但心不貪著。非謂
0804a11: 斷滅福德而不修也。此正申明上章不說斷滅
0804a12: 之義。宗泐曰。菩薩修無我法。故福德雖勝。無
0804a13: 受心貪心也。宋徵輿曰。有我則有受。有受故
0804a14: 有貪。無我則無受。受者既無。貪何由生。欲除貪
0804a15: 受。以法無我為本。經假布施一節明之。
0804a17: 若復有人。知一切法無我得成於忍。此菩薩。勝前菩
0804a18: 薩所得功德。
0804a19: 覺非曰。自十七分後。俱言諸法無我。總收拾到得
0804a20: 成於忍。忍者萬法繁喧。寂然不動。有耐久大力。忍
0804a21: 無其忍意。寶施乃有漏之因。法忍為無漏之果。
0804a22: 大圓曰。得忍是果。修福是因。無我者人無我。法無
0804a23: 我也。得此二空之智。名之為忍。大般若有安受忍。
0804a24: 觀察忍。修此二忍。便得成無生法忍。知是觀察。成
0804b01: 是安受。宗注。前云通達無我法。此復推其成功
0804b02: 於忍。作聖全功。只此一句。頓漸之階。隨人自得。
0804b03: 集解。福歸己巳。德及人。德是因。福是果。圭云。初
0804b04: 明菩薩以得忍故不失。
0804b06: 此正明功德之所以勝也。即有法施功德。無有我
0804b07: 施之心。誰其受之。惟此不受。福德無有邊際。故勝
0804b08: 前菩薩所得功也。覺非曰。不受福德者。以本來
0804b09: 無受福德之我也。有我。斯有貪。有貪。因有受。本來
0804b10: 我如如不動。貪與受從何處安著。圭曰。次明
0804b11: 不受故不失。
0804b12: ○須菩提白佛言。世尊。云何菩薩不受福德。
0804b13: 空生疑有福不受又成斷滅。故問菩薩既不說斷
0804b14: 滅福德。云何不受。
0804b16: 德。
0804b17: 不受。只是心淨。初非斷滅也。不貪著。即無我之義。
0804b18: 大圓曰。貪著。則因成有漏。果亦有漏。因果俱失。
0804b19: 菩薩修福德。不起貪著心。故名不受。非不修福德
0804b20: 之謂也。然則福相。與得果。兩不相礙。正以相成。而
0804b21: 謂如來之得菩提。可以斷滅諸法相耶。如如曰。
0804b22: 凡夫著我見。即著福德。菩薩忍中。悉空諸相。豈有
0804b23: 貪著。故其福德。非不受於身。乃不受於心也。前云
0804b24: 通達無我法。真是菩薩。通達即是知。忍則入寂滅
0804c01: 大海。非復通達位矣。
0804c02: △盛釋。上云不說斷滅。是不失福德也。此又明不
0804c03: 失之故。言菩薩以無我心修福。空人我。又空法我。
0804c04: 成其勝忍也。既以無我心修福。是惟不受。故能不
0804c05: 失。不受者。不見為福德。并不見為能忍。則因成無
0804c06: 漏。果亦無漏矣。不貪著者。全在利益眾生。非為得
0804c07: 福而度生也。○此無住降心中第三番較量。獨顯
0804c08: 無我之勝。功德甚大。故舉寶施以較之。不生貪著。
0804c09: 即無實也。不受而受。即無也。○此分忍字。與六
0804c10: 分信字。相為表裏。蓋不信。則心無主宰。無所適從。
0804c11: 不能入道。不忍。則心有生滅。無所把持。不能成道。
0804c12: 故如來說出信字。為入道之門。以忍字。為守道之
0804c13: 終也。張有譽曰。上章就如來果位上說。見一切
0804c14: 法不當斷滅。此章就菩薩因地上說。見一切法不
0804c15: 必斷滅。要在知無我而能忍耳。
0804c17: 威儀者。行住坐臥也。寂靜者。去來不動也。此從
0804c18: 威儀中指出寂靜。見性無染著。無生滅。不可認
0805a01: 作以威儀為寂靜。○此分是掃去應身不定之
0805a02: 。指出如來常寂法身以示人。上說箇不入斷
0805a03: 滅。恐人便在四威儀中。執著如來應化之。是
0805a04: 依舊向去來不定。兩時兩處觀應身。而不能就
0805a05: 去來不動。無時無處見法身。故借人言發明無
0805a06: 來無去之法身。方得了當。
0805a08: 解我所說義。
0805a09: 正義云。如來法身遍空界。無相無所。凡其應現
0805a10: 是隨眾生業緣而來。其實真性自如。未嘗有去來
0805a11: 之。人見如來應化威儀。得毋謂既非斷滅落空
0805a12: 又非色相落有。即是可以觀如來乎。是仍在應身
0805a13: 上落想。而不能於法身上洞徹也。故呼須菩提告
0805a14: 之。此分三言如來。皆指真性佛言。如如曰。去來
0805a15: 坐臥。不宜實看。若者。相似之義。集解。華嚴經云
0805a16: 云覺無來處。去亦無所從。清淨妙法身。神力故顯
0805a17: 現。六祖云。諸法空寂。是如來清淨坐。無住云
0805a18: 身心寂滅。是如來臥處。若以四威儀形容之。不亦
0805a19: 謬哉。
0805a21: 其不解者。何故。所謂如來者。不以應化為體。以法
0805a22: 性為體。盡法界一如不動。本無來去。譬如水清月
0805a23: 現。月本不來。水濁月隱。月亦非去。但水有清濁。非
0805a24: 月有升沉。法中亦爾。心淨見佛。非是佛來。心垢不
0805b01: 見。亦非佛去。但是人心垢淨。不是佛有去來。圭
0805b02: 曰。不解我所說義。此斥錯解也。無來無去者。此示
0805b03: 正見也。肇曰。解極會如。體無方所。長水疏曰。解
0805b04: 極則心絕。心絕則會如。如體本周。故無方所。大
0805b05: 圓曰。法身真佛。體絕去來。以不來。故離一切法。以
0805b06: 不去。故即一切法。以不來。故不常。以不去。故不斷。
0805b07: 以不來。故曰即非。不去。故曰是名。以不來不去。故
0805b08: 不住一切。而能遍應一切。此所謂無我法身也。
0805b09: 又曰。無所從來則非有。亦無所去則非無。無所來
0805b10: 而亦來。無所去而亦去。有無四句。俱已巳破盡。至是
0805b11: 而色見聲求。諸法斷滅之疑。徹底消釋矣。
0805b12: △此分單明如來兩字。如者。真性如如。不變不壞。
0805b13: 來者。隨緣感應而來現於此。去來者。應現化身。無
0805b14: 去來者。真性法身也。盛釋云。此於化身示現處
0805b15: 證取法身。是證無我之極。悉是真如也。李次公
0805b16: 曰。初取諸法如義。釋如來。則法法皆如。頭頭是佛。
0805b17: 今取無所來去。釋如來。則指本原自性。真如法身
0805b19: 曰。此經前半言菩薩事。後半言如來事。至此仍以
0805b20: 如來收束。此分則於正報中。即化身以顯法身。後
0805b21: 分則於依報中。即塵界以顯法身。而佛果更無餘
0805b22: 蘊矣。
0805b24: 真性之無去來是理。如來之具足色身是相。無
0805c01: 理。則相無所攝。無相。則理無所附。必真空之理。
0805c02: 與外具之相。合而為一。則表裏俱融。精粗無二
0805c03: 矣。○此分是斷法身化身一異疑也。上言化身
0805c04: 有去來。法身常不動。恐人住一異之見。所以將
0805c05: 世界影法身。以微塵影化身破之。去來不離於
0805c06: 法身。譬如微塵不離於世界。不可謂一。不可謂
0805c07: 異。天親論云。彼諸佛如來。於真如法界中。非一
0805c08: 處住。亦非異處住也。孰見其有分合之事哉。
0805c09: 剩閒曰。上章明法身非應身。故表無去無來。此
0805c10: 章即應身明法身。故表一合相。正義。此專為
0805c11: 法身化身設喻。而釋其非一非異也。文分五科。
0805c12: 自首至甚多。標界塵一異。以顯無實性。自何以
0805c13: 故至是名微塵。釋微塵喻應身。無異性。自三千
0805c14: 大千世界。至是名世界。釋世界。喻法身無一性。
0805c15: 若世界實有以下。正明非世界之所以。言合塵
0805c16: 為界。而曾無一合相。言外見上文析界為塵。而
0805c17: 亦無分別相之義。塵界一異無實性。已巳破盡一
0805c18: 合相者下。是破一合之見。因上說箇碎字。破合。
0806a01: 而碎在其中矣。
0806a03: 塵。於意云何。是微塵眾。寧為多不總標界塵一異以顯無實性。
0806a04: 上文言無從來。亦無所去。則應身全是法身。不落
0806a05: 有無二見。但恐人隨語生解。向有來有去處。見法
0806a06: 身散為應身。便謂如來住於異處。向無來無去處。
0806a07: 見應身攝歸法身。便謂如來住於一處。住於異。則
0806a08: 見一切法實有一切法。而法不歸如。事相不得消
0806a09: 亡。住於一。則實相不能無相。而菩提有法。智照不
0806a10: 得泯絕。不知如來法身無來無去。猶合三千大千
0806a11: 以成一界。法身現而為應身。有來有去。猶碎三千
0806a12: 大千以為微塵也。不知法身。但即法界觀之。如來
0806a13: 此問。雖問微塵之多。而意顯界塵之無實性。塵因
0806a14: 界碎。則異無實性。界碎為塵。則一無實性。俱已巳隱
0806a15: 躍言外。盛釋云。上言化身有去來。法身不動。法
0806a16: 真化假。是非一也。化依法起。是非異也。色身之相
0806a17: 可空。猶法界之相可空。故佛以碎界成塵作喻發
0806a18: 問。意以界喻法身。塵喻化身。塵界似有實無。亦猶
0806a19: 三身總是一身也。甚多以下。皆尊者領會佛意。自
0806a20: 徵自釋。正義云。塵身假合。與塵界假合無異。塵
0806a21: 界為器世界。塵身為有情世界。此以器世界例有
0806a23: 地。即此義也。無著云。為破名色身。故言塵界等。
0806a24: 名身即受等四蘊。色身即地等四大。故有二種摶
0806b01: 取。及差別摶取。此情器雙明也。大雲曰。塵眾為
0806b02: 器世界。眾生為有情世界。一合相。即是摶取和合
0806b03: 為一故也。言一摶取者。即是名身眾生世界。和合
0806b04: 為一也。言差別摶取者。即是器世界聚眾多微塵。
0806b05: 和合成一世界也。言非一合相者。以第一義中。情
0806b06: 器二界。俱無實故。故心經云。是故空中無色無受
0806b07: 想行識等也。是名一合。約俗諦說則有也。言須菩
0806b08: 提一合相者等。是明無中妄執有。不了人法二空。
0806b09: 迷於事障而起煩惱。故名貪著其事。舊解。微塵
0806b10: 在世界中。游氣飄揚。任其起滅。世界在太中。山
0806b11: 河大地。任其聚散。猶如人身。煩惱塵心。皆逐妄而
0806b12: 生。是亦以器界喻情界也。俗人不明此旨。單以人
0806b13: 身微細雜念。猶如世界微塵立解。其說偏而不該。
0806b14: 失器世界矣。
0806b15: ○須菩提言甚多。世尊。
0806b16: 此微塵眾。不可謂非多。然若實認為多。則落在異
0806b17: 見一邊矣。故下復釋之。空生說箇甚多。與前所答
0806b18: 有淺深之判至此便能自出隻眼矣。
0806b20: 以者何。佛說微塵眾即非微塵眾。是名微塵眾次言塵非實有之故。
0806b21: 尊者領會佛意。自徵自釋。宗泐云。此釋微塵喻應
0806b22: 身無異性。若知碎世界作微塵。微塵全是世界。則
0806b23: 塵無實性。故曰即非微塵。以離性計而說微塵。故
0806b24: 曰是名微塵也。此喻全法起應。應即是法。何異性
0806c01: 之有哉。如如曰。微塵者。理之至微至細者也。諸
0806c02: 色識。及定中色。皆為色塵。世界碎為微塵。語甚奇
0806c03: 特。碎字。最有力。所謂破一切煩惱賊也。眾字。對下
0806c04: 一合而言。乃至碎之義。翁云。凡世間事事物物。
0806c05: 莫不有理。析之為微塵。各一理也。該之為合相。統
0806c06: 一理也。有相。故有人有我。有理。故有是有非。人我
0806c07: 之念未忘。是非之心未化。而千態萬狀。出乎其中
0806c09: 中現小。小中現大。所謂世界碎為微塵也。須菩提
0806c10: 將世界微塵。納入空性中。正是善男子善女人
0806c11: 歸根復命處。又云。前在度生上說。自有而無。曰
0806c12: 實無。此在析色上說。無中生有。曰非實有。下文又
0806c13: 以世界申言之。
0806c15: 異見既破。又恐人落在一見一邊。故即說世界亦
0806c16: 無實性以破之。宗泐云。此釋世界。喻法身無一
0806c17: 性。若知合微塵為世界。世界全是微塵。則世界無
0806c18: 實性。故曰即非世界。以離性計而說世界。故曰是
0807a01: 名世界也。此喻全應是法。法不離應。何一性之有
0807a02: 哉。天親論云。若實有一世界。如來即不說三千
0807a03: 界。大雲曰。若實有一世界。冥然是一一和合矣。
0807a04: 盛釋云。以器世界論。為差別摶取。既云三千。便
0807a05: 非一義。以情世界論。為一摶取。五陰和合。有質無
0807a06: 質。總是眾生心識所成。原無實體。故佛取一合相。
0807a07: 正告以不可說。
0807a09: 即非一合相。是名一合相四言界非實有之故。
0807a10: 一異之相雖破。恐碎合之見未忘。又即塵界以破
0807a11: 和合。釋義。此言界非實有之故。若以世界為實
0807a12: 有。凝合塵眾。成一世界之相。即是一合相。然塵界
0807a13: 既無實性。安得實有和合。故引如來所說為證。即
0807a14: 非一合者。乃空無之一合。非實有之一合也。如
0807a15: 如曰。世界實有二句。與上微塵實有二句。語氣不
0807a16: 同。上是辨實有之理。此是言執有者之謬。非一合
0807a17: 者。情器二界無實故。大圓曰。以俗諦言。則凡有
0807a18: 形有相之物。由多而一。由碎而合。則有和合之相
0807a19: 可言。如來說一合相。正以第一義言。一真法界。平
0807a20: 等圓融。非色相可以摶聚。非心思可以湊拍。微塵
0807a21: 無自性。豈能合而成界。世界無自性。豈由塵合而
0807a22: 成。法身之與應身。無後無先。非因非果。有時拈一
0807a23: 塵而全界宛然。有時現千界而一塵不立。一即一
0807a24: 切。一切即一。誰為能合。誰為所合。而成一合相耶。
0807b01: 惟其非一合相。所以如來說名一合耳。如來說碎
0807b02: 界為塵。空生說非是合塵為界。正是深解處。寧
0807b03: 說碎為微塵。不說合為世界。纔說箇合。便是差別。
0807b04: 正義云。王日休以一合相為真性。是從理一邊
0807b05: 說。六祖以根塵交合。為一合相。是從形一邊說。理
0807b06: 為體。形為用。只各說得一半。竊謂經文以器界喻
0807b08: 之相。故不可說。器界情界。是真性之用。為有形一
0807b09: 合相。有形則有變滅。皆非實有。經中一合相。是指
0807b10: 情界合真性言。故上文從喻說來。云即是一合相。
0807b11: 但方引起。不必分疏。
0807b13: 其事。
0807b14: 盛釋。謂此一合相中。無有一法可取。如界歸於塵。
0807b15: 則無界可取。塵歸於識。則無塵可取。蘊離於念。則
0807b16: 無心可取。二界無實。五蘊非有。本無可說也。凡夫
0807b17: 取著。皆由妄分別。不了蘊空。是法執也。取和合
0807b18: 相。是我執也。如如云。經義之不可說有二。無有
0807b19: 定法名菩提。此實相不可說也。一合相則是不可
0807b20: 說。此妄不可說也。前十三分塵界。是分說。此言
0807b21: 塵界。是合說。語同意異。集解云。合有相之相則
0807b22: 妄。合無相之相則真。即是不可說者。須是學人自
0807b23: 省自悟。於理事上各無掛礙。今凡夫不能悟明真
0807b24: 性。以不達於理。惟貪著性中所現之事耳。事指六根迷
0807c01: 情執妄。不了覺觀。即有相之合也。曾氏云。貪則
0807c02: 不能降心。著則不能無住。凡夫不悟世界本空。以
0807c03: 為實有一合之相。是於非有中見有也。是於不可
0807c04: 說中而妄說也。取著顛倒不實之事。烏知其非真
0807c05: 哉。廣演云。凡經內度生非度生。莊嚴非莊嚴。俱
0807c06: 屬即非微塵句收。般若非般若。無法得菩提。俱屬
0807c07: 即非一合句收。凡言即非。謂實無也。世界亦然。第
0807c08: 一義中。那有微塵。那有世界。是誰和合。所謂若人
0807c09: 了得心。大地無寸土。而凡夫以為實有。此如海中
0807c10: 蜃樓。帝王人物。宮殿樹木。種種顯現。飛鳥望見。認
0807c11: 以為實。遄往投之。踏空而墮。貪著之也。
0807c13: 佛恐善現有一異之見。故說喻以釋之。前舉世界
0807c14: 微塵一異斷疑。繼舉言說我法離見。世界。一也。微
0807c15: 塵。異也。碎界作塵。塵無異性。合塵為界。界無一性。
0807c16: 喻全法起應。應無異性。全應即法。法無一性。如來
0807c17: 體用互融。所以能一能異。非一非異。自在無礙也。
0807c18: 侗人云。此段再申凡所有相。皆是妄。直指微
0808a01: 妙。三千界碎為微塵。即空粉碎之說。須菩提徹
0808a02: 底透悟。見得微塵世界。都是假妄。惟此不可說者
0808a03: 是真。此不可說者。不離塵界。亦不著塵界。所云一
0808a04: 合相者。相離而後有合。性與塵界。非和非合。非不
0808a05: 和合。此中就有不可說之妙。凡夫認塵界是真。如
0808a06: 來但見自性。故見諸相非相。正義云。侗人取遠
0808a07: 脈。宗注取近脈。遠脈不可不知。近脈亦不可失。蓋
0808a08: 以上經文。俱是開說。掃有歸無。此分經文。是合說。
0808a09: 亦掃有歸無。以顯無為真體即在有為幻體。如來
0808a10: 證無。凡夫著有。證無者。自能破相。故無相而相。相
0808a11: 而無相。法身化身。非一非異。圓融無礙。著有者。未
0808a12: 能破相。言有執有。言無執無。隨相流轉。為六欲沉
0808a13: 溺。而常寂真體。如日在雲霧中。光明不現。是名凡
0808a14: 夫也。傅傳大士頌曰。界塵何一異。報應亦同然。非
0808a15: 因亦非果。誰後復誰。先事中通一合理。則兩俱捐。
0808a16: 欲達無生路。應當識本源。閒曰。按大士頌。當
0808a17: 以界喻報塵喻應。一合。指報應內有法身。子亦曾
0808a18: 有此意。因宗注鑿鑿。而諸家惟金海光憨山提起
0808a19: 報身。皆不明言喻意。故不敢輕翻前注。今讀傅頌。
0808a20: 幸有同心。更考威儀寂靜分。彌勒偈。原從報應說
0808a21: 起。解偈者。但將應法對講耳。則此分亦當以報應
0808a22: 兼說。而一合相。則有形理之辨。形與理通合為一。
0808a23: 在如來。則三身一體。在凡夫。則真性色身是一合。
0808b01: 曰。上文動靜不二。如如實際。妙極於斯。但一異之
0808b02: 見未忘。三身一體之義未契。故世尊以微塵世界
0808b03: 非一非異示之。一合相者。邊見也。以合一則不能
0808b04: 異。合異則不能一。如來說一合相則不然。以離二
0808b05: 邊。故名一合。二邊既離。則是不可說矣。凡夫不能
0808b06: 遠離有無一異二邊。貪著其事。故不能達三身一
0808b07: 體。平等法身之理。紫云。碎世界為微塵眾。微
0808b08: 塵果有乎。合微塵而為世界。世界果有乎。善用其
0808b09: 心者。終日處乎一多之中。而一多不能累也。誠知
0808b10: 多碎相與合相。皆有名而無實。則凡聖情盡。體露
0808b11: 真常。理外無事。事果有乎。事外無理。理果有乎。此
0808b12: 貴自悟。不貴說破。所以如來於此經。提無生之綱
0808b13: 於緣生之中。真深慈大悲也。
0808b15: 真性本知見不生。此言明真性者。也要知見不
0808b16: 生也。○此言空盡知見之相。收拾一部經文。
0808b17: 大圓曰。上文如來歷數有無一異之見。而以佛
0808b18: 之知見折衷之。在他人各執一見。在如來一切
0808b19: 掃空。其破有不住無。破無不住有。破一不住異。
0808b20: 破異不住一。不過隨人之見處而破之。非執自
0808b21: 己巳之見而立之也。故借人言以發明。知見無見。
0808b22: 乃為正見使眾生悟入。於一切法。皆以佛之知
0808b23: 見為知見正。是善護念咐囑處。○自二十六分
0808b24: 至此是破見顯智。
0808c02: 提於意云何。是人解我所說義不。
0808c03: 盛釋。此承無分別理。破人我二執之見也。上云非
0808c04: 一非異。而一異之見。皆從二執而生。故究竟以無
0808c05: 我破之。前破我法所緣之境。為四相粗執。此破我
0808c06: 法能緣之心。為四見細執。粗細不同。然一謂之見。
0808c07: 便是妄。皆由分別而起。解我所說義者。欲顯正
0808c08: 見以歸無見也。經貫云。凡夫所以貪著其事。起
0808c09: 於有我等見耳。我等見無。貪著何有。見與相不同。
0808c10: 見猶未成相。有見而後有相。見在相前一層。蓮
0808c11: 師云。心有此見。即相雖無。而仍著於有。如來言此。
0808c12: 恐人誤信如來說法。因有四相。欲其強制以歸於
0808c13: 無。故復申明言此。以為正覺中本無四相。所以特
0808c14: 說見字。正義。前言四相。此言四見。相者。法所現
0808c15: 也。見者。心所取也。相粗而見精。四相乃一經所遣
0808c16: 之執。而四相又成於四見。蓋至見歸真見。而相亦
0808c17: 無相矣。此總收一經之義而結之。
0809a01: 我見人見。眾生見壽者見即非我見人見眾生見壽以上破我見
0809a02: 者見。是名我見人見。眾生見壽者見。
0809a03: 盛釋。如來真性中無此四見。故云即非。對有我說
0809a04: 無我。其名假立。故云是名。惟存一我見。則分別無
0809a05: 窮。但了二空。自無分別也。李文會曰。佛說金剛
0809a06: 般若之法。始即令諸學人先除粗重四相。如大乘
0809a07: 正宗分中說也。次令見自性之後。復除微細四相。
0809a08: 如究竟無我分中說也。此二分中。已巳皆顯出。理中
0809a09: 清淨四相。若於自心。無求無得。湛然常住。是清淨
0809a10: 我見。如如曰。事理二障。總由我見為根。故推本
0809a11: 於此以總結修證之法。前言菩薩。無我人眾生壽
0809a12: 者相。眾生。無我人眾人壽者相。如來無我人眾生
0809a13: 壽者相。盡乎人矣。言一切法無我人眾生壽者相。
0809a14: 盡乎法矣。此言佛說無我人眾生壽者見。蓋合人
0809a15: 說法。三者盡。而無相之義始全。四見原非實有。譬
0809a16: 猶人身外感之症。故治之即除。如來無病者也。菩
0809a17: 薩善除病者也。
0809a19: 應如是知。如是見如是信解。不生法相。須菩提。所言
0809a20: 法相者。如來說即非法相。是名法相以上破法相。
0809a21: 盛註。世尊言我執既空。更空法執。又有發菩提心
0809a22: 之提示。如是。即指無我及非相言。長水云。知者。止
0809a23: 也。止即是定。智依此定也。見者。觀也。觀即是慧。依
0809a24: 此慧體察一切也。定慧雙現。謂之信解。即從知見
0809b01: 增進者。不生法相。是根本無分別智。即得無上菩
0809b02: 提。言非者。遣絕之辭。言是者。要歸之論。非實有之
0809b03: 法相。是本無之法相也。不著四見。則我空法空。故
0809b04: 能無住。無住故能住。經中屢言無相。於此作一大
0809b05: 歸結矣。正義云。此段雖釋俱生法執。亦是總結
0809b06: 住降。四見掃去。則真空妙理。顯然無障。故云應如
0809b07: 是知見信解。如是。指上須菩提之三疊言。此是近
0809b08: 脈也。經初須菩提問云何應住。云何降伏其心。如
0809b09: 來答應如是住。如是降伏其心。故今結云如是知
0809b10: 見信解。此之謂住。不生法相。此之謂降伏。此是遠
0809b11: 脈也。如如曰。上文言成忍。則竟菩薩之修。言無
0809b12: 去來。則闡如來之秘。言事理二障。及我人等見。則
0809b13: 了悉二乘眾生之通病。十界聖凡。同遊法海。說法
0809b14: 無餘蘊矣。於是復標發菩提心者。以結前問。應如
0809b15: 是知。通達無我法。及知一切法無我是也。如是見。
0809b16: 不以色相見如來。以行正道見如來是也。如是信
0809b18: 也。不生法相。離一切相是也。一切修持俱攝於此。
0809b19: 心無兩生。不生法相。則生如是心矣。又言法相即
0809b20: 非法相。以結實無有。發菩提心之意。
0809b21: △圭曰。上章約塵界破一異。此章約止觀破我
0809b22: 法。我法乃知見所起分別。今破之令無分別。入聖
0809b23: 道也。壽者見上。破我執。發菩提心下。破法執。集
0809b24: 解。此言法相不生。知見不立。方為真空般若到彼
0809c01: 岸也。無上菩提之道。雖無一法可得。然須得人空
0809c02: 智。法空智。方能證入。若見有我人眾壽。即不見菩
0809c03: 提。如來所說四見。原非有四見可說。特為眾生遣
0809c04: 四見。故於無四見中示四見耳。若見有法相。亦不
0809c05: 見菩提。故發菩提心者。應如是知見信解。得人空
0809c06: 慧。得法空慧。是謂二智。即於相離相。於法離法。降
0809c07: 伏其心。住於無住矣。經中言四相。不啻再三。而法
0809c08: 相少有合說。惟第六分。既言四相。又言法相。此又
0809c09: 以非四見為四見。非法相名法相。更進一步。無非
0809c10: 覺示眾生。○憨山云。眾生迷於相見之中。所執堅
0809c11: 固難破。故佛以金剛心智。逐一破之。令見本智法
0809c13: 求福德。佛以無住破之。次執有菩提相。佛以無所
0809c14: 得破之。次執布施有莊嚴佛土相。佛以無土可嚴
0809c15: 破之。次執福德以感報相。佛以非具足色身破之。
0809c16: 次執如來有報身相。佛以報身離相破之。次執有
0809c17: 法身相。佛以法身非相破之。次執法身有實我相。
0809c18: 佛以一切法無我破之。次執如來有三身相。佛以
0810a01: 非一非異破之。重重斥破。一切皆非。諸相銷忘。直
0810a02: 指法身實際。終之以真知真見真信真解。不起一
0810a03: 法相知見。人法雙忘。聖凡俱掃。此般若究竟極則
0810a04: 也。
0810a06: 應現於事。設化於外。亦非真實。本性自如。乃為
0810a07: 真實。○此經反覆說來。總歸到真空無相。即自
0810a08: 性也。性本空。不取於相。如如不動。二句盡之。
0810a09: 全經總為度生而發。故終以演說。○此是流通
0810a10: 分。乃說經已巳完。讚受持功德。發起菩薩大心。因
0810a11: 示以說法之軌則。觀法之妙智。冀傳慧命。永遠
0810a12: 不絕也。受持法。前已巳詳盡。演說法。未曾闡明。故
0810a13: 於經末示之。正是咐囑處。
0810a15: 持用布施。無量阿僧祇世界。又不止恒河沙矣若有善男子善女人。發
0810a16: 菩提心者。陳魏二譯作菩薩心持於此經。乃至四句偈等。受持
0810a17: 讀誦。為人演說。其福勝彼。
0810a18: 般若大意。上已巳說盡。如來欲後人持說此經以傳
0810a19: 慧命。所以又呼而告之。以布施較量持經功德。凡
0810a20: 八見矣。重重讚歎。意各不同。於經終極言之。醒人
0810a21: 最切。蓋一切諸佛。及無上菩提法。皆從此出。只恐
0810a22: 人以文字目之。不以心持。以樂小心持。而不以菩
0810a23: 薩菩提心持耳。故又指出不取於相。如如不動。前
0810a24: 說不取功德。為無相因。此示功德無量。為無相果。
0810b01: 如如曰。持於此經。謂當持此所發之心。已巳發者
0810b02: 弗退。未得者勤進。此示發心者以陀羅尼門也。若
0810b03: 作持經解。則受持讀誦。緊接在下。豈宜重疊言之。
0810b04: 持此心以印於經。乃至四句偈等。種種妙義。皆我
0810b05: 本來面目。受持讀誦。則生大智慧。為人演說。則獲
0810b06: 勝辨才。與未發心而持說者。何啻霄壤。故獲福最
0810b07: 勝。盛釋。前此應住中。五番較量。降心中。三番較
0810b08: 量。至此而結。但持經之勝。前已巳明言。演說之要。未
0810b09: 經道破。故有云何演說一證。
0810b11: 如者如是之謂。如如則自如之甚也。不動。正明其
0810b12: 所謂如如。言不變動其本體也。取相即非如如。即
0810b13: 是動不取相。即如如而不動也。又曰。心如。境如。故
0810b14: 曰如如不動。即無染義。微細念慮。盡名為染。不必
0810b15: 貪欲。六祖曰。若心取相。若取法相。若取非法相。
0810b16: 即有所住。心無所住。方是真如。如者。萬物一如。不
0810b17: 起分別。猶如一月當空。千波現影。影有現滅。月實
0810b18: 自如。劉道開曰。不取於相如如不動八字。乃全
0810b19: 經之歸宿。般若之宗旨。三十二分。反覆翻剝。只完
0810b20: 箇不取於相而已巳。由淺入深。層層剔發。只求到如
0810b21: 如不動而已巳。閒曰。不取於相如如不動。此世
0810b22: 尊直指本性。演說以示人。使持經者。知所指歸。說
0810b23: 經者。得其要旨。本文正解如是。若謂佛所說法。不
0810b24: 取於相。如如不動。演說佛法者。須要不取於相。如
0810c01: 如不動。行人攝心應事都要不取於相。如如不動。
0810c02: 皆是論疏闡發演說之意。非經文正義。如如曰。
0810c03: 演者。本於佛說而大暢其義。較解說更勝離一切
0810c04: 相。是佛境界。不住於相。是菩薩境界。不生法相。是
0810c05: 發心者之修習。然諸相皆由取生。故總歸於不取
0810c06: 以拔其病源。相字。統括經中諸相而言。妄相與真
0810c07: 如相反。有取與妄動相因。惟不取於相。故如其真
0810c08: 如。安然不動。此如如妙境也。不取於相。勝義無盡。
0810c09: 括言之。是不取外道之斷常。不取凡夫之事障。不
0810c10: 取二乘之理障。以故如如。則契無去來之如來。不
0810c11: 動。則證成忍之菩薩。五性圓融。諸乘冥會。可以自
0810c12: 己巳所證演說。又能稱人機宜演說也。
0810c14: 一切有為法。如夢幻泡影。如露亦如電。應作如是觀。
0810c15: 如如曰。不取相。何以即能如如。以一切相。皆屬有
0810c16: 為法。有為法。如夢幻等。而真如無有去來。惟不取
0810c17: 夢幻等法。自如無為之真如也。眾生貪著有為。無
0810c18: 非執以為實。若了達妄迅速。如夢幻等。則無可
0811a01: 貪。自無所著。故應作如是觀。是又標不取相之法
0811a02: 門也。以觀結經者。照五蘊空是為深般若也。菩薩
0811a03: 得道得果。全是觀門成熟。觀即般若妙智。佛法有
0811a04: 空假中三觀。集解。人之修道。必從空世法始。看
0811a05: 世法不空。必不能於真如著力。此佛為人深意。明
0811a06: 者得焉。四句偈。經屢言之。若以前四句言。則說真
0811a07: 佛之無相。若以此四句言。則說有為法之不實。悟
0811a08: 得二偈。則非淺矣。不必專於此。而此亦明明是偈
0811a09: 也。直解。六喻皆非真實。夢中所見。覺則皆空。幻
0811a10: 化之形。假而即滅。水泡物影。無據依。露凝電閃。
0811a11: 現只頃刻。凡天地間有形有氣。皆為非實。應同六
0811a12: 者觀之。圭峰云。夢幻泡影。空理全彰。露電二喻。
0811a13: 無常足顯。悟真空。則不住諸相。觀生滅。則警修
0811a14: 行。妙符破相之宗。巧示無情之觀。憨山云。此入
0811a15: 般若真空妙觀也。以真空冥寂。藉假而觀。若六喻
0811a16: 觀成。則真空自現。一往俱顯理體。此則正示觀法。
0811a17: 諸修行人宜從此入。法身真境。極盡於斯。
0811a19: 二眾一切世間天人阿修羅。天人阿修羅六道中之三道也聞佛所說。
0811a20: 皆大歡喜信受奉行。
0811a21: 此結集者。結經常式。歡喜信受者。聆佛所說。頓悟
0811a22: 三空。直趨佛地。足見此經。能度大眾入大乘證大
0811a23: 果。人因法悟。法藉人宏。人法相須。流通無盡。經
0811a24: 貫。皆大歡喜。便是不驚不怖不畏。信受。謂淨信而
0811b01: 承受。奉行。遵持而奉行也。奉行二字甚喫緊。聞法
0811b02: 不行。信受何益。然前曰。實無所行。又要無行之相。
0811b03: 方無負善護念善付囑。如來之教。常行於天壤矣。
0811b04: △此分以流通終焉。前是較量流通。中說流通方
0811b05: 法。末說流通相貌。凡此四眾。與三善道。各各以此
0811b06: 為實。心清淨而信受此經。各各無住生心。離相布
0811b07: 施。為人演說。而奉行此經。信受。則自利成就。奉行。
0811b08: 則轉化無方。直至於今。金剛智眼。放光動地。諸佛
0811b09: 列祖。以此傳法印心。六道眾生。因之滅罪證果。皆
0811b10: 由如來與空生一番問答。發起此段大事因緣。所
0811b11: 以得聞此經也。後五百歲有發菩提心者。不奉持
0811b12: 般若。何由到彼岸哉。
0811b13: 
0811b14: 金剛般若波羅蜜經終　潔齋居士孫念劬敬纂
0811b15: 
0811b16: 
0811b17: 
0811b18: 
0811b19: No. 504-G
0811b20:  
0811b21: 
0811b22: 乙未春間。余有高郵之行。於王丈賓谷處。獲金剛
0811b23: 經纂一書。是書為潔齋居士孫公所纂輯。原書封
0811b24: 面有小引。載是書初刻一本。校勘未精。字句訛脫。且
0811c01: 闡發未透。辭義膚淺。後連得佳本。萃諸家註說。廣為
0811c02: 輯。翦訛削膚。採集精論。以補原刻之不逮。三年乃
0811c03: 定。於嘉慶元年。易稿再鐫。務使佛菩薩問答遮表之
0811c04: 旨。精實詳盡。顯豁貫穿。揭領提綱。本末洞澈。讀者果
0811c05: 能潛心玩索。即文字為觀照。實相般若。自爾刻刻現
0811c06: 前。居士苦心孤詣。成此一書。洵足收般若之全綱。開
0811c07: 金剛之智眼矣。原板藏常州府城東門新坊橋西孫
0811c08: 宅。兵燹以後。板已巳漫漶闕失。余深慮其日久失傳。亟
0811c09: 願流通。俾延慧命。因索歸重付梓人。嗣因患病幾危。
0811c10: 繼又丁先慈之憂。校勘之工。屢有作輟。至丙申長夏。
0811c11: 始克竣事。爰述重刻是書緣起附於簡末云。
0811c12: 光緒二十二年丙申六月生蓮居士真州張淨觀謹
0811c13: 
0811c14: 
0811c15: 
0811c16: 
0811c17: 
0811c18: 
0811c19: 
0811c20: 纂一書。係顗捐資重鐫。藏板揚州馬市口東藏經
0811c21: 院。此院先廢於兵。同治紀元。錢塘許公蔭亭。重為修
0811c22: 葺。許公所刊經論甚多。均貯板於院樓住院。觀如大
0811c23: 師。專精淨土。禪律兼深。尤以流通經典。及因果感應
0811c24: 等書。為末法人天眼目。余刻是經。深知利益。且有校
0812a01: 勘之勞。刊成。先印百部。託為流通。院中經典善書。向
0812a02: 不取板價。來印者紙工自備。每次開刷。至多數十部
0812a03: 為率。印擦太多。板易漫滅。識者諒之。
0812a04: 光緒丙申季夏淨觀居士張允顗記
