0607c01: 禪宗頌古聯珠通集卷第二十二
0607c02: 宋池州報恩光孝禪寺沙門法應　集
0607c03: 元紹興天衣萬壽禪寺沙門普會續集
0607c04: 祖師機緣
0607c05: 六祖下第五世之二南嶽下前第四世之二
0607c06: 睦州陳尊宿。諱道明。嗣黃檗學者扣激。隨問遽
0607c07: 答。詞語峻嶮。諸方歸慕。謂之陳尊宿。初居睦州
0607c08: 龍興寺。晦藏用。後歸開元。今改兜率居房織蒲鞋
0607c09: 以養母。故有陳蒲鞋之號。因見講僧。乃召曰。座
0607c10: 主。主應諾。師曰。擔板漢。　頌曰。
0607c11: 垂慈只要總通靈。不是宗師妄自生。擔板直教須放
0607c12: 下。免伊度百千生。汾陽昭。
0607c13: 睦州喚。隨卦斷。回不回。擔板漢。楊無為　二。
0607c14: 不重師承重至公。諸方誰敢觸機鋒。指教臨濟參黃
0607c15: 檗。接得雲門嗣雪。織屨只知供母飯。閉門那更話
0607c16: 禪宗。叢林到處蒙霑潤。莫測風雷起老龍。
0607c17: 腦後與一錐。頭頭墮坑坎。直饒喚不回。也是擔板。
0607c18: 透過睦州關。乾坤一隻眼。長靈卓。
0607c19: 辛辛辣辣。啀啀喍喍。識濟北為大樹。拶雲門墮險崖。
0607c20: 機峻莫偕。言如枯柴。夫是之謂陳蒲鞋。圓悟勤。
0607c21: 雷火光中休草草。輪鋒上莫忉忉。等閒放全身
0607c22: 入。終不當頭犯一毫。鼓山珪。
0607c23: 睦州擔板。那容眨眼。闊狹短長。不須增減。徑山杲。
0607c24: 睦州擔板幾人扶。喪者多應在半途。言下要教通徹
0608a01: 去。然心眼頓醒甦。楚安方。
0608a02: 【續收】睦州擔板漢。作事休分。衲僧鼻孔撩天。言下要
0608a03: 知端的。南堂興。
0608a04: 朴寔頭禪無伎倆。一句分明如撲相。客來只是擔
0608a05: 板。不知的當誰擔板。菴樞。
0608a06: 睦州擔板漢。從來見一邊。淺深三尺水。上下兩重天。
0608a07: 雪菴瑾。
0608a08: 山之。水之湯湯。冷眼著。無處慚惶。別印。
0608a09: 紅爐起浪拍天飛。疾焰過風孰敢窺。任是三頭并六
0608a10: 臂。到此休誇第一機。木菴永。
0608a11: 睦州見僧乃曰。見成公案放汝三十棒。曰某甲
0608a12: 如是。師曰。三門頭金剛為甚麼舉拳。曰金剛尚
0608a13: 乃如是。師便打曰。這掠漢。　頌曰。
0608a14: 見成公案未除瑕。放過方能脫枷。四海澄清人富
0608a15: 庶。更來石上種油麻。覺海元。
0608a16: 見成公案便相當。秤則稱兮斗則量。非較當年三十
0608a17: 棒。至今平步也翱翔。佛燈珣。
0608a18: 呼蛇易遣蛇難。袖裡金槌不易看。長安夜夜家家月。
0608a19: 誰知愁樂有多般。海印信。
0608a20: 【續收】見成公案沒商量。不動絲毫便廝當。三十烏藤聊
0608a21: 放過。可憐雪上更加霜。無際派。
0608a22: 見成底事沒商量。剔起眉毛未廝當。日暮碧天鴻鴈
0608a23: 斷。海門斜去兩三行。木菴永。
0608a24: 公案已巳見成。放汝棒三十。木馬走似。泥牛不及。
0608b01: 復菴封。
0608b02: 睦州因秀才相訪。稱會二十四家書。師以拄杖
0608b03: 空中點一點曰。會麼。秀才罔措。師曰。又道會二
0608b04: 十四家書。永字八法也不識。　頌曰。
0608b05: 一點曾無異。微塵劫不增。百千諸佛眼。同共此靈明。
0608b06: 明招謙。
0608b07: 禪師拄杖秀才筆。伎倆皆從手中出。八法論書如未
0608b08: 明。面前一點黑如漆。佛鑑懃。
0608b09: 【續收】一著機先用得親。可憐窮子眼無筋。須知八法論
0608b10: 書處。前箭猶輕後箭深。水庵一。
0608b11: 【增收】睦州上堂。首座。答云在。又曰。寺主。答云在。
0608b12: 又曰。維那。答云在。三段不同。今當第一。向下
0608b13: 文長。付在來日。　頌曰。
0608b14: 八字打開。十分漏泄。孤危不立道方高。伎倆更無隨
0608b15: 意說。別別。南斗七兮北斗八。護國欽。
0608b16: 【增收】睦州示眾曰。大事未明。如喪考妣。大事已巳明。亦
0608b17: 如喪考妣。　頌曰。
0608b18: 春去秋來古與今。相逢休論幾時深。飢渴飲無他
0608b19: 事。儘聽滿頭霜雪侵。保寧勇。
0608b20: 楊子江頭波浪深。行人到此盡沉吟。他時若到無波
0608b21: 處。還似有波時用心。千琬。
0608b22: 【增收】青楚因僧問。大事已巳成。為甚麼也如喪考妣。
0608b23: 師曰。不得春風花不開。及至花開又吹落。　頌
0608b24: 曰。
0608c01: 家山歸到莫因循。竭力寅昏奉二親。機盡功忘恩義
0608c02: 斷。便成不孝闡提人。丹霞淳。
0608c03: 【增收】睦州常示眾曰。忽然忽然　大覺璉拈云。不然
0608c04: 不然。　頌曰。
0608c05: 忽然不然。如鋏如鉗。神仙秘訣。父子不傳。別印。
0608c06: 忽然忽然。頭上是天。不然不然。下是地。直下來也。
0608c07: 無處回避。孤深。
0608c08: 【增收】睦州見僧來參。便喝曰。上座如何偷常住果子。
0608c09: 曰某甲方來。因甚道偷常住果子。師曰。贓物現
0608c10: 在。　頌曰。
0608c11: 傾盡寶山寶。全身入荒草。若是鳳凰兒。不向那邊討。
0608c12: 松源岳。
0608c13: 【增收】睦州示眾曰。汝等諸人。還得箇入頭處也未。若
0608c14: 未得箇入頭處。須覓箇入頭處。若得箇入頭處。
0608c15: 已巳後不得孤負老僧。時有僧出禮拜曰。某甲終
0608c16: 不敢孤負和尚。師曰。早是孤負我了也。又曰。明
0608c17: 明向你道。尚自不會。何況蓋覆將來。　頌曰。
0608c18: 學道先須入頭處。既得入頭莫孤負。明明向道尚猶
0608c19: 迷。何況言中曾蓋覆。本覺一。
0608c20: 【增收】睦州問僧。近離甚處。僧便喝。師曰。老僧被你一
0608c21: 喝。僧又喝。師曰。三喝四喝後作麼生。僧無語。師
0608c22: 便。打曰這掠漢。　頌曰。
0608c23: 兩喝與三喝。作者知機變。若謂騎虎頭。二俱成瞎漢。
0608c24: 誰瞎漢拈來。天下與人看。雪竇顯。
0609a01: 睦州擔板漢。解使不解筭。人前嬴得五百。家中著了
0609a02: 一貫。普庵玉。
0609a03: 【增收】睦州因僧問。高揖釋迦不拜彌勒時如何。師曰。
0609a04: 昨日有人問。出了也。曰和尚恐某甲不寔那。
0609a05: 師曰。拄杖不在。苕帚柄聊與三十　南堂興云
0609a06: 衲僧家高揖釋迦不拜彌勒。也不為分外。須
0609a07: 是本分。鉗鎚方知其真偽。何故乃頌曰。
0609a08: 出須是英靈漢。敵勝還他師子兒。選佛若無如是
0609a09: 眼。假饒千載亦奚為。
0609a10: 凜凜將軍令已巳行。八荒四海要澄清。提來氣干牛
0609a11: 斗。洗蕩氛埃見太平。天童覺。
0609a12: 殺人不眨眼。救人須出手。論寔不論。合升始為斗。
0609a13: 高揖釋迦不拜彌勒。喫棒出猶費力。滴水生知
0609a14: 未知。拋塼引玉有人識。月堂昌。
0609a15: 【增收】睦州因僧問。一氣還轉得一大藏教也無。師曰。
0609a16: 有甚。子快下將來。　頌曰。
0609a17: 鈍钁頭邊得意時。閒花著子不愁伊。幾人不善根株
0609a18: 者。只見枝頭更長枝。長靈卓。
0609a19: 睦州只愛錐頭利。這僧不見鑿頭方。直饒轉得百千
0609a20: 藏。這般供養也尋常。鼓山珪。
0609a21: 一氣轉一大藏教。頓漸偏圓權與寔。無邊妙義炳然
0609a22: 彰。元來一字也不識。徑山杲。
0609a23: 等閒一問垂千古。從此叢林共播揚。堪睦州無相
0609a24: 度。子要先。菴樞。
0609b01: 問若傾湫答如倒嶽。出草羚羊時挂角。明眼衲僧如
0609b02: 何卜度。尺短寸長一任貶剝。投子舒。
0609b03: 快人一言。快馬一鞭。停囚長智。十萬八千。木菴永。
0609b04: 良玉不雕。美言不文。村三月裏。別是一家春。息
0609b05: 庵觀。
0609b06: 【增收】睦州因僧問。以一重去一重即不問。不以一重
0609b07: 去一重時如何。師曰。昨朝栽茄子。今日種冬瓜。
0609b08: 　頌曰。
0609b09: 重重去盡自平常。春暖風和日漸長。戶外鳥啼聲細
0609b10: 碎。巖花狼藉滿山房。自得暉。
0609b11: 登壇道士羽衣輕。力雖窮法轉新。拇指破開天地
0609b12: 暗。蛇頭落鬼神驚。瞎堂遠。
0609b13: 披簑側笠千上。引水澆蔬五老前。中有瓜田難納
0609b14: 履。睦州倒退在傍邊。南巖勝。
0609b15: 昨日栽茄子。今日種冬瓜。一聲河滿子。和月落誰家。
0609b16: 菴悟。
0609b17: 【增收】睦州問一官人。易中道百姓日用而不知。且道
0609b18: 不知箇什麼。官人云。不知道。師曰。酌然不知。
0609b19: 　頌曰。
0609b20: 酌然不知。無孔鐵槌。當面一擲。佛祖難窺。肯堂充。
0609b21: 【增收】睦州因僧問。大眾臨筵合談何事。師曰。後園生
0609b22: 菜熟水冷淘。　頌曰。
0609b23: 脫略情塵老睦州。虎頭虎尾一時收。芳草渡頭韓幹
0609b24: 馬。綠楊堤畔戴嵩牛。正堂辯。
0609c01: 【增收】睦州因僧問。如何是祖師西來意。師云。一隊衲
0609c02: 僧來。一隊衲僧去。　頌曰。
0609c03: 一隊衲僧來。一隊衲僧去。打破睦州關。大地無寸土。
0609c04: 大川濟。
0609c05: 一隊衲僧來。一隊衲僧去。搆得搆不得。鐵蛇橫古路。
0609c06: 雪磯綱。
0609c07: 【增收】睦州曰。裂開也在我。聚也在我。時有僧問。如
0609c08: 何是裂開。師曰。三九二十七。菩提涅槃真如解
0609c09: 脫。即心即佛。我且與麼道。你又作麼生。曰某甲
0609c10: 不與麼道。師曰。盞子撲落地。碟子成七片。曰如
0609c11: 何是聚。師乃斂歛手而坐。　頌曰。
0609c12: 溪邊嫩柳條條綠。陌上桃花樹樹紅。勿謂東君無管
0609c13: 帶。更加暖日與和風。佛性泰。
0609c14: 【增收】睦州因僧問。靈山還有蛇不。師曰。這蚯蚓　雲
0609c15: 門代云。白骨連山。　頌曰。
0609c16: 水中鹽味。色裏膠清。若人辨得。天下橫行。草堂清。
0609c17: 【增收】福州烏石靈觀禪師嗣黃檗時稱老觀曹山行
0609c18: 時問。如何是毗盧師法身主。師曰。我若向你
0609c19: 道即別有也。曹山舉似洞山。山曰。好箇話頭。祇
0609c20: 欠進語。何不更去問。為甚麼不道。曹山乃來
0609c21: 進前語。師曰。若言我不道。即啞我口。若言我
0609c22: 道。即謇我舌。曹山歸舉似洞山。山深肯之。
0609c23: 　頌曰。
0609c24: 烏石老古錐。門風能峭絕。有問毗盧師。開口端的別。
0610a01: 齒有嚙鏃機。天無第二月。軟語若金剛。漚和是生滅。
0610a02: 南堂興。
0610a03: 毗盧師法身主。通身是口寔難舉。縮舌頭啞口時。
0610a04: 獨許洞山暗相許。不相許兒偏解捉老鼠。喝堂一。
0610a05: 【增收】烏石因雪一日伺便扣門。師開門。驀胸搊
0610a06: 住曰。是凡是聖。師唾曰。這野狐精。便推出閉
0610a07: 門。曰。也祇要識老兄。　頌曰。
0610a08: 一不作二不休。賓主互換有來由。焦磚打著連底凍。
0610a09: 赤眼撞著火柴頭。松源岳。
0610a10: 峻硬門庭古莫儔。曾郎欲入竟無由。為渠八字打開
0610a11: 著。嬌綠覆田秧滿疇。竹屋簡。
0610a12: 【增收】烏石因雪扣門。師問誰。云。鳳凰兒。師曰。作
0610a13: 麼生。云。來老觀。師開門搊住曰。道道。擬
0610a14: 議。師便托開掩門。住後示眾云。我當時若
0610a15: 入得老觀門。你這一隊酒糟漢向甚處摸索
0610a16: 　雪竇云。這孤恩負德漢。有甚麼交涉。當時入
0610a17: 不得豈是教你入。今既摸索不著。累他雪俱
0610a18: 在老觀門下。　頌曰。
0610a19: 養成羽翼鳳凰兒。老觀門下偶差池。冷地忽然思舊
0610a20: 債。來別處討便宜。尼無著總。
0610a21: 【增收】烏石引次。有僧來參。師引示之。僧便去至
0610a22: 晚問首座。今日新到在什麼處。曰當時便去了
0610a23: 也。師曰。是則是。只得一橛此是聯燈錄所出。與五燈會元略異。蓋初
0610a24: 有傳燈合。依傳燈云。師一日引水次。有僧來參師以引水。橫袖示之。其僧便去。師至暮問。小師適來
0610b01: 僧在何處。小師曰。發去也。師云。只得一橛。玄覺云。什麼處見少一橛。　頌曰。
0610b02: 草舍柴門僻更幽。何期過客也經由。蒿湯備禮不知
0610b03: 愧。猶對傍人賣口頭。斷橋倫。
0610b04: 【增收】唐相國裴休見黃檗因見大安寺壁畫高僧真
0610b05: 儀。公曰。真儀可觀。高僧何在。主事無對。公曰。此
0610b06: 間有禪人否。曰近有一僧。投寺執役。頗似禪者
0610b07: 尋請至舉前話。黃檗朗聲曰。裴休。公應諾。檗曰。
0610b08: 在甚麼處。公當下知旨。如獲髻珠。　頌曰。
0610b09: 酆城寶沉埋久。一道寒光射斗牛。不是張華辨端
0610b10: 的。只應千古枉淹留。慈受深。
0610b11: 翰墨場中喚得回。桂林昨夜覺花開。暗香漏泄通消
0610b12: 息。散作人間調鼎才。自得暉。
0610b13: 浮雲宿霧兩朧。行千與萬。驀地喚回霜夜
0610b14: 夢。舉頭親見月當空。萬菴柔。
0610b15: 【增收】裴相國問僧。看什麼經。僧云。無言童子經。公曰。
0610b16: 有幾卷。曰兩卷。公曰。既是無言。為什麼有兩
0610b17: 卷。僧無言　新羅龜山代云。若論無言非唯兩
0610b18: 卷。　頌曰。
0610b19: 曾落石霜機外笏。又扶麤行到唐天。只將四海垂綸
0610b20: 手。蟹魚龍一串穿。堂愚。
0610b21: 【增收】裴相國入大安寺。問諸大德曰。羅羅以何為
0610b22: 第一。曰以密行為第一。公不。遂問。此間有何
0610b23: 禪者。時龍牙在後園種菜。遂請來問。羅羅以
0610b24: 何為第一。牙曰。不知。公便拜曰。破布褁真珠。
0610c01: 　頌曰。
0610c02: 密行第一。精鑑還希。具擇法眼。真箇不知。黃龍新。
0610c03: 以何為第一。不知最親切。破布褁真珠。傾城換不得。
0610c04: 月坡明。
0610c05: 洪州新興嚴陽尊者諱善信嗣趙州初參趙州
0610c06: 問。一物不將來時如何。曰放下著。師曰。既是一
0610c07: 物不將來。放下箇甚麼。曰放不下擔取去。師於
0610c08: 言下大悟。住山常有一蛇一虎隨從。手中與食。
0610c09: 　頌曰。
0610c10: 一物不將來。肩頭擔不起。言下忽知非。心中無限喜。
0610c11: 惡毒既忘懷。蛇虎為知己巳。清風幾百年。至今猶未已巳。
0610c12: 黃龍南。
0610c13: 移高就下縱威權。解脫門開信可憐。不得空王真妙
0610c14: 訣。動隨聲色被勾牽。真淨文。
0610c15: 不妨行細輸先手。自覺心麤愧撞頭。局破腰間斧柯
0610c16: 爛。洗清凡骨共仙游。天童覺。
0610c17: 一物不將來。教渠放下著。廓爾悟無生。活計俱拋。
0610c18: 旻古佛。
0610c19: 盡力放不下。著力擔不起。將謂一物無。元是自家底。
0610c20: 見得自家底。心中大歡喜。自茲家業興。一舉九萬里。
0610c21: 龍門遠。
0610c22: 【續收】一物不將來。兩手提不起。直下要承當。渾是自家
0610c23: 底。佛燈珣。
0610c24: 劈面呈機不等閒。纖毫盡處重如山。斷腸曲調如親
0611a01: 聽。流水悲風不用彈。塗毒策。
0611a02: 赤心片片少人知。滿口含霜特地疑。奉報五湖學道
0611a03: 者。不須孤負一雙眉。月庵果。
0611a04: 趙州放下著。碓觜忽生花。雖然無一事。驗盡當行家。
0611a05: 雪堂行。
0611a06: 驀就膏肓打一鍼。當時無處著渾身。呵呵入嚴陽
0611a07: 去。蛇虎為不可尋。密菴傑。
0611a08: 嚴陽狗頭。臭穢於人怕。因何老趙州。與酬羊肉價。
0611a09: 野牛平。
0611a10: 【增收】杭州多福和尚嗣趙州因僧問。如何是多福一
0611a11: 叢竹。師曰。一莖兩莖斜。曰學人不會。師曰。三莖
0611a12: 四莖曲。　頌曰。
0611a13: 一莖兩莖斜。其意毒如蛇。三莖四莖曲。無疑入地獄。
0611a14: 言下若知非。心空及第歸。堪蔣山老。無端入荒草。
0611a15: 應菴華。
0611a16: 一莖兩莖斜。影動龍蛇。心疑生暗鬼。眼病見空華。
0611a17: 三莖四莖曲。還我一叢竹。時引清風來。落葉填山谷。
0611a18: 恁麼會得。多福一叢竹。若也不會。三莖四莖曲。無
0611a19: 禪才。
0611a20: 【增收】興化軍梯山建福石梯禪師。嗣茱萸一日見侍
0611a21: 者托上堂。乃喚侍者。者應諾。師曰。甚處去。曰
0611a22: 上堂齋去。師曰。我豈不知汝上堂齋去。曰除此
0611a23: 外別道箇甚麼即得。師曰。我只問你本分事。曰
0611a24: 和尚若問本分事。某甲寔是上堂齋去。師曰。汝
0611b01: 不謬為吾侍者。　頌曰。
0611b02: 父子相將草裡行。星馳電捲迅雷轟。賺他無限英靈
0611b03: 漢。錯認鞍過一生。辛菴壽。
0611b04: 益州大隨法真禪師嗣長慶安因僧問。劫火洞
0611b05: 然大千俱壞。未審這箇壞不壞。師曰壞。曰恁麼
0611b06: 則隨他去也。師曰。隨他去。僧不。後到投子舉
0611b07: 前話。子裝香遙禮曰。西川古佛出世。謂其僧曰。
0611b08: 汝速回去懺悔。僧回大隨。師已巳遷化。僧再至投
0611b09: 子。子亦遷化。　頌曰。
0611b10: 切忌隨他不會他。大隨此語播天涯。真淨性中纔一
0611b11: 念。早是千差與萬差。北塔祚。
0611b12: 懶菴的子大隨師。人問隨他師亦隨。返顧不能休駐
0611b13: 意。更生異見狐疑。汾陽為汝開天路。萬別千差一
0611b14: 道歸。汾陽昭。
0611b15: 劫火光中立問端。衲僧猶滯兩重關。可憐一句隨他
0611b16: 去。萬里區區獨往還。雪竇顯。
0611b17: 隨他去隨他去。千手大悲攔不住。劫火光中相往來。
0611b18: 銅睛鐵眼無尋處。正覺逸。
0611b19: 壞與不壞。俱非內外。不隔絲毫。尋常面對。道吾真。
0611b20: 隨他去亦太無端。袖裡金槌豈易看。問罷不知何處
0611b21: 去。白楊風送頭寒。佛慧泉。
0611b22: 劫火洞然。大千何在。壞與不壞。漆桶不快。肯更隨他
0611b23: 去。被謾又太煞。若是箇中人。終不到錯會。法雲秀。
0611b24: 步步相隨是大隨。左邊吹了右邊吹。思量未免空
0611c01: 氣。何不留將暖肚皮。保寧勇。
0611c02: 壞與不壞舌無骨。驀面看時眼突出。大隨猶在劫火
0611c03: 中。天下熬熬謾啾唧。白雲端。
0611c04: 劫火洞然大千壞。面前鼻孔鎮長在。只為隨他一句
0611c05: 言。腰間失箇皮袋。地藏恩。
0611c06: 壞與不壞兩相猜。閣龍舒謾往來。何人更有樊公
0611c07: 。一踏鴻門雙扇開。慈受深。
0611c08: 劫火洞然俱敗壞。青天白日愈光輝。王孫醉寢迷春
0611c09: 夢。不覺鶯啼柳絮飛。佛智裕。
0611c10: 臭蓬中。迸出鐵蒺藜。當陽如未委。喪目前機。
0611c11: 佛性泰。
0611c12: 壞與不壞。言端語端。舌頭咬破。自覺心酸。大隨投子。
0611c13: 終無兩般。萬里區區。獨自往還。楚安方。
0611c14: 【續收】陷虎之機總不知。便隨流去落東西。大隨自是持
0611c15: 綱手。放去收來要驗伊。圓照本。
0611c16: 六合傾翻劈面來。暫披麻縷混塵埃。因風吹火渾閑
0611c17: 事。引得游人不肯回。壞不壞隨不隨。徒將聞見強針
0611c18: 錐。太湖三萬六千頃。月在波心說向誰。通照逢。
0611c19: 了然無別法。誰道印南能。一句隨他去。千山走衲僧。
0611c20: 蛩寒鳴砌葉。鬼夜禮龕燈。吟罷孤外。徘徊恨不勝。
0611c21: 唐景遵。
0611c22: 壞與不壞。兩彩一賽。本無是非。說甚憎愛。雲過長空。
0611c23: 了無罣礙。君不見。衲僧袋子。接得將來日裡晒。
0611c24: 佛鑑懃。
0612a01: 壞與隨他去。如何不肯休。未明端的意。特地覓回頭。
0612a02: 龍門遠。
0612a03: 劫火洞然大千俱壞。這箇魔魅百生冤債。禪流若問
0612a04: 壞不壞。昨夜石人禮拜。南堂興。
0612a05: 鐵負鞍無固必。牽犁拽杷不辭勞。貪生逐日區區
0612a06: 去。誰管年高白髮饒。簡堂機。
0612a07: 劫火光中共唱酬。隨波逐浪謾悠悠。剖盡衷腸人不
0612a08: 會。草鞋拈取蓋龜休。石庵玿。
0612a09: 大隨庵側有一龜。僧問。一切眾生皮褁骨。這箇
0612a10: 眾生為甚骨褁皮。師拈草履覆龜背上。僧無語。
0612a11: 　頌曰。
0612a12: 如龜六藏已巳彰名。休向人前弄眼睛。一隻草鞋都蓋
0612a13: 。直至如今猶未惺。北塔祚。
0612a14: 問處爭如答處親。眼中難著透金塵。長安一路無多
0612a15: 地。過得潼關有幾人。佛慧泉。
0612a16: 分明皮上骨團團。卦畫重重更可觀。拈起草鞋都蓋
0612a17: 了。大隨被這僧謾。白雲端。
0612a18: 露足藏頭可煞奇。千年誰謂是靈龜。雨傾不解隨流
0612a19: 去。浮木相逢是幾時。保寧勇。
0612a20: 皮骨曾將問大隨。當頭一著更狐疑。可憐無限尋聲
0612a21: 。不薦羚羊挂角時。照覺總。
0612a22: 大隨庵外一龜兒。僧問如何骨裹皮。草鞋蓋了無人
0612a23: 會。白雲流水共依依。地藏恩。
0612a24: 皮裹骨兮骨裹皮。吉凶徒自亂針錐。草鞋覆了獨歸
0612b01: 去。千古何人識大隨。普融平。
0612b02: 千古清聲老大隨。機鋒壁立杳難窺。未能直下超凡
0612b03: 聖。只道將鞋蓋龜。禾山方。
0612b04: 懶庵的子大隨師。一著當頭更莫疑。大地山河都蓋
0612b05: 了。從他衲子下針錐。旻古佛。
0612b06: 骨裹皮兮皮裹骨。大隨老子無窠窟。上士聞之未
0612b07: 休。中流特地生疑惑。龍門遠。
0612b08: 皮裹骨兮骨裹皮。分明道了復何疑。拈起草鞋如未
0612b09: 委。不如別處且烏龜。佛性泰。
0612b10: 法不孤起。仗境方生。烏龜不解上壁。草鞋隨人行。
0612b11: 佛燈珣。
0612b12: 【續收】學道須教正眼開。莫將狂解意中猜。脫鞋龜上人
0612b13: 難會。遂使囊特地來。天童覺。
0612b14: 木禪庵畔。定光老兒。非銅非鐵。無相無為。有擎天之
0612b15: 力。有地之威。有射鵰之手。有囓鏃之機。口如大海
0612b16: 眼如眉。人間天上許誰知。南堂興。
0612b17: 骨裹皮兮皮裹骨。大隨放出遼天鶻。東西南北謾
0612b18: 眸。不知已巳過新羅國。無範。
0612b19: 休將皮骨強分張。得六藏時且六藏。隻履盡情遮蓋
0612b20: 了。這僧無事可思量。此山應。
0612b21: 千載靈龜庵下出。團團骨上卦重重。草鞋蓋無頭
0612b22: 尾。且聽旁人定吉凶。橫川珙。
0612b23: 【增收】大隨問僧。甚處去。曰蛾眉禮普賢去。師舉拂子
0612b24: 曰。文殊普賢總在這裡。僧作圓相拋向後乃禮
0612c01: 拜。師喚侍者。取一貼茶與這僧。　頌曰。
0612c02: 楖杖頭光閃爍。錫羅捲裹面鄒餿。肩擔背負出門
0612c03: 去。好是無人敢駐留。保寧勇。
0612c04: 大隨山下路縱橫。老竹蒼藤處處生。四海五湖為客
0612c05: 慣。三更無月也須行。慈受深。
0612c06: 識法者懼。欺敵者亡。水中辨乳。須是王。天童覺。
0612c07: 一輪明月照瀟湘。更不逢人問故鄉。自是天涯慣為
0612c08: 客。任他猿斷人腸。上方益。
0612c09: 把火入牛欄。反身外面看。梨花千點白。春雨幾聲寒。
0612c10: 月堂昌。
0612c11: 【增收】大隨因僧問。如何是和尚家風。師曰。赤土畫簸
0612c12: 箕。曰未審此理如何。師曰。簸箕有唇。米跳不出。
0612c13: 　頌曰。
0612c14: 赤土畫簸箕。團團無縫罅。佛眼不見。海神不知價。
0612c15: 簸土揚塵無處尋。山高海闊白雲深。南堂興。
0612c16: 簸箕有唇。米跳不出。天下衲僧赤。更須撥轉上
0612c17: 頭關。十方世界黑似漆。應菴華。
0612c18: 【增收】大隨因僧問。如何是佛法的的大意。師曰。山前
0612c19: 麥熟也未。　頌曰。
0612c20: 山前麥熟報君知。佛祖端由辨者稀。莫學朱涇老禪
0612c21: 伯。滿船空載月明歸。象田鄉。
0612c22: 大匠不巧。大儒不學。動中方圓。舉皆成禮樂。堪笑
0612c23: 鄉村賣卜人。徒勞鑽破烏龜。無範。
0612c24: 【增收】大隨燒畬次。忽見一蛇。師以杖挑向火中曰。咄。
0613a01: 這箇形骸。猶自不放捨。你向這裡死。如暗得燈。
0613a02: 時有僧問云。正恁麼時還有罪也無。師曰。石虎
0613a03: 時山谷響。木人吼處銕牛驚。　頌曰。
0613a04: 劫初劫末。法弱魔強。定光老子。鐵作脊梁。文經武緯。
0613a05: 把定封疆。碧天雲散祖風涼。佛日光輝舜日長。南
0613a06: 堂興。
0613a07: 【增收】韶州靈樹如敏禪師嗣長慶安因僧問。如何是
0613a08: 和尚家風。師曰。千年田八百主。曰如何是千年
0613a09: 田八百主。師曰。郎當屋舍沒人修。　頌曰。
0613a10: 來機深辨。有舒有卷。移案山。重添鍼線。千年田八
0613a11: 百主。直下承當還鹵。郎當屋舍沒人修。片瓦根椽
0613a12: 誰去。君不見。甜瓜徹蒂甜。苦瓠連根苦。月堂昌。
0613a13: 靈樹因僧問。如何是祖師西來意。師默然。後遷
0613a14: 化。欲立行狀。要選此語刻石。時雲門為首座。
0613a15: 僧問。先師默然處。如何上。雲門代云。師。　頌
0613a16: 曰。
0613a17: 師師師。知知知。三三兩兩過遼西。一雙紅杏換消梨。
0613a18: 琅琊覺。
0613a19: 靈樹當初密對揚。時中文采釆已巳全彰。後人不見雲門
0613a20: 老。一字千般謾度量。佛印元。
0613a21: 師之一字大巍巍。獨向寰中定是非。畢竟水須朝海
0613a22: 去。到頭雲定覓山歸。白雲端。
0613a23: 靈樹大師。雲門首座。只知立。不覺話墮。智海山僧。
0613a24: 為伊點破。知燈是火數如麻。信火是燈能幾箇。智
0613b01: 海清。
0613b02: 師字相酬作者知。韶陽千古特光輝。茫茫宇宙人無
0613b03: 數。到底誰明一字師。旻古佛。
0613b04: 西來祖意若為酬。手把明珠已巳暗投。被雲門添一
0613b05: 字。致令千古啾啾。寶明。
0613b06: 【增收】靈樹面皮多葛怛。韶陽板齒上生毛。拍右膝會得
0613b07: 國清才子貴。拍左膝不會家富小兒嬌。此庵元。
0613b08: 師之一字見還難。直下應須透祖關。縱使祖關開正
0613b09: 眼。前頭更有萬重山。佛照光。
0613b10: 師之一字太孤危。文　　無作者知。不領韶陽提起
0613b11: 處。且從默處認殘。天目禮。
0613b12: 【增收】漳州浮石禪師嗣子湖上堂。山僧開卜鋪。能斷
0613b13: 人貧富。定人生死。時有僧出云。離生死貧富
0613b14: 不落五行。請師直道。師曰。金木水火土。　頌曰。
0613b15: 達磨西來唯賣卜。吉凶在汝不由人。箇中只是依爻
0613b16: 斷。豈有人情與親。本覺一。
0613b17: 金木水火土。始終顛倒數。五六下四三。初爻傳白虎。
0613b18: 苦苦。卜得此卦一生貧。遠信不來病人死。菴需。
0613b19: 金木水火土。一二三四五。南泉王老師。不打鹽官鼓。
0613b20: 即庵覺。
0613b21: 金木水火土。大蟲元是虎。好李將軍。藍田空沒羽。
0613b22: 無範。
0613b23: 
0613b24: 禪宗頌古聯珠通集卷第二十二
