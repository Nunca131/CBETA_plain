0517b08: 
0517b09: 
0517b10: 
0517b11: 佛祖歷代通載卷第六＝七【甲】六七
0517b12: 
0517b13: 嘉興路大中祥符禪寺住
0517b14: 持華亭念常集
0517b15: 西晉
0517b16: 一　雷氏曰宣景文武惠懷愍帝西晉四主五十二年。
0517b17: 高祖宣帝懿姓司馬氏。王金德都洛陽。字仲達。河內溫人也。高陽氏之後。祖雋川太
0517b18: 守。父防京兆尹。帝乃防之次子。事魏忠烈。大有賢能。壽七十三崩。葬高原陵。
0517b19: 景帝師字子元。宣之長子。壽四十八。崩于許昌。葬峻平陵。
0517b20: 文帝昭字子上。景之母弟。壽五十五。崩于露寢。葬峻平陵。
0517b21: 乙酉　武帝炎字安世。文之長子。寬惠仁厚。好莊老之書。咸熙二年受魏禪降。封晉賓為陳留
0517b22: 王。遷于鄴。用天子儀衛之。帝自滅吳之後。奢侈縱恣。後宮殆將萬人。乘華車至于所寢。己酉四月崩
0517b23: 含章殿。壽五十五。葬峻陽陵在位二十五年。改元大始。
0517b24: 二　吳毀神詞波乃梵宇吳孫皓始即位。改甘露元年。下令遍毀
0517b25: 神祠被＝波【甲】被波及梵宇。臣僚諫。先帝感瑞寺。
0517b26: 不可毀也。乃遣臣張昱往告康僧會。會挫
0517b27: 其辭理辯鋒出。昱不能屈。歸以會才高聞。
0517b28: 皓召至。問曰。佛言善惡報應。可得聞乎。會
0517b29: 曰。明主以孝慈治天下。則赤烏翔而老人
0517c01: 見。以仁德育萬物。則醴泉冽而嘉禾茁。善
0517c02: 既有應惡亦如之。故為惡於隱鬼得而誅
0517c03: 之。為惡於顯人得而誅之。易稱積善餘慶羊慶。
0517c04: 詩美求福不回。雖儒典之格言。即佛教之
0517c05: 明訓。皓曰。然則周孔既明。安用佛教。會
0517c06: 曰。周孔不欲深言。故略示其跡。佛教不止
0517c07: 淺言。故詳示其要。皆為善也。聖人唯恐善
0517c08: 之不多。陛下以為嫌何也。皓無以酬之。遂
0517c09: 罷。他日宿衛治圃得金像。皓使置穢處蒙
0517c10: 不潔以為笑樂俄得腫疾晝夜呻吟。占者
0517c11: 曰。坐犯神祠。禱諸廟不。宮人有奉佛者
0517c12: 曰。乃不請福於佛耶。皓仰視曰。佛神若是
0517c13: 怪乎。曰佛之威靈視神如天淵。皓乃悟曰。
0517c14: 吾以慢像致此耳。趣迎像龕而供事之。仍
0517c15: 請會說法悔罪。會為開示玄要。并取本業
0517c16: 百二十願。分二百五十事。使皓行住坐臥
0517c17: 增益善意。及授之五戒。少頃疾愈。由是奉
0517c18: 會為師。崇飾寺塔。
0517c19: 三　太始元年。月氏國沙門曇摩羅奈。晉言法
0517c20: 護。至洛陽。法護學究三十六國兼通共語護學究三十六國道術。兼通
0517c21: 其語。及自天竺大齎梵本婆羅門經達於
0517c22: 玉門。因居燉音屯燉煌。世號燉煌菩薩。後游洛
0517c23: 邑及之江左。永嘉中隨處譯經。未暫停。
0517c24: 時優婆塞聶承遠執筆助翻。垂四百卷。及
0517c25: 承遠卒。其子道真者。詢稟咨承法護。筆授
0517c26: 外道真自譯經六十餘卷。時晉沙門釋法
0517c27: 炬法立支敏度及優婆塞衛仕度等。譯出
0517c28: 眾經。外炬與立等每相參合。廣略異同編
0517c29: 次部類。凡一百四十餘卷。復有沙門良
0518a01: 婁至安法欽竺叔蘭白法祖支法度等。各
0518a02: 出眾經。所以西晉已來宣譯漸盛。
0518a03: 論曰。吳黃武初。陸績有言曰。從今更六
0518a04: 十年。天下車同軌書同文。及泰康改元
0518a05: 而吳平天下一統。果如績言。自是才二
0518a06: 十載。至永寧之初。正道頹群雄嶽峙。
0518a07: 趙王基叛逆。篡主於朝張軌繼請外
0518a08: 遷。擅據涼土內外糜沸。仍漸將廉漸亂階。劉
0518a09: 淵所以平陽。李雄因茲井絡。懷帝蒙塵
0518a10: 外郡。愍后播越長安。既道藉時興而兩
0518a11: 都版蕩。法由人顯屬二主恓惶。萬姓崩
0518a12: 離歸信靡託。百官失守釋種無依。時有
0518a13: 沙門竺法護及釋法炬等。忘身利物志
0518a14: 在宏宣。匪憚苦辛闡法為務。護於晉世
0518a15: 譯經最多。且晉雖不文文才實著。翻傳
0518a16: 妙典日有賞音。所以禮樂衣冠晉朝始
0518a17: 備。信源道種相資而興焉。
0518a18: 丙戌　吳改寶鼎。
0518a19: 丁亥　大教東流二百年矣。
0518a20: 己丑　吳改建衡。
0518a21: 壬辰　吳改鳳凰。
0518a22: 乙未　改咸寧○吳改天冊。
0518a23: 丙申　吳改天璽。明年又改天紀。
0518a24: 己亥　○九月會公示疾而化。
0518a25: 庚子　改大康滅吳　右吳四主六十年而晉併之天下一統。
0518a26: 四　壬寅　會稽育王塔緣起。有劉薩訶。病死入冥
0518a27: 見梵僧。指往會稽育王塔處懺悔。既穌出
0518a28: 家名惠達。及至會稽遍求不見。偶一夜聞
0518a29: 地下鍾聲。倍加誠懇。經三日忽從地涌出
0518b01: 寶塔。高一尺四寸。廣七寸。佛像悉具。達既
0518b02: 見塔精勤禮懺。瑞應甚多。明州塔此其始
0518b03: 也。
0518b04: 五　庚戌　惠帝衷改永熙字正度。武次子。生而不惠。不辨菽麥。娶賈充女南風為后。淫
0518b05: 虐酷殘。誅滅大臣。致天下大亂。為司馬越鴆于顯陽殿。壽四十八。葬太陽陵治十七年。
0518b06: 六　辛亥　改元康。又改永平。
0518b07: 三皇三洞經及五岳真仙圖道家三皇經。乃鮑靜所撰十四紙也。彼曰。
0518b08: 凡諸侯有此文者必為國王。大夫有此文
0518b09: 者為人父母。庶人有此文者錢財自聚。婦
0518b10: 人有此文者必為皇后。既犯國諱。永康中
0518b11: 被誅。出晉史。後人改曰三洞。至唐二十年
0518b12: 貞觀間。吉州囚人劉紹妻王氏。有五嶽真
0518b13: 仙圖及鮑靜所撰三皇經。時吉州司法參
0518b14: 軍吉辨因檢囚。於王氏處得之申省。令
0518b15: 邢部郎中紀懷業等。追京下道士張惠元
0518b16: 成武英等勘問。得在先道士鮑靜所撰妄
0518b17: 為墨本。非今＝令【甲】今令元等所造。令毀除。追諸
0518b18: 道士及百姓有此文者。其年冬並集得之。
0518b19: 遂於禮部廳前悉焚之。
0518b20: 甲寅　瑞像到龜茲國已上一千二百八十五年在西竺。是年始到丘慈＝茲【甲】慈茲。凡住六十八
0518b21: 年。
0518b22: 七　永平四年。天竺沙門耆域至洛陽。指沙門
0518b23: 竺法淵曰。此菩薩羊中來衣服華麗違律此菩薩從羊中來。指竺法興
0518b24: 曰。此菩薩從天中來。又曰。比丘衣服華麗
0518b25: 大違戒律。非佛意也。望見帝都宮室曰。大
0518b26: 略似忉利天宮。然人天殊分。疲民之力繕
0518b27: 刻如此。不亦侈乎。未幾而洛陽亂。域辭歸
0518b28: 天竺。數百人遮道。請中食乃行。域許之。明
0518b29: 日百餘家域分身同時赴之。家喜其來。及
0518c01: 發跡洛南。域徐行而追者不及。即以杖畫
0518c02: 地曰。于此訣矣。是日有出長安者。見域在
0518c03: 寺中。有賈胡濕登者。其夕會域宿于流沙。
0518c04: 蓋一昔＝【甲】昔萬里沙門神。于此為濕云。初域
0518c05: 來交廣。並有靈異。既達襄陽。欲寄載過江。
0518c06: 舟人見是胡僧。輕而不渡。及舡＝船【甲】舡船達岸域已
0518c07: 前行。路見兩虎。虎弭耳掉尾。域以手摩其
0518c08: 頭。虎下道而去。見者皆敬焉。
0518c09: 庚申　改永康。
0518c10: 辛酉　改永寧正月趙王倫纂位遂誅之。
0518c11: 十六國自永寧之後所在分十六國五四燕二趙三秦大夏并蜀為十六。
0518c12: 雷氏曰。張軌據涼號曰前涼。九主六七符
0518c13: 堅侮亡。
0518c14: 李特據益號曰後蜀。六主四六桓溫戮辱。
0518c15: 劉淵平陽號曰前趙。四主二六石勒平勦。
0518c16: 石勒襄國號曰後趙。六主三二冉閔除討。
0518c17: 符健長安號曰前秦。五主四四姚萇反臣。
0518c18: 慕雋據鄴號曰前燕。二主二二滅于符堅。
0518c19: 姚萇長安號曰後秦。三主三二劉裕即真。
0518c20: 乞伏金城號曰西秦。四主二八赫連使賓。
0518c21: 呂光姑臧號曰後涼。四主十三姚興復彊。
0518c22: 慕容山中號曰後燕。四主四二馮跋滅焉。
0518c23: 烏狐廣武號曰南涼。三主十九熾盤僭僣王。
0518c24: 慕德廣固號曰南燕。二主十一劉裕得天。
0518c25: 李暠燉煌號曰西涼。二主二四蒙遜威彊。
0518c26: 蒙遜張掖號曰北涼。二主三九拓跋乃昌。
0518c27: 赫連朔方號曰大夏。二主二五魏有天下。
0518c28: 馮跋昌黎號曰北燕。魏滅。二主二十八年。
0519a01: 是十六國雜晉魏間。
0519a02: 前涼張軌字士彥。安定烏於然，氏章移烏氏人。漢張耳十七代孫。永寧初涼州刺史。建興年僭僣立為王。依
0519a03: 晉王朔立十三年晉武太元滅。
0519a04: 壬戌　改大安。
0519a05: 後蜀李特字玄休。巴西宕渠人。其先廩君之裔。自氐羌之亂。隨流人至蜀。自稱益州牧。號
0519a06: 蜀。改年建初。
0519a07: 癸亥　蜀武帝雄字仲雋。特第三子。母曰羅氏。是年羅尚殺特而立帝。二十年改元建興。咸
0519a08: 和八年生瘍于頭六日。而卒壽六十一。
0519a09: 甲子　五十　改永興。
0519a10: 前趙劉淵字元海。新興匈奴人。密北　頓當沒頓之後。初漢祖以宗女為公主。妻頓。約為兄弟。故子
0519a11: 孫姓劉氏。都平陽六年改光熙。
0519a12: 丙寅　改光熙○蜀改晏平。
0519a13: 丁卯　懷帝熾改永嘉字豊度。武帝二十五子也。生而姿奇。後無罪為劉聰虜之。壽三
0519a14: 十歲治六年。
0519a15: 戊辰　趙改永鳳。
0519a16: 庚午　趙和字玄泰。淵之子。身長八尺。既立改年河瑞。未幾為銳景斬於光極臺矣。
0519a17: 逍劉聰改稱漢字玄明。劉淵第四子。性極勇傑。承位自號昭武帝。改元光興。在位
0519a18: 八年。時河東捕蝗致災大蝗食田。唯不食黍豆。靳準率人收埋之。哭聲聞十餘里。鑽土復出。黍豆竟盡食矣。
0519a19: 辛未　漢改嘉平。
0519a20: 八　癸酉　愍帝鄴改建興字彥奇。武帝孫。吳王晏之子。初即位時。長安城中不盈百戶。
0519a21: 篙棘成林官無章服印綬。唯桑板署號爾。後被劉聰虜之。使帝戎服執戟前導。降封懷安侯遇害于洛。壽十
0519a22: 八歲治四年。
0519a23: 涼張寔字安遜。在位五年。壽四十八。號昭公。
0519a24: 九　石佛至吳吳中是年有維衛迦葉二佛石像。汎海而
0519a25: 至。吳淞江滬瀆口。遙見浮遊道士巫師往
0519a26: 迎。並風濤湧。吳縣朱膺素奉正法。乃同
0519a27: 數人共迎像。於是乘流自到。背有銘誌。登
0519b01: 舟其輕如羽。乃奉安通玄寺供養今開元寺事載珠林。
0519b02: 甲戌　日隕○三日並出西方○漢星隕平陽化
0519b03: 肉。
0519b04: 乙亥　漢改建元。
0519b05: 丙子　漢改麟嘉。
0519b06: 東晉　雷氏曰元明成康穆哀廢簡武安楚恭。東晉十一。一百四年。
0519b07: 十　丁丑　元帝睿改建武司馬氏。王金德。遷都建鄴。避愍帝名改建康。字景文。宣帝曾
0519b08: 孫。瑯王覲之子。生于洛陽。劉聰破洛。與王導南渡據江東。壬午崩內殿。葬平陵。壽四十七治六
0519b09: 年。
0519b10: 敘曰。經云。三界無常。有為非久。晉氏之
0519b11: 基。魏室遠系。乃誅曹爽而絕其宗。設帝策
0519b12: 而陳其績。金承土運曆數在躬。平蜀而降
0519b13: 大吳。升平而布寬政。文既允備武亦戢戈。
0519b14: 百六奄臻王官失守。天下大亂莫匪斯焉。
0519b15: 于時道俗崩離。朝不謀久。寄政江表法隨
0519b16: 代興。沙門信士於是攸集。故就紀之。別號
0519b17: 東晉。元帝者宣皇曾孫。恭王覲之子也。諱
0519b18: 睿字景文。初生之辰。內有神光一室盡明。
0519b19: 白毫生于日角之左。累官都督楊州諸軍
0519b20: 事左丞相。懷愍敗後百官分離＝難【甲】離難。或走江
0519b21: 南。或為俘戮。長安失據帝幽平陽江東于
0519b22: 時。五日並日江東忽有五日並出。都下勸睿宜稱晉王。
0519b23: 統攝萬機以臨億兆。愍帝崩後遂即居尊。
0519b24: 立元建武。因都建鄴。避愍帝諱改名建康。
0519b25: 先是泰康二年。吳舊將管恭作亂。太史伍
0519b26: 振筮曰。恭即滅矣。然更三十八年。楊州當
0519b27: 有天子。至是果如其言。又秦始時。望氣者
0519b28: 云。吳金陵山五百年後當出天子。始皇忌
0519b29: 之。因發兵鑿金陵山斷。改稱抹陵冀絕其
0519c01: 王。凡自政至睿五百二十六年。有晉金行
0519c02: 奄君四海。又時謠曰。五馬浮渡江。一馬化
0519c03: 為龍。永嘉喪亂宗室中。唯瑯西陽汝南
0519c04: 南頓彭城五王。獲濟江表。而睿首基為帝。
0519c05: 將知受命上感天靈。欲跨輿圖下資地勢。
0519c06: 地負其勢。始皇鑿之而弗亡。天降其靈。劉
0519c07: 曜殲之而莫盡。爰自建武至於元熙。凡十
0519c08: 二主。一百四年。華戎道俗譯經律論垂六
0519c09: 百卷。而弘法之務至是特盛焉。
0519c10: 戊寅　改大興。
0519c11: 前趙劉曜字永明。劉元海族子。少孤貧。養于元海家而承位。十二年改光初元年。
0519c12: 己卯　後趙石勒字世龍。上黨武鄉人。其先匈奴別部也。年十四至洛陽。依笑上都門。王
0519c13: 衍異之曰。胡雛聲視有奇志。將為天下之患。遣人收之。會勒已去。後起兵據襄國一十五年。壽六十。勒初
0519c14: 暴政。及見圖澄長青蓮之驗。回心納諫。延及子虎慕德推賢。
0519c15: 辛巳　涼茂字成遜寔之弟在位四年。
0519c16: 壬午　改永昌。上憂崩。
0519c17: 十一　天竺沙門。吉友抵建康。丞相王導見之
0519c18: 曰。我輩人也。太尉庾亮光祿周顗廷尉柏
0519c19: 彝。一時名公皆造門結友。聲名著搢紳間。
0519c20: 對王導解帶盤。尚書卞望之適至。友
0519c21: 正容肅然。有問其故。對曰。王公風道期人。
0519c22: 卞令軌度格物。吾正當以此應之耳。柏彝
0519c23: 欲為友作目。久之未得。友曰尸黎密此云吉友可
0519c24: 謂卓朗。彝絕嘆以為盡品目之極。大將軍
0519c25: 處仲。聞友為諸公器重。心未然。及見不覺
0519c26: 手足增敬。周顗為僕射。領選將入局。過友
0519c27: 嘆曰。為朝廷選賢。得如君真令人無愧耳。
0519c28: 及顗歿友慰其孤。對靈作梵唄。清響凌雲。
0520a01: 又語千餘言而去。王導戲之曰。外國
0520a02: 有君。一人而已。友笑曰。使我如諸君。今日
0520a03: 豈得在此。時以為名言。譯孔雀經。梵名尸
0520a04: 黎密。蓋讓王位出家。如吳泰伯然。
0520a05: 十二　癸未　明帝紹改太寧字道畿。元之長子。敏有機斷。故能以弱制強。克復大業。惜乎
0520a06: 降年不永。未致太平崩。壽二十七。葬于平陵治三年。
0520a07: 乙酉　涼駿字公建。寔之子。立二十二年。壽四十。
0520a08: 十三　第二十五祖婆舍斯多者。罽賓國人也。
0520a09: 姓婆羅門。父寂行。母常安樂。初母夢得神
0520a10: 劍。因而有孕。既誕拳左手。遇師子尊者顯
0520a11: 發宿因。密受心印。後適南天至中印度。彼
0520a12: 國王名迦勝。設禮供養。時有外道。號無我
0520a13: 尊。先為王禮重。嫉祖之至。欲與論議。幸
0520a14: 而勝之以固其事。乃於王前謂祖曰。我解
0520a15: 默論。不假言說。祖曰。孰知勝負。曰不爭勝
0520a16: 負。但取其義。祖曰。汝以何為義。曰無心為
0520a17: 義。祖曰。汝既無心。安得義乎。曰我說無
0520a18: 心。當名非義。祖曰。汝說無心。當名非義。我
0520a19: 說非心。當義非名。曰當義非名。誰能辨義。
0520a20: 祖曰。汝名非義。此名何名。曰為辨非義。是
0520a21: 名無名。祖曰。名既非名。義亦非義。辨者是
0520a22: 誰。當辨何物。如是往返五十九翻。外道杜
0520a23: 口信伏。于時祖忽然面北合掌。長吁曰。
0520a24: 師子過難我師師子尊者今日遇難。斯可傷焉。即辭
0520a25: 王南邁。達于南天潛隱山谷。時彼國王名
0520a26: 天德。迎請供養。王有二子。一兇暴而色力
0520a27: 充盛＝勝【甲】盛勝。一和柔而長嬰疾苦。祖乃為陳因
0520a28: 果。王即頓釋所疑。又有術師。忌祖之道。
0520a29: 乃潛置毒於飲食中。祖知而食之。彼返受
0520b01: 禍。遂投祖出家。祖即＝師【甲】即師與受具。後六十載
0520b02: 太子德勝即位。復信外道致難于祖。太子
0520b03: 不如密多以進諫被囚。王遽問祖曰。予國
0520b04: 素絕妖訛。師所傳者當是何宗。祖曰。王國
0520b05: 昔來實無邪法。我所得者即是佛宗。王曰。
0520b06: 佛滅已千二百年。師從誰得邪。祖曰。飲光
0520b07: 大士親受佛印。展轉至二十四世師子尊
0520b08: 者。我從彼得。王曰。予聞。師子比丘不能免
0520b09: 於刑戮。何能傳法後人。祖曰。我師難未起
0520b10: 時。密授我信衣法偈以顯師承。王曰。其衣
0520b11: 何在。祖即於囊中出衣示王。王命焚之。五
0520b12: 色相鮮薪盡如故。王即追悔致禮。師子真
0520b13: 嗣既明。乃赦太子。太子遂求出家。祖問太
0520b14: 子曰。汝欲出家當為何事。曰我若出家不
0520b15: 為其事。祖曰。不為何事。曰不為俗事。祖
0520b16: 曰。當為何事。曰當為佛事。祖曰。太子智慧
0520b17: 天至。必諸聖降。即許出家。六年侍奉。後
0520b18: 於王宮受具羯磨之際。大地震動頗多靈異。
0520b19: 祖乃命之曰。吾已衰朽安＝要【甲】安要可久留。汝當善
0520b20: 護正法眼藏普濟群有。聽吾偈曰。聖人說
0520b21: 知見。當境無是非。我今悟本性。無道亦無
0520b22: 理。不如密多聞偈再啟祖曰。法衣宜可傳
0520b23: 授。祖曰。此衣為難故假以證明。汝身無難
0520b24: 何假其衣。化被十方人自信向。不如密多
0520b25: 聞語作禮而退。祖現于神變化三昧火自
0520b26: 焚。平地舍利可高一尺。德勝王浮圖而
0520b27: 祕之。當東晉明帝太寧三年乙酉歲也。
0520b28: 十四　丙戌　成帝衍。改咸和字世根。明帝長子。五歲即位。庾后臨政。壽二十五治
0520b29: 十七年。
0520c01: 十五　三藏理法師名惠理。西竺人也。東晉咸
0520c02: 和初。來遊此土。至杭州見山岩秀麗曰。吾
0520c03: 國中天竺靈鷲山之一小嶺。不知何年飛
0520c04: 來。佛在世時多為仙靈所隱。今此亦復爾
0520c05: 耶。洞舊有白猿。遂呼之。應聲而出。人始之
0520c06: 信。飛來由是得名。師即地建兩剎。先靈鷲
0520c07: 後靈隱。常宴＝晏【甲】＊宴晏坐岩中。號理公岩。今瘞塔
0520c08: 在焉。
0520c09: 戊子　趙改太和。
0520c10: 庚寅　後趙改建平。
0520c11: 壬辰　燕慕容皝立。
0520c12: 癸巳　蜀斑字世文。雄兄之子。初署南平將軍後＝為【甲】後為立為太子。雄疾。斑侍。卒而立。一年復為雄子越
0520c13: 殺之。壽四十一。
0520c14: 趙弘字大雅。勒之次子。立一年改元建熙。壽四十二。
0520c15: 甲午　趙石虎勒＝弒【甲】勒弒弘自立。盡殺勒種。改元建熙。
0520c16: 乙未　改咸康○趙改建武。
0520c17: 蜀期字世運。雄第四子。立三年改元玉桓。後自縊死。雄諸子皆為壽所殺。
0520c18: 丙申　○後趙大旱。斗米直金一斤。
0520c19: 戊戌　蜀壽字武考。驤之子。雄之弟。殺期自立。六年改元漢興。國號漢。
0520c20: 十六　咸康六年。成帝幼。庾以元舅輔政。
0520c21: 奏沙門應盡禮王者。尚書令何充等議。不
0520c22: 應致拜。下禮官詳議。博士議與充合。而門
0520c23: 下承風旨為駁。尚書令充僕射褚翌諸
0520c24: 葛恢尚書馮懷戴廣等奏曰。世祖武皇帝。
0520c25: 以盛明革命。肅祖明皇帝。聰聖玄覽。豈于
0520c26: 時沙門不易屈膝。顧以不變其修善之法。
0520c27: 所以通天下之志也。臣等謂。宜遵承先帝
0520c28: 故事於義為長。庾屈僧拜俗固謂應盡敬。下制曰。
0520c29: 夫萬方殊俗神道難辯。有自來矣。達觀旁
0521a01: 通誠當無怪。況跪拜之禮。何必尚然。當後
0521a02: 原先王所以尚之之意。豈直好此屈折而
0521a03: 坐遘盤辟哉。良有以也。既其有以。將何以
0521a04: 易之。然則名禮之設。其無情乎。且今果有
0521a05: 佛耶無佛耶。有則其道固弘。無則義將安
0521a06: 取。縱其信然。將是方外之事。方外之事豈
0521a07: 方內所體。而當矯形體違常度易禮典棄
0521a08: 名教。是吾所甚疑也。名教有由來。百代所
0521a09: 不廢。昧旦丕顯後世猶殆。殆之為弊其故
0521a10: 難尋。而今當遠慕＝暮【甲】慕暮茫昧依稀未分。棄禮於
0521a11: 一朝。廢教於當世。使夫＝失【甲】夫失凡流傲逸憲度。
0521a12: 又是吾所甚疑也。縱其信然。縱其有之。吾
0521a13: 將通之於神明。得之於胸懷耳。軌憲宏謨
0521a14: 固不可廢之於正朝。凡此等類皆晉民也。
0521a15: 論其才智又常人也。而當因所說之難辨。
0521a16: 假服飾以凌度。抗殊俗之傲禮。直形骸於
0521a17: 萬乘。又是吾所弗取也。諸君並國器也。悟
0521a18: 言則當測幽微。論治則當重。
0521a19: 十七　國典。苟其不然。吾將何述＝術【甲】述術焉。何充議不應拜充等重
0521a20: 抗。表曰。臣等暗短。不足以讚揚聖旨。宣暢
0521a21: 大義。伏省明詔震懼屏營。輒＝轍【甲】輒轍共尋詳有佛
0521a22: 無佛。固非臣等所能定。然攷其遺文鑽其
0521a23: 旨要。五戒之禁實助王化。賤昭昭之名行。
0521a24: 貴冥冥之潛操。行德在於忘身。抱一心之
0521a25: 精妙。且興自漢世迄至于今。雖法有隆衰
0521a26: 而弊無妖妄。神道經久未有其比也。夫議
0521a27: 有損也。況必有益。臣之愚誠。實願塵露之
0521a28: 微增潤岱岳。區區之況上裨皇極。今一令
0521a29: 其拜。遂壞其法。修善之俗廢於聖世。習實
0521b01: 生常。必致怨懼。隱之臣心竊所未安。臣雖
0521b02: 愚蔽。詎敢以偏見疑誤聖聽。直謂世經三
0521b03: 代人更明聖。今不為之制無虧王度。而幽
0521b04: 冥之格可無雍滯。是以復陳愚誠。乞垂省
0521b05: 察。猶以為不可。復下制曰。省所陳具情
0521b06: 旨。幽昧之事誠非寓言所盡。然較略＝料【甲】略料其
0521b07: 大。人神常度粗復有分例用。大率百王制
0521b08: 法雖文質隨時。然未有以殊俗參治恢誕
0521b09: 雜化者也。豈曩聖之不達。來聖之宏通哉。
0521b10: 且五戒之才善粗擬似人倫。而更與世之＝主【甲】之主
0521b11: 略其＝共【甲】其共禮敬服禮重矣。敬大矣。為治之綱盡
0521b12: 於此矣萬乘之君非好尊也。區城之民非
0521b13: 好卑也。而尊卑不陳。王教不得不一二之
0521b14: 則亂斯曩聖。所以憲章國體宜而不惑也。
0521b15: 通才博採往往備其事。修之家可。以修之
0521b16: 國及朝則不可。斯豈不遠耶。省所陳。果亦
0521b17: 未能了有之與無矣。縱其了。猶謂＝未【甲】謂未不可以
0521b18: 參治。而況都無而當以兩行耶。充等三上
0521b19: 章執奏曰。臣等雖誠愚蔽＝弊【甲】蔽弊不通遠旨。至乾
0521b20: 乾夙夜思循王度。寧苟執偏管而亂大倫。
0521b21: 直以漢魏逮晉不聞異議。尊卑憲度無或
0521b22: 暫虧也。今沙門之守戒專專。然及為其禮
0521b23: 一而已矣。至於守戒之篤。亡身不恪。曷敢
0521b24: 以形骸而慢禮敬哉。每見燒香祝願。必先
0521b25: 國家欲福裕之。備情無極已。奉上崇順出
0521b26: 於自然。禮儀之簡蓋是專一守法。是以先
0521b27: 聖御世。因而弗革也。然天網恢恢而不
0521b28: 失。臣等慺音婁慺慺以為。不令致拜於法無虧。
0521b29: 因其所利而惠之。使賢愚莫敢不用情。則
0521c01: 上有天覆地載之施。下有守一修善之人。
0521c02: 謹復陳其愚淺。願蒙省察議遂寢。何充
0521c03: 字次道。廬江潛人。魏光祿大夫宴晏之孫。
0521c04: 少以文義見稱。初為王敦掾。敦兄含守廬
0521c05: 江貪污。敦於坐稱之曰。家兄在郡定佳。
0521c06: 廬江士人稱之。充正色曰。充即彼郡人。所
0521c07: 聞異此。敦默然。坐客皆為不安。充宴晏然
0521c08: 自若。丞相庾亮薦之於明帝曰。何充器
0521c09: 局方概。有萬夫之望。若能總錄朝端為老
0521c10: 臣副。及充拜尚書令。推能用功不私樹恩。
0521c11: 世甚重之。初阮裕戲之曰。卿志大宇宙。
0521c12: 勇邁前古。充審其故。裕曰。我圖數千戶郡。
0521c13: 尚未能。卿圖作佛不亦大乎。卒年五十有
0521c14: 五。其後門世事佛甚精。厥孫尚之及點胤
0521c15: 等。並建＝見【甲】建見大義闡明佛法云。
0521c16: 癸卯　康帝嶽。改建元字世同。成之母弟。年二十一即位。庾亮為相專權。後崩式
0521c17: 乾殿。壽二十三。葬昌陵治二年。
0521c18: 甲辰　蜀勢字子仁。壽之長子。身長七尺九寸。腰十四圍。善俯仰。立五年改元太和。後死建康。
0521c19: 十八　乙巳　穆帝聃。改永和字彭祖。康之長子。二歲即位。母褚后臨朝。壽十九崩于顯陽
0521c20: 殿。葬永平陵在位十七年。
0521c21: 丙午　蜀改嘉寧。
0521c22: 丁未　涼張重華字大臨。駿次子。立七年。壽二十七。
0521c23: 戊申　後趙佛圖澄。諫殺太子宣。
0521c24: 己酉　後趙改太寧。即帝位。尋死而國亂。
0521c25: 前燕姓慕容。字子英。祖名廆。字奕。昌黎棘城鮮卑人。其先有能之裔。世居北夷。邑于紫蒙之
0521c26: 野。晉封燕王遷都龍城。生子皝。乃皝之次子也。居鄴十一年。壽四十二歲。
0521c27: 十九　天竺佛圖澄至洛。自言百餘歲。常服氣
0521c28: 自養。能積日不食。善誦役使鬼神。腹旁
0522a01: 有孔以綿塞之。夜讀書則拔綿出光照室。
0522a02: 又每臨溪從孔中出腸胃洗濯還納腹中。
0522a03: 能聽鈴音言吉凶。莫不奇驗。會洛陽寇亂
0522a04: 潛伏草野以觀時變。時石勒屯葛陂多殘
0522a05: 殺。澄杖錫謁勒。勒命試以道術。生青蓮澄取滿
0522a06: 水之。俄青蓮花生中。光色耀目。勒
0522a07: 由此神敬。延之軍中。未幾劉曜求戰以決
0522a08: 雌雄。左右以為未可。勒以訪澄。澄曰。相
0522a09: 輪鈴音云。秀支替戾岡僕谷劬禿當。此羯
0522a10: 語也。秀支軍也。替戾岡出也。僕谷劉曜胡
0522a11: 位也。劬禿當捉也。言軍出捉得劉曜。又令
0522a12: 童子潔齋三日。取麻油合臙脂。躬自塗於
0522a13: 掌中。舉手示童子。燦然有輝。童子驚曰。有
0522a14: 軍馬。一人白皙以朱絲縛肘。澄曰。此即曜
0522a15: 也。勒遂出戰。果生擒劉曜。勒稱趙王行皇
0522a16: 帝事。敬澄彌篤。每舉事必咨而後行。勒殂。
0522a17: 弟季龍襲其位。徙都鄴城。尤傾心事澄。下
0522a18: 令衣以綾錦乘雕輦。朝會引見。常侍御史
0522a19: 悉助舉輿升殿。太子諸公扶翼而前。主者
0522a20: 唱大和尚。坐者皆起。司空季農朝夕問
0522a21: 候。時支道林聞之曰。澄公其以季龍為鷗
0522a22: 鳥耶。及晉軍侵淮泗。季龍怒曰。吾奉佛供
0522a23: 僧返更致寇。佛無神矣。澄入見曰。陛下前
0522a24: 身為商人。經罽賓寺設大會。會有六應真。
0522a25: 吾其一也。有聖者曰。此檀越報盡為雞乃
0522a26: 王晉地。今陛下為天子。豈非奉佛供僧而
0522a27: 致耶。疆場侵噬有國之常。何為怨謗三寶
0522a28: 興毒念乎。季龍悔謝。因問曰。佛法不殺。朕
0522a29: 為天下掌生殺。恐違佛戒。澄曰。帝王事佛
0522b01: 在恭儉慈忍。顯讚法道不為暴虐不害無
0522b02: 辜。民有為惡化之不悛者。其可不罰乎。但
0522b03: 殺不可濫。刑不可不恤耳。尚書張離家富
0522b04: 事佛。而所為不法。澄曰。事佛在清淨無欲。
0522b05: 君雖崇飾寺塔。而貪冒不已無益也。及將
0522b06: 去世詣＝譯【甲】詣譯辭季龍。驚曰。大和尚遽棄我。國
0522b07: 有難乎。澄曰。出生入死道之常也。修短分
0522b08: 定無由增損。但道貴行全德貴不怠。苟德
0522b09: 行無玷雖死如生。咸無焉千歲尚何益哉。
0522b10: 然有可恨者。國家存心佛理建寺度僧。當
0522b11: 蒙祉福而布政猛虐賞罰交濫。特違聖教
0522b12: 致國祚不延也。季龍號慟嗚咽。澄安坐而
0522b13: 逝。後有沙門自雍州來。見澄入關以聞季
0522b14: 龍。命發視之。唯塊石存焉。季龍大惡之
0522b15: 歎曰。石吾姓也。大和尚埋我而去。其能久
0522b16: 乎。未幾石氏果滅。澄度弟子數千萬人。凡
0522b17: 居其所。國人無敢向之涕唾。每相戒曰。莫
0522b18: 起惡心。大和尚知汝。其道化感物如此。自
0522b19: 大教東來。至澄而盛。
0522b20: 論曰。大覺璉禪師有云。妙道之意聖人
0522b21: 遇之於易。由生民已來淳朴未散。則
0522b22: 三皇之教簡而素。春也。及情竇日鑿。則
0522b23: 五帝之教詳而文。夏也。時與世異情隨
0522b24: 日遷。故三王＝皇【甲】王皇之教密而嚴。秋也。至周
0522b25: 衰先王之法壞禮義亡。迨為秦漢則無所
0522b26: 不至。而天下至有不忍願聞者。於是我
0522b27: 佛世尊之教入東土。示以性命之理。教
0522b28: 以慈悲之行。冬也。旨哉斯言。觀澄公區
0522b29: 區西來。當石勒季龍磣暴虓噬之際。而
0522c01: 能憫物垂軌。示以玄言德祥。導以慈悲
0522c02: 之行。卒使二暴革心道化融洽。於戲天
0522c03: 有四時循環。以生成萬物。而聖人之教。
0522c04: 迭相扶持以化成天下。厥有以哉。
0522c05: 庚戌　趙石祗＝祇【甲】祗祇三月即位。襄國改永寧。去帝號。劉顯殺祇。冉閔以顯為大單于。稱帝於襄
0522c06: 國。引兵攻鄴。敗還。魏克襄國。殺顯及公卿焚宮室。遷其民于鄴。至辛亥國除。
0522c07: 魏冉閔殺石虎。子孫十八人。及胡羯二萬人。壬子克襄國。殺劉顯。後為慕容所滅。殺閔於遏。
0522c08: 徑山七里之內草木皆枯。半年不雨。祭之乃雨。國除。
0522c09: 辛亥　前秦符健字建業。洪第三子。洛陽臨渭氏人。其先有扈之裔。父洪字廣世。為西戎酋
0522c10: 長。初住石虎。滅洪。有師十萬。自稱秦王。生健。背有草付字。改姓苻氏。僭僣立四年。都長安。改元皇始。壽
0522c11: 二十九。而終○符子朗堅之兄。英潔不仕。著書二十篇。曰符子多讚釋。
0522c12: 世尊入滅一千三百年矣。
0522c13: 壬子　燕改元璽。
0522c14: 甲寅　涼張祚改和平元。
0522c15: 乙卯　符生字長生。健第三子。立二年改元壽光。二十三為堅殺之。
0522c16: 涼張玄靚立。
0522c17: 丁巳　改升平。帝加元服。
0522c18: 符堅字永固。洪之子。雄武智略。盡有中原。以百萬之眾伐晉。為謝石所敗。立二十七年。壽四十八
0522c19: 終。改元永興。
0522c20: 燕改壽光。
0522c21: 二十　釋涉公。本蜀人也。預言多驗。遊化至長
0522c22: 安。時天大旱。祈雨龍中堅命師祈雨。龍中。其
0522c23: 雨沛然。恪加敬事。師不食五穀。日行五百
0522c24: 里。是年示滅而歲復旱。堅謂祕書朱彤曰。
0522c25: 涉公若在。豈使朕焦心于雲漢哉。其思仰
0522c26: 如此。
0522c27: 己未　秦改甘露。
0522c28: 庚申　燕慕容暐字景茂。俊第二子。僭僣立十年。改元建熙。
0523a01: 二十一　辛酉　沙門于法開。蘭公徒弟也。善放光法
0523a02: 華。尤精醫法。值婦人在草危急。開曰此
0523a03: 易治耳。主人宰羊欲祀神。開令取肉為羹
0523a04: 進竟。因氣針之。須臾羊瘼裹兒而出。或問。
0523a05: 法師高明剛簡。何以醫術經懷。答曰。明六
0523a06: 度以除四魔之病。調九候以療風寒之疾。
0523a07: 自利利人。不亦可乎。
0523a08: 二十二　壬戌　哀帝丕改隆和字千齡。成之長子。即位修身。後斷穀服長生藥。過度
0523a09: 中毒。崩于西堂。壽二十五。葬于安平陵治四年。
0523a10: 栴檀瑞像已上六十八年。在龜茲。此下一十四年。在西涼府。
0523a11: 癸亥　改興寧。
0523a12: 甲子　涼張天錫立駿之少子。玄靚委政。與臣謀殺。自立。至丙子。為符堅所虜。
0523a13: 二十三　是年哀帝。詔法師竺潛。講般若於禁
0523a14: 中。著屐至殿中。人聚觀歎道德高風。初
0523a15: 不省有市朝。時簡文輔政。沛國劉惔徒鑒惔遇
0523a16: 潛於簡文座中。嘲曰。道人亦遊朱門乎。對
0523a17: 曰。君自見朱門。貧道以為蓬戶。及辭還剡
0523a18: 山。支遁寓書求買沃州小嶺歸隱。潛答曰。
0523a19: 欲來當給。未聞＝朱門【甲】未聞朱門巢由買山而隱也。寧康二
0523a20: 年卒。武帝下詔曰。法深理悟虛遠風鑑清
0523a21: 高棄宰輔之榮。襲染衣之素。山居世外篤
0523a22: 懃匪懈。方賴宣道以濟蒼生。奄從遷謝用
0523a23: 痛于懷。其賜緡錢十萬。助建塋塔。潛字法
0523a24: 深。中國葬沙門自此始凡中國葬沙門。自潛而始。
0523a25: 二十四　法師支遁字道林。與謝太傅安王右軍
0523a26: 羲之厚善。安守吳興。以書抵遁。略曰。思君
0523a27: 日積北辰尤甚。知欲還剡自治為之愴然。
0523a28: 人生如寄耳。自頃風流得意事殆磨滅都
0523a29: 盡。唯終日戚戚。遲君一來以晤言消遣之。
0523b01: 一日千載也。及竺潛辭闕。有詔遁。繼講法
0523b02: 於禁中。一時名士殷浩超孫綽柏＝桓【甲】柏桓彥表
0523b03: 王敬仁和充王坦之袁彥伯。並與結方外
0523b04: 交。天下想見其標致者劉系謁于白馬寺。
0523b05: 談莊周以適性為逍遙。遁曰。不然。桀跖以
0523b06: 殘虐為性。豈亦逍遙乎。於是注逍遙篇。學
0523b07: 者宗之。王濛極精思作數百語。詣遁曰。
0523b08: 與君別久。而君了不長何也。濛慚汗曰。絳
0523b09: 之王何也。超問謝太傅曰。遁談何
0523b10: 如中散。太傅曰。努力裁得半耳。又曰。
0523b11: 何如殷浩。太傅曰。亹亹論辨恐當抗衡。超
0523b12: 拔淵源殷有慚德。超後與親舊書曰。林公
0523b13: 神理所通玄拔獨悟。數百年來紹隆大法。
0523b14: 令真理不絕一人而已。太和二年。廢帝海
0523b15: 西公在位。遁抗表辭還山。有詔資給敦遣。
0523b16: 諸公祖餞于征虜亭。蔡子叔者。先至近道
0523b17: 林坐。適起而謝。萬亟趨其處。子叔還合褥
0523b18: 舉萬投諸地。萬曰。幾損我面。子叔曰。吾初
0523b19: 不為卿面計。其為當時所慕如此。晚居山
0523b20: 陰講維摩。許詢為都講。遁通一義。眾意詢
0523b21: 不能難。及詢設難。又意遁不能通。而賓主
0523b22: 之難相尋無窮。聽者多言。自得遁旨。詰之
0523b23: 輒失。著即色遊玄聖不辯知等論。有遺其
0523b24: 馬者。畜之曰。吾愛其神駿耳。有遺其鶴者。
0523b25: 縱之曰。天之物豈耳目玩哉。君子多其
0523b26: 達。及卒戴逵過其塔歎曰。德音未遠而拱
0523b27: 木已繁。計神理綿綿不與氣運俱盡也。
0523b28: 二十五　郗超字嘉賓。少有曠世之度。談論義
0523b29: 理精微。標志慕佛加好行檀。大將軍桓溫
0523c01: 辟為參軍。時王珣同府。珣為主簿。超美髯。
0523c02: 珣身短小。府中語曰。髯參軍短主簿。能令
0523c03: 公喜。能令公怒。謝安王坦之詣溫府。溫先
0523c04: 令超臥帳中。听＝聽【甲】听聽其論事。俄風動帳開。安
0523c05: 笑曰。生可謂入幕之賓矣。超喜隱遁。聞
0523c06: 拂衣者。必為起屋具器用遺之。支道林每
0523c07: 謂。其造微之功足參正始。甚重之。又與汰
0523c08: 法師厚善。約先歿者。凡幽冥報應當以
0523c09: 相報。俄而汰卒。一夕見夢曰。向與君約報
0523c10: 應之事。今皆不虛。願君無忘脩德。以昇濟
0523c11: 神明。超由是循道彌篤云。
0523c12: 二十六　乙丑　秦改建元。
0523c13: 丙寅　廢帝奕字延齡。哀之母弟＝帝【甲】弟帝。後大司馬桓溫。廢為海西公。十月卒于吳。壽三十五。
0523c14: 改太和在治五年。
0523c15: 丁卯　大教東被三百年矣。
0523c16: 二十七　釋道安者姓衛。常山扶柳人。圖澄之
0523c17: 門學。家世英儒。早失覆廕。為表兄所養。
0523c18: 早＝悼【甲】早悼年讀書一覽無忘。十一出家而能日記
0523c19: 萬言。終為緇林奇表。寧康初。安於襄陽檀
0523c20: 溪寺。建浮圖鑄銅像。能起自行。至方山而
0523c21: 止。光明燭天傾都瞻拜。歡呼動山谷。秦主
0523c22: 符堅送外國金飾倚像金縷結珠彌勒等。
0523c23: 安每講設以作證。一夕像光照室。視之頂
0523c24: 有舍利焉。習鑿齒襄陽高士。先以書通好。
0523c25: ＝乃【甲】＊乃詣安自稱曰。（四海）＋習【甲】習四海習鑿齒。安曰。彌天釋道
0523c26: 安。相得歡甚。即以書抵謝東山。稱安蓋非
0523c27: 常勝士。恨公不一見耳。孝武帝聞安名。詔
0523c28: 曰。法師以道德照臨天人。使大法流行。為
0523c29: 蒼生依賴。宜日食王公祿。所司以時資給。
0524a01: 安固辭不受。未幾符堅攻陷襄陽。得安而
0524a02: 喜。謂左右曰。吾以十萬師取襄陽。得一人
0524a03: 半耳。左右問為誰。曰安公一人。習鑿齒半
0524a04: 人也。安入關。沙門萬數皆隨師姓而名。安
0524a05: 曰。師莫如佛世也。應沙門宜以釋為氏。及
0524a06: 增一阿含經至乃云。四河入海無復異名。
0524a07: 四姓出家同稱釋氏。遂與（經）＋符【甲】符經符合焉。世益重
0524a08: 之。又藍田得古鼎。容二十有七斛。腹有篆
0524a09: 文。朝無識之者。有以問安。安曰。魯襄公
0524a10: 所鑄也。由是符堅三館學士有所疑皆
0524a11: 師於安。國人語曰。學不師安義不禁難。時
0524a12: 符氏東極滄海。西併龜茲。南包襄陽。北盡
0524a13: 沙漠。唯建康未服。堅雅意欲取而有之。群
0524a14: 臣諫不從。太尉符融者叩頭請安。為蒼生
0524a15: 一言。安諾。及堅出東苑。命安升輦同載。僕
0524a16: 射權翼進曰。臣聞天子法駕侍中陪乘。道
0524a17: 安毀形寧可參廁。堅怒曰。安公道德可尊。
0524a18: 朕以天下易輿輦之榮。未稱其德。即詔翼
0524a19: 扶安登輦。於是翼跪而掖之。堅顧謂安曰。
0524a20: 朕將與公南遊吳越。整六師以巡狩。登會
0524a21: 稽以觀滄海。不亦樂乎。對曰。陛下應天御
0524a22: 世。富有八州居中而制四海。宜棲神無為
0524a23: 與堯舜比隆。今欲以百萬之師求厥田下
0524a24: 下之土。東南地區勢卑氣厲。昔舜禹遊而
0524a25: 不返。始皇適而不歸。以貧道觀之。未見其
0524a26: 可。平陽公懿戚石越重臣。皆憂國至深。其
0524a27: 論可聽。堅曰。非區域不廣也。朕欲簡天心
0524a28: 明大運所在耳。順時巡狩。且有格言儻如
0524a29: 高論。則帝王無省方之文乎。安曰。必欲往。
0524b01: 宜駐蹕洛陽枕戈畜銳傳檄江南。如其不服
0524b02: 伐之未晚。堅不納。太元七年堅自將步騎。
0524b03: 百萬次壽春。為晉徐州刺史謝玄所敗。單
0524b04: 騎遁還。安每疏經義必求聖證。一日感龐
0524b05: 眉尊者降。安出所製似之。尊者欽歎以為
0524b06: 盡契佛心。仍許以密助弘通。安識其為賓
0524b07: 頭盧也。因設日供祀之。今供賓頭自安而
0524b08: 始。門弟子通其業者數十人。知名于世＝是【甲】世是有
0524b09: 法遇者。傳教長沙。門徒數百。有私飲者。遇
0524b10: 縱而不舉。安兼知之。即封荊以寄。遇抱荊
0524b11: 而泣曰。董眾無狀而遠遺師憂董眾無狀而遠遺師憂。於是俯伏
0524b12: 躬受其譴。太元十四年正月晦日。安命其
0524b13: 徒具浴。忽見異僧出入隙中。安以生處問
0524b14: 之。僧指西北即雲開見樓閣如幼出。曰彼
0524b15: 兜率天也。是夕有敷百小兒。皆就浴而去。
0524b16: 識者以為應真之侶也。二月八日跏趺而
0524b17: 逝。安貌侻他活侻而姿黑。博學善詞章。諺曰。漆
0524b18: 道人驚四。左臂有肉方寸許隆起如印。
0524b19: 時號印手菩薩。著僧尼軌範及法門清式
0524b20: 二十四條。世遵行之。
0524b21: 論曰。法源濫觸之初。由佛圖澄而得安。
0524b22: 由安而得遠公。是三大士化儀軌則。或
0524b23: 無以異。至於出處操尚。若相戾者何哉。
0524b24: 大抵晉室渡江自明帝之後。當代時君
0524b25: 雖無可稱者。然而朝廷紀綱法度未始或
0524b26: 虧。當是之際。故遠公得以遂其高。天子
0524b27: 臨潯陽而詔不出山。若澄安二公。失身
0524b28: 偏霸之朝。萬一不區區俯仰曲徇其情。
0524b29: 彼季龍符堅其肯容之高臥山林。而不
0524c01: 為之屈耶。此古所謂易地皆然。三大士
0524c02: 有之矣。孟軻氏稱伯夷伊尹柳下惠。皆
0524c03: 曰聖人者。良以其道通方而善趨時也。
0524c04: 世謂澄安之操不逮遠公。吾弗信矣。
0524c05: 二十八　孫綽字興＝遠【甲】興遠公。父楚有重望。綽博學美
0524c06: 文辭。與高陽許詢俱有高尚之志。初隱稽
0524c07: 山放情山水。作遂初賦。以見志。友道林問
0524c08: 綽曰。君何如許。答曰。高情遠志弟子早已
0524c09: 伏膺。然一詠一吟。許將生＝北【甲】生北面。作天台
0524c10: 賦。示友人范榮期曰。卿試＝式【甲】試式以擲地當作金
0524c11: 聲。榮期曰。恐此金聲非中宮商。然每至佳
0524c12: 句。輒云。應是我輩語。於吾道多有論撰。具
0524c13: 見弘明等集。年五十八卒。史臣稱綽有匪
0524c14: 躬之節。不徒文雅而已。
0524c15: 二十九　許詢字玄度。高陽人。魏中領軍允曾
0524c16: 孫也。澡心學佛。甚為江左諸公卿仰慕。簡
0524c17: 文帝高其風。每月白風恬。思清言妙理必
0524c18: 造焉。至其亹亹。簡文不覺前席。達旦忘倦。
0524c19: 帝謂親友曰。玄度才情故未易有。劉真長
0524c20: 為時譚宗。而與結清言友。每謂人曰。吾不
0524c21: 見玄度幾為輕薄令尹。又曰。清風明月
0524c22: 何不思玄度。
0524c23: 戊辰　○王珣與弟捨宅為寺。今虎丘是也。
0524c24: 庚午　○符堅滅燕。
0524c25: 三十　晉司馬桓溫。末年奉法。有尼造之。溫敬
0524c26: 而不倦。浴必移晷。訝而私覿。見尼揮刃自
0524c27: 割。截支分臠。有頃尼出。溫以情問尼曰。君
0524c28: 志若遂形當如之。時溫方謀問鼎。聞此悵
0524c29: 然乃止。尼遂辭不測所之出感通錄。
0525a01: 三十一　辛未　簡文帝昱字道萬。元之少子。神識怡暢。無濟世之略。後崩于東堂。壽五十。葬高
0525a02: 平陵。
0525a03: 三十二　改咸安○是年慧星現。帝詔竺法曠禳
0525a04: 之。曠曰。陛下當勤修德政以賽天譴。貧道
0525a05: 當盡情。帝乃齋懺災遂滅。
0525a06: 佛祖歷代通載卷第六＝七【甲】六七
