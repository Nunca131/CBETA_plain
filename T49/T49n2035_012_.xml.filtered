0213c01: 
0213c02: 佛祖統紀卷第十二
0213c03: 
0213c04: 宋景定四明東湖沙門志磐撰
0213c05: 諸師列傳第六之二
0213c06: 四明法智法師法嗣第一世
0213c07: 廣智尚賢法師神照本如法師南屏梵
0213c08: 臻法師三學則全法師浮石崇矩法師
0213c09: 廣慈慧才法師廣嚴含瑩法師慧因
0213c10: 擇交法師圓智覺琮法師崇法嗣端法
0213c11: 師四明文粲法師丹丘嗣謙法師四
0213c12: 明願彬法師廣印智環法師祥符文智
0213c13: 法師三衢文炳法師四明用卿法師
0213c14: 四明居永法師四明自仁法師崇慶本
0213c15: 圓法師天台慧舟法師三衢懷襲法師
0213c16: 圓智志豪法師日本源信法師
0213c17: 內侍俞源清嗣法二十七人塔銘入室四
0213c18: 百七十八人實錄升堂一千人塔銘
0213c19: 法智法師法嗣
0213c20: 法師尚賢。四明人。賜號廣智。依法智學教
0213c21: 觀。聞講淨名頓悟性相之旨。歷事既久遂
0213c22: 居高第。天聖六年仁宗繼法智主延慶。道化
0213c23: 盛行。雪竇顯禪師聞其名。出山來訪。標榜
0213c24: 煎茶以申賀禮。人傳以為盛事。嘗晨入懺
0213c25: 堂。見一虎伏几前。師直進展尼師壇於背。
0213c26: 寂無所。日本國師遣紹良等。齎金字法
0213c27: 華為贄。請學輪下三年學成。辭還日本大
0213c28: 弘斯道。明道中仁宗淨覺居靈芝。致書於師。
0213c29: 論指要解三千之義。秖是心性所具俗諦之
0214a01: 法。未是中道之本。請師同反師承。師援荊
0214a02: 溪三千即空假中之文。謂何必專在於假。以
0214a03: 輔四明三千俱體俱用之義學者賴之往復二書
0214a04: 並見廣智遺編所著遺編。及釋金錍亡本。釋十類即扶宗忠師。
0214a05: 所錄廣智傳。法智二師口義翼讚大教至為有功。經體一
0214a06: 章尤善發明。續遺妙宗之旨。又嘗著闡幽
0214a07: 誌。以七種二諦消光明諸經之王四教之正三接之旁
0214a08: 法智是其說。及後作光明記。遂采用之
0214a09: 見口義經體章。
0214a10: 草菴錄言。曾魯公為廣智撰塔銘。而後
0214a11: 世無傳。當是與寺俱燬於建炎之寇＝蔻【甲】寇蔻。惜
0214a12: 哉。
0214a13: 法師本如。四明句章人。受業本郡國寧。初
0214a14: 依法智。於千眾中有少俊聲。史＝使【甲】史使典詞翰
0214a15: 有法則。為世所愛。嘗請益經正義。法智曰。
0214a16: 為我作知事三年向汝道。暨事畢復以
0214a17: 為請。法智厲聲一喝。復呼云本如。師豁
0214a18: 然有悟。為之頌曰。處處逢歸路。頭頭復故
0214a19: 鄉。本來成現事。何必待思量。法智肯之曰。
0214a20: 向來若為汝說。豈有今日。祥符四年。慈雲
0214a21: 遷靈山。親往法智會下。求可為繼。法智
0214a22: 曰。當於眾中自擇＝釋【甲】擇釋之。慈雲閱視至師即
0214a23: 云。斯人可也。師至承天東山能仁舊名大振法道。歷
0214a24: 三十年。眾常五六百。法華涅槃光明觀無量
0214a25: 壽觀音別行玄止觀金錍觀心論等。皆講說
0214a26: 六七過。嘗集百僧修法華長懺一年。瑞驗
0214a27: 屢見。寶歷二年七月。駙馬李遵勗為請於朝。
0214a28: 賜神照法師紫方袍。及賜智者教文四千五
0214b01: 百卷。以資講說。嘗於寺西南隅。見一虎
0214b02: 睡以杖擊之曰。此非汝睡處。虎俛首而去
0214b03: 今白蓮寺虎溪亭後於虎臥處結屋為菴歸間其中。
0214b04: 先是有五通神居於此。師每禪坐必連床舁
0214b05: 行空中。師未嘗問。一日五神請曰。師既踞
0214b06: 吾居。乞於此向山岡。建祠塑像。已備泥在
0214b07: 山矣。師往視岡上。有新泥一垛。以之塑像
0214b08: 無所餘。師慕廬山之風。與丞相章郇公諸
0214b09: 賢結白蓮社。六七年來遂成巨剎。乃以能
0214b10: 仁山林三之一。指嶺為界。以供樵薪。仁宗
0214b11: 欽其道。遂賜名為白蓮。皇祐三年五月十八
0214b12: 日微疾。即升座說法與眾訣別。其夕法堂
0214b13: 藏閣方丈棟梁皆折。鍾鼓擊之無聲。江上
0214b14: 漁人。見雲端有僧西向而去。詰旦右安
0214b15: 庠而逝。時天氣盛熱異香非常。明年三月。
0214b16: 塔全身於寺北。門人啟鑰視尊容如生爪
0214b17: 髮俱長。有大蓮華產於塔前。壽七十。臘五
0214b18: 十三。嗣法處咸等甚眾。師嘗於天台邑中為
0214b19: 眾施戒。方秉羯磨忽有光明。自智者塔國
0214b20: 清寺赤城山。交射於法座之上。又因供千
0214b21: 佛。飯一千貧人。置華於席下。佛座華應不
0214b22: 萎而反萎。貧人座華應萎而反不萎。舉眾
0214b23: 為之歎異。嘗著仁王懺儀。撰行法經疏至
0214b24: 十種境界而止。後咸法師續而全之。
0214b25: 問宣子記曰。嘉定四年春。住山鑑堂謂。師
0214b26: 塔當方丈後。狃於風水非宜之說。將遷
0214b27: 之。破土數寸香氣襲人。棺上產蓮華一
0214b28: 莖光明奕奕。暨發函慈顏儼然須髮長
0214b29: 垂。衣被不壞舍利滿龕。一眾驚歎。於是
0214c01: 亟掩藏之。鏡菴論之曰。法師血肉之身。
0214c02: 衣被之飾。在土二百年而不壞。非夫戒
0214c03: 定慧三昧之力所持。疇能若是。人或以輕
0214c04: 發祖塔。咎鑑堂者。非夫假此日之啟視
0214c05: 之。曷足以知法師正報親依堅固不壞之
0214c06: 瑞。為此舉者。其祖冥使之乎觀經疏。以華座觀為親
0214c07: 依。今以衣被例之。
0214c08: 法師梵臻初名有臻真宗特改錢唐人。具戒之後。即問道
0214c09: 四明。見法智最為晚暮。聞講妙玄文句
0214c10: 大有啟發。及還鄉邑。以不親授止觀為
0214c11: 之恨。乃焚香禮像。閱讀二十過。以表師承。
0214c12: 皇祐三年初居上竺。明年有旨遷金山。熙
0214c13: 寧五年。杭守吳侍讀聞師名以南屏興教
0214c14: 延之。每當講次。綜括名理貫穿始終。舉
0214c15: 一義則眾義洽然。窮一文則諸文允會。當
0214c16: 時強記者。因集以成類。初集類之作。由法
0214c17: 智講授散引諸文。有仁首座者。錄為五類。
0214c18: 既而淨覺增其二。括蒼聰師加其三。佛慧才
0214c19: 師重檢諸文節為十類。四明吉師隨諸部
0214c20: 帙各為詮次。廣智見之曰。類集之行得失
0214c21: 相半。得在知其綱要。失在昧其起盡。暨師
0214c22: 興教之席。群泰初。詮為高座緒餘。超果會
0214c23: 賢。別立懸敘消文。一一文下開示來意正釋
0214c24: 觀心。號為南屏一家天竺韶師曰。碎割法身訛誤後學去也。樝菴書與無相昕。
0214c25: 力勉勿傳。有醍醐化糟粕法藏變鬼火之語吳公當休沐必往聽法垂
0214c26: 紳正笏立於閫外。師未登座終不入。師
0214c27: 夜赴請。見婦人在前。問之則曰。妾有哀
0214c28: 懇請師到家。師從之至其門。見數人拽此
0214c29: 婦置床上。舉大刀斫之如泥〔沙〕－【甲】沙。少時復
0215a01: 活。泣曰。妾生前善切膾。今受此報。欲求濟
0215a02: 度故敢仰屈。師為授戒遂不復見。每與淨
0215a03: 覺辨論教門。陳辭有司。乞築高臺赤
0215a04: 幡。放西竺聖師與外道捔勝義墮者斷首
0215a05: 截舌懸之幡上。郡侯師法戰之銳。就辭
0215a06: 解之曰。行文製作臻不及岳。強記博聞岳
0215a07: 不及臻。師雖自此弭兵。聞者莫不凜凜。
0215a08: 東坡初來杭與師最厚。後為郡而師已逝。
0215a09: 見其行狀曰。此文雖工。未道此老大過人
0215a10: 處。吾嘗與語。凡經史群籍有遺忘。即應聲
0215a11: 誦之。崇寧中。諡謚實相法師。
0215a12: 法師則全。字叔平。四明施氏。依報＝保【甲】報保國出家。
0215a13: 即造法智學教觀。時南湖競推十大弟子。
0215a14: 師為之冠焉。旁通書史尤善著述。性直氣
0215a15: 剛敢言人失。人以是畏之。住三學三十年。
0215a16: 郡守郎＝即【甲】郎即簡尤加敬。嘗謂人曰。叔平才氣凜
0215a17: 然。若以儒冠職諫諍。豈下漢汲黯唐魏徵
0215a18: 我朝王元之耶。慶歷五年夏。別眾坐亡。弟
0215a19: 子若水。立碣於延慶。師所述四明實錄。人
0215a20: 謂。蔡邕作郭有道碑也後漢郭林宗。舉有道。不應既卒。蔡邕為碑文謂盧
0215a21: 植曰。吾為碑多矣。皆有慚德。唯郭有道。無愧色耳。
0215a22: 述曰。廣智趙清獻為撰碑。三學亡。弟子水
0215a23: 師為立碣。此二文。必大有可記者。今二
0215a24: 石既無存。於是二師行業不可知。後人
0215a25: 立傳祇彷彿耳。吁可惜也。
0215a26: 法師崇矩。三衢人。來學法智。妙達教觀之
0215a27: 道居第一座。法智坐聽其講曰。吾道有寄
0215a28: 矣。初赴黃巖東禪講。法智寄書勉之曰。立
0215a29: 身行道世之大務。謙為德柄汝當堅執。此
0215b01: 外更宜博究五經雅言。俾於筆削之間不
0215b02: 墮凡鄙。當效圓闍梨之作也。未幾還三
0215b03: 衢。受本業景德講浮石。主＝王【甲】主王者元勳問從真
0215b04: 起妄義。一言有契。願回禪居永為傳教之
0215b05: 地。郡為敷奏。有旨俞其請。乃大開齋堂以
0215b06: 安學眾。日談止觀夜講光明。復於一時率
0215b07: 眾念佛。嘗以法智融心解於義未盡。廣致
0215b08: 難問。法智乃收及三輩。以免相違。真廟時。
0215b09: 遊方至京師。上聞其名。召至內殿。講四十
0215b10: 二章經盛談名理。上心大悅。賜紫方袍金
0215b11: 幣香藥。既而回＝面【甲】回面天竺。眾留貳講。久之復歸
0215b12: 故里。慈雲授以香罏如意手書誡辭。獎之
0215b13: 曰。汝將轉說於親里也。勉之哉。被忍為
0215b14: 衣。入慈為室。處空為座。身遠眾惱。口寡
0215b15: 言論。意防輕慢。慈心授人。是曰三軌。是為
0215b16: 四行。名安隱說。
0215b17: 述曰。浮石先學於法智。及赴東禪乃遺
0215b18: 以書。當是時已定師資之分矣。後自京
0215b19: 回天竺。慈雲以猶子待之。故其歸里亦
0215b20: 授以辭。此見一＝二【甲】一二尊者法門之情無所間
0215b21: 然。而古今圖譜置之慈雲之下。其不審也。
0215b22: 若是。今依鑑師錄系之四明。覽圖者毋
0215b23: 以為惑。
0215b24: 法師慧才。永嘉樂清王氏。師白鶴山怡芳。祥
0215b25: 符覃恩得度真宗封泰山。詔寺觀各度一人年十三。進受
0215b26: 具戒。往學於四明。性識昏鈍。常持大悲。
0215b27: 願學通祖道。忽於夢中。見梵僧長數丈。脫
0215b28: 袈裟與披之呼曰。慧才盡生記吾。翌日臨
0215b29: 講豁然開悟。前後所聞一時洞曉。未幾首
0215c01: 眾四座推服。復謁慈雲。北面服勤旦夜不
0215c02: 替。治平初。杭守沈遘。講住法慧寶閣。二十
0215c03: 年始終一節。太尉盧公奏賜廣慈之號。浮石
0215c04: 來請勉眾意。未久退居雷＝塔【甲】塔塔下。每
0215c05: 翹足誦大悲＋（）【甲】悲悲百八為課。又翹足一晝夜誦
0215c06: 彌陀號。一夕夢至寶樓宮闕。有告之者曰。
0215c07: 淨土中品汝所生也。元豐元年春。緇素萬指
0215c08: 求授大戒。至羯磨時。觀音像頂放光輝映
0215c09: 講堂。淨慈守一禪師為作戒光記。六年五月
0215c10: 二十一日。更衣就座。書偈讚佛曰。吾生淨
0215c11: 土決矣。泊然而化。塔於菴之右。壽八十六。
0215c12: 臘七十三。繼其業者。法宗戒珠十人。師貌
0215c13: 古而性恬。少言寡欲。時教門異論諠動江浙。
0215c14: 師獨循循講訓未嘗有所臧否。清獻趙公道
0215c15: 交最密。及鎮越寄以詩曰。乞得鄉邦樂矣
0215c16: 哉。雷菴靜此徘徊。浙江莫謂音書隔。一日
0215c17: 潮聲兩度來。
0215c18: 法師含瑩。受業四明之廣嚴。稟法智教觀。深
0215c19: 有造詣。時人推為教主。嘗以銀書法華經。
0215c20: 遇佛菩薩名。則用金字。世稱為法門至寶。
0215c21: 建炎金寇院宇焚蕩。於瓦礫中尋獲此經
0215c22: 不損一字。淳熙間。住山蓮止菴。夜聞萬人
0215c23: 諠譁。驚起視之。則別室遺火。其經藏柱閣
0215c24: 上。師火取之得無損。人言兩遭烈焰皆
0215c25: 不滅壞者。遠由大乘功德之力。近見教主
0215c26: 行願之所持云。
0215c27: 法師擇交。台之黃巖人。學法智得其道。天
0215c28: 聖二年。章安慧因。始易為講院。請師主其
0215c29: 席。法智作授辭與之。其略云。今授汝香鑪
0216a01: 如意用為傳法之具。欲汝三學芳＝若【甲】芳若馨藹乎
0216a02: 自己。四悉巧意適彼物。宜汝其懋之。勿妄
0216a03: 揮秉。
0216a04: 法師覺琮。受業會稽之圓智。依南湖。學成
0216a05: 言歸。法智寄帖勉之曰。既學山家。必當
0216a06: 異於常流。理事合修自他兼濟。如此是為
0216a07: 智者之子孫也。
0216a08: 法師嗣端。四明人。受業崇法。久親法智。世
0216a09: 稱教主。王荊公宰鄞。與師為方外友荊公有崇
0216a10: 法留題云。小亭臨水間修篁。郁郁餘華席地香。惟願時人觀此境。盡將煩惱作清涼。集中失收。
0216a11: 法師文粲。四明薛氏。初依興國令祥師。久之
0216a12: 遣入法智室。孜孜教觀綿歷多載。天聖四
0216a13: 年。祥師以經理塔寺有妨示徒。乃付講於
0216a14: 師。法智作授辭以勉之曰。吾觀汝為傳法
0216a15: 之器。故授汝手罏暨多羅僧。欲汝一秉一
0216a16: 披使德香芳郁寂忍成就。
0216a17: 法師嗣謙。蚤居法智輪下。因有人謂三千是
0216a18: 假法以之為難。時廣智謂。三千不離實相。
0216a19: 實相即是三諦則三諦皆三千也。師服其說。
0216a20: 後著修性辨訛。首明三千不專俗諦。及廣
0216a21: 智答淨覺書。乃引師以為證。
0216a22: 法師願彬。四明人。依法智得旨。唱道有美
0216a23: 譽。法智垂終。遺書囑其隆法。
0216a24: 法師智環。學於法智。楊文公勸法智止其
0216a25: 焚軀。作書與慈雲。令師往勸住世。法智建
0216a26: 放生會。請樞密劉筠撰碑記述。師疊書催
0216a27: 之。遂得成文此下本紀遺失四人。
0216a28: 法師自仁。聽法智講。錄所引諸部名言以
0216a29: 為五類。類集之興自師始。祥符七年夏。法
0216b01: 智出教門雜問七章。及四教四諦義。師所答
0216b02: 最勝。學者盛傳之。後舉以首眾講演不倦。
0216b03: 謙沖＝性沖謙【甲】謙沖性沖謙不務名世以此敬之此下本紀遺失一人。
0216b04: 法師慧舟。丹丘人。二親既沒。即棄家入道。
0216b05: 投四明為學數載。而業成乃曰。法智有訓。
0216b06: 佛道甚夷。行之惟艱。謂四三昧也。天聖初。
0216b07: 結同學十人行大悲行法者三年。結十四
0216b08: 人行普賢行法者又三年。初入期。誓於像
0216b09: 曰。倘此三昧有成當焚軀以效供養。行法
0216b10: 既周。回故里求證神照。照欲全其重願。
0216b11: 喻道俗輸香木成大仲夏晦日。神照囑
0216b12: 之曰。法華尊施爾克修之。梵網明晦爾克遵
0216b13: 之。惟繫心法界。身如火如。則一聚之燼。乃
0216b14: 三昧之蘊。喜見精進。以奉淨明真供。惟子行
0216b15: 焉。師奉教。致謝四眾。端坐薪塔。火光屬
0216b16: 天。了無傾側。舍利晶耀。求者咸如其願。乃
0216b17: 瘞餘骨於山西。衢之祥符懷襲。與師為同
0216b18: 學。又同修三昧云此下本紀遺失二人。
0216b19: 法師源信。日本國十大禪師也。咸平六年。遣
0216b20: 其徒寂照。持教義二十七問。詣南湖求決。
0216b21: 法智為其一一答釋。照欣領歸國。信大服
0216b22: 其說。西向禮謝此下本紀遺失源清一人。
0216b23: 佛祖統紀卷第十二終
