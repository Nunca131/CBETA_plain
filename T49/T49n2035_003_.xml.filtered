0146b03: 
0146b04: 
0146b05: 佛祖統紀卷第三上
0146b06: 
0146b07: 宋景定四明東湖沙門志磐撰
0146b08: 教主釋迦牟尼佛本紀第一之三上
0146b09: 轉法輪
0146b10: 序曰。說法度人。如來出世之大要。人有利
0146b11: 鈍。則法有頓漸。故聞法之人無不悟入。猶
0146b12: 夫醫王應病與藥。藥能合宜。則病無不愈。
0146b13: 疏不云乎。今佛始終具轉五味法輪。轉此
0146b14: 法度人他心令得悟。斯轉法輪之義也。
0146b15: 如來轉法輪。一代五時。則有八教。
0146b16: 轉法輪者。輪以摧碾為義。如來說法。
0146b17: 化轉物心。於法自在。如輪王輪寶運轉
0146b18: 無礙。又如來三輪不思議。謂身輪現通。口
0146b19: 輪說法。意輪鑑機。能與眾生摧碾一切
0146b20: 惑累。法苑云。輪王有二。財輪王者。有四
0146b21: 等。金輪千輻。化被四洲。住劫八萬歲時
0146b22: 出。銀輪七百五十輻。化三天下。除北洲。
0146b23: 銅輪五百輻。化東南二洲。鐵輪二百五十
0146b24: 輻。唯化南洲。如阿育王是也。法輪王者。
0146b25: 若減百年如來出世是也。
0146b26: 一代者。通指八相。別在五時。五時復有
0146b27: 通別。妙玄云。五味半滿。論別別有齊限。
0146b28: 論通通於初後。若華嚴別但在初。通則
0146b29: 至後。鹿苑已去例此云云。今論一化唯
0146c01: 在別義。論五時者。義出三經。謂華嚴三
0146c02: 照。涅槃五味。法華信解品。四大弟子領解
0146c03: 等文。故文句云。四大弟子深得佛意探
0146c04: 領一代五時之教。始終次第。其文出此。
0146c05: 八教者。妙樂云。化儀四教。是判教之大綱。
0146c06: 化法四教。是釋義之綱目。是知頓等是判。
0146c07: 藏等是釋。如判華嚴為頓。則以別圓釋
0146c08: 之。乃至判法華為非頓非漸。以純圓
0146c09: 釋之。此今家消經之軌則也。妙樂又云。
0146c10: 若消諸經。但用藏等。其文稍通。若釋法
0146c11: 華。無頓等八。舉止失措。謂餘經但論當
0146c12: 部逗機得益。故未須頓等。若釋法華。須
0146c13: 明一代。故用頓等以括始終。輔行云。藏
0146c14: 等四教。遍收一切大小乘經。因果顯了。各
0146c15: 立教主。各被機緣。始終備足。不過此四。
0146c16: 頓等四教。但是如來不思議力。布措藏等。
0146c17: 盈縮調停成熟物機。破邪立正引小歸
0146c18: 大。廢偏顯圓會權入實故。有諸部五
0146c19: 味相生。利物無方適時出沒。
0146c20: 言五時者。一華嚴時。
0146c21: 具云大方廣佛華嚴經。人法譬具足立題。
0146c22: 別行玄記云。大方廣是法。佛是舍那果人。
0146c23: 華嚴譬諸地因華莊嚴果德文此經總有
0146c24: 七處九會。會處不一。故以經標名。
0146c25: 二鹿苑時。
0146c26: 輔行引大論云。如來因地為鹿群主。波
0146c27: 羅柰王入山遊獵。有母鹿懷子。當差次
0146c28: 供饌。母告鹿主。枉殺其子。鹿主詣王
0146c29: 求代。王說偈曰。我實人頭鹿。汝是鹿頭
0147a01: 人。以理而為人。不以形為人。我從今
0147a02: 日始。不食一切肉。我以無畏施。亦可
0147a03: 安汝意。鹿群所居。故名鹿苑。亦名柰
0147a04: 苑。從樹立名。亦名仙苑。二仙所住故。此
0147a05: 以處標名酬昔行因之地。
0147a06: 三方等時。
0147a07: 四教並談曰方。四機俱被曰等。此從法
0147a08: 得名。依部教立。故續遺紀云。方等之名
0147a09: 有二意。若大經從酪出生酥。譬修多羅
0147a10: 出方等。此約第三時。的從部教。即被三
0147a11: 乘四教機也。若普賢觀此方等經。是諸佛
0147a12: 眼。乃直明圓理。非第三時也文普賢方等
0147a13: 乃方廣平等之義。諸部大乘談圓理處。並
0147a14: 名方等。
0147b01: 四般若時。
0147b02: 此云智慧。五種不翻中尊貴不翻也。具云
0147b03: 摩訶般若。此從經標名。
0147b04: 五法華涅槃時。
0147b05: 二經同明開顯並屬醍醐。故合為一時。
0147b06: 此並從經標名。法華具云妙法蓮華經。
0147b07: 由妙法有施開廢三者之義。故以蓮華
0147b08: 為喻。涅槃者。具云摩訶般涅槃經。此翻
0147b09: 大滅度。大即法身。滅即解脫。度即般若。一
0147b10: 經始終。純談三德。
0147b11: 是為五時。
0147b12: 五時立名不出三義。華嚴從喻。鹿苑從
0147b13: 處。方等般若涅槃從法。法華從法喻。
0147b14: 亦名五味。
0147c01: 此有相生濃淡二義。言相生者。妙玄云。
0147c02: 初頓之後。次開於漸。故涅槃云。從佛出
0147c03: 十二部經。從十二部經出修多羅。譬從
0147c04: 牛出乳從乳出酪云云。次第相生不取
0147c05: 濃淡。又云。呼為乳者。意不在淡。以初故
0147c06: 本故。言濃淡者。義例云。經中五味。惟喻
0147c07: 一代五時濃淡。濃淡雖殊皆從牛出。元草
0147c08: 堂云。相生喻教。濃淡喻機。喻教則有次
0147c09: 第。從頓開漸。漸入轉深終會於圓。喻機
0147c10: 則有優劣。初自聾彈訶淘汰。而卒
0147c11: 至得記文秖一五味作兩番譬。能譬雖
0147c12: 通所譬則局。今論一化次第。唯取相生
0147c13: 之義。
0147d01: ○三照五時五味之圖
0147d02: 華嚴四喻　　　　　妙玄合四為三　釋籤開三為五　華嚴例機為五　妙玄五時　　　涅槃五味　法華五喻
0147d03: 先照諸大王山○──○高山○───○高山○───○菩薩○───○華嚴○───○乳○──○即遣旁人
0147d04: 次照一切大山○─┐
0147d05: 　　　　　　　　│○幽谷○───○幽谷○──○聲聞○──┐
0147d06: 次照金剛寶山○─┘　　　　　┌─○食時○──○緣覺○──┼─○鹿苑○───○酪○──○密遣二人
0147d07: 普照一切大地○──○平地○─┼─○禺中○──○決定善根○┘
0147d08: 　　　　　　　　　　　　　　│　　　　　　　　　　　　　┌─○方等○───○生酥○─○過是以後
0147d09: 　　　　　　　　　　　　　　└─○正中○──○一切眾生○┼─○般若○───○熟酥○─○長者有疾
0147d10: 　　　　　　　　　　　　　　　　　　　　　　　　　　　　└─○法華涅槃○─○醍醐○─○汝實我子
0147e01: 華嚴性起品舊譯譬如日出先照諸大山王。
0147f01: 次照一切大山。次照金剛寶山。然後普
0147g01: 照一切大地。日光不作是念。我當先照
0148a01: 諸大山王。次第乃至普照大地。但山有高
0148a02: 下照有先後。如來亦復如是。成就無量
0148a03: 無邊法界智光。先照菩薩。次照緣覺。次
0148a04: 照聲聞。次照決定善根眾生。隨應受化
0148a05: 三藏菩薩然後普照一切眾生云云。又云。譬
0148a06: 如日月出現世間。乃至深山幽谷無不
0148a07: 普照玄文合大山寶山為幽谷。其文出此
0148a08: 涅槃經云。佛說二十五三昧。無垢藏菩薩
0148a09: 白佛言。如佛所說。諸佛菩薩成就智慧
0148a10: 功德。百千萬億。實不可說。我意猶謂不
0148a11: 如此經能出阿耨多羅三藐三菩提。佛言
0148a12: 譬如從牛出乳。從乳出酪。從酪出生
0148a13: 酥。從生酥出熟酥。從熟酥出醍醐。醍醐
0148a14: 最上。佛亦如是。從佛出十二部經。從十
0148a15: 二部經出九部修多羅。從修多羅出方
0148a16: 等典。（從方等典出般若）＋從【甲】從從方等典出般若從般若出大涅槃。醍醐譬於佛性。
0148a17: 佛性即是如來。釋籤云。涅槃五味。轉變而
0148a18: 秖是一乳。華嚴三照。不同而秖是一日。今
0148a19: 演華嚴平地之譬。以對涅槃後之三昧。數
0148a20: 雖不等其義宛齊云云。又云。華嚴但云
0148a21: 平地。今離彼平地。以譬方等般若法華。
0148a22: 方等如食時。般若如禺中。法華如正中。
0148b01: 言八教者。頓漸祕密不定為化儀。藏通別
0148b02: 圓為化法。是為八教。化儀如世藥方。化法
0148b03: 如辨藥味。
0148b04: 言教者。詮理化物之義。聖人被下之辭。
0148b05: 化儀四教。是如來化物之儀式。故喻如
0148b06: 藥方。化法四教。是眾生除病之法度。故喻
0148b07: 如藥味。化儀等四教下義理。秖是藏通別
0148b08: 圓。雖通名為教。其實無別有體。
0148b09: 八教文證者。初化儀四教。如華嚴云。初發
0148b10: 心時便成正覺。妙玄云。如日初出。先照
0148b11: 高山。此如華嚴緣得大益名頓教相。無
0148b12: 量義經云。從一清淨道施出二三四。妙
0148b13: 玄。次照幽谷。此如三藏。次照平地。此如
0148b14: 方等般若。並漸教相。大經或時說深。或時
0148b15: 說淺。淨名。佛以一音眾生各解。此不定
0148b16: 教。大品我見閻浮提第二法輪轉。大論云。
0148b17: 今轉似初轉。此祕密教也。次化法四教者。
0148b18: 妙玄引長阿含云。佛說四大教。籤云。但
0148b19: 有四。非即藏等也。月燈三昧經明四種
0148b20: 修多羅。其中有四種斷無明智。章安私釋
0148b21: 以對四教。籤云。與四教義甚相應。然此
0148b22: 並是約義以對。未見立名之的。今準四
0148c01: 教義引法華云。貪著小乘三藏學者。成
0148c02: 論我今正欲論三藏中實義。此並藏教名
0148c03: 義。華嚴云。為說圓滿修多羅。大品云。欲
0148c04: 以一切種智知一切法。當學般若。法華
0148c05: 以平等大慧為大眾說。如所說者皆是
0148c06: 真實。涅槃經復有一行是如來行。所謂
0148c07: 大般涅槃。大論三智其實一心中得此。並
0148c08: 圓教名義。
0148c09: 文唯通別兩名。遍在諸文。是大師之所
0148c10: 義立。如四教義引大品云。薩婆若智三
0148c11: 乘同得。中論諸法實相三人共入。此並通
0148c12: 教義通者同也。三乘共稟。故名為通。
0148c13: 無量義云。摩訶般若。華嚴海空。宣說菩
0148c14: 薩歷劫修行。涅槃經明五行。大論不共般
0148c15: 若斷於別惑。此並別教義。別者不共之名。
0148c16: 八教名義者。直說於大＝天【甲】大天。時部居初名頓。
0148c17: 中間三味引小向大名漸。一音異解互不
0148c18: 相知名祕密。聞小證大聞大證小名不
0148c19: 定。經律論三含藏法義名三藏。三乘共
0148c20: 行。利根菩薩通別通圓。故名通。獨菩薩
0148c21: 法次第斷證。別前藏通別後圓教。故名
0148c22: 別。教理智斷行位因果一切圓融。故名圓。
0148d01: ○八教對會五時圖
0148d02: 
0148d03: 
0148d04: 
0148d05: 
0148d06: 
0148d07: 
0149a01: 妙玄釋如是我聞云。若非超八之如是。
0149a02: 安為今經之所聞文此當以部教分之。
0149a03: 約部則非兼帶之圓。故超八教。若但約
0149a04: 教。則今昔圓義更無有二。故籤云。八教
0149a05: 中圓教。帶偏明圓。猶屬於漸。今法華圓。
0149a06: 開偏顯圓。圓外無法。
0149a07: 初頓教者。即第一華嚴時。從部時味。得名
0149a08: 為頓。此謂如來始成正覺。在寂滅道場。四
0149a09: 十一位法身大士。及宿世根熟。天龍八部。一
0149a10: 時圍遶。如雲籠月。是時如來現盧舍那身。
0149a11: 說圓滿修多羅。故言頓教。
0149a12: 頓教者。有約部約教二義。約部則別在
0149a13: 華嚴。約教則通於餘時。今此正當約部
0149a14: 明頓之教。對下三漸化儀為言也。下文
0149a15: 云。從部時味得名為頓是也。華嚴為
0149a16: 部。先照為時。乳為味。合此三義為部
0149a17: 時味。簡餘時也。下鹿苑時。亦可得云
0149a18: 從部時味得名為漸初。此後可例。
0149a19: 始成正覺者。此約中大始而言。非本
0149a20: 中初成也。寂滅道場者。寂五住煩惱滅
0149a21: 二種生死。見惑一住。思惑分三。塵沙合
0149a22: 無明為一住。同居土分段生死。方便實報
0149a23: 土變易生死。得道之場。如世治穀之場。
0149a24: 除五住糠顯實相米。新譯經菩提道場名
0149a25: 異義同。四十一位者。妙玄云。華嚴明三十
0149a26: 心十地佛地。為四十一位。以破無明顯
0149a27: 中道法性之理。故云法身。法身有二義。
0149a28: 毘盧遮那。性德法身。分破無明。至究竟
0149a29: 者。名修德法身。今文在＝至【甲】在至修。義兼性德。四
0149b01: 念處云。華嚴前無十信後無等覺者。玉
0149b02: 慧覺云。不可將部中談位而難經初列
0149b03: 眾。蓋華嚴事事談十。故合等覺在十地。
0149b04: 如光明記云。華嚴不開等覺。十地即等
0149b05: 覺也。今言經初列眾。故有等覺。若前無
0149b06: 十信者。華嚴明十梵行。即十信也。故四教
0149b07: 義云。十種梵行與圓十信同。今文唯約
0149b08: 法身大士。故不列十信。
0149b09: 宿世根熟天龍八部者。諸經列眾有龍畜
0149b10: 等者。當用涅槃四句料簡。一乘急戒緩。
0149b11: 四趣聞法悟道者。二戒急乘緩。著樂人
0149b12: 天不聞法者。三乘戒俱急。天人聞法得
0149b13: 道者。四乘戒俱緩。四趣不聞法者。今此
0149b14: 眾皆是宿世曾聞華嚴。或種或熟。今當得
0149b15: 脫之眾。止觀云以三塗身值彌勒佛聞
0149b16: 華嚴經。正＝止【甲】正止此義也。八部如常論。
0149b17: 如雲籠月者。妙玄云。法身眷屬。如陰雲
0149b18: 籠月。共降母胎。此喻降胎之相。今四教
0149b19: 儀。取喻轉法輪眷屬之相。其義兩可。雲以
0149b20: 喻機。月喻教主。仁王經云。十五夜月。闇
0149b21: 盡光圓。以喻如來智德漸圓惑闇究盡乃
0149b22: 成斷結。盧舍那者。此云淨滿。諸惡盡故
0149b23: 淨。萬德圓故滿。即自報身也。亦云光明遍
0149b24: 照。如大論云。光明無邊。色像無邊。尊特
0149b25: 之身。即他報身也。今明教主。依四明立
0149b26: 義。正是樹下釋迦現起尊特。如解謗引
0149b27: 經云。爾時世尊不離一切菩提樹下。而上
0149b28: 升須彌向帝釋殿說法。豈非華嚴是千
0149b29: 百億應身所說。修多羅者。此云契經。能說
0149c01: 所說契理契機。亦十二部之總名也。文雖
0149c02: 兼別。部意是圓。
0149c03: 若約機約教未免兼權。謂初發心時便成
0149c04: 正覺等文。為圓機說圓教。處處說行布次
0149c05: 第。則為權機說別教。故約部為頓。約教
0149c06: 名兼見妙玄十及四教儀。
0149c07: 發心有三。一解行發心。五品也。二相似發
0149c08: 心。十信也。三真證發心。初住也。今是真證
0149c09: 發心。即是發理性三因之心分證三德之
0149c10: 理。四教義云。華嚴初發心時便成正覺。即
0149c11: 是發真無漏斷無明入初品。起信論云。
0149c12: 菩薩發是心。隨其願力能見八相。妙樂
0149c13: 云。華嚴起信彰灼明文。初住八相等文者＝並【甲】者並
0149c14: 普賢普眼三無差別等。皆圓文也。
0149c15: 行布次第者。七處八會。故云處處。行列布
0149c16: 措階位淺深。故云行布。此經所說有圓
0149c17: 融行布二門。釋籤云。華嚴會處。所明行位
0149c18: 不出別圓。但經意多含義難定判。始從
0149c19: 住前至登地來。全是圓義。從第二住至
0149c20: 第七住。文相次第又似別義。於七住中
0149c21: 又辨一多相即自在。次行向地。又是差別
0149c22: 次第之義。又一一位皆有普賢行布二門。
0149c23: 故知兼用圓文接引＝別【甲】引別。
0149c24: 華嚴云。如日初出先照高山妙玄。
0149c25: 日喻教主。高山喻別圓之機。大機當熟
0149c26: 故。先蒙如來慧光所照。
0149c27: 涅槃云。從牛出乳。譬從佛出十二部經
0149c28: 妙玄。
0149c29: 玄文言大機稟教即破無明行如醍醐
0150a01: 者文此指華嚴高山王機也。涅槃言從牛
0150a02: 出乳者。此約一化指聲聞聾也。故玄
0150a03: 文云三教分別。即名頓教。亦即醍醐五味分
0150a04: 別即名乳教。今言從牛出乳者即初味也。
0150a05: 信解品云。即遣旁人如來為正。菩薩為旁。即是佛加被四菩薩說四十地。法
0150a06: 慧菩薩說十住。功德林說十行。金剛幢說十向。金剛藏說十地急追將還直約大教擬宜小机。故
0150a07: 曰急追。昔有大乘。故曰將還。又復性德本自有之。故曰將還窮子驚愕卒聞大教。乖心故驚。
0150a08: 不識故愕稱怨大喚生死為苦。煩惱為怨。若聞生死即涅槃。煩惱即菩提。即苦痛稱怨大喚
0150a09: 使者執之逾急為說怖畏。令其遠惡。即是急切強牽將還內既無機外逼
0150a10: 大化窮子自念。無罪而被囚執。此必定死眾生罪故。入
0150a11: 生死獄。菩薩亦同罪入獄。二乘無大悲心。令入生死。即是而被囚執。永失三乘慧命轉更惶怖
0150a12: 思此等事悶絕躄地小智不解溺無明地父遙見之小知大遠故遙。是結緣子故見
0150a13: 而語使言菩薩為使不須此人不須現尊妙身令二乘見勿強將
0150a14: 來既無大機恐傷善根使者語之。我今放汝正明息化窮子歡
0150a15: 喜不為大教所逼往至貧里。以求衣食於四諦中欲求道法。○以上注文
0150a16: 並出文句。此領何義。此為如來說圓頓教門。以
0150a17: 大擬小。機生悶絕妙玄十卷。
0150a18: 華嚴三名。述曰。舊以寂場時長盡未來際
0150a19: 法界列為四種華嚴。又分前三屬事。後
0150a20: 一屬理。此皆積代之謬。今篤論其義。秖
0150a21: 有三名。一者寂場。妙玄引方便品始坐
0150a22: 道場三七思惟。明釋迦最初頓說是也
0150a23: 從初卷至三十六卷。為前分二者時長。妙玄引法性論鈍
0150a24: 根三處入法界是也從三十七卷以去為後分三者盡未
0150a25: 來際。文句云。華嚴末席始開於漸。妙樂云。
0150a26: 此且寄娑婆一期設化。用通今意。應知
0150a27: 華嚴盡未來際。即是此經常在靈山何殊。
0150b01: 十方更互主伴前二名見妙玄後一名見妙樂雖有三名。而
0150b02: 於所說之經。無非華嚴。所詮之理。無非
0150b03: 法界。或言母胎者。妙玄云。佛從兜率下。
0150b04: 與法身眷屬共降母胎。常宣妙法文是
0150b05: 時未轉法輪。當屬盡未來際實報土相。
0150b06: 專被大機者所攝此逸堂說有言海空者。妙
0150b07: 玄引無量義經。次說般若華嚴海空。文。
0150b08: 此秖是因般若入法界。時長所收。然則
0150b09: 母胎海空。不當別出二名也審矣。
0150b10: 時長通後。述曰。評時長通至三處者。謂
0150b11: 般若海空法華佛慧涅槃心地法門是也。
0150b12: 妙玄引無量義經云。次說般若歷劫修行
0150b13: 華嚴海空。法華會入佛慧。即是通至二經
0150b14: 籤云。以般若亦得名華嚴。法華佛慧不殊初故。又妙樂云。當知法界論之無非華嚴。佛
0150b15: 慧言之無非法華。
0150b16: 此即通般若。通法華之證也。又引像法
0150b17: 決疑經云。今日座中各見不同。或見如來
0150b18: 入涅槃。或見報身生＝坐【甲】生坐蓮華藏海為千百
0150b19: 億釋迦說心地法門。又妙玄云。日若垂沒
0150b20: 亦應餘輝峻嶺。故蓮華藏海通至涅槃之
0150b21: 後。此通涅槃之證也。又引法性論云。鈍
0150b22: 根三處入法界。此即通後之文也。今更論
0150b23: 之。妙玄云。因般若入法界。即是華嚴海
0150b24: 空由歷劫修學般若。今發空智得入法界。觀華嚴藏海。皆畢竟空又云。華嚴時
0150b25: 節長。昔小機未入如聾如。今聞般若
0150b26: 即能得入此且舉般若得入為端。法華涅槃亦當例此得入。後人欲據此文齊至般若者。
0150b27: 不知通至二經及三處入法界之文。如何消釋時長得名。正出此文籤云。一以法
0150b28: 界為華嚴此即寂場三七及盡未來際。獨為利根大機常說華嚴圓頓之教。舉所詮法界
0150b29: 之理以為名也二以時長。通至於後即鈍根三處入法界。其極鈍者。
0150c01: 至法華開顯。方始得入也二義並通。是故並存大機則
0150c02: 華嚴不休釋上法界之義小機則諸教次第。是故鈍
0150c03: 根猶存小見釋上時長由根鈍存小見。故歷諸教始得入大又妙
0150c04: 樂引入佛境界品三十八卷文殊語舍利弗
0150c05: 等六千比丘。汝等善能成就十種大心則
0150c06: 得佛地。自古共云。華嚴時長乃是結集
0150c07: 後教至般若來。方可得云令諸比丘成
0150c08: 十大心。此乃義當轉教時也。結此等意
0150c09: 入華嚴中。故云時長文有人據轉教時之
0150c10: 言。便謂華嚴齊般若者。殊不知荊溪引
0150c11: 此經後分有聲聞為時長至般若之證
0150c12: 耳。初未嘗的判但齊般若。不然。荊溪釋
0150c13: 玄文三處入法界。何云時長通至於後小
0150c14: 機諸教次第耶。又有人云車溪雲師縱通涅
0150c15: 槃。不當通法華。謂有妨如來調機無
0150c16: 功。為之難者。若能細思會入法華佛慧
0150c17: 之言。則此意自銷。何妨之有。
0150c18: 華嚴教主。述曰。論華嚴教主者。準四明
0150c19: 解謗之說。於尊特身有須現不須現＝說【甲】現說二者
0150c20: 之分故。須現則如梵網華嚴及觀經等相
0150c21: 多身大。不須現即以力加。令於劣身不
0150c22: 取分齊見三十一相即無有邊。以知丈
0150c23: 六是法界故。今詳此說。考之經文。則有
0150c24: 二義。一約補處。謂菩提樹下初成正覺。若
0150c25: 非補處。豈曰初成。又偈云。迦葉曾來住
0150c26: 此殿。是故此處最吉祥。如是十偈。讚過去
0150c27: 十佛。既佛佛俱有補處。則知藏塵相好之
0150c28: 佛。須是分段生滅之身。與同居應更無
0150c29: 少異。二約上升。謂是時世尊不離菩提樹
0151a01: 下上升須彌華嚴骨目云。不動而升。赴機得處向帝釋殿
0151a02: 說法即前迦葉十佛曾住之殿。上升即是現起之義豈非華嚴是千
0151a03: 百億應身所說。此身既被別圓之機。見是
0151a04: 尊特。何須獨指華臺受職身耶。此即破
0151a05: 淨覺指實報土藏塵尊特橫應同居之說。
0151a06: 蓋大師說三品相海皆稱機而現。別教則
0151a07: 用別修緣了。成就此相。即修成之尊特。
0151a08: 故名報身。圓教能了二修即性。修德無
0151a09: 功。乃性具之尊特。故名法身。據此則知。
0151a10: 即性而論本名法身。取土同居則名應
0151a11: 身。被機現起則名尊特。永異淨覺修成
0151a12: 尊特橫應同居之說。然則今師約機約教
0151a13: 以定身者。正是樹下生身現起尊特。以
0151a14: 應別圓之機。正合妙玄釋迦最初頓說
0151a15: 釋迦是生身說頓是舍那亦合四教儀如來現盧舍那身
0151a16: 說法之言如來是釋迦生身現起尊特故轉名舍那世有取月堂
0151a17: 之說云。境本定身則是釋迦。機感見相則
0151a18: 是舍那。蓋有得於此云。
0151a19: 然初頓未必純教法身菩薩。亦有凡夫大根
0151a20: 性人。此有兩義。若當體圓頓得悟者。即破
0151a21: 無明入圓初住。此是醍醐。若初心之人。雖
0151a22: 聞大教始入十信。最是初味。名之為乳。呼
0151a23: 為乳者。意不在淡。以初故本故圓教內凡六根清淨。即
0151a24: 是十信。初信斷見。二信至七信斷思。八信至十信斷界內外塵沙惑。以未破無明。故但名乳若小
0151a25: 根性人。大教擬小如聾如。小機未轉全
0151a26: 生如乳妙玄十。
0151a27: 華嚴二味四機。述曰。自昔教初學者。為
0151a28: 時味圖。上言高上＝山【甲】上山下對乳味。未嘗有
0151a29: 論之者。今案玄文。華嚴之時自有二味
0151b01: 四機之別。一者純教法身。即是分證中道
0151b02: 四十一位。此名醍醐。二者凡夫大根。入
0151b03: 圓初住證一分中道以去。亦名醍醐。三
0151b04: 者始入十信。雖但＝斷【甲】但斷四住未破無明。但
0151b05: 名為乳。四者小根聾全生如乳。然則
0151b06: 名醍醐者有二機。名為乳者亦有二機。
0151b07: 玄云。於小如乳於大如醍醐。少分譬喻
0151b08: 不可全求。如籤云。華嚴分喻初味。而未
0151b09: 得於華嚴之頓及別圓兩教。但有五味
0151b10: 次第之相文當知。謂華嚴為乳者。正約
0151b11: 從頓開漸施設化事之意。
0151b12: 三七擬機。述曰。諸文謂三七是擬機者。人
0151b13: 無異論。然玄文云。於彼初分永無聲聞。
0151b14: 後分則有。雖復在座如聾如。故義神
0151b15: 智據此非之曰。初分永無。何所擬哉。今
0151b16: 作二義釋之方為盡理。一者三七初分
0151b17: 永無。此如來擬宜之化意。二者後分則有。
0151b18: 狀如聾。此如來擬宜之化事。初言化
0151b19: 意者。如方便品云始坐道場三七思惟。
0151b20: 籤云。初七思惟欲說圓。次七思惟欲說
0151b21: 別。三七思惟欲說通。皆無機故但說三
0151b22: 藏。籤又云。約大機則寂場之時。約小機
0151b23: 則成已思惟未說之時。妙樂云。小見三七
0151b24: 停留。大始終無改。此皆如來擬宜之化
0151b25: 意也。言化事者。如文句云。華嚴末席始
0151b26: 開於漸。妙樂釋之云。舊經云。佛在逝多
0151b27: 林入師子頻申三昧。舍利弗從祇園出。
0151b28: 不見如來自在莊嚴。不見諸大菩薩眷
0151b29: 屬。無智眼能見。亦不能讚歎。此即如聾
0151c01: 如之文。於彼末會即當漸初文今考
0151c02: 二祖之言。皆指聾在後分漸初。明知
0151c03: 是鹿苑十二年中。例如妙玄謂方等彈訶
0151c04: 應在十二年前。以此推之。則知逝多林
0151c05: 末會正是如來擬宜之事。以由聲聞先習
0151c06: 小乘未堪聞大。狀如聾。故假淨名
0151c07: 以激進之。是則擬宜彈訶。俱在十二年
0151c08: 中。無可疑者。四教儀以聾在華嚴。彈
0151c09: 訶在方等。此但約部中而論。其實未為
0151c10: 正義。又經云。願光明菩薩等。各說十偈
0151c11: 以勸聲聞。最初一偈。彈斥之曰。一切諸
0151c12: 緣覺及彼大聲聞。皆悉不能知菩薩行境
0151c13: 界此即後分攝入前例＝文【甲】例文之文此皆擬宜之化事也。昔人
0151c14: 不能區別諸文。不知如來化意化事。混
0151c15: 而觀之。故多異說。
0151c16: 七處八會者。是舊經六十卷。晉跋陀羅譯。
0151c17: 天台所引用者。若新譯八十卷。是唐實叉
0151c18: 難陀譯。更加普光明一會。是為七處九
0151c19: 會。三十九品。唯阿僧祇隨好光明是佛說。
0151c20: 餘皆加被諸菩薩說。
0151c21: 第一會。菩提場說六品○世主妙嚴佛在摩竭提國阿蘭
0151c22: 若菩提場中始成正覺。荊溪云。既異壽量久成。不同阿含菩提樹下。任運在。別圓教也如來現
0151c23: 相佛白高相有菩薩。說偈云。佛身充滿於法界。云云普賢三昧普賢入如來藏塵三
0151c24: 昧。現微塵佛剎世界成就普賢說世界成就。具十事十因緣華藏世界
0151c25: 普賢說世界海。如天網分布安住虛空毘盧遮那普賢說此世界佛名。舊經釋迦亦名盧舍
0151c26: 那。而新經名毘盧遮那。妙樂云。法報不分二三莫辨者。正此之謂也。
0151c27: 第二會。菩提場普光明殿說六品○如來
0151c28: 名號文殊說十方世界佛名四聖諦文殊說四諦名義光明覺文殊說偈
0152a01: 讚佛放光菩薩問明文殊問覺首等破無明義。法首菩薩云。如人數他寶。自無半錢分。於
0152a02: 法不修行。多聞亦如是。如人善方藥。自疾不能救。如聾奏音樂。悅彼不自聞。又賢首云。一切無人。一道
0152a03: 出生死淨行文殊答智首。一切行願。若飯食時。當願眾生禪悅為食。法喜充滿○諸偈皆出此品
0152a04: 賢首文殊問賢首。菩提心功德等。信是道元功德母。
0152a05: 第三會。忉利天宮說六品。○升須彌山佛坐菩提
0152a06: 樹。不起此座升須彌山。帝釋讚云。迦葉曾來住此殿。是故此處最吉祥。如是約過去十佛讚。皆言此處
0152a07: 最吉祥。荊溪云。不動而升。赴機得處山頂偈讚佛坐帝釋殿。法慧等十菩薩各說偈讚佛勝
0152a08: 慧云。了知一切法。自性無所有。如是解法性。則見盧舍那十住法慧說十住。一一住勸修十
0152a09: 法梵行法慧說修習梵行有十法發心功德法慧答帝釋問。發心功德。為佛種不
0152a10: 斷故。一念知廣大世界長短劫故。有佛無佛一佛多佛故。一念知三際世界成壞劫故。眾生種種差別故。
0152a11: 荊溪云。發心所緣是所觀境。具三諦無性空。一切假平等中明法法慧說初發心菩薩離十放逸
0152a12: 修十種法具大功德成就佛智。荊溪云。明謂所證。法謂方法。
0152a13: 第四會。夜摩天宮說四品○升夜摩天
0152a14: 佛升此天請佛入殿夜摩偈讚功德林等各說偈讚佛。覺林偈云。心如巧畫師。造種種五陰。
0152a15: 一切世間中。莫過名與色。又云。如心佛亦爾。如佛眾生然。心佛及眾生。是三無差別。又若人欲了知。三世
0152a16: 一切佛。應觀法界性。一切惟心造十行功德林說十無盡藏功德林說。
0152a17: 第五會。兜率天宮說三品○升兜率天佛升此天
0152a18: 請佛入殿兜率偈讚金剛幢等讚佛十回向金剛幢說偈云。法性遍在一切處。一
0152a19: 切眾生及國土＝上【甲】土上。三世悉在無有餘。亦無形相而可得。
0152a20: 第六會。他化天宮說一品○十地金剛藏說。用
0152a21: 十地對諸天王。如發光地對忉利天王等。
0152a22: 第七重會。普光明殿說十一品○十定普賢說入
0152a23: 十種三昧十通普賢說十種通十忍普賢說十種忍阿僧祇佛為心王菩薩。說阿僧
0152a24: 祇無量至不可說不可說劫。稱讚普賢功德無量壽量心王說比校世界劫數長短菩薩
0152a25: 住處心王說東北方清涼山。文殊與萬菩薩住處。又云震旦國有那羅延窟佛不思
0152b01: 議蓮華藏菩薩說不思議如來妙德十身相海普賢說如來十身。一一皆有十華藏世
0152b02: 界海微塵數大人相如來隨好光明佛告寶手。說隨好光明照十佛剎塵界。地獄遇
0152b03: 光息苦。咸生兜率天上普賢行普賢說修行十法等如來出現佛放光名如來出現
0152b04: 普賢說遮那本願。
0152b05: 第八三會。普光明殿說一品○離世間普賢說廣
0152b06: 列菩薩雜行。
0152b07: 第九會。逝多林說一品即給孤園○入法界時世尊入
0152b08: 師子頻申三昧。舍利弗等諸大聲聞在逝多林。皆悉不見如來神力。亦復不見菩薩大會。以善根不同故。
0152b09: 本不修習見佛善根。本不讚說諸佛神變。不能見聞念等。依聞乘而出離故○文殊辭佛南行人間。時舍利弗
0152b10: 與六千比丘。往文殊所。文殊以十事勸之。令行菩薩道。即得無眼三昧。見一切佛境界。悉見諸佛。文殊
0152b11: 勸已。南行至福城東。為善財童子說法。令求菩提近善知識。從此南行。一百十城。參五十三善知識。入普
0152b12: 賢道場。得一切佛剎微塵數三昧門。遍見普賢於十方界○此並依荊溪華嚴骨＝盲【甲】骨盲目出。
0152b13: 籤云。龍宮所藏三本。上本十三世界微塵
0152b14: 數品。中本四十九萬八千八百偈。下本十
0152b15: 萬偈四十八品。今但三十九品。則知經來
0152b16: 未盡龍樹入龍宮閱經。以上中二本非世所堪。但誦下本流行於世。
0152b17: 二月九日。如來於七日中一心思惟觀於樹
0152b18: 王。而自念言。我所得法甚深難解。唯佛與
0152b19: 佛乃能知之。一切眾生薄福鈍根。云何能
0152b20: 解我所得法。我寧般涅槃。時大梵天王。即
0152b21: 發天宮至如來所。白言。世尊。始於今者成
0152b22: 無上道。云何默然而不說法。然有眾生過
0152b23: 去世時植眾德本堪任聞法。唯願世尊為
0152b24: 斯等故。以大悲力轉妙法輪。釋提桓因乃
0152b25: 至他化自在天亦復如是。時梵王等乃至三
0152b26: 請。滿於七日。默然受之。二七日。以佛眼
0152b27: 觀諸眾生上中下根及諸煩惱。三七日思惟。
0152b28: 今我當開甘露法門。誰先得聞。阿羅邏發
0152c01: 願。道成先度。空中有言。昨日命終。又思迦
0152c02: 蘭利根。亦應先聞。空中又言昨夜命終。又
0152c03: 思王臣所遣五人。過去發願。應先聞法。即
0152c04: 從座起。詣波羅柰因果經○文句引因果經。三七日與法華不異。又釋籤。備引諸
0152c05: 經明三七皆不同。唯因果經略同今師意。故今佛紀之文。多準此經。阿羅邏迦蘭二仙。并陳如五人。並見本紀
0152c06: 二卷。
0152c07: 二月三十日。世尊到文鱗盲龍無提水邊。坐
0152c08: 定七日。光照水中。龍目得開。自憶前見三
0152c09: 佛光明賢劫中。拘留。那含。迦葉三佛也目輒得視。乃出水見
0152c10: 佛。天雨七日。龍以身遶七匝。七頭羅覆以
0152c11: 為障蔽。七日雨止佛從定寤。龍化少年道
0152c12: 人。佛即為授三自歸法應如提謂歸依當來僧諸旁生中
0152c13: 最先見佛因果經。
0152c14: 三月七日。樹神知＝和【甲】知和佛七日坐定此水邊坐定樹神非菩提
0152c15: 樹神未有奉食。適五百賈客從山面過。車牛
0152c16: 皆躓不行＝躓【甲】躓音至。同。礙不行也。（韓文進學解）＋跋【甲】跋韓文進學解跋前後有兩大人。提
0152c17: 謂。波利。俱詣樹神請福。樹神即為言。佛在
0152c18: 水邊。汝曹幸先奉食。兩人即和蜜上佛。
0152c19: 四天王取石中自然香。各用持上因果經○按普耀經
0152c20: 云。四天王各奉一青石佛念取一不快餘王意。乃
0152c21: 悉受四。累置左手。以右手按成一。
0152c22: 令四際見瑞應經佛為願。食訖即授賈人
0152c23: 三歸。一歸依佛。二歸依法。三歸依將來僧
0152c24: 因果經佛先為辨五行六甲陰陽歷數。既信服
0152c25: 已令歸依佛。歸依法。歸依當來僧。時長者
0152c26: 得須陀洹此云預流初果人也復為說五戒曰。五戒者。
0152c27: 諸佛之母。欲求佛道讀是經。欲求阿羅漢
0152c28: 此云無生四果聖人讀是經時。提謂得不起法忍。三百
0152c29: 人得信忍。二百人得須陀洹。五百賈客四天
0153a01: 王得柔順法忍提謂經○補注云。據三寶錄。舊有提謂經一卷。後因魏世曇靖撰
0153a02: 提謂波利經二卷。加＝如【甲】加如五行五方。又云。東方泰山。漢言岱岳。不識梵魏。致後人以為偽。人＝今【甲】人今當以一卷者。為正
0153a03: 佛為提謂。授記未來成佛。號密成如來
0153a04: 普耀經。
0153a05: 提謂攝屬。述曰。佛說五戒人天之教。正
0153a06: 是顯露。提謂得忍聞小證大。乃是不定。
0153a07: 是為顯露不定教也。若約時則當華嚴
0153a08: 三七後。及水邊七日後。是為第五七日。
0153a09: 如因果經所云。若收經則人天之教。三
0153a10: 藏所攝。如四教義所云。
0153a11: 次漸教者有三時。鹿苑漸初。方等漸中。般若
0153a12: 漸末。總名為漸教。
0153a13: 述曰。此為身子等一類小機華嚴無益。從
0153a14: 頓開漸次第引入漸初鹿苑。四諦十二因
0153a15: 緣同證小果。漸中方等。彈偏折小同慕
0153a16: 大法。漸末般若。轉教付財領知家業。故總
0153a17: 名為漸也。
0153a18: 第二鹿苑時者。佛本以大乘擬度眾生。其
0153a19: 不堪者。尋思方便趣波羅柰此云江遶城。中印度境。鹿
0153a20: 苑在城中於一乘道分別說三。即是開三藏教
0153a21: 也。非但釋迦隱其無量神德作斯漸化。去來＝過現【甲】去
0153a22: 來過現諸佛亦復如是。當知初頓之後次開於
0153a23: 漸。漸機於頓全生如乳。三藏中轉革凡成
0153a24: 聖。喻變乳為酪。次第相生不取濃淡
0153a25: 妙玄十為三乘根性於頓無益故。不動寂場
0153a26: 而遊鹿苑。脫舍那珍御之服。著丈六弊垢
0153a27: 之衣。先為五人說四諦十二因緣事六度等
0153a28: 教四教儀○文句云。過去名根。未來名性○即大而小。故云不動。尊特勝應定慧莊嚴。譬珍御服。生身
0153a29: 劣應忍生法惱。譬以垢衣。佛生人中。倍勝人形。故長丈六。如彌勒三十二丈時人長十六丈。
0153b01: 若約時則次照幽谷妙玄若約味則從乳出
0153b02: 酪。此從十二部經出九部修多羅妙玄十。
0153b03: 信解品云。時長者將欲誘引其子既息大化不欲孤棄密
0153b04: 遣二人隱實＝賓【甲】實賓為密。用權為遣。聲聞緣覺為二人形色憔悴二乘不修相好無
0153b05: 威德者無十力無畏徐語窮子小教迂隱為徐語顧汝除
0153b06: 糞苦集之糞時二使人即求窮子審知有机既已得之
0153b07: 具陳上事陳說顧作時窮子先取其價。尋與除
0153b08: 糞取道滅之價其父見子愍而怪之愍其取阿羅漢。怪其不求佛道。
0153b09: 已上並是齊教領。此下為探領又以他日於牖中偏見狹小遙見
0153b10: 子身小去大遠為遙見羸瘦憔悴智福力少曰羸。內怖無常曰瘦。外遭入＝八【甲】入八苦曰惟悴
0153b11: 糞土塵坌四住為糞土無知為塵坌污穢不淨久知方便示是玩＝現【甲】玩現好即脫
0153b12: 瓔珞細軟上服隱報身戒定慧等瓔珞寂滅忍上服更著粗弊垢膩
0153b13: 之衣丈六形為粗。生法二＝一【甲】二一忍為弊。忍有情惱。名為生忍。忍無情惱。名為法忍。謂寒熱風雨等屬法○
0153b14: 粗作俗右手執持除糞之器治見思有漏之法。左喻實。右喻權語
0153b15: 諸作人親教子作汝等勤作。好自安意。我如汝
0153b16: 父似像未實汝今已後。如所生子真逼聖即世第一位時窮
0153b17: 子雖欣此遇。猶故自謂客作賤人自知不任紹大
0153b18: 二十年中常令除糞見諦一解脫一無礙。思惟九解脫。九無礙。共為二十○
0153b19: 已上注並出文句此領何義。此為次頓之後隱舍那
0153b20: 身作比丘像說三藏教。二十年中常令除
0153b21: 糞。得一日之價。見思已斷。無漏心淨妙玄十。
0153b22: 二十年中。述曰。信解品。二十年中之文。凡
0153b23: 三處所以表法。各有其意。初二十年中常
0153b24: 令除糞科追誘譬見諦一解脫一無礙。思惟九
0153b25: 無礙九解脫。故云二十文句此有七釋二經二十年
0153b26: 執作家事科委領家業住二乘位。轉大乘教文句三
0153b27: 自見子來已二十年科定父子天性有二乘之機而
0153c01: 來感佛文句前一合二十數。即是用八忍八
0153c02: 智斷見。合為一解脫一無礙。用九無礙
0153c03: 九解脫斷思。通之為二十也。後二但合
0153c04: 二義故。妙樂云。斷見為一。斷思為一。輔
0153c05: 行云。約人則二乘。約理則真俗二諦。約
0153c06: 惑則見思俱破。問云。二義可爾。十義云
0153c07: 何。答二乘各有十智十智者世智他心智等此則前後
0153c08: 三文。皆見二十之義。
0153c09: 三月八日。世尊前行至波羅柰國鹿野園中
0153c10: 因果經。
0153c11: 佛自二月八日成道。自九日至二十九
0153c12: 日。為寂場三七滿。至三月六日。為水邊
0153c13: 定。四七日滿。三月七日。受提謂長者食。
0153c14: 然後至鹿野園。正五七日內。三月八日也。
0153c15: 涅槃云。初生出家成道轉法輪。皆以八
0153c16: 日。
0153c17: 初為憍陳如說四聖諦法。汝今應當知苦
0153c18: 斷集證滅修道。當佛三轉四諦十二行法
0153c19: 輪因果經○法華經。大通受請。三轉十二行法輪。
0153c20: 藏教聲聞人依生滅四諦。一苦諦者。二十
0153c21: 五有依正二報四洲。四惡趣。六欲。并梵天。四禪。四空趣＝處【甲】趣處。無想。五那含
0153c22: 別則二十五有。總則六道生死。二集諦者。
0153c23: 即見思惑見惑有八十八使。思惑有八十一品三滅諦者。滅前
0153c24: 苦集顯偏真理。四道諦者。略則戒定慧。
0153c25: 廣則三十七道品合為七科。一四念處。至七八正道等前二諦
0153c26: 為世間因果苦果集因後二諦為出世間因
0153c27: 果滅果道因○此依四教儀三轉者。示轉。勸轉。證轉。示
0153c28: 謂示其相狀。如云此是苦乃至此是道。
0153c29: 勸謂勸令其修。如云此是苦汝應知。乃
0154a01: 至此是道汝應修。證謂引己證彼。如云
0154a02: 此是苦我已知不復更知。輪以摧碾為
0154a03: 義。唯教無行豈能摧惑。教行相循共能
0154a04: 摧惑妙樂八十二行法輪者有二釋。一約四
0154a05: 諦教。謂三轉四諦為教。十二即能轉也。
0154a06: 二約十六行。謂三轉皆生眼智明覺四種
0154a07: 之行為行。十二即所轉也文句○言十六行者。謂苦法忍為
0154a08: 眼苦法智為智。比忍為明。比智為覺。餘三諦亦然。共成十六行。
0154a09: 時憍陳如得法眼淨即初果也。妙經藥王品得法眼淨。妙樂云。豈王夫人與八
0154a10: 萬皆持此經。而聞品得小果耶。名同義殊。善須斟酌○據此則知。法眼淨之名。通大小乘地神歡
0154a11: 喜唱言。如來今日於此轉妙法輪。虛空諸
0154a12: 天。展轉唱聲至阿迦膩吒天此云色究竟天世尊知
0154a13: 四人心念。重為廣說四諦亦得法眼淨。時
0154a14: 五人白佛。欲求出家。世尊呼彼五人。善來
0154a15: 比丘。須自落。袈裟著身。即成沙門。佛復
0154a16: 為說五＝二【甲】五二陰無常苦空無我。漏盡意解成阿
0154a17: 羅漢。於是世間始有六阿羅漢。一阿羅漢
0154a18: 為佛寶。四諦法輪為法寶。五阿羅漢為僧
0154a19: 寶。三寶具足。是為人天福田因果經。
0154a20: 五年甲申有長者子。名曰耶舍。聰明利根。於
0154a21: 中夜見空中光。開門尋光趣鹿野苑。佛說
0154a22: 四諦成阿羅漢。願求出家。佛言善來比丘。
0154a23: 即成沙門。時耶舍父尋子佛所。佛為說法
0154a24: 得法眼淨。受三自歸。為最初優婆塞。又耶
0154a25: 舍朋類五十長者。聞耶舍出家。共詣佛所
0154a26: 願求出家。佛言善來比丘。即成沙門。是時
0154a27: 始有五十六羅漢。佛告諸比丘。汝等宜各遊
0154a28: 方教化眾生。時諸比丘禮足辭去。世尊即
0154a29: 發波羅柰趣摩竭提國。日暮寄宿優樓頻
0154b01: 螺迦葉住處。降伏火龍授三歸依。置於
0154b02: 中以示迦葉。歎未曾有。佛知迦葉根緣漸
0154b03: 熟。即趣尼連河側。時魔王求＝來【甲】求來請入般涅槃。
0154b04: 至於三請。世尊答曰。所應度者。皆未究竟。
0154b05: 魔王聞已即還本宮。時頻螺迦葉與五百弟
0154b06: 子願求出家。佛言善來比丘。即成沙門。佛
0154b07: 說四諦。漸漸乃得阿羅漢果。以事火之具
0154b08: 捐棄河中。時頻螺二弟。一名那提。一名伽
0154b09: 耶。在河下流。見兄火具逐流而下。心大驚
0154b10: 愕。即往尋兄。見兄身披袈裟。乃各與二百
0154b11: 五十弟子願求出家。佛呼善來比丘。即成
0154b12: 沙門得阿羅漢。世尊即與頻螺迦葉及千比
0154b13: 丘往王舍城。詣頻婆娑羅王所阿闍世王之父。王
0154b14: 與百官出城迎佛。佛為說法。王及八萬那
0154b15: 由他婆羅門大臣人民得法眼淨因果經。國有
0154b16: 長者。名曰迦陵。往詣佛所奉上竹園按西域記
0154b17: 靈山竹園。皆在王舍城旁五里。可作精舍。王諸臣起諸堂
0154b18: 舍。迎佛入城俱往竹園。諸王見佛。頻婆娑
0154b19: 羅。最為其首。諸僧伽藍竹園為始普耀經○案中本起
0154b20: 經。迦蘭陀長者。先施尼犍。悔不奉佛。鬼帥＝師【甲】帥＝師【甲】師知其心念。召閱又＝叉【甲】又叉。推逐尼犍。驚怖馳走＝赴【甲】走赴。長者歡喜。請佛居之。
0154b21: 六年乙酉佛在象頭山。為龍王鬼神說法十二
0154b22: 遊經。
0154b23: 七年丙戌婆羅門舍利弗佛。路逢婆耆比丘說偈。
0154b24: 得法眼淨。歸與親友目犍連。宣說偈言。亦
0154b25: 得法眼淨。即各將一百弟子往詣竹園。求
0154b26: 願出家。佛呼善來比丘。須自落袈裟被
0154b27: 身。即成沙門。又復為彼二百弟子廣說四
0154b28: 諦。亦成阿羅漢。時世尊即與一千二百五十
0154b29: 大阿羅漢。於摩竭提國廣利眾生因果經時有
0154c01: 婆羅門名曰迦葉。極為巨富捨家入山自
0154c02: 剃須。空中諸天語令見佛。迦葉即趣竹
0154c03: 園。佛為說法得阿羅漢。以有大威德智慧。
0154c04: 名之為大迦葉因果經迦葉於多子塔值佛。
0154c05: 乃求出家。即以弊衣奉佛為座。價直十萬
0154c06: 兩金。佛即授商那納衣阿含經○商那此云草衣。納衣者頭＝領【甲】頭領陀五納衣也。
0154c07: 今言商那者。即是以草為衣耳。
0154c08: 八年丁亥冬。佛在毘舍利＝離【甲】利離國。因須提那子持
0154c09: 信出家。後還本村與其故二故者舊妻二者偶也其＝共【甲】其共
0154c10: 行不淨。諸比丘舉過白佛。即集眾訶責云。
0154c11: 汝所為非威儀非淨行所不應為。始制
0154c12: 婬戒。開初犯未結罪僧祇律。
0154c13: 九年戊子舍衛國波斯匿王此云和悅大臣須達家居
0154c14: 大富。喜濟貧乏孤老之人。因名為給孤獨。
0154c15: 往羅閱城即王舍城見世尊。即為說四諦法。
0154c16: 成須陀洹。乞如來降屈舍衛。世尊謂彼無
0154c17: 精舍。須達曰還國當立。佛舍利弗共往
0154c18: 案行諸地。唯太子祇陀園地祇陀此云戰勝。太子生時父王戰勝。
0154c19: 故立此名正得其所。須達白太子欲買之。太子
0154c20: 言。能以黃金布地間無空者便當相與。須
0154c21: 達使人象負金出。八十頃中須臾欲滿。祇
0154c22: 陀念言。佛必大德能使斯人輕寶如是。乃
0154c23: 令＝今【甲】令今止勿出金。園地屬卿。樹木屬我。乃自
0154c24: 起門屋。共立精舍。為佛作窟。別房千二百
0154c25: 處。白王遣使詣王舍城。請佛及僧。世尊放
0154c26: 光動地至舍衛國。一切大集各得道。以
0154c27: 二人同立精舍。號為太＝大【甲】太大子祇樹給孤獨園
0154c28: 賢愚經是年冬。佛在羅閱城。因檀尼迦在閑
0154c29: 靜處。草屋坐禪。為人持去。乃作全成瓦屋。
0155a01: 佛令打破。便詐言。王教取彼要材。為王臣
0155a02: 人民。訶責無使入村。勿復安止。比丘以過
0155a03: 白佛。始制盜戒。佛在毘舍離城。為諸比丘
0155a04: 說不淨觀。習定已厭患身命。歎死勸死。難
0155a05: 提比丘受顧殺人顧作雇俗。漢書顧山錢義同遂制殺戒。
0155a06: 時因穀貴乞食難得。婆求河邊有安居者。
0155a07: 便共稱歎得上人法。信心居士減分施之。後
0155a08: 往佛所因問。訶責制妄語戒。自此以後隨
0155a09: 犯隨制僧祇律時父王遙聞子得佛道已六年
0155a10: 來。令梵志優陀耶。往迎佛曰。別以來十
0155a11: 有二年自出家至成道六年。自成道至今六年。共十二年思欲一見優陀
0155a12: 耶受教詣佛。願求出家即得阿羅漢。佛念。
0155a13: 今將還國當度父母。乃先遣優陀耶。往至
0155a14: 本國。現十八變。王益悲喜。群臣萬民。出
0155a15: 四十里親往迎佛。佛身丈六相好光明。體紫
0155a16: 金色如星中月。見諸梵志久在山中。身體
0155a17: 黑臭。在佛邊侍。如黑烏在紫金山。王乃
0155a18: 國中豪族。選五百人出為沙門。侍佛左右。
0155a19: 猶如鳳凰在須彌山普耀經時佛入宮坐於
0155a20: 殿上。王及臣民日日供養百種甘饌。佛說經
0155a21: 法所度無量。耶輸夫人子羅羅來詣
0155a22: 問訊時年六歲時王僚屬咸疑。太子去國十有二
0155a23: 年。何從生子。佛告群僚曰。耶輸守節無
0155a24: 瑕。今當見證。於是世尊悉化眾僧皆使如
0155a25: 佛。耶輸即以指印信環與羅言。是汝父
0155a26: 者以此與之。羅應時直以印環而授世
0155a27: 尊。王及群臣。皆言善哉真佛子也普耀經時阿
0155a28: 那律調達難陀跋提難提等八人釋子。出家
0155a29: 之日。脫寶衣付優波離曰。汝依我等以自
0155b01: 存活。今以此衣與汝資生。優波離亦願出
0155b02: 家。即以寶衣懸之樹上。共至佛所。那律乞
0155b03: 先度波離。以除憍慢曇無德律難陀次第作禮。
0155b04: 至波離前。念不當禮。佛言。但以受戒前後。
0155b05: 不在貴賤大莊嚴論○難提是王子為貴。波離是臣僕為賤佛語提婆達
0155b06: 多即調達汝宜在家分檀惠施。不宜出家。如
0155b07: 是再三。提婆便生惡念。此沙門心。我宜
0155b08: 自剃頭善修梵行。後犯五逆。有大光風繞
0155b09: 提婆身。便發悔心稱南無佛。適稱南無便
0155b10: 入地獄。佛語阿難。提婆在地獄經一大劫。
0155b11: 命終生四天王。展轉生他化自在。最後受
0155b12: 身。成辟支佛。名曰南無增一阿含經○此言提婆出家始。自後犯五
0155b13: 逆。乃是後事。相帶而言。皆是小乘經意。若法華中佛言。我因提婆達多善知識故。令我疾成菩提。又授記作天王
0155b14: 佛者。此即大乘開顯本之意。
0155b15: 是年說殃掘摩羅經妙玄云成道六年後說。
0155b16: 十年己丑佛於拘耶尼國。為婆陀和菩薩等八
0155b17: 人。說般舟經明苦行事十二遊經。
0155b18: 十一年庚寅阿難年八歲出家之日。得白四羯
0155b19: 磨具足戒三羯磨通前單白故云白四。羯磨翻業。謂所作善業也度一百十阿
0155b20: 羅漢。受三語戒。始以寶刀剪剃須。又
0155b21: 囑憍陳如等。遍三天下為諸沙彌授戒
0155b22: 僧祇律是年佛於柳山為純真陀羅王弟說法
0155b23: 十二遊經。
0155b24: 佛祖統紀卷第三上
0155c01: 
0155c02: 佛祖統紀卷第三下
0155c03: 
0155c04: 宋景定四明東湖沙門志磐撰
0155c05: 教主釋迦牟尼佛本紀第一之三下
0155c06: 十二年辛卯佛遣目連。白父王及耶輸曰。太
0155c07: 子羅。年已九歲。應令出家。耶輸答曰。如
0155c08: 來為太子時。娶我為妻。未滿三年逃至
0155c09: 山澤。勤苦六年得佛還國。今復欲求我子
0155c10: 何酷如之還迦毘羅國也。時目連方便喻曉。絕無聽
0155c11: 意。世尊即遣化人空中告曰。汝頗憶以五
0155c12: 百銀錢買五莖蓮華上定光佛。時汝求我
0155c13: 世世為妻。我言菩薩屢劫行願。一切布施不
0155c14: 逆人意。汝能爾者聽我為妻。汝立誓言。
0155c15: 隨君施與誓無悔心。而今何故愛惜羅
0155c16: 不令出家。耶輸聞已還識宿命。如昨所見。
0155c17: 愛子之情自然消歇。捉羅手付囑目連。
0155c18: 時淨飯王。即集國中豪族。各遣一子隨從
0155c19: 我孫。有五十人往到佛所。使阿難與其剃
0155c20: 頭。及五十諸王公子。命舍利弗。為其和上。
0155c21: 目連為阿闍梨。羅不樂聽法。佛為說＝諸【甲】說諸
0155c22: 未曾有因緣。得受十戒即證四果未曾有因緣經淨
0155c23: 飯王詣佛白曰。佛昔出家尚有難陀。今難
0155c24: 陀已復出家。餘情所寄唯在此子。今當出
0155c25: 家國計永絕。佛即為王說法開慰。復集諸
0155c26: 比丘立制。父母不聽不許出家彌沙塞律佛往
0155c27: 穢澤為陀掘摩說法十二遊經佛為諸比丘說
0155c28: 八關齋戒八關齋戒經佛在羅閱城。有十七群童
0155c29: 子。大者年十七。小者十二。以信出家。比丘
0156a01: 即度。受大戒不堪一食夜啼。佛覺問知制。
0156a02: 年滿二十應受大戒四分律佛半月說戒。
0156a03: 眾集疲勞。許僧伽藍各結大界四分律。
0156a04: 十三年壬辰佛還摩竭提國。為弗迦沙王說
0156a05: 法十二遊經樓至菩薩請立戒壇。為比丘受戒。佛
0156a06: 令於祇園外院東南建立四分律戒壇從地
0156a07: 而立。三重為相。以表三空。帝釋又加覆釜
0156a08: 以覆舍利。大梵王以無價寶珠置覆釜上。
0156a09: 是為五重。表五分法身梵王寶珠。大如五
0156a10: 斗瓶大福德者見之。光照八百由旬。薄福
0156a11: 者見之如聚墨南山戒壇圖經。
0156a12: 十四年癸巳佛往恐懼樹下。為彌勒菩薩說本
0156a13: 起經十二遊經。
0156a14: 十五年甲午佛再還迦毘羅國。為父王說法。
0156a15: 度釋種八萬四千人得須陀洹果十二遊經佛還
0156a16: 本土。足升空行。與人頭齊。使父王接足而
0156a17: 已。不欲屈身分別功德經○此即使父母反敬。為生福之證。然在佛則可。若末代比丘。
0156a18: 為行稍薄。恐未可以受父母之致敬佛為父王大眾說觀佛三昧。
0156a19: 佛身金色光明無量。時五百釋子以罪障故。
0156a20: 見佛色身猶如灰色羸婆羅門。佛為說往
0156a21: 昔邪見之罪。今＝令【甲】今令稱佛名作禮懺悔。即見
0156a22: 佛身金色如須彌山。求佛出家得阿羅漢
0156a23: 觀佛三昧經初佛還國。大愛道求出家佛姨母摩訶波闍波提也
0156a24: 再三不許。佛再還國復求出家。如前不許。
0156a25: 阿難白佛。大愛道至心欲受法律。願佛聽
0156a26: 之。佛令盡形壽行八敬法。時大愛道得出
0156a27: 家。為比丘尼始中本起經比丘尼受八敬法。一
0156a28: 者百歲比丘尼。禮初夏比丘足。二者不得
0156b01: 罵謗比丘。三者不得舉比丘過。比丘得
0156b02: 說尼過。四式叉摩那。應從眾僧求受大
0156b03: 戒。五者尼犯僧殘。應半月在二部僧中＋（行摩那埵六者尼半月內當於僧中）【甲】中中行摩那埵六者尼半月內當於僧中。
0156b04: 求教授人。七者不應在無比丘處坐夏
0156b05: 安居四分律（八者尼夏未當詣僧中求自恣人四分律）＋佛【甲】佛八者尼夏未當詣僧中求自恣人四分律佛告阿難。我滅度後。正法一千
0156b06: 年。由女人出家減五百年。後為說八敬法。
0156b07: 還得一千年善見論法住記。
0156b08: 述曰。如來在十六大國於十二年中行
0156b09: 化度人。說四阿含等經及七佛略教誡。
0156b10: 至是年始說廣戒。即比丘二百五十戒。
0156b11: 尼五百戒。由夫二眾隨犯隨制。而佛於後
0156b12: 時結集條章。以為出家者持奉之本耳。
0156b13: 第三方等時者。示一佛土令淨穢不同。示
0156b14: 現一身巨細各異。一音說法隨類各解。神力
0156b15: 不共故見有淨穢。聞有褒貶。嗅有贍匐不
0156b16: 贍匐。華有著身不著身。慧有若千不若千。
0156b17: 此如淨名方等玄十＝一【甲】十一○補注若千當作若干若萬數也音乾者無義次說方
0156b18: 等者。即是次小說大。佛本授大眾生不堪。
0156b19: 故抽大出小。令斷結成聖。雖有此益
0156b20: 非佛本懷。次說方等維摩思益殃掘摩羅
0156b21: 殃掘摩羅。此云一切世間現。婆羅門子。年十二色力人相具足第一。對佛說偈。佛言善哉。即成沙門。稽首佛足。成
0156b22: 阿羅漢。釋梵四王十弟子文殊等皆被訶斥。佛云。南方有國。名一切寶莊嚴。有佛名大精進。即殃掘摩羅是也。
0156b23: 妙玄十云。殃掘之經。六年所說○此經說在成道後六年。今大師引證。第三時教。以故及此耳彈訶
0156b24: 小乘保果之癖偏在聲聞譏刺三藏斷滅之非兼於
0156b25: 鈍根菩薩故身子善吉。齊教專小。初不聞大乘
0156b26: 威德。善吉茫然失淨名經云。須菩提言。我昔乞食。維摩詰。取我盛滿
0156b27: 飯。謂我言。若能於食等者諸法亦等。諸法等者於食亦等。如是行乞乃可取食。謗諸佛毀於法。不入眾數。終不
0156b28: 得滅度。汝若如是乃可取食。時我世尊聞此茫然。不識是何言。不知以何答。便置欲出其舍身子
0156c01: 怖畏華維摩詰室。有一天女謂舍利弗曰。結習未盡。華著身耳。結習盡者。華不著也
0156c02: 不知是何言。不知以何答籤云。以空智為入道之主。故寄此二
0156c03: 人然方等彈訶教。在三藏之後。被訶之時應
0156c04: 在十二年前以鹿苑十二年在方等前也。舊云中者應是誤何以得
0156c05: 知。皆追述昔訶。驗是前事。何者前已稟教
0156c06: 得道。證於無學。荷佛恩深。心相體信。不
0156c07: 復恚怒。自昔至今。恣殃掘之譏。任淨名之
0156c08: 折。得為恥小慕大之益玄十彈偏折小歎大
0156c09: 褒圓玄十○彈偏。如淨名菩薩品。訶彌勒云。世尊授仁者記。為用何生授記乎。過去耶未來耶。現在耶。
0156c10: 又云。一切眾生習菩提相。若彌勒滅度者。一切眾生亦當滅又云。菩提者。不可以身得。不可以心得。又摩羅經
0156c11: 云。殃掘阿羅漢。偏斥文殊十弟子釋梵四王。是為以圓彈三教之偏○折小。如弟子品。目連為居士說法。淨名訶
0156c12: 云。夫說法者。當如法說。無有名字。言語斷故。法無有說。離覺觀故。是用衍門＝開【甲】門開三教。破目連三不當。一者外如
0156c13: 法相說。內如法相解。是用通教即空斥不即空。說法不當理。二者外解根緣。內善知見。得無罣礙。是用別破。三者
0156c14: 外慈念眾生。內念報佛恩。是用圓破。又殃掘斥十弟子。是為以聖＝衍【甲】聖衍門三教之大折藏之小○歎大。如眾生品。譬
0156c15: 如幻師見所患人。菩薩觀眾生為若此也。如智者見水中月。鏡中象。熱時焰。菩薩觀眾生為若此也。今通譬眾
0156c16: 生者。即通圓二教意○褒圓。文殊白佛云。彼上人者。難為酬對。深達實相。善說法要。此褒淨名也。文殊入淨
0156c17: 名室。淨名曰。善來文殊。不來相而來。不見相而見。此褒文殊也四教俱說。藏為
0156c18: 半字。通別圓為滿字。對半說滿。故言對教
0156c19: 涅槃經云。譬如長者唯有一子。心常愛念晝夜殷勤。但教半字不教滿字。良由其子力未堪故。半是小乘九部。滿是
0156c20: 大乘十二部。約人約理。比說可知。
0156c21: 若約時則食時辰時從平＝乎【甲】平乎地一照開出。
0156c22: 若約味則從酪出生酥。此從修多羅出方
0156c23: 等經玄十信解品云。過是以後。心相體信。入
0156c24: 出無難文句云。相者。互相信也。謂於三藏得涅槃價。此既不虛。今為菩薩說此大乘。亦復非
0156c25: 虛。此即子信父也。佛知此等見思已斷聞必不謗。無漏根利聞微生信。此即父信子也。由此見尊特身。聞大乘教名
0156c26: 之為入。復被訶折猶見丈六。說小乘法名之為出。大小出入而無疑難也然其所止。猶在
0157a01: 本處雖入出無難得入大乘。而謂是菩薩之事。非己智分。不肯回小向大。猶居羅漢。不言未來當得作佛
0157a02: 此領何義。明三藏之後次說方等。已得道
0157a03: 果心相體信。聞大名入住小名出。苦言彈
0157a04: 訶名無難。又進至宅內。見群臣豪族大功
0157a05: 德力。故名為入。出者。止宿草菴二乘境界。
0157a06: 故名為出。心相體信者。得羅漢已。聞罵不
0157a07: 嗔內心慚愧。不敢以聲聞支佛法化人也
0157a08: 玄十○淨名經云。阿難曰。時我實懷慚愧。法華經云。嗚呼深自責。云何而自欺此恥小也。不知當云何得佛無上
0157a09: 慧。此慕大也。
0157a10: 方等部教立名。舊說方等立名。但分事
0157a11: 理未足以盡其義。今依經疏記文。以為
0157a12: 之委釋。光明經云。有一比丘讀誦大乘
0157a13: 方等經典。光明玄云。方等之教通於三乘。
0157a14: 新本經云。欲生人天。欲得四果支佛。欲
0157a15: 得佛。皆應懺悔滅除罪障安處方等。續
0157a16: 遺記云。方等之名有二義。若大經從酪
0157a17: 出生酥。譬修多羅出方等典。此約第三
0157a18: 時名方等。即被三乘四教機。若普賢觀
0157a19: 稱方等者。乃直明圓理。今所引方等。
0157a20: 恐謂同普賢觀從理立稱。故引三乘懺
0157a21: 悔之文。以定此名。的從部教方等不
0157a22: 專事理。諸文論方等有三說。一者從事。
0157a23: 大經從修多羅出方等。無量義經。次說
0157a24: 方等。釋籤生酥調斥方等。光明經讀誦
0157a25: 大乘方等。光明玄。方等之教通於三乘。此
0157a26: 皆指第三時教。二者從理。普賢觀經。此
0157a27: 方等經是諸佛眼。三事理並通。止觀云。般
0157a28: 若有四種方法。謂四門入清涼池。即方
0157a29: 也。所契之理平等大慧。即等也。今第三時
0157b01: 準四明立義。的從部教以定此名故。不
0157b02: 專於事理也。
0157b03: 十六年乙未佛在毘耶離城菴羅樹園說維摩
0157b04: 詰經毘耶離。此云廣博嚴淨。菴羅。舊譯為柰。其形似梨。華多子少。維摩詰此云淨名。三惑垢盡。有大
0157b05: 名稱。此即方等部主。
0157b06: 十七年丙申佛說思益梵天所問經經云。東方有佛。號日
0157b07: 月光。有菩薩梵天。名曰思益。來此問佛○。
0157b08: 十八年丁酉佛在南海濱楞伽山頂說楞伽阿
0157b09: 跋多羅寶經。大慧菩薩問世尊言。外道尚遮
0157b10: 不許食肉。何況如來大悲含育。而許自他
0157b11: 令食肉耶。佛答菩薩。有無量因緣不應食
0157b12: 肉。謂一切眾生從本以來。展轉因緣常為
0157b13: 六親。以親故不應食肉。不淨氣分所生長
0157b14: 故不應食肉。眾生聞氣悉生怖畏如旃陀
0157b15: 羅不應食肉。令諸術不成故不應食
0157b16: 肉按華嚴鈔＝論【甲】鈔論云。楞伽山。夜叉羅婆所居。此云不可往。唯神通者能到。阿跋多羅。此云遊入。謂佛大眾
0157b17: 渡海彼岸。受夜叉王請。升空而往○籤云。若大乘中。梵網已制之始＝今猶【甲】之始今猶。作此說。當知楞伽在四含之後。為漸制之
0157b18: 始。佛答菩薩不應食肉。故知仍存小教中開。又說金光明經楞嚴三
0157b19: 昧經楞嚴。此云健相。分別知諸三昧種多少淺深。如大將知諸兵力多少。見旌累＝法界【甲】旌累法界。次第勝
0157b20: 鬘夫人經具稱勝鬘師子吼一乘方便大方廣經。籤云。勝鬘是末利夫人女。末利及王。既信佛已以
0157b21: 書與女。女對使者而說偈言。仰惟佛世尊。普為眾生出。亦應愍我等。速來至此處。即發此念時。佛於空中現。又
0157b22: 說偈云。如來妙色身。世間無與等。無比不思議。是故今信禮云〔云〕－【甲】云○末利是柰樹生女。波斯匿王妃。
0157b23: 十九年戊戌佛成道始。十六年知諸菩薩任持
0157b24: 法藏。於欲色天二界中間出大寶階。廣集
0157b25: 十方諸佛菩薩大眾。俱登寶階上升虛空。
0157b26: 為說大方等大集經。諸菩薩欲來入會。各
0157b27: 隨其德先現其相。空藏現空海藏現水。並
0157c01: 不見有。大眾唯見空水餘菩薩現相者皆類此時諸天
0157c02: 龍作如是言。我等從今以往護持正法。若
0157c03: 諸國王鞭打出家持戒毀戒者。我等不復護
0157c04: 持其國。聲聞弟子悉向他國。使其國土空
0157c05: 無福田。令其國土疾疫饑饉刀兵俱起風雨
0157c06: 亢旱傷害苗稼。爾時世尊。付囑毘首羯磨天
0157c07: 子。迦毘羅夜叉大將。雙瞳目十七天女。各及
0157c08: 五千眷屬。汝等護持震旦國土。於彼所有
0157c09: 爭＝諍【甲】爭諍言訟。兩陣交戰。饑饉疫病。風雨寒熱
0157c10: 悉令休息。令我法眼得久住世。佛告彌勒
0157c11: 諸菩薩。我今憐愍諸眾生故。以此報果分
0157c12: 作三分。一分自受。一分與我滅後禪解脫三
0157c13: 昧堅固相應聲聞令無所乏。一分與彼破
0157c14: 戒誦經聲聞正法像法剃頭著袈裟者。令
0157c15: 無所乏。勿令惡王共相惱害。復以彼諸施
0157c16: 主寄付汝手＝等【甲】手等大集經○案佛藏經。當一心行道。勿念衣食。如來白毫相中。一分供
0157c17: 諸末代一切出家弟子。俱不能盡佛言。若有出家設不持戒。
0157c18: 彼人已為涅槃印之所印。若有打罵若奪
0157c19: 衣資生具者。是人則壞諸佛報身。挑一
0157c20: 切人天眼目。國王群臣諸斷事者。如見出家
0157c21: 作大罪業大殺大盜大污梵行大妄語及餘
0157c22: 不善。但擯出國。不聽在寺同僧事業。不
0157c23: 得鞭打罵辱加其身罪。若故違法謫罰者。
0157c24: 是人遠離人天必歸地獄。何況鞭打出家
0157c25: 具足持戒者大集經。
0157c26: 舍利弗等白佛言。我等雖獲稱為佛子。皆
0157c27: 是如來之咎。非我等過。何者若使如來誓＝天善【甲】來誓天善
0157c28: 無三乘。我等豈不成於正覺。何為如來。而
0157c29: 不見聽在於聖例。時身子等。脫衣悲泣。大
0158a01: 千震動瓔珞經。
0158a02: 述曰。瓔珞言。舍利弗被訶之後。心漸向
0158a03: 大。然猶有怨佛之言。以為若無三乘則
0158a04: 我等已成正覺。皆如來咎非我等過。逮
0158a05: 至法華法說周。則云我等同入法性。云
0158a06: 何如來以小乘法而見濟度。是我等咎
0158a07: 非世尊也。是知瓔珞不解方便則咎佛。
0158a08: 法華已入法性則咎己。
0158a09: 佛在祇桓＝洹【甲】桓洹精舍。時波斯匿王。為其父王諱
0158a10: 日。營齋請佛宮掖。城中復有長者居士同
0158a11: 時飯僧。佇佛來應。佛文殊。分領菩薩及
0158a12: 阿羅漢。應諸齋主。惟有阿難。遠遊未還。不
0158a13: 遑僧次。途中獨歸。其日無供。即持應器。入
0158a14: 城循乞。遭摩登伽女。以先梵天。攝入婬
0158a15: 室。如來知彼婬術所加。齋畢旋歸。頂放百
0158a16: 寶光明。千葉寶蓮。有化佛趺坐。宣說神。
0158a17: 文殊師利。將往護。提獎阿難及摩登
0158a18: 伽。來歸佛所。阿難見佛。頂禮悲泣。恨無始
0158a19: 來一向多聞未全道力。般＝殷【甲】般殷勤啟請十方如
0158a20: 來得＋（成）【甲】得得成菩提最初方便。佛為阿難說法。名
0158a21: 大佛頂首楞嚴經林間錄云。智者聞天竺有首楞嚴經。每祈願早至此土。
0158a22: 述曰。一化終窮在乎開顯。開顯之妙功歸
0158a23: 法華。自餘諸經有圓說者。皆方等四教並
0158a24: 談之義。而孤山乃欲以楞嚴同法華醍醐
0158a25: 之味。是不思方等收經而有失法華淳
0158a26: 一無雜之旨也。
0158a27: 述曰。佛說方等經典。至此凡八年。今但
0158a28: 到＝列【甲】到列當道諸經。以見四教並談之義。
0158a29: 第四般若時者。大人蒙其光用。嬰兒喪其精
0158b01: 明。故文云。但為菩薩演其實事。而不為我
0158b02: 說斯真要。雖三人俱學。二人取證。具如大
0158b03: 品女＝玄【甲】女玄一籤云。菩薩蒙般若光諸法之用。二乘如七日嬰兒。若視日輪。令眼失光。以無明全在義之如喪。
0158b04: ○女曰嬰。男曰兒次說摩訶般若華嚴海空歷劫修行
0158b05: 者。此是方等之後而明大品。大品或說無常
0158b06: 無我。或說於空。或說不生不滅。皆歷色心。
0158b07: 至一切種智。句句迴轉明修行法。又百千
0158b08: 比丘萬億人天。得須陀洹及阿羅漢。住辟
0158b09: 支佛者。驗是共般若也。而言華嚴海空者
0158b10: 籤云。而言下。明不共般若。○共則共通二乘而說。不共則別圓。不共二乘依法性論鈍
0158b11: 根菩薩三處入法界。初般若。次法華。後涅槃。
0158b12: 因聞般若入法界。即是華嚴海空妙玄十次
0158b13: 說般若。轉教付財融通淘汰集解正作濤汰此般若
0158b14: 中不說藏教。帶通別二正說圓教四教儀○集解云。
0158b15: 轉教者。須菩提解空。舍利弗智慧。佛以般若空慧之法加被二人。轉為諸菩薩說諸法空莫不清淨。以此之後。轉度
0158b16: 於它。經云。我等雖為諸濤汰時＝諸佛子等【甲】諸濤汰時諸佛子等說菩薩法。而無希取。故云轉教。付財者。世間長者七寶為財。出世法王般若為
0158b17: 財。若約佛意。以此般若加被二人。即是付財。其如二乘。但謂加說。故大品云。豈聲聞人敢有所說。有所說者皆佛
0158b18: 力耳。若約化意。但是領知家業。密成別益。至法華時。方得名為付財。故經云。吾＝文【甲】吾文今所有皆是子有。融通若＝者【甲】若者
0158b19: 般若會一切法悉摩訶衍。乃是三教融通之法。非謂圓融之融。如籤云。若以圓斥三。及以圓斥藏。即圓融為圓。或
0158b20: 以三教斥藏。即融通為融。淘汰者。大論云。澄洗也。以空慧水濤淅＝析【甲】淅析擇。說文。淅音析簡。洗米也○籤云。
0158b21: 方等彈訶共義稍殊。今此般若正當共部。輔行云。旁用通教正用別圓。加於二乘密成別益。又籤云。前於方
0158b22: 等義已成通。故至般若唯須此二。明不共者。說部意也。意雖不共。然猶有方等新受小者。至此須通。亦
0158b23: 有衍門旁得小者。是故兼用○今約偏圓對論。故云帶二說圓。若仁王般若。說四無常偈。勸普明王。捨國位者。
0158b24: 義似三藏。彼明助道。非部＝可【甲】部可正意。
0158b25: 若約時則禺中籤一○禺亦作隅。巳已時。日景將中。而尚在邊隅。故曰禺中。又陰陽家。謂
0158b26: 寅申巳亥為四隅若約味則從生酥出熟酥。此從方
0158b27: 等出般若玄籤一信解品云。時長者有疾。自知
0158c01: 將死不久文句。機應為生。機謝為死。化機將畢。應謝非久語窮子言。我
0158c02: 今多有金銀珍寶理則非多。約種種門。故言多耳。金喻別教理。別在菩薩。即
0158c03: 不共般若。別圓二教所詮理也。銀喻通教理。與二乘同證。即共般若。通教所詮理也。般若明理不出此二。珍寶
0158c04: 者。明一切法門倉庫盈溢。其中多少所應取與。汝
0158c05: 悉知之倉是定門。即百八三昧。庫是慧門。即十八空境。通別兩種定慧倉庫。包藏一切禪定
0158c06: 智慧。內充外溢。菩薩行般若。應知廣略二門。故云多少。自行為取。化它為與窮子受
0158c07: 領知眾物。而無希取一餐之意善吉雖說般若。自謂我
0158c08: 無其分然其所止＝上【甲】止上故在本處猶居羅漢此領何義。此
0158c09: 從方等後次說般若。般若觀慧即是家業。
0158c10: 歷於名色乃至種智即是眾物。善吉等轉
0158c11: 教即是領知。但為菩薩說。不自行證。故無
0158c12: 希取玄十。
0158c13: 二十四年癸卯佛於靈鷲。給孤獨園。他化自
0158c14: 在天宮。竹林園四處十六會。說大般若波羅
0158c15: 蜜經鷲峰。在摩伽陀國王舍城五里。竹園在城旁。給孤園。在舍衛國。並中印土境。
0158c16: ○四處十六會圖
0158c17: 大品晉羅什譯第一會鷲山說四百卷七十七品單譯
0158c18: 放光晉羅叉譯
0158c19: 光讚第二會鷲山七十八卷八十五品重譯
0158c20: 小品羅什第三會鷲山五十九卷二十二＝三十一【甲】二十二三十一品單譯
0158c21: 第四會鷲山說十八卷二十五＝二十四【甲】二十五二十四品重譯
0158c22: 道行竺朔
0158c23: 新道行支讖
0158c24: 大明度
0158c25: 第五會鷲山說十卷二十一＝二十四【甲】二十一二十四品單譯
0158c26: 勝天王第六會鷲山說八卷十七品重譯
0158c27: 文殊第七會給孤獨園說二卷無品重譯
0158c28: 第八會給孤獨園說一卷單譯
0158c29: 金剛羅什第九會給孤獨園說一卷重譯
0159a01: 第十會他化天宮說一卷單譯
0159a02: 十一會給孤獨園說五卷單譯
0159a03: 十二會給孤獨園說戒五卷單譯
0159a04: 十三會給孤獨園說忍一卷單譯
0159a05: 十四會給孤獨園說勤二卷單譯
0159a06: 十五會鷲山說定二卷單譯
0159a07: 十六會竹林園說慧八卷單譯
0159a08: 大品般若四十卷。案藏經目錄云。摩訶般
0159a09: 若三十卷。光讚般若十卷。龍樹用此本。作
0159a10: 智度論百卷。智者依此論。作疏二十卷
0159a11: 今在高麗未至若放光金剛等十經。皆是晉宋間譯。
0159a12: 至唐奘法師。始譯出大般若經六百卷。當
0159a13: 知前十經。皆重譯之文。智者諸部文所
0159a14: 引。正大品中義。是晉羅什譯。在唐譯大
0159a15: 般若之前也。
0159a16: 述曰。四教儀所列。般若諸經名。總別重
0159a17: 出。難於分別。今但總標大般若經云。若
0159a18: 大品。小品。天王。文殊。金剛十經。皆大般
0159a19: 若中重譯。別行之文。今故不列。蓋摩訶即
0159a20: 是大品。又釋籤云。古判般若有五時。一
0159a21: 摩訶。二金剛。三天王。四光讚。五仁王。此未
0159a22: 可用。光讚秖是大品上帙。案此則又知
0159a23: 光讚不當重出也。此未可用之言。乃是
0159a24: 荊溪。總破古師五時之失。
0159a25: 二十五年甲辰二十六年乙巳二十七年丙午二
0159a26: 十八年丁未二十九年戊申三十年己酉三十一
0159a27: 年庚戌三十二年辛亥三十三年壬子
0159a28: 佛在王舍城耆闍崛山中。為舍衛國波斯匿
0159a29: 王說般若波羅蜜十四正行。復囑王曰。當
0159b01: 國土欲亂。賊來侵國。日月星變大火大水五
0159b02: 穀不登。大風亢旱。應請百法師敷百高座。
0159b03: 一日二時講讀此經今時早晚兩講文見於此百部鬼神樂
0159b04: 聞此經。護汝國土萬姓安樂。帝王歡喜。若
0159b05: 王行時。置經七寶案上。居前足一百步。若
0159b06: 王住時。置七寶帳座。日日供養如事父母。
0159b07: 時十六大國王。聞法歡喜。即以國事付弟
0159b08: 出家修道。證一切行般若波羅蜜仁王問般若經○籤仁王
0159b09: 云。如來成道二十九年。已為我說摩訶般若。故知般若在方等後。亦知仁王在大品後○長阿含經。十六大國者。
0159b10: 舍衛國。摩竭提國。波羅柰國。毘舍離國。迦毘羅衛國。拘尸那國。憍薩羅國。罽賓國。鳩留國。伽羅乾國。乾陀衛
0159b11: 國。沙陀國。僧伽羅國。揵拏國。掘闍國。波提國。
0159b12: 三十四年癸丑佛成道已過三十年。住王舍城
0159b13: 告諸比丘。誰能為我受持十二部經供養
0159b14: 左右。時憍陳如白言。我能供給。佛言。汝已朽
0159b15: 邁。云何為我給使。乃至五百阿羅漢。皆悉不
0159b16: 受。目連入定見如來心在阿難。如日初出
0159b17: 光照西壁。語憍陳如。陳如語阿難曰。汝今
0159b18: 當為如來給使。阿難言。願如來與我三願。
0159b19: 一者。不受如來故衣。二者不隨如來受別
0159b20: 請。三者聽我出入無時。佛言善哉。具足智
0159b21: 慧預見譏嫌。何以故。若有人言。汝為衣食
0159b22: 奉給如來。是故不受故衣。不隨別請出入
0159b23: 有時。則不能廣利四部。故求出入無時。我
0159b24: 為阿難。開是三事涅槃經。
0159b25: 述曰。涅槃經云。佛告文殊。吾弟阿難。給
0159b26: 事我來二十餘年。又後分經云。阿難偈
0159b27: 曰。我為侍者二十載。故知此年始為侍
0159b28: 者＋（文句云阿難侍佛時年二十五佛年五十五侍佛得二十五年未知出何經）【甲】者者文句云阿難侍佛時年二十五佛年五十五侍佛得二十五年未知出何經。
0159c01: 三十五年甲寅三十六年乙卯三十七年丙辰三
0159c02: 十八年丁巳三十九年戊午四十年己未四十一
0159c03: 年庚申
0159c04: 四十二年辛酉佛赴王舍城。食訖令羅云洗滌。
0159c05: 失手撲以為五片。佛言。我滅後百年。諸
0159c06: 比丘分毘泥＝尼【甲】泥尼藏。以為五部。其後百年。多
0159c07: 尊者有五弟子。各執一見。曇無德部。法名
0159c08: 四分此云法密薩婆多部。法名十誦此云一切有迦葉遺
0159c09: 部。法名五分此云重空彌沙塞部。法名五分此云不著
0159c10: 有無觀婆蹉富羅部。律本不來此云犢子此五部律。
0159c11: 皆以僧祇律為根本。
0159c12: 四十三年壬戌四十四年癸亥四十五年甲子述
0159c13: 曰。佛說般若諸經。至此凡二十二年。
0159c14: 第三祕密教者。如來於法得最自在。若智若
0159c15: 機若時若處。三密四門無妨無礙智謂大聖權謀。機謂不
0159c16: 同次第。不擇時處。身口意密。隨何四門。無礙自在。適時稱會此座說頓。十方說
0159c17: 漸說不定。十方說頓。此座說漸說不定。此
0159c18: 座不聞十方。十方不聞此座十方此座相對或俱
0159c19: 頓。俱漸。俱不定依籤文義。加三俱字。亦應作十方此座相對各不相
0159c20: 知。於此是顯。於彼是密此即人不相見。法不共聞。互不相知。得益不定
0159c21: 此約此座十方相對籤科或為一人說頓。或
0159c22: 為多人說漸說不定。或為一人說漸。或
0159c23: 為多人說頓。或俱漸。俱頓。俱不定如前義加三俱
0159c24: 各不相知互為顯密此是人相見。法共聞。互不相知。得益不定此
0159c25: 約一人多人相對籤科○籤云。一方既爾。十方亦然或一座默
0159c26: 十方說。十方默一座說。或俱默俱說。各不
0159c27: 相知互為顯密。此約此座十方說默相對
0159c28: 籤科已上並妙玄釋籤且寄三法況出其相。
0160a01: 祕密得名。玄云。顯露不定。祕密不定。籤
0160a02: 云。為對祕密須安顯露云云由前四味
0160a03: 有一類機。顯露不解宜祕密入。是故如
0160a04: 來不思議力。隱覆密說。要令眾生互不
0160a05: 相知得漸頓益耳。
0160a06: 祕密立體。籤釋玄文云。身口意密。隨何
0160a07: 四門無礙。又籤云。以祕密不出此七。逸
0160a08: 堂以三密四門為當體體。真中二理為
0160a09: 所依體。石坡以七教為所用體。雖皆
0160a10: 有憑。要必以七教為義足。
0160a11: 祕密文證此有二義。一者義蘊經論。妙玄
0160a12: 引涅槃經。迦葉菩薩設三十六問。如來
0160a13: 讚云。我初成佛亦有菩薩來問斯義。所
0160a14: 問句義功德亦皆如是此佛親宣又般若經。
0160a15: 諸天子唱言。我見閻浮提第二法輪轉。
0160a16: 今轉似初轉此諸天敘出二者名出龍樹。大
0160a17: 論釋般若經云。諸佛法輪有二種。一者
0160a18: 顯。二者密。初轉聲聞見八萬億人此顯露不
0160a19: 定教諸菩薩見無量阿僧祇人得無生忍此祕
0160a20: 密不定教。
0160a21: 祕密不傳。文句云。祕密者。隱而不傳。記
0160a22: 云。降佛七還非所述。故尚非阿難能受。
0160a23: 豈弘教者所量。阿難非不傳祕。赴機之
0160a24: 密非所傳耳。故祕密不用。全是顯露。是
0160a25: 故傳祕密＝祗【甲】密祗。名傳顯。諸師皆云。上聖赴機
0160a26: 之密。互不相知故不可傳。若涅槃中。如
0160a27: 來親宣般若。故＝中【甲】故中天子唱出。皆結集為文。
0160a28: 還成顯露。故可傳耳。
0160a29: 祕密橫被。籤云。祕密橫被無時不遍云云。
0160b01: 豈於法華有祕密耶。須知顯露論。雖
0160b02: 在四時。而有華嚴鹿苑大小之隔。若祕
0160b03: 密橫論。則隱顯在機無時不遍。遍前四
0160b04: 時。非遍法華時也。又籤云。五味則一道
0160b05: 進。皆有半滿祕密不定。此釋玄文破
0160b06: 南師但用五味但得方便北師偏用半滿但得其實
0160b07: 今家以五味成半滿半滿成五味。故云
0160b08: 味味皆有半滿祕密不定。此相成釋義。一
0160b09: 往如此。非謂法華中有前四味祕密不
0160b10: 定也。故玄文云。權實俱遊如鳥二翼。雖
0160b11: 復俱遊五味半滿俱用行藏得所五味半滿相成。謂之行。謂相成法華醍醐
0160b12: 滿字也。唯遍四味半滿。謂之藏。謂不至法華醍醐滿字也。
0160b13: 法華非祕密是祕密。玄文。法華是顯露
0160b14: 非祕密。又云。法華是祕密。般若非祕密。
0160b15: 籤云。前是顯非密者。謂非覆隱之密。如
0160b16: 前教有二乘發心。不令未發心者知。是
0160b17: 故覆密。今望般若為密者。此是祕妙之
0160b18: 密。般若中無。法華為勝。又玄云。般若不
0160b19: 明二乘作佛。故非祕密。又玄引大論。餘
0160b20: 經非祕密。法華為祕密。籤云。非八教中
0160b21: 之祕密。但是前所未說為祕。開已無復
0160b22: 為祕即四十餘年不說也。
0160b23: 祕密三義。籤云。須知密祕語同意別云云。
0160b24: 今列諸文具出三義。一者真祕。玄云。法
0160b25: 華是祕密。籤云。是祕妙之密。二者隱祕。自
0160b26: 有佛弟子二義。玄引經云。四十餘年祕而
0160b27: 不說。此昔所未談。約如來為祕也。妙
0160b28: 樂云。三周之中。自論祕者。法說周時。密
0160b29: 聞大車。此謂上周根利。預了譬喻因緣
0160c01: 之事。對中下未悟。名之為密。此密有所
0160c02: 聞。約弟子為祕也。三者祕密。即妙玄所
0160c03: 立祕密教。如來隱密赴機互不相知者。
0160c04: 籤云。是隱密之密。
0160c05: 第四不定教者。由前四味機發不定。聞大證
0160c06: 小聞小證大。於漸說中得頓益。於頓說
0160c07: 中得漸益。此有部教二義分別。初約部
0160c08: 論者。雖高山頓說。不動寂場。而遊化鹿苑
0160c09: 此處不定。籤云。此不動不離。而升而遊者。此指頓教＝後【甲】教後漸初。不動於頓。而施漸化雖說四
0160c10: 諦生滅。而不妨不生不滅此法不定。鹿苑雖施漸化而不起於頓。二
0160c11: 味既然。諸味準此雖為菩薩說佛境界。而有二乘智
0160c12: 斷。雖五人證果。不妨八萬諸天獲無生忍
0160c13: 此人不定當知即頓而漸於頓得漸益即漸而頓於漸得頓益。
0160c14: 籤云。雖為菩薩指方等般若。彼二時中俱有小果。新得舊得如常所明。雖五人證果。不妨八萬諸天獲無生忍。此
0160c15: 重指漸初。對般若為說。前文約法。此中約人。得果不同。證法不定次約教橫論者。
0160c16: 乳中得別圓相對以辨不定。酪中教門雖無
0160c17: 二別。乃與八萬一人對辨。生酥熟酥三四對
0160c18: 辨般若帶通別圓為三。方等四教。並談為四故知不定。約部約教遍
0160c19: 前四時並妙玄釋籤。
0160c20: 不定得名。玄文。南北地通用三種教相。一
0160c21: 頓。二漸。三不定。又古師立偏方不定。謂
0160c22: 非次第。別為一緣。如金光明勝鬘等是
0160c23: 也云云。知不定之名出於古師。天台更加
0160c24: 祕密為四教。於義方足。
0160c25: 不定示體。止觀。妙玄。四教儀引淨名經。
0160c26: 佛以一音演說法。眾生隨類各得解。此
0160c27: 證不定。今諸師以一音為當體體。真
0160c28: 中二理為所依體一音之義。通大小乘。備在集解不定文
0161a01: 證。玄引大經。或時說深。或時說淺。應問
0161a02: 即遮。應遮即問籤。應問。謂開其問。端應。遮謂置其所問。開＝問【甲】開問置同席。故成不定。
0161a03: 玄引大經。置毒乳中乃至醍醐。皆能殺人
0161a04: 云云。止觀引淨名經。佛以一音眾生各
0161a05: 解。或有恐怖世界或歡喜為人或生厭離對治
0161a06: 或斷疑第一義斯如來神力不共法云云。籤
0161a07: 引大論。初轉八萬得無生忍。陳如得初
0161a08: 果。此皆證不定教也。
0161a09: 置毒不定。玄引涅槃五味譬四教位
0161a10: 前三教。教教皆成五味。備在玄文故知前三教五味皆粗。圓
0161a11: 教一味皆妙有人云應云五味皆妙經云。譬如有人置
0161a12: 毒乳中則能殺人。乃至醍醐亦能殺人。
0161a13: 此譬兩用。一通約漸頓。明不定教。處處
0161a14: 皆得見佛性。二約行不定。行人心行譬
0161a15: 之如乳。實相譬之以毒。此毒有殞命之
0161a16: 能。此智有破無明之力。久遠劫來說實
0161a17: 相毒。置於凡夫心乳。毒慧開發不可為
0161a18: 定。或於初味發。或於後味發。不得次
0161a19: 第往判。故言置毒乳中乃至醍醐。遍五味
0161a20: 中悉有殺義云云。若圓教中發者。始聞
0161a21: 經即破無明見佛性。是乳中殺人六根
0161a22: 清淨去。是酪生酥熟酥等殺人。若初住去。
0161a23: 是醍醐殺人玄文。先列前三教。隨何位中。密見中道。即是乳中殺人。乃至醍醐殺人
0161a24: ○昔師云。毒喻佛性。置喻體具。五味喻五道。以一毒置眾生心乳中。隨於五道受身之殊。毒性不失。
0161a25: 毒發性顯之時。無局何身。若大道得發。即醍醐中發。義既不定。故於不定教明一音不
0161a26: 定。輔行引起信論云。圓音一演異類等
0161a27: 解。又如如來八十好中一音能報眾聲。殊
0161a28: 方異類莫不獲益。如來本非一切音辭。
0161b01: 而能遍赴一切音辭。並與此不定義同。
0161b02: 籤引華嚴云。佛以一妙音。周遍十方國。
0161b03: 眾聲悉具足。法雨等充遍。又大論云。欲
0161b04: 得一音遍十方。當學般若此等皆大乘一音也。毘曇
0161b05: 論云。佛為四王作聖語說四諦。二解二
0161b06: 不解梵天音也。又作毘陀羅語說四諦。一解一
0161b07: 不解。又作梨車語說四諦。四王俱解。以
0161b08: 此四王各念不同故。佛三說以赴彼念。總
0161b09: 釋祕密不定。籤引大論。諸佛有二法輪。一
0161b10: 者顯。二者密。初轉聲聞見八萬諸天得無
0161b11: 生忍。陳如得初果今家不定所據。諸菩薩見無
0161b12: 量阿僧祇人得無生忍。乃至十地一生補
0161b13: 處。是名為密今家祕密所據。籤云。玄引大經。或
0161b14: 時說深或時說淺等。名不定者。以由彼
0161b15: 此互相知故。若祕密者。即互不相知。不
0161b16: 定與祕密。並皆不出同聽異聞同稟如來一音之教
0161b17: 故曰同聽。互相知互不相知。故曰異聞。又籤云。不定與祕密。但
0161b18: 有互知不定互不相知祕密以辨兩異。
0161b19: 總釋顯密有定不定四句。
0161b20: 一顯露定教。人相見法共聞。互相知得益
0161b21: 定。玄云。如前分別。但約顯露明漸頓五
0161b22: 味之相。籤云。通論顯露。俱攝漸頓。二顯
0161b23: 露不定教。人相見法共聞。互相知得益不
0161b24: 定。玄云。一時一說一念之中。備有不定。
0161b25: 此乃顯露不定。三祕密定教。自分二。自
0161b26: 有人不相見。法不共聞。互不相知得益
0161b27: 定此座十方對論自有人相見。法共聞。互不相
0161b28: 知得益定一人多人對論四祕密不定教。自分
0161b29: 二。自有人不相見。法不共聞。互不相
0161c01: 知得益不定此座十方對論自有人相見。法共
0161c02: 聞。互不相知得益不定一人多人對論今之祕密
0161c03: 及不定二教。但是祕密不定祕密教顯露不
0161c04: 定不定教玄云。今法華是顯露非祕密是漸
0161c05: 頓非漸漸是合非不合是醍醐非四味
0161c06: 是定非不定。
0161c07: 第五法華涅槃時。
0161c08: 述曰。玄云。今佛靈山八年說法。涅槃臨
0161c09: 滅。則已同在＝住【甲】在住八年。此時同也。玄云。法華
0161c10: 大王饌。涅槃醍醐。此味同也。又玄云。二經
0161c11: 教意。起盡是同。此開顯同也。四教儀引涅
0161c12: 槃云。從摩訶般若出大涅槃。故合法華
0161c13: 為第五時也。
0161c14: 言法華者。日光普照高下均平。若低頭。若
0161c15: 小音。若散亂。若微善。皆成佛道籤云。總結散亂小善之
0161c16: 類。無不開之以成佛因不令有人獨得滅度。皆以如來
0161c17: 滅度而滅度之。具如今經玄一良以。妙法
0161c18: 難解假喻易彰。為蓮故華。喻為實施權
0161c19: 籤云雖復施權本為於實文云雖示種種道。其實為佛乘
0161c20: 兩教因人。別教教道。五時八教。故云種種華開蓮現。喻開權顯實。
0161c21: 文云。開方便門示真實相指＝相【甲】指相實為權。權指＝掩【甲】指掩於實。名方
0161c22: 便門開＝閉【甲】開閉今指權為實。於權見實。名方便門開。示謂指示。示其見道之處也華落蓮成。喻
0161c23: 廢權立實。文云。正直捨方便但說無上道
0161c24: 捨是廢之別名。開已俱實。無權可論。義當於廢。權轉為實。所廢體亡。若留逗後緣。復屬於施。非此中意○已上
0161c25: 門三譬之文又蓮譬於本。華譬於。從本垂。
0161c26: 依於本不孤立本擬顯本文云。我實成佛久遠若斯
0161c27: 初先明本但教化眾生作如是說。我少出家得
0161c28: 三菩提正明垂又華敷譬開。蓮現譬顯本。文
0162a01: 云一切世間。皆謂今始得道初述迷我實成佛
0162a02: 那由他劫正明開又華落譬廢蓮成譬立本。
0162a03: 文云。諸佛如來法皆如是引同為度眾生皆
0162a04: 實不虛正明廢。廢已無。故云皆實。實秖是本。權秖是。非蓮華無以譬於權實。本妙法。非
0162a05: 此妙法。無以取喻於蓮華。一部之旨不出本○已上本門三譬之文入＝又【甲】入又為蓮故華。
0162a06: 華實具足。可喻即實而權為蓮故華。華掩於實。為實施權。實在
0162a07: 權內。體復不異華開蓮現。可喻即權而實機熟須開。開彼能覆。
0162a08: 情希近果。名之為覆。祛彼＝破【甲】彼破近果。名之為開。開何所開。即彼能覆華落蓮成蓮成
0162a09: 亦落。可喻非權非實華落譬非權。蓮成譬非實。開已即廢時無異途。開教行
0162a10: 人理。同一理故。故實立已。同冥三德故知三德不當權實。如是等種種義便。故
0162a11: 以蓮華喻於妙法玄一。
0162a12: 言開權顯實者開前頓漸會入非頓非漸
0162a13: 集解云。開華嚴之頓。三時之漸。四時三教咸為所開。不同華嚴聾＝韻【甲】聾韻。故非頓＝預【甲】頓預不同三時次第故非漸。今經開
0162a14: 顯無不成佛。故云會入非頓非漸言權實者。名通今昔義意
0162a15: 不同前三教權實不即大小相隔。法華權實不二。權即是實。實外無權。此義不同昔經權實隨順機宜悉
0162a16: 檀逗會而已。今經為實施權意在於實開權顯實。意在於權。此意不同謂法華已前。權
0162a17: 實不同。大小相隔華嚴大隔於小鹿苑小隔於大。方等同座大小各聞。般若融通
0162a18: 約人成隔。義見玄文如華嚴時一權一實權別實圓各不相即。且以華
0162a19: 嚴為論。三漸可知所以者何。初頓部一一妙。一妙則
0162a20: 與法華無二無別。若是一。須待法華開
0162a21: 會廢了。方始稱妙一妙無別者。約教顯實是同。一方妙者。點前隔異見融即
0162a22: 次鹿苑但無妙但一藏教方等三一妙藏通別圓教為妙
0162a23: 般若二一妙通別二。圓妙此已上普昔時義意來至法華會
0162a24: 上總開會廢前四味開前四味。會前四味。廢前四味麤。故冠以
0162a25: 一總字。曰開會廢令成一乘妙前四時兩教二乘三教菩薩人理教行差別之。至今
0162a26: 法華咸皆微妙。別行記云。為實施權開權顯實。會權歸實廢權立實。此之權實餘部永無。此今時義意也。
0162b01: 諸味圓教更不須開。本自圓融不待開也
0162b02: 在昔圓頓不開自妙華嚴之中普賢普眼三無差別大集染淨一切融通。淨名不思議毛孔含納。思益網明無非法界。
0162b03: 般若諸法混同無二。此等圓妙。與今法華佛之知見。無二無別。豈可更開令成妙邪但是部內
0162b04: 兼但對帶。故不及法華淳一無雜。獨得妙
0162b05: 名良有以也華嚴兼於行布差別。鹿苑但一生滅之方等大乘對三藏半。般若所帶通別
0162b06: 方便。此等四味。不及法華純一佛乘。唯今稱妙。其義如此故文云。十方佛土
0162b07: 中。唯有一乘法。無二亦無三唯有圓妙一乘。無通教半滿相
0162b08: 對之二。無三藏中之三乘。無般若所帶之二。無方等所對之三。此義出文句。偈見總諸佛章。此證教一文正
0162b09: 直捨方便但說無上道三教方便獨談佛慧。於諸世間為無有上。大直道
0162b10: 也。此釋迦章中教一文。今取道義故以證行一但為菩薩不為小乘
0162b11: 昔日方便。謂化小乘。今時開顯。實是菩薩。如彼窮子自謂客作。長者觀之實為己子。開顯小乘作佛。故云不為小
0162b12: 乘。菩薩上求下化。因必至果。故云但謂菩薩。此約義引文。以證人一。若據諸佛章偈。則云但教化菩薩
0162b13: 是法住法位。世間相常住眾生正覺。一如無二。悉不出如。皆以如為
0162b14: 位也。出世正覺以如為位。亦以如為相。世間眾生亦復如是。世間相既常住。豈非理一此見文句云云。詔＝記【甲】韶詔＝記【甲】韶記云。
0162b15: 相可表幟。位可久居。眾生正覺相位無二。顯迷即理理即常住。佛已契常眾生理是○未來佛章。以證理一。
0162b16: 時人未得法華妙旨。但見部內有三車窮
0162b17: 子化城等譬。乃謂不及餘經。蓋不知重舉
0162b18: 前四時權獨顯大車。但付家業唯至寶所。
0162b19: 故致誹謗之咎已上並四教儀○妙旨者。門三周開顯之妙。初法說周重舉四時
0162b20: 之權。會三歸一。身子上根得記是也。次譬說周明三車一車。譬前法說。四大弟子設窮子喻獲得家業。中根信解作
0162b21: 佛是也。三因緣周明十六王子下種中間調停今得授記。有化城寶所之喻。下根千二百聲聞等獲益是也。人不見
0162b22: 之。故致誹謗。如清涼師李長者等。不知此旨。便＝使【甲】便使為不及也。
0162b23: 若約時則日輪當午。罄無側影法華開顯＝道【甲】顯道。三乘九界咸皆悟
0162b24: 入。譬如日輪正午無處不明。是則先照高山寅時也。次照幽谷卯時也。次照平＝地【甲】地辰時也。禺中已時也。宋嚴觀二
0162b25: 法師。與太＝大【甲】太大史何承天。論中邊之國。依周禮。用一尺五寸上圭。立八尺之表。夏至午時以測日景。猶有餘陰。知
0162b26: 此方非中國也。天竺此時無餘陰。知為中國也。地上寸影天上萬里。今言側影者餘陰也。影古作景。晉葛洪字苑。
0162c01: 始改作影＋（尚書惟影響蓋是後人不識改從影字智者陣隋人在晉後用影字無可疑）【甲】影影尚書惟影響蓋是後人不識改從影字智者陣隋人在晉後用影字無可疑。
0162c02: 若約味則從熟酥出醍醐。此從摩訶般若
0162c03: 出法華玄一○涅槃經。但云般若出涅槃。今玄文言出＝味【甲】出味法華者。以二經同味故。義立此說
0162c04: 信解品云。復經少時去法華不遠父知子意漸
0162c05: 以通泰機無隔異成就大志大心即發自鄙先心欲求大道
0162c06: 臨欲終時化緣將訖而命其子二萬億佛所受化之徒并會
0162c07: 親族十方法身菩薩影響者。多是釋迦昔日同業即自宣言此是我子
0162c08: 從我受學是我所生捨吾逃走背此大乘遁入生死五十餘年備經六趣昔在
0162c09: 本城懷憂推覓自昔法身地中。常以二智觀。覓可化之機忽於此
0162c10: 間遇會得之始於今日感應道交此實我子我實其父我實
0162c11: 曾於二萬億佛所。常教大法。此結會父子。以定天性今我所有一切財物大乘
0162c12: 萬行萬德。行為因。德為果皆是子有先所出納是子所知指昔日大品領教。所委廣略般若共不
0162c13: 共法。此正付家業時窮子聞父此言。即大歡喜而作是
0162c14: 言。我本無心有所希求三藏本心不求。方等恥小望絕。故不求。般
0162c15: 若雖領非己分。故不求今此寶藏自然而至如＝故【甲】如故此不求而今自得此領
0162c16: 何義。即是般若之後。次說法華。先已領知
0162c17: 庫藏諸物。後不須說但付家業而已。譬前
0162c18: 轉教皆知法門。不須重演觀法。直破草菴。
0162c19: 賜一大車。授記作佛玄十○授者授與。記者記事。開與授記皆有通別。通
0162c20: 開一切眾生。皆當作佛。別開當座悟入。通記阿耨菩提。別記劫國名號。
0162c21: 四十六年乙丑佛成道後。四十二年說法華經
0162c22: 句記引法性論○說法華。凡二處二會。始在靈山次升虛空。後復還靈山。法華以無量義為序。普賢行法為結。
0162c23: 法華教主。準四明立義。法華所明三十二
0162c24: 相名尊特者。以即法身故。是則生身即
0162c25: 法身者。便為尊特。此就開權即劣顯勝
0162c26: 而明尊特龍女欲彰開權妙相。故云法
0162c27: 身具三十二相。此一一相全理顯現。法身
0163a01: 遍故三十二相相相周遍。法具萬德相亦
0163a02: 須具。此之妙身不名尊特。更指何身為
0163a03: 尊特邪。此則永異淨覺定是生身之義。
0163a04: 至若即一論三者。秖三十二相如來妙
0163a05: 力。為三藏示有分齊。名曰生身。秖三十
0163a06: 二相如來妙力。為從通入別機示無分
0163a07: 齊。名為尊特。秖三十二相如來妙力。為
0163a08: 圓教機示一一相。即是本性所具法門。名
0163a09: 為法身。由三種機感者＝於【甲】者於如來。即於一
0163a10: 身示三種相。
0163a11: 四十七年丙寅四十八年丁卯四十九年戊辰
0163a12: 淨飯王病重。念見諸子。佛在王舍城。去此
0163a13: 五十由旬父王所治迦維羅國。王舍城在摩竭提國。並中印土。今言五十由旬。即相去二千里
0163a14: 告難陀阿難羅云。即以神足至王宮所。湧
0163a15: 身虛空放大光明。光照王身患得安息。復
0163a16: 以手著父王額上曰。王是淨戒之人心垢已
0163a17: 離。今應歡喜諦思經法。時王於臥合掌心
0163a18: 禮。忽就後世。諸釋棺斂歛置師子座。佛及難
0163a19: 陀喪前肅立。阿難羅云。住在喪足。佛為當
0163a20: 來世人不孝。躬欲擔棺。大千世界一切震動。
0163a21: 欲界諸天諸龍鬼神。俱來赴喪。時四天王跪
0163a22: 請擔棺。各自變身如人形像。世尊手執香
0163a23: 爐前行。出詣墓所。千阿羅漢往大海渚。取
0163a24: 旃檀香舉棺焚之。諸王收骨置於金函。起
0163a25: 塔供養。佛告眾會。父王淨行生淨居天
0163a26: 淨飯王泥洹經○生五淨居者。第三果阿那含人初波斯匿王舍衛國主娉於釋
0163a27: 氏摩訶男。以家中婢生女。妻之生子。名流
0163a28: 離。年八歲。令詣外家學射術。時新作講
0163a29: 堂欲請佛僧。流離即升師子座。諸釋嗔罵
0163b01: 之云。此婢生子敢入中坐。撲之地。後
0163b02: 紹王位往征釋種。目連三反白佛。佛言。宿
0163b03: 緣已熟今當受報。流離王既入城。取諸釋
0163b04: 埋地中。以象踏殺之。凡九千九百九萬
0163b05: 人。流血成河。選五百端正釋女。欲與相接。
0163b06: 一女罵云。我今何故與婢生種通。乃至五百
0163b07: 女皆如此罵。王取五百女。刖手足擲阬中。
0163b08: 還至舍衛。兄祇陀太子出見。流離王曰。吾
0163b09: 與諸釋戰何不佐我。祇陀曰。我不堪殺害
0163b10: 眾生。王即拔劍殺祇陀。命終即生忉利。五
0163b11: 百釋女稱怨向佛。佛至其邊說法得法眼
0163b12: 淨。命終生天。佛還給孤獨園告諸比丘。今
0163b13: 流離王及此兵眾後七日盡當磨滅。至七
0163b14: 日初。王將兵眾詣河娛樂。天大雷震暴風
0163b15: 疾雨。王及兵眾為水所漂。身壞命終入阿
0163b16: 鼻獄此云無救鼻音毘佛因為諸比丘。說釋種宿世
0163b17: 捕魚殺害因緣。今還受報之事長阿含經○案興起行經云。
0163b18: 過去羅閱城。有池多魚。村人捕之。著岸而跳。一魚名。一名多舌。相語曰。我等不犯。人橫見殺。我後世當
0163b19: 報。時村人男女。今諸釋種是。＝起【甲】起魚者。毘婁勒王是。多舌者。今王相師名惡舌者是。我是時為小兒。見魚跳而
0163b20: 喜。以杖打魚頭。王伐釋種。時我得頭痛。流離殺諸釋氏。阿難愁惱。
0163b21: 來佛所言。我與如來同一釋種。云何如來
0163b22: 光顏如常。佛言。我修空定。過三年已還來
0163b23: 問我涅槃經目連。取知識四五千人盛著
0163b24: 中。舉置虛空。流離軍退。佛令取視之。人
0163b25: 皆死盡。佛為說無常法。無央數人得須佗＝陀【甲】佗陀
0163b26: 洹果法句喻經。
0163b27: 五十年己巳五十一年庚午五十二年辛未
0163b28: 冬十一月既望。佛在毘舍離國大林精舍重
0163c01: 閣講堂。告諸比丘。後三月我當般涅槃。
0163c02: 即為說普賢菩薩行法經。
0163c03: 述曰。案神照經疏云。建子之月既望。告
0163c04: 眾行法。既是結經。則知說法華止七年
0163c05: 耳。今約已經開顯又二經同味。故通稱八
0163c06: 年也。
0163c07: 佛祖統紀卷第三下終
