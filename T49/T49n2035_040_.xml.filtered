0371b02: 
0371b03: 
0371b04: 佛祖統紀卷第四＋（一）【甲】四四一十
0371b05: 
0371b06: 宋咸淳四明東湖沙門志磐撰
0371b07: 法運通塞志第十七之七
0371b08: 中宗顯高宗第七子
0371b09: 神龍元年。詔韶州慧能禪師入京不就○詔
0371b10: 天下試經度人。山陰靈隱僧童大義。年十二
0371b11: 誦法華經。試中第一。義學止觀于左溪。臨
0371b12: 終坐亡。天樂來迎○遣使迎韶州慧能禪
0371b13: 師入京行道。師表辭以疾因就賜袈裟瓶
0371b14: 。以諭主上嚮慕之意○詔義淨三藏。於
0371b15: 內道場譯孔雀王經。御製聖教序以冠經
0371b16: 首。上昔居房部。祈念藥師如來。遂蒙降祉。
0371b17: 因命師譯藥師七佛經。上自筆受。師譯經
0371b18: 凡五十六部○中書門下平章事房融貶高
0371b19: 州。至南海遇（中）＋印度【甲】印度中印度沙門般剌刺密諦。遂止制
0371b20: 止寺。譯大佛頂首楞嚴經。融為筆受○九
0371b21: 月祀明堂大赦。詔曰。如聞道觀皆畫化胡
0371b22: 成佛之相。諸寺亦畫老君之形。兩教尊容互
0371b23: 有毀辱。深為不然。自今並須毀除。其化胡
0371b24: 經屢朝禁斷。今後有留此偽經。及諸記錄有
0371b25: 言化胡者。並與削除。違者準科罪。弘
0371b26: 道觀者。桓彥道表留化胡經。曰。朕志在
0371b27: 還淳情存去偽。頃以萬幾之暇（略）＋尋【甲】尋略尋三教。
0371b28: 道德二篇之說。空有二諦之談。莫不敷暢
0371b29: 玄門闡揚妙理。何假化胡之偽。方盛老子
0371c01: 之宗。義有乖違。事須除削。
0371c02: 述曰。永嘉謝守灝。述老君實錄。引諸書
0371c03: 言。老子數數下生。商高宗時生於亳州。乘
0371c04: 鹿升天一也商紂時降於岐山。至周武王
0371c05: 為柱史。昭王二十二年。度關授尹令道
0371c06: 德經。西遊不反二也昭王二十五年。復降
0371c07: 於蜀李本＝太【甲】本太官家。二十七年。與尹子會于
0371c08: 成都青羊肆。往西域化胡。於于闐國升
0371c09: 天三也。已上並實錄引。守灝孝宗時人。林靈素舊徒也史記定王三年
0371c10: 生於楚苦縣。為柱下史。孔子朝周問禮。
0371c11: 敬王元年入關。為尹令說道德五千言
0371c12: 與尹子。西之流沙四也此前後降生事跡
0371c13: 不可言無。昭定兩時皆說為尹令說道
0371c14: 德經。若取孔子同時則且以後文為正
0371c15: 議曰。駁化胡之偽有九說焉。史記老子
0371c16: 傳。著書五千言而去。莫知所終。本傳注
0371c17: 引列仙傳云。尹喜老子俱之流沙。莫知
0371c18: 所終。今刊行列仙傳。乃於流沙下增化
0371c19: 胡二字。一繆也。尹子作老子西昇經云。
0371c20: 聞竺乾有古皇先生。吾之師也。今實錄不
0371c21: 欲師佛。乃改為吾之身也。二繆也。化胡
0371c22: 經說。老子至罽賓化胡剃髮。當昭王二
0371c23: 十七年。是時佛生方二歲。世間未聞有
0371c24: 佛。不應罽賓有剃髮事。三繆也。偽經又
0371c25: 言。老君尹子化丈六金身。名曰佛陀。
0371c26: 為胡王授五戒。本云化胡。今乃化尹子
0371c27: 成佛。四繆也。偽經言。浮圖寂滅永為陰
0371c28: 靈。神仙飛升長生不滅。本云化胡成佛。不
0371c29: 應讚仙毀佛。五繆也。偽經言。老君命梵
0372a01: 天煩陀王。以二莊時下生為佛。釋迦本
0372a02: 降自兜率天。當昭王甲寅歲。既無煩陀
0372a03: 之稱。又非梵天而降。六繆也。偽經言。尹
0372a04: 子化舍利弗賓頭盧善女天九十五種等。
0372a05: 此諸人自是釋迦弟子。不應云尹子所
0372a06: 化。造偽經者。亦不知舍利弗為何義。七
0372a07: 繆也。實錄妄謂。弟子守佛者為喪門。
0372a08: 羅什改作桑門沙門。老君遣北斗降魔。
0372a09: 故稱穢金剛。又謂。仙道為教外別傳。
0372a10: 此皆假竊佛經妄立議論。八繆也。實錄
0372a11: 不識佛壽長遠。見光明經壽命短促方八
0372a12: 十年。不知何義。便取此言譏佛滅之速。
0372a13: 九繆也。老子下為法師上為天主。一切
0372a14: 諸天無不事佛。今道家雖欲尊道重
0372a15: 天。而立論失理。反成謗佛之咎。可不畏
0372a16: 哉。昔王符偽造此經。死墮地獄。閻王訶
0372a17: 云。世間偽經毀盡汝罪方脫。今人撰實錄
0372a18: 者。方盛引偽文。甘與王符同一受罪。可
0372a19: 不悲哉偽經諸說。略見所引。更不別錄北朝魏孝明。唐高
0372a20: 宗中宗。屢朝毀除顯是偽說。獨武后朝八
0372a21: 學士議不能區別。尚須細評。故世欲存
0372a22: 老子化胡者。當作二說。一審其時。二據
0372a23: 其文。何謂審其時。須知佛生於昭王時。
0372a24: 老子生於定王時。至景王時孔子朝周
0372a25: 問禮於老子。此時在佛後三伯＝百【甲】伯百年。可言
0372a26: 有佛可言化胡。何謂據其文。列仙傳云。
0372a27: 老子尹子俱之流沙古本無化胡字漢襄楷傳云。
0372a28: 老子入夷狄為浮圖之化。晉高士傳。魏
0372a29: 典略。西戎傳。皆言。老子化戎俗為浮圖。
0372b01: 隋史。西域傳。魏宋雲西行記。唐太子實錄。
0372b02: 皆言于闐有毘摩寺是老子化胡處。唐則
0372b03: 天時。沙門慧澄乞毀化胡經。劉如睿八
0372b04: 學士各為議狀。皆言漢隋諸書所載。化
0372b05: 胡是實。不當除削。今詳諸書。言老子入
0372b06: 西域止在于闐（當）＋嶺【甲】嶺當嶺之東。正是胡鄉無
0372b07: 可疑者。若欲實其事。則當為之語。曰
0372b08: 老子本迦葉尊者。釋迦遣化東土。先說世
0372b09: 間道德五千言。以熟機緣義見大藏墓因緣經并輔行後
0372b10: 反西域。以佛道勸化胡俗令成佛道。
0372b11: 如此言之方為合理。昔王符據諸書造
0372b12: 經。若獨引于闐胡地之國。猶可取信。至
0372b13: 廣說罽賓維衛。不識此是梵種。胡梵相
0372b14: 去二萬里。豈當混濫如此。偽說敗績不
0372b15: 少。前列九繆。有能立難者。吾當截舌
0372b16: 以謝。
0372b17: 二年。萬回禪師賜號法雲公圓通大士○
0372b18: 北宗神秀國師示寂於東都天宮寺。諡謚大通
0372b19: 禪師。師得法於五祖。自武后朝召居內道
0372b20: 場。至帝禮以國師。宰相張說問法。執弟子
0372b21: 禮○二月造聖善寺。沙門慧範。補正議
0372b22: 大夫。封上庸郡公。法藏慧珍九人。並朝大
0372b23: 夫。封縣公。官給奉祿。一同正員奉音鳳俸俗
0372b24: 菩提流志。於佛光殿譯經。上御法筵親臨
0372b25: 筆受。百僚侍坐。妃后同瞻○五月賜嵩嶽慧
0372b26: 安國師紫摩納衣。度弟子十四人。後三年
0372b27: 亡。壽百二十八歲○詔七朝忌辰於內殿設
0372b28: 齋行香○聖善寺成。上庸公慧範。如＝加【甲】如加銀
0372b29: 青光祿大夫充寺主。沙門萬歲加朝散大
0372c01: 夫封縣公。充都維那。沙門廣清。檢校殿中
0372c02: 監充功德使。
0372c03: 三年。高安令崔思亮往泗州迎僧伽大
0372c04: 師。師西域何國人。高宗時來洛陽。行化至
0372c05: 泗州。城民賀跋捨宅為寺。師令掘地得碑
0372c06: 云。齊李龍捨宅建香積寺。又獲金佛。師曰。
0372c07: 普照王佛也。因名普照王。上以天后諱改
0372c08: 普光王。師既至。尊為國師。出居薦福寺。帝
0372c09: 及百僚皆稱弟子。度弟子慧儼慧岸木叉。御
0372c10: 書寺額○文綱律師入大內安居行道○
0372c11: 菩提流志於西崇福寺譯寶積經。修文
0372c12: 學士武平一充翻經使。盧藏用等潤文○
0372c13: 詔律師道岸入宮為妃主授歸戒。帝至諸
0372c14: 師皆避席。岸獨長揖。帝高其操。命圖形于
0372c15: 林光宮。為之御讚。
0372c16: 四年三月三日。僧伽大師坐亡。於薦福寺
0372c17: 漆身起塔。忽臭氣滿城。詔令送歸泗州。俄
0372c18: 芬芳帝里。上問萬回。僧伽何人。曰觀音化
0372c19: 身也。○五月大旱。菩提流志於崇福寺
0372c20: 結壇祈雨。三日大澍音注＝【甲】注時雨○詔於化度寺
0372c21: 設無遮大會○菩提流志進新譯經。帝於
0372c22: 林光殿賜齋。觀沙門議論。畫工張訓。圖
0372c23: 翻經大德及眾學士于殿壁。親製讚辭。
0372c24: 睿宗旦高宗第八子
0372c25: 景雲元年。高祖舊第興聖宮有柿樹。枯瘁歲
0372c26: 久。至是重榮。乃大赦天下。賜百官封爵。普
0372c27: 度僧道三萬人。帝初受內禪。請法藏法師
0372c28: 從受菩薩戒。
0372c29: 二年。菩提流志同法藏塵外等。於北苑甘
0373a01: 露亭譯大寶積經。宰相張說。右丞盧藏用。
0373a02: 博士賀知章。中書侍郎陸象先。尚書郭元振。
0373a03: 侍中魏知古。潤文監護○貴妃公主家。始
0373a04: 建功德院○法雲公萬回坐亡。贈司徒虢＝號【甲】虢號
0373a05: 國公。葬西京＝京西【甲】西京京西香積寺。回當則天朝延入
0373a06: 禁中賜錦衣。令宮人給侍。莊惠太子生。則
0373a07: 天抱示之。回曰。此西域樹精養之宜兄弟。
0373a08: 安樂公主怙韋后將謀逆。回遇之途。望塵
0373a09: 唾之曰。腥氣不可近。後安樂果被誅。玄宗
0373a10: 在藩謁之。回撫其背曰。五十年太平天子。
0373a11: 睿宗為相王每出。回告市人曰。天子來矣。
0373a12: 先天元年。西天沙門婆羅請然燈供佛。帝
0373a13: 御延熹門臨觀。燈輪高二十丈。點金銀燈
0373a14: 五百盞。望之若華樹○菩提流志等進新
0373a15: 譯寶積經百二十卷。御製聖教序以冠經首
0373a16: ○十一月。賢首法師法藏亡。贈鴻臚卿葬
0373a17: 神和原。
0373a18: 二年。採訪使王志愔。應諸郡無寺院並
0373a19: 令毀拆＝折【甲】＊拆折。初沙門慧雲望隋河北有異氣。乃
0373a20: 入汴州。至司馬園池見水中有上天宮闕。
0373a21: 欲謀建寺。乃化緣鑄丈六彌勒像。貿鄭景
0373a22: 宅為院。掘地獲碑云。北齊天保六年。立建
0373a23: 國寺。因名曰建國。志愔至雲禮像泣告。像
0373a24: 忽放光。志愔以事聞。帝亦預有瑞夢與所
0373a25: 奏冥符。以自相王龍飛。因賜名大相國寺
0373a26: ○八月能禪師於新州國恩寺坐亡。反葬于
0373a27: 韶州曹溪。而建塔焉。世稱六祖。
0373a28: 玄宗隆基睿宗三子
0373a29: 開元元年。以寢殿材建安國寺彌勒佛
0373b01: 殿下甲本有二百十五字，別附卷末 (cf. P. 377a [01])殿。
0373b02: 二年正月。自中宗以來貴戚奏度人為僧。
0373b03: 富戶彊丁多削髮以避徭役。紫微令姚崇上
0373b04: 書請禁度僧。言佛不在外悟之由心。行
0373b05: 事利益使蒼生安穩。是謂佛理。上從之。
0373b06: 命有司沙汰僧尼偽濫者。萬二千人。並令
0373b07: 還俗。百官毋得創寺。民間毋得鑄佛寫
0373b08: 經。須者就寺贖取○二月僧道致敬父母。
0373b09: 四月罷致敬。
0373b10: 述曰。自晉成帝至隋煬。凡四詔沙門致
0373b11: 敬王者。遠法師謂。袈裟非朝宗之服。瞻法
0373b12: 師謂。僧無敬俗之典。遂寢其事。自唐太
0373b13: 宗明皇。凡二詔僧道致敬父母。既時停罷。
0373b14: 然不聞當時以何為議。豈不曰若。稽之
0373b15: 佛典。出家之士尊居三寶為世福田尚
0373b16: 使父母反拜。豈當違佛制而＝徇【甲】徇一時之
0373b17: 立法。停罷之議不出此義。自明皇至我
0373b18: 朝。無復為此非議者矣。
0373b19: 三年。詔一行禪師入見。帝諮以安國撫民之
0373b20: 道。及出世法要。稱為天師天子之師帝問。國祚
0373b21: 何如。對曰。鑾輿有萬里行社稷終吉。以金
0373b22: 合進曰至萬里即開視乃當歸少許耳。祿山
0373b23: 之亂帝幸成都。至萬里橋悟當歸之讖。洗
0373b24: 然忘憂。終吉者至昭宗而絕。以曾封吉王
0373b25: 也。
0373b26: 四年。西天無畏三藏來。先是睿宗聞師名。
0373b27: 遣將軍史獻出玉門迎候。至是帝夢異僧
0373b28: 來謁。命圖其容于壁。及師入見與壁像不
0373b29: 異。帝說＝飾【甲】飾內道場居之。尊為教主。師譯
0373c01: 出毘盧遮那等經。密教一宗於茲為盛○日
0373c02: 本國遣沙門元昉入中國求法下甲本有二百九十字別附卷末 (cf. P. 376c [08])法。
0373c03: 七年西天三藏金剛智。循南海至廣州。來
0373c04: 京師召見。居慈恩寺。智傳龍樹瑜伽密
0373c05: 教。所至必結壇灌頂度人。禱雨禳災尤彰
0373c06: 感驗○長安罔極寺沙門慧日遊西天還。
0373c07: 進佛真容梵夾。召見內殿說法開悟帝心。
0373c08: 賜號慈愍三藏。法師所經七十國。往返二十
0373c09: 年○三月長者李通玄。以華嚴大經諸家疏
0373c10: 義繁衍。乃持新譯經往太原高山奴宅造
0373c11: 論。經三年。日食十棗柏葉餅一枚。世號
0373c12: 棗柏大士。將齎經往韓莊。忽見一虎當
0373c13: 道。長者以經置其背。引登方山土龕處其
0373c14: 中室無燈燭口出白光炳照製作。有兩女
0373c15: 子日供食一盤及紙墨。坐亡之日。白光自
0373c16: 頂上徹太微。所造論四十卷藏中有長者事一卷。
0373c17: 八年。北天竺不空三藏。循南海至京師。於
0373c18: 慈恩寺傳瑜伽大法於金剛智○五月京師
0373c19: 人多疫病。醫王韋老師施藥以救。無不瘥。
0373c20: 師每存心發願。人之者病為。（愈）＋上【甲】上愈上聞之召
0373c21: 〔愈〕－【甲】愈見禮。為藥王菩薩。老師者。疏勒國人。西
0373c22: 域常衣毳袍腰懸數百胡盧。頂紗巾持黎
0373c23: 杖。一黑犬同行。自云已五百年。堯舜殷湯周
0373c24: 秦漢唐。凡七度化身來救貧病。其犬一日化
0373c25: 為黑龍。背負老師天而去。
0373c26: 九年。詔一行禪師造大衍歷。刑和璞謂尹
0373c27: 愔曰。漢洛下閎云。後八百年當差一日音叉錯也
0373c28: 必有聖人出而正之。今一行造歷正其差
0373c29: 謬。洛下之言信矣。後六年亡。諡大慧禪師
0374a01: ○于闐沙門智嚴來譯經四部○姚崇薨。遺
0374a02: 令云。佛以清淨慈悲為本。而愚者寫經造
0374a03: 像冀以求福。汝曹勿無知子追薦冥福。
0374a04: 述曰。佛道何在。必於伽藍經像沙門奉法
0374a05: 之徒。以寓見之。而後可以行清淨慈悲
0374a06: 之化。崇不知此道。而且獨任虛理以飾
0374a07: 陋見。故其當軸也。則禁度僧創寺鑄佛寫
0374a08: 經。其屬纊也。則遺令戒兒曹勿舉佛事。
0374a09: 使得君如魏太武以逞其堅僻之志。則
0374a10: 亦當時一崔浩。不令之終也。
0374a11: （十三年詞孔子墓詔天下州　立孔子廟每代承襲賜一子宮）＋十四年【甲】十四年十三年詞孔子墓詔天下州　立孔子廟每代承襲賜一子宮十四年。日本國沙門榮睿普照至揚州。奉
0374a12: 國主命以僧伽梨十領施中國高行律師。
0374a13: 鑒真受其衣。感外國有佛種。遂與睿等附
0374a14: 而東。既至。王迎勞之。館於毘盧遮那殿。
0374a15: 請其授歸戒。夫人群臣以次稟授。日本律教
0374a16: 始行於此。
0374a17: 十五年。天下村坊佛堂小者。並拆＝圻【甲】拆圻除之。
0374a18: 功德移入近寺堂大者。皆令封閉。公私望
0374a19: 風。凡大屋大像亦被殘毀。下豫州。新息
0374a20: 令李虛方醉而州符至。大怒約胥正敢毀拆折
0374a21: 者斬。虛行事多違戾。非有意全佛屋也。後
0374a22: 病死。既歛＝斂【甲】歛斂聞棺中指聲。母促開之乃生。
0374a23: 時暑月身頗瘡爛月餘方愈。自言。初為兩吏
0374a24: 拘至王庭。見前新息吏。亡經年矣。謂虛曰。
0374a25: 長官殺害為心。今當受報。虛聞大懼請救。
0374a26: 吏曰。去歲拆佛堂。長官界內獨全。此功德彌
0374a27: 天。不合此間追攝。王若問但以此對。頃之
0374a28: 見王。有人持一通案。吏讀曰。李虛專學割
0374a29: 羊。合杖一百仍割身肉。虛曰。去歲＝年【甲】歲年
0374b01: 毀佛堂。虛界內獨存之。願此功德以折前
0374b02: 罪。王驚曰。審有此不。吏白有福簿在天堂。
0374b03: 王令檢之。吏讀曰。去年毀拆折佛堂。新息一
0374b04: 縣獨存。合折一生無數罪惡延年三十。言
0374b05: 畢罪簿火出焚之略盡。乃兩吏送還。後
0374b06: 三十＋（年）【甲】十十年無疾而終太平廣記○菩提流志亡。年百
0374b07: 五十六歲。諡謚一切遍知三藏。贈鴻臚卿○
0374b08: 房琯為盧氏宰。道士邢和璞與之出遊。過
0374b09: 夏口入廢寺坐古松下。使人掘地得甕中
0374b10: 所藏婁師德與永禪師書畫。謂琯曰。頗憶
0374b11: 此耶。琯恍然悟前身為永師也○遂州任
0374b12: 善病亡。同數俗人一僧俱至閻王所。僧曰。常
0374b13: 誦金剛經。王即合掌。忽有五色雲迎僧升
0374b14: 天。冥官謂善曰。汝亦曾誦二十一遍。即令
0374b15: 放還。又漣水趙璧入京舉選。路逢亡妻。言
0374b16: 今在冥司受罪不可言。我衣裝在阿家處。
0374b17: 可取賣造金剛經一部。璧如〔其〕－【甲】其言。始及半
0374b18: 卷因過墓所。見老人稱是地主。曰汝妻昨
0374b19: 日已得生天金剛感驗錄。
0374b20: 十七年。天下僧尼＋（令）【甲】尼尼令三歲一造籍供帳始此。
0374b21: 述曰。出家學道要在＝位【甲】在位從師受戒。為之制
0374b22: 初未嘗掛＝挂【甲】掛挂名於官籍。自漢明至唐初
0374b23: 莫不皆然。至則天延載始令二眾祠
0374b24: 部。而明皇正觀始令三歲造＝浩【甲】造浩籍。肅宗至
0374b25: 德復令鬻牒。謂之香水錢。逮我本朝南
0374b26: 渡則又創免丁之賦。謂之清間錢。嘻律
0374b27: 言非我所制。餘方為清淨者不得不行。
0374b28: 豈如來以佛眼觀末世為吾徒者。當勉
0374b29: 順國法乎。嘻。
0374c01: 十八年。左溪朗禪師為荊溪湛然禪師說止
0374c02: 觀法門○詔天下寺觀。建天長節祝壽道場
0374c03: ○西京崇福寺沙門智昇。進所撰開元釋教
0374c04: 錄二十卷。以五千四十八卷為定數。附
0374c05: 入大藏○武功縣丞蘇珪。常誦金剛經。合家
0374c06: 五十口皆蔬食。妻崔氏以瘦悴竊食肉。變
0374c07: 為骨骾。氣絕斂歛十日。復蘇言。見閻王責曰。
0374c08: 汝夫是肉身菩薩。何為盜食肉。賴有誦經之
0374c09: 功。延壽二十年。可歸以語諸人。時帝聞之。
0374c10: 亦發心持經。從化者甚眾＋（十九年詔兩京諸郡立太公廟以漢留侯張良陪饗選古名將以備十啟）【甲】眾眾十九年詔兩京諸郡立太公廟以漢留侯張良陪饗選古名將以備十啟○沙門海通於
0374c11: 嘉州大江之濱鑿石為彌勒佛像。高三百六
0374c12: 十尺。覆以九層之閣。扁其寺曰陵雲。
0374c13: 二十年。金剛智三藏亡。諡謚灌頂國師。弟子＋（之）【甲】弟子弟子之
0374c14: 不空三藏奉遺教。復回天竺至師子國。遇
0374c15: 龍樹＝智【甲】樹智受十八會灌頂之法及經論五百餘
0374c16: 部○初是西晉時有僧義興。於鄮縣東南三
0374c17: 十里山谷間立佛祠於巖上。至是高僧法睿
0374c18: 案故造精舍於山之東麓。祕書萬齊融
0374c19: 建多寶塔於＝于【甲】＊於于西南隅。師居其處日誦法華。
0374c20: 感太白化天童送供。夜遶塔行道。人見師
0374c21: 身與塔齊。因號太白禪師。名其山曰天童
0374c22: 世傳啟禪師開山者誤○末尼本是邪見。妄託佛教。既
0374c23: 是西湖＝胡【甲】湖胡師法。其徒自行。不須科罰。
0374c24: 述曰。佛言。九十六種外道。佛道為正。是
0374c25: 知餘皆邪法無足議者。末尼既是邪見。朝
0374c26: 廷便須禁止。今乃縱其自行不加科罰。
0374c27: 曾不思此立有染其習者。邪以傳邪適
0374c28: 足為佛法之混濫。嘻不知當時君臣。何
0374c29: 其不能區別耶。
0375a01: 二十一年。南山道宣律師出刪定四分戒本。
0375a02: 出家之士得以誦習下甲本有百七十一字，別附卷末 (cf. P. 377b [02])習。
0375a03: 二十三年。無畏三藏示寂。塔於于龍門之西
0375a04: 山下甲本有百十六字，別附卷末 (cf. P. 377b [03])山。
0375a05: 二十四年。頒御註金剛般若經於于天下
0375a06: ○中書奏令天下僧尼鴻臚寺○吳道玄
0375a07: 字道子。妙窮丹青。大略宗張僧繇。上召入
0375a08: 供奉。於景公寺畫地獄變。都人咸觀皆懼
0375a09: 罪修善。兩市屠沽不售今世有石本道子觀音。
0375a10: 二十五年。僧尼仍祠部。道士隸宗正
0375a11: 寺。以李宗屬皇籍也。
0375a12: 二十六年。天下諸郡立龍興開元二寺○
0375a13: 沙門法秀夢異僧勸置袈裟五百領施回向
0375a14: 寺及覺異之。遂人造及其數。忽一日遇
0375a15: 僧曰。吾導汝入回向寺。隨之入終南山。
0375a16: 見崖半朱門高聳。榜曰回向。趨入見上方
0375a17: 老宿。諸僧相勞問。秀出袈裟遍寺施之。老
0375a18: 宿引入空房謂曰。此唐天子舊室。命侍者
0375a19: 取玉蕭至。曰向居此好聲樂。謫為人間主。
0375a20: 久當復歸。囑秀曰。汝持玉蕭袈裟歸獻唐
0375a21: 天子。秀還詣闕表上之。帝取簫調弄宛如
0375a22: 宿御高僧傳。
0375a23: 二十七年。天下僧道。遇國忌就龍興寺
0375a24: 行道散齋。千秋節祝壽就開元寺下甲本有百十一字，別附卷末 (cf. P. 377b [04])寺。
0375a25: 二十八年下甲本有六十五字，別附卷末 (cf. P. 377b [05])年。吉州清源行思禪師坐亡。師得
0375a26: 法於六祖。僖宗朝追諡弘濟禪師歸真之塔
0375a27: 二十九年下甲本有六十九字，別附卷末 (cf. P. 377c [06])年。河南采釆訪使齊澣言。至道可尊。
0375a28: 當從宗仰。未免鞭撻。有辱形儀。其僧道
0375a29: 有過者。欲望一準僧道格律處分音分＝間【甲】分間處置得所所
0375b01: 由州縣不得擅行決罪。奏可○不空三藏
0375b02: 自師子國復來廣州。采釆訪使劉巨濟。請建
0375b03: 灌頂壇法。感文殊現身度人至千萬數。
0375b04: 天寶元年下甲本有九十三字，別附卷末 (cf. P. 377c [07])元年。西域康居音渠大石五國。入寇安
0375b05: 西唐朝置安東安西安南安北四府帝召不空三藏入內。持
0375b06: 誦仁王護國密語。上親秉香罏＝鑪【甲】罏鑪。方二七遍。
0375b07: 上見神人可五百餘立於殿廷。師曰。此北
0375b08: 天毘沙門王第二子獨健。副陛下禱往救安
0375b09: 西。請設食發遣。四月安西奏云。二月十一
0375b10: 日。城東北黑雲中見金甲人身丈餘。空中
0375b11: 角聲振天地。寇人帳幙間有金鼠齧斷弓
0375b12: 弦。五國即時奔潰。須臾見城樓上天王見
0375b13: 形。上令驗之。即誦日也今城樓軍營立天王者因此＋（○秘書監賀知章晚節誕放自號四明狂客夢遊帝居遂請為道士以宅為千秋觀求周宮湖數頃為放生池有詔賜鏡湖一曲）【甲】此此○秘書監賀知章晚節誕放自號四明狂客夢遊帝居遂請為道士以宅為千秋觀求周宮湖數頃為放生池有詔賜鏡湖一曲。
0375b14: 二年＋（上老君號曰大聖祖玄元皇帝）【甲】年年上老君號曰大聖祖玄元皇帝。羅浮山佛經所載。是華首菩薩住
0375b15: 處。可特立延祥寺華首臺明月戒壇○初沙
0375b16: 門楚金。於京師千福寺誦法華經。至寶塔
0375b17: 品。身心泊然寶塔忽現。乃禪坐六年誓建斯
0375b18: 塔。下基之日眾聞天樂異香。帝於禁＋（中）【甲】禁禁中夢虛
0375b19: 空有楚金二字。以問群臣。咸以師對。乃親
0375b20: 書多寶塔額。賜縑緡以助役。
0375b21: 三載＋（上見金匱靈符有天寶萬載之文遂改年為載○）【甲】載載上見金匱靈符有天寶萬載之文遂改年為載○。千福寺建多寶塔成。感五色雲籠塔
0375b22: 上。萬眾瞻禮。楚金復集大德於塔下行法
0375b23: 華三昧。感獲舍利三千七十粒○諸郡開
0375b24: 元寺鑄皇帝等身金銅佛像○召司空山本
0375b25: 淨禪師。至闕。問禪宗要旨。住白蓮寺○
0375b26: 南岳懷讓禪師示寂。諡大慧禪師最勝輪之
0375b27: 塔。師得法於六祖。
0375b28: 四載。波斯經教出自大秦。其兩京波斯寺
0375b29: 宜改大秦○召中岳道士吳筠入見。問以
0375c01: 道要。對曰。深於道者無如老子五千文。復
0375c02: 問神仙治鍊之法對曰。此野人事。積歲月
0375c03: 以求之。非人主所宜留意。時內侍高力士
0375c04: 素事佛。毀於上前。遂辭還茅山。筠以見
0375c05: 斥。造論以毀釋氏。浙西觀察使陳少遊。請
0375c06: 法師神邕決之。邕約面論邪正。旗纔臨
0375c07: 筠竟敗北。邕遂著翻邪論以攻餘黨。少遊
0375c08: 聞於于朝。命邕為僧統邕嗣左溪。
0375c09: 五載。師子國遣使來朝獻貝葉大般若經瓔
0375c10: 珞白。〔五〕－【甲】五不空三藏居鴻臚寺。入內為
0375c11: 帝行灌頂法。時久不雨。師立壇作法。大雨
0375c12: 遍洽。復禁止大風。風即隨止。六載。天下
0375c13: 僧尼屬兩街功德使。始令祠部給牒用綾
0375c14: 素。天下寺院。擇真行童子。每郡度三
0375c15: 人＋（七載上老君號曰聖祖大道玄元皇帝十三載上老君號曰大聖祖高上大道金闕玄元天皇大帝）【甲】人人七載上老君號曰聖祖大道玄元皇帝十三載上老君號曰大聖祖高上大道金闕玄元天皇大帝。
0375c16: 十四載。上以北方稟氣剛毅列剎多習騎射。
0375c17: 詔沙門辯才。為臨壇教授用加訓導。
0375c18: 肅宗亨玄宗第三子
0375c19: 至德元載。正月范陽節度使安祿山反。五月
0375c20: 玄宗太子百官。發長安將幸蜀至馬嵬百
0375c21: 姓數千人請太子留東破賊室。金城沙門道
0375c22: 平。力勸議兵靈武。以圖收復。遂以平為金
0375c23: 吾大將軍。至臨屢與賊戰大破之。事定
0375c24: 行封平固辭。乃住崇福興慶二寺。賜紫
0375c25: 衣金帛。七月太子即位於于靈武。尊玄宗為
0375c26: 太上皇○帝在靈武。以軍須不足。宰相裴
0375c27: 冕請鬻僧道度牒。謂之香水錢賣牒始＋（此）【甲】始始此○時寇
0375c28: 難方盛。或勸帝宜憑佛祐。詔沙門百人。入
0375c29: 行宮朝夕諷唄。帝一夕夢沙門身金色誦寶
0376a01: 勝如來。以問左右。或對曰。賀蘭白草谷有
0376a02: 新羅僧無漏常誦此名。召見行在。既而不
0376a03: 空至。遂并留之託以祈福○杜鴻漸奏。辯
0376a04: 才住龍興寺。詔加朔方管內教授＋（二載正月祿山子慶緒殺其父自立九月副元帥郭子儀破慶緒復京師）【甲】授授二載正月祿山子慶緒殺其父自立九月副元帥郭子儀破慶緒復京師○上皇
0376a05: 駐蹕成都。內侍高力士奏。城南市有僧英幹。
0376a06: 於廣衢施粥以救貧餒。願國運再清克復
0376a07: 疆土。欲於府東立寺為國崇福。上皇說御
0376a08: 書大聖慈寺額。賜田一千畝。新羅全禪
0376a09: 師為立規制。凡九十六院。八千五百區。全
0376a10: 禪師後往池州九華山坐逝。全身不壞骨
0376a11: 如金鎖。壽九十九○十二月。上皇自成都
0376a12: 還京師○詔沙門元皎。於鳳翔開元寺建
0376a13: 藥師道場。忽會中生李樹四十九莖。皎等表
0376a14: 賀。答曰。瑞李滋繁國興之兆。生處伽藍之
0376a15: 內。亦知覺樹之榮感此殊祥。與師同慶○
0376a16: 詔迎鳳翔法門寺佛骨入禁中立道場。命
0376a17: 沙門＋（眾）【甲】沙門沙門眾朝夕讚禮。五岳各建寺。妙選高行
0376a18: 為之主。白衣誦經（五）＋百【甲】百五百紙。賜明經出身為
0376a19: 僧。時僧標中首選。或納錢百緡者。許請牒
0376a20: 剃度○羅浮山沙門慧常。因采茶入山洞。
0376a21: 見金字榜羅漢聖寺。居中三日而出。乃在
0376a22: 茅山人間五年矣。
0376a23: 乾元元年復稱年不空三藏入內。為帝灌頂
0376a24: 授戒法。感大樂說菩薩放光證戒。
0376a25: 二年三月。詔天下州軍。臨江帶郭上下五里
0376a26: 置放生池。凡八十一所。昇州刺使顏真卿撰
0376a27: 碑云。動者植者水居陸居。舉天下以為池。
0376a28: 罄域中而蒙福。乘陀羅尼加持之力。竭煩
0376a29: 惱海生死之津○詔南陽慧忠禪師入見。
0376b01: 居千福寺。號稱國師。上問。師在曹溪得何
0376b02: 法。師曰。陛下見空中一片雲麼。上曰見。師
0376b03: 云。釘釘著懸挂著五祖戒師代云。好事不如無上問。如何是
0376b04: 十身調御。師起立云。還會麼。上云。不會。師
0376b05: 顧左右云。與老僧過淨瓶來。上元元年。
0376b06: （追尊太公為武成王祭典視文宣王）＋【甲】追尊太公為武成王祭典視文宣王中使往韶州曹溪迎六祖衣。入內
0376b07: 供養○吳興沙門抱玉入京受戒。帝夢吳僧
0376b08: 誦法華經口出五色光。翌旦師入關。關吏
0376b09: 問何來。答曰。善誦法華遠來受戒。關令以
0376b10: 聞。帝召見果夢中所見者。賜坐誦經。至隨
0376b11: 喜品。口角放光五色。帝大說。令別築香壇
0376b12: 特為受戒。賜名大光。封天下上座○僧
0376b13: 尼朝會。毋得稱臣。
0376b14: 洪覺範曰。嵩明教每歎沙門高尚。見天
0376b15: 子無（稱）＋臣【甲】臣稱臣禮。自唐令首壞其端此事未見所出
0376b16: 歷世因之。於是不疑彼山林逸士天子猶
0376b17: 不得臣之。況沙門之道尊居三寶為世
0376b18: 歸依者乎。故正宗記之表。首尾言臣某。
0376b19: 以存故事。其間自敘則止稱名。當時公
0376b20: 卿莫不重其高識。
0376b21: 述曰。易曰。不事王侯高尚其事。記曰。儒
0376b22: 有上不臣天子。下不事諸侯。後漢王儒
0376b23: 仲被徵見光武。稱名不臣。有司問其故。
0376b24: 對曰。天子有所不臣。夫儒生隱士。尚知
0376b25: 以道自高。況世外學佛名居福田。豈當
0376b26: 臣事世主自取污辱。若肅宗者。可謂知
0376b27: 尊釋氏。深識大體者矣。
0376b28: 召沙門子入禁中講經。賜紫服充供
0376b29: 奉。初師遊學歸寧。以母亡三載。詣泰山祠
0376c01: 誦蓮經。誓見天齊王。王見形曰。師生時母
0376c02: 多食卵。取白傳頭瘡。坐是之由在獄受
0376c03: 苦。悲號求免。王曰。往鄮山禮阿育王
0376c04: 塔。或可原也。即到山寺哀訴。禮至四萬
0376c05: 拜。聞空中聲。仰視見亡母。乘雲氣謝之
0376c06: 曰。承汝之力已得生忉利天。今寺後翠
0376c07: 微庵。即師棲止處○尚書左丞王維與弟縉。
0376c08: 皆篤志奉佛。素衣蔬食。別墅在輞川。＋（遊）【甲】遊吟
0376c09: 遊其間。母喪。表請以輞川第為佛寺。
0376c10: 寶應元年。河南尼真如。屬祿山之亂避地
0376c11: 楚州。月夜二皂衣引東行升天。至大城見
0376c12: 天帝當是帝釋天主諸天王當是三十二天王。及四門天王相謂曰。
0376c13: 下方喪亂殺戮過多。請以第二藏寶鎮其
0376c14: 國。乃具以寶名及鎮法授真如。令前二吏
0376c15: 導其歸。如以狀白之州。其寶十三枚。皆白
0376c16: 玉寶珠。置日中白光屬天。夜則如月。其名
0376c17: 曰玄黃天符穀璧如意珠玉印碧色寶等。刺
0376c18: 史崔侁表上之。帝謂太子曰。上天眷祐有
0376c19: 德者。乃克當之。汝以楚王入為太子。今楚
0376c20: 州獻寶。天將以祚汝也。乃悉以寶授之。改
0376c21: 元寶應。賜真如寶和太師。長安立寶應金
0376c22: 輪寺。
0376c23: 述曰。自肅宗至昭宗。凡十三帝而唐亡。
0376c24: 是知十三寶之賜。所以昭其祚也。史雖
0376c25: 載之不知其為天肇之讖也。
0376c26: 佛祖統紀卷第四十＋（一）【甲】十十一終
0376c27: (cf. P. 373c [08])(cf. P. 373c [08])初葉法善。幼歲溺水死。後三年還家。去
0376c28: 青童引見老君。故久在石室遇神人
0376c29: 曰。子本紫微左仙卿。謫居人世。宜立功
0377a01: 以濟人。我奉老君命。授汝以一三五之
0377a02: 法。高宗召拜上卿。不就。乞為道士。後入
0377a03: 西山修道。景龍中神人又降。傳老君之
0377a04: 命曰。汝當輔睿宗及開元帝。未可隱
0377a05: 山林時二帝本興而廟號年號皆預以告。其年八月果召赴關。
0377a06: 及後立相王為睿宗。而玄宗又繼統。凡
0377a07: 吉凶動靜必預以奏。會吐蕃遣使貢寶
0377a08: 曰。請陛下自開無令他人知機密。法善
0377a09: 曰。此是凶器。宜令蕃使自開之。中駑
0377a10: 發中蕃使立死。帝重之授銀青光祿大
0377a11: 夫越國公。後尸解而去。
0377a12: (cf. P. 373c [08])(cf. P. 373c [08])六年。李筌至嵩山虎巖。得黃帝陰符經。
0377a13: 讀數千遍不曉其義。過驪山下逢老
0377a14: 母。於路旁見遺火燒樹。因自言曰。火
0377a15: 生於木禍發必剋。筌驚問之。母曰。吾受
0377a16: 此經三元六周甲子矣。筌具告所得。母
0377a17: 曰。少年腦血未減。心影不遍。真吾弟子。
0377a18: 乃坐石上為說其義曰。陰符三百字。百
0377a19: 言演道。百言演法。百言演術。上有神仙
0377a20: 抱一之道。中有富國安民之法。下有強兵
0377a21: 戰勝之術。皆內出心機。外合人事。觀其
0377a22: 精微。黃庭八景不足以為玄。察其至要。
0377a23: 經傳子史不足以為文。任其巧智。孫吳
0377a24: 韓白不足以為奇。非有道之士不可使
0377a25: 聞之。故至人用之得其道。君子用之得
0377a26: 其術。小人用之得其殃。如傳同好。必清
0377a27: 齋而授之。本命日誦七遍。益心機加年
0377a28: 壽。袖出一瓠令取水。瓠忽重沈於水。及
0377a29: 還失母所在。但留麥飯。筌食之。自此絕
0377b01: 粒。至開元間為江陵副使。後入名山訪
0377b02: 道。不知所終。
0377b03: (cf. P. 375a [01])(cf. P. 375a [01])○上遣中書侍郎徐嶠齎璽書召方士
0377b04: 張果。入見時。刑和璞善算術。知人壽夭。
0377b05: 算果莫能測。師夜光者善視鬼。上與果
0377b06: 密坐。夜光不能見。上聞飲堇汁無苦者
0377b07: 真奇士音謹附子毒也。與之三。醺然如醉。顧
0377b08: 左右曰。非嘉酒也。取鐵如意擊墮其
0377b09: 齒。皆燋黑。出神藥傳其齗。寢頃之齒粲
0377b10: 然如故。後懇辭還山。下制曰。張果先生。
0377b11: 志造高尚。混光塵。問以道樞。深會宗
0377b12: 極。宜升銀青光祿大夫。號通玄先生。後
0377b13: 入恒山。不知所終果在梁陳時相智者兄陳鍼者。
0377b14: (cf. P. 375a [02])(cf. P. 375a [02])○司馬承禎告化。諡謚貞一先生。睿宗
0377b15: 時居天台。召入間道。對曰。為道曰損。上
0377b16: 曰。治身可矣。治國若何。曰國猶身也。順
0377b17: 物無私而天下理。上歎曰。廣成之言也。
0377b18: 玄宗朝遣使迎至京受法籙。辭歸王屋
0377b19: 山。有弟子焦靜遇仙女告之曰。子可謁
0377b20: 東華青童君受三皇法。請名氏則貞一
0377b21: 也。歸而謁之。先生欣然以授。
0377b22: (cf. P. 375a [03])(cf. P. 375a [03])八月。詔諡孔子為文宣王。南面坐釋奠
0377b23: 用宮縣禮記。凡始立學必釋奠于先聖先師。注釋奠者設薦饌酌奠也。先聖先師周公孔
0377b24: 子。周禮王宮縣諸侯軒縣注宮縣鐘磬縣於筍虞者王宮縣四面諸侯去一面○鐘者宮音以象君也。鐘在虞
0377b25: 曰縣音玄。封顏子為國公。弟子皆追封公侯
0377b26: 伯。
0377b27: (cf. P. 375a [04])(cf. P. 375a [04])四月。帝夢老君玄元皇帝告曰。吾有像
0377b28: 在京城西南。乃遣使至屋縣樓觀。見
0377c01: 紫雲垂覆白光屬天。得玉像高三尺。迎
0377c02: 置興慶宮。命有司寫玄元真容。分置諸
0377c03: 郡開元觀○。
0377c04: (cf. P. 375a [05])(cf. P. 375a [05])正月。詔諸州置玄元皇帝廟。令當州學
0377c05: 生數內習道德經莊子列子文子。每年依
0377c06: 明經舉送朝廷。置助教一人。九月御興
0377c07: 慶門樓。親試明道德經莊子列子。時姚子
0377c08: 彥等對策入第○。
0377c09: (cf. P. 375b [07])(cf. P. 375b [07])正月。老君降于丹鳳門外駐立雲端。謂
0377c10: 參軍田同秀曰。我入流沙之日。藏金匱
0377c11: 靈符於桃林尹令舊宅。可奏取以鎮國。同
0377c12: 秀以聞。往求之。見紫雲白兔於尹臺之
0377c13: 下。掘之得金匱玉版朱書細篆。迎置靈
0377c14: 昌殿。是夜樓閣虛空悉有神鐙。百官上表
0377c15: 以符瑞潛應。乃下制改元天寶○二月
0377c16: 封莊子南華真人．文子通玄真人．列子
0377c17: 虛真人．庚桑子洞靈真人。四子書為真
0377c18: 經。置博士助教各一員學生百人○。
