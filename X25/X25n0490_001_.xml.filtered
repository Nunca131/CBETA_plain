0360a01: 
0360a02: No. 490
0360a03: 金剛般若波羅蜜經淺解
0360a04: 
0360a05: 姚秦三藏法師鳩摩羅什奉　詔譯
0360a06: 奉佛弟子翁春　王錫琯解釋
0360a07: 金剛般若波羅蜜經
0360a08: 釋　金剛者。金中精堅者也。剛生金中。百煉不銷。
0360a09: 利能斷物。譬如智慧。能斷絕貪嗔癡一切顛倒之
0360a10: 想。梵言般若。此云智慧。梵云波羅蜜。此云到彼岸。
0360a11: 欲到彼岸。須憑智慧。經者。此經乃學佛之路徑也。
0360a12: ○法會因由分第一
0360a13: 此分敘說法聚會因緣之所由起。考大般若經有
0360a14: 六百卷。凡說十六會。此則五百七十七卷。給孤園
0360a15: 第二處第九會也。按前此佛在鹿野苑轉四諦十
0360a16: 二行法輪。恐人遂著有相。因於般若會上。闡無相
0360a17: 正宗。要人見性成佛。不許向心外一絲著取。所以
0360a18: 掃求佛相。埽取菩薩相。埽能度生相。埽泥言說相。
0360a19: 埽著修行相。而併不生斷滅相。空而不空。有而非
0360a20: 有。見性如如。法會大事畢於斯矣。
0360a21: 佛有大弟子阿難．迦葉二人。共述此經。其言曰。如是經之所言乃我親聞之於佛者。彼
0360a22: 一時也。佛在舍衛波斯匿王之國。城外有太子祗陀所施之樹。給孤
0360a23: 獨長者須達拏所買之園。內建精舍。請佛說法。佛與得道深者大比丘之徒眾千
0360a24: 二百五十人俱在焉。於爾之時。佛為世界之尊。當將午食時。著
0360b01: 僧伽之大衣。持四天王所獻之。往入舍衛大城。向人家乞食。於其
0360b02: 城中。不擇貴賤。作平等觀。次第而乞。乞食已巳竟。還至本處園中。將乞來之
0360b03: 食。各飯食訖。收其衣。洗其跣足已巳畢。乃敷陳高座。而結跏趺以坐。
0360b04: 於是可以隨宜明道矣。
0360b05: 釋　佛滅度時。阿難啟請。一切經首。當置何語。佛
0360b06: 命置如是我聞四字為句。佛者。梵云婆伽婆。唐言
0360b07: 覺。自覺覺他周遍法界。舍衛國有一長者。名須達
0360b08: 拏。常周給孤貧煢獨。因有是稱。彼欲卜勝地供佛。
0360b09: 惟祗陀太子園方廣莊嚴。往問太子。太子戲曰。若
0360b10: 布金滿園。我當賣之。須達拏運金側布八十頃園
0360b11: 並滿。太子不受。因同建精舍。故統明祗樹給孤獨
0360b12: 園。梵云比丘。此云乞士。乞法以明己巳之心。乞食以
0360b13: 種人之福。佛為三界之尊。故稱世尊。三界者。欲界．
0360b14: 色界．無色界也。
0360b15: ○善現起請分第二
0360b16: 此分。空生致敬起請。所問皆菩薩分上事。三．四分
0360b17: 佛亦以菩薩之事答之。如是指所問三藐三菩提
0360b18: 心。故十七分問答仍前。正增應生如是心及無有
0360b19: 法二句。其寔無有法正以離四相故而降伏之問
0360b20: 以明。
0360b21: 維時有年長而老者名須菩提。在於大眾中。即從座上起
0360b22: 立。偏袒而露其右肩。以示奉持之便。右膝跪著于地。合掌以致其
0360b23: 恭敬之心。而啟白於佛前。乃言曰。我佛萬法圓融。真三界希有之世尊
0360b24: 也。以真如之性。明慧通徹。隨所而來現。善能護衛眷念諸學佛之菩薩。
0360c01: 俾信受是法。不受魔侵。善能委付囑託諸學佛之菩薩。俾奉行是法。無時斷絕。其
0360c02: 慈悲導引如是。今敢請問世尊。有奉佛子善男子．善女人。思斷塵緣。求生定慧。因
0360c03: 發阿耨多羅三藐三菩提心。應云如之何。得安住此心。只在真性
0360c04: 內。云如之何。降伏其一切妄想之心。不使動搖真性乎。佛歎美之而言曰。
0360c05: 善哉。善哉。如爾之問也。須菩提。果如汝所說。如來慈悲導引。善
0360c06: 護念諸菩薩。惡魔不侵。善付囑諸菩薩。退轉不生。我將說此廣大之法。汝
0360c07: 今審諦聽受。當如汝所問。為汝詳說之。今有善男子．善女人
0360c08: 能發阿耨多羅三藐三菩提心者。欲求安住真性。應知如是
0360c09: 安住。欲求降伏妄心。即當如是降伏其心。何也。心亡則境空。境空則心滅矣。詞未畢。
0360c10: 而須菩提即應曰。唯唯然哉。我世尊之言。乃弟子心願愛樂。所欲聞者也。
0360c11: 釋　梵云須菩提。此云善吉．善現．空生。尊者初生
0360c12: 時。相師占之。唯吉．唯善。後解空法以顯前相。如者。
0360c13: 佛之真性。變現自如。明以照無量世界。慧以通無
0360c14: 量劫事也。來者。真如發現。隨處顯應也。二字者。兼
0360c16: 言能覺悟在有情之中也。梵云阿。此云無。梵云耨
0360c17: 多羅。此云上。梵云三。此云正。梵云藐。此云等。梵云
0360c18: 菩提。此云覺。總云無上正等正覺也。
0360c19: ○大乘正宗分第三
0360c20: 大乘者。言如大車之無不載也。正宗者。言為嫡裔
0360c21: 而非旁枝也。空生以安住降伏並舉。今惟標降伏
0360c22: 者何。欲安住真心。須先降伏妄心。然趨寂猶易。
0360c23: 若推向度生。則心與境接。倘降伏稍不得力。此中
0360c24: 微細無明。隱隱生動。即離真常。不得名住矣。
0361a01: 佛因呼而告之曰。須菩提。諸菩薩摩訶薩欲求安住此心。須先降伏妄心。
0361a02: 應如是不思善．不思惡降伏其心。心滅境滅。如我度脫眾生然。豈可著一毫塵相乎。世
0361a03: 間所有一切眾生之類。其類有九。則有若迷性造業而為卵生者。有若
0361a04: 習性流轉而為胎生者。有若邪氣結聚而為濕生者。有若觸趣變化而為化生者。此
0361a05: 四種皆欲界眾生也。離此則天人矣。若夫分別是非。未契無相之理。但有色身。而無男女之形。已巳
0361a06: 絕情欲矣。此謂色界。若夫執著空相。不修福慧。惟有靈識而全無色身。若夫口說佛法。心
0361a07: 不依行。靜寂無為。而惟有想念此二者。皆謂無色界。若無想者。坐禪除妄。無有作用。
0361a08: 若非有想非無想者。不著二法想。故云非有。求理心在。故云非無。此于三界諸天為極
0361a09: 高。壽為極長。不止八萬劫而已巳。凡此皆有不生滅之妙心。仗佛法力。我皆令悟入圓滿清淨
0361a10: 義。毫無餘剩習氣煩惱與形相知識。直到不生謂涅。不死謂槃之地。將歷劫受生之累
0361a11: 而斷滅淨盡。度脫生死苦海。至此。則佛與眾生本性自如。同登彼岸矣。然眾生雖有本性。不能
0361a12: 自度。今全仗道力開悟之。及至如是滅度無限量．無數目．無邊岸如
0361a13: 許眾生。可云多矣。其實眾生自明。本性自度。苦海．佛法原不曾有。增加于彼。本無眾
0361a14: 生得滅度者。此何以故哉。總為佛心平等。不將眾生分別形相耳。須菩提。
0361a15: 設若菩薩心有能所。輕慢眾生。是有我相也。自恃持戒。輕破戒者。是有人相
0361a16: 也。厭三塗苦。願生諸天。是有眾生相也。心愛長年。勤修福業。執法不忘。是有壽者相
0361a17: 也。則已巳墮貪嗔癡愛四惡業矣。有相即眾生。無相即佛。惟不以度眾生為功。而了無所得。以其四相盡除也。設
0361a18: 若起能度眾生之心。是眾生之見。則非菩薩也。只這無相之心便是降伏妄心之法矣。
0361a19: 釋　梵云菩薩摩訶薩。此云覺眾生也。摩訶言大
0361a20: 也。
0361a21: ○妙行無住分第四
0361a22: 上問如何住。此答無住者何。常住者體也。無住者
0361a23: 用也。無住之住。是名真住。又言如所教住即答安
0361a24: 住降伏意。
0361b01: 兩大弟子復敘次佛言。佛又呼而告之曰。須菩提。菩薩於此法。要應
0361b02: 當絕無方所住著此心。將此無住著之心。行於布施之事。是所謂不住
0361b03: 著于目之色塵。冀有所獲而布施。不住著于耳之聲．鼻之香．舌之味．身之觸．心之
0361b04: 法諸塵。冀有所獲而布施。須菩提。夫布施而住著于六塵。與我本性何與。菩薩
0361b05: 受如來無相教法。但以法施利益一切眾生。應如是布施。物我兩空。不住著於
0361b06: 形相。是何以故。凡人布施。止為求滿情欲。先施財于人。後得福于己巳。施財有盡。則得福
0361b07: 亦有盡。若菩薩一心清淨。利益一切。不住著于形相。內不見我之能施。外不見我之
0361b08: 受施。布施遍滿空。斯其福德。誠不可思想度量也。須菩提。我謂
0361b09: 菩薩功德莫量其於意云何哉。菩薩不著形相。法施廣大。世界萬有。包含無遺。今試看
0361b10: 東方空可能思量窮盡不乎。須菩提答曰。空而以思量盡之乎。不也。
0361b11: 果如世尊之言也。佛又曰。須菩提。南西北方以及四維上至天．下至地。
0361b12: 其空處所可能思量窮盡不乎。須菩提答曰。空而以思量盡之乎。不也。
0361b13: 果如世尊之言也。佛因告之曰。須菩提。菩薩無住著形相之布施。其應
0361b14: 受福德。亦復如是十方空之不可思量也。須菩提。菩薩
0361b15: 今欲受如來教得住心妙法。但應依不住相之言。如所教以存住此性真可也。有住
0361b16: 著。都是六塵。無住著者。乃是本心安住之所。故無住為住。乃真住也。
0361b17: 釋　觸法之法。非謂佛法。是凡夫心中思想的法
0361b18: 術也。
0361b19: ○如理實見分第五
0361b20: 如者猶俗言自在也。性體常常自在。全無更變。此
0361b21: 為真性之理。故曰如理。凡夫不能認著如理。只為
0361b22: 眼見妄形相。將真寔本性撇去腦後。就見如來
0361b23: 三十二相。與我真性有何干涉。
0361b24: 佛又呼須菩提欲明無相真性。於意果是云何。我試問。汝如來既全佛。性又有佛身。
0361c01: 可以三十二種莊嚴身相。謂即此是見如來不乎。須菩提答曰。但見如來身相。豈可
0361c02: 謂便見如來。不也。世尊。如來原不在身相上發現。是不可以身相得見
0361c03: 如來也。何以故哉。如來所說之身相。原非形色。是虛空中法身。
0361c04: 即非有真寔身相可見也。佛又告須菩提曰。凡世上有所一切
0361c05: 諸形相。雖然有此軀著。而無真寔本性。須臾消化。還歸空。豈非皆是妄。若能識得此
0361c06: 理。見諸形相都非寔相。則如來法身真相。立便現前。則見如來矣。就
0361c07: 色身中看出法身。自性原有箇如來也。
0361c08: 釋　太子名悉達多。漢言頓吉。生時三十二相。八
0361c09: 十種好。放大光明。普照三千大千世界。
0361c10: ○正信希有分第六
0361c11: 此分說人正心信受。絕去一切形相。良為希有也。
0361c12: 前空生初執有相。因佛以不住相破之。後疑無相。
0361c13: 因不能契有相果。是執佛有相矣。佛以如身非相
0361c14: 破之。以無相因。契無相果。豈不因果俱空。人法雙
0361c16: 生情念所動。一有取著。便涉非法。誠使情念忘而
0361c17: 智慧開。降伏安心。直下誠當矣。
0361c18: 須菩提又白佛言曰。世尊。今世人多迷少悟。不誠眾迷之中。頗有眾
0361c19: 生。得聞我佛如是言說之一章一句。生真實信心。當下了悟不
0361c20: 耶。佛告須菩提曰。如來以度脫眾生為心。深願其聽受我言。汝切莫作是信否
0361c21: 之說也。如來滅度之後。後經五百歲。此時有持戒而諸惡不作。
0361c22: 修福而眾善奉行者。於此一章之大意。一句之解說。能生信受之心。
0361c23: 以此為真實而無疑。當知是信心之人。自度度人。利益無窮於將來作佛之
0361c24: 眾生。不止於一佛二佛三四五佛令之如我信心而種善根。已巳
0362a01: 能於無量千萬佛所皆令信心無二而種諸善根也。可見此眾生聞
0362a02: 是章句。乃至一念生清淨信心。去塵絕垢者。須菩提。此豈猶人
0362a03: 之福德已巳乎。如來悉知之。悉見之。是諸信心之眾生。便得如
0362a04: 是種無量善根之福德是果。何以故哉。因為是諸眾生聞佛妙法。
0362a05: 本性圓明。形相都化。無復有執定之我相。對立之人相。厭苦之眾生相。貪愛
0362a06: 之壽者相。且無有傍依佛法智識相。亦無捨去佛法。塊守空寂之非法
0362a07: 相。諸相盡捐。斯名淨信。必須無相。方是無量。又何以故哉。以是諸眾生。若
0362a08: 心中取有形相。是則為牽著我人眾生壽者。豈能真性到處圓滿。
0362a09: 若心中取有法相。即為牽著我人眾生壽者。豈能了悟真性無為自在。
0362a10: 夫何以故也。良以真性原無容一毫牽著也。豈惟是哉。即令心中若取有非法
0362a11: 相。亦是即牽著我人眾生壽者。豈能使真性空明。方便應現乎。職是之
0362a12: 故。所以不應取法。而有法執。并不應取非法。而有空執。總以是無妙
0362a13: 相義。原無可著故耳。試觀如來度人。常說汝等學佛之比丘。須知
0362a14: 我所說之法。未明性時。不可無言。如未渡河。不可無筏。然一渡則棄之矣。猶如取筏
0362a15: 為喻。可見到彼岸者。佛法尚應捨去。何況非佛正法乎。真實生淨信
0362a16: 者。宜直下見性。不受諸相隔礙矣。
0362a17: 釋　信心者。信般若波羅蜜能除一切煩惱。能成
0362a18: 就一切出世功德。能生出一切諸佛。信自身佛性
0362a19: 本來清淨。無有污染。與佛無二。信六道眾生。本來
0362a20: 無相。信一切眾生盡得成。佛是名淨信心也。
0362a21: ○無得無說分第七
0362a22: 真性空寂。無有形相。人若能悟性空。即佛法與我
0362a23: 何干。得個甚麼。佛所說。都是方便指迷的引子。
0362a24: 及到真性上。一切言語總用不著。又說個甚麼。
0362b01: 此雙遣佛法知見也。文中無有定法四字。正是宗
0362b02: 眼。不但為空生指示無為法三字同。
0362b03: 法尚應捨。則佛將安在耶。須菩提。汝於佛法大意。亦知其云何哉。如來無上正
0362b04: 覺。本自空寂。豈于心外別有所得。若指此覺性為如來所獨有。則如來真有所獨得之阿
0362b05: 耨多羅三藐三菩提耶。且如來以此正覺。廣為人說。即謂如來之法。直在言語上
0362b06: 見。則如來果曾有所說法耶。須菩提答言曰。如我之意解說
0362b07: 佛所發問言說之義。要知無上正覺深妙難名。隨人證入。無有一定之法。
0362b08: 斯名為阿耨多羅三藐三菩提。則如來寔無所得也。如來憫眾生沉迷。以
0362b09: 方便法引導性真。所謂依病發藥。可見亦無有定法如來可說也。斯何以
0362b10: 故。法既不定。則聽法之人。又何可執以為定乎。須知如來所說法。可以性修。皆不
0362b11: 可以色相取。可以心傳。亦不可以言說求。必人自悟自解。乃得之耳。法原無法。斯云
0362b12: 非法。亦不離法見性。斯云非非法。有法．無法俱不是。從此得一是處。方是真法。所以
0362b13: 學佛人。不能立見如來者何。止因一切修行賢聖。皆以真性無為之法
0362b14: 為證向。但根器有淺深。意解有偏正。毫釐千里。而有差等分別。不能齊一。與如來同體也。是空
0362b15: 生深契無相之理如是。
0362b16: 釋　或持戒忍辱。或精進禪定。或聚沙塔頂禮。或
0362b17: 念南無佛號。隨人所修。是無定法。或為志求勝法
0362b18: 者說。或為求無上慧者說。或為求聲聞者說。或為
0362b19: 求辟支者說。應機而酬。是無定法。
0362b20: ○依法出生分第八
0362b21: 此分言諸佛妙道。皆因此經生出。教人依從法要。
0362b22: 總此一念。散為千法萬法。所謂福德性也。
0362b23: 空生固契無相之理矣。而未契無相之理得無相之福也。佛告之曰。須菩提。佛法究竟。於大
0362b24: 意云何解說也。試以身外享用之福德。與心內自有之福德。相提而論。便見寄在形。為有盡。真
0362c01: 寔在心。為無量矣。設若有人廣以財施。直到積滿三千大千世界之七
0362c02: 寶。都以用布施。如此浩大。是人所得福德。亦當如布施之數。寧為
0362c03: 多不乎。須菩提言曰。此福德甚多。有如世尊之言也。然我說其福德多者。
0362c04: 何以故。是等福德。都是身外享用。與真性無干。即非福德出于真
0362c05: 性者。著在形色。終是有數可筭。是故如來但說其享用福德如許之多
0362c06: 耳。佛因須菩提已巳知身外福德如此。乃取心內福德示之曰。設若復有人。於此經中
0362c07: 所說真寔性義。了悟明白。一心承受。時時把持。勿令怠忘。又能省經文多句。乃歸至
0362c08: 直明性體之四句偈等。自己巳明悟。又為他人解說。令人共明本性。如此。則利
0362c09: 人利己巳。較之施財。其福勝彼。夫何以故哉。須菩提。汝當知經文直明真
0362c10: 性。圓滿完足。世上一切諸佛得成佛果。乃諸佛所說阿耨多羅三藐
0362c11: 三菩提之法。皆從此經中悟出。然此經文。亦如河筏耳。直認本性。尚在語言文
0362c12: 字之外也。須菩提。若人錯會經文所說法。便是佛法。不曾于性真寔有體認。則其所謂佛
0362c13: 法者。皆有相之見耳。即非真寔明心見性之佛法矣。
0362c14: 釋　三千大千世界者。此日月所照為一小世界。
0362c15: 其中間有須彌山。日月繞山腰運行。南為閻浮提。
0362c16: 東為弗婆提。西為瞿耶尼。北為單越。是名四天
0362c17: 下。此山之高。半出日月之上。山上分四方。每方有
0362c18: 八所。中間為一所。謂之三十三天。梵云忉利天是
0362c19: 也。日月運行于此四天下謂之一小世界。如此一
0362c20: 千小世界。謂之小千。如此一千小千世界。謂之中
0362c21: 千。如此一千中千世界。謂之大千。以三次言千。故
0362c22: 云三千大千。其寔一大千耳。七寶者。金．銀．琉璃．珊
0362c23: 瑚．瑪瑙．赤真珠．玻也。四句偈諸解不一。唯彌勒
0362c24: 指無人我眾生壽者。言要當活看等字也。
0363a01: ○一相無相分第九
0363a02: 此分言四果菩薩各有一相。然不過就他地位略
0363a03: 有次第。其寔悟到真空。豈有形可執。
0363a04: 佛告須菩提。今已巳證四果之菩薩。各有名目。豈彼尚有分別形相心耶。於其意果云
0363a05: 何也。如第一果之須陀洹。已巳離欲界。去凡入聖。將其心尚能作是念。見得我已巳證
0363a06: 入。得此須陀洹果位不乎。須菩提答言曰。須陀洹無得果之念。
0363a07: 不也。世尊。是何以故。須陀洹離塵見性。名為入聖之流輩。
0363a08: 而真性本空。原無所入。只此不入色聲香味觸法之塵。便為入流。豈是
0363a09: 真有所入。是名須陀洹耶。佛又曰。須菩提。其他亦復如是。汝於意中亦知其
0363a10: 云何也。又有第二果之斯陀含。已巳離塵生天。將其心尚能作是念。見謂我
0363a11: 已巳證入。得此斯陀含果位不乎。須菩提答言曰。斯陀含無得果之
0363a13: 一往來。而其前念起妄。後念即覺。止見一生滅。無第二生滅。雖有往來。不著往來之相。而實
0363a14: 無往來。豈真著塵緣去留之相。而始曰是我纔得名斯陀含耶。佛又曰。須菩
0363a15: 提。汝於意云何也。復有第三果之阿那含。能作是念。謂我已巳證
0363a16: 入。得此阿那含果不耶。須菩提答言。阿那含無此念。不也。世
0363a17: 尊。何以故。蓋阿那含內無欲心。外無欲境。已巳離欲界。心無執著。雖名為不
0363a18: 來。而實無不來之相。是故但名為阿那含耳。豈遂有得果之見哉。佛
0363a19: 又言。須菩提。汝於意云何也。復有第四果之阿羅漢。能作是念。
0363a20: 謂我已巳證得。得阿羅漢道不也。須菩提言。不也。世尊。何
0363a21: 以故。佛法本空。有何定法。唯其實無有法。故第名為阿羅漢耳。世尊。
0363a22: 若阿羅漢作是念。我得阿羅漢道。即為著我人眾生
0363a23: 壽者四相之妄念矣。豈得成人法雙遣之阿羅漢道乎。且須陀洹．斯陀含．阿那含皆言果。而阿羅漢言道
0363a24: 者。至此方為證道也。夫阿羅漢與須陀洹造就不同有淺深而異名耳。即道與法。亦是假名。在教為法。在行為
0363b01: 道。無法則無道。無道則無得矣。且世尊不常念之乎。我佛說我無爭念。無人我之相。有正
0363b02: 定。故能得無諍三昧。人中明了真性。最為第一。是第一等離
0363b03: 去六欲超出物表之阿羅漢也。佛雖如此稱道我乎。我不作是念。得見
0363b04: 我是離欲阿羅漢。世尊。我若作是念。自謂我得阿羅漢
0363b05: 道。便是執法不忘。著於有相。世尊即不稱許說須菩提已巳證無諍三昧。是悅
0363b06: 樂阿蘭那行者之人矣。今之稱許者。正以須菩提法性都空。實無有
0363b07: 所執之道行。而名之以須菩提是能樂阿蘭那行也。我佛以為何
0363b08: 如。可見四果菩薩。既空塵相。猶恐一絲未斷。故如來與須菩提反覆問答。一一解破。使之悟徹無相。真寔了義。
0363b09: 不受纖毫牽挂耳。
0363b10: 釋　梵云三昧。亦云三摩地。亦云王摩提。此云正
0363b11: 定。言入定之法正也。亦云正見。遠離九十五種邪
0363b12: 見也。亦云正受。言定中所想境界而受之。非是妄
0363b13: 想也。梵云阿蘭那。此云無諍。
0363b14: ○莊嚴淨土分第十
0363b15: 真性不散亂。便是莊。邪妄不能入。便是嚴。淨土者。
0363b16: 清淨心也。無所住而生其心。即生清淨心也。此經
0363b17: 十七分應生如是心。即此無所住而生其心也。無
0363b18: 所住之心。便是無心。而如是生清淨心。便是不滅
0363b19: 無生之生。何礙于生知不滅。便是生。不必更求生
0363b20: 相矣。二十七分中于法不生斷滅。即此義也。
0363b21: 佛告須菩提曰。人到修行成佛時。於彼意中。是云何等心境乎。即我如來
0363b22: 往昔之時。在本師然燈佛所。於佛法果寔有所得不。須菩提答曰。我
0363b23: 佛心空萬有。豈尚存有得之心。不也。世尊。如來在然燈佛所。雖有傳授。然返
0363b24: 觀本性。原所自有。於佛法實無所得也。佛又言曰。須菩提。法既無得。其
0363c01: 於意中。畢竟是云何等乎。菩薩住之所在。果是莊嚴佛土不也。須菩提答曰。
0363c02: 不也。世尊。我說菩薩不是莊嚴佛土。何以故哉。以莊嚴佛土者。止在
0363c03: 真性中清淨自如耳。不著形相。即非有莊嚴象。獨見真性光明。是名為莊嚴
0363c04: 佛土也。佛許可其言。因曰。以此非莊嚴。是名莊嚴之故。須菩提。彼諸菩薩摩
0363c05: 訶薩。應當亦如是自生其清淨本心。離去一切塵相。不應住著目
0363c06: 之見色。別生其心。不應住於聲香味觸法而生種種塵心。
0363c07: 我之本心。原來清淨。眾物靈明獨照。應當于六塵中一切無所住著。本心孤露。時時發現。
0363c08: 而生其清淨之心。則此所生之心。方是我本心之自生耳。此心一生。遍滿空矣。須菩
0363c09: 提。譬如有人焉。其身如須彌山王。高廣至三百三十六萬里。如是之大。於
0363c10: 汝意中云何。見如是等之身。信為大不乎。須菩提答言。若止
0363c11: 言形骸之身。果然甚大矣。然僅形體耳。世尊。是何以故。佛所說。是指
0363c12: 人本性。不著形相。乃法身。非色身也。法身到處應現。是名為大身耳。
0363c13: 釋　然燈即定光佛。須彌於山中最尊。故曰王。
0363c14: ○無為福勝分第十一
0363c15: 前言無證．無得．無嚴。似乎因果涉空矣。不知無為
0363c16: 之修。其福更勝。法施總就他本然之性。令人自
0363c17: 悟。原無施為也。
0363c18: 一切空相。乃現成公案。不假施為。故佛又呼而告之曰。須菩提。世人求福。係是身外作為。究竟
0363c19: 有盡。如彼恒河中所有沙石之數。不可計量。又如是沙等之恒
0363c20: 河。於汝意中云何。是諸恒河沙。寧為多不耶。須菩提
0363c21: 答言曰。為數至此。可謂甚多矣。世尊。但說諸恒河。尚多無數。
0363c22: 何況其沙。愈不可計量乎。佛因呼須菩提曰。我非泛論河沙也。今以真實
0363c23: 之言告汝。設若有善男子．善女人。以七寶充滿爾中處
0363c24: 所之恒河沙數三千大千世界。都以之用為布施。如此
0364a01: 則得福多不乎。須菩提又答言曰。布施至此。亦云甚多矣。世尊
0364a02: 以為多乎。佛又告須菩提曰。布施如河沙。雖得福德多。畢竟有盡期。設若有善
0364a03: 男子．善女人。於此所說經中。乃至承受持誦四句偈等。
0364a04: 盡為他人解說。令人己巳各明本性。同登彼岸。而此福德無量。勝前所說
0364a05: 施財福德。可見法施豈落有為之乎。
0364a06: 釋　恒河。西方河名。
0364a07: ○尊重正教分第十二
0364a08: 此分足上未盡之旨。分兩截看。先從說經之處。以
0364a09: 及於持經之人。自四句偈至全經。是由淺以入深。
0364a10: 後又從持經之人。以及於經所在處。自成就菩薩。
0364a11: 至有佛與弟子。是由深而入淺也。
0364a12: 兩大弟子重復編次。佛言曰。須菩提。若有人隨身所到之處。即為他人解說
0364a13: 是經。乃至四句偈等法語。盡皆為人解說。當知此說經之處。不著形象。
0364a14: 行一無所得心。一切世間天人阿修羅皆應歡喜敬信供養此說經之
0364a15: 人。即其說時。皆如來全身舍利所發現如來塔廟。咸生嚴敬說法者。尊重加此。何況
0364a16: 有人奉此經文。盡能一身承受。一心謹持。對卷而讀。離卷而誦。其法力更
0364a17: 何如耶。須菩提。當知是人已巳到無相之地。成就世間最上第一希
0364a18: 有之佛法。悟到性空。與佛無二。若是持誦經典。此人所在之處。即為
0364a19: 有佛在之處。自性即佛也。為人說法亦佛也。了悟不疑。如親受如來傳示者。豈非此人。即若如來
0364a20: 之可尊可重之大弟子乎。
0364a21: 釋　阿修羅。嗔恨心重者。天人畜生中皆有之。
0364a22: ○如法受持分第十三
0364a23: 此分標般若實際也。根上無相無住。福德無量。來
0364a24: 要人知佛所說法。在人自悟。不在語言文字尋取。
0364b01: 連名目總是假象。人當照依此法受持也。
0364b02: 當爾時。須菩提白佛言曰。世尊。目前所說之經文。當何名此
0364b03: 經。我等既聞是經旨。又當云何奉行持守於心也。佛因告須菩提
0364b04: 曰。是經當名為金剛般若波羅蜜。以是名字之意。汝當
0364b05: 奉持。其所以奉持之者宜何如。須菩提。佛所說之般若
0364b06: 波羅蜜。正以本性空明。不著塵相。還我本來。佛法都假。若有一定之智慧可稱彼岸可到。即
0364b07: 此非是般若波羅蜜。是名般若波羅蜜也。須菩提。汝於此意云
0364b08: 何。須會如來住世。普度群迷。到處為人說法。其寔真法自在人本性中。非語言文字所能了其
0364b09: 有所說法不耶。須菩提白佛言曰。世尊。法自在人性中。如來
0364b10: 實無所可說也。佛又告之曰。須菩提。我思世界都空。原是如此。於我所見之意。
0364b11: 又云如何哉。試觀三千大千世界。亦至廣矣。其中所有微塵。處處
0364b12: 布滿。是為多不乎。須菩提言曰。甚多。世尊。佛因言曰。須菩提
0364b13: 。是諸微塵。總是眾生心上因緣轉流變現。若性本清淨。一塵不染。則萬象俱空。故如來
0364b14: 所說微塵。是說非微塵所能污之本性。是名微塵。而在塵離塵也。積塵成世。倘微
0364b15: 塵都空。世界何有。故如來所說世界。是說非世界所能囿之性法。是名世
0364b16: 界。而在世離世也。微塵世界若不如此理會。便逐幻相生死輪迴。不得出頭矣。須菩提。於
0364b17: 汝意中云何理會。今要見如來者。可以三十二相見如來不耶。須
0364b18: 菩提答曰。不也。世尊。不可以三十二相見如來者。何以故。
0364b19: 蓋如來三十二相。皆從三十二行得之。非實有形相也。所以如來說三十二相。即
0364b20: 是非眾生所見之相。乃其法性圓明自然形體光輝。是則名為三十二相。
0364b21: 夫然則要見如來。定須於本性尋取也。佛因告之曰。須菩提。設若有善男子．善
0364b22: 女人。以恒河沙相等之身命用為布施。助行善事。設若復有
0364b23: 世人。於此經中所說。乃至受持四句偈等法意。盡為他人
0364b24: 解說。指迷成覺。以視身命布施。雖得福報。畢竟不明本性。豈如自度度人共登彼岸。其福為
0364c01: 甚多乎。
0364c02: 釋　如來妙相。一足下有平滿相。二足下千輻輪
0364c03: 文無不圓滿。三手足並皆柔軟如兜羅綿。四兩足
0364c04: 一一指間猶如雁王。文同綺。五手足諸指圓滿
0364c05: 纖長可愛。六足跟廣長圓滿與趺相稱。七足趺修
0364c06: 高光滿與跟相稱。八雙漸次纖圓如鹿王。九
0364c07: 雙臂平立摩膝。如象王鼻。十陰相藏密。十一毛孔
0364c08: 各一毛生紺青宛轉。十二髮毛右旋宛轉。十三身
0364c09: 皮細薄潤滑。垢水不住。十四身皮金光晃耀。諸寶
0364c10: 莊嚴。十五兩足兩掌中頸雙肩七處充滿。十六肩
0364c11: 項圓滿殊妙。十七膞腋悉皆充實。十八容儀洪滿
0364c12: 端直。十九身相修廣端嚴。二十體相量等圓滿。二
0364c13: 十一額臆并身上半威容廣大如獅子王。二十二
0364c14: 如來常光面各一尋。二十三齒相四十齊平淨密
0364c15: 根深。白瑜珂雪。二十四四牙銛白鋒利。二十五如
0364c16: 來常得味中上味。二十六舌相薄淨廣長。能覆面
0364c17: 輪至耳髮際。二十七梵音詞韻和雅。隨眾多少。無
0364c18: 不等聞。二十八眼睫猶若牛王。紺青齊整。二十九
0364c19: 眼睛紺青鮮白紅環。三十面輪猶滿月。眉相皎淨
0364c21: 珂雪。三十二頂上烏瑟膩沙高顯周圓。猶如天。
0364c22: 三十二行者。眼耳鼻舌身五根中。具修六波羅蜜。
0364c23: 謂布施．持戒．忍辱．精進．禪定．智慧。也於意根中。修
0364c24: 無住．無為也。
0365a01: ○離相寂滅分第十四
0365a02: 此分分四段。自白佛言至第一波羅蜜乃是印契
0365a03: 佛心。入佛知見。自忍辱波羅蜜至即非眾生。乃逆
0365a04: 空生疑施身命之難破以五蘊寔法暗結無住之
0365a05: 問。自真語至無寔無又結令諦信佛心莫起疑
0365a06: 念。自菩薩無住法至無邊功德也總是塵相之宜
0365a07: 空。受持功德之難及。
0365a08: 於爾時。須菩提聞說是經。深解其意義趣味。自恨解悟之晚也。涕
0365a09: 淚悲泣而白佛言曰。此經真世所希有者乎。世尊。佛今說如是
0365a10: 甚深奧之經典。我從昔日受生以來所得智慧法眼。未曾得
0365a11: 聞如是之經義。世尊。設若如今復有人得聞是經。遂起信
0365a12: 心。悟得本性清淨。埽除幻影。真體發現。即生自有之實相。當知是人。已巳能
0365a13: 成就第一等希有之功德。世尊。然是實相者。豈真實有之。
0365a14: 即是非相就其本性圓明。與向外之幻相別。是故如來信說名之為實
0365a15: 相耳。世尊。我今親在佛前。得聞如是經典。真信不疑。曉解妙義。
0365a16: 合下領受。永久持守。不足以為煩難。設若當將來世界。後
0365a17: 此五百歲。佛已巳滅度。僅存像法。其時倘有眾生。得聞是經。如我之信
0365a18: 解受持。是人則為第一希有。何以故哉。此人從經悟入。即已巳
0365a19: 無我相人相眾生相與壽者相矣。所以能無四相者何也。種
0365a20: 種幻相。本性原無。知我相即是非相。方得真空其一切。人相眾生相壽
0365a21: 者相即是非相。總可例觀之也。又何以故。形相俱六塵染著之空華。故有此
0365a22: 形相。便已巳埋藏本來真性。所以離一切諸相。便是佛性。則名為諸佛矣。佛
0365a23: 因告須菩提曰。汝之所解果然。如是如是。設若後世復有人得
0365a24: 聞是經。歡喜領受。絕不驚疑。沉思靜悟。了不恐怖。勇猛精進。毫不畏阻。
0365b01: 當知如是人。甚為希有。又何以故。須菩提。如來所說之波
0365b02: 羅蜜。原有十種。只此等布施為第一波羅蜜。此布施。並不著相。已巳能直明本性。萬行都圓。
0365b03: 豈但無四相。并無法相。即此非有第一波羅蜜之心。盡空無相。是方可名
0365b04: 為第一波羅蜜也。須菩提。且如凡人最難遣者。瞋恨之心。極能壞亂性行。所以
0365b05: 學佛之人。忘人我相。任行凌虐。付之不聞。此為忍辱波羅蜜。然使形相未空。根芽尚在也。
0365b06: 如來說非有忍辱波羅蜜心。此何以故。忍辱亦極難耳。須菩
0365b07: 提。如我昔在前世。曾為歌利王割截身體。辱亦至矣。我於爾時。
0365b08: 無我相無人相無眾生相無壽者相也。何以故而能然也。
0365b09: 我於往昔節節支解之時。設若有我相人相眾生相
0365b10: 壽者相。塵心未盡。應生嗔恨。如何似刀斫空乎。須菩提。我又思念
0365b11: 過去於五百世前。曾作忍辱仙人。於爾時處所之世。無我
0365b12: 相無人相無眾生相無壽者相。所以能作忍辱功行耳。知是之故。
0365b13: 須菩提。凡求佛性之菩薩。應離一切形相。而發阿耨多羅
0365b14: 三藐三菩提之心。不應住著於色而生其心。不應住著於
0365b15: 聲香味觸法而生其心。應生一切形相無所住著之心。若此
0365b16: 心一有住著。便失真性。則為非我本來常住之妙體矣。是故佛說。求
0365b17: 菩薩之心。不應住有色相方行布施。須菩提。若菩薩六根
0365b18: 清淨。心無住著。豈是欲求福利。不過慈悲眾生。皆有佛性。故以法施開悟之。為利益一切
0365b19: 眾生。應如是布施。所以如來常說。一切諸相。即是非有真
0365b20: 寔形相。總為幻。又說一切眾生。同一佛性。迷則眾生。悟即是佛。即非有一定不
0365b21: 移眾生之相也。須菩提。如來所說之法。是真切語者。是誠實語
0365b22: 者。是如如不動之本性非幻妄無常之語者。是真心慈悲不為欺誑之語者。
0365b23: 是至常之理不為怪異之語者。須菩提。如來真性中所得之法。
0365b24: 此法盡滅形相。不可謂真實。法性普現。不可謂空。無實．無。斯真法性耳。須菩
0365c01: 提。凡所說性。總隨人迷悟淺深。迎機化導。若悟本性。佛法都假。若菩薩之心住著
0365c02: 於法解而行布施。是將法障遮蔽性體。如人入黑暗中。即無所
0365c03: 見。若菩薩之心不住著於法解而行布施。法本無法。真性獨露。如
0365c04: 人有目。日光明照。見種種形色。此其所以無住心也。須菩提。當
0365c05: 將來之世。設若有善男子．善女人。能即於此經典受
0365c06: 持讀誦。契悟無相無住妙義。便知己巳性即為如來。此人智慧即佛智慧。以佛之
0365c07: 智慧普照眾生。悉知是等人。悉見是等人。若悟無相。便得真如。永劫自在。
0365c08: 皆得成就無限量無邊岸之功德也。
0365c09: 釋　歌利王是梵語。此言無道極惡君也。昔如來
0365c10: 修忍辱行。證初地。菩薩在山中宴坐。遇歌利王。即
0365c11: 憍陳如。出施獵。王乃憩息。睡醒不見左右彩女。遂
0365c12: 親入山。尋見眾妃宮人。圍繞禮拜仙人。王乃大怒。
0365c13: 問曰。云何恣情觀我女色。仙人曰。於諸女色。實無
0365c14: 貪著。王曰。云何見色不貪。仙人曰。持戒。王曰。何名
0365c15: 持戒。仙人曰。忍辱即是持戒。王乃持刀割仙人身。
0365c16: 問曰。還可痛否。仙人曰。寔不痛。王即節節支解之。
0365c17: 問曰。還可痛否。仙人曰。寔不痛。其時輔相大臣諫
0365c18: 曰。彼之大士。逢斯患苦。顏色忻然。無所搖動。奈何
0365c19: 大王如斯刑害。王乃止。
0365c20: ○持經功德分第十五
0365c21: 此分兩言功德。前言經所有之功德。後言人所成
0365c22: 就之功德。一日三時。言其勤。以恒河沙。言其多。以
0365c23: 身布施。言其難。如是無量劫。言其久。人為荷擔之
0365c24: 人。是人以經重也。處為供養圍繞之處。是處亦以
0366a01: 經重也。
0366a02: 佛又言曰。須菩提。設若有善男子．善女人。於初日出時分。以
0366a03: 恒河沙等身體行方便布施。中日分。復以恒河沙等身布
0366a04: 施。後日晚時分。亦以恒河沙等身布施。有如是無限量
0366a05: 百千萬億劫數。都以身體行方便布施。可云多矣。然受福報。止在一身。終有盡期。
0366a06: 豈若復有求佛之人。聞此經典。信心順受。曾不拒逆。悟明真性。
0366a07: 何止享用頑福。其獲福已巳為勝彼。何況不止利益一身。又將此經書寫受持
0366a08: 讀誦。廣為眾人解說。其獲福更何如乎。須菩提。設以經中切要
0366a09: 旨意言之。是經有不可心思論議。不可稱數計量。無有邊
0366a10: 岸之功德。人能受持經典。自度度人。此豈小乘因果。所以此經如來不止教人修身出世
0366a11: 成就一己巳而已巳。寔為發大乘者說。大乘者。普載一切眾生同到彼岸。已巳是菩薩地位矣。
0366a12: 猶未也。直為發最上乘者說。最上乘。則不止普度眾生。并菩薩而兼載之。方是成佛地
0366a13: 位也。其法力廣大如此。故設若有人能受持讀誦。廣為人說。便是了徹
0366a14: 原來真性開悟無窮眾生。如來悉知是人。悉見是人。皆得成就不
0366a15: 可計量。不可稱數。無有邊岸。不可思議功德。如是信經
0366a16: 人等。即為一肩荷擔得如來阿耨多羅三藐三菩提者矣。
0366a17: 是何以故。須菩提。若喜樂小乘法者。止知有己巳。何知有人。便是著
0366a18: 我見人見眾生見壽者見。惑于幻相。迷失真空。即於此經中無相妙
0366a19: 義。毫無領受。於己巳不能聽受讀誦。為人不能解說開悟。是將不可思議功德
0366a20: 輕棄之矣。須菩提。隨世界在在處處。若有此經。一切世間天
0366a21: 人阿修羅所應供養者也。當知此經所在之處。即為是佛住之
0366a22: 塔。眾生皆應起恭敬心。作禮圍繞以致恭。以諸種華香供養
0366a23: 而散滿其處。蓋此經為無相真性。佛與眾生。同向此中皈依。烏得不信受奉行也。
0366a24: 釋　後日分。晚時也。
0366b01: ○能淨業障分第十六
0366b02: 福罪從來相對。言福不言罪。則此疑不破。但能生
0366b03: 清淨心。業障自無處安著。總顯受持之益耳。
0366b04: 兩大弟子復編次。佛言曰。須菩提。設有善男子．善女人。能受持
0366b05: 讀誦此經。宜有福報矣。若反為人輕賤。必是人先世造有罪
0366b06: 孽。今世應墮惡道中。以今世人輕賤之故。准抵得先世罪
0366b07: 孽。即盡為消滅。免受惡報。罪孽既消。真性亦悟。當得阿耨多羅三藐
0366b08: 三菩提。是皆持經之報也。須菩提。即以我證之。我思念過去無量
0366b10: 由他諸佛。我悉皆供養承接奉事無空過者。以此求福。恒情必以
0366b11: 為多。設若復有人。於後來末法之世。能受持讀誦此經。其
0366b12: 所得功德。於以較我所供養諸佛之功德。我百分。尚不
0366b13: 及其一分。直推到千萬億分乃至筭數譬喻所不能窮盡之數。亦所
0366b14: 不能及。供佛止求福報而持經則圓明本性。永脫輪迴。是豈有可較量者耶。須菩提。
0366b15: 若有善男子．善女人於後末世。有受持讀誦此經。所
0366b16: 得功德。以前所論亦約略言之耳。我若詳細具說此持經功德者。或有人
0366b17: 聞我所說。將驚怖其言。阿漢無極。反致其心即顛倒狂亂。狐疑不信。以故我尚
0366b18: 未具說耳。須菩提。當知是經義深遠。不可以心思意議窮盡。則持經功
0366b19: 德。其果報亦不可以心思意議窮盡也。經義為般若本性無相無住非有非無之
0366b20: 妙法。悟後境界。固有如是耳。
0366b21: 釋　梵云阿僧祗。此云無央數也。梵云那由他。此
0366b22: 云一萬萬也。
0366b23: ○究竟無我分第十七
0366b24: 此問重興。較前深邃。辭句不移。意不相侔。因從前
0366c01: 都是破除我執。纖塵不留。真如界內。絕無佛生之
0366c02: 假名。故無佛可成。無生可度。無法可建。無土可嚴。
0366c03: 前言降住。至此則降住之法亦不可有也。總之。究
0366c04: 竟來只是無我。菩薩通達無礙。覿體真如故耳。
0366c05: 於爾時。須菩提白佛言曰。世尊。善男子．善女人發阿
0366c06: 耨多羅三藐三菩提之心者。云何應是我性所安住。云何
0366c07: 降伏其幻妄之心。佛告須菩提曰。善男子．善女人能發
0366c08: 阿耨多羅三藐三菩提心者。當生如是之心。我應滅
0366c09: 一切眾生不善之心。度一切眾生皆悟本性。滅度一切眾生已巳畢矣。而
0366c10: 我心中不起一念。無有一眾生實是我滅度者。此何以故。能忘故也。
0366c11: 須菩提。若菩薩有我相人相眾生相壽者相。便是妄想現前。
0366c12: 豈是真空本性。即非菩薩。所以如此者何。須菩提。真性本來具足。實無
0366c13: 有法發阿耨多羅三藐三菩提心者耳。須菩提。於意
0366c14: 將云何哉。如法可得。宜如來先得之矣。試觀如來昔於然燈佛處所。曾傳
0366c15: 有何法得阿耨多羅三藐三菩提不乎。須菩提知之。答曰。不也。
0366c16: 世尊。如我解佛所說之義。佛於然燈佛所。寔無有法
0366c17: 可得阿耨多羅三藐三菩提。良由本性止在自求故耳。佛印可其言
0366c18: 。曰。如是如是。須菩提。果是實無有法令如來得阿耨多
0366c19: 羅三藐三菩提也。須菩提。設若有法而如來得阿耨
0366c20: 多羅三藐三菩提者。然燈佛即當以法相授即不當與我空
0366c21: 授記號。說汝於來世。當得作佛。號為釋迦牟尼。以此本性只在
0366c22: 自修自證。略借言語解說。總屬掃除。以實無有法得阿耨多羅三藐三
0366c23: 菩提。以是之故。然燈佛但與我授記。因作是言云。汝
0366c24: 於來世。當得作佛。號釋迦牟尼。此外別無付囑也。何以故。所稱
0367a01: 如來者。即此一切諸法空得淨盡。便是我真如妙義卓卓現前也。設若世
0367a02: 人有言如來是明真性以得阿耨多羅三藐三菩提者。須
0367a03: 菩提乎。是真知。實無有法佛得阿耨多羅三藐三菩提者也。
0367a04: 佛說只是渾話。菩薩總是假名。須菩提。須識如來所得之阿耨多羅三
0367a05: 藐三菩提。其於是箇中萬相盡空。即是無實。真如獨露。種種現前。即是無
0367a06: 。無寔無。真如來所得法也。是故如來說。一切法皆是佛法。若有
0367a07: 分別。便著形相。有棄有取。都是錯認。須菩提。我所言一切法者。以我真性無相
0367a08: 可著。即此一切法。原非寔有。若論真空。法盡消滅。非一切法者。是即法之本來面目也。
0367a09: 故名為一切法耳。須菩提。譬如人身。若據形相。不過尋丈。豈可言為
0367a10: 長大乎。須菩提深契佛旨。乃言曰。世尊。如來說人身長大。
0367a11: 即其真性為能遍滿空。非是形色之大身。是故名為大身也。佛因言
0367a12: 曰。須菩提。菩薩亦同如是大身不著形相。若其作是言。謂我
0367a13: 當滅度無量眾生。則是我相未除。真性隔礙。即不名為菩薩矣。夫何
0367a14: 以故。須菩提。實無有法存我本性中。斯名為菩薩。是故佛說。
0367a15: 只此世間一切法。都是虛假。若論真性。渾然無別。原無我無人無眾生無
0367a16: 壽者耳。須菩提。設若菩薩作是言云。我當離塵俗。別求莊
0367a17: 嚴佛土境界。便落幻相。未契真如。是不名為菩薩矣。此何以故。如來
0367a18: 所說莊嚴佛土者。只在本性淨清。即非在形色上見莊嚴。是名為本
0367a19: 性莊嚴也。須菩提。若菩薩不著形相。遍現真如。四通八達。總是佛法。
0367a20: 無有執定我法之心。以迷障空法性者。如來方說此菩薩之名真是
0367a21: 菩薩耳。究竟末後一段一切盡空。方完本性也。
0367a22: 釋　梵云釋迦。此云能仁。謂其包含一切。梵云牟
0367a23: 尼。此云寂默。謂其如如不動。一是作用。一是本體
0367a24: 也。
0367b01: ○一體同觀分第十八
0367b02: 此根上不見眾生可度。無土可淨。通達無我。而來
0367b03: 見得真性妙明。與眾生過現來一體同具。眾生不
0367b04: 露本來心眼。遂至種種。菩薩只一如如。攝五為一。
0367b05: 以一束萬。無所不見。無所不照。三際平等。萬法歸
0367b06: 一。絕不分別看待也。
0367b07: 佛言曰。須菩提。於汝意中果且云何。如來無法之法。圓照不窮。可有
0367b08: 照見眾生胎卵濕化起滅因緣之肉眼不。須菩提答曰。誠如是也。世尊。如來
0367b09: 有肉眼也。佛又曰。須菩提。於意云何。如來有照見天界。日月風雲運行
0367b10: 因緣之天眼不。須菩提答曰。誠如是也。世尊。如來有天眼也。佛又曰。
0367b11: 須菩提。於意云何。如來有照見二乘慧性淺深。輪迴迥度脫之慧眼不。
0367b12: 須菩提答曰。誠如是也。世尊。如來有慧眼也。佛又曰。須菩提。於意
0367b13: 云何。如來有照見菩薩法身廣大。充滿三界之法眼不。須菩提答曰。誠如是
0367b14: 也。世尊。如來有法眼也。佛又曰。須菩提。於意云何。如來有
0367b15: 照見佛身放光。普照了無障礙之佛眼不。須菩提答曰。誠如是也。世尊。如來
0367b16: 有佛眼也。佛又曰。須菩提。如來何以能普照如是乎。於汝意中將云何也。
0367b17: 如恒河中所有沙。固已巳纖細無數。佛說是沙不。須菩提答曰。如是。
0367b18: 世尊。如來說是沙也。佛又曰。須菩提。於意云何。如一恒河
0367b19: 中所有沙。有如是沙等恒河。合是諸恒河所有之沙
0367b20: 數。以數佛世界亦復如是。寧為多不乎。須菩提答曰。果甚多也。有如
0367b21: 世尊之言也。佛因告須菩提曰。即爾所在國土中。猶恒河之一沙
0367b22: 耳。其所有眾生。又復無數。各自有心。各成起滅。若干種心。如來悉能知
0367b23: 之。何以故。蓋如來說。眾生之諸種心。總從六塵影現。皆為非真寔
0367b24: 本心。若本心。則歷無量劫圓明不變。是則名為本心耳。所以然者何
0367c01: 哉。須菩提。汝試觀眾生已巳過去之心。當時則有。一往便無。能常留不滅乎。不可
0367c02: 得也。再觀眾生現在之心。忽然著相。究成妄。能寔守不變乎。不可得也。又觀眾
0367c03: 生未來之心。時事未臨。於何疑議。能豫設不失乎。不可得也。可見一切妄心。盡是幻
0367c04: 相。若能除三心。便是佛心。又何菩薩通達無我法者。而不能滅度之耶。
0367c05: 釋　過去．現在．未來。所謂三際也。
0367c06: ○法界通化分第十九
0367c07: 此分言佛身充滿法界。無不流通度化。不住相布
0367c08: 施然也。修菩薩心者。亦復如是。前言福德皆以布
0367c09: 施與持經較量。此不言比量。但言布施者。以是因
0367c10: 緣從上無心生來。能施人．所施物．受施人三緣和
0367c11: 合而有。既知緣合。則全體是空。故無我也無住無
0367c12: 相。可與持經等。第八分中言福德即同此義。如來
0367c13: 知空生已巳悟到此。而又重言之者。欲再發明無住
0367c14: 色福德不可量耳。
0367c15: 佛言曰。須菩提。汝於意云何。設若有人布滿三千大千
0367c16: 世界七寶以之用為布施。是人以是布施因緣。得福可為
0367c17: 多不。須菩提答曰。如是。世尊。此人以是因緣。得福甚多。佛因
0367c18: 曰。須菩提。若是等福德所有但實在。財施享用有盡。如來不說
0367c19: 得福德多也。如來所說福德多者。是說本性菩提。自度度人。各悟無相真空。以福德
0367c20: 原無所著。故如來說得福德多耳。
0367c21: 釋　佛以大悲為因。眾生為緣。
0367c22: ○離色離相分第二十
0367c23: 此分與五分．十三分相呼應。總為眾生每每以色
0367c24: 相求佛。故以是破之耳。十七分內如來以己巳分上
0368a01: 事示菩薩教其亦如是。至十八分言如來以五眼
0368a02: 觀眾生。通因徹果。皆是無相。十九分之福德因無
0368a03: 相。二十分之具足果無相。向後二十一分之于法
0368a04: 無說。二十二分之于法無得。一一皆如來事。至二
0368a05: 十三分。顯是法平等。教菩薩以無相行善。正以明
0368a06: 佛果也。故二十四分。仍以福德結之。
0368a07: 佛言曰。須菩提。於汝意云何。人欲見佛。可以三十二相具足之
0368a08: 身色見之不耶。須菩提答曰。不也。世尊。如來不應以具足色
0368a09: 身見也。是何以故。如來所說具足色身。乃至三十二行中所呈露。即
0368a10: 非從形色上見此具足色身也。而真相無相。已巳在其中。是名具足色身耳。佛
0368a11: 又言曰。須菩提。於意云何。如來可以八萬四千具足諸相見
0368a12: 不耶。須菩提答曰。不也。世尊。如來不應以具足諸相見也。是何
0368a13: 以故。如來所說諸相具足。乃智慧光明。神通廣大。即非外貌上見此
0368a14: 具足也。而無相無法。已巳具于是。是名諸相具足耳。則離色相。反觀自性。如來真面
0368a15: 目在此矣。
0368a16: 釋　諸相者。種種變現之相也。又不止于三十二
0368a17: 相而已巳。如來離色離相。以淨行則具足三十二。以
0368a18: 智慧則具足八萬四千。具足三明六通八解脫。此
0368a19: 之具足。即非諸相之所謂具足也。然此之具足乃
0368a20: 其寔。而諸相具足乃其華耳。充其寔則華自副之。
0368a21: 是以有諸相具足之名。
0368a22: ○非說所說分第二十一
0368a23: 佛為覺悟眾生。只得以言語化導。其寔都是借來
0368a24: 的比方。若認定言語就是真法。便像指人影子說
0368b01: 是真形。反把真形瞥眼失之。要知所說法。正在那
0368b02: 非說處。方是佛之真性也。空生已巳悟法身無說矣。
0368b03: 又恐此法甚深。未來眾生不信。故如來破其眾生
0368b04: 之見。令知本自如如也。
0368b05: 佛言曰。須菩提。汝勿謂如來作是念。謂我當為眾生另有所
0368b06: 說法。是法障也。切莫作是念也。何以故哉。設若人言。如來有
0368b07: 所說法。反是違背真諦。即為謗傍佛。如來說法。本意原欲人明心見性。不欲人依文傍
0368b08: 義。如拘滯言下。是不能解我所說真諦之故。便為傍佛也。須菩提。當知
0368b09: 如來說法者。法在人心。本無法可說。是名真說法耳。爾時具智
0368b10: 慧。通命源之須菩提。深契佛旨。因白佛言曰。世尊。頗有眾生。
0368b11: 於未來世。聞說是無法之法。能生信心。當下明悟不耶。佛言
0368b12: 曰。須菩提。彼眾生總是業相變現。業盡即空。非寔有眾生形相與佛異性。然而業相
0368b13: 現在。不得解脫。又非不是眾生。是何以故。須菩提。此亦一眾生。
0368b14: 彼亦一眾生。雖有種種不同者。如來說咸非寔有。眾生形相俱有佛性。隱于
0368b15: 其中。是以名眾生。形相自假。本性自真。則安得聞佛所說。不生信心也。
0368b16: 釋　命者。壽之意。壽者。老之意。慧命者。言須菩提
0368b17: 既得慧眼。且年高矣。唐長慶二年。僧靈幽入冥所。
0368b18: 加此慧命以下六十字。
0368b19: ○無法可得分第二十二
0368b20: 妙性本空。無有一法可得。此等前已巳言之。前標般
0368b21: 若之法。此則以自己巳分上事。示菩薩故不妨重言
0368b22: 也。
0368b23: 無所說者。為真說。則亦無所得者。為真得矣。故須菩提白佛言曰。世尊。我佛
0368b24: 妄盡覺滿。得此阿耨多羅三藐三菩提。豈非以萬法俱空。一靈獨炤。正為
0368c01: 無所得乃為真得耶。佛深然之。因言曰。如是。如是。須菩提。我於
0368c02: 阿耨多羅三藐三菩提。直覺廓然空寂。無名無相。乃至無有纖毫少
0368c03: 法可得。止為覺世故。是以名之為阿耨多羅三藐三菩提。使人
0368c04: 知所皈依耳。倘錯認有法可得。便失之矣。
0368c05: ○淨心行善分第二十三
0368c06: 上言菩提無法可得。正以是法平等。故是佛勸化
0368c07: 眾生。絕去塵想。淨心行善。便證菩提也。既曰無法
0368c08: 可得。恐人落無。故曰平等。不妨修一切善法。既曰
0368c09: 修一切法。恐人執有。故又言一切善法。即非善法。
0368c10: 步步回顧無相法。不失無寔無之旨。而下分又
0368c11: 以福德結之。
0368c12: 無法可得。是名無上菩提。而菩薩欲得無上菩提。當以何修耶。弟子因復編次佛言曰。須
0368c13: 菩提。是法性原自平等。佛與眾生同然。無有高下。若是空去根塵。真性顯露。
0368c14: 無論佛與凡夫。總是名為阿耨多羅三藐三菩提也。此真性本來清
0368c15: 淨。一切眾生都以無我．無人．無眾生．無壽者之相。修一切善法。則以
0368c16: 平等心合平等法。與如來同一。無法可得。即得阿耨多羅三藐三菩提矣。
0368c17: 須菩提。要知所謂善法者。不過借以接引眾迷耳。及到彼岸。善法俱空。如來
0368c18: 說即非膠滯此善法。方是真寔了義。是名善法也。要之得無所得。亦修無所修
0368c19: 故耳。
0368c20: 釋　一切善法。如布施．忍辱．持戒．精進之類是也。
0368c21: ○福智無比分第二十四
0368c22: 真性上福智。歷劫無盡。無可比方。上言善法皆空。
0368c23: 恐人又以經文為空言。故又較量福德之殊勝。
0368c24: 然修無可修。非為可以不修也。佛言曰。須菩提。設若三千大千世界之
0369a01: 中。所有百億諸須彌山王。積如是山等之七寶以成聚。有
0369a02: 人持用布施。其福德亦已巳無量。若人以此般若波羅蜜經。乃
0369a03: 至四句偈等法語。自己巳受持讀誦。且為他人解說。利益無窮。包盡
0369a04: 空。於前所說布施福德。雖再有如是。百分不及持經功德之一。即加至
0369a05: 百千萬億分。乃至筭數不盡。直到譬喻極多之分數。亦所不能及
0369a06: 此一分也。自度度人之功德固如此。
0369a07: 釋　須彌山。東方玻璃紅色。南方琉璃青色。
0369a08: 西方真金赤色。北方白玉白色。以喻報身佛
0369a09: 有四相也。
0369a10: ○化無所化分第二十五
0369a11: 眾生本來寂滅。原無所藉。于如來化無所化。即是
0369a12: 法平等之一證。十七分云。菩薩通達無我．法。真是
0369a13: 菩薩身上事。至此分起。復以如來本分之無我者
0369a14: 示之。
0369a15: 然而寔無有度人之法也。佛言曰。須菩提。於此中之意其云何耶。汝等
0369a16: 勿謂如來作是念云。我當用佛法施以度一切眾生。須菩提。
0369a17: 如來莫作是念。其何以故哉。般若真性。如來不增。眾生不減。度其所自有。非益所
0369a18: 本無也。實無有眾生。是如來度者耳。設若見有眾生為如
0369a19: 來所度者。便生分別相矣。使如來見得我能度化。即為有我。又見人因我度。
0369a20: 即為有人。度他離塵。登我法界。即為有眾生。度他出生死。不入輪迴。即為有壽者。一念
0369a21: 不忘。我相畢具。如來豈有此耶。須菩提。然如來所以說有我者。對人言之耳。若
0369a22: 論真性。人我何別。有我即非有我也。而凡夫之人。認錯幻相。以為有
0369a23: 我。須菩提。此眼前未度之凡夫者。如來常說。其元來真相空寂自在。即
0369a24: 非寔有凡夫相也。是則為凡夫已巳耳。然則如來凡夫一也。又豈有能度之如來。所度之眾生也哉。
0369b01: 釋　前就說即非說上起議。次就得亦無得上起
0369b02: 議。此文就度亦無度上起議。次第秩然。
0369b03: ○法身非相分第二十六
0369b04: 不可以三十二相觀如來。須菩提前答已巳明。非前
0369b05: 解後轉不解也。求其意。須菩提以應身相好。從法
0369b06: 身流出。若見相好。即見法身。故答云如是。然佛又
0369b07: 恐眾生但執相好。以觀如來。故難以轉輪聖王。後
0369b08: 又決明之。二我字。指人人自有之性。見如來見我
0369b09: 也。
0369b10: 夫非我之我。充滿法界。則亦可於此深思而得矣。故佛言曰。須菩提。汝於此中之意。
0369b11: 果云何也。今欲見如來者。可以三十二相觀如來不也。須菩
0369b12: 提答言。曰如來即相非相。不必離相目見真相。如是如是。即以三十二
0369b13: 相觀如來。無不可也。佛又恐凡夫之見。因須菩提言。遂執色相以求如來。故呼而言曰。
0369b14: 須菩提。若但以三十二相觀如來者。則轉輪聖王亦具
0369b15: 是相。即是如來矣。彼真正如來。將於何見之。須菩提。如佛覺人深意。因白佛
0369b16: 言曰。世尊。如我解會佛所說妙義。如來自有性中法相。豈區區色身可
0369b17: 盡耶。不應以三十二相觀如來也。爾時。世尊即將此法義而
0369b18: 說為偈言曰。
0369b19: 若人以色身端好上見我。以說法音聲上求我。不離聞見。認法身是
0369b20: 人所行。墮入邪道。永隔性真。不能見如來真面目矣。故曰。若見法相非法相。即
0369b21: 見如來。
0369b22: 釋　轉輪聖王。是為四天王。正．五．九月。炤南閻浮
0369b23: 提。二．六．十月。炤西瞿耶尼。三．七．十一月。炤此單
0369b24: 越。四．八．十二月。炤東弗婆提。
0369c01: ○無斷無滅分第二十七
0369c02: 寔際理地。固不受一塵。佛事門中。初不可舍一法。
0369c03: 雖無眾生可度。而六道常援。雖不住相布施。而財
0369c04: 寶樂施。雖無法可說。而常轉法輪。雖無道可修。而
0369c05: 常行精進。雖夢幻一切。而因果歷然。只說有相即
0369c06: 空。原非指空為性也。因前教菩薩離一切相發心。
0369c07: 又教寔無有法發心。恐不解佛所說第一義諦無
0369c08: 寔無。又近聞前章。以色相聲音為邪道。皆無法
0369c09: 可得。恐人認作頑空。故戒以不可斷滅一切法也。
0369c10: 法相固非法矣。然非頑空之謂也。佛又告之曰。須菩提。汝設若作是念。謂如
0369c11: 來不以具足色相之故。得阿耨多羅三藐三菩提。將必
0369c12: 離舍形體。別生解識乎。須菩提。切莫作是念。而謂如來不以具足
0369c13: 相。故得阿耨多羅三藐三菩提也。須菩提。汝設若作
0369c14: 是念。纔發阿耨多羅三藐三菩提心者。是說度人諸法。
0369c15: 一切可斷滅矣。法如斷滅。則將何以為渡河之筏也。汝切莫作是念也。夫何以
0369c16: 故。凡人發阿耨多羅三藐三菩提心者。於諸法相。正是從入之
0369c17: 借徑。法雖不是性。然性不離法。不得說法相都捐竟生斷滅妄相也。乃知色空雙泯。亦
0369c18: 復兩存。迨至存泯俱忘。而後為般若菩提耳。
0369c19: 釋　就佛果已巳成。言曰得菩薩心。就須菩提修。因
0369c20: 言曰發菩提心。
0369c21: ○不受不貪分第二十八
0369c22: 當知此分是悟無我之果。言菩薩法施度人。心本
0369c23: 無我。故雖有法施之福德。誰其受之。況有貪愛之
0369c24: 念乎。其福勝七寶布施。前說疊見。於三千大千世
0370a01: 界至以恒河。恒加一等字。寶施又進于上。此所謂
0370a02: 菩薩布施也。
0370a03: 不著色聲相。不著斷滅相。斯真通達無我法也。佛呼而告之曰。須菩提。設若菩薩以
0370a04: 滿恒河沙等世界之七寶。持之以用布施。其多如此。若復有
0370a05: 人。知一切法都是平等。毫無我相。雖以法施普度。而不自有其功。能得成就
0370a06: 於無生法忍。則此菩薩。功德勝前菩薩寶施所得功德。何以
0370a07: 故。須菩提。以諸菩薩。雖有法施。而心本無我。則積聚于空。永不消滅。以此不
0370a08: 受福德。故勝前菩薩也。須菩提因白佛言曰。世尊。云何菩
0370a09: 薩不受福德。佛告之曰。須菩提。菩薩法施。福德祗為利益眾生。不
0370a10: 應為求福而生貪著想。以是之故。所以說菩薩不受福德也。
0370a11: 釋　大般若有安受忍．觀察忍。修此二忍。便得無
0370a12: 生法忍。此處知字。是觀察忍。成字便是安受忍也。
0370a13: 知一切法無我。得無生法忍。是諸佛心印。
0370a14: ○威儀寂靜分第二十九
0370a15: 上言如來既不可以身相觀。又不可以斷滅說。不
0370a16: 落斷又恐執常。故此言如來不斷不常也。佛四威
0370a17: 儀應耳。不可以見如來。是人不解我所說義。即
0370a18: 如來所說諸法如義之義。又即所說不應以身相
0370a19: 見如來之義。知此二義。則知如來不以威儀應化
0370a20: 為身。而以德性寂靜為身矣。
0370a21: 然則無相本體。於何見之。佛又呼而告之曰。須菩提。設若有人。言如來法身。
0370a22: 若其呈現而來。若其涅槃而去。以及若坐若臥。只在形動靜上求。是人不
0370a23: 能解會我所說無相之義。其不解者。何以故哉。所謂如來者。充滿
0370a24: 空。總是法身。隨眾生業緣淺深。各成所見。而如來本性不曾動移。無所從來之處。亦無
0370b01: 所從去之處。如如自在。靈應無方。是故名為如來也。
0370b02: 釋　眾生心淨見佛。非是佛來。心垢不見。亦非佛
0370b03: 去。諸佛本無去來。眾生妄見去來耳。
0370b04: ○一合理相分第三十
0370b05: 微塵世界。十三分中已巳明言之。至此專為應化報
0370b06: 三分而釋。其非一非異也。言微塵則非一。世界
0370b07: 則非異。微塵聚為世界。即異而不異。世界散為微
0370b08: 塵。則一而不一。總喻佛說應化身。由大悲所現。非
0370b09: 寔有應化身。為報身所分也。可見應化本無可析。
0370b10: 報身本無所合。則猶微塵非世界所析。世界非微
0370b11: 塵所合也。都非寔有。悉是假名。若認為寔。則是一
0370b12: 合相矣。故如來說合相非真云云。
0370b13: 然則佛身真相從可知矣。佛言曰。須菩提。設若善男子．善女人以三
0370b14: 千大千世界。粉碎為微塵。於汝意。云何是微塵眾矣。
0370b15: 寧為多不乎。須菩提言曰。甚多。世尊。何以故。若是微塵之眾。
0370b16: 實有其相者。則是人身中。一切雜念不可消滅。言之何益。佛即不說是微塵
0370b17: 之眾。所以說及者何。佛所說微塵之眾。乃眾生業緣起滅。即非
0370b18: 寔有微塵眾。人心清淨。微塵不染矣。是假名為微塵眾耳。世尊。又如
0370b19: 如來所說三千大千世界。亦是幻相所成。即非寔有。世界劫數盡時。
0370b20: 世界亦壞矣。是假名為世界耳。唯是真性不變不移。夫何以故。若此世
0370b21: 界實有者。即是眾塵和合為一世界。成一合相也。彼世界終壞。豈如真性。不分
0370b22: 聖凡。渾合成一。歷劫自在乎。然真性渾淪。直如空。無相無名。如來說是一合相者。
0370b23: 即非真有一合相。亦是假名一合相也佛曰。須菩提。真性空。
0370b24: 無空擬議。此一合相者。即是不可說之空真性。但凡夫之人。
0370c01: 聽佛言語。不能證悟。淺則貪著色塵。深便貪著法相。遂貪著其事。而不能解脫耳。然則一合
0370c02: 之理相。可以言語求乎。
0370c03: 釋　一切無佛無生無斷無常無去無來。總是理
0370c04: 相一合也。理者。乃真空實理。相者。乃世界幻妄諸
0370c05: 相也。一合者。理與相一而不二。合而不分。謂此真
0370c06: 空寔理。融通和合世界諸相也。
0370c07: ○知見不生分第三十一
0370c08: 真性本來空寂。故到證入菩提時候侯。凡心中有知
0370c09: 有見。盡滅不生矣。如是二字。是無知之知。無見之
0370c10: 見。無信解之信解。緊頂三菩提心來。覺心本空。相
0370c11: 歸烏有。是真住。真降伏真菩提也。方是第一波羅
0370c12: 蜜。
0370c13: 夫理相一合。固無相也。佛又言曰。須菩提。設若有人。言佛所說真寔有。
0370c14: 我見人見眾生見及壽者見。種種情識如此。須菩提。汝於意
0370c15: 中。云何是人可能解我所說語義不。須菩提答曰。不也。世尊。
0370c16: 是人不解如來所說義者。又何以故也。世尊所說我見
0370c17: 人見眾生見壽者見。原是外現假像。不是性中真諦。即非有我見人
0370c18: 見眾生見壽者見。是不過假名。為我見人見眾生見壽
0370c19: 者見耳。佛言曰。須菩提。大凡發阿耨多羅三藐三菩提心者。
0370c20: 不但四相盡空。於一切法皆是無相。應如是證。知如是觀。見如是
0370c21: 信心解會。絕不生一毫法相。方為得之耳。須菩提。凡是所言法相
0370c22: 者。總是接引初學。令其漸進。若至了徹真性空寂法相。何著如來說即非寔有法相。
0370c23: 乃是假名法相耳。不知不見不信解。則生斷滅相。不如是知如是見如是信解。則生滯
0370c24: 著相。即非法相。埽除名相之盡也。是名法相。顯著寔相之盡也。非寔非。如此可悟般若真性矣。
0371a01: 釋　法所現者曰相。心所取者曰見。
0371a02: ○應化非真分第三十二
0371a03: 此言演說法義。總是應現化導之幻。了非真寔
0371a04: 也。前云貪著其事。皆是妄生知見。凡夫我執未除
0371a05: 耳。故破執離相。出一見字。因凡夫不能離有無。一
0371a06: 異二邊見解。所以不達三身之理。如何得理事無
0371a07: 礙。進佛知解。迷倒于相見執之堅固。佛逐一以金
0371a08: 剛明智破之。如以無住破行施著相。以無得破菩
0371a09: 提執相。以無土破莊嚴妄相。以非具足破報身影
0371a10: 相。以非真破三身滯相。以非相破法身蔽相。以無
0371a11: 我破執法身非有我相。以非一非異故執如來三
0371a12: 身定相。重重逐破。俾情見俱空。逼歸如如不動。一
0371a13: 言蔽之矣。
0371a14: 佛言曰。須菩提。設若有人。以充滿無盡量阿僧祗世界
0371a15: 之七寶。持用布施。福非不多也。更若有善男子．善女人。發廣大
0371a16: 度人之菩薩心者。信心奉持於此經中。乃至四句偈等。自己巳
0371a17: 受持讀誦。為人演說乎。演說之時。我與眾生都是幻相假合。不可取著
0371a18: 於形相。良以真如之性。無不如意應現。不逐相移動也。是何以故乎。凡
0371a19: 諸相中。一切有所作為之法。都假非真。如夢寐幻妄。水泡物影。如
0371a20: 露水。亦如電光。忽頓空。須應作如是觀也。知有相皆空。本性自湛。方得如如
0371a21: 不動耳。佛說是經已巳畢。長老須菩提。及諸比丘．比丘尼。
0371a22: 優婆塞．優婆夷。一切世間天人阿修羅。聞佛所說經旨。
0371a23: 皆大生歡喜。信心受教。奉持經說。而行其修證。如所教住。人己巳應皆得度矣。
0371a24: 大要全經之旨。自空生問菩提心。當于何住妄心。於何降伏。佛告以四生九有。皆爾眾妄心。所當滅度。無我人
0371b01: 等四相。乃為大家正教。以此行施無住。等于空。以此見相非相。心即如來。以此篤信。不著非法。以此自悟。不
0371b02: 假言說取舍。曾知三世諸佛。依經流出。四果羅漢。於此印證。心能清淨。即是莊嚴。而妙法大身。無有剩義。心能
0371b03: 無為。福德最勝。而信受解說。隨處尊重。因而夙障清淨。究竟無我之法空。過現未來三心之體湛渾通。法界色
0371b04: 相。離言說空。無法可說。無說可得。惟悟平等性施。妙智福果。凡聖盡融。無生可度。如來非可相見。無相法尚不
0371b05: 可執。豈涉頑空。故知法無斷滅。妙湛圓通。布施不貪。去來非有。三身一身。理事合一。妄見既融。應化不二。真空
0371b06: 本性。如如不動已巳耳。一切有相。當於何著耶。經中阿耨菩提般若四句偈。如來真藏。總水中鹽味。色裏膠青也。
0371b07: 釋　究明經義曰演播。釋經義曰說。僧謂之比丘。
0371b08: 尼姑謂之比丘尼。居士謂之優婆塞。道姑謂之優
0371b09: 婆夷。
0371b10: 
0371b11: 金剛般若波羅蜜經淺解畢
0371b12: 
0371b13: 
0371b14: 
0371b15: 
0371b16: No. 490-A
0371b17:  
0371b18: 
0371b19: 世尊說法四十九年。經總三藏十二部五千卷。達磨
0371b20: 西來。傳法二祖。以楞伽經四卷印心。五祖易以金剛
0371b21: 經傳授。性相宗教分途。性宗直指單傳。雲門至於
0371b22: 罵佛。藥山示人不得讀經。此固為大根器說法。而耳
0371b23: 食之徒。遂真擬金剛經亦可高束。蘇長公謂近歲婦
0371b24: 人孺子。抵掌嬉笑。爭談禪悅。嗚呼。是病未瘳而廢藥。
0371c01: 河未渡而舍筏也。不終於痼疾迷津乎。姑無論應無
0371c02: 所住一語。即可立證直超。而金剛因果錄中。有望空
0371c03: 寫經。遇雨不濕者。有持偈言虎。惡瘡頓愈者。有持
0371c04: 經題七字。命盡立生兜率者。般若為諸佛母。深廣
0371c05: 不可思議。當日靈山一會。得度弟子。雖出生死。而疑
0371c06: 根未拔。本智不現。及至般若會上。如來以金剛智而
0371c07: 決斷之。直使聖凡情盡。生滅見忘。而本有智光。豁然
0371c08: 披露。以是義故。為正法眼藏。寶函所在。天人擁護。註
0371c09: 解歷唐宋明。計八百餘家。獨天親列二十七疑。以顯
0371c10: 教外之旨。憨山復有決疑一刻。叢林盛行。然初入者
0371c11: 尚苦旁註汗漫。義深語奧。獨此直解。單行續於本經。
0371c12: 一覽如指掌果因。竊念余以慵之質。推排人間世
0371c13: 到今五十餘年。髫歲泥首一經。屢遭按劍。翻然易轍。
0371c14: 猥列簪裾。弩力戎行。勉立寸功。以報
0371c15: 聖天子知遇。寅卯役祁門。與潢池對壘。披堅身。矢
0371c16: 石登山。涉江呼吸。生死默膺。庇覆履險而安。又以異
0371c17: 夢驚疑。潛心白業。戊午量移皖上。瞻禮三祖道場。為
0371c18: 丙申舊遊。地得不寒五嶽之盟。亦憶慰夙。因偶獲是
0371c19: 編。如覯良師益友。勇猛持誦。兼捐貲以廣布流通。又
0371c20: 竊思如來一片金剛妙心。與千二百五十諸大比丘
0371c21: 徒眾。朝夕給孤獨園。著衣持。多方淘汰。既盡妙密。
0371c22: 鉗錘而就裡一兔毛頭。金剛藏光明尚費金篦磨刮。
0371c23: 矧此直解數行。烏能竟涅盤妙諦。但為發心懽喜地。
0371c24: 諸善男子。引手遞入。從茲直解。以歷窮諸解。從茲一
0372a01: 經。以遍悉諸經。乃至大乘了義。無一句可說。無一法
0372a02: 可得。遙知十方諸佛。將各伸金色臂。展兜羅綿手。皆
0372a03: 以相好莊嚴。妙網光舒。香流發。摩諸善男子頂。引
0372a04: 入三世諸佛甚深智慧海。彈指間轉大法輪。則茲刻
0372a05: 亦未始非顧衣見珠。得魚忘筌之一助也。因合十而
0372a06: 述於卷末云。
0372a07: 康歲在辛酉嘉平月奉佛弟子趙嶽生視公甫謹
0372a08: 
