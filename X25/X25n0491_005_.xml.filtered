0423c01: 
0423c02: 
0423c03: 
0423c04: 金剛經疏記科會卷第五
0423c05: 唐　圭峰大師　疏
0423c06: 宋　長水大師　記
0423c07: 後學古杭雲棲釋大科會
0423c08: △二躡跡斷疑疏二。初約論分文。二依論科釋
0423c09: 初約論分文。
0423c10: 【疏】二躡跡斷疑。論云。自此已巳下。示現斷生疑心。於
0423c11: 中文分二十七斷。
0423c12: 【記】疏二躡跡下。文二。初約論分文。○躡跡斷疑者。
0423c13: 謂躡前語跡。斷彼疑情。經中雖不顯有疑辭。而伏
0423c14: 在文內。故但言斷。而不言起。彌勒頌中。亦同於此。
0423c15: 故偈云。調伏彼事中。遠離取相心。及斷種種疑。亦
0423c16: 防生成心。○示現者二意。一則空生假說云為。二
0423c17: 則指示顯現故。
0423c18: △二依論科釋疏分二十七。初斷求佛行施住相
0423c19: 疑。二斷因果俱深無信疑。三斷無相云何得說疑。
0423c20: 四斷聲聞得果是取疑。五斷釋迦然燈取說疑。六
0423c21: 斷嚴土違於不取疑。七斷受得報身有取疑。八斷
0423c22: 持說未脫苦果疑。九斷能證無體非因疑。十斷如
0423c23: 遍有得無得疑。十一斷住修降伏是我疑。十二斷
0423c24: 佛因是有菩薩疑。十三斷無因則無佛法疑。十四
0424a01: 斷無人度生嚴土疑。十五斷諸佛不見諸法疑。十
0424a02: 六斷福德例心顛倒疑。十七斷無為何有相好疑。
0424a03: 十八斷無身何以說法疑。十九斷無法如何修證
0424a04: 疑。二十斷所說無記非因疑。二十一斷平等云何
0424a05: 度生疑。二十二斷以相比知真佛疑。二十三斷佛
0424a06: 果非關福相疑。二十四斷化身出現受福疑。二十
0424a07: 五斷法身化身一異疑。二十六斷化身說法無福
0424a08: 疑。二十七斷入寂如何說法疑。
0424a09: 初斷求佛行施住相疑疏二。初標章敘疑。二依經
0424a10: 斷疑。初標章敘疑三。初標章。二指疑起處。三縱難。
0424a11: 初標章。
0424a12: 【疏】一。斷求佛行施住相疑。
0424a13: 【記】第一疏。初標章。
0424a14: △二指疑起處。
0424a15: 【疏】疑云。為求佛果行施。即是住所求佛相。云何無
0424a16: 住。
0424a17: 【記】為求下。指疑起處也。此從不住相布施中來。為
0424a18: 聞前不住三世空有等相。方名真施。遂疑云。凡所
0424a19: 行施。為求佛。既有所求。云何無住。
0424a20: △三縱難。
0424a21: 【疏】又不住相為因。豈感色相之果。因果不類故。
0424a22: 【記】又不住等者。此縱難也。設使因成無住。此亦非
0424a23: 理。故次云因果不類故。○夫為因果。必須相類。有
0424a24: 即俱有。空即俱空。染淨皆爾。既若色相是果。云何
0424b01: 以無住為因。則因空果有。理恐不然。今將果因。
0424b02: 因合有住。佛說無住。是誑我耶。
0424b03: △二依經斷疑經四。初舉疑因以問。二防相得以
0424b04: 酬。三釋體異有為。四印佛身無相。初舉疑因以問。
0424b05: 須菩提。於意云何。可以身相見如來不。
0424b06: 【疏】斷疑文四。初舉因以問。
0424b07: 【記】舉疑因經意云。於汝意中。還可用三十二相之
0424b08: 身。見法身如來。為不可耶。○此相是疑起之因。故
0424b09: 舉以問。
0424b10: 【疏】本秪因以相為佛。故對前不住相起疑。佛舉疑
0424b11: 起之因。問答欲令除斷。
0424b12: 【記】本只下。釋起疑因。以二乘人。唯取丈六相為真
0424b13: 佛。既將此相為果。故不信無住之因。因果不相類
0424b14: 故。佛今舉果以問。令知果海無相。自然於因不惑
0424b15: 無住也。
0424b16: △二防相得以酬。
0424b17: 不也世尊。不可以身相得見如來。
0424b18: 【疏】二防相得以酬。
0424b19: 【記】防相酬經意。空生見佛舉相以問。即知不得相
0424b20: 求。故答不也。
0424b21: 【疏】遮防疑者。欲以相求令得見佛。故答云不可以
0424b22: 相得見。論云。為防彼相成就如來身。
0424b23: 【記】遮防等者。意恐末代眾生。不達此理。取相為真。
0424b24: 故此遠遮迷見。準義則正斷空生現行。遮防未來
0424c01: 種子也。遮斷之義。具在懸談。○論云下。引證。問。經
0424c02: 中云見。論釋云成就。豈合佛意耶。答。既作此見。必
0424c03: 作此證。故無違也。
0424c04: △三釋體異有為二。初正釋經文。二別明三相。
0424c05: 初正釋經文。
0424c06: 何以故。如來所說身相即非身相。
0424c07: 【疏】三釋體異有為。
0424c08: 【記】異有為經。徵意云。以何義故。不以三十二相見
0424c09: 法身如來。○釋意云。以如來所說三十二相之身
0424c10: 相。即非法身之相故。○即。猶是也。非。猶不也。本文
0424c11: 猶倒。正言不是也。
0424c12: 【疏】相是有為生住異滅。佛體異此。故非身相。
0424c13: 【記】相是等者。謂三十二相。是鏡智之上所現影
0424c14: 像。既墮有為之數。故當四相所遷。況對機宜。有無
0424c15: 不定。焉可將此而為法身。故言相是有為等。此釋
0424c16: 經中如來所說身相也。○佛體異此等者。法身佛
0424c17: 體。異此有為。故說三十二相不是法身相也。此釋
0424c18: 即非有相。
0424c19: 【疏】偈云三相異體故者。佛體異於有為三相也。
0424c20: 【記】偈云下。引證。○具云。分別有為體。防彼成就得。
0424c21: 三相異體故。離彼是如來。於中。初二句。義當前段。
0424c22: 後一句。當次科。第三一句。合當此文。故偏引證。○
0424c23: 佛體下。轉釋偈文。即經云即非身相。
0424c24: △二別明三相。
0425a01: 【疏】住異二相。同是現在。故合為一。
0425a02: 【記】住異下。釋三相義。以前標四相。此偈唯三者。以
0425a03: 生在過去。滅屬未來。住異二種同處現在。又此二
0425a04: 相。不相捨離。即住而異。即異而住。以同時處。故合
0425a05: 為一。恐濫常住。但標異也。
0425a06: 【疏】若細分即四。故唯識云。生表此法先非有。滅表
0425a07: 此法後是無。異表此法非凝然。住表此法暫有用。
0425a08: 【記】若細下。約義細分。即為四也。此引唯識釋相。謂
0425a09: 從無而有名生。自有而無為滅。前後改變為異。暫
0425a10: 爾相續為住。○然法身如來。非前際生。非後際滅。
0425a11: 無有變異。不可破壞。故異此也。
0425a12: △四印佛身無相二。初釋前二句。二釋後二句。
0425a13: 【記】印無相經意云。夫一切相。皆從妄念而生。是故
0425a14: 佛相。亦是妄。○若分別不起。相自無相。即見非
0425a15: 相。諸相既亡。唯是覺體。名見如來。○由是。則知佛
0425a16: 身無相。○疏二。一釋前二句。二。初正釋。
0425a17: △初釋前二句二。初正釋。二引證。初正釋二。初釋
0425a18: 文。二出意。初釋文。
0425a19: 佛告須菩提。凡所有相。皆是妄。
0425a20: 【疏】四印佛身無相。非但佛身無相。但是一切凡聖
0425a21: 依正有為之相。盡是妄。
0425a22: 【記】非但者。不獨也。○凡即六道眾生。聖即三乘賢
0425a23: 聖。依有淨穢。正即凡聖。為對依報。故重牒之。諸法
0425a24: 雖多。不出此四。雖舉四法。該一切也。○此釋經中
0425b01: 凡所有相皆是忘。恐人聞說身相非相。將謂唯
0425b02: 獨佛身。今言凡所。以遮局見。
0425b03: △二出意。
0425b04: 【疏】以從忘念所變現故。妄念本空。所變何實。
0425b05: 【記】以從下。釋所以。○凡聖染淨。勝劣雖殊。皆從念
0425b06: 生。無不妄。○念無自相。不離覺性。念尚無性。況
0425b07: 所現相而實有耶。以念是所依。相是能依。所依尚
0425b08: 。能依何有。其猶皮既不存。毛將安附。
0425b09: △二引證二。初順顯。二反顯。
0425b10: 【記】起信下。二引證。於中順顯反顯。詳而悉之。
0425b11: △初順顯。
0425b12: 【疏】故起信云。一切境界。唯依妄念而有差別。
0425b13: △二反顯。
0425b14: 【疏】若離心念。即無一切境界之相。
0425b15: △二釋後二句二。初正釋。二引論釋。初正釋二。初
0425b16: 釋相字。二釋諸字。初釋相字。
0425b17: 若見諸相非相。即見如來。
0425b18: 【疏】若見諸相等者。遮離色觀空也。恐聞相是妄。
0425b19: 又別求無相佛身。故云。相即非相。便是如來。
0425b20: 【記】若見下。二釋後二句。二。初正釋。○遮離等者。以
0425b21: 色即是空。空即是色。離色求空。斯為大失。故此遮
0425b22: 矣。
0425b23: △二釋諸字。
0425b24: 【疏】不唯佛化身相是如來。所見一切相。相皆無相。
0425c01: 即如來也。
0425c02: 【記】不唯等者。又恐聞相即非相是如來。將謂只約
0425c03: 佛身相說。除佛身外。相非如來。故云一切相皆無
0425c04: 也。此釋經中諸字也。○譬如鏡中。現一人像。兼現
0425c05: 餘物。不唯人像空處是鏡。餘物空處亦皆是鏡。合
0425c06: 法可知。○如是了者。則知見與見緣。似現前境。元
0425c07: 我覺明。
0425c08: △二引論釋四。初引起信。二引肇注。三引本論。四
0425c09: 依無著。初引起信二。初證諸相皆無義。二證相無
0425c10: 皆佛義。初證諸相皆無義。
0425c11: 【疏】故起信云。所言覺義者。謂心體離念。
0425c12: 【記】故起下。二引論釋。四。初引起信。此有二意。一證
0425c13: 諸相皆無相義。○以相依念生。覺體尚離於念。何
0425c14: 況於相耶。
0425c15: △二證相無皆佛義。
0425c16: 【疏】離念相者。等空界。即是如來平等法身。
0425c17: 【記】二證諸相無處皆如來義。○離念之相。名為法
0425c18: 身。法身既等空。空何曾有相。無相平等。攝一
0425c19: 切相。即是法身。下文云。離一切相。即名諸佛。又云。
0425c20: 如來者。即諸法如義。故云不唯等也。
0425c21: △二引肇注。
0425c22: 【疏】肇云。行合解通。則為見佛。
0425c23: 【記】肇云下。二引肇注。○此即明見法身佛之行相。
0425c24: 恐人聞諸相非相即見如來。便希無相之佛。昭然
0426a01: 目前。若如是者。何殊彼相。故云行合等。○智與理
0426a02: 冥。心與神會。故云行合。○解通者。如前解了一切
0426a03: 相非相也。前是真見。此是似見。○故起信云。法身
0426a04: 無有彼此色相迭相見故。
0426a05: △三引本論。
0426a06: 【疏】偈云離彼是如來者。離彼三相。是法身如來也。
0426a07: 【記】偈云下。三引本論。○即前殘偈。○此依天親論
0426a08: 釋。
0426a09: △四引無著。
0426a10: 【疏】無著則於色身。但離計。不執色相。即真色身。
0426a11: 故彼論云。此為顯示如來色身。又此當第三欲得
0426a12: 色身住處。
0426a13: 【記】無著下。四引無著。○離計者。不執相為實。
0426a14: 故唯識云。圓成實於彼。常遠離前性。○真色身者。
0426a15: 有兩意。一則以妄為妄。但如其事。不必取不
0426a16: 生不滅以為真也。如以水月為水月。雖似而非真
0426a17: 矣。故華嚴云。於實見真實。不實見不實。如是解法
0426a18: 相。是則名為佛。二謂相即無相。同法身故。攝末歸
0426a19: 本。名真色身。即真善妙色也。故涅槃云。吾今此身。
0426a20: 即是常身法身金剛不壞之身。○問。前則泯相。此
0426a21: 乃存相。何相違耶。答。前顯法身。故云相即非相。今
0426a22: 明色身。故言無相即相。以果佛必具二身。二身
0426a23: 相即。如波與水。兩論之中。各顯一義。言似相反。意
0426a24: 實相符。菩薩巧便。妙在於此。○故彼下兩文。皆證
0426b01: 顯色身義耳。
0426b02: 【記】然此一段疑中。從微至著。明真應二身。總有六
0426b03: 重。一明佛相非相。二明佛相非即如來。三明一切
0426b04: 相皆非相。四明一切相非相皆如來。五明唯證相
0426b05: 應。無佛可見。六明無相之相。是真色身。○然此六
0426b06: 重。前前則淺。後後轉深。文不累書。理即頓現。達者
0426b07: 所見。必須一時無前後耳。
0426b08: △二斷因果俱深無信疑疏二。初標章敘疑。二依
0426b09: 經斷疑。初標章敘疑三。初標章。二指疑起處。三結
0426b10: 成疑。初標章。
0426b11: 【疏】二。斷因果俱深無信疑。
0426b12: 【記】第二疏。初標章。
0426b13: △二指疑起處。
0426b14: 【疏】論云。無住行施。因深也。無相見佛。果深也。
0426b15: 【記】論云下。指疑起處。○無住等者。此指正答住修
0426b16: 降問也。○無相見佛。即前若見諸相非相即見如
0426b17: 來。
0426b18: △三結成疑。
0426b19: 【疏】未來惡世。必不生信。空說何益。
0426b20: 【記】未來下。結成疑也。○意云。因果既皆無相。即因
0426b21: 果俱深。如我親承。方能領悟。末世鈍根。云何信受。
0426b22: 既不信受。空說何益耶。
0426b23: △二依經斷疑經四。初約無信以呈疑。二呵疑詞
0426b24: 以顯信。三明能信之所以。四示中道之玄門。初
0426c01: 約無信以呈疑。
0426c02: 須菩提白佛言。世尊。頗有眾生。得聞如是言說章句。
0426c03: 生實信不。
0426c04: 【疏】斷疑之文四。初約無信以呈疑。
0426c05: 【記】呈疑經。問意云。未來末世。能有眾生。聞此因果
0426c06: 俱深章句。生真實信心不。○頗。能也。○意揀汎爾
0426c07: 之信。故言實信。
0426c08: 【疏】魏云。頗有眾生。於未來世云云。今略此句者。影
0426c09: 在後五百歲也。
0426c10: 【記】魏云下。引魏本會文。○魏經有之。此經闕者。羅
0426c11: 什巧譯。妙在影略耳。○亦可此文通約現未為問。
0426c12: 以佛世時。亦有難信此深法者。如諸小乘。及外道
0426c13: 等。法華會上。猶有退席聲聞。況今般若。至下佛等
0426c14: 但舉末世。以況現在。末世尚有。佛世豈無。故今秦
0426c15: 本。不言未來等也。
0426c16: 【疏】句詮差別。
0426c17: 【記】句詮差別者。以名但詮諸法自性。如言色。即揀
0426c18: 非心等。言心。揀非色等。然其色心。各有多種。而未
0426c19: 明此何色心耶。句能分辨真心妄心形色顯色等。
0426c20: 故云詮差別也。
0426c21: 【疏】章者。解句。
0426c22: 【記】章解句者。以句雖詮差別。而未廣顯義理。以真
0426c23: 妄形顯色心之中。含多義故。章能明之。故云解句。
0426c24: 章。猶彰也。○疏文順義。故先解句。
0427a01: 【疏】實信者。大品云。於一切法不信。是信般若。
0427a02: 【記】大品下。明信之相。○謂見有色心三科等法。是
0427a03: 信一切法也。今以般若照之。一切浮塵諸幻化相。
0427a04: 當處出生。隨處滅盡。幻妄稱相。其性真為妙覺明
0427a05: 體。是不信一切法。方名信般若矣。○其猶淨眼。不
0427a06: 見空華。若執空華。豈信淨眼。○法合可知。
0427a07: △二呵疑詞以顯信。
0427a08: 佛告須菩提。莫作是說。如來滅後。後五百歲。有持戒
0427a09: 修福者。於此章句。能生信心。以此為實。
0427a10: 【疏】二呵疑詞以顯信。
0427a11: 【記】顯信經。莫作是說者。訶勸之辭。豈謂後世一向
0427a12: 無信。如佛滅後。末法之中。有戒定者。能於深義。實
0427a13: 有信心。信此為實也。
0427a14: 【疏】後五百歲者。大集云。初五百歲。解脫牢固。第二
0427a15: 五百歲。禪定牢固。三多聞。四塔寺。五諍。皆如初
0427a16: 二句例。
0427a17: 【記】大集下。明佛滅後。有五五百歲。前前勝。後後劣。
0427a18: ○解脫者。證也。即三乘聖果。○禪定者。行也。即漏
0427a19: 無漏大小乘事理等定也。○多聞者。解也。即頓漸
0427a20: 偏圓空有等解。○此上三者。前必具後。後未必具
0427a21: 前。○塔寺者。謂不求至道。多好有為。以身外資財。
0427a22: 修世間福業等。○諍者。此明佛法之中多有諍
0427a23: 論。且如西天。大小乘宗。分河飲水。大乘之內。性相
0427a24: 又殊。小乘之中。二十部異。各皆黨己巳。自是非他。爰
0427b01: 及此方。未免於是。若相若性。南宗北宗。禪講相非。
0427b02: 彼此朋黨。互不相許。名諍也。○皆如例者。須有
0427b03: 五百歲及牢固之言。○牢固者。人多相襲。決定不
0427b04: 捨也。○然此但就增勝說之。非不相通。如佛滅後。
0427b05: 二百年內。育王造塔。豈局第四耶。又菩薩藏經云。
0427b06: 後五百歲。無量善人。修禪定解脫多聞。豈唯一二
0427b07: 三耶。今經云後五百歲。即此時也。雖當諍之代。
0427b08: 亦有戒德之人。是知五種牢固。但約增勝而說。
0427b09: 【疏】本疑惡世無信。故舉惡世以斷疑。
0427b10: 【記】本疑下。疏以斷疑之文。照前呈疑之處。是顯空
0427b11: 生疑於惡世無信也。前引魏經。以證斯義。惡世尚
0427b12: 爾。況餘世耶。
0427b13: 【疏】持戒修福者。戒定也。以此為實者。正解無倒。無
0427b14: 著云。增上戒等三學。顯示修行少欲等功德。
0427b15: 【記】戒定下。約三學釋。○定是福體。故對於定。○正
0427b16: 解無倒者。既有正解。必無倒惑。以解因果無相道
0427b17: 理。名為實信。即慧學也。○無著下。引證。○魏經云。
0427b18: 有持戒修福德智慧者。彌勒頌云。說因果深義。於
0427b19: 後惡世時。不空以有實。菩薩三德備。三德即是三
0427b20: 學。今文但取於此章句能生信心以此為實。即是
0427b21: 慧也。若其無慧。孰能以此為實而生信耶。○少欲
0427b22: 下持戒少欲。修定靜亂。習慧斷惑。故言等也。○言
0427b23: 增上者。以戒等三學。是增勝上法。經中說為三決
0427b24: 定義。
0427c01: 【疏】戒出三塗。定出六欲。慧出三界。
0427c02: 【記】戒出下。辨三益相。○有戒者。不墮地獄餓鬼畜
0427c03: 生。生四洲六欲。故戒經云。欲得生天上。若生人中
0427c04: 者。常當護戒足。勿令有毀損。○定出六欲者。欲界
0427c05: 無定。故得定者。生上二界。故圓覺經云。棄愛樂捨
0427c06: 還資愛本。便現有為增上善果。○慧出三界者。三
0427c07: 界之本。是其業惑。有智慧者。悉能除遣。業惑即遣。
0427c08: 自然超越。故心經云。觀自在菩薩。行深般若波羅
0427c09: 蜜多時。照見五蘊皆空。度一切苦厄。然淺慧尚能
0427c10: 得出三界。豈況大乘甚深般若。
0427c11: △三明能信之所以二。初明歷事善友積集信因。
0427c12: 二明善友所攝成就信德。初明歷事善友積集
0427c13: 信因。
0427c14: 當知是人。不於一佛二佛三四五佛而種善根。已巳於
0427c15: 無量千萬佛所。種諸善根。聞是章句。乃至一念生淨
0427c16: 信者。
0427c17: 【疏】三明能信之所以。二。初明歷事善友積集信因。
0427c18: 【記】信因經。反顯順明之異。可知。
0427c19: 【疏】無著云。顯示集因。於多佛所。明久事善友。則緣
0427c20: 勝也。種諸善根。明久伏三毒。則因勝也。
0427c21: 【記】緣勝者。雖則益我為友。人皆友焉。且凡不及聖。
0427c22: 小不如大。因不及果。一佛雖果。不及多佛。既云無
0427c23: 量千萬。故云緣勝也。○因勝者。三毒即貪嗔癡。此
0427c24: 明能害有情。故貶云毒。以生起即是不善。久伏故
0428a01: 名善根。故華嚴云。我昔所造諸惡業。皆由無始貪
0428a02: 瞋癡。唯識云。善謂信慚愧。無貪等三根有生長義。
0428a03: 故名根也。善與不善。皆由此三。苟能伏之。乃名因
0428a04: 勝。○因緣俱勝。方起此信。是知實信誠不易得。一
0428a05: 念尚爾。況乎永信及持說等耶。
0428a06: △二明善友所攝成就信德二。初明攝受得福顯
0428a07: 福德門。二明攝受所以顯智慧門。初明攝受得福
0428a08: 顯福德門疏二。初釋佛知見。二釋得福德。
0428a09: 須菩提。如來悉知悉見。是諸眾生。得如是無量福德。
0428a10: 【疏】二明善友所攝。成就信德。二。初明攝受得福。顯
0428a11: 福德門。
0428a12: 【記】福德門經意云。信經之人。得無量福。如來於彼。
0428a13: 咸悉知見。○如是無量福者。指信經福。同前不住
0428a14: 施福。十方空。不可思量也。
0428a15: △初釋佛知見。
0428a16: 【記】無著下。文二。初釋佛知見。
0428a17: 【疏】無著云。謂於一切行住所作中。知其心。四蘊見其
0428a18: 依止色身故。此等顯示善友所攝
0428a19: 【記】行住等。即四威儀。中各有所作差別故。○註云
0428a20: 四蘊者。即受想行識。謂相應不相應。思何事念何
0428a21: 事。取捨憂喜等念。皆名心也。○注云色身者。即為
0428a22: 四蘊所依止故。今約義標。故云依止。即行住坐臥
0428a23: 屈伸俯仰等。○斯則生心起念。無所不知。舉動施
0428a24: 為。靡不咸見。佛智眼。廓爾無邊。依正斯在。豈不
0428b01: 齊鑒。法華云。我常知眾生。行道不行道。○心無形
0428b02: 相。故但言知。身質既形。故得云見。○斯人德行既
0428b03: 備。善根夙成。佛不攝授。於理如何。故云此等顯示
0428b04: 等。然則佛智無偏。觀生如一。有感斯應。其誰謂之
0428b05: 不然。
0428b06: 【疏】論云。若不說見。或謂如來以比智知。若不說知。
0428b07: 或謂如來以肉眼見。故須二語。
0428b08: 【記】論云下。或問。見之與知。說一則可。云何經內具
0428b09: 言之乎。故云若不說等。以凡夫亦有知見。見通肉
0428b10: 眼。知兼比量。由是故。有不知不見。今佛知見。非同
0428b11: 此也。謂於見處即知。非如比量知。知處即見。非同
0428b12: 肉眼見。即無事不知。無事不見。經標悉言。其在茲
0428b13: 矣。故彌勒頌云。佛非見果知。願智力現見。
0428b14: △二釋得福德。
0428b15: 【疏】得福德者。魏云。生如是福德。取如是福德。
0428b16: 【記】得福下。二釋得福。先引經。
0428b17: 【疏】論云。生者。能生因。取者。熏修自體果義。無著云。
0428b18: 生者。福正起時現行。取者。即彼滅時攝持種子。
0428b19: 【記】論云下。釋義。○能生因者。正修福業。即信解持
0428b20: 說者也。○自體果者。即熏成種子自體。後感當果
0428b21: 也。○正起者。作福之時。當於現行。○彼滅者。謂現
0428b22: 行滅謝。種子方成。蘊在識中。用感當果。
0428b23: 【疏】此云得者。生取二義。不離於得。得之一字。生取
0428b24: 俱攝。
0428c01: 【記】此云下。正會今文。○以得之一字。生取俱含。謂
0428c02: 生得取得也。秦譯之妙。其在此矣。
0428c03: △二明攝受所以顯智慧門疏二。初敘意科分。二
0428c04: 依科正釋。初敘意科分。
0428c05: 【疏】二明攝受所以。顯智慧門。由無二執。故得攝受。
0428c06: 文二。初正明已巳斷麤執。
0428c07: 【記】二所以中疏二。一敘意科分。○由無等者。謂無
0428c08: 我法二執分別是得攝受所以也。
0428c09: △二依科正釋二。初正明已巳斷麤執。二因顯未除
0428c10: 細執。初正明已巳斷麤執疏二。初節釋經文。二商較
0428c11: 經旨。
0428c12: 【記】已巳斷麤執。經意如疏。
0428c13: △初節釋經文二。初徵。二釋。初徵。
0428c14: 何以故。
0428c15: 【疏】初徵。信者以何義故。得如來悉知悉見。
0428c16: 【記】初徵下。文二。初節釋經文。○徵意可知。
0428c17: △二釋二。初無我執。二無法執。初無我執。
0428c18: 是諸眾生。無復我相人相眾生相壽者相。
0428c19: 【疏】後釋。二。一無我執。執取自體為我。計我展轉趣
0428c20: 於餘趣為人。計我盛衰苦樂種種變異相續為眾
0428c21: 生。計我一報命根不斷而住為壽者。
0428c22: 【記】釋中我者。謂執自五蘊總相為我。○人者。計我
0428c23: 死已巳生天。天死為畜等。故梵語補特伽羅。此云數
0428c24: 取趣。即是人也。○眾生者。計我眾生之法相續生
0429a01: 故。○壽者。亦云壽命。計我一生壽命不斷絕故。○
0429a02: 然我是總主。人等為別。攝別歸總。故言我執。由是
0429a03: 三中皆言計我等也。○然上四相。雖是經中所無。
0429a04: 不可不了耳。
0429a05: △二無法執。
0429a06: 無法相。亦無非法相。
0429a07: 【疏】二無法執。論云。無法相者。能取所取一切法無。
0429a08: 亦無非法相者。無我真空實有。
0429a09: 【記】能取等者。心境俱亡也。以萬法雖多。統唯心境。
0429a10: 心境各有無量差別。故云一切也。○真空等者。雖
0429a11: 即諸法皆空。非謂一向非相。但以離執。真空不斷
0429a12: 故。故云亦無非法相。
0429a13: △二商較經旨。
0429a14: 【疏】然離二執。正是得佛知見成就淨信之本。善根
0429a15: 福德。即是相兼。
0429a16: 【記】然離下。二商較經旨。此明得佛知見之兼正也。
0429a17: 【疏】故論云。有智慧便足。何故復說持戒功德。為示
0429a18: 現生實相差別義故。亦有持戒功德。依信心恭敬
0429a19: 能生實相故。不但說般若。
0429a20: 【記】故論下。引證。中有徵釋。詳而示之。○實相差別
0429a21: 者。實相即無差別。但是能生實相方便。有差別耳。
0429a22: ○持戒功德。即指後段。○信心等者。下云。信心清
0429a23: 淨則生實相。彌勒頌云。彼人依信心。恭敬生實相。
0429a24: ○不但等者。意謂能生實相。有多方便。不必獨說
0429b01: 智慧。○前云離執。此言般若者。由是般若能除執
0429b02: 故。前約所斷。此約能斷。能所雖異。而意不異。
0429b03: △二因顯未除細執經二。初總明二相。二別明二
0429b04: 相。初總明二相。
0429b05: 何以故。是諸眾生。若心取相。則為著我人眾生壽者。
0429b06: 【疏】二。因顯未除細執。
0429b07: 【記】未除細執者。謂二執俱生。任運起者。前離分別
0429b08: 麤執。已巳能成就淨信。得佛知見猶淺。細執未除。究
0429b09: 竟障于聖道。故今顯示。令其斷之。
0429b10: 【記】經。徵意云。以何義故。要無法非法相。釋意云。由
0429b11: 取相故。即著我人等。餘文云云。可以詳悉。
0429b12: 【疏】若心取下。總明二相。總解取法非法盡名相也。
0429b13: 亦是建立取相則我等相便生。立義宗也。
0429b14: 【記】疏二。初釋總明二相。○總解等者。經云若心取
0429b15: 相。相中意含法非法相。故云總也。○亦是等者。以
0429b16: 次文別明取法非法皆著我人等相。故此且是立
0429b17: 其宗也。
0429b18: △二別明二相疏二。初正辨二相。二別解徵意。
0429b19: 若取法相。即著我人眾生壽者。何以故。若取非法相。
0429b20: 即著我人眾生壽者。
0429b21: △初正辨二相二。初引天親。二引無著。初引天親。
0429b22: 【疏】若取法下。別明二相。論云。但有無明使。無現行
0429b23: 麤煩惱。示無我見故。
0429b24: 【記】若取下。二釋別明二相。二。一正辨二相。○無明
0429c01: 使者。法執俱生也。是無明住地所攝。故名為使。○
0429c02: 現行等者。即我執分別現行。前已巳斷者。○示無我
0429c03: 見者。結成上義。
0429c04: △二引無著。
0429c05: 【疏】無著云。但取法及非法相轉。非我等想。以我等
0429c06: 想及依止不轉。
0429c07: 【記】但取等者。即前無明使。是所有者。轉。猶起也。○
0429c08: 我想者。我執分別現行也。○依止者。分別種子。為
0429c09: 彼現行所依止故。亦可法執分別名為依止。為彼
0429c10: 我執所依止。故斯皆不起也。
0429c11: △二別解徵意。
0429c12: 【疏】中有徵者。取法但為法相。何故便著我等。釋云。
0429c13: 取非法亦著我等。何況取法。以後釋前也。
0429c14: 【記】中有下。二別解徵意。可知。○以後釋前者。不如
0429c15: 云以細釋麤。義則易見。
0429c16: 【記】問。二乘之人。亦有法執。云何不起我見耶。答。以
0429c17: 二乘人。從初修行。偏斷我執。至無學位。麤細盡除。
0429c18: 是故雖有法執。而不起我執。今約大乘學者。雙斷
0429c19: 二執分別並遣。俱生兩存。由是二執任運而起也。
0429c20: 故無著云。以我相中隨眠不斷故。則有我取。
0429c21: △四示中道之玄門經二。初正結歸中。二引說以
0429c22: 證。
0429c23: 【記】玄門經。是故者。由前取法非法皆著我等故。所
0429c24: 以勸令不應。即入中道也。○以是義故者。由是不
0430a01: 取法非法故。
0430a02: △初正結歸中。
0430a03: 是故不應取法。不應取非法。
0430a04: 【疏】四。示中道之玄門。初正結歸中。
0430a05: 【記】疏結歸中者。不應取法。離有也。不應取非法。離
0430a06: 無也。既離有無。即歸中道。
0430a07: △二引說以證。
0430a08: 以是義故。如來常說。汝等比丘。知我說法。如筏喻者。
0430a09: 法尚應捨。何況非法。
0430a10: 【疏】後引說以證。筏喻者。假言顯義。不應如言執義。
0430a11: 不執即為不取。非全棄也。
0430a12: 【記】假言顯義者。謂所言非法。是顯法體離於性計。
0430a13: 若無非法之言。罔知彼義。餘皆例此。當知義不自
0430a14: 顯。必假於言。故淨名云。無離文字。說解脫也。○不
0430a15: 應等者。謂雖聞非法。不得如言便執空義。此遮一
0430a16: 向執言者也。○不執等者。謂若全棄非法之言。則
0430a17: 安解諸法空義。將知但除其病。不除其法。此遮一
0430a18: 向離言者也。○是則全執全棄。二皆不可。故華嚴
0430a19: 疏云。夫法無言象非離言象。無言象而倒惑。執言
0430a20: 象而迷真。
0430a21: 【疏】偈云。彼不住隨順。於法中證智。
0430a22: 【記】偈云等者。餘兩句云。如人捨船筏。法中義亦然。
0430a23: 【疏】論釋云。不住者。得證智捨教。如到彼岸。隨順者。
0430a24: 隨順彼證智之教法。如未到岸。
0430b01: 【記】論云下。轉釋偈文。○得證智等者。以言詮智。得
0430b02: 智忘言。忘言即不住也。如乘筏渡河。至岸捨筏。○
0430b03: 隨順等者。未得證智。不可都忘其言。未達彼岸。不
0430b04: 應捨筏。
0430b05: 【疏】無著云。法尚應捨者。實相生故。何況非法者。理
0430b06: 不應故。
0430b07: 【記】實相生者。實相名法。得實相智。無相無得。故云
0430b08: 應捨。以實相無相故。唯識云。若時於所緣。智都無
0430b09: 所得。○理不應者。此實相法。尚不可得。況離實相
0430b10: 外一切法耶。除諸法實相餘皆魔事故。故云非法。
0430b11: 不與理合。故不相應。以是例非。故云何況。
0430b12: △三斷無相云何得說疑疏二。初標章敘疑。二依
0430b13: 經斷疑。初標章敘疑三。初標章。二指疑起處。三結
0430b14: 成疑。初標章。
0430b15: 【疏】三。斷無相云何得說疑。
0430b16: 【記】第三中疏。初標章。
0430b17: △二指疑起處。
0430b18: 【疏】論云。向說不可以相見佛。佛非有為。
0430b19: 【記】向說下。指疑起處。此從第一中來。以彼文云。不
0430b20: 可以身相得見如來。○佛非有為者。此指偈云。分
0430b21: 別有為體。防彼成就得。三相異體故。離彼是如來。
0430b22: 故云非有為。○亦是案定立其理也。
0430b23: △三結成疑。
0430b24: 【疏】云何釋迦得阿耨菩提。云何說法。
0430c01: 【記】云何下。結成疑。○既若佛非有為。即不合有得
0430c02: 有說。因何釋迦於菩提樹下得菩提。前後諸會說
0430c03: 法。既有得有說。即墮有為。云何前言不以相見作
0430c04: 無為耶。
0430c05: △二依經斷疑經二。初問答斷疑。二較量顯勝。初
0430c06: 問答斷疑四。初舉疑因以問。二順實理以酬。三釋
0430c07: 無定法之言。四釋無取說之所以。初舉疑因以問。
0430c08: 須菩提。於意云何。如來得阿耨多羅三藐三菩提耶。
0430c09: 如來有所說法耶。
0430c10: 【疏】斷疑之文二。初問答斷疑。四初舉疑四以問。
0430c11: 【記】舉因。問經意云。於汝心中。所謂如何。謂我得菩
0430c12: 提。為不得耶。謂我說法。為不說耶。伊本疑此。故舉
0430c13: 問之。
0430c14: 【疏】佛問得不。意顯不得。故無著云。顯示翻於正覺
0430c15: 取故。
0430c16: 【記】佛問等者。空生疑得疑說。佛即順疑以問。辭雖
0430c17: 云得。意顯無得。試其所答。解與不解。○無著下。引
0430c18: 證。彼疑有取。佛顯無取。以無破有。故云翻也。○說
0430c19: 法例之。
0430c20: △二順實理以酬。
0430c21: 須菩提言。如我解佛所說義。無有定法名阿耨多羅
0430c22: 三藐三菩提。亦無有定法如來可說。
0430c23: 【疏】二順實理以酬。
0430c24: 【記】順理酬經意可知。定者實義。謂無實法名菩提。
0431a01: 無實法名如來說。此一向約勝義答也。
0431a02: 【疏】偈云。應化非真佛。亦非說法者。
0431a03: 【記】偈云等者。餘句云。說法不二取。無說離言相。意
0431a04: 謂釋迦如來。是其應化。應化之相。俗有真無。是故
0431a05: 答中皆言無定。準金光明經及攝論說。佛果無別
0431a06: 色聲功德。唯有如如及如如智獨存。此是真佛。今
0431a07: 既異此。豈得言真。故云應化非真等。
0431a08: △三釋無定法之言疏二。初引無著。二引天親。
0431a09: 何以故。如來所說法。皆不可取。不可說。非法。非非法。
0431a10: 【疏】三釋無定法之言。
0431a11: 【記】無定法經。徵意云。以何義故。無定法可說耶。釋
0431a12: 意云。欲言其有。無狀無名。欲言其無。聖以之靈。諦
0431a13: 理若此。欲何說哉。說尚不得。欲何取哉。取即得也。
0431a14: 是故上云。無有定法如來可說等。
0431a15: △初引無著。
0431a16: 【疏】無著云。不可取者。謂正聞時。不可說者。謂正說
0431a17: 時。非法者。分別性故。非非法者。法無我理故。
0431a18: 【記】疏二。一引無著。○正聞等者。此則聞而無聞。說
0431a19: 而無說。非謂全不聞不說也。如浮名云。夫說法者。
0431a20: 無說無示。其聽法者。無聞無得。是茲義矣。○分別
0431a21: 性者。一切諸法。皆依妄念而有差別。念尚無念。法
0431a22: 豈是法。故云非法。○法無我者。但分別性亡。即是
0431a23: 法無我理。此理不無。故云非非法也。
0431a24: △二引天親二。初釋文。二通難。初釋文。
0431b01: 【疏】論云彼法。非法非非法。依真如義說。非法者。一
0431b02: 切法無體相故。非非法者。彼真如無我實相有故。
0431b03: 【記】論云下。二引天親。二。一釋文。○依真等者。此且
0431b04: 標立所依之本。然於其上。說離有無。○一切等者。
0431b05: 緣生之法。本無真實之體。亦無真實之相。故云非
0431b06: 也。○實相有者。諸法既無。即真實相。實相不無。故
0431b07: 云非非法也。此即非非法也。
0431b08: △二通難。
0431b09: 【疏】何故。唯言說。不言證有言說者。即成證義故。若
0431b10: 不證者。則不能說。
0431b11: 【記】何故下。二通難。○難意云。本來疑證疑說。問答
0431b12: 悉以雙該。今於釋所以中。何故但言所說而不言
0431b13: 證耶。○有言下。釋也。此乃以說反驗於證。且川有
0431b14: 珠而不枯。山有玉而增潤。內無德本。外豈能談。故
0431b15: 但言說。自表其證也。○又此言取即是證也。
0431b16: △四釋無取說之所以。
0431b17: 所以者何。一切賢聖。皆以無為法而有差別。
0431b18: 【疏】四釋無取說之所以。
0431b19: 【記】無取經。徵意云。所以言無取無說非法非非法
0431b20: 者。何也。○釋意云。聖人即是無為。無為即無分別。
0431b21: 若有取說法非法等。皆屬分別。不名無為。何為聖
0431b22: 人。故無取說等。○言賢聖者。賢即是聖。鄰近釋也。
0431b23: 【疏】魏云。一切聖人。皆以無為法得名。
0431b24: 【記】魏云等者。問。行位通於賢聖。云何唯取聖人。答。
0431c01: 若以通論。即該賢位。此明證果深淺。故唯言聖。○
0431c02: 得名者。即差別也。以諸聖人。皆約證無為差別之
0431c03: 義。而立其名。如證行真如。得名歡喜地菩薩等。
0431c04: 此則得名差別。一義耳。
0431c05: 【疏】論意云。聖人但依真如清淨得名。非別得法。故
0431c06: 無取說。
0431c07: 【記】論意等者。謂登地已巳上。隨證一分真如。皆斷一
0431c08: 障二愚。即是一分清淨。約於此義。便立一名。乃至
0431c09: 佛地。例皆如此。○非別得法者。無得而得。即是真
0431c10: 得菩提。若言有得。即是不得。當知菩提樹下。都無
0431c11: 實事。故偈云。應化非真佛等。○故無取說者。結歸
0431c12: 經文無分別義也。
0431c13: 【疏】而有差別者。論云。真如具足清淨。分清淨。
0431c14: 【記】具足清淨者。佛也。謂一切惑習。悉皆斷除。蕩無
0431c15: 纖塵。純一無雜故。○分清淨者。菩薩也。分斷諸障。
0431c16: 分證真如。垢未全除。故名為分。○故佛頂經云。餘
0431c17: 塵尚諸學。明極即如來。廣如序中滿淨覺者處說。
0431c18: 【疏】無著云。無為者。無分別義故。是故菩薩有學得
0431c19: 名。如來無學得名。初無為者。折伏散亂時顯了故。
0431c20: 後無為者。唯第一義者無上學故。
0431c21: 【記】無著下。約無為差別明賢聖也。○無分別者。即
0431c22: 無為義。無所作為。故云無為。無為真如。是一法。
0431c23: ○菩薩等者。有分別故。有所為故。○如來等者。無
0431c24: 分別故。無所作故。○初無為者。菩薩也。折伏等者。
0432a01: 此約在觀。分別不生。分得相應。故云顯了。○後無
0432a02: 為者。如來也。無復分別。是真無為。即第一義也。此
0432a03: 約於佛。故復云者。更無過上。故云無上。覺即佛也。
0432a04: 【疏】三乘賢聖。皆修證無為。故通說為差別。
0432a05: 【記】三乘下。結通諸乘。以二乘之人。亦分證真理。故
0432a06: 此通攝也。○是知三乘賢聖皆修證無為。所證雖
0432a07: 無淺深。能證有其差別。猶如三獸。同度一河。能度
0432a08: 有差。所度無別。故大品云。欲求聲聞乘。當學般若
0432a09: 波羅蜜。欲求緣覺菩薩無上佛乘。皆言當學般若
0432a10: 波羅蜜。是故經云一切賢聖也。
0432a11: △二較量顯勝經四。初舉劣福以問。二釋福多以
0432a12: 酬。三判經福超過。四釋超過所以。
0432a13: 【疏】二。較量顯勝。四。
0432a14: 【記】較量等者。問。本因善吉起疑。所以世尊為斷。斷
0432a15: 疑既已巳。何用較量。答。論云。法雖不可取不可說。而
0432a16: 不空故。意云。恐有人聞是法不可取說。便欲一向
0432a17: 毀廢言教。故此較量顯勝。令其演說受持故。○大
0432a18: 雲於此。開立第五不空福德疑。以論文不言斷疑。
0432a19: 故此不立也。
0432a20: △初舉劣福以問。
0432a21: 須菩提。於意云何。若人滿三千大千世界七寶。以用
0432a22: 布施。是人所得福德。寧為多不。
0432a23: 【疏】初舉劣福以問。
0432a24: 【記】少福問經意云。七寶最珍。三千最大。用此布施
0432b01: 福多不多。
0432b02: 【疏】俱舍偈云。四大洲日月。蘇迷盧欲天。梵世各一
0432b03: 千。名一小千界。此小千千倍。說名一中千。此千倍
0432b04: 大千。皆同一成壞。
0432b05: 【記】俱舍下。明三千世界。○四大洲者。謂東勝身洲。
0432b06: 南贍部洲。西牛貨洲。北俱盧洲。○日月者。即一四
0432b07: 天下。同一日月之所照臨。○蘇迷亦云須彌盧。但
0432b08: 梵語楚夏耳。此云妙高山。四寶所成。高八萬由旬。
0432b09: ○欲天者。六欲天也。謂四天王天。忉利天。夜摩天。
0432b10: 兜率天。化樂天。他化自在天。○梵世者。色界初天
0432b11: 也。於中復有三天。謂梵眾天。梵輔天。大梵天。○各
0432b12: 一千等者。如上各滿一千。方成一小千界。○此小
0432b13: 千者等。又一千個小千界。方成一中千界。○此千
0432b14: 等者。又以一千個中千界。方成一大千界。○皆同
0432b15: 等者。謂四禪已巳上三災不及。故不說成之與壞。三
0432b16: 禪已巳下。統維三災。故云同一成壞。就中從初禪已巳
0432b17: 下同火災。二禪已巳下同水災。三禪已巳下同風災。
0432b18: 【疏】七寶者。金。銀。琉璃。珊瑚。瑪瑙。赤真珠。頗。
0432b19: 【記】七寶等。可知。
0432b20: △二釋福多以酬。
0432b21: 須菩提言。甚多世尊。何以故。是福德。即非福德性。是
0432b22: 故如來說福德多。
0432b23: 【疏】二。釋福多以酬。
0432b24: 【記】福多酬經。答文可見。○徵云。以何義故說多。○
0432c01: 釋意云。不約勝義空故說多。是約世諦有故說多。
0432c02: 【疏】無著云。是福德者標牒。即非者約勝義空。是故
0432c03: 者約世俗有。
0432c04: 【記】勝義空者。此門是絕相無為。不可言福與不福。
0432c05: 福既不有。無以言多。○世俗有者。此門是有相有
0432c06: 為。可以言福。以有福故。兼可言多。
0432c07: △三判經福超過疏二。初正釋經文。二別示句相。
0432c08: 若復有人。於此經中受持。乃至四句偈等。為他人說。
0432c09: 其福勝彼。
0432c10: 【疏】三。判經福超過。
0432c11: 【記】判經福。經意可知。○然四句尚爾。況全部耶。
0432c12: △初正釋經文。
0432c13: 【疏】偈云。受持法及說。不空於福德。福不趣菩提。二
0432c14: 能趣菩提。
0432c15: 【記】疏二。一正釋經文。○偈釋持說。因明勝之所以。
0432c16: 望後經文。有似太疾。以偈文連環不可分故。悉之。
0432c17: ○受持及說者。標二法門。○不空等者。謂持說此
0432c18: 經。不同寶施空得福德。○更得何物。次文是也。○
0432c19: 福不趣菩提者。謂寶施雖多。但成世間有漏之福。
0432c20: 終不能成無上菩提。○二能趣菩提者。謂持說此
0432c21: 經。斷除煩惱。煩惱盡處。即是菩提故。
0432c22: △二別示句相二。初正示。二通妨。初正示。
0432c23: 【疏】四句者。但於四句詮義究竟。即成四句偈。
0432c24: 【記】四句下。二別示句相。○詮義等者。謂以一句詮
0433a01: 一義。一義為一句。四義方成一偈。一異有空常無
0433a02: 常等。皆各有四句。
0433a03: 【疏】如凡所有相。皆是妄。若見諸相非相。即見如
0433a04: 來。此最妙也。
0433a05: 【記】然今經四句。人說不同。有說取無我無人無眾
0433a06: 生無壽者為四句。有說取若以色見我等為四句。
0433a07: 有說一切有為法等為四句。有說但於一經之中
0433a08: 隨取四句經文便為四句。有說始從如是終至奉
0433a09: 行方成四句。然上諸說。皆非正義。○如凡下。明正
0433a10: 義。斯則約有無等為四句也。謂第一是有句。第二
0433a11: 是無句。第三是亦有亦無句。第四是非有非無句。
0433a12: 文義兼備。故云最妙。○以此四義。能通實相。即是
0433a13: 四門。
0433a14: △二通妨。
0433a15: 【疏】然但義具四句。持說即趣菩提。文或增減。不必
0433a16: 唯四。義若闕者。則互成謗。
0433a17: 【記】然但下。通妨。先問。且一二二句。皆是四言。第三
0433a18: 一句。獨成六字。文既增減。云何成偈。故此釋也。○
0433a19: 持說等者。以此四義。是萬法之門。若了四義即通
0433a20: 萬法。萬法既通。豈有菩提而不證哉。○文或等者。
0433a21: 但論其義。義不在文。義必周圓。文從增減。○義若
0433a22: 等者。謂闕之成謗。具之成門。○成謗者。謂闕無。成
0433a23: 增益謗。闕有。成損減謗。闕非有非無。成相違謗。闕
0433a24: 亦有亦無。成戲論謗。以有則定有。無則定無。餘二
0433b01: 例之。故成四謗。何以故。法不如是故。不如法見故。
0433b02: 斯則般若波羅蜜。猶如大火聚。四面不可取也。○
0433b03: 具四句者。謂義無所闕故。有不定有。是即無之有。
0433b04: 無不定無。是即有之無。餘亦例之。隨於一句之中。
0433b05: 圓見四句之義。不墮增減等謗。故成門也。何以故。
0433b06: 法如是故。如法見故。斯則般若波羅蜜。猶如清涼
0433b07: 池。四面皆得入。○但以人依於法。法異人乖。苟法
0433b08: 義之所全。豈菩提而不證矣。故言受持此經。勝於
0433b09: 施福。
0433b10: △四釋超過所以經二。初正釋。二轉釋。初正釋。
0433b11: 何以故。須菩提。一切諸佛。及諸佛阿耨多羅三藐三
0433b12: 菩提法。皆從此經出。
0433b13: 【記】正釋經徵意云。以何義故。持說此經。勝於寶施。
0433b14: ○釋意可知。
0433b15: 【疏】四釋超過所以。二。初正釋。諸佛菩提法者。論云
0433b16: 名為法身。於彼法身。此二能作了因。一切諸佛者。
0433b17: 即報化身。論云。於此能為生因。
0433b18: 【記】諸佛菩提法者。揀非餘乘菩提法也。然餘菩提
0433b19: 非此不出。但舉勝者而以例之。○此二者。持說也。
0433b20: ○了因者。以法身是本真之理。不生不滅。但以煩
0433b21: 惱覆之則隱。智慧了之則顯持說此法。玅慧自彰。
0433b22: 觀破煩惱。法身現矣。○生因者。報化之身。本來無
0433b23: 有。萬行所致。故名為生。○故彌勒頌曰。於實為了
0433b24: 因。亦為餘生因。魏經云。一切諸佛菩提法皆從此
0433c01: 經出。
0433c02: △二轉釋。
0433c03: 須菩提。所謂佛法者。即非佛法。
0433c04: 【記】轉釋經。所言佛法者。約世諦故有。即非佛法者。
0433c05: 約第一義即無。
0433c06: 【疏】二轉釋。第一義中。無有佛法從經出也。
0433c07: 【記】第一等者。謂俗諦相中。有迷悟染淨凡聖之異。
0433c08: 故說佛法從經而出。真諦之理。離於迷悟染淨凡
0433c09: 聖之相。故不可說出佛法之義也。故圓覺云。一切
0433c10: 如來圓覺妙心。本無菩提及與涅槃。亦無成佛及
0433c11: 不成佛。無妄輪迴及非輪迴。○然則本論異此不
0433c12: 能煩迷。
0433c13: 金剛經疏記科會卷第五
