0177a04: 
0177a05: 
0177a06: 
0177a07: 大方廣佛華嚴經綱要卷第六十六
0177a08: 于闐國三藏沙門實叉難陀　譯經
0177a09: 清涼山大華嚴寺沙門澄觀　疏義
0177a10: 明匡山法雲寺憨山沙門德清提挈
0177a11: 入法界品第三十九之七
0177a12: 爾時善財童子。於明智居士所聞此解脫已巳。遊彼福
0177a13: 德海。治彼福德田。仰彼福德彼山。趣彼福德津。開彼福
0177a14: 德藏。觀彼福德法。淨彼福德輪。味彼福德聚。生彼福
0177a15: 德力。增彼福德勢。漸次而行向師子城。周推求寶
0177a16: 髻長者。見此長者在於市中。遽即往詣頂禮其足。繞
0177a17: 無數。合掌而立。白言。聖者。我已巳先發阿耨多羅三
0177a18: 藐三菩提心。而未知菩薩云何修菩薩行。云何修菩
0177a19: 薩道。善哉聖者。願為我說諸菩薩道。我乘此道趣一
0177a20: 切智。爾時長者執善財手。將詣所居示其舍宅。作如
0177a21: 是言。善男子。且觀我家。爾時善財見其舍宅。清淨光
0177a22: 明真金所成。白銀為牆。玻為殿。紺璃寶以為樓
0177a23: 閣。硨磲妙寶而作其柱。百千種寶周莊嚴。赤珠摩
0177a24: 尼為師子座。摩尼為帳。真珠為網彌覆其上。碼寶
0177b01: 池香水盈滿。無量寶樹周行列。其宅廣博十層八
0177b02: 門。善財入已巳次第觀察。見最下層施諸飲食。見第二
0177b03: 層施諸寶衣。見第三層布施一切寶莊嚴具。見第四
0177b04: 層施諸采女并及一切上妙珍寶。見第五層乃至五
0177b05: 地菩薩雲集。演說諸法利益世間。成就一切陀羅尼
0177b06: 門諸三昧印諸三昧行智慧光明。見第六層有諸菩
0177b07: 薩皆已巳成就甚深智慧。於諸法性明了通達。成就廣
0177b08: 大總持三昧無障礙門。所行無礙不住二法。在不可
0177b09: 說妙莊嚴道場中而共集會。分別顯示般若波羅蜜
0177b10: 門。所謂寂靜藏般若波羅蜜門。善分別諸眾生智般
0177b11: 若波羅蜜門。不可動轉般若波羅蜜門。離欲光明般
0177b12: 若波羅蜜門。不可降伏藏般若波羅蜜門。照眾生輪
0177b13: 般若波羅蜜門。海藏般若波羅蜜門。普眼捨得般若
0177b14: 波羅蜜門。入無盡藏般若波羅蜜門。一切方便海般
0177b15: 若波羅蜜門。入一切世間海般若波羅蜜門。無礙辯
0177b16: 才般若波羅蜜門。隨順眾生般若波羅蜜門。無礙光
0177b17: 明般若波羅蜜門。常觀宿緣而布法雲般若波羅蜜
0177b18: 門。說如是等百萬阿僧祇般若波羅蜜門。見第七層
0177b19: 有諸菩薩得如響忍。以方便智分別觀察而得出離
0177b20: 悉能聞持諸佛正法。見第八層無量菩薩共集其中。
0177b21: 皆得神通無有退墮。能以一音十方剎。其身普現
0177b22: 一切道場。盡於法界靡不周。普入佛境普見佛身。
0177b23: 普於一切佛眾會中而為上首演說於法。見第九層
0177b24: 一生所繫諸菩薩眾於中集會。見第十層一切如來
0177c01: 充滿其中。從初發心修菩薩行超出生死。成滿大願
0177c02: 及神通力。淨佛國土道場眾會。轉正法輪調伏眾生。
0177c03: 如是一切悉使明見。爾時善財見是事已巳。白言聖者。
0177c04: 何緣致此清淨眾會。種何善根獲如是報。長者告言。
0177c05: 善男子。我念過去過佛剎微塵數劫。有世界名圓滿
0177c06: 莊嚴。佛號無邊光明法界普莊嚴王如來應正等覺
0177c07: 十號圓滿。彼佛入城我奏樂音并燒一丸香而以供
0177c08: 養。以此功德迴向三處。謂永離一切貧窮困苦。常見
0177c09: 諸佛及善知識。恒聞正法。故獲斯報。善男子。我唯知
0177c10: 此菩薩無量福德寶藏解脫門。如諸菩薩摩訶薩得
0177c11: 不思議功德寶藏。入無分別如來身海。受無分別無
0177c12: 上法雲。修無分別功德道具。起無分別普賢行網。入
0177c13: 無分別三昧境界。等無分別菩薩善根。住無分別如
0177c14: 來所住。證無分別三世平等。住無分別普眼境界。住
0177c15: 一切劫無有疲厭。而我云何能知能說彼功德行。善
0177c16: 男子。於此南方有一國土名曰藤根。其土有城名曰
0177c17: 普門。中有長者名為普眼。汝詣彼問菩薩云何學菩
0177c18: 薩行修菩薩道。時善財童子頂禮其足。繞無數。殷
0177c19: 勤瞻仰。辭退而去。
0177c20: 此下第五法寶髻長者。寄離癡亂行。約禪度。以慧
0177c21: 資定。靜無遺照。動不離寂。名無癡亂。善財童子。由
0177c22: 從明智長者。聞出生福德藏解脫門故。如法修證。
0177c23: 得十種福德海等。依教趣求。漸次南行向師子城。
0177c24: 周推求寶髻長者。見此長者在於市中。然於市
0178a01: 中者。表處忘懷。亂中常定。即動而靜。故無癡亂
0178a02: 也。善財見已巳。即便往詣。諮問法門。爾時長者正示
0178a03: 法界。乃執善財手。將詣所居。示其宅舍。曰且觀我
0178a04: 家。此即欲善財觸目頓證矣。至於細觀舍宅。清淨
0178a05: 光明莊嚴。此特顯從方便而入也。其宅十層八門
0178a06: 如八角浮屠。西域王者大宅。大若此。然有所表
0178a07: 以八正道為入妙之門。十層之中各有所設。疏表
0178a08: 十地所含多義。又云總不必表。但此菩薩以行就
0178a09: 機。現居勝報。漸次高勝。十顯無盡故。然下四層所
0178a10: 積財物以資生施。次五六二層。菩薩說法。即以法
0178a11: 施。後四層所顯因果行位等法。總顯此位菩薩具
0178a12: 足所蘊之德。故積集宅內。善財見是事已巳。乃問此
0178a13: 勝果報從何因緣而得。長者答其因緣。憶念過去
0178a14: 微塵數劫。有佛出世。號普莊嚴王如來。彼佛入城。
0178a15: 我燒一丸香而以供養。我供物雖微。但迴向三處。
0178a16: 故獲斯報。此一丸香。表般若混融萬行。故一細行
0178a17: 亦具無盡稱法界行。故感報殊勝。即此是為長者
0178a18: 行矣。故曰善男子。我唯知此菩薩無盡福德寶藏
0178a19: 解脫門而已巳。如諸菩薩不思議功德寶藏等種種
0178a20: 法門。非我所知。故指示後友。於此南方有藤根國
0178a21: 普門城。有長者名普眼。當為汝說。汝可往問。善財
0178a22: 頂禮辭退而去。
0178a23: 爾時善財童子於寶髻長者所聞此解脫已巳。深入諸
0178a24: 佛無量知見。安住菩薩無量勝行。了達菩薩無量方
0178b01: 便。希求菩薩無量法門。清淨菩薩無量信解。明利菩
0178b02: 薩無量諸根。成就菩薩無量欲樂。通達菩薩無量行
0178b03: 門。增長菩薩無量願力。建立菩薩無能勝幢。起菩薩
0178b04: 智。照菩薩法。漸次而行至藤根國。推問求覓彼城所
0178b05: 在。雖歷艱難不憚勞苦。但唯正念善知識教。願常親
0178b06: 近承事供養。策諸根離眾放逸。然後乃得見普門
0178b07: 城。百千聚落周圍繞。雉堞崇峻衢路寬平。見彼長
0178b08: 者往詣其所。於前頂禮合掌而立。白言。聖者。我已巳先
0178b09: 發阿耨多羅三藐三菩提心。而未知菩薩云何學菩
0178b10: 薩行。云何修菩薩道。長者告言。善哉善哉。善男子。汝
0178b11: 已巳能發阿耨多羅三藐三菩提心。善男子。我知一切
0178b12: 眾生諸病。風黃痰熱。鬼魅蟲毒。乃至水火之所傷害。
0178b13: 如是一切所生諸疾。我悉能以方便救療。善男子。十
0178b14: 方眾生諸有病者咸來我所。我皆療治令其得差。復
0178b15: 以香湯沐浴其身。香華瓔珞名衣上服種種莊嚴。施
0178b16: 諸飲食及以財寶悉令充足無所乏短。然後各為如
0178b17: 應說法。為貪欲多者教不淨觀。瞋恚多者教慈悲觀。
0178b18: 愚癡多者教其分別種種法相。等分行者為其顯示
0178b19: 殊勝法門。為欲令其發菩提心。稱揚一切諸佛功德。
0178b20: 為欲令其起大悲意。顯示生死無量苦惱。為欲令其
0178b21: 增長功德。讚歎修習無量福智。為欲令其發大誓願。
0178b22: 稱讚調伏一切眾生。為欲令其修普賢行。說諸菩薩
0178b23: 於一切剎一切劫住修諸行網。為欲令其具佛相好。
0178b24: 稱揚讚歎檀波羅蜜。為欲令其得佛淨身悉能至
0178c01: 一切處故。稱揚讚歎尸波羅蜜。為欲令其得佛清淨
0178c02: 不思議身。稱揚讚歎忍波羅蜜。為欲令其獲於如來
0178c03: 無能勝身。稱揚讚歎精進波羅蜜。為欲令其得於清
0178c04: 淨無與等身。稱揚讚歎禪波羅蜜。為欲令其顯現如
0178c05: 來清淨法身。稱揚讚歎般若波羅蜜。為欲令其現佛
0178c06: 世尊清淨色身。稱揚讚歎方便波羅蜜。為欲令其為
0178c07: 諸眾生住一切劫。稱揚讚歎願波羅蜜。為欲令其現
0178c08: 清淨身悉過一切諸佛剎土。稱揚讚歎力波羅蜜。為
0178c09: 欲令其現清淨身隨眾生心悉使歡喜。稱揚讚歎智
0178c10: 波羅蜜。為欲令其獲於究竟淨妙之身。稱揚讚歎永
0178c11: 離一切諸不善法。如是施已巳。各令還去。善男子我又
0178c12: 善知和合一切諸香要法。所謂無等香。辛頭波羅香。
0178c13: 無勝香。覺悟香。阿盧那底香。堅黑栴檀香。烏洛迦
0178c14: 栴檀香。沈水香。不動諸根香。如是等香悉知調理和
0178c15: 合之法。又善男子。我持此香以為供養。普見諸佛所
0178c16: 願皆滿。所謂救護一切眾生願。嚴淨一切佛剎願。供
0178c17: 養一切如來願。又善男子。然此香時。一一香中出無
0178c18: 量香。至十方一切法界一切諸佛眾會道場。或為
0178c19: 香宮。或為香殿。如是香欄檻。香垣牆。香敵。香戶牖。
0178c20: 香重閣。香半月。香蓋。香幢。香旛。香帳。香羅網。香形像。
0178c21: 香莊嚴具。香光明。香雲雨。處處充滿以為莊嚴。善男
0178c22: 子。我唯知此令一切眾生普見諸佛歡喜法門。如諸
0178c23: 菩薩摩訶薩如大藥王若見若聞若憶念。若同住。若
0178c24: 隨行住。若稱名號。皆獲利益無空過者。若有眾生暫
0179a01: 得值遇。必令消滅一切煩惱入於佛法離諸苦蘊。永
0179a02: 息一切生死怖畏到無所畏一切智處。摧壞一切老
0179a03: 死大山安住平等寂滅之樂。而我云何能知能說彼
0179a04: 功德行。善男子。於此南方有一大城名多羅幢。彼中
0179a05: 有王名無厭足。汝詣彼問菩薩云何學菩薩行修菩
0179a06: 薩道。時善財童子。禮普眼足。繞無量殷勤瞻仰。辭
0179a07: 退而去。
0179a08: 第六普眼長者。寄善現行。約慧度。慧能顯發三諦
0179a09: 之理。般若現前故。善財童子於寶髻長者所。聞此
0179a10: 解脫已巳。深入諸善無量知見等十二種法門。漸次
0179a11: 南行至藤根國。國以藤根名者。夫藤根深入於地。
0179a12: 上發華苗。表善現行般若深證能生後得。後得隨
0179a13: 物而轉故取類於藤。城名普門者。實相般若無所
0179a14: 不通故。長者名普眼者。觀照般若無不見故。善財
0179a15: 第一依教趣求。周求覓。然後得見普門城。百千
0179a16: 聚落周圍繞者。表眷屬般若輔翼實相故。見彼
0179a17: 長者致敬諮問云何學菩薩行修菩薩道。長者先
0179a18: 讚發心。乃正示法界云。我知一切眾生諸病風黃
0179a19: 痰熱鬼魅蠱毒等病。悉能救療十方眾生諸病者。
0179a20: 既治其病。後以種種上妙飲食衣服及以財寶悉
0179a21: 令充足。此資生施也。既治身病。然後為說種種妙
0179a22: 法以治心病。不唯令斷煩惱。亦令發菩提心。廣讚
0179a23: 六度。教令修習此法施也。如是施已巳各令還去。上
0179a24: 我下化眾生之行也。然我又能和合諸香。持所和
0179b01: 香上供諸佛。此供佛行也。燃此香時。香中出無量
0179b02: 香。充滿十方法界。結成種種莊嚴。處處充滿。此表
0179b03: 般若融攝眾行。莊嚴法身以為妙行。是所以為現
0179b04: 前行也。長者示法界已巳。乃曰我唯知此令一切眾
0179b05: 生普見諸佛歡喜法門。謂身心病除。得二世樂。故
0179b06: 皆歡喜。以香普供。得佛十身。則何佛不見。所證如
0179b07: 此而已巳。如諸菩薩如大藥王。凡見聞憶念稱名。無
0179b08: 不獲益。無空過者。如此勝行非我能知。乃謙己巳推
0179b09: 勝。指示後友。於此南方有多羅幢城有王名無厭
0179b10: 足。汝可往問。時善財作禮瞻戀。辭退而去。
0179b11: 爾時善財童子。憶念思惟善知識教。念善知識能攝
0179b12: 受我。能守護我。令我於阿耨多羅三藐三菩提無有
0179b13: 退轉。如是思惟。生歡喜心。淨信心。廣大心。怡暢心。踊
0179b14: 躍心。欣慶心。勝妙心。寂靜心。莊嚴心。無著心。無礙心。
0179b15: 平等心。自在心。住法心。往佛剎心。見佛莊嚴心。不
0179b16: 捨十力心。漸次遊行。經歷國土村邑聚落。至多羅幢
0179b17: 城問無厭足王所在之處。諸人答言此王今者在於
0179b18: 正殿坐師子座。宣布法化調御眾生。可治者治。可攝
0179b19: 者攝。罰其罪惡。決其諍訟。撫其孤弱。皆令永斷殺盜
0179b20: 邪婬。亦令禁止妄言兩舌惡口綺語。又使遠離貪瞋
0179b21: 邪見。時善財童子。依眾人語尋即往詣。遙見彼王坐
0179b22: 那羅延金剛之座。阿僧祇寶以為其足。無量寶像以
0179b23: 為莊嚴。金繩為網。彌覆其上。如意摩尼以為寶冠莊
0179b24: 嚴其首。閻浮檀金以為半月莊嚴其額。帝青摩尼以
0179c01: 為耳璫。相對垂下無價摩尼以為瓔珞莊嚴其頸。天
0179c02: 妙摩尼以為印釧莊嚴其臂。閻浮檀金以為其蓋。眾
0179c03: 寶間錯以為輪輻。大璃寶以為其竿。光味摩尼以
0179c04: 為其。雜寶為鈴恒出妙音。放大光明周十方。如
0179c05: 是寶蓋而覆其上。阿那羅王有大力勢。能伏他眾無
0179c06: 能與敵。以離垢繒而繫其頂。十千大臣前後圍繞。共
0179c07: 理王事。其前復有十萬猛卒。形貌醜惡。衣服褊陋。執
0179c08: 持器仗。攘臂瞋目。眾生見者無不恐怖。無量眾生犯
0179c09: 王教敕。或盜他物。或害他命。或侵他妻。或生邪見。或
0179c10: 起瞋恨。或懷貪嫉。作如是等種種惡業。身被五縛將
0179c11: 詣王所隨其所犯而治罰之。或斷手足。或截耳鼻。或
0179c12: 挑其目。或斬其首。或剝其皮。或解其體。或以湯。或
0179c13: 以火焚。或驅上高山推令墮落。有如是等無量楚毒。
0179c14: 發聲號叫。譬如眾合大地獄中。善財見已巳作如是念。
0179c15: 我為利益一切眾生。求菩薩行。修菩薩道。今者此王
0179c16: 滅諸善法作大罪業。逼惱眾生乃至斷命。曾不顧懼
0179c17: 未來惡道。云何於此而欲求法發大悲心救護眾生。
0179c18: 作是念時。空中有天而告之言。善男子。汝當憶念普
0179c19: 眼長者善知識教。善財仰視而白之曰。我常憶念初
0179c20: 不敢忘。天曰。善男子。汝莫厭離善知識語。善知識者
0179c21: 能引導汝至無險難安隱之處。善男子。菩薩善巧方
0179c22: 便智不可思議。攝受眾生智不可思議。護念眾生智
0179c23: 不可思議。成熟眾生智不可思議。守護眾生智不可
0179c24: 思議。度脫眾生智不可思議。調伏眾生智不可思議。
0180a01: 時善財童子聞此語已巳。即詣王所頂禮其足。白言聖
0180a02: 者。我已巳先發阿耨多羅三藐三菩提心。而未知菩薩
0180a03: 云何學菩薩行。云何修菩薩道。我聞聖者善能教誨。
0180a04: 願為我說。時阿那羅王理王事已巳。執善財手將入宮
0180a05: 中。命之同坐。告言。善男子。汝應觀我所住宮殿。善財
0180a06: 如語即觀察。見其宮殿廣大無比。皆以妙寶之所
0180a07: 合成。七寶為牆。周圍繞。百千眾寶以為樓閣。種種
0180a08: 莊嚴悉皆妙好。不思議摩尼寶網羅覆其上。十億侍
0180a09: 女端正殊絕。威儀進止皆悉可觀。凡所施為無非巧
0180a10: 妙。先起後臥意承旨。時阿那羅王告善財言。善男
0180a11: 子。於意云何。我若實作如是惡業。云何而得如是果
0180a12: 報。如是色身。如是眷屬。如是富贍。如是自在。善男子。
0180a13: 我得菩薩如幻解脫。善男子。我此國土所有眾生。多
0180a14: 行殺盜乃至邪見。作餘方便不能令其捨離惡業。善
0180a15: 男子。我為調伏彼眾生故。化作惡人造諸罪業受種
0180a16: 種苦。令其一切作惡眾生見是事已巳心生惶怖。心生
0180a17: 厭離。心生怯弱。斷其所作一切惡業。發阿耨多羅三
0180a18: 藐三菩提意。善男子。我以如是巧方便故。令諸眾生
0180a19: 捨十惡業。住十善道。究竟意快樂。究竟安隱。究竟住於
0180a20: 一切智地。善男子。我身語意未曾惱害於一眾生。善
0180a21: 男子。如我心者。寧於未來受無間苦。終不發生一念
0180a22: 之意與一蚊一蟻而作苦事。況復人耶。人是福田。能
0180a23: 生一切諸善法故。善男子。我唯得此如幻解脫。如諸
0180a24: 菩薩摩訶薩得無生忍。知諸有趣悉皆如幻。菩薩諸
0180b01: 行悉皆如化。一切世間悉皆如影。一切諸法悉皆如
0180b02: 夢。入真實相無礙法門。修行帝網一切諸行。以無礙
0180b03: 智行於境界。普入一切平等三昧。於陀羅尼已巳得自
0180b04: 在。而我云何能知能說彼功德行。善男子。於此南方
0180b05: 有城名妙光。王名大光。汝詣彼問菩薩云何學菩薩
0180b06: 行修菩薩道。時善財童子頂禮王足。繞無數。辭退
0180b07: 而去。
0180b08: 此下無厭足王。寄無著行。約方便度。方便涉有。不
0180b09: 迷於空。事理無滯。不捨不受故名無著。善財聞前
0180b10: 善知識教。憶念思惟深心證入。生歡喜心等十七
0180b11: 種心。依教趣求漸次南行。至多羅幢城。多羅者此
0180b12: 云明淨。幢者建立。表依般若立勝行故。如幻方便
0180b13: 故無疲厭。故為王名。善財問王所在。諸人答言。王
0180b14: 正殿坐師子座。宣布法化。調御眾生。可治者治。可
0180b15: 攝者攝。令離十惡斷貪嗔癡。善財尋即往詣。遙見
0180b16: 彼王。坐那羅延金剛之座。無量眾寶以為莊嚴。十
0180b17: 千大臣前後圍繞。共理王事。表漚和般若。方便涉
0180b18: 俗。萬行輔導。莊嚴法界故。十千猛卒形貌醜惡執
0180b19: 持器仗治罰罪人者。此示逆行折伏眾生。故示種
0180b20: 種楚毒之事。善財見已巳。心生疑懼。空中有天曉喻。
0180b21: 先令憶念前知識教不謬。不可生疑。然後告以示
0180b22: 現善巧方便。應當信入。乃曰。菩薩調伏眾生智不
0180b23: 可思議。善財聞已巳。乃敢敬問修菩薩道。時阿那羅
0180b24: 王執善財手。入王宮中。命之同坐。告言。善男子。汝
0180c01: 應觀我所住宮殿。此王正示法界令證相應也。善
0180c02: 財觀宮殿廣大莊嚴之妙。眷屬侍從之姝麗。此
0180c03: 舉果報。令知宿因也。王乃告曰。善男子。我若實作
0180c04: 如是惡業。云何而得如是果報。如是色身眷屬。如
0180c05: 是富贍自在耶。乃正示實證曰。我得菩薩如幻解
0180c06: 脫。以我國眾生多作惡業。故我以如幻法門而化
0180c07: 如幻之眾生。欲令至於究竟一切智地而已巳。豈以
0180c08: 實法作惡事耶。然我身語意業。從來未曾惱害於
0180c09: 一眾生。乃至蚊蟻未嘗作一苦事。況復人耶。人是
0180c10: 福田能生一切諸善法故。我豈害之。此具示慈悲
0180c11: 自在如幻事中。乃曰善男子。我唯得此如幻解脫
0180c12: 門而已巳。如諸菩薩得無生忍。知諸有趣皆悉如幻。
0180c13: 如化。如影。如夢等。無礙法門。非我能知。乃謙己巳推
0180c14: 勝。指此南方有城名妙光。有王大光。汝可往問學
0180c15: 菩薩道。善財聞已巳頂禮瞻仰。辭退而去。
0180c16: 爾時善財童子。一心正念彼王所得幻智法門。思惟
0180c17: 彼王如幻解脫。觀察彼王如幻法性。發如幻願。淨如
0180c18: 幻法。普於一切如幻三世。起於種種如幻變化。如是
0180c19: 思惟漸次遊行。或至人間城邑聚落。或經曠野巖谷
0180c20: 險難。無有疲懈。未曾休息。然後乃至妙光大城。而問
0180c21: 人言。妙光大城在於何所。人咸報言妙光城者今此
0180c22: 城是。是大光王之所住處。時善財童子歡喜踊躍。作
0180c23: 如是念。我善知識在此城中。我今必當親得奉見。聞
0180c24: 諸菩薩所行之行。聞諸菩薩出要之門。聞諸菩薩所
0181a01: 證之法。聞諸菩薩不思議功德。聞諸菩薩不思議自
0181a02: 在。聞諸菩薩不思議平等。聞諸菩薩不思議勇猛。聞
0181a03: 諸菩薩不思議境界廣大清淨。作是念已巳入妙光城。
0181a04: 見此大城以金銀璃玻真珠硨磲碼七寶所
0181a05: 成。七寶深七重圍繞。八功德水盈滿其中。底布金
0181a06: 沙。優羅華。波頭摩華。拘物頭華。芬陀利華。布其
0181a07: 上。寶多羅樹七重行列。七重金剛以為其垣各各圍
0181a08: 繞。所謂師子光明金剛垣。無能超勝金剛垣。不可沮
0181a09: 壞金剛垣。不可毀缺金剛垣。堅固無礙金剛垣。勝妙
0181a10: 網藏金剛垣。離塵清淨金剛垣。悉以無數摩尼妙寶
0181a11: 間錯莊嚴。種種眾寶而為埤堄。其城縱廣一十由旬。
0181a12: 周迴八方面開八門。皆以七寶周嚴飾。毗璃寶
0181a13: 以為其地。種種莊嚴甚可愛樂。其城之內十億衢道。
0181a14: 一一道間。皆有無量萬億眾生於中止住。有無數閻
0181a15: 浮檀金樓閣。毗璃摩尼網羅覆其上。無數銀樓閣
0181a16: 赤真珠摩尼網羅覆其上。無數毗琉璃樓閣。妙藏摩
0181a17: 尼網羅覆其上。無數玻樓閣。無垢藏摩尼王網羅
0181a18: 覆其上。無數光照世間摩尼寶樓閣。日藏摩尼王網
0181a19: 羅覆其上。無數帝青摩尼寶樓閣。妙光摩尼王網羅
0181a20: 覆其上。無數眾生海摩尼王樓閣。光明摩尼王網
0181a21: 羅覆其上。無數金剛寶樓閣。無能勝幢摩尼王網羅
0181a22: 覆其上。無數黑栴檀樓閣。天曼陀羅華網羅覆其上。
0181a23: 無數無等香王樓閣。種種華網羅覆其上。其城復有
0181a24: 無數摩尼網。無數寶鈴網。無數天香網。無數天華網。
0181b01: 無數寶形像網。無數寶衣帳。無數寶蓋帳。無數寶樓
0181b02: 閣帳。無數寶華鬘帳之所彌覆。處處建立寶蓋幢旛。
0181b03: 當此城中有一樓閣名正法藏。阿僧祇寶以為莊嚴。
0181b04: 光明赫奕最勝無比。眾生見者心無厭足。彼大光王
0181b05: 常處其中。爾時善財童子。於此一切珍寶妙物。乃至
0181b06: 男女六塵境界皆無愛著。但正思惟究竟之法。一心
0181b07: 願樂見善知識。漸次遊行。見大光王去於所住樓閣
0181b08: 不遠。四衢道中。坐如意摩尼寶蓮華藏廣大莊嚴師
0181b09: 子之座。紺璃寶以為其足。金繒為帳。眾寶為網。上
0181b10: 妙天衣以為茵褥。其王於上結加趺坐。二十八種大
0181b11: 人之相八十隨好而以嚴身。如真金山光色熾盛。如
0181b12: 淨空日威光赫奕。如盛滿月見者清涼。如梵天王處
0181b13: 於梵眾。亦如大海。功德法寶無有邊際。亦如雪山相
0181b14: 好樹林以為嚴飾。亦如大雲。能震法雷啟悟品。亦
0181b15: 如空。顯現種種法門星象。如須彌山。四色普現眾
0181b16: 生心海。亦如寶洲。種種智寶充滿其中。於王座前有
0181b17: 金銀璃摩尼真珠珊瑚琥珀珂貝璧玉諸珍寶聚。
0181b18: 衣服瓔珞及諸飲食無量無邊種種充滿。復見無量
0181b19: 百千萬億上妙寶車。百千萬億諸天妓樂。百千萬億
0181b20: 天諸妙香。百千萬億病緣湯藥資生之具。如是一切
0181b21: 悉皆珍好。無量亂牛蹄角金色。無量千億端正女人
0181b22: 上妙栴檀以塗共體。天衣瓔珞種種莊嚴。六十四能
0181b23: 靡不該練。世情禮則悉皆善解。隨眾生心而以給施。
0181b24: 城邑聚落四衢道側。悉置一切資生之具。一一道傍
0181c01: 皆有二十億菩薩。以此諸物給施眾生。為欲普攝眾
0181c02: 生故。為令眾生歡喜故。為令眾生踊躍故。為令眾生
0181c03: 心淨故。為令眾生清涼故。為滅眾生煩惱故。為令眾
0181c04: 生知一切義理故。為令眾生入一切智道故。為令眾
0181c05: 生捨冤敵心故。為令眾生離身語惡故。為令眾生拔
0181c06: 諸邪見故。為令眾生淨諸業道故。時善財童子。五體
0181c07: 投地。頂禮其足。恭敬右繞。經無量。合掌而住。白言
0181c08: 聖者。我已巳先發阿耨多羅三藐三菩提心。而未知菩
0181c09: 薩云何學菩薩行。云何修菩薩道。我聞聖者善能誘
0181c10: 誨。願為我說。時王告言。善男子。我淨修菩薩大慈幢
0181c11: 行。我滿足菩薩大慈幢行。善男子。我於無量百千萬
0181c12: 億乃至不可說不可說佛所。問難此法。思惟觀察修
0181c13: 習莊嚴。善男子。我以此法為王。以此法教敕。以此法
0181c14: 攝受。以此法隨逐世間。以此法引導眾生。以此法令
0181c15: 眾生修行。以此法令眾生趣入。以此法與眾生方便。
0181c16: 以此法令眾生熏習。以此法令眾生起行。以此法令
0181c17: 眾生安住思惟諸法自性。以此法令眾生安住慈心
0181c18: 以慈為主。具足慈力。如是令住利益心。安樂心。哀愍
0181c19: 心。攝受心。守護眾生不捨離心。拔眾生苦無休息心。
0181c20: 我以此法令一切眾生畢竟快樂。恒自悅豫。身無諸
0181c21: 苦。心得清涼。斷生死愛樂正法樂。滌煩惱垢破惡業
0181c22: 障。絕生死流入真法海。斷諸有趣求一切智。淨諸心
0181c23: 海生不壞信。善男子。我已巳住此大慈幢行。能以正法
0181c24: 教化世間。善男子。我國土中一切眾生。皆於我所無
0182a01: 有恐怖。善男子。若有眾生貧窮困乏。來至我所而有
0182a02: 求索。我開庫藏恣其所取。而語之言。莫造諸惡。莫害
0182a03: 眾生。莫起諸見。莫生執著。汝等貧乏。若有所須。當來
0182a04: 我所及四衢道。一切諸物種種具足。隨意而取勿生
0182a05: 疑難。善男子。此妙光城所住眾生。皆是菩薩發大乘
0182a06: 意。隨心所欲所見不同。或見此城其量狹小。或見此
0182a07: 城其量廣大。或見土砂以為其地。或見眾寶而以莊
0182a08: 嚴。或見聚土以為垣墻。或見寶墻周圍繞。或見其
0182a09: 地多諸瓦石高下不平。或見無量大摩尼寶間錯莊
0182a10: 嚴平坦如掌。或見屋宅土木所成。或見殿堂及諸樓
0182a11: 閣。階墀闥軒檻戶牖。如是一切無非妙寶。善男子。
0182a12: 若有眾生其心清淨。曾種善根供養諸佛。發心趣向
0182a13: 一切智道。以一切智為究竟處。及我昔時修菩薩行
0182a14: 曾所攝受。則見此城眾寶嚴淨。餘皆見穢。善男子。此
0182a15: 國土中一切眾生。五濁世時。樂作諸惡。我心哀愍而
0182a16: 欲救護。入於菩薩大慈為首。隨順世間三昧之門。入
0182a17: 此三昧時。彼諸眾生所有怖畏心。惱害心。怨敵心。諍
0182a18: 論心。如是諸心悉自消滅。何以故。入於菩薩大慈為
0182a19: 首順世三昧法如是故。善男子。且待須臾自當現見。
0182a20: 時大光王即入此定。其城內外六種震動。諸寶地寶
0182a21: 墻。寶堂寶殿。臺觀樓閣。階砌戶。如是一切咸出妙
0182a23: 時歡喜踴躍。俱向王所舉身投地。村營城邑一切人
0182a24: 眾。咸來見王歡喜敬禮。近王所住鳥獸之屬。互相瞻
0182b01: 視起慈悲心。咸向王前恭敬禮拜。一切山原及諸草
0182b02: 樹莫不迴轉向王禮敬。陂池泉井及以河海。悉皆騰
0182b03: 溢流注王前。十千龍王起大香雲。激電震雷注微細
0182b04: 雨。有十千天王。所謂忉利天王。夜摩天王。兜率陀天
0182b05: 王。善變化天王。他化自在天王。如是等而為上首。於
0182b06: 空中作眾妓樂。無數天女歌詠讚歎。雨無數華雲。
0182b07: 無數香雲。無數寶鬘雲。無數寶衣雲。無數寶蓋雲。無
0182b08: 數寶幢雲。無數寶幡雲。於空中而為莊嚴供養其
0182b09: 王。伊羅婆拏大象王以自在力。於空中敷布無數
0182b10: 大寶蓮華。垂無數寶瓔珞。無數寶繒帶。無數寶鬘。無
0182b11: 數寶嚴具。無數寶華。無數寶香。種種奇妙以為嚴飾。
0182b12: 無數婇女種種歌讚。閻浮提內。復有無量百千萬億
0182b13: 諸羅剎王。諸夜叉王。鳩槃茶王。毗舍闍王。或住大海。
0182b14: 或居陸地。飲血噉肉殘害眾生。皆起慈心願行利益。
0182b15: 明識後世不造諸惡。恭敬合掌頂禮於王。如閻浮提。
0182b16: 餘三天下乃至三千大千世界。乃至十方百千萬億
0182b17: 那由他世界中。所有一切毒惡眾生。悉亦如是。時大
0182b18: 光王從三昧起。告善財言。善男子。我唯知此菩薩大
0182b19: 慈為首隨順世間三昧門。如諸菩薩摩訶薩為高蓋。
0182b20: 慈心普蔭諸眾生故。為修行。下中上行悉等行故。為
0182b21: 大地。能以慈心任持一切諸眾生故。為滿月。福德光
0182b22: 明於世間中平等現故。為淨日。以智光明照耀一切
0182b23: 所知境故。為明燈。能破一切眾生心中諸黑闇故。為
0182b24: 水清珠。能清一切眾生心中諂誑濁故。為如意寶。悉
0182c01: 能滿足一切眾生心所願故。為大風。速令眾生修習
0182c02: 三昧入一切智大城中故。而我云何能知其行。能說
0182c03: 其德。能稱量彼福德大山。能瞻仰彼功德眾星。能觀
0182c04: 察彼大願風輪。能趣入彼甚深法門。能顯示彼莊嚴
0182c05: 大海。能闡明彼普賢行門。能開示彼諸三昧窟。能讚
0182c06: 歎彼大慈悲雲。善男子於此南方有一王都名曰安
0182c07: 住。有優婆夷名曰不動。汝詣彼問菩薩云何學菩薩
0182c08: 行修菩薩道。時善財童子頂禮王足。繞無數。殷勤
0182c09: 瞻仰。辭退而去。
0182c10: 此下第八大光王。寄難得行。約願度。難得者。無障
0182c11: 礙願力乃能得故。善財思念如幻法門。依教趣求。
0182c12: 漸次遊行至妙光城。城名妙光者。前位悲增。今得
0182c13: 無住妙慧運眾生故。王名大光者。慈定之智無不
0182c14: 該故。廣大願中皆照徹故。時善財童子。自慶當益。
0182c15: 必聞諸菩薩不思議境界廣大清淨。作是念已巳。入
0182c16: 妙光城。見此大城有無量眾寶莊嚴。縱廣一十由
0182c17: 旬。八方八門。城內有十億衢道。有無量眾生於此
0182c18: 止住。種種上妙樓閣種種微妙莊嚴光明赫奕。最
0182c19: 勝無比。善財見此皆無愛著。一心願樂見善知識。
0182c20: 然此知識。依報莊嚴如此殊勝者。以前所修眾行
0182c21: 皆粹於此。位將滿故。善財見大光王。去所住樓閣
0182c22: 不遠。四衢中。坐蓮華藏師子之座。四衢者。表以四
0182c23: 無量攝眾生故。王之正報有二十八種大人之相。
0182c24: 八十隨好。以嚴其身。相有二十八者。因未滿故。如
0183a01: 真金色光明熾盛。如空中日。其王座前。有無量妙
0183a02: 寶莊嚴衣服飲食。女人以為給施。一一道傍。有二
0183a03: 十億菩薩。以此諸物給施眾生。此表願度。以攝諸
0183a04: 度。以成大願也。善財見已巳。五體投地。敬問修菩薩
0183a05: 道。時王正授法界。先總示法門告言。我淨修菩薩
0183a06: 大慈幢行。我滿足菩薩大慈幢行。先示此行者。謂
0183a07: 大慈首出。離染圓滿故。後告以得法因緣曰。我於
0183a08: 無量百千億不可說佛所問難此法。思惟觀察。修
0183a09: 習莊嚴。此言從聞思修。三慧而入也。故我以此大
0183a10: 慈法門教化攝受一切眾生。各令熏修。求一切智。
0183a11: 我住此大慈幢行。能以正法教化世間。我以此下
0183a12: 有十二行經。言化眾生事。此以法施。又若有貧窮
0183a13: 眾生求索我者。我開庫藏恣其所取。有四行經。言
0183a14: 其財施。上言化生以財法二施。隨心所欲。故所感
0183a15: 果報亦隨各見不同。有十行經。言各見此城淨穢
0183a16: 不同。此由我大慈隨順世間三昧所感。有五行經
0183a17: 言此三昧之事。時大光王為善財即入此定以示
0183a18: 其相。王入此定。其城內外六種震動。一切樓臺戶
0183a19: 牖之中。咸出妙音。一切山原草木叢林。皆迴轉向
0183a20: 王低首。一切江河陂池井泉。皆向王流注。有諸天
0183a21: 龍王八部眾等。各隨所有微妙供養。充滿空中。如
0183a22: 是有二十一行經。言定中所現境界。以彰大慈三
0183a23: 昧之業用。惟大光王以大慈三昧攝化眾生。今以
0183a24: 此三昧境界。直示善財。然入定時情與無情皆感
0183b01: 動歸向者。表同體大慈。物我一體。故皆隨三昧迴
0183b02: 轉也。大哉慈行。以慈行愈大。故願力益廣。所以圓
0183b03: 滿。此所以為難得也。時大王從三昧起。告善財言。
0183b04: 我惟知此菩薩大慈為首隨順世間三昧門。如此
0183b05: 而已巳。如諸菩薩慈心高蓋。普蔭眾生等種種大慈
0183b06: 悲雲。非我所知。乃謙己巳推勝。云此南方有一王都
0183b07: 名曰安住。有優婆夷名曰不動。汝可往問時善財
0183b08: 童子頂禮瞻仰。辭退而去。
0183b09: 爾時善財童子出妙光城遊行道路。正念思惟大光
0183b10: 王教。憶念菩薩大慈幢行門。思惟菩薩隨順世間三
0183b11: 昧光明門。增長彼不思議願福德自在力。堅固彼不
0183b12: 思議成熟眾生智。觀察彼不思議不共受用大威德。
0183b13: 憶念彼不思議差別相。思惟彼不思議清淨眷屬。思
0183b14: 惟彼不思議所作業。生歡喜心。生淨信心。生猛利心。
0183b15: 生欣悅心。生踊躍心。生慶幸心。生無濁心。生清淨心。
0183b16: 生堅固心。生廣大心。生無盡心。如是思惟。悲泣流淚。
0183b17: 念善知識實為希有。出生一切諸功德處。出生一切
0183b18: 諸菩薩行。出生一切菩薩淨念。出生一切陀羅尼輪。
0183b19: 出生一切三昧光明。出生一切諸佛知見。普雨一切
0183b20: 諸佛法雨。顯示一切菩薩願門。出生難思智慧光明。
0183b21: 增長一切菩薩根芽。又作是念。善知識者能普救護
0183b22: 一切惡道。能普演說諸平等法。能普顯示諸夷險道。
0183b23: 能普開闡大乘奧義。能普勸發普賢諸行。能普引到
0183b24: 一切智城。能普令入法界大海。能普令見三世法海。
0183c01: 能普授與眾聖道場。能普增長一切白法。善財童子。
0183c02: 如是悲哀思念之時。彼常隨逐覺悟菩薩。如來使天
0183c03: 於空中而告之言。善男子。其有修行善知識教。諸
0183c04: 佛世尊悉皆歡喜。其有隨順善知識語。則得近於一
0183c05: 切智地。其有能於善知識語無疑惑者。則常值遇一
0183c06: 切善友。其有發心願常不離善知識者。則得具足一
0183c07: 切義利。善男子。汝可往詣安住王都。即當得見不動
0183c08: 優婆夷大善知識。時善財童子。從彼三昧智光明起。
0183c09: 漸次遊行至安住城。周推求不動優婆夷今在何
0183c10: 所。無量人眾咸告之言。善男子。不動優婆夷身是童
0183c11: 女。在其家內父母守護。與自親屬無量人眾演說妙
0183c12: 法。善財童子。聞是語已巳。其心歡喜如見父母。即詣不
0183c13: 動優婆夷舍。入其宅內。見彼堂宇金色光明普皆照
0183c14: 耀。遇斯光者身意清涼。善財童子。光明觸身。即時獲
0183c15: 得五百三昧門。所謂了一切希有相三昧門。入寂靜
0183c16: 三昧門。遠離一切世間三昧門。普眼捨得三昧門。如
0183c17: 來藏三昧門。得如是等五百三昧門。以此三昧門故
0183c18: 身心柔如七日胎。又聞妙香。非諸天龍乾闥婆等
0183c19: 人與非人之所能有。善財童子前詣其所。恭敬合掌
0183c20: 一心觀察。見其形色端正殊妙。十方世界一切女人
0183c21: 無有能及。況其過者。唯除如來及以一切灌頂菩薩。
0183c22: 口出妙香。宮殿莊嚴并其眷屬悉無與等。況復過者。
0183c23: 十方世界一切眾生。無有於此優婆夷所起染著心。
0183c24: 若得暫見。所有煩惱悉自消滅。譬如百萬大梵天王
0184a01: 決定不生欲界煩惱。其有見此優婆夷者。所有煩惱
0184a02: 應知亦然。十方眾生觀此女人皆無厭足。唯除具足
0184a03: 大智慧者。爾時善財童子曲躬合掌正念觀察。見此
0184a04: 女人其身自在不可思議色相顏容世無與等。光明
0184a05: 洞徹物無能障。普為眾生而作利益。其身毛孔恒出
0184a06: 妙香。眷屬無邊宮殿第一。功德深廣莫知涯際。心生
0184a07: 歡喜。以頌讚曰。
0184a08: 守護清淨戒修行廣大忍精進不退轉
0184a09: 光明照世間
0184a10: 爾時善財童子說此頌已巳白言。聖者。我已巳先發阿耨
0184a11: 多羅三藐三菩提心。而未知菩薩云何學菩薩行。云
0184a12: 何修菩薩道。我聞聖者善能誘誨。願為我說。時不動
0184a13: 優婆夷。以菩薩柔語悅意語。慰喻善財而告之言。
0184a14: 善哉善哉。善男子。汝已巳能發阿耨多羅三藐三菩提
0184a15: 心。善男子。我得菩薩難摧伏智慧藏解脫門。我得菩
0184a16: 薩堅固受持行門。我得菩薩一切法平等地總持門。
0184a17: 我得菩薩照明一切法辯才門。我得菩薩求一切法
0184a18: 無疲厭三昧門。善財童子言聖者。菩薩難摧伏智慧
0184a19: 藏解脫門。乃至求一切法無疲厭三昧門境界云何。
0184a20: 童女言。善男子。此處難知。善財白言。唯願聖者。承佛
0184a21: 神力為我宣說。我當因善知識能信。能受。能知。能了。
0184a22: 趣入觀察。修習隨順。離諸分別。究竟平等。優婆夷言。
0184a23: 善男子。過去世中有劫名離垢。佛號修臂。時有國王。
0184a24: 名曰電授。唯有一女即我身是。我於夜分廢音樂時。
0184b01: 父母兄弟悉已巳眠寢。五百童女亦皆昏寐。我於樓上
0184b02: 仰觀星宿。於空中見彼如來如寶山王。無量無邊
0184b03: 天龍八部諸菩薩眾所共圍繞。佛身普放大光明網。
0184b04: 周十方無所障礙。佛身毛孔皆出妙香。我聞是香。
0184b05: 身體柔心生歡喜。便從樓下至於地上。合十指爪
0184b06: 頂禮於佛。又觀彼佛不見頂相。觀身左右莫知邊際。
0184b07: 思惟彼佛諸相隨好。無有厭足。竊自念言。此佛世尊
0184b08: 作何等業。獲於如是上妙之身。相好圓滿光明具足。
0184b09: 眷屬成就宮殿嚴好。福德智慧悉皆清淨。總持三昧
0184b10: 不可思議神通自在辯才無礙。善男子。爾時如來知
0184b11: 我心念。即告我言。汝應發不可壞心。滅諸煩惱。應發
0184b12: 無能勝心。破諸取著。應發無退怯心。入深法門。應發
0184b13: 能堪耐心。救惡眾生。應發無迷惑心。普於一切諸趣
0184b14: 受生。應發無厭足心。求見諸佛無有休息。應發無知
0184b15: 足心。悉受一切如來法雨。應發正思惟心。普生一切
0184b16: 佛法光明。應發大住持心。普轉一切諸佛法輪。應發
0184b17: 廣流通心。隨眾生欲施其法寶。善男子。我於彼佛所
0184b18: 聞如是法。求一切智。求佛十力。求佛辯才。求佛光明。
0184b19: 求佛色身。求佛相好。求佛眾會。求佛國土。求佛威儀。
0184b20: 求佛壽命。發是心已巳。其心堅固猶如金剛。一切煩惱
0184b21: 及以二乘悉不能壞。善男子。我發是心已巳來經閻浮
0184b22: 提微塵數劫。尚不生於念欲之心。況行其事。爾所劫
0184b23: 中於自親屬不起瞋心。況他眾生。爾所劫中於其自
0184b24: 身不生我見。況於眾具而計我所。爾所劫中死時生
0184c01: 時及住胎藏未曾迷惑起眾生想及無記心。況於餘
0184c02: 時。爾所劫中乃至夢中隨見一佛未曾忘失。何況菩
0184c03: 薩十眼所見。爾所劫中受持一切如來正法未曾忘
0184c04: 失一文一句。乃至世俗所有言辭尚不忘失何況如
0184c05: 來金口所說。爾所劫中受持一切如來法海。一文一
0184c06: 句無不思惟。是不觀察。乃至一切世俗之法亦復如
0184c07: 是。爾所劫中受持如是一切法海。未曾於一法中不
0184c08: 得三昧。乃至世間技術之法。一一法中悉亦如是。爾
0184c09: 所劫中住持一切如來法輪。隨所住持未曾廢捨一
0184c10: 文一句。乃至不曾生於世智。唯除為欲調眾生故。爾
0184c11: 所劫中見諸佛海。未曾於一佛所不得成就清淨大
0184c12: 願。乃至於諸化佛之所悉亦如是。爾所劫中見諸菩
0184c13: 薩修行妙行無有一行我不成就。爾所劫中所有眾
0184c14: 生。無一眾生我不勸發阿耨多羅三藐三菩提心。未
0184c15: 曾勸一眾生發於聲聞辟支佛意。爾所劫中於一切
0184c16: 佛法。乃至一文一句不生疑惑。不生二想。不生分別
0184c17: 想。不生種種想。不生執著想。不生勝劣想。不生愛憎
0184c18: 想。善男子。我從是來常見諸佛。常見菩薩。常見真實
0184c19: 善知識。常聞諸佛願。常聞菩薩行。常聞菩薩波羅蜜
0184c20: 門。常聞菩薩地智光明門。常聞菩薩無盡藏門。常聞
0184c21: 入無邊世界網門。常聞出生無邊眾生界因門。常以
0184c22: 清淨智慧光明。除滅一切眾生煩惱。常以智慧生長
0184c23: 一切眾生善根。常隨一切眾生所樂示現其身。常以
0184c24: 清淨上妙言音。開悟法界一切眾生。善男子。我得菩
0185a01: 薩求一切法無厭足莊嚴門。我得一切法平等地總
0185a02: 持門。現不思議自在神變。汝欲見不。善財言唯。我心
0185a03: 願見。爾時不動優婆夷坐於龍藏師子之座。入求一
0185a04: 切法無厭足莊嚴三昧門。不空輪莊嚴三昧門。十力
0185a05: 智輪現前三昧門。佛種無盡藏三昧門。入如是等一
0185a06: 萬三昧門。入此三昧門時十方各有不可說佛剎微
0185a07: 塵數世界六種震動。皆悉清淨璃所成。一一世界
0185a08: 中。有百億四天下百億如來。或住兜率天。乃至般涅
0185a09: 槃。一一如來。放光明網周法界。道場眾會清淨圍
0185a10: 繞。轉妙法輪開悟生。時不動優婆夷從三昧起。告
0185a11: 善財言。善男子。汝見此不。善財言。唯我皆已巳見。優婆
0185a12: 夷言。善男子。我唯得此求一切法無厭足三昧光明。
0185a13: 為一切眾生說微妙法。皆令歡喜。如諸菩薩摩訶薩
0185a14: 如金翅鳥遊行空無所障礙。能入一切眾生大海。
0185a15: 見有善根已巳成熟者。便即執取置菩提岸。又如商客
0185a16: 入大寶洲採求如來十力智寶。又如漁師持正法網
0185a17: 入生死海。於愛水中漉諸眾生。如阿修羅王能撓
0185a18: 動三有大城諸煩惱海。又如日輪出現空。照愛水
0185a19: 泥令其乾竭。又如滿月出現空。令可化者心華開
0185a20: 敷。又如大地普見平等。無量眾生於中止住。增長一
0185a21: 切善法根芽。又如大風所向無礙。能拔一切諸見大
0185a22: 樹。如轉輪王遊行世間。以四攝事攝諸眾生。而我云
0185a23: 何能知能說彼功德行。善男子。於此南方有一大城
0185a24: 名無量都薩羅。其中有一出家外道名曰行。汝往
0185b01: 彼問菩薩云何學菩薩行修菩薩道。時善財童子頂
0185b02: 禮其足。繞無量。殷勤瞻仰。辭退而去。
0185b03: 第九不動優婆夷。寄善法行。約力度。自發心來。於
0185b04: 一切法無不得定。煩惱二乘不能動故。亦令眾生
0185b05: 心不動故。以智修慈。故示以女。居王都者。王子位
0185b06: 故。智契實法不為緣壞。名為安住。言善法者。說法
0185b07: 授人動成物軌。思擇修習。一切法故。善財初依教
0185b08: 趣求。正念思惟大光王教。種種憶念。觀察思修前
0185b09: 法。生歡喜心。因修得益。故有十一種心。如是思惟。
0185b10: 悲泣流淚。念善知識實為希有。為出生一切諸功
0185b11: 德處。有九行經。皆思念之事。廣歎友能。如是思惟
0185b12: 時。如來使空中天而告之以隨善知識教。有六行
0185b13: 半經。皆空中天教示之事。推功歸友。然善財一向
0185b14: 求善知識。但是精勤不倦。至此而言悲泣流淚者。
0185b15: 修悲將滿。故積悲於此。天乃歡往後友。時善財童
0185b16: 子漸次遊行。至安住城。推求不動優婆夷。今在何
0185b17: 所。時眾生告言。此優婆夷身是童女。在其家內。父
0185b18: 母守護。與自親屬演說妙法。善財聞已巳。即詣其舍。
0185b19: 入其宅內。見彼堂宇金色光明照耀。遇斯光者。身
0185b20: 意清涼。善財身觸其光。頓得五百三昧門。身心柔
0185b21: 軟如七日胎。善財前詣其所。恭敬合掌。一念觀察。
0185b22: 見其正報殊妙。有七行半經。言其形相端好。唯除
0185b23: 如來。餘無及者。爾時善財見此女人。其身心自在。
0185b24: 色相容顏。世無等者。乃先說偈讚。然後陳已巳發心。
0185c01: 諮問法要。時不動優婆夷。先以軟語慰讚。次乃正
0185c02: 授法界。告言。我得菩薩難摧伏智慧藏解脫門。又
0185c03: 得堅固受持行門。又得一切法等地總持門。又得
0185c04: 照明一切法辯才門。又得求一切無疲厭三昧門。
0185c05: 所以此位得五種法門者。此亦同九地當法師位。
0185c06: 須廣知故。此五種門疏有多義。次善財徵問五種
0185c07: 三昧之業用境界云何。童女曰。此處難知。則已巳示
0185c08: 其三昧廣大深遠矣。善財重請。自陳堪受。時優婆
0185c09: 夷先明得法因緣云。過去世中有佛。號修臂如來。
0185c10: 修者長也。臂有提挈之義。表大悲為手提挈眾生。
0185c11: 故時國王唯有一女。即我身是。我於夜分樓上。仰
0185c12: 觀於空中。見彼如來心生歡喜。便從樓下瞻禮彼
0185c13: 佛。請問法要。時彼如來為我說法。我是時發心已巳
0185c14: 來。經閻浮提微塵數劫。尚不生一念欲心。歷事多
0185c15: 佛所得法門一字不忘。我從是來。劫劫生生。以妙
0185c16: 言音開悟法界一切眾生。如此有四十八行經。具
0185c17: 敘往因之事。釋上難知。次言我得菩薩求一切法
0185c18: 無厭足莊嚴門。乃問善財。汝欲見否。善財言願見。
0185c19: 時優婆夷。即入此三昧。顯示業用。即見十方微塵
0185c20: 數如來示現八相利生之事。時優婆夷從三昧起。
0185c21: 問善財言。汝見此否。善財言我皆已巳見。優婆夷言。
0185c22: 我惟得此求一切法無厭足三昧而已巳。以此三昧
0185c23: 光明為眾生說法。如諸菩薩廣大攝生事業。非我
0185c24: 所知。乃謙己巳推勝。於此南方有都薩羅城。有一出
0186a01: 家外道名曰行。汝可往問。善財頂禮辭退而去。
0186a02: 大方廣佛華嚴經綱要卷第六十六
