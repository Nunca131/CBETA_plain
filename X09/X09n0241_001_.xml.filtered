0301a01: 
0301a02: No. 241
0301a04: 
0301a05: 遂廣德寺沙門　永光　錄集
0301a06: 仁壽松風寺沙門　惟靜　較証
0301a07: 稽首華嚴毗盧主華藏莊嚴大導師
0301a08: 十方菩薩微塵眾護法諸天龍神王
0301a09: 法界海會諸聖賢我今頭面接足禮
0301a10: 願諸三寶威神力加被法界諸有情
0301a11: 見聞讀誦若書寫盡得成佛超彼岸
0301a12: 今我一念少分力普利沉淪諸眾生
0301a13: 一真法界真如性清淨莊嚴妙無比
0301a14: 聖證凡心不可測萬行功圓難思議
0301a15: 今將五週四分七處九會逐一錄后。
0301a16: 初會菩提場。普賢為會主。說如來依正法。佛放口光
0301a17: 眉間光。普賢菩薩入毗盧遮那藏身三昧。共六品
0301a18: 　世主妙嚴品第一。如來現相品第二。普賢三昧品第
0301a19: 三。世界成就品第四。華藏世界品第五。毗盧遮那品
0301a20: 第六　此六品經為信分。為所信因果週。
0301a21: 二會普光明殿。文殊為會主。說十信法門。佛放兩足
0301a22: 輪光。此會不入定。共六品　如來名號品第七。四聖
0301a23: 諦品第八。光明覺品第九。菩薩問明品第十。淨行品
0301a24: 第十一。普賢品第十二。
0301b01: 三會忉利天宮。法慧為會主。說十住法門。佛放兩足
0301b02: 指光。法慧菩薩入無量方便三昧。共六品　升須彌
0301b03: 頂品第十三。須彌偈讚品第十四。十住品第十五。梵
0301b04: 行品第十六。初發心功德品第十七。明法品第十八。
0301b05: 四會夜摩天宮。功德林為會主。說十行法門。佛放兩
0301b06: 足趺光。功德林入善思惟三昧。共四品　升夜摩天
0301b07: 宮品第十九。夜摩偈讚品第二十。十行品第二十一。
0301b08: 十無盡藏品第二十二。
0301b09: 五會兜率天宮。金剛幢為會主。說十迴向法門。佛放
0301b10: 兩膝輪光。金剛幢菩薩入菩薩智光三昧。共三品
0301b11: 　升兜率天宮品第二十三。兜率偈讚品第二十四。十
0301b12: 迴向品第二十五。
0301b13: 六會他化天宮。金剛藏為會主。說十地法門。佛放眉
0301b14: 間毫相光。金剛藏菩薩入智慧光明三昧。共一品
0301b15: 　十地品第二十六。
0301b16: 七會普光明殿。如來為會主。說等覺妙覺法門。佛放
0301b17: 眉光口光。佛入剎那三昧。共十一品　十定品第二
0301b18: 十七。十通品第二十八。十忍品第二十九。阿僧祗品
0301b19: 第三十。壽量品第三十一。菩薩住處品第三十二
0301b20: 　此二十六品經為解分。為差別因果週　佛不思議
0301b21: 法品第三十三。十身相海品第三十四。隨好光明品
0301b22: 第三十五。普賢行品第三十六。此普賢品名平等因如來出現
0301b23: 品第三十七如來出現品名平等果。
0301b24: 八會普光明殿。普賢為會主。說二千行門。此會不放
0301c01: 光。普賢菩薩入佛華嚴三昧。共一品　離世間品第
0301c02: 三十八　此品為行分。為成行因果週。
0301c03: 九會逝多林。如來善友為會主。說果法界。佛放眉間
0301c04: 白毫光。入法界品第三十九。此品為證分。為證入因
0301c05: 果週。總名五週者。初所信因果週。二差別因果週。三
0301c06: 平等因果週。四成行因果週。五證入因果週。總名四
0301c07: 分者。初信分。二解分。三行分。四證分。是故名為七處
0301c08: 九會五週四分一乘圓教大方廣佛華嚴經。
0301c09: 又初會說如來依正法門。表如來於菩提場阿蘭若
0301c10: 處依正莊嚴等。後當經自明。
0301c11: 二會普光明殿。說十信法門。十信者。十種信心。一信
0301c12: 心。二念心。三慧心。四精進心。五定心。六不退心。七迴
0301c14: 自明。
0301c15: 三會忉利天宮。說十住法門。十住者。初發心住。二治
0301c16: 地住。三修行住。四生貴住。五具足方便住。六正心住。
0301c17: 七不退住。八童真住。九法王子住。十灌頂住。此十住
0301c18: 法功用。後當經自明。
0301c19: 四會夜摩天宮。說十行法門。十行者。一歡喜行。二饒
0301c20: 益行。三無違逆行。四無屈撓行。五無癡亂行。六善現
0301c21: 行。七無著行。八難得行。九善法行。十真實行。此十行
0301c22: 法功用。後當經自明。
0301c23: 五會兜率天宮。說十迴向法門。十迴向者。一救護一
0301c24: 切眾生離眾生相迴向。二不壞迴向。三等一切諸佛
0302a01: 迴向。四至一切處迴向。五無盡功德藏迴向。六入一
0302a02: 切平等善根迴向。七等隨順一切眾生迴向。八真如
0302a03: 相迴向。九無著無縛解脫迴向。十入法界無盡迴向。
0302a04: 此十迴向法功用。後當經自明。
0302a05: 六會他化天宮。說十地法門。十地者。一歡喜地。二離
0302a06: 垢地。三發光地。四慧地。五難勝地。六現前地。七遠
0302a07: 行地。八不動地。九善慧地。十法雲地。此十地法功用。
0302a08: 後當經自明。
0302a09: 七再會普光明殿。如來為說等覺妙覺法門。等覺者。
0302a10: 前十地以後十一地。入等覺位受佛職。功與佛齊。覺
0302a11: 行圓滿故。妙覺者。妙明覺性。與佛無別。功齊佛果。無
0302a12: 二無別故。十地至十一地無功用力。位至極果故但此
0302a13: 會在八禪天說。經文未至。
0302a14: 八三會普光明殿。普賢為會主。說二千行門。因普慧
0302a15: 菩薩二百問。謂何等為菩薩摩訶薩依。何等為奇特。
0302a16: 何等為行。何等為善知識。何等為勤精進。何等為心
0302a17: 得安隱。何等為成就眾生。何等為戒。何等為自知受
0302a18: 記。何等為入菩薩。何等為入如來。至何等為坐道場
0302a19: 時現奇特相。何故示降魔。何等為成如來力。云何轉
0302a20: 法輪得白淨法。何故如來應正等覺示般涅槃。善哉
0302a21: 佛子。如是等法。願為演說　總有二百問之法門。此
0302a22: 問頭尾二十問。略敘名目。如經自具。
0302a23: 爾時普賢菩薩告普慧菩薩等諸菩薩摩訶薩。佛子。
0302a24: 菩薩摩訶薩有十種依。十種奇特。十種行。十種善知
0302b01: 識。十種勤精進。十種心得安隱。十種成就眾生。十種
0302b02: 戒。十種自知受記法。十種入諸菩薩。菩薩以此普入
0302b03: 三世。如來至如來應正等覺。觀十義故。示般涅槃。以
0302b04: 上經文各一類問。以十種答。總有二千答法門。故名
0302b05: 瓶寫二千酬。後當經自明。
0302b06: 九會逝多林。如來善友為會主。說果法界。入法界品。
0302b07: 如來善友者。文殊普賢彌勒。此三者是。文殊師利在
0302b08: 逝多林大寶莊嚴善住樓閣。辭佛南行。與十方無邊
0302b09: 剎海諸大菩薩諸聲聞眾。同行南往。經歷人間。至福
0302b10: 城東。住莊嚴幢娑羅林中大塔廟處。文殊師利與同
0302b11: 來菩薩。說普照法界修多羅者。根本智明徹周。隨
0302b12: 根故。百萬億那由他不可說修多羅以為眷屬。勸
0302b13: 諸菩薩。發阿耨多羅三藐三菩提心。時福城東。有五
0302b14: 百優婆塞。大智為首。五百優婆夷。大慧為首。五百童
0302b15: 子。善財為首。五百童女。普善賢為首。詣文殊師利所。修
0302b16: 敬已巳畢。各坐一面。文殊師利觀察善財善根因緣。說
0302b17: 種種法要。善財聞已巳。歡喜頂授。善財復問。先發阿耨
0302b18: 多羅三藐三菩提心。云何修菩薩道。云何行菩薩行。
0302b19: 文殊師利命善財南行。往勝樂國妙山德雲比丘
0302b20: 所。當為汝說。自此已巳後。歷一百一十城五十三善知
0302b21: 識所。問道行法。各說法門。後當經自明。
0302b22: 五十三善知識者。為首善知識。文殊師利菩薩主根
0302b23: 本智。第一善知識德雲比丘。主十住中初發心住。所
0302b24: 得解脫法門。名憶念一切諸佛境界智慧光明普見
0302c01: 法門。第二善知識海門國海雲比丘。主治地住。所
0302c02: 得解脫法門。名普眼法門。第三善知識海岸聚落
0302c04: 成就眾生無礙解脫門。第四善知識達里鼻茶國
0302c06: 尼光明法門。第五善知識住林城解脫長者。主具
0302c07: 足方便住。所得解脫門。名如來無礙莊嚴解脫門。
0302c08: 第六善知識閻浮提畔海幢比丘。主正心住。所得解
0302c09: 脫法門。名十般若波羅蜜三昧光明法門。第七善
0302c10: 知識海潮處休捨優婆夷。主不退住。所得解脫門。名
0302c11: 一切解脫門。第八善知識海潮處毗目瞿沙仙人。
0302c12: 主童真住。所得解脫門。名菩薩無勝幢解脫門。第
0302c13: 九善知識伊沙那聚落勝熱婆羅門。主法王子住。所
0302c14: 得解脫門。名菩薩無盡輪解脫門。第十善知識師
0302c15: 子奮迅城慈行童女。主灌頂住。所得解脫門。名般若
0302c16: 波羅蜜普莊嚴門。以上十善知識主十住法門。功
0302c17: 行法用。後當經自明。
0302c18: 第二十行法門十善知識。第一善知識三目國善
0302c19: 見比丘。主歡喜行。所得法門名菩薩隨順燈解脫門。
0302c20: 第二善知識名聞國自在童子。主饒益行。所得法
0302c21: 門。名一切功巧大神通智光明法門。第三善知識
0302c22: 海住城具足優婆夷。主無違逆行。所得法門。名無盡
0302c23: 福德藏解脫門。第四善知識大興城明智居士。主
0302c24: 無屈撓行。所得法門。名隨意出生福德藏解脫門。
0303a01: 第五善知識師子宮城寶髻長者。主離癡亂行。所得
0303a02: 法門。名菩薩無盡福德寶藏解脫門。第六善知識
0303a03: 藤根國普眼長者。主善現行。所得法門。名令一切眾
0303a04: 生普見諸佛歡喜門。第七善知識多羅幢城無厭
0303a05: 足王。主無著行。所得法門。名如幻解脫門。第八妙
0303a06: 光城大光王善知識。主難得行。所得法門。名菩薩大
0303a07: 慈為首隨順世間三昧解脫門。第九善知識安住
0303a08: 王都不動優婆夷。主善法行。所得法門。名求一切法
0303a09: 無厭足三昧光明解脫門。第十善知識都薩羅城
0303a10: 出家行外道。主真實行。所得法門名至一切處菩
0303a11: 薩解脫門。以上十善知識主十行法門。行法功用。
0303a12: 後當經自明。
0303a13: 第三十迴向法門十善知識。第一善知識廣大國
0303a14: 鬻香長者。主救護一切眾生離眾生相迴向。所得法
0303a15: 門。名調和香法解脫門。第二善知識樓閣城婆施
0303a16: 羅船師。主不壞迴向。所得法門。名大悲幢行解脫門。
0303a17: 第三善知識可樂城無上勝長者。主等一切佛迴
0303a18: 向所得法門。名至一切處修菩薩清淨法解脫門。
0303a19: 第四善知識迦陵林城師子頻申比丘尼。主至一切
0303a20: 處迴向。所得法門。名成就一切智解脫門。第五善
0303a21: 知識險難國婆須密女。主無盡功德藏迴向。所得法
0303a22: 門。名菩薩離貪欲際解脫門。第六善知識善度城
0303a23: 瑟胝羅居士。主隨順堅固一切善根迴向。所得法
0303a24: 門。名菩薩所有佛不涅槃解脫門。第七善知識補
0303b01: 陀洛山觀世音菩薩。主隨順一切眾生迴向。所得法
0303b02: 門。名大悲行解脫門。第八善知識正趣菩薩。主真
0303b03: 如相迴向。所得法門。名菩薩普門速疾行解脫門。
0303b04: 第九善知識墮羅底城大天神。主無縛無著解脫
0303b05: 迴向。所得法門。名雲網解脫門。第十善知識菩提
0303b06: 場安住神。主等法界無量迴向。所得法門。名不可壞
0303b07: 智慧藏解脫門。以上十善知識主十迴向法門。行
0303b08: 法功用。後當經自明。
0303b09: 第四十地法門十善知識。第一善知識迦毗羅城
0303b10: 婆珊婆演底夜神。主歡喜地。所得法門。名破一切眾
0303b11: 生癡闇法光明解脫門。第二善知識菩提場普得
0303b12: 淨光夜神。主離垢地。所得法門。名菩薩寂靜禪定樂
0303b14: 察眾生夜神。主發光地。所得法門。名普喜幢解脫門。
0303b15: 第四善知識眾會中普救眾生妙德夜神。主慧
0303b16: 地。所得解脫法門。名菩薩普現一切世間調伏眾生
0303b17: 解脫門。第五善知識去此不遠寂靜音海夜神。主
0303b18: 難勝地。所得法門。名念念出生廣大喜莊嚴解脫門。
0303b19: 第六善知識如來會中守護一切城主夜神。主現
0303b20: 前地。所得法門。名甚深自在妙音解脫門。第七善
0303b21: 知識佛會中開敷一切樹華夜神。主遠行地。所得法
0303b22: 門。名菩薩出生廣大喜光明解脫門。第八善知識
0303b23: 道場中大願精進力救護一切眾生夜神。主不動地。
0303b24: 所得法門。名教化眾生令生善根解脫門。第九善
0303c01: 智識閻浮提嵐毗尼園妙德滿光夜神。主善慧地。
0303c02: 所得法門。名菩薩於無量劫一切處示現受生自
0303c03: 在解脫門。第十善知識迦毗羅城瞿波女。主法雲
0303c04: 地。所得法門。名觀察菩薩三昧海解脫門。以上十
0303c05: 善知識主十地位。行法功用。後當經自明。
0303c06: 第五十一地法門十善知識。第一此世界中摩耶
0303c07: 夫人。主從悲起智幻生成佛門。所得法門。名菩薩大
0303c08: 願智幻解脫門。第二善知識三十三天正念天王
0303c09: 女名天主光。主智悲自在正念諸法無失現前門。所
0303c10: 得法門。名無礙念清淨解脫門。第三善知識迦毗
0303c11: 羅城友童子師。主滿十方世法師範門。第四
0303c12: 善知識善知眾藝童子。主周十方字智門。所得法
0303c15: 術師筮博說一切總達利生門。所得法門。名無依處
0303c17: 脫長者。主處世無著念清淨解脫門。所得法門。名無
0303c18: 著念清淨莊嚴解脫門。第七善知識沃田城妙月
0303c19: 長者。主處世淨智光明門。所得法門。名智光解脫門。
0303c20: 第八善知識南方出生城無勝軍長者。主無相法
0303c21: 中得無盡相門。所得法門。名無盡相解脫門。第九
0303c22: 善知識出生城南法聚落最寂靜婆羅門。主誠願語
0303c23: 門。所得法門。名誠願語解脫門。第十善知識妙意
0303c24: 華門城德生童子有德童女。主智悲圓滿處世幻住
0304a01: 門。所得法門。名處世幻住解脫門。此上十善知識
0304a02: 各主一法門。行法功用。後當經自明。
0304a03: 又文殊師利為首善知識。主根本不動智門。普賢菩
0304a04: 薩主悲願萬行門。彌勒菩薩主圓滿佛果門。此三善
0304a05: 知識及前五十位善知識。共為五十三善知識。善財
0304a06: 童子次第親近得法。圓滿五十三位級法門。一一
0304a07: 親證。一生成佛。行法功用。後當經自明。
0304a08: 又初會菩提場中。佛放口光眉間光。有佛剎微塵數。
0304a09: 一一復有佛剎微塵數光明。以為眷屬。其光悉具眾
0304a11: 界海諸菩薩眾。於光明中。各得見此華藏莊嚴世界
0304a12: 海。以佛神力。其光於彼一切菩薩眾會之前。而說頌
0304a13: 言。
0304a14: 二會普光明殿。佛放兩足輪光。有百億光明。照此三
0304a15: 千大千世界。百億閻浮提。百億弗婆提。百億瞿耶尼。
0304a16: 百億鬱單越。百億大海。百億輪圍山。百億菩薩受生。
0304a17: 百億菩薩出家。百億如來成正覺。百億如來轉法輪。
0304a18: 百億如來入涅槃。百億須彌山王。百億四天王眾天。
0304a19: 百億三十三天。百億夜摩天。百億兜率天。百億化樂
0304a20: 天。百億他化自在天。百億梵眾天。百億光音天。百億
0304a21: 淨天。百億廣果天。百億色究竟天。其中所有。悉皆
0304a22: 明現。如此處見佛世尊坐寶蓮華藏師子之座。十佛
0304a23: 剎微塵數菩薩所共圍遶。其百億閻浮提中。百億如
0304a24: 來亦如是坐。悉以佛神力故。十方各有一大菩薩。一
0304b01: 一各與十佛剎微塵數諸菩薩俱。來詣佛所。其名曰
0304b02: 文殊師利菩薩等。爾時光明。過此世界。照東方十
0304b03: 佛國土。南西北方四維上下亦復如是。彼一一世界
0304b04: 中。皆有百億閻浮提。乃至百億色究竟天。其中所有。
0304b05: 悉皆明現。如此處見佛世尊坐蓮華藏師子之座。十
0304b06: 佛剎微塵數菩薩所共圍遶。彼一一世界中。各有百
0304b07: 億閻浮提。百億如來。亦如是坐。悉以佛神力故。十方
0304b08: 各有一大菩薩。一一各與十佛剎微塵數諸菩薩俱。
0304b09: 來詣佛所。其大菩薩謂文殊師利等。所從來國。謂金
0304b10: 色世界等。本所事佛。謂不動智如來等。爾時一切處
0304b11: 文殊師利菩薩。各於佛所。同時發聲。說此頌言。爾時
0304b12: 光明過十世界。照東方百世界。南西北方四維上
0304b13: 下亦復如是。彼諸世界中。皆有百億閻浮提。乃至百
0304b14: 億色究竟天。其中所有。悉皆明現。乃至說此頌言。與
0304b15: 上來文。亦復如是。爾時光明過百世界。照東方千
0304b16: 世界。南西北方四維上下亦復如是。爾時光明過千
0304b17: 世界。照東方十千世界。南西北方四維上下亦復
0304b18: 如是。爾時光明過十千世界。照東方百千世界。南
0304b19: 西北方四維上下亦復如是。爾時光明過百千世界。
0304b20: 照東方百萬世界。南西北方四維上下亦復如是。
0304b21: 爾時光明。過百萬世界。照東方一億世界。南西北
0304b22: 方四維上下亦復如是。爾時光明過一億世界。照
0304b23: 東方十億世界。南西北方四維上下亦復如是。﹂爾時
0304b24: 光明。過十億世界。照東方百億世界。千億世界。百
0304c02: 他億世界。如是無數無量無邊無等。不可數不可稱
0304c03: 不可思不可量不可說。盡法界空界。所有世界。南
0304c04: 西北方四維上下亦復如是。彼一一世界中。皆有百
0304c05: 億閻浮提。乃至百億色究竟天。其中所有。悉皆明現。
0304c06: 彼一一閻浮提中。悉見如來坐蓮華藏師子之座。十
0304c07: 佛剎微塵數菩薩所共圍遶。悉以佛神力故。十方各
0304c08: 有一大菩薩。一一各與十佛剎微塵數諸菩薩俱。來
0304c09: 詣佛所。其大菩薩。謂文殊師利等。所從來國。謂金色
0304c10: 世界等。本所事佛。謂不動智佛等。兩時一切處。文殊
0304c11: 師利菩薩。各於佛所。同時發聲。說此頌言。﹂此上十段
0304c12: 文中。表佛光明所過世界。所照世界。即是光明覺品
0304c13: 中。普光明殿所放光明。照法界。空界。無有窮盡。
0304c14: 如經自具。
0304c15: 三會忉利天宮。佛放兩足指光。有百千億妙色光明。
0304c16: 普照十方一切世界須彌頂上帝釋宮中。佛及大眾。
0304c17: 靡不皆現。
0304c18: 四會夜摩天宮。佛放兩足輪光。有百千億妙色光明。
0304c19: 普照十方一切世界夜摩宮中。佛及大眾。靡不皆現﹂
0304c20: 五會兜率天宮。佛放兩膝輪光。有百千億那由他不
0304c21: 思議大光明。一一光明。皆有不思議色。不思議光。照
0304c22: 不思議無邊法界。以佛神力。出大妙音。其音演暢百
0304c23: 千億那由他不思議讚頌。超諸世間所有言辭。出世
0304c24: 善根之所成就。
0305a01: 六會他化天宮。佛放眉間毫相光。名菩薩力明。有
0305a02: 百千阿僧祇光明以為眷屬。普照十方一切世界。靡
0305a03: 不周。三惡道苦皆得休息。又照一切如來眾會。顯
0305a04: 現諸佛不思議力。又照十方一切世界一切諸佛所
0305a05: 加說法菩薩之身。作是事已巳。於上空中。成大光明
0305a06: 雲網臺而住。十方諸佛。悉亦如是。從眉間出清淨光
0305a07: 明。其光名號。眷屬作業。悉同於此。又亦照此娑婆世
0305a08: 界佛及大眾。並金剛藏菩薩身師子座已巳。於上空
0305a09: 中。成大光明雲網臺。時光臺中。以諸佛威神力故。而
0305a10: 說頌言。
0305a11: 七會普光明殿。佛放眉間白毫相光。有大光明。名如
0305a12: 來出現。無量百千億那由他阿僧祇光明以為眷屬。
0305a13: 其光普照十方盡空法界一切世界。右遶十。
0305a14: 顯現如來無量自在。覺悟無量諸菩薩眾。震動一切
0305a15: 十方世界。除滅一切諸惡道苦。蔽一切諸魔宮殿。
0305a16: 顯示一切諸佛如來坐菩提座。成等正覺。又口中放
0305a17: 大光明。名無礙無畏。百千億阿僧祗光明以為眷屬。
0305a19: 十方盡空法界一切世界。右遶十顯現如來
0305a20: 種種自在。開悟無量諸眾生等。震動一切十方世界。
0305a21: 除滅一切諸惡道苦。乃至眾會道場。作是事已巳。而來
0305a22: 右遶菩薩眾會。入普賢菩薩口。其光入已巳。普賢菩薩
0305a23: 身及師子座。過於本時。及諸菩薩身座百倍。
0305a24: 八會。俱在普光明殿不復重放光明。
0305b01: 九會逝多林。佛放眉間白毫相大光明。名普照三世
0305b02: 法界門。以不可說佛剎微塵數光明而為眷屬。普照
0305b03: 十方一切世界海諸佛國土。時逝多林菩薩大眾。悉
0305b04: 見一切盡法界空界一切佛剎。一一微塵中。各有
0305b05: 一切佛剎微塵數諸佛國土。種種名。種種色。種種清
0305b06: 淨。種種莊嚴。各各不同。悉皆明現。此上七處九會。
0305b07: 佛放光明。種種名相。具如經說。以竟。
0305b08: 又初會菩提場。所敘當會之眾。普賢菩薩及十普菩
0305b09: 薩為一類眾。二海月光大明菩薩等。十佛剎微塵數
0305b10: 菩薩為一類眾。又華髻莊嚴身眾神。至主地神。共六
0305b11: 類神。各領一佛剎微塵數眾。又主藥神。至主林神。共
0305b12: 十三類神。各領無量無邊無數之眾。又八部八類眾。
0305b13: 日天子月天子二類。共為十類眾。各領無量無邊無
0305b14: 數之眾。又十重天王為十類眾。各領無量無邊無數
0305b15: 之眾。又菩提樹內流光眾。又宮殿樓閣內眾。又菩薩
0305b16: 身毛孔內光中眾。又如來寶座內光中眾。又佛眉間
0305b17: 白毫光中眾。以上五類眾。各領無量無邊無數之眾。
0305b18: 又從普賢菩薩起。至佛眉間白毫光中眾止。總共四
0305b19: 十六類菩薩神天等眾。俱在菩提場。當會中眾數無
0305b20: 盡極。
0305b21: 二會普光明殿。如來放光集十方眾。金色世界文殊
0305b22: 師利菩薩。妙色世界覺首菩薩。蓮華色世界財首菩
0305b23: 薩。薝蔔華色世界寶首菩薩。優羅華色世界功德
0305b24: 首菩薩。金色世界目首菩薩。寶色世界精進首菩薩。
0305c01: 金剛色世界法首菩薩。玻色世界智首菩薩。平等
0305c02: 色世界賢首菩薩。此十世界。此十菩薩。一一各領佛
0305c03: 剎微塵數諸菩薩。來詣佛所。十方共有十佛剎微塵
0305c04: 數諸菩薩眾。來集於會。文殊師利菩薩為首。表十信
0305c05: 法門。
0305c06: 三會須彌頂上帝釋天宮。如來放光集十方眾。十方
0305c07: 各有一大菩薩。所謂因陀羅華世界法慧菩薩。波頭
0305c08: 摩華世界一切慧菩薩。寶華世界勝慧菩薩。優羅
0305c09: 華世界功德慧菩薩。金剛華世界精進慧菩薩。妙香
0305c10: 華世界善慧菩薩。悅意華世界智慧菩薩。阿盧那華
0305c11: 世界真實慧菩薩。那羅陀華世界無上慧菩薩。空
0305c12: 華世界堅固慧菩薩。如是十方十世界十菩薩。一一
0305c13: 各領佛剎微塵數菩薩。皆從百佛剎微塵數世界國
0305c14: 土外而來集會。十方共有十佛剎微塵數眾。法慧菩
0305c15: 薩為首。表十住法門。
0305c16: 四會夜摩天宮。如來放光集十方眾。十方各有一大
0305c17: 菩薩。所謂親慧世界功德林菩薩。幢慧世界慧林菩
0305c18: 薩。寶慧世界勝林菩薩。勝慧世界無畏林菩薩。燈慧
0305c19: 世界慚愧林菩薩。金剛慧世界精進林菩薩。安樂慧
0305c20: 世界力林菩薩。日慧世界行林菩薩。淨慧世界覺林
0305c21: 菩薩。梵慧世界智林菩薩。如是十方十世界十菩薩。
0305c22: 一一各領佛剎微塵數菩薩。皆從十萬佛剎微塵數
0305c23: 國土外而來集會。十方共有十佛剎微塵數諸菩薩
0305c24: 眾。功德林菩薩為首。表十行法門。
0306a01: 五會兜率天宮。如來放大光明。集十方眾。十方各有
0306a02: 一大菩薩。所謂妙寶世界金剛幢菩薩。妙樂世界堅
0306a03: 固幢菩薩。妙銀世界勇猛幢菩薩。妙金世界光明幢
0306a04: 菩薩。妙摩尼世界智幢菩薩。妙金剛世界寶幢菩薩。
0306a05: 妙波頭摩世界精進幢菩薩。妙優羅世界離垢幢
0306a06: 菩薩。妙栴檀世界星宿幢菩薩。妙香世界法幢菩薩。
0306a07: 如是十方十世界十菩薩。一一各領萬佛剎微塵數
0306a08: 諸菩薩俱。皆從萬佛剎微塵數國土外而來集會。十
0306a09: 方共有十萬佛剎微塵數諸菩薩眾。金剛幢菩薩為
0306a10: 首。表十迴向法門。
0306a11: 六會他化天宮。如來放光集眾。十方菩薩。金剛藏菩
0306a12: 薩而為上首。寶藏菩薩。蓮華藏菩薩。德藏菩薩。蓮華
0306a13: 德藏菩薩。日藏菩薩。蘇利耶藏菩薩。無垢月藏菩薩。
0306a14: 於一切國土普現莊嚴藏菩薩。毗盧遮那智藏菩薩。
0306a16: 菩薩而來集會。金剛藏菩薩而為上首。表十地法門﹂
0306a17: 七會菩提場普光明殿。佛放眉間白毫相光。普照十
0306a18: 方盡空法界一切世界。右遶十。顯現如來無
0306a19: 量自在。覺悟無數諸菩薩眾。震動一切十方世界。除
0306a20: 滅一切諸惡道苦。蔽一切諸魔宮殿。顯示一切諸
0306a21: 佛如來坐菩提座成等正覺。及以一切眾會道場。爾
0306a22: 時世尊。令普賢菩薩。表十定品即是十大三昧。十通
0306a23: 品即是十種神通。十忍品即是十種忍智。佛自說阿
0306a24: 僧祇品。心王菩薩表佛壽量品。菩薩住處品。佛說諸
0306b01: 佛世尊佛不思議品。又普賢菩薩表佛十身相海品。
0306b02: 隨好光明品。普賢行品。如來出現品。此會不集十方
0306b03: 之眾。就菩提場普光明殿兩會之眾。
0306b04: 八會菩提場中普光明殿。爾時世尊。與不可說百千
0306b05: 億那由他佛剎微塵數諸菩薩摩訶薩俱。皆一生當
0306b06: 得阿耨多羅三藐三菩提。各從他方種種國土而共
0306b07: 來集。因普慧菩薩二百問。何等為菩薩摩訶薩依。何
0306b08: 等為奇特想。何等為行。何等為善知識。如是等二百
0306b09: 問之法門。普賢菩薩一一各以十種答。以二千答。答
0306b10: 普慧菩薩諸菩薩。總有二千答之法門。名為瓶寫二
0306b11: 千酬。故說離世間品。如經自具。
0306b12: 九會逝多林。佛放眉間白毫相光。集十方眾。一方有
0306b13: 不可說佛剎微塵數諸菩薩眾。而來集會。如是十方
0306b14: 有十不可說佛剎微塵數諸菩薩。俱來集於會。如是
0306b15: 七處九會菩薩神天。各各其類。數無盡極。此會入法
0306b16: 界品。文殊師利菩薩表如來果德法門。命善財童子。
0306b17: 經歷人間一百一十城。親近五十三大善知識。各說
0306b18: 法門。亦令善財童子。一一證過五十三位等地。一生
0306b19: 成佛。功行願力一一親證。以為後世大心眾生修行
0306b20: 式樣。所以善財童子白諸善知識。我以先發阿耨多
0306b21: 羅三藐三菩提心。而未知菩薩云何學菩薩行修菩
0306b22: 薩道。所以首親近文殊師利菩薩。主根本智。於十信
0306b23: 心法門。皆從根本智。起四十種加行之位。由十住十
0306b24: 行十迴向十地。此四種位中。功行願力。一一履過。至
0306c01: 十一地等覺位。以十大法門無功用力。功圓果滿。成
0306c02: 等正覺。
0306c03: 又初會菩提場中。普賢菩薩承佛神力。入于三昧。此
0306c04: 三昧名一切諸佛毗盧遮那如來藏身。普入一切佛
0306c05: 平等性故。能於法界。示眾影像。廣大無礙。同於空。
0306c06: 法界海漩靡不隨入。出生一切諸三昧法。普能包納
0306c07: 十方法界。三世諸佛智光明海皆從此生。十方所有
0306c08: 諸安立海悉能示現。含藏一切佛力解脫諸菩薩智。
0306c09: 能令一切國土微塵普能容受無邊法界。成就一切
0306c10: 佛功德海。顯示如來諸大願海。一切諸佛所有法輪。
0306c11: 流通護持。使無斷絕。如此世界中普賢菩薩。於世尊
0306c12: 前。入此三昧。如是盡法界空界十方三世。微細無
0306c13: 礙廣大光明。佛眼所見佛力能到佛身所現一切國
0306c14: 土。及此國土所有微塵。一一塵中。有世界海微塵數
0306c15: 佛剎。一一剎中。有世界海微塵數諸佛。一一佛前。有
0306c16: 世界海微塵數普賢菩薩。皆亦入此一切諸佛毗盧
0306c17: 遮那如來藏身三昧。爾時一一普賢菩薩。皆有十方
0306c18: 一切諸佛而現其前。彼諸如來同聲讚言。善哉善哉
0306c19: 善男子。汝能入此一切諸佛毗盧遮那如來藏身菩
0306c20: 薩三昧。佛子。此是十方一切諸佛共加於汝。以毗盧
0306c21: 遮那如來本願力故。亦以汝修一切諸佛行願力故。
0306c22: 而能入此三昧。令汝說法轉大法輪故。
0306c23: 又二會。文殊師利菩薩說十信法門。此會不入定。
0306c24: 又三會。須彌山頂忉利天宮。說十住法門。法慧菩薩
0307a01: 承佛威力。入菩薩無量方便三昧。以三昧力。十方各
0307a03: 皆同一號。名曰法慧。普現其前。告法慧菩薩言。善哉
0307a04: 善哉。善男子。汝能入是菩薩無量方便三昧。善男子。
0307a05: 十方各千佛剎微塵數諸佛。悉以神力。共加於汝。又
0307a06: 是毗盧遮那如來。往昔願力。威神之力。及汝所修善
0307a07: 根力故。入此三昧。令汝說法。為增長佛智故。深入法
0307a08: 界故。又與十種智。何以故。此三昧力法如是故。是時
0307a09: 諸佛各伸右手。摩法慧菩薩頂。法慧菩薩即從定起。
0307a10: 告諸菩薩言。佛子。菩薩住處。廣大與法界等。是時法
0307a11: 慧菩薩。即說十住法門。如經自具。
0307a12: 又四會。夜摩天宮。說十行法門。功德林菩薩承佛神
0307a13: 力。入菩薩善思惟三昧。入是三昧已巳。十方各過萬佛
0307a14: 剎微塵數世界。外有萬佛剎微塵數諸佛。皆號功德
0307a15: 林。而現其前。告功德林菩薩言。善哉佛子。乃能入此
0307a16: 善思惟三昧。善男子。此是十方各萬佛剎微塵數。同
0307a17: 名諸佛。共加於汝。亦是毗盧遮那如來往昔願力。威
0307a18: 神之力。及諸菩薩眾善根力。令汝入是三昧。而演說
0307a19: 法。為增長佛智故。深入法界故。又與十種智。何以故。
0307a20: 此三昧力法如是故。爾時諸佛各伸右手。摩功德林
0307a21: 菩薩頂。時功德林菩薩即從定起。告諸菩薩言。佛子。
0307a22: 菩薩行不思議。與法界等。功德林菩薩即說十行法
0307a23: 門。如經自具。
0307a24: 五會。兜率天宮。說十迴向法門。金剛幢菩薩承佛神
0307b01: 力。入菩薩智光三昧。入是三昧已巳。十方各過十萬佛
0307b02: 剎微塵數世界。外有十萬佛剎微塵數諸佛。皆同一
0307b03: 號。名金剛幢。而現其前。咸稱讚言。善哉善哉。善男子
0307b04: 乃能入此菩薩智光三昧。善男子。此是十方各十萬
0307b05: 佛剎微塵數諸佛神力。共加於汝。亦是毗盧遮那如
0307b06: 來往昔願力。威神之力。及由汝智慧清淨故。諸菩薩
0307b07: 善根增勝故。令汝入是三昧。而演說法。為令諸菩薩。
0307b08: 得清淨無畏故。具無礙辯才故。爾時諸佛即與金剛
0307b09: 幢菩薩無量智慧。又與十種無量大法門。何以故。入
0307b10: 此三昧。善根力故。爾時諸佛各以右手。摩金剛幢菩
0307b11: 薩頂。金剛幢菩薩得摩頂已巳。即從定起。告諸菩薩言。
0307b12: 佛子。菩薩摩訶薩有不可思議大願。充滿法界。普能
0307b13: 救護一切眾生。即說十迴向法門。如經自具。
0307b14: 又六會。他化天宮。說十地法門。金剛藏菩薩承佛神
0307b15: 力。入菩薩大智慧光明三昧。入是三昧已巳。即時十方
0307b16: 各過十億佛剎微塵數世界。外各有十億佛剎微塵
0307b17: 數諸佛。同名金剛藏。而現其前。作如是言。善哉善哉。
0307b18: 金剛藏。乃能入是菩薩大智慧光明三昧。善男子。此
0307b19: 是十方各十億佛剎微塵數諸佛。共加於汝。以毗盧
0307b20: 遮那如來應正等覺本願力故。亦是汝勝智力故。又
0307b21: 為金剛藏菩薩。讚說廣大無邊法門。得大智慧故。爾
0307b22: 時十方諸佛各伸右手。摩金剛藏菩薩頂。摩頂已巳。金
0307b23: 剛藏菩薩即從定起。普告一切菩薩眾言。諸佛子。諸
0307b24: 菩薩願善決定無雜不可見。廣大如法界。究竟如
0307c01: 空。盡未來際。一切佛剎。救護一切眾生。為一切諸
0307c02: 佛所護。入過去未來現在諸佛智。即說十地法門。如
0307c03: 經自具。
0307c04: 七會。爾時世尊在摩竭提國阿蘭若法菩提場中。始
0307c05: 成正覺。於普光明殿。入剎那際。諸佛三昧。以一切智
0307c06: 自在神通力。現如來身。清淨無礙。無所依止。無有攀
0307c07: 緣。住奢摩他。最極寂靜。具大威德。無所染著。能令見
0307c08: 者。悉得開悟。隨宜出興。不失於時。恒住一相。所謂無
0307c09: 相與十佛剎微塵數菩薩摩訶薩俱。靡不皆入灌頂
0307c10: 之位。具菩薩行等。於法界無量無邊。獲諸菩薩普見
0307c11: 三昧。大悲安隱。一切眾生神通自在。同於如來。智慧
0307c12: 深入。演真實義。具一切智。降伏眾魔。令諸菩薩。說十
0307c13: 定品。十通品。十忍品。壽量品。菩薩住處品。隨好光明
0307c14: 品。十身相海品。普賢行品。如來出現品。於佛世尊自
0307c15: 說阿僧祇品。佛不思議品。共十一品。
0307c16: 八會。三會普光明殿。普賢菩薩摩訶薩。入廣大三昧。
0307c17: 名佛華莊嚴。入此三昧時。十方所有一切世界六種
0307c18: 十八相。動出大音聲。靡不皆聞。然後從三昧起。因普
0307c19: 慧菩薩二百問法門。問普賢菩薩言。佛子。願為演說。
0307c20: 何等為菩薩摩訶薩依。何等為奇特想。何等為行。何
0307c21: 等為善知識等。共有二百問之法門。普賢菩薩以一
0307c22: 種問。以十種答。共有二千答之法門。如經自具。
0307c23: 九會。逝多林會。爾時世尊知諸菩薩心之所念。大悲
0307c24: 為身。大悲為門。大悲為首。以大悲法而為方便。充
0308a01: 空。入師子頻伸三昧。入此三昧已巳。一切世間普皆
0308a02: 嚴淨。於時此大莊嚴樓閣。忽然廣博。無有邊際。金剛
0308a03: 為地。寶玉覆上。無量寶華及諸摩尼。普散其中。處處
0308a04: 盈滿無量眾寶。以為莊嚴。爾時復以佛神力故。其逝
0308a05: 多林。量等空。與不可說佛剎微塵數諸佛國土。其
0308a06: 量正等。一切妙寶。間錯莊嚴。不可說寶。布其地。種
0308a07: 種莊嚴。皆各有阿僧祇數。周十方。行列莊嚴。時逝
0308a08: 多林上空之中。亦有不可說不可思議種種莊嚴。
0308a09: 滿空。棄塞法界。又有不可說不可說諸大菩薩。
0308a10: 滿空。充塞法界。各各供養。各各讚歎毗盧遮那
0308a11: 如來無盡法門。無邊功德行願。如經自具。此上表
0308a12: 七處九會世尊入定諸大菩薩入定境量莊嚴出定
0308a13: 說法之名相。各會諸佛證盟說法之儀式。大意一終
0308a14: 如經自具。
0308a15: 又十玄門六相門。該括一經之圓融。重重重重。無盡
0308a16: 無盡無盡無盡。十玄門者。一同時具足相應門。如
0308a17: 海之一滴具百川味。二廣狹自在無礙門。如一尺之
0308a18: 鏡見千里影。三一多相容不同門。如一室千燈光光
0308a19: 涉入。四諸法相即自在門。如金與金色不相捨離。五
0308a20: 秘密隱顯俱成門。如秋空片月晦明相並。六微細相
0308a21: 容安立門。如琉璃之瓶盛多林子。七因陀羅網境界
0308a22: 門。如兩鏡互照傳曜相寫。八托事顯法生解門。如擎
0308a23: 拳豎臂觸目皆道。九十世隔法異成門。如一多之夢
0308a24: 翱翔百年。十主伴圓融具德門。如非辰所居眾星皆
0308b01: 拱。具此十門。皆括一經之圓融。
0308b02: 又六相者。總別同異成壞。約理。一即具多。名理總
0308b03: 多即非一。名理別。互不相違。名理同。彼此不濫。名理
0308b04: 異。共相成就。名理成。各住本性。名理壞。約事。共為
0308b05: 一法。名事總。諸法苑然。名事別。多種不異。名事同。各
0308b06: 不相同。名事異。諸法辦就。名事成。不離自位。名事壞。
0308b07: 又理事一對既爾。餘教義境智行位因果依正體
0308b08: 用人法逆順感應等九對。乃至十法界。具百具千等。
0308b09: 百萬六相。例此可知。清涼頌曰。一則是多。為總相。多
0308b10: 則非一。為別相。多類自同。成於異。各體別異。顯於同。
0308b11: 一多緣起。理妙成壞。住自法恒不作。唯知境界非事
0308b12: 識。以此方便會一乘。又此六相舉一全收。猶如一珠。
0308b13: 四圍上下穿為六孔。孔孔相通。隨入一孔。全收珠盡。
0308b14: 法眼宗益禪師頌曰。華嚴六相義。同中還有異。異若
0308b15: 異於同。全非諸佛意。以此六相。該括一經之理無礙。
0308b16: 事無礙。理事無礙。事事無礙。無盡無盡圓融圓融。自
0308b17: 此以上。總立綱目。已巳竟。
0308b18: 又論此華藏莊嚴世界海者。乃毗盧遮那如來所都
0308b19: 實報無障礙土也。有十不可說。香水海十不可說。世
0308b20: 界種十不可說。二十重華藏。皆在此華藏莊嚴世界
0308b21: 海中。安布而住。又今將華藏莊嚴世界海二十重。名
0308b22: 相數目。次第列明。如此世界最下方第一重香水海
0308b23: 中。最中有一世界種。周有一佛剎微塵數世界。在
0308b24: 此海中。安布而住。第二重香水海中。有二佛剎微塵
0308c01: 數世界。在此海中。安布而住。第三重香水海中。有三
0308c02: 佛剎微塵數世界。在此海中。安布而住。第四重香水
0308c03: 海中。有四佛剎微塵數世界。在此海中。安布而住。第
0308c04: 五重香水海中。有五佛剎微塵數世界。在此海中。安
0308c05: 布而住。第六重香水海中。有六佛剎微塵數世界。在
0308c06: 此海中。安布而住。第七重香水海中。有七佛剎微塵
0308c07: 數世界。在此海中。安布而住。第八重香水海中。有八
0308c08: 佛剎微塵世界。在此海中。安布而住。第九重香水海
0308c09: 中。有九佛剎微塵數世界。在此海中。安布而住。第十
0308c10: 重香水海中。有十佛剎微塵數世界。在此海中。安布
0308c11: 而住。第十一重香水海中。有十一佛剎微塵數世界。
0308c12: 在此海中。安布而住。第十二重香水海中。有十二佛
0308c13: 剎微塵數世界。在此海中。安布而住。第十三重香水
0308c14: 海。正是此娑婆世界之中香水海。名無邊妙華光。此
0308c15: 是最中央香水海。最中央世界種。名娑婆。有十三佛
0308c16: 剎微塵數世界。周圍遶。在此海中。安布而住。第十
0308c17: 四重香水海中。有十四佛剎微塵數世界。在此海中。
0308c18: 安布而住。第十五重香水海中。有十五佛剎微塵數
0308c19: 世界。在此海中。安布而住。第十六重香水海中。有十
0308c20: 六佛剎微塵數世界。在此海中。安布而住。第十七重
0308c21: 香水海中。有十七佛剎微塵數世界。在此海中。安布
0308c22: 而住。第十八重香水海中。有十八佛剎微塵數世界。
0308c23: 在此海中。安布而住。第十九重香水海中。有十九佛
0308c24: 剎微塵數世界。在此海中。安布而住。第二十重香水
0309a01: 海中。有二十佛剎微塵數世界。在此海中。安布而住。
0309a02: 此是最中央第一個二十重。如是廣說。有十不可說
0309a03: 二十重。如何為一不可說。譬如十萬為一億。十億為
0309a04: 一兆。十兆為一京。十京為一垓。如是十十加增。為一
0309a05: 總數。如是倍倍加增。至第一百二十□大總數。為不
0309a06: 可思不可議不可稱不可量。故名為一不可說。乃至
0309a07: 十如是之大數。故名為十不可說。又名十阿僧祇數。
0309a08: 如是廣說空無盡法界無邊。如是重重重重無盡
0309a09: 無盡。非是凡情能可測量。為佛與佛。乃能究竟知之
0309a10: 者也。
0309a11: 又重論此第十三重中央香水海。名無邊妙華光香
0309a12: 水海。外周有十個有水海。周圍遶中央第一個
0309a13: 香水海。又有一百個香水海。圍遶此十一個香水海。
0309a14: 如是廣說。有十不可說香水海。層層圍遶。其一一香
0309a15: 水海中。安布世界。如上說。最中央十三重香水海中。
0309a16: 安布有十三佛剎微塵數世界。在此海中而住。一海
0309a17: 如是。海海皆然。此是第十三重之外。周圍所論。香水
0309a18: 海之十不可說香水海。餘意思之體會。總是一大香
0309a19: 水海。一重如是。二十重亦然。此是最中央第一個二
0309a20: 十重周。有十個二十重。圍遶此中央第一個二十
0309a21: 重。又有一百個二十重。圍遶此十一個二十重。廣說
0309a22: 有十不可說二十重香水海十不可世界種。又如何
0309a23: 為二十重。如第一重。在此最下方香水海中。有一佛
0309a24: 剎微塵數世界。在此海中。安布而住。如此世界中。有
0309b01: 四大洲。即四部洲。八中洲。數萬小洲。正中是須彌山。
0309b02: 有小輪圍山。周圍遶。下有地輪水輪。金輪即是火
0309b03: 輪。火輪下風輪。再下空。從地輪上。是空中有日
0309b04: 月星辰。空盡入天界。此一重天名帝釋天。正名忉利
0309b05: 天。再上一重名夜摩天。復上一重兜率天。復上一重
0309b06: 名化樂天。復上一重名他化天。次第而上。乃至色究
0309b07: 竟天。復上四方皆是空。又名四空天。於此而止。故
0309b08: 名一重世界一重天地。寬則東西相對七十二萬里。
0309b09: 南北相對六十四萬里。高從地際。至色究竟天止。
0309b10: 毗曇論云。從色究竟天。放一大石山。下至閻浮提地。
0309b11: 經六萬五千五百三十五季。四季為一年。叩算總計。
0309b12: 該一萬六千五百八十三年。多三季。如是之高顯也。
0309b13: 又從地輪而論。深厚有六十八千由旬。叩算計。該五
0309b14: 百四十四萬里。又水輪高八十萬由旬。共計該六十
0309b15: 四兆萬里之深廣。該一百二十萬三千四百五十由
0309b16: 旬。用大由旬。數叩算計。該九十六兆二十七萬六千
0309b17: 里。又金輪即火輪。高三十二萬由旬。叩算計。該二百
0309b18: 五十六萬里。又風輪高一百六十萬由旬。計該一百
0309b19: 二十八兆萬里。百萬名兆如是上下高大寬廣。名為一重
0309b20: 香水海一世界種。一重天地一重地水火風四輪。如
0309b21: 是論重者。從最下第一重。如是第二重第三重第四
0309b22: 重。至此第十三重。上海名最中央。香水海名無邊妙
0309b23: 華。光世界種名娑婆。又上第十四重乃至第二十重
0309b24: 香水海世界種天地。風火水地四輪。此是第一個二
0309c01: 十重。次序名目。如是廣說。則有十不可說之二十重。
0309c02: 盡在此華藏莊嚴世界海中。安布而住。上廣下狹。此
0309c03: 是論中央一大華藏莊嚴世界海。十方亦如有華藏
0309c04: 莊嚴世界海。十方剎海。布空。香海華幢。德均義
0309c05: 等。經雖隱略。例觀可知。據現相品云。此華藏莊嚴世
0309c06: 界海東方次有世界海。名清淨光蓮華莊嚴。彼世界
0309c07: 種中有國土。名摩尼瓔珞金剛藏。佛號法水覺空
0309c08: 無邊王。於彼如來大會海中。有菩薩。名觀察勝法蓮
0309c09: 華幢。乃至詣佛興供等。此文隱略。假如東方法水覺。
0309c10: 佛說法時。即云。此清淨光蓮華莊嚴世界海西方次
0309c11: 有世界海。名蓮華藏莊嚴。彼世界種中有國土。名娑
0309c12: 婆。佛號釋迦牟尼。於彼如來大會海中有菩薩。名彌
0309c13: 勒。來詣佛所。餘九方例此。即知剎種義均。是則總十
0309c14: 方十億佛剎微塵數世界海香海浮幢。與中央世界
0309c15: 海中。安立莊嚴。其相無異。又入法界品云。爾時東方
0309c16: 過不可說佛剎微塵數世界海。外有世界。名金登雲
0309c17: 幢。佛號毗盧遮那勝德王。彼佛眾中。有菩薩摩訶薩。
0309c18: 名毗盧遮那願光明。來向佛所。此文則又略其世界
0309c19: 海及世界種也。亦如彼佛為主。乃云。爾時西方過不
0309c20: 可說佛剎微塵數世界海。外有世界。名娑婆。佛號釋
0309c21: 迦牟尼。彼佛眾中。有菩薩摩訶薩。名彌勒。來向佛所。
0309c22: 餘九方亦例此。如是推之。則知十方十不可說佛剎
0309c23: 微塵數世界海。有十不可說佛剎微塵數廣大蓮華。
0309c24: 為所依持。如香幢等。十方剎海。皆如中央。一一大
0310a01: 蓮華上。各有大金剛輪圍山。一一輪圍山內。各有十
0310a02: 不可說佛剎微塵數香水海。如無邊妙華光香水海
0310a03: 等。一一香水海中。出一蓮華。如一切香摩尼王莊嚴
0310a04: 蓮華等。一一蓮華上。有一世界種。如普照十方熾然
0310a05: 寶光明世界種等。一一世界種中。皆有二十重世界。
0310a06: 於中布列。如娑婆世界。八方上下諸世界等。其諸浮
0310a07: 幢皆上齊諸寶雲。下齊諸寶地。寶地為華幢。所持華
0310a08: 幢下有大香水海。此海有二義。若此海外。有輪圍山
0310a09: 者。則各各分際。各各名號。如普香摩尼莊嚴香水海
0310a10: 等。下有風輪。如殊勝威光藏風輪等。若此海外。無輪
0310a11: 圍山者。則八方諸大華王。同在普光香水海中。如蓮
0310a12: 池。然具香水瀰漫。周法界。莫可測其涯際矣。齊此
0310a13: 總名為一法界安立海也。
0310a14: 又今將佛剎微塵數名數。列明一佛剎者。於三千大
0310a15: 千世界。為一佛剎一佛之化境也。又佛剎中。論微
0310a16: 塵數者。將此三千大千世界內百億須彌百億四洲
0310a17: 百億輪圍及大地等。盡皆磨為微細之塵。此數論之。
0310a18: 為一佛剎微塵。以一微塵計一世界。計前所磨之塵
0310a19: 盡。名一佛剎微塵數世界。經中以世界極多。非世數
0310a20: 可紀故。每以佛剎微塵數計之曰。一佛剎塵。二佛剎
0310a21: 塵。乃至多多剎塵。以剎塵之數。或計世界。或計浮幢。
0310a22: 或計香水海。或計安立海等。
0310a23: 研窮法界。高廣無極。展演心光。覺體。自內之外。
0310a24: 從近之遠。廓徹洞融。周法界。初從我等現居國土。
0310b01: 曰娑婆。八方有十三佛剎微塵數世界圍遶。向上經
0310b02: 七重塵剎圍遶。倍倍加增。如第二十重香水海。世界
0310b03: 種有二十佛剎微塵數世界。周圍遶。向下有十二
0310b04: 重香水海世界種。一重減一佛剎塵數圍遶。重重減
0310b05: 微塵佛剎。如最下方第一重香水海中世界種。一佛
0310b06: 剎微塵數世界。周圍遶。如是重重之世界種。如是
0310b07: 東行。度一種十種百種千種萬億兆京乃至正載數
0310b08: 種恒河沙數種。一洲塵數。四洲塵數。須彌塵數。小千
0310b09: 塵數。中千塵數。大千塵數。如是一佛剎塵。十百千剎
0310b10: 塵。乃至正載。乃至阿僧祇剎塵。至不可說佛剎微塵
0310b11: 世界種。乃至極東大金剛山下。如東方。次南方。次右
0310b12: 旋。九方亦如是。周極輪圍。是為華藏世界海邊疆也。
0310b13: 又復從此剎海東行。度一輪圍。一輪圍內。有一世界
0310b14: 海。二三輪圍。十百千輪圍。洛叉俱胝那由他恒沙輪
0310b15: 圍。小千中千大千塵。數十佛剎塵。百千剎塵阿僧祗
0310b16: 剎塵。乃至不可說佛剎微塵數金剛輪圍山。又一輪
0310b17: 圍。即極東方金燈雲幢世界如東南西北方及四隅亦如是。共入
0310b18: 不可說佛剎微塵數世界海。皆豎高十九佛剎微塵
0310b19: 數世界。上齊寶雲。下齊寶地。最下極于風輪。統八極
0310b20: 為法界。安立海之邊疆也。研究至此。至廣至大。無量
0310b21: 無邊。斯乎似極。然猶未也。等而上之。尚有上下方故。
0310b22: 若爾則彼華藏莊嚴世界海。浮幢之上。空曠無窮。復
0310b23: 有風輪。如平等住風輪有須彌山微塵數持上大海如普光海華幢如香幢剎
0310b24: 海如下華藏世界海如是上行。過一剎海。復過十剎海。百千
0310c01: 萬億超諸世數。乃至不可說佛剎微塵數剎海最上
0310c02: 方。至於說佛種性。無有盡世界普智輪光明音佛所。
0310c03: 上方盡際又復彼華藏莊嚴世界海最下風輪。名平等。住
0310c04: 其風輪下。空曠莫測。復有諸浮幢如寶光明種上二十層等華王
0310c05: 如香幢香海如普光海風輪如殊勝威光藏等須彌山微塵數其下渡空。
0310c06: 至第二剎海。下方第二世界海也又渡第三第四十百千萬。乃
0310c07: 至非世所知。不可說佛剎微塵數世界海最下方。至
0310c08: 於一切如來圓滿光普照世界空無礙相智幢王
0310c09: 佛所。下方至極總法界十方而觀之。則華藏周得八數。
0310c10: 上下得二數。如豎軸水車輪狀上下孤豎如軸八方周輳如幅及傘
0310c11: 形。如是揆之。亦未可為盡。何也。今會華藏為主。而
0310c12: 十方乃有多剎塵數之伴。則上下諸佛剎海。豈獨無
0310c13: 伴乎。是知經文含隱。詳夫上下方之剎海。一一各有
0310c14: 眾多塵數剎海圍遶。亦如華藏。八方之數。如是則八
0310c15: 方齊等。上下相當。風輪香海。重重相間。華王剎海。行
0310c16: 行相稱。譬如百千大蓮華池。立空界。嗚呼孰能縱
0310c17: 金剛翮。豁天眼光。而遊觀此廣大法界者哉。即使邁
0310c18: 過斯界。四顧茫茫。而太空外復何物。即又復諦審
0310c19: 諦觀十方剎海。亦非止此而已巳矣。是以諸佛境界廣
0310c20: 大無邊。非入解脫得火三昧。莫能見之。為啟凡愚故。
0310c21: 下本經文。略言毫末而已巳。下本文亦未全。尚有十品。存於天竺中上本
0310c22: 經。當更有餘義。信乎須彌聚筆。大海量墨。莫能書也。
0310c23: 十千塵偈。大地塵品。未足為多。原極于此。則情忘智
0311a02: 乎惚乎。如夢想焉。如幻化焉。罔知所以然而然者也。
0311a03: 故經云。十方空。生汝心中。猶如片雲。點太清裡。如
0311a04: 法界性。究竟圓滿。遍十方故。豈欺我哉。是故理極故
0311a05: 令事廣。花大故省池深者也。
0311a06: 又今將此娑婆世界四大部洲之寬廣。須彌山之高
0311a07: 大名相。次第列明。此世界東西相對七十二萬里。南
0311a08: 北相對六十四萬里。正中有須彌山。縱廣八萬四千
0311a09: 由旬。七寶所成。正中天城名曰善見。是帝釋所居。四
0311a10: 方四隅是三十三天所居。此天正名忉利天。又名帝
0311a11: 釋天。又從須彌山。根上升一萬由旬。縱廣一萬由旬。
0311a12: 是堅手天住。復上一倍遶山八千由旬。是持華鬘天
0311a13: 住。復上一倍遶山四千由旬。是放逸天住。復上一倍
0311a14: 遶山四千由旬。是日月星宿天住。復上一倍遶山四
0311a15: 千由旬。是四王天住。從此復上四萬由旬至山頂。縱
0311a16: 廣四萬由旬。又即從上升四萬由旬。有處如雲。七寶
0311a17: 所成其猶大地。是夜摩天住。復上一倍或三十二萬
0311a18: 由旬。有地如雲。是兜率天住。復上一倍或四十八萬
0311a19: 由旬。有地如雲。是化樂天住。復上一倍或六十四萬
0311a20: 由旬。有地如雲。是他化天住。次第乃至色究竟天住。
0311a21: 悉以皆有其地如雲。毗曇論云。色究竟天。從此天放
0311a22: 一大石山。經六萬五十五百三十五季。中間無礙之
0311a24: 遠。如四季一年。四十季十年。四百季百年。四千季千
0311b01: 年。四萬季萬年。如上之季。總共抑算。該一萬六千三
0311b02: 百八十三年。多三季。如是之高顯者也。又須彌山外
0311b03: 有七重金山七重香水海。次第周。七重金山外。大
0311b04: 鹹水海有四大洲八中洲數萬小洲。布安住。又鹹
0311b05: 水海外。有小輪圍山。周圍遶。此四洲等皆一地所
0311b06: 持。是為一世界輿地之圖也。又四部洲者。東弗于逮。
0311b07: 南閻浮提。西瞿耶尼。北單越。又名東勝神洲。南贍
0311b08: 部洲。西牛貨洲。北俱盧洲。釋迦如來居南贍部洲。五
0311b09: 印土之中印土。最中之地。名迦毗羅國。淨飯王宮降
0311b10: 誕。應化五印土中。轉大法輪。導化眾生。我輩所居。是
0311b11: 此南贍部洲。邊疆之地。古名東震旦。國邊連大海。又
0311b12: 論此界。下方空中。有大風輪。高一百六十萬由旬。
0311b13: 以大由旬數之。一由旬八十里。十由旬八百里。百由
0311b14: 旬八千里。千由旬八萬里。萬由旬八十萬里。十萬由
0311b15: 旬八百萬里。又名八兆萬里。如上一百六十萬由旬。
0311b16: 叩算共計。該一百二十八兆萬里。於是風輪。如是高
0311b17: 顯者也。廣則與世界量等。又水輪高八十萬由旬。共
0311b18: 計該六十四兆萬里。如是之深寬。則與世界正等。又
0311b19: 廣一百二十萬零三千四百五十由旬。總計該九十
0311b20: 六兆二十七萬六千里。此是一世界。而論高廣之說
0311b21: 也。又金輪高三十二萬由旬。廣與水輪同。水上有風。
0311b22: 吹轉此水。於上成金輪。如熟乳生膏。是名金輪。厚三
0311b23: 洛叉。又地輪厚六十萬零八千由旬。共計該五十四
0311b24: 兆零四萬里。此上四輪所論。出因本經。俱舍論增一
0311c01: 經法界安立圖所集。統立綱目。已巳竟。
0311c02: 表讚四種法界體量形狀。就情達理。依心對境。初
0311c03: 稿。
0311c04: 理法界。
0311c05: 理為法體法是理用體用雙彰界為際限
0311c06: 理本清淨法由理致理與法一不真何待
0311c07: 故經云。法界通化。一合理相偈云。
0311c08: 性體圓明理義彰清淨法界界非方
0311c10: 事法界。
0311c12: 事本無心因境成有事與理合界得其宜
0311c13: 故經云。事理通達。諸法無礙偈云。
0311c14: 事無大小隨圓方得法源底性清涼
0311c15: 對境因心成幻有因緣合離各主張
0311c16: 理事法界。
0311c17: 理事法三通別各主界為限齊其法自立
0311c18: 三事差別法無定相界亦混亂事無一定
0311c19: 故經云。皆因無為法。而有差別偈云。
0311c20: 三事相合法無別理事圓通法性
0311c21: 諸法如義空法界無人無我無法說
0311c22: 事事法界。
0311c23: 事事貫通法法圓融法界安立歸心得所
0311c24: 事事各主權衡綱宗法界如然自性如然
0312a01: 故經云。實相無相。法界強名偈云。
0312a02: 事事貫通理如然歸心得所自在觀
0312a03: 空法界歸性海塵塵剎剎法法圓
0312a04: 又四種無礙法界偈頌。
0312a05: 理障消除法性明清淨無為復本真
0312a06: 實際理諦空無相一體同觀法界身
0312a07: 事與法合理自明心空及第悟圓音
0312a08: 大地山河空中影二諦融通法惟心
0312a09: 理事雙彰性相明塵沙法界總歸真
0312a10: 空無盡法無盡理事法三共一心
0312a11: 事事無礙法法明一性光中法界身
0312a12: 靜觀法界惟心現塵塵剎剎總圓音
0312a13: 又一心開十種法界。
0312a14: 諸佛以清淨為法界一真法界湛寂圓融
0312a15: 菩薩以十度為法界萬行莊嚴利濟品
0312a16: 圓覺以因緣為法界三世一念十二流轉
0312a17: 聲聞以四諦為法界知苦斷集漏尸結解
0312a18: 諸天以福樂為法界福盡人間散入諸趣
0312a19: 世人以事業為法界功勳道德善惡兩途
0312a20: 修羅以瞋為法界瞋心不斷諍難息
0312a21: 畜生以愚痴為法界但念水草餘無所知
0312a22: 餓鬼以饑須為法界服大咽小針粒米
0312a23: 地獄以憂苦為法界苦多樂少無時暫安
0312a24: 前立四種法界。初以理論。其事在中。次以事論。其理
0312b01: 在中。又次以理事。合論於事。事在中。又次以事事。通
0312b02: 論具理。一以貫之。所以事因理顯。理由事彰。理事交
0312b03: 徹。諸法具備。若以法界論之。法界即世界之理也。世
0312b04: 界即法界之事也。以世界具一切事。法界具一切理。
0312b05: 理事具備。而世界成已巳。世界成已巳。法法物物全體顯
0312b06: 露。故經云。若入欲了知三世一切佛。應觀法界性。一
0312b07: 切惟心造。所以法界稱理。世界即事。理事圓通。一切
0312b08: 無礙。又以空而論法界。空無盡。法界無邊。塵塵
0312b09: 剎剎無盡之法界。莫不盡在空之中矣。又以法界
0312b10: 而論空。法界無邊。空無盡。無窮無盡之空。莫
0312b11: 不皆以法界而顯露之。若明法界。理須會空意。若
0312b12: 明空。理實在法界中。故以法界空等無差別。事
0312b13: 事無礙。法法圓融。鎔成一體。一以貫之。法界如然。虛
0312b14: 空如然。自性如然。理亦如然。真空法界。法界真空。雙
0312b15: 收雙放。攝歸實際。實際性空。量等法界。故云三界惟
0312b16: 心萬法惟識。靜觀法界性。一切惟心造。又如何惟心
0312b17: 造。然法界皆因四大所顯。四大有成有壞。有生有滅。
0312b18: 皆是心心所發。生滅無住。操動不停。故有流轉。四大
0312b19: 和合而世界成。四大散滅而世界壞。成住壞空。流轉
0312b20: 無窮。所以釋迦世尊佛眼遙觀他心。洞鑒大地山河。
0312b21: 微塵國土。有情無情。萬物萬法。天地人民。日月星辰。
0312b22: 君臣父子。詩書禮樂。萬德斯備。又觀眾生。造種種業。
0312b23: 受種種苦。生老病死。無解脫時。佛觀此已巳。頓發慈心。
0312b24: 因緣時至。現大神變。從兜率宮。下降人間迦毗羅國
0312c01: 淨梵王宮。降神母懷。十月誕生。的一聲。周行七步。
0312c02: 目顧四方。一手指天。一手指地。自言天上天下惟吾
0312c03: 獨尊。其年周昭王二十四甲寅歲。四月八日子時。十
0312c04: 九出家。三十成道。說法四十九年。談經三百餘會。天
0312c05: 人證果朧盡悟。一世功勳道德斯備。其所說一切
0312c06: 法。為度一切眾。隨眾生根性。而演說之前。以一心開
0312c07: 十種法界。反覆論之。法界體量形狀。因眾生心有八
0312c08: 萬四千塵勞善惡之造作。佛謂開八萬四千方便之
0312c09: 法門。以種種方便因緣譬喻言辭。而敷演之。對病與
0312c10: 藥。令一切眾生各得出滅一切生死之眾病。身心安
0312c11: 樂。而證道果。皆以涅槃而滅度之故。所以法界而論
0312c12: 世界。無法不備。又以世界而論法界。無事不周法。法
0312c13: 其備。事事全周。而稱大法界也。故華嚴經偈云。遮那
0312c14: 妙體法界。以為身華藏莊嚴。等太而惟量。又偈
0312c15: 云。剎塵心量可數知。大海中水可飲盡。空可量風
0312c16: 可繫。無能盡歎佛功德。又云。一切有為法如夢幻。泡
0312c17: 影如露亦如電。應作如是觀。是以泉識淺智愚。不揣
0312c18: 鄙漏。而將四法。通途論之。略以大。名相事理。敘列
0312c19: 一番。祈諸智者。再伸發明。以示將來。廣其見聞。開發
0312c20: 慧性得大辯才者也。
0312c21: 遂邑廣德寺釋子　永光　泉　敬撰。
