0456a01: 
0456a02: No. 1293-A
0456a03:  竺原禪師註證道歌序
0456a04: 
0456a05: 神光見達磨。三拜起立付以衣法。真覺參曹谿。繞
0456a06: 振錫而定宗旨。心法之精微非言所及。後來諸祖
0456a07: 行棒行喝。輥毬作舞。打鼓振鐸。以大機大用發揚為
0456a08: 己已為人之玅。而所謂東土有大根器傳佛心宗者。
0456a09: 正謂是也。惟大菩薩能為己已為人。獨覺．聲聞則不
0456a10: 能之。是知吾宗授受豈細事哉。近時叢林不古。或少
0456a11: 有見解而無真履實踐。失其體也。或有靜工而不能
0456a12: 提唱綱要以利生接物。失其用也。若體用兼資行解
0456a13: 俱備。江淮之間惟竺源禪師而已巳。師蚤參名宿。佛
0456a14: 祖教典無不探賾。而卓然以己已大事為任。末見無
0456a15: 能教公。機語契合遂嗣其法。兩住鄱之玅果寺。倦於
0456a16: 涉世。謝歸南巢。海內學者大至。室無所容。有以真覺
0456a17: 證道請註。師隨問析之。學者筆錄成帙。姑熟陳善
0456a18: 會願刻諸梓以惠來學。而徵序於予。予謂理之悟則
0456a19: 一。事之修則無窮。故華嚴四法界終之以事事無礙
0456a20: 者。謂其不捨一法而無一物不得其當也。真覺始由
0456a21: 教觀修行。如人之治田園居室既富。且有特契券未
0456a22: 之明允。及見六祖。猶持券入官一印印定。永保家業。
0456a23: 與馬祖．百丈．黃檗．臨濟．南陽．大珠如契經說法。莫不
0456a24: 由斯。而雛道人烏足語此哉。吾又聞無能公益通經
0456b01: 教儒老百家。而師則辯博過之。故其發揮真覺之蘊
0456b02: 特應酬餘事耳。若夫室中徵詰機迅雷電。揭示衲僧
0456b03: 向上巴鼻。當逢作者別為拈出。
0456b04: 至元六年庚辰歲秋八月龍翔比丘大訢拜書
0456b05: 
0456b06: 
0456b07: 
0456b08: 
0456b09: No. 1293
0456b10: 永嘉真覺大師證道歌
0456b11: 
0456b12: 南巢竺源蘭若法慧宏德禪師註頌
0456b13: 參學門人　德弘　編
0456b14: 君不見最初一著覿面相呈。又云甚處去也。絕學
0456b15: 無為閒道人元來只在者裏。不除妄想不求真且
0456b16: 信一半。無明實性即佛性依稀越國。幻化空身即
0456b17: 法身彷彿揚州。法身覺了無一物喚作一物即不
0456b18: 中。本源自性天真佛佛之一字吾不喜聞。五蘊浮
0456b19: 雲空去來平地起土堆。三毒水泡出沒空裏
0456b20: 揣骨。
0456b21: 絕學者學無所學也。學無所學。學之絕矣。無為者為
0456b22: 無所為也。為無所為。為之無矣。非世之絕學無為。乃
0456b23: 世出世間之絕學無為也。自覺覺他覺行圓滿。三身
0456b24: 圓顯十號俱彰者。諸佛之絕學無為也。十聖三賢六
0456c01: 度萬行。眾生度盡方證菩提者。菩薩之絕學無為也。
0456c02: 斷三界塵勞出分段生死。諸漏已巳盡不受後有者。二
0456c03: 乘之絕學無為也。洞悟諸佛心宗。透徹衲僧巴鼻。行
0456c04: 解相應智眼圓明者。衲僧之絕學無為也。三際平等
0456c05: 一道清。盡十方世界是箇沙門全身。萬象森羅是
0456c06: 箇金剛正體。無壞無雜無欠無餘。上無諸佛之可成。
0456c07: 下無眾生之可度。平帖帖地。閒落落地。身心一如身
0456c08: 外無餘。可謂絕學無為閒道人也。到這田地。更無第
0456c09: 二人。亦無第二念。聖凡情泯。真妄見空。返觀無明實
0456c10: 性即是佛性。幻化空身即是法身。大包無外。細入無
0456c11: 內。蕩蕩無為。兀兀自化。無名無字無去無來。古
0456c12: 今湛然常住。故云法身覺了無一物。本源自性天真
0456c13: 佛。了知五蘊三毒如浮雲水泡出沒耳。五陰者即
0456c14: 色受想行識。三毒者即貪瞋癡也。又云餓鬼畜生地
0456c15: 獄也。雖然猶是教乘邊事。臨濟門下正在半途。到家
0456c16: 一句作麼生道。
0456c17: 君不見。為渠通一線。井底起紅塵。山頭生白練。
0456c18: 丈二眉毛頷下生。八角磨盤空裏轉。
0456c19: 證實相空喫鐵棒。無人法王宮生悉陀。剎那滅
0456c20: 阿鼻業甚處得消息來。若將妄語誑眾生著甚
0456c21: 死急。自招拔舌塵沙劫林深藏猛虎艸淺露蛇。
0456c22: 一相無相謂之實相。即一切眾生本有靈覺之心也。
0456c23: 此心自無量劫來至于今日。本自清淨。本自圓滿。本
0456c24: 自具足。本自靈玅。廓若太明如皎月。與他三世諸
0457a01: 佛同體無異。良由二儀初分。三才始立。最初不覺託
0457a02: 識受生。瞽智眼於昏衢匍匐九居之內。鎖真覺於夢
0457a03: 夜沈迷三界之中。因師指教方覺前非。回光返照洞
0457a04: 徹真源。故謂之證到此田地。無人無法。無佛無眾生。
0457a05: 無去無來。無生無死。曠劫無明業識應念頓消。故云
0457a06: 剎那滅阿鼻業。梵語阿鼻。此云無間。乃極苦之地
0457a07: 獄也。永嘉恐世人信之不及。故立誓云。我若將此語
0457a08: 誑惑於人。自招拔舌塵沙劫數也。此是深慈痛悲故
0457a09: 能爾矣。劫者。時分也。還信得及麼。更聽一頌。
0457a10: 證實相。無人法。無明荒艸連根拔。三千剎海冷
0457a11: 沈沈。一切聖賢阿剌剌。
0457a12: 頓覺了猶是鈍漢。如來禪誰為安名。六度萬行體
0457a13: 中圓可知禮也。又云為蛇足。夢裏明明有六趣
0457a14: 又有這箇在。覺後空空無大千猶較些子。
0457a15: 頓覺者非次第方便而證也。乃上根利智一聞千悟
0457a16: 一了百當之人也。如斷一縷絲。一斷一切斷。一證一
0457a17: 切證。如來禪者即諸法如義。來無所來也。非四禪八
0457a18: 定之禪。乃達磨大師不立文字單傳直指如來心印
0457a19: 之禪也。既悟此心諸緣悉捨。即檀波羅蜜也。本來清
0457a20: 淨即戒波羅蜜也。不以讚而喜不以謗而瞋即忍波
0457a21: 羅蜜也。念念無妄即精進波羅蜜也。內寂不搖即禪
0457a22: 波羅蜜也。智照如日即般若波羅蜜也。到此田地。三
0457a23: 千威儀八萬細行步步皆如。無一理而不圓。無一事
0457a24: 而不備。故云六度萬行體中圓也。迷時諸境亦然。悟
0457b01: 後萬法俱息。故云夢裏明明有六趣。覺後空空無大
0457b02: 千。大千者。釋迦如來之化境也。化境尚空。況有六趣。
0457b03: 只如覺後一句作麼生道。
0457b04: 頓覺了。如來禪。打破空無兩邊。一段風光藏
0457b05: 不得。分明獨露劫空前。
0457b06: 無罪福風吹不入。無損益雨打不溼。寂滅性中莫
0457b07: 問覓天晴依舊日頭出。比來塵鏡未曾磨平地起
0457b08: 干戈。今日分明須剖柝試舉似看。誰無念空中掣
0457b09: 閃電。誰無生古路鐵蛇橫。若是無生無不生將逐
0457b10: 符行。喚取機關木人問拈主丈便打。求佛施功早
0457b11: 成再犯不容。
0457b12: 我心本空。罪福無主。罪福既無主。安有損益乎。身心
0457b13: 寂滅平等一如。離文字相。離緣慮相。離一切想。離一
0457b14: 切執著。故云莫問覓也。大師憫彼來學推己及人。良
0457b15: 由勞生自信不及。背覺合塵棄本逐末。隨業漂流蕩
0457b16: 而忘返。被見聞覺知恩愛習氣籠。自己已不得現前。
0457b17: 神通光明不得發露。譬如古鏡久埋塵垢不能照物。
0457b18: 所以今日分明為他剖開分析。那裏有箇天生彌勒
0457b19: 自然釋迦。故云誰無念誰無生。信得及致力切。打開
0457b20: 自己已寶藏。見徹本來面目。內心外境廓爾融。彼聖
0457b21: 此凡平等超越。故云若是無生無不生。治生產業皆
0457b22: 與實相不相違背。是法住法位世間相常住。又慮世
0457b23: 人以無念無生成斷滅見解。自謂百了千當。譬如機
0457b24: 關木人亦無心念。欲求成佛無有是處。故云早成。
0457c01: 即何時成也。
0457c02: 無罪福。無損益。一句了然超百億。夜夜月向西
0457c03: 邊沈。日日日從東畔出。
0457c04: 放四大休怪。莫把捉總是錯。寂滅性中隨飲
0457c05: 五色麒麟一隻角。諸行無常一切空爺死哭麼。即
0457c06: 是如來大圓覺白日青天星斗落。
0457c07: 執之失度必入邪路。放之自然體無去住。得底人既
0457c08: 知四大本空五蘊非有。卓卓巍巍孤孤迥迥。自由自
0457c09: 如無拘無束。放曠喻如太。清淨同於皎月。水邊林
0457c10: 下任意逍遙。糲食麤衣隨緣飲。返觀諸行皆是無
0457c11: 常。一切諸法本來空寂。如是知如是見如是信解。不
0457c12: 生法相即是如來大圓覺也。
0457c13: 放四大。莫把捉。烈焰那許蚊蚋泊。一條主丈兩
0457c14: 人扶。萬里空飛一鶚。
0457c15: 決定說炎天飛片雪。表真僧鼻直眼橫。有人不
0457c16: 任情徵用肯作麼。直截根源佛所印。摘葉尋枝我
0457c17: 不能直得分不下。
0457c18: 智鑑圓明妍自現。或是或非或邪或正。一言決定
0457c19: 終無異說。內懷菩薩行。外現聲聞身。作人天之領袖。
0457c20: 為苦海之慈航。故云表真僧也。或有邪解異見之人。
0457c21: 心不信受任情徵問。假饒盡艸木叢林稻麻竹葦悉
0457c22: 為舌頭。一一舌頭發如上之問難。不消一彈指乃
0457c23: 高低普應前後無差。所以道直截根源佛所印。摘葉
0457c24: 尋枝我不能也。
0458a01: 決定說。表真僧。曹谿六祖嶺南能。自從馬師胡
0458a02: 亂後。續聯芳繼祖燈。
0458a03: 摩尼珠一舉四十九。人不識蹉過了也。如來藏裏
0458a04: 親收得元來只在者裏。六般神用空不空銀山只
0458a05: 是銀山。一顆圓光色非色鐵壁只是鐵壁。
0458a06: 梵語摩尼。唐言如意。或云金翅鳥王之心珠也。在人
0458a07: 分上即是自己已本有靈明真覺之性。一切神通三昧
0458a08: 本自具足。只為勞生自信不及。背覺合塵迷不自知。
0458a09: 故云人不識。獨有諸佛如來玅性圓明湛然空寂。百
0458a10: 千三昧隨意現前。故云如來藏裏親收得。此摩尼珠
0458a11: 能應五色。或云有六竅。喻人元為一精明。分為六和
0458a12: 合。一根既返源六用成休伏。所以道六般神用空不
0458a13: 空。一顆圓光色非色也。
0458a14: 摩尼珠。人不識。明歷歷地黑似漆。森羅萬象悉
0458a15: 含融。四聖六凡從此出。
0458a16: 淨五眼東家點燈。得五力西家暗坐。唯證乃知難
0458a17: 可測人平不語。水平不流。鏡裏看形見不難切忌
0458a18: 動著。水中捉月爭拈得弄光影漢。
0458a19: 五眼者。天眼徹見一切。肉眼不被物惑。法眼見性本
0458a20: 空。慧眼智照洞明。佛眼物我等觀。五眼既淨。則信力．
0458a21: 進力．念力．定力．慧力自得現前。心地法門唯證乃知。
0458a22: 非凡情所能測度也。若人回光返照。見徹本來面目
0458a23: 則不難矣。若妄認前塵光影為自己者。譬如獼猴水
0458a24: 中捉月。爭拈得也。故云鏡裏看形見不難。水中捉月
0458b01: 爭拈得。
0458b02: 淨五眼。得五力。秤鎚頭上出汁。渾崙好箇解
0458b03: 脫門。八字打開不入。
0458b04: 常獨行眼上兩眉橫。常獨步底通霄路。達者同
0458b05: 遊涅槃路且道路頭在什麼處。調古神清風自高
0458b06: 雲居尊者。貌骨剛人不顧方有少分相應。
0458b07: 龐居士問馬祖云。不與萬法為侶者是什麼人。祖云
0458b08: 待汝一口吸盡西江水即向汝道。者裏見得徹去。便
0458b09: 可橫行海上獨步丹霄。與他從上諸祖把手共行不
0458b10: 為分外。只如僧問乾云。十方薄伽梵。一路涅槃門。
0458b11: 必竟路頭在甚麼處。以主丈畫一畫云在這裡。又
0458b12: 作麼生。所以道調古神清風自高。貌骨剛人不顧。
0458b13: 三十年後有人悟去也不定。
0458b14: 常獨行。常獨步。底艸鞋獰似虎。身抹過太
0458b15: 空。不覺踏斷來時路。
0458b16: 窮釋子主人翁。口稱貧惺惺著。實是身貧道不貧
0458b17: 他時異日莫被人瞞。貧則身常披縷褐左眼半斤。
0458b18: 道則心藏無價珍右眼八兩。無價珍重言不當吃。
0458b19: 用無盡若有盡又堪作什麼。利物應緣終不阿
0458b20: 誰無者一坐具地。三身四智體中圓正中偏。八解
0458b21: 六通心地印偏中正。上士一決一切了本不增一
0458b22: 絲毫。中下多聞多不信亦不減一絲毫。但自懷中
0458b23: 解垢衣修證即不無。誰能向外誇精進染汙即不
0458b24: 得。
0458c01: 古云。學道先須且學貧。學貧貧後道方親。此戒貪等
0458c02: 不事外飾也。出家兒從佛氏姓故稱釋子。子者男子
0458c03: 之通稱也。梵語釋迦。此云能仁。不言釋迦者從其簡
0458c04: 也。身外無物而心懷聖道。實非貧也。復言貧則常披
0458c05: 縷褐道則心藏無價珍者。則百千法門無量玅義恒
0458c06: 沙功德三昧神通悉皆具足。出生無窮用之無盡。接
0458c07: 物利生應病與藥。大喜大捨無無惜。轉八識為四
0458c08: 智。束四智為三身。乃至八解六通森羅萬象。一印印
0458c09: 定毫髮無差。故云體中圓心地印者是也。上根利智
0458c10: 之士。一決一切決。一了一切了。中下之機。觸途成滯
0458c11: 故多聞多不信也。得底人但以正悟之境靈靈自照。
0458c12: 洗磨無量劫來微細習垢。霜露果熟輒出頭來。如急
0458c13: 水灘頭月華。千波萬浪觸之不散。始不被生死陰魔
0458c14: 之所惑。故云但自懷中解垢衣。誰能向外誇精進。
0458c15: 不同向外馳求者也。
0458c16: 窮釋子。口稱貧。信手拈來用得親。水底金烏天
0458c17: 上日。眼中童子面前人。
0458c18: 從他謗泥人喫鐵棒。任他非魚目混明珠。把火燒
0458c19: 天徒自疲誣人之罪以罪罪之。我聞恰似飲甘露
0458c20: 早自落他圈圚了也。銷鎔頓入不思議救得一半。
0458c21: 觀惡言金不博金。是功德水不洗水。此則成吾善
0458c22: 知識上大人丘乙己巳。不因訕謗起冤親重疊關山
0458c23: 路。何表無生慈忍力一箭中青霄。
0458c24: 心與空相應則毀譽讚謗何憂何喜。身與空相應則
0459a01: 刀割香塗何苦何樂。資生與空相應則施奪取與何
0459a02: 得何失。故道中人不與物競是非。逆順來前如不聞
0459a03: 不見。他之伎倆有盡。我之不釆無窮。如人執火燒天。
0459a04: 徒自疲勞耳。於天何有哉。聞之如飲甘露心自清。
0459a05: 頓入不思議解脫境界也。返觀此惡言皆是功德。
0459a06: 緣言語性空冤親平等。此則成吾善知識也。如先佛
0459a07: 於過去劫中。世世生生被提婆達多處處惱害。因慈
0459a08: 忍力得成無上正等菩提。故云不因訕謗起冤親。何
0459a09: 表無生慈忍力。
0459a10: 從他謗。任他非。直下回觀他是誰。殊相劣形皆
0459a11: 是幻。凡名聖號總成。
0459a12: 宗亦通。說亦通⊕。定慧圓明不滯空。非但我
0459a13: 今獨達了。恒沙諸佛體皆同。
0459a14: 宗通者即悟諸佛之心宗也。乃達磨大師單傳直指
0459a15: 之道。不可以智知不可以識識。惟在當人自證自悟
0459a16: 到無證無悟之地。所以從上諸老遞相出興。向千聖
0459a17: 頂上提持者一著子。俾學者盡得單傳直指之玅
0459a18: 方。謂宗通也。然後命掌藏鑰。披閱一代聖教。備知頓
0459a19: 漸祕密不定之方。藏通別圓之味。方謂說通也。宗說
0459a20: 既通。定慧均等。方謂圓明不滯空也。永嘉自云。非但
0459a21: 我今獨達了此定慧圓明之旨。與恒沙諸佛同證此
0459a22: 體。古云天下無二道。聖人無二心者是也。恒沙者。西
0459a23: 天有恒沙。方四十里。河中有沙。其細如。世尊說法
0459a24: 多指此沙為喻。今永嘉依經而言。
0459b01: 宗亦通。說亦通。團團杲日麗晴空。百千三昧無
0459b02: 量義。只在尋常日用中。
0459b03: 師子吼空開大口。無畏說萬竅翻一舌。百獸聞
0459b04: 之皆腦裂紅爐焰上飛片雪。香象奔波失威非
0459b05: 其境界。天龍寂聽生欣悅猶帶識在。
0459b06: 師子乃獸中之王。若哮吼一聲則百獸聞之悉皆腦
0459b07: 裂。以喻大乘菩薩所說圓頓法音則魔宮振動。小乘
0459b08: 外道各生疑惑而不領解。如華嚴會上有眼不見舍
0459b09: 那身。有耳不聞圓頓教。又如法華會上退席者是也。
0459b10: 所以道向上一路千聖不傳。學者勞形如捉影。故
0459b11: 云香象奔波失威。香象喻權教菩薩及諸二乘。雖
0459b12: 悟法空之理。不明圓頓之機。譬如香象雖有威德。聞
0459b13: 師子吼則失威奔走。唯諸天龍王宿熏大種。一聞圓
0459b14: 音悉皆歡悅。故云寂聽生欣悅也。
0459b15: 師子吼。無畏說。憍梵波提咬著舌。海神怒把珊
0459b16: 瑚鞭。須彌山王痛不徹。
0459b17: 游江海亂走作麼。涉山川還我艸鞋錢來。尋師訪
0459b18: 道為參禪阿誰欠少。自從認得曹谿路試拈將來
0459b19: 看。了知生死不相干不許夜行投明須到。
0459b20: 古之尊宿出一叢林入一保社參尋知識。皆為究竟
0459b21: 己已大事。如善財五十三參。雪三登九到。乃至天
0459b22: 下老和尚參知識之門。方到不疑之地。真覺自謂
0459b23: 往曹谿六祖印證心地法門。了知生死不相干涉也。
0459b24: 游江海。涉山川。逢人覓我一文錢。開州好箇憨
0459c01: 布袋。十字街頭恣掣顛。
0459c02: 行亦禪○。坐亦禪○。語默動靜體安然○。縱遇鋒
0459c03: 刀常坦坦也是徐六擔板。假饒毒藥也閒閒又隔
0459c04: 一重關。我師得見然燈佛癩兒牽伴。多劫曾為忍
0459c05: 辱仙擘破卻團圓。又云去久矣。
0459c06: 到家人身心寂滅動靜一如。五欲八風撼搖不動。四
0459c07: 生九有籠無門。生死去來湛然空寂。故云體安然。
0459c08: 到者田地。縱遇鋒刀坦然無怖。假饒毒藥亦迺閒閒。
0459c09: 如師子尊者受刃。達磨大師服毒。已巳證無生法忍而
0459c10: 然也。就引我佛因地中布髮掩泥。然燈受記汝於來
0459c11: 世作佛號釋迦牟尼。復引於多劫中為忍辱仙人山
0459c12: 中修道。值歌利王與諸宮人入山遊獵。晝寢時諸宮
0459c13: 人遊山見一人儼然獨坐。是諸宮人但來瞻仰。王起
0459c14: 問諸近臣宮人何在。左右奏曰往彼仙人菴所也。王
0459c15: 怒自仗問云汝是何人。對云忍辱仙人。王遂以
0459c16: 斷其手足。節節支解不生瞋恨。乃至種種苦行非
0459c17: 止一劫。故云多劫曾為忍辱仙也。
0459c18: 行亦禪。坐亦禪。此即人間得道仙。有問祖師西
0459c19: 來意。劈胸便奮一麤拳。
0459c20: 幾回生一不成隻。幾回死二不成雙。生死悠悠無
0459c21: 定止二由一有。一亦莫守。自從頓悟了無生既是
0459c22: 無生又作麼生了。於諸榮辱何憂喜有智無智較
0459c23: 三十里。
0459c24: 真覺自嘆云。未悟已巳先於無量劫中受無量生死。輪
0460a01: 轉往來無暫停止。於不遷境上空受輪回。向無脫法
0460a02: 中妄自纏縛。如春蠶之作繭。似秋蛾之赴燈。故云生
0460a03: 死悠悠無定止。自從頓悟無生法忍。即榮辱兩忘憂
0460a04: 喜俱滅。生死於我何有哉。
0460a05: 幾回生。幾回死。古今只如此。神頭鬼面有
0460a06: 多般。返本還源沒些子。
0460a07: 入深山魚行水濁。生蘭若鳥飛毛落。岑崟幽長
0460a08: 松下天地一指。萬物一馬。優遊靜坐野僧家百鳥
0460a09: 不銜花。寂安居實瀟洒沒可把。又云今古歷然。
0460a10: 古老得旨後隱入深山窮谷。茅廬石室形影相弔不
0460a11: 與世接。以寂靜之境靈靈自照。歲久月深具大無畏。
0460a12: 隨緣放曠任意逍遙。三界不能拘。六塵豈能擾。可謂
0460a13: 優遊靜坐野僧家。寂安居實瀟洒。
0460a14: 入深山。住蘭若。世出世間俱放下。淨地絕
0460a15: 承當。赤灑灑兮沒可把。
0460a16: 覺即了雲開月皎。不施功虎嘯生風。一切有為法
0460a17: 不同梁寶元來是誌公。住相布施生天福寰中天
0460a18: 子敕。猶如仰箭射空塞外將軍令。勢力盡人貧
0460a19: 智短。箭還墜馬瘦毛長。招得來生不如意夜行莫
0460a20: 踏白。不是水便是石爭似無為實相門彈指云從
0460a21: 這裏入。一超直入如來地且喜到家。
0460a22: 覺悟了徹底人。獲無功用智。與有為功行不同也。昔
0460a23: 梁武帝問達磨。朕自即位以來。造寺寫經度僧無數。
0460a24: 有何功德。磨云。此是人天小果有漏之因。非大功德。
0460b01: 帝曰如何是大功德。磨云。淨智玅圓體自空寂。如是
0460b02: 功德不以世求。武帝滯於有為之功也。所以道住相
0460b03: 布施生天福。猶如仰箭射空。到勢力盡時箭還墜
0460b04: 落。故云招得來生不如意。寒山云。我見轉輪王。千子
0460b05: 常圍繞。十善化四天。莊嚴多七寶。七寶鎮隨身。莊嚴
0460b06: 甚玅好。一朝福報盡。猶如棲蘆鳥。還作牛領蟲。六趣
0460b07: 受業道。況復諸凡夫。無常豈可保。爭似無為實相門。
0460b08: 一超直入如來地。無為實相者即涅拌玅心實相無
0460b09: 相法門也。如來地者即前後際斷一真法界也。於此
0460b10: 頷旨。如王子登極。白衣拜相。故云直入如來地。
0460b11: 覺即了。不施功。物我俱忘心境空。菡萏枝枝
0460b12: 素月。栴檀葉葉扇香風。
0460b13: 但得本車不橫行。不愁末理無曲斷。如淨璃含
0460b14: 寶月眼觀東南意在西北。既能解此如意珠相逢
0460b15: 不拈出。舉意便知有。自利利他終不竭是我家裏
0460b16: 人。方說家裏話。
0460b17: 根本既明。枝葉自茂。本者即本有靈覺之性也。末者
0460b18: 即百千三昧神通玅用也。淨璃者喻內外瑩徹也。
0460b19: 寶月者喻玅性圓明也。譬如空具含眾象。於諸境
0460b20: 界無所分別。故云既能解此如意珠。自利利他終不
0460b21: 竭。不求殊勝而殊勝自至。自覺覺他玅用無窮也。
0460b22: 但得本。不愁末。玅用縱橫活鱍鱍。信手拓開不
0460b23: 二門。大千沙界如許闊。
0460b24: 江月照井底蝦蟆跳。松風吹鵓鳩樹上啼。永夜清
0460c01: 宵何所為作賊人心。佛性戒珠心地印不勞懸
0460c02: 古鏡。霧露雲霞體上衣天曉自分明。
0460c03: 此是文殊普賢大人境界。非思量分別之所能及。古
0460c04: 云。成三十年只作境會。永夜清宵何所為。早是畫蛇
0460c05: 添足。以覺自心名佛性。表裏瑩徹曰戒珠。能生諸法
0460c06: 云心地。號令品故名印。雖有多名。理即一也。天地
0460c07: 與我同根。萬物與我同體。故云霧露雲霞體上衣。
0460c08: 江月照。松風吹。更於何處覓文殊。十世古今如
0460c09: 電拂。三千剎海一籧廬。
0460c10: 降龍黑似漆。解虎錫明如日。兩鈷金環鳴歷歷
0460c11: 上下四維無等匹。不是標形事持。如來寶杖親
0460c12: 跡達磨十萬里西來。卻對梁王道不識。
0460c13: 盂應供。錫杖降魔。此二者是僧家隨身道具也。所
0460c14: 謂降龍解虎錫。各隨緣起而得其名。昔世尊降火
0460c15: 龍於中。高僧解二虎於錫下。文繁茲不具述。兩股
0460c16: 者表真俗二諦也。六環者表六波羅蜜也。中心者表
0460c17: 中道也。真覺往曹谿遶三振錫一下。有所自。
0460c18: 不是外現威儀事持耳。經云。佛告比丘。汝等應受
0460c19: 錫杖。所以者何。過去如來。現在諸佛。皆執持故。為聖
0460c20: 人之標幟也。故云如來寶杖親跡。
0460c21: 降龍。解虎錫。覿面當機親托出。三千年話不
0460c22: 復追。一日還我兩度溼。
0460c23: 不求真湘之南。不斷妄潭之北。了知二法空無相
0460c24: 中有黃金充一國。無相無空無不空。即是如來真
0461a01: 實相無影樹下合同船。琉璃殿上無知識。
0461a02: 真妄二法本是假名。求斷二見亦是妄。為彼凡夫
0461a03: 小果斷妄求真證有為涅槃。非究竟也。法華經云。但
0461a04: 離妄名為解脫。其實未得一切解脫。若是圓頓之
0461a05: 機。了知二法本空。無相無名。永嘉恐後人滯在空無
0461a06: 相中。復言無相無空無不空。即是如來真實相。修
0461a07: 證之功不齊。言思之路盡矣。
0461a08: 不求真。不斷妄。擬欲斷求隔天壤。若人更欲問
0461a09: 如何。劈脊連聲三十棒。
0461a10: 心鏡明靈光洞耀。鑒無礙迥脫根塵。廓然瑩徹周
0461a11: 沙界體露真常不拘文字。萬象森羅影現中心性
0461a12: 無染本自圓成。一顆圓光非內外但離妄緣即如
0461a13: 如佛。
0461a14: 心光洞徹無物不融。寂照河沙了無礙。如鏡當臺
0461a15: 胡來胡現漢來漢現。光光相羅影影相照。遞相融通
0461a16: 交相涉入。可謂無邊剎境自佗不隔於毫端。十世古
0461a17: 今始終不離於當念。四聖六凡森羅萬象皆從吾玅
0461a18: 明中流出。乃至擲此方於他界。納須彌於芥中。亦此
0461a19: 心之常分。非假於佗術也。
0461a20: 心鏡明。鑒無礙。大中現小。小中現大。法法一如。
0461a21: 塵塵三昧。拋向面前。漆桶不會。
0461a22: 豁達空不可放過。撥因果放過不可。莽莽蕩蕩招
0461a23: 殃禍打殺有甚麼罪過。棄有著空病亦然打著南
0461a24: 邊動北邊。還如避溺而投火看下。
0461b01: 永嘉既悟正見。愍彼邪學一向著空撥無因果。所以
0461b02: 道莽莽蕩蕩無禁無制妄招殃禍。譬如懦夫自號帝
0461b03: 王妄取誅戮。若棄有見而著無見。其病亦然。故云還
0461b04: 如避溺而投火。
0461b05: 豁達空。撥因果。拈來一一生按過。若更忘身與
0461b06: 死心。這難醫病轉大。
0461b07: 捨妄心海底摸鍼。取真理空中索縫。取舍之心成
0461b08: 巧偽差之毫釐失之千里。學人不了用修行病眼
0461b09: 見空花。深成認賊將為子空花結空。
0461b10: 若舍妄之心。欲取真如之理。則取舍之心未忘。遂
0461b11: 成巧偽不實之行也。緣學人不了此旨。只認箇門頭
0461b12: 戶底見聞覺知昭昭靈靈為自己者。深成認賊為子
0461b13: 也。古云。學道之人不識真。只為從前認識神。無量劫
0461b14: 來生死本。癡人喚作本來人。
0461b15: 舍妄心。取真理。如棄大海認漚體。只見漚從水
0461b16: 上生。不知漚滅還歸水。
0461b17: 損法財家鬼入來。滅功德著賊了也。莫不由斯心
0461b18: 意識春風滿地成狼藉。是以禪門了心了了了
0461b19: 時無可了。頓入無生知見力玄玄玄處亦須呵。
0461b20: 百千法門同歸方寸。河沙玅德總在心源。良由勞生
0461b21: 自信不及向外馳求。於心意識上強作主宰。故法財
0461b22: 功德皆損滅也。寒山子云。嗟見世間人。永劫墮迷津。
0461b23: 不省這箇意。修行徒苦辛。是以禪門了心。頓入無
0461b24: 生知見力。所謂還丹九轉點鐵成金。至理一言轉凡
0461c01: 成聖。
0461c02: 若將心識度吾宗。恰似西行作東。捩轉面皮
0461c03: 親見徹。團團紅日上孤。
0461c04: 大丈夫露。秉慧險。般若鋒兮金剛焰交。非但空
0461c05: 摧外道心破也破也。早曾落天魔膽墮也墮也。
0461c06: 世間大丈夫者。以忠孝之心秉剛烈之志。立身於廊
0461c07: 廟之間。致君於堯舜之上。俾天下蒼生皆樂和平之
0461c08: 治者是也。出世間大丈夫即大心眾生也。秉智慧
0461c09: 摧五陰魔。復威音那畔空劫已巳前一片無陰陽地。
0461c10: 起鼻祖墜地之頹綱。大濟北潑天之家世者是也。般
0461c11: 若鋒者空一切諸有也。金剛者勦諸生死魔軍也。
0461c12: 故云非但空摧外道心。早曾落天魔膽。諸人還見
0461c13: 麼。良久云。去久矣汝方刻舟。不見五祖演和尚道。
0461c14: 趙州露刃。寒霜光焰焰。更擬問如何。分身作
0461c15: 兩段。
0461c16: 震法雷。擊法鼓。布慈雲兮洒甘露。龍象蹴踏潤無
0461c17: 邊。三乘五性皆醒悟。雪山肥膩更無雜。純出醍醐
0461c18: 我常納。一性圓通一切性。一法含一切法。一月
0461c19: 普現一切水。一切水月一月攝。諸佛法身入我性。
0461c20: 我性同共如來合。一地具足一切地。非色非心非
0461c21: 行業。彈指圓成八萬門。剎那滅三祇劫。一切數
0461c22: 句非數句。與吾靈覺何交涉上來所供皆詣實。
0461c23: 諸佛菩薩歷代祖師天下善知識。說法利生之模範
0461c24: 也。先以法雷而警悟之。次以法鼓而溥集之。然後以
0462a01: 慈雲普覆一雨所潤。三艸二木各得滋長。故云龍象
0462a02: 蹴踏潤無邊。三乘五性皆醒悟。雪山有艸名曰肥膩。
0462a03: 更無雜異。白牛食之純出醍醐。雪山喻一真境界。香
0462a04: 艸喻圓修正道。白牛喻智照真理。醍醐喻一乘上味。
0462a05: 以明上乘菩薩最初發心便成正覺。圓頓之機念念
0462a06: 相應。故言常納也。只如溈山云。不如隨分納些些。又
0462a07: 作麼生。一性通時則圓通一切性也。一法徹時則
0462a08: 含一切法也。始知眾生本來成佛。同居常寂光土。俱
0462a09: 號毗盧遮那。譬如一月普現一切水。一切水月一月
0462a10: 攝。遞相融通交相涉入。重重無盡無盡重重。此非表
0462a11: 法。唯證乃知。故云一地具足一切地。非色非心非行
0462a12: 業。地者自證之地。非解會之所能及也。非色者非窒
0462a13: 礙之色也。非心者非覺知之心也。非行者非造作之
0462a14: 行也。非業者非所作之業也。乃上根利智一了一切
0462a15: 了一明一切明。即阿難所謂不歷僧祇獲法身。到者
0462a16: 田地。一切性相百千法門無量玅義。皆是權機非究
0462a17: 竟意法。故云一切數句非數句。與吾靈覺何交涉。
0462a18: 震法雷。擊法鼓。海水奔騰須彌舞。一毫頭上定
0462a19: 乾坤。大千沙界無塵土。
0462a20: 不可毀。不可讚兩頭俱坐斷。一倚天寒。體若
0462a21: 空沒涯岸心不負人面無慚色。不離當處常湛然
0462a22: 壺中別有天。覓即知君不可見去久矣汝方刻
0462a23: 舟。取不得晝見日。捨不得夜見星。不可得中只麼
0462a24: 得人平不語水平不流。又云切。
0462b01: 達道之人心如空。大包無外細入無內。非世間毀
0462b02: 讚語言之能搖動也。不離當處湛然凝寂。擬欲尋覓
0462b03: 蹉過久矣。古云。有心用處還應錯。無意求時宛然。
0462b04: 無依無欲無名無字。取不得捨不得。騰騰任運任運
0462b05: 騰騰。不可得中只麼得。已巳是八字打開兩手分付了
0462b06: 也。只為分明極。令所得遲。
0462b07: 不可毀。不可讚。五色麒麟步天岸。若於言下錯
0462b08: 承當。無為猶被金鎖難。
0462b09: 默時說上是天。說時默下是地。大施門開無壅塞
0462b10: 天傾西北地陷東南。有人問我解何宗日高樹影
0462b11: 重。報道摩訶般若力雨落地下溼。或是或非人不
0462b12: 識識得不為冤。逆行順行天莫測賊是小人智過
0462b13: 君子。吾早曾經多劫修不風流處也風流。不是等
0462b14: 閒相誑惑要識一貫兩五佰。
0462b15: 善說者無義路與人尋。善默者無寂滅與人守。南堂
0462b16: 和尚云。為宗師者須會無情說法與有情說法無異。
0462b17: 有情者天人群生也。無情者土木瓦石也。作麼生見
0462b18: 得無異底道理。於此著得一隻眼。方知塵說剎說熾
0462b19: 然說無間歇。即今森羅萬象。情與無情浩浩地宣揚。
0462b20: 汝還聞麼。經云。十方諸佛出廣長舌相覆三千大
0462b21: 千世界說誠實言。可謂大施門開無壅塞。或有人問
0462b22: 是何宗旨得恁麼奇特。但向他道摩訶般若力。咄切
0462b23: 忌錯舉。或是或非或逆或順。天莫測況於人乎。永嘉
0462b24: 自云。吾從多劫修習般若。不是等閒欺誑惑亂於人。
0462c01: 溈山云。生生若能不退。佛階決定可期。信不誣矣。
0462c02: 默時說。說時默。萬象森羅同一舌。世出世間絕
0462c03: 異同。塵說剎說熾然說。
0462c04: 建法幢好肉剜瘡。立宗旨敲骨取髓。明明佛敕曹
0462c05: 谿是且道是什麼。第一迦葉首傳燈謝三郎不
0462c06: 識四字罪頭元來是你。二十八代西天記相隨來
0462c07: 也。又云遞相鈍置。
0462c08: 原夫靈源湛寂法海淵深。本無名相之殊。安有聖凡
0462c09: 之異。良由勞生自信不及。隨業漂流曠劫升沈蕩而
0462c10: 忘返。故我大覺世尊運同體悲作不請友。為此大事
0462c11: 因緣出現于世假設種種言說種種權門。令諸眾生
0462c12: 開示悟入佛之知見。如將蜜果子換彼苦胡蘆也。故
0462c13: 云建法幢立宗旨。法者本有之法。幢者高顯為義。如
0462c14: 標幟也。宗旨者眾多所宗。而悟明心地如星之拱北
0462c15: 水之朝東也。明明佛敕曹谿是者。衣止不傳。法周沙
0462c16: 界。第一迦葉首傳燈者。世尊於涅槃會上。因大梵天
0462c17: 王獻金色波羅華於佛。捨身為座請佛說法。佛拈
0462c18: 此華普示大眾。百萬人皆罔措。唯迦葉一人領旨。世
0462c19: 尊云。吾有正法眼藏涅槃玅心實相無相微玅法門。
0462c20: 付囑於汝。以為教外別傳之旨。故云首傳燈也。從此
0462c21: 祖祖相承心心相印。二十八代西天記。初祖迦葉。二
0462c22: 祖阿難。三祖商那和修。四祖優波多。五祖提多迦。
0462c23: 六祖彌遮迦。七祖婆須密。八祖佛難提。九祖伏
0462c24: 密多。十祖尊者。十一祖富那夜奢。十二祖馬鳴大
0463a01: 士。十三祖迦毗摩羅。十四祖龍樹。十五祖迦耶提婆。
0463a02: 十六祖羅羅多。十七祖僧伽難提。十八祖伽耶。十
0463a03: 九祖鳩摩羅多。二十祖奢耶多。二十一祖婆修盤頭。
0463a04: 二十二祖摩拏羅。二十三祖勒那。二十四祖師子。
0463a05: 二十五祖婆舍斯多。二十六祖不如密多。二十七祖
0463a06: 般若多羅。二十八祖菩提達磨。故云二十八代西天
0463a07: 記者是也。
0463a08: 建法幢。立宗旨。東土禍根從此始。毒流四海浪
0463a09: 滔天。何啻遇大風而止。
0463a10: 法東流禍胎生也。入此土猛虎當路。菩提達磨為
0463a11: 初祖珊瑚枝上走玉兔。六代傳衣天下聞聞名不
0463a12: 如見面。後人得道何窮數甜瓜徹蔕甜。苦瓠連根苦。
0463a13: 梵語菩提達磨。此云覺法。西竺為二十八代祖。此土
0463a14: 為初祖。南天竺國香至王第三太子也。遇二十七祖。
0463a15: 知其密發明心要。乃記之曰。未可遠遊且止南天。
0463a16: 待吾滅後六十七載當往震旦大興佛事。汝往南方
0463a17: 勿住。彼唯好有為功業不見佛性。汝縱到彼不可久
0463a18: 留。聽吾偈曰。路行跨水復逢羊。獨自悽悽暗度江。日
0463a19: 下可憐雙象馬。二株桂久昌昌。師在本國破彼六
0463a20: 宗邪解。自南天竺泛海經涉三年。時普通八年九月
0463a21: 二十一日至廣州。刺剌史蕭昂表聞。武帝詔至金陵。帝
0463a22: 問。朕自即位以來。造寺寫經度僧無數。有何功德。師
0463a23: 曰。此但人天小果有漏之因。如影隨形雖有非實。帝
0463a24: 曰如何是真功德。師曰。淨智玅圓體自空寂。如是功
0463b01: 德不以世求。帝問如何是聖諦第一義。師曰廓然無
0463b02: 聖。帝曰對朕者誰。師曰不識。帝不領悟。十月十九日
0463b03: 潛回江北。十一月二十三日屆于洛陽。當後魏孝明
0463b04: 帝太和十年也。寓止于嵩山少林。面壁而坐終日默
0463b05: 然。人莫測之。即禪宗初祖也。後九年。時有僧神光者。
0463b06: 曠達之士也。久居伊洛博書善談玄理。每嘆曰。
0463b07: 孔老之教禮術風規。莊易之書未盡妙理。近聞達磨
0463b08: 大師住止少林。至人不遙當造玄境。乃往彼。晨夕參
0463b09: 承。師常端坐面壁莫聞誨勵。光自曰。昔人求道敲骨
0463b10: 取髓刺剌血濟飢布髮掩泥投崖飼虎。古尚如此。我又
0463b11: 何人。其年十二月十九日夜天大雨雪。光堅立不動。
0463b12: 達明積雪過膝。師憫而問曰。汝久立雪中當求何事。
0463b13: 光悲淚曰。惟願和尚慈悲。開甘露門廣度品。師曰。
0463b14: 諸佛無上玅道。曠劫精勤。難行能行。非忍而忍。豈以
0463b15: 小德小智輕心慢心欲冀真乘徒勞勤苦。光聞師誨
0463b16: 勵。潛取利刀自斷左臂置于師前。師知是法器乃曰。
0463b17: 諸佛最初求道為法忘身。汝今斷臂吾前。求亦可在。
0463b18: 遂易名慧可。光曰諸佛法印可得聞乎。師曰諸佛法
0463b19: 印匪從人得。光曰我心未寧乞師安心。師曰將心來
0463b20: 為汝安。光曰覓心了不可得。師曰我與汝安心竟。從
0463b21: 此悟入。為二祖也。二祖得之於初祖。皆以衣盂相傳。
0463b22: 磨傳可。可傳璨。璨傳信。信傳忍。忍傳能。乃曹谿六祖
0463b23: 大師也。至此不傳其衣但傳其道。自是以後成佛作
0463b24: 祖者水涌山出。梵剎招提碁分星布。故云後來得道
0463c01: 何窮數。
0463c02: 法東流。入此土。開天門。闢地戶。利人天。成佛祖。
0463c03: 擬思量。何劫悟。
0463c04: 真不立天晴日頭出。妄本空日高花影重。有無俱
0463c05: 遣不空空頂門隻眼亞雙瞳。二十空門元不著
0463c06: 空放出遼天。一性如來體自同閩蜀同風。
0463c07: 玅性圓明離諸名相。本來無有世界。眾生因妄有生。
0463c08: 因生有滅。生滅名妄。滅妄名真。真既不立其妄本空。
0463c09: 有無俱遣不空亦空。昔如來破二十種執有之見。因
0463c10: 成二十空名。今明一性之理不同二十之空。故云元
0463c11: 不著也。一性如來體自同者。迥出外道異見。即與般
0463c12: 若玅心冥合。故云體自同。
0463c13: 真不立。妄本空。一句全提不露鋒。西水流東
0463c14: 水。南山燒火北山紅。
0463c15: 心是根一翳在眼。法是塵空華亂墜。兩種猶如鏡
0463c16: 上痕打破鏡來卻許相見。痕垢盡時光始現一心
0463c17: 不生萬法俱息。心法雙忘性即真此去漢陽不遠。
0463c18: 人稟真如不性假名曰心。從心受法曰塵。緣真如不
0463c19: 守自性能隨染淨緣。故云心是根法是塵。此兩種猶
0463c20: 如古鏡上之痕垢。籠光明不得發露。故云痕垢盡
0463c21: 時光始現。心法雙忘性即真。古德云。一翳在眼空華
0463c22: 界。一妄在心河沙生滅。意銷華盡妄滅證真。故云
0463c23: 性即真也。
0463c24: 心是根。法是塵。八兩元來是半斤。笑把兩頭俱
0464a01: 拽脫。蟭螟眼裏跨麒麟。
0464a02: 嗟末法。惡時世闊八尺長丈二。眾生福薄難調制
0464a03: 真不掩偽。去聖遠兮邪見深海枯終見底。人死不
0464a04: 知心。魔強法弱多冤害腦后見腮莫與往來。聞說
0464a05: 如來頓教門成者自成。恨不滅除如瓦碎壞者自
0464a06: 壞。作在心多喜少瞋。殃在身少喜多瞋。不須冤訴
0464a07: 更尤人眼底無筋一世貧。欲得不招無間業識法
0464a08: 者懼。莫謗如來正法輪無雲生嶺上。有月落波心。
0464a09: 者一段意。永嘉嗟歎末法中時節惡薄。純朴既散囂
0464a10: 浮日盛。薄福眾生不務道德。如狂象奔馳難制伏也。
0464a11: 何況諸大聖人過去已巳遠。邪見轉深。於正法中返生
0464a12: 冤害。如達磨落齒服毒。二祖被害。聖師尚爾況後人
0464a13: 乎。或有學者各局己解各稟師承。彼此干戈互相攻
0464a14: 擊。得少為足自不知非。聞說如來圓頓大教法門。返
0464a15: 以為非。恨不滅除瓦解冰銷。所以因此妄心。所造無
0464a16: 量無邊黑業如影隨形。故云殃在身。所感無量無邊
0464a17: 苦果皆是自作自受非他人之所致。故云不須冤訴
0464a18: 更尤人。謗法之罪如經具明。欲得不招無間重業。休
0464a19: 謗如來正法輪。正法者十方如來悟此而成無上正
0464a20: 等正覺。六道異類迷此而輪轉三塗。天龍護持。謗而
0464a21: 不信則其罪可知矣。
0464a22: 嗟末法。惡時世。不信如來第一義。身心碌碌不
0464a23: 知非。苦海茫茫自沈墜。
0464a24: 栴檀林舉一不得舉二。無雜樹放過一著落在第
0464b01: 二。密森沈師子住手把夜明符。幾知天曉。境
0464b02: 靜林閒獨自遊行人更在青山外。走獸飛禽皆遠
0464b03: 去萬里望鄉關。
0464b04: 栴檀林喻一真法界。唯此一事實。無雜樹者。餘二即
0464b05: 非真。一乘菩薩境界。非二乘小機所能雜也。密
0464b06: 森沈師子住。即法華云。深固幽遠無人能到。到則山
0464b07: 青水綠不是人間。唯接上根。中下之機卒難悟入。境
0464b08: 靜林閒獨自遊。師子遊行不求伴侶。等閒哮吼一
0464b09: 聲。直得百獸腦裂。故云走獸飛禽皆遠去。即法華退
0464b10: 席者是也。
0464b11: 栴檀林。無雜樹。大用現前只者是。鳥窠拈起布
0464b12: 毛吹。會通當下便悟去。
0464b13: 師子兒出窟了也。眾隨後捕影追。三歲便能大
0464b14: 哮吼不許夜行投明須到。若是野干逐法王字經
0464b15: 三寫。百年妖怪開口烏焉成馬。
0464b16: 所言師子兒者。喻菩薩初發心時便成正覺。超過聲
0464b17: 聞緣覺諸小乘眾。故云眾隨後也。三歲表見性之人
0464b18: 圓修三法。即空假中也。空者泯一切法。假者立一切
0464b19: 法。中者統一切法。空不定空。空處當體即中即假。假
0464b20: 不定假。假處當體即空即中。中不定中。中處當體即
0464b21: 空即假。此之三法不縱不橫不不別。一處常三三
0464b22: 處常一。所以云。三諦三觀三非三。三一一三無所寄。
0464b23: 諦觀名別體復同。是故能所二非二。悟入之士圓修
0464b24: 三法。所說法門皆中道實義。故云三歲便能大哮吼。
0464c01: 二乘凡夫諸權位人不能明見佛性。所說未實。開口
0464c02: 終無所益也。故云若是野干逐法王。百年妖怪開
0464c03: 口。
0464c04: 師子兒。眾隨後。一句當機絕朕兆。有時拈出示
0464c05: 時人。眨得眼來先蹉了。
0464c06: 圓頓教相逢不拈出。舉意便知有。勿人情眼生三
0464c07: 角頭峭五岳。有疑不決直須爭返蟻難尋穴。歸禽
0464c08: 易見窠。不是山僧逞人我我喚作火。汝不得喚作
0464c09: 火。修行恐落斷常坑海上陣雲橫。非不非古之今
0464c10: 之。是不是今之古之。差之毫釐失千里猛虎入
0464c11: 市。是則龍女頓成佛無雲生嶺上。非則善星生陷
0464c12: 墜有月落波心。
0464c13: 圓頓者非漸次也。教者載道之器也。勿人情者為生
0464c14: 死事大因緣。非世間常情之比。須是洞悟諸佛心宗。
0464c15: 透徹衲僧巴鼻。兩眼相對針芥相投。方有少分相應。
0464c16: 若有纖疑未盡。直須決問。昔無盡居士始參東林照
0464c17: 覺總禪師。得平實之旨。自謂百了千當。及見兜率悅
0464c18: 問。侍郎於心不欺。吾宗門有一千七百則機緣。還有
0464c19: 疑不。無盡云。其餘無疑。德山托因緣而已巳。悅云於
0464c20: 此有疑。其他安得無疑。只如德山末後句是有是無。
0464c21: 無盡云有。悅大笑歸方丈。無盡一夜疑著。至五更起
0464c22: 來踏凳忽然大悟。天曉呈偈云。鼓寂鐘沈托
0464c23: 回。岩頭一拶語如雷。果然只得三年活。莫是遭他授
0464c24: 記來。悅方許可。自此如倚天長誰敢當鋒。永嘉自
0465a01: 謂不是山僧逞馳人我之心。切恐後人錯用身心。墮
0465a02: 落斷常二見。能陷人故名曰坑。非不非是不是。乃明
0465a03: 是非之相分明。不可錯亂也。非豈不是非乃真非也。
0465a04: 是豈不是是乃真是也。不可瞞盰佛性儱侗真如。故
0465a05: 云差之毫釐失千里。是則龍女頓成佛。非則善星生
0465a06: 陷墜。重明是非之相也。昔日靈山會上有一龍女獻
0465a07: 佛寶珠。世尊受之而為說法。悟無生忍即往南方無
0465a08: 垢世界坐寶蓮華成等正覺。號華鮮如來。又有比丘
0465a09: 名曰善星。念得十八香象駝經。不解佛意。生身溺陷
0465a10: 地獄。謂不明佛性返成謗墮。故引以警後人也。
0465a11: 圓頓教。勿人情。身踏倒涅槃城。威音那畔至
0465a12: 今日。一段風光畫不成。
0465a13: 吾早年來積學問貧人思舊債。亦曾討疏尋經論
0465a14: 不是苦心人不知。分別名相不知休愁人莫向愁
0465a15: 人說。入海算沙徒自困說向愁人轉見愁。被如
0465a16: 來苦呵責一狀領過。數他珍寶有何益死難翻。
0465a17: 從來蹭蹬覺行下點地。多年枉作風塵客要
0465a18: 知山下路。但問去來人。
0465a19: 此永嘉自敘少年歷諸講肆聽習天台教觀。深明經
0465a20: 論精嚴律部。然後參尋知識決擇生死。非宿有乘種
0465a21: 安能如是。復云。分別五教名相不知休歇。譬如入海
0465a22: 算沙徒自疲困。因思佛呵阿難。汝雖歷劫熏持諸佛
0465a23: 如來祕密玅嚴。不如一日修無漏業。如人數他寶。自
0465a24: 無半錢分。從來蹭蹬覺行者。從無量劫來奔馳生
0465b01: 死險道。徒自行於涅槃路上未曾踏實。譬如飄蓬
0465b02: 為客。家鄉轉遠。故云枉作風塵客。
0465b03: 樹頭樹底覓殘紅。一片西飛一片東。自是桃花
0465b04: 貪結子。錯教人恨五更風。
0465b05: 種性邪病眼見空華。錯知解空華結空。不達如
0465b06: 來圓頓制常憶江南三月裏。鷓鴣啼處百花香。二
0465b07: 乘精進勿道心人貧智短。外道聰明無智慧馬瘦
0465b08: 毛長。亦愚癡。亦小駭同坑無異土。空拳指上生實
0465b09: 解好掘空一窖埋。執指為月枉施功捕影追風。
0465b10: 根境法中怪自買自賣。不見一法即如來蚌
0465b11: 含明月玉兔懷胎。方得名為觀自在兩彩一賽。了
0465b12: 即業障本來空了。未了應須還宿債敗。飢逢王
0465b13: 不能。病遇醫王爭得瘥師子咬人韓盧逐塊。
0465b14: 種性邪。非正因。為道之士乃是外道種子。依附邪師
0465b15: 生諸邪見。故云錯知解也。不能了達如來圓頓法門。
0465b16: 於無量劫中受無量生死。皆因邪師而然也。二乘之
0465b17: 人斷三界二十五有塵勞。超出分段生死。如獐獨跳
0465b18: 不顧後群。故云勿道心。西天外道極有聰明。不明佛
0465b19: 性心外求法。名曰外道。故云亦愚癡亦小騃。大人無
0465b20: 智曰愚。小兒無智曰騃。隨語生解自生執著。如空拳
0465b21: 指上生實解也。修多羅教如標月指。若還見月。了知
0465b22: 所標畢竟非月。學道人不明佛性。於根境識上妄生
0465b23: 知解。故云執指為月枉施功。根境法中怪。不見
0465b24: 一法即如來者。諸法從本來。常自寂滅相。則有無俱
0465c01: 遣六根互用。故曰方得名為觀自在。到者田地。了達
0465c02: 罪性本空無有罣礙。楞嚴經云。一人發真歸源。十方
0465c03: 空悉皆消殞。況罪福之相耶。僧問古德云。了即業
0465c04: 障本來空。只如獅子尊者與二祖大師是了不了。德
0465c05: 云。不見道本來空。肇法師云。五陰元非有。四大本來
0465c06: 空。將頭臨白刃。一似斬春風。故云本來空也。若不了
0465c07: 悟。執法不忘。因果歷然如影隨形。故云未了應須還
0465c08: 宿債。從上諸聖遞相出興。開方便門示真實相。良由
0465c09: 眾生自信不及不能悟入。譬如世間飢餓之人。得遇
0465c10: 王者之種種美味。即生怖畏而不敢食。又如久病
0465c11: 不瘥。得遇醫王反生疑惑。不服玅藥甘受病苦。故云
0465c12: 爭得瘥也。
0465c13: 種性邪。錯知解。向外馳求還自昧。回光返照便
0465c14: 歸來。廓徹靈根無向背。
0465c15: 在欲行禪知見力三九二十七。火裏生蓮終不壞
0465c16: 他家自有通人愛。勇施犯重悟無生。早時成佛于
0465c17: 今在溪邊楊柳影。不礙釣舟行。
0465c18: 若是宿熏乘種。佩大願輪。須處五欲八風之中。不被
0465c19: 五欲八風所轉。挺然特立如火中蓮華終不壞也。如
0465c20: 裴相問楊無為東坡山谷無盡子韶諸公是也。僧問
0465c21: 古德。欲界無禪。大德云何言有禪定。德云。闍梨只知
0465c22: 欲界無禪。不知禪界無欲。到者田地。治生產業皆與
0465c23: 實相不相違背。故云知見力也。過去久遠有一比丘
0465c24: 名勇施。忽於如來禁戒有所缺犯。既犯四重根本之
0466a01: 罪。欲自清淨。即將三衣挂在錫上高聲唱言。我犯重
0466a02: 罪誰為我懺。如是唱言至一精舍。遇一尊者名曰鼻
0466a03: 鞠多羅云。推罪性了不可得。勇施比丘豁然大悟。即
0466a04: 往南方世界成等正覺。號曰寶月如來。已巳至于今。故
0466a05: 曰勇施犯重悟無生。早時成佛于今在。
0466a06: 在欲行禪知見力。白日青天轟霹靂。摩訶般若
0466a07: 波羅密。甚深般若波羅密。
0466a08: 師子吼雪嶺泥牛走。無畏說空咬著舌。深嗟懞
0466a09: 懂頑皮靼靻聾人爭得聞。祇知犯重障菩提貪觀天
0466a10: 上月。不見如來開祕訣失卻手中橈。有二比丘犯
0466a11: 婬殺黑牛臥死水。波離螢光增罪結癩馬繫枯椿。
0466a12: 維摩大士頓除疑。猶如赫日消霜雪八十翁翁入
0466a13: 場屋。真誠不是小兒戲。
0466a14: 諸佛菩薩演說大乘自在無畏。猶如師子吼時無所
0466a15: 畏也。深嗟極嘆之詞。懞懂非聰慧也。頑皮靼靻者即牛
0466a16: 領粗厚皮也。此喻小乘鈍根聞大不悟。發其嘆也。祇
0466a17: 知犯前四重罪業障。於如來正法眼藏不能了罪性
0466a18: 空也。有二比丘犯婬殺。波離螢光增罪結者。昔有二
0466a19: 比丘山中結庵修行。堅持淨戒無有缺犯。一日一比
0466a20: 丘出。一比丘在庵禪定。忽睡著。有一樵女偷犯淨戒。
0466a21: 乃內心不悅。至同庵僧歸。具說上事。其僧怒。趕逐其
0466a22: 女。女驚怖墮坑而死。比丘轉加煩惱。共往大德優波
0466a23: 離尊者處求乞懺悔。尊者以小乘結罪。時二比丘心
0466a24: 疑不決。轉生煩惑。維摩大士呵優彼離不善觀機。此
0466b01: 二比丘久修大乘。何得將大海納于牛跡。故云螢光
0466b02: 增罪結也。大士云。窮罪性了不可得。不在內不在外
0466b03: 不在中間。前際不去後際不來中際不住。三際推求
0466b04: 了不可得。二比丘忽然頓悟獲無生忍。猶如赫日消
0466b05: 霜雪。
0466b06: 師子吼。無畏說。萬竅怒風一舌。狸奴白牯盡
0466b07: 潛。露柱燈籠生欣悅。
0466b08: 不思議。解脫力一點水墨兩處成龍。玅用恒沙也
0466b09: 無極寸不如尺。四事供養敢辭勞有甚畢羅子
0466b10: 快下將來。萬兩黃金亦消得獨掌不浪嗚。兩手鳴
0466b11: 摑摑。粉骨碎身未足酬沒來由處有來由。一句了
0466b12: 然超百億地清風有何極。
0466b13: 不思議者。不可以心思口議。故經云。假使滿世間皆
0466b14: 如舍利弗。盡思共度量。不能測佛智。佛智不可測
0466b15: 度也。須是洞悟自心。與從上諸聖同一見聞同一受
0466b16: 用。世出世間打成一片。呵笑怒罵皆是佛事。故云妙
0466b17: 用恒沙也無極。到者田地。堪受人天供養。故云萬兩
0466b18: 黃金也消得。四事者。一衣服。二臥具。三飲食。四醫藥。
0466b19: 古德云。上座若也實悟去。變大地作黃金。攪長河為
0466b20: 酥酪。供養上座未為分外。其或未然。粒米一絲直須
0466b21: 拽耙還他始得。粉骨碎身未足酬者。如常啼菩
0466b22: 薩敲骨出髓買花供佛求法。釋迦世尊於因地中捨
0466b23: 身求半偈。頓超彌勒十二劫。乃至先輩諸老一言之
0466b24: 下心地開通。一軸之中義天朗耀。故云一句了然超
0466c01: 百億。如經具明。文繁不述。
0466c02: 不思議。解脫力。古今明如日。達磨十萬里
0466c03: 西來。對梁王道不識。咄切忌鑽龜打瓦。
0466c04: 法中王頭頂天。最高勝踏地。恒沙如來同共證
0466c05: 千聞不如一見。又云也是無風起浪。我今解此如
0466c06: 意珠。信受之者皆相應空包不住。大地載不起。
0466c07: 王中法王位過百王之上。高超三界。獨步大方。故云
0466c08: 最高勝也。恒河沙數過現未來一切諸佛皆證此法。
0466c09: 始覺合本覺。自覺覺他。故云同共證也。我今解悟此
0466c10: 法。如如意珠出生無窮。四祖謂牛頭融禪師云。百千
0466c11: 法門同歸方寸。河沙功德總在心源。一切戒門定門
0466c12: 慧門行門悉皆具足。神通玅用在汝心。煩惱業障
0466c13: 本來空寂。無三界可出。無菩提可求。人與非人性相
0466c14: 平等。大道曠絕思絕慮。如是之法汝今已巳得。更無
0466c15: 欠少。與佛無殊。但信自心自在。莫作觀行亦莫停心。
0466c16: 蕩蕩無礙任意縱橫。不作諸善不造諸惡。行住坐臥
0466c17: 觸目遇緣皆是佛之玅用。故云信受之者皆相應。
0466c18: 法中王。最高勝。橫按鏌行正令。太平寰宇斬
0466c19: 癡頑。縱遇佛來也乞命。
0466c20: 了了見。無一物日面佛月面佛。亦無人。亦無佛東
0466c21: 涌西沒南涌北沒。大千沙界海中漚一箭落雙鵰。
0466c22: 一切聖賢如電拂蹉過了也。縱使鐵輪頂上旋胡
0466c23: 孫上樹尾連天。定慧圓明終不失手過膝。
0466c24: 真如界內絕生佛之假名。平等性中無自他之形相。
0467a01: 故無人無物無佛也。三千大千沙界在覺性之中。如
0467a02: 水之浮漚亂起亂滅。故云空生大覺中。如海一漚發。
0467a03: 漚滅空本無。況復諸三有。一切聖賢遞相出興。轉眼
0467a04: 過了。如石火電光卒難摸。故云一切聖賢如電拂。
0467a05: 假使鐵輪頂上旋者。昔有一魔王謂諸菩薩言。汝當
0467a06: 退位。汝若不退。我飛熱鐵輪旋汝頂上。碎汝形體猶
0467a07: 微塵。爾時菩薩以定慧圓明不思議力故。不失其位。
0467a08: 時諸魔眾反自退失。此永嘉引喻學道人。縱遇逆順
0467a09: 境界來前。如不聞不見相似。始不被生死陰魔所惑
0467a10: 也。
0467a11: 了了見。無一物。當陽放出遼天鶻。三千剎海絕
0467a12: 遮。萬里空只一突。
0467a13: 日可冷。月可熱眼底無筋。皮下有血。眾魔不能壞
0467a14: 真說一口無兩舌。象駕崢嶸謾進途兵隨印轉。將
0467a15: 逐符行。誰見螳蜋能拒轍掉棒打月。大象不遊於
0467a16: 兔徑聽取號令。大悟不拘於小節臨濟德山只得
0467a17: 一橛。莫將管見謗蒼蒼釣魚船上謝三郎。未了吾
0467a18: 今為君決千里萬里一條鐵。
0467a19: 日性本熱寧可說冷。月性本冷寧可說熱。十方世界
0467a20: 唯此一事實。餘二即非真。吾此一真之說。雖眾魔不
0467a21: 能壞也。大涅槃經云。佛說四諦不可令異。故永嘉引
0467a22: 此為證。謂菩薩所弘大乘法門。眾魔不能為其障礙。
0467a23: 譬如象駕崢嶸而進。豈螳蜋小蟲而可拒其車轍耶。
0467a24: 昔齊莊公出獵。有螳蜋舉足將摶其輪。問其御者曰
0467b01: 此何蟲也。對曰此是螳蜋也。莊公曰。而以至微之力。
0467b02: 而拒大車。不量其力。今永嘉略引為證使人易曉。故
0467b03: 云誰見螳蜋能拒轍也。大象不游於兔徑者。表大乘
0467b04: 圓頓境界。豈涉人天小乘之蹊徑哉。大悟不拘於小
0467b05: 節者。見性之人。貴要根本諦當智眼圓明足矣。於世
0467b06: 略。出語無文。此為小節耳。多見今時兄弟云。不可
0467b07: 以持犯戒律所拘。此錯說也。三世諸佛歷代祖師乃
0467b08: 至天下善知識。阿誰以行染度人。故筆此以改其謬
0467b09: 也。圓頓大教唯接上根。若小根小器淺識劣智欲窺
0467b10: 大乘境界。猶握管窺天曰天小者。非天之咎也。故云
0467b11: 未了吾今為君決。末後一句始到牢關。大用現前不
0467b12: 存軏則。揭示空劫已巳前。豈離而今時節。不見道無位
0467b13: 真人是什麼乾屎橛。者一句也有照也有用。也有權
0467b14: 也有實。也有賓也有主。若人撿點得出。許伊親證阿
0467b15: 字法門。其或未然。三十痛棒自領出去。
0467b16: 日可冷。月可熱。諸佛同出廣長舌。世間唯有此
0467b17: 一真。天上更無第二月。
0467b18: 
0467b19: 永嘉真覺大師證道歌
0467b20: 
0467b21: 
0467b22: 
0467b23: 
0467b24: 
0467c01: 
0467c02: No. 1293-B
0467c03: 
0467c04: 西祖單傳直指之道。初無秋毫許與人領覽。唯在當
0467c05: 人自證自悟到無證無悟之地。故我真覺大師歷
0467c06: 教觀從緣悟入。徑往曹谿印可。到日值祖坐次。師繞
0467c07: 三振錫一下卓然而立。祖曰。夫沙門者具三千
0467c08: 威儀八萬細行。行行無虧。大德從何方而來。生大我
0467c09: 慢。師曰生死事大無常迅速。祖曰。何不體取無生。了
0467c10: 取無速乎。師曰。體即無生。了本無速。祖曰如是如是。
0467c11: 須臾禮辭。祖曰返太速乎。師曰本非動靜豈有速耶。
0467c12: 祖曰誰知非動。師曰仁者自生分別。祖曰汝甚得無
0467c13: 生意也。師曰無生豈有意。祖曰。若無意。誰生分別。師
0467c14: 曰分別亦非意。祖嘆曰善哉善哉。既蒙印可。方得名
0467c15: 為證也。豈可與小根劣器未得謂得未證謂證者同
0467c16: 日而語哉。證徹此心曰道。吟詠此道曰歌。流傳沙界
0467c17: 發明後學。真如來使行如來行也。永盛昔居學地。獲
0467c18: 益甚多。所謂雪山肥膩更無雜。純出醍醐我常納。諸
0467c19: 佛法身入我性。我性同共如來合。與師同一契券也。
0467c20: 至元二年秋棄饒之玅果寺事。復歸南巢舊隱。越明
0467c21: 年春來六安齊頭山水晶蘭若。禮先祖直翁圓禪師
0467c22: 塔。孤頂上諸緣不到。可堂然菴主將證道歌俾著
0467c23: 語註述復為之頌以施來學。倘於言前領旨。格外明
0467c24: 宗。則真覺大師肉猶暖在。其或未然。請看註。時至
0468a01: 元三年歲次丁丑佛生日前住饒州西湖玅果禪寺
0468a02: 嗣祖比丘永盛述。
0468a03: 
0468a04: No. 1293-C
0468a05: 
0468a06: 永嘉大師證道若揭日月。惜乎少了一著子。從上大
0468a07: 機大用行棒行喝。大似夢中說夢。不然。看取竺原老
0468a08: 人下面註。庚辰秋仲住蔣山弟宁心拜題。
