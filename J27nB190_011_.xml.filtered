0117b01: 石雨禪師法檀卷第十一
0117b02: 嗣法小師淨柱編
0117b03: 頌古
0117b04: 世尊初生二首。
0117b05: 風淒淒出林虎煙迷迷霧鎖鎖大地眾生眼欲開忽
0117b06: 然撞著雲門普楚歌聲一何苦八千兵散何所裊裊
0117b07: 餘香滿世間伊誰聽者忘淒楚。
0117b08: 鶻臭娘生褲一腰痴人道是赤條條縱然夜半明星
0117b09: 皎汲盡天河洗不消。
0117b10: 世尊睹星悟道。
0117b11: 今也見古也見何曾能得全身現抬頭失卻眼睛光
0117b12: 大似優曇時一獻奇哉三界苦眾生一時炤破娘生
0117b13: 面。
0117b14: 世尊拈花。
0117b15: 世尊逼豬迦葉打狗李四知香張三識臭我欲驢前
0117b16: 為證明依稀又落馬蹄後若是雲門偃祖來滿口不
0117b17: 消道個瘦。
0117b18: 菴提遮女問文殊明知生是不生之理為何卻
0117b19: 被生死之所流轉殊曰其力未充後進山主舉
0117b20: 問脩山主脩曰筍畢竟成竹即今作篾得麼進
0117b21: 曰汝向後自悟去脩復問進進曰者箇是監院
0117b22: 房那箇是典座房脩禮謝。
0117b23: 說真方賣假藥絕處逢生還須扁鵲甚麼處去也千
0117b24: 里追風趕不著。
0117b25: 金剛王寶劍。
0117b26: 出匣寒光四海寧收來滿地血猶腥太平原是將軍
0117b27: 定不許將軍定太平。
0117b28: 踞地獅子。
0117b29: 斂歛爪藏牙合兩睛全身不動轉威獰狐疑不決忘前
0117b30: 後香象愴惶醉未醒。
0117c01: 探竿影草。
0117c02: 家家深夜穩眠床風送花陰過短墻欲識裏頭真富
0117c03: 足定多籬竇吠寒。
0117c04: 不作一喝用。
0117c05: 鳶飛戾天魚躍淵哥哥騎馬嫂乘船若還說與孃知
0117c06: 道朝打三千暮八千。
0117c07: 德山托缽。
0117c08: 破爛袈裟搭半肩出遊無度取人嫌歸來獨掩三更
0117c09: 月又被狂風揭草簾密啟意太聯纖活得三年豈偶
0117c10: 然。
0117c11: 洛浦參夾山。
0117c12: 前腳不著實後腳忽移步跌倒爛泥中傍人稱怨苦
0117c13: 莫怨苦喚得起來連累汝。
0117c14: 興化擯維那。
0117c15: 其父攘羊子證之三通法鼓擯猶遲維那昔若能幾
0117c16: 諫不枉稱為唱道師。
0117c17: 以今世人輕賤故先世罪業即為消滅。
0117c18: 關關幽鳥啼紅翠一榻熏風驚午睡舞袖單衫入市
0117c19: 廛張公喫酒李公醉。
0117c20: 日日是好日。
0117c21: 日日是好日歲朝不是年初一端陽粽當重陽糕中
0117c22: 秋月餅元宵喫風日陰晴屈指推臘盡都言是歲畢
0117c23: 咄。
0117c24: 趙州狗子。
0117c25: 家家有幅遮羞布放下便能當雨露獨怪當年老趙
0117c26: 州擲卻頭巾頂卻褲。
0117c27: 藏身處沒蹤跡沒蹤跡處莫藏身。
0117c28: 花落花開花復殘鵑喉宛轉旅魂單傷心最處啼成
0117c29: 血萬古人悲行路難。
0117c30: 趙州勘破婆子。
0118a01: 以楔出楔弄巧成拙銕打心腸綿團口舌活人即用
0118a02: 殺人刀至今遍地流腥血。
0118a03: 疏山造塔。
0118a04: 愚者見之名正言順智者見之一味慳吝驀地相逢
0118a05: 老算師掀翻幾個醃虀甕。
0118a06: 趙州與侍者賭餅。
0118a07: 同調相憐事隱淪深山鋤土不鋤金拈開覺得金如
0118a08: 土高下千秋定管歆。
0118a09: 上馬金送去下馬銀接還存亡漢室在其間思歸不
0118a10: 解亭侯印一劍如何破五關不見道行路難路難不
0118a11: 在登高山。
0118a12: 雲門一棒打殺與狗子喫。
0118a13: 紛紛落井去拖人愧我無繩千尺深萬里無雲天有
0118a14: 過碧潭似鏡月難尋。
0118a15: 乾屎橛。
0118a16: 門外小人至門內有小人一掌一握血一棒一條痕
0118a17: 噫桃花浪破漁舟穩萬里征人泣斷魂。
0118a18: 南泉斬貓。
0118a19: 蓼花汀裏小機關物外獨超也著瞞入水救人春浪
0118a20: 起至今點額未曾乾。
0118a21: 釣得乾魚架火熬逢人失手可憐宵朝來無限風波
0118a22: 活赤鯉從今帶尾焦。
0118a23: 心不負人雙首座滿面羞慚王老師舉直更兼能措
0118a24: 枉草鞋頭帶較些兒。
0118a25: 收拾乾坤把住貓飛刀血濺梵天高無端變作金獅
0118a26: 子萬里迢然路正遙。
0118a27: 女子出定。
0118a28: 酒逢知己巳千鍾少話不投機半句多我醉欲眠君且
0118a29: 去明朝有意抱琴過。
0118a30: 舉一不得舉二因緣。
0118b01: 短亭不覺又長亭秪為留君與別君忽憶虎溪橋外
0118b02: 事笑聲今古許誰聞。
0118b03: 僧問審下如何是佛法大意下云貧兒抱子渡
0118b04: 恩愛競隨波。
0118b05: 盡謂易分雪裏粉誰知難辨墨中煤音書有恨曾相
0118b06: 寄未審遊人歸不歸。
0118b07: 婆子燒菴。
0118b08: 冬令冬行也大奇何緣劫外起春鸝驚殘旅夢天明
0118b09: 後幾個惺惺幾個迷。
0118b10: 高峰無夢無想主人公。
0118b11: 半生活計一漁舟幾度風波為下鉤行向桃花源盡
0118b12: 處歸言獨自訪仙游武陵守親垂叩興敗無寥方自
0118b13: 咎休自咎一溪水緣仍如舊。
0118b14: 雪峰義存禪師參德山問從上宗乘學人還有
0118b15: 分也無山打一棒日道甚麼峰曰不會至明日
0118b16: 請益山曰我宗無語句實無一法與人。
0118b17: 不是騎牛覓牛便是以水探水一劈華山兩開自首
0118b18: 從來免罪未免罪黃金無假不須真纔到鰲山俱撲
0118b19: 碎。
0118b20: 鼇山成道因緣。
0118b21: 隨風逐景探煙霞浪子回頭便做家若道今朝方悟
0118b22: 道鼇山依舊在天涯。
0118b23: 鹽官洞上德山來桶底三番大脫開不是巖頭周匝
0118b24: 好至今儱侗不堪抬。
0118b25: 雪峰見僧來以手托門放身出曰是甚麼僧亦
0118b26: 曰是甚麼峰低頭歸菴僧到巖頭舉前話頭曰
0118b27: 我當初若向他道末後句天下人不奈雪老何
0118b28: 僧後再請益頭曰雪峰雖與我同條生不與我
0118b29: 同條死要識末後句秪者是。
0118b30: 一箇為人須為徹一箇殺人須見血欲得燒成九轉
0118c01: 丹同條生不同條滅。
0118c02: 雪峰見僧來參便曰是甚麼。
0118c03: 是甚麼月滿長安路正堪眠不免曹山墮。
0118c04: 是甚麼紅爐不是火煉成金今人棄如土。
0118c05: 雪峰上堂輥出木毬玄沙捉安舊處。
0118c06: 半夜三更神出鬼沒演咒書符還見也不。
0118c07: 雪峰因玄沙來三毬一時輥出沙作臥勢峰日
0118c08: 你尋常用幾個日三即一一即三。
0118c09: 人人盡道雪峰有當陽難掩玄沙口一三三一是幾
0118c10: 多分明露出家常醜。
0118c11: 南山鱉鼻蛇因緣。
0118c12: 父子相將學弄蛇一千五百眼俱華南山喝去全身
0118c13: 露毒氣彌深莫觸他。
0118c14: 拖人下水不濕腳下水拖人腳不濕玄沙不顧犯當
0118c15: 頭一手扶人一手搦。
0118c16: 雪峰示眾曰飯籮邊坐餓死人臨河渴死漢玄
0118c17: 沙日飯籮裏坐餓死漢水裏沒頭浸渴死漢雲
0118c18: 門曰通身是飯通身是水。
0118c19: 說邊說裏說通身總是畫蛇添足人曠劫無名名飯
0118c20: 水一番拈出一番新。
0118c21: 雪峰上堂曰盡大地撮來如粟米粒大拋向面
0118c22: 前漆桶不會打鼓普請看長慶問雲門曰雪峰
0118c23: 與麼道還有出頭不得處麼門曰有慶曰作麼
0118c24: 生門曰不可總作野狐精見解。
0118c25: 電卷星馳會者稀滿山依舊雪霏霏雲門長慶遵師
0118c26: 旨普請搬柴尚未歸。
0118c27: 雪峰遊山次指面前地曰者一片地好造個無
0118c28: 縫塔沙曰高多少峰乃顧視上下沙曰人天福
0118c29: 報即不無和尚若是靈山授記未夢見在峰曰
0118c30: 子作麼生沙曰七尺八尺。
0119a01: 顧視上下七尺八尺佛界人天分等級無等級通途
0119a02: 特地栽荊棘一尊塔樣兩人爭塔卵爆盡我還出。
0119a03: 雪峰指火曰三世諸佛向火焰裏轉大法輪沙
0119a04: 曰近日王令稍嚴峰曰作麼生沙曰不許攙行
0119a05: 奪市雲門曰火焰為三世諸佛說法三世諸佛
0119a06: 立地聽。
0119a07: 殺人火活人火火性無情莫莽鹵鑿壁偷光已巳有人
0119a08: 兄弟相將學步武久假不歸歸便休眉毛惜取留還
0119a09: 我。
0119a10: 雪峰普請次路逢一獼猴乃曰人人有一面古
0119a11: 鏡者獼猴亦有一面古鏡三聖曰曠劫無名何
0119a12: 以彰為古鏡峰曰瑕生也聖曰者老漢著甚死
0119a13: 急話頭也不識峰曰老僧住持事繁。
0119a14: 話端使不是瑕生古鏡無明辨不清驀地持歸相炤
0119a15: 耀獼猴從此露全形。
0119a16: 雪峰在洞山作飯頭覆卻米盆因緣。
0119a17: 一枝佛法到龍潭吹滅殘燈徹髓寒九上三登明此
0119a18: 意砂盆覆卻總無端。
0119a19: 雪峰因僧問古澗寒泉時如何峰曰瞪目不見
0119a20: 底曰飲者如何峰曰不從口入僧舉似趙州州
0119a21: 曰不從口入不可從鼻孔裏入僧卻問古澗寒
0119a22: 泉時如何州曰苦曰飲者如何州曰死峰聞得
0119a23: 乃曰趙州古佛遙望作禮自此不答話。
0119a24: 藥因救病出金瓶劍為不平離寶匣相如何事愛廉
0119a25: 頗趙國方今在兵甲。
0119a26: 雪峰曰世界闊一尺古鏡闊一尺世界闊一丈
0119a27: 古鏡闊一丈玄沙指火爐曰闊多少峰曰如古
0119a28: 鏡闊沙曰老和尚腳跟未點地在。
0119a29: 從來好手讓僧繇畫影圖形未肯休自古誌公無面
0119a30: 目于今點出一雙眸化為龍飛去了堪笑三郎坐釣
0119b01: 舟。
0119b02: 雪峰因閩王施銀交床僧問和尚受大王如此
0119b03: 供養將何報答峰以手拓地曰輕打我輕打我。
0119b04: 欲見雪峰無處真閩王銀椅驗來親誰知一代傳持
0119b05: 者卻作靈山護法人。
0119b06: 雪峰因閩王封柑橘因緣。
0119b07: 咒咀諸毒藥所欲害身者念彼觀音力還著于本人。
0119b08: 雪峰僧堂內救火因緣。
0119b09: 柴頭發火救須柴此事誰人省得來要見父慈因子
0119b10: 孝自將門閉自還開。
0119b11: 病入膏肓可奈何良醫拱手藥誰和如非別有超師
0119b12: 作海上奇方有幾多。
0119b13: 三聖金鱗。
0119b14: 賣油娘子水搽頭不覺衣衫盡是油更欲當風兼賣
0119b15: 俏被人掀倒罵無休。
0119b16: 雪峰因閩王問擬欲蓋一所佛殿。
0119b17: 誘人犯法得人僧反逼將來愧不勝兩手攤開遮不
0119b18: 住至今枯木倚寒藤。
0119b19: 雪峰望州亭相見話。
0119b20: 烏石嶺頭石色鳥望州亭望趙州過二番相見無差
0119b21: 舛及到僧堂便。
0119b22: 一大藏教是個之字。
0119b23: 只知以楔出楔不解將空塞空葛藤窠裏翻身易當
0119b24: 道難栽無影松。
0119b25: 玄沙三種病人。
0119b26: 將謂抱贓叫屈原來賣弄家私硬證烏龜作鱉釣魚
0119b27: 習氣還癡。
0119b28: 甘贄入南泉請黃櫱散嚫。
0119b29: 癡憨頑鈍瀟灑風流學人不會休休休休。
0119b30: 玄沙因我得禮汝。
0119c01: 因我得禮汝誰云話彼此隔岸咬蛇聲帶累蝦蟆死。
0119c02: 夾山無舌人解語。
0119c03: 無舌人無舌人千年枯木一回新杜鵑元不喚春去
0119c04: 客路傷殘夢自嗔不用嗔就路還家盡是親。
0119c05: 法眼問永明智云隔壁聞釵釧聲便名破戒今
0119c06: 男女駢闐又作麼生智云好個入處眼云此子
0119c07: 他日有五百毳徒。
0119c08: 幾多媸蠢幾多妍覽遍名山又市廛無奈家貧遭劫
0119c09: 久借婆衫子拜婆年其一。
0119c10: 春光別貯一金壺擬學江南唱鷓鴣謾把花枝招石
0119c11: 女橫推不倒直須扶其二。
0119c12: 和普明禪師牧牛頌。
0119c13: 無端露地忽咆哮蹤跡分明路已巳遙無計喚回奔競
0119c14: 苦權將野草當靈苗未牧。
0119c15: 崎嶇石徑四蹄穿水盡山窮下一鞭且得鼻頭繩在
0119c16: 手東西從此任吾牽初調。
0119c17: 顛狂每欲息驅馳你若思歸我亦隨運足不知途路
0119c18: 遠綠楊鞭影送頑疲受制。
0119c19: 也只尋常這一頭何須今古較剛柔前村更有閒田
0119c20: 地水草依依且暫留迴首。
0119c21: 每憶溪山山那邊飢餐渴飲更天然一聲黃鳥春歸
0119c22: 去鼻有芒繩不用牽馴伏。
0119c23: 踞虎盤龍總不如隨緣坐臥已巳無拘橫拈短笛松陰
0119c24: 下一曲斜陽尚有餘無礙。
0119c25: 倦來聊睡柳陰中牛入花茸又草茸隨分納些終不
0119c26: 犯睡惺重睡睡猶濃任運。
0119c27: 人牛俱在此山中何必相煩問異同隨處風光隨處
0119c28: 好不妨明月下天東相忘。
0119c29: 覺來拍手一身閒記得當年此日間獨立曾無牛可
0119c30: 牧無牛猶有一重關獨照。
0120a01: 阿誰不欲共追蹤到此方知萬象空空處不留如不
0120a02: 信前村芳草又茸茸雙泯。
0120a03: 密移一步看飛龍。
0120a04: 日出東方月落西茆堂端坐掩柴扉春來夜雨雷初
0120a05: 動松老成龍喚不歸。
0120a06: 轉身就父。
0120a07: 那個臺無月誰家樹不春反手摸著枕定是夜眠人。
0120a08: 嘉州牛喫禾益州馬腹脹拈曰日。
0120a09: 牡順和尚只知拈頭掇尾不解泥裏洗土塊頌曰日。
0120a10: 長亭又短亭趙氏送夫行雁杳魚沉後孤征萬里情。
0120a11: 石雨禪師法檀卷第十一終
0120a12: 松江府弟子相淨權三兩
0120a13: 丁智感趙淨塵各壹兩
