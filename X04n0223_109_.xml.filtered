0719a13: 
0719a14: 
0719a15: 
0719a16: 大方廣佛新華嚴經合論卷第一百九
0719a17: 唐于闐國三藏沙門實叉難陀譯經
0719a18: 唐太原方山長者李通玄造論
0719a19: 唐福州開元寺沙門志寧釐經合論
0719a20: 入法界品第三十九之二十二
0719a21: 【論】第七佛會中開敷一切樹華夜神主遠行地。
0719a22: 【經】爾時善財童子入菩薩甚深自在妙音解脫門修
0719a23: 行增進往詣開敷一切樹華夜神所見其身在眾寶
0719a24: 香樹樓閣之內妙寶所成師子座上百萬夜神所共
0719b01: 圍遶時善財童子頂禮其足於前合掌而作是言聖
0719b02: 者我已巳先發阿耨多羅三藐三菩提心而未知菩薩
0719b03: 云何學菩薩行云何得一切智唯願垂慈為我宣說
0719b04: 夜神言善男子我於此娑婆世界日光已巳沒蓮華覆
0719b05: 合諸人眾等罷遊觀時見其一切若山若水若城若
0719b06: 野如是等處種種眾生咸悉發心欲還所住我皆密
0719b07: 護令得正道達其處所宿夜安樂善男子若有眾生
0719b08: 盛年好色憍慢放逸五欲自恣我為示現老病死相
0719b09: 令生恐怖捨離諸惡復為稱歎種種善根使其修習
0719b10: 為慳者讚歎布施為破戒者稱揚淨戒有瞋恚者
0719b11: 教住大慈懷惱害者令行忍辱若懈怠者令起精進
0719b12: 若散亂者令修禪定住惡慧者令學般若樂小乘者
0719b13: 令住大乘樂著三界諸趣中者令住菩薩願波羅蜜
0719b15: 令住菩薩力波羅蜜若有眾生其心暗昧無有智慧
0719b16: 令住菩薩智波羅蜜善男子我已巳成就菩薩出生廣
0719b17: 大喜光明解脫門善財言大聖此解脫門境界云何
0719b18: 夜神言善男子入此解脫能知如來普攝眾生巧方
0719b19: 便智云何普攝善男子一切眾生所受諸樂皆是如
0719b20: 來威德力故順如來教故行如來語故學如來行故
0719b21: 得如來所護力故修如來所印道故種如來所行善
0719b22: 故依如來所說法故如來智慧日光之所照故如來
0719b23: 性淨業力之所攝故云何知然善男子我入此出生
0719b24: 廣大喜光明解脫憶念毗盧遮那如來應正等覺往
0719c01: 昔所修菩薩行海悉皆明見善男子世尊往昔為菩
0719c02: 薩時見一切眾生著我我所住無明闇室入諸見稠
0719c03: 林為貪愛所縛忿怒所壞愚癡所亂慳嫉所纏生死
0719c04: 輪迴貧窮困苦不得值遇諸佛菩薩見如是已巳起大
0719c05: 悲心利益眾生所謂起願得一切妙寶資具攝眾生
0719c06: 心願一切眾生皆悉具足資生之物無所乏心於一
0719c07: 切眾事離執著心於一切境界無貪染心於一切所
0719c08: 有無慳心於一切果報無希望心於一切榮好無
0719c09: 羨慕心於一切因緣無迷惑心起觀察真實法性心
0719c10: 起救護一切眾生心起深入一切法漩澓心起於一
0719c11: 切眾生住平等大慈心起於一切眾生行方便大悲
0719c12: 心起為大法蓋普覆眾生心起以大智金剛杵破一
0719c13: 切眾生煩惱障山心起令一切眾生增長喜樂心起
0719c14: 願一切眾生究竟安樂心起隨眾生所欲雨一切財
0719c15: 寶心起以平等方便成熟一切眾生心起令一切眾
0719c16: 生滿足聖財心起願一切眾生究竟皆得十力智果
0719c17: 心起如是心已巳得菩薩力現大神變法界空界
0719c18: 於一切眾生前普雨一切資生之物隨其所欲悉滿
0719c19: 其意皆令歡喜不悔不無間無斷以是方便普攝
0719c20: 眾生教化成熟皆令得出生死苦難不求其報淨治
0719c21: 一切眾生心寶令其生起一切諸佛同一善根增一
0719c22: 切智福德大海菩薩如是念念成熟一切眾生念念
0719c23: 嚴淨一切佛剎念念普入一切法界念念皆悉
0719c24: 空界念念普入一切三世念念成就調伏一切諸眾
0720a01: 生智念念恒轉一切法輪念念恒以一切智道利益
0720a02: 眾生念念普於一切世界種種差別諸眾生前盡未
0720a03: 來劫現一切佛成等正覺念念普於一切世界一切
0720a04: 諸劫修菩薩行不生二想所謂普入一切廣大世界
0720a05: 海一切世界種中種種際畔諸世界種種莊嚴諸世
0720a06: 界種種體性諸世界種種形狀諸世界種種分布諸
0720a07: 世界或有世界穢而兼淨或有世界淨而兼穢或有
0720a08: 世界一向雜穢或有世界一向清淨或小或大或麤
0720a09: 或細或正或側或覆或仰如是一切諸世界中念念
0720a10: 修行諸菩薩行入菩薩位現菩薩力亦現三世一切
0720a11: 佛身隨眾生心普使知見善男子毗盧遮那如來於
0720a12: 過去世如是修行菩薩行時見諸眾生不修功德無
0720a13: 有智慧著我我所無明翳障不正思惟入諸邪見不
0720a14: 識因果順煩惱業墮於生死險難深坑具受種種無
0720a15: 量諸苦起大悲心具修一切波羅蜜行為諸眾生稱
0720a16: 揚讚歎堅固善根令其安住遠離生死貧窮之苦勤
0720a17: 修福智助道之法為說種種諸因果門為說業報不
0720a18: 相違反為說於法證入之處為說一切眾生欲解及
0720a19: 說一切受生國土令其不斷一切佛種令其守護一
0720a20: 切佛教令其捨離一切諸惡又為稱讚趣一切智助
0720a21: 道之法令諸眾生心生歡喜令行法施普攝一切令
0720a22: 其發起一切智行令其修學諸大菩薩波羅蜜道令
0720a23: 其增長成一切智諸善根海令其滿足一切聖財令
0720a24: 其得入佛自在門令其攝取無量方便令其觀見如
0720b01: 來威德令其安住菩薩智慧善財童子言聖者發阿
0720b02: 耨多羅三藐三菩提心其已巳久如夜神言善男子此
0720b03: 處難信難知難解難入難說一切世間及以二乘皆
0720b04: 不能知唯除諸佛神力所護善友所攝集勝功德欲
0720b05: 樂清淨無下劣心無雜染心無諂曲心得普照耀智
0720b06: 光明心發普饒益諸眾生心一切煩惱及以眾魔無
0720b07: 能壞心起必成就一切智心不樂一切生死樂心能
0720b08: 求一切諸佛妙樂能滅一切眾生苦惱能修一切佛
0720b09: 功德海能觀一切諸法實性能具一切清淨信解能
0720b10: 超一切生死瀑流能入一切如來智海能決定到無
0720b11: 上法城能勇猛入如來境界能速疾趣諸佛地位能
0720b12: 即成就一切智力能於十力已巳得究竟如是之人於
0720b13: 此能持能入能了何以故此是如來智慧境界一切
0720b14: 菩薩尚不能知況餘眾生然我今者以佛威力欲令
0720b15: 調順可化眾生意速清淨欲令修習善根眾生心得
0720b16: 自在隨汝所問為汝宣說爾時開敷一切樹華夜神
0720b17: 欲重明其義觀察三世如來境界而說頌言。
0720b18: 佛子汝所問甚深佛境界難思剎塵劫
0720b19: 說之不可盡非是貪恚癡憍慢惑所覆
0720b20: 如是眾生等能知佛妙法非是住慳嫉
0720b21: 諂誑諸濁意煩惱業所覆能知佛境界
0720b22: 非著蘊界處及計於有身見倒想倒人
0720b23: 能知佛所覺佛境界寂靜性淨離分別
0720b24: 非著諸有者能知此法性生於諸佛家
0720c01: 為佛所守護持佛法藏者智眼之境界
0720c02: 親近善知識愛樂白淨法勤求諸佛力
0720c03: 聞此法歡喜心淨無分別猶如大空
0720c04: 慧燈破諸闇是彼之境界以大慈悲意
0720c05: 普覆諸世間一切皆平等是彼之境界
0720c06: 歡喜心無著一切皆能捨平等施眾生
0720c07: 是彼之境界心淨離諸惡究竟無所悔
0720c08: 順行諸佛教是彼之境界了知法自性
0720c09: 及以諸業種其心無動亂是彼之境界
0720c10: 勇猛勤精進安住心不退勤修一切智
0720c11: 是彼之境界
0720c12: 其心寂靜住三昧究竟清涼無熱惱
0720c13: 已巳修一切智海因此證悟者之解脫
0720c14: 善知一切真實相深入無邊法界門
0720c15: 普度生靡有餘此慧燈者之解脫
0720c16: 了達眾生真實性不著一切諸有海
0720c17: 如影普現心水中此正道者之解脫
0720c18: 從於一切三世佛方便願種而出生
0720c19: 盡諸劫剎勤修行此普賢者之解脫
0720c20: 普入一切法界門悉見十方諸剎海
0720c21: 亦見其中劫成壞而心畢竟無分別
0720c22: 法界所有微塵中悉見如來坐道樹
0720c23: 成就菩提化品此無礙眼之解脫
0720c24: 汝於無量大劫海親近供養善知識
0721a01: 為利生求正法聞已巳憶念無遺忘
0721a02: 毗盧遮那廣大境無量無邊不可思
0721a03: 我承佛力為汝說令汝深心轉清淨
0721a04: 善男子乃往古世過世界海微塵數劫有世界海名
0721a05: 普光明真金摩尼山其世界海中有佛出現名普照
0721a06: 法界智慧山寂靜威德王善男子其佛往修菩薩行
0721a07: 時淨彼世界海其世界海中有世界微塵數世界種
0721a08: 一一世界種有世界微塵數世界一一世界皆有如
0721a09: 來出興於世一一如來說世界海微塵數脩多羅一
0721a10: 一脩多羅授佛剎微塵數諸菩薩記現種種神力說
0721a11: 種種法門度無量眾生善男子彼普光明真金摩尼
0721a12: 山世界海中有世界種名普莊嚴幢此世界種中有
0721a13: 世界名一切寶色普光明以現一切化佛影摩尼王
0721a14: 為體形如天城以現一切如來道場影像摩尼王為
0721a15: 其下際住一切寶華海上淨穢相雜此世界中有須
0721a16: 彌山微塵數四天下有一四天下最處其中名一切
0721a17: 寶山幢其四天下一一縱廣十萬由旬句一一各有一
0721a18: 萬大城其閻浮提中有一王都名堅固妙寶莊嚴雲
0721a19: 燈一萬大城周圍遶閻浮提人壽萬歲時其中有
0721a20: 王名一切法音圓滿蓋有五百大臣六萬婇女七百
0721a21: 王子其諸王子皆端正勇健有大威力爾時彼王威
0721a22: 德普被閻浮提內無有怨敵時彼世界劫欲盡時有
0721a23: 五濁起一切人眾壽命短促資財乏少形色鄙陋多
0721a24: 苦少樂不修十善專作惡業更相忿諍互相毀辱離
0721b01: 他眷屬他榮好任情起見非法貪求以是因緣風
0721b02: 雨不時苗稼不登園林艸樹一切枯槁人民匱乏多
0721b03: 諸疫病馳走四方靡所依怙咸來共遶王都大城無
0721b04: 量無邊百千萬億四面周高聲大呼或舉其手或
0721b05: 合其掌或以頭扣地或以手槌或屈膝長號或踊
0721b06: 身大叫頭髮髼亂衣裳弊惡皮膚皴裂面目無光而
0721b07: 向王言大王大王我等今者貧窮孤露飢渴寒凍疾
0721b08: 病衰羸眾苦所逼命將不久無依無救無所控告我
0721b09: 等今者來歸大王我觀大王仁慈智慧於大王所生
0721b10: 得安樂想得所愛想得活命想得攝受想得寶藏想
0721b11: 遇津梁想逢道路想值船筏想見寶洲想獲財利想
0721b12: 升天宮想爾時大王聞此語已巳得百萬阿僧祇大悲
0721b13: 門一心思惟發十種大悲語其十者何所謂哀哉眾
0721b14: 生墮於無底生死大坑我當云何而速勉濟令其得
0721b15: 住一切智地哀哉眾生為諸煩惱之所逼迫我當云
0721b16: 何而作救護令其安住一切善業哀哉眾生生老病
0721b17: 死之所恐怖我當云何為作歸依令其永得身心安
0721b18: 隱哀哉眾生常為世間眾怖所逼我當云何而為祐
0721b19: 助令其得住一切智道哀哉眾生無有智眼常為身
0721b21: 瞙哀哉眾生常為癡闍之所迷惑我當云何為作明
0721b22: 炬令其照見一切智城哀哉眾生常為慳嫉諂誑所
0721b23: 濁我當云何而為開曉令其證得清淨法身哀哉眾
0721b24: 生長時漂沒生死大海我當云何而普運度令其得
0721c01: 上菩提彼岸哀哉眾生諸根剛彊難可調伏我當云
0721c02: 何而為調御令其具足諸佛神力哀哉眾生猶如盲
0721c03: 瞽不見道路我當云何而為引導令其得入一切智
0721c04: 門作是語已巳擊鼓宣令我今普施一切眾生隨有所
0721c05: 須悉令充足即時頒下閻浮提內大小諸城及諸聚
0721c06: 落悉開庫藏出種種物置四衢道所謂金銀琉璃摩
0721c07: 尼等寶衣服飲食華香纓絡宮殿屋宅榻敷具建
0721c08: 大光明摩尼寶幢其光觸身悉使安隱亦施一切病
0721c09: 緣湯藥種種寶器盛眾雜寶金剛器中盛種種香寶
0721c10: 香器中盛種種衣輦輿車乘幢幡繒蓋如是一切資
0721c11: 生之物悉開庫藏而以給施亦施一切村營城邑山
0721c12: 澤林藪妻子眷屬及以王位頭目耳鼻脣舌牙齒手
0721c13: 足皮肉心腎肝肺內外所有悉皆能捨其堅固妙寶
0721c14: 莊嚴雲燈城東面有門名摩尼山光明於其門外有
0721c15: 施會處其地廣博清淨平坦無諸坑坎荊棘沙礫一
0721c16: 切皆以妙寶所成散眾寶華熏諸妙香然諸寶燈一
0721c17: 切香雲充滿空無量寶樹次第行列無量華網無
0721c18: 量香網彌覆其上無量百千億那由他諸音樂器恒
0721c19: 出妙音如是一切皆以妙寶而為莊嚴悉是菩薩淨
0721c20: 業果報於彼會中置師子座十寶為地十寶欄楯十
0721c21: 種寶樹周圍遶金剛寶輪以承其下以一切寶為
0721c22: 龍神像而共捧持種種寶物以為嚴飾幢幡間列眾
0721c23: 網覆上無量寶香常出香雲種種寶衣處處分布百
0721c24: 千種樂恒奏美音復於其上張施寶蓋常放無量寶
0722a01: 光明如閻浮金熾然清淨覆以寶網垂諸纓絡摩
0722a02: 尼寶帶周迴間列種種寶鈴恒出妙音勸諸眾生修
0722a03: 行善業時彼大王處師子座形容端正人相具足光
0722a04: 明妙寶以為其冠那羅延身不可沮壞一一支分悉
0722a05: 皆圓滿性普賢善王種中生於財及法悉得自在辯
0722a06: 才無礙智慧明達以政治國無違命者爾時閻浮提
0722a07: 無量無數百千萬億那由他眾生種種國土種種族
0722a08: 類種種形貌種種衣服種種言辭種種欲樂俱來此
0722a09: 會觀察彼王咸言此王是大智人是福須彌是功德
0722a10: 月住菩薩願行廣大施時王見彼諸來乞者生悲愍
0722a11: 心生歡喜心生尊重心生善友心生廣大心生相續
0722a12: 心生精進心生不退心生捨施心生周心善男子
0722a13: 爾時彼王見諸乞者心大歡喜經須臾頃假使忉利
0722a14: 天王夜摩天王兜率陀天王盡百千億那由他劫所
0722a15: 受快樂亦不能及善化天王於無數劫所受快樂自
0722a16: 在天王於無量劫所受快樂大梵天王於無邊劫所
0722a17: 受梵樂光音天王於難思劫所受天樂淨天王於
0722a18: 無盡劫所受天樂淨居天王不可說劫住寂靜樂悉
0722a19: 不能及善男子譬如有人仁慈孝友遭逢世難父母
0722a20: 妻息兄弟妹皆散失忽於曠野道路之間而相
0722a21: 值遇瞻奉撫對情無厭足時彼大王見來求者心生
0722a22: 歡喜亦復如是善男子其王爾時因善知識於佛菩
0722a23: 提解欲增長諸根成就信心清淨歡喜圓滿何以故
0722a24: 此菩薩勤修諸行求一切智願得利益一切眾生願
0722b01: 獲菩提無量妙樂捨離一切諸不善心常樂積集一
0722b02: 切善根常願救護一切眾生常樂觀察薩婆若道常
0722b03: 樂修行一切智法滿足一切眾生所願入一切佛功
0722b04: 德大海破一切魔業惑障山隨順一切如來教行行
0722b05: 一切智無障礙道已巳能深入一切智流一切法流常
0722b06: 現在前大願無盡為大丈夫住大人法積集一切普
0722b07: 門善藏離一切著不染一切世間境界知諸法性猶
0722b08: 如空於來乞者生一子想生父母想生福田想生
0722b09: 難得想生恩益想生堅固想師想佛想不簡方處不
0722b10: 擇族類不選形貌隨有來至如其所欲以大慈心平
0722b11: 等無礙一切普施皆令滿足求飲食者施與飲食求
0722b12: 衣服者施與衣服求香華者施與香華求鬘蓋者施
0722b13: 與鬘蓋幢幡纓絡宮殿園苑象馬車乘座被褥金
0722b14: 銀摩尼諸珍寶物一切庫藏及諸眷屬城邑聚落皆
0722b15: 悉如是普施眾生時此會中有長者女名寶光明與
0722b16: 六十童女俱端正姝妙人所喜見皮膚金色目髮紺
0722b17: 青身出妙香口演梵音上妙寶衣以為莊嚴常懷慚
0722b18: 愧正念不亂具足威儀恭敬師長常念順行甚深妙
0722b19: 行所聞之法憶持不忘宿世善根流潤其心清淨廣
0722b20: 大猶如空等安眾生常見諸佛求一切智時寶光
0722b21: 明女去王不遠合掌頂禮作如是念我獲善利我獲
0722b22: 善利我今得見大善知識於彼王所生大師想善知
0722b23: 識想具慈悲想能攝受想其心正直生大歡喜脫身
0722b24: 纓絡持奉彼王作是願言今此大王為無量無邊無
0722c01: 明眾生作所依處願我未來亦復如是如彼大王所
0722c02: 知之法所載之乘所修之道所具色相所有財產所
0722c03: 攝眾會無邊無盡難勝難壞願我未來悉得如是隨
0722c04: 所生處皆隨往生爾時大王知此童女發如是心而
0722c05: 告之言童女隨汝所欲我皆與汝我今所有一切皆
0722c06: 捨令諸眾生普得滿足時寶光明女信心清淨生大
0722c07: 歡喜即以偈頌而讚王言。
0722c08: 往昔此城邑大王未出時一切不可樂
0722c09: 猶如餓鬼處眾生相殺害竊盜縱淫佚
0722c10: 兩舌不實語無義麤惡言貪愛他財物
0722c11: 瞋恚懷毒心邪見不善行命終墮惡道
0722c12: 以是等眾生愚癡所覆蔽住於顛倒見
0722c13: 天旱不降澤以無時雨故百穀悉不生
0722c14: 艸木皆枯槁泉流亦乾竭大王未興世
0722c15: 津池悉枯涸園苑多骸骨望之如曠野
0722c16: 大王昇寶位廣濟諸生油雲被八方
0722c17: 普雨皆充洽大王臨庶品普斷諸暴虐
0722c19: 各各相殘害飲血而噉肉今悉起慈心
0722c20: 往昔諸眾生貧窮少衣服以草自遮蔽
0722c21: 饑羸如餓鬼大王既興世粳米自然生
0722c22: 樹中出妙衣男女皆嚴飾昔日競微利
0722c23: 非法相凌奪今時豐足如遊帝釋園
0722c24: 昔時人作惡非分生貪染他妻及童女
0723a01: 種種相侵逼今見他婦人端正妙嚴飾
0723a02: 而心無染著猶如知足天昔日諸眾生
0723a03: 妄言不真實非法無利益諂曲取人意
0723a04: 今日生類悉離諸惡言其心既柔
0723a05: 發語亦調順昔日諸眾生種種行邪法
0723a06: 合掌恭敬禮牛羊犬豚類今聞王正法
0723a07: 悟解除邪見了知苦樂報悉從因緣起
0723a08: 大王演妙音聞者皆欣樂梵釋音聲等
0723a09: 一切無能及大王眾寶蓋迥處空中
0723a10: 擎以琉璃幹覆以摩尼網金鈴自然出
0723a11: 如來和雅音宣揚微妙法除滅眾生惑
0723a12: 次復廣演說十方諸佛剎一切諸劫中
0723a13: 如來并眷屬又復次第說過去十方剎
0723a14: 及彼國土中一切諸如來及出微妙音
0723a16: 眾生聽聞已巳自知諸業藏離惡勤修行
0723a17: 迴向佛菩提王父淨光明王母蓮華光
0723a18: 五濁出現時處位治天下時有廣大園
0723a19: 園有五百池一一千樹遶各各華彌覆
0723a20: 於其池岸上建立千柱堂欄楯等莊嚴
0723a21: 一切無不備末世惡法起積年不降雨
0723a22: 池流悉乾渴艸樹皆枯槁王生七日前
0723a23: 先現靈瑞相見者咸心念救世今當出
0723a24: 爾時於中夜大地六種動有一寶華池
0723b01: 光明猶日現五百諸池內功德水充滿
0723b02: 枯樹悉生枝華葉皆榮茂池水既盈滿
0723b03: 流演一切處普及閻浮地靡不皆霑洽
0723b04: 藥艸及諸樹百穀苗稼等枝葉華果實
0723b05: 一切皆繁盛溝坑及阜種種高下處
0723b06: 如是一切地莫不皆平坦荊棘沙礫等
0723b07: 所有諸雜穢皆於一念中變成眾寶玉
0723b08: 眾生見是已巳歡喜而讚歎咸言得善利
0723b09: 如渴飲美水時彼光明王眷屬無量眾
0723b10: 僉然備法駕遊觀諸園苑五百諸池內
0723b11: 有池名慶喜池上有法堂父王於此住
0723b12: 先王語夫人我念七夜前中宵地震動
0723b13: 此中有光現時彼華池內千葉蓮華出
0723b14: 光如千日照上徹須彌頂金剛以為莖
0723b15: 閻浮金為臺眾寶為華葉妙香作鬚
0723b16: 王生彼華上端身結跏坐相好以莊嚴
0723b17: 天神所恭敬先王大歡喜入池自撫鞠
0723b18: 持以授夫人汝子應欣慶寶藏皆踊出
0723b19: 寶樹生妙衣天樂奏美聲充滿空中
0723b20: 一切諸眾生皆生大歡喜合掌稱希有
0723b21: 善哉救護世王時放身光普照於一切
0723b22: 能令四天下暗盡病除滅夜叉毗舍闍
0723b23: 毒蟲諸惡獸所欲害人者一切自藏匿
0723b24: 惡名失善利橫事病所持如是眾苦滅
0723c01: 一切皆歡喜凡是眾生類相視如父母
0723c02: 離惡起慈心專求一切智關閉諸惡趣
0723c03: 開示人天路宣揚薩婆若度脫諸生
0723c04: 我等見大王普獲於善利無歸無趣者
0723c05: 一切悉安樂
0723c06: 爾時寶光明童女以偈讚歎一切法音圓滿蓋王已巳
0723c07: 遶無量合掌頂禮曲躬恭敬住一面時彼大王
0723c08: 告童女言善哉童女汝能信知他人功德是為希有
0723c09: 童女一切眾生不能信知他人功德童女一切眾生
0723c10: 不知報恩無有智慧其心濁亂性不明了本無志力
0723c11: 又退修行如是之人不信不知菩薩如來所有功德
0723c12: 神通智慧童女汝今決定求趣菩提能知菩薩如是
0723c13: 功德汝今生此閻浮提中發勇猛心普攝眾生功不
0723c14: 唐捐亦當成就如是功德王讚女已巳以無價寶衣手
0723c15: 自授與寶光童女并其眷屬一一告言汝著此衣時
0723c16: 諸童女雙膝著地兩手承捧置於頂上然後而著既
0723c17: 著衣已巳右遶於王諸寶衣中普出一切星宿光明眾
0723c18: 人見之咸作是言此諸女等皆悉端正如淨夜天星
0723c19: 宿莊嚴善男子爾時一切法音圓滿蓋王者豈異人
0723c20: 乎今毗盧遮那如來應正等覺是也光明王者淨飯
0723c21: 王是蓮華光夫人者摩耶夫人是寶光童女者即我
0723c22: 身是其王爾時以四攝法所攝眾生即此會中一切
0723c23: 菩薩是皆於阿耨多羅三藐三菩提得不退轉或住
0723c24: 初地乃至十地具種種大願集種種助道修種種妙
0724a01: 行備種種莊嚴得種種神通住種種解脫於此會中
0724a02: 處於種種妙法宮殿爾時開敷一切樹華主夜神為
0724a03: 善財童子欲重宣此解脫義而說頌言。
0724a04: 我有廣大眼普見於十方一切剎海中
0724a05: 五趣輪迴者亦見彼諸佛菩提樹下坐
0724a06: 神通十方說法度眾生我有清淨耳
0724a07: 普聞一切聲亦聞佛說法歡喜而信受
0724a08: 我有他心智無二無所礙能於一念中
0724a09: 悉了諸心海我得宿命智能知一切劫
0724a10: 自身及他人分別悉明了我於一念知
0724a11: 剎海微塵劫諸佛及菩薩五道眾生類
0724a12: 憶知彼諸佛始發菩提願乃至修諸行
0724a13: 一一悉圓滿亦知彼諸佛成就菩提道
0724a14: 以種種方便為眾轉法輪亦知彼諸佛
0724a15: 所有諸乘海正法住久近眾生度多少
0724a16: 我於無量劫修習此法門我今為汝說
0724a17: 佛子汝應學
0724a18: 善男子我唯知此菩薩出生廣大喜光明解脫門如
0724a19: 諸菩薩摩訶薩親近供養一切諸佛入一切智大願
0724a20: 海滿一切佛諸願海得勇猛智於一菩薩地普入一
0724a21: 切菩薩地海得清淨願於一菩薩行普入一切菩薩
0724a22: 行海得自在力於一菩薩解脫門普入一切菩薩解
0724a23: 脫門海而我云何能知能說彼功德行善男子此道
0724a24: 場中有一夜神名大願精進力救護一切眾生汝詣
0724b01: 彼問菩薩云何教化眾生令趣阿耨多羅三藐三菩
0724b02: 提云何嚴淨一切佛剎云何承事一切如來云何修
0724b03: 行一切佛法時善財童子頂禮其足遶無數殷勤
0724b04: 瞻仰辭退而去。
0724b05: 【論】第一正入當位法門中從爾時善財童子已巳下
0724b06: 至我唯知此菩薩出生廣大喜光明解脫門長科
0724b07: 為五段一爾時善財童子已巳下至唯願垂慈為我
0724b08: 宣說有七行經明善財至夜神所正申所求分二
0724b09: 夜神言善男子已巳下至菩薩出生廣大喜光明解
0724b10: 脫門有十五行半經明夜神授與善財自行法門
0724b11: 分三善財言大聖已巳下至令其安住菩薩智慧有
0724b12: 六十六行經明答善財入此法門境界分四善財
0724b13: 童子言聖者發無上大菩提心其已巳久如已巳下至
0724b14: 而說頌言有十九行經明欲說發心久近難信分
0724b15: 有二十九行頌是重頌前法甚深難信簡根堪聞
0724b16: 者如經具明五善男子乃往古世已巳下至我唯知
0724b17: 此菩薩出生廣大喜光明解脫門已巳來有八紙半
0724b18: 經是答前善財所問發心來久如分隨文釋義中
0724b19: 善男子乃往古世已巳下約有四門一舉過世界海
0724b20: 微塵數劫答前所問發心久近二舉世界海名普
0724b21: 光明真金摩尼山三舉世界海中有佛出現名普
0724b22: 照法界智慧山寂靜威德王四舉其世界海中有
0724b23: 世界微塵數世界種一一世界種有世界微塵數
0724b24: 世界一一世界皆有如來出興乃至已巳下別舉其
0724c01: 中有一閻浮提有王都名堅固妙寶莊嚴雲燈一
0724c02: 萬大城周圍遶人壽萬歲其中有王名一切法
0724c03: 音圓滿蓋有五百大臣六萬婇女七百王子時此
0724c04: 會有長者女名寶光明與六十童女俱皆身金色
0724c05: 目髮紺青於下文中王勸其寶光明童女信知他
0724c06: 人功德以其自手授與童女寶衣既著衣已巳於其
0724c07: 寶衣中普出一切星宿光明爾時一切法音圓滿
0724c08: 蓋王者今毗盧遮那如來是光明王者淨飯王是
0724c09: 蓮華夫人者今摩耶夫人是寶光童女者即我身
0724c10: 是以四攝法所攝眾生此是答善財所問發無上
0724c11: 大菩提心其已巳久如之行明修第七地大慈悲行
0724c12: 自非不限劫數起廣大心盡生死心際等三世劫
0724c13: 如世界海微塵以無劫量為期等一切眾生煩惱
0724c14: 苦為際方可稱其此位大慈悲行故世界海塵為
0724c15: 約比也若將世法表修行之門觀事知法者舉世
0724c16: 界海微塵數者直言無時可限也修大悲行絕其
0724c17: 限量之心有世界海名普光明真金摩尼山者表
0724c18: 從普光明智起修大慈悲之行從本已巳來無有始
0724c19: 終真金者表法身也摩尼者表此智無垢也山者
0724c20: 表此普光明智清淨無垢處生死中利一切眾生
0724c21: 無傾動如山覺知此智名佛出現名普照法界智
0724c22: 慧山者表約普光明智立其佛號燈者轉轉照明
0724c23: 無斷盡智慧也山者不隨境動復是高出義體無
0724c24: 所作是寂靜義也智現煩惱業亡是威德王是自
0725a01: 在故云佛號普照法界智慧山寂靜威德王善男
0725a02: 子其佛往修菩薩行時淨彼世界海者以根本智
0725a03: 起菩薩行莊嚴自報使令嚴淨已巳下微塵數世界
0725a04: 種中皆有如來出興於世者明普光明智普印諸
0725a05: 剎種等無有不見如來出興於世乃至已巳下諸四
0725a06: 天下總以普光明智印印無不周乃至普印一切
0725a07: 眾生心海如日處空水淨日現乃至已巳下王都以
0725a08: 法界為都城智王所管王名一切法音圓滿蓋者
0725a09: 明舉悲智二行齊行五位方便行為大臣名五百
0725a10: 大臣六道中行慈悲法喜為婇女故云六萬婇女
0725a11: 七百王子者七覺分也乃至已巳下惡世起時人壽
0725a12: 短促苦多樂少是行慈悲之處六十童女表六道
0725a13: 智悲之行如下文合會爾時一切法音圓滿蓋王
0725a14: 者豈異人乎今毗盧遮那如來應正等覺是光明
0725a15: 王者淨飯王是蓮華夫人者摩耶夫人是寶光童
0725a16: 女者我身是大意所表修大智大慈大悲行具此
0725a17: 三法論主頌曰普光明智名為佛隨順本願名為
0725a18: 父慈育含生名夫人法悅利生名童女已巳下所有
0725a19: 世界海及剎種皆以世界海塵量者總是此四攝
0725a20: 化之境以無限智悲當如是行法界海中遠近長
0725a21: 短之量不可得以明此經即事即理舉其如是劫
0725a22: 海世界國土城都周十方廣多無限如來出現
0725a23: 其國中其王行行濟生童女求法夫人婇女以
0725a24: 惡世人苦告其大王其事實然又將此法表此第
0725b01: 七地修方便波羅蜜法則樣式也舉法況之此一
0725b02: 段已巳上經文及頌大意使令修習處俗大悲不立
0725b03: 出家之相以毗盧遮那佛為所依主即表第七地
0725b04: 之慈悲門通該五位直至佛究竟果海故以是起
0725b05: 初至終不異普光明智但以一佛普會不安立十
0725b06: 地百佛勝進不似前出纏三空般若位中其王及
0725b07: 女出家作比丘比丘尼表之此但以俗士表之設
0725b08: 佛果毗盧遮那佛亦是俗身以華冠纓絡環釧莊
0725b09: 嚴非出家像也以此第七一位慈悲門與前後五
0725b10: 位中同行但約出世處世表像別故令識勝進總
0725b11: 別同異此是第七遠行地善知識何故名遠行地
0725b12: 者為此地修處世大慈悲行遠徹十方世界海人
0725b13: 天地獄一切行徹也不自有求一念出世間心以
0725b14: 方便波羅蜜為主餘九為伴以治處世染淨二心
0725b15: 大悲處生死不自在障令得自在至八地菩薩行
0725b16: 得一分自在於佛十力猶未自在十地方終自六
0725b17: 地已巳前未得四攝中而得自在為有染淨二業未
0725b18: 亡七地已巳去四攝事中方得自在故以此位治染
0725b19: 淨二障入無染淨慈悲行故我唯知此菩薩出生
0725b20: 廣大喜光明解脫者此位四攝四無量心法方始
0725b21: 徹故第二推德升進中從如諸菩薩摩訶薩已巳下
0725b22: 至辭退而去約立三門一推德升進二此道場中
0725b23: 有夜神名大願精進力救護一切眾生三禮敬辭
0725b24: 去云道場中不云菩提者為此第八不動地無功
0725c01: 智現諸法普會無有菩提已巳發當發現發不云離
0725c02: 與不離故直云道場中明無功之智處中道故是
0725c03: 故善財亦不云我已巳先發菩提心等故夜神名大
0725c04: 願精進力救護一切眾生者以智悲行滿無功任
0725c05: 本願風之所吹利物故以本願波羅蜜風一往利
0725c06: 生無休息故一切諸佛七勸三加令教化眾生無
0725c07: 有休息以立名故故名大願精進力救護一切眾
0725c08: 生。
0725c09: 
0725c10: 大方廣佛新華嚴經合論卷第一百九
0725c11: 
0725c12: 音切
0725c13: 髼蒲紅切。皴七倫切。所追切。涸乎各切。阜扶九切。藪蘇苟切。
