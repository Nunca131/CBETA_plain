0282a02: 
0282a03: 
0282a04: 
0282a05: No. 488-A
0282a06:  自序
0282a07: 
0282a08: 原夫理根於性。性必有所受之途。形區於命。命必有
0282a09: 收造之府。真一之雌。握筌藏領。良彌矣。是以聖靈
0282a10: 言道。緲追聲臭之無。覺德開宗。捫絕色空之寂。自有
0282a11: 入無。自無而入無。無猶之萬象生於太極。太極生於
0282a12: 無極。本末精粗。理跡相並。循模歸化。候亦隨之。在昔
0282a13: 先民闡之鑿矣。入無而不能出有。非脫之妙也。
0282a14: 無極而不能立極。非凝獨之用也。故體無者。又貴徹
0282a15: 於無非無。而宗極者。又環通乎物物極。物物極則一
0282a16: 中非中。而隨時皆中。已巳發之和。即未發之中。體用一
0282a17: 貫矣。無非無則執空非空。而色相歸空。不生之相。即
0282a18: 不滅之空。根塵無二矣。大道所由同源而淵脩亦遵
0282a19: 共轍也。慨自淳風既。邈。氣彌氛。建標之立。替真於
0282a20: 岸分。逐影之馳。矜得於樊籬。梟智之儒。入室而摻戈。
0282a21: 流遁之夫。抱礐而衒玉。緣使真言滯於競辯。宗諦雜
0282a22: 於奇裘。是否亂。名實乖僭僣。璞盈前。精華愈竭。不
0282a23: 惟姬孔失其傳。而迦文亦罕其嫡。嗚呼以水救水。以
0282a24: 火救火。命之益多。疇能定乎。心無垢淨。猶水無清
0282b01: 濁。珠沉之則清。象入之則濁。清濁雖同一水。而不得
0282b02: 言水外無象無珠。則所以澄之擾之者。即心也。非心
0282b03: 也。非心也即心也。此金剛般若波羅蜜經。所以勤勤
0282b04: 懇懇於降心無住。而為萬法之宗也。第守法而不明
0282b05: 無法。則本覺未圓。覺由識昧。故又歸宅乎捨法。然捨
0282b06: 法而不先脩行。則因地不立。果亦難成。故又發藥於
0282b07: 斷滅。夫斷滅者。執空以為空。見空而不見法。空即累
0282b08: 法。不斷滅者。隨所見而皆空。以空治見。見即圓空。所
0282b09: 以善捨得捨。捨為登岸之津梁。而托捨求捨。捨即沉
0282b10: 淪之墜石。善空成見。見即明鏡之加磨。而滅見為空。
0282b11: 空猶暗室之求照。故曰。一切有為法。如夢幻燈翳。
0282b12: 自有為以歸空。而非滅為以貌空。至人靈響雙理環
0282b13: 結雲章昺較若列眉無如世之說者。但曰。無為已巳
0282b14: 耳。空相已巳耳。於是真心向學而失之者。以寂滅為空。
0282b15: 以了獨為無為。名心向學而失之者。以不滅為空。以
0282b16: 任放為無為。至於江湖日下。而刑名貨利。結權惎傲。
0282b17: 禽業獸毒。溷聚饕淫。無不可自標以菩薩之目矣。嗟
0282b18: 夫佛之所以度人者。度人於出生死之門也。降心以
0282b19: 淨其塵。無住以精其進。布施以濟其功。空相以究其
0282b20: 竟。四者不可邊舉。若能淨能進。而不思究竟。半途之
0282b21: 廢也。直取究竟。而不必精進。不揣其本。而齊其末也。
0282b22: 喜施喜度。而不自了義。下品之檀也。能自了義。而不
0282b23: 能利他覺他。非無上菩提也。梅子熟有時。風靜水自
0282b24: 定。救此弊者。莫若專明解行。解行深到。究竟自圓。予
0282c01: 生也鈍。不能有知。然末法之懼。豈無憬乎。偶因持誦
0282c02: 真經。率爾遂多筌蹄。既不能超所見于語言文字之
0282c03: 外。抑且贅其喙於章句演說之間。絕理而譚宗。則
0282c04: 吾豈敢。若因文以顯義。或有取焉。愚者千慮。必有一
0282c05: 得。蕘之言。聖人所擇。則勺海一掬之勤。舖地一毛
0282c06: 之。或亦覺皇所在宥哉。第較諸舊疏。杜撰實多。知
0282c07: 我罪我。當必相半。故不敢倚重于名題。并不敢借光
0282c08: 於碩譽。良懼兼葭冠玉涉累鴻宗。聊自述其所見如
0282c09: 此。以俟十方慧眼論定云。
0282c10: 南湖圃人徐發
0282c11: 
0282c12: 
0282c13: 攷異
0282c14: 
0282c15: 按金經有五譯。而世之誦者。秦譯也。然近本多與古
0282c16: 本不同。要亦歷有增改。以愚觀之。總不如古文之妙。
0282c17: 況靈跡真源。何可增改耶。嘗聞老僧說。誦金經者。功
0282c18: 德最神。但錯一字。即無。可不慎諸。今悉遵趙子昂
0282c19: 石本刊錄。其與近本不同。及諸家有攷證者。並存於
0282c20: 此。
0282c21: 第二分應云何住。今本作云何應住。按住字已巳非
0282c22: 實相。不當更添應字。然會譯原本。秦周俱作應
0282c23: 住。惟魏譯作應云何住。則趙刻亦非無所本也。
0282c24: 十三。分今本或少是名般若波羅蜜七字。而趙刻
0283a01: 有之。然會譯本實無此七字。今亦以趙本理近
0283a02: 世多從之。故仍存。
0283a03: 十四分。應生瞋恨。今本或作瞋眼。按會譯并趙刻
0283a04: 俱作恨。
0283a05: 忍辱波羅蜜。如來說非忍辱波羅蜜下。今本又
0283a06: 有是名忍辱波羅蜜七字。會譯并趙刻俱無。按
0283a07: 第一波羅蜜句。是結上語。故義全。忍辱波羅蜜
0283a08: 句是啟下語。故不全。不當添足。今依趙本。
0283a09: 為利益一切眾生下。今本多一故字。會譯趙刻
0283a10: 俱無。今刪去。
0283a11: 十七分。佛告須菩提。若善男子善女人。發阿耨多
0283a12: 羅三藐三菩提心者。今本無若字。趙刻宗泐奉
0283a13: 註皆有此。是論現在故有若字。語氣甚活。當
0283a14: 從。
0283a15: 二十四分。百分不及一下。今本又有一百字。或於
0283a16: 千字下多一分字。魏譯趙刻俱無。句讀不明。有
0283a17: 礙理解。
0283a18: 二十六分。爾時世尊而說偈言。周魏譯皆作言字。
0283a19: 今本作偈曰。係俗筆所改。依趙本作言字。
0283a20: 三十分。是微塵眾寧為多不下。今本添須菩提言
0283a21: 四字。會譯趙本俱無。
0283a22: 若全經則字。今本多改即字。凡二十餘見。則即二
0283a23: 義雖不甚遠。而語氣微有不同。即乃已巳然之詞。
0283a24: 則乃未然之詞。如轉輪聖王則是如來。語氣甚
0283b01: 活。改作即字。便一板呆煞。所以有輪王實同如
0283b02: 來之誤解。他如若心取相則為著我人眾生壽
0283b03: 者。如然燈佛則不與我受記。如實有佛。則不說
0283b04: 是微塵眾。諸則字。俱斷斷不可改。其餘雖義或
0283b05: 兩可。而雅俗自別。俱依三譯趙本改正。
0283b06: 按諸譯不同甚多。惟秦譯最簡。出之最先。以後漸
0283b07: 增漸詳。創者難為力。而繼者易為工。理固然
0283b08: 耳。顧增華飾美。不如還淳反樸之得其真。所以
0283b09: 世本獨尊秦譯。良非無謂。今攷異文。亦不能盡
0283b10: 述。獨魏譯十二分第頗簡要。足為章句發明。并
0283b11: 附參攷。
0283b12: 如是我聞。至敷坐而坐。為序分第一。
0283b13: 時長老須菩提。至善付囑諸菩薩。為護念付囑
0283b14: 分第二。
0283b15: 世尊善男子。至願樂欲聞。為住分第三。
0283b16: 佛告須菩提。至但應如所教住。為如實修行分
0283b17: 第四。
0283b18: 須菩提於意云何。至則見如來。為如來非有為
0283b19: 分第五。
0283b20: 須菩提白佛言。至一切賢聖皆以無為法而有
0283b21: 差別。為我空法分第六。
0283b22: 須菩提於意云何若人滿三千大千。至此法無
0283b23: 實無。為具足功德較量分第七。
0283b24: 須菩提若菩薩心住於法而行布施。至何況書
0283c01: 寫受持讀誦為人解說。為真如分第八。
0283c02: 須菩提以要言之。至果報亦不可思議。為利益
0283c03: 分第九。
0283c04: 爾時須菩提白佛言。至如如不動。為斷疑分第
0283c05: 十。
0283c06: 四句偈言為不住道分第十一。
0283c07: 佛說是經已巳下流通分第十二。
0283c08: 此十二分第。比道安為詳。比昭明為略。頗得綱
0283c09: 領。而須菩提重問以後。皆作斷疑。尤為正見。又
0283c10: 十七分須菩提重問善男子善女人發阿耨多
0283c11: 羅三藐三菩提心。魏譯於前則曰。云何菩薩大
0283c12: 乘中發阿耨多羅三藐三菩提心。於後但曰。云
0283c13: 何菩薩發阿耨多羅三藐三菩提心。除去大乘
0283c14: 中三字。顯有淺深二義。所謂大乘者。即如來
0283c15: 法也。後問不言大乘者。顯就現在脩菩薩行言
0283c16: 也。其文亦足為三世因緣一證。予於既脫稿之
0283c17: 後得閱此本。頗自幸其不大盩戾于昔人。因思
0283c18: 袁了凡先生曰。看金剛經有不會處。但讀各譯
0283c19: 自見。益為信然。
0283c20: 又陳真諦譯本云。如如不動。恒有正說。應觀有為
0283c21: 法。如暗翳燈幻露。泡夢電雲。所謂恒有正說。猶
0283c22: 云恒言中有成說也。予謂末後四句乃相傳古
0283c23: 偈。此亦一證。既成書。錢登明兄示予三譯本。始
0283c24: 得見之。又中峰禪師略義云。如來於第四時說
0284a01: 般若經六百卷。金剛經乃其一也。議者於六百
0284a02: 卷之綱目。以融通淘汰四字攝之。如來嘗於
0284a03: 第二時。在鹿苑轉四諦法輪。證諸小乘。入有餘
0284a04: 涅槃。以未稱本懷。由是第三時維摩彈斥。使其
0284a05: 小慕大。然後廣說般若一味真空。專為小乘
0284a06: 人。融其所執。通其所滯。淘之汰之。如滌穢器。便
0284a07: 之清淨。然後以上乘圓頓甘露之味注之。但金
0284a08: 剛經局於文約。幾不能句讀。義意深。寄之六
0284a09: 百卷間。於中或有不能通處。正不必致疑。但存
0284a10: 一念深信。久當自解。發按所謂一味真空。專為
0284a11: 小乘人融其所執。通其所滯。此語足盡金經全
0284a12: 蘊。蓋小乘人與初學佛人不同。其功行已巳深。特
0284a13: 未造大乘耳。正所謂有為法也。故曰一切有為
0284a14: 法。應作如是觀。其論尤足為四句偈發明。因思
0284a15: 昔趙吳興師事中峰。手書此經。施師展讀。今石
0284a16: 刻是也。諒其中字句經二巨眼。決無謬誤。則予
0284a17: 之攷異。悉遵石本改正。亦足憲矣。
0284a18: 又第六分。無法相亦無非法相下。集解謂舊本又
0284a19: 有無相亦非無相句。故彌勒偈曰。依八八義則。
0284a20: 今按留支譯。曰無法相亦非無法相。無相亦非
0284a21: 無相。真諦譯。曰無法想無非法想。無想無非想。
0284a22: 諸譯同一轍。則舊本確矣。然趙刻亦無。相沿既
0284a23: 久。不敢擅增。但余詳味末後八分。如佛雙收。實
0284a24: 有此二義。就過去如來言。則曰相。就現在佛
0284b01: 言。則曰法。理即一揆。文實異趣。故余于章句中
0284b02: 分別出之。此二語。實提綱挈領之要也。大約
0284b03: 佛語必舉全體。而後德易墮邊見。故刪去之。此
0284b04: 即中峰所謂不可通解處是也。譬如孔子只重
0284b05: 一仁。孟子復兼舉義。說一仁而義自在其中。兼
0284b06: 舉義。則仁反似非全德。此聖賢地位有不同處。
0284b07: 後之學者自須究極根抵。不可以耳食師說。便
0284b08: 依樣葫蘆也。
0284b09: 又三十二分。若有善男子善女人發菩薩心者。薩
0284b10: 字。俗本多誤作提字。按會譯原本。趙刻石本。宗
0284b11: 泐奉註本。雲棲鎞論。皆薩字。此句。正結完
0284b12: 十七分空生為現在祇園會上善男子善女人
0284b13: 問菩薩行意。故前於實義。則既曰菩薩亦如是。
0284b14: 又曰通達無我法者名真是菩薩。於福德。則曰
0284b15: 此菩薩勝前菩薩所得福德。至此盡處。則又曰
0284b16: 若善男子善女人發菩薩心者。前後照應。脈絡
0284b17: 如線。若改作菩提。便泛濫無緒。此章法所以不
0284b18: 可不明也。
0284b19: 
0284b20: 
0284b21: 說略總論十則
0284b22: 
0284b23: 一佛法有宗教二門。要其竟訖。原屬一歸。如儒家生
0284b24: 知學知。同歸于聖耳。今宗門只說頓悟。無論不須
0284c01: 注。並經亦儘饒舌。予思楞嚴謂精覺妙明。非因
0284c02: 非緣。亦非自然。則不惟教不必立。宗亦何有。然釋
0284c03: 迦升座。文殊舉棓。五百外道。見影而走。為何復有
0284c04: 許多言教。至三千五百餘卷。佛性人人所具。而
0284c05: 鈍根利根。萬有不同。故楞嚴又曰。理則頓悟。事非
0284c06: 頓除。所以見道品後。畢竟又說修道。猶如中庸誠
0284c07: 明明誠。不可偏廢。乃有三無漏學。四種律儀等序。
0284c08: 以引進之。要之明覺雖圓。非言教不為功。時雨之
0284c09: 化。有其候也。若執途人而名之頓悟。彼岸焉得有
0284c10: 許許跡耶。近日宗門。頗號極盛。而教法訖以不明。
0284c11: 良由取捷徑而厭勞功。究之捷取原無到岸。而厭
0284c12: 勞徒自喪真。高者罔罔半生。盡成魔障。劣者緣塵
0284c13: 反縛。造業益深。故予茲集。務從粗淺訓詁。但使初
0284c14: 學易知。尋門得路。自能升堂入室。行積功深。自能
0284c15: 了空悟徹。不徒為言荃添蛇足。要使忘言者弗墜
0284c16: 八無相。若大智龍象。衣中有珠。固無藉此螢照矣。
0284c17: 一金經註家。無慮數百種。鈞天廣樂已巳張。何復須下
0284c18: 里巴人。然有不能自已巳者。竊見從來註疏。皆以禪
0284c19: 宗參話。舊德舉義。編綴成書。兼之昭明三十二分。
0284c20: 蔽錮眼光。即有翻脫窠臼。掃畦町。而零雜瑣碎。
0284c21: 不求章。不辨前後淺深。故取義愈博而經旨愈
0284c22: 晦。夫舉義參話。猶儒家時文制也。隨拈一題。便
0284c23: 有一番議論。要非到家。不得本文真面目。譬之時
0284c24: 摘段做講說。誰能理會題神書氣耶。予素性讀
0285a01: 書不喜註疏。故茲集。亦專取經文諷誦。潛思默悟
0285a02: 者數年。不意經中自有天然層級問答因緣。即彌
0285a03: 勒偈亦已巳指出。奈從來講家。因循成說。直取空相。
0285a04: 并彌勒偈語。亦多錯解。不知此經。原從有相說到
0285a05: 空相。借須菩提三世異相之疑。說到三世一法之
0285a06: 無相。專在如來與佛有過去現在分別相。故十七
0285a07: 分後。空生重問佛法。而佛言無我法以破其異相。
0285a08: 今說者俱不致分別。所以後來種種疑竇。種種敲
0285a09: 剝。俱似重衍。相見如來之問。有四層。福德較勝之
0285a10: 例。有九級。拙者再四申理而不覺其冗。巧者曲意
0285a11: 穿鑿而不覺其謬。將迦現一番問答。淺深源委。全
0285a12: 然埋沒。譬之掩塞門路。夸言堂奧。豈是真見。此予
0285a13: 所為不能自已巳也。今姑略標一二領要。取正法眼。
0285a14: 餘見說中。非徒好異以顯前人之。實恐因循
0285a15: 以重後人之誤耳。
0285a16: 一如來。舊解但曰真性自如。如理而來。不指何人。說
0285a17: 者則謂佛即如來。如來即佛。經旨空相。何必分疏。
0285a18: 予謂此是究竟實理。若詮註演說。則如來本釋迦
0285a19: 佛因地法身號。乃過去相也。故此全經。須菩提所
0285a20: 稱如來。意中實指佛。而佛就因地答。故屢稱如
0285a21: 來所說。如來常說。如來滅後。昔在燃燈佛所。與我
0285a22: 授記當得作佛。然燈亦號如來也。圓覺經文殊
0285a23: 師利菩薩白佛言。大悲世尊。願為此會。說於如來
0285a24: 本起因地法行。使未來眾生求大乘者。不墮邪見。
0285b01: 所謂因地。亦指過去。此經特省文耳。所以佛首答
0285b02: 降心。次答無住。又次答見如來。三問三答。前後圓
0285b03: 徹。佛大法段。實止于此。要此乃千古如來相傳心
0285b04: 法。故佛亦自名為經。至五分以下。乃又因須菩提
0285b05: 問信心奉持。而推廣言之。曰無取。曰無說。曰無得。
0285b06: 曰第一希有。曰忍辱布施。曰消滅罪業。皆不出降
0285b07: 心修行無住無相之義。此予所謂如來法者。實指
0285b08: 過去之如來也。然須菩提本以如來稱佛而佛不
0285b09: 自認。焉知佛與如來不別有法乎。於是十七分。又
0285b10: 親切為現在祇園會中諸菩薩。問現在佛之法。佛
0285b11: 則以無我法破之。我字雖從四相中來。而語意實
0285b12: 對照過去如來。然無我。正是我與如來無異相處。
0285b13: 故即以然燈授記作佛證之。又以三世心不可得
0285b14: 闡之。下又以佛與如來兩相比問之。至此。佛
0285b15: 始和盤托出。自認為如來。而須菩提亦了然佛即
0285b16: 如來。三世無二相矣。於是更將未來眾生。申問一
0285b17: 番。而三世一法。粲然大備。末後段段將佛與如來
0285b18: 三世勘到底。盡歸無相一法。此祇園會上問答
0285b19: 因緣。真面目也。要自異相說到一相。故曰不一亦
0285b20: 不異。由三世說到一法。故曰如是知。如是見。如是
0285b21: 信解。不生法相。此正所謂三世如來也。今諸家混
0285b22: 混。不得不辨。
0285b23: 一四句偈。一切有為法四句是也。此偈乃自古流
0285b24: 傳之偈。人所稔聞稔知。故於末後出之。其義實包
0285c01: 佛法全體。後人錯解有為法三字。但以一空詮之。
0285c02: 又倒裝在後。故忽而疑之。不知佛法不墮一邊。楞
0285c03: 嚴曰。空心現前。長斷滅解。則有空魔入其心腑。乃
0285c04: 謗持戒。名為小乘。菩薩悟空。有何持犯。是人則破
0285c05: 佛律儀。誤入人罪。當從淪墜。涅槃經曰。一切眾生。
0285c06: 不退佛性。名之為有。決定得故。智度論曰。無智人
0285c07: 聞空解脫門。不修功德。但欲得空。是為邪見。斷諸
0285c08: 善根。由不得般若波羅蜜法故。入阿毗曇門。則
0285c09: 墮有中。入空門。則墮無中。入勒門。則墮有無中。
0285c10: 寶雲經曰。非無人故。名之曰空。但法自空。非色滅
0285c11: 空。若以得空。而依于空。佛說是人。則為退墮。善男
0285c12: 子。寧起我見積如須彌山。莫以空見起增上慢。所
0285c13: 以者何。一切諸見。以空得脫。若起空見。則不可治。
0285c14: 故宗通曰。應云何住。所謂住者。非如凡夫住于相。
0285c15: 亦非如二乘人住于空。乃住于真如實際。非假非
0285c16: 空。中道諦也。云何降伏其心。所謂降伏者。非如凡
0285c17: 夫所修。按伏六識。亦非如二乘所修。斷滅七識。乃
0285c18: 八識心田。微細習氣。以真如熏之。令轉識成智。譬
0285c19: 降賊眾為良民。此正所謂有為法也。佛法實非
0285c20: 一空所了。故全經皆從有法說到無法相。末後又
0285c21: 明白說出。不作斷滅相。所以取喻六事。六事皆自
0285c22: 有入無。佛法亦自有為而入無為。故曰。一切有為
0285c23: 法。若經中所謂降心。無住。信心。奉持。第一希有。忍
0285c24: 辱布施。應無住而生其心。成於忍。修一切善法。不
0286a01: 作斷滅相。持於此經。為人演說。皆所謂有為法也。
0286a02: 而皆底于無法相。故曰應作如是觀。此即所謂無
0286a03: 餘涅槃。乃真空也。今說者將有為法三字。誤作眾
0286a04: 生界內遷流造作等解。不思彌勒偈曰。於有為法
0286a05: 中。得無垢自在。明明指出中字。得字。若舍法而求
0286a06: 空。乃頑空。非真空矣。豈此偈正義耶。予看一部金
0286a07: 經。千言萬語說來。只了得此偈此義。故將何以故
0286a08: 一句接出。明是憲章祖述。相傳要訣。乃有謂二十
0286a09: 六分四句者。不悟二十六分。上文有爾時世尊而
0286a10: 說偈言等字。則為世尊問答間。一時所唱可知。何
0286a11: 得預先道著。況二十六分後。獨不可持誦演說乎。
0286a12: 又有謂我相人相四句者。不知釋偈原有體裁四
0286a13: 種。一阿耨窣婆。二伽陀。三祗夜。四縕南。初皆
0286a14: 以三十二字為一偈。即古體四言八句也。後漸
0286a15: 變而或五言。或七言。則偈自有偈體。若四相等句
0286a16: 為偈。何處不可為偈。而但稱四句乎。至有以金剛
0286a17: 般若波羅蜜經八字分作四句者。有以四句詮義
0286a18: 究竟。便稱偈者。又有謂一句二句三句乃至四句。
0286a19: 及十百千句者。更為穿鑿。竟不知牟尼珠光。自現
0286a20: 空中。而無人肯信也。
0286a21: 一過去心不可得。現在心不可得。未來心不可得。三
0286a22: 句。乃全經關鍵。正因空生重問。有分別相。故以三
0286a23: 世心皆不可得破之。所以歷敘五眼。層層說來。要
0286a24: 知三世世界眾生諸心。甚是難知。而佛悉知。故為
0286b01: 奇特。若今解者。謂一日一時中。有此三種心。援引
0286b02: 未曾有經作證。不知未曾有經。妙吉祥菩薩救度
0286b03: 殺業人。要見一念轉頭。迅速成佛之意。故就一時
0286b04: 中分別過去現在未來。引人起信。若此經從上佛
0286b05: 法無我來。與一時三心何涉。若一時中三心。何必
0286b06: 遠取五眼世界眾生。鄭重言之如此。況未曾有經
0286b07: 本文。亦云三世俱不可得故。原未嘗專屬一時也。
0286b08: 至如莊嚴佛土。言諸菩薩在如來佛土會上。設
0286b09: 莊嚴想否。或乃謂實實建造殿宇等相。身如須彌
0286b10: 山王。是喻言無可得意。故上特加譬如二字。明非
0286b11: 實語。乃或以為實言三丈金身。若尊重弟子。言如
0286b12: 弟子之恭敬佛耳。乃倒裝文法。釋典極多此例。所
0286b13: 謂釋教用逆。西方語氣如此。即如是我聞。不也世
0286b14: 尊。俱是倒裝。他如於意云何。何以故等句。俱倒提
0286b15: 逆入。全經實理皆然。所以四句偈。亦留末後。語
0286b16: 氣如是。故文法章法皆如是。乃或以為。若佛之尊
0286b17: 重高弟。文殊普賢等。不知師之敬弟。畢竟不如弟
0286b18: 之敬師。豈如是甚深經典。如佛塔廟。而僅同于師
0286b19: 之敬弟乎。身相之問。凡四舉矣。如理實見分之身
0286b20: 相。色身相也。乃就過去現在粗跡而探之。由淺及
0286b21: 深。故曰。凡所有相。皆是妄。正即境引悟。佛機之
0286b22: 妙。如法受持分之三十二相。法身相也。法身非耳
0286b23: 目所及。因世界非世界。微塵非微塵。以見法身亦
0286b24: 非真相。此較色身非相。已巳深一層。至離色離相分。
0286c01: 以色身問佛。以法身問如來。皆非具足。而皆名具
0286c02: 足。則見皆非見。而非見皆可名見。其理乃圓。較前
0286c03: 更深。若法身非相分。可以三十二相觀如來否。觀
0286c04: 與見不同。見在彼。觀在我。見在外。觀在內。其義比
0286c05: 前三問。最為入微。故須菩提曰。如是如是。亦妄想
0286c06: 未淨處。佛乃以輪王反醒之。前後四言身相。淺深
0286c07: 層次。顯有不同。而說者一概玄言。茫無分別。以至
0286c08: 須菩提應三十二相觀如來上。強添不可字。如是
0286c09: 如是。改作佛語。注謂錯簡。轉輪聖王。則是如來。則
0286c10: 字改作即字。實作輪王與如來一相說。又以佛可
0286c11: 以具足色身見不。配八十種好。如來可以具足諸
0286c12: 相見不。配三十二相。俱屬杜撰。總由佛與如來三
0286c13: 世因緣。不曾分別明白。致此臆猜。後人相沿傳習。
0286c14: 膏肓盲深錮。遂將迦文正法。永為障蔽。良可浩歎。故
0286c15: 予不揣。一一正之。知我者釋人矣。罪我者釋人矣
0286c16: 按須菩提言如是如是以三十二相觀如來來如。魏譯留支實改作不以相成就得見如來佛言如是如是。而
0286c17: 唐玄奘譯大般若經亦從之。然此乃後人報佛恩之意。實不必也。
0286c18: 一彌勒偈。親承佛教。自宜為滴派大宗。但句語簡略。
0286c19: 向以參義視之。近者集解鎞論。始分繫經文。逐段
0286c20: 註釋。可為印月之妙。予於最後得閱。不意三世要
0286c21: 義。瞭然合。無如從來說者亦多昧昧。不惟分釋
0286c22: 經文。前後錯誤。而三世宗旨。更多異解。總由成見
0286c23: 錮蔽。不肯移舟就岸。反執認璞為鼠。故予特標簡
0286c24: 端。并為詮註其略。如自身及報恩。果報斯不著。護
0287a01: 存己巳不施。防求于異事。此正釋但應如所教住也。
0287a02: 舊說移作不住色布施。不住聲香味觸法布施解。
0287a03: 與果報義何涉。調服彼事中。遠離取相心。及斷種
0287a04: 種疑。亦防生成心。此正釋可以相見如來不之問
0287a05: 也。故天親菩薩開列二十七疑。亦於此始。舊說亦
0287a06: 作應如是布施不住于相解。尤遠。分別有為體。防
0287a07: 彼成就得。三相異體故。離彼是如來。此正釋若見
0287a08: 諸相非相即見如來也。以上降心。無住。布施。皆是
0287a09: 有為體。非真如來。以有三相之異也。三相。化身應
0287a10: 身法身。離應化。獨顯法身。方是真如來。此正因
0287a11: 空生以現在之佛稱如來。故特為指明三身異故。
0287a12: 以顯三世因緣。說者乃以行施住。為三相。亦謬。然
0287a13: 其說實本于天親論。予不能無膺托之疑也。以後
0287a14: 凡言三身。不一而足。如應化非真佛。亦非說法者。
0287a15: 應化。正指過去如來言。依彼法身佛。故說大身喻。
0287a16: 法身正指現在佛言。以形相論。則化身為過去。
0287a17: 應身為現在。法身三世皆有。以本體論。則應化皆
0287a18: 為過去。法身為現在。故下又曰。法身畢竟體。非彼
0287a19: 相好身。言現在之佛。雖具法身。畢竟是形相。非真
0287a20: 法相。以非相成就。非彼法身故。言過去如來。雖有
0287a21: 法身。究竟亦非真法所在。佛與如來。兩兩並說。顯
0287a22: 有淺深。但同歸一非相。而又皆不離于法相。故下
0287a23: 又曰。不離于法身。彼二非不佛。故重說成就。亦無
0287a24: 二及有。所謂二者。正並指佛與如來。故下又曰。如
0287b01: 佛法亦然。如即如來。非若字語也。今人因不分
0287b02: 別此節兩稱具足諸相。遂重衍疊出。茫無著落。又
0287b03: 曰。非是色身相。可比知如來。諸佛唯法身。轉輪王
0287b04: 非佛。此以內觀言。故三十二相亦為色身。淺深益
0287b05: 顯。又曰。去來化身佛。如來常不動。於是法界處。非
0287b06: 一亦不異。言若來若去若坐若臥。乃現在佛應化
0287b07: 之相。非真如來相。然同在法界中。則雖不一相面
0287b08: 亦不異體矣。此去來坐臥。實指現在佛言。當作應
0287b09: 身。因與如來對看。故曰化身。不一。正照上二字。
0287b10: 佛語至此。始自明認如來。故曰非一亦不異。又曰。
0287b11: 化身示現福。非無無盡福。諸佛說法時。不言是化
0287b12: 身。說法者。皆化身佛。無法相。故曰不言是化身。
0287b13: 以上偈語。惓惓于化身法身者。所謂三相異體故。
0287b14: 正三世一法之要也。其末又彰明較著而總結之。
0287b15: 曰觀相及於識。器身受用事。過去現在法。亦觀未
0287b16: 來世。觀相及受用。觀于三世事。於有為法中。得無
0287b17: 垢自在。統全經三世大旨而言觀相及識。正於
0287b18: 三世一法中得無垢清淨之真法。何等明白曉唱
0287b19: 此予所取獻而自信者。不意從來謬誤。將總收八
0287b20: 句。單證為人演說如如不動。不知所謂三世及過
0287b21: 去現在未來等語。竟何著落。將彌勒一片苦心。親
0287b22: 承真諦。垂教後人。翻成疑障。不得不辨。
0287b23: 一昭明三十二分。各標四字。亦如天親標二十七疑。
0287b24: 但標大意。不循章句。故致後人淺觀。譏其割裂。然
0287c01: 摘取四字。實得全經淺深要領。大非無見地者。其
0287c02: 是非亦有數條。為略言之。如第九。第十。自四果以
0287c03: 至如來菩薩莊嚴佛土。皆不可取不可得。正所謂
0287c04: 一切賢聖之差別也。文義貫串。不可分截。而昭明
0287c05: 分之。後人遂多支離見解。又如慧命須菩提以下。
0287c06: 別起問端。明為未來眾生說法。而昭明不分出。此
0287c07: 則昭明之也。然既為唐僧靈幽感夢所增。則昭
0287c08: 明時。或原無此六十二字耳。若第二曰大乘正宗。
0287c09: 以降心為大乘全體。第三日妙行無住。標出行字。
0287c10: 極得要。今人以體用合說。乃究竟之論。而非入
0287c11: 門詮解。第四如理實見。足標全經宗旨所在。與後
0287c12: 人作開逗疑端者大不同。第十八曰一體同觀。最
0287c13: 得三世一體之義。第二十曰離色離相。以色身法
0287c14: 身二相並列。尤有分曉。二十六曰法身非相。標出
0287c15: 法身二字。分別更細。二十九曰。威儀寂靜。只就現
0287c16: 在釋迦佛說。尤得三世因緣。三十二日應化非真。
0287c17: 亦就現在釋迦說。觀其取義精確。一字不苟。俱從
0287c18: 全經理會淺深得來。絕非近人看東遺西。瞻前失
0287c19: 後。深合三世如來宗旨。與彌勒偈實相表裏。今人
0287c20: 以其分段之。而并忽其標義之妙。妄謂昭明杜
0287c21: 撰。真鵷鶵之嚇鳳。蜩鳩之笑鵬也。予初讀之。亦頗
0287c22: 覺無緒不足恃。及既卒業。而後知高辛之先我。空
0287c23: 谷足音矣。乃特與彌勒偈並列簡端。以資參證。其
0287c24: 餘諸家。足資經文真面目者。採錄一二。總不欲徒
0288a01: 夸奧博以欺人耳目也。
0288a02: 一無著天親二菩薩論。近世所最宗仰者。然其論本
0288a03: 從彌勒偈來。不甚相合。或亦神聖各自顯其所
0288a04: 得。不必拘拘於形跡也。若二十七斷疑。正因經文
0288a05: 紆迴無跡。段落難曉。故從立言所以然處。尋出有
0288a06: 此二十七層發意因緣。乃為凡庸眾生。當有此種
0288a07: 種疑竇。故借須菩提問答間。開示之。今人過於依
0288a08: 傍。反失經旨。并為略舉大意以資參考。如初斷求
0288a09: 佛行施住相疑。言行施乃實實功用。何得無相。況
0288a10: 既曰住。是明有地位語。凡庸人。豈不疑惑。故下以
0288a11: 如來身相問之。身相乃有形之相。有形雖變而
0288a12: 如來常在。則諸有為功用之相。皆不足存矣。其理
0288a13: 不過如此。而說者謂行施本為求佛果是相。多一
0288a14: 層折。反覺韜晦。至謂行施住即彌勒偈中三相。夫
0288a15: 行施二字。豈得拆作二相耶。二斷因果俱深難信
0288a16: 疑。身相。乃因地修行之相。如來。乃現在法相之果。
0288a17: 能見非相之相即見如來。正因果俱深。而說者乃
0288a18: 以施住為因。佛相為果。能修行。自然成佛。有何難
0288a19: 信。空生不宜鄙近至此。佛雖為庸人說法。亦未必
0288a20: 淺觀至此。三斷無相云何得說疑。集解有或云。不
0288a21: 可以身相見佛。此須菩提之言也。如何於自語生
0288a22: 疑。乃謂是恐後來眾生有此疑。正不得拘拘。可謂
0288a23: 善理會天親斷疑者矣。愚意所謂無相即上文無
0288a24: 法相也。既無法相為何諸如來皆說法。故下以有
0288b01: 得有說不破之。說者乃遠追不以相見如來上說。
0288b02: 且謂釋迦云何于菩提樹下得法說法。此處所稱
0288b03: 如來。何曾佛肯自認耶。四斷聲聞得果是取疑。因
0288b04: 上文云如來所說法皆不可取不可說。恐人疑如
0288b05: 來大乘不可取。下此聲聞乘或有可取。故復以四
0288b06: 果及佛菩薩一一證之。要見皆不可取意。說者又
0288b07: 添出須陀洹等各取自果。如證而說。經文本謂四
0288b08: 果皆不自得。乃添出一層在前耶。五斷釋迦然燈
0288b09: 取說疑。六斷嚴土違於不取疑。七斷受得報身有
0288b10: 取疑。三疑皆歸無取章旨。正眼光遠照。理清徹
0288b11: 處。則經文是故須菩提諸菩薩摩訶薩以下。當作
0288b12: 總承六問。而說者以三疑分截遂單頂莊嚴。所謂
0288b13: 轉得三灣。便不識前路矣。若譬如二字。斷當作借
0288b14: 喻說。而天親實詮得報身。乃從實理上會意來。今
0288b15: 人亦泥看。八斷持說未脫苦果疑。乃即本章須菩
0288b16: 提涕淚悲泣。有見于第一希有之法不當復存身
0288b17: 命相也。故即第一非第一下。緊緊接出忍辱非忍
0288b18: 辱以醒之。而說者乃遠纏外財較勝感得人天苦
0288b19: 果等語。亦殊葛藤。九證無體非因疑。無體即彌勒
0288b20: 偈所謂道也。即指上文如來說一切諸相即是非
0288b21: 相又說一切眾生則非眾生二說字。即道字。即無
0288b22: 體。恐人疑無體之言。不能為證果之因。故下以四
0288b23: 種實智明之。而說者亦遠纏持經較量。甚是不必。
0288b24: 十斷如遍有得無得疑。即從上此法無實無來。
0288c01: 無實無。言上四種智之實相也。無體言說。有如
0288c02: 此實相。豈不曰人人皆可有得乎。然非心不住而
0288c03: 實實行之。雖聞言能信。究竟何益。故下以心住而
0288c04: 行。心不住而行。兩並明之。時說又遠纏一切賢聖
0288c05: 句。不必。十一斷住修降伏是我疑。無我固是此章
0288c06: 章旨。然亦就空生重問有異相意。故摘出我字言
0288c07: 之。即從實理處深求細說亦無礙。佛語本八面
0288c08: 玲瓏。不必拘拘。所以天親斷疑。亦從實理說。然須
0288c09: 菩提重問。不過疑佛與如來有異相耳。實無我見
0288c10: 在胸中。而說者遂謂空生疑意。既無我。誰為降住。
0288c11: 誰為修行。將我字弔起在前。反似穿鑿。十二斷佛
0288c12: 因是有菩提疑。因上文言實無有法。恐人不信。疑
0288c13: 佛於因地不能無菩提也。提字。今本誤作薩字。且
0288c14: 為轉解。不知上文說有四相則非菩薩。所以者何。
0288c15: 以實無有法發菩提心也。此以下皆實明無菩提
0288c16: 心。豈是薩字耶。十三斷無因則無佛法疑。言無因
0288c17: 地之菩提。則亦當無現在之佛法矣。故下以如來
0288c18: 名字解之。不惟現在之佛如是。即過去諸如來
0288c19: 無不如是。故諸如來一切法即佛法。至此佛纔自
0288c20: 明興如來一法。故斷疑中亦指出佛法二字。十四
0288c21: 斷無人度生嚴土疑。此人字。從上譬如人身長大
0288c22: 來。大身非大身。是人亦非人矣。將誰度生。將誰莊
0288c23: 嚴佛土。要知此人字。不是人我之人。乃即身字意。
0288c24: 故下即以我當滅度眾生。我當莊嚴佛土則非菩
0289a01: 薩明之。十五斷諸佛不見諸法疑。即從上無我法
0289a02: 是真菩薩來。言度生莊嚴皆非菩薩。而無我法者。
0289a03: 乃真菩薩。則豈諸佛皆不見有諸法乎。故下以三
0289a04: 世心不可得明之。心不見三世。故佛亦不見諸
0289a05: 法。正是實理。而佛與如來一法。隱然在言外矣。十
0289a06: 六斷福德例心顛倒疑。顛倒。即世俗心也。言三心
0289a07: 即不可得。豈果報亦不可得乎。不能無疑。故下以
0289a08: 福德無實明之。要見福德之多。專以無性故。則無
0289a09: 法菩薩非真無福德。而顛倒心亦可以絕矣。十七
0289a10: 斷無為何有相好疑。上文無我。無法。無二世。無福
0289a11: 德。皆是無為也。言既如此諸法皆無。何以佛有應
0289a12: 化身。如來有諸相法身。兩並言之。顯有淺深。庸眾
0289a13: 疑情總屬一竇。故斷疑亦總言之。而說者因渾作
0289a14: 一佛看。乃強以天親論八十種好三十二相分配。
0289a15: 不知天親論亦是總言。何曾分說。八十種好。三十
0289a16: 二相。皆法相也。有何分別。十八斷無身何以說法
0289a17: 疑。言既無三身諸相。何以又能在世說法。欲併
0289a18: 說法盡遮于無也。故下以無法可說明之。天親云。
0289a19: 若如來色身相好不可得見。云何言如來說法。正
0289a20: 是此意。說者乃謂既無色身。何處發聲。是反將無
0289a21: 法。要說做有法矣。十九斷無法如何修證疑。因上
0289a22: 文諸法皆無。則現在作佛將如何修證。此正親切
0289a23: 問現在佛也。故經文前稱如來。此獨稱佛。前以有
0289a24: 得無得。兩意並問。此以有得為無得一意專問。正
0289b01: 為如何修證疑人指開門路。乃了義語。興前大不
0289b02: 同。天親論云。若如來不得一法。名無上菩提。如何
0289b03: 離上上證。轉轉得無上菩提。所謂無上菩提。正詮
0289b04: 以得為無得之為字也。眼光極細。所謂離上上證
0289b05: 轉得無上。詮如何修證。亦高一層。說者又遠纏第
0289b06: 三第十等語。直作不得菩提說。此是句讀不明。不
0289b07: 知淺深之故。二十斷所說無記非因疑。上言修一
0289b08: 切善法得菩提。意持經演說。畢竟無記性。或非因
0289b09: 果所係。故下又以福德較勝言之。然此亦是巧於
0289b10: 生發。指引後人處。若論經文。實段段有福勝作結。
0289b11: 未必如是拘拘也。解者亦當善理會不必泥執。二
0289b12: 十一斷平等如何度生疑。言眾生既是平等。皆有
0289b13: 佛性。何必又要如來度生。下乃以實實無度順證
0289b14: 之。即是首章實無眾生得滅度者解。而說者乃謂
0289b15: 如來度生實有高下實不平等。大非經旨。二十二
0289b16: 斷以相比知真佛疑。以相觀如來。譬如認羊作虎。
0289b17: 豈得比于真知。故以輪王醒之。觀與見不同。故特
0289b18: 曰知。說者不悟觀見之淺深。仍以法身相好等話。
0289b19: 重衍疊見。直是隔靴搔痒。二十三斷佛果非關福
0289b20: 相疑。承上言以相內觀。亦可謂微細節目矣。猶且
0289b21: 不可。然則佛果全然無相矣。全經敲剝非相至
0289b22: 此。直是一毫不可著念。焉得不起頑空之疑。故下
0289b23: 急以莫作斷滅相繳定。而說者又以福德果報溷
0289b24: 入。經旨反晦。二十四斷化身出現受福疑。上文言。
0289c01: 此菩薩勝前菩薩所得功德。言現在諸說法菩薩
0289c02: 也。故曰化身出現。下文佛亦明以現在去來坐臥
0289c03: 明之。要知現在說法者雖是化身。而仍有真法身
0289c04: 在。則受福不亦宜乎。然既曰菩薩宜受福德。則化
0289c05: 身與法身無異。而又曰無所從來。亦無所去。則法
0289c06: 身與化身又不一。豈不疑惑。故二十五曰。斷法身
0289c07: 化身一異疑。而下文乃以塵界實理明之。要見化
0289c08: 身法身之異。由于塵界起見。若塵界之見泯。又何
0289c09: 法與化之異乎。至此佛與如來三世一法。已巳和盤
0289c10: 托出。而說者猶不悟三世之理。不知化身法身等
0289c11: 字。將何著落。觀此則二十七疑實與彌勒偈相表
0289c12: 裏而說者只渾渾也。二十六斷化身說法無福疑。
0289c13: 前言菩薩宜受福矣。此又何復疑化身無福也。
0289c14: 因若去若來節宜受福意實在言外。不曾明說。而
0289c15: 下章又言知見信解。皆不生法相。故復疑化身說
0289c16: 法無福也。下乃以最勝之福明之。然此最勝之福。
0289c17: 專在不取相之如如。何也。如來實法如是也。此一
0289c18: 語實是全經宗旨。全部總結。下四句偈。只詮得此
0289c19: 意。然恐庸眾不曉。但以寂滅為如如。故又以何以
0289c20: 故跌出偈語明之。偈語。正從有為法中看出無相。
0289c21: 不是純任無為一邊。故二十七疑曰。入寂如何得
0289c22: 說疑。要見如如與偈義。正不是頑空入寂也。天親
0289c23: 云。若諸佛如來常為眾生說法。云何如來入涅槃。
0289c24: 亦是為庸眾人淺見說想。說者遂以涅槃二字。實
0290a01: 詮如如不動。乃又以頑空詮偈語。不知解疑者。正
0290a02: 要反其所見。若以頑空詮偈語。直是入寂不說法
0290a03: 矣。豈是破疑之意。予看二十七疑。專為庸眾人尋
0290a04: 門覓路。無頭緒中討出頭緒。一片苦心。段段從上
0290a05: 文想來。絕無支蔓。不意後人過為穿鑿。舍近求遠。
0290a06: 反使經文韜晦。真是邢和遭棄。寶蒙塵。不有識
0290a07: 者誰能正之。予因諸疑雖是恒情所不免。然終非
0290a08: 章句段落可分。若倚為墻壁。反多葛藤。故不敢錄。
0290a09: 但近來說家所最宗尚。乃逐段分列經文之傍。以
0290a10: 備學人參照耳。
0290a11: 一佛法不可以文字求。乃謂非如文士呫嗶揣摩。雕
0290a12: 琢字句為工。點染聲韻為格也。若前後倫次。淺深
0290a13: 照應。乃心聲自然之理。即世俗人稍知文義者。出
0290a14: 言談吐。定有一番起訖頭緒。前後照應。況神靈至
0290a15: 聖。一指毫端。放出天人世界。秘文靈象。而謂演說
0290a16: 般若。反僅同于婆子之叮嚀。村夫之嘈乎。此予
0290a17: 所最不敢信者。蓮池云。金剛文字。似重非重。不重
0290a18: 而重。極難註。金剛正眼云。諸家所論十七分後。
0290a19: 有言前之未盡者。有言我法粗細者。有言重問發
0290a20: 菩提心者。有以非人而不出己巳者。有以引他為自
0290a21: 把柄者。俱在夢中說夢。此真報佛恩語也。不思經
0290a22: 文本曰。聞是章句受持讀誦。為人解說。則佛說此
0290a23: 經。原自有章法句法。可解可說。何致捕風縛影。各
0290a24: 逞臆見乎。余謂此經。語氣迴環操放之間。淺深層
0290b01: 級。直是一筆極有規矩文章。頗與大學中庸相似。
0290b02: 今姑以愚所見略陳之。若見非相之相則見如來。
0290b03: 此一語。實全經宗旨也。興末後如如不動。并古偈
0290b04: 全義相照應。如如不動。非相之相也。一切有為法。
0290b05: 應作如是觀。即見如來也。崑崙阿耨達池與大海
0290b06: 尾閭呼吸相通。此其象矣。舍此無所謂彼岸者。若
0290b07: 降心修行。則渡海之筏也。空相無住。則捨筏是。非
0290b08: 降修不能渡海。非空相無住不能登岸。此如來實
0290b09: 法全體。即諸佛眾生一切法也。何也。諸佛眾生
0290b10: 有過去現在未來之異相而無異心。過去心不可
0290b11: 得。現在心不可得。未來心不可得。故過去者當如
0290b12: 是知。現在者當如是見。未來者當如是信解。皆歸
0290b13: 不生法相。譬如萬川印月。總是一月。月滿萬川。同
0290b14: 歸無月。正所謂三世如來也。若乃降心者必先信
0290b15: 心。故於信心之問獨詳降心。曰不取。曰無得。皆降
0290b16: 心之無住也。修行者必先持行。故於奉持之問獨
0290b17: 詳修行。曰成就第一。曰忍辱布施。皆修行之無住
0290b18: 也。降心為解。修行為行。解行成就。方為到岸。然
0290b19: 猶非捨筏之登。至於受持讀誦。不知輕賤。但得阿
0290b20: 耨多羅三藐三菩提不可思議功德。而後直是彼
0290b21: 岸如來矣。然此特因空生之進問信持。而廣為演
0290b22: 說。實與首章無二義。譬如前殿後殿。佛土雖殊。莊
0290b23: 嚴則一。經傳異體。洵非誣耳。至如十七分後論現
0290b24: 在佛法。以無我為實。要見如來法。即佛法也。二十
0290c01: 一分後論未來眾生法。以平等為實。要見佛法即
0290c02: 眾生法也。三世一法。非彰明較著者乎。然三世之
0290c03: 中。又兼三世。如問信心曰眾生得聞。現在相也。問
0290c04: 奉持曰後五百歲。未來相也。佛法曰三心不可得。
0290c05: 眾生曰是法平等無有高下。則經緯三世。貫串無
0290c06: 跡。雖織錦雕虫。無以過是。蛛絲馬足。不足為喻。真
0290c07: 神龍變化。出沒非常之妙矣。洎乎三問既終。乃即
0290c08: 二法雙結。如來三十二相。既不可見。并不可觀。幾
0290c09: 於斷滅矣。故遂以莫作斷滅相挽定非相之相。佛
0290c10: 無去來。又無塵界。亦幾於四相皆空矣。故又以是
0290c11: 名我見人見眾生見壽者見挽定非相之相。佛與
0290c12: 如來皆有非相之相。而眾生皆在其中。兩佛同歸
0290c13: 一相。三世原無二理。如如不動。宛然呈現。謂見如
0290c14: 來。其誰不然。乃遂一語跌出牟尼寶光。千聖傳心
0290c15: 要訣。只此一偈。全部金經宗旨。只了此一偈。如神
0290c16: 龍之得珠歸海。忽然大地雲收霧散。一片晴空。真
0290c17: 天造奇文。自然靈筆。玉書金簡不足比其精。八會
0290c18: 十華不足追其奧。而乃謂不當以文字求。抑何謬
0290c19: 也。若乃段段以福果為勸徵。又段段以空相為究
0290c20: 竟。層層淺深。尤有精意。如首章大法。福德之後。結
0290c21: 以非相。其喻為四空。如來非相之相。正空
0290c22: 象也。非四空不足以當如來實法之比擬。固有
0290c23: 分量矣。若信心福德屬貪薄一邊。故以七寶布施
0290c24: 較。而不取為解中之解。則為三千大千世界之七
0291a01: 寶。無得為解中之行。更進一層。則為恒河沙三千
0291a02: 大千世界之七寶。同為七寶較量。奢約不同也。若
0291a03: 持行福德屬瞋薄一邊。故以身命布施較。而般若
0291a04: 第一為行中之解。則為河沙身命。忍辱布施為行
0291a05: 中之行。亦進一層。則為盡日河沙身命。同以身命
0291a06: 較量。而稀密不同也。然所謂布施者。皆世俗人之
0291a07: 布施。至降修兩至。心行兼到。底于癡薄。出離三界。
0291a08: 直為荷擔如來菩提矣。乃即以佛所供養諸佛功
0291a09: 德較。其為不同更何如也。若乃十七分以後。皆就
0291a10: 說法言。說法近于解而未及行。雖究竟實理。即解
0291a11: 即行。然所謂實無有法。無法可說。莫作斷滅相。是
0291a12: 名我人等見。皆解一邊。故亦皆以七寶較。而無我
0291a13: 法。則以三千大千七寶。且曰無福德故。則又隱然
0291a14: 一空同相也。平等法以須彌山七寶較。且曰譬
0291a15: 喻算數所不能及。則又隱然一不可思議同相也。
0291a16: 如來無斷滅相。則亦以河沙世界七寶較。而且曰
0291a17: 不受福德。則亦隱然一空同相也。佛於四相非
0291a18: 見為見。則亦以無量阿僧祗七寶較。而但曰其福
0291a19: 勝彼。則亦隱然一不可思議同相也。至其所稱較
0291a20: 量福德之人。亦各有不同。如信心不取為解之初。
0291a21: 則布施七寶者稱人。以後信心無得及三層持行
0291a22: 所較者。皆稱善男子善女人。至解行兼後。則佛竟
0291a23: 自舉以較矣。至佛法無我。眾生法平等。兩較福德。
0291a24: 亦皆稱人。而如來無斷滅相較。獨稱菩薩。而佛法
0291b01: 是名四相見。亦稱人。若首章言如來實法。則直以
0291b02: 空較而無所稱。其中淺深。顯然不苟。地位主客。
0291b03: 確有倫次。而說者茫無分別。竊恐未安。昔法達禪
0291b04: 師誦法華經三千卷。六祖謂曰。汝但執口念為功
0291b05: 課耶。何異犛牛愛尾也。師曰。豈解義不勞誦經耶。
0291b06: 祖曰。迷悟在人。損益由汝。所謂心迷法華轉。心悟
0291b07: 轉法華。師蒙啟發。遂以偈頌曰。經誦三千卷。曹溪
0291b08: 一句亡。未明出世旨。寧歇累生狂。故楞伽云。因語
0291b09: 見義。如燈照色。菩薩亦爾。因語言燈。入離言說。余
0291b10: 不敢以荃蹄為魚兔。然魚兔未得。亦不敢夸言六
0291b11: 經為糟粕也。願與有志菩提者共證之。
0291b12: 一儒與仙佛。皆言道矣。然道原於天。天一則道一。道
0291b13: 根於心。心一則道亦一。經生家守古人傳習之末。
0291b14: 不悟性命精微之要。妄分彼我。角立門墻。猥以釋
0291b15: 氏為異端。夫孔孟之所謂異端。豈釋氏哉。釋有
0291b16: 五戒。猶儒有五德。其似是而非者。謂之異端。儒之
0291b17: 異端。猶釋之外道。故孔子所攻者。心逆而險。言偽
0291b18: 而辨。行僻而堅。順非而澤。記醜而博。乃鄧柝尹何
0291b19: 少正卯之流。而老聃則目為猶龍。伯夷柳下惠。則
0291b20: 稱逸民。至宰嚭問道。獨指西方聖人。夫老聃即迦
0291b21: 蘭仙人之類。而夷惠則捨國太子忍辱菩薩也。豈
0291b22: 孔子之所謂異端乎。孟子所闢者。無父無君。鄉愿
0291b23: 亂德。乃惰四支。縱耳目。好貨財。私妻子。不顧父母
0291b24: 之養。正楊氏為我之賊也。非以辭榮養生為無父
0291c01: 也。饔並耕。桐棺布被以市恩天下。譽則歸己巳。毀
0291c02: 則歸人。正墨氏兼愛之巧也。非以遁世修性為無
0291c03: 君也。故庚列莊慎。清靜無。與孟子同時。不聞有
0291c04: 訾議。而伯夷柳下。且為清和之聖。於陵仲子匡章
0291c05: 徐夷。猶欲倚門墻則招之。則孟子異端。豈釋氏之
0291c06: 謂乎。昔上古神人。吸風飲露。乘雲氣。御飛龍。遊乎
0291c07: 四海之外。使物不疵癘而年穀熟。即儒傳之無懷
0291c08: 葛天。而釋教所謂梵仙也。夏商以上。神靈鬼物之
0291c09: 事。顯著甚多。周穆之日。化人乃來。遺像於石。至秦
0291c10: 世復見。由余識焉。故顏淵不飲酒。不茹葷。孔子謂
0291c11: 祭祀之齋。非心齋。莊子生不布施。死何含珠為。施
0291c12: 於人而不不忘。非天布也。即不住相布施之義。而
0291c13: 隱几喪偶。偕來忘我。魚樂蝶夢之類。直是不語禪
0291c14: 機。指頭參話。與柱拂舉棓何異。然則孔孟以前。曷
0291c15: 常無釋教哉。若漢明求像。白馬西來。特流通貝文
0291c16: 之始耳。今觀四十二章經曰。人事天地鬼神。不如
0291c17: 孝其二親。二親最神。又曰。六情已巳具。生中國難。奉
0291c18: 佛道。值有道之君難。其理初不悖忠孝。迨魏晉以
0291c19: 還。崇奉既廣。其徒不純。不能闡揚大道。專以因果
0291c20: 報應。供養布施。恫愒人主。聚斂財寶。至唐世益甚。
0291c21: 於是姚元之有外求之論。韓昌黎有迎骨之諫。要
0291c22: 亦正教中刮磨淘汰之助矣。特其附會孔孟。指斥
0291c23: 異端。不能無文士之習焉。而後之腐儒。遂相牽引
0291c24: 以為扶翼道學之盟主。嗟乎。夫所謂道學者。豈有
0292a01: 外於明心見性哉。今即金剛一經言之。無我相人
0292a02: 相眾生相壽者相。即喜怒哀樂之未發也。一切眾
0292a03: 生。我皆令入無餘涅槃而滅度之。即欲立欲達我
0292a04: 道一以貫之也。應無所住而生其心。即致知止善
0292a05: 之學也。是法平等。無有高下。即天命之性也。實無
0292a06: 我法。無法可說。即率性之道也。聞是章句。受持讀
0292a07: 誦。為人解說。即修道之教也。如如不動。即上天之
0292a08: 載。無聲無臭也。非相之相。即易之無極。而不住相。
0292a09: 即乾元用九之用也。種種福德果報。即禎祥妖孽
0292a10: 之理。與湯誥福善禍淫。洪範休徵咎徵也。故屠緯
0292a11: 真曰。儒與仙佛。其理實一。而造用成就。微有不同。
0292a12: 予謂究竟亦無不同也。孔子曰。朝聞道夕死可矣。
0292a13: 此實究竟之理。而性與天道。特罕言之。可以心
0292a14: 得而不可以言傳。非鄙薄而外之也。所以宋世大
0292a15: 儒。言道者。往往取資義學。周程張朱蘇陸黃秦。皆
0292a16: 所不免。而近世為尤甚。然近世儒者多以名為累。
0292a17: 必陰資其說而陽避其名。且操戈焉以掩其竊
0292a18: 取之陋。嗚呼。我不知何以為母自欺也。數百年來。
0292a19: 惟管東溟先生一人。獨明目張膽言之。而天下卒
0292a20: 未敢有昌明之者。則何也。非盡儒之彼見不銷。而
0292a21: 亦由於釋之自晦其教也。譯之宗與教。猶儒之
0292a22: 率與修。誠與明。不可偏廢。而今之釋者好言宗旨。
0292a23: 不屑教品。乃浮慕乎頓悟成佛之易。而不知實修
0292a24: 實行。於是儒者愈疑其說之空誕遠而不可合。
0292b01: 此道之所以不明也。發。書生耳。烏敢言道。顧常奉
0292b02: 教先人。不肯以名實自遁。幼年讀性理諸書。中歲
0292b03: 亦窺釋典。皆不能有所得。近自蟬蛻遊都。始簡筆
0292b04: 墨。稍親鹿苑。縱觀象教。深信此道實出一源。而其
0292b05: 所異者特威儀動作。語言文字間耳。夫威儀動作。
0292b06: 乃理道之粗跡。而語言文字。亦風土之異音。苟得
0292b07: 其精。何必以粗跡為表見。苟見其同。何必以異音
0292b08: 為真假。每見近世法喜皈依。必以離家出俗為異。
0292b09: 夫難提尊者。道玄居士。豈盡離家出俗乎。但得五
0292b10: 戒精。意。何處非最上菩提。又見近世支那撰述。必
0292b11: 以梵義方言為體。夫白馬四十二章。青牛五千餘
0292b12: 文。豈盡梵義方言乎。但合迦文真旨。何妨我用我
0292b13: 法。故余於此。直將最淺近語。敷演真諦。務使雅俗
0292b14: 共賞。儒釋參同。庶幾稍符廣為人說之教。以彰明
0292b15: 大道同源之理云爾。
0292b16: 
0292b17: 
0292b18: 
0292b19: 附記
0292b20: 發竊意。此豈亦三生石上一公案耶。予生平惟
0292b21: 好古。無他長。尤敬佛書。深信此種道理。天壤間實
0292b22: 實有之。心性中實實具之。顧惑溺舉業家。雕蟲蠹
0292b23: 楮。靡四十餘春。如一吷也。辛丑歲。嘗夢高山絕
0292b24: 壁間有石像幅巾袈裟朱履者。仰視之。自喜為
0292c01: 前世因。傍揭聯句曰。胸含萬嶺千秋雪。目送長江
0292c02: 一片雲。覺而異焉。自是頗有問徑蔗園意。因爾焚
0292c03: 棄筆墨。為玄水之遊。放袋叉手。實自還其本來也。
0292c04: 無何浪京邑。又復十載。幸奚囊中。南華一帙。宗
0292c05: 鏡一卷。不致放廢。時從塵氛喧會之側。展閱一二。
0292c06: 真不啻清涼散蕩滌心胸矣。及見諸世故。升沉得
0292c07: 失。儵忽遷變。人情險。同於芒刃。益深省悟。歸而
0292c08: 杜門息慮。遂多暇日。乃以金經課誦。修嗣續因。則
0292c09: 又恒苦目疾。每學禪坐冥接。或於夜分晨清。理會
0292c10: 大意。竊見其中前後層次。極有淺深照應。章法段
0292c11: 落。直與儒書不異。不知何故從來注疏。零碎疊複。
0292c12: 茫無貫串。因以己巳意。試為疏之。初亦非欲問世。不
0292c13: 意一二月間。屢感異夢。如佛像天書星斗雲漢。及
0292c14: 彩筆雕墨。贈買扇籍等事。凡數十見。一夕三四
0292c15: 夢稍合瞑。即形僧佛異像者。於是不禁自驚。自疑
0292c16: 曰。豈比鹵杜撰。果有當于密諦乎。何遂煩幽貺
0292c17: 若此。自是更覓諸家舊德疏論。及各譯原本證之。
0292c18: 不意杜撰所見。亦時時露於前人。特相沿成說。
0292c19: 不肯離窠脫臼。而三世因緣。則直與彌勒偈符契。
0292c20: 於是遂不自揣。張膽而言。謬成章句。然猶未敢孟
0292c21: 浪災梨也。九月朔且。以筵卜之天及大士。得吉。既
0292c22: 望又以龜卜之神。得從。十一月朔。又有恒修長老。
0292c23: 為予跪請大悲。籤得句云。夢中說夢獲多才。身外
0292c24: 浮名總莫猜。水遠山遙難駐足。貴人一指笑顏開。
0293a01: 予於沉迷說海之際。得破疑城。而直出者。實始
0293a02: 正眼夢中說夢之句。不意佛語首及之。婉如面命。
0293a03: 更可異也。於是率爾授梓。究未決其孰為莊生孰
0293a04: 為蝴蝶矣。恒修。南昌人。行禾中。冬夏不著芒。
0293a05: 人號赤和尚。近歲募修三塔寺大悲閣鐘樓。里
0293a06: 人多敬信之。癸丑。又屬修天寧佛閣。師以鐘樓未
0293a07: 完。有待也。七月大風。佛閣東倚欲頹。里人急呼匠
0293a08: 搘之。尚未用力。是夕師禪坐閣中。至夜分異香黂
0293a09: 。如數百人邪許者。柱斗間。格格有聲。心知為神
0293a10: 助也。閉目不動。迨天明起視。則東西皆中繩矣。惟
0293a11: 南北尚稍倚。明日師為予言之。里人皆知佛閣之
0293a12: 神牮。而不知師坐其中也。師亦不與人言。實修
0293a13: 功行者。
0293a14: 
0293a15: 康十有二年歲在癸丑仲冬南至之七日智普又
0293a16: 識
0293a17: 
0293a18: 章句
0293a19: 經曰。聞是章句。為人演說。章句者。演說之要領也。
0293a20: 故諸經皆有品分。章句明別。學人易於尋伺。獨此金
0293a21: 經文義奧衍。而昭明分第。又非章句之真。故人多異
0293a22: 解。茲特正之。
0293a23: 一通序
0293a24: 法會因由分前半段　凡二十九字。
0293b01: 一別序
0293b02: 法會因由分後半段　凡四十二字。
0293b03: 一正宗
0293b04: 經一章。言如來法也。無相為心法。布施為行法。
0293b05: 若見非相之相。為如來實法。
0293b06: 善現啟請分　大乘正宗分　妙行無住分　凡四百六十字。
0293b07: 說經之一章。言信如來法者。以不取無得為實。
0293b08: 應首章心法也。
0293b09: 正信希有分　無得無說分　依法出生分　一相無相分　莊嚴淨土分　無為福勝分
0293b10: 　尊重正教分　凡一千一百三十二字。
0293b11: 說經之二章。言持如來法者。以般若布施為實。
0293b12: 應首章行法也。
0293b13: 如法受持分　離相寂滅分　持經功德分　凡一千一百二十二字。
0293b14: 說經之三章。總言信持如來法者。有非相之果。
0293b15: 以應首章見如來實法也。
0293b16: 能淨業障分　凡二百零七字。
0293b17: 說經之四章。言佛法無我。即如來法也。
0293b18: 究竟無我分　一體同觀分　法界通化分　離色離相分　非說所說分前半
0293b19: 　凡一千二十七字。
0293b20: 說經之五章。言眾生法平等。即佛法也。
0293b21: 非說所說分後半　無法可得分　淨心行善分　福智無比分　化無所化分
0293b22: 　凡三百六十九字。
0293b23: 說經之六章。言如來無相。亦非無相也。
0293b24: 法身非相分　無斷無滅分　不受不貪分　凡三百七字。
0293b25: 說經之七章。言佛無法相亦無非法相。遂言古
0293c01: 偈以結之。如來實法全矣。
0293c02: 威儀寂靜分　一合理相分　知見不生分應化非真分前半　凡四百二十一字。
0293c03: 一流通
0293c04: 應化非真分後半　凡四十四字。
0293c05: 全經正文。凡五千一百六十字。
0293c06: 一讀法
0293c07: 凡語意。截然可斷者。為句。點在字傍或語意趨下。語
0293c08: 氣相聯而句長。姑作分斷者。為讀點在字下音逗。
0293c09: 凡全經宗旨。前後相應要句。用●。眼目用◎。
0293c10: 各章語意。趨重要句眼目。用◎。立言分別處。用
0293c11: 。逐段義理初見處。用○。遂句中著意。字眼不
0293c12: 可忽處。用。
0293c13: 凡佛語與須菩提語轉換處。用﹂。
0293c14: 以上務為標題醒眼方便。人尋伺要領。非同文士評浮華之例。讀者鑒之。
0293c15: 
0293c16: 
0293c17: 
0293c18: 
0293c19: 
0293c20: 
0293c21: 
0293c22: 
0293c23: 
0293c24: 
0294a01: No. 488
0294a02: 金剛般若波羅蜜經郢說嘉興智普居士　徐發　詮次
0294a03: 
0294a04: 標名
0294a05: 圭峰云。金剛極堅極利。無物可壞。堅以喻般若之體。真常清淨。不遷不變。利以喻般若之用。此慧顯時。五蘊皆空。斷一切有漏惑業。金剛般若波羅蜜經般音撥若音惹
0294a06: 天台智者云。取相為此岸。無相為彼岸。智慧為河。精進為筏。金。西方之精。剛。堅也。般若。梵義智慧也。波羅蜜。梵義彼岸。猶言至極處。此
0294a07: 經宗旨。言人心有至堅之智慧。皆可以造道而至于極也。人心清淨。原
0294a08: 有真慧。但為物欲所蔽。于是識蘊萌生。不得見道。若能空諸相而生于忍。
0294a09: 如其真慧。歸諸清淨。則離此到彼。離塵作佛矣。
0294a10: 通序
0294a11: 〔昭明〕法會因由分第一昭明。蕭梁太子。自幼聰穎。能通釋典。別傳謂是佛轉世所生。有徵驗。持誦金剛至萬遍。以其文義深奧。紆衍難明。乃就問答語氣稍可斷處分之為三十二段。每段舉其要目。作四字總綱標之其分段雖未醇確。而標義扼要。非後人所及。法會。秪園之會。佛說法三百餘會。此其一也。如是我聞。一時佛在舍衛國祗樹給孤獨園。與大比丘眾千二百五十人俱
0294a12: 比去聲凡比丘之比皆倣此。
0294a13: 通序。晉釋道安所定。昭明總下文為法會因由分。按釋迦譜云。佛將涅槃。
0294a14: 六群比丘問。結集法藏。一切經初。安何等語。佛曰當安如是我聞。一時佛
0294a15: 在某處。而說是經。因凡經皆有此起。故以為通序也。今從之。如是我聞。猶
0294a16: 言如此者乃我所聞。我。集經者自我也。譜云阿難。佛。集解釋迦。此云能仁。牟尼。此云寂靜。釋迦牟尼長水云。佛訓覺。有悟察二義。覺悟是照真本有。覺察是了妄本空。真妄既明。則能破和合識滅相續心。法身清靜也。菩薩雖亦照真了妄。未得究竟。猶帶薩埵之名。佛。梵義圭峰云。覺有三義。自覺。覺他。二覺理圓。謂之滿。覺
0294a17: 也。有天台云。自覺異凡夫。覺他異二乘。覺滿異菩薩。自覺覺人二義。舍衛。國名。其國太子名祗陀。常舍所種樹之園興長
0294a18: 者須達拏。給養孤獨貧人。故名祗樹給孤獨園。比丘。梵義有集解。怖魔。能使魔王怖畏。從佛乞法。從檀越乞食。故亦謂乞士。食有四種不淨活命當避。如合藥種樹。為下口食。觀星占象。為仰口食。術卜筭。為維口食。曲媚豪勢。通致四方。巧言多求。為方口食。離此四種。乃是清淨乞食。怖魔淨戒乞
0294a19: 法乞食等義。大比丘。德高行修之稱。千二百五十人。統言一時所聞佛說
0295a01: 法之眾。有如此。釋譜鑿鑿有其目。不必泥。總見此經乃眾所共聞。非私撰
0295a02: 耳。
0295a03: 別序
0295a04: 爾時世尊食時。著衣持。入舍衛大城乞食。於其城中。次第乞已巳。還至本處。
0295a05: 飯食訖。收衣。洗足已巳。敷座而坐飯食之食去聲。
0295a06: 別序。亦道安所定。專序祗園一時演法之由。故謂之別序。世尊。舉世所尊
0295a07: 仰者。崇稱佛也。食時。當食之時。佛法過中不食。此午前也。衣。僧梨衣。。所
0295a08: 以貯食。次第乞。沿門乞。不擇貧富也。飯食。重造飯以食。所以蠲潔也。敷座
0295a09: 而坐。垂衣於座。結趺而坐。即禪坐也。言此以見佛之行住有節。儀容有度。
0295a10: 皆清淨持戒之相也。
0295a11: 正宗
0295a12: 凡佛說起至經義盡。謂之正宗。亦道安所定。諸經皆然。後人以經義深長。
0295a13: 文句繁衍。學人難於理會。乃有品分之分。故昭明於此經。作三十二分。不
0295a14: 過約取每段大意。標出四字。以便學人尋伺。原非章句。即天親菩薩二十
0295a15: 七疑之例。特稍集其要耳。予見後人依傍二家太過。轉展誤謬。由於貪求
0295a16: 實義。不辨語神。不知淺深要歸所在。故十七分後。問語重複。而解者
0295a17: 遂多穿鑒。不知經文明曰聞是章句。為人解說則此經中。原自有章法句
0295a18: 法。有章法句法。則必有起伏段落。淺深層次。所謂語神。正實理之門
0296a01: 戶也。誰能不由門戶而見堂奧者乎。予是以據本文之起伏段落。次為八
0296a02: 章。究實理之淺深層次顯出三世一法。庶幾初學者尋門得路。然後登堂
0296a03: 入室。不致竄越徑竇。庶有稗于詮解焉。若乃禪宗頓悟。一語半偈。便了生
0296a04: 死。誠無藉此老婆子矣。
0296a05: 〔昭明〕善現啟請分第二(啟或作起非)善現即須菩提名。〔彌勒〕巧護義應知。加彼身同行。不退得未得。是名善付囑。加彼。即舉斯心加諸彼善與人同意。巳得道。未得道。皆使之不退轉。〔昭明〕善現啟請分第二(啟或作起非)善現即須菩提名。〔彌勒〕巧護義應知。加彼身同行。不退得未得。是名善付囑。加彼。即舉斯心加諸彼善與人同意。已巳得道。未得道。皆使之不退轉。時長老須菩提在大眾中。即從座起。偏袒右肩。右膝著地。合掌恭敬而白佛
0296a06: 言。集解希有。通今古言。世尊。合天下言。希有世尊。真性自如無礙曰如。真性隨所來現曰來。如為本體來為應用。圭峰曰。從如而來。長水曰。真化不同。真佛迷時。背覺合塵名如去。悟了。背塵合覺名如來。化佛從真如起。來成正覺。而化眾生。今云自如而來。乃化身佛也。如來善護念諸菩薩。善付囑諸菩薩。世尊。善男子善女人。發阿
0296a07: 耨多羅三藐三菩提心。應云何住。云何降伏其心。佛言善哉善哉。須菩提。如
0296a08: 汝所說。如來善護念諸菩薩。善付囑諸菩薩。汝今諦聽。當為汝說。善男子善
0296a09: 女人發阿耨多羅三藐三菩提心。應如是住。如是降伏其心。唯然世尊。願樂
0296a10: 欲聞。長上聲降平聲樂入聲。
0296a11: 此一節。問答初機莫逆之概也。長老。尊德之稱。須菩提。長老之名。梵義曰
0296a12: 善見。亦曰善吉。亦曰空生。袒肩。膝地。合掌。釋儀也。希有世尊。世所無有之
0296a13: 尊德也。如來凡佛至極之號。真性自如。隨化而來。謂之如來。按佛本是如
0296a14: 來轉化也。須菩提所問如來之號。實指過去如來言。故下文復以見如來
0296a15: 正答其問也。護。愛護也。念。顧念也。故偈曰。加彼身同行。付。未得者付之。囑。
0296a16: 已巳得者堅之。故偈曰。不退得未得。菩薩。梵義未入聖位之賢者。善男子。即
0296a17: 比丘。善女人。即比丘尼。阿耨多羅三藐三菩提。梵義無上正正覺。無上。
0296a18: 即無尚。莫以加也。正。不邪。。不隘。正覺。至正之智慧性。發此心。即修道之
0297a01: 心。住。安住。猶言究竟歸棲之地。降伏。制之使不放逸。心為萬善之根。亦
0297a02: 為萬識之使。得其制。則為聖為佛。失其制。則為業為小人。為聖為佛。即究
0297a03: 竟歸棲之地矣。善哉善哉。讚歎之詞。如汝所說。如汝所問如來法也。諦。審
0297a04: 也。當為汝說。當以如來法為汝說也。如是住。如是降伏。先為詞。如其所
0297a05: 問應之。以見一一分辨也。唯然。應諾之聲。願樂欲聞。志所慕而心所喜之
0297a06: 欲聞也。敘此以見佛之善教。須菩提勤學之意。
0297a07: 〔昭明〕大乘正宗分第三佛法只一空相。但空非頑空。須從有為處看出空。方是真能解空。件件從有為處做。不留一相。方是真能行空。全經只是此意。故曰。一切有為法。應作如是觀。昭明以無相為大乘正宗。後之不住。不住此無相也。見相。見此無相之相也。莫認頑空為無相。〔彌勒〕廣大第一常。其心不顛倒。利益深心住。此乘功德滿。度眾生。是廣大心。無餘是第一義。涅槃是真常性。無相是不顛倒。實無眾生得滅度。是深心住。此詮降心也。發按宗通云。問中安住降伏并舉。今惟標。降伏者何。此經所重在般若智用。故以降伏為綱宗。有此降伏。之智。不但心不住時。能降伏之使住。即心得所住。亦能降伏之使無住。無住而住。是為真住。故單言降伏。則安住在其中。單言安住而缺降伏。則安住不成所以獨標降伏也。愚意降住理自一貫。然問答次第。不妨分說。所以彌勒亦分詮心住行住。時說多將降住合講極是溷人。佛告須菩提。諸菩薩摩訶薩。應如是降伏其心。所有一切眾生之類。若卵生。
0297a08: 若胎生。若濕生。若化生。若有色。若無色。若有想。若無想。若非有想非無想。我
0297a09: 皆令入無餘涅槃而滅度之。如是滅度無量無數無邊眾生。實無眾生得滅
0297a10: 度者此是降心之寔。何以故。須菩提。若菩薩有我相。人相。眾生相。壽者相。即非菩薩相去聲後同。
0297a11: 此一節。正答降伏其心也。摩訶薩。梵義大菩薩。一切眾生。指下九種。卵。胎。
0297a12: 濕。化。皆以四大五陰和合而成。謂之欲界天。離欲界。但有色而已巳。謂之色
0297a13: 界天。離色。謂之無色界天。又有空無處。識無處。二天。謂之有想天。又無所
0297a14: 有處。謂之無想天。又有頂一天。謂之非有想非無想天。以有細想而無粗
0297a15: 想也。愚按梵義如此。不敢強解。然以理推之。竊謂佛法惟心。心之靈明。不
0297a16: 生不滅。非儒家所謂形質之心也。故心之所見有清濁粗細。即有色想有
0297a17: 無等天。而眾生之心入某天者。即為某天之眾生。故釋典所言天人。鑿鑿
0297a18: 有相。天人不淨。亦墮惡道。所以同稱眾生。資佛度也。無餘涅槃。梵義謂
0298a01: 煩惱既盡。五陰亦滅。但有真常自性曰涅槃。并真常亦無可證。曰無餘涅
0298a02: 槃。滅是去其識蘊。度是脫其生死輪迴。圓覺所謂有性無性。皆成佛道也。
0298a03: 佛法慈悲。以度生為用。見眾生現在瞬息。過去業報無窮。現在救濟。不
0298a04: 如向後超度之恩深。故儒家以博施濟眾為聖功。而佛家以無餘涅槃為
0298a05: 廣大。所見有不同耳。實無眾生得滅度者。言此滅度之真性。本眾生所自
0298a06: 具。不假造作。我亦隨順真性化度之。初無功用。故雖度盡眾生。而不見為
0298a07: 度生。若見為度生。即是著相。非菩薩矣。四相。該上九種在內。對我而言謂
0298a08: 之人。眾生皆是也。所憎惡者謂之眾生。所樂慕者謂之壽者。廣而言之。則
0298a09: 六道為眾生。諸天為壽者。約而言之。則賢愚愛憎而已巳。然此本所以答降
0298a10: 心。而言度生空相者。度生為降心之功用而空相即降心之真體。非空
0298a11: 相不足以見降心之自成。非度生不足以見降心之成物。成己巳成物。總為
0298a12: 一心之量。即體即用。乃為第一之常。故偈曰。廣大第一常。其心不顛倒。利
0298a13: 益深心住此乘功德滿。下文所謂無住布施。即度生無相之心。而推之
0298a14: 修行也。非有兩層。故曰功德滿。
0298a15: 〔昭明〕妙行無住分第四妙行即無相之行。獨標出行有見。今人但知降即住住即降混話耳。誰識得行字乎。〔彌勒〕檀義攝於六。資生無畏法。此中一二三。名為修行住。佛法有六波羅蜜。布施為檀波羅蜜。其一也。然一有。攝六之義。布施又有三義。一財施即資生。二法施。三無畏施。故曰。一二三。上四句。巳詮降義。此。四句。專詮行施二字。恐人疑布施為小行。不知一能攝六也。如舊說。謂資生攝檀。無畏攝持戒忍辱。法攝精進禪定般若。亦是。〔彌勒〕自身及報恩。果報斯不著。護存巳不施。防求於異事。現在福。為自身所受。未來福。為報恩所感。皆法相外異相之事。言不求此二種果報但勤一念行施而巳。此正詮應如所教住住字義。舊說謂單釋不住色布施。不住聲香味觸法兩句。謬。復次。近說作復位解。大穿鑿。〔昭明〕妙行無住分第四妙行即無相之行。獨標出行有見。今人但知降即住住即降混話耳。誰識得行字乎。〔彌勒〕檀義攝於六。資生無畏法。此中一二三。名為修行住。佛法有六波羅蜜。布施為檀波羅蜜。其一也。然一有。攝六之義。布施又有三義。一財施即資生。二法施。三無畏施。故曰。一二三。上四句。已巳詮降義。此。四句。專詮行施二字。恐人疑布施為小行。不知一能攝六也。如舊說。謂資生攝檀。無畏攝持戒忍辱。法攝精進禪定般若。亦是。〔彌勒〕自身及報恩。果報斯不著。護存己巳不施。防求於異事。現在福。為自身所受。未來福。為報恩所感。皆法相外異相之事。言不求此二種果報但勤一念行施而已巳。此正詮應如所教住住字義。舊說謂單釋不住色布施。不住聲香味觸法兩句。謬。復次。近說作復位解。大穿鑿。復次須菩提。菩薩於法。應無所住行於布施。所謂不住色布施。不住聲香味
0298a16: 觸法布施。須菩提。菩薩應如是布施不住於相。何以故。若菩薩不住相布施。
0298a17: 其福德不可思量。須菩提。於意云何。東方空可思量不。不也。世尊。須菩提。
0298a18: 南西北方四維上下空。可思量不。不也世尊。須菩提。菩薩無住相布施。福
0299a01: 德亦復如是不可思量。須菩提。菩薩但應如所教住行去聲不上聲。
0299a02: 此一節。正答應云何住也。法本無住。上言無相。其義盡矣此特因空生有
0299a03: 應住之問。故即以無住為住答之。正佛理之圓玅也。其義實與儒家止善
0299a04: 相近。故先言降伏而後言應住。亦如儒理先明親而後止善。然須菩提問
0299a05: 則先住而後降者。問者疑義未柝。答者條理必貫耳。復次。又言也。文勢相
0299a06: 連而別起一義也。後凡言復次。例皆倣此。法。佛法也。行。功行也。佛法雖止
0299a07: 一心。而必見諸行事。則布施而已巳矣。布施所該甚廣約而言之。則一施財。
0299a08: 二施法。三施無畏。合而言之。則滅度眾生。即布施也。但上以心言。故曰無
0299a09: 相。此以行言。故曰無住。其理一貫。色聲香味觸法。謂之六塵。亦曰六識。六
0299a10: 識起于六根。即眼耳鼻舌身意。言凡為六根所感。一切布施。此正不住相
0299a11: 布施也。然布施似于損己巳利物。故凡人不能無相。不知此不住相布施者。
0299a12: 其果為福德。如四維上下空之不可思量。則布施無相。福德亦無量矣。
0299a13: 人奈何不為修行哉。故又呼須菩提而告之曰。菩薩但應如所教住。以
0299a14: 無住為住。乃真住也。實總結上文兩節之意。但文氣似貼應無住布施上。
0299a15: 此亦佛語靈妙處。讀者勿以文害義。庶為得之。
0299a16: 〔昭明〕如理實見分第五如如之理。有法相。無身相。能見如理。即是寔法。〔彌勒〕調伏彼事中。遠離取相心。及斷種種疑。亦防生成心。分別有為體。防彼成就得。三相異體故。離彼是如來。調伏。用功夫也。彼事總指降住。此以後每不由空生問而佛自反問空生。故曰斷種種疑。總防其著相生成心也。天親菩薩二十七疑之分。實本此一句。乃為平常人推求疑竇。當有此二十七種。原非文義淺深段落只各從上文生出。不必遠求。故附本文。有為體。是身相。三相化身。應身。法身。正三世因緣要處。不可不分別。故曰異體故。離彼有為之色身相便得見如來法身相矣。前四句偈。舊說亦謂詮註布施不住相。謬甚。初斷行施住相疑須菩提。於意云何。可以身相見如來不。不也。世尊。不可以身相得見如來。何
0299a17: 以故。如來所說身相。即非身相。佛告須菩提。凡所有相。皆是妄。若見諸相
0299a18: 非相。即見如來應空生所稱如來。
0300a01: 此一節。正答如來法也。空生首問如來善護念付囑。其意本問佛法。特
0300a02: 以佛因地有如來之號。故稱如來。佛亦即因地如來法應之。故全經所稱
0300a03: 如來。金光明經曰。云何化身。如來昔在修行地中。為諸眾生修種種法。現種種身。是名化身。云何應身。謂諸如來。為諸菩薩為無邊佛法。而作本故。具三十二相。八十種好。是名應身。云何法身。為具諸善法故。唯有如如。如如智。是名法身。按此化。身是過去應身是現在。法身。兼三世。皆屬過去之化身。佛乃如來之應身。屬現在。現在有身相。過去無身
0300a04: 相。其理甚易曉。佛正欲於淺近處引入妙義。乃即境而呼空生以問之。曰。
0300a05: 可以身相見如來不。身相。化身之相也。過去即滅。故空生遂以實對。而
0300a06: 引如來所說身相即非身相為證。則空生意中。亦自有別領會矣。故佛亦
0300a07: 乘機而正告之耳。如來所說。意是當時有此傳習之說。空生引以為證。若
0300a08: 謂如來即佛不必分別。則此經專以三世異相之疑。統歸一相。皆無從領
0300a09: 會矣。觀此則空生意中亦未常以佛與如來混作一人。此章為泛問因地
0300a10: 如來法。不必疑矣。凡所有相。皆屬妄。此正空相之實理。佛法之大源也。
0300a11: 佛法以一心之靈。不生不滅。古不斷。故百年旦暮。形骸如寄。凡所有
0300a12: 相。皆六根六塵。為無明識蘊所熏染。則今現在雖有身有相。與過去之無身
0300a13: 無相。訖何異乎。故曰皆是妄。然而形骸塵識之外。自有真性。乃實相也。
0300a14: 實相無相。即為法相。但凡人執相。故不能見法相。若能空諸相。則法相見
0300a15: 矣。故又曰。若見諸相非相。即見如來。就眼前淺近。引入深義。以究無相宗
0300a16: 旨。而即以完空生發問之意。正佛機之妙。文義雙絕者也。故偈曰。分別有
0300a17: 為體。防彼成就得。三相異體故。離彼是如來。三相。應身。化身。法身也。有為。
0300a18: 即指身相。須菩提謂不可以身相見。猶有過去現在之見。故曰三相異體
0301a01: 故。若泯三相之異。則見非相之相。即見如來。故曰離彼是如來。偈語甚明。
0301a02: 今人多誤解。
0301a03: 右經一章。言如來法也。無相為心法。布施為行法。若見非相之相為如
0301a04: 來實法也。
0301a05: 發謂金剛般若波羅蜜經之目。本佛所自名。經文可見。然方在演說之
0301a06: 始。而遂謂此經。於理未合。故先德多疑之。訖無定論。予觀楞嚴論諸實
0301a07: 義盡。文殊亦請如何奉持。佛遂唱經目。後又言天獄諸趣。及奢摩他魔
0301a08: 事。皆推廣餘義。故溫陵以結經分助道分別之。今此首三節。實盡宗旨。
0301a09: 末後說出見如來。尤有祖述憲章之意。以後反覆辨論。總不出此。故稱
0301a10: 是經。顯有了義。予因分此為經。亦溫陵之意也。
0301a11: 〔昭明〕正信希有分第六何況非法止。須菩提白佛言。世尊。頗有眾生得聞如是言說章句。生實信不。二斷因果俱深難信疑佛告須菩提。
0301a12: 莫作是說。如來滅後。後五百歲。有持戒脩福者。於此章句。能生信心。以此為
0301a13: 實。當知是人。不於一佛二佛三四五佛而種善根。已巳於無量千萬佛所。種諸
0301a14: 善根。聞是章句乃至一念生淨信者。須菩提。如來悉知悉見是諸眾生。得如
0301a15: 是無量福德。何以故。是諸眾生無復我相人相眾生相壽者相。無法相。亦無
0301a16: 非法相。何以故。是諸眾生。若心取相。則為著我人眾生壽者。若取法相。即著
0301a17: 我人眾生壽者。何以故。若取非法相。即著我人眾生壽者。是故不應取法。不
0301a18: 應取非法。以是義故。如來常說汝等比丘。知我說法知筏喻者。法尚應捨。何
0302a01: 況非法。〔昭明〕無得無說分第七正信。清淨信也。此二意雖兩層。不必分。蓋無得無說。正是淨信所以然。〔彌勒〕說因果深義。於彼惡世時不空以有實菩薩三德備。修戒於過去。及種諸善根。戒具於諸佛。亦說功德滿。降住是因福德是果。身相是如來之因。非相即如來之果。三德。持戒。修。信心也。〔彌勒〕佛不見果。知。願智力現見求供養恭敬。彼人不能說。彼壽者及法遠離於取相。亦說知彼相。依八八義則。差別。相續體。不斷至命住。復趣於異道。是我相四種。一切空無物。實有。不可說。依言辭而說。是法相四種。彼人依信心。恭敬生實相。聞聲不正取。正說如是取。彼不住隨順。於法中證智。如人捨筏船。法中義亦然應化非真佛。亦非說法者。說法不二取。無說離言相。佛未見其果而先知有福德。以眾生願信智力發現而見之也。不能說。因恭敬無相。不自覺也壽者指四相法是法相。說是取相。兩項各四相。故曰八則。下文即是。差別是我相。相續體。是人相。不斷至命任。是壽者相。異道眾生相。一切空無物。無法相。實有。無非法相。舊本下又有無相亦非無相六字。故又曰。不可說無相也。依言詞而說。非無相也。不住隨順。正指不取相。如來在因地為化身。說法為應身。非法。非非法。為二。三斷無相云何得說疑須菩提。於意云何。如來得阿耨多羅三藐三菩提耶。如來有所說法
0302a02: 耶。須菩提言。如我解佛所說義。無有定法。名阿耨多羅三藐三菩提。亦無有
0302a03: 定法。如來可說。何以故。如來所說法。皆不可取。不可說。非法非非法。所以者
0302a04: 何。一切賢聖皆以無為法而有差別此一語是下章四果佛菩薩伏。
0302a05: 此一節。言信心以不取為實也。言說章句。總指經文。然空生意自偏在非
0302a06: 相之相即見如來上。猶恐眾生疑不能見也。實信。深信此般若可以見
0302a07: 如來也。後五百歲。據梵義有五五百歲。此後五百歲。乃末世法壞之際。故
0302a08: 偈曰惡世。持戒。修福。與信心為實。有戒定慧三意。其次序如是耳。善根。不
0302a09: 貪不瞋不癡也。淨信。清淨無相之信也。悉知悉見。佛心感通也。佛答之意。
0302a10: 謂此法之實。豈難信乎。雖彼惡世。尚有信者。但此信者。必種善根已巳久。故
0302a11: 能清淨其信。有無量福德。何也。信以不取相為實也無相。不惟無四相。
0302a12: 而且無法相。無非法相。法即四相。四相即法。原無二體。故有法即有四
0302a13: 相。若曰無法則四相之障。更何盡乎。所以法與非法。皆不應取。譬如渡者
0302a14: 捨筏法之所以應捨也。然非筏何以得渡。則非法又豈可取乎。此信心之
0302a15: 所以清淨為實也。一切賢聖。學佛已巳到未到之謂。即下四果及佛與菩薩。
0302a16: 皆以無為法而有差別。言賢聖差別。等級雖多。而總不出無為法。佛意又
0302a17: 謂。信心者何以不應取法乎。法本無有定名也。何不即思如來之所得
0302a18: 與所說安在乎。須菩提乃以佛所說之義推之。而知如來法果不可取。不
0303a01: 可說。且原無法。原無非法。且不惟如來為然。而一切賢聖。高高下下皆然。
0303a02: 則信心者以不取為實。又何疑乎。
0303a03: 〔昭明〕依法出生分第八依即皈依之依。言能皈依此實法。則諸菩提法。皆佛法矣。故曰皆從此出。〔彌勒〕受持法及說。不空於福德。福不趣菩提。二能趣菩提於實名了因。亦為餘生因。唯獨諸佛法。福成第一體。二即持法。說法。持法。自了因也。說法了眾生因也唯獨。非唯如來法為然。乃諸佛法皆從此經出。其福德皆成第一體也。須菩提。於意云何。若人滿三千大千世界七寶以用布施。是人所得福德。寧
0303a04: 為多不。須菩提言。甚多。世尊。何以故。是福德即非福德性。是故如來說福德
0303a05: 多。若復有人於此經中集解。受持。是自利行。為人解說是利他行。菩薩從利他發心為大乘。受持。乃至四句偈等。為他人說。其福勝彼。何以故。須
0303a06: 菩提。一切諸佛及諸佛阿耨多羅三藐三菩提法。皆從此經出。須菩提。所謂
0303a07: 佛法者。即非佛法。
0303a08: 此一節。言不取之報。三千大千。言世界之多。七寶。謂金。銀。琉璃。珊瑚。碼。
0303a09: 真珠。玻黎。然釋迦譜所謂七寶具足。又一金輪。二白象。三紺馬。四神珠。五
0303a10: 玉女。六主藏臣。七主兵臣。不必泥也。上言不取信心。乃貪絕也。故以七寶
0303a11: 布施之福較量。從其類如無相不住福報。以空較量。各有深意。是福德
0303a12: 即非福德性。言本無求福之心。亦不取意。如來說福德多。就世人所見言。
0303a13: 然不貪能捨福德報之。原是實理。諸經說因果。皆是此意。但佛語不著一
0303a14: 邊。此經。指前問答如來法一章。佛因過去逢事如來。今為弟子演說者。
0303a15: 實如來法也。故尊而名之為經。前此須菩提只認是佛說。故但曰章句。自
0303a16: 此以後。須菩提亦稱經矣。曰。當何名此經。曰。甚深經典。語氣可見。四句偈。
0303a17: 一切有為法四句也。此偈實該佛法之全體。相傳古偈。人人稔知。故特於
0303a18: 末後出之。乃至四句偈等。分明自首至尾之謂。一切諸佛即一切賢聖之
0304a01: 意。要見一切賢聖。皆以無為為體。而皆從此經出。則此經以非法為法。其
0304a02: 理貫矣。佛語前後照應。脈絡分明。但縈迴紆折。出沒無。故不易曉耳。
0304a03: 〔昭明〕一相無相分第九是樂阿蘭那行止。四斷聲聞得果是取疑須菩提。於意云何。須陀洹。能作是念。我得須陀洹果不。須菩提言。不也。世尊。
0304a04: 何以故。須陀洹。名為入流而無所入。不入色聲香味觸法。是名須陀洹。須菩
0304a05: 提。於意云何。斯陀含。能作是念。我得斯陀含果不。須菩提言。不也。世尊。何以
0304a06: 故斯陀含。名一往來而實無往來。是名斯陀含。須菩提。於意云何。阿那含。能
0304a07: 作是念我得阿那含果不。須菩提言。不也。世尊。何以故。阿那含名為不來。而
0304a08: 實無不來。是故名阿那含。須菩提。於意云何。阿羅漢。能作是念我得阿羅漢
0304a09: 道不。須菩提言。不也。世尊。何以故。實無有法。名阿羅漢。世尊。若阿羅漢作是
0304a10: 念我得阿羅漢道。即為著我人眾生壽者。世尊。佛說我得無諍三昧。人中最
0304a11: 為第一。是第一離欲阿羅漢。世尊。我不作是念我是離欲阿羅漢。世尊。我若
0304a12: 作是念我得阿羅漢道。世尊則不說須菩提是樂阿蘭那行者。以須菩提。實
0304a13: 無所行。而名須菩提是樂阿蘭那行。〔昭明〕莊嚴淨土分第十兩段總是不取意文勢一滾直下。斷不可分說。〔彌勒〕不可取及說。自果不取故。依彼善吉者。說離二種障。自成之果。無取相。善吉。即須菩提。言依彼所答身歷之果以明不可取。不可說也。五斷釋迦然燈取說疑佛告須菩提。於意云何。如來昔在然燈
0304a14: 佛所。於法有所得不。不也。世尊。如來在然燈佛所。於法實無所得六斷嚴土違於不取疑。須菩提。於
0304a15: 意云何。菩薩莊嚴佛土不。不也。世尊。何以故。莊嚴佛土者。即非莊嚴。是名莊
0304a16: 嚴。總承上六問是故須菩提。諸菩薩摩訶薩。應如是生清淨心即無得意。不應住色生心。不應住聲
0304a17: 香味觸法生心。應無所住而生其心。七斷疑受得報身有取疑須菩提。譬如有人。身如須彌山王。於意
0304a18: 云何。是身為大不。須菩提言。甚大世尊。何以故。佛說非身是名大身無得是真得。
0305a01: 此一節。言信心以無得為實也。須陀洹。梵義入流。謂斷三界見惑已巳盡。可
0305a02: 入聖流也。斯陀含。梵義一來。謂斷欲界九品。以貪瞋癡慢四惑。分上中下。乃九地之初地。按般若經。斷三結名預流果。即須陀洹也。一身見謂執有我故。二戒禁取謂執持狗牛等戒。為生天因。三疑。謂不了諦。薄貪瞋癡名一來果。即斯陀含也。於施無著名貪薄。於乞者生慈名瞋薄施巳迴向菩提名癡薄。斷順下分五結永盡。名不還果。即阿那含也。五結。即上身見。戒禁取。疑。并貪瞋。斷順上分五結永盡。名阿羅漢果。上五結。一色界愛。二無色界愛。三無明。謂心不了。四掉。謂心躁動。五慢。謂心自高。欲界九品。以貪瞋癡慢四惑。分上中下。乃九地之初地。按般若經。斷三結名預流果。即須陀洹也。一身見謂執有我故。二戒禁取謂執持狗牛等戒。為生天因。三疑。謂不了諦。薄貪瞋癡名一來果。即斯陀含也。於施無著名貪薄。於乞者生慈名瞋薄施已巳迴向菩提名癡薄。斷順下分五結永盡。名不還果。即阿那含也。五結。即上身見。戒禁取。疑。并貪瞋。斷順上分五結永盡。名阿羅漢果。上五結。一色界愛。二無色界愛。三無明。謂心不了。四掉。謂心躁動。五慢。謂心自高。欲界九品思惑中。前六品已巳盡。後三品
0305a03: 尚在。須更來欲界一番受生也。阿那含。梵義不來。謂九品俱盡。更不來欲
0305a04: 界也。阿羅漢。梵義。無學。謂斷色界無色界思惑俱盡。更不受三界生死。無
0305a05: 法可學也。無所入。無不來。無往來。無所得。只無相一意。無諍。不惱也。謂不
0305a06: 起眾生之煩惱。三昧。梵義正持。謂任緣一境。守正持之。離諸邪妄。故為入
0305a07: 定之正法。人心煩惱。皆自欲起。故得無諍三昧者。謂之離欲阿羅漢。阿蘭
0305a08: 那。梵義寂靜。亦云無事。即無諍意。莊嚴佛土。言恭敬佛相也。心上以佛
0305a09: 土為莊嚴而恭敬之。即是集解云。著相即是取。有所取。即是有為。今言不作念不著相。乃是得而無得。即無為也。著相。非真莊嚴。故偈曰。非形第一體。非嚴莊嚴
0305a10: 意。清淨無相。為第一體。譬如。取喻也。以明非實說。須彌山。釋典謂四天下
0305a11: 之中。日月所環繞。王。尊稱。佛法不分有色無色有想無想。皆謂眾生。故有
0305a12: 獅王蛤王樹王王等名。佛意承上文。一切賢聖皆以無為法而有差別。
0305a13: 乃須菩提所知也。故以諸佛品地歷歷問之。自四果而上至于如來。自如
0305a14: 來而下至于菩薩。精之則為菩提。粗之則為佛土。集解云。法無動念不可以有念求。又非無念。不可以無心得。如赤水求玄珠罔象而得之。赤水玄珠見莊子。〔彌勒〕佛於然燈語。不取理實智。以是真實義。成彼無取說。要見此問。亦是明不取意。〔彌勒〕智習唯識通。如是取淨土。非形第一體。非嚴莊嚴意。以智慧學習佛法者。不免取相十莊嚴佛土。不知無形相之般若。正以不嚴為嚴也。亦是明不取意。〔彌勒〕如山王無取。受報亦復然。遠離於諸漏。及有為法故。山王無情識。故以喻無取。受報。即大身。佛法大身亦屬果報。然此非言福報也。乃隱喻上文諸佛成果之意。皆不可以作念有得。于
0305a15: 是總而結言之曰。是故須菩提諸菩薩摩訶薩。應如是生清淨心。不取。即
0305a16: 清淨心。因諸菩薩實無所得如此。故不當有取。不住聲香味觸法。即是
0305a17: 清淨。無所住而生其心。即是生清淨心。特恐人疑別有所謂清淨心。故復
0305a18: 以經中不住無住。盤旋束定。而又以生其心。繳出能生信心之章旨。真天
0306a01: 地至文也。山王一喻。總是不取無得意。而是名大身。又非真無取。故偈曰。
0306a02: 如山王無取。受報亦復然。言雖受報而無取。則非無報可知。今人因昭明
0306a03: 於羅漢下分截。遂將清淨不住。單頂莊嚴。而上文種種。無處安頓。又鑿出
0306a04: 許多疑端。強為過文。甚是支離。
0306a05: 〔昭明〕無為福勝分第十一勝前福德止。須菩提。如恒河中所有沙數。如是沙等恒河。於意云何。是諸恒河沙。寧為多
0306a06: 不。須菩提言甚多。世尊。但諸恒河。尚多無數。何況其沙。須菩提。我今實言告
0306a07: 汝。若有善男子善女人。以七寶滿爾所恒河沙數三千大千世界以用布施。
0306a08: 得福多不。須菩提言。甚多世尊。佛告須菩提。若善男子善女人。於此經中。乃
0306a09: 至受持四句偈等。為他人說。而此福德。勝前福德。〔昭明〕尊重正教分第十二無為。即不取意。要見此一段福報。原總完四果以下不取之旨。昭明眼光原清。則上二節雖分而意自貫耳。〔彌勒〕說多義差別。亦成勝校量。後福過於前。故重說勝喻。多義。即河沙等喻前章只言信心不取。此章不取中又有無得意。義有不同。故後福過于前也。〔彌勒〕尊重於二處。因習證大體。彼因習煩惱。此降伏染福。尊重同于塔廟者。以修習能證廣大之體也。彼布施財寶。雖亦是因地修習。而煩惱未除。此修習般若者。能降伏無相。故有福報更勝也。按隨說與盡能。原有兩層。塔廟與即為有佛。亦有淺深。則二處乃言此兩種恭敬也。亦通。按楞嚴經。種種現前。咸是第一波羅蜜。名尊重行。十行之第三品。則尊重弟子作高弟。與佛並觀。不作恭敬說亦可。復次。須菩提。隨說是經。乃
0306a10: 至四句偈等。當知此處。一切世間。天。人。阿修羅。皆應供養。如佛塔廟。何況有
0306a11: 人盡能受持讀誦。須菩提。當知是人。成就最上第一希有之法此是下章忍辱布施伏。若是經典所
0306a12: 在之處。則為有佛。若尊重弟子。
0306a13: 此一節。言無得之報。而遂以第一希有。啟下文受持實相之義也。恒河。即
0306a14: 河。梵語多耨河。譯者轉音。今北人亦轉為渾河黃河。以其沙數為河之
0306a15: 數。又以諸河之沙數為三千大千世界之數。七寶滿之。甚言七寶之多耳。
0306a16: 亦見無可取之象。借喻義。故下又以實言告汝別之。無得。亦貪絕。故亦
0306a17: 以七寶布施較量而勝之。復次以下。又言此經之勝。不唯福德勝于財
0306a18: 寶布施。而又能成就最上第一希有之法。則豈徒信心而已巳。更當知所以
0307a01: 供養尊重也。隨說。隨舉一二義說之。天。諸天。人。世人。阿修羅。果報最勝。勢
0307a02: 力無畏。能攝持世界。與天帝爭權。但瞋性最重。故次於天人。能為佛護
0307a03: 法。此種有胎卵濕化四生。盡能讀誦。盡始盡終而讀誦之。最上。諸乘之上。
0307a04: 第一。諸法第一。希有。世界所少。復次以下。正言一念淨信實相。此經隨舉
0307a05: 一二義說之。一切天人阿修羅皆供養如佛塔廟。況其人能盡始盡終而
0307a06: 讀誦者。必能成就最上第一希有。則淨信若是豈不宜哉隱然逼出下章
0307a07: 奉持之問矣。若是。猶言如是。即指上言成法受報如是。故此經不惟誦說
0307a08: 當敬。即非誦說之時。而安置所在之處。亦如有佛所在。當以弟子事師之
0307a09: 意尊重焉。此正教人信心之實也。若尊重弟子。言若弟子之尊重本師。倒
0307a10: 裝文法如不也世尊一例。釋典極多此種文句。所謂釋教用逆也。舊說謂
0307a11: 如佛之敬高第文殊普賢等。謬甚。供養說法之人。尊重說法之地。兩意實
0307a12: 一貫。
0307a13: 右說經之一章。言信如來法者。以不取無得為實。應首章心法也。
0307a14: 愚按經文。本曰我為汝說。又曰聞是言說章句。又曰如我解佛所說義。
0307a15: 又曰不能解我所說。前後不一而足。要見佛之所謂是經。原是崇奉如
0307a16: 來祖述之意。而非自謂所說也。法不憍上。儒釋一理。今人學佛之心。豈
0307a17: 不曰佛語即經乎。要之佛意原有不同。故前稱是經。而後稱所說。亦如
0307a18: 儒家稱引堯舜詩書之例。茲予於信心問後。別為說經。亦以明佛尊法
0308a01: 自謙之心耳。
0308a02: 〔昭明〕如法受持分第十三此摘受持二字。亦得章法要領。獨奈何今人一概抹倒。反謂昭明誤人。微塵世界。三十二相等句。總是詮解般若非般若意。即無法相也。舊說牽上施福較勝看。最為葛藤。爾時須菩提白佛言。世尊。當何名此經。我等云何奉持。佛告須菩提。是經名
0308a03: 為金剛般若波羅蜜。以是名字。汝當奉持。所以者何。須菩提。佛說宗通云。金剛般若波羅蜜離文字相。故無所說。離煩惱相。故非微塵。離人天相。故非世界。乃至離佛色相。故非三十二相。般若波羅
0308a04: 蜜。則非般若波羅蜜。是名般若波羅蜜。須菩提。於意云何。如來有所說法不。
0308a05: 須菩提白佛言。世尊。如來無所說。須菩提。於意云何。三千大千世界所有微
0308a06: 塵。是為多不。須菩提言。甚多。世尊。須菩提。諸微塵。如來說非微塵。是名微塵
0308a07: 如來說楞嚴云。因了發相從妄見生。山河大地諸有為相。次第遷流。因此妄。終而復始。所謂世界非世界。亦是實理。何必作喻看。〔彌勒〕苦身勝於彼。希有及上義。彼智岸難量。亦不同餘法。言此身命布施之苦行。而亦能勝之者。以般若為希有最上之義也。然彼苦行者。智岸亦難量矣。與餘法亦不同。忍辱之法也。所以下文云云。世界非世界。是名世界。須菩提。於意云何。可以三十二相見如來不。
0308a08: 不也世尊。不可以三十二相得見如來。何以故。如來說三十二相。即是非相。
0308a09: 是名三十二相。
0308a10: 此一節。言奉持以般若為實也。般若。即上文第一希有之法。佛法以智
0308a11: 慧為根本。道神足經云。般若波羅蜜。是諸佛之母。故又名第一波羅蜜。凡
0308a12: 人修行。須先照了本性無物。一切無明識蘊。皆為後起之塵網。然後可以
0308a13: 空諸相。積功行。猶大學以致知格物為先事。能致知。然後知止而能得。儒
0308a14: 有知行。釋有解行。其理一也。般若即解耳。此經專教人以智慧空諸相。而
0308a15: 空諸相。即是智慧。若一著意。便屬有相。故又曰則非般若波羅蜜。是名般
0308a16: 若波羅蜜。然既已巳立此名義矣。而又若不必有此名義。恐人疑惑。故下遂
0308a17: 以如來無說證之。而以微塵世界三十二相之。要見般若之理如此。則
0308a18: 奉持者當何如乎。微塵世界。形相也。佛真性中一切皆空。故山河大地。皆
0309a01: 非實相。空處正是實處。佛法如是。非喻煩惱之謂。三十二相。如來感果法
0309a02: 身之相。法身原非耳目所及。故不可得見。此意亦淺近。然比初問色身見
0309a03: 又進一層矣。言此以見世界微塵佛相。皆無真相。正是般若實相。則能奉
0309a04: 持般若者。其果當何如乎。蓋已巳逆取較勝身命布施之意也。
0309a05: 須菩提。若有善男子善女人。以恒河沙等。身命布施。若復有人。於此經中乃
0309a06: 至中峰云。四即非。乃掃跡之談。四是名乃本具之義。為空生問受持故標名以方便受持。又恐受持處執著。故繼以掃跡也。受持四句偈等。為他人說。其福甚多。
0309a07: 此一節。言奉持般若之報。承上言。所謂般若實義如此。故能奉持者。其福
0309a08: 德勝于布施身命。布施身命者。但能空身命相耳。彼奉持般若者。能空
0309a09: 微塵世界三十二相。則身命其毫末矣。豈但能布施身命者可及哉。奉持
0309a10: 般若。瞋絕也。故以身命布施較量。亦從其類。或曰。般若何以為瞋絕。凡人
0309a11: 瞋性只起于有身相。空相者無身。身且無之。何物可瞋。玩下忍辱布施。至
0309a12: 于割截身體而不瞋恨。其理自明。故偈曰。苦身勝于彼。希有及上義。苦身
0309a13: 即瞋絕之謂。然希有第一之上義。又能勝之。則知希有義中。已巳包瞋絕。故
0309a14: 下文以第一忍辱論。
0309a15: 〔昭明〕離相寂。滅分第十四寂滅乃空相至極處。以身命布施。非寂滅而何。然非離相不能至此。猶言離相之極也。〔彌勒〕堅實。解深義勝餘修多羅。大因及清淨。福中勝福德。修多羅梵義契經也言此經能勝諸經者。正以第一希有功德之故。大因即第一。清淨。般若。即希有。〔彌勒〕能忍於苦行。以苦行有善。彼福不可量。如是最勝義離我及恚相實無於苦惱。共樂有慈悲。如是苦行果。為不捨心起修行及堅固。為忍波羅蜜。習彼能學心。行雖苦而福報不可量。所以無我無恚無苦惱又且思共樂而慈悲之按法苑謂佛既斷支體。不惟不惱恨。而且慈悲歌利之愚惡當以罪報。乃更為之懺悔仍不失樂。果。故云云。苦行之始。只是一箇不捨心。推而廣之。身命亦捨。便是無生忍義故佛以歌利事教學人。言習忍者必須如是耳。〔彌勒〕修行利眾生。如是因當。識眾生及事相遠離亦應知。假名及陰事。如來離彼相。諸佛無彼二以見實法故。果雖不住道。而道能為因。以諸佛實語。波智有四種實智及小乘說摩訶衍法及一切受記。以不說故。隨順彼實智。說不實不。如聞聲取證對治如是說。時及處實有。而不得真如。無智以住法。餘者有智得。闇如愚無智。明者如有智。對法及對治。得滅法如是。於何法修行得何等福德。復成就何業。如是說修行。人我四相為假名。眾生五陰和合而成。故曰陰事。道修行也。即指利益布施。真。實如。為三種不誑不異。合為一種。隨真性中實智說出。故不實而著相亦。不而無相。因彼聲聞取證者。或執言為有。或離言為無。故說不實不以對治其二執也。時及處。未詳所指。集註謂通指過現未來而言。無智有智。即下喻愚闇二意。修行有明闇。故福德亦不齊。諸家解斷疑者。以言說為無體。恐未必然。爾時須菩提聞說是經。深解義趣。涕淚悲泣而白佛言。希有世尊。佛說如是
0309a16: 甚深經典。我從昔來。所得慧眼。未曾得聞如是之經。世尊。若復有人。得聞是
0309a17: 經。信心清淨。則生實相。當知是人成就第一希有功德。世尊。是實相者。則是
0309a18: 非相。是故如來說名實相。世尊。我今得聞如是經典。信解受持。不足為難。若
0310a01: 當來世後五百歲。其有眾生得聞是經。信解受持。是人則為第一希有。何以
0310a02: 故。此人無我相人相眾生相壽者相。所以者何。我相即是非相。人相眾生相
0310a03: 壽者相。即是非相。何以故。離一切諸相。即名諸佛。八斷持說未脫苦果疑佛告須菩提。如是如是。若
0310a04: 復有人得聞是經。不驚不怖不畏。當知是人。甚為希有。何以故。須菩提。如來
0310a05: 說第一波羅蜜。即非第一波羅蜜。是名第一波羅蜜。須菩提。忍辱波羅蜜。如
0310a06: 來說非忍辱波羅蜜。何以故。須菩提。如我昔為歌利王割截身體。我於爾時。
0310a07: 無我相無人相無眾生相無壽者相。何以故。我於往昔節節支解時。若有我
0310a08: 相人相眾生相壽者相。應生瞋恨。須菩提。又念過去於五百世。作忍辱仙人。
0310a09: 於爾所世。無我相無人相無眾生相無壽者相。是故須菩提。菩薩應離一切
0310a10: 相。發阿耨多羅三藐三菩提心。不應住色生心。不應住聲香味觸法生心。應
0310a11: 生無所住心。若心有住。則為非住。是故佛說菩薩心不應住色布施。須菩提。
0310a12: 菩薩為利益一切眾生。應如是布施。如來說。一切諸相。即是非相又說一切
0310a13: 眾生。則非眾生。九斷能證無體非因疑須菩提。如來是真語者。實語者。如語者。不誑語者。不異語者。
0310a14: 須菩提。如來所得法。此法無實無。十斷如遍有得無得疑須菩提。若菩薩心住於法而行布施。如
0310a15: 人入闇。則無所見。若菩薩心不住法而行布施如人有目。日光明照。見種種
0310a16: 色。須菩提。當來之世。若有善男子善女人。能於此經受持讀誦。則為如來。以
0310a17: 佛智慧悉知是人。悉見是人。皆得成就無量無邊功德此是下章消滅罪業伏解去聲支解之解如是讀。
0310a18: 此一節。言奉持以布施為實也。趣。向也涕淚悲泣。因聞般若空相。至于世
0311a01: 界身命皆空。故感而生戚。正是須菩提信心實相。後佛語不驚不怖不畏。
0311a02: 忍辱布施等謂。正破此意也。第一希有功德。即成佛也。般若實相。即是
0311a03: 非相。般若非相。即是離一切相。離一切相。即名諸佛。非第一希有功德而
0311a04: 何。故佛以如是如是許之。而遂即其涕淚悲泣之意以醒之曰。所謂希有
0311a05: 實相者。必聞是經而不驚不怖不畏者也。何也。般若為希有者。非僅能
0311a06: 解而已巳。必見諸修行也。解則謂之第一波羅蜜。行則謂之忍辱波羅蜜。何
0311a07: 也。非忍辱。不能不住布施。非不住布施。何以成就希有之功德而為佛乎。
0311a08: 歌利。梵義極惡無道。時佛在山中修道。王常出獵。倦寢。王諸妃私來禮佛。
0311a09: 佛為說法。王覺而怒。問佛何名為戒。意佛窺婦人。非戒也。佛答忍辱為戒。
0311a10: 王即割佛耳。佛不動。又割鼻。亦不動。又截手足。亦不動。但見白乳湧出。感
0311a11: 應四天王雨沙飛石。大風拔木。擲于王所。王乃怖畏。長跪懺悔。佛言我心
0311a12: 無瞋。亦如無貪。王不信。即立誓。若真實無恨心。此身平復如故。設是願已巳。
0311a13: 身即平復。忍辱仙人。大約同此意而不同時耳。兩引皆證無相之實行也。
0311a14: 下乃以正意說應不應。應離相。故不應住。不應住布施。故割截忍辱而無
0311a15: 瞋。可見忍辱為布施之根本。則忍辱波羅蜜。即第一波羅蜜矣。利益眾生。
0311a16: 又是推言布施之實相也。真語。不偽。真性中語。實語。不。實理中語。如語。
0311a17: 不變。如義中語。不誑。不異。不欺人耳。即指上忍辱等事。此乃佛過去時事。
0311a18: 恐人不信。故自表其不欺。然仍以如來為號。下又曰如來所得法。無實無
0312a01: 。則又兼趨忍辱布施全理。正佛機圓妙。筆墨之靈也。明闇之喻。言實行
0312a02: 如見實理。則布施即般若解行合一也。解行合一。非佛而何。故下遂以則
0312a03: 為如來成就功德。結還須菩提所謂成就第一希有功德即名為佛之意。
0312a04: 而奉持之實相亦完矣。近說于第一波羅蜜。與忍辱波羅密處。分作兩截。
0312a05: 上下支離。文義遂不貫。
0312a06: 〔昭明〕持經功德分第十五前言無為福應。此言持經功德。分疏亦了然。〔彌勒〕名字三種法。受持聞廣說。修從他及內。得聞是修智。此為自醇熟。餘者化眾生。以事及時大。福中勝福德。非餘者境界。唯依大人說。及希聞信法。滿足無上界。受持聞信廣說。為三種。皆從外得。以及內也。聞信是修智。廣說。為化眾生。而因以自成廣大之業。則受持亦全矣。大人。即大乘人。希聞即最上乘。須菩提。若有善男子善女人。初日分。以恒河沙等身布施。中日分。復以恒河
0312a07: 沙等身布施。後日分。亦以恒河沙等身布施。如是無量百千萬億劫。以身布
0312a08: 施。若復有人。聞此經典。信心不逆。其福勝彼。何況書寫受持讀誦。為人解說。
0312a09: 須菩提。以要言之。是經有不可思議不可稱量。無邊功德。大乘莊嚴論云。聲聞乘與大乘有五種相違。一發心異。二教授異。三方便異。四住持異。五時節異。聲聞乘皆為自得槃故。大乘皆為利他故所以聽受讀誦下。必兼為人解說。如來為發大乘者
0312a10: 說。為發最上乘者說。若有人能受持讀誦。廣為人說。如來悉知是人。悉見是
0312a11: 人。皆得成就不可量不可稱無有邊不可思議功德。如是人等。則為荷擔如
0312a12: 來阿耨多羅三藐三菩提。何以故。須菩提。若樂小法者。著我見人見眾生見
0312a13: 壽者見。則於此經不能聽受讀誦。為人解說。須菩提。在在處處。若有此經。一
0312a14: 切世間。天。人。阿修羅。所應供養。當知此處。則為是塔。皆應恭敬作禮圍繞。以
0312a15: 諸華香而散其處。
0312a16: 此一節。言奉持布施之報而以最上大乘啟下文滅罪得菩提之意也。初
0312a17: 中後。謂一日三時。一日三時以恒河沙等身布施。極言布施之多耳。然此
0312a18: 亦非誕語。只要善理會。假如出一言。發一語。但是利人。不思利己巳。便是若
0313a01: 為生民主。及宰官者。起念作一善事。天下蒼生受惠。實有一日三時恒河
0313a02: 沙布施之理。豈必投軀舍身巖。方為身命布施耶。發心菩提。廣運無涯。謂
0313a03: 之大乘。超三乘之上。即大乘亦不能及矣。謂之最上乘發。發此最上乘之
0313a04: 心。故受持讀誦。廣為人說。即可得成就最上乘之功德。荷擔如來菩提法
0313a05: 也。若樂小法者。見解未真。癡性未滅。四相森羅。豈能信奉乎。般若忍辱為
0313a06: 奉持實相。瞋絕也。故皆以身命布施較量而勝之。亦從其類。
0313a07: 右說經之二章。言持如來法者。以般若布施為實。應首章行法也。
0313a08: 〔昭明〕能淨業障分第十六能言持奉此經者之能。〔彌勒〕受持真妙法。尊重身得福。及遠離諸障。復能速證法。成種種勢力。得大妙果報。如是等勝業。於法修行知。尊重。對輕賤說。離障。即消滅罪業。速證。即得菩提。大妙果報。所得功德也。言如此者。於此法中修行而知之也。毗奈耶偈云。假令經百劫。所作業不亡。因緣會遇時。果報還自受。又偈云。欲知前世事。今生受者是。要知未來因。今生作者是。按因果報應佛書甚多。淺人厭聽。不知天道物理。寔有之。即予目中所見現世報應巳多。何必再俟沒後。人奈何而不修行哉。〔昭明〕能淨業障分第十六能言持奉此經者之能。〔彌勒〕受持真妙法。尊重身得福。及遠離諸障。復能速證法。成種種勢力。得大妙果報。如是等勝業。於法修行知。尊重。對輕賤說。離障。即消滅罪業。速證。即得菩提。大妙果報。所得功德也。言如此者。於此法中修行而知之也。毗奈耶偈云。假令經百劫。所作業不亡。因緣會遇時。果報還自受。又偈云。欲知前世事。今生受者是。要知未來因。今生作者是。按因果報應佛書甚多。淺人厭聽。不知天道物理。寔有之。即予目中所見現世報應已巳多。何必再俟沒後。人奈何而不修行哉。復次須菩提。善男子善女人。受持讀誦此經。若為人輕賤。是人先世罪業。應
0313a09: 墮惡道。以今世人輕賤故。先世罪業。則為消滅。當得阿耨多羅三藐三菩提。
0313a10: 須菩提。我念過去無量阿僧祇劫。於然燈佛前。得值八百四千萬億那由他
0313a11: 諸佛。悉皆供養承事。無空過者。若復有人。於後末世。能受持讀誦此經。所得
0313a12: 功德。於我所供養諸佛功德。百分不及一。千萬億分乃至算數譬喻所不能
0313a13: 及。須菩提。若善男子善女人。於後末世。有受持讀誦此經。所得功德。我若具
0313a14: 說者。或有人聞。心則狂亂狐疑不信。須菩提。當知是經義不可思議。果報亦
0313a15: 不可思議至此方結完信持二問。
0313a16: 此一節。總言信持成就及果報也。承上二章言。信心奉持之實義如此。福
0313a17: 報如此。而人猶疑者。則以其癡性未絕也。人心有三毒塵障蔽。轉展相生。
0313a18: 故不能成佛。若貪瞋雖薄而癡性不滅。猶墮邪見外道。世人責報現在。不
0314a01: 知過去未來。總是一性。故報有先後。但見持經信佛之人。未免輕賤。遂多
0314a02: 疑之。此正是癡性種子。故信心奉持者。苟既純熟。而且又能不以現在為
0314a03: 疑。則其人慧力已巳定。般若已巳圓。是必真得菩提者。其福果更何可量哉。
0314a04: 得菩提。即是佛果。故下遂以供養承事諸佛較量所不能及。而其成就可
0314a05: 知。福德至極可知矣。不能具說。猶如空之不可言。狐疑不信。亦與癡為
0314a06: 類。持經至此。心行皆純。信持皆空。直是一非相如來。故其果報至于不
0314a07: 可思議。要即取譬空之意也。以上說經有三層信持。猶首章有三層實
0314a08: 法。皆解行自然之理。亦聖教自然之序也。分之則淺深各見。合之則究竟
0314a09: 一源。學者能由言相。出離言說。庶為得之。
0314a10: 右說經之三章。總言信持如來法者。有非相之果。以應首章見如來也。
0314a11: 以上三章。語氣段落如是。實理照應如是。細分之。則信心不取。心法中
0314a12: 之解也。其相。故以三千大千七寶較勝。三千大千。相也。信心無得。
0314a13: 心法中之行也。其相實。故以恒河沙世界七寶較勝。世界。實相也。奉持
0314a14: 般若。行法中之解也。其相。故以恒河沙身命較勝。恒河沙身命。相
0314a15: 也。奉持布施。行法中之行也。其相實。故以三時身命較勝。三時。實相也。
0314a16: 兩法各結以天人阿修羅皆當恭敬。而心法之恭敬。則曰如佛塔廟。若
0314a17: 尊重弟子。亦相也。行法之恭敬。則曰即為有佛。作禮圍繞以諸華香
0314a18: 而散其處。亦實相也。若第三章總言果報。則消滅罪業。相也。故曰當
0315a01: 得菩提。亦心法之相。供養諸佛功德。實相也。故曰算數不能及。亦行
0315a02: 法之實相。各各雙行。皆兼解行實兩義。釋之解行。即儒之知行。大
0315a03: 學必先致知而後能修齊治平。中庸必。先慎獨而後能參贊化育。佛法
0315a04: 必先降心而後能不住布施。其理一貫。昭如日月。近者諸家章句不明。
0315a05: 故多誤解。此予特創而辨之。要亦自盡其書寫讀誦廣為人說之勤已巳
0315a06: 爾。
0315a07: 〔昭明〕究竟無我分第十七究竟二字。亦從須菩提重問上看來。無穿鑿想。亦妥當。〔彌勒〕於內心修行。存我為菩薩。此即障於心。違於不住道。於內心修行對上於法修行知而言。法是受持信說等法。皆從他及內者。此下別起一端問。不復言持經意。故曰於內心修行。存我為障。又照後結語通達無我法句。以見佛答之意專重此與首章問答不同之同也。愚按偈中。內字不過對上他字說。猶言自修行耳。不必深看。即無我法。亦因須菩提重問疑佛有異法。故破之曰無。我法二字。當連看。其意不過說做菩薩的不可自謂有我法耳。亦不必深求。今人于四相中摘取我字深看。謂前是粗我。此是細我。安在前此四相諸我反為粗我耶。勉強求異。正自支離。〔彌勒〕以後時受記。然燈行非上。菩提彼行等。非實有為相。言然燈所以授記者。以我然燈時修行。原未嘗增上有我相也。今菩薩菩提。亦當與此非上之行等。何也。諸法寔非有為也。〔彌勒〕彼即非相相。以不妄說。是法諸佛法。一切自體相。依彼法身佛。故說大身喻。身離一切障。及遍一切境。功德及大體。故即說大身。非身即是身。是故說非身。不達真法界。起度眾生意。及清淨國土。生心即是倒。非相相。即寔無有法。自體相。即非相相。法身佛。正指現在說法。言現在說法。我身即眾生身。現在身即過去身。故離一切障。遍一切境。非身即身。乃真法界也。反是即顛倒心矣。〔彌勒〕眾生及菩薩。知諸法無我。非聖自智信。及聖以有智。非聖。眾生。及聖。菩薩。自智信本非真智而強自信。有智。有真實之智。言自凡夫眾生以至入聖之人。皆不可以有我。故以及字貫下。集解云。細看須菩提重問降住至此。乃是一氣說話。天親雖分疏四疑。不得犁然作四段。極得肯綮。十一斷住修降伏是我疑爾時須菩提白佛言。世尊。善男子善女人此處不復舉如來。發阿耨多羅三藐三菩提心。云何
0315a08: 應住。云何降伏其心。佛告須菩提。若善男子善女人。發阿耨多羅三藐三菩
0315a09: 提心者若字者字是未然口吻與前問過去不同。當生如是心。我應滅度一切眾生。滅度一切眾生已巳切已巳指示口吻亦與前不同。而無有一眾生
0315a10: 實滅度者前得滅度是就功說此云無寔滅度是就我心說。何以故。須菩提。若菩薩有我相人相眾生相壽者相。則非菩薩。所
0315a11: 以者何。須菩提。實無有法發阿耨多羅三藐三菩提心者。十二斷佛因是有菩提疑須菩提。於意云何。
0315a12: 如來於然燈佛所此方是佛自稱過去相。有法得阿耨多羅三藐三菩提不。不也。世尊。如我解佛所
0315a13: 說義。佛於然燈佛所。無有法得阿耨多羅三藐三菩提。佛言。如是如是。須菩
0315a14: 提。實無有法。如來得阿耨多羅三藐三菩提。須菩提。若有法。如來得阿耨多
0315a15: 羅三藐三菩提者。然燈佛則不與我授記纔是明明說出。汝於來世當得作佛。號釋迦牟尼。
0315a16: 以實無有法得阿耨多羅三藐三菩提。是故然燈佛與我授記。作是言。汝於
0315a17: 來世當得作佛號釋迦牟尼。十三斷無因則無佛法疑何以故。如來者。即諸法如義正是自解意。若有人言。如來得
0315a18: 阿耨多羅三藐三菩提。須菩提。實無有法佛得阿耨多羅三藐三菩提。須菩
0316a01: 提。如來所得阿耨多羅三藐三菩提。於是中無實無。是故如來說。一切法
0316a02: 皆是佛法。須菩提。所言一切法者。即非一切法。是故名一切法。須菩提。譬如
0316a03: 人身長大。須菩提言。世尊。如來說人身長大。則為非大身。是名大身。十四斷無人度生嚴土疑須菩提。
0316a04: 菩薩亦如是。若作是言。我當滅度無量眾生。則不名菩薩。何以故。須菩提。實
0316a05: 無有法名為菩薩。是故佛說一切法。無我無人無眾生無壽者。須菩提。若菩
0316a06: 薩作是言。我當莊嚴佛土。是不名菩薩。何以故。如來說莊嚴佛土者。即非莊
0316a07: 嚴。是名莊嚴。須菩提。若菩薩通達無我法者。如來說名真是菩薩。
0316a08: 此一節。須菩提再問現在佛法而佛言無我法也前此須菩提本問佛法
0316a09: 也。因佛屢稱如來。故疑佛別有法。至此乃即現在善男子善女人而申問。
0316a10: 之佛答一如前說。而但專其指曰。實無有法。又曰一切法無我佛至此
0316a11: 纔認如來是我矣。前此空生謂如來即佛。佛則推而遠之。今此空生疑佛
0316a12: 有異。則又親而合之。不即不離。非一非二。正佛機妙用。所以破空生有相
0316a13: 之疑也。故下遂證以然燈授記。當得作佛。則無法即佛法。佛法即如來法。
0316a14: 又何異哉。諸法如義。言諸法如其真性。有儒家率性意。無實無。即真性
0316a15: 之體。真性一切皆具。又一切皆空。真性一切無異。則一切法皆是佛法。又
0316a16: 何疑佛與如來有二法乎。此佛法佛字。泛謂學佛之法。然所謂一切法皆
0316a17: 佛法者。但就破疑而言。若論實義。則所謂一切法者亦無相矣。故又曰實
0316a18: 無有法。人身長大。亦是喻意。言一切法為佛法而又云非一切法者。譬如
0317a01: 謂人身長大。非以形相為大。乃以法相為大也。是緊緊繳明上文之意。不
0317a02: 必另作法身實講。方得譬如二字語氣。菩薩亦如是。正答空生所問現在
0317a03: 菩薩。又就譬如之意而申言亦不當作滅度眾生之我見。以合如來無四
0317a04: 相之旨。要見無相故無法耳。文義迴環。上下一貫。不可離說。離說即非此
0317a05: 經真面目矣。莊嚴佛土。亦是著相意。就現在學佛人言。故加我當二字。作
0317a06: 語以禁之。空生所以重問佛法者。原為現在祗園會上諸菩薩開門
0317a07: 路也。故前既反覆以明實無有法。而此又兩呼菩薩若作是言以正之。良
0317a08: 由諸菩薩看得今日別是一番境界。定與如來不同。皆由我見不淨之故
0317a09: 因我見不淨而遂別求我法。此空生重問之障蔽也。故又明言以結之。曰。
0317a10: 通達無我法者真是菩薩。亦可謂深切著明矣。
0317a11: 〔昭明〕一體同觀分第十八一體。實有三世意經文本謂諸心不可得。而標目反謂同觀。豈非三世一法之謂乎。不信請看經文。何處是二體意。〔彌勒〕雖不見諸法。非無了境眼。諸佛五種實以見彼顛倒。不見諸法。即無我法也。既曰無我。則四相皆空。焉得有三世。然了境眼自在。但能于境中了無境。故曰五種寔顛倒。即若干種心。十五斷諸佛不見諸法疑須菩提。於意云何。如來有肉眼不。如是。世尊。如來有肉眼。須菩提。於意云何。
0317a12: 如來有天眼不。如是世尊。如來有天眼。須菩提。於意云何。如來有慧眼不。如
0317a13: 是。世尊。如來有慧眼。須菩提。於意云何。如來有法眼不。如是。世尊。如來有法
0317a14: 眼。須菩提。於意云何。如來有佛眼不。如是。世尊。如來有佛眼。須菩提。於意云
0317a15: 何。如恒河中所有沙。佛說是沙不。如是。世尊。如來說是沙。須菩提。於意云何。
0317a16: 如一恒河中所有沙。有如是沙等恒河。是諸恒河所有沙數。佛世界如是。寧
0317a17: 為多不。甚多世尊。佛告須菩提。爾所國土中所有眾生。若干種心。如來悉知。
0317a18: 何以故。如來說。諸心皆為非心。是名為心。所以者何。須菩提。過去心不可得。
0318a01: 現在心不可得。未來心不可得。
0318a02: 此一節。言心無三世之別以明無我法也。須菩提所以疑佛有異法者。
0318a03: 由于三世異見也。故以五眼無三世心破之。見障內色而不見障外者曰
0318a04: 肉眼。內外俱明曰天眼。照了諸相曰慧眼。觀機設教曰法眼。普觀法界曰
0318a05: 佛眼。恒河沙世界。甚言眾心之多。然五眼中實有此理。如華嚴會。一毛孔
0318a06: 中皆有一華世界是也。與信心不取章不同。如來悉知若干種心。正五眼
0318a07: 所見也。然其所以能知者。非徒五眼之神通。由于法心與塵心不同。塵心
0318a08: 有過去現在未來之異相。法心無相。故曰不可得。言佛心中清淨一常。不
0318a09: 可得此三種塵心。故諸法如如。總是一法。總是一無法。何必以過去現在
0318a10: 之異。而疑佛與如來有異法乎。故偈曰。依彼法身佛。依。倚著之義。言須菩
0318a11: 提倚著現在報身相一邊。故疑有異。而佛乃倚著法身相為言以破之也。
0318a12: 偈意皆照三世而言。須菩提問法因緣。實有三世異見。故佛屢以身相
0318a13: 破之自此以後。更不一而足。熟誦偈句自見。
0318a14: 〔昭明〕法界通化分第十九上言三世一法故曰通化。〔彌勒〕佛智慧根本。非顛倒功德。以是福德相。故重說譬喻。三世心不可得。正是智慧根本。故其福德同于前信如來法者。福德無故。亦是不取無得意。故其福德亦同于信心不取無得者。故曰重說。正對前第八第十一兩分看。如來與佛過去現在。顯有兩層。偈語何等精細。十六斷福德例心顛倒疑須菩提。於意云何。若有人滿三千大千世界七寶以用布施。是人以是因緣
0318a15: 得福多不。如是。世尊。此人以是因緣得福甚多。須菩提。若福德有實。如來不
0318a16: 說得福德多。以福德無故。如來說得福德多。
0318a17: 此一節。言無我法福德也。無我法。與不取法同義。故其福德亦勝於七寶
0318a18: 布施。福德無實。亦是無我不取意。不取法。則法愈實。不取福德。則福德愈
0319a01: 多。無我法。正是實法。無我福德。是真福德也。然不言較勝。亦見佛法不自
0319a02: 憍上之意。
0319a03: 〔昭明〕離色離相分第二十諸相具足止。須菩提。於意云何。佛可以具足色身見不。不也。世尊。十七斷無為何有相好疑如來不應以具足色身
0319a04: 見。何以故。如來說。具足色身。即非具足色身。是名具足色身。須菩提。於意云
0319a05: 何。如來可以具足諸相見不。不也。世尊。如來不應以具足諸相見。何以故。如
0319a06: 來說。諸相具足即非具足。是名諸相具足。非說所說分第二十一無相無說本一貫。不必分。〔彌勒〕法身畢竟體。非彼相好身。以非相成就。非彼法身故。不離於法身。彼二非不佛。故重說成就。亦無二及有。論現在佛。以法身為體。色身為粗論過去如來。以非相為體。法身為粗。然二皆有法身則皆佛矣。故兩並重說。然又皆以非具足為具足。則二身皆無矣。舊說以三十二相。八十種好。分大小相為二。殊穿鑿。合觀昭明標目亦以色相二字舉。可知兩意確有分屬。〔彌勒〕如佛法亦然。所說二差別。不離於法界。說法無自相。如。如來。簡文也。言如來與佛之法皆然所說雖有過去現在之差別。而總不離法界。故無可說也上是分說佛與如來身相。此是合說如來與佛之法。原兩層意。十八斷無身何以說法疑須菩提。汝勿謂如來作是念。我當
0319a07: 有所說法答重問意纔完。莫作是念。何以故。若人言如來有所說法。即為謗佛。不能解我所
0319a08: 說故。須菩提。說法者。無法可說。是名說法。
0319a09: 此一節。合言佛與如來皆無相。而且皆無法可說。結完實無我法之意。
0319a10: 上文既明無我法者由于三世一相也。故遂以佛身現在之色相。與如來
0319a11: 法身之相。並列而兩證之。曰我今雖得作佛矣。然所以得成就佛果者。在
0319a12: 此有為之色身能具足。而自顯為佛乎。不乎。佛之所以為佛者。原有法
0319a13: 身在。而非此色相之身也。故須菩提遂以不應對。而佛之無我信矣。佛乃
0319a14: 又呼須菩提而問之。曰。如來雖過去不可得見矣。而三十二相。八十種好。
0319a15: 留傳人間。則法相自在也。汝以為如來之法身。果在此諸相之具足乎。不
0319a16: 乎。如來諸相。亦相傳應化之相。非真法相也。故須菩提亦以不應對。而
0319a17: 如來之無法相又信矣佛無我。則現在之佛。即過去之如來。如來無法相
0319a18: 則過去如來之法。即現在佛法。安所見為我法者乎。此時佛纔顯言與如
0320a01: 來合一之故。所以破空生重問之疑。故下曰。莫作是念。我當有所說法。此
0320a02: 我法正與前通達無我法者相應。而說法者尚為謗佛。況謂有我法哉其
0320a03: 儆戒空生亦深且切矣。此處并不言福果。尤見佛不自增上之意。
0320a04: 右說經之四章。言佛法即如來法也。
0320a05: 自此以後。諸說謬誤多矣。無論滅度眾生。然燈無得。遠跡相同。即具足
0320a06: 色身。具足諸相。兩問。明明有佛與如來兩號。而說者不分別。況前此三
0320a07: 問相見。皆謂學人得見如來不。今此見下不復有指。是言佛自呈見。故
0320a08: 偈曰。法身畢竟體。正詮色身問也。現在之佛。色身即法身。故曰法身畢
0320a09: 竟體。又曰。以非相成就。正詮諸相問也。如來以非相為宗。則并所謂三
0320a10: 十二相。八十種好之法身。亦非真相矣。故曰以非相成就如來為過
0320a11: 去之佛。故以諸相為法身。相雖稍異。而總為法身。則總非不佛。然其所
0320a12: 以成佛者。皆不在此。又非不在此。故曰不離于法身。彼二非不佛。故重
0320a13: 說成就。亦無二及有。下言無法可說。亦兼如來與佛並言。故曰。如佛法
0320a14: 亦然。如。如來也。偈語簡文。率多此例。所說二差別。不離于法界。則豈可
0320a15: 取為說法乎。偈語亦甚明顯。今人多臆猜。總由佛與如來不分別故耳。
0320a16: 〔彌勒〕所說說者深。非無能信者。非眾生眾生。非聖非不聖。眾生。雖未即成聖而各有聖性者。一說古本無此六十二字。乃唐時僧靈幽入定。見佛壁上全經。多此六十二字。乃錄而增之。然彌勒偈中巳有之。古本焉得無之。豈古本原有而唐時偶失之耶。益見三世之義。不可缺也。〔彌勒〕所說說者深。非無能信者。非眾生眾生。非聖非不聖。眾生。雖未即成聖而各有聖性者。一說古本無此六十二字。乃唐時僧靈幽入定。見佛壁上全經。多此六十二字。乃錄而增之。然彌勒偈中已巳有之。古本焉得無之。豈古本原有而唐時偶失之耶。益見三世之義。不可缺也。爾時慧命須菩提白佛言。世尊。頗有眾生於未來世聞說是法。生信心不。佛
0320a17: 言須菩提。彼非眾生。非不眾生。何以故。須菩提。眾生眾生者。如來說非眾生。
0320a18: 是名眾生。
0321a01: 此一節。言未來眾生法與佛無異也。須菩提既聞佛法與如來法無異。則
0321a02: 過去現在無異矣。而佛言三世心皆不可得。則豈未來亦無異法乎。故又
0321a03: 疑而問之。慧命。猶慧性。前向上言曰慧眼。此向後言曰慧命。佛言三世
0321a04: 心不可得。本有結前啟後之機。而空生能悟。故曰慧命。非眾生。言真性與
0321a05: 佛無異。非不眾生。不修真性。便與佛異耳。若能學佛。自空眾生之相。此真
0321a06: 得眾生之性。完眾生之實者。楞嚴所謂根塵同源。縛脫非二也。佛法與
0321a07: 儒理。只是一性。此性天地而不變。豈以世之久遠而有異乎。故佛答只
0321a08: 就眾生之名號上闡發。而未來不必言。其理自見矣。
0321a09: 〔昭明〕無法可得分第二十二計六十三字止。十九斷無法如何修證疑須菩提白佛言。世尊。佛得阿耨多羅三藐三菩提為無所得耶。佛言。如是如
0321a10: 是。須菩提。我於阿耨多羅三藐三菩提。乃至無有少法可得。是名阿耨多羅
0321a11: 三藐三菩提。〔昭明〕淨心行善分第二十三全經言法處甚多。然只標無住無相無我無為。而此纔拈無法。甚有分曉。重問後所重在無法也。〔彌勒〕彼處無少法。知菩提無上。法界不增減。淨平等自相有無上方便。及離於漏法。是故非淨法。即是清淨法。真性人人皆具。無增無減。故清淨平等。人人可成佛。故曰無上方便。然有相即屬有漏。故又以非淨為淨。壇經曰。煩惱即是菩提。但在悟與不悟耳。故偈曰。誰知火宅內。元是法中王。又曰。前念迷。則佛是眾生。後念悟。則眾生是佛。人無二心。非離眾生而為佛也。復次須菩提。是法平等。無有高下。是名阿耨多羅三藐三菩提。
0321a12: 以無我無人無眾生無壽者修一切善法。則得阿耨多羅三藐三菩提。須菩
0321a13: 提。所言善法者。如來說即非善法。是名善法。
0321a14: 此一節。言佛本無可得之法與眾生平等以明佛無異之意也。須菩提因
0321a15: 上言眾生非眾生。然則佛豈亦如眾生乎。故以得為無得問。得為無得。乃
0321a16: 不著空相一邊。正佛法真體。故佛答如是如是。乃至無有少法可得。乃至
0321a17: 二字。亦是先有後無意。平等無有高下。兼佛與眾生說。四相。亦就佛與眾
0321a18: 生人我間互看。無字。與前空相不同。此言無論人我眾生壽者。凡修善法。
0322a01: 皆可得菩提。正上章非眾生是名眾生意也。善法。修善心。行善行之法。就
0322a02: 眾生言。若使易知。亦不外降心布施。正眾佛無異耳。
0322a03: 〔昭明〕福智無比分第二十四上言修一切善法。乃般若正法。故特標出智字。〔彌勒〕雖言無記法。而說是彼因。是故一法寶。勝無量珍寶。數力無似勝。無似因亦然。一切世間法。不可得為喻。寶法雖非言說可傳而言說是學法之因。故說此般若法寶。諸法莫及。二十斷所說無記非因疑須菩提。若三千大千世界中所有諸須彌山王。如是等七寶聚。有人持用布
0322a04: 施。若人以此般若波羅蜜經。乃至四句偈等。受持讀誦。為他人說。於前福德。
0322a05: 百分不及一。千萬億分乃至算數譬喻所不能及。
0322a06: 此一節。言眾生平等法福報也。須彌山王。世界中獨尊者。有喻佛意。言眾
0322a07: 生持經福德勝之。隱然見眾生成就。即能勝諸佛功德。則眾生非眾生可
0322a08: 知矣。
0322a09: 〔昭明〕化無所化分第二十五化無所化。言眾生即佛。無可化也。與前我無度相不同。〔彌勒〕平等真法界。佛不度眾生。以名共彼陰。不離於法界。取我度為過。以取彼法是。取度眾生故。不取彼應知。法既平等。何有眾生之度。特以假名及五陰和合。謂之眾生耳。寔皆不離法性。我何度哉。然所以取我度。為過者。以取法也。若佛不取法。雖有我而非有我。雖名凡夫。非世俗之凡夫矣。二十一斷平等如何度生疑須菩提。於意云何。汝等勿謂如來作是念。我當度眾生。須菩提。莫作是念。何
0322a10: 以故。實無有眾生如來度者。若有眾生如來度者。如來則有我人眾生壽者
0322a11: 須菩提。如來說。楞嚴曰。生死輪迴。安樂妙常。同是六根。更無他物。此凡夫之所以非凡夫也。有我者則非有我。而凡夫之人。以為有我。須菩提。凡夫者。如
0322a12: 來說則非凡夫。是名凡夫。
0322a13: 此一節。又合言如來不度眾生。亦無眾生受度。以見如來眾生皆無我法。
0322a14: 結完佛無異之意。實無有眾生如來度者。與實無有眾生得滅度者不同。
0322a15: 前言無相。是眾生不受度。此言無我。是無眾生可度。則非凡夫。無凡夫之
0322a16: 相。是名凡夫有凡夫之實。宗鏡四禪云。信正因果。能不忻厭而修者。是凡
0322a17: 夫禪。為第二。勝于外道有忻厭者。然無忻厭。亦是無我。若并無忻厭之相
0322a18: 亦歸無相。則真所謂非凡夫是名凡夫矣。此正人無我法無我。人法俱空
0323a01: 即心自性也。
0323a02: 右說經之五章。言眾生法即佛法也。
0323a03: 按須菩提問未來世眾生。緊貼上文未來心不可得發意。語機鋒。逼
0323a04: 真一線。然昭明聯作一分。總入佛法中。故後人遂多誤解。此章法所以
0323a05: 不可不明也。以下六節。又申言如來與佛皆無法相。無非法相。歸於古
0323a06: 偈之實法。以完首章非相之相意。
0323a07: 〔昭明〕法身非相分第二十六法身二字。分疏極確。三言身相。而此獨標曰法身。淺深層次了然。〔彌勒〕非是色相身。可比知如來。諸佛唯法身。轉輪王非佛。非相好果報。依福德成就。而得真法身。方便異相故。唯見色聞聲。是人不知佛。以真如法身。非是識境故。福德。佛果也。佛果有真法身。非三十二相之色身也。三十二相。亦名法身。此處深一層說。故作色身。而以非相為真法身。集解佛相是法身所現。轉輪王相。依業因而生。凡聖雲泥。復何准的。此解甚明。然猶未得觀字義。觀且不可。法身亦何足據。認指為月。尚隔一層。又見我求我之我。乃如來法身真常清淨之我。無形無相。無聲無臭。豈可以色見聲求。此我字。看得細。正與觀字應。二十二斷以相比知真佛疑須菩提。於意云何。可以三十二相觀如來不須菩提言。如是如是。以三十二
0323a08: 相觀如來。佛告須菩提。若以三十二相觀如來者。轉輪聖王。則是如來。須菩
0323a09: 提白佛言。世尊。如我解佛所說義。不應以三十二相觀如來。爾時世尊而說
0323a10: 偈言。若以色見我。以音聲求我。是人行邪道。不能見如來。
0323a11: 此一節。言如來不可以相求也。不可以相見如來。前此空生蚤已巳會心。至
0323a12: 此豈反迷悶。故唐譯曲為回護。顛倒其文。世或信之。不知觀與見不同。見
0323a13: 是外見。耳目所及。觀是內觀。心意所致。見是彼觸。形所起。觀是我設。
0323a14: 空所造。故見淺而觀深。見粗而觀細。見則初學可除。而觀則慧命所不能
0323a15: 盡。所以空生至此。猶曰如是。正明鏡之微塵。不能逃于牟尼之照也。轉輪
0323a16: 聖王。梵義四天下之王。亦有三十二相。故曰則是如來。言若但以相取。則
0323a17: 輪王豈亦如來耶。反言以探之。使自思耳。此時空生頂門一針矣。故曰如
0323a18: 我解佛所說義。不應以三十二相觀如來。所說義。指一向所說之法義。此
0324a01: 一解字。有費許多心思意。則是如來下。不添一字。明明是一句不真不
0324a02: 假的口角。故須菩提亦深思細勘而得之。所以須菩提下有白佛言三字。
0324a03: 世尊上有爾時二字。大約經中若爾時。若復次。若白佛言。皆為特起之例。
0324a04: 或一意而兩翻兩時敘說。要知佛理深妙。原自有精思審言之侯也。偈有
0324a05: 四種。一阿耨窣睹婆。二伽陀。三秪夜。四縕南。初名不論長行偈頌。但數
0324a06: 三十二字為一偈。四言八句也。此以五言。或亦有時代之不同耳。色形相
0324a07: 也。音聲。語言文教也。二語兼無相無法意。邪道。非實法也。不能見如來。不
0324a08: 能見如來之真法相也。三十二相。亦名法相。然乃報身之法相。非真法
0324a09: 相。真法相則。無相是矣。宗泐注云。問意謂可於應身相好中。觀見法身相
0324a10: 否。正是此意。
0324a11: 〔昭明〕無斷無滅分第二十七斷是我斷。滅是彼滅。分之亦細。〔彌勒〕彼如來妙體。即法身諸佛。法身不可見。彼識不能知。此四句。今本無。魏譯有之。正承上不可以相見來。恐人作斷滅念。故即就此不可見之妙體。言正諸佛之法身也。但此法身。非三十二相之法身。故不可見。所以器識之人便謂諸法斷滅。正坐不能知此非相之相故耳。二十三斷佛果非關福相疑須菩提。汝若作是念。如來不以具足相故得阿耨多羅三藐三菩提。須菩提
0324a12: 莫作是念。如來不以具足相故得阿耨多羅三藐三菩提。須菩提。汝若作是
0324a13: 念。發阿耨多羅三藐三菩提心者。說諸法斷滅。莫作是念。何以故。發阿耨多
0324a14: 羅三藐三菩提心者。宗鏡云。但心相滅。非心體滅。如水因風而有動相。以風滅故。動相即滅。非水體滅。於法不說斷滅相。
0324a15: 此一節。言如來雖無相而又非斷滅相。正無非法相之意也。凡佛說法。必
0324a16: 兼有無兩義。故文亦隨滾隨掃。隨掃隨救。如首章凡所有相。皆是妄。掃
0324a17: 也。若見諸相非相。則見如來。救也。次章不應取法。掃也。不應取非法。救也。
0324a18: 全經語氣純是此例。然畢竟未曾明言有處。以人心除無入有易。除有入
0325a01: 無難。特於此處重說如來無法無相究竟之際。乃明言以告人。曰不說斷
0325a02: 滅相。其立教之意。深且圓矣。故宗泐云大乘所修福德之因。所得福德之
0325a03: 果。但離取著之相。不同小乘斷滅之見。誠哉。
0325a04: 〔昭明〕不受不貪分第二十八〔彌勒〕不失功德因及彼勝果報。得勝忍不失。以得無垢果。示勝福德相。是故說譬喻。是福德無報。如是受不取。是福德報應。為化諸眾生。自然如是業。諸佛現十方。此是究竟福德。故一切法無我亦在福德上說。不受。即是無垢。為化諸眾生。自然如是業。正言不貪之意。自然之報原無菅心于其間也。諸佛。詮菩薩皆然耳。須菩提。若菩薩以滿恒河沙等世界七寶持用布施。若復有人。般若經云。菩薩修二種忍。謂安受忍。觀察忍。又無生法忍謂令煩惱畢竟不生。及觀諸法畢竟不起。大約人心難制。未有不以忍成功者。儒理仁智必兼勇。亦是此意。故阿含經曰。大力者能忍。此般若之所以貴金剛也。知一切法無
0325a05: 我得成於忍。此菩薩勝前菩薩所得功德。何以故。須菩提。以諸菩薩不受福
0325a06: 德故。須菩提白佛言。世尊。云何菩薩不受福德。須菩提。菩薩所作福德。不應
0325a07: 貪著。是故說不受福德。
0325a08: 此一節。言如來法究竟之福報也。前諸福報。信心不取章稱人。解之始也。
0325a09: 其餘皆稱善男子善女人。解行之間也。唯首章與此皆稱菩薩。對如來
0325a10: 法而言。解之盡。行之至也。前後不同如此。無我。無為也。忍。無生法忍也。得
0325a11: 成於忍。無為中之有為法也。此語亦兼有無。凡夫持有易。持無難。菩薩
0325a12: 學佛將成之人。持無易。持有難。故曰得成于忍。持有于無。非忍不克。此理
0325a13: 最微。故偈曰。得勝忍不失。以得無垢果。言無我之後而得勝。真勝也。真勝
0325a14: 不著一邊。此時以忍力持之而不失。便是佛果成就。其福德自然勝諸菩
0325a15: 薩矣。此即儒家至誠無息久則徵之候。在此經為金剛般若之真詮。一部
0325a16: 全經之舍利。乃特於如來法盡處出之。千里來龍。結穴在此。不受福德。無
0325a17: 福德相也。又以不應貪著拴定。而福德多意。自在言外。已巳成菩薩者。瞋
0325a18: 癡易絕。唯貪難免。有取有得。皆貪也。故亦以財寶較勝。而又單提貪著戒
0326a01: 之。綿裏細針。用意深矣。
0326a02: 右說經之六章。言如來無相亦非無相也。
0326a03: 〔昭明〕威儀寂靜分第二十九此節正佛自言現在去來坐臥故曰威儀寂靜。可見三世因緣。昭明早巳覷破。〔彌勒〕去來化身佛。如來常不動。於是法界處。非一亦不異。就現在言。佛寔如來之化身。然巳在法界中。雖是化身。寔與法身無異。觀此偈語以下四節。為佛自道無疑。〔昭明〕威儀寂靜分第二十九此節正佛自言現在去來坐臥故曰威儀寂靜。可見三世因緣。昭明早已巳覷破。〔彌勒〕去來化身佛。如來常不動。於是法界處。非一亦不異。就現在言。佛寔如來之化身。然已巳在法界中。雖是化身。寔與法身無異。觀此偈語以下四節。為佛自道無疑。二十四斷化身出現受福疑須菩提。若有人言如來。若來若去。若坐若臥。是人不解我所說義。何以故。如
0326a04: 來者。無所從來。亦無所去。故名如來。〔昭明〕一合理相分第三十此正明上無去無來所以然不必分斷。〔彌勒〕世界作微塵。此喻示彼義。微塵碎為末。示現煩惱盡。非聚集故集。非喻是一喻。聚集處非彼。非是差別喻。但隨於音聲。凡夫取顛倒。非無二得道。遠離於我法。示彼義。言佛出世。示彼眾生。所以非一。煩惱盡。言佛寂滅則同歸法界。所以不異。化身非真性。所聚集。故曰非微塵非世界。非字之喻。是一字之喻。言不異也。真性聚集處。非彼化身也。故曰非是差別喻。音聲言教也。言但以我現在說法而遂認為如來。即顛倒之見矣。彼二。又指世界微塵之喻。化身法身。非不皆是佛。但須離我法之見乃為真佛耳。觀此偈論現在佛相甚明。二十五斷法身化身一異疑須菩提。若善男子善女人。以三千大千
0326a05: 世界。碎為微塵。於意云何。是微塵眾。寧為多不。甚多世尊。何以故。若是微塵
0326a06: 眾實有者。佛則不說是微塵眾。所以者何。佛說微塵眾。則非微塵眾。是名微
0326a07: 塵眾。世尊。如來所說三千大千世界。則非世界。是名世界。何以故。若世界實
0326a08: 有者。則是一合相。如來說。一合相。則非一合相。是名一合相。須菩提。一合相
0326a09: 者則是不可說。但凡夫之人。貪著其事。著音灼。
0326a10: 此一節。言佛不可以相求也。上既明如來無相非斷滅相矣故此以下。又
0326a11: 言佛無相。亦非斷滅四相之見者以同歸非相之相如來。即佛。至此纔顯
0326a12: 去來坐臥。亦就現在言。現在去來坐臥。乃色身事。色身乃如來之應化
0326a13: 而非如來之法身也如來法身。實無去來。故偈曰。去來化身佛。如來常不
0326a14: 動。然佛既是如來化身。則實在法界中。其身雖與如來不一亦不異矣。
0326a15: 故偈曰。於是法界處。非一亦不異。然此二句意。非經文所有。乃彌勒恐人
0326a16: 疑佛實與如來有異。故特為補出。要之佛雖不自言。亦意中語也。世界碎
0326a17: 為微塵。喻言以法身為化身也。故集解曰。界喻真身。塵喻化身。非微塵是
0327a01: 名微塵。非世界是名世界。猶云非化身是名化身。非法身是名法身。佛
0327a02: 法惟心。微塵世界。皆五陰和合而成。非心所有。微塵世界既空。則法身與
0327a03: 化身又何在。故能不作世界相。乃是真法界。方得見如來。意謂眾生疑佛
0327a04: 有去來皆因以世界碎為微塵之見耳若能知世界非世界微塵非微塵
0327a05: 則能空相。能知夫去來非去來。而佛之真相有在矣。一合相。猶云是和合
0327a06: 相。至此佛乃顯然以如來自認。而明告彼眾生不可著去來之相認如
0327a07: 來。此又以世界並微塵實法證之。則佛真無我相矣。故此節與前不可以
0327a08: 相觀如來節對照看。自然結搆也。
0327a09: 〔昭明〕知見不生分第三十一知見。知識之見。非正見也。此章正言佛有正見以對不斷滅意。故與無相不同。〔彌勒〕見我即不見。無實妄見。此是微細障。見真如遠離。二智及三昧。如是得遠離。我字。該四相在內。簡文也。世俗分別之見。非真如之見。以分別相者妄無實也。前言空相。此言是名見四相原是佛性所現。正不可作斷滅觀。故有相與無相。皆是微細障礙。能于四相中看出真如。則內見顯而外障離矣。二智知與見也。三昧信解也。非信解不能正持。故曰三昧。亦以如是不生法相而離障。乃為真知真見真信解也。須菩提。若人言佛說我見人見眾生見壽者見。須菩提。於意云何。是人解我
0327a10: 所說義不。不也。世尊。是人不解如來所說義。何以故。世尊說。我見人見眾生
0327a11: 見壽者見。則非我見人見眾生見壽者見。是名我見人見眾生見壽者見。須
0327a12: 菩提。發阿耨多羅三藐三菩提心者。於一切法。應如是知。如是見。如是信解
0327a13: 不生法相。須菩提。所言法相者。如來說。即非法相。是名法相。
0327a14: 此一節。言佛雖無法相。而又非實無眾生等斷滅見者。亦無非法相意也。
0327a15: 見字與相字不同。相就觸言。見就性言。因前章言不可說一合相。宗鏡問無心。答即心得無心。問即心是有心。云何得無心。答不壞心相而無分別。不壞心相正是不絕四見。無分別。正是無四相。恐人疑
0327a16: 佛於四相斷滅。不知佛正以非四相為四相。故能度眾生而成佛。如楞嚴
0327a17: 所謂五陰本如來藏妙真如性若必欲斷滅四相之見。舍四相外。又何佛
0327a18: 性。故曰是名我見人見眾生見壽者見。般若經舍利子白佛。若一切法皆無自性。都非實有。依何等事而可了知此是異生法。乃至如來法。佛言。諸菩薩修行般若。方便善巧。雖觀諸法皆無自性。都非實有。而依世俗發趣菩提。為諸有情種種宣說。令得正解。遠離顛倒。此正可與如是知見信解參看。此意實與莫作斷滅相對照。如是
0328a01: 知。知無法無非法也。如是見。見無法無非法也。如是信解。信解如是無法
0328a02: 無非法也。然文雖單結佛法。而義實兼三世。故與過去心不可得現在心
0328a03: 不可得。未來心不可得。相應。正見佛與如來。不一不二。眾生與佛。平等無
0328a04: 高下。所謂三世如來之實法也。佛說至此。八甖舍利。和盤托出矣。然猶恐
0328a05: 人偏執邊見。乃又以不生法相繳定空相。而又以非法相是名法相。還出
0328a06: 真相。文義雙精。理法兼到。遠有遠照。近有近應有。實有實線。散之
0328a07: 則頭頭是道。合之則究竟一源。粗之則節節斷續。精之則首尾一貫。真天
0328a08: 地之至文。神靈之奇筆也。
0328a09: 〔昭明〕應化非真分第三十二現在佛說法之身。乃應化之身。非真法相所在。觀昭明于三世三身。亦詳且悉矣。〔彌勒〕化身示現福。非無無盡福。諸佛說法時。不言是化身。以不如是說。是故彼說正。為人說法。即是化身示現。然必不執相是化身。故其所說得如來之正法。此明是釋迦自言佛是如來化身也。故偈意亦如是。此正三世因緣究竟處。〔彌勒〕非有為非離諸如來涅槃。九種有為法。妙智正觀故。見相及於識。器身受用事。過去現在法。亦觀未來世。觀相及受用。觀於三世事。於有為法中。得無垢自在。非有為無法相也。非離。不離有為。即不作斷滅相也。自古諸如來涅槃之法。如此妙智正觀。能于有為中看出無為也。觀。禪觀。見相及于識兩句。正詮妙智正觀。以見相及識皆器身受用之理。觀于三世也。末又申言能以此理觀三世者。必能于有為法中得無為之果。佛說此經。專以釋空生三世之見為宗旨。故偈亦于末後總結出之。九種。古本如星翳燈幻。露泡夢電雲。故云。觀此則此四句為相傳諸如來之古偈無疑矣。二十六斷化身說法無福疑須菩提。若有人以滿無量阿僧祗世界七寶持用布施。若有善男子善女人
0328a10: 發菩薩心者結完十七分現在菩薩之問。持於此經。乃至四句偈等。受持讀誦。為人演說。其福勝彼。云何。
0328a11: 為人演說。不取於相。如如不動。二十七斷入寂如何說法疑何以故。一切有為法。如夢幻泡影。如露亦如
0328a12: 電。應作如是觀。
0328a13: 此一節。言佛法究竟之果報。而因以古偈結出全經實法也。三世佛法。徹
0328a14: 上徹下。故以無量阿僧祇布施較勝。阿何僧祗。劫世無數。菩薩心。指前章真
0328a15: 是菩薩之心。云何福德之多。以真如空相之人。演真如空相之法故耳。
0328a16: 如如。一如真常之性。有者有之。無者無之。毫不造作。純然真靜。心靜則慧。
0328a17: 性靜則得。所謂定水澄清。心珠自現。真能具此法者。然後能演此法。福
0328a18: 德之多。不亦宜乎。即中庸所謂苟不固聰明睿知。達天德者。其孰能知之
0329a01: 意。故偈曰。化身示現福。非無無盡福。諸佛說法時。不言是化身。言必有法
0329a02: 身而後可以說法也。一切有為法。言一切有相之法。只對前皆以無為法
0329a03: 而有差別無為兩字。反照便得。凡滅度眾生。不住布施。信心持誦。第一忍
0329a04: 辱。無我無法。般若經云菩薩于一切法。攝有為無為。應修善巧。謂妙善身語意行。是名有為。即以如是妙善身語意行。回向于菩伐若。是名無為。(菩伐若梵義一切智)又有為是積聚五到彼岸謂布施。持戒。忍辱。精進。靜慮。若由般若波羅蜜多無為智故。回向一切智智。是名無為善巧。按此無為正從有為中來。即所謂得無垢自在也。一切善法。生心成忍。知見信解皆是。但一住相便非。做盡許
0329a05: 多事業。只不住相。方是無為之為即無相之相矣。夢幻泡影露電六事。皆
0329a06: 空相也。然皆非無體之空。皆自有為而入空。如夢非感不成。幻非術不顯。
0329a07: 泡無水不起。影無質不現。露無天氣不降。電無地氣不升。皆自有而入無。
0329a08: 自有為以至無為。二義雙成。實佛法全體。故偈曰。非有為非離。言雖非有
0329a09: 為。而亦不離有為也。又曰。諸如來涅槃。九種有為法。妙智正觀故。言自古
0329a10: 如來涅槃之法。皆從此九種有為中。以妙智正觀而得也。妙智正觀。正是
0329a11: 從有為中看出無為而得真常實相也。又彌勒偈。見相及於識八句。是總
0329a12: 釋古偈之義以結全經之宗旨也。見相。凡所有相。識。分別相。器身形質之
0329a13: 身。言分別有相。即如此九種之相。皆形質受用之事。而非真相。若能知此。
0329a14: 便是正觀。遂將此正觀之法。觀于三世。皆如此九種之非真相。則於有為
0329a15: 法中而得無為自在之真相。所謂無垢法也。無垢。即是清淨無相。此八句
0329a16: 實總結全經三世一法之義。
0329a17: 右說經之七章。言佛無法相。亦無非法相。遂言古偈以結之。而如來實
0329a18: 法見矣。
0330a01: 愚按法身非相以下七分。明明以如來與佛兩並雙收。顯出合一之義。
0330a02: 故予分為二章。以見佛與如來同歸實法。四句偈。即諸相非相之體。而
0330a03: 能作如是觀者。即見如來。首尾相應。實理如是。文義如是。舊說將有為
0330a04: 法三字看壞。註謂眾生界內。造作遷流。但以一空字了之。不見佛法全
0330a05: 體。故不知此偈之妙。不知本文明有法字。彌勒偈又添出中字。得字。何
0330a06: 等明白。陳真諦譯本於如如不動下。曰。恒有正說。應觀有為法。如暗翳
0330a07: 燈幻。露泡夢電雲。所謂恒有正說。豈非自古相傳之成說乎。應觀有為
0330a08: 法。豈非即指全經諸法乎。此予所謂一部金經。只闡得此偈宗旨。非敢
0330a09: 臆說也。
0330a10: 流通
0330a11: 佛說是經已巳。長老須菩提。及諸比丘。比丘尼。優婆塞。優婆夷。一切世間天。人。
0330a12: 阿修羅。聞佛所說。皆大歡喜。信受奉行。
0330a13: 流通分。亦道安所定。優婆塞。優婆夷。謂在俗男女。能敬奉三寶。受持五戒
0330a14: 者。一離殺生。二離不與取。三離邪淫。四離妄語。五離飲酒。謂之優婆戒。
0330a15: 
0330a16: 金剛般若波羅蜜經郢說終
