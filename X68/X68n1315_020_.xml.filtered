0129b05: 
0129b06: 古尊宿語錄卷第二十
0129b07: 
0129b08: 舒州白雲山海會演和尚初住四面山語錄
0129b09: 參學　才良　編
0129b10: 師開堂日。授示眾云。兵隨印轉。將逐符行。請對尊
0129b11: 官。分明剖露。　宣了。指法座云。此大寶華王座。從朝
0129b12: 至暮。與諸人同起同坐。諸人還見麼。若見。更不在陞。
0129b13: 若不見。莫道今日謾你。便陞座。　拈香云。此一瓣香。先
0129b14: 為今上皇帝。伏願常居鳳扆。永鎮龍樓。次拈香云。此
0129b15: 一瓣香。奉為州縣官僚。伏願乃忠乃孝。惟清惟白。永
0129b16: 作生民父母。長為外護紀綱。又拈香云。此一瓣香。得
0129b17: 來久矣。十有餘年海上雲遊。討一箇冤。未曾遭遇。
0129b18: 一到龍舒。果遇其人。方契憤憤之心。今日對大眾雪
0129b19: 屈。須至爇。為我見住白雲端和尚。從教熏天炙地。
0129b20: 一任穿過蔡州。有鼻孔底辨取。　龍門和尚白槌云。法
0129b21: 筵龍象眾。當觀第一義。　師云。若論第一義。西天二十
0129b22: 八祖．唐土六祖。立在下風。一大藏教。白雲萬里。摩竭
0129b23: 掩室。毗耶杜口。正在夢中。千佛出世。寐語未了。文殊．
0129b24: 普賢。拗曲作直。所以道。設使言前薦得。猶是滯迷
0129c01: 封。縱饒句下精通。未免觸途狂見。若也把定封疆。說
0129c02: 什麼法堂前草深一丈。直得凡聖路絕。鳥飛不度。天
0129c03: 下衲僧無出氣處。眾中莫有不甘底麼。出來相見。　時
0129c04: 有僧問。優曇花現。方便門開。朝宰臨筵。如何舉唱。　師
0129c05: 云。今日好晴。　學云。杲日當空。清風匝地。　師云。省得我
0129c06: 多少。　問。如何是人中境。　師云。寶閣凌空金鐸響。怪松
0129c07: 隈險野猿啼。　學云。如何是境中人。　師云。鼻直眼橫。乃
0129c08: 云。更有問話者麼。若無。雙泉今日向第二義門放一
0129c09: 線道與諸人相見。和泥合水一上。且要釋迦．彌勒動
0129c10: 地雨花。文殊．普賢．觀音．勢至。各踞一方。助佛揚化。皆
0129c11: 務本事。器量堪任。雙泉不免也入一分。共說東家杓
0129c12: 柄長。西家杓柄短。任從春草青青。炎光爍爍。秋樹葉
0129c13: 零。冬片薄。何故如是。且要諸人順時保愛謝辭不錄。乃
0129c14: 拈起拄杖云。古人道。拈起也天回地轉。放下也草偃
0129c15: 風行。四面即不然。拈起也七穿八穴。放下也錦上鋪
0129c16: 花。且道還有為人處也無。良久。云。來年更有新條在。
0129c17: 惱亂春風卒未休。
0129c18: 師在白雲授帖。拈起示眾云。大眾只恁麼會得。埋沒
0129c19: 宗風。過犯不小。幸有見成公案。請維那對眾宣讀。　宣
0129c20: 帖了。授法衣。提起云。既是大庾嶺頭提不起。為什麼
0129c21: 在者裏。且道者裏底是。那裏底是。乃云。缾自汲
0129c22: 清涼水。著袈裟作主人。便披。　指法座前云。象王回。
0129c23: 師子步。儂家看著雙眉聚。然雖如是。事到如斯。難為
0129c24: 辭讓。但有路可上。更高人也行。便陞座。　僧問。禪非意
0130a01: 想。道絕功勳。轉身一句作麼生道。　師云。大眾見你。　學
0130a02: 云。也知和尚有此機鋒。　師云。獨出闍黎。　學云。今日
0130a03: 成造次。　師云。捧上不成龍。　問。沙場久戰。名遂今朝。不
0130a04: 涉功勳。作麼生道。　師云。長猶自可。偃月怎生當。　學
0130a05: 云。金鏃慣調曾百戰。鐵鞭多力恨無。　師云。知君不
0130a06: 是金牙作。爭解彎弓射尉遲。　學云。眼親不如手親。　師
0130a07: 云。新長老敗闕。　學云。口是禍門。　師噓。乃云。秋風颯颯。
0130a08: 玉露垂珠。水碧山青。蛩吟蟬噪。圓通門大啟。文殊．普
0130a09: 賢穿過汝諸人鼻孔。自是汝諸人當面諱。復云。諸
0130a10: 佛不出世。四十九年說。未審說箇什麼。少林有妙訣。
0130a11: 殃及子孫。至今分不下。更說什麼妙訣。若人識祖
0130a12: 佛。當處便超越。超越與未超越則且置。你道祖佛即
0130a13: 今在什麼處。若無人道得。山僧不惜眉毛與汝諸人
0130a14: 拈出。拍禪床一下。
0130a15: 小參。僧問。如何是佛。　師云。肥從口入。　乃舉。德山示眾
0130a16: 云。今夜不答話。有問話者三十棒。眾中舉者甚多。會
0130a17: 者不少。且道向什麼處見德山。有不顧性命底漢。試
0130a18: 出來道看。若無。山僧為大眾與德山老人相見去也。
0130a19: 待德山道。今夜不答話。問話者三十棒。但向伊道。某
0130a20: 甲話也不問。棒也不喫。你道還契他德山老人麼。到
0130a21: 者裏。須是箇漢始得。況法演遊方十有餘年。海上參
0130a22: 尋。見數員尊宿。自謂了當。及到浮山圓鑑會下。直是
0130a23: 開口不得。後到白雲門下。咬破一箇鐵酸餡。直得百
0130a24: 味具足。且道餡子一句作麼生道。乃云。花發冠媚
0130b01: 早秋。誰人能染紫絲頭。有時風動頻相倚。似向前
0130b02: 不休。
0130b03: 入院日上堂。僧問。筇領眾。祖令當行。把斷封疆。師
0130b04: 意如何。　師云。秋風吹渭水。落葉滿長安。　學云。四面無
0130b05: 門山岳秀。今朝且得主人歸。　師云。你道路頭在什麼
0130b06: 處。　學云。為什麼對面不相識。　師云。且喜到來。　乃舉。祖
0130b07: 師道。吾本來茲土。傳法救迷情。一花開五葉。結果自
0130b08: 然成。達磨大師信來。信口道。後代兒孫。多成計校。
0130b09: 要會開花結果處麼。鄭州梨。青州棗。萬物無過出處
0130b10: 好。
0130b11: 上堂。舉。古人道。若有一人發真歸源。十方空悉皆
0130b12: 消殞。雙泉則不然。若有一人發真歸源。十方空築
0130b13: 著磕著。
0130b14: 到興化上堂。僧問。和尚未離四面時如何。　師云。在屋
0130b15: 裏坐。　學云。離後如何。　師云。走殺闍黎。　乃舉。法眼頌云。
0130b16: 山水君居好。城隍我亦論。靜聞鐘角響。閑對白雲屯。
0130b17: 大眾。法眼雖不拏雲攫霧。爭柰地清風。四面今日
0130b18: 試與法眼把手共行。靜聞鐘角響。且不是聲。閑對白
0130b19: 雲屯。且不是色。既非聲色。作麼生商量。乃云。洞裏無
0130b20: 雲別有天。桃花似錦柳如煙。仙家不解論冬夏。石爛
0130b21: 松枯不記年。
0130b22: 上堂云。天上無彌勒。地下無彌勒。十字街頭立。被人
0130b23: 喚作賊。便下座。
0130b24: 上堂。僧問。四面無門山岳秀。箇中時節若為分。　師云。
0130c01: 東君須子細。偏地發萌芽。　學云。春去秋來事宛然也。
0130c02: 　師云。纔方搓彈子。便要金剛。　乃舉。古人云。我若向
0130c03: 你道。即禿我舌。若不向你道。即啞我口。且道還
0130c04: 有為人處也無。四面有時擬為你吞。只被當門齒
0130c05: 礙。擬為你吐。又為咽喉小。且道還有為人處也無。
0130c06: 乃云。四面從來柳下惠。
0130c07: 歲旦上堂云。元正啟祚。萬物咸新。揚盡大千沙界。都
0130c08: 來只在一塵。乃展手云。是新是舊。有人出來道看。若
0130c09: 無。四面且世諦流布去也。遂叉手云。孟春猶寒。伏惟
0130c10: 首座．大眾洎諸知事尊體起居萬福。
0130c11: 上堂。僧問。千寒色即不問。雨滴花事若何。　師云。
0130c12: 今日也相似。　學云。一句超千聖外。千山鎖斷萬重
0130c13: 關。　師云。一滴落在什麼處。　學云。錯。　師云。錯。　學云。錯。錯。
0130c14: 　師便打。乃云。千列翠。岸柳垂金。樵父謳歌。漁人鼓
0130c15: 棹。笙簧聒地。鳥語呢喃。紅粉佳人。風流公子。一一為
0130c16: 汝諸人發上上機。開正法眼。若向者裏薦得。金色頭
0130c17: 陀無容身處。若也不會。喫粥喫飯。許你七穿八穴。
0130c18: 白眾出隊上堂云。明日疋馬單鏘。為國出戰。得勝回
0130c19: 戈之日。滿路歌謠。大眾。作麼生是歌謠一曲。乃云。囉
0130c20: 邏哩。囉邏哩。還有人和得麼。良久。云。鴛鴦繡了從君
0130c21: 看。莫把金針度與人。
0130c22: 寒食夜小參。僧問。迷久渴。冒雨登山。向上之機。請
0130c23: 師方便。　師云。不免入山一回。　學云。恁麼則步步踏實
0130c24: 去也。　師云。空手回去。　學云。若是那邊。還的當也無。
0131a01: 　師云。罕遇知音。　學云。謝師證明。　師云。知音底事作麼
0131a02: 生。僧劃一劃。　師云。又被風吹別調中。　學云。往往隨他
0131a03: 口頭走。　師云。更是阿誰。乃云。李白桃紅。山青水綠。雲
0131a04: 橫洞口。月皎長空。若只向者裏薦得。法眼道月明幽
0131a05: 室寒。星分拱辰異。便須瓦解消。韶國師道通玄
0131a06: 頂。不是人間。心外無法。滿目青山。亦須百雜碎。何也。
0131a07: 盡乾坤大地不消一。然雖如是。事無一向。今夜且
0131a08: 放過一著。
0131a09: 上堂。舉。梁武帝問達磨。如何是聖諦第一義。磨云。廓
0131a10: 然無聖。帝云。對朕者誰。磨云。不識。又僧問六祖。黃梅
0131a11: 意旨什麼人得。祖云。會佛法底人得。僧云。和尚還得
0131a12: 麼。祖云。不得。僧云。和尚為什麼不得。祖云。我不會佛
0131a13: 法。　師云。大小大祖師。問著底。便是不識不會。為什麼
0131a14: 兒孫地。乃云。一人傳。萬人傳實。
0131a15: 小參。僧問。施主遠趨於丈室。請師一句利於人。　師云。
0131a16: 教天下人成佛去。　學云。悠悠塵內客。不謾入山來。　師
0131a17: 云。中間猶有眾生在。僧便喝。　師云。且道是佛。是眾生。
0131a18: 　學云。四面眼難謾。　師云。你向什麼處見四面。僧拂袖
0131a19: 歸眾。　師云。作家。乃云。滿口道得底不知有。知有底
0131a20: 又道不得。且道過在什麼處。將成九仞之山。莫惜一
0131a21: 簣之土。
0131a22: 上堂。舉。雲門垂語云。古佛與露柱相交是第幾機。自
0131a23: 代云。南山起雲。北山下雨。　師云。大小大雲門大師。元
0131a24: 來小膽。四面道。古佛與露柱相交是第四機。良久。
0131b01: 云。者箇說話。面皮厚三寸。出語成不遜。好將臨濟棒。
0131b02: 一日打三頓。什麼人下得手。雖然罪過彌天。新赦咸
0131b03: 放。
0131b04: 結夏上堂。僧問。五天結制。分付蠟人。未審雙泉如何
0131b05: 示眾。　師云。足不履地。乃云。結夏無可供養大眾。作一
0131b06: 家醼。管顧諸人。遂手云。囉邏招。囉邏搖。囉邏送。莫
0131b07: 怪空。伏惟珍重。
0131b08: 上堂云。於三七日中思惟如是事。釋迦老子半夜逾
0131b09: 城直往雪山。早是漏逗不少。更思惟箇什麼。便下座。
0131b10: 上堂。舉。藥山久不上堂。主事報云。大眾久思和尚示
0131b11: 誨。山云。打鼓著。大眾方集。山便歸方丈。主事云。和尚
0131b12: 許為眾說法。何故一言不措。山云。經有經師。論有論
0131b13: 師。爭怪得老僧。　師云。雖然以己已妨人。爭柰賊身已巳露。
0131b14: 諸人要識藥山麼。閑持經卷倚松立。笑問客從何處
0131b15: 來。
0131b16: 上堂。舉。僧問洞山。如何是善知識眼。山云。紙撚無油。
0131b17: 　師云。洞山老漢不是無。只是太儉。忽有人問四面。如
0131b18: 何是善知識眼。只向伊道。瞎。何故。且要相稱。乃云。紙
0131b19: 撚無油也大奇。不堪拈掇有誰知。回身憶來時路。
0131b20: 月下騰騰信歸。
0131b21: 上堂。舉。教中道。若謂如來有所說法。即為謗佛。只如
0131b22: 一大藏教甚處得來。若言無說。五千四十八卷什麼
0131b23: 處消遣。到者裏。須是箇人始得。還會麼。莫謗四面好。
0131b24: 上堂。舉。僧問投子。如何是十身調御。投子下禪立。
0131c01: 或有人問四面。如何是十身調御。老僧亦下禪立。
0131c02: 為什麼依樣畫兒。待我計校成即說向你。
0131c03: 上堂。舉。藥山問石頭。三乘十二分教某甲粗知。承聞
0131c04: 南方直指人心。見性成佛。某實未明。乞師指示。石頭
0131c05: 云。恁麼也不得。不恁麼也不得。恁麼不恁麼總不得。
0131c06: 山僧在眾日。聞兄弟商量道。即心即佛亦不得。不即
0131c07: 心即佛亦不得。若恁麼說話。敢稱禪客。何故。殊不知
0131c08: 石頭老人文武兼備。韜略雙全。若是四面見處。也要
0131c09: 諸人共知。只見波濤涌。不見海龍宮。
0131c10: 上堂云。三世諸佛遙望頂禮。六代祖師開口不得。四
0131c11: 面今日且權為指使。且道是箇什麼。一二三四五。雷
0131c12: 門誇布鼓。謾說李將軍。藍田射石虎。
0131c13: 上堂云。真如凡聖。皆是夢言。佛及眾生。並為增語。或
0131c14: 有人出來道。盤山老。但向伊道。不因紫陌花開早。
0131c15: 爭得黃下柳條。若更問道。四面老。自云。喏。惺惺
0131c16: 著。
0131c17: 上堂云。仲冬嚴寒。伏惟首座．大眾尊體起居萬福。兩
0131c18: 彩一賽。便下座。
0131c19: 上堂云。有一則語。舉似諸人。第一不得錯舉。便下座。
0131c20: 上堂云。昨宵年暮夜。今朝是歲旦。都大尋常日。世人
0131c21: 生異見。不解逐根元。只管尋枝蔓。新舊只如今。子細
0131c23: 諸院長老入山。師上堂云。臨濟入門便喝。是甚鳴
0131c24: 聲。德山入門便棒。曲作直。雲門三句．曹洞五位。大
0132a01: 開眼了作夢。何故如此。國清才子貴。家富小兒嬌。
0132a02: 到龍門。上堂云。有舌胡利。無口非啞。七出八沒。風流
0132a03: 儒雅。便下座。
0132a04: 到海會。上堂云。白雲山裏白雲人。把定封疆無縫罅。
0132a05: 無縫罅。知幾價。莫有知價底麼。乃云。一二三四五。
0132a06: 到興化。上堂云。世事冗如麻。空門路轉賒。青松林下
0132a07: 客。幾個得歸家。共唱胡笳曲。分開五葉花。幸逢諸道
0132a08: 友。同上白牛車。大眾。車在者裏。牛在什麼處。芳草渡
0132a09: 頭尋不見。夜來依舊宿蘆花。下座。　甘露資長老把師
0132a10: 住云。舒州管界元來有箇草賊。　師云。和尚也須隄防。
0132a11: 資擬議。師便拓開。
0132a12: 上堂云。祖師道。葉落歸根。來時無口。祖師恁麼道。猶
0132a13: 欠悟在。便下座。
0132a14: 上堂。僧問。祖意教意。是同是別。　師云。人貧智短。馬瘦
0132a15: 毛長。乃云。祖師說不著。佛眼看不見。四面老婆心。為
0132a16: 君通一線。便下座。
0132a17: 上堂云。春氣乍寒乍暖。春雲或卷或舒。引得韶陽老
0132a18: 子。放出針眼裏魚。乃云。錯。
0132a19: 謝主事上堂。僧問。王索仙陀婆時如何。　師云。七孔八
0132a20: 竅。　學云。如何是王索仙陀婆。　師云。鸞駕未排齊號令。
0132a21: 　學云。如何是仙陀婆。　師云。眼耳熱。僧禮拜。　師云。點。
0132a22: 乃云。文殊張帆。普賢把柂。勢至．觀音共相唱和。贏得
0132a23: 雙泉中打坐。打坐即不無。且道下水船一曲作麼
0132a24: 生唱。囉邏哩。囉邏哩。俗氣不除。
0132b01: 上堂云。今宵正月半。乾坤都一片。普賢門大開。相逢
0132b02: 不相見。乃云。過在阿誰。
0132b03: 上堂云。默。默。默。無上菩提從此得。賺殺人。便下座。
0132b04: 上堂云。適來思量得一則因緣。而念早忘了也。是
0132b05: 拄杖記得。乃拈起拄杖云。拄杖子也忘了。遂卓一下。
0132b06: 云。同坑無異土。咄。
0132b07: 上堂。舉。鏡清問玄沙。學人乍入叢林。乞師指箇入路。
0132b08: 沙云。還聞偃溪水聲麼。清云。聞。沙云。從者裏入。　師云。
0132b09: 果是得入。一任四方八面。若也未然。不得離者
0132b10: 裏。
0132b11: 謝典座上堂云。小繩錢貫。大繩井索。日急要用。笊籬
0132b12: 木杓。雖然破家具。應用有處著著錯。南北東西水洒
0132b13: 不著。
0132b14: 冬至上堂云。少年天子此日拜郊。林泉之士遠望歌
0132b15: 謠。萬歲。萬歲。便下座。
0132b16: 有一道姑入山禮拜。請上堂。云。道可道。非常道。真可
0132b17: 笑。姮娥一夜繡鴛鴦。解把金針呈巧妙。將並老黃梅。
0132b18: 兒孫一何拙。如今箇箇口吒呀。問著烏龜喚作。四
0132b19: 面今日與君決列。怎生雪。冤家。冤家。莫向背地裏吐
0132b20: 舌。
0132b21: 次住太平語錄
0132b22: 參學　清遠　集
0132b23: 師入院日。僧問。遠別雙泉。來臨禪眾。入門一句。願師
0132b24: 舉揚。　師云。也待一一過。　學云。恁麼則清涼山遠人
0132c01: 休去。只此焚香便見師。　師喝云。話也不領。　學云。今朝
0132c02: 親見面。端的勝聞名。　師云。猶自喃喃。　問。如何是太平
0132c03: 境。　師云。數層寶塔侵天起。萬本喬松地寒。　學云。如
0132c04: 何是境中人。　師云。閑持經卷倚松立。笑問客從何處
0132c05: 來。　學云。人境已巳蒙師指示。向上宗乘事若何。　師云。須
0132c06: 信下方城郭近。果然鐘磬接笙歌。　問。如何是佛。　師云。
0132c07: 露跣足。　學云。如何是法。　師云。大赦不放。　學云。如何
0132c08: 是僧。　師云。釣魚船上謝三郎。乃云。我本無心有所希
0132c09: 求。今此寶藏自然而至。世間之寶。能變窮為富。此之
0132c10: 一寶。能轉凡成聖。且道如今是凡是聖。太平道總不
0132c11: 是。何故。苦瓠連根苦。甜瓜徹蒂甜。
0132c12: 上堂云。達磨無端。少林面壁。二祖斷臂。一生受屈。黃
0132c13: 蘗樹頭討甚木蜜。太平今日兩眼如漆。李廣神箭是
0132c14: 誰中的。
0132c15: 上堂云。十方諸佛．六代祖師．天下善知識。皆同者箇
0132c16: 舌頭。若識得者箇舌頭。始解大脫空。便道山河大地
0132c17: 是佛。草木叢林是佛。若也未識得者箇舌頭。只成小
0132c18: 脫空自謾去。明朝後日大有事在。太平恁麼說話。還
0132c19: 有實頭處也無。自云。有。如何是實頭處。歸堂喫茶去。
0132c20: 上堂。僧問。如何是賓中賓。　師云。少喜多瞋。　學云。如何
0132c21: 是賓中主。　師云。傳言送語。　學云。如何是主中賓。　師云。
0132c22: 鍾馗小妹。　學云。如何是主中主。　師云。一言纔出口。地
0132c23: 上繡絪開。乃云。近日太平院。禪和多聚散。參底老婆
0132c24: 禪。喫底米飯。知事失照顧。主人少方便。雖然沒滋
0133a01: 味。要且緩緩嚥。
0133a02: 謝莊主上堂云。一不做。二不休。不風流處也風流。若
0133a03: 要公私濟辦。好看露地白牛。
0133a04: 上堂云。此箇物。上拄天。下拄地。皖水作口。皖山作鼻。
0133a05: 太平退身三步。放你諸人出氣。
0133a06: 上堂。僧問。牛頭未見四祖時如何。　師云。頭上戴纍垂。
0133a07: 　學云。見後如何。　師云。青布遮前。　學云。未見四祖時。為
0133a08: 什麼百鳥銜花獻。　師云。富與貴是人之所欲。　學云。見
0133a09: 後為什麼百鳥不銜花獻。　師云。貧與賤是人之所惡。
0133a10: 乃云。西天二十八祖也恁麼道。唐土六祖也恁麼道。
0133a11: 天下老和尚也恁麼道。獨有太平不恁麼道。何故。寡
0133a12: 不敵眾。且道畢竟如何。妙舞更須知拍。三臺須是
0133a13: 大家催。
0133a14: 上堂云。上是天。下是地。南北東西依舊位。釋迦老子
0133a15: 弄精魂。達磨西來多忌諱。忽有箇漢出來道。和尚低
0133a16: 聲。但向伊道。祇要拋塼引玉。
0133a17: 上堂云。山僧今日將山河大地盡作黃金。該有情無
0133a18: 情總令成佛去。然後太平不入者保社。何故。爭之不
0133a19: 足。讓之有餘。
0133a20: 上堂云。太平不會禪。一向外邊走。臘月三十日。贏得
0133a21: 一張口。且道那箇是太平口。自云。兩片皮也不識。
0133a22: 上堂。舉。寶壽作街坊時。見兩人相諍。一人以手打一
0133a23: 拳。云。你得恁無面目。寶壽因而得入。若人於此知落
0133a24: 處。可謂公辦私辦。大眾。聽取一頌。甚妙也甚妙。於此
0133b01: 知性命。擗鼻與一拳。當時便打正。
0133b02: 上堂云。太平淈漢。事事盡經。如是三十年。也有
0133b03: 人讚歎。且道讚歎箇什麼。好箇淈漢。
0133b04: 上堂。舉。教中道。假使滿世間。皆如舍利弗。盡思共度
0133b05: 量。亦復不能知。尋常衲僧家。高揖釋迦。不拜彌勒。是
0133b06: 會佛智。不會佛智。眾中有則有。只是藏牙伏爪。太平
0133b07: 有箇見處。不惜眉毛舉向諸人。待有人問。隨口便答。
0133b08: 上堂。僧問。如何是奪人不奪境。　師云。秋風吹渭水。落
0133b09: 葉滿長安。　學云。如何是奪境不奪人。　師云。路上逢人
0133b10: 半是僧。　學云。如何是人境俱不奪。　師云。少婦棹輕舟。
0133b11: 歌聲逐流水。　學云。如何是人境俱奪。　師云。高空有月
0133b12: 千門掩。大道無人獨自行。乃云。數日已巳來。連綿大水。
0133b13: 所到之處皆有損傷。曹源一滴。瀰滿人間。衲僧一吸。
0133b14: 鼻孔遼天。且道名字既同。為什麼損益有異。誰知遠
0133b15: 煙浪。別有好思量。
0133b16: 上堂云。一葉落。天下秋。一塵起。大地收。收即不無。何
0133b17: 人親手。月中仙桂和根拔。海底驪龍把角牽。
0133b18: 上堂云。撮土為金猶容易。變金為土還難。轉凡成
0133b19: 聖猶容易。轉聖成凡甚難。何故。誰肯屈尊就卑。且
0133b20: 道不凡不聖一句作麼生道。乃云。不得教壞人家男
0133b21: 女。
0133b22: 上堂。舉。三祖見二祖禮拜。問曰。請師懺罪。二祖云。將
0133b23: 罪來。與汝懺。三祖云。求罪不可得。二祖云。與汝懺罪
0133b24: 竟。因成一頌。舉似大眾。無孔笛子氈拍板。五音六律
0133c01: 皆普。時人不識黃幡綽。笑道儂家登寶殿。
0133c02: 上堂云。淺聞深悟。深聞不悟。爭柰何。爭柰何。獻佛不
0133c03: 在香多。
0133c04: 上堂云。開眼為晝。合眼為夜。坐斷舌頭。誰談般若。金
0133c05: 色頭陀。不入保社。
0133c06: 上堂。舉。風穴云。若立一塵。家國興盛。野老嚬蹙。不立
0133c07: 一塵。家國喪亡。野老謳歌。太平即不然。若立一塵。法
0133c08: 堂前草深一丈。不立一塵。錦上鋪花。何也。不見道。九
0133c09: 九八十一。窮漢受罪畢。纔擬展眠。蚊蟲獦蚤出。
0133c10: 上堂。因雪。舉。僧問雲門。不起一念。還有過也無。門云。
0133c11: 須彌山。　師云。有時問著師僧。或一指。或進一步。或
0133c12: 下一喝。或拂袖便去。上座未在。何故。太平未曾向二
0133c13: 三月間下一陣雪向汝諸人在。如今有箇漢出來道。
0133c14: 老和尚。莫七顛八倒。見今下也不是。乃展手云。了。
0133c15: 上堂。僧問。蓮花未出水時如何。　師云。在泥裏。　學云。出
0133c16: 水後如何。　師云。在水上。　問。王子未登九五時如何。　師
0133c17: 云。逢人多問路。　學云。正登九五時如何。　師云。天下太
0133c18: 平。　學云。登九五後如何。　師云。誰論好醜。乃云。末後最
0133c19: 慇懃。儂家隨處新。大千沙界裏。不免箇中人。且道那
0133c20: 箇是箇中人。平蕪盡處是青山。行人更在青山外。
0133c21: 上堂。舉。雲門道。平地上死人無數。出得荊棘林者是
0133c22: 好手。時有僧云。恁麼則堂中第一座有長處。雲門云。
0133c23: 蘇嚧蘇嚧。太平即不然。平地上箇箇丈夫。荊棘林裏
0133c24: 坐得底是好手。何故。乃云。格。
0134a01: 上堂云。將四大海水為一枚硯。須彌山作一管筆。有
0134a02: 人向空裏寫祖師西來意五字。太平下座。大展坐
0134a03: 具。禮拜為師。若寫不得。佛法無靈驗。有麼。有麼。便下
0134a04: 座。大眾散。　師高聲云。侍者。侍者應喏。　師云。收取坐具。
0134a05: 復問侍者云。還收得坐具麼。侍者提起坐具。　師云。我
0134a06: 早知你恁麼也。
0134a07: 上堂。僧問。佛未出世時如何。　師云。大憨不如小憨。　學
0134a08: 云。出世後如何。　師云。小憨不如大憨。乃云。入荒田不
0134a09: 揀。信手拈來草。不認大哥妻。元來是嫂嫂。鄭州出鵝
0134a10: 梨。青州出大棗。無事巾單下。箇箇從頭咬。
0134a11: 上堂云。山僧昨日入城。見一棚傀儡。不免近前看。或
0134a12: 見端嚴奇特。或見醜陋不堪。動轉行坐。青黃赤白。一
0134a13: 一見了。子細看時。元來青布幔裏有人。山僧忍俊不
0134a14: 禁。乃問。長史高姓。他道。老和尚看便休。問什麼姓。大
0134a15: 眾。山僧被他一句。直得無言可對。無理可伸。還有人
0134a16: 為山僧道得麼。昨日那裏落節。今日者裏拔本。
0134a17: 上堂云。有鹽曰。無鹽曰澹。太平聞說。口似匾檐。便
0134a18: 下座。
0134a19: 上堂云。神通妙用。不欠絲毫。通人分上。何用忉忉。泥
0134a20: 多佛大。水長船高。
0134a21: 上堂云。一月普現一切水。一切水月一月攝。誠哉是
0134a22: 言也。可謂塑不成。畫不就。昨夜三更白如晝。
0134a23: 謝典座上堂云。變生作熟雖然易。眾口調和轉見難。
0134a24: 澹若知真箇味。自然飢飽不相干。
0134b01: 上堂。拈起拄杖云。昨夜三更夢見拄杖子教我一片
0134b02: 禪。向我道和尚明日早起。上堂舉似大眾。昨日錦上
0134b03: 鋪花。今日蹋實地。但看今日明朝。說甚祖師來意。
0134b04: 翻思黃面老人謾道靈山授記。直饒大地山河借我
0134b05: 鼻孔出氣。不如放下身心。自然仁義禮智。　為亡僧下
0134b06: 火。舉起火把云。火風四大。互相違背。當此時節。隨緣
0134b07: 自在。　次日。又為一僧舉起火把云。昨日也恁麼。今日
0134b08: 也恁麼。且道昨日是。今日是。說甚是不是。你看是甚
0134b09: 火色。
0134b10: 上堂云。今朝正月半。與諸人相見。麥長新苗。粒粒
0134b11: 皆成。薦不薦。全藉春風扇。
0134b12: 次住海會語錄
0134b13: 參學　景淳　集
0134b14: 師入院。開堂日。宣疏了。乃云。疏帖一時讀了。若是具
0134b15: 金剛眼睛底。何必重說偈言。雖然如是。事無一向。便
0134b16: 陞座。　拈香罷。四面白槌云。法筵龍象眾。當觀第一義。
0134b17: 　師云。金鏃慣將平祖道。鐵鞭多在恨無。莫有不顧
0134b18: 危亡底衲僧麼。出來相見。　僧問。白雲山下。祖令當行。
0134b19: 如何是祖令。　師云。一二三四五。　學云。恁麼則昨日太
0134b20: 平。今朝海會。　師云。高著師僧。　問。昔日為霖去。今朝領
0134b21: 眾來。朝賢臨座下。願震一聲雷。　師云。你還聞麼。　學云。
0134b22: 風送好雲歸碧洞。水潮滄海助波濤。　師云。知心有幾
0134b23: 人。　學云。寒山常撫掌。拾得每慇懃。　師云。將謂無人。　學
0134b24: 云。也不得壓良為賤。　師云。且禮拜著。乃云。問話且止。
0134c01: 夫第一義適來若於四面搥下薦得。千聖不能近。祖
0134c02: 師言不到。天下作者拱手歸降。何也。況第一義本來
0134c03: 清淨。不受諸塵。如何說得。同道方知。今日放過一著。
0134c04: 向建化門中別作箇解話會。是以紹先聖之遺蹤。稱
0134c05: 提祖令。為後學之模範。建立宗風。若非當人。曷能傳
0134c06: 授謝詞不錄。乃云。陳謝既畢。不可空然。有一頌舉似大眾。
0134c07: 日暖風和花正開。七重山鎖白雲來。思城市繁華
0134c08: 處。又出松門步一回。
0134c09: 師在太平受帖。拈起示眾云。恁麼會去。早是鈍漢。何
0134c10: 也。若憑說五千四十八卷。豈不是說。若不憑說。又如
0134c11: 何辨白。請維那分明拈出。　讀疏了。遂陞座。乃云。祖令
0134c12: 當行。十方坐斷。其中莫有不惜性命者麼。出來與老
0134c13: 僧相見。　時有僧出云。日月易見。好事難逢。　師云。令人
0134c14: 疑著。　問。公牋已巳至師今受。祖意西來願舉揚。　師云。雲
0134c15: 從龍。風從虎。　學云。人天既獲聞真諦。更有尖新事也
0134c16: 無。　師云。有。　學云。如何是尖新底事。　師云。蹉過也不知。
0134c17: 　問。白雲長老．太平禪師。於其中間。未審如何辨的。　師
0134c18: 云。你試定當看。　學云。莫是月無來去。影現千江。　師云。
0134c19: 一任鑽龜打瓦。遂云。法不孤起。仗境方生。明鏡當臺。
0134c20: 好醜自現。久參上士。言下知歸。晚學初機。當須子細。
0134c21: 是以古人道。法無去來。無動轉者。成山頌。舉似大
0134c22: 眾。觸目光明處處新。其中那箇辨親。祗園枝上千
0134c23: 花秀。一度芬芳一度春。
0134c24: 上堂。僧問。如何是佛。　師云。悉達多太子。　學云。逾城時
0135a01: 如何。　師云。自有四天王在。　學云。到雪山時如何。　師云。
0135a02: 蘆芽穿膝。鵲巢頂上。　學云。爭柰未是學人安身處。　師
0135a03: 喝云。禮拜了退。乃云。天地為洪爐。烹煉強與弱。大道
0135a04: 本無元。卷舒由橐鑰。凡聖路坦然。各自看謀略。
0135a05: 謝首座上堂云。槌破蟠桃核。得見其仁。捋斷驪龍鬚。
0135a06: 得遇其寶。雖然如是。也未是好手。黃帝失玄珠於赤
0135a08: 之而不得。乃使罔象。直饒罔象得之。亦未是好手。爭
0135a09: 似今日與大眾同使一箇通事舍人。雖然如是。也只
0135a10: 得一半。
0135a11: 上堂云。永嘉道。取不得。捨不得。不可得中只麼得。祖
0135a12: 師道。不是心。不是物。不是佛。大眾且道是箇什麼。乃
0135a13: 云。到江吳地盡。隔岸越山多。
0135a14: 結夏上堂。僧問。如何是白雲境。　師云。七重山鎖潺湲
0135a15: 水。　學云。如何是境中人。　師云。來千去萬。　學云。人境已巳
0135a16: 蒙師指示。向上宗乘又若何。　師云。面赤不如語直。乃
0135a17: 云。此夏居白雲。禪人偶聚會。三月九旬中。尊卑相倚
0135a18: 賴。粥飯與茶湯。精麤隨忍耐。逐意習經書。任運行三
0135a19: 昧。彼此出家兒。放教肚皮大。
0135a20: 上堂云。昨日有一則因緣。擬舉似大眾。為老僧忘
0135a21: 事。都大一時思量不出。乃沉吟多時。云。忘也。忘
0135a22: 也。復云。教中有一道真言。號聰明王。有人念者。忘即
0135a23: 記得。遂云。唵阿盧勒繼娑婆訶。乃拍手大笑云。記得
0135a24: 也。記得也。佛不見佛。討祖不見祖。甜瓜徹蒂甜。苦
0135b01: 瓠連根苦。下座。
0135b02: 解夏上堂云。一塵起。大地收。一葉落。天下秋。金風動
0135b03: 處。警砌畔之蛩吟。玉露零時。引林間之蟬噪。遠煙別
0135b04: 浦。行行之鷗鷺爭飛。絕壁危巒。處處之猿猱競嘯。又
0135b05: 見漁人舉櫂。樵子謳歌。數聲笛牧童戲。一片征帆
0135b06: 孤客夢。可以發揮祖道。建立宗風。九旬無棄之功。
0135b07: 百劫在今時之用。如斯話會。衲子攢眉。不見道。一塵
0135b08: 不立始歸家。若有纖毫非眷屬。
0135b09: 上堂。僧問。見來不釆時如何。　師云。各自守疆界。　進云。
0135b10: 見來釆時如何。　師云。看築著你鼻孔。　學云。謝師答
0135b11: 話。　師云。放。乃云。古人道。如何是不動尊。朝到西天。暮
0135b12: 歸唐土。大眾。莫是動而不動。不動而動麼。只者便是
0135b13: 白雲見處。
0135b14: 郡中回。上堂云。船上無散工。時時事不同。昨朝城郭
0135b15: 裏。今日白雲中。且道不動尊在什麼處。自云。氣似
0135b16: 袋。令人可愛。
0135b17: 自出緣化回。上堂云。白雲海會院。足水兼柴炭。唯少
0135b18: 麻與麥。眾人皆盡見。親去化檀那。阿羅漢。且望
0135b19: 大慈悲。一一看佛面。大眾。佛身充滿於法界。且作麼
0135b20: 生看。我道不隔一條線。
0135b21: 上堂云。幸然無一事。行要參禪。被禪相惱。不透
0135b22: 祖師關。如何是祖師關。把火入牛欄。
0135b23: 上堂云。我有一柄。掃盡雪山雪。我有一張口。臨事
0135b24: 無可說。我有一雙眼。和盲悖訴瞎。任意過平生。烏龜
0135c01: 喚作。處世學為人。喫水須防噎。仰山曾道底。兩口
0135c02: 一無舌。四海五湖人。當陽瞥不瞥。
0135c03: 上堂。舉。靈雲悟桃花頌云。三十年來尋客。幾經葉
0135c04: 落又抽枝。自從一見桃花後。直至如今更不疑。玄沙
0135c05: 云。諦當。甚諦當。敢保老兄未徹在。　師云。說什麼諦當。
0135c06: 更參三十年始得。
0135c07: 上堂。僧問。如何是佛。　師云。獨木橋子。　學云。如何趣向。
0135c08: 　師云。緊峭草鞋。乃云。幸然可怜生。剛地學參。問既然
0135c09: 參得了。未免肚裏悶。悶即自家悶。困即自家困。祖佛
0135c10: 生冤家。好與槌一頓。且道佛祖過在什麼處。若人會
0135c11: 得。許你具一隻眼。
0135c12: 桐樹郭宅請陞座。云。桐林郭評事。家門幸食祿。性靜
0135c13: 好吾宗。溫良如美玉。封疏請諸山。營齋殖洪福。二人
0135c14: 長老共談玄。正值陽和二月天。渴鹿飲溪作水。野
0135c15: 猿啼樹霧成煙。黃梅路上多知己已。今日同乘般若船。
0135c16: 乘船即不無。且道說箇什麼事。幸遇三春明媚。因行
0135c17: 不妨掉臂。囉邏哩。囉邏哩。乃拍手大笑云。是何曲調
0135c18: 萬年歡。
0135c19: 上堂云。二月春將半。相呼同賞翫。寒食近清明。百花
0135c20: 開爛熳。或上白雲。或遊赤水畔。野外摽墳人。路傍
0135c21: 酒醉漢。半笑半悲啼。真誠堪讚嘆。人人謂我泄天機。
0135c22: 子細分明與批判。看看。五湖禪客莫輕詶。記取今朝
0135c23: 者公案。
0135c24: 上堂。舉。趙州問婆子。什處去。婆云。偷趙州去。州云。
0136a01: 或遇趙州又作麼生。婆連打兩掌。州便休去。　師云。趙
0136a02: 州休去。不知眾中作麼生商量。白雲也要露箇消息。
0136a03: 貴要眾人共知。婆子雖行正令。一生不了。趙州被打
0136a04: 兩掌。咬斷牙關。婆子可謂去路一身輕似葉。趙州高
0136a05: 名千古重如山。
0136a06: 上堂云。僧問雲門。如何是一代時教。門云。對一說。　師
0136a07: 云。對一說。卷盡五千四十八。風花雪月任流傳。金剛
0136a08: 腦後添生鐵。
0136a09: 施主請上堂。云。道吾與漸源。往山下弔慰。源拊棺問
0136a10: 曰。生耶。死耶。吾云。生也不道。死也不道。源云。為什麼
0136a11: 不道。吾云。不道。不道。回至中路。源云。和尚須與某甲
0136a12: 道。若不道。即打和尚去也。吾云。打即任打。道即不道。
0136a13: 源便打。至院。吾令潛去。白雲今日忿氣不甘。須要斷
0136a14: 者公案。道吾第一不解與身作主。第二不能隨機入
0136a15: 俗。當初待伊問道。生耶。死耶。但向伊道。等歸院裏向
0136a16: 你道。當時若著得者語。靈利漢一蹋蹋著。大小大道
0136a17: 吾和尚也又免得一頓拳頭。有眼底子細看。
0136a18: 解夏上堂云。九旬三箇月。彈指瞥然間。忙者直然忙。
0136a19: 閑者直然閑。事事無窮盡。千古白雲山。
0136a20: 上堂。舉。雲門一日普請般柴次。乃拋下一片柴云。一
0136a21: 大藏教。只說者箇。　師云。大小雲門錯下註。老僧當
0136a22: 時若見。向伊道。普請處不得狼藉。若點檢得出。免你
0136a23: 普請。
0136a24: 上堂。僧問。如何是先照後用。　師云。王言如絲。　學云。如
0136b01: 何是先用後照。　師云。其出如綸。　學云。如何是照用同
0136b02: 時。　師云。舉起軒轅鑑。尤頓失威。　學云。如何是照用
0136b03: 不同時。　師云。金將火試。　乃舉。僧問首山。如何是佛。首
0136b04: 山云。新婦騎驢阿家牽。大眾。莫問新婦阿家。免煩路
0136b05: 上波吒。遇飯即飯。遇茶即茶。同門出入。宿世冤家。
0136b06: 上堂。僧問。如何是臨濟下事。　師云。五逆聞雷。　學云。如
0136b07: 何是雲門下事。　師云。紅旗閃爍。　學云。如何是曹洞下
0136b08: 事。　師云。馳書不到家。　學云。如何是溈仰下事。　師云。斷
0136b09: 橫古路。僧禮拜。　師云。何不問法眼下事。　學云。留與
0136b10: 和尚。　師云。巡人犯夜。乃云。會即事同一家。不會萬別
0136b11: 千差。一半喫泥喫土。一半食麥食麻。或即降龍伏虎。
0136b12: 或即摝蜆撈蝦。禾山唯解打鼓。祕魔一向擎扠。者箇
0136b13: 一場戲笑。皆因微笑拈花。白雲隨隊骨董。順風撒土
0136b14: 撒沙。若無者箇腸肚。如何衣錦還家。且道還家一句
0136b15: 作麼生道。今日榮華人不識。十年前是一書生。
0136b16: 上堂云。但知喫果子。莫管樹曲彔。不識曲彔樹。爭解
0136b17: 喫果子。不過祖師關。爭會敵生死。如何是祖師關。拈
0136b18: 大案山。
0136b19: 上堂云。一向恁麼去。路絕人稀。一向恁麼來。孤負先
0136b20: 聖。去此二途。祖佛不能近。設使與白雲同生同死。亦
0136b21: 未稱平生。何也。鳳凰不是凡間鳥。不得梧桐誓不棲。
0136b22: 上堂。舉。法眼道。識得橙子。周有餘。雲門道。識得橙
0136b23: 子。天地懸殊。　師云。這兩人。一人過船。一人渡水。若點
0136b24: 檢得出。許你具正法眼。
0136c01: 上堂云。望天祈好雪。祥瑞實難加。鵲噪青松上。變成
0136c02: 白老。紫騮牽出薄寒馬。金鐙粧成銀鏤花。苦。苦。苦
0136c03: 箇什麼。忽然變成雨。
0136c04: 石臺師弟至。上堂。僧問。如何是和尚家風。　師云。鐵旗
0136c05: 鐵鼓。　學云。只有者箇。為復別有。　師云。釆石渡頭看。　學
0136c06: 云。忽遇客來。如何祗待。　師云。龍肝鳳髓。且待別時。　學
0136c07: 云。客是主人相師。　師云。謝供養。乃云。昔日先師頌臨
0136c08: 濟三頓棒云。一拳拳倒黃樓。一趯趯鸚鵡洲。有
0136c09: 意氣時添意氣。不風流處也風流。大眾。若到白雲門
0136c10: 下。須要眾人助拳。
0136c11: 上堂。舉起拳頭云。若喚作拳頭。一似不曾行。若不
0136c12: 喚作拳頭。對面相謾。除此之外。也少一拳不得。
0136c13: 出隊歸。上堂云。出隊半箇月。眼不見鼻孔。忘祖師
0136c14: 禪。拾得箇骨董。且道向什麼處著。一分奉釋迦牟尼
0136c15: 佛。一分奉多寶佛塔。
0136c16: 謝首座上堂云。彌勒看不見。釋迦說不得。恁麼尊貴
0136c17: 生。日用無差忒。得不得。識不識。三德六味味逾多。千
0136c18: 古萬古為規則。
0136c19: 上堂。僧問。如何是燃燈前。　師云。令人疑著。　學云。如何
0136c20: 是正燃燈。　師云。錯認定盤星。　學云。如何是燃燈後。　師
0136c21: 云。一場。乃云。每月有箇十五。無始劫來盡數數。
0136c22: 到彌勒下生。未免有甜有苦。且道畢竟如何。南山白
0136c23: 額大蟲。元是西山猛虎。
0136c24: 上堂云。日可冷。月可熱。眾魔不能壞真說。大眾。作麼
0137a01: 生是真說。潑狼潑賴。若信不及。白雲為你道。一要眾
0137a02: 人會。二要龍神知。乃拈起法衣云。者箇真紅色。剛然
0137a03: 道是緋。
0137a04: 
0137a05: 古尊宿語錄卷第二十
