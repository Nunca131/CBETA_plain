0527a14: 
0527a15: 
0527a17: 夫佛祖代代相承。稱為父子。雖曰假世間之名教。表
0527a18: 出世之真傳。然大死大活。而慧命斯續。視屬毛離裏
0527a19: 而四大和合者。一為生身。一為無生身。同是實際。本
0527a20: 非引喻也。永明云。須臾即俗歸真。莫疇茲旨。頃刻從
0527a21: 凡入聖。難報斯恩。夫火宅而登清之山。開迷雲
0527a22: 而入光明之海。迴視頭刺剌膠盆。身同繭縛之時。正所
0527a23: 謂如人飲水。冷暖自知。豈有不念皮肉骨髓所由來
0527a24: 者乎。莫非父子也。而其中父子濟美。以溈仰為最。當
0527b01: 日提唱一聲。啐一時。同稟法王之正令。共現璃
0527b02: 之金身。一堂兩琴。鼓宮而宮應。鼓商而商應。一奩兩
0527b03: 鏡。胡來而皆胡。漢來而皆漢。無上妙旨。齊轉金輪。一
0527b04: 代法門。雙標銅柱。蓋溈山．仰山之父子。正同寒山．拾
0527b05: 得之弟兄。於佛法中。如世間所云家慶人瑞者矣。故
0527b06: 合為一編。以為天下後世宗徒勸。是為序。
0527b07: 雍正十一年癸丑五月朔日
