0532c04: 
0532c05: 
0532c06: 御製序
0532c07: 昔黃帝訪道於廣成子。湯問於卞隨．務光。古之聖
0532c08: 王。其於高世之士。必資其薰習身心。以為宰制萬
0532c09: 事之本。迨於後世。凡入帝王之門者。功業邊事尚
0532c10: 難其人。何況心性邊事。從來宗門古德。傳靈山之
0532c11: 心燈。其中不少大丈夫而不入帝王之門。其居帝
0532c12: 王之位者。悟宗旨主復少。間或浮慕教相。淺識小
0532c13: 夫。輒以崇尚異端議之。而其所尊禮之人。多每不
0532c14: 足以服世。徒滋疑謗。於是黃帝成湯之美事。不可
0532c15: 復見於後世。我朝之初居東土也。風俗古。實忠
0532c16: 實孝。直心直行。歷代敬禮
0532c17: 佛天。而於僧道。並無不問高下。一概尊敬之事。與蒙
0532c18: 古習尚迥殊。我
0532c19: 皇祖世祖章皇帝撫有方夏。萬幾餘暇。與玉琳琇．
0532c20: 溪森父子。究竟心性之學。一時遇合。蓋與黃帝成
0532c21: 湯之事。無二無別。非我朝夙有崇僧之習而然也。
0532c22: 朕玉琳琇父子之書。闡揚宗乘之妙旨。實能利
0532c23: 人濟世。如杲日在空。迷雲頓淨。如清鐘響夜。幻夢
0532c24: 旋消。惠當來龍象於無窮。從上佛祖而不愧。用
0533a01: 是採輯校刊。傳示後世。因念帝王訪道於高世之
0533a02: 士。乃古聖之盛軌。而自昔世儒。每於二氏限量區
0533a03: 別。朕不忍將來者之終懵。而不為之剖晰也。故敘
0533a04: 其說如左。至於萬善殿西苑說法。併奏對機緣。雖
0533a05: 載自骨巖侍香紀略。但皆佛法中事。非裝點誇張
0533a06: 妄謬之說。亦玉琳琇揚日月之光華。作人天之眼
0533a07: 目處。尚足取者。故採編數則。敬昭
0533a08: 皇祖當日之恩遇云。
0533a09: 雍正十一年癸丑八月朔日
0533a10: 御選大覺普濟能仁玉琳琇國師語錄
0533a11: 順治十六年己已亥閏三月初一日。萬善殿奉
0533a12: 御旨上堂。師至座前。召眾云。會麼。若也會得。山僧未
0533a13: 離江南。陞座說法已巳竟。如或未然。看向第二門頭
0533a14: 施展去也。便登座。拈香云。此一瓣香。親受靈山記
0533a15: 。向爐中。祝嚴
0533a16: 佛心天子成等正覺。次拈香云。此一瓣香。華藏海會
0533a17: 早已巳敷宣。向爐中。祝嚴
0533a18: 佛母太后百福具備。保助
0533a19: 皇躬。大揚法化。　上首白椎竟。問。百福叢中選佛場。海
0533a20: 眾側聆求法要。如何是賓中賓。　師云。一千家飯。
0533a21: 進云。箇中好消息。剎剎塵塵現。如何是賓中主。　師
0533a22: 云。青目人少。　進云。一人有慶。兆民賴之。如何是
0533a23: 主中賓。　師云。庭前古柏蔭人天。　進云。天高象正。
0533a24: 海闊百川朝。如何是主中主。　師云。當堂不正坐。　進
0533b01: 云。賓主歷然承指示。當陽一句又如何。　師打云。有
0533b02: 功者賞。　問。仁皇好道。啟大會於重玄。祖令當行。建
0533b03: 法幢於今日。從上宗猷如何展演。　師云。進前來。與
0533b04: 汝道。　進云。金輪頂上無生曲。唱徹皇都調更新。　師
0533b05: 云。一句聳人。　進云。恁麼則萬善殿中為雨露。五
0533b06: 龍亭上起清風。　師云。共願如是。　進云。只如仰答聖
0533b07: 明一句又作麼生道。　師云。天台華頂萬年藤。報德
0533b08: 酬恩心鐵石。　問。即今萬善堂中頂禮萬佛寶號。但
0533b09: 知其名。未審居何國土。　師云。上座醉那。　進云。某甲
0533b10: 則不然。師便打。僧喝。師又打。　進云。不勞重舉。師復
0533b11: 打。　問。如何是十方薄伽梵。　師云。處處撞著。　進云。如
0533b12: 何是一路涅槃門。　師云。看下。　進云。如何是選佛
0533b13: 場。　師云。棒頭有眼明如日。　進云。如何是心空及第
0533b14: 歸。師便打。　進云。恁麼則天上有星皆拱北。人間無
0533b15: 水不朝東。師又打。　問。五祖門下有一神秀大師。因
0533b16: 什麼不得衣。　師云。為他通身是佛。　進云。盧行者
0533b17: 因什麼得衣。　師云。為他不會禪道。　進云。恁麼
0533b18: 可謂伶俐不妨隨處有。癡愚端的世間稀。師便打。
0533b19: 是日名德頗多。師復左右顧云。世尊拈花。迦葉
0533b20: 微笑。百萬人天。次第成佛。
0533b21: 御駕儼臨。命登萬善寶座。揭露正法眼藏。涅槃妙心。
0533b22: 作家禪侶盡出相見。還更有麼。乃云。九年面壁。計
0533b23: 較未成。立雪齊腰。苦勞徒爾。三拜依位立。可知禮
0533b24: 也。懺罪解縛。鞭影高飛。無性性空。松風聒耳。本無
0533c01: 一物。追金琢玉。兩枝嫩桂。五葉芬敷。異口同音。千
0533c02: 山一月。乃至笑巖老祖挺生神京。建立臨濟宗旨。
0533c03: 禹門浪闊。突兀孤危。事是恁麼事。人須恁麼人。但
0533c04: 得恁麼人。何愁恁麼事。且道如何是恁麼事。舉袈
0533c05: 裟云。如天普。似地普擎。好風齋著力。盡向此中
0533c06: 吹。
0533c07: 上堂。上首白椎竟。問。仙客乘雲泛紫畿。欣逢聖主
0533c08: 話玄微。五旬金殿垂恩重。又許扁舟渡雪谿。未審
0533c09: 其中祕密還得大家知也無。　師云。天高地厚。　進云。
0533c10: 雷音已巳震青霄外。四海咸聞第一機。　師云。日光月
0533c11: 華。　問。當今天子聖明君。隆興三寶剔禪燈。特請和
0533c12: 尚登寶座。御駕親臨轉法輪。如何是轉法輪。　師云。
0533c13: 山僧慚愧。　進云。本來大道無言說。未審如何又有
0533c14: 言。　師云。聖恩難報。　進云。一顆明珠在海中。光照
0533c15: 空作慧燈。　師卓拄杖云。念汝老實。　問。舌無十字關。
0533c16: 斷五色線。請問和尚。如何是舌頭上無十字關。
0533c17: 　師云。恁麼的人來。與他茶喫。　進云。如何是跟下
0533c18: 斷五色線。　師云。恁麼的人來。教他地下坐著。　進云。
0533c19: 打破十字關。掃斷五色線。　師打云。你替他各喫三
0533c20: 十棒。乃云。釋迦文佛降生之月。朔旦良辰。奉
0533c21: 旨重陞寶座。舉揚大法。通琇打點些佛法出來供養
0533c22: 大眾。及乎陞到座上。觀諸大眾。通身是法。一一毛
0533c23: 孔出無量口。一一口出無量音聲。一一音聲宣無
0533c24: 量妙義。人人爾。法法爾。盈空。法界。無有一毫
0534a01: 虧欠處。無有一毫空缺處。通琇更作麼擔水河頭
0534a02: 賣。直如河伯見海若。恍然自失耳。伏惟大眾。各自
0534a03: 珍重。下座。
0534a04: 己亥春。詔迎入京。命住西苑。
0534a05: 世祖問。心在七處。不在七處。　師云。覓心了不可得。
0534a06: 世祖問。悟道的人還有喜怒哀樂也無。　師云。喚什麼
0534a07: 作喜怒哀樂。
0534a08: 世祖問。山河大地從妄念而生。妄念若息。山河大地
0534a09: 還有也無。　師云。如人睡醒。夢中之事是有是無。
0534a10: 世祖問。如何用工。　師云。端拱無為。
0534a11: 世祖問。如何是大。　師云。光被四表。格于上下。
0534a12: 世祖問。本來面目如何參。　師云。如六祖所言參。　云。六
0534a13: 祖如何說。　師云。祖言。不思善。不思惡。正恁麼時。如
0534a14: 何是本來面目。
0534a15: 世祖問。思善思惡時如何。　師云。好善但好善。惡惡但
0534a16: 惡惡。正好善惡惡時。即參者好善惡惡的是箇什
0534a17: 麼。所謂要一切處參。第一要動裏參。動中得力。靜
0534a18: 中愈勝。古人所謂從緣薦得。相應捷也。
0534a19: 世祖退。命近侍傳語云。恨相見之晚。
0534a20: 庚子秋。
0534a21: 世祖馬上有省。連
0534a22: 詔敦請至京。
0534a23: 世祖就見西苑丈室。相視而笑。日窮玄奧。
0534a24: 世祖見一矮戒子。指問師。師云。長者長法身。短者短
0534b01: 法身。
0534b02: 世祖喜謝
0534b03: 奉
0534b04: 旨進頌。
0534b05: 深殿焚香永。心齋笑坐忘。大圓鏡智淨。應物妙無
0534b06: 方。
0534b07: 又。
0534b08: 慈幃色養適。侍坐快談玄。法界塵塵佛。同光照大
0534b09: 千。
0534b10: 雨夜奉
0534b11: 旨書。
0534b12: 僧問趙州。如何得不蹉路。　州云。識自本心。見自本
0534b13: 性。即不蹉路。
0534b14: 心同空界。示等空法。證得空時。無是無非
0534b15: 法。且道空作麼生證。
0534b16: 心隨萬境轉。轉處實能幽。隨流認得性。無喜亦無
0534b17: 憂。見聞覺知是流。且道性作麼生認。
0534b18: 一念不生全體現。六根纔動被雲遮。且道全體現
0534b19: 時如何。略彴不是趙州橋。明月清風安可比。
0534b20: 世祖賓天拈香。
0534b21: 師云。報身如夢幻。世界若空華。唯過量大人去來
0534b22: 無礙。進如意云。此是
0534b23: 皇上生生用不盡的。現前大眾專精持念究竟堅固
0534b24: 大陀羅尼。執事舉楞嚴．大悲．藥師．往生等神。並
0534c01: 遶誦普門大士名。懺悔發願回向。
0534c02: 元旦上堂。問答不錄。師云。追金琢玉。繡口文心。自有
0534c03: 當行作者。轉身掉臂。努目眉。一任逞俊禪流。兩眼
0534c04: 對兩眼。真金不博。未舉先知。早已巳屬二屬三。當陽
0534c05: 薦取。豈止落七落八。諸佛不出世。祖師不西來。目前
0534c06: 無闍黎。此間無老僧。但有言說。都無實義。擲拂子云。
0534c07: 踏著故鄉田地密。人人鼓腹樂昇平。下座。
0534c08: 端陽上堂。白椎竟。舉。天龍為玄沙侍者。侍沙山行。遇
0534c09: 虎。龍曰。和尚。虎。沙云。是汝虎。師召眾云。衲僧行處。如
0534c10: 火消冰。萬法本閒。惟人自。六祖大師云。非風旛動。
0534c11: 仁者心動。將謂說心性禪。承言者喪。滯句者迷。舍多
0534c12: 尊者云。非風鈴鳴。我心鳴耳。多少人面牆而立。心復
0534c13: 誰乎。俱寂靜故。大眾還會麼。一物寂靜。多物寂靜。一
0534c14: 身寂靜。多身寂靜。一世界寂靜。多世界寂靜。先師天
0534c15: 隱老和尚如是。龍池幻翁老和尚如是。濟宗上下諸
0534c16: 祖如是。東土二三。西天四七如是。卓拄杖云。拄杖如
0534c17: 是。山僧如是。大眾如是。顧左右云。堂中喫子如是。
0534c18: 下座。
0534c19: 幻有大和尚誕日設供。師指真云。兀坐嘴盧都。教人
0534c20: 沒奈何箇老漢慣得其便。者裏透得過的。如龍得水。
0534c21: 似虎靠山。有意氣時添意氣。不風流處也風流。而今
0534c22: 大明國裏稱為師翁後裔者。不啻百千萬億。究竟得
0534c23: 大機。顯大用。堪為的骨兒孫者。能有幾人。某上座初
0534c24: 閱龍池語錄。見師翁云。世間多少不平之輩。務要別
0535a01: 尋一箇人與我老釋迦比勝負。較優劣。還知我釋迦
0535a02: 如來是何等一箇面目麼。某上座便於此喪身失命。
0535a03: 將謂師翁面目只如是。後來呈似先師。和尚受他許
0535a04: 多惡辣鉗錘。方知見與翁齊。減翁半德。見過於翁。方
0535a05: 堪嗣續。從此跟下自解作活計。雖與師翁同條生。
0535a06: 不與師翁同條死。師翁善為隱語云。人還知我釋迦
0535a07: 如來是何等一箇面目。令某小瞎禿最初祇見師翁
0535a08: 殺人刀。未見師翁活人劍。今日某上座不妨顯示。令
0535a09: 見者聞者知我祖師門下亦有殺人刀。亦有活人劍。
0535a10: 顧視左右云。若有問。如何是我師翁真面目。拈香云。
0535a11: 急著眼。
0535a12: 佛誕度僧上堂。師云。報恩新長老。今年纔廿四。黃面
0535a13: 老瞿曇。是吾最小子。古往今來。多少居曲彔的大
0535a14: 善知識。凡於四月八日播弄瞿曇小老的矢臭氣則
0535a15: 有分。還曾夢見瞿曇的師麼。若向者裏緇素得。則不
0535a16: 論髮不髮。不親到報恩來。若者裏緇素不得。
0535a17: 直饒新報恩親手為他草。也未免對面白雲千萬
0535a18: 里。驀喝一喝。下座。
0535a19: 秋中行化上堂。師拈拄杖召眾云。終日與山僧同居
0535a20: 共處。還識得山僧立地處也未。時常見山僧搖唇鼓
0535a21: 舌。還會得山僧真實相為處也未。若識得山僧立地
0535a22: 處。則於此深山窮谷臥月披雲。在十字街頭拖泥
0535a23: 帶水。而十字街頭拖泥帶水。在此深山窮谷臥月
0535a24: 披雲。若識得山僧真實相為處。則與大眾耳提面命
0535b01: 千里萬里。而千里萬里未嘗不與大眾耳提面命。
0535b02: 還會麼。卓柱杖云。頂上一輪滿。清光何處無。
0535b03: 元旦上堂。眾問話畢。師乃云。參禪流。聽我說。此事非
0535b04: 常休倉卒。登山須到絕頂頭。入水須至最深窟。乾坤
0535b05: 寬廣實難知。滄海淵深豈易識。不識不知且止。透頂
0535b06: 透底一句作麼生道。草樹盡非前度色。藍田日暖玉
0535b07: 生光。
0535b08: 便舟化主領崑山眾居士請上堂。師顧左右云。毀形
0535b09: 易服作世外之士。直須不惜身命。飢寒困苦置之度
0535b10: 外。顓究大事。圖報佛恩。所以古德示眾云。夫既出家。
0535b11: 如囚脫獄。於佛法中萬死一生。更莫棄捨。蓋慮後學
0535b12: 遇境界艱難。一時打不過。故爾苦口叮嚀。殊不知清
0535b13: 苦僧家本分。不獨今時如此。自古皆然。昔日大愚芝
0535b14: 和尚常住澹薄。想與報恩差不多。而芝老和尚窮酸
0535b15: 直是窮酸到底。幾株宿菜也不令人好喫。嘗上堂云。
0535b16: 大家相聚喫莖虀。喚作一莖虀。入地獄如箭射。報恩
0535b17: 者裏雖云澹薄。然山僧素願有食有法。令眾安止。近
0535b18: 因饑饉。安眾無方。直是食不下咽。坐臥不寧。幸有化
0535b19: 主發心在外。漸領信心檀越入山。且不要學他古人
0535b20: 見識。度量與麼小。口門與麼窄。大家相聚在此。澹薄
0535b21: 時澹薄。喫齋時喫齋。喚作喫齋。我等與施主皆共成
0535b22: 佛道。　問。如何是函乾坤句。　師云。滿院梅花香噴鼻。
0535b23: 　進云。如何是截斷眾流句。　師云。近日房幾斷。　進
0535b24: 云。如何是隨波逐浪句。　師云。禮拜著。　復舉。雪竇禪師
0535c01: 云。客從遠方來。贈我徑寸璧。中有四箇字。字字無人
0535c02: 識。報恩亦有一偈。化主崑山歸。獻我數塊石。通身渾
0535c03: 是口。有眼誰不識。下座。
0535c04: 行化過清谿。明道蔡封翁就開封寺請上堂。師云。本
0535c05: 是真實人。共譚真實話。欲明真實事。須辦真實心。會
0535c06: 中辦心真實的。出來互相酬唱。　問。臨濟問黃檗佛法
0535c07: 大意。黃檗便打。某甲問和尚佛法大意。和尚如何。　師
0535c08: 云。化長生米。　師迺云。佛祖出世為一大事因緣。人人
0535c09: 悟自妙心。得自寶藏。空不足以喻其久。宇宙不足
0535c10: 以喻其寬。岱嶽未可以為高。滄海未可以為深。取之
0535c11: 不竭。用之無窮。明道老居士。深受靈山付囑。欲為有
0535c12: 情揭開迷封。悟自妙心。得自寶藏。特重建此開封古
0535c13: 剎。玉琳道人到來。特為舉揚。驀召眾云。我不輕於大
0535c14: 眾。大眾皆當作佛。下座。　蔡居士作禮云。弟子每對神
0535c15: 佛前發願。護持蔡鐸正念。禁止蔡鐸邪思。惟願臨欲
0535c16: 命終時。淨除一切諸障礙等。是否。　師云。即此誓願真
0535c17: 實。皆成佛道。士再禮謝。
0535c18: 誕日上堂。眾僧問話畢。師乃云。白雲千頃。老屋數間。
0535c19: 一榻高眠。令土木瓦石為大眾轉大法輪者。是先師
0535c20: 和尚向日家風。唐存翁合諸檀越。建大禪堂。十方聚
0535c21: 會。應時及節。請山僧說法者。是新報恩今日行履。且
0535c22: 道先和尚向日家風是。新報恩今日行履是。豎柱杖
0535c23: 云。若也會得。釋迦不在前。彌勒不在後。大眾與諸佛
0535c24: 同證一相三昧。山僧與大眾壽量無殊。若也不會。父
0536a01: 少而子老。舉世所不信。擲柱杖。下座。
0536a02: 出坡上堂。問。歲將終。期已巳半。當人下事。請師相為。
0536a03: 師云。三十棒一棒也較不得。師乃云。報恩寺裏禪。盡
0536a04: 在衲僧邊。搬柴及運土。終日擔橫肩。下座。
0536a05: 上堂。師云。馬祖道一口吸盡西江水。慈悲之故。而有
0536a06: 落草之譚。世尊道十方空生汝心中。猶如片雲點
0536a07: 太清裏。與麼會得。正好捉來朝打三千。暮打八百。有
0536a08: 般漢迷頭認影。棄本逐末。以守箇昭昭靈靈為悟主
0536a09: 人公。把舉足動步搖唇鼓舌的為常住心體。認六塵
0536a10: 緣影為自心相。譬如病眼見空中華及第二月。百千
0536a11: 澄清大海棄之。惟認一浮漚。迷中倍人。佛所深愍。世
0536a12: 尊又示阿難云。如汝今者。承聽我法。此則因聲而有
0536a13: 分別。縱離一切見聞覺知。內守幽閒。猶為法塵分別
0536a14: 影事。今時外道好笑殺人。既以曉得走路問話的為
0536a15: 悟自心。更以識神空主人公也不可得。為末後無疑。
0536a16: 誰知數千年前盡被世尊痛呵明叱。有如斯舉。凡學
0536a17: 者可弗見不善如探湯。猛看破浮幻身心。向一念未
0536a18: 生前。當下證得廣大心體。連證之一字。亦不可得。便
0536a19: 識得一切佛祖廣大心體。方可出生出死。方可入死
0536a20: 入生。事是恁麼事。人須恁麼人。苟不如斯。生死到來。
0536a21: 便驗真偽。　復舉。古德云。毫釐有差。天地懸隔。師驀豎
0536a22: 如意召大眾云。還會麼。良久。擲如意云。萬古碧潭空
0536a23: 界月。再三撈摝始應知。
0536a24: 示眾
0536b01: 示眾。舉。法眼禪師指凳子云。識得凳子。周匝有餘。雲
0536b02: 門偃云。識得凳子。天地懸殊。天衣懷云。識得凳子。榆
0536b03: 楠木做。大慧杲云。識得凳子。好頭洗。　師云。諸大
0536b04: 老與麼各出好手。放過則盡可居寶華王座。仔細檢
0536b05: 點將來。合各與三十矮凳。
0536b06: 因課誦示眾。師云。邇來魔彊法弱。亦以上無嚴師。故
0536b07: 容邪謬之徒插足宗門。多是學宗旨。論宗旨。擬宗
0536b08: 旨。一味妄穿妄鑿。妄卜妄度。從上綱宗。面目儼然。何
0536b09: 嘗夢見。所以言言會旨。步步迷宗。即如一等無慚愧
0536b10: 漢。妄稱自己已亦是臨濟兒孫。開口便道。垂慈必有法。
0536b11: 無法不垂慈。臨濟宗有元有要。有權有實。有照有用。
0536b12: 有主有賓。而竟把叢林正務及兩堂課誦皆曰此只
0536b13: 是應點故事。可將就些。必當少念佛。方像祖師門下
0536b14: 客。吁嗟乎。我不知此等人面皮厚多少。若道是泛常
0536b15: 故事。有礙祖道。則直當不念。何得云少念及將就些。
0536b16: 若如此隨順俗套。將就故事。豈是大丈夫作人天眼
0536b17: 目。與佛祖為師者之所為耶。我今誠實指示此輩暗
0536b18: 短流俗阿師。且莫誇是祖師門下客。莫稱會宗旨。
0536b19: 莫別求所以為人。既欲明宗旨。且莫當面蹉過。莫拈
0536b20: 一放一好。教你知報恩者裏即兩堂課誦。便有玄有
0536b21: 要。有權有實。有照有用。某上座有時一聲佛如金剛
0536b22: 王寶劍。有時一聲佛如踞地獅子。有時一聲佛如探
0536b23: 竿影草。有時一聲佛不作一聲佛用。亦有殺。亦有活。
0536b24: 亦有縱。亦有奪。亦有主。亦有賓。亦如清涼池。亦如大
0536c01: 火聚。背之則受諸苦惱。觸之則燒面門。饒人左之
0536c02: 右之。時進時退。或邪或正。或是或非。或行解相應不
0536c03: 相應。或見地透脫不透脫。不消別施勘驗。只者兩堂
0536c04: 課誦。都料簡詳悉也。凡在報恩者。切莫以課誦出坡
0536c05: 等為應故事。須知無不是佛祖之祕密法。無不是
0536c06: 佛祖之總持門。無不是佛祖之不傳心要。無不是佛
0536c07: 祖之自利利人捷徑。若道別有宗旨。別有佛法。別有
0536c08: 好知解。更欲假借趙州念佛口之說以圖避懶。妄
0536c09: 擬議人。則先謗他趙州為不要人念佛。又以報恩念
0536c10: 佛作念佛會。則真可憐生。你若果是箇人。能各出手
0536c11: 眼。別樣設施為人去。某上座自識得你。不要你類我。
0536c12: 若你等道必要恁麼。我又不恁麼也。祇如我恁麼。事
0536c13: 無不具玄要。權實照用。主賓縱奪。你作麼生會。敢妄
0536c14: 擬議耶。凡為魔所攝。毒氣深入者。一任你別去學佛
0536c15: 法。學宗旨。多生分別。異樣揀擇。他日眼開。自知負墮。
0536c16: 如我同志真實學道者。切須立定跟。努力行持。莫
0536c17: 為魔惑。其或獅子蟲。定不輕縱以亂清規。
0536c18: 羯磨夜示眾。師云。毀犯者。墮諸苦趣。執持者。報在人
0536c19: 天。且道既不毀犯。又不執持的。當生何處。良久。云。自
0536c20: 是不歸歸便得。故園風月有誰爭。便歸方丈。
0536c21: 示眾。舉。僧問慈明。中取靜時如何。明曰。頭枕布袋。
0536c22: 　師云。山僧若在座下。管教先南源不只恁麼休去。何
0536c23: 不進云。和尚莫世諦流布。且道先南源又且如何。
0536c24: 示眾。師云。汝等諸人須信本來是佛。各須識取本來
0537a01: 面目。蹋著本地風光。若識得本來面目。黃金世界。白
0537a02: 玉為身。栴檀叢林。栴檀圍繞。不然草木叢林時時凋
0537a03: 喪。眾禮拜。
0537a04: 示眾。舉。佛眼禪師上堂云。世人盡道路行難。本分真
0537a05: 金入火看。煉去煉來金體淨。一槌打作玉欄杆。　師云。
0537a06: 古德恁麼道。應有聞之踊躍者。應有聞之竦惕者。
0537a07: 示眾。舉。淨覺本禪師。僧問。同聲相應時如何。淨云。鵓
0537a08: 鳩樹上啼。　師云。可惜者僧浪問。不知落處。見淨老云。
0537a09: 鵓鳩樹上啼。何不遙空掌云。打落枝頭時如何。儻淨
0537a10: 老再云。作家禪客。天然有在。何不進云。某甲點茶來
0537a11: 請和尚。儻淨老再云。果然作家。便禮拜而出。豈不話
0537a12: 不行。雖然。鵓鳩樹上啼。汝諸大眾作麼生會。
0537a13: 死關千丈巖回。示眾云。者一百二十日。老僧日日在
0537a14: 兩序諸公肚裏走三轉。諸公知麼。　眾進語畢。師又云。
0537a15: 者一百二十日。老僧日日在各堂寮苦行。諸禪肚裏
0537a16: 走三轉。諸禪知麼。　眾進語畢。師又云。者一百二十日。
0537a17: 老僧日日在內外大眾肚裏走三轉。大眾知麼。眾久
0537a18: 立。師左右顧視。下座。
0537a19: 小參
0537a20: 晚參。師拈柱杖云。我此山中。一物也無。石頭大的大。
0537a21: 小的小。內外諸人每日出坡三兩度。驀有箇漢出來
0537a22: 道。和尚前言不應後語。但向他道。非汝境界。顧左右
0537a23: 云。若也會得。許你不一粒米。大碗喫飯。不挂一縷
0537a24: 絲。終日著衣。若也不會。不是逐色隨聲。即落解脫深
0537b01: 坑。大眾。到者裏切須仔細。良久。卓柱杖云。參。
0537b02: 晚參。師拈柱杖云。當初龐居士到百尺竿頭。將謂見
0537b03: 過於人。開口便道。不與萬法為侶者是什麼人。幸而
0537b04: 其時諸方有人。若遇如今狐狼野干之屬。盲引眾盲。
0537b05: 見有百尺竿頭坐的。便道你已巳死了。須透祖師機緣。
0537b06: 方是死中得活。便教人胡穿亂鑿。今日透者一則。明
0537b07: 日透那一則。若恁麼。豈不見笑一時。遺臭萬世。討甚
0537b08: 天蓋地好龐老耶。然而也是當人肯入作家爐。
0537b09: 肯求大手眼人鍛鍊始得。你看龐居士見石頭。問。不
0537b10: 與萬法為侶者是什麼人。頭驀掩其口。於此有箇會
0537b11: 處。慚惶不少。未到大休大歇田地。到江西馬大師處。
0537b12: 仍舊問云。不與萬法為侶者是什麼人。馬大師蹋向
0537b13: 前一步云。待汝一口吸盡西江水方與汝道。龐居士
0537b14: 到者裏。方纔命根子卒地折。地斷。放開窮肚皮。海
0537b15: 納百川。七縱八橫。千通萬達。高步大方。發一言。令人
0537b16: 不敢正耳聽著。立一行。令人不敢正眼視著。師召眾
0537b17: 云。馬大師進那一步。諸人還見到也未。若也見到。方
0537b18: 可與山僧柱杖子相見。若未見到。豈可衲子不如他
0537b19: 俗人。有麼。有麼。驀豎柱杖云。吸盡西江且止。只如山
0537b20: 僧柱杖子作麼生吞。良久。卓杖云。劍為不平離寶匣。
0537b21: 藥因救病出金缾。擲杖出堂。
0537b22: 十五夜小參。舉。僧問趙州。如何是祖師西來意。州云。
0537b23: 庭前柏樹子。　師云。報恩則不然。有人問。如何是祖師
0537b24: 西來意。但向道。今夜一輪滿。清光何處無。
0537c01: 小參。師云。山僧不指路頭。一任諸人瞎闖。諸人若也
0537c02: 瞎闖得勇猛。不顧危亡得失。盡力闖將去。驀然撞著
0537c03: 峭壁巉巖。磕破腦。則一回知痛癢也未可知。　問。諸
0537c04: 人瞎闖則不問。磕破腦時如何。　師云。又慚惶。又好
0537c05: 笑。　問。磕破腦則不問。為甚又慚惶。又好笑。　師云。非
0537c06: 汝境界。
0537c07: 小參。舉。眉州黃龍禪師。僧問。如何是密室。龍曰。斫不
0537c08: 開。曰。如何是密室中人。龍曰。非男女相。　師云。古人恁
0537c09: 麼道。山僧則不然。如何是密室。七通八達。如何是密
0537c10: 室中人。長的長。矮的矮。且道與古人是同是別。喝一
0537c11: 喝。卓柱杖一下。
0537c12: 仲春晚參。師云。古者道靈雲見處不在桃華上。且道
0537c13: 他見處作麼生。眾無語。　師云。正所謂如將名品子。
0537c14: 也去了。核也去了。送人口邊。人不解喫。
0537c15: 舉峰西堂秉拂。師云。昔日趙州云。我在南方火爐邊
0537c16: 有箇無賓主話。至今無人舉著。噁。直饒道閉門打睡。
0537c17: 接上上機也未。若如斯提持。今時人聞舉著向上一
0537c18: 路。末後牢關。未嘗不商量浩浩地。如說藥人。真藥現
0537c19: 前都不能識。淵明云。平疇交遠風。良苗亦懷新。東坡
0537c20: 云。非古之耦耕植杖者不能道。非吾世農不知此語
0537c21: 之妙。吾於趙州亦云。少間煩峰西堂對眾拈出。
0537c22: 晚參。問答不錄。師云。早間森首座領眾請法。山僧道。
0537c23: 鐘動喫齋。召眾云。大包方外。細徹毫端。帆正晴湘。衡
0537c24: 開九面。出家兒造次顛沛。不離衣之側。端能與露
0538a01: 柱同披一領袈裟。與山僧同一盂烹饗也未。此間
0538a02: 一草一木。同證圓明。胡為有人自疑自別。損法財。滅
0538a03: 功德。莫不繇茲心意識。誠哉是言也。台山南。岱宗北。
0538a04: 殊天異域之賓。咸與山僧晨香暮燈。共分寥寂。胡為
0538a05: 有人咫尺關山。只為分明極。翻令所得遲。不大可哀
0538a06: 乎。昔日少林面壁。二祖趨風。寒庭立雪。沒膝齊腰。何
0538a07: 等心骨。鼻祖尚訶為輕心慢心。徒勞無益。斷臂安心。
0538a08: 出得髓。瞻彼前修。豈同裨販。打一拂云。精金百鍊
0538a09: 自光瑩。藥汞從教誇耀冶。
0538a10: 晚參。問。某甲閱楞嚴。至七處徵心。有箇會處。　師云。咄。
0538a11: 此非汝心。作麼生會。　進云。某甲無心。　師云。人矢橛。
0538a12: 不是好狗。　問。光陰如箭。日月如梭。如何了生脫死。　師
0538a13: 云。莫厚顏。　師乃云。莫謂無心云是道。無心猶隔一重
0538a14: 關。又有道說甚一重。直是千重萬重。既然如是。畢竟
0538a15: 如何明心見性。良久。云。山僧昨在報恩示眾云。古之
0538a16: 天地日月。猶今之天地日月。天地日月無古今之異。
0538a17: 禪道佛法亦不應有古今之分。為甚麼古之知識。千
0538a18: 百世之下。常在人目前。後之知識。當世現在。每
0538a19: 淹淹如九泉下人。古之學者。一面瞥地。耀古輝今。今
0538a20: 之學者。今日有些會處。明日有些會處。及乎生死到
0538a21: 來。依舊手忙亂。蓋道無同異。同異在人。今之發心
0538a22: 未嘗不如古人。參究未嘗不如古人。刻苦未嘗不如
0538a23: 古人。用心到無用心處亦未嘗不如古人。但古人到
0538a24: 無用心處決不望崖而退。百尺竿頭更能進步。所以
0538b01: 道。懸崖撒手。自肯承當。絕後再甦。欺君不得。今人到
0538b02: 千峰絕頂。不惟不進步。反退轉身來。云吾已巳死而得
0538b03: 活了。以了不可得為究竟。以擎拳豎指為透祖師關。
0538b04: 盡是懸崖縮。種種自欺。去他古人遠之遠矣。卓柱
0538b05: 杖云。有志之士。自知好惡。
0538b06: 晚參。師云。明道者多。行道者少。大小祖師話作兩橛。
0538b07: 明而不能行。明的事向那裏去也。諸人十二時中行
0538b08: 的事作麼生。良久。云。遶菴一水聲常住。擁榻千峰勢
0538b09: 欲翔。
0538b10: 早參。師云。古者道。莫被天下老和尚舌頭瞞。山僧道。
0538b11: 莫被天下善知識行履瞞。祖師門下客。須確實為生
0538b12: 死。口不嚼一粒米。身不挂一縷絲。方可隨意穿衣喫
0538b13: 飯。眼中不見一畫一豎。耳中不聞一語一言。方可隨
0538b14: 時寫字看書。否則大事未明。如喪考妣。大事已巳明。如
0538b15: 喪考妣。如或生死心不切。慎勿出家。縱出家。慎勿來
0538b16: 宗門。何以故。目下雖未為生死。儻不輕易出家。不輕
0538b17: 易來宗門。尚知有出家事在。尚知有宗門事在。有等
0538b18: 造次出家。來此宗門。隨逐隊。發意做工夫。如撞釆
0538b19: 的一般。做幾時撞不著。便一日悠忽一日。一時怠惰
0538b20: 一時。自己已既然。將謂他人亦是如此。謗大般若。苦報
0538b21: 無量。有志之士。務須確實。
0538b22: 晚參。師云。同居在此。不論久參初學。須各各退步到
0538b23: 真實不欺之地。
0538b24: 晚參。師云。龍淵今冬與大眾約法三章。第一．飲水不
0538c01: 得打濕口。第二．喫飯不得著米。第三．經行不得撞
0538c02: 著露柱。
0538c03: 元旦。知浴領檀越請小參。師云。大眾知麼。汝等成佛
0538c04: 以來。已巳經無量阿僧祇劫。舉足下足。其地堅固。金剛
0538c05: 所成上妙寶輪以為嚴飭。寶池瓊閣。奇樹珍禽。樂具
0538c06: 充溢。無有苦緣。壽命無量。光明無量。法親無量。如或
0538c07: 未知。則不矜久修。不薄初學。一念回光。即同諸聖。若
0538c08: 也根思遲鈍。便請一念不生去。如或多知解。多愚癡。
0538c09: 便請淨念相繼去。但辦肯心。決不相賺。雖然如是。且
0538c10: 道善財入樓閣門。為甚入已巳還閉。所以道。如來不出
0538c11: 世。祖師不西來。汝等成佛已巳經無量阿僧祇劫。
0538c12: 晚參。師云。昨夜行者通大眾晚參。山僧傳語云。大好
0538c13: 月。你諸人作麼生會。僧云。砍月中桂。清光應更多。
0538c14: 　師云。矢上加尖。眾久立。　師云。山僧自領三十棒。
0538c15: 知浴古淵領海寧眾居士請解制。紹興范居士求釋
0538c16: 。同請小參。問答畢。師揮拂云。人人殊勝。箇箇淨明。
0538c17: 似鳥行空而昧空。如魚在水而忘水。無瑕翳中自生
0538c18: 瑕翳。無障緣處自生障緣。結空花於無明樹頭。有何
0538c19: 實果。撈水月於昏沈海上。徒見勞心。既能物外逍遙。
0538c20: 必須真源頓達。苟知空門皈向。定應覺性洞明。覺性
0538c21: 明。真源達。方知罪垢本空。而無罪不懺。法道本超。而
0538c22: 無法不成。大眾。我不輕於汝等。汝等皆當作佛。下座。
0538c23: 小參。師云。昨日大眾晚參。山僧道。洗清昔日擔泉處。
0538c24: 斫出當年面壁巖。汝諸大眾各各領悟也否。聞斯提
0539a01: 舉。若能正眼洞開。則忙閒動靜。一語一默。著著有出
0539a02: 身之路。用得十二時。不為十二時用。轉得一切物。不
0539a03: 為一切物轉。攪長河為酥酪。變大地作黃金。供養大
0539a04: 眾。不為分外。如或不然。二時粥飯。須彌山子。唇齒
0539a05: 之間。太費支持。七尺形骸。挂冰稜鐵甲。俯仰之際。大
0539a06: 有不便。卓柱杖。
0539a07: 結夏。檀越請小參。師云。圓陀陀。光爍爍。淨。赤灑
0539a08: 灑。三頭六臂。千手千眼而本無一物。純真一如。無臭
0539a09: 無聲而萬象縱橫。閉門打座。界不藏。市橫身。孤
0539a10: 巍嚴密。諸作紛紜而非動。一物不為而非寂。違之者
0539a11: 自暴。求之者愈失。千賢萬聖。趨向無門。千佛萬祖。退
0539a12: 身有分。師以拂子打一下。云。誰參勝熱婆羅門。六月
0539a13: 霜花凝枕席。下座。
0539a14: 晚參。師云。去聖時遙。言高志下。欲明格外旨。須盡域
0539a15: 中情。顧左右云。大眾看下。
0539a16: 晚參。師云。劫火洞然。大千俱壞。未審者箇壞不壞。壞。
0539a17: 恁麼則隨他去也。隨他去。大隨恁麼答話有甚長處。
0539a18: 投子望山禮拜。眾無語。　師云。古之學者為己已。以竹篦
0539a19: 拍香案。便歸寢室。
0539a20: 晚參。師云。祖師時時在水桶上出現。剛見人挑水。走
0539a21: 入水桶裏去也。祖師時時在火上出現。剛見人燒
0539a22: 火。走入火裏去也。祖師時時在木魚上出現。剛見
0539a23: 人打木魚。走入木魚裏去也。祖師時時在鐘鼓上出
0539a24: 現。剛見人打鐘鼓。走入鐘鼓裏去也。良久。云。有人出
0539b01: 來道。和尚何得壓良為賤。山僧只要你恁麼道。
0539b02: 小參。師云。理無事外之理。事無理外之事。理外之事
0539b03: 則愚。事外之理則狂。狂則為魔所攝。愚則為佛所悲。
0539b04: 寧為佛悲。莫為魔攝。大眾來此祖庭。必須立深誓願。
0539b05: 正知正見。正路修行。庶幾同證。圓滿菩提。
0539b06: 晚參。師云。昔年大慧禪師因一禪子參公案不透。乞
0539b07: 求方便。慧云。你是福建人。我為汝說箇譬喻。如將名
0539b08: 品枝。皮也去了。核也去了。送在汝口邊。只是汝不
0539b09: 解喫。　師召眾云。當初大慧為此一人設箇譬喻。此人
0539b10: 當下破舌頭。山僧因眾參上樹公案。重重相為云。
0539b11: 緊夾籓籬寬闢道。如何。眾中未見有頭點地的。乃
0539b12: 云。但辦肯心。必不相賺。更與汝等一箇安心丸子。三
0539b13: 文大光錢。買得箇油餈。喫向肚裏了。當下便不飢。
0539b14: 晚參。師顧左右云。今日晚參不許問話。不問話者三
0539b15: 十棒。　眾擬議。師云。自從立雪人歸後。幾片白雲護翠
0539b16: 岑。
0539b17: 結制。古淵知浴領海寧眾檀越請小參。問。爐大開。
0539b18: 不留鈍鐵。金鎚揮擲。萬竅通明。還許學人立地成佛
0539b19: 也無。　師云。進前來喫棒。　進云。與麼則滾入紅爐大冶
0539b20: 中。直得通身無縫罅。　師云。許汝膽大。問得祖宗之髓。
0539b21: 登祖宗之堂。　敢問和尚。昔日僧問臨濟。如何是奪人
0539b22: 不奪境。濟云。煦日發生鋪地錦。嬰兒垂髮白如絲。為
0539b23: 甚本山中祖道錯。　師云。一對無孔鐵鎚。　進云。與麼則
0539b24: 二大老料揀。一齊蒙和尚指示去也。　師云。與汝六十
0539c01: 棒。　問。如何是法王正令。　師云。千鈞之弩。　進云。與麼則
0539c02: 人人沾恩。箇箇得力。　師云。已巳放過。　居士問。不侶萬法。
0539c03: 不取凡聖事如何。　師云。佛子受佛戒。即入諸佛位。　師乃
0539c04: 云。天目山下無寸土。天目山頭無片雲。跟跐著寸
0539c05: 土。有寒暑兮促君壽。有鬼神兮妒君福。眼中見有片
0539c06: 雲。風力所轉。終成敗壞。且道住此天目山。如何行履
0539c07: 即得。空拍手呵呵笑。報汝人人淨法身。聞斯告報。
0539c08: 直下承當。如來禪許汝會。更須知有祖師禪始得。且
0539c09: 道如何是祖師禪。驀喝一喝。隨聲以竹篦撫案一下。
0539c10: 晚參。師云。祖師示現全身。向汝諸人毛孔中念普字
0539c11: 真言。汝等盡見盡聞麼。一僧喝。　師云。胡喝亂喝。乃云。
0539c12: 分明指出平川路。奈忠言逆耳何。
0539c13: 除夕晚參。師拈柱杖召眾云。識得柱杖子麼。一日不
0539c14: 為少。千載不成多。小則蟭螟眼裏橫眠。大則乾坤西
0539c15: 傾東闕。出息不隨眾緣。入息不居陰界。試看先宗是
0539c16: 何標格。你有柱杖子。與你柱杖子。你無柱杖子。奪你
0539c17: 柱杖子。
0539c18: 晚參。師召大眾云。莫瞌睡。
0539c19: 石庭晚參。師以杖指一碎石云。者石版如何沒一些
0539c20: 縫。良久。又指一完石云。者石版若為有許多縫。　一僧
0539c21: 云。謝師指示。　師便打。乃云。今時學者。有兩種錯路。一
0539c22: 種錯路的。問著便道喚什麼作燈籠。一種錯路的。問
0539c23: 著便道露柱沒一點縫。是者兩般錯路。便掩蔽人
0539c24: 人本地風光。若不蹋著本地風光。終不能免此兩種
0540a01: 錯路。今日不惜眉毛說似諸人。豎柱杖云。山僧柱杖
0540a02: 子有九千九百九十九隻眼。顧左右云。更有一隻
0540a03: 不與你們說盡。何故。若教容易得。便作等閒看。
0540a04: 晚參。師云。吾觀大眾盡與佛祖無二無別。但存人我。
0540a05: 自生間隔。所以祖師示眾。誦金剛般若經。上根者一
0540a06: 聞千悟。後來祖師教人參死了燒了話．父母未生前
0540a07: 話。便是將一卷般若經括作一句。教人持念。汝諸大
0540a08: 眾須在佛祖路上行。方到佛祖田地。若四相未空。徒
0540a09: 勞無益。各宜珍重。
0540a10: 晚參。師云。山僧說得一篇佛法懸在雨華橋上。大眾
0540a11: 各去看取。良久。云。伯樂曾三顧。千金誰解增。贈君君
0540a12: 不納。完璧倚枯藤。
0540a13: 晚參。舉。傅大士道。空手把鋤頭。步行騎水牛。人從橋
0540a14: 上過。橋流水不流。　師云。天目則不然。生鐵打鋤頭。披
0540a15: 簑牧水牛。人從橋上過。水流橋不流。且道傅大士的
0540a16: 是。山僧的是。良久。云。朝參暮請緣何事。應須立透祖
0540a17: 師關。
0540a18: 早參。舉。六祖云。本來無一物。長慶云。萬象之中獨露
0540a19: 身。　師云。孫必類祖。大眾會麼。拈柱杖。旋風打散。
0540a20: 晚參。師云。汝諸大眾多有廣遊人間世。禮諸名山
0540a21: 的。多有參諸方。久親知識的。多有諸方許可記
0540a22: 的。我不問汝別樣佛法。只有一句極平常的話問你。
0540a23: 且道者一時香在什麼所在坐。良久。云。衲僧在處。如
0540a24: 火消冰。終不成冰。若道有香可坐。有坐的人。有坐
0540b01: 的所在。莫道你廣遊博禮。參方受記。直饒你向世尊
0540b02: 肚中轉一過來。也只是箇能仁的矢橛。各各自揣摩。
0540b03: 道箇驚人句看。顧視左右。震威一喝。
0540b04: 小參。舉。世尊九十日在忉利天為母說法。及辭天界
0540b05: 下時。四眾八部俱住空界迎。有蓮華色比丘尼作念
0540b06: 云。我是尼身。必居大僧後見佛。不如用神力變作轉
0540b07: 輪聖王。千子圍繞。最初見佛。果滿其願。世尊纔見。乃
0540b08: 訶云。蓮華色比丘尼。汝何得越大僧見我。汝雖見我
0540b09: 色身。且不見我法身。須菩提巖中宴坐。見我法身。
0540b10: 　師云。大小世尊抑強為劣。山僧若見蓮華色比丘尼。
0540b11: 但云汝真能現大人相。殷勤見我。若須菩提巖中宴
0540b12: 坐。乃是閉門作活。豈能見我全身。驀拈柱杖云。還有
0540b13: 為世尊作主的麼。有則出來。各出人一頭地。卓柱杖
0540b14: 云。好手豈容無妙拍。三臺須是大家推。
0540b15: 小參。舉。趙州問南泉。知有的人向甚處去。泉云。山前
0540b16: 檀越家作一頭水牯牛去。　師云。長新婦拖泥走。　州
0540b17: 云。謝師答話。　師云。帆隨湘轉。望衡九面。　泉云。昨夜三
0540b18: 更月到。　師云。向上一路。千聖不傳。
0540b19: 晚參。舉。僧問趙州。如何是佛。州云。殿裏的。　師云。古佛
0540b20: 恁麼道。可謂眼空四海。
0540b21: 晚參。師云。解制來。走動的走動。各執少人。久住者未
0540b22: 免辛苦。汝諸大眾如何得不為境轉。　一僧云。心如木
0540b23: 石。　師笑云。說到行到。吾為汝保任此事。終不也。
0540b24: 早參。師云。有一人。日勤眾務。一物不為。有一人。一物
0540c01: 不為。日勤眾務。且道那箇作家。一僧出。師打退。又一
0540c02: 僧作禮。師亦喝出。　師迺云。有叟情相似。日香夜夜燈。
0540c03: 晚參。師云。如淨璃。內外明徹。凡見道者。若身心世
0540c04: 界果如淨璃。內外明徹。方是真見本來面目的人。
0540c05: 不然。徒自欺耳。生死到來。悔將何及。不見道。吾心似
0540c06: 燈籠。點火內外紅。雖非依樣畫描。是一鼻出氣。
0540c07: 晚參。師云。秋來好坐禪。賢衲莫亂走。各得坐具地。他
0540c08: 年大開口。且得地一句作麼生道。父母所生口。終不
0540c09: 為人說。
0540c10: 燈節。知浴同王檀越請小參。師云。如淨璃。內外明
0540c11: 徹。光逾日月。量裹太。探之不見其初。避之莫究其
0540c12: 極。山河大地。即之靡不消鎔。明暗色空。捨之無以建
0540c13: 立。神鬼不能。賢聖不能知。潔之不新。垢之不故。蝡
0540c14: 動不減。佛祖不增。謂之為微。普天地。謂之為顯。朕
0540c15: 蹟不留。指為智珠。闇然日著。目為福嶽。坦然日尊。召
0540c16: 大眾云。我見燈明佛。本光瑞如此。
0540c17: 戒私看文書。晚參。師云。上三畫長。下二畫短。天左旋。
0540c18: 地右轉。日月照臨乎其上。龍象奔走乎其下。高出無
0540c19: 頂天。深逾香水海。無論智愚賢不肖。識得者箇字。宣
0540c20: 聖孟夫子拱手讚歎。釋迦不在前。彌勒不在後。奔軼
0540c21: 絕塵。今之古之。誰敢與偶。好大哥。直截根源尚迂曲。
0540c22: 尋枝摘葉復何如。
0540c23: 小參。問話畢。師云。一片清涼地。安閒絕比倫。往來及
0540c24: 住眾。舉步莫迷津。眾久立。師震威一喝。下座。
0541a01: 小參。師云。有一無事人。終日忙鹿鹿。有一精進漢。長
0541a02: 年訥且木。如是二人中。有一人堪與人為師。汝諸大
0541a03: 眾出入好看。良久。云。寂光真境何嘗遠。同在璃國
0541a04: 土行。下座。
0541a05: 法語
0541a06: 示全菴進上座
0541a07: 進上座事我十年。不動竿頭。每為破拇指。夏初。入
0541a08: 大雄室。聞舉一歸何處話。直下透脫。須念自利易。利
0541a09: 人難。深心大心。終身誓居學地。所謂證無量聖身。猶
0541a10: 未是泊頭處也。
0541a11: 示嵿侍司
0541a12: 禪和家。善用心難。善用心的。得正悟難。得正悟的。打
0541a13: 脫見地難。打脫見地的。不走作難。翻此四難為四易。
0541a14: 則自利利他。一切了辦。
0541a15: 古人道數十年尚有走作。或云我數十年方打成一
0541a16: 片。成片者無論矣。未成片者。但把曹谿云什麼物恁
0541a17: 麼來隨時覺察。管教衲僧行處如火消冰。
0541a18: 示岳書狀
0541a19: 余生平無甚長處。祇不記古今隻言片字。生平亦有
0541a20: 自負處。不學他諸方佛法世法。噫。安得不記人言句
0541a21: 者。聆我斯言乎。書付行岳。以示千百年知音者。
0541a22: 示侍司
0541a23: 在堂中不要學佛學法。辯古明今。當毒眼孤。無佛
0541a24: 無祖。無人無己已。放出天地志氣來。東拂于逮橫
0541b01: 身。西瞿耶尼展。南贍部洲啜飯。北鬱單越撒溺。語
0541b02: 默超越常情。動止迥殊舊習。天神捧華無路。人鬼
0541b03: 捕無門。果能如是。不變不雜。等閒舉起。鈍刀子也能
0541b04: 殺。也能活。也能照人肝膽。也能稱人伎倆。把從上千
0541b05: 七百老古錐遺下一言半句。或是作家相見。或是出
0541b06: 格提持。或嚴密。或危險。或泥中有刺剌。或沙裏無油。或
0541b07: 人目為訛。或人目為奇特。千岐萬別。駭狀奇音。逢
0541b08: 著箇鈍刀子。自然如庖丁之解牛。由基之繞樹。豈他
0541b09: 穿窬擔板。亂統支離者。可同年而語哉。然猶未也。并
0541b10: 知山僧與麼庭訓。亦是憐兒不覺醜。方是有氣性衲
0541b11: 子。祖師云。行解相應。名之曰祖。又曰。明道者多。行道
0541b12: 者少。如斯料簡。豈是等閒。今時有等無忌憚者。擬為
0541b13: 佛祖苗裔。得些見地。全不修省。難免道力不勝業力。
0541b14: 又安望其透末後句。向上關哉。戒之勉之。
0541b15: 示峰首座
0541b16: 長沙岑禪師。因秀才看千佛名經。問曰。百千諸佛。但
0541b17: 見其名。未審居何國土。還化物也無。岑曰。黃樓崔
0541b18: 顥題後。秀才還曾題也未。曰。未曾。曰。得閒題取一篇
0541b19: 好。如斯答話。非大有福慧人不能。
0541b20: 自勵四誓
0541b21: 一誓不與本分間隔。作一佛事。乃至一稱一禮。一誓
0541b22: 不與本分間隔。為一人。乃至交一言。一誓不與本分
0541b23: 間隔。閱一書。作一字。一誓不與本分間隔。一坐立。一
0541b24: 譚笑。
0541c01: 客問
0541c02: 客問。學道如何不蹉路。曰。善哉斯問。世之不參涅槃
0541c03: 堂裏禪者。難乎其不蹉路矣。雖然。當今傳法者界。
0541c04: 方行等慈。不擇淨穢。開闡無遮。度諸疑謗。先進者以
0541c05: 廣接為心。後進者以易入為事。知名盛而實衰。辯名
0541c06: 似而實非者。難道全無。敢謂罕有。吾言之安足為人
0541c07: 重。而可與子深言之也哉。客固請。曰。如子之不以人
0541c08: 廢言。吾姑與子漫言之。學道欲無首越之燕之歎。第
0541c09: 一．須發心諦當。或志小見近。圖作世間善人。只消讀
0541c10: 治世聖賢之書。行治世聖賢之事。或遵行如來權教
0541c11: 法門。助其修省。亦有益無損。若欲究竟出世無上妙
0541c12: 道。當顓為生死始得。顓為生死。則博聞強記如慶喜。
0541c13: 一問十答如香嚴。百鳥銜華如牛頭。千指遶座如夾
0541c14: 山。尚須捨己已從人。況降斯而下者乎。不為生死。必尚
0541c15: 知見。此道不屬知見。不為生死。必務功能。此道不屬
0541c16: 功能。不為生死。必慕豪放。此道不屬豪放。一尚知見。
0541c17: 務功能。慕豪放。則非愚即狂。成魔落外。善因而招惡
0541c18: 果。多自不顓為生死學道者而成。豈不一蹉永蹉哉。
0541c19: 第二．須工夫諦當。既為生死發心學道。可不返躬自
0541c20: 省。果能具大根器。一聞千悟也未。若也未能。須參一
0541c21: 句話頭。一日不透一日參。一月不透一月參。一年不
0541c22: 透一年參。一生不透一生參。今生不透來生參。永無
0541c23: 退失。永無改變。方謂之諦當工夫。參定一句話頭。便
0541c24: 是斬知見稠林之利刃。渡生死苦海之慈航。解雜毒
0542a01: 入心之聖藥。指萬古迷津之導師。不集善而自集。不
0542a02: 斷惡而自斷。不持戒而自戒。不習定而自定。不修慧
0542a03: 而自慧。不課佛而自課。不誦經而即誦。不求生勝處
0542a04: 而自生勝處。不求多善友而自多善友。本不求譽。亦
0542a05: 莫可毀。如是顓一。如是精進。如是久遠。縱未發明。亦
0542a06: 現在可為後學規模。將來必得佛祖心髓。儻名色為
0542a07: 生死學道而起傍疑。求別助。生異見。多外騖。憚艱辛。
0542a08: 喜快便。管教百妄交集。其蹉可勝言哉。第三．須悟處
0542a09: 諦當。既顓為生死。純一參究。必待工窮力極。時至理
0542a10: 彰。命根斷。本來面目現。不疑生死。不疑古今。不墮坑
0542a11: 落塹。不彊作主宰。不認識神。不陷空豁。不涉矯亂。不
0542a12: 入邪師圈繢。不犯明眼料簡。儻魚目為珠。瞌睡當死。
0542a13: 以鹵莽承當為有力量。以硬差排為不疑。以粗放狂
0542a14: 亂為大機大用。以顢頇為透脫無餘。竿頭宜進而不
0542a15: 進。言句應參而不參。不煩穿鑿而穿鑿。不可抹殺而
0542a16: 抹殺。入門一蹉。異解雜陳。所謂可痛哭流涕。長太息
0542a17: 者。非此類乎。第四．須師承諦當。非但無真傳杜撰阿
0542a18: 師。不可承接響。即沿流不斷者亦須察其行實。不
0542a19: 擔條斷貫索。謬自主張。蹉過師家相為處否。不孤負
0542a20: 師家腦後深錐否。洞明從上綱宗否。不施為偏重。瞎
0542a21: 人眼目否。若無真正作家宗師為之打瞎頂門眼。奪
0542a22: 肘後符。則雖有實悟。自了則可。為人則禍生。儻若
0542a23: 己已見既偏。投人又謬。自方空豁。復向瞎棒瞎喝下似
0542a24: 木合水。如空合空。謬執金剛寶劍斬盡一切。為實不
0542b01: 知我王庫內無如是刀。盲引眾盲。江河日下。或自入
0542b02: 處廉纖。沾著邪知惡解家滋味。邪毒入心。如油入麵。
0542b03: 更或不知錯認。漫云自肯。不受人究竟。謂之不被他
0542b04: 轉。又或云我見處是的。只要行履了。此等何足挂
0542b05: 之齒頰。第五．須末後諦當。末後一句。始到牢關。靈龜
0542b06: 負圖。自取喪身之兆。不透末後牢關。而言得大機大
0542b07: 用。不透末後牢關。而言具本分草料。其不為粗惡狂
0542b08: 徒者。鮮矣。不透此關。有正悟者。猶可為一時唱導之
0542b09: 師。如無正悟。不知有此關者。其於古人參悟與悟後
0542b10: 重疑。不移前作後。指悟為迷者。鮮矣。謗先聖。後人。
0542b11: 皆由不知向上一關。可不畏懼乎。自利不全。利人不
0542b12: 足。皆由不透向上一關。可不惕厲乎。第六．須修道諦
0542b13: 當。雖發心諦當。工夫諦當。悟處諦當。師承諦當。末後
0542b14: 透脫諦當。更須自己已覺察是頓悟頓修根器否。是果
0542b15: 地善知識否。打成一片。速於香林否。不走作過涌泉
0542b16: 否。現業流識淨盡否。事事無礙否。行解相應。名之為
0542b17: 祖。試看先宗是何標格。第七．須為人諦當。不可有實
0542b18: 法與人。不可騙人。云有方便。助汝易入。不可教人不
0542b19: 參死話頭。決要人真參。決要人實悟。決要人悟後達
0542b20: 向上關。決以見性謂之悟。不可輕意牢籠人。於人
0542b21: 認識之謬。哄云有省。於人向念未生時。認妄為真。印
0542b22: 云有入。圖一時門庭熱。不顧展轉誤賺。邪法縱橫。
0542b23: 病發於此。寧絕嗣。不亂傳。方謂之為人諦當。前六種
0542b24: 不諦當。則自錯。後一種不諦當。則錯人。良藥苦口。忠
0542c01: 言逆耳。憐子請之。誠而示之。甚弗輕以語人。
0542c02: 機緣
0542c03: 僧問。如何是函乾坤句。　師鼓腹云。我容得你者些
0542c04: 人萬萬千。　進云。如何是截斷眾流句。　師云。趕得你無
0542c05: 跑。　進云。如何是隨波逐浪句。　師云。容你在者裏立
0542c06: 片時。
0542c07: 師問僧。玄沙是汝虎話。你如何會。　僧舒五指云。牙爪
0542c08: 齊露。　師便打。復示偈云。生平不出嶺。一語古今傳。明
0542c09: 眼人難會。君須向上看。
0542c10: 師問僧。向父母未生前道將一句來。　進云。八角磨盤
0542c11: 空裏走。　師指香盒云。者是什麼。　僧擬議。師便打。僧無
0542c12: 語。師云。真誠莫作小兒嬉。
0542c13: 問行堂云。飯桶裏多少達磨眼睛。堂罔措。　問火頭。三
0542c14: 世諸佛向火裏說法。還端的也未。頭亦罔措。　師指
0542c15: 傍立一僧云。惟有者箇師僧解答話。便歸方丈。
0542c16: 園頭問。和尚病好了麼。　師云。我從來不病。有何好不
0542c17: 好。　進云。某甲不能親近得和尚。　師云。我日日在你園
0542c18: 中。
0542c19: 退菴呈世尊拈花頌云。倚天長劍露鋒鋩。拈出何人
0542c20: 敢近傍。潦倒飲光輕觸著。面門血濺太郎當。　師云。只
0542c21: 見錐頭利。不見鑿頭方。　進云。被和尚看破。　師面壁
0542c22: 云。誰人知此意。令我憶龐公。
0542c23: 僧問。如何是有柱杖子與柱杖子。　師云。長安風月貫
0542c24: 今昔。那箇兒童摸壁行。　進云。如何是無柱杖子奪
0543a01: 柱杖子。　師云。多少人飯籮邊餓死。
0543a02: 師還江上度親。張靜涵老居士過訪十方菴。話次。伸
0543a03: 問。塵勞中如何得本。　師云。居士者一問從那裏來。士
0543a04: 無語。　師云。昔雲棲大師雖不主持宗門。指示人參究
0543a05: 甚諦當。嘗盛稱人著述之妙。末後提撕之云。須看
0543a06: 者段光明從何處流出。於此著眼。便是得本之捷徑。
0543a07: 　士云。如何用力。　師云。者箇代居士不得。
0543a08: 師一日入庫房。指團子問庫頭。吸盡西江即不問。你
0543a09: 試吞者兩籮團子看。　進云。吞了也。　師云。大眾喫
0543a10: 箇什麼。頭答不契。　師自代云。樂則同歡。
0543a11: 僧問。不與萬法為侶的是誰。　師云。桌子．板凳。
0543a12: 韞荊璧入精進三。次日上方丈云。某有箇見處。　師云。
0543a13: 狗子為甚無佛性。　韞拳師肋下云。一向在趙州處落
0543a14: 節。今日在和尚處本。師便推出。　次日復入。師云。盡
0543a15: 大地火發。得何三昧不被燒。　進云。特來度夏。師便
0543a16: 喝。　璧呈頌云。圓似滿月圓。寬同太寬。歷劫無姓氏。
0543a17: 從來絕躋攀。聖凡由此出。剎海在伊安。始終無變異。
0543a18: 觸處善隨緣。　師云。還會適來一喝麼。璧便出。
0543a19: 師從龍淵歸。問侍司云。你十二時中還見念頭起處
0543a20: 麼。　進云。念頭了不可得。更覓什麼起處。　師云。我適來
0543a21: 見一塊石。有九十九條縫。
0543a22: 師與一秀才話次。謂云。你合會得天地同根。萬物一
0543a23: 體。　進云。某甲何嘗不會。　師云。為甚殺生食肉。
0543a24: 修殿公務作禮。師云。釋迦老子向瓦上轉大法輪。
0543b01: 什麼人得聞。眾無語。　師云。好生看取。　壁侍司作禮云。
0543b02: 請和尚答一轉語。　師云。問將來。　進云。聞的事作麼生。
0543b03: 　師云。逼塞空無縫殿。東西南北月輪紅。
0543b04: 江上歸。師問眾云。大地無寸土是什麼人境界。　一僧
0543b05: 進云。和尚家風。　師云。如何大地無寸土是山僧家風。
0543b06: 僧不能答。　師代云。常州．湖州．杭州。
0543b07: 僧問。大地山河即不問。一毛頭上事如何。　師云。吞取
0543b08: 七箇八箇。　進云。不會。　師云。吐兩箇三箇。
0543b09: 僧問。如何是萬法歸一。　師云。天圓地方。　進云。一歸何
0543b10: 處。　師云。地方天圓。
0543b11: 僧問。百千法門。無量妙義。如何是第一義。　師云。橫七
0543b12: 豎八。
0543b13: 問。如何是本來面目。　師舉扇示云。不得喚作扇。僧禮
0543b14: 拜。　師云。伶俐衲僧。
0543b15: 問。前不得後不得時。如何是出身處。　師云。前去佛殿。
0543b16: 後去東司。為甚不得。
0543b17: 問僧。父母未生前道來。　僧以手外拱云。界不曾藏。
0543b18: 　師云。界不曾藏。因甚偏向那邊。僧無語。　師云。何不
0543b19: 道某甲指東畫西。
0543b20: 僧參。師云。承你遠來。無可供養。將五間禪堂與你一
0543b21: 口吞。　進云。大地無寸土。吞箇什麼。　師云。多少人恁
0543b22: 麼道。苕帚柄也要打三十。
0543b23: 僧問。一塵透脫。千界光輝。為甚十聖三賢不明斯旨。
0543b24: 　師云。你莫管他十聖三賢。且道空作麼生證。　進云。
0543c01: 覓空了不可得。　師云。恰是。　進云。和尚是大善知識。
0543c02: 　師云。正要你檢點。　僧擬議。師云。直透萬重關。莫住青
0543c03: 霄裏。
0543c04: 師問圓證堂寮主云。香爐幾時成佛。　進云。成佛久矣。
0543c05: 　師云。昨夜被空壓碎。你還知麼。　僧擬議。師云。脫空
0543c06: 妄語漢。
0543c07: 師雲覆菴歸。侍司中路接。師云。你來得遲。將前面遠
0543c08: 山與你作點心。　侍擬議。師以柱杖驀面劃一劃。云。再
0543c09: 加一分錢。　進云。也不得將別人家物作人情。　師云。
0543c10: 不但錢。點心也消受不起。
0543c11: 頌古
0543c12: 舉。趙州問南泉。知有的人向甚處去。泉云。山前檀越
0543c13: 家作一頭水牯牛去。州作禮云。謝師指示。泉云。昨夜
0543c14: 三更月到。
0543c15: 雪中春色梅梢見。黃鳥聲聞意氣新。意氣新。誰知黃
0543c16: 鳥笑聲頻。說與風流明敏者。眼從今日碧。華自去年
0543c17: 馨。
0543c18: 舉。歸宗常禪師。素與南泉同行。忽一日相別。煎茶次。
0543c19: 南泉問曰。從來與師兄商量語句。彼此已巳知。或後有
0543c20: 人問畢竟事。作麼生。宗曰。者一片地。大好築菴。泉曰。
0543c21: 築菴且置。畢竟事作麼生。宗打翻茶銚便起。泉曰。師
0543c22: 兄喫茶了。普願未喫。宗曰。作者箇說話。滴水也難消。
0543c23: 賓則始終賓。主則始終主。金鎚各逞藏鋒技。父子不
0543c24: 傳。兄弟同氣。和搭在玉欄干。上苑垂楊鳥深處。
0544a01: 舉。陸大夫向南泉云。肇法師也甚奇怪。解道。天地
0544a02: 與我同根。萬物與我一體。泉指牡丹華云。大夫。時人
0544a03: 見此一株華。如夢相似。
0544a04: 一枝華發十分春。徹根源把玩新。堪羨大夫打失
0544a05: 鼻。共來笑傲古今人。
0544a06: 舉。僧問疏山禪師。如何是法身。山云。枯樁。如何是法
0544a07: 身向上事。山云。非枯樁。
0544a08: 一拳拳倒黃樓。一踢踢翻鸚鵡洲。有意氣時添意
0544a09: 氣。不風流處也風流。
0544a10: 舉。慈明祖師。僧問。中取靜時如何。云。頭枕布袋。
0544a11: 悟入汾陽。鞋穿足裂。塞口門。出廣長舌。如鐘在。
0544a12: 小大徐疾。有扣斯應。渾身金石。三玄彈指。四看語默。
0544a13: 易知難會。易見難識。蓮棹洛伽。雲開兜率。
0544a14: 詩
0544a15: 贈履坦禪人兼報天一居士
0544a16: 鼎立三峰勢插天。嶺門雖闢白雲連。飛鴻傳得人間
0544a17: 信。石壁難依過別川。
0544a18: 入磬山
0544a19: 隱居風範依然在。說法堂前任草生。莫謂門庭能
0544a20: 寂。從來此道少人行。
0544a21: 示退菴重子住敔山
0544a22: 澄江有山孰多僻。敔山兩灣蒼翠積。澄江有水孰多
0544a23: 情。敔山前後敔水平。當年一身澹如水。夜隨明月過
0544a24: 深林。化山擬作推蓬室。扁舟乘興堪深入。汝今為我
0544b01: 先去住。菴傍閒地多栽芋。忘世情懷爾我同。茅鐮鐵
0544b02: 钁振先風。得人不在門如市。猶憶當年面壁翁。
0544b03: 贈禪人
0544b04: 見道誰修道。忘山好住山。雪深巖屋老。百衲一身閒。
0544b05: 又。
0544b06: 重巖之下。茅屋耽耽。有幽人兮。雪立冰餐。
0544b07: 又。
0544b08: 好山如畫畫如山。紅葉村村杖笠閒。看到桃華成一
0544b09: 笑。再來雲外訪柴關。
0544b10: 守塔懷古
0544b11: 多年黃葉類形骸。此日徘徊誰偶諧。麻衣草履食接
0544b12: 氣。象骨崖前呼再來。
0544b13: 懷
0544b14: 千峰絕頂尖頭屋。草薦柴火一爐。三十年中無一
0544b15: 事。諸方何處覓潛夫。
0544b16: 靜夜思
0544b17: 枝枝葉葉月。疏疏密密風。誰共蹋流水。倚杖石橋東。
0544b18: 題壁
0544b19: 星高月曉。松雨滿衣。西岡危坐。嗒然忘歸。
0544b20: 偶題
0544b21: 月浸千山冷。風鳴萬木清。一聲村外犬。客路有人行。
0544b22: 山居
0544b23: 荒涼苔壁寺。孤冷草堂人。雨後舒長望。庭泥虎新。
0544b24: 烹泉
0544c01: 廣修供養事如何。百沸清泉上佛陀。早色爭妍排闥
0544c02: 入。鶯啼古木梵音多。
0544c03: 對鏡華山蘭若
0544c04: 對鏡吾非昔。捫懷志自新。何林一枝別。蔭我雪霜身。
0544c05: 冬日有懷荊山旅堂
0544c06: 空階柏子落。飢鳥入門來。千尺危巖下。梅花幾樹開。
0544c07: 望臺山
0544c08: 荒闊三千路。高閒一萬人。當年冰畔石。遲我未歸身。
0544c09: 舟居三竹林
0544c10: 澹蕩寒煙古木。孤懸雪浪輕帆。只在尋常行處。杳然
0544c11: 萬壑千嵒。
0544c12: 又。
0544c13: 一葉千谿水。三盂六月霜。逢人不舞棹。高臥對斜陽。
0544c14: 冬歸草堂
0544c15: 潛形餐柏實。放目看梅花。何處忘機客。同來灌古畬。
0544c16: 濟寧道中
0544c17: 臨溪茅屋臨簷樹。雞犬依依水國村。虞夏平成風化
0544c18: 永。江南江北共林園。
0544c19: 讀白樂天詩懷扣冰舟次東昌
0544c20: 池上有小舟。舟中胡。我心久忘世。愧未使世忘。
0544c21: 甲馬營夜泊
0544c22: 水上舟如織。人間事若蕉。無為與無欲。誰共我逍遙。
0544c23: 節食
0544c24: 寄形天地間。飲食唯接氣。翛然等箇人。明此澹泊意。
0545a01: 龍淵南塢坐月
0545a02: 松樹三長四短。石臺七高八低。坐來夕陽在樹。歸去
0545a03: 月落峰西。
0545a04: 晝寢
0545a05: 譬如木偶人。鼓歇索亦住。山僧動與靜。請問諸露柱。
0545a06: 荊溪道中招友
0545a07: 正是千山紅葉時。摩挲石壁好題詩。百年嚼蠟能多
0545a08: 味。分取松根帶露葵。
0545a09: 高祖寢堂題壁
0545a10: 頭懸瀑布。塔頂長苔衣。一住不復入。高寒到乃知。
0545a11: 示眾
0545a12: 萬里晴空誰共。三春花柳爭遊。王孫醉眠芳草。何似
0545a13: 石枕流。
0545a14: 我有蓮舟一葉。沙城芥劫全收。高歌唾壺擊破。童稚
0545a15: 出沒洪流。
0545a16: 山居
0545a17: 胸中無一事。終日坐閒閒。睡起摩挲腹。山間與水間。
0545a18: 高步
0545a19: 登山造極。步自此始。有懷君子。行遠本邇。
0545a20: 促都監立還山
0545a21: 山中有佳月。宜人終夜看。山中有好風。解衣可盤桓。
0545a22: 泉鳴千嶂寂。松靜一濤寒。永日鳥相喚。清秋蟲自紈。
0545a23: 解聽紫芝曲。喬木在層巒。活埋與斷壁。千古仰金蘭。
0545a24: 時哉石梁雉。雪飲且霞餐。
0545b01: 普請口占
0545b02: 年來漸覺精神復。老去偏知日月閒。飽飯安眠無一
0545b03: 事。椎鳴隨眾看秋山。
0545b04: 枕流臺題石
0545b05: 山中流水寂無聲。枯木生花別有春。若箇到來知解
0545b06: 絕。紅爐分取萬年冰。
0545b07: 庚戌二月磬山題壁
0545b08: 面目分明界親。偏於此地受恩深。三更月下低徊
0545b09: 立。恍是當年侍拂巾。
0545b10: 磬山揮麈臺先錄法濟十之一。有此名
0545b11: 松根時獨坐。花雨不從栽。憶昔別峰侍。無言聲似雷。
0545b12: 庚戌題壁三首
0545b13: 本是矜矜自了僧。飽餐安寢別無能。酬恩報祖雄明
0545b14: 哲。斗室焚香懷古人。
0545b15: 一霜華半榻雲。無求無喜亦無瞋。三更對月開扉
0545b16: 坐。慚愧焚香侍立人。
0545b17: 臥倚青山飯白雲。谿聲鳥語共晨昏。空庭有隙栽蘭
0545b18: 蕙。緘戶無蹊入怨恩。
0545b19: 捲簾
0545b20: 尋常入望驚殊絕。何意全身住此中。傳語巖棲木石
0545b21: 侶。時時放眼識雲松。
0545b22: 獨樂園雨後二首
0545b23: 一谿銀鳳玉龍騰。想見霜華此得名。步到上方忘藥
0545b24: 石。勞他從者請頻頻。
0545c01: 枕流石上枕流臺。到者教君悔晚來。白鷺飛千
0545c02: 雪。洪鐘大扣萬山雷。
0545c03: 巡寮至大義閣癸丑燈前
0545c04: 花滿寒庭月滿林。巡寮未半欲三更。到門且莫掀簾
0545c05: 入。愛此樓前布水聲。
0545c06: 邗江贈虎公至契
0545c07: 交道江河下。於公見古人。素心千里月。青目一山晴。
0545c08: 楚州題壁
0545c09: 澹黃微綠拂疏風。到處垂楊適我慵。覓得小舠瓜子
0545c10: 大。一帆漂渺水雲中。
0545c11: 旅堂
0545c12: 愛柳無如我。摩挲玩歲年。旅堂忘岑寂。一樹適垂軒。
0545c13: 開窗
0545c14: 風聲雨聲。聲聲入耳。花色草色。色色幽妍。
0545c15: 書問
0545c16: 復岵瞻戴廷丞
0545c17: 在在是居士菩提場。物物是居士正法眼。事事是居
0545c18: 士菩薩行。步步是居士那伽定。使十二時。不為十二
0545c19: 時使。轉一切境。不為一切境轉。斯為道人。若一處光
0545c20: 不透脫。一時光不透脫。即本分不透脫。須刻刻向父
0545c21: 母未生前絕思惟。無依倚。既恒且密。時至道成。冷眼
0545c22: 圓明。方知在在是菩提場。物物是正法眼。事事是菩
0545c23: 薩行。步步是那伽定。使十二時。不為十二時使。轉一
0545c24: 切境。不為一切境轉。此言不欺人也。居士心光。時注
0546a01: 天目。居士慧性。不昧古今。居士至行。大建法幢。奉復。
0546a02: 不覺縷縷。
0546a03: 答王泰卿居士三問
0546a04: 問。為人容易做人難。敢問為人之道。　師云。己已所不欲。
0546a05: 勿施於人。　問。何為知生。何為知死。　師云。知所從來為
0546a06: 知生。知所從去為知死。　問。臨去時。心不顛倒。意不散
0546a07: 亂。在何處捉摸。　師云。驗在目前。　師復云。居士真為生
0546a08: 死。須知制心一處。無事不辦。但勤持藥師如來萬德
0546a09: 洪名。持到持而無持。徹見念未生前本來面目。則率
0546a10: 性而行。頭頭是道。所謂發而皆中節。天下之達道也。
0546a11: 如是方能了生脫死。方可出死入生。何謂了生脫死。
0546a12: 如太空。先天地而生。後天地而不老。何謂出死入
0546a13: 生。譬如大海。日照光明生。風來波浪起。到此則去來
0546a14: 自在。夭壽不二。又臨去時作得主。有二種。徹見本來
0546a15: 面目。則了知生死不相干。如上所云。若未見本來面
0546a16: 目。勤持藥師如來。則臨命終時。八大菩薩。接引上生
0546a17: 極樂世界。入不退地。見佛明心。因切問虔請。不覺縷
0546a18: 縷。
0546a19: 雜著
0546a20: 東語西話
0546a21: 開了兩片皮。只是粥飯罐。當世有與麼人。山僧禮他
0546a22: 三拜。
0546a23: 顛仙謠
0546a24: 憎愛胸中盡。是非眼底空。泥牛入海後。聚散問漚風。
0546b01: 書溈山語
0546b02: 行高士。須向聲色裏睡眠。聲色裏坐臥始得。山谷
0546b03: 云。東坡文字語言。歷劫贊揚。有不能盡。吾於溈山亦
0546b04: 云。戊子春二日。荊邸書。
0546b05: 題雪竇頌古
0546b06: 野鴨子。知何許。馬祖見來相共語。話盡雲山水月情。
0546b07: 依然不會還飛去。把住。道。道。頌出雪竇真能於法
0546b08: 自在。匪夷所思。如清光匝地。猶戽夜塘。以盡所欲言
0546b09: 而妙此把住。道。道。以不完題而妙盡所欲言。如千
0546b10: 雷並吼易。不完題。如千日並照難。偶閱之。直欲擊碎
0546b11: 唾壺。
0546b12: 草堂書壁
0546b13: 日中一食。樹下一宿。世尊模範如是。一語不投。折葦
0546b14: 渡江。少林九年。終日面壁。鼻祖標格何如。
0546b15: 荊山旅堂紀事
0546b16: 丁亥十一月朔。著新絮襖。飽領本菴香飯。飯餘展足
0546b17: 熟睡。皆行經年未曾有事。睡起一趺。晚晴快人。遺
0546b18: 景在屋。庭東大樹。茂綠未衰。殊映日溢目。忽憶十五
0546b19: 年前。侍先師烏峰竹齋。瞌睡起。書窗浣壁時。復憶甲
0546b20: 戌秋。先師遷吳興報恩。是日結冬。破屋敗垣。炊巾滿
0546b21: 谷。賢臥草。眠霜冰骨。老人支枯藤。指點磚頭瓦礫。
0546b22: 為諸人闡最上機。余時獨處江干。野色無垠。天光連
0546b23: 水。曾和老人寄示偈云。師闢山頭宇。吾水上門。
0546b24: 同蹋實地。眼獨空叢林。小兒無繩尺。曠蕩之言。不謂
0546c01: 至今多人成誦。昨便鴻南去。拈句寄重監院。高歌天
0546c02: 地外。穩臥雪霜中。他日憶此。更作何狀。
0546c03: 書巖子紙
0546c04: 大雄道人。廿年來炊冰雪。接納諸方。能三十夏不
0546c05: 憚寒苦者。敢保出他人一頭地。巖子能否。
0546c06: 參禪悟難。既悟已巳。忘悟難。且道忘悟的人何如。巖子
0546c07: 道看。
0546c08: 此事極平易。極欺人。等閒看得平易者。此最受人欺
0546c09: 者也。戒之哉。
0546c10: 多見人在漏子裏譚天地之道。徒自欺耳。
0546c11: 天地者。能把漏子作塗毒鼓撾。
0546c12: 書楚紙
0546c13: 近年少至性衲子。蓋稍有見處。不能出頭天外。全體
0546c14: 受用。多以名利熏心。學文字語言。還知但患不成佛。
0546c15: 不怕佛不解說法麼。筆此蜆子和尚。卓立紙末。
0546c16: 三師說
0546c17: 吾有三師。父師．母師．師師。父師生我眼。師師開我眼。
0546c18: 母師護我眼。父師身示無常。此生我眼者也。師師了
0546c19: 我生死。此開我眼者也。母師勖我證果。此護我眼者
0546c20: 也。三師皆有大因緣。使我悚然省。豁然開。惻然痛。吾
0546c21: 何修而得此三善知識師也。噫。吾於荊溪磬山開此
0546c22: 眼。於江上水關忘此眼。於吳興草堂保此眼。不知何
0546c23: 年得真不負三師也。　有客躡而問曰。忘矣。何用保為。
0546c24: 　曰。此非汝所知也。保矣。更俟何年不負。　師曰。此非汝
0547a01: 所知也。待汝證果地涅槃。與汝共報難報之恩可也。
0547a02: 雖然。父師．母師。出離之緣。皆賴師師。師乎。師乎。粉骨
0547a03: 碎身未足酬。將此身心奉塵剎。潛子苫次草述。時乙
0547a04: 未九月戊戌。
0547a05: 西樓聞雪
0547a06: 潛子早失泰山之仰。不獲任兩序列職。壬辰夏。報
0547a07: 恩乏住持。供先老人方丈重歸侍室。首修殿公務。攝
0547a08: 客司。諸禪極不安。潛子有餘樂也。向志夙夜守塔。每
0547a09: 為事奪。適寓監院寮後軒。篝燈正當寶峰塔下。漏下
0547a10: 三十刻。聞雪起立。不禁清絕。向於磬山有生平徼幸
0547a11: 處。千古快心時之句。此際是第二番境界。時壬辰十
0547a12: 一月癸巳。手書所用破硯。猶是二十年前記室舊物。
0547a13: 并記。
0547a14: 報恩旅堂閒書
0547a15: 近日學者有二病。一等弄聰明。習外學。一等守愚抱
0547a16: 拙。般若不清楚。二者皆不可與言道。不識一丁者。必
0547a17: 如六祖方可。不撥文字者。必須遠同西天龍樹．馬鳴。
0547a18: 近同永明．明教。始得無過。
0547a19: 題壁
0547a20: 本學古人。莫視流俗。閱趙州語錄自勵。
0547a21: 趙州三佛話
0547a22: 金佛不度爐。木佛不度火。泥佛不度水。真佛內裏坐。
0547a23: 南嶽磨磚。江西鹽醬。不是過也。又云非四十年不雜
0547a24: 用心者。不知斯言簡盡。
0547b01: 題藥師日課語
0547b02: 予辭恩絕塵。不暇披。偶入藏。閱藥師如來本願功
0547b03: 德。不覺手額失聲。願人人入如來願海也。或問。何於
0547b04: 此經驚歎如是。告之曰。予見世人順境淪溺者不一。
0547b05: 富貴可畏。甚於貧賤。今此如來。使人所求如願。遂從
0547b06: 此永不退道。直至菩提。則欲於王臣長者。一切人中。
0547b07: 作同事攝。不乘如來願航。何從濟乎。　大凡修持。須量
0547b08: 己已量法。直心直行。誠能厭惡三界。堅志往生。則專依
0547b09: 阿彌陀經收攝六根。淨念相繼。所謂執持名號。一心
0547b10: 不亂。決定往生。此先自利而後利人者之所為也。若
0547b11: 於現前富貴功名未能忘情。男女飲食之欲未知深
0547b12: 厭。則於往生法門未易深信。即信矣。身修淨土。而心
0547b13: 戀娑婆。果何益乎。則求其不離欲鉤而成佛智。處於
0547b14: 順境不致淪胥者。固無如修持藥師願海者之殊勝
0547b15: 難思也。　癸巳之夏。山居不寧。偶奉親歸養江上。晏如
0547b16: 程君以刻成藥師日課見示。此出人意表。是經流傳
0547b17: 已巳久。編成日課未之聞也。乃得之吾江之善士為之
0547b18: 助喜。信能修持。久久不懈。知不獨富貴功名。轉女成
0547b19: 男。離危迪吉。如如意珠。隨願成就。即得於一切成就
0547b20: 處直至菩提。永無退轉。何幸如之。人間亦有揚州。
0547b21: 但泛如來功德船。
0547b22: 御選明道正覺溪森禪師語錄附
0547b23: 結制陞座。問答畢。師云。放下布袋。快活無匹。閒看猢
0547b24: 猻偷喫生鐵。阿呵呵。的的的。問甚生前面目。誰論梨
0547c01: 花笑日。齋堂有粥有飯。禪和要喫便喫。喫即不無。飽
0547c02: 後作麼生。夜行莫踏白。下座。
0547c03: 解制陞座。問。正法眼藏即不問。今朝解制句如何。　師
0547c04: 云。穿山鼻孔破。僧禮拜。　師大笑云。雖然和盤托出。
0547c05: 是大段不同。瑯琊禪師道。本來無一物。厭殺天下人。
0547c06: 直饒便分明。坐在糞坑裏。作麼生是透脫一路。妙音
0547c07: 觀世音。梵音海潮音。眾兄弟。朝看東南。暮看西北。近
0547c08: 世雙笛從。飯不及壺食。下座。
0547c09: 報恩元旦秉拂。僧問。古德道清光照眼尚迷家。明白
0547c10: 轉身猶墮位且止。請問報恩意作麼生。　師云。數點梅
0547c11: 花報曉春。　進云。恁麼則月明簾外家風古。寶鏡堂前
0547c12: 瑞氣新。　師云。且站過。　問。靈山記則不問。今朝分座
0547c13: 事如何。　師云。孤鴻嚦嚦。　進云。龍象雲臻。乞慈再示。　師
0547c14: 云。野穿雲。　進云。點開碧眼。水到渠成。畢竟恩歸何
0547c15: 地。　師云。不許物外安身。　進云。恁麼則水接長天遠。春
0547c16: 光界新。　師云。巡照去。問物有新舊。拄杖子還有新
0547c17: 舊也無。　師云。老鴉亂叫。　進云。今古頓超圓智體。何山
0547c18: 松柏不青青。　師云。截斷葛藤。　進云。謝師答話。　師云。今
0547c19: 日且放過。　問。幾點梅花送春來。那裏來。　師云。人笑你。
0547c20: 　進云。數聲竹催臘去。那裏去。　師云。羞也不識。　進云。
0547c21: 去來且止。卉木咸新又作麼生。　師云。轉見轉見。　進云。
0547c22: 一天佳氣。萬象騰輝。　師云。望煙尋食地。　一僧出呈數
0547c23: 珠云。這箇依舊一百八。請師點出新鮮句。　師云。光寒
0547c24: 星斗少。　進云。不會。　師云。切忌五更初。　又進云。不會。師
0548a01: 便打。　進云。從今更不疑。　師云。錯認皮家。　問。舉足動
0548a02: 步則不問。新年接新令句作麼生。　師云。貴貨易土。僧
0548a03: 禮拜。　師云。今日行森承老人命。為眾敷揚。適纔一問
0548a04: 一答。祇恐錯會。數點梅花報曉春。一聲竹催殘臘。
0548a05: 不許物外安身。誰論老鴉亂叫。嗟嗟多少人。望煙尋
0548a06: 食地。錯認皮家。呵呵光寒星斗少。切忌五更初。咄。
0548a07: 孤鴻嚦嚦。野穿雲。新年新令。貴貨易土。眾兄弟。六
0548a08: 橋近日水仙花。十字街頭鐵拐李。卓柱杖云。珍重。
0548a09: 上堂。問答畢。師乃云。行須具眼。參禪要識句。大眾
0548a10: 識得句也未。適纔答僧云。是柱不見柱。咦。非柱亦不
0548a11: 見柱。既然是非都去了。因甚又說是非裏薦取。汝等
0548a12: 諸人作麼生薦。莫是雲日能催曉。風光不惜年麼。莫
0548a13: 錯會好。幸逢征客盡。歸在落花前。切忌顢頇儱侗去。
0548a14: 所以古德云。至道無難。唯嫌揀擇。桃花紅。李花白。誰
0548a15: 道融融只一色。諸禪德。瞥不瞥。一夜東風。吹散枝頭
0548a16: 殘雪。會麼。老祖殿前。梵王宮闕。雙峰燈放。九天風月。
0548a17: 燕子語。黃鶯鳴。誰道關關只一聲。不透祖師關子。
0548a18: 空認山河作眼睛。咄。冷的冷。熱的熱。粥鍋西邊底。莓
0548a19: 苔裹石碣。良久。喝一喝。云。歇。如今是什麼時節。師大
0548a20: 笑曳杖下座。
0548a21: 兩序請陞座。師豎拂云。一子上來。一子下去。殘
0548a22: 夢五更鐘。落花三月雨。合掌低頭換步時。進前退後
0548a23: 翻身處。有利有害。人無遠慮。歸到故鄉還似客。布穀
0548a24: 催耕鳴別樹。叉手句。可惜許。一切數句非數句。打一
0548b01: 拂云。去。下座。　問。學人道眼不明。未審什麼礙。　師云。幾
0548b02: 時立春。　僧云。昨日二十三。　師云。怪我作麼。
0548b03: 小參
0548b04: 眾入室。師拈杖云。摩訶般若波羅密。明如日。黑如漆。
0548b05: 異解多途。商量非一。卓柱杖云。急。若人信受奉行。一
0548b06: 生參學事畢。昔日殃崛摩羅尊者持至一長者家。
0548b07: 其家婦人正值產難。子母未分。長者曰。瞿曇弟子。汝
0548b08: 為至聖。當有何法能免產難。尊者曰。我乍入道。未知
0548b09: 此法。待問世尊。來相報。及返。具事白佛。佛告殃崛。
0548b10: 速往報言。我從賢聖法來。未曾殺生。殃崛奉佛語。疾
0548b11: 往告之。其婦得聞。當時分娩。　師云。從古至今。拈提者
0548b12: 極多。錯會者不少。龍溪今晚索性與你點出。天蒼蒼。
0548b13: 野茫茫。風吹草。見牛羊。禪和子。會也未。不會。再說一
0548b14: 遍。水溢天開堤。花落滿龍溪。鳧隨潮落去。日上綺霞
0548b15: 低。眾作禮。師擲拄杖便起。
0548b16: 晚參。師云。萬法歸一。一歸何處。呵呵。學人也有趣。和
0548b17: 尚也有趣。拂一拂。歸臥室。
0548b18: 晚參。師云。山門前得底句。禪堂裏商量去。進到方丈。
0548b19: 不必再舉。何也。天溪不肯辜負汝。
0548b20: 晚參。師云。竹窗夜啟。月明霜大。高鴻入雲。鼠兒穿磨。
0548b21: 大眾行住坐臥且道是箇什麼。良久。大笑云。癩頭回
0548b22: 子騎駱駝。
0548b23: 重陽早參。師云。今朝九月九。猢猻上樹賽觔斗。右轉
0548b24: 左。左轉右。好手手中呈好手。呵呵。天溪長老不唧。
0548c01: 早參。師云。水中鹽味。色裏膠青。咄。將謂明星是眼睛。
0548c02: 通身有口向誰說。挽盡天河洗鐵丁。
0548c03: 室中晚參。問答畢。師乃云。阿逸多笑甚麼。蛇穿耗子
0548c04: 窟。普化搖鈴過。嗚呼。小子板踏破癢瘡。近火血沾
0548c05: 衣。傷鹽傷醋陳年貨。有人道。慈翁老。有茶請喫茶。無
0548c06: 茶滾水好。咄。漢仙琴高騎赤鯉。羲之寫字換兒。良
0548c07: 久。云。歸堂去。
0548c08: 六月十九早參。師云。路上紅塵起。江中白浪飛。拈拄
0548c09: 杖云。觀音菩薩來也。有眼者近前。無眼者退後。　一僧
0548c10: 出。作禮畢。擬歸位。師打云。與麼不得得與麼。良久。卓
0548c11: 拄杖云。禮拜歸位真堪笑。與麼不得得與麼。曼拏羅
0548c12: 指地為泉。胡大頭錘破鐵山。若也知去。龍行虎步。如
0548c13: 或懵懂。世尊陞座默然。阿難遣出比丘。左右顧云。半
0548c14: 山廟。三天竺。遂以柱杖一齊打散。
0548c15: 雪夜晚參。師云。喫苦茶。說淡話。誰管佛法不佛法。馮
0548c16: 夷剪破龍溪練。枯柳梅花處處春。咦。月下凍痕生綠
0548c17: 井。隔窗玉片飛無影。樹枝風息轉迎寒。寒人如鳥棲
0548c18: 未安。日短夜長誰先覺。熒熒殘燭嗚嗚角。咄。咄。黃龍
0548c19: 三關。香巖獨。
0548c20: 冬至早參。師云。冷地裏夢見一獃和尚曰。昨夜三更
0548c21: 子癸時。楓杉隔塢問松枝。滿天飛雪來何處。寒梅低
0548c22: 首笑嘻嘻。他又大叫云。老祖。老祖。如今是什麼時節。
0548c23: 大眾說看。　傍僧擬答。師便打。僧復出問。生擒猛虎。活
0548c24: 捉獰龍人來時如何。　師云。官法如爐。　進云。忽遇透網
0549a01: 金鱗又作麼生。　師云。謹慎火燭。　進云。驅耕夫牛。奪飢
0549a02: 人食。未是向上鉗鎚。如何是向上鉗鎚。　師叱云。揚州
0549a03: 客。　僧擬議。師云。大眾歸堂。
0549a04: 小年晚參。眾集。師舉柱杖云。是我不是。眾茫然。師擲
0549a05: 下。歸臥室。
0549a06: 四月八日早參。師云。從古相傳釋迦佛今日降生。不
0549a07: 知是否。說與諸人檢點看。南康府裏星子縣。黃梅縣
0549a08: 外義豐城。這便是森長老見處。良久。云。知客在否。　眾
0549a09: 答。在。　復云。內外大眾今早都念課誦麼。　眾云。念。師便
0549a10: 入臥室。
0549a11: 師見病人多逐苦境。乃示云。莫。莫。莫。病是眾生之良
0549a12: 藥。我在俗時。一病幾死。正迷悶中。忽聞鼓吹。始知病
0549a13: 源不從他有。遂決志出家。云。鼓角分明破毒針。驀然
0549a14: 劄斷愛情心。死去活來真好笑。石頭土塊盡知音。語
0549a15: 諸人。識病因。大家割捨夢中身。咄。咄。不作維摩詰。文
0549a16: 殊何處尋。
0549a17: 機緣
0549a18: 僧問。如何是鳥道玄路。　師云。白雲飛起紅葉落。　進云。
0549a19: 文武兼濟人來時如何施設。　師云。不許飲酒食肉。　進
0549a20: 云。邪法難扶時如何。　師云。豈有此理。　進云。如何是正
0549a21: 法眼。　師云。早晚也。　進云。何以為之大機。　師云。米。　進云。
0549a22: 何以為之大用。　師云。時。　進云。異類中如何行得。　師云。
0549a23: 斗有大小。秤有輕重。　進云。疑情未息時如何。　師云。魚
0549a24: 勞尾赤。人勞頭白。
0549b01: 同參問。首座親見老人。是否。　師云。是。　參云。還有奇特
0549b02: 事也無。　師云。扣冰人少。崇福人多。
0549b03: 僧入室。請師決疑。師云。鬼谷老爺不在家。　僧云。豈無
0549b04: 方便。　師云。歸去門前自打瓦。
0549b05: 僧問。如何是清淨法身。　師云。普請擔泥。　僧云。因甚學
0549b06: 人不會。　師云。有直歲在。　僧云。如何是超佛越祖之談。
0549b07: 　師云。依教奉行。
0549b08: 僧云。牛頭橫說豎說。不知有關子。如何是關子。
0549b09: 　師云。止。　僧擬議。師云。去。
0549b10: 僧問。如何是妙唱不干舌。　師云。罕遇知音。　僧云。如何
0549b11: 是死蛇驚出草。　師云。照顧性命。　僧云。如何是鐵鋸舞
0549b12: 三臺。　師云。呆鴨聞雷。　僧云。如何是解針枯骨吟。　師云。
0549b13: 切忌寐語。
0549b14: 僧問。終日紛紛擾擾。如何是不動尊。　師云。天晴快走。
0549b15: 　僧擬進語。師云。換手搥胸。
0549b16: 僧問。四方八面來時如何。　師云。門前石馬撩天。
0549b17: 僧問。羚羊挂角時如何。　師云。引我笑。
0549b18: 僧問。一等是水。因甚海鹹河淡。　師云。莫矢溺。
0549b19: 僧請益云。不假半寸繩。如何出得深井人。　師云。賴遇
0549b20: 天溪。　進云。大似失便宜。　師云。看你顛倒。　進云。乞師方
0549b21: 便。　師云。大聖緊那羅王菩薩。
0549b22: 僧問。如何是玄中玄。　師云。日長夜短。
0549b23: 僧問。佛心無處不慈悲。觀音大士因甚不去高麗國。
0549b24: 　師云。謝汝饅頭湯餅。
0549c01: 游山歸。問僧。塗毒鼓聞者皆喪。因甚擊者不死。僧下
0549c02: 語不契。　師示偈云。山上鴟夷又買舟。清風明月幾時
0549c03: 休。欲知進退存亡事。只問歸來鄭化州。
0549c04: 僧問。昔日趙州勘破臺山婆子。畢竟在甚麼處。　師云。
0549c05: 天開河。　進云。學人不知落處。　師云。齋堂東邊。　進云。乞
0549c06: 師慈悲直說。　師云。趙州兩隻眼。婆子一條舌。五臺山
0549c07: 上去。舊路嶺莫歇。
0549c08: 僧問。如何是先照後用。　師云。臨濟來也。僧擬議。師便
0549c09: 喝。　僧云。如何是先用後照。　師搊住云。道。道。僧茫然。師
0549c10: 遂托開。　僧云。如何是照用同時。　師掌云。非驢所堪。　僧
0549c11: 云。如何是照用不同時。　師云。不知痛癢漢。僧喝。　師云。
0549c12: 再喝看。僧又喝。師便打。
0549c13: 僧問。如何是無相涅槃。　師云。五里亭。十里舖。　僧云。因
0549c14: 甚學人不會。　師云。驢前馬後。
0549c15: 僧問。如何是雲門顧鑑咦。　師展手云。那。　僧擬議。師云。
0549c16: 了。　僧再問。師云。去。
0549c17: 僧問。劈面來時如何。師隨聲便掌。
0549c18: 僧問。如何是大雄山底佛法。　師云。白額當途坐。　僧云。
0549c19: 還有方便也無。　師云。闍黎莫夜行。
0549c20: 僧問。如何是西來祖意。　師云。南人瘦。北人肥。
0549c21: 僧問。諸佛出身處且置。如何是和尚安身立命處。　師
0549c22: 云。你跳得好。　僧喝。師云。為什麼。僧擬議。師打退。
0549c23: 僧問。因甚不點路燈。　師云。一任瞎闖。
0549c24: 僧問。入門便喝便打。意作麼生。　師云。祖師在你背後。
0550a01: 僧問。不慕千聖。不重己已靈時如何。　師云。你五戒也不
0550a02: 持。　僧云。古人到者裏為甚不肯住。　師劃一畫。僧喝。師
0550a03: 云。好喝。僧擬議。師便打。
0550a04: 僧問。金鎖斷後時作麼生。　師云。腦門著地。
0550a05: 僧問。堆堆坐禪。圖箇什麼。　師掩鼻云。出去。僧茫然。　師
0550a06: 云。走來。僧近前。　師云。三黃丸好。
0550a07: 僧問。從上宗乘。如何接續。　師云。日東上。月西下。　僧云。
0550a08: 與麼則人人有分也。　師云。知章騎馬似乘船。
0550a09: 同參問。如何是首座家風。　師云。沒籬沒壁。　參云。忽遇
0550a10: 賊來時作麼生。　師云。憑你模索。
0550a11: 僧問。畢竟如何是佛。　師云。撞不破便燒。
0550a12: 僧問。如何是梵音相。　師云。鋪堂不細行。
0550a13: 僧問。箭鋒相拄時如何。　師云。過者邊立。　僧喝。師便笑。
0550a14: 僧擬議。師云。大好箭鋒相拄。
0550a15: 僧問。作麼生轉得自己已歸山河大地去。　師云。昨夜好
0550a16: 秋雨。
0550a17: 僧問。如何是和尚為人處。　師云。獃子。獃子。　進云。不落
0550a18: 古今句作麼生道。　師云。官久必富。　進云。七佛未出世
0550a19: 時。向甚處行履。　師云。疑人莫用。
0550a20: 僧入室請益。心經云揭諦揭諦。意旨如何。　師云。孔子
0550a21: 產山東。文才今古通。大夫天下有。白屋出三公。　僧云。
0550a22: 學人不知落處。　師云。自衛返魯。
0550a23: 僧問。一人發真歸元。十方空悉皆消殞。為什麼方
0550a24: 丈後泥挑不盡。　師云。鬼喫餿饅頭。
0550b01: 僧問。既是報恩人。因甚不識金車山。　師云。看你打之
0550b02: 遶。　僧喝。師云。有甚了期。　僧擬議。師云。還怪得我麼。便
0550b03: 打。
0550b04: 僧問。山河大地還有過也無。　師云。缺嘴打鑼。
0550b05: 僧問。乍起乍滅時如何。　師云。不是鬼燈。便是螢火。
0550b06: 僧問。如何是觀音三昧。　師云。夜來孩子哭。　僧云。如何
0550b07: 是文殊三昧。　師云。日裏踢繡毬。　僧云。如何是普賢三
0550b08: 昧。　師云。包公廟裏失包。
0550b09: 僧問。心佛俱忘時如何。　師云。誰與麼道。僧擬議。師喝出。
0550b10: 僧問。浩浩塵中。如何辨主。　師云。飯裏沙多。　僧云。謝師
0550b11: 指示。　師云。莫亂嚼。
0550b12: 僧問。無夢無想時。主人公在什麼處。　師云。大眾笑你。
0550b13: 師問僧。仙鄉那裏。　僧答。合浦縣。　師云。明珠拈出看。僧
0550b14: 無對。　師云。想是新戒。
0550b15: 師問座主。金剛且止。喚什麼作經。　主擬議。師便笑。主
0550b16: 問。如何是經。　師召云。法師。主應諾。　師云。好箇座主。　主
0550b17: 指茶鍾云。者裏有趙州也無。　師云。匙挑不上。
0550b18: 師問。一切葛藤。敲門瓦子。如今門開也。瓦子在什麼
0550b19: 處。僧茫然。　師云。可惜七間僧堂。
0550b20: 僧問。一字不著畫。是什麼字。　師云。鼻大心無毒。
0550b21: 僧問。未生之前即不問。如何是趙州勘破婆子處。　師
0550b22: 云。飯飽弄。　進云。某甲即不然。　師云。要屙那邊去。僧
0550b23: 無語。　師云。急歸堂。
0550b24: 僧問。如何是有柱杖子與柱杖子。　師云。伶俐好。　僧云。
0550c01: 如何是無柱杖子奪柱杖子。　師云。懵懂漢。
0550c02: 僧問。目前蕩盡時如何。　師云。更夢見什麼。
0550c03: 僧作禮。　師問。汝名什麼。　僧云。南山。　師云。南山起雲。為
0550c04: 甚北山下雨。僧無對。　師云。春無三日晴。
0550c05: 僧問。百尺竿頭進步時如何。　師云。三月三。　僧云。學人
0550c06: 不知落處。　師云。起席不謝坐。　僧云。從今得箇安樂地。
0550c07: 　師云。義塚淚痕多。
0550c08: 師問僧。抑而為之。可謂貴人多忘。擬向那邊施設。僧
0550c09: 無對。　師問傍僧。若也鑑不出。落地作金聲。你道作麼
0550c10: 生。僧擬作禮。師便打。
0550c11: 師遊牛首時。路逢一道者。者彈指一下。問云。是何宗
0550c12: 旨。　師云。老鼠喫鹽。　者云。如何是藏鋒句子。　師云。東西
0550c13: 南北。　者云。如何是事藏鋒。　師云。隔岸醉人多。　者云。如
0550c14: 何是理藏鋒。　師云。滿江野鴨子。　者云。如何是事理俱
0550c15: 藏鋒。　師云。水裏船。船裏水。　者云。如何是事理俱不藏
0550c16: 鋒。　師云。上底上。下底下。者便作禮。
0550c17: 僧問。萬法歸一即不問。畢竟一歸何處。　師云。昨日典
0550c18: 座來。今朝柴頭去。
0550c19: 僧問。髑髏粉碎時如何。　師云。僧排夏臘。俗列耆年。
0550c20: 僧問。供養百千諸佛。不如供養一無心道人。諸佛有
0550c21: 何過。無心道人有何德。　師云。打鼓轉船頭。
0550c22: 僧問。王索仙陀婆。意作麼生。　師云。聽事不真。　僧云。古
0550c23: 人點鐵成金。乞師直捷指示。　師云。淮北鼓。
0550c24: 師問打稻僧。禾熟不臨場且置。作麼生耕人田不種。
0551a01: 僧無對。　師云。賀家湖上天華寺。
0551a02: 僧問。不是風動。不是旛動。是什麼動。　師云。禪和走入
0551a03: 漆桶。　僧云。和尚作麼生。　師云。溪號做慈翁。
0551a04: 僧問。樹彫葉落時如何。　師云。大好從頭起。　僧云。體露
0551a05: 金風又作麼生。　師云。歌於斯。哭於斯。僧喝。　師云。汝命
0551a06: 何短。僧擬議。師打退。
0551a07: 僧問。至道無難。唯嫌揀擇。是否。　師云。雙陸盤開大喝
0551a08: 彩。　進云。如何是至道。　師云。不差。不差。　進云。學人今日
0551a09: 得遇和尚。　師云。禪客昨晚在那裏歇。
0551a10: 僧問。如何是大通智勝佛。　師云。古家橋下。　進云。為什
0551a11: 麼佛法不現前。　師云。臨平腐乾。
0551a12: 入室。僧問。臨濟的的意作麼生。　師云。官打現在。　進云。
0551a13: 學人不識宗旨時如何。　師云。我是天溪主人。　進云。道
0551a14: 眼如何得明。　師云。禮防君子。　進云。乞師方便。　師云。你
0551a15: 問什麼。僧罔然。　師云。近前來。僧近前。　師大笑云。金風
0551a16: 落落洗芳菲。瘦盡千雁始飛。南海一波長不定。西
0551a17: 山半面莫疑非。
0551a18: 僧問。燕子善談實相。如何是實相。　師云。韓。韓。
0551a19: 僧問。撩起便行時如何。　師云。泥作頭。
0551a20: 僧問。如何是古佛心。　師云。槁流紅樹。　僧云。如何是物
0551a21: 不遷。　師云。葉泛霜波。
0551a22: 僧問。禪客相逢祇彈指。此心能有幾人知。如何是此
0551a23: 心。　師云。闍黎鼻頭黑。
0551a24: 僧問。如何是道。　師云。好日多同。　僧云。如何是道中人。
0551b01: 　師云。再過一家。
0551b02: 僧問。作麼生是禪。　師云。日裏不點燈。
0551b03: 僧問。牛頭未見四祖時如何。　師云。初七清明。　僧云。見
0551b04: 後如何。　師云。念二穀雨。
0551b05: 僧問。上木下鐵。意旨如何。　師云。逢凶化吉。　僧擬議。師
0551b06: 大笑。僧再問。師云。近日工夫太殺閒。
0551b07: 師問僧。無根樹子作麼生種。僧無對。　師云。巡山稍暇。
0551b08: 僧請益。舉。玄沙問光侍者。打鐵船也未。光無對。請師
0551b09: 代。　師云。今日好風。　問。進門一句作麼生道。　師云。猢猻
0551b10: 騎鱉背。　問。既是大雄山。因甚麼又道雲覆菴。　師云。你
0551b11: 是瓶來的。　僧云。是。　師云。扣冰去。
0551b12: 黴大連雨。師落堂云。大眾。因甚麼迷痴。許久不晴。眾
0551b13: 無對。　師云。知之為知之。不知為不知。天上雷公叫。地
0551b14: 下走蟛蜞。呵呵。好場熱亂。以柱杖畫云。湄。眾茫然。　師
0551b15: 喝云。聾牛瞎驢。一齊打散。
0551b16: 解制。師問僧云。秋風清。秋月明。百城煙水任君行。只
0551b17: 有一事。撞見勝熱婆羅門時。莫道在者裏起程。何故
0551b18: 呢。彭。良久。云。你道老祖意在甚麼處。
0551b19: 師問僧。語是謗。默是誑。語默向上有事在。什麼事。呵
0551b20: 呵。不到死牛邊。不欠死牛錢。我與麼道。你又作麼生。
0551b21: 僧問。如何是學人親切處。　師云。火燒烏龜。　進云。如何
0551b22: 是本身盧舍那。　師云。受戒也未。　僧云。如何是清淨法
0551b23: 身。　師云。打相爭。
0551b24: 僧問。如何是大通智勝佛。　師云。東廊西廊。　僧云。為甚
0551c01: 十劫坐道場。　師云。看你顛。　僧云。作麼生佛法不現前。
0551c02: 　師笑云。酒鬼子。　僧云。何故不得成佛道。　師咄云。痴虫。
0551c03: 師問柴頭。無根樹子斫斷也未。　頭無對。次早云。昨夜
0551c04: 看無根樹子。聞鑼聲忽然斷去。　師指花云。因甚麼喚
0551c05: 作海棠。頭擬議。師便掌。
0551c06: 僧問。清淨本然。云何忽生山河大地。　師云。你尋衣單
0551c07: 麼。　進云。學人請問佛法。　師云。天旱棉花少。
0551c08: 僧呈懷州牛食禾頌。師笑云。蠻婆哈醋嘴三尺。村老
0551c09: 聞酸面百摺。引得乞兒聳膊寒。儼然一幅吳生筆。
0551c10: 師垂問云。祖師西來。籬邊山菜帶泥挑。滋味新鮮好。
0551c11: 諸增上慢者。聞必不敬信。　侍者答云。甘草甜。黃連苦。
0551c12: 　師云。向去莫言今日事。觀音自在放毫光。誰不忍者
0551c13: 說。　答。深山藏猛虎。　師云。風燈動夜幃。大棒打老鼠。為
0551c14: 什麼窗敲碎玉聲偏細。　答。明月堂前風冷淡。　師云。太
0551c15: 平時節桑麻話。不用兵符佩絳紗。錯過也。　答。雲從龍。
0551c16: 風從虎。　師云。蛟翻波作雪。鼉吼氣蒸雲。金色頭陀供
0551c17: 麥飯。還知否。　答。曲不藏直。　師云。畢陵伽呵叱河神。梅
0551c18: 花倒影插人頭。是否。　答。樓閣裏善財。　師云。一鉤新月
0551c19: 魚吞影。雙雲外瞑。是何病。　答。碧波生水面。　師云。月
0551c20: 上女出城。舍利弗入城。布袋和尚何故如今笑不止。
0551c21: 　答。辰屬龍。卯屬兔。　師云。東西南北。水灑不著。潑墨飛
0551c22: 毫莫浪題。你能搆得麼。　答。雨過看長虹。　師云。禪和子。
0551c23: 親舍每疑雲外近。長安翻覺日邊遙呢。侍者答。不契。
0551c24: 師遂遣出。
0552a01: 偈頌
0552a02: 雁宕山過夏示徒
0552a03: 踏破草鞋。坐消白日。北海天麻。南臺烏藥。嚼得破者。
0552a04: 急須吐。吞不下者。翻成毒藥。
0552a05: 示溟源禪人
0552a06: 水至柔而能攻堅。故一其內。美哉。渢渢乎。經始。
0552a07: 滂沱淮海。子宜自勉。
0552a08: 天目秋夜禮祖塔
0552a09: 月侵衣紅葉鮮。杖藜幾度塔松前。寒鴉數點棲枯
0552a10: 杪。一陣西風霜滿天。
0552a11: 天目掃高祖塔
0552a12: 綠犀海外分離坎。金毛崖畔甲丁庚。三四四三三四
0552a13: 四。四三三四四三三。西方菴上。鐵蛇鑽入金剛眼。東
0552a14: 塢峰下。巖前石虎抱兒眠。恭惟老祖。珍重萬福。行森
0552a15: 到此。瞻之仰之。萬年松拂日。百怪石騰溪。不一而一。
0552a16: 不二而二。
0552a17: 世尊出山相
0552a18: 頭髼鬆。鼻突兀。膝拄腮。皮裹骨。見之曰佛。咄。咄。
0552a19: 水月觀音大士
0552a20: 一蒲青草上。四面白雲飛。盡日無言說。巖花落滿衣。
0552a21: 野店風濤驚泊岸。西月上善財歸。
0552a22: 布袋和尚讚
0552a23: 頭大頭無角。肚大肚無橐。盡道是奉化縣老官。不知
0552a24: 說得著不著。放下布袋等箇人。手裏把柄破木杓。噁。
0552b01: 頌世尊拈花迦葉微笑
0552b02: 是處江湖有釣簑。相逢猶更問如何。橫吹黃樓前
0552b03: 笛。直是廬山採菊歌。
0552b04: 頌汾陽十智同真示僧
0552b05: 當軒竹珮因風嚮。遶徑梧陰帶月奢。曾識桃源仙子
0552b06: 面。豈緣流水覓胡麻。
0552b07: 達摩祖師贊
0552b08: 怒目咬齒。何苦如此。而今用師不著。有理也是無理。
0552b09: 西天東土一般。各各自有所以。祖師。祖師。請起。請起。
0552b10: 示明鏡
0552b11: 本來無一物。何處惹塵埃。六祖好語話。幾人不錯會。
0552b12: 宿黃梅小石口五祖送六祖灘
0552b13: 夕陽樓外淡煙籠。野渡舟橫草接空。望斷嶺南人不
0552b14: 見。九江月冷水溶溶。
0552b15: 宿四祖塔前
0552b16: 破額山窗紙泣風。烏聲月下遶青桐。夜寒古殿鳴
0552b17: 蚤。曳杖仍登最上。
0552b18: 宿黃梅東禪寺
0552b19: 撲面蓬塵擬蔽天。東禪槽廠若為傳。應菴華祖三生
0552b20: 室。耕者南田又北田。
0552b21: 秋日掃龍池傳祖塔
0552b22: 塔上雙虹適偶期。焚香誰識獨悲思。池當夕照半添
0552b23: 色。句與秋山兩奇。龍出無心三汲浪。鳴有意九
0552b24: 岐。若非吾祖何來此。雨細風斜歸去遲。
0552c01: 禮罄山師翁塔宿海會寺
0552c02: 遊罷荊溪過上方。笑看歸鳥磨斜陽。千盤石徑雲承
0552c03: 屐。一室松風月滿。既破浮生塵外夢。寧耽長夜定
0552c04: 中香。分明塔下鐘清韻。多少時人歎渺茫。
0552c05: 山中四儀
0552c06: 山中行。春鳥逢人自喚名。芝蘭滿谷藏深草。無限禪
0552c07: 和努眼睛。
0552c08: 山中住。結夏安居雲水聚。施主雖然箇也無。竹石松
0552c09: 風時共遇。
0552c10: 山中坐。燕去雁來歷亂過。梧桐葉落一天秋。雙月
0552c11: 上僧功課。
0552c12: 山中臥。被絮前冬踢破。夜寒無數箇翻身。頭老
0552c13: 鼠如旋磨。
0552c14: 自箴
0552c15: 詩云。無易由言。耳屬於垣。事以密成。語以泄敗。聰明
0552c16: 深察而近於死者。好議人者也。搏辨廣大而危其身
0552c17: 者。發人之惡者也。孔子惡稱人之惡者。阮嗣宗口不
0552c18: 論人過。亂之所生也。則言語以為階。吉人之辭寡。言
0552c19: 以簡為貴。言簡而意盡者。至言也。少言氣完。而夢寐
0552c20: 亦安。君子絕交。不出惡言。　少氏有不才子。崇飾惡
0552c21: 言。天下之民為之窮奇。人而不仁。之已巳甚。亂也。汝
0552c22: 唯不矜。天下莫與汝爭能。矜己已能。喪厥功。齊桓公葵
0552c23: 邱之會。微有振矜。而叛者九國。人有滿於意。而不覺
0552c24: 形於詞色者。則其所養可知矣。　人好直言。必及於禍。
0553a01: 言切直。則不用而身危。剛腸疾惡。不避嫌疑。謂之大
0553a02: 失。狃於能直者。所發多敝。惡言不出於口。忿言不反
0553a03: 於身。好盡言以招人過。國武子所以見殺於齊也。出
0553a04: 言有時而不敢盡。保身之道也。往哲提命。猶在一堂。
0553a05: 不次書之。以清座右。嗟乎。金人三緘。實惟我師。
