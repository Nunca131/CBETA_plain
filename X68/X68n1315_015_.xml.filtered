0091b01: 
0091b02: 
0091b03: 
0091b04: 古尊宿語錄卷第十五
0091b05: 
0091b06: 雲門匡真禪師廣錄上
0091b07: 門人明識大師賜紫　守堅　集
0091b08: 對機
0091b09: 師上堂。良久。云。夫唱道之機。固難諧剖。若也一言相
0091b10: 契。猶是多途。況復忉忉。有何所益。然且教乘之中。各
0091b11: 有殊分。律為戒學。經為定學。論為慧學。三藏五乘。五
0091b12: 時八教。各有所歸。然一乘圓頓也大難明。直下明得。
0091b13: 與衲僧天地懸殊。若向衲僧門下。句裏呈機。徒勞佇
0091b14: 思。門庭敲磕。千差萬別。擬欲進步向前。過在尋佗舌
0091b15: 頭路布。從上來事。合作麼生。向者裏道圓道頓。得麼。
0091b16: 者邊那邊。得麼。莫錯會好。莫見與麼道。便向不圓不
0091b17: 頓處卜度。者裏也須是箇人始得。莫將依師語．相似
0091b18: 語．測度語到處呈中。將為自己已見解。莫錯會。祇如今
0091b19: 有什麼事。對眾決擇看。　時有州主何公禮拜問曰。弟
0091b20: 子請益。　師云。目前無異草。　有官問。佛法如水中月。是
0091b21: 不。　師云。清波無透路。　進云。和尚從何得。　師云。再問復
0091b22: 何來。　進云。正與麼時如何。　師云。重疊關山路。　有官問。
0091b23: 千子圍繞。何者為的。　師云。化下住持。已巳奉來問。　問。今
0091b24: 日開筵。將何指教。　師云。來風深辨。　進云。莫祇者便是
0091c01: 麼。　師云。錯。　問。從上古德以心傳心。今日請師。將何施
0091c02: 設。　師云。有問有答。　進云。與麼則不施設也。　師云。不
0091c03: 問不答。　問。凡有言句皆是錯。如何是不錯。　師云。當風
0091c04: 一句。起自何來。　進云。莫祇者便是也無。　師云。莫錯。　問。
0091c05: 如何是啐之機。　師云。響。　進云。還應也無。　師云。且緩
0091c06: 緩。　問。如何是學人的的事。　師云。痛領一問。　問。如何是
0091c07: 教外別傳一句。　師云。對眾問將來。　師云。莫道今日瞞
0091c08: 諸人好。抑不得已巳向諸人前作一場狼籍。忽被明眼
0091c09: 人見。成一場笑具。如今避不得也。且問汝諸人從來
0091c10: 有什麼事。欠少什麼。向汝道。無事已巳是相埋沒也。須
0091c11: 到這箇田地始得。亦莫口亂。問自己已心裏黑漫漫
0091c12: 地。明朝後日大有事在。你若根思遲迴。且向古人建
0091c13: 化門頭東西。看是什麼道理。你欲得會麼。都緣
0091c14: 是你自家無量劫來妄想濃厚。一期聞人說著。便生
0091c15: 疑心。問佛問法。問向上。問向下。求覓解會。轉沒交涉。
0091c16: 擬心即差。況復有言。莫是不擬心是麼。更有什麼事。
0091c17: 珍重。　問。如何是雲門一曲。　師云。臘月二十五。　進云。唱
0091c18: 者如何。　師云。且緩緩。　問。如何是祖師西來意。　師云。日
0091c19: 裏看山。　問。如何是和尚家風。　師云。久雨不晴。　進云。如
0091c20: 何是久雨不晴。　師云。曬著。　問。如何是不帶眹。　師云。
0091c21: 天台普請。南嶽遊山。　問。如何是向上一路。　師云。九九
0091c22: 八十一。　問。如何是學人自己已。　師云。遊山翫水。　進云。如
0091c23: 何是和尚自己已。　師云。賴遇維那不在。　問。如何是教主。
0091c24: 　師云。太無禮生。　問。如何是一代時教。　師云。對一說。　問。
0092a01: 如何是正法眼。　師云。普。　問。如何是端坐念實相。　師云。
0092a02: 河裏失錢河裏摝。　問。如何是沙門行。　師云。會不得。　進
0092a03: 云。為什麼會不得。　師云。祇守會不得。　問。如何是尋常
0092a04: 之用。　師云。且那裏葛藤去。　問。如何是教意。　師云。你看
0092a05: 什麼經。　僧云。般若經。　師云。一切智智清淨。還夢見未。
0092a06: 　僧云。一切智智清淨且置。如何是教意。　師云。心不負
0092a07: 人。面無色。放你三十棒。　問。如何報得四恩三有去。
0092a08: 　師云。抱頭哭蒼天。　問。如何是正法眼。　師云。粥飯氣。　問。
0092a09: 如何是三昧。　師云。到老僧一問。還我一句來。　問。如何
0092a10: 是諸佛出身處。　師云。東山水上行。　問。乞師指箇入路。
0092a11: 　師云。喫粥喫飯。
0092a12: 師示眾云。我事不獲已巳。向你諸人道直下無事。早是
0092a13: 相埋沒也。更欲蹋步向前。尋言逐句。求覓解會。千差
0092a14: 萬別。廣設問難。贏得一場。口滑去道轉遠。有什麼歇
0092a15: 時。祇此箇事。若在言語上。三乘十二分教豈是無言
0092a16: 語。因什麼道教外別傳。若從學解機智。祇如十地聖
0092a17: 人說法如雲如雨。猶被訶責見性如隔羅縠。以此故
0092a18: 知。一切有心。天地懸殊。雖然如是。若是得底人。道火
0092a19: 何曾燒口。終日說事。未挂著脣齒。未曾道著一字。
0092a20: 終日著衣喫飯。未曾觸著一粒米。挂著一縷絲。雖然
0092a21: 如此。猶是門庭之說。須是實得與麼始得。若約衲僧
0092a22: 門下。句裏呈機。徒勞佇思。直饒一句下承當得。猶是
0092a23: 瞌睡漢。　時有僧問。如何是一句。　師云。舉。　問。如何是說
0092a24: 時默。　師云。清機歷掌。　進云。如何是默時說。　師云。嗄。　進
0092b01: 云。不默不說時如何。師將棒。　僧問。如何是雲門。
0092b02: 　師云。祖。　問。如何是諸佛出身處。　師云。更請一問。　問。如
0092b03: 何是露地白牛。　師云。覿機無改路。　進云。放著什麼處。
0092b04: 　師云。再舉不逾塵。　問。如何是塵塵三昧。　師云。桶裏水。
0092b05: 裏飯。　問。如何是一如體玄。　師云。欠你一問。　問。如何
0092b06: 是玄中的。　師云。。　進云。如何即是。　師云。速退。速退。妨
0092b07: 他別人問。　問。如何是非思量處。　師云。識情難測。　問。鑿
0092b08: 壁偷光時如何。　師云。恰。　問。一言道盡時如何。　師云。裂
0092b09: 破。　進云。和尚作麼生下手拈掇。　師云。拈取糞箕掃
0092b10: 來。　問。如何舉唱即得不負來機。　師云。道什麼。　進云。還
0092b11: 可來意也無。　師云。且緩緩。　師云。三乘十二分教橫說
0092b12: 說。天下老和尚縱橫十字說。與我拈針鋒許說底
0092b13: 道理來。看與麼道早是死馬醫。雖然如是。有幾箇到
0092b14: 此境界。不敢望你言中有響。句裏藏鋒。瞬目千差。風
0092b15: 恬浪靜。伏惟尚饗。　問。如何是透法身句。　師云。北斗裏
0092b16: 藏身。　問。如何是本來宗。　師云。不問不答。　問。如何是三
0092b17: 界唯心。萬法唯識。　師云。我今日不答話。　進云。為什麼
0092b18: 不答話。　師云。驢年會麼。　問。如何是吹毛。　師云。骼。又
0092b19: 云胔。　問。如何是內外光。　師云。向什麼處問。　學云。如何
0092b20: 明達。　師云。忽然有人問。你作麼生道。　進云。明達後如
0092b21: 何。　師云。明即且置。還我達來。　問。如何是切急一句。　師
0092b22: 云。吃。　問。如何是本來心。　師云。舉起分明。　問。如何是衲
0092b23: 僧孔竅。　師云。放過一著。　進云。請師道。　師云。對牛彈琴。
0092b24: 　問。如何是大乘修行。　師云。一榼在手。　問。如何是一切
0092c01: 智智清淨。　師云。僧堂入佛殿。　問。如何是不挂脣吻一
0092c02: 句。　師云。合取狗口。　問。如何是海印三昧。　師云。你但禮
0092c03: 拜。問著待我東行西行。　問。如何轉動即得不落階級。
0092c04: 　師云。南斗七。北斗八。
0092c05: 上堂云。諸兄弟盡是諸方參尋知識。決擇生死。到處
0092c06: 豈無老宿垂慈方便之辭。還有透不得底句麼。出來
0092c07: 舉看。待老漢與汝大家商量。有麼。有麼。　時有僧出。擬
0092c08: 伸問次。師云。去去西天路。迢迢十萬餘。便下座。　問。如
0092c09: 何是當今施設。　師云。道即不難。鑒從何來。　問。如何是
0092c10: 不睡底眼。　師云。不省。　問。如何是不犯之令。　師云。那箇
0092c11: 師僧還見麼。　問。如何是大人相。師乃擎拳。　問。如何是
0092c12: 學人急切處。　師云。你怕我不知。　問。如何是佛法大意。
0092c13: 　師云。一佛二菩薩。　問。如何是雪嶺泥牛吼。　師云。山河
0092c14: 走。　進云。如何是雲門木馬嘶。　師云。天地黑。　問。如何是
0092c15: 兄弟添十字。　師云。我共你說葛藤。　問。如何是和尚為
0092c16: 人一句。　師云。心不負人。面無色。速禮三拜。　問。如何
0092c17: 是天然之事。　師云。蹋步向前作什麼。　問。如何是教意。
0092c18: 　師云。吃嘹舌頭。更將一問來。　問。如何是七縱八橫。　師
0092c19: 云。放你一著。
0092c20: 上堂云。舉一則語。教汝直下承當。早是撒屎著你頭
0092c21: 上也。直饒拈一毛頭。盡大地一時明得。也是剜肉作
0092c22: 瘡。雖然如此。也須是實到者箇田地始得。若未。且不
0092c23: 得掠。須退步向自己已跟下推尋。看是什麼道
0092c24: 理。實無絲髮許與汝作解會。與汝作疑惑。況汝等且
0093a01: 各各當人有一段事。大用現前。更不煩汝一毫頭氣
0093a02: 力。便與祖佛無別。自是汝諸人信根淺薄。惡業濃厚。
0093a03: 突然起得如許多頭角。擔囊千鄉萬里受屈作麼。
0093a04: 且汝諸人有什麼不足處。大丈夫漢。阿誰無分。獨自
0093a05: 承當。尚猶不著。便不可受人欺瞞。取人處分。纔見老
0093a06: 和尚開口。便好把特石驀口塞。便是屎上青蠅相似。
0093a07: 咂將去。三箇五箇聚頭商量。苦屈兄弟。古人一期
0093a08: 為汝諸人不柰何。所以垂一言半句。通你入路。知是
0093a09: 般事。拈放一邊。自著些子筋骨。豈不是有少許相親
0093a10: 處。快與。快與。時不待人。出息不保入息。更有什麼身
0093a11: 心閑別處用。切須在意。珍重。
0093a12: 上堂。良久。云。觸目不會道。運足焉知路。　僧問。如何是
0093a13: 觸目菩提。　師云。與我拈佛殿。　問。如何是最初一句。
0093a14: 　師云。九九八十一。僧便禮拜。　師云。近前來。僧便近前。
0093a15: 師便打。　問。如何是實學底事。　師云。大好消息。　進云。畢
0093a16: 竟是誰家之子。　師云。臘月二十五。　問。承教有言一切
0093a17: 智智清淨時如何。師便唾之。　進云。古人方便又作麼
0093a18: 生。　師云。來。來。截汝跟。換汝髑髏。盂裏拈
0093a19: 匙。拈鼻孔來。　進云。甚處有許多般。　師云。者掠
0093a20: 漢。便打。　問。如何是禪。　師云。是。　進云。如何是道。　師云。得。
0093a21: 　問。如何是一切法皆是佛法。　師云。三家村裏老婆盈
0093a22: 衢溢路。會麼。　學云。不會。　師云。非但汝不會。大有人不
0093a23: 會在。　問。學人簇簇地商量箇什麼。　師云。大眾久立。
0093a24: 上堂云。盡乾坤一時將來著你眼睫上。你諸人聞與
0093b01: 麼道。不敢望汝出來。性躁打老僧一摑。且緩緩子細
0093b02: 看。是有是無。是箇甚麼道理。直饒你向這裏明得。若
0093b03: 遇衲僧門下。好椎折。若是箇人。聞道什麼處有老
0093b04: 宿出世。便好驀面唾汙我耳目。汝若不是箇手。纔
0093b05: 聞人舉。便承當得。早落第二機也。　汝不看他德山和
0093b06: 尚。纔見僧入門。拽拄杖便。睦州和尚見僧來。便云。
0093b07: 現成公案。放你三十棒。自餘之輩合作麼生。若是一
0093b08: 般掠漢。食人膿唾。記得一堆一擔搕。到處馳騁
0093b09: 驢脣馬觜。誇我解問十轉五轉話。饒你從朝問至夜。
0093b10: 答到夜。論劫還夢見麼。什麼處是與人著力處。似這
0093b11: 般底。有人屈衲僧齋。也道得飯喫。有什麼共語處。他
0093b12: 日閻羅王面前。不取你口解說。諸兄弟。若是得底人。
0093b13: 他家依眾遣日。若未得。切莫掠。不得容易過時。大
0093b14: 須子細。　古人大有葛藤相為處。祇如雪峰和尚道。盡
0093b15: 大地是你。夾山和尚道。百草頭上薦取老僧。鬧市裏
0093b16: 識取天子。洛浦和尚云。一塵纔起。大地全收。一毛頭
0093b17: 師子。全身總是。你把取覆思量看。日久歲深。自然
0093b18: 有箇入路。此箇事無你替代處。莫非各在當人分上。
0093b19: 老和尚出世。祇為你作箇證明。你若有箇入路。少許
0093b20: 來由。亦昧汝不得。若實未得。方便撥你即不可。　兄弟
0093b21: 一等是蹋破草鞋行。拋師長．父母。直須著些子
0093b22: 眼睛始得。若未有箇入頭處。遇著本色咬豬狗手。
0093b23: 不惜性命。入泥入水。相為有可咬嚼。眨上眉毛。高挂
0093b24: 囊。十年二十年。辦取出頭。莫愁不成辦。直是今生
0093c01: 未得。來生亦不失人身。向此門中亦乃省力。不
0093c02: 辜負平生。亦不辜負施主．師長．父母。　直須在意。莫空
0093c03: 過時。遊州獵縣。橫擔拄杖。一千里二千里。走這邊經
0093c04: 冬。那邊過夏。好山好水堪取性。多齋供。易得衣。苦
0093c05: 屈。苦屈。圖他一斗米。失半年。如此行有什麼
0093c06: 利益。信心檀越一把菜一粒米怎麼生消得。直須自
0093c07: 看。無人替代。時不待人。一日眼光落地。前頭將何抵
0093c08: 擬。莫一似落湯螃。手忙亂。無你掠說大話處。
0093c09: 莫將等閑空過時光。一失人身。萬劫不復。不是小事。
0093c10: 莫據目前。俗子尚云。朝聞道。夕死可矣。況我沙門。合
0093c11: 履踐何事。大須努力。珍重。　問。如何是諸佛出身處。　師
0093c12: 云。佛前裝香。佛後合掌。　問。十二時中如何得不被諸
0093c13: 境惑去。　師云。三門頭合掌。　問。四面森森。如何是靈樹。
0093c14: 　師云。風鳴雨息。　進云。如何是靈樹枝條。　師云。曬皮
0093c15: 草。　問。如何是觸目菩提。　師云。拈露柱。　學云。露柱豈
0093c16: 干他事。　師云。驢年會麼。　問。醍醐上味為什麼成毒
0093c17: 藥。　師云。。　問。如何是活。　師云。心不負人。　學云。如何是
0093c18: 殺。　師云。三日後不得唱衣。　學云。不殺不活時如何。師
0093c19: 以拄杖出。　問。學人與麼來。請師實說。　師云。知。　問。金
0093c20: 剛為什麼倒地。　師云。不著力。　問。殺父殺母。佛前懺悔。
0093c21: 殺佛殺祖。向什麼處懺悔。　師云。露。　問。不起一念。還有
0093c22: 過也無。　師云。須彌山。　問。如何是和尚家風。　師云。有讀
0093c23: 書人來報。　問。學人有疑。請師不責。從上宗乘事作麼
0093c24: 生。　師云。三拜不。　問。生死到來。如何排遣。　師云。在什
0094a01: 麼處。　問。如來唯一說。無二說。如何是如來說。　師云。那
0094a02: 箇師僧何不問。　問。闇中如何辨主。　師云。務原是什麼
0094a03: 人坐。　問。學人實問。請師實答。　師云。你作麼生辨。　進云。
0094a04: 正當與麼時如何。　師云。的。　問。從上古德以何為的。　師
0094a05: 云。看取舌頭。
0094a06: 上堂云。諸和尚子。莫妄想。天是天。地是地。山是山。水
0094a07: 是水。僧是僧。俗是俗。良久。云。與我拈案山來看。　便有
0094a08: 僧問。學人見山是山。見水是水時如何。　師云。三門為
0094a09: 什麼從這裏過。　進云。與麼則不妄想去也。　師云。還我
0094a10: 話頭來。
0094a11: 上堂。良久。云。還有人道得麼。道得底出來。眾無語。　師
0094a12: 拈拄杖云。適來是箇小屎坑。如今是箇大屎坑。下座。
0094a13: 問。萬法歸一。一即不問。如何是萬法。　師云。你來這裏
0094a14: 說葛藤瞞我。　問。聖僧為什麼被大蟲咬。　師云。與天下
0094a15: 人作榜樣。　問。十二時中如何用心即得不負於上來。
0094a16: 　師云。省力。　進云。省力事如何。　師云。省取前話。　問。萬機
0094a17: 不到處。如何知有。　師云。該得麼。　進云。日用事如何。　師
0094a18: 云。一箭到新羅。大漢國裏說葛藤。　問。學人擬伸一問。
0094a19: 還許也無。　師云。佛不奪眾生所願。　問。如何舉唱即得
0094a20: 不負來機。　師云。痛領一問。　問。千聖功圓冥然時。如何
0094a21: 擊琢。　師云。句裏明人。　問。三界中。何物勝於佛。　師云。通
0094a22: 你一問。　問。摘葉尋枝即不問。如何是直截根源。　師云。
0094a23: 速禮三拜。　問。己巳事未明。如何指示。　師云。不避來機。還
0094a24: 當得麼。　問。盡其機來。師還接也無。　師云。一問不錯。　學
0094b01: 云。一問且置。師還接不。　師云。細看前話。　問。毗盧向上
0094b02: 即不問。空請師留些子。　師云。把汝咽喉。你作麼
0094b03: 生道。　問。如何是學人自己已。　師云。一扠一劄。　進云。莫便
0094b04: 是不。　師云。蘇嚕蘇嚕。
0094b05: 上堂云。今日與諸人舉一則語。大眾聳聽良久。　有僧
0094b06: 出禮拜。擬伸問次。師以拄杖云。似這般滅胡種。長
0094b07: 連上納飯阿師。堪什麼共語處。這般打野漢。以
0094b08: 拄杖一時下。　問。大眾雲集。合談何事。　師云。向下文
0094b09: 長。付在來日。　進云。便與麼去時如何。　師云。墮。　進云。什
0094b10: 麼處是墮。　師云。長連上飽喫飯了。脫空妄語。　問。靈
0094b11: 山一會。何似今日。　師云。言中有響。　學云。當今事作麼
0094b12: 生。　師云。不煩再問。　問。以字不成。八字不是。未審是什
0094b13: 麼字。　師云。九九八十一。　進云。學人不會。請師指示。　師
0094b14: 云。我又辜你什麼處。　問。從上古德得箇什麼便稱尊
0094b15: 貴。　師云。愛問不愛答。　進云。與麼則不假和尚舌頭嚼
0094b16: 去也。　師云。熨斗煎茶銚不同。　問。和尚為人語話。還有
0094b17: 未道著底句也無。　師云。說不及。　進云。為什麼如此。　師
0094b18: 云。祇為如此。　問。大拍盲底人來。師還接也無。師放身
0094b19: 倒。　問。如何是雲門山。　師云。庚峰定穴。　問。牙齒敲磕。皆
0094b20: 落名言。如何得不落古人蹤。　師云。通機自辨。　問。如何
0094b21: 是和尚家風。　師云。皮枯骨瘦。　問。如何是道。　師云。七顛
0094b22: 八倒。　進云。為什麼如此。　師云。一不得向。二不得開。　問。
0094b23: 暗室得明時如何。　師云。朗州此去多少。
0094b24: 上堂云。一言纔舉。千差同轍。該括微塵。猶是化門之
0094c01: 說。若是衲僧。合作麼生。若將祖意佛意這裏商量。曹
0094c02: 溪一路平沉。還有人道得麼。道得底出來。　時有僧問。
0094c03: 如何是超佛越祖之談。　師云。餬餅。　進云。這箇有什麼
0094c04: 交涉。　師云。灼然有什麼交涉。　師乃云。你勿可作了。見
0094c05: 人道著祖師意。便問超佛越祖之談。你且喚什麼作
0094c06: 佛。喚什麼作祖。即說超佛越祖之談。便問箇出三界。
0094c07: 你把將三界來。有什麼見聞覺知隔礙著你。有甚聲
0094c08: 色法與汝可了。了箇什麼。以那箇為差殊之見。他
0094c09: 古聖勿柰你何。橫身為物。道箇舉體全真。物物覿體
0094c10: 不可得。我向汝道直下無事。早是相埋沒了也。你若
0094c11: 實未得箇入頭處。且中獨自參詳。除著衣．喫飯．屙
0094c12: 屎．送尿。更有什麼事。無端起得如許多般妄想作什
0094c13: 麼。更有一般底如等閑相似。聚頭舉得箇古人話。識
0094c14: 性記持。妄想卜度。道我會佛法了也。祇管說葛藤。取
0094c15: 性過日。更嫌不稱意。千鄉萬里。拋父母．師資。作這
0094c16: 去就。這箇打野漢。有什麼死急。行去。以拄杖便
0094c17: 下。　問。父母不聽。不得出家。如何得出家。　師云。淺。　進
0094c18: 云。學人不會。　師云。深。　問。從上來事。請師提綱。　師云。朝
0094c19: 看東南。暮看西北。　進云。便與麼會時如何。　師云。東家
0094c20: 點燈。西家暗坐。　問。當今一句。請師道。　師云。放你一線
0094c21: 道。還我一句來。　問。不涉廉纖。請師道。　師云。一怕汝不
0094c22: 問。二怕汝不舉。三到老僧勃跳。四到你退後。速道。速
0094c23: 道。僧便禮拜。師便打。　問。萬機喪盡時如何。　師云。與我
0094c24: 拈佛殿來。與汝商量。　進云。豈干他事。　師咄云。這掠
0095a01: 漢。　問。目前蕩盡時如何。　師云。熱發作麼。其僧禮拜而
0095a02: 退。　師云。且來。且來。　僧近前。師便棒云。這掠漢我。
0095a03: 　問。如何是法王主。　師云。叉手著。　問。盲龜值浮木孔時
0095a04: 如何。　師云。老僧叉手去也。
0095a05: 上堂云。故知時運澆漓。代干像季。近日師僧北去言
0095a06: 禮文殊。南去謂遊衡嶽。與麼行。名字比丘。消信
0095a07: 施。苦哉。苦哉。問著黑漆相似。祇管取性過日。設有三
0095a08: 箇兩箇狂學多聞。記持話路。到處覓相似語句。印可
0095a09: 老宿。輕忽上流。作薄福業。他日閻羅王釘釘之時。莫
0095a10: 道無人向汝道。若是初心後學。直須擺動精神。莫空
0095a11: 記說。多不如少實。向後祇是自賺。有什麼事。近前。
0095a12: 　問。學人正在迷途。請師一接。　師云。道什麼。　問。如何是
0095a13: 教意。　師云。答猶未了。　進云。和尚什麼處答。　師云。將謂
0095a14: 汝靈利。　問。如何是衲僧正眼。　師云。那箇師僧近前來。
0095a15: 　其僧近前。師咄云。去。　問。如何會得和尚一句。　師云。臘
0095a16: 月二十五。　問。教中即不問。如何是宗門中事。　師云。既
0095a17: 有來問。速禮三拜。　問。絕消息處。如何履踐。　師云。三十
0095a18: 年後。　進云。祇今如何。　師云。莫亂統。　問。性源還有語也
0095a19: 無。　師云。莫問。　問。佛病祖病將何醫。　師云。審即諧。　進云。
0095a20: 將何醫。　師云。幸有力。　問。百步穿楊。請師指的。　師云。答
0095a21: 這話去也。　問。言詮不及處。如何體會。　師云。對眾快禮
0095a22: 三拜。　問。之子。如何進步。　師云。目前不辨。　進云。豈
0095a23: 無尊貴。　師云。不較多。　進云。作麼生。　師云。作麼生。　問。凡
0095a24: 有言說。皆是葛藤。如何是不葛藤。　師云。大有人見汝
0095b01: 問。　問。急急相投。請師指教。　師云。作麼生道。　進云。不會。
0095b02: 請師道。　師云。作麼。
0095b03: 上堂云。大眾。汝等還有鄆州針麼。若有。試將來看。有
0095b04: 麼。有麼。眾無對。　師云。若無。散披衣裳去也。便下座。
0095b05: 上堂。大眾集定。乃以拄杖指云。乾坤大地。微塵諸佛。
0095b06: 總在裏許爭佛法。覓勝負。還有人諫得麼。若無人諫
0095b07: 得。待老僧與汝諫看。　時有僧云。請和尚諫。　師云。這野
0095b08: 狐精。　問。盡大地人來。師如何接。　師云。提綱有路。　進云。
0095b09: 莫祇這便是指示不。　師云。合取狗口。　問。時中不明。如
0095b10: 何得不落緣塵去。　師云。閉門哭蒼天。　問。十二時中如
0095b11: 何體悉。　師云。不難辨。　進云。還有學人入頭處也無。　師
0095b12: 云。細看前話。　問。靈山一會。迦葉親聞。未審聞箇什麼
0095b13: 句。　師云。不避來鋒。速道。速道。　進云。是什麼句。　師云。掣
0095b14: 電之機。徒勞思。　問。千聖不傳。古今不歷。如何是和
0095b15: 尚接人一句。　師云。觸忤老兄得麼。　進云。如何是接人
0095b16: 一句。　師云。作麼。　問。有何逕要令學人心息。　師云。放你
0095b17: 三十棒。　問。目前坦然時如何。　師云。海水在汝頭上。　進
0095b18: 云。還著得也無。　師云。向這裏脫空妄語。　問。施主設齋。
0095b19: 將何報答。　師云。量才補職。　進云。不會。　師云。不會即喫
0095b20: 飯。　問。如何是向上事。　師云。截汝肚腸。換匙。拈
0095b21: 將盂來看。僧無對。　師云。這掠漢。　問。如何是佛法
0095b22: 大意。　師云。來鋒有路。　問。如何是學人轉身處。　師云。利。
0095b23: 　問。一口吞盡時如何。　師云。我在汝肚裏。　進云。和尚為
0095b24: 什麼在學人肚裏。　師云。還我話頭來。
0095c01: 上堂。良久。云。祇這箇帶累殺人。便下座。
0095c02: 上堂云。道即道了也。　時有僧出禮拜。欲伸問次。師拈
0095c03: 拄杖便打云。識什麼好惡。這一般打野漢。總似這
0095c04: 箇僧。爭消得施主信施。惡業眾生總在這裏覓什麼
0095c05: 乾屎橛咬。以拄杖一時下。　問。牛頭未見四祖時如
0095c06: 何。　師云。家家觀世音。　進云。見後如何。　師云。火裏蝍蟟
0095c07: 吞大蟲。　問。如何是禪。　師云。拈一字得麼。　問。扶桑柯
0095c08: 畔。日輪未出時如何。　師云。知。　問。背楚投吳時如何。　師
0095c09: 云。面南看北斗。　問。六國未寧時如何。　師云。千里何明。
0095c10: 　進云。爭柰不明何。　師云。賴遇適來道了。　問。如何是本
0095c11: 源。　師云。受什麼人供養。　問。如何是直截一路。　師云。主
0095c12: 山後。　進云。謝師指示。　師曰。合取皮袋。　問。曹溪的旨。請
0095c13: 師垂示。　師云。三十年後。　問。密室玄宮時如何。　師云。倒。
0095c14: 　進云。宮中事作麼生。　師云。重。　問。萬機吐不出時如何。
0095c15: 　師云。大眾不匿。　進云。猶是學人疑處在。　師云。語覆前
0095c16: 機去。　問。要急相應。唯言不二時如何。　師云。對眾舉。大
0095c17: 眾可不知。　進云。如何承當。　師云。驢年。　問。一生積惡者
0095c18: 不知善。一生積善者不知惡。此意如何。　師云。燭。　問。遠
0095c19: 遠投師。師意如何。　師云。七九六十三。　進云。學人近離
0095c20: 衡州。　師喝云。是你草鞋跟斷。　僧云。珍重。　師喝云。靜處
0095c21: 薩婆訶。　問。如何是學人自己已。　師云。一佛二菩薩。
0095c22: 上堂云。汝等諸人皆是河南海北來。各各盡有生緣
0095c23: 所在。還自知得麼。試出來舉看。老漢與汝證明。有麼。
0095c24: 有麼。汝若不知。老漢瞞汝去也。汝欲得識麼。生緣若
0096a01: 在向北。北有趙州和尚．五臺文殊。總在這裏。生緣若
0096a02: 在向南。南有雪．臥龍．西院．鼓山。總在這裏。汝欲得
0096a03: 識麼。向這裏識取。若不見。莫掠。見麼。見麼。若不見。
0096a04: 且看老漢騎佛殿出去也。珍重。　問。六國未寧時如何。
0096a05: 　師云。雲擎雨色。　問。上無攀仰。下無己已躬時如何。　師云。
0096a06: 藏身一句作麼生道。僧便禮拜。　師云。放過一著。置將
0096a07: 一問來。僧無語。　師云。這死蝦。　問。如何是色即是空。
0096a08: 　師云。拄杖敲汝鼻孔。　問。如何是和尚非時為人一句。
0096a09: 　師云。早朝牽。晚間拽杷。　問。三乘五性即不問。如何
0096a10: 是衲僧門下事。　師云。日勢稍晚。速禮三拜。　問。久值為
0096a11: 什麼不識。　師云。測。　問。如何是心。　師云。心。　進云。不會。　師
0096a12: 云。不會。　進云。究竟如何。　師咄云。靜處東行西行。　問。三
0096a13: 界唯心。萬法唯識時如何。　師云。舌根裏藏身。　進云。藏
0096a14: 身後如何。　師云。蘇蘇蘇嚕。　問。如何是途中受用。　師云。
0096a15: 七九六十三。　進云。如何是世諦流布。　師云。江西湖南。
0096a16: 新羅渤海。　問。密室不通風時如何。　師云。響露鳴風。　進
0096a17: 云。如何是密室中人。　師云。再陳難辨。　問。直與麼來時
0096a18: 如何。　師云。照從何立。　進云。不去不來時如何。　師云。前
0096a19: 語道什麼。　問。進向無門時如何。　師云。三千八百。
0096a20: 上堂云。放你橫說豎說。從朝至暮。無人塞你口。不放
0096a21: 你說。又作麼生。
0096a22: 上堂。大眾集。良久。驀拈拄杖云。看看。北鬱單越人見
0096a23: 汝般柴不易。在中庭裏相撲供養你。更為你念般若
0096a24: 經云。一切智智清淨。無二無二分。無別無斷故。　僧便
0096b01: 問。如何是一切智智清淨。　師云。西天斬頭截臂。這裏
0096b02: 自領出去。　問。挂錫幽巖時如何。　師云。在什麼處。　問。如
0096b03: 何是深中淺。　師云。山河大地。　進云。如何是淺中深。　師
0096b04: 云。大地山河。　進云。如何是深。　師云。朝到西天。暮歸唐
0096b05: 土。　問。迦葉入定時如何。　師云。匿得麼。　進云。還見十方
0096b06: 不。　師云。好手透不出。　問。真如湛寂。妙絕無門時如何。
0096b07: 　師云。自機迴照。　進云。祇這裏。如何。　師云。莫錯。　問。千般
0096b08: 方便。誘引歸源。未審源中事如何。　師云。有問有答。速
0096b09: 道將來。僧應諾。　師云。迢遙也。　問。如何是雲門。　師云。
0096b10: 揭。　進云。用者如何。　師云。蘇嚕蘇嚕。　問。如何是祖師西
0096b11: 來意。　師云。沒即道。　進云。不會。　師云。壯一問。　問。能詮表
0096b12: 裏時如何。　師云。風不入。　進云。表裏事如何。　師云。錯。　問。
0096b13: 萬機俱罷時如何。　師云。塚上生芝草。　問。觀身無己已。觀
0096b14: 外亦然時如何。　師云。熱發作麼。　進云。與麼則消瓦
0096b15: 解去也。師便打。　問。龍門有意。進水無能時如何。　師云。
0096b16: 來機即易。再舉還難。　進云。正與麼時如何。　師云。快。
0096b17: 上堂云。我看汝諸人。二三機中尚不能構得。空披衲
0096b18: 衣何益。你還會麼。我為汝注破。久後到諸方若見老
0096b19: 宿舉一指。豎一拂子云。是禪是道。拽拄杖打破頭便
0096b20: 行。若不如此。盡落天魔眷屬。壞滅吾宗。汝若實不會。
0096b21: 且向葛藤社裏看。我尋常向汝道。微塵剎土中。三世
0096b22: 諸佛．西天二十八祖．唐土六祖。盡在拄杖頭。說法神
0096b23: 通變現。聲應十方。你還會麼。若不會。且莫掠。雖然
0096b24: 如此。且諦當實見也未。直饒到此田地。也未夢見衲
0096c01: 僧沙彌在。三家村裏。不逢一人。師驀拈拄杖劃地一
0096c02: 下。云。總在這裏。又劃一下。云。總在這裏出去也。珍重。
0096c03: 問。古人面壁。意旨如何。　師云。念七。又云。定。　問。百不會
0096c04: 底人來。師如何接。　師云。話墮也。　進云。什麼處是話墮。
0096c05: 　師云。七棒對十三。　問。承古有言。了即業障本來空。未
0096c06: 了還須償宿債。未審二祖是了。未了。　師云。確。　問。從上
0096c07: 古德相傳何事。　師云。速禮三拜。　問。如何是雲門一路。
0096c08: 　師云。親。　進云。如何即是。　師云。顛言倒語作麼。　問。承古
0096c09: 有言。擬心即差。如何得不差。　師云。洪機歷掌。　進云。後
0096c10: 人再問作麼生。　師云。遲風難改。　問。三身中。阿那身說
0096c11: 法。　師云。要。　問。如何是釋迦身。　師云。乾屎橛。　問。請師提
0096c12: 綱宗門。　師云。南有雪。北有趙州。　問。大徹底人見一
0096c13: 切法是空不。　師云。蘇嚕蘇嚕。　問。終日切切。不得箇入
0096c14: 路。乞師指箇入路。　師云。當機有路。　問。如何是超佛越
0096c15: 祖之談。　師云。蒲州麻黃。益州附子。　問。如何是教意。　師
0096c16: 云。撩起來。作麼生道。　進云。便請師道。　師云。對牛彈琴。
0096c17: 　問。玄機一路。如何體會。　師云。三十年後。　問。槨示雙趺。
0096c18: 當表何事。　師云。言。　進云。未審師意如何。　師云。緊峭草
0096c19: 鞋。　問。不是玄機。亦非目擊時如何。　師云。倒一說。　問。劫
0096c20: 火洞然時如何。　師云。更夢見什麼。
0096c21: 上堂云。天親菩薩無端變作一條楖。拄杖乃劃地
0096c22: 一下。云。塵沙諸佛盡在這裏說葛藤去。便下座。
0096c23: 上堂云。我共汝平展。遇人識人。與麼老婆說話。尚自
0096c24: 不會。每日飽飯喫了。上來下去。覓什麼。這野狐隊
0097a01: 仗向這裏作什麼。以拄杖一時下。　問。初秋夏末。前
0097a02: 程忽有人問。如何祇對。　師云。大眾退後。　進云。過在什
0097a03: 麼處。　師云。還我九十日飯錢來。　問。學人近到法席。未
0097a04: 審家風事如何。　師云。不歷一問。作麼生道。　問。十方國
0097a05: 土中。唯有一乘法。如何是一乘法。　師云。何不別問。　進
0097a06: 云。謝師指示。師便喝。　問。承古有言。一塵含一切塵。
0097a07: 如何是一塵。　師云。乞嘹舌頭。更將一問來。　問。學人不
0097a08: 問。師還答也無。　師云。將汝口挂壁上不得。　問。一切尋
0097a09: 常時如何。　師云。雖然屎臭氣熏我。我且問你。晝行三
0097a10: 千。夜行八百。你盂裏什麼處著。僧無對。　師云。脫空
0097a11: 妄語漢。　問。如何是教眼。　師云。速禮三拜。　問。承古有言。
0097a12: 牛頭橫說豎說。不知有向上關子。如何是向上關
0097a13: 子。　師云。東山西嶺青。　問。如何是露地白牛。　師云。歸
0097a14: 依佛。歸依法。歸依僧。　進云。白牛何在。師咄之。　問。樹凋
0097a15: 葉落時如何。　師云。體露金風。　問。如何是布袋裏真珠。
0097a16: 　師云。說得麼。　問。如何是祖宗的子。　師云。言中有響。
0097a17: 上堂云。夫學般若菩薩。須識得眾生病。即識得學般
0097a18: 若菩薩病。還有人揀得麼。出來對眾揀看。眾無語。　乃
0097a19: 云。若揀不得。莫妨我東行西行。
0097a20: 上堂云。我今日共汝說葛藤。屎尿火。泥豬疥狗。不
0097a21: 識好惡。屎坑裏作活計。所以道。盡乾坤大地．三乘十
0097a22: 二分教．三世諸佛．天下老師言教。一時向汝眼睫上
0097a23: 會取去。饒汝便向這裏一時明得。亦是不著便漢。無
0097a24: 端跳入屎坑。可中於我衲僧門下過。打折。　時有三
0097b01: 僧出。一時禮拜。師云。一狀領過。　問。如何得速超三界
0097b02: 去。　師云。如何得速超三界去。　進云。是。　師云。是即休。　問。
0097b03: 終日忙忙時如何。　師云。覿機無響路。　進云。作麼生。　師
0097b04: 云。說不得。　問。一擺淨盡時如何。　師云。爭柰老僧何。　進
0097b05: 云。此是和尚分上。　師云。這掠漢。　問。如何是道。　師云。
0097b06: 透出一字。　進云。透出後如何。　師云。千里同風。　問。古人
0097b07: 道。知有極則事。如何是極則事。　師云。爭柰在老僧手
0097b08: 裏何。　進云。某甲問極則事。　師便棒云。吽。吽。正當撥破。
0097b09: 便道請益。這般底到處但知亂統。近前來。我問你。尋
0097b10: 常在長連上商量向上向下。超佛越祖。你道水牯
0097b11: 牛還有超佛越祖的道理麼。　僧云。適來已巳有人問了
0097b12: 也。　師云。這箇是長連上學得底。不要有便言有。無
0097b13: 便言無。　僧云。若有。更披毛戴角作麼。　師云。將知你祇
0097b14: 是學語之流。又云。來。來。我更問。你諸人橫擔拄杖。道
0097b15: 我參禪學道。便覓箇超佛越祖底道理。我且問你。十
0097b16: 二時中行住坐臥。屙屎送尿。至於茆坑裏蟲子。市肆
0097b17: 賣買羊肉案頭。還有超佛越祖底道理麼。道得底出
0097b18: 來。若無。莫妨我東行西行。便下座。　師見僧入來。便云。
0097b19: 瓦解消。　僧云。學人有什麼過。　師云。七棒對十三。　問。
0097b20: 如何是西來意。　師云。長連上有粥有飯。　問。承古有
0097b21: 言。道無橫徑。立者皆危。如何是道。　師云。普請看。　問。如
0097b22: 何是三乘教外一句。　師云。闍黎一問。老僧勃跳三千
0097b23: 里。　進云。謝師指示。　師云。住。住。你道老僧話作麼生。僧
0097b24: 無對。　師云。三十年後來。與汝三十棒。　問。大眾雲集。合
0097c01: 談何事。　師云。汝屋裏老爺。　問。曹谿一句。闔國知聞。
0097c02: 未審雲門一句。什麼人得聞。　師云。闍黎不聞。　進云。學
0097c03: 人親近得不。　師云。子細踟看。
0097c04: 上堂云。如來明星現時成道。　有僧問。如何是明星現
0097c05: 時成道。　師云。近前來。近前來。僧近前。師以拄杖打。
0097c06: 　上堂。有僧出禮拜云。請師答話。師召大眾。大眾舉頭。
0097c07: 師便下座。
0097c08: 上堂。良久。有僧出禮拜。師云。太遲生。僧應諾。　師云。這
0097c09: 漆桶。
0097c10: 上堂云。有解問話者。置將一問來。　僧出禮拜云。請師
0097c11: 鑒。　師云。拋釣釣鯤鯨。釣得箇蝦。　僧云。和尚莫錯。　師
0097c12: 云。朝走三千。暮走八百。作麼生。僧無語。師便打。
0097c13: 上堂。僧問。如何是本源。　師拈起拄杖云。若是提起。即
0097c14: 向上去也。　僧又問。如何是本源。　師云。南贍部洲。北鬱
0097c15: 單越。　問。普賢為什麼騎象。文殊為什麼騎師子。　師云。
0097c16: 我也無象。也無師子。且騎佛殿出三門去也。　問。如何
0097c17: 是教意。　師云。山河大地。又云。正好辨猶是曲說教意。
0097c18: 若約提綱即未在。　問。一切智通無障礙時如何。　師云。
0097c19: 掃地潑水相公來。　問。隨流認得性時如何。　師云。東堂
0097c20: 月朗西堂闇。　問。如何是三乘教外別傳底事。　師云。你
0097c21: 若不問。我即不答。你若問。我即朝到西天。暮歸唐土。
0097c22: 　僧云。乞師指示。　師云。一不成。二不是。　問。如何是祖師
0097c23: 西來意。　師云。青天白日。寱語作麼。　問。如何是佛法大
0097c24: 意。　師云。日裏麒麟看北斗。　問。學人到這裏為什麼道
0098a01: 不得。　師云。野狐窟裏坐。　問。不落古今。是何曲調。師拽
0098a02: 拄杖便下座。　問。如何是佛法大意。　師云。面南看北斗。
0098a03: 　問。古人斬蛇。意旨如何。師便打。　問。如何是和尚家風。
0098a04: 　師云。闍受戒太早。　問。如何是賓中主。　師云。騎一問。
0098a05: 　進云。如何是主中主。　師云。手著。　進云。賓主相去多
0098a06: 少。　師云。如眼如目。　進云。合談何事。　師云。三九二十七。
0098a07: 　問。自到和尚法席不會。乞師指示。　師云。截你頭。得
0098a08: 麼。　問。乞師指示。令學人頓息昏迷。　師云。襄州米作麼
0098a09: 價。　問。二尊相見時如何。　師云。不是偶然。
0098a10: 上堂云。天帝釋與釋迦老子在中庭裏相爭佛法甚
0098a11: 。便下座。
0098a12: 問。如何是曹溪的的意。　師云。老僧愛瞋不愛喜。　進云。
0098a13: 為什麼如此。　師云。路逢客須呈。不是詩人不獻
0098a14: 詩。　問。二尊相見。共談何事。　師云。不決即道。　問。人天交
0098a15: 接。其意如何。　師云。對眾呈機。
0098a16: 上堂云。和尚子。且須明取衲僧鼻孔。且作麼生是衲
0098a17: 僧鼻孔。乃云。摩訶般若波羅蜜。今日大普請。便下座。
0098a18: 問。如何是西來意。　師云。山河大地。　進云。向上更有事
0098a19: 也無。　師云。有。　進云。如何是向上事。　師云。釋迦老子在
0098a20: 西天。文殊菩薩居東土。　問。父母俱喪時如何。　師云。俱
0098a21: 喪且置。那箇是你父母。　僧云。苦痛深。　師云。灼然。灼然。
0098a22: 　問。如何是大施主。　師云。對機不辨。　問。徹底冥濛底人
0098a23: 來。師如何拯濟。　師云。兩重公案。一狀領過。　問。說教當
0098a24: 為何人。　師云。近前來。高聲問。僧近前問。師便打。　問。和
0098b01: 尚年多少。　師云。七九六十八。　進云。為什麼七九六十
0098b02: 八。　師云。我為你減五年。
0098b03: 上堂云。和尚子。直饒你道有什麼事。猶是頭上安頭。
0098b04: 雪上加霜。棺木裏眨眼。灸瘢上更著艾爝。這箇是一
0098b05: 場狼籍不少也。你合作麼生。各自覓箇託生處好。莫
0098b06: 空遊州獵縣。祇欲搦閑言語。待老和尚口動。便問
0098b07: 禪問道。向上向下。如何若何。大卷抄將去。向皮袋
0098b08: 裏卜度。到處火爐邊三箇五箇聚頭。舉口喃喃地。便
0098b09: 道這箇是公才語。這箇是就處打出語。這箇是事上
0098b10: 道底語。這箇是體語體。汝屋裏老爺老孃飯了。
0098b11: 祇管說夢。便道我會佛法了也。將知與麼行。驢年
0098b12: 得休歇麼。更有一般底。纔聞說箇休歇處。便向陰界
0098b13: 裏閉目合眼。老鼠孔裏作活計。黑山下座鬼趣裏。體
0098b14: 當便道我得箇入路也。還夢見麼。這般底。打殺萬箇
0098b15: 有什麼罪過。喚作打底。不遇作家。至竟祇是箇掠
0098b16: 漢。你若實有箇見處。拈將來。共汝商量。莫空過。不識
0098b17: 好惡。詷詷地聚頭說葛藤。莫教老僧見。捉來勘
0098b18: 不相當。槌折。莫言不道。汝皮下還有血麼。到處自
0098b19: 欲受屈作麼。這滅胡種盡是野狐隊。總在這裏作
0098b20: 麼。以拄杖一時下。　問。十方薄伽梵。一路涅槃門。如
0098b21: 何是一路涅槃門。　師云。我道不得。　進云。和尚為什麼
0098b22: 道不得。　師云。是你舉話即得。　問。如何是法說。　師云。大
0098b23: 眾久立。速禮三拜。　進云。如何是隨意說。　師云。晨時有
0098b24: 粥。齋時有飯。　如何是隨宜說。　師云。三德六味。施佛及
0098c01: 僧。　如何是方便說。　師云。是汝鼻孔重三斤半。　如何是
0098c02: 大悲說。　師云。歸依佛法僧。　問。生死根源即不問。如何
0098c03: 是目前三昧。　師云。吃嘹舌頭三千里。　進云。今日得遇
0098c04: 和尚也。　師云。放你三十棒。　問。乞師指示。　師云。上大人。
0098c05: 丘乙己巳。　進云。學人不會。　師云。化三千。七十士。　問。不離
0098c06: 三德六味。還有佛法也無。　師云。祇怕你不問。　進云。請
0098c07: 師道。　師云。三德六味。施佛及僧。
0098c08: 上堂云。眼睫橫十方。眉毛上透乾坤。下透黃泉。須
0098c09: 彌山塞汝咽喉。還有會處麼。若會得。拽取占波國
0098c10: 共新羅國額。
0098c11: 上堂云。江西即說君臣父子。湖南即說他不與麼。我
0098c12: 此間即不如此。良久。云。汝還見壁麼。
0098c13: 上堂云。去。去。遞相鈍置。有什麼了時。問眾云。我與
0098c14: 麼道。還有過麼。　問。如何是祖師西來意。　師云。一不得
0098c15: 問。　進云。諾。　師咄云。話也不領。　問。今日供養羅漢。羅漢
0098c16: 還來也無。　師云。汝若不問。我即不道。　進云。請師道。　師
0098c17: 云。三門頭合掌。佛殿裏裝香。　問。如何是衲僧本分事。
0098c18: 　師云。南有雪峰。北有趙州。　進云。請和尚不繁辭。　師云。
0098c19: 不得失問。　學云。諾。師便打。　問。承古有言。會即事同
0098c20: 一家。不會即離牙擘齒。如何得事同一家。　師云。亂走
0098c21: 作麼。
0098c22: 上堂云。從上來且是箇什麼事。如今抑不得已巳。且向
0098c23: 汝諸人道。盡大地有什麼物與汝為對為緣。若有針
0098c24: 鋒與汝為隔為礙。與我拈將來。喚什麼作佛作祖。喚
0099a01: 什麼作山河大地．日月星辰。將什麼為四大五蘊。我
0099a02: 與麼道。喚作三家村裏老婆說話。忽然遇著本色行
0099a03: 漢聞與麼道。把拽向下。有什麼罪過。雖然如
0099a04: 此。據箇什麼道理便與麼。莫口快向這裏亂道。須
0099a05: 是箇漢始得。忽然被老漢跟下尋著勿去處。打
0099a06: 折有什麼罪過。既與麼。如今還有問宗乘中話麼。待
0099a07: 老漢答一轉了。東行西行。有僧擬問次。師以拄杖劈
0099a08: 口打。便下座。　問。師子嚬呻時如何。　師云。嚬呻且置。試
0099a09: 哮吼看。僧應諾。　師云。這箇是老鼠啼。
0099a10: 上堂云。我有一句語。不敢望你會。還有人舉得麼。良
0099a11: 久。云。將謂胡鬚赤。更有赤鬚胡。便下座。
0099a12: 上堂云。不得已巳且作死馬醫。向汝道是箇什麼。是東
0099a13: 是西。是南是北。是有是無。是見是聞。是向上是向下。
0099a14: 是與麼是不與麼。這箇喚作三家村裏老婆說話。是
0099a15: 你有幾箇到此境界。相當即相當。不相當。靜處薩婆
0099a16: 訶。便下座。
0099a17: 上堂云。諸方老和尚道。須知有聲色外一段事。似這
0099a18: 箇語話。誑人家男女。三間法堂裏獨自妄想。未曾
0099a19: 夢見我本師宗旨在。作麼生消得他信施。臘月三十
0099a20: 日。箇箇須償他始得。任汝勃跳去。是你諸人各自努
0099a21: 力。珍重。　問。目前無一法。還免得生死不。　師云。你驢年
0099a22: 未免得在。　問。如何是道。　師云。去。　進云。學人不會。乞師
0099a23: 道。　師云。闍公驗分明。何在重判。　問。維摩一默。還同
0099a24: 說也無。　師云。痛領一問。　進云。與麼則同說也。　師云。適
0099b01: 來道什麼。　問。如何是清淨法身。　師云。花藥欄。　進云。便
0099b02: 與麼會時如何。　師云。金毛師子。
0099b03: 上堂。因聞鐘鳴。乃云。世界與麼廣闊。為什麼鐘聲披
0099b04: 七條。
0099b05: 上堂云。不可雪上加霜去也。珍重。便下座。
0099b06: 上堂云。諸方老禿奴。曲木禪上坐地。求名求利。問
0099b07: 佛答佛。問祖答祖。屙屎送尿也。三家村裏老婆傳口
0099b08: 令相似。識箇什麼好惡。總似這般底。水也難消。
0099b09: 上堂云。人人自有光明在。看時不見暗昏昏。便下座。
0099b10: 師入京。在受春殿。聖上問。如何是禪。　師云。皇帝有敕
0099b11: 臣僧對。　師在文德殿赴齋。有鞠常侍問。靈樹果子熟
0099b12: 也未。　師云。什麼年中得信道生。
0099b13: 上堂云。你諸人無端走來這裏覓什麼。老僧祇解喫
0099b14: 飯屙屎。別解作什麼。你諸方行。參禪問道。我且問。
0099b15: 你諸方參得底事作麼生。試舉看。又云。中間汝屋
0099b16: 裏老爺得麼。向老漢臀後覓得些子唾嚼。將為
0099b17: 自己已。便道我解禪解道。饒你念得一大藏教。擬作麼
0099b18: 生去。古人事不得已巳。見你亂走。向汝道菩提涅槃。是
0099b19: 埋沒你。是釘橛繫你。又見你不會。向汝道非菩提
0099b20: 涅槃。知是般事。早是不著便也。又更覓他注解。這般
0099b21: 底滅胡種族。從上來總似這般。何處到今日。我向前
0099b22: 行時。有一般人與我注解。他是不惡心。被我一日
0099b23: 見。是一場笑具。是我三五年不死。這般滅胡種底。
0099b24: 一斧打折。如今諸方大有出世紐。你何不去彼
0099c01: 中。在這裏覓什麼乾屎橛。師便下地。以拄杖一時打
0099c02: 下去。　問。如何是萬法一決。　師云。莫教失問。　問。死
0099c03: 中得活時如何。　師云。朝行三千。夜行八百。　問。大眾雲
0099c04: 集。合談何事。　師云。今日放下。令行去也。僧禮拜。師便
0099c05: 打。　問。如何是學人自己已。　師云。怕我不知。　問。如何是透
0099c06: 法身句。　師云。海晏河清。　道士問。視聽無聲無形。老君
0099c07: 說了也。雲門一句。請師指示。　師云。迢然西天路。士無
0099c08: 語。　師擬下座。士云。再請師舉揚宗旨。　師云。道得底出
0099c09: 來。眾無對。　師云。與麼則辜負請主去也。便下座。
0099c10: 上堂。大眾集定。師乃拈起拄杖云。不得已巳且向這裏
0099c11: 會取。看看。三門在露柱上。便下座。
0099c12: 十二時歌
0099c13: 夜半子。愚夫說相似。雞鳴丑。癡人捧龜首。
0099c14: 平旦寅。曉何人。日出卯。韓情枯骨咬。
0099c15: 食時辰。歷歷明機是真。禺中巳。去來南北子。
0099c16: 日南午。認向途中苦。日未。夏逢說寒氣。
0099c17: 晡時申。張三李四會言真。日入酉。恒機何得守。
0099c18: 黃昏戌。看見時光誰受屈。人定亥。直得分明沉苦海。
0099c19: 偈頌
0099c20: 雲門聳剔白雲低。水急遊魚不敢棲。入戶已巳知來見
0099c21: 解。何勞更舉轢中泥。
0099c22: 藥病相治學路醫。扶籬摸壁小兒戲。幽谷不語誰人
0099c23: 測。管解師承孰不知。
0099c24: 康氏圓形滯不明。魔深喪擊寒。鳳羽展時超碧
0100a01: 漢。晉鋒八博擬何憑。
0100a02: 是機是對對機迷。闢機機遠遠機棲。夕日日中誰有
0100a03: 挂。因底底事隔情迷。
0100a04: 太陽溢目極玄微。誰人說道我渠非。句中有路人皆
0100a05: 響。覿面難遭第一機。
0100a06: 丱歲依山人事稀。松下相逢話道奇。鋒前一句超調
0100a07: 御。擬問如何歷劫違。
0100a08: 翫古松高雲不齊。鴻鶬抱幾年棲。剖同時殊有
0100a09: 異。羽張騰漢碧霄低。
0100a10: 萬象森羅極細微。素話當人道非。相逢相見呵呵
0100a11: 笑。顧佇停機復是誰。
0100a12: 話盡途中事。言多何省機。貴人言是妙。上士見知虧。
0100a13: 大道何曾討。無端入荒草。卷來復卷去。不覺生老。
0100a14: 上不見天。下不見地。塞咽喉。何處出氣。笑我者多。
0100a15: 晒我者少。
0100a16: 喪時光。藤林荒。圖人意。滯肌。
0100a17: 舉不顧。即差互。擬思量。何劫悟。
0100a18: 咄咄咄。力韋希。禪子訝。中眉垂。
0100a19: 抽顧頌　鑒咦。
0100a20: 雲門匡真禪師廣錄卷第十六
0100a21: 
0100a22: 古尊宿語錄卷第十五
