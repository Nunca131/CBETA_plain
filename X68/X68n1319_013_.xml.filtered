0577b01: 
0577b02: 
0577b03: 
0577b04: 御製序
0577b05: 達摩未到梁土以前。北則什公弟子講譯經文。南則
0577b06: 蓮社諸賢精修淨土。迨後直指心傳。輝震旦。宗門
0577b07: 每以教典為尋文解義。淨土為著相菩提。置而勿論。
0577b08: 不知不覺。話成兩橛。朕於肇法師語錄序已巳詳言宗
0577b09: 教之合一矣。至於淨土之旨。又豈有二。這箇如摩尼
0577b10: 珠。面面皆圓。如寶絲網。重重交。如大圓鏡。萬有
0577b11: 空不得而出。如大火聚。萬有空不得而入。誠乃不
0577b12: 無不有。無欠無餘。果能了悟。則終日喫飯不曾嚼著
0577b13: 一粒米。終日著衣不曾掛著一條絲。然則終日念佛。
0577b14: 豈有為念佛所礙哉。如猶不能了悟。則色空明暗．
0577b15: 受想行識盡是一場大夢。又何必但許人惡夢。而不
0577b16: 許人善夢也。　曹溪十一傳而至永明壽禪師。始以淨
0577b17: 土提持後學。而長蘆．北諸人亦作淨土章句。及明
0577b18: 蓮池大師專以此為家法。倡導於浙之雲棲。其所著
0577b19: 雲棲法一書。於本分雖非徹底圓通之論。然而已巳
0577b20: 皆正知正見之說。朕欲表是淨土一門。使學人宴坐
0577b21: 水月道場。不致歧而視之。誤謗般若。故擇其言之融
0577b22: 合貫通者。刊為外集。以示後世。如學人宗旨不明。即
0577b23: 將南無阿彌陀佛一句作無義味語。一念萬年。與之
0577b24: 抵對。自然摸著鼻孔。如其已巳得正悟。則丈六金身是
0577c01: 一莖草。三千世界是一微塵。延一剎那頃於萬億年。
0577c02: 擴一毫毛端為四大部。寶池金地充塞現前。翠竹黃
0577c03: 花無非正受。於此淨土正可隨喜。花開見佛豈不是
0577c04: 直指心傳也耶。是為序。
0577c05: 雍正十一年癸丑八月望日
0577c06: 
0577c07: 御選雲棲蓮池大師語錄
0577c08: 淨土問答
0577c09: 問。念佛之心。無雜無間。即精進度。何故乃云不退
0577c10: 墮耶。
0577c11: 答。將謂精進乃能不退墮。非精進即是不退墮耶。辯
0577c12: 此有二。一者亦可即是不退。何以故。雖常言精不雜。
0577c13: 進不退。然此二字。總之成就進義。古云精進度懈怠
0577c14: 是也。進與退對。故精進即不退。二者此重念佛普攝
0577c15: 諸度。不重訓詁精進二字。況既云精進。乃能不退。今
0577c16: 念佛之人永不退墮。則念佛即成精進。不必更求精
0577c17: 進矣。如所問。乃是精進念佛。非念佛即精進。
0577c18: 問。世人聞念佛念心。心淨土淨之語。因膠執內心。
0577c19: 拂拭令淨。偏空自喜。撥無西方。及語心土一如。則
0577c20: 曰我心非石。懷土奚為。蚓實含泥。黃壤豈侔金界。
0577c21: 鰲誠戴岳。持地何若摶空。蓋亦喻似丹臺。象比蓮
0577c22: 。四十脈絡。以當寶網交羅。一靈內朗。以況彌陀
0577c23: 安住。近肺約西。通舌為池。法譬而已巳。無論實境。則
0577c24: 有引風水之凶吉。致子孫之興衰。例依正之互融。
0578a01: 示機感之靡忒。此猶未委正因。未窮十妙。更求
0578a02: 　明誨。傾此惡見。
0578a03: 答。心淨土淨。語則誠然。但語有二義。一者約理。謂心
0578a04: 即是土。淨心之外無淨土也。二者約事。謂心為土。因
0578a05: 其心淨者。其土淨也。若執理而廢事。世謂清閒即是
0578a06: 仙。果清閒之外無真仙乎。至如攬身分而言淨土。此
0578a07: 則邪見尤甚。苦報彌深。蓋吾佛唯明一心。而謬人恒
0578a08: 執四大。是故認肉絡為寶羅。指妄想為真佛。肺屬西
0578a09: 而便名金地。舌生津而遂號華池。鄙偽千途。莫可枚
0578a10: 舉。豈知革囊不淨。幻質非真。徒費辛勤。終成敗壞。而
0578a11: 復迷醉無知。竊附於心淨土淨之說。不但愚夫愚婦
0578a12: 惑之。士大夫亦有受其害者。良可歎也。
0578a13: 問。或謂佛逼眾生。拋離骨肉。棄捨形骸。近別家鄉。
0578a14: 遠投外國。魂爽幽幽。入此夢境。夢中獲寶。色色非
0578a15: 真。聞之慘然。有何極樂。又云在生亦是夢境。既全
0578a16: 是夢。益復可悲。將謂菩薩先醒。行如夢六波羅
0578a17: 密。則實報莊嚴。更成恍忽矣。我其歸常寂光乎。寂
0578a18: 光無色。莽渺安依。不如寓世夢間。一任獻吉憎惡。
0578a19: 答。浮界內是夢非真。常寂光中是真非夢。世人以
0578a20: 夢為真。以真為夢。顛倒如斯。良可悲矣。豈知骨肉之
0578a21: 即冤。形骸之為桎梏。得生淨土。是則脫沈而再
0578a22: 獲天年。釋狴犴而榮歸故里。名之極樂。詎不然乎。若
0578a23: 夫菩薩行門。雖云如夢。譬之大喜將臨。夜現吉祥之
0578a24: 境。豈比重昏失曉。魂招凶惡之徵。蓋菩薩在夢而將
0578b01: 甦。凡夫由夢而入夢。至於寂光則朗然。大寐之得醒
0578b02: 矣。
0578b03: 問。世之求往生者。非即欲往生者也。就使正禮念
0578b04: 時。佛現其前。引之西往。必辭以化緣未周。婚嫁未
0578b05: 畢。幸少須臾無死耳。復有一人異於前人。力修三
0578b06: 昧。無間六時。慮後倦勤。失此機會。便乃投身自斃。
0578b07: 縱火自焚。既匪捨報安詳。如入禪定。佛憐其愚。亦
0578b08: 肯手相接否。
0578b09: 答。智人之修淨土也。在生則自淨其心。報滿則任緣
0578b10: 而往。不欲生而戀著世緣者。慢也。急欲生而自殘軀
0578b11: 命者。愚也。如是之流。輕則攝入魔。重則沈於惡趣。
0578b12: 日光普照。不及覆盆。佛雖大慈。莫之能救。
0578b13: 問。王臣往生。是不舍國事者也。居士往生。是不舍
0578b14: 家事者也。夫居士一心念佛。或無他礙。若王臣之
0578b15: 勞於王事。當不若家事之可推諉者。楊無為諸君
0578b16: 亦何嘗被鰥官之刺剌而竟致化佛之迎。豈軍旅政
0578b17: 刑一切不妨往生乎。抑彼念念與實相不背乎。
0578b18: 答。達心之士。萬機萬變。而國政非繁。執境之流。一夫
0578b19: 一婦。而家緣尚累。譬之明鏡。照物。終日照而無勞。空
0578b20: 谷傳聲。多眾傳而不困。如是則大君不異世尊。百辟
0578b21: 何非海眾。都俞吁咈而妙法交宣。慶賞刑威而真慈
0578b22: 平等。王事佛事。打成一片。何淨土之難生耶。
0578b23: 問。今之迷者。猶背燭而坐。回首無不見燭者。彼一
0578b24: 念緣佛。便應見佛。如必念之熟而後見。將回首見
0578c01: 燭者。亦必瞪目熟視。久而後見哉。向令佛設善權。
0578c02: 念佛時隨念見佛。停心絕念及與雜念時便爾懵
0578c03: 然。斯人人念佛矣。安有闡提耶。
0578c04: 答。太陽日日當天。而戴盆不覺。明鏡時時對面。而瞽
0578c05: 目無知。念佛之人。念念與彌陀相接。而自昧自迷。何
0578c06: 以異於是。良以心水不清。佛月不現。眾生自咎。於佛
0578c07: 何尤。且明燭在背。回首幾人。指點徒勞。堅然強項。乃
0578c08: 責佛之難見。亦獨何歟。
0578c09: 問。黃帝內經明大惑之病。謂目中無端。忽有所見
0578c10: 是也。今學人於本無中忽有所見。與見鬼何別。又
0578c11: 云將死之時乃得接引。所謂時衰鬼弄人。捨身而
0578c12: 隨之。不亦大惑歟。
0578c13: 答。無故而忽見。安得非邪。昔觀而今成。安得非正。蓋
0578c14: 因果之常理也。淨業學人應須平日考因果之根原。
0578c15: 辨邪正之微細。至於臨終所見。魔佛顯然。誰足為惑。
0578c16: 如觀立佛。而現坐佛者。魔也。正報依報。不與經文符
0578c17: 合者。魔也。以空觀空而隱者。魔也。苟為不然。則淨心
0578c18: 成就。淨境現前。接引往生。訓垂金口。安得與無故忽
0578c19: 見比耶。
0578c20: 問。或云。西乃天傾物老之方。人死念絕乃得生。彼
0578c21: 又云。天傾之處。地為有餘。有餘則能廣容往生之
0578c22: 眾。又云。庚辛屬金。金不變壞。以示不退轉之義。又
0578c23: 云。萬物以西而成。百果皆實於秋。行人東方行因。
0578c24: 西方證果。竊為往生。乃是生機。何不入東方生物
0579a01: 之府。而反入肅殺之地。若標第一義諦。何不直於
0579a02: 中央攝人耶。無乃但論一時當機。所謂西者。無所
0579a03: 取義歟。
0579a04: 答。如來一語。多義攸含。但邪正殊途。理應揀擇。若云
0579a05: 念絕。則誰生念。若云地容。則地容有限。金性不變。秋
0579a06: 位司成。二義為近。據實而論。亦不盡然。蓋空無盡。
0579a07: 世界何窮。今此極樂之。東觀則西。西觀則東。南北
0579a08: 二方亦復類是。釋迦勸往。故說西方。別佛讚生。必標
0579a09: 他向。那得執西立義。膠固不融。不然。童子遍參。何復
0579a10: 南為正位。藥師示現。乃令東亦淨方。但歸心一處。專
0579a11: 念斯成已耳。
0579a12: 問。兜率彌勒宮也。昔人往往發願求生。具有儀法。
0579a13: 至唐道昂專修西方。而臨終兜率來迎。夫兜率可
0579a14: 不願而致。西方似亦可不願而致矣。又或誓取銅
0579a15: 輪。反得鐵輪。誓取金臺。反得銀臺。則誓取西方淨
0579a16: 土。反得東方淨土。亦未可知。
0579a17: 答。十善戒定。生天之正因。發願回向。淨土之正因。故
0579a18: 生天者。容有不資於願。而生淨土者。無願則不成。蓋
0579a19: 淨土非無善力。而願乃居先。生天亦假慕求。而善為
0579a20: 之主。世有初修天業。後一意西方。是以歿現玉京。俄
0579a21: 隱跡。而重彰佛國。正專求之所感。豈漫修而可成。至
0579a22: 如銅鐵未符。金銀稍隔。則是求上僅得其中。然而終
0579a23: 竟必如其願。志西方而功未就。要於人天善道受生
0579a24: 耳。若能純一用心。堅誠發願。西則必西。何東生之足
0579b01: 慮。
0579b02: 問。懺中所禮佛。乃盡三世。而所念佛。獨一彌陀。固
0579b03: 謂三世諸佛無稱名之願耳。然彌陀亦有多名。具
0579b04: 在經中。隨取一名。持之得否。據小彌陀經。翻為無
0579b05: 量壽無量光。而觀經獨稱無量壽者。豈能觀之智。
0579b06: 所觀之光。即為光耶。六方佛中。其西亦有無量壽
0579b07: 者。即是此佛自讚否耶。
0579b08: 答。如來名號。誠曰多端。但取偏熟眾生耳根。於中實
0579b09: 無差別。惟彼彌陀之號。普遍十方。故令稱念之人皆
0579b10: 歸一致。且無量壽是唐言。阿彌陀乃梵語。而壽量現
0579b11: 等空。光明自宇宙。舉體該用。但云無量壽足矣。
0579b12: 若夫十方諸佛。覈之歷有同名。釋迦尊稱多之至於
0579b13: 無算。極樂教主何獨不然。非佛自讚。亦無疑矣。今時
0579b14: 有人執念釋迦而不念彌陀者。自以為是拗眾稱高。
0579b15: 噫。釋迦使汝師彌陀。而汝不從教。譬之子違父命而
0579b16: 不就明師。雖日呼其父。安得不云忤逆。
0579b17: 問。極樂之樂。從情識生。三禪而上。已巳不耽樂。九品
0579b18: 之內。顧復求樂。何也。若云寂滅為樂之樂。豈必緣
0579b19: 衣食自然。無有眾苦而得名乎。若云淨土唯心。心
0579b20: 體常樂。何為又言觀佛心者。大慈悲是。
0579b21: 答。極樂雖接凡情。其實有二。一者對苦說樂。無有眾
0579b22: 苦。故名極樂。二者稱性說樂。無苦無樂。故名極樂。此
0579b23: 之真樂。豈情識之擬耶。又聲聞以寂滅為樂。大聖以
0579b24: 慈悲為樂。則大慈悲心非即常樂乎。而世人以戚戚
0579c01: 言悲。抑末矣。
0579c02: 問。一人作佛事。諸佛應盡知。十方佛來迎。是人何
0579c03: 所向。諸佛本同．同。種種皆同。念佛者。合是十方
0579c04: 諸佛同來接引。此獨一方三聖往迎。必其念時所
0579c05: 見偏淺。
0579c06: 答。諸佛雖能知。而赴機不亂。一佛既勤專念。而感
0579c07: 應自符。修淨土者。就使諸佛齊彰。亦必有主有伴。彌
0579c08: 陀獨顯。化佛雲從。因果法爾如然。非是偏淺所致。
0579c09: 問。涅槃云。釋迦亦有淨土。本我導師。在彼末法。最
0579c10: 後誠言。可無信受。便爾六時。但念迦文。生難勝國。
0579c11: 豈不當機耶。釋迦極讚彌陀。合如其願。既生彼已。
0579c12: 遣我承事彌陀。亦復何礙。
0579c13: 答。諸佛誰無淨土。彌陀亦有穢。良繇土土交資。佛
0579c14: 佛互讚。如世易子而教。猶花接幹而生。妙用微權。不
0579c15: 可思議。惡知難勝。非即清泰之鄉。安辨瞿曇得無法
0579c16: 藏之後。但遵現教。毋用他求。
0579c17: 問。有云大徹大悟人。不妨更見彌陀。既已巳不歷諸
0579c18: 位。立地成佛矣。以佛見佛。猶以知知知。此一見為
0579c19: 是參。為是證。意者權示榜樣。又或理既頓超。身猶
0579c20: 凡下。往獲妙用。乃可度生耳。
0579c21: 答。凡夫心始得悟。見處與佛相齊。菩薩行實。無邊功
0579c22: 能。去佛猶遠。不妨再依古佛重受新聞。且證且參。何
0579c23: 窮何盡。昔人謂離師太早。不能盡其妙。況離佛乎。若
0579c24: 執三祇薰鍊。是藏教小乘。而弱羽狂飛。失利多矣。可
0580a01: 不慎諸。
0580a02: 問。即淨即穢。即穢即淨。西方此土。不踰分寸。生而
0580a03: 即無生。去則實不去。今彈指一念頃。屈伸臂。此已巳
0580a04: 約時。便似舉足移步。雖云極速。猶是兩途。
0580a05: 答。執謝惑銷。縱使路阻千山。而融通不二。情關識鎖。
0580a06: 就令速超彈指。而判隔彌深。今學人唯圖句語尖新。
0580a07: 喜談即穢即淨。不知頭沒九淵之下。謂天壤無殊。身
0580a08: 沈鮑廁之中。謂薰蕕不別。良可哀夫。
0580a09: 問。執途之人而問之。皆曰念佛乃口稱。非心念。詰
0580a10: 之。則曰心口相應。夫心口相應斯成聲。因心而動
0580a11: 斯為念。安得以聲為念乎。或謂萬法唯心。何聲之
0580a12: 非心耶。然則鐘鼓琴瑟之鳴亦是念乎。幾矯亂矣。
0580a13: 答。鐘鼓雖含洪韻。非叩不鳴。琴瑟雖具妙音。無指不
0580a14: 發。鐘鼓琴瑟。譬唇舌之外張。若擊若彈。似心念之內
0580a15: 動。如其絕念。從何發聲。是以寐語喃喃。亦由夢想。豈
0580a16: 得佛聲浩浩。不自心源。但世人任運稱呼。不專不切。
0580a17: 初則藉念。成聲頃則隨聲亂念。名曰相應。實不相應
0580a18: 耳。天如有言。口與心聲聲相應。心與佛步步不離。如
0580a19: 是念佛。其庶幾乎。
0580a20: 問。善財之參德雲。始知念佛法門。及南過百城。五
0580a21: 十四參而見阿彌陀佛。則三昧成矣。他日文殊現
0580a22: 身竹林。但令人念阿彌陀佛。夫以善則位十信。
0580a23: 文殊何不徑指彌陀。而顧使周歷百城。彼學人未
0580a24: 南詢而輒議西歸者。太早計乎。
0580b01: 答。始參而教念佛。則從源以及流。周歷而見彌陀。則
0580b02: 由末而歸本。所謂無不從此法界流。無不還歸此法
0580b03: 界。是故南詢而西返。豈曰遲還。往生而游。何云早
0580b04: 計。醫王發藥。標本隨宜。操縱微機。凡情靡測。
0580b05: 問。總攝六根而念佛。此勢至語也。念既從心。則凡
0580b06: 發願回向禮懺者。一念蔽之矣。世無心外之願。與
0580b07: 心外之回向禮懺也。夫一心念佛。而是佛所發之
0580b08: 菩提。即願也。專向是佛。即回向也。南無。即禮也。一
0580b09: 念消生死之罪。即懺也。餘可例知矣。念佛有何不
0580b10: 足而紛紛使心亂哉。
0580b11: 答。一心清淨。是為理觀內明。五體翹勤。乃曰事懺外
0580b12: 助。直觀本心。非不徑要。而末法眾生慧薄垢重。須假
0580b13: 理觀事懺。內外交攻。庶得定就慧成。死生速脫。但今
0580b14: 人惟存事懺。理觀全荒。何況外飾文。中無實悔。反
0580b15: 令清信男女紛紛亂心。背普賢之願王。乖慈雲之本
0580b16: 制。嗟乎。傷哉。弊也久矣。
0580b17: 問。觀經言觀佛心者。大慈悲是。世人若能放生戒
0580b18: 殺。仁民愛物。以至九類眾生皆滅度之而不作滅
0580b19: 度想。遂與法藏之心契矣。且又不違釋迦觀心之
0580b20: 訓。柰何取觀身與稱名之麤。而反以佛心為助
0580b21: 緣耶。
0580b22: 答。念佛有二。一者念佛心性。二者念佛身名。念心性
0580b23: 者。見真佛也。不妨覲光明相好之佛於西方。念身名
0580b24: 者。見應佛也。亦能自性天真之佛於象外。本雙
0580c01: 舉。理事同原。心性良非助緣。身名豈云麤。今五部
0580c02: 六冊之徒。藉口無為。撥空因果。障人禮像。嗤彼稱名。
0580c03: 古德有言。人人丹霞。方可劈佛。箇箇百丈。始可道無。
0580c04: 其或未然。入地獄如箭射。
0580c05: 問。空花巾兔之類。世所謂幻妄也。一切依正之報。
0580c06: 世所謂實事也。佛言實事俱是幻妄。則空花巾兔
0580c07: 又當何名。藉令彼之實事果為幻妄。其形狀了了
0580c08: 偽。一空花巾兔可矣。安俟推破。始知幻妄。是故
0580c09: 有幻者。有如幻者。有妄者。有如妄者。彼同居淨土
0580c10: 幻妄耶。如幻妄耶。全妄是真。全幻是中。同居穢土。
0580c11: 即同居淨土。同居淨土。即上三土耶。
0580c12: 答。空花巾兔。全體無。肉兔樹花。從來幻妄。本不推
0580c13: 而自破。但在迷而未知。故正幻與如幻無殊。實妄與
0580c14: 似妄何別。同居淨土。即幻即如。即真即中。統而論之。
0580c15: 即穢即淨。即一即三。畢竟空寂。有何階限。然雖如是。
0580c16: 情見未破。欣厭猶存。應須消除幻妄。證入真常。捐棄
0580c17: 穢。求生淨國。若夫捨垢取淨是生死業。何淨土之
0580c18: 有。
0580c19: 問。人畏生死事大。無常迅速。乃始猛欲求脫。不敢
0580c20: 暫息也。一聞橫出三界之旨。捷路修行之說。念佛
0580c21: 消罪之文。十聲往生之願。便謂有佛可憑。無業足
0580c22: 懼。以致悠悠。竟不得力。而入閻老手者多矣。則蓮
0580c23: 宗誤之也。彼宗教二門。參究甚難。又不許疾見功
0580c24: 效。生死二字常係於心。安得有此。
0581a01: 答。凡人修道。有聞難則止。聞易則行者。有聞難則勤。
0581a02: 聞易則惰者。古聖施教。各順時宜。善用心者。存乎其
0581a03: 人而已巳。念佛一途。直超三界。大悲之極。故啟斯門。若
0581a04: 夫怠荒成弊。眾生自誤。非佛誤眾生也。我欲仁而仁
0581a05: 斯至。仁在目前。狂克念而聖斯成。聖非遙遠。是亦以
0581a06: 易誤人乎。若夫一言頓悟。立地成佛。宗門言易。抑又
0581a07: 甚矣。安得亦謂之誤。
0581a08: 問。豐干。彌陀化身也。寒山．拾得。文殊．普賢也。彌陀
0581a09: 之現。不領觀音．勢至。而挾文殊．普賢以遊。至所屬
0581a10: 詞。又多宗門語。將無以念佛觀佛為局。而轉如來
0581a11: 禪成祖師禪乎。抑常寂光土之人。匪是莫由接乎。
0581a12: 答。觀音．勢至固稱日侍導師。文殊．普賢何曾暫離安
0581a13: 養。故釋迦乃娑婆化主。會有觀音。黃蘗非儒教宗師。
0581a14: 席延斐相。融通攝化。寧有定乎。至謂語涉宗門。似乎
0581a15: 更翻淨業。殊不知九蓮華蕊。枝枝開迦葉之顏。七寶
0581a16: 欄楯。步步入善財之閣。八稜毫相。稜稜觀中道真詮。
0581a17: 六字名稱。字字示西來密意。何待轉小為大。變局為
0581a18: 通。然後接彼上根。演斯玄化。故知念佛一路即是入
0581a19: 理妙門。圓喫五宗。弘該諸教。精微莫測。廣大無窮。鈍
0581a20: 根者得之而疾免苦輪。利智者逢之而直超彼岸。似
0581a21: 麤而細。若易而難。普願深思。慎勿忽也。
0581a22: 答曹魯川附原書
0581a23: 久不奉面命。歉歉。乃時時獲翻刻教。迪我孔多。慰
0581a24: 謝。慰謝。南企法雲。殊切瞻依。適敝郡斷凡悟上人
0581b01: 祇趨壇下。為求法故。附此候安。不繆迂。近守東
0581b02: 魯。遠宗西竺。乃於儒釋之書為魚者。四十年於
0581b03: 茲矣。亦嘗奉教於諸達者。有所蓄積。冀正之於大
0581b04: 善知識。茲因斷凡之來布之也。夫釋尊有三藏十
0581b05: 二部教。所謂於廣大海。張眾多網。又所謂大囷小
0581b06: 囷也者。祇宜談大以該小。詎可舉一而廢多。比吾
0581b07: 黨中有倡為歷劫成聖。必漸無頓之說者。夫漸亦
0581b08: 聖說。未嘗不是。而以漸廢頓。左矣。尊者內祕頓圓。
0581b09: 而外顯淨土法門。諸佛有然。無足疑者。豈近來聽
0581b10: 眾不無如法華所說。初聞佛法。遇便信受。思惟取
0581b11: 證者。直欲以彌陀一聖而盡廢十五王子。以淨土
0581b12: 一經而盡廢三藏十二部。則不之所不願聞者
0581b13: 也。　時雖末法。而斯人之機豈無巧鈍。有如釋尊為
0581b14: 迦葉。為憍陳如其說如此。為善財。為龍女其說如
0581b15: 彼。二十五聖各證圓通。文殊所稱又如彼。正所謂
0581b16: 昨日定。今日不定。又所謂說我是空。且不是空。說
0581b17: 我是有。且不是有。此所以為善無常主。活潑潑地。
0581b18: 如水上按葫蘆。然非死煞法也。倘釘樁守窟。焉利
0581b19: 人天。所願尊者為大眾衍淨教。遇利根。指上乘。圓
0581b20: 融通達。不滯方隅。俾鵬鷃並適。不亦盡美盡善乎
0581b21: 哉。　又佛華嚴。乃無上一乘圓教。如來稱性之極。談
0581b22: 非教非宗而即宗即教。不空不有而無垢無淨。是
0581b23: 在法華。猶較一籌。若餘乘。似難與之絜長比短也
0581b24: 者。尊者乃與彌陀經並稱。已巳似未妥。因此遂有著
0581c01: 論騰之。駕淨土於華嚴之上者。朱紫遞淆之謂何。
0581c02: 鹿馬互指。又何說也。此而無人言之。天下後世必
0581c03: 有秦無人焉之嗤。亦願尊者為淨土根人說淨土。
0581c04: 為華嚴根人說華嚴。毋相誚。亦毋相濫。乃為流通
0581c05: 佛乘。乃為五教並陳。三根盡攝。奈之何必刻舟而
0581c06: 求劍。且彈而走鷂也。　若夫華嚴一經。有信解行
0581c07: 證四法。善說此法者。宜莫如方山。今其言具在。可
0581c08: 覆也。爰有清涼。人號為華嚴菩薩。而實不會華嚴
0581c09: 義旨。草草將全經裂為四分。以四法。舍那妙義
0581c10: 委之草莽矣。亦願尊者辨黑白。分涇渭。揚杲日於
0581c11: 義天。嗟。嗟。今之時。緇素中高流日就彫謝。不之
0581c12: 所仰重於尊者。如泰嵩然。故不以贊而以規。知尊
0581c13: 者無我。而不亦非為我。故諄諄言之。惟尊者亮
0581c14: 之。
0581c15: 久聞居士精意華嚴。極懷敬仰。茲接手教。殷勤直欲
0581c16: 盡法界眾生而納之一乘性海。是普賢大願也。然不
0581c17: 肖雖崇尚淨土。而實則崇尚華嚴。不異於居士。夫華
0581c18: 嚴具無量門。求生淨土。華嚴無量門中之一門耳。就
0581c19: 時之機。蓋由此一門而入華嚴。非舉此一門而廢華
0581c20: 嚴也。　又來諭謂不肖以彌陀與華嚴並稱。因此遂有
0581c21: 著論。駕淨土於華嚴之上者。此論誰作乎。華嚴如天
0581c22: 子。誰有駕諸侯王大臣百官於天子之上者乎。然不
0581c23: 肖亦未並稱也。疏鈔中特謂華嚴圓極。彌陀經得
0581c24: 圓少分。是華嚴之眷屬流類。非並也。古稱華嚴之與
0582a01: 餘經。喻如杲日麗天。奪眾景之耀。須彌橫海。落峰
0582a02: 之高。夫焉有並之者。此不待論也。　又來諭謂宜隨機
0582a03: 演教。為宜淨土人說淨土。宜華嚴人說華嚴。此意甚
0582a04: 妙。然中有二義。一者千機並育。乃如來出世事。非不
0582a05: 肖所能。故曹溪專直指之禪。豈其不通餘教。遠公擅
0582a06: 東林之社。亦非止接鈍根。至於雲門．法眼．曹洞．溈仰．
0582a07: 臨濟雖五宗同出一源。而亦授受稍別。門庭施設。理
0582a08: 自應爾。無足怪者。況不肖凡品乎。若其妄效古人昨
0582a09: 日定。今日不定。而漫無師承。變亂不一。名曰利人。實
0582a10: 誤人矣。何以故。我為法王。於法自在。平民自號國王。
0582a11: 不可不慎也。二者說華嚴則該淨土。說淨土亦通華
0582a12: 嚴。是以說華嚴者自說華嚴。說淨土者自說淨土。固
0582a13: 並行而不相悖。今人但知華嚴廣於極樂。而不知彌
0582a14: 陀即是遮那也。　又來諭清涼不會華嚴義旨。而裂全
0582a15: 經為四分。以屬四法。夫信解行證雖貫徹全經。而經
0582a16: 文從始至終亦有自然之次第。非清涼強為割截也。
0582a17: 其貫徹也。所謂圓融。其次第也。所謂行布。即行布而
0582a18: 圓融。四分何害。使無行布。圓融何物。必去行布。而圓
0582a19: 融則不圓融矣。且信住行向地。以至等妙。佛亦自裂
0582a20: 全經為五十二段乎。何不將五十二段一句說盡。而
0582a21: 為此多卷之文乎。因該果海。果徹因源。因果未不
0582a22: 同時。而亦未不因自因。果自果也。何必定執八十
0582a23: 卷經束作一塊。都盧是箇無孔鐵錘。而後謂之圓融
0582a24: 乎。定執一塊。不許分開。即死煞法。即釘樁。即守窟。安
0582b01: 在其為活潑潑也。　方山之論。自是千古雄談。而論有
0582b02: 論體。疏有疏體。統明大義則方山專美於前。極深探
0582b03: 賾。窮微盡玄。則方山得清涼。而始為大備。豈獨方山。
0582b04: 即杜順而至賢首諸祖。亦復得清涼而大備。豈獨華
0582b05: 嚴諸祖。即三藏十二部．百家論疏。亦復得清涼而大
0582b06: 備。溫陵解華嚴。以方山為主。清涼為助。已巳為失宜。而
0582b07: 居士顧訾之。此不肖之所未解也。又龍樹於龍宮而
0582b08: 出華嚴。而願生極樂。普賢為華嚴長子。而願生極樂。
0582b09: 文殊與普賢同佐遮那。號華嚴三聖。而願生極樂。咸
0582b10: 有明據。皎如日星。居士將提唱華嚴以風四方。而與
0582b11: 文殊．普賢．龍樹違背。此又不肖之所未解也。況方山
0582b12: 列十種淨土。極樂雖曰是權。而華嚴權實融通。理事
0582b13: 無礙。事事無礙。故淫房殺地無非清淨道場。而況七
0582b14: 寶莊嚴之極樂乎。婆須無厭。皆是古佛作用。而況萬
0582b15: 德具足之彌陀乎。居士游戲於華嚴無礙門中而礙
0582b16: 淨土。此又不肖之所未解也。　不肖與居士同為華藏
0582b17: 莫逆良友。而居士不察。區區之心。復欲拉居士為蓮
0582b18: 胎骨肉弟兄。而望居士之不我外也。居士愛我。不贊
0582b19: 而規。今妄有所規。亦猶居士之愛我也。病筆略申梗
0582b20: 。殊未盡意。惟鑒之諒之。
0582b21: 敝郡斷凡上人索書上謁。附致悃素。顧承來翰。規
0582b22: 切究竟。殷殷亟也。荷荷謝謝。來翰云華嚴具無量
0582b23: 門。求生淨土。華嚴無量門中之一門。就時之機。由
0582b24: 此一門而入華嚴。非舉一門而廢華嚴。又謂華嚴
0582c01: 圓極。無可駕於其上者。並為確論。第華嚴是法身
0582c02: 佛說。一乘妙義迥異諸經。而人多與釋迦經一目
0582c03: 之。故疏此經者。賢首爰肇其端。方山深契其旨。在
0582c04: 清涼則擇焉而弗精。在溫陵則語焉而未詳。至有
0582c05: 譔為綸貫者。抑末矣。　溫陵云。方山為正。清涼為助。
0582c06: 此見最卓。而尊者以為失宜。似未知溫陵。亦未知
0582c07: 方山者。諸不了義經論及別行普賢行願品與起
0582c08: 信等論。皆稱說淨土。此豈無因。然華嚴經中未
0582c09: 及之。即方山所第十淨土更晰也。法華鱗差十六
0582c10: 王子。內有彌陀。未定為一尊。其贊持經功德。旁
0582c11: 授安樂。實說女人因果。首楞嚴二十五聖證圓通。
0582c12: 文殊無所軒輊。但云方便有多門。又云順逆皆方
0582c13: 便。然繼以遲速不同倫。則於無軒輊中又未無
0582c14: 所指歸也者。故要極於普門而不推詡。夫勢至更
0582c15: 加貶剝。曰無常。曰生滅。若夫釋尊祇說大小彌陀。
0582c16: 不啻足矣。胡為乎紛紛然三藏十二部為乎。　賢首．
0582c17: 清涼諸師。亟標小．始．終．頓．圓五教。僉以為允。而未
0582c18: 嘗品及淨土。心宗家流。尤所蕩掃。大鑒之言。且未
0582c19: 及詮。更拈一二。如誌公曰。智者知心是佛。愚人樂
0582c20: 往西方。如齊己已禪師曰。惟有徑路修行。依舊打之
0582c21: 遶。但念阿彌陀佛。念得不濟事。又曰。你諸人日夕
0582c22: 在徑路中往來。因甚麼當面蹉過阿彌陀佛。又曰。
0582c23: 其或準前捨父逃去。流落他鄉。東撞西磕。苦哉阿
0582c24: 彌陀佛。此之三言。或以為苛。然豈無謂。而彼言之
0583a01: 亦必有道矣。　古德云。一切眾生自己已迷悟不同。迷
0583a02: 心外見。修行覓佛。未悟自性。即是小乘。又有云。直
0583a03: 下頓了此心本來是佛。無一法可得。此是無上道。
0583a04: 此是真如佛。學道人祇怕一念有。與道隔矣。又有
0583a05: 云。目前無法。意在目前。他不是目前法。若向佛祖
0583a06: 邊學。此人未具眼在。何不向生死中定當。何處更
0583a07: 擬佛擬祖替汝生死。有智人笑汝在。所以達者亟
0583a08: 道祇劫辛苦修行。不如一念得無生法忍。又道一
0583a09: 念緣起無生。超出三乘權學。況毋論三乘一乘。要
0583a10: 之無我我所。今之往生淨土也者。我為能生。土為
0583a11: 所生。自他歷然。生滅宛然。欣厭紛然。所未及悉。顧
0583a12: 從來談蓮乘者。必曰華開見佛悟無生。蓋必待往
0583a13: 生而見彌陀。始從觀音。若勢至。抑或彌陀。誨以無
0583a14: 生。此時方悟。豈其上品絕少。中下滋多。滯在祇劫。
0583a15: 似為迂遲。矧欲修淨土。亦須先修有無等四四十
0583a16: 六觀門。試問所觀者是何軌則。能觀者還有幾人。
0583a17: 所以念佛者如牛毛。往生者如麟角。何似反而求
0583a18: 之。自有餘佛在也。　彼寒山之勖豐干。謂往五臺禮
0583a19: 文殊。不是我同流。此在通達佛道者。出辭吐氣自
0583a20: 別。且也一切佛道以金剛．般若為入門。以佛華嚴
0583a21: 為究竟。金剛則曰。實無少法可得。而佛華嚴所稱
0583a22: 佛地二愚。一則曰微細所知愚。一則曰極微細所
0583a23: 知愚。所以阿難自道不歷僧祇獲法身。識者猶且
0583a24: 呵之。故或曰佛瘡。或曰佛魔。文殊瞥起佛見。未免
0583b01: 貶向二鐵圍。嗟。嗟。見河能漂飄香象。智主不受功德。
0583b02: 道人心無住處。蹤跡不可尋。故不歷權乘。獨秉一
0583b03: 乘。此則不之所為惓惓者也。彼諸佛諸祖為一
0583b04: 分執著我識。下劣眾生以及小乘弟子惟依一意
0583b05: 識。計以現在色心等。為染淨依者。憫其四大既離。
0583b06: 一靈無歸。如失水魚。躑躅就斃。故不得不將錯淨
0583b07: 土而安置之。此亦化城之類也。傳有之。若能悟法
0583b08: 性身．法性土。要歸於無物。是真佛土。若華嚴性海。
0583b09: 所現全身如人身。中有八萬四千毛孔。東藥師。西
0583b10: 彌陀。各各在一毛孔中說法度生。人若渙毛孔。徹
0583b11: 全身。未不可。倘拋撮全身。入一毛孔。不但海漚
0583b12: 倒置。而蠅投窗紙。其謂之何。　昨不手疏所云為
0583b13: 宜淨土人說淨土。為宜華嚴人說華嚴。自謂不悖
0583b14: 諸佛法門。亦是為尊者赤心片片。尊者乃欲我
0583b15: 蓮胎。則昔人所云若捉物入迷津。與夫棄金擔草
0583b16: 之謂矣。更稽之古人有云。若欲究竟此事。須向高
0583b17: 高山頂立。深深海底行。若閨閣中軟煖物捨不得。
0583b18: 有甚麼用處。又有云。諸經所稱無瞋恨行。此之瞋
0583b19: 恨。非凡情可比。恨者。恨一切眾生皆有如來智慧
0583b20: 福相而不自覺。瞋者。瞋吾度脫之未至也。以故自
0583b21: 覺覺他有世間智。有出世間智。有世出世間上上
0583b22: 智。舉以語人。得無違拒。庶幾能利益於人。昔三
0583b23: 教聖人出興於世。無不為一大事。且觀時節因緣。
0583b24: 偏者補之。弊者救之。微者顯之。要以心性開示於
0583c01: 人已巳耳。　以今天下拘儒株。守傳註。曠士溺意玄。
0583c02: 餘之手木而口彌陀者。自通道大都迨窮村僻
0583c03: 巷。居相望而肩相摩也。尊者又從而和之。非所謂
0583c04: 順世情之教。波隨而風偃者乎。是在不不能無
0583c05: 疑。而來翰乃稱雖崇淨土。實尚華嚴。又云由此淨
0583c06: 土一門而入華嚴。此如古德所云但為弘實而眾
0583c07: 生不信。須為實施權。以淺助深。又云用與適時。口
0583c08: 雖說權。內不違實。但使含生得權實諸益也者。則
0583c09: 不誠契之。祇領之。且羨且慰矣。　乃會下聽眾。自
0583c10: 杭過蘇者。時時有之。罔弗津津九品。間與之言。稍
0583c11: 涉上乘則駭心瞠目。或更笑之。此其過在弟子耶。
0583c12: 在師耶。大丈夫氣宇沖天。而度生為急。若出世矣。
0583c13: 開堂矣。敷座矣。不具大人作略。祇作閭巷老齋公
0583c14: 齋婆舉止。忽被伶俐人問著。或明眼人拶著。擬向
0583c15: 北斗裏潛身耶。抑鐵圍山裏潛身耶。不見道。若是
0583c16: 大鵬金翅鳥。奮迅百千由旬。躡影神駒。馳驟四方
0583c17: 八極。斷不取次啗。亦不隨便埋身。且總不依倚。
0583c18: 佛法大事。非同小可。願尊者重厝意焉。　來翰又云
0583c19: 彌陀不異遮那。是也。第化境化儀。各各差殊。蓋諸
0583c20: 佛教義。通宗因緣。既墮因緣。豈無大小。定有深淺。
0583c21: 故謂諸佛為異。則千佛一佛不可謂異。謂諸佛為
0583c22: 同。則照能仁。二尊亦自不同。古人以為一切諸
0583c23: 法同異重重。不可一向全同。不可一向全異。不可
0583c24: 以全同作全異。不可以全異作全同。迷此同異二
0584a01: 門。則智不自在。如云。擬向白雪蘆花處覓。則以溫
0584a02: 州橘皮作火。得乎。首山念有云。夫為宗師。須具擇
0584a03: 法眼始得。所以古來有拈古．頌古。又有別古．憋古。
0584a04: 如云至道無難。惟嫌揀擇。又云至道最難。須要揀
0584a05: 擇。所以華嚴第八地曰寂滅真境現前矣。猶云應
0584a06: 起無量差別智。又云觀察分別諸法門。此非作而
0584a07: 致其情也。我之鑑覺自性。本自圓明。如大寶鏡。胡
0584a08: 漢不分而分。如如意珠。青黃不異而異。若是於諸
0584a09: 法中不生二解。人何離揀擇。別求明白者些
0584a10: 道理。便是揀擇不揀擇。所謂善巧分別清淨智非
0584a11: 耶。方山為論。清涼為疏。皆綜佛乘。共闡圓宗。雖論
0584a12: 有論體。疏有疏體。然惟其義。不惟其文。文或殊而
0584a13: 義則一耳。如以其義。則見地迥別。清涼演說諸經。
0584a14: 真善知識。惟於華嚴其句訓而字釋。豈無補於舍
0584a15: 那。其挈領而引維。實弗逮夫棗柏。清涼棗柏之區
0584a16: 別弗明。則盧舍那經之旨要終晦。所謂信解行證
0584a17: 四法。裂全經而瓜豆之。此其大者。自餘更多。不
0584a18: 謂之擇焉弗精。非無以也。倘以為未然。請更質之
0584a19: 於棗柏大士。
0584a20: 辱惠書。纍纍及二千言。玄詞妙辨。汪濊層。誠羨之
0584a21: 仰之。然竊以為愛我深。而辭太費也。果欲揚禪宗。抑
0584a22: 淨土。不消多語。曷不曰。三世諸佛被我一口吞盡。既
0584a23: 一佛不立。何人更是彌陀。又曷不曰。若人識得心。大
0584a24: 地無寸土。既寸土皆無。何方更有極樂國。只此二語
0584b01: 來諭二千言。攝無不盡矣。茲擬一一酬對。則恐犯
0584b02: 爭。不對。則大道所關。終不可默。敢略陳之。　來諭謂清
0584b03: 涼擇焉而未精。愚意不知清涼擇華嚴未精耶。抑亦
0584b04: 居士擇清涼未精耶。又來諭謂不了義經。乃談說淨
0584b05: 土。而以行願品．起信論當之。起信且止。行願以一品
0584b06: 而攝八十卷之全經。自古及今。誰敢議其不了義者。
0584b07: 居士獨尚華嚴而非行願。行願不了義。則華嚴亦不
0584b08: 了義矣。又來諭謂法華記往生淨土為女人因果。則
0584b09: 龍女成佛亦只是女人因果耶。謂彌陀乃十六王子
0584b10: 之一。則毗盧遮那亦止是二十重華藏之第十三耶。
0584b11: 居士獨尊毗盧。奈何毗盧與彌陀等也。又來諭謂楞
0584b12: 嚴取觀音。遺勢至。復貶為無常生滅。則憍陳如悟客
0584b13: 塵二字可謂達無常。契不生滅矣。何不入圓通之選。
0584b14: 誠曰觀音登科。勢至下第。豈不聞龍門點額之喻為
0584b15: 齊東野人之語耶。　又來諭謂齊己已禪師將古人念佛
0584b16: 偈逐句著語。其曰惟有徑路修行。則著云依舊打之
0584b17: 遶。其曰但念阿彌陀佛。則著云念得不濟事。居士達
0584b18: 禪宗。何不知此是宗師家直下為人解粘去縛。乃作
0584b19: 實法會。而死在句下耶。果爾。古人有言。踏毗盧頂上
0584b20: 行。則不但彌陀不濟事。毗盧亦不濟事耶。此等語言．
0584b21: 語錄．傳紀中。百千萬億。老朽四十年前亦曾用以快
0584b22: 其唇吻。雄其筆劄。後知慚愧。不敢復然。至於今猶赧
0584b23: 赧也。又齊己已謂求西方者。捨父逃逝。流落他鄉。東撞
0584b24: 西磕。苦哉阿彌陀佛。往應之曰。即今是如子憶母。
0584c01: 還歸本鄉。捨東得西。樂哉阿彌陀佛。且道此語與齊
0584c02: 己已所說相去多少。　又來諭謂多劫修行。不如一念得
0584c03: 無生法忍。居士已巳得無生法忍否。如得。則不應以我
0584c04: 為能生。以土為所生。何則。即心是土。誰為能生。即土
0584c05: 是心。誰為所生。不見能生所生而往生。故終日生而
0584c06: 未嘗生也。乃所以為真無生也。必不許生而後謂之
0584c07: 無生。是斷滅空也。非無生之旨也。　又來諭謂必待華
0584c08: 開見佛。方悟無生。則為迂遲。居士達禪宗。豈不知從
0584c09: 迷得悟。如睡夢覺。如蓮華開。念佛人有現生見性者。
0584c10: 是華開頃刻。也有生後見性者。是華開久遠也。機有
0584c11: 利鈍。功有勤怠。故華開有遲速。安得以為迂遲耶。
0584c12: 又來諭謂遮那與彌陀不同。而喻華藏以全身。喻西
0584c13: 方以毛孔。生西方者。如撮全身入毛孔。為海漚倒置。
0584c14: 夫大小之喻則然矣。第居士通華嚴宗。奈何止許小
0584c15: 入大。不許大入小。且大小相入。特華嚴十玄門之一
0584c16: 玄耳。舉華藏不可說不可說無盡世界而入極樂國
0584c17: 一蓮華中。尚不盈華之一葉。葉之一芥子地。則何傷
0584c18: 乎全身之入毛孔也。　又來諭謂荒山僧但問以上乘。
0584c19: 便駭心瞠目。居士向謂宜華嚴者語以華嚴。宜淨土
0584c20: 者語以淨土。今此鈍根輩正宜淨土。何為不與應病
0584c21: 之藥。而強聒之耶。又來諭謂老朽既出世開堂。不具
0584c22: 大人作略。而作閭巷老齋公齋婆舉止。設被伶俐人
0584c23: 問著。明眼人拶著。向北斗裏潛身耶。鐵圍裏潛身耶。
0584c24: 老朽曾不敢當出世之名。自應無有大人之略。姑置
0585a01: 弗論。而以修淨土者鄙之齋公齋婆。則古人所謂非
0585a02: 鄙愚夫愚婦。是鄙文殊．普賢．馬鳴．龍樹也。豈獨文殊．
0585a03: 普賢．馬鳴．龍樹。凡遠祖善導．天台永明．清涼圭峰．圓
0585a04: 照真歇．黃龍慈受．中峰天如等。諸菩薩．諸善知識悉
0585a05: 齋公齋婆耶。劉遺民．白少傅．柳柳州．文潞公．蘇長公．
0585a06: 楊無為．陳瑩中等。諸大君子悉齋公齋婆耶。就令齋
0585a07: 公齋婆但念佛往生者。即得不退轉地。亦安可鄙耶。
0585a08: 且齋公齋婆庸呆下劣。而謹守規模者。是也愚也。若
0585a09: 夫聰明才辨。妄談般若。喫得肉已巳飽。來尋僧說禪者。
0585a10: 魔也。愚貴安愚。吾誠自揣矣。寧為老齋公老齋婆。無
0585a11: 為老魔民老魔女也。　至於所稱伶俐人．明眼人者。來
0585a12: 問著拶著。則彼齋公齋婆不須高登北斗。遠覓鐵圍。
0585a13: 只就伶俐漢咽喉處安單。明眼者瞳人上敷座。何以
0585a14: 故。且教伊暫閉口頭三昧。回光返照故。抑居士尚華
0585a15: 嚴而力詆淨土。老朽業淨土而極贊華嚴。居士靜中
0585a16: 試一思之。是果何為而然乎。又來諭謂勸己已求生淨
0585a17: 土。喻如棄金擔麻。是顛倒行事。大相屈辱也。但此喻
0585a18: 尚未親切。今代作一喻。如農人投刺剌於大富長者之
0585a19: 門。延之入彼田舍。聞者皆笑之。農人不知進退。更掃
0585a20: 徑。謀重請焉。笑之者曰。主人向者不汝責。幸矣。欲為
0585a21: 馮婦乎。農人曰。吾見諸富室。有為富而不仁者。有外
0585a22: 富而中貧者。有未富而先驕者。有典庫於富人之門
0585a23: 而自以為富者。且金谷郿塢於今安在哉。而吾以田
0585a24: 舍翁享太平之樂。故忘己已之卑。憐而為此。今知過矣。
0585b01: 於是相與大笑散去。
0585b02: 答吳觀我
0585b03: 來書云。兢兢以未獲了明此一大事為甚憂。此人情
0585b04: 所謂不足憂者也。即此是入道正因。願一心本參而
0585b05: 已巳。又浮山冊中諸名公俱稱述觀棋黑白語為上妙
0585b06: 玄談。此語雖傳誦千古。而遠老深深處不在此。此等
0585b07: 今日聰明人亦能為之。即九帶等亦不須穿鑿求會。
0585b08: 但做遠老安樂工夫耳。有如是工夫。方有如是證悟。
0585b09: 古德謂。祇愁不成佛。不愁佛不解語。至哉言也。幸留
0585b10: 意焉。
0585b11: 答謝青蓮
0585b12: 提話頭。是宗門發悟最緊切工夫。修淨土人即以一
0585b13: 聲佛號做箇話頭。此妙法也。但心麤氣浮。則未能相
0585b14: 應。須是沈潛反照。至於力極勢窮。乃有地一聲消
0585b15: 息。
0585b16: 答金廣聚
0585b17: 來問曰末後緊關。曰甚深之旨。曰本地相應。曰直捷
0585b18: 指斯事。緊也．深也．本也．直也。皆切問也。然只在近思
0585b19: 而已巳。除此靈知炯炯外。皆緩耳．淺耳．末耳．曲耳。誠即
0585b20: 此念佛一念所起。得破。管取大事了畢。又不可見
0585b21: 如是說便作思惟卜度。穿鑿求通。則反失之矣。但念
0585b22: 念體究。真積力久。而自得之。方是證悟。
0585b23: 答張廣經
0585b24: 所問雲門語。不須究他說教外別傳。只看他說須退
0585c01: 步向自己已跟下推尋是箇甚麼。其推尋今亦不難。
0585c02: 既信念佛。但內看念佛的是誰。便是跟下推尋也。
0585c03: 久之。則正訛中所云最後窮玄極微一段事。不患不
0585c04: 得。
0585c05: 答廣印
0585c06: 真信淨土。決志往生者。不論已巳悟未悟。其從事單傳
0585c07: 直指而未悟者。雖曰以參禪為務。不妨發願往生。以
0585c08: 未能不受後有。畢竟有生處故。不是偷心。岐路心也。
0585c09: 其已巳悟者。古人云。汝將謂一悟便可上齊諸佛乎。故
0585c10: 普賢為華嚴長子。雖塵塵華藏。在在蓮。而行願品
0585c11: 必拳拳乎以往生安樂為言也。已巳悟尚然。未悟可知
0585c12: 矣。
0585c13: 一念不生。是禪非參。起念下疑。乃名曰參。楞嚴經云
0585c14: 又以此心反覆研究等是也。念時參時俱屬有念。亦
0585c15: 不相悖。
0585c16: 即心即佛。若真信得及。真見得徹。千了百當。更無疑
0585c17: 滯者。方可任運過時。如其不然。未可放參。
0585c18: 大悟則有念。亦可。無念亦可所謂入息不居陰界。出
0585c19: 息不涉眾緣是也。
0585c20: 永明說。先以聞解信入。又說。後以無思契同。契同
0585c21: 則法身透矣。情識盡矣。是亦解亦證。紹祖位。不亦宜
0585c22: 乎。
0585c23: 不務實修實證。而以口頭三昧逞機鋒。勝負。此言
0585c24: 語不可有也。真為生死心地未明。互相辨論。互相酬
0586a01: 唱。此言語不可無也。三登九上。一句千山。不論未悟
0586a02: 以前。即既悟以後。尚有最後重關。參求決擇之功未
0586a03: 可便止。
0586a04: 答僧海光
0586a05: 汝若一切無在。何人受衣。汝若周遍一切。衣居何地。
0586a06: 汝若一切無在。則本自無體。安用戒為。汝若周一
0586a07: 切。則本自無欠。何求具足。菩提有樹。明鏡有臺。本來
0586a08: 有物。此三句翻破曹溪。後一句原不惹塵埃。依舊落
0586a09: 他窠臼。何不道。本來有一物。任使惹塵埃。
0586a10: 答周海門
0586a11: 諸惡莫作。眾善奉行。當下布毛滿地。何待拈吹。那更
0586a12: 說同說別。直饒是同。早已巳成兩橛去也。鳥窠初不曾
0586a13: 鈍置白公。偏厚侍者。然雖如是。於前言不會玄旨。只
0586a14: 麼止惡行善。亦不誤人。若向古人道如來不斷性惡
0586a15: 及兀兀不修善等處錯會。為禍不少。
0586a16: 雜答
0586a17: 歸元性無二。方便有多門。今之執禪謗淨土者。不
0586a18: 曾真實參究。執淨土謗禪者。亦不曾真實念佛。若各
0586a19: 各做工夫到徹底窮源處。則知兩條門路原不差毫
0586a20: 釐也。
0586a21: 若直指西方。不但過此娑婆十萬億剎者為非也。說
0586a22: 箇自性。已巳涉程途。若實談淨土。不但寶池金地種種
0586a23: 莊嚴者為非也。纔著惟心。翻成垢穢。離此二邊。作麼
0586a24: 生是西方淨土。
0586b01: 工夫最怕揀擇。有志於學者。只是一箇正念常在胸
0586b02: 中。逢靜時也如此。逢時也如此。憑他靜變遷。而
0586b03: 我者箇念頭斷然無有移易。如是方無間斷。謂之善
0586b04: 做工夫也。豈不見古人道。智者除心。愚者除境。如必
0586b05: 嫌喧取靜。則境界恐無有靜之時。亦無有靜之處。　夫
0586b06: 求靜者。莫如深山之中。然深山靜矣。而樵斧聞於隔
0586b07: 雲。牧笛鳴於斜照。則耳畔又安能靜也。然樵斧．牧笛
0586b08: 或可使屏絕之。使不交於吾耳。至於清宵而猿啼虎
0586b09: 嘯。白晝而鵲噪鴉鳴。又安能靜耶。然猿啼虎嘯。鵲噪
0586b10: 鴉鳴或可驅逐之。使不交於吾耳。至於狂風起而萬
0586b11: 竅怒號。迅雷發而千山震撼。則此時嫌喧取寂者將
0586b12: 屏絕之耶。驅逐之耶。以此推之。境界決無有靜之時
0586b13: 也。決無有靜之處也。學人但患志不猛烈耳。存一猛
0586b14: 烈之志。則何之而不可。
0586b15: 示大同
0586b16: 古人教親近明師。求善知識。而善知識實無口傳心
0586b17: 授祕密法門。只替人解粘去縛。便是秘密。今但執持
0586b18: 名號。一心不亂此八箇字即是解粘去縛祕密法門。
0586b19: 即是出生死堂堂大路。朝念暮念。行念坐念。念念相
0586b20: 續。自成三昧。莫更他求也。
0586b21: 示李居士
0586b22: 參疑二字不必分解。疑即參之別名。總是體究追審
0586b23: 之意。但看念佛是誰。以悟為則而已巳。又古德云。看話
0586b24: 頭。不得卜度穿鑿。亦不得拋向無事甲裏。但只恁麼
0586c01: 看。此要言也。
0586c02: 示吳大峻
0586c03: 莫管悟與不悟。莫管有無．內外．中間。莫管止觀。莫管
0586c04: 與他法門同與不同。既疑情不起。亦莫管是誰不是
0586c05: 誰。但執持名號。一心一意。無間無斷。純一不雜做去。
0586c06: 示沈廣
0586c07: 世諦中覺名利恩愛之畢竟成空。便成破。真體上
0586c08: 覓生老病死而本來無有。即是修持。初機與究竟同
0586c09: 歸。因該果海。究竟與初機不二。果徹因源。祇貴明心。
0586c10: 別無異法。
0586c11: 答周海門
0586c12: 月雖皎潔。水清濁而影別昏明。心本昭靈。事善惡而
0586c13: 分升墜。豈得以月體本無清濁而故云濁水為佳。
0586c14: 心體本無善惡而遂云惡事不礙。既存空見。便悖圓
0586c15: 宗。識渠善惡雙空。正好止惡行善。定禁止惡行善。猶
0586c16: 是識渠未真。步步行有。口口談空。此今日聰明人參
0586c17: 禪之大病也。
0586c18: 答戒問
0586c19: 高談無佛之世。直指當人之心。則不但老瞿曇絕口
0586c20: 毗尼。優波離羞稱羯磨。即使束五部置之高閣。褫三
0586c21: 衣懸之樹端。未足為過。如或不然。法林惟恐不稠。正
0586c22: 見惟恐不應耳。何紛紛之足厭。
0586c23: 空有二。契真空則萬法俱備。何須更習毗尼。墮頑空
0586c24: 則眾善皆墮。豈不有傷戒品。執莽蕩。輕軌儀。其失大
0587a01: 矣。
0587a02: 總觀心地本體。則體惟一念。本自圓成。細析心地法
0587a03: 門。則門有萬殊。不妨分屬。故云三十心者。皆一毫頭
0587a04: 也。復以一二分屬戒相者。毛頭之上更出毛頭也。譬
0587a05: 天王雖名天主。亦應列任六曹。六曹猶未周。豈不
0587a06: 重開百職。經始標某心。某心者。六曹之謂也。今復增
0587a07: 某心。某心者。百職之謂也。姑取義之相近。亦令餘可
0587a08: 例推。便初學易知簡行。在智者神融意會而已巳。
0587a09: 非常大器。過量圓人。既不拘夏前夏後。自相應即小
0587a10: 即大。纔持戒品。已巳達教相全文。正受毗尼。便悟禪宗
0587a11: 妙旨。建立則繁興萬法。不礙六時。掃蕩則屏絕纖塵。
0587a12: 奚存一念。遠公常禮有定。永明自行不虧。豈彼小根
0587a13: 故為細事。凡我後學。願各深思。
0587a14: 此梵網經以心地為宗。無一法不從心地中流。無一
0587a15: 法不還歸心地。菩薩萬行若非出自一心。還歸一心。
0587a16: 即不名佛因。不名佛果。今此華出舍那心地。表菩薩
0587a17: 從自心中出無量因行。還以此華供養彼佛。表還以
0587a18: 自心因行。成自心果佛也。據華嚴。因該果徹。不離因
0587a19: 果。不落因果。拈來無一物不可供佛。舉起無一法不
0587a20: 可為因。若執華必表因。非圓教義。何以故。有時華表
0587a21: 因。實表果。開華後乃結實故。有時實表因。華表果。種
0587a22: 核後乃生華故。有時定因慧果。淨極光通故。有時慧
0587a23: 因定果。惑破心安故。烏可一途而取。一格而論乎。
0587a24: 如來妙定。非動非靜。而常動靜。非出非入。而常出入。
0587b01: 此三昧。號體性空。對實。故使體性不空。當如山
0587b02: 不納山。石不容石。一頑定耳。體本空。故華光任現。
0587b03: 豈以既入三昧便應滅不生。圓覺經如來入大光
0587b04: 明藏三昧而起現淨土。與十二大士更相酬答。抑又
0587b05: 何也。且三昧有百千萬億等名。不是一味寂靜。故有
0587b06: 三昧。二乘尚不聞其名。菩薩猶未解其義。而執泥寂
0587b07: 靜。則獅子奮迅嚬呻。皆成喧矣。　又問。諸三昧各有
0587b08: 出入。何獨此中而說出入。　答。出入非難。自在為難。三
0587b09: 乘斂念方入。起念方出。不名自在。隨心自在。乃稱妙
0587b10: 定也。據華嚴。即入即出。依報正報交互圓融。不可思
0587b11: 議。此特其小小者耳。何足為異。
0587b12: 與劉羅陽居士
0587b13: 曩啟專以念佛求生淨土奉動。然此道至玄至妙。亦
0587b14: 復至簡至易。以簡易故。高明者忽焉。夫生死不離一
0587b15: 念。乃至世出世間萬法皆不離一念。今即以此念念
0587b16: 佛。何等切近真實。若破此念。起處即是自性彌陀。
0587b17: 即是祖師西來意。縱念不悟。乘此念力往極樂國。且
0587b18: 橫截生死。不受輪迴。終當大悟耳。願翁放下萬緣。十
0587b19: 二時中念念提撕。是所至望。
0587b20: 與馮筠居居士
0587b21: 七十古稀。百年能幾。今此暮景。正宜放開懷抱。看破
0587b22: 世間宛如一場戲劇。何有真實。但以一聲阿彌陀佛
0587b23: 消遣光陰。但以西方極樂世界為我家舍。我今念佛。
0587b24: 日後當生西方。何幸如之。發大歡喜。莫生煩惱。倘遇
0587c01: 不如意事。即便撥轉心頭這一聲佛。急急提念。回
0587c02: 光返照。我是阿彌陀佛世界中人。柰何與世人一般
0587c03: 見識。回瞋作喜。一心念佛。此是智慧中人大安樂大
0587c04: 解脫法門也。
0587c05: 答袁孝廉
0587c06: 嬰兒曾不欠少圓明寂照之體。但迷而不發耳。何止
0587c07: 嬰兒。凡人自幼而壯。自壯而老。自老而死。無不在迷。
0587c08: 此圓明寂照之體。有而不現。非無也。至於曹溪水．趙
0587c09: 州茶。且不必以胸臆強解。只顧本參。以求正悟。何謂
0587c10: 本參。若於念佛法門信得及。但參是誰念佛。所謂本
0587c11: 參也。
0587c12: 與朱西宗居士
0587c13: 人之處世。遇順境者。其情愉以安。遇逆境者。其情憂
0587c14: 以危。然而順未足為幸。逆未足為不幸也。溺於意之
0587c15: 所願。則出世之心不生。戚戚乎不得志。夫然後厭身
0587c16: 世之桎梏而求以出世。是故萬苦交於前。但以正智
0587c17: 觀察。苦從何生。從身生。身從何生。從業生。業從何生。
0587c18: 從惑生。因惑造業。因業成身。因身受苦。但能破惑。一
0587c19: 切空寂。敢問所以破惑之方。只須就本參話頭上理
0587c20: 會念佛的是誰。捉敗此疑。諸惑皆破。思之毋忽。
0587c21: 答江廣宥居士
0587c22: 承居士來諭。朱紫陽終是謗法。當有何報。余謂各有
0587c23: 其報。其為儒家賢者。自有人天之福。然既排佛。則聞
0587c24: 法為難。
0588a01: 己已事辦方可為人
0588a02: 古人大徹大悟。參學事畢。且於水邊林下長養聖胎。
0588a03: 不惜口頭生醭。龍天推出。方乃為人。故辭法席者。願
0588a04: 生生居學地而自鍛鍊。予出家時。篤奉此語。佩之胸
0588a05: 襟。後以病入山。久久不覺。漸成叢林。然至今不敢目
0588a06: 所居為方丈。不敢開大口妄論宗乘。蓋與眾同修。非
0588a07: 領眾行道也。忝一日之長。互相激勸而已巳。諸仁者以
0588a08: 友道待我而責善焉。幸甚。
0588a09: 自他二利
0588a10: 古云。未能自利先能利人者。菩薩發心。斯言甘露也。
0588a11: 不善用之。則翻成毒藥。試反己已而思之。我是菩薩否。
0588a12: 況云發心非實己已能也。獨不聞自覺己已圓。復行覺他
0588a13: 者。如來應世乎。　或謂必待己已圓而後利他。則利他終
0588a14: 無時矣。然自疾不能救而能救他人。無有是處。是故
0588a15: 當發菩薩廣大之心。而復確守如來真切之訓。不然
0588a16: 以盲引盲。欲自附於菩薩。而人己已雙失。謂之何哉。
0588a17: 講宗
0588a18: 宗門之壞。講宗者壞之也。或問。講以明宗。曷言乎壞
0588a19: 之也。　予曰。經．律．論有義路。不講則不明。宗門無義路。
0588a20: 講之則反晦。將使其參而自得耳。故曰。任從滄海變。
0588a21: 終不為君通。又曰。我若與汝說破。汝向後罵我在。今
0588a22: 講者翻成套子話矣。西來意不明。正坐此耳。
0588a23: 妄拈古德機緣一
0588a24: 雲棲僧約妄拈古德機緣者。出院。一僧云。此不必禁。
0588b01: 禁之則斷般若緣。彼謗法華者。地獄罪畢。還以謗故。
0588b02: 植緣法華。況妄拈者非謗乎。　予曰。子言則誠善矣。然
0588b03: 知其一。未知其二。謗法華者。出地獄而植善緣。孰若
0588b04: 敬信法華者。不入地獄而即植善緣乎。又謂妄拈非
0588b05: 謗。而不思無知臆談。皆名謗大般若。是故漫述師言
0588b06: 者。被點檢云。先師無此語。莫謗先師好。彼尊師也。非
0588b07: 謗也。錯答一轉語者。墮野狐身。彼錯也。非謗也。何二
0588b08: 人皆成罪戾。古人一問一答。皆從真實了悟中來。今
0588b09: 人馳騁口頭三昧。明眼人前似藥汞之入紅爐。妖邪
0588b10: 之遇白澤耳。若不禁止。東豎一拳。西下一喝。此作一
0588b11: 偈。彼說一頌。如風如狂。如戲如謔。頭熾而實踐亡。
0588b12: 子以為宗門復興。吾以為佛法大壞也。
0588b13: 妄拈古德機緣二
0588b14: 僧不悅曰。審如是。古德機緣更不可開口一評量乎。
0588b15: 　曰。止禁妄拈。未言不可拈也。二僧同起捲簾。古德
0588b16: 云。一得一失。子試評量得失誰在。僧無語。　予曰。昔人
0588b17: 有言。十回被師家問。九回答不得。未為害。但恐無知
0588b18: 妄談。則終無升進耳。慎之哉。
0588b19: 禪宗淨土遲速
0588b20: 一僧專修念佛法門。一僧以禪自負。謂念佛者曰。汝
0588b21: 念佛。必待生西方已巳。見阿彌陀佛。然後得悟。我參禪
0588b22: 者。現生便得悟去。遲速較然矣。汝罷念而參。可也。　僧
0588b23: 莫能決。舉以問予。予曰。根有利鈍。力有勤惰。存乎其
0588b24: 人。則彼此互為遲速。未可是此而非彼也。喻如二人
0588c01: 同趨寶所。一人乘馬。一人乘船。同日起程。而到之遲
0588c02: 速未可定也。則利鈍勤惰之說也。參禪念佛亦復如
0588c03: 是。語其遲。念佛人有累劫蓮花始開。參禪人亦有多
0588c04: 生勤苦。不能見性者矣。語其速。參禪人有當下了悟。
0588c05: 不歷僧祇獲法身。念佛人亦有現生打徹。臨終上上
0588c06: 品生者矣。古云。如人涉遠。以到為期。不取途中。強分
0588c07: 難易。
0588c08: 居山
0588c09: 古云大隱居廛。小隱居山。遂有甘心汩沒於塵俗者。
0588c10: 不知居廛者。混俗和光。中得靜。有道之士則然。非
0588c11: 初心所宜也。或曰永嘉謂未得道而先居山。但見其
0588c12: 山。必忘其道。是不許居山也。此各有說。予讚山居。為
0588c13: 汩沒於塵者誡也。而永嘉所言自是正理。出家兒大
0588c14: 事未明。千里萬里尋師訪道。親近知識。朝參暮請。豈
0588c15: 得蒙昧無知作守山鬼乎。故知行在前。居山在後
0588c16: 可也。則亦不悖乎永嘉之言也。
0588c17: 為僧宜孝養父母
0588c18: 有為僧不孝父母者。予深責之。或曰出家既已巳辭親
0588c19: 割愛。責之則反動其恩愛心矣。曰。惡是何言也。大孝
0588c20: 釋迦尊。累劫報親恩。積因成正覺。而梵網云。戒雖萬
0588c21: 行。以孝為宗。觀經云。孝養父母。淨業正因。古人有作
0588c22: 堂奉母者。擔母乞食者。未嘗以恩愛累也。奈何於親
0588c23: 割愛矣。而締交施主。不絕餽遺。畜養弟子過於骨肉。
0588c24: 是無親而有親。出一愛而復入一愛也。何顛倒乃爾。
0589a01: 且已巳受十方供養。飽暖安居。而坐視父母之飢寒寥
0589a02: 落。汝安則為之。
0589a03: 真友
0589a04: 中峰大師警。有參禪必待尋師友。敢保工夫一世
0589a05: 休。又曰。縱饒達摩與釋迦。擬親早已巳成窠臼。此醍醐
0589a06: 至妙之言也。然不可聞於下士也。執此言而自用自
0589a07: 專。不復知取友之益。則翻成毒藥矣。取友非難。得真
0589a08: 友為難。飲食財帛相徵逐者。惡友也。善相勸。惡相規
0589a09: 者。好友也。開我以正修行路。示我以最上乘法。為我
0589a10: 燈。為我眼。為我導師。為我醫王者。真善知識友也。不
0589a11: 可一日而遠離者也。
0589a12: 傳燈
0589a13: 傳燈錄所載諸師。如六代相承。五燈分。諸大尊宿
0589a14: 皆天下古今第一流人物。所謂始知周孔外。別自有
0589a15: 英豪者是也。豈易言哉。而今人或得一知半見。或得
0589a16: 些少輕安。便自以為大徹大悟。而無眼長老又或以
0589a17: 東瓜印子印之。一盲眾盲。非徒無益而有害。可勝悼
0589a18: 歟。
0589a19: 續原教論
0589a20: 國初翰林待詔沈士榮居士作續原教論。其詳品名
0589a21: 儒學佛一篇。備舉唐宋諸君子。如白香山．蘇內翰。至
0589a22: 裴丞相．楊大年等諸公禪學淺深。最為精覈。其言曰。
0589a23: 即裴．楊諸公。不云無悟入。而保養受持則未可知也。
0589a24: 豈有身居名利之場。又非果位菩薩。而能無細惑流
0589b01: 注者哉。游戲法門者。固不必論矣。我輩身為出家兒
0589b02: 者。試靜思之。
0589b03: 護法
0589b04: 人知佛法外護付與王臣。而未知僧之當其護者。不
0589b05: 可以不慎也。護法有三。一曰興崇梵剎。二曰流通大
0589b06: 教。三曰獎掖緇流。曷言乎慎也。　護剎者。梵剎果爾原
0589b07: 屬寺產。豪強占焉。奪而復之。理也。有如考諸圖籍。則
0589b08: 疑似不明。傳之遠久。則張王互易。以勢取之。可乎。喜
0589b09: 捨名為吉祥地。力不敵而與者。謂之冤業藪。若僧惟
0589b10: 勸化有力大人。以復舊剎為大功德主。而不思佛
0589b11: 固等視眾生如羅羅。殃民建剎。即廣踰千頃。高凌
0589b12: 九霄。旃檀為林。珠玉為飾。佛所悲憐而不喜者也。有
0589b13: 過無功。不可不慎。一也。　護教者。其所著述果爾遠合
0589b14: 佛心。近得經旨。贊歎而傳揚之理也。有如外道迂談
0589b15: 胸臆偏見。過為稱譽。可乎。若僧惟乞諸名公作序作
0589b16: 跋。而不思疑誤後學。有過無功。不可不慎。二也。　護僧
0589b17: 者。其僧果爾真參實悟。具大知見者。尊而禮之。實心
0589b18: 實行。操持敦確者。信而近之。理也。有如頭禪客．下
0589b19: 劣庸流。亦尊之信之。可乎。若僧惟親附貴門。糞其覆
0589b20: 庇。而纊錦繡以裹癰疽。祇益其毒。有過無功。不可
0589b21: 不慎。三也。是則王臣護法而僧壞法也。悲夫。
0589b22: 頌古拈古一
0589b23: 或問。古人皆有頌古拈古。子獨無。何也。　答曰。不敢也。
0589b24: 古人大徹大悟之後。吐半偈。發片言。皆從真實心地
0589c01: 大光明藏中自然流出。不假思惟。不煩造作。今人能
0589c02: 如是乎。國初尊宿言公案有二等。如狗子佛性．萬法
0589c03: 歸一之類是一等。又有最後極則訛。謂之腦後一
0589c04: 槌。極為難透。予於前狗子．萬法尚未能無疑。何況最
0589c05: 後。故不敢恣其臆見。妄為拈頌也。
0589c06: 頌古拈古二
0589c07: 或曰。子其謙乎。蓋能而示之以不能乎。　曰。非謙也。是
0589c08: 真語．實語也。楞伽示宗說二通。而教多顯義。宗多密
0589c09: 義。故又云無義味語。予於教之深玄者。猶未能盡通
0589c10: 也。而況於宗門中語乎。復次。宗門問答機緣。雖云無
0589c11: 義味語。然有猶存少分義路可思議者。有絕無義路。
0589c12: 似無孔鐵槌不可鑽刺剌者。有似太空不可捉摸者。
0589c13: 有似鐵蒺藜不可咬嚼者。有似大火聚不可近傍者。
0589c14: 有似赫日輪不可著眼者。有似砒霜鴆羽不可沾唇
0589c15: 者。安得妄議。　略舉古人一二。世尊拈花。迦葉破顏微
0589c16: 笑。我今已巳能冥會佛心如迦葉否。客誦金剛。六祖即
0589c17: 時契悟。我今已巳能頓了深經如六祖否。臨濟見大愚
0589c18: 而曰黃檗佛法無多子。我今已巳能實見得無多子否。
0589c19: 趙州八十行。曰祇為心頭未悄然。我今已巳能心頭
0589c20: 悄然否。香巖擊竹有聲。而曰一擊忘所知。我今已巳能
0589c21: 忘所知否。靈雲見桃花而曰直至如今更不疑。我今
0589c22: 已巳能的的到不疑之地否。高峰被雪巖問正睡著無
0589c23: 夢時主人。不能答。我今已巳能答斯問否。又三年而於
0589c24: 枕子落地處大悟。我今已巳能有此大悟否。　如此類者。
0590a01: 不可勝舉。倘有一未明。其餘皆未必明。如兜率悅公
0590a02: 之謂張無盡是也。非惟古人。即今人所作。亦不敢輕
0590a03: 評其是非而漫為之貶駁也。何也。人坐於堂上。方能
0590a04: 辨堂下人曲直。又未曾繫籍聖賢故也。嗟乎。錯答一
0590a05: 轉語。墮野狐身百劫。笑明眼人答話。倒屙三十年。覆
0590a06: 轍昭然。可弗慎諸。
0590a07: 出家利益
0590a08: 古德云。最勝兒。出家好。俗有恒言曰。一子出家。九族
0590a09: 生天。此皆贊歎出家而未明言出家之所以為利益
0590a10: 也。豈曰不耕不織而有自然衣食之為利益乎。豈曰
0590a11: 不買宅。不賃房。而有自然安居之為利益乎。豈曰王
0590a12: 臣護法。信施恭敬。上不役於官。下不擾於民。而有自
0590a13: 然清閒逸樂之為利益乎。　古有偈曰。施主一粒米。大
0590a14: 似須彌山。若然不了道。披毛戴角還。又曰。他日閻老
0590a15: 子與你打算飯錢。看你將何抵對。此則出家乃大患
0590a16: 所伏。而況利益乎哉。　所謂出家之利益者。以其破煩
0590a17: 惱。斷無明。得無生忍。出生死苦。是則天上人間之最
0590a18: 勝。而父母宗族被其澤也。不然。則雖富積千箱。貴師
0590a19: 七帝。何利益之有。吾實大憂大懼。而併以告夫同業
0590a20: 者。
0590a21: 三難淨土
0590a22: 一人問。釋迦如來以足指按地。即成金色世界。佛具
0590a23: 足如是神力。何不即變此娑婆土石諸山穢惡充滿
0590a24: 之處。便成七寶莊嚴之極樂國。乃必令眾生驅馳於
0590b01: 十萬億佛土之迢迢也。　噫。佛不能度無緣。子知之乎。
0590b02: 淨緣感淨土。眾生心不淨。雖有淨土。何由得生。喻如
0590b03: 十善生天。即變地獄為天堂。而彼十惡眾生。如來垂
0590b04: 金色臂牽之。彼終不能一登其閾也。是故剎那金色
0590b05: 世界。佛攝神力而依然娑婆矣。　又一人問。經言至心
0590b06: 念阿彌陀佛一聲。滅八十億劫生死重罪。斯言論事
0590b07: 乎。論理乎。　噫。經云。一稱南無佛。皆已巳成佛道。又云。禮
0590b08: 佛一拜。從其足跟至金剛際一塵．一轉輪王位。今正
0590b09: 不必論其事之與理。但於至心二字上著倒。惟患心
0590b10: 之不至。勿患罪之不滅。事如是。理亦如是。理如是。事
0590b11: 亦如是。何足疑也。　又一人問。有人一生精勤念佛。臨
0590b12: 終一念退悔。遂不得生。有人一生積惡。臨終發心念
0590b13: 佛。遂得往生。則善者何為反受虧。而惡者何為反得
0590b14: 利也。　噫。積惡而臨終正念者。千萬人中之一人耳。苟
0590b15: 非宿世善根。臨終痛苦逼迫。昏迷瞀亂。何由而能發
0590b16: 起正念乎。善人臨終退悔。亦千萬人中之一人耳。即
0590b17: 有之。必其一生念佛。悠悠之徒。非所謂精勤者。精則
0590b18: 心無雜亂。勤則心無間歇。何由而生退悔乎。是則為
0590b19: 惡者。急宜修省。毋妄想臨終有此僥倖。真心求淨土
0590b20: 者。但益自精勤。勿憂臨終之退悔也。
0590b21: 世夢
0590b22: 古云。處世若大夢。經云。來觀世間。猶如夢中事。云。
0590b23: 若云如者。不得已巳而喻言之也。究極而言。則真夢也。
0590b24: 非喻也。人生自少而壯。自壯而老。自老而死。俄而入
0590c01: 一胞胎也。俄而出一胞胎也。俄而又入又出之無窮
0590c02: 已巳也。而生不知來。死不知去。蒙蒙然。冥冥然。千生萬
0590c03: 劫而不自知也。俄而沈地獄。俄而為鬼。為畜。為人。為
0590c04: 天。升而沈。沈而升。惶惶然。忙忙然。千生萬劫而不自
0590c05: 知也。非真夢乎。古詩云。枕上片時春夢中。行盡江南
0590c06: 數千里。今被利名牽。往返於萬里者。豈必枕上為然
0590c07: 也。故知莊生夢蝴蝶。其未夢蝴蝶時亦夢也。夫子夢
0590c08: 周公。其未夢周公時亦夢也。曠大劫來。無一時一刻
0590c09: 而不在夢中也。破盡無明。朗然大覺曰。天上天下。惟
0590c10: 吾獨尊。夫是之謂夢醒漢。
0590c11: 一轉語
0590c12: 先德開示學人。謂。我今亦不論你禪定．智慧．神通．辨
0590c13: 才。只要你下一轉語諦當。學人聞此。便晝夜學轉語。
0590c14: 錯了也。既一轉語如是尊貴。如是奇特。則知定不是
0590c15: 情識卜度。見解依通所可襲取。蓋從真實大徹大悟
0590c16: 中自然流出者也。如其向經教中。向古人問答機緣
0590c17: 中。以聰明小智摸倣穿鑿。取辨於口。非不語句尖新。
0590c18: 其實隔靴抓癢。直饒一剎那下恒河沙數轉語。與自
0590c19: 己已有何交涉。今莫管轉語諦當不諦當。且拋向不可
0590c20: 說不可說世界之外。只牢守本參。密密用心。時時不
0590c21: 捨。但得悟徹時。豈愁無語。吾雖鈍根。不敢不勉。
0590c22: 本身盧舍那
0590c23: 僧問古德。如何是本身盧舍那。　答云。與我過拂子來。
0590c24: 俄而曰。置舊處。　僧理前問。曰。古佛過去久矣。又云。未
0591a01: 了之人聽一言。只這如今誰動口。　後人由此以舉手
0591a02: 動足。開口作聲。便為真佛。是則是。是而實不是。所謂
0591a03: 認賊為子者也。遂將柏樹子．麻三觔．翠竹黃花．鳥
0591a04: 抱等。一認去。豈不誤哉。俱胝遇問。即豎一指。魯
0591a05: 祖見僧。回身面壁。昔人道我若看見。折指頭。予亦
0591a06: 云待渠回身。攔胸踏倒。
0591a07: 宗門語不可亂擬
0591a08: 古人大悟之後。橫說豎說。正說反說。顯說密說。一一
0591a09: 契佛心印。皆真語實語。非莊生寓言比也。今人心未
0591a10: 妙悟。而資性聰利。辭辨捷給者。窺看諸語錄中問答
0591a11: 機緣。便能摸倣。只貴顛倒異常。可喜可愕。以眩俗目。
0591a12: 如當午三更。夜半日出。山頭起浪。海底生塵。種種無
0591a13: 義味語。信口亂發。諸無識者。莫能校勘。同聲讚揚。彼
0591a14: 人久假不歸。亦謂真得。甚至一棒打殺與狗子喫．者
0591a15: 裏有祖師麼．喚來與我洗。此等處亦復無忌憚。往
0591a16: 往效嚬。吁。妄談般若。罪在不原。可畏哉。
0591a17: 看語錄須求古人用心處
0591a18: 凡看古人語錄文字。不可專就一問一答。一拈一頌。
0591a19: 機鋒峻利。語妙言奇處。以爽我心目。資我談柄。須窮
0591a20: 究他因何到此大徹大悟田地。其中自敘下手工夫。
0591a21: 刻苦用心處。遵而行之。所謂何不依他樣子修也。若
0591a22: 但剽竊摸擬。直饒日久歲深。口滑舌便。儼然與古人
0591a23: 亂真。亦只是剪綵之花。畫紙之餅。成得甚麼邊事。
0591a24: 古玩入吾手
0591b01: 今人於一彝一罌。一書一畫。其遠在上古者。出自名
0591b02: 家者。平生歆慕而不能致者。一旦得之。則大喜過望。
0591b03: 忻然慰曰。此某某所遞互珍藏者。今幸入吾手矣。曾
0591b04: 不思曠劫以來無酬價之至寶何時入吾手。況世玩
0591b05: 在外。求未必獲。至寶在我。求則得之。亦弗思而已巳矣。
0591b06: 喜怒哀樂未發
0591b07: 予初入道。憶子思以喜．怒．哀．樂未發為中。意此中即
0591b08: 空劫以前自己已也。既而參諸楞嚴。則云。縱滅一切見
0591b09: 聞覺知。內守幽閒。猶為法塵分別影事。　夫見聞泯。覺
0591b10: 知絕。似喜．怒．哀．樂未發。而曰法塵分別者。何也。意根
0591b11: 也。法塵也。根與塵對順境感而喜與樂發。逆境感而
0591b12: 怒與哀發。是意根分別法塵也。未發。則塵未交於外。
0591b13: 根未起於內。寂然悄然。應是本體不知向緣動境。今
0591b14: 緣靜境。向緣法塵之麤分別也。今亦法塵之細分別
0591b15: 也。皆影事也。非真實也。謂之幽閒。特幽勝顯。閒勝
0591b16: 耳。空劫以前自己已尚隔遠在。此處更當諦審精察。研
0591b17: 之又研。窮之又窮。不可草草。
0591b18: 急參急悟
0591b19: 放牛居士。古杭人。余氏子。參無門老人。得悟於宋
0591b20: 祐中。其言曰。大聰明人纔聞此事。便以心意識領解。
0591b21: 所以認影為真。到臘月三十日眼光欲落時。向閻老
0591b22: 子道。待我澄心攝念。與你去。斷不可也。須是急參
0591b23: 急悟。　放牛此語可謂喫緊。為人若真實徹悟者。平日
0591b24: 踏得牢牢固固。穩穩當當。不動干戈。可以八面受敵。
0591c01: 無常到來。安閒自如。不荒不忙。不怖不亂。何更待澄
0591c02: 心攝念。勉強支吾耶。所謂急參急悟。吾輩當力圖之。
0591c03: 厭喧求靜
0591c04: 有習靜者。獨居一室。稍有人聲。便以為礙。夫人聲可
0591c05: 禁也。鴉鵲噪於庭則如之何。鴉鵲可驅也。虎豹嘯於
0591c06: 林則如之何。虎豹猶可使獵人捕之也。風嚮水流。雷
0591c07: 轟雨驟則如之何。故曰。愚人除境不除心。智者除心
0591c08: 不除境。欲除境而境卒不可除。則道終不可學矣。或
0591c09: 曰。世尊不知五百車聲。蓋禪定中事。非凡夫所能。然
0591c10: 則高鳳讀書。不知驟雨漂麥。當是時。鳳所入何定。不
0591c11: 咎志之不堅。而嫌境之不寂。亦謬矣哉。
0591c12: 除日
0591c13: 古人以除日當死日。蓋一歲盡處。猶一生盡處。故黃
0591c14: 檗垂示云。預先若打不徹。臘月三十日到來。管取你
0591c15: 熱。然則正月初一便理會除日事不為早。初生墮
0591c16: 地時便理會死日事不為早。那堪荏荏苒苒。悠悠揚
0591c17: 揚。不覺少而壯。壯而老。老而死。況更有不及壯且老
0591c18: 者。豈不重可哀哉。　今晚歲除。應當惕然自誓。自要不
0591c19: 可明年依舊蹉跎去也。雖然。此打徹二字不可容易
0591c20: 看過。不是通幾本經論當得徹也。不是坐幾炷香。不
0591c21: 動不搖當得徹也。不是解幾則古德問答機緣。作幾
0591c22: 句頌古拈古當得徹也。不是酬對幾句口頭三昧滑
0591c23: 溜當得徹也。古人謂於此事。洞然如桶底驟脫。爽然
0591c24: 如大夢得醒。更無纖毫疑處。然後可耳。嗟乎。敢不努
0592a01: 力。
0592a02: 念佛不礙參禪
0592a03: 古謂。參禪不礙念佛。念佛不礙參禪。又云。不許互相
0592a04: 兼帶。然亦有禪兼淨土者。如圓照本．真歇了．永明壽．
0592a05: 黃龍新．慈受深等諸師。皆禪門大宗匠。而留心淨土。
0592a06: 不礙其禪。故知參禪人雖念念究自本心。而不妨發
0592a07: 願。願命終時往生極樂。　所以者何。參禪雖得箇悟處。
0592a08: 倘未能如諸佛住常寂光。又未能如阿羅漢不受後
0592a09: 有。則盡此報身。必有生處。與其生人世而親近明師。
0592a10: 孰若生蓮花而親近彌陀之為勝乎。然則念佛不惟
0592a11: 不礙參禪。實有益於參禪也。
0592a12: 心得
0592a13: 以耳聽受而得者。不如以目看讀而得之者廣也。以
0592a14: 目看讀而得者。不如以心悟明而得之者極其廣也。
0592a15: 以心為君。以目為臣。以耳為佐使可也。用目當心斯
0592a16: 下矣。用耳當目又下之下矣。
0592a17: 世智當悟
0592a18: 智有二。有世間智。有出世間智。世智有二。一者博學
0592a19: 宏辭。長技遠略。但以多智多解而勝乎人者是也。二
0592a20: 者明善惡。別邪正。行其所當行。而止其所當止者是
0592a21: 也。僅得其初。是謂狂智。當墮三塗。兼得其後。是謂正
0592a22: 智。報在人天。何以故。德勝才。謂之君子。才勝德。謂之
0592a23: 小人也。出世間智亦二。一者善能分別如來正法。四
0592a24: 諦六度等。依而奉行者是也。二者破無明惑。如實了
0592b01: 了。見自本心者是也。僅得其初。是出世間智也。名為
0592b02: 漸入。兼得其後。是出世間上上智也。乃名頓超。何以
0592b03: 故。但得本。莫愁末。得末者。未必得本也。今有乍得世
0592b04: 智初分。便謂大徹大悟者。何謬昧之甚。
0592b05: 靜之益
0592b06: 日間有事。或處分不定。睡去。四五更起坐。是非可否
0592b07: 忽自了然。日間錯處於此悉現。乃知爾來不得明見
0592b08: 心性。皆由忙亂覆本體耳。古人云。靜見真如性。又
0592b09: 云。性水澄清。心珠自現。豈語哉。
0592b10: 佛經不可不讀
0592b11: 予少時見前賢闢佛。主先入之言。作矮人之視。罔覺
0592b12: 也。偶於戒壇經肆請數卷經讀之。始大驚曰。不讀如
0592b13: 是書。幾度一生矣。今人乃有自少而壯而老而死
0592b14: 不一過目者。可謂面寶山而不入者也。又一類。雖讀
0592b15: 之。不過採其辭致以資談柄。助筆勢。自少而壯而老
0592b16: 而死不一究其理者。可謂入寶山而不取者也。又一
0592b17: 類。雖討論講演。亦不過訓字詁文。爭新競高。自少而
0592b18: 壯而老而死不一真修而實踐者。可謂取其寶把玩
0592b19: 之。賞鑑之。懷之袖之。而復棄之者也。雖然。一染識田。
0592b20: 終成道種。是故佛經不可不讀。
0592b21: 泰首座
0592b22: 或謂泰首座刻香坐脫。九峰不許。以不會石霜休去．
0592b23: 歇去．寒枯木去等語也。而紙衣道者能去能來。將
0592b24: 無會石霜意。而洞山亦不許者。何也。愚謂紙衣若果
0592c01: 已巳出息不涉眾緣。入息不居陰界。則去住自由。當與
0592c02: 洞山作愚癡齋。把手共行。泰何可及。　如或不然。未免
0592c03: 是弄精魂漢。古人所謂鬼神活計者是也。而泰公
0592c04: 有真實定方。特其耽著靜境。不解轉身一句。二者病
0592c05: 則均也。然紙衣心。就洞山理會。而泰公奮然長往。
0592c06: 自失大利。滿招損。謙受益。學禪者宜知之。
0592c07: 心之精神是謂聖
0592c08: 孔叢子云。心之精神是謂聖。楊慈湖平生學問以是
0592c09: 為宗。其於良知何似得無合佛說之真知歟。曰。精神
0592c10: 更淺於良知。均之水上波耳。惡得為真知乎哉。且精
0592c11: 神二字。分言之。則各有旨。合而成文。則精魂神識之
0592c12: 謂也。昔人有言無量劫來生死本。癡人認作本來人
0592c13: 者是也。
0592c14: 僧習
0592c15: 末法僧有習書．習詩．習尺牘語。而是三者。皆士大夫
0592c16: 所有事。士大夫捨之不習而習禪。僧反習其所捨。而
0592c17: 於己巳分上一大事因緣置之度外。何顛倒乃爾。
0592c18: 宗門問答
0592c19: 古尊宿家相見。其問答機緣。或無義無味。或可驚可
0592c20: 疑。或如罵如謔。而皆自真參實悟中來。莫不水乳投。
0592c21: 函合。無一字一句浪施也。後人無知效嚬。則口業
0592c22: 不小。譬之二同邑人。千里久別。忽然邂逅。相對作鄉
0592c23: 語．隱語．諺語。傍人聽之。亦復無義無味。可驚可疑。如
0592c24: 罵如謔。而實字字句句皆衷曲之談。肝膈之要也。傍
0593a01: 人固不知是何等語。而二人默契如水乳。如函矣。
0593a02: 今不如緘口結舌。但向本參上著力。祇愁不悟。不愁
0593a03: 悟後無語。
0593a04: 聞謗
0593a05: 經言。人之謗我也。出初一字時。後字未生。出後一字
0593a06: 時。初字已巳滅。是乃風氣鼓動。全無真實。若因此發瞋。
0593a07: 則鵲噪鴉鳴皆應發瞋矣。其說甚妙。而或謂。設彼作
0593a08: 為謗詩。則一覽之下字字具足。又永存不滅。將何法
0593a09: 以破之。獨不思白者是紙。黑者是墨。何者是謗。況一
0593a10: 字一字皆篇韻合而成。然則置一部篇韻在案。是
0593a11: 百千萬億謗書無一時不現前也。何惑之甚也。雖然。
0593a12: 此猶是對治法門。若知我空。誰受謗者。
0593a13: 菩薩不現今時
0593a14: 竊怪今時造業者多。信道者寡。菩薩既度生無已巳。何
0593a15: 不分身示現。化誘迷。且昔佛法東流。自漢魏以迄
0593a16: 宋元。善知識出世若鱗次。然元季國初猶見一二。近
0593a17: 何寥寥無聞。如地藏願度盡眾生。觀音稱無剎不現。
0593a18: 豈其忍遺未度之生。亦有不現之剎耶。久而思之。乃
0593a19: 知菩薩隨願度生。眾生無緣則不能度。喻如月在天
0593a20: 上。本無絕水之心。水自不清。月則不現。況今末法漸
0593a21: 深。心垢彌甚。菩薩固時時度生。而生無受度之地。是
0593a22: 則臨濁水而求明月。奚可得乎。
0593a23: 曹溪不斷思想
0593a24: 有誦六祖偈云。惠能沒伎倆。不斷百思想。對境心數
0593b01: 生。菩提作麼長。揚揚自謂得旨。便擬縱心任身。一切
0593b02: 無礙。坐中一居士斥之曰。大師此偈。藥臥龍能斷思
0593b03: 想之病也。爾未有是病。妄服是藥。是藥反成病。善哉
0593b04: 言乎。今更為一喻。曹溪之不斷百思想。明鏡之不斷
0593b05: 萬像也。今人之不斷百思想。素縑之不斷五采釆也。曹
0593b06: 溪之對境心數起。空谷之遇呼而聲起也。今人之對
0593b07: 境心數起。枯木之遇火而煙起也。不揣己已而自附於
0593b08: 先聖者。試閒處一思之。
0593b09: 根原枝葉
0593b10: 末法人業經論。其所尚多在名繁相劇而難為記持
0593b11: 者。義幽理晦而難為剖析者。文隱句澀而難為銷會
0593b12: 者。以是騁辨。博誇新奇。而衲僧跟下一大事因緣
0593b13: 置之罔聞。又寧知彼名相．義理．文句皆從此中流出。
0593b14: 是則攻枝葉而昧根原。永嘉所以浩歎也。故曰。但得
0593b15: 本。不愁末。祇恐時人於此信不及。放不下耳。
0593b16: 種種法門
0593b17: 譬如王師討伐。臨陣格。以殺賊為全勝。而殺賊者。
0593b18: 或劍或槊。或槌或戟。乃至矢石種種隨用。唯貴精於
0593b19: 一技而已巳。以例學人。則無明惑障如彼賊人。種種法
0593b20: 門如劍槊等。破滅惑障如獲全勝。是知無論殺具。但
0593b21: 取殺賊。賊既殺已巳。大事斯畢。　所云殺具。皆過河筏耳。
0593b22: 不務其大而沾沾焉。謂劍能殺人。槊不能殺。豈理也
0593b23: 哉。參禪者譏念佛為著相。勵行者呵修定為落空。亦
0593b24: 猶是也。故經云。歸元無二道。方便有多門。先德云。如
0593c01: 人涉遠。以到為期。不取途中。強分難易。
0593c02: 生死根本
0593c03: 黃魯直曰。深求禪悅。照破生死之根。則憂畏淫怒無
0593c04: 處著。但枯其根。枝葉自瘁。此至論也。但未明言孰
0593c05: 為生死根者。又禪悅下要緊在照破字。若得禪悅。便
0593c06: 謂至足。則內守幽閒。正生死根耳。須是窮參力究。了
0593c07: 了見自本性。則生死無處著。生死無處著。憂畏
0593c08: 淫怒何由而生。
0593c09: 智慧
0593c10: 增一阿含經。佛言戒律成就是世俗常數。三昧成就
0593c11: 亦世俗常數。神足飛行成就亦世俗常數。唯智慧成
0593c12: 就為第一義。則知戒定等三學。布施等六波羅蜜。唯
0593c13: 智慧最重。不可輕也。唯智慧最先。不可後也。唯智慧
0593c14: 貫徹一切法門。不可等也。　經云。因戒生定。因定發慧。
0593c15: 蓋語其生發之次第。然而要當知所重。知所先。知所
0593c16: 貫徹始得。雖然。此智慧者。又非聰明辨才之謂也。如
0593c17: 前世智。當悟中說。
0593c18: 行住山
0593c19: 今人見玄沙不越嶺。保福不度關。即便端拱安居。眼
0593c20: 空四海。及見雪峰三登投子。九上洞山。趙州八旬行
0593c21: 。即便奔南走北。浪蕩一生。斯二者皆非也。　心地未
0593c22: 明。正應千里萬里親附知識。何得守愚空坐。我慢自
0593c23: 高。既為生死參師訪道。又何得觀山觀水。徒誇履歷
0593c24: 之廣而已巳哉。正因行之士自不如此。
0594a01: 山色
0594a02: 近觀山色。蒼然其青焉如藍也。遠觀山色。鬱然其翠
0594a03: 焉如藍之成靛也。山之色果變乎。山色如故。而目力
0594a04: 有長短也。自近而漸遠焉。青易為翠。自遠而漸近焉。
0594a05: 翠易為青。是則青以緣會而青。翠以緣會而翠。非唯
0594a06: 翠之為幻。而青亦幻也。蓋萬法皆如是矣。
0594a07: 惺寂
0594a08: 止觀之貴均等尚矣。聖人復起。不能易矣。或有稍緩
0594a09: 急於其間者曰。經言因定發慧。則止為要。以是相沿
0594a10: 成習。修行之人多主寂靜。唯永嘉既為惺惺寂寂。寂
0594a11: 寂惺惺之說。以明均等。而後文曰惺惺為正。寂寂為
0594a12: 助。則迥然獨得之見。從古至今無道及者。自後宗門
0594a13: 教人看話。以期徹悟。而妙喜呵默照為邪禪。正此意
0594a14: 也。是故佛稱大覺。眾生稱不覺。覺者惺也。永嘉之旨
0594a15: 微乎。
0594a16: 真道人難
0594a17: 凡人造業者百。而為善者一二。為善者百。而向道者
0594a18: 一二。向道者百。而堅久者一二。堅久者百。而堅之又
0594a19: 堅。久之又久。直至菩提心不退轉者一二。如是最後
0594a20: 名真道人難乎哉。
0594a21: 楞嚴
0594a22: 天如集楞嚴會解。或曰。此天如之楞嚴。非釋迦之楞
0594a23: 嚴也。予謂此語雖是。而新學執此。遂欲盡廢古人註
0594a24: 疏。則非也。即盡廢註疏。單存白文。獨不曰此釋迦之
0594b01: 楞嚴。非自己已之楞嚴乎。則經可廢也。何況註。又不
0594b02: 曰自己已之楞嚴一切處乎。則諸子百家。乃至樵歌
0594b03: 牧唱皆不可廢也。何況註疏。
0594b04: 悟後
0594b05: 溈山和尚云。如今初心雖從緣得。一念頓悟自理。尤
0594b06: 有無始曠劫習氣未能頓淨。須教渠淨除現業流識。
0594b07: 即是修也。不道別有法教渠修行趨向。溈山此語。非
0594b08: 徹法源底者不能道。今稍有省覺。便謂一生參學事
0594b09: 畢者。獨何歟。
0594b10: 去障
0594b11: 修行去障。亦有五等。喻如一人之身五重纏裹。最外
0594b12: 鐵甲。次以皮裘。次以布袍。次以羅衫。又次貼肉極以
0594b13: 輕綃。次第解之。輕綃俱去。方是本體赤歷自身也。行
0594b14: 人外去粗障。去之又去。直至根本無明極微細障皆
0594b15: 悉去盡。方是本體清淨法身也。
0594b16: 禪佛相爭
0594b17: 二僧遇諸途。一參禪。一念佛。參禪者。謂本來無佛。無
0594b18: 可念者。佛之一字。吾不喜聞。　念佛者。謂西方有佛。號
0594b19: 阿彌陀。憶佛念佛。必定見佛。執有執無。爭論不已巳。　有
0594b20: 少年過而聽焉。曰。兩君所言皆徐六擔板耳。　二僧叱
0594b21: 曰。爾俗士也。安知佛法。　少年曰。吾誠俗士。然以俗士
0594b22: 為喻而知佛法也。吾梨園子也。於戲場中。或為君。或
0594b23: 為臣。或為男。或為女。或為善人。或為惡人。而求其所
0594b24: 謂君臣．男女．善惡者以為有。則實無。以為無。則實有。
0594c01: 蓋有是即無而有。無是即有而無。有無俱非真。而我
0594c02: 則湛然常住也。知我常住。何以爭為。二僧無對。
0594c03: 談宗
0594c04: 予未出家時。乍閱宗門語。便以情識摸擬與一座主
0594c05: 書。左縱右橫。座主憚焉。出家數年後。重會座主於一
0594c06: 宿菴。勞問間。見予專志淨土。語不及宗。矍然曰。子向
0594c07: 日見地超卓。今反卑近。何也。　予笑曰。諺有之初生牛
0594c08: 犢不畏虎。識法者懼。君知之乎。座主不答。
0594c09: 名利
0594c10: 榮名厚利。世所同競。而昔賢謂。求之既不可得。之
0594c11: 亦不可免。此之不可免一語最極玄妙。處世者當
0594c12: 深信熟玩。　蓋求不可得。人或知之。不可免。誰知之
0594c13: 者。如知其不可免也。何以求為。又求之未得。不勝其
0594c14: 慍。及其得之。不勝其喜。如知其不可免也。何以喜為。
0594c15: 又己已得則喜。他人得之則忌。如知其不可免也。何以
0594c16: 忌為。庶幾達宿緣之自致。了萬劫之如空。而成敗利
0594c17: 鈍。興味蕭然矣。故知此語玄妙。
0594c18: 神通
0594c19: 神通大約有三。一報得。一修得。一證得。報得者。福業
0594c20: 自致。如諸天皆能徹視徹聽。及鬼亦有通是也。修得
0594c21: 者。習學而成。如提婆達多學神通於阿難尊者是也。
0594c22: 證得者。專心學道。無心學通。道具而通自具。但遲速
0594c23: 不同耳。如古今諸祖。諸善知識是也。　較而論之。得道
0594c24: 不患無通。得通未必有道。先德有言。神通妙用不如
0595a02: 所有爵祿．冠服．府署．儀衛等。若神通。然而亦有三種。
0595a03: 其報得者如功勳。蔭襲自然而有者也。其修得者。人
0595a04: 力夤緣。古人所惡不由其道者是也。其證得者。道明
0595a05: 德立而位自隨之。仲尼云。學也祿在其中矣是也。是
0595a06: 三者勝劣可知也。
0595a07: 大豪貴人
0595a08: 世間大豪貴人。多從修行中來。然有三等。其一。持戒
0595a09: 修福而般若正智念念不忘。則來生雖處高位。五欲
0595a10: 具足。而心則時時在道。真所謂有髮僧也。其二。持戒
0595a11: 修福而般若之念稍疏。則來生遊戲法門而已巳。其三。
0595a12: 持戒修福而於般若邈不繫念。則來生為順境所迷。
0595a13: 背善從惡。甚而謗佛毀法滅僧者有矣。鞠其因地。則
0595a14: 均之修行人耳。而差別如是。來生更來生。其差別又
0595a15: 何如也。寒心哉。
0595a16: 世界
0595a17: 憶昔童子時。戲與諸童子相問難。謂。天地盡處當作
0595a18: 何狀。將空。然皆太歟。則此空者又何所止。將結實
0595a19: 如垣壁歟。則此實者又何所止。諸童子無以應。笑而
0595a20: 罷。而予則隱隱礙於胸中也。　彼山海經。所謂東西相
0595a21: 去二億里。南北相去一億五萬里。祇據一方。誠管窺
0595a22: 而已巳。後閱內典。至空不可盡。世界不可盡。意始大
0595a23: 豁。以為非佛不能道。嗟乎此未易言也。
0595a24: 心不在內
0595b01: 楞嚴徵心。謂心不在內者。指真心也。若妄想心。則亦
0595b02: 可云在內。此意微妙。未易與不知者道。世書曰。心藏
0595b03: 神。神即妄想別名。其所稱心。則肉團之謂耳。　有義學
0595b04: 輩聞予言。搖首不信。今請以事明之。人熟寐。戲以物
0595b05: 壓其心。則魘。或自手誤掩其心。亦魘。又戲畫睡人面。
0595b06: 有至魘死者。此在內之明徵也。　義學曰。如是則真妄
0595b07: 成二物矣。　曰。子徒知真妄不二。不知真妄一而常二。
0595b08: 二而常一也。不觀水與冰乎。水冰不二。孰不知之。而
0595b09: 水既成冰。水流動而無定方。冰凝實而有常所。真無
0595b10: 方。妄有所。亦猶是也。從真起妄。妄外無真。由水結冰。
0595b11: 冰外無水。故其體常一而用常二也。　義學曰。此子臆
0595b12: 見。終違楞嚴。有據則可。　曰。有據。據在楞嚴。諸君自不
0595b13: 察耳。經云。一迷為心。決定惑為色身之內。雖在色身
0595b14: 之內。不妨體十方。正十方之時。不妨現在身內。
0595b15: 此意妄想破盡者。方能證之。吾與子尚在妄想中。葛
0595b16: 藤且止。
0595b17: 出谷喻
0595b18: 詩鳥謂出自幽谷。遷於喬木。蓋別是非。慎取舍之
0595b19: 論。昔德山作青龍鈔。初以為三祇鍊修。乃得成佛。而
0595b20: 南方魔子謂一悟了畢。吾當往滅其種。以報佛恩。當
0595b21: 是時。是一片真實好心。耿耿於懷。特不自知其所見
0595b22: 之謬耳。及夫受指教於婆子。親見龍潭。而積歲所寶
0595b23: 所重。棄之如腐草。故能終成大器。震耀末法也。向使
0595b24: 封滯臆見。我慢自賢。喻如窶人珍祕燕石。反謗賈胡。
0595c01: 謂嫉己已寶。雖有百婆子。千龍潭。其將若之何。
0595c02: 丸餅誑兒
0595c03: 憶在家時。一兒晚索湯餅。時市門已巳掩。家人無以應。
0595c04: 丸米粉與之。啼不顧。其母恚甚。予曰。易事耳。取米丸
0595c05: 匾之。兒入手。啞然而笑。時謂兒易誑若此。因知今人
0595c06: 輕淨土。重禪宗者似焉。語以丸湯餅之淨土則啼。易
0595c07: 以匾米丸之禪宗則笑。此真與兒童之見何異。嗟夫。
0595c08: 好名
0595c09: 人知好利之害。而不知好名之為害尤甚。所以不知
0595c10: 者。利之害。麤而易見。名之害。細而難知也。故稍知自
0595c11: 好者。便能輕利。至於名。非大賢大智不能免也。思立
0595c12: 名。則故為詭異之行。思保名。則曲為遮掩之計。終身
0595c13: 役役於名之不暇。而暇治身心乎。　昔一老宿言。舉世
0595c14: 無有不好名者。因發長歎。　坐中一人作而曰。誠如尊
0595c15: 諭。不好名者。惟公一人而已巳。老宿欣然大悅解。不
0595c16: 知己已為所賣矣。名關之難破。如是哉。
0595c17: 看忙
0595c18: 世有家業已巳辦者。於歲盡之日。安坐而觀貧人之役
0595c19: 役於衣食也。名曰看忙。世有科名已巳辦者。於大比之
0595c20: 日。安坐而觀士人之役役於進取也。亦名曰看忙。獨
0595c21: 不曰世有惑破智成。所作已巳辦者。安坐而觀六道眾
0595c22: 生之役役於輪迴生死也。非所謂看忙乎。　吁。舉世在
0595c23: 忙中。誰為看忙者。古人云。老僧自有安閒法。此安閒
0595c24: 法。可易言哉。雖然。世人以閒看忙。有矜己已心。無憐彼
0596a01: 心。菩薩看忙。起大慈悲心。普覺迷。冀彼同得解脫。
0596a02: 則二心迥異。所以為凡聖小大之別。
0596a03: 無義味語
0596a04: 宗門答話有所謂無義味語者。不可以道理會。不可
0596a05: 以思惟通故也。後人以思惟心強說道理。則愈說愈
0596a06: 遠。豈惟謬說。直饒說得極是。亦只如鸚鵡學人語而
0596a07: 已巳。　圓悟老人曰。汝但情識意解。一切妄想都盡。自然
0596a08: 於這裏會去。此先德已巳驗之方。斷非語。吾輩所當
0596a09: 深信而力行者也。
0596a10: 得悟人正宜往生淨土
0596a11: 或問。某甲向修淨土。有禪者曰。但悟自佛即己巳。何必
0596a12: 外求他佛而願往生。此意如何。　予謂此實最上開示。
0596a13: 但執之亦能有誤。請以喻明。假使有人穎悟同於顏
0596a14: 子。而百里千里之外。有聖如夫子者。倡道於其間。七
0596a15: 十子。三千賢。相與周旋焉。汝聞其名。往而見之。未必
0596a16: 不更有長處。而自恃穎悟。拒不覲謁。可乎。雖然得悟。
0596a17: 不願往生。敢保老兄未悟在。何者。天如有言。汝但未
0596a18: 悟。若悟。則汝淨土之生。萬牛不能挽矣。深矣哉言乎。
0596a19: 親師
0596a20: 古人心地未通。不遠千里求師訪道。既得真師。於是
0596a21: 折柱杖。高掛囊。久久親近。太上則阿難一生侍
0596a22: 佛。嗣後歷代諸賢。其久參知識者。未易悉舉。只如慈
0596a23: 明老人下二尊宿。一則楊岐輔佐終世。一則清素執
0596a24: 侍一十三年。是以晨咨暮炙。浹耳洽心。終得其道。以
0596b01: 成大器。　而予出家時晚。又色力羸弱。氣不助志。先師
0596b02: 為度出家。便相別去。方外行。所到之處。或阻機會。
0596b03: 或罹病緣。皆乍住而已巳。遂至今日。白首無知。抱愚守
0596b04: 拙。嗟乎。予不能於杏壇泗水濟濟多士中作將命童
0596b05: 子。而乃於三家村裏充教讀師。可勝歎哉。
0596b06: 千僧無一衲子
0596b07: 龍興靖公受知於雪峰大師。峰記靖云。汝他日住持。
0596b08: 座下千僧。無一衲子。後靖應錢王之請。住持龍興。果
0596b09: 眾千餘。皆三藏誦習之徒而已巳。一如峰記。　昔馬大師
0596b10: 得人之多。其成大器者至八十八人。靖去馬師。年不
0596b11: 甚遠。而衲子之難得。乃千中罕見其一。況今時乎。人
0596b12: 間無十善則天類衰。僧中無衲子則佛種斷。近且不
0596b13: 知衲子之謂何也。法道伶仃。如欲絕。悲夫。
0596b14: 生日
0596b15: 世人生日。設宴會。張音樂。繪圖畫。競辭賦。以之為樂。
0596b16: 唐文皇獨不為。可謂超越常情矣。或曰。是日也不為
0596b17: 樂。而誦經禮懺。修諸福事。則何如。曰。誠善矣。欲報父
0596b18: 母劬勞生育之恩。及滅己已躬平生所作之業。於此宜
0596b19: 盡心焉。然末也。非本也。先德有言。父母未生前。誰是
0596b20: 汝本來面目。是日也。有能不為樂而正念觀察未生
0596b21: 前之面目者乎。若於此廓爾洞明。則不但報此身之
0596b22: 父母。而累劫之親恩無不報。不但滅現生之業。而多
0596b23: 生之夙障罔弗滅矣。罷人世之樂。得涅槃之樂。孝矣
0596b24: 哉。若人乎。偉矣哉。若人乎。
0596c01: 年少閉關
0596c02: 閉關之說。古未有也。後世乃有之。所以養道。非所以
0596c03: 造道也。且夫已巳發菩提大心者。猶尚航海梯山。冒風
0596c04: 霜於百郡。不契隨他一語者。方且挑包頂笠。踏雲水
0596c05: 於千山。八旬行。老更驅馳。九上三登。不厭勤苦。爾
0596c06: 何人斯。安坐一室。人來參我。我弗求人耶。　昔高峰坐
0596c07: 死關於張公洞。依岩架屋。懸處空。如鳥在巢。人罕
0596c08: 覯之者。然大悟以後事耳。如其圖安逸而緘封自便。
0596c09: 則斷乎不可。
0596c10: 僧畜僮僕
0596c11: 僧有畜僮僕供使令者。夫出家人。有弟子可服役。奚
0596c12: 以僮僕為。或曰。弟子為求道而來。非執役人也。噫。夫
0596c13: 子之適國也。一則曰冉有僕。一則曰樊遲御。淵明之
0596c14: 赴友人召也。一門生．二子舁其籃輿。後世圖而繪之。
0596c15: 以為高致。今出家為僧。乃寵愛其弟子如富貴家兒。
0596c16: 而另以錢買僮僕。供負薪。張傘執刺剌。末法之弊。一
0596c17: 至是乎。
0596c18: 時光不可空過
0596c19: 世人耽著處。不捨晝夜。曰晝短苦夜長。何不秉燭遊。
0596c20: 耽賞玩也。百年三萬六千日。一日須傾三百杯。耽
0596c21: 也。野客吟殘半夜燈。耽詩賦也。長夏惟消一局棋。
0596c22: 耽博奕也。　古有明訓曰。是日已巳過。命亦隨減。當勤精
0596c23: 進。如救頭然。今出家兒耽者固少。而前後三事
0596c24: 或未免焉。將好光陰驀然空過。豈不大可惜哉。
0597a01: 一蹉百蹉
0597a02: 古云。今生若不修。一蹉是百蹉。一之至百。何蹉之多
0597a03: 直至於是。經言。離惡道得人身難。得人生逢佛法難。
0597a04: 然而逢念佛法門信受。為尤難也。如經所言。蟻子自
0597a05: 七佛以來未脫蟻身。安知何日得人身。又何日逢佛
0597a06: 法。又何日逢念佛法門而信受也。何止百蹉。蓋千蹉
0597a07: 萬蹉而無窮也。傷哉。
0597a08: 修福
0597a09: 古有偈。修慧不修福。羅漢應供薄。修福不修慧。象身
0597a10: 掛瓔珞。有專執前之二句者。終日營營惟勤募化。曰
0597a11: 吾造佛也。吾建殿也。吾齋僧也。此雖悉是萬行之門。
0597a12: 而有二說。一則因果不可不分明。二則己已事不可不
0597a13: 先辦。　或曰。果如子言。則佛像湮沒。誰其整之。塔寺崩
0597a14: 。誰其立之。僧餓於道路而不得食。誰其濟之。人人
0597a15: 惟辦己已事。而三寶荒蕪矣。　曰。不然。但患一體三寶荒
0597a16: 蕪耳。世間三寶。自佛法入中國以來。造佛．建殿．齋僧
0597a17: 者。時時不休。處處相望。何煩子之私憂而過計也。吾
0597a18: 獨慨夫僧之營事者。其瞞因昧果。不懼罪福。剋減常
0597a19: 住。藏匿信施者。無論矣。即守分僧而未諳律學。但知
0597a20: 我不私用入已巳則已巳。遂乃移東就西。將甲補乙。或那
0597a21: 還急債。或餽送俗家。不知磚錢買瓦。僧糧作堂。枉受
0597a22: 辛勤。翻成惡報。是則天堂未就。地獄先成。所謂無功
0597a23: 而有禍者也。中峰大師訓眾曰。一心為本。萬行可以。
0597a24: 次之。則所謂己已事先辦者也。己已事辦而作福事。則所
0597b01: 作自然當可矣。至哉言乎。為僧者。當銘之肺腑可也。
0597b02: 大鑑大通
0597b03: 大鑑能禪師。世稱南宗。大通秀禪師。世稱北宗。然黃
0597b04: 梅衣不付時時勤拂拭之大通。而獨付本來無一
0597b05: 物之大鑑。何宗鏡錄謂大鑑止具一隻眼。大通則雙
0597b06: 眼圓明。信如是。何以不得衣。夫曹溪親接黃梅。遠
0597b07: 承達摩。又遠之承迦葉。又遠之承釋迦。乃永明傳道
0597b08: 於天台韶國師而為此說者。何也。抑隨時救弊之說
0597b09: 也。昔人言晉宋以來。競以禪觀相高。而不復知直指
0597b10: 人心。見性成佛之旨。故初祖西來。至永明時。又或以
0597b11: 為一悟即了。故宗鏡及萬善同歸等書。力贊修持。則
0597b12: 似乎南宗專於頓悟。而北宗頓悟漸修。智行雙備。故
0597b13: 有隻眼雙眼之喻。　萬松老人獨奮筆曰。此一隻眼。是
0597b14: 之謂盡大地是沙門一隻眼也。是之謂把定乾坤眼
0597b15: 也。是之謂頂門金剛眼也。倘新學輩諸淺見者。執宗
0597b16: 鏡所云。作實法會。則大鑑止是空諦。而大通方始是
0597b17: 中道第一義諦。可乎。　或曰。曹溪六代傳衣。舉世靡不
0597b18: 知之。而當是時。何為惟見兩京法主。二帝門師。北宗
0597b19: 大著於天下。而不及曹溪者。又何也。　曰。曹溪既承印
0597b20: 記。祕其衣。為獵人守網。潛光匿彩。至於一十八年。
0597b21: 大通之道盛行。曹溪之名未顯也。迨風旛之對。而後
0597b22: 道播萬世矣。曹溪潛龍深淵。不自炫耀。大通見龍在
0597b23: 田。不自滿盈。其言曰。彼親傳吾師衣者也。蓋善知
0597b24: 識之相與。以有成也如是。
0597c01: 詩偈
0597c02: 勸修四料簡
0597c03: 作福不念佛。福盡還沈淪。念佛不作福。入道多苦辛。
0597c04: 無福不念佛。地獄鬼畜。念佛兼作福。後證兩足尊。
0597c05: 示廣位
0597c06: 病從身生。身從業生。不造諸業。禍消福增。娑婆念佛。
0597c07: 極樂標名。一心不亂。上品位登。
0597c08: 因性靈示眾
0597c09: 聾啞癡僧。名曰性靈。世間好惡。何足評論。是非長短。
0597c10: 何必強分。以此不說。即杜禍門。以此勿聽。即塞謗門。
0597c11: 以此不疑。成就信門。人能學我。萬禍無侵。再或精進。
0597c12: 聖道可成。
0597c13: 僧大文求偈字無外號含空
0597c14: 萬象之中。唯空為大。空在我心。眇如一芥。大哉心乎。
0597c15: 誰與對待。無對待故。是以無外。
0597c16: 示大
0597c17: 有生必有死。長短安足論。今得圓僧相。平生願已巳滿。
0597c18: 當生大歡喜。切勿懷憂惱。萬緣俱放下。但一心念佛。
0597c19: 注想極樂國。上品蓮花生。見佛悟無生。還來度一切。
0597c20: 新春日示眾
0597c21: 今日賀新春。歲時重換。昨日作麼生。十二月廿八。
0597c22: 宿地藏院
0597c23: 濟寧城。地藏院。隱隱猶聞發弘願。巧禪和空還家。
0597c24: 癡道人賣衣買麵。　喫麵人。休亂嚥。照管胸中石頭片。
0598a01: 還俗僧復祝髮入靈隱
0598a02: 數年佛殿蔓延。一瞬魔宮震肅。即非新起規模。原是
0598a03: 本來面目。
0598a04: 答台州王敬所侍郎
0598a05: 問。夜來頭老鼠唧唧。說盡一部華嚴經。　師云。
0598a06: 兒突出時如何。王無語。　師自代云。走法師。
0598a07: 留下講案。因書頌曰。
0598a08: 老鼠唧唧。華嚴歷歷。奇哉王侍郎。被畜生惑。兒
0598a09: 突出畫堂前。頭說法無消息。無消息。大方廣佛華
0598a10: 嚴經。世主妙嚴品第一。
0598a11: 採蕨歎
0598a12: 雲棲主人愛食蕨。衲子山前採折。採歸食已巳洗足
0598a13: 坐。忉忉喚我談心訣。心訣何須待我談。蹉過山前好
0598a14: 時節。蕨。蕨。豎起拳頭向汝說。
0598a15: 放螺螄有感
0598a16: 盤盤曲曲。深深密密。出門則帶水拖泥。閉戶則泯
0598a17: 絕跡。險遭玉鼎調和。幾被金針挑剔。今來復入波濤。
0598a18: 但願永離羅織。休嫌肢體廉纖。莫怪廊房窄塞。若知
0598a19: 圓覺作伽藍。眼前便是金剛窟。
0598a20: 示沈居士見衡
0598a21: 五十年前見衡。一似描形不識面。要將無見當玄
0598a22: 修。野狐偽作金毛現。願依夫子真實言。念念存誠心
0598a23: 不變。一朝悟取首楞嚴。見見之時非是見。
0598a24: 向偈附此以戒妄言
0598b01: 跨上白牛車。尺木橫當面。頂門眼圓睜。正見時時現。
0598b02: 千程復萬程。永劫何曾變。畢竟是甚麼來。黑臉胡僧
0598b03: 坐壁邊。一物不存如是見。
0598b04: 大音希聲
0598b05: 空谷幽然也。一呼而響應十方。雷霆寂然也。一鼓
0598b06: 而震驚百里。若夫春禽晝啼。秋虫夜鳴。繁其聲者。
0598b07: 小音而已巳矣。故世尊默然良久。而外道謂開我迷
0598b08: 雲。空生宴坐不言。而帝釋云善說般若。大音希聲。
0598b09: 非此之謂乎。頌曰。
0598b10: 不音之音。名曰至音。沈沈寂寂。吼動乾坤。無叩而鳴。
0598b11: 古人所箴。學道之士。默以養真。
0598b12: 大器晚成
0598b13: 楩梓在山。千歲而巨材成室。干將鑄冶。九載而神
0598b14: 光燭天。若夫槿花早發。而萎不終朝。蜉蝣易生。而
0598b15: 壽不逾夕。速其成者。小器而已巳矣。故長慶七破蒲
0598b16: 團而捲簾大悟。趙州八旬行而傑出叢林。大器
0598b17: 晚成。非此之謂乎。頌曰。
0598b18: 不器之器。名曰上器。積厚養深。一出名世。欲速不達。
0598b19: 古人所刺剌。學道之士。靜以俟勢。
0598b20: 大智如愚
0598b21: 連城之璧。隱頑石而藏輝。照乘之珠。孕深淵而祕
0598b22: 彩。若夫象以齒而焚身。翠因毛而殞命。衒其智者。
0598b23: 小智而已巳矣。故曹溪妙契五祖而執勞負辛以韜
0598b24: 光。慈明親見汾陽而含垢忍恥以匿。大智如愚。
0598c01: 非此之謂乎。頌曰。
0598c02: 不智之智。名曰真智。蠢然其容。靈輝內熾。用察為明。
0598c03: 古人所忌。學道之士。晦以混世。
0598c04: 大巧若拙
0598c05: 騏驥負千里之能。而濫駑駘。栴檀值大千之價。
0598c06: 而形同枯木。若夫振螳臂於齊輪。呈驢技於黔虎。
0598c07: 售其巧者。小巧而已巳矣。故馬師具大機大用而初
0598c08: 守鈍於磨磚。香巖能答十答百而終甘心乎學圃。
0598c09: 大巧若拙。非此之謂乎。頌曰。
0598c10: 不巧之巧。名曰極巧。一事無能。萬法俱了。露才揚己已。
0598c11: 古人所少。學道之士。朴以自保。
0598c12: 畫像自贊
0598c13: 瘦若枯柴。衰如落葉。呆比盲龜。拙同跂鱉。無道可尊。
0598c14: 無法可說。問渠趺坐何為。但念阿彌陀佛。
0598c15: 又。
0598c16: 十晝九不像。惱殺丹青匠。庶幾此近之。權留作供養。
0598c17: 若道這便是。依然成兩樣。不兩樣。三十棒。
0598c18: 示孫居士無高
0598c19: 人苦凡夫名。超之欲入聖。操此上人心。窮高不知病。
0598c20: 我觀聖與凡。無欠亦無剩。廓然平等門。高下何足競。
0598c21: 抑之又抑之。乃見真如性。
0598c22: 鬼子母揭圖
0598c23: 鬼母失兒情太戚。天上人間求未得。盂指示空
0598c24: 形。盡其神力不能出。回光省過大歸依。剎那母子重
0599a01: 相識。重相識。遲八刻。自家懷裏抱嬰兒。何必向如來
0599a02: 膝下殷勤覓。
0599a03: 答頭陀袁希賢
0599a04: 須知有念終無念。千丈綺羅無一線。誰識無情有
0599a05: 情。庭前鐵樹發新英。無亦非。有亦非。偏南倚北莫相
0599a06: 譏。無亦是。有亦是。東行西去隨我意。君不見空本
0599a07: 自絕中邊。東西南北何曾異。
0599a08: 擬古四首
0599a09: 畏寒時欲夏。苦熱復思冬。妄想能消滅。安身處處同。
0599a10: 其二。
0599a11: 忖得翻成失。擬東仍復西。未來杳無定。何必預勞思。
0599a12: 其三。
0599a13: 蠶出桑抽葉。蜂飢樹給花。有人斯有祿。貧者不須嗟。
0599a14: 其四。
0599a15: 草食勝空腹。茆堂過露居。人生解知足。煩惱一時除。
0599a16: 藍田
0599a17: 藹藹平畦瑞起煙。山翁懷玉正高眠。春深莫訝犁鋤
0599a18: 靜。不是人間稻黍田。
0599a19: 東銘
0599a20: 一瓦一椽。一粥一飯。檀信脂膏。行人血汗。爾戒不持。
0599a21: 爾事不辦。可懼可憂。可嗟可歎。
0599a22: 西銘
0599a23: 一時一日。一月一年。流光易度。幻形匪堅。凡心未盡。
0599a24: 聖果未圓。可驚可怖。可悲可憐。
0599b01: 房銘
0599b02: 雪峰飯頭。溈山典座。古德芳風。於今未墮。攝爾狂心。
0599b03: 慎爾口過。運水搬柴。無忘這箇。堂內坐禪。堂外禪坐。
0599b04: 誰信傳衣。不離碓磨。
0599b05: 浴堂銘
0599b06: 山巍路遠。致其柴薪。瀹釜然火。其勞勤。一月八浴。
0599b07: 叢林罕聞。沙彌戲笑。沸湯澆淋。洗心滌慮。日新又新。
0599b08: 何以報德。忽悟水因。
