0527b09: 
0527b10: 
0527b12: 夫達摩西來。九年面壁。無多言句。而能直指人心。見
0527b13: 性成佛。首開震旦之宗風。後人演唱提持。照用權實。
0527b14: 鳴塗毒鼓。揮太阿鋒於言象不該之表。形名未兆之
0527b15: 先。機如電掣雷奔。譚似河流海注。青蓮花紛飄舌本。
0527b16: 大師子吼斷十方。穿透百千諸佛耳根。跳三十三
0527b17: 天空外。究其所歸。不過鋪荊列棘。地生枝。甘草黃
0527b18: 連。自心甘苦耳。然則自利利他。固不在於多言歟。趙
0527b19: 州諗禪師。圓證無生法忍。以本分事接人。龍門之桐。
0527b20: 高百尺而無枝。朕閱其言句。真所謂皮膚剝落盡。獨
0527b21: 見一真實者。誠達摩之所護念。獅乳一滴。足迸散千
0527b22: 斛驢乳。但禪師垂示。如五色珠。若小知淺見。會於言
0527b23: 表。則辜負古佛之慈悲。落草之婆心也。觀師信手拈
0527b24: 來。信口說出。皆令十方智者一時直入如來地。可謂
0527c01: 壁立萬仞。月印千江。如趙州之接人。誠為直指人心。
0527c02: 見性成佛之古佛云。爰錄其精粹者著於篇。以示後
0527c03: 學。俾知真宗軌範。如是如是爾。
0527c04: 雍正十一年癸丑五月望日
