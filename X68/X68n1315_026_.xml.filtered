0168b18: 
0168b19: 
0168b20: 古尊宿語錄卷第二十六
0168b21: 
0168b22: 舒州法華山舉和尚語要
0168b23: 師入院。上堂。示眾云。夫第一義諦。非智辯所詮。心機
0168b24: 所測。教外別傳。不立文字。既到這裏。復且如何。直須
0168c01: 坐斷毗盧。不存凡聖。還能如是麼。若也未能。山僧重
0168c02: 說偈言去也。不結毗盧印。那弘古佛心。明月照幽谷。
0168c03: 寒濤助夜砧。諸人委悉麼。各希發問。　問。昔日靈山分
0168c04: 半座。師今登陟意如何。　師云。你承當得麼。　問。如何是
0168c05: 法華境。　師云。後不搆前。　如何是境中人。　師云。三日後
0168c06: 看。　問。祖意西來事。請師直指陳。　師云。截耳臥街。　僧云。
0168c07: 見者盡攢眉。　師云。非公境界。　問。不落今時。請師道。　師
0168c08: 云。落。　問。如何是佛。　師云。蘆芽穿膝。　僧云。如何是道。　師
0168c09: 云。七縱八橫。　僧云。如何是道中人。　師云。緊褁頭。　僧云。
0168c10: 如何是和尚家風。　師云。廣額旃陀羅。　問。如何是祖師
0168c11: 西來意。　師云。朱唇皓齒。　僧云。學人不會。　師云。斜墜搔
0168c12: 首。　問。牛頭未見四祖時。為什麼百鳥花。　師云。果熟
0168c13: 猿猱重。　僧云。見後為什麼不花。　師云。林鳥不過。
0168c14: 　問。雪覆千山時如何。　師云。樵人迷古路。漁父孤舟。
0168c15: 　問。可來白雲裏。教你紫芝歌。如何是紫芝歌。　師云。不
0168c16: 是吳音。切須漢語。　問。數日不聞師誨語。今朝陞座意
0168c17: 如何。　師云。一年春盡一年春。　師乃云。夫參學須具擇
0168c18: 法眼。不得顢頇。若得正眼精明。一切無滯。不見古人
0168c19: 道。一句語中須具三玄。一玄中須具三要。古人恁麼
0168c20: 道。意在於何。王擇乳。素非鴨類。
0168c21: 上堂云。即心即佛。黃葉止啼。非心非佛。驗病施方。你
0168c22: 道到這裏作麼生。
0168c23: 上堂云。擬著即垛生招箭。不擬著即三千里外。
0168c24: 上堂云。白眉不展手。長安路坦然。歸堂喫茶去。
0169a01: 上堂云。釋迦不出世。達磨不西來。佛法遍天下。談玄
0169a02: 口不開。
0169a03: 上堂云。若開口。又成增語。不開口去。又成剩語。乃云。
0169a04: 金輪天子。草店家風別。
0169a05: 上堂云。菩提離言說。從來無得人。雖然如是。不免口
0169a06: 過。
0169a07: 上堂云。心不是佛。智不是道。且道是什麼。刻舟求。
0169a08: 膠柱調絃。
0169a09: 上堂云。三乘十二分教只是箇藥方。且道治什麼病。
0169a10: 乃云。父母緣生口。
0169a11: 上堂云。鐘鳴鼓響。鳴鵲噪。為你諸人說般若。講涅
0169a12: 槃了也。諸人還信得及麼。觀音．勢至向諸人面前作
0169a13: 大神通。若信不及。往他方救苦利生去也。
0169a14: 上堂云。三世諸佛口掛壁上。天下老和尚作麼生措
0169a15: 手。你諸人到諸方作麼生舉。山僧恁麼道。也是久日
0169a16: 樺來唇。喝一喝。
0169a17: 上堂云。古人有一轉不了底因緣。舉似大眾。分明記
0169a18: 取。
0169a19: 上堂云。諸高德。叢林規矩。朝晚二時上來相見一回
0169a20: 即不可。若約佛法事。塵劫來未曾昧。雖然如是。敗種
0169a21: 且不發芽。
0169a22: 上堂云。大眾會麼。師子一滴乳。能破八斛驢乳。記得
0169a23: 僧問老宿。如何是佛。對云。不封不樹。大眾會麼。若不
0169a24: 會。重下注去也。不封不樹以棘欒。
0169b01: 上堂云。古人道。我若一向舉揚宗乘。法堂裏草深一
0169b02: 丈。不可為闍黎僧堂門去也。雖然如是。也是烏
0169b03: 龜陸地弄塵行。
0169b04: 上堂。舉。古人道。一塵起。大地收。　師云。一葉落。天下秋。
0169b05: 上堂。舉。南泉云。道箇如如。早是變也。今時師僧須向
0169b06: 異類中行始得。且道作麼生是異類中行。乃云。石牛
0169b07: 長臥三春霧。木馬嘶時秋後泉。
0169b08: 上堂。舉。僧問曹山。如何是一不老。山云。枯木。僧云。如
0169b09: 何是一老。山云。不扶持。有僧舉似九。云。三從六
0169b10: 義。諸上座會麼。愛他年少婦。須是白頭兒。
0169b11: 上堂云。語漸也。返常合道。論頓也。不留朕。直饒論
0169b12: 其頓。返其常。也是抑而為之。
0169b13: 開爐示眾云。一二三四五。任君顛倒舉。露柱與燈籠。
0169b14: 何曾成佛祖。不惜眉毛者。直下便道取。　僧問。未審道
0169b15: 箇什麼。　師云。潔己已輕裝外。瓶盂共毳袍。　僧云。正當與
0169b16: 麼時如何。　師云。夜禪孤月冷。晨朝片雲高。　僧擬議。師
0169b17: 云。會麼。　僧云。不會。　師遂作頌示之云。三十五十。何須
0169b18: 更舉。方圓變通。去除佛祖。他未彰名。余不能取。　僧問。
0169b19: 如何是賓中賓。　師云。開口雖無力。吐氣慚惶。　僧云。
0169b20: 如何是賓中主。　師云。一條新竹杖。三事舊麻衣。　僧云。
0169b21: 如何是主中賓。　師云。屼何人顧。坦然孰可聞。　僧云。
0169b22: 如何是主中主。　師云。萬仞齊開。千露出顏。　僧問。
0169b23: 如何是奪人不奪境。　師云。春生夏長。秋收冬藏。　僧云。
0169b24: 如何是奪境不奪人。　師云。一朝權在手。看取令行時。
0169c01: 　僧云。如何是人境兩俱奪。　師云。寰中天子貴。塞外將
0169c02: 軍雄。　僧云。如何是人境俱不奪。　師云。一等乾坤。日月
0169c03: 俱明。　問。如何是佛。　師云。手不如。　僧云。如何是諸佛
0169c04: 家風。　師云。荒田耕不罷。又被別人爭。　問。自古及今。不
0169c05: 從人得。六祖黃梅。傳箇什麼。　師云。德山棒。　僧云。傳後
0169c06: 如何。　師云。那用臨濟喝。　問。如何是佛。　師云。紫雲常捧
0169c07: 足。黑霧擁身行。　問。法身無形。如何建立。　師云。古廟香
0169c08: 爐。　問。牛頭未見四祖時如何。　師云。新鞔鼓子鼕鼕響。
0169c09: 　僧云。見後如何。　舊鼓皮寬打不鳴。　問。生死事大。請師
0169c10: 相救。　師云。洞庭湖裏失舡。　問。如何是本源。　師云。山
0169c11: 高峻。　問。語不投機。請師提唱。　師云。山藏海納。　問。久
0169c12: 居岩谷。一物全無時如何。　師云。瘦草鞋寬。　問。不犯
0169c13: 一切。請師提綱。　師云。聾人遠聽。　問。自知當作佛。未審
0169c14: 什麼人證據。　師云。志公剪刀。　問。如何是親切一句。　師
0169c15: 云。六祖是新州人。　問。如何是最初一句。　師云。父母未
0169c16: 生前。　問。如何是不動尊。　師云。今日遭逢。　問。如何是透
0169c17: 法身句。　師云。三箇兒一箇獰。　僧云。如何是法身。　師
0169c18: 云。無過於此。　問。不動根源。如何接物。　師云。惡虎不如
0169c19: 善兒。　問。祖意教意。是同是別。　師云。赤水求珠。孫賓
0169c20: 打瓦。　僧入室次。師垂語云。重整釣竿橫海上。拋未
0169c21: 必愛魚吞。　僧云。多年枯木。今日重生。　師自代云。紅絲
0169c22: 曲裏無金磬。碧旗歌外有文官。　僧云。垂下綠絲重著
0169c23: 餌。必然釣得大金魚。　僧入室展座具始收。師云。一展
0169c24: 一收。法法皆周。擬欲更問著甚來由。遂問。會麼。　僧云。
0170a01: 不會。師便打。　問。既是善知識。為什麼事養生殺生。　師
0170a02: 云。生者自生。死者自死。未雨先驚蟄。只要小蛇知。　問。
0170a03: 師唱誰家曲。宗風嗣阿誰。　師云。藏頭白。海頭黑。　僧云。
0170a04: 汾陽的子。臨濟兒孫去也。　師云。莫亂針錐。　問。法華專
0170a05: 使伸三請。祖意西來事若何。　師云。天晴道路乾。　問。德
0170a06: 山棒。臨濟喝。意旨如何。　師云。截舌三分。　僧云。四海傳
0170a07: 揚去也。　師云。苦痛深。　僧問。如何是賓中賓。　師云。冥然
0170a08: 渡曉春。　僧云。如何是賓中主。　師云。莫謾窺門戶。　僧云。
0170a09: 如何是主中賓。　師云。威喪濟漂淪。　僧云。如何是主中
0170a10: 主。　師云。光寒星斗稀。　問。如何是奪人不奪境。　師云。白
0170a11: 菊乍開重日暖。百年公子不逢春。　僧云。如何是奪境
0170a12: 不奪人。　師云。大地絕消息。翛然獨任真。　問。如何是人
0170a13: 境兩俱奪。　師云。草荒人變色。凡聖兩齊亡。　問。如何是
0170a14: 人境俱不奪。　師云。清風伴明月。野老笑相親。　僧問。承
0170a15: 古有言。須彌為槌。空為鼓。還許學人打也無。　師云。
0170a16: 無你下手處。　僧云。更不請鎚。　師云。我不能打得你。遂
0170a17: 頌云。鹽官有鼓高低辨。于北南泉便整齊。背面須來
0170a18: 唐土擊。當頭不薦北番提。入番急磨腰下。出塞須
0170a19: 用自家才。珍重老師不轟破。我在江東君在西。　僧問。
0170a20: 學人未遇大機。請師一喝。　師云。是什麼機。　僧云。大機。
0170a21: 　師云。若是大機。爭受一喝。僧便喝。　師云。一潭綠水。兩
0170a22: 處洪波。　僧有頌云。高提祖印息狂機。坐臥應須鑑者
0170a23: 知。被明師全打破。外求佛祖豈為奇。　問。承師有言。
0170a24: 一物不將來。放下箇什麼。意旨如何。　師云。你是了因。
0170b01: 放下箇什麼。　僧云。佛法無多子。　師云。欠我劈脊棒。你
0170b02: 作麼生。　僧云。元來無許多般。如今作模樣。　師以頌
0170b03: 示云。汝錫高飛我即休。此生無喜亦無憂。雲開任待
0170b04: 風吹散。留取碧潭月正秋。　僧問。趙州東門．西門．南門．
0170b05: 北門。意旨如何。　師云。有問有答。　僧云。不問不答時如
0170b06: 何。　師云。被你道著。以頌示之云。四般俱已巳息。六種
0170b07: 豈能分。倚南閑度日。傍北別無門。巧語從教設。玄辭
0170b09: 一竅。　師云。開張閉合。遂以頌示之云。雲門一竅坐間
0170b10: 心。把斷遊人更莫尋。任是有誰居壁上。也教無事訪
0170b11: 知音。　僧問。如何是本來宗。　師云。密室不通風。問。你
0170b12: 作麼生會。　僧云。春日櫻桃朵朵紅。　僧云。如何是本來
0170b13: 宗。　師云。不問不答。　僧云。豈無方便。　師云。明明向你道。
0170b14: 　僧云。謝師方便。　師云。汝莫受方便。　僧云。官不容針。私
0170b15: 通車馬。　師云。千山堆皓玉。萬木折寒梅。遂以頌示之。
0170b16: 今古甚有方便。是物頭頭露現。坦然萬樣千般。突兀
0170b17: 無過有焰。未悟且須保惜。悟了便生厭賤。中下急急
0170b18: 著眼。上士誰能顧盻。　因僧參。有頌。要接諸人向上坡。
0170b19: 左手提右手過。太陽焰裏分八字。南海波斯不較
0170b20: 多。　僧問。要接諸人即不問。如何是向上坡。　師云。外
0170b21: 月徹曉。室中燈更明。　僧云。左手提即不問。如何是
0170b22: 右手過。　師云。放開非在手。閉不從他。　僧云。太陽影
0170b23: 裏即不問。如何是分八字。　師云。舶主能藏寶。青巾
0170b24: 頂門。　僧問。如何是西來的的意。　師云。與我取拂子來。
0170c01: 僧過拂與師。師便打。　僧於此有省。遂以頌呈。蒙師一
0170c02: 拂太多端。打破從來滿肚憨。別處不能求妙解。目前
0170c03: 自家顏。　僧問。久在途中。請師一接。　師云。空烜
0170c04: 無涯岸。海月圓時別有天。　僧云。不會。　師云。是真
0170c05: 箇。遂以頌示之。學道如行路。途中未得休。直到長安
0170c06: 日。方能見聖游。　嶺南懃和尚有頌示本禪人云。林葉
0170c07: 始經秋。游雲出幽谷。禪人錫亂飛。往復不往復。往復
0170c08: 不往復。六六三十六。　師因見。乃問。作麼生是往復不
0170c09: 往復。　本云。歷歷乾坤外。的的宇宙中。　師云。作麼生是
0170c10: 六六三十六。　本云。今日既然煩道用。得師坦蕩至無
0170c11: 為。　師游園。見千葉蓮池。乃問僧云。池在這裏。蓮在甚
0170c12: 處。　僧云。白浪起時應難見。未波澄別逢。　師云。明
0170c13: 向上事。　僧問師。池在此。蓮在甚處。　師云。未至日藏
0170c14: 青外。時來透向碧波心。　僧遂以頌呈。四海應難見。
0170c15: 五湖易得存。綠波還有月。白浪忽成紋。朵朵分千葉。
0170c16: 數株共一根。久在池中長。誰人折上盤。　問。七星光彩
0170c17: 天將曉。不犯皇風試道看。　師云。將軍馬蹄紅。　僧云。錯。
0170c18: 師便打。　僧云。灼然。　師云。七棒對十三。僧禮拜。師噓噓。
0170c19: 　問。法華曾演汾陽旨。白雲今日事如何。　師云。誰知蓆
0170c20: 帽下。元是昔愁人。　問。驪珠逐月即不問。龍衝星事
0170c21: 若何。　師云。寒光急急。　問。萬里無雲即不問。一條霜刃
0170c22: 事如何。　師云。誰敢動著。僧禮拜。　師云。小慈妨大慈。便
0170c23: 打。　問。智識不到處時如何。　師云。三門不曾開。　僧云。誰
0170c24: 是知音者。　師云。口似鼻孔。　問。寶未出匣時如何。　師
0171a01: 云。住。　僧云。出匣後如何。　師云。點。僧禮拜。　師云。三三。　問。
0171a02: 如何是佛。　師云。波斯倚夜臺。　問。古人道。承言者喪。滯
0171a03: 句者迷。學人總不恁麼時如何。　師云。點檢舌頭看。　僧
0171a04: 云。官不容針。私通車馬。　師云。伶俐人難得。　問。明月海
0171a05: 雲遮不得。舒光直透水晶宮時如何。　師云。打破了來
0171a06: 相見。　問。佛身充滿於法界。未審向什麼處行履。　師云。
0171a07: 眉毛重多少。　僧云。不離當處常湛然。　師云。滯迷封。
0171a08: 　問。不落言詮。請師端的。　師云。鐵門路嶮。　問。驪龍含月
0171a09: 即且置。龍衝天試用看。　師云。山河岌峇。日月斗昏。
0171a10: 僧禮拜。師噓噓。　僧問。如何是佛。　師云。老僧當門無齒。
0171a11: 　僧云。為什麼如此。　師云。只為老僧謗佛。
0171a12: 小參。示眾云。諸上座。禪僧家以寂住為本。夫行者。
0171a13: 不在觀州翫府。看山門景致過時。為什麼事。為生
0171a14: 死事大。從上古人。凡到所在。見一箇村院主也須問
0171a15: 過。如今晚學往往蹉過。不肯相博問。記得龍牙問
0171a16: 德山。學人仗鏌擬取師頭時如何。德山便引頸。
0171a17: 牙云。師頭落也。德山便休。諸上座。莫是德山無機鋒
0171a18: 麼。為當別有道理。乃云。德山引頸。龍牙劍。
0171a19: 小參。示眾云。諸上座。佛法有什麼事也。莫見老和尚
0171a20: 道無事便無事去。法身無為。不墮諸數。古德道。不信
0171a21: 佛菩提。是則解空第一。所以道。說佛說祖。談玄談妙。
0171a22: 皆屬增減語。既然如是。諸人又向什麼處參。須具行
0171a23: 眼始得。乃拈拄杖云。有人道得麼。出來相見。有麼。
0171a24: 有麼。眾無對。　師云。老僧今日失利。　師因入縣。看官岑
0171b01: 員外問。文殊騎師子。普賢騎象王。和尚為什麼不乘
0171b02: 騎。　師云。院中無。　外云。達磨乘蘆渡龍慶江。和尚打轎
0171b03: 又且何妨。　師云。山僧不。　師訪郡主。郎中云。舍弟
0171b04: 屯田。不會祖師道。　師云。屯田雖不會。刑部又且標格
0171b05: 不同。　中云。雖然如是。柰何心中未達。　師云。文彩已巳彰。
0171b06: 　中云。不敢。　師云。爭敢埋沒。　中又云。今時參學人。好教
0171b07: 他見德山。　師云。見後如何。中大笑。　師云。對不施。　天
0171b08: 使牛太保入寺。舉李都尉法身頌。請師指示。師云。天
0171b09: 使甚處人事。　使云。東京城裏人。　東京城裏說話。西京
0171b10: 城裏應諾。　使云。不會。乞師指示。　師云。張公喫酒李公
0171b11: 醉。鍾馗解舞十拍子。　使云。弟子夙生多幸。作禮而去。
0171b12: 　戚殿丞入寺。遊山行次。見粟種。遂問。黃底是。白底是。
0171b13: 　師云。粟。戚公令人搓破。　師云。今日遭皮剝。　戚云。也須
0171b14: 點檢。　師云。今日失利。　戚到清泉又問。泉為什麼太混。
0171b15: 　師云。昨日山中大會。　戚云。今日事作麼生。　師云。從
0171b16: 何處來。　王學士同運使到院。師云。請學士祇應運使
0171b17: 說話。山僧只知林下事。　學云。未審林下事如何。　師云。
0171b18: 苦益菜粟米飯。又云。偏打不防家。
0171b19: 行錄
0171b20: 師至荊南分金善和尚處。問。回互不回互。　師云。總不
0171b21: 恁麼。　金云。為什麼喫福昌棒。　師云。一家有事百家忙。
0171b22: 　金云。為什麼脫空謾語。　師云。事不起。　金云。入水見
0171b23: 長人。　師云。調琴澄太古。琢句體全真。遂呈頌云。回互
0171b24: 不讓前。當頭戶底閑。罕逢臨濟喝。蹉過老德山。世事
0171c01: 從他到。鳥道絕人攀。倜儻天然竅。坐斷趙州關。　到公
0171c02: 安遠和尚處。問。作麼生是伽藍。　師云。深山藏獨虎。淺
0171c03: 草露蛇。　遠云。作麼生是伽藍中人。　師云。青松不
0171c04: 得。黃葉豈能遮。　遠云。道什麼。　師云。少年翫盡天邊月。
0171c05: 潦倒浮桑勿日頭。　遠云。一句兩句。雲開月露。作麼生。
0171c06: 　師云。照破佛祖。　師到荊南。延壽賢和尚。問海竭人亡
0171c07: 作麼生。　師云。毒蛇不咬人。　賢云。為什麼如此。　師云。風
0171c08: 引溪雲斷。泉衝石徑斜。　師到夾山。入真首座室。真云。
0171c09: 還見麼。　師云。萬事全無。　真云。還不見麼。　師云。千般皆
0171c10: 在手。　師遂問。首座未見澄散聖時如何。　座云。湖南．江
0171c11: 西。　師云。見後如何。　座云。江西．湖南。　師云。共首座一
0171c12: 般。　座云。打草要蛇驚。　師云。某甲終不捏。　偶述頌呈。
0171c13: 同往韶陽路。行來且殊。　南臺猶不顧。北嶽豈能拘。
0171c14: 有語深藏。無言淺露珠。雖然名得免。聲已巳振西瞿。
0171c15: 　師到神鼎。鼎問。一朵巒上。獨樹不成林。作麼生。　師
0171c16: 云。水分紅樹淺。遶碧泉深。　鼎云。作麼生是回互之
0171c17: 機。　師云。盲人無眼。頌云。天曉不明海翫珠。情無
0171c18: 出背擎書。劣形馳步愁長路。絕念還同上太。　師到
0171c19: 福嚴。承和尚問。作麼生是圓容相。　師云。木人嶺上休
0171c20: 相。石女溪邊更莫逢。　師遂問。如何是和尚圓容相。
0171c21: 　嚴云。老病尋常發。躘踵無較時。　師云。容即不問。如何
0171c22: 是圓。　嚴云。法界廣無邊。　師云。圓即不問。如何是容。　嚴
0171c23: 云。消了也。嚴遂問。不容不圓時如何。　師云。空無
0171c24: 背面。鳥道絕東西。遂呈頌云。溢月流波灌紫微。交羅
0172a01: 紅浡海心飛。圓容妙相權施設。倜儻無門說向誰。　師
0172a02: 在福嚴。入惠照室。問。承古有言。狸奴白牯知有。三
0172a03: 世諸佛為什麼不知有。　照云。只為太惺惺。　師云。狸奴
0172a04: 白牯為什麼知有。　照云。爭得伊。　師問。如何是
0172a05: 福嚴境。　照云。漱泉秋至。蟬樹夜猿過。照問。作麼
0172a06: 生是南嶽境。　師云。風休林自直。雲靜月彌新。　照云。作
0172a07: 麼生是境中人。　師云。草色青隨步。藍光碧照衣。　師到
0172a08: 石霜。入慈明室。明云。作麼生是向上一竅。　師云。二竅
0172a09: 俱明。　霜云。還見七十二麼。　師云。有甚掩處。　霜云。道
0172a10: 什麼。　師云。今日觸忤和尚。霜便打。　師云。作麼生。　霜云。
0172a11: 將謂收番猛將。元來是小小長行。　師云。雅淡呈秋色。
0172a12: 馨香噴月華。遂呈頌云。收番猛將彼方奇。勢劣翻思
0172a13: 握歸。塞外從教誇勇。寰中爭敢龍威。放開急
0172a14: 著金牙竅。更閉那吒擁節旗。蘇武英雄能透出。張良
0172a15: 喪目前機。　到大愚芝和尚處。問。古人見桃花。意作
0172a16: 麼生。　師云。曲不藏直。　愚云。那箇且從。者箇作麼生。　師
0172a17: 云。大街拾得金。四爭得知。　愚云。上座還知麼。　師云。
0172a18: 路逢客須呈。不是詩人莫獻詩。　愚云。作家詩客。
0172a19: 　師云。一條紅線兩人牽。　愚云。玄沙道。諦當。甚諦當。又
0172a20: 作麼生。　師云。海枯終見底。人死不知心。　愚云。是。　師
0172a21: 云。樓閣凌雲勢。巒疊翠層。遂呈頌云。鳳返自騰霄
0172a22: 漢去。靈雲桃樹老棲。古今休頌桃花意。天上人間
0172a23: 不可陪。　師到盧山羅漢祖印大師處。即舉頌云。北斗
0172a24: 藏身事已巳彰。法身從此露堂堂。雲門賺殺他家子。直
0172b01: 至如今亂度量。　乃云。老僧當時作此頌。直得天下老
0172b02: 和尚不肯。上座作麼生。　師云。爭敢。　印云。作麼生。　師云。
0172b03: 凌晨昇寶座。應不讓南能。遂呈頌云。北斗藏身事坦
0172b04: 然。法身無狀透何邊。後人不曉前人意。水底船捉
0172b05: 月天。　師到棲賢。入室問。如何是佛。　賢云。張三李四。　師
0172b06: 云。意旨如何。　賢云。餬餅討甚汁。遂呈頌云。去短求長
0172b07: 本不移。他人與汝未為奇。雖然搆得些些飽。終久何
0172b08: 曾免得饑。　師到祖戒和尚處。入室。戒問。作麼生是
0172b09: 絕羈絆底人。　師云。番手把馬籠。　戒云。是作家。　師云。
0172b10: 背邊打不著。　戒云。為什麼上來下去。　師云。和尚向
0172b11: 甚處見上來下去。戒便打。　師云。一言無別路。千古不
0172b12: 來人。遂呈頌云。直上猶難到。回來轉更遲。若言禪與
0172b13: 理。特地隔須彌。　師到蘇州翠素和尚處。入定。舉。僧
0172b14: 問風穴。如何是佛。穴云。嘶風木馬緣無絆。背角泥牛
0172b15: 痛下鞭。　問。背鞭一句作麼生道。　師云。翻身師子威
0172b16: 雄大。爭敢當頭露爪牙。　云。放你一線道。　師云。七顛
0172b17: 八倒。　云。收。　師云。了。　到翠顯和尚處。問。牛喫草。草
0172b18: 喫牛。　師云。回頭一就尾。宛轉萬重關。　云。應知不背
0172b19: 面。須教在目前。　師云。驗在目前。　云。自領出去。　師到
0172b20: 杭州興教。入室。舉。僧問一和尚。如何是佛。一云。陳橘
0172b21: 皮。　師遂問。意旨如何。　教云。兒頭上兒窠。　師遂呈
0172b22: 頌云。問佛師言答橘皮。更無一法可相違。眉毛翻起
0172b23: 應難見。背向終教是與非。　復頌云。寸草密藏師子多。
0172b24: 兒頭上兒窠。擬欲傾窠不喪命。直隨子過新
0172c01: 羅。　到杭州西庵。庵主曾見明招。舉一頌云。絕頂西
0172c02: 上。峻機誰敢當。超然凡聖外。瞥起兩重光。　師問。如何
0172c03: 是兩重光。　主云。月從東出。日向西沒。　師云。庵主未見
0172c04: 明招時如何。　主云。滿傾油難盡。　見後如何。　多心易得
0172c05: 乾。　師到瑯。問。上座近離甚處。　師云。兩浙。　瑯云。船來。
0172c06: 陸來。　師云。船來。　瑯云。船在甚麼處。　師云。步下。　瑯云。不
0172c07: 涉程途一句作麼生道。　師云。杜撰長老。如麻似粟。便
0172c08: 拂袖而去。　瑯遂問侍者。此是什麼人。　者云。舉上座。　瑯
0172c09: 云。莫是舉師叔麼。當時先師教我尋見伊。　遂親下旦
0172c10: 過堂。問。上座莫是舉師叔麼。莫某甲適來相觸忤。
0172c11: 師叔喝。　復問。長老何時到汾陽。　瑯云。恁麼時到。　師云。
0172c12: 我在浙江早聞你名。元來見解只如此。何得名播寰
0172c13: 宇。耶遂作禮。
0172c14: 頌首山西來意
0172c15: 風吹日炙少人知。頂仰先賢對此機。饒君曠劫生前
0172c16: 會。穿耳胡僧也皺眉。
0172c17: 透法身二頌
0172c18: 人問透法身。隨宜為指陳。大地如膠漆。長江波蹙顰。
0172c19: 須彌起舞。天帝不。一人之力。不如百人。
0172c20: 綱宗
0172c21: 兩刃交鋒事嶮。沙場六月雪花飛。如今更擬圓真
0172c22: 實。白眉應教入素闈。
0172c23: 十二時歌
0172c24: 夜半子。伊余靜座寒堂裏。月圓日滿不曾虧。方朔由
0173a01: 來宮徵。
0173a02: 雞鳴丑。森羅萬象歸元首。一聲聲後九衢聞。年光任
0173a03: 你侵蒲柳。
0173a04: 平旦寅。烏龜穿破髑髏門。山伯不知何處去。扶桑天
0173a05: 子笑忻忻。
0173a06: 日出卯。千門萬戶呈機巧。織成蜀錦與吳綾。到頭成
0173a07: 壞行相撓。
0173a08: 食時辰。麤細將來不厭忻。寒則著衣飢喫飯。途中往
0173a09: 往問親。
0173a10: 禺中巳。華藏已巳開見慈氏。驚起毗盧頂上人。拍手呵
0173a11: 呵闤闠裏。
0173a12: 正中午。乾城猶未許。金輪天子下閻浮。移西
0173a13: 天作東土。
0173a14: 日昳未。石室老僧禪未起。門前時有問津人。樓至擎
0173a15: 拳先指示。
0173a16: 晡時申。柴門不掩去來人。石室丹霞謾費力。歷歷分
0173a17: 明真不真。
0173a18: 日入酉。時擊鐘滿林吼。自他爽昧各方圓。剛被時
0173a19: 人分好醜。
0173a20: 黃昏戌。才燭銀缸昏暗失。晦魄山童速報來。金烏早
0173a21: 向西方出。
0173a22: 人定亥。抖擻壞衣線長在。不羨羅紈錦繡袍。迦葉師
0173a23: 兄相笑待。
0173a24: 古尊宿語錄卷之二十六
