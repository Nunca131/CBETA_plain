0722a07: 
0722a08: 
0722a09: 御製序
0722a10: 朕自去臘。閱宗乘之書。因遇輯從上古德語錄。聽政
0722a11: 餘閒。嘗與在內廷之王大臣等言之。自春入夏。未及
0722a12: 半載。而王大臣之能徹底洞明者。遂得八人。夫古今
0722a13: 禪侶。或息影雲林。棲遲泉石。或諸方行。到處參堂。
0722a14: 乃談空說妙者。似粟如麻。而了悟自心者。鳳毛麟角。
0722a15: 今王大臣於半載之間。略經朕之提示。遂得如許人
0722a16: 一時大徹。豈非法會盛事。選刻語錄既竣。因取王大
0722a17: 臣所著述。曾進呈朕覽者。擇其合作。編為一集。錫名
0722a18: 當今法會。附刊於後。朕惟如來正法眼藏。涅槃妙心。
0722a19: 如杲日在空。有目共。迷者自迷。悟者無語。誠於此
0722a20: 一超直入。則經綸萬有。實為行所無事。朕一日二日
0722a21: 萬幾。諸臣朝夕不懈於位。莫非平治天下之為。而即
0722a22: 於此深嘗圓頓甘露之味。可知此事之為實際理地。
0722a23: 而非狂參及解路。所可得而託也。朕居帝王之位。行
0722a24: 帝王之事。於通曉宗乘之名何有。況此數大臣。皆
0722b01: 學問淵溥。公忠方正之君子。一言一行。從無欺妄。又
0722b02: 豈肯假此迎合。為諂諛小人之事。朕又豈肯默傳口
0722b03: 授。作塗污慧命之端。誠以人果於心性之地。直透根
0722b04: 源。則其為利益自他。至大而至普。朕之惓惓於此。固
0722b05: 非無謂而然也。卷中言句。所為師子祇三歲。便能大
0722b06: 哮吼。可以啟人弘信。廣布正燈。是選之傳。或於宗風
0722b07: 不無小補。至在內焚修之沙門羽士。亦有同時證入
0722b08: 者六人。其所作亦附刊焉。是為序。
0722b09: 雍正十一年癸丑九月望日
0722b10: 
0722b11: 御選當今法會
0722b12: 皇十六弟莊親王愛月居士
0722b13: 禮佛
0722b14: 盈天地間。惟一真佛。百千萬億泥佛木佛。總是一佛。
0722b15: 若著相而求。翻成隔礙。不須擬議叩求。但辦立地薦
0722b16: 取。欲識真佛。無往不是。非將曠劫無明徹底盡去。何
0722b17: 可得見。如何得徹底盡去。但只去縛。縛之一字。眾生
0722b18: 業識根深。千生萬劫。纏繞無休。色能縛見。聲能縛聞。
0722b19: 觸緣便縛。對境即昏。轉求轉遠。愈覓愈深。欲得解縛。
0722b20: 別無方便。一念回光。即佛面。非心非佛。白雲萬里。
0722b21: 是心是佛。萬里白雲。佛即是見。見本離因。如青蓮花。
0722b22: 不染一塵。見如不見。聞如不聞。色不礙見。聲不礙聞。
0722b23: 根塵空寂。歷歷明明。千江一月。一月千江。風來水面。
0722b24: 雲繞層崗。極樂世界。東方西方。有何隔礙。不用參詳。
0722c01: 佛即是我。我即是佛。佛與眾生。無二無別。孰欠孰剩。
0722c02: 孰優孰劣。迷之則凡。悟之則聖。凡聖雙泯。全體大用。
0722c03: 離相若非。即相則是。即相若非。離相則是。是非兩忘。
0722c04: 真佛出世。佛生一如。無出無入。彼此不二。無來無去。
0722c05: 大慈悲父。設茲慈航。拯救迷。解縛脫韁。此恩此德。
0722c06: 難議難量。無上醍醐。今已巳得嘗。願同含識。共登道場。
0722c07: 稽首歸依。頂禮法王。
0722c08: 祖意
0722c09: 六祖不傳衣。達摩留隻履。欲分異與同。透得知玄旨。
0722c10: 若直露消息。一月千江裏。何妨更註。跟下薦取。
0722c11: 問答一則
0722c12: 一僧問。有僧問雲門如何是透法身句。雲門曰。北斗
0722c13: 裏藏身。意旨如何。王頌曰。透法身。藏北斗。有是無。無
0722c14: 是有。泥牛吼月。木郎醉酒。如是如是。知否知否。
0722c15: 六根頌
0722c16: 六根原來一物收。誰知一物價難酬。鍵關碌碌空妨
0722c17: 鼠。鞭扑勞勞錯打牛。綠水青山觀自在。清風明月任
0722c18: 優游。拔根應會生根地。聽取涼蟬報早秋。
0722c19: 地
0722c20: 大地一毫端。本來不見土。識得根下。任伊吞與吐。
0722c21: 水
0722c22: 一勺全滄海。滄海無滴水。滄海與桑田。海田只如此。
0722c23: 火
0722c24: 石火與電光。何須分人我。識得丙丁因。自知火中果。
0723a01: 風
0723a02: 遍界不曾藏。遍界不曾有。但觀動靜聲。盡是獅子吼。
0723a03: 道
0723a04: 至道原無一語。何妨信口吟哦。靜喧語默任和和。無
0723a05: 可亦無不可。極樂世界何處。色空裏面訛。曰魔
0723a06: 曰佛總非他。又本來無我。
0723a07: 月
0723a08: 朔日何曾隱晦。光明仍滿三千。莫言三五是團圓。大
0723a09: 地依然黑暗。明自暗中折合。暗從明裏周旋。明明
0723a10: 暗暗兩無偏。此月方纔出現。
0723a11: 燈
0723a12: 一盞能分千盞。須知一盞何來。直饒照出九層臺。者
0723a13: 箇何嘗有礙。用處分明無照。體時不隔塵埃。蓮花
0723a14: 火裏霎時開。方得名為自在。
0723a15: 鏡
0723a16: 恰似冰輪高掛。自然形影不藏。何須刮垢更磨光。方
0723a17: 現如如妙相。縱使塵封豈掩。便從籠無妨。昏明
0723a18: 只辨一毫芒。畏障都盧生障。
0723a19: 心珠性水
0723a20: 心珠性水合同途。此界他方本不殊。珠燦爛時涵湛
0723a21: 水。水澄清處見圓珠。光風霽月全身現。碧沼寒潭寸
0723a22: 影無。古至今無箇事。何須依樣畫葫蘆。
0723a23: 錄語二則
0723a24: 萬物如如在目前。小而無內廣無邊。圓通一性何來
0723b01: 往。水底青山火裏蓮。
0723b02: 尊貴從來不自知。幸逢一拶好修持。誰知一滴曹溪
0723b03: 水。在吾
0723b04: 皇太液池。
0723b05: 示明鼎
0723b06: 柏林寺禮佛次。示明鼎曰。佛為一大事出家。豈僅為
0723b07: 自了生死已巳哉。眾生沈淪。願拯拔之。眾生迷謬。願儆
0723b08: 覺之。眾生纏縛。願解脫之。眾生蔽障。願開明之。一切
0723b09: 聖凡。料共喻斯旨。然拯拔眾生。即自拯也。儆覺眾
0723b10: 生。即自儆覺也。解脫眾生。即自解脫也。開明眾生。即
0723b11: 自開明也。如是拯拔儆覺解脫開明。實無我得拯。
0723b12: 我得儆覺。我得解脫。我得開明者。亦無眾生得我拯
0723b13: 拔。得我儆覺。得我解脫。得我開明者。如是謂之度人。
0723b14: 如是謂之自度。所以從上古德。已巳得已巳證。必為人天
0723b15: 推作導師。一本慈悲。隨人接引。而當其所得未得。所
0723b16: 證未證之時。則必孳孳汲汲。眠食俱廢。不惜軀命。力
0723b17: 索勤求。匿影銷聲。閉關杜口。惟依本分。絕不關人。甚
0723b18: 至兀坐空岩。行異域。斷臂立雪。若救頭燃。其苦心
0723b19: 忍行。曾不以年歲計。逼拶擊。誓期徹悟。一旦摸著
0723b20: 鼻孔。如絕如甦。然後即事即理。無無礙。以至人天
0723b21: 趨向。秉拂開堂。自利利人。一時圓滿。蓋己已事未明而
0723b22: 即能導人。不能導人而遂為了己已事者。十方萬古。決
0723b23: 定無此教。無此法也。今爾著僧伽衣。喫香廚飯。為佛
0723b24: 弟子。人號善知識。住名剎。升法席。集緇素而說法。亦
0723c01: 歷有歲年矣。
0723c02: 皇上以帝王之尊。證如來之果。隨喜所及。時承
0723c03: 開示。不異日月輪邊。光明常被。其為萬辛。歷劫難逢。
0723c04: 然以余觀爾。桶底不脫。竿頭未進。雖經行禪誦。日不
0723c05: 忘兩餐。而見性明心。實莫參一味。執著名相。纏繞語
0723c06: 言。尋討無功。啐奚補。豈不上負
0723c07: 聖恩。下負自己已。如此而或欲為人。是乃聾以導聾。瞽
0723c08: 以傳瞽。迷人正覺。斷人慧命。鐵蛇橫路。自誤誤人。墮
0723c09: 落輪迴。將阿誰消受。余深代汝愧畏。爾亟當及此猛
0723c10: 省。打透關頭。自度度人。並不是兩事。爾應知
0723c11: 皇上恩大難酬。并肯余言之無妄也。古佛已巳過。再世
0723c12: 未來。不向今生度。懊惱亦何及。況自誤猶小。誤人罪
0723c13: 大。舌在不從心。具眼莫問口。其努力迴向。毋有玷沙
0723c14: 門。俾三千大眾。各發信心。廣衍宗旨。且謾道授記靈
0723c15: 山。必將獲人天福報。是否是否。如何如何。莫謂如來
0723c16: 教下。絮絮瑣瑣。大似談老婆禪也。爾其珍重。毋忽。
0723c17: 皇十七弟果親王自得居士
0723c18: 究竟銘
0723c19: 三界眾生。自從無始。忽起無明。成就根塵。即此無明。
0723c20: 同佛正覺。迷妄執著。昇沈業識。悟無愚智。覺無凡聖。
0723c21: 不從彼來。不從此去。前後際斷。非即非難。無依有立。
0723c22: 有憑無成。坦然一致。真妄無二。能所俱離。隨類普應。
0723c23: 有方則滯。著處即邪。癡靜冥空。六塵緣影。不染而染。
0723c24: 是而非是。聲聲色色。目生花。昭昭靈靈。龜毛兔角。
0724a01: 二途俱泯。圓成彈指。無證之證。無修之修。次第漸除。
0724a02: 宿昔染習。六般同濟。眾生一如。佛魔邪外。一軌同收。
0724a03: 好醜分明。寶鏡不垢。常泯常照。常動常寂。無可不可。
0724a04: 不取不捨。圓通蕩蕩。不思不議。
0724a05: 如如歌
0724a06: 從上佛祖傳心法。無異無同無二轍。本非知見所能
0724a07: 明。不是施功可了脫。目前色相悉真常。耳畔音聲盡
0724a08: 妙說。箇中毫髮費商量。即落千差與萬別。未從擬議
0724a09: 全賓主。不用足移入道場。圓滿融通無淨染。希夷微
0724a10: 妙又尋常。凝然不動超塵劫。寂爾無為建寶幢。剎剎
0724a11: 塵塵皆實相。更餘何物可承當。中非內兮表非外。非
0724a12: 須彌兮非纖芥。還問皓月印千江。復若風鳴萬籟。
0724a13: 之不聚視無形。當前即是尋無在。但能頃刻回光
0724a14: 照。不勞彈指便圓成。真諦無聖無不聖。妙義非生非
0724a15: 不生。逢建立時隨建立。遇光明處合光明。山河大地
0724a16: 如來藏。動植含靈佛祖燈。何用改弦兼易調。從他月
0724a17: 白與風清。澄之不清淆不濁。亦非迷兮亦非覺。圓融
0724a18: 即是寶金繩。耽玩翻成斷貫索。塵勞妄想等龜毛。般
0724a19: 若涅槃同兔角。那伽常定繁興處。界縱橫無住著。
0724a20: 大千世界一慈航。露柱燈籠何處藏。若向草頭尋祖
0724a21: 意。恰如針上覓鴛鴦。六根即是菩提種。萬念無非如
0724a22: 意幢。大似寒梅經雪後。花開不是去年香。把斷一津
0724a23: 非是入。放縱千流非是出。泊然心境湛兮澄。豈假絲
0724a24: 毫功與力。無住無行不墮空。常明常照還如漆。滄海
0724b01: 涓涓入百川。盈溪盈壑作波瀾。曹溪一滴遍三千。豈
0724b02: 待拈花始莞然。月照寒潭波映月。月波浩渺潭皎潔。
0724b03: 此中體用甚分明。何必諦詮墮言說。物物同參報化
0724b04: 身。一塵不染淨光佛。淨光佛住在何方。即在眾微塵
0724b05: 裏覓。渴飲飢餐朝復昏。本無些子異於人。纔言解脫
0724b06: 即坑塹。底何非不二門。有作有為終屬妄。除煩除
0724b07: 惱亦非真。若言如如成兩橛。試問此歌聞不聞。
0724b08: 示初學
0724b09: 達摩西來。直指人心。見性成佛。不假文字語言。蓋因
0724b10: 眾生。以無量劫來。識情染習。一向外求。不知返本。但
0724b11: 推窮尋逐。攀緣思慮。只益多聞。還成滯礙。故祖師慈
0724b12: 愍。垂示後學。於剎那之頃。令明心地。直達本源。則言
0724b13: 言盡是真常。無一句不指清淨之體。無一聲不闡圓
0724b14: 妙之音。經云。先佛所說。後佛隨順。三藏十二部。即語
0724b15: 言文字而非語言文字。從此了明而無了明之者。是
0724b16: 為實語。不誑語。弗契斯旨。但隨文解義。墮於見網。如
0724b17: 日下孤燈。失其所照。亟須勇猛精進。直下了脫。自有
0724b18: 釋然於無邊教海之詮諦矣。
0724b19: 閒言說十則
0724b20: 有生於無。無生於有。有無相生。統歸之道。有為無為。
0724b21: 超乎名言。是道耶。非道耶。
0724b22: 道非巍巍。如仁者樂山。道非蕩蕩。如智者樂水。山水
0724b23: 之外。道將何求。若執山水以為道。又復以魚目作明
0724b24: 珠。且道究竟如何。山不是山。水是水。
0724c01: 人言空花。我談實相。人說山河大地。我道夢幻泡影。
0724c02: 非衒異於人。正所以示大同。若以異為同。以同為異。
0724c03: 風馬牛。
0724c04: 不自見。故普見。不自生。故長生。以其無生。萬物大同。
0724c05: 故無上菩提猶如兒戲。
0724c06: 道本無動。故不在動。道本無靜。故不在靜。道若在靜。
0724c07: 但守槁木寒。便超法海。道若在動。但逐塵野馬。
0724c08: 即踏真如。總沒交涉在。夫體道者。但向湛寂就紛紜。
0724c09: 紛紜成湛寂處會。
0724c10: 千尋之木。成於尺寸。萬里之程。始於跬步。故道雖高
0724c11: 妙。不離尋常目下。若舍近而求遠。厭凡而慕聖。是捨
0724c12: 萌芽之木而求參天。不出戶庭而欲適遠。不謂愚得
0724c13: 乎。
0724c14: 一切自然。矯作則失。因無矯作。天地成其廣大。日月
0724c15: 成其光明。山川草木。飛潛動植。自然合體。故曰如來
0724c16: 藏。
0724c17: 明鏡照形。其短長肥瘠一如也。釋鏡求吾貌而不可
0724c18: 得。谷應聲。其大小緩急一如也。去谷尋吾聲而不
0724c19: 可得。故曰在鏡即鏡。在谷即谷。
0724c20: 大道希夷。不可得而尊。不可得而貴。安之隨之。和之
0724c21: 同之。有而不有。為而不為。是名大道。
0724c22: 寥廓者天。無物不包。浩瀚者海。無物不容。故則天者
0724c23: 同其廣大。法海者同其淵深。至於道。不可思議而莫
0724c24: 之量。
0725a01: 隨筆五頌
0725a02: 佛祖弘慈。拯溺一切。蓋為眾生。本真錮蔽。客塵揜埋。
0725a03: 業濤騰沸。憎愛取舍。自縛自繫。輪迴生滅。致難脫離。
0725a04: 憎凡愛聖。求靜厭喧。皆為執著。盡屬攀緣。在聖則聖。
0725a05: 在凡則凡。處靜即靜。處喧即喧。本無方所。如珠走盤。
0725a06: 素位而行。佛儒同道。俗則居家。僧則秉教。為臣當忠。
0725a07: 為子當孝。能盡倫常。即為玄妙。絕世違情。捨明求照。
0725a08: 或以釋教。遺棄綱常。競相排詆。如墨如楊。或慕邪行。
0725a09: 裂衣毀裳。容撚指。妄自殘傷。兩俱謗佛。與道乖張。
0725a10: 拈一放一。未是平沈。水不洗水。金不博金。心外非物。
0725a11: 物外非心。物自是物。心自是心。何為昧昧。撥相而尋。
0725a12: 觀山
0725a13: 山之高兮。眾石所成。石雖眾兮。山一其形。千仞之山。
0725a14: 一拳之石。石即是山。而山非石。
0725a15: 臨水
0725a16: 漚之與水。異形同體。結則為漚。散則為水。漚非是水。
0725a17: 水是漚。不如縱目。任其注流。
0725a18: 性根偈
0725a19: 恒沙諸佛同一性。此性無修亦無證。若離修證成
0725a20: 狂。動非動兮靜非靜性。
0725a21: 觸目盡成顛倒見。山河大地誰形容。自從一明星
0725a22: 後。物我原來無異同眼。
0725a23: 若向音聲求佛法。譬猶假翅欲騰飛。何如撒手行平
0725a24: 路。靜默語喧無二歸耳。
0725b01: 見說旃檀片片香。此中非嗅孰知芳。若言佛性離聞
0725b02: 性。何處尋求寂滅場鼻。
0725b03: 百味莫言只一味。分明河淡海為鹹。必須一一從吾
0725b04: 辨。始把塵砂作米鹽舌。
0725b05: 幻化空身即法身。縱然認著亦非真。直將瓦礫成吾
0725b06: 體。誰道身心奉剎塵身。
0725b07: 動靜卷舒無二致。後前左右合其宜。若於意外求他
0725b08: 道。何異輕金而重泥意。
0725b09: 錄語
0725b10: 我不談空空。亦不說有有。問我何所言。一聲獅子吼。
0725b11: 萬川一月印
0725b12: 一月緣何印萬川。隨波上下自年年。莫將戲論談同
0725b13: 異。一月圓來萬月圓。
0725b14: 偶述
0725b15: 佛性非從色相尋。若離色相轉勞心。龜毛兔角真如
0725b16: 體。鵲噪鴉鳴般若音。不是吾身同木石。直須木石即
0725b17: 吾身。聖凡情見從生滅。山自高兮水自深。
0725b18: 皇四子和碩寶親王長春居士
0725b19: 覺海論
0725b20: 覺以海言強喻也。海亦覺中之一物。覺不可以海喻。
0725b21: 覺固無可喻。以海於天地間為物最鉅。故強以為喻。
0725b22: 夫天一生水。降而為膏。升而為月。動而為波。凝而為
0725b23: 冰。渟而為陂為澤。流而為江為河。千支萬派。莫不朝
0725b24: 宗于海。海受之而不見其盈。海洩之而不見其竭。海
0725c01: 亦鉅矣哉。雖然。海固有形在也。海之形在。則海之名
0725c02: 存。至若不可以形求。不可以名擬。無所於受。而實無
0725c03: 所不受。無所於洩。而實無所不洩。受不見受。洩不見
0725c04: 洩。湛湛乎。蕩蕩乎。是海也。其自性之覺海歟。非從中
0725c05: 出。非從外生。其先無始。其後無終。上之莫見其顛。下
0725c06: 之莫窮其底。十方世界。莫測其涯涘。大地眾生。莫不
0725c07: 備具。如來此覺海。菩薩此覺海。一切聖凡。以至蝡動
0725c08: 含靈。無非此覺海。三界同居。生佛一體。於一體中而
0725c09: 差別逕庭者。生佛之攸分也。差別逕庭而同歸覺海
0725c10: 者。生佛之本來也。以覺海為體。而不執覺海。不捨覺
0725c11: 海者。如來也。在覺海中。而或執體海。或捨覺海者。眾
0725c12: 生也。教外別傳。令人透脫根塵。剿絕情見。並覺海二
0725c13: 字。亦無所存。修而無修。證而無證。譬之百川歸海。而
0725c14: 海不自識其容納也。夫修世間法。至於聖。極矣。若明
0725c15: 出世間法。廓然無聖。廓然無聖。聖凡等觀。戒定慧亦
0725c16: 覺也。貪瞋癡亦覺也。貪瞋癡之覺非圓覺。戒定慧之
0725c17: 覺亦非圓覺。求貪瞋癡不可得。求戒定慧不可得。不
0725c18: 可得中如是得。如是得中無所得。而後其覺乃圓。圓
0725c19: 亦非圓。而覺乃覺海矣。古人云。損法財。滅功德。莫不
0725c20: 由斯心意識。又曰。無明實性即佛性。幻化空身即法
0725c21: 身。佛生之分。在覺與不覺之別。然覺者與未覺者。同
0725c22: 住覺海之中。如或以覺為覺。則是心意識之覺。所為
0725c23: 損法財。滅功德者也。即不以覺為覺。仍是幻化空身
0725c24: 中之無明實性。非真覺也。必得無明實性即佛性。幻
0726a01: 化空身即法身。并此無明佛性。幻化法身之名。亦不
0726a02: 可得。夫然後入微塵而不洩。大千而不溢。以缶取
0726a03: 之盈缶。以甕取之盈甕。以陂取之盈陂。以澤取之盈
0726a04: 澤。以江取之盈江。以河取之盈河。以海取之盈海。以
0726a05: 天地取之盈天地。澄澄湛湛。寂寂惺惺。雖覺而不覺。
0726a06: 不覺而常覺。是乃所為覺海歟。
0726a07: 水月說
0726a08: 天上之月一耳。水印之而萬焉。一月普現一切水。其
0726a09: 本自同。一切水月一月攝。其歸不二。設使祗明得真
0726a10: 體之一。而未明幻體之亦一。則古人水月之妙喻。猶
0726a11: 為未究也。有如泛航溪中。溪中此月也。由溪以之湖。
0726a12: 湖中即此溪月也。由湖以之長江黃河。長江黃河中
0726a13: 即此湖月也。由長江黃河以之海。海中即此長江黃
0726a14: 河月也。由一小海以之乎四大海。四大海之月。即此
0726a15: 一小海之月。而亦即此發航時。小溪中之月也。祗有
0726a16: 一月。求兩月不可得。忽於其間。堤岸隔之。一溪之水。
0726a17: 分為二溪。則一月亦分為兩月矣。由是而之焉。四海
0726a18: 之內。江有沱。河有滎。汝有濆。漢有潛。水草之交為湄。
0726a19: 水決之澤為汧。注川為谿。注谿為谷。注谷為溝。注溝
0726a20: 為澮。又細之而為行潦。又細之而為牛蹄之涔。各各
0726a21: 得水。則各各得月。而月乃不知其幾千萬矣。又細之
0726a22: 而為瓶為罍。為杓為甖。為杯為斝。各各得水。則亦各
0726a23: 各得月。而月又不知其恒河沙數矣。如舉百小器之
0726a24: 水。併於一大器。則百小器中之百月皆空。而成一大
0726b01: 器中之一月矣。如舉百千萬器之水。併於一谿。則百
0726b02: 千萬器中之百千萬月皆空。而成一谿中之一月矣。
0726b03: 由是從谿之湖之江之河之海。則恒河沙數之月。又
0726b04: 成一月如初矣。信乎水中之月本一。其不一者。有隔
0726b05: 之而使然。非其本然也。由此觀之。不特天上之月普
0726b06: 同。水中之月亦普同矣。天上之月。真如也。水中之月。
0726b07: 幻有也。幻從真出。幻乃成萬。幻亦無萬。幻萬亦一。一
0726b08: 亦不立。夫是以萬。然則真如之月。即在水中。幻有之
0726b09: 月。亦在天上也。人尚其撲陶器而破之。掘堤岸而通
0726b10: 之。庶幾宴坐水月道場也歟。
0726b11: 呵佛罵祖論
0726b12: 或問宗門每有呵佛罵祖之語。何也。王曰。佛身充滿
0726b13: 於法界。普現一切生前。隨緣赴感靡不周。而恒處
0726b14: 此菩提座。華嚴四句。誠為諸祖要語的旨。雖然。人若
0726b15: 於此隨語生解。便成天地懸隔。即此隨語生解之心。
0726b16: 便是業識茫茫。無本可據。於此尚未能灑然。命根何
0726b17: 由得斷。縱使盡山河大地。化為齒頰喉舌。一一齒頰
0726b18: 喉舌。演無量妙音。同時讚佛。亦沒交涉。夫能讚歎者。
0726b19: 即所讚歎者也。所呵罵者。即能呵罵者也。然則何讚
0726b20: 歎之有。又何呵罵之有。況乎能所皆空。讚歎呵罵。又
0726b21: 有何處可以安著。眾生以是佛為聖。非佛為凡。凡聖
0726b22: 兩途。即是眾生無始以來之見病。必得聖凡情盡。然
0726b23: 後人我雙忘。古德老婆心切。是以呵佛罵祖。除其見
0726b24: 相云爾。或曰。若然。則
0726c01: 皇上之斥人呵佛罵祖。其義何居。王曰。古德為此。不
0726c02: 過接引初機。何嘗以此為究竟極則。接引初機之善
0726c03: 權方便甚多。又何必定出於呵佛罵祖。
0726c04: 皇父以現在佛。顯如來身。慈悲無盡。化導無垠。智日
0726c05: 普臨。法雲常潤。所見所證。超出從上古德萬萬。豈尋
0726c06: 常所能窺測。余惟信奉受持。安能通證明其義。雖
0726c07: 然。恭承
0726c08: 誨示。得領玄音。亦忝一知半解。不忍不以示天下後
0726c09: 世。作將來眼也。特為爾申論之。夫空大地。皆屬幻
0726c10: 結而成。然此大地空。即是實際理地。真全是幻。諸
0726c11: 幻皆真。幻全是真。一真亦幻。此幻影中。步步不離真
0726c12: 地。此真如性。剎剎歷此幻緣。松原是直。棘原是曲。烏
0726c13: 原是黑。原是白。松直棘曲。烏黑白。尚不得改其
0726c14: 自然之幻影。況人為萬物之靈乎。是故為臣當忠。為
0726c15: 子當孝。民則當仁。物則當愛。萬善具足。乃得圓此幻
0726c16: 影。幻影真如。無二無別。幻影圓。即真如矣。離此一字。
0726c17: 便屬魔外。夫佛祖者。以出世間法論。則無生身之所
0726c18: 自生也。以世間法論。即先聖先師也。下口呵斥。可乎
0726c19: 不可乎。夫聖凡俱泯。然後前後際斷。固已巳。然若以呵
0726c20: 罵為聖凡俱泯。則此聖凡俱泯之見。并凡見亦無分
0726c21: 矣。安得不墮畜生道。宗徒又謂古德嘗言。須向異類
0726c22: 中行。六道輪迴。一道齊平。方是透天透地。有何因果
0726c23: 可言。不知即此執著狂見。止有墮畜生道分。無古德
0726c24: 透天透地分。古德心行。驢年未夢見在。人果踏過重
0727a01: 關。幻真一致。正須圓滿幻中真果。安得呵佛罵祖。若
0727a02: 猶未也。則呵佛罵祖。如何可容。區區接引初機之無
0727a03: 舌人饒舌。
0727a04: 皇父豈不照破。爾悟耶。吾與爾信受奉行。爾不悟耶。
0727a05: 聖旨不可違也。或人唯唯而退。
0727a06: 示超鼎
0727a07: 禪喜次。示超鼎曰。佛法者出世之梯航。世法者住世
0727a08: 之關鍵。徑異途分。南轅北轍。殆夫人而云然矣。然使
0727a09: 其人。果於佛法。能了自心。得無所得。則以不染之心。
0727a10: 現隨緣之相。無憎無愛。無取無捨。自然不逐波流。不
0727a11: 隨影住。而得理事一如。空相無二。世法正是佛法也。
0727a12: 若或心依塵剎。任起纏。取捨愛憎。雜然紛錯。甚至
0727a13: 奔趨名利。希望寵榮。隱顯異行。外內異習。如此。則雖
0727a14: 三藏十二部。千七百公案。一一如瓶瀉水。其所為佛
0727a15: 知見者。已巳不啻狐唾貍涎。況復藉古德之微言。作逢
0727a16: 時之利器。了了於口。役役於心。其不至塗污慧命。垢
0727a17: 濁祖庭者幾何。惟貴力行佛訓。信守沙門。於一切世
0727a18: 法中。不生歡喜心。而持貪瞋戒。則雖鐵蛇橫路。終可
0727a19: 作弄死蛇想。從未有不行戒定。頓為了知。假借佛法
0727a20: 以行世法。而不至習染因仍。增諸幻妄。以昧佛性而
0727a21: 攖世網者。我
0727a22: 皇父以現在佛。發如來藏。萬幾餘暇。時一隨喜。偶揭
0727a23: 片語。如灌醍醐。所以提持禪衲。整飭宗門。諄諄懇懇。
0727a24: 直引曲喻。期望各有成就者。原為如來教外之旨。實
0727b01: 能普利十方。弘濟萬品。會者自得。一如本分。當下即
0727b02: 是。不假外求。而於修齊治平。兵農禮樂。政刑德教。及
0727b03: 飲食起居。出入作息。一切有為法。原無干礙。故欲護
0727b04: 此一燈。永毋消殞。
0727b05: 慈悲念切。光照無私。此物我之胥忘。固緇素所共信。
0727b06: 余言不其然乎。爾幸際隆時。叨蒙
0727b07: 開示。蓋有夙因。得具正見。正宜及此努力。合眼埋頭。
0727b08: 進慚愧門。修迴向行。誓期徹底。了此一事。以仰報高
0727b09: 厚
0727b10: 聖恩。克紹佛日。乃邇者聽汝言說。驗汝行為。鳥欲沖
0727b11: 天。未點地。雖荊榛隊裏。曾暫斬斷葛藤。而水月光
0727b12: 中。猶時錯認花影。對人饒舌。豈接引之婆心。到處呈
0727b13: 身。半逢迎之鬼伎。試問此選佛場一塊乾淨土。既不
0727b14: 能伐毛洗髓。轉且目眩耳譁。於些子榮利事。尚無從
0727b15: 勘破。而可望其於本分向上事。有所探討。不至墮落。
0727b16: 或且能度人。有是因乎。有是果乎。無種且勿道。何下
0727b17: 種之不審也。語云。見道易。修道難。又曰。知之易。行之
0727b18: 難。縠羅之隔。即不能辨物。何論九嶷。咫尺之間。即不
0727b19: 云到家。何況萬里。爾其及早猛省。痛自翦除。毋作非
0727b20: 非想。但作如如觀。途路未迷。驀直前去。庶此一事猶
0727b21: 終還故吾。不然。文殊念起。鐵圍隨之。下又下者。地獄
0727b22: 何辭。佛法本無住。度溺皆自取。究無與世間法也。勉
0727b23: 諸勉諸。
0727b24: 皇五子和碩和親王旭日居士
0727c01: 初學詩六十首
0727c02: 人我原無二。主賓自歷然。當前不迴換。一月萬川圓。
0727c03: 空亦本非空。有亦本非有。空有兩相忘。三三原是九。
0727c04: 影不解渴。畫餅不充飢。愚夫多錯認。達者會其機。
0727c05: 纔擬離於空。已巳是落於有。不知空有間。何物最長久。
0727c06: 古鏡埋塵垢。幾人仔細尋。東風回暖候。窗外日華新。
0727c07: 東院風光好。扁舟一櫂輕。千山沈翠影。山行舟不行。
0727c08: 跳出金剛圈。打破栗棘蓬。問余何所得。一擔挑春風。
0727c09: 魚兔不需用。何必守筌蹄。偶爾閱金經。權為遮眼皮。
0727c10: 但知翻貝葉。日日誦哆囉。不聽林間鳥。盡演摩訶歌。
0727c11: 以聲為直指。拈色作單傳。但即此聲色。觀音如是觀。
0727c12: 先了同中異。還明異裏同。三千原是幻。四大本非空。
0727c13: 閉目妄求見。觀心誤覓通。可憐講解者。恰似觸窗蜂。
0727c14: 倒騎龍象走。春夏髮鬅鬆。去際渾無影。來時不見。
0727c15: 慈雲鋪密密。法雨落重重。雖弄泥團漢。能立峭峰。
0727c16: 證佛還除佛。達禪莫泥禪。若從露柱覓。即落淨瓶邊。
0727c17: 妄處塵心滯。通時佛性圓。茫茫如涉水。且趁法王船。
0727c18: 佛國隨方現。西天只在東。但開彌勒閣。自上德雲峰。
0727c19: 樹杪留明月。花邊送好風。一般奇絕處。從古與今同。
0727c20: 住此無為地。何妨處場。歸來炭裏坐。還去雪中藏。
0727c21: 大道絕能所。空不可量。世尊一按指。海印盡生光。
0727c22: 打破黑漆桶。璃界裏行。十方自普遍。三際任縱橫。
0727c23: 有火還同暗。無燈是明。此身齊日月。何必問年庚。
0727c24: 對病得良方。長生極樂鄉。山河為事業。雨露作壺漿。
0728a01: 伏虎空勞力。降龍徒逞狂。須知龍與虎。覿體是心王。
0728a02: 入定原無定。休心更錯休。階花兮並茂。溪水兮隨流。
0728a03: 誰去尋蘭若。何妨執釣鉤。年年祗此日。暖冷自春秋。
0728a04: 幻妄何曾幻。須看火裏蓮。一池常湛湛。八水自淵淵。
0728a05: 無佛方云佛。非仙始是仙。佛仙毫錯認。霄壤兩茫然。
0728a06: 一線通天地。何人能之。夢中不識夢。迷裏復尋迷。
0728a07: 歲月如風疾。時光似電馳。於茲當警醒。速覓法王師。
0728a08: 臘月乘涼解帶。三伏向火披裘。愚夫謂顛倒。知者
0728a09: 笑默點頭。
0728a10: 丈六三千法相。區區一粒微塵。芥子須彌不別。山川
0728a11: 草木全身。
0728a12: 一人常喫不飽。一人不喫不飢。此意阿誰參透。直言
0728a13: 不掛一絲。
0728a14: 黑炭難方其黑。白冰莫比其冰。畢竟問他何物。答云
0728a15: 白炭黑冰。
0728a16: 將欲以靜止動。恍如日下逃影。欲修無上菩提。務須
0728a17: 開眼落井。
0728a18: 春日嚴風栗冽。三冬煖氣溫和。不是春冬互換。祇因
0728a19: 曾見彌陀。
0728a20: 對鏡二我現前。畢竟自著何所。當下人鏡雙忘。了然
0728a21: 他我我我。
0728a22: 昨日園花開放。幾枝白白紅紅。祇因貪觀芳色。不肯
0728a23: 踏入叢中。
0728a24: 四面八方惟我。飛潛動植皆佛。佛我原無兩箇。非是
0728b01: 依稀彷彿。
0728b02: 學道方不自棄。見道自棄方親。六塵六根放下。大千
0728b03: 總一真人。
0728b04: 湛湛純清元氣。澄澄不雜精神。識透三千世界。能使
0728b05: 十二時辰。秋水一泓作體。松百尺為身。頂後金光
0728b06: 是幻。雲生足下非真。
0728b07: 有意超登淨土。於諸佛無緣。一芥猶餘一芥。三千
0728b08: 豈止三千。識得七花八裂。何分六欲四禪。漫說鳶飛
0728b09: 魚躍。毫釐即隔天淵。
0728b10: 常時隨緣飲。閒來乘興高歌。看破菩提是妄。了知
0728b11: 佛祖皆魔。識得六根無我。放教五蘊從他。祇此理窮
0728b12: 性盡。如頑如鄙呵呵。
0728b13: 莫論誰觀誰聽。休問有言無言。欲證至真正道。須知
0728b14: 探本尋源。欲得古佛會面。須從草鞋踏翻。但會懷中
0728b15: 滌垢。孰能物外馳奔。
0728b16: 小攝毫毛大。大彌宇宙而微。不識不知佛智。非生
0728b17: 非滅天機。冬日雪飄纍纍。春朝雨灑霏霏。雨雪任教
0728b18: 應節。我祇相時著衣。
0728b19: 猛虎當途何懼。從來物我原同。同處原無彼此。異時
0728b20: 辨雌雄。養素全真失。含醇抱樸非功。若然以南
0728b21: 作北。究竟未見西東。
0728b22: 風雲體態無定。猿馬情性難安。依靜止動妄作。將有
0728b23: 為無自謾。浮漚非是濤浪。海水即波瀾。不教絲毫
0728b24: 障礙。一顆寶珠走盤。
0728c01: 一點微塵之內。一佛國在其中。道有森然實有。說空
0728c02: 豁爾皆空。彼此親疏無二。東西南北皆同。莫詫輝煌
0728c03: 古鏡。團團只是青銅。
0728c04: 迷則多知多識。悟如醉如癡。無見方成實見。有為
0728c05: 即是無為。大道非難非易。天下何慮何思。鸚鵡緣何
0728c06: 有舌。蜘蛛畢竟無絲。
0728c07: 色相元非色相。空豈是空。三昧由來都幻。六根
0728c08: 隨在皆如。此地端然有我。他方何處尋渠。西天只在
0728c09: 下。不煩走馬驅車。
0728c10: 己已躬下事作麼參。兀坐蒲團意不甘。前後一朝窣地
0728c11: 斷。十方四面是瞿曇。
0728c12: 一歸何處是耶非。笑倒庭前木板扉。唯有此門為不
0728c13: 二。本無有一更何歸。
0728c14: 色空明暗千般相。地水火風一箇身。若要捨離增謬
0728c15: 妄。塵塵涉入始為真。
0728c16: 直教如幻方非幻。莫要消除幻百端。欲覓是真非幻
0728c17: 者。猶如風裏捉風看。
0728c18: 桃花溪上年年發。只有靈雲見不疑。我欲將花問少
0728c19: 室。此花為髓抑為皮。
0728c20: 者箇豈容有悟迷。無餘無欠等均齊。若言今日方成
0728c21: 悟。何異朝東說向西。
0728c22: 畢竟色前無別法。良由聲外有單傳。騎聲色何方
0728c23: 便。如色如聲任自然。
0728c24: 無錐可立尚餘身。彼岸猶遙毒海深。直待將身也貧
0729a01: 。方纔撮土即黃金。
0729a02: 明明昨定今何定。一句包涵萬法門。猶向法塵邊覓
0729a03: 取。將頭自刺剌入膠盆。
0729a04: 寶殿黃金丈六身。萬年常轉法王輪。展單作禮人多
0729a05: 少。開眼誰能見得親。
0729a06: 家舍途中百事宜。何須端問庖羲。山河大地無非
0729a07: 自。晝夜迴環不是伊。一月迥明千佛土。六時夢作四
0729a08: 威儀。堂堂獨立渾無事。歷劫常如者片時。
0729a09: 一聲鳥語出林端。說得如珠走玉盤。五教分明齊貫
0729a10: 串。三乘階級總團圞。大千已巳是渾包裹。些子何曾更
0729a11: 熱瞞。若也未能拋漆桶。廣長舌又底相干。
0729a12: 動念何非生死根。不生一念又沈淪。大圓覺海無門
0729a13: 路。兩鐵圍山矗昊旻。放則雪獅鎔火聚。捉時流汞入
0729a14: 沙塵。中邊若不齊拈。難與空王結淨因。
0729a15: 百般神妙都除屏。一味真如任所之。莫是透天還透
0729a16: 地。本來無我亦無伊。三身總不分長短。此路何曾有
0729a17: 順違。堪笑南泉牧水牯。東西岐處又成岐。
0729a18: 直下本來無一事。莫從無事覓安心。精修原屬尋常
0729a19: 分。密行唯隨力所任。中不容他清淨慧。外無可問去
0729a20: 來今。搬柴運水如如裏。便是無絃太古琴。
0729a21: 生盡是金剛體。四相全彰般若光。坐斷菩提與煩
0729a22: 惱。踏翻地獄并天堂。出門一笑青天闊。欹枕三更白
0729a23: 月涼。樹倒藤枯是何物。分明寶印出輪王。
0729a24: 合水和泥與麼來。雖然何處惹塵埃。解開六結無餘
0729b02: 蓮臺。丈夫步驟當如此。一念千年復億垓。
0729b03: 三尺兒童也共之。千生歷劫久忘斯。拽將鼻孔空
0729b04: 吼。打著頭顱大地知。直下何曾些子欠。當前莫更自
0729b05: 相欺。若於此外閒拈弄。畫餅終難充汝飢。
0729b06: 千門萬戶盡司南。只要拈來仔細參。莫道此中還是
0729b07: 一。當知句裏亦無三。泥牛入海探消息。鐵馬當風演
0729b08: 妙譚。妙覺空王真種子。毫毛頭上坐瞿曇。
0729b09: 山重重又水重重。寶鏡交光光不窮。能所頓消何軌
0729b10: 格。聖凡淨盡始圓融。草鞋倒覆三千界。破衲高圍丈
0729b11: 六空。半點安排渾不用。何須更覓主人公。
0729b12: 多羅平郡王福彭如心居士
0729b13: 真如銘
0729b14: 真如性海。法界圓通。聖凡一轍。佛生途同。只緣迷己已。
0729b15: 逐物西東。從有背有。從空背空。識心顛倒。生死相從。
0729b16: 憎愛繼起。善惡業生。輪迴六道。受捨不停。大慈悲父。
0729b17: 悲憫迷。設茲寶筏。拯救出離。誠言寶訓。作速皈依。
0729b18: 若求解脫。不遠非難。信心一辦。祇在目前。不需半念。
0729b19: 不用一言。鴉鳴鵲噪。木片碌磚。同演摩訶。普示莊嚴。
0729b20: 當下薦得。誰分彼此。三界唯心。萬法一己巳。知解體會。
0729b21: 沒交涉。若非真了。何言休歇。自誤誤人。魔行邪說。
0729b22: 即心即物。即物即佛。心佛物兮。何異何同。無一無二。
0729b23: 二一圓融。色空明暗。隨處合通。無心於法。無法於心。
0729b24: 心法雙泯。是名曰真。真亦強名。普告來今。
0729c01: 一貫說
0729c02: 語默動靜不異。暗明通塞何殊。了達彼此無二。大千
0729c03: 沙界如如。
0729c04: 雲山圖
0729c05: 青山自青山。白雲自白雲。欲識雲山意。諦觀分不分。
0729c06: 真妄謠
0729c07: 起妄遣妄雙成妄。用真求真何處真。真妄兩地情能
0729c08: 盡。寒枯木一時春。
0729c09: 迷悟誥
0729c10: 迷者將空作色。悟者以色為空。迷兮悟兮如夢。色兮
0729c11: 空兮本同。
0729c12: 心體歌
0729c13: 剎剎塵塵總一心。沙界之中獨露身。其間妙體誰人
0729c14: 識。直饒識得亦非真。
0729c15: 不住詞
0729c16: 住南在北。住北在南。一切如是住。無所住心然。
0729c17: 人我論
0729c18: 人法本來無二。物我原自一同。就中妄生隔礙。致令
0729c19: 觸途難通。
0729c20: 轉物解
0729c21: 轉得山河歸自己已。轉得自己已成山河。兩箇黃鸝鳴翠
0729c22: 柳。一行白鷺落平坡。
0729c23: 動靜詠
0729c24: 靜中須覓動。動中須覓靜。解此動靜關。是名真如用。
0730a01: 心境曲
0730a02: 人多言境礙心。不知乃心礙境。若能除此心。萬境
0730a03: 自然相應。
0730a04: 智光三時頌
0730a05: 境有心有雙成幻。心有境空半幻真。心境俱空離真
0730a06: 幻。空不空兮無比倫。
0730a07: 真如言
0730a08: 有言皆是謗。無言盡成誑。除有無言。地下與天上。
0730a09: 活汞吟
0730a10: 我有水銀一團。迸散三千法界。縱橫離合隨緣。十方
0730a11: 通塞無礙。
0730a12: 談夢話
0730a13: 睡夢安和夢是幻。覺來方悟夢非真。迷人譬似夢中
0730a14: 客。悟者猶如醒睡人。
0730a15: 空橛註
0730a16: 將橛釘空易。將空釘橛難。會得箇中意。大千隨處安。
0730a17: 三際論
0730a18: 現在總無現在事。未來那有未來時。能知三際原無
0730a19: 際。一任今之又古之。
0730a20: 西江月六首
0730a21: 法相雖超色體。真機不在空觀。維摩空裏散花天。見
0730a22: 者見須離見。　能合六塵不染。何妨萬象當前。試看
0730a23: 雲影靜寒潭。雁過可曾留戀。
0730a24: 驀聽空中唳。渾忘下牛鳴。不分笛韻與鐘聲。萬
0730b01: 籟自然各靜。　毒鼓人言當避。火輪我道堪乘。隨緣
0730b02: 不動寂常明。便是如來本性。
0730b03: 五教三乘懇懇。半萬八卷諄諄。別傳不在經文。默
0730b04: 契自心自印。　但會歸一妙諦。即通不二法門。得來
0730b05: 隨手總家珍。執著還防錯認。
0730b06: 大地亦非大地。一絲便是一絲。此中機祕少人知。非
0730b07: 是是非非是。　若問如何行履。告君不假修持。莫言
0730b08: 無事亦無為。好作夢中佛事。
0730b09: 括盡恒河沙界。那來法藏真經。維摩一默豈無音。何
0730b10: 在高談闊論。　試聽窗前竹韻。自然葉上風生。風生
0730b11: 葉響兩無因。古渡舟橫不定。
0730b12: 若問心根心蒂。靈苗不變春秋。尋蛇撥草費窮搜。如
0730b13: 覓霜前雪後。　物我原同一色。孤雲欲去還留。三更
0730b14: 明月正當樓。又復半遮半露。
0730b15: 偈語二則
0730b16: 數黑尋白。自鼓風浪。指東畫西。錯尋古路。泥牛海底
0730b17: 穩棲身。石虎山中復何懼。
0730b18: 沒名沒姓。無繫無拘。數萍海面。一塵空裏。漫訝青山
0730b19: 藏曉霧。還看淥水長新蕖。
0730b20: 偶偈四首
0730b21: 一念清淨是佛。一念煩惱眾生。清淨不離煩惱。佛與
0730b22: 眾生同名。
0730b23: 緣塵起於對待。無對待處無因。一心自生萬法。萬法
0730b24: 本不礙心。
0730c01: 是非便生憎愛。憎愛取捨流輪。識得高下平等。三千
0730c02: 世界一身。
0730c03: 眾生執空作色。二乘執色為空。執空執色皆非。當知
0730c04: 即空即色。
0730c05: 警迷箴
0730c06: 地水火風。流轉三界。幻化空身。惟此四大。無明識性。
0730c07: 紛馳其中。妄執為我。憎愛交攻。既貪且瞋。既瞋且癡。
0730c08: 癡為其體。貪瞋用之。因起果生。生生滅滅。滅必更生。
0730c09: 恒河沙劫。或乃悲悔。誓斷無明。求證佛道。脫離眾生。
0730c10: 如走日中。而欲無影。形到影隨。謂影為梗。乃起狂見。
0730c11: 一切皆空。何佛何生。善惡混同。持此一念。萬有俱刪。
0730c12: 此念維何。大鐵圍山。未了空性。強排有緣。一空何據。
0730c13: 萬有現前。有即是空。空不異有。厭有欣空。怖頭而走。
0730c14: 幻身法身。識性佛性。皆無寸土。一大圓鏡。祇緣曠劫。
0730c15: 迷其本真。強生分別。而有幻因。佛祖慈悲。垂諸方便。
0730c16: 己躬下事。直須自薦。
0730c17: 大學士伯鄂爾泰坦然居士
0730c18: 述課
0730c19: 十載攀緣歷四天。須彌百億鐵圍前。因知舌在還成
0730c20: 業。縱使錐無未是禪。入慚愧門覓進步。感。
0730c21: 慈悲力度重顛。三關到底如何踏。風在林梢月在川。
0730c22: 禪課截句
0730c23: 楞嚴說罷又楞伽。法語從無一字差。畢竟何曾留一
0730c24: 字。隨緣且喫趙州茶。
0731a01: 雲門臨濟各紛然。棒喝無端更豎拳。截葛藤佛法
0731a02: 現。秋風八月好涼天。
0731a03: 折葦西來有意無。麻觔柏子忒糢糊。夜來瞥見天邊
0731a04: 月。恰似驪龍項下珠。
0731a05: 香嚴卓地漫經年。錐到無時也未然。米熟便篩篩在
0731a06: 否。獦獠根性幾曾全。
0731a07: 輥毬活計許誰拈。得一猶非寧有三。認取箇中關捩
0731a08: 子。餓時喫飯困時眠。
0731a09: 風旛互動各成真。饒語誰煩更說心。到底此中無覓
0731a10: 處。古錐密諦不從尋。
0731a11: 三世因緣彈指間。去來來去幾曾閒。有時看取階前
0731a12: 樹。秋露如珠葉葉圓。
0731a13: 出門拂袖恰衝塵。放下緣何便入真。滿院梧桐花落
0731a14: 盡。沿階秋草又生春。
0731a15: 謾說小乘與大乘。斷常生滅本無情。辟支成果塵煙
0731a16: 淨。依舊恒河沙裏行。
0731a17: 泥洹功德了無因。法化何曾有二身。普界金光沈黑
0731a18: 裏。兜羅掌下正迷人。
0731a19: 是迷是悟是文殊。門外應須一再呼。入得門來門是
0731a20: 外。一簾香雨著花無。
0731a21: 西堂風月總無功。捉向西來又向東。拽斷鼻頭脫未
0731a22: 得。空何處捉空。
0731a23: 山原著地玉無瑕。如此能時便出家。出得家來家故
0731a24: 在。祇陀林裏看曇花。
0731b01: 巖前獨坐月輪圓。對月只須作月看。指月是心心是
0731b02: 月。寒山此語要重參。
0731b03: 摘茶樹底覓形聲。覓到形聲古路橫。紅葉青山秋正
0731b04: 好。涅槃般若本同名。
0731b05: 難難易易幾多般。就裏憑他下手看。踏破鐵鞋還穩
0731b06: 坐。雪山風月古今寒。
0731b07: 偈語二十一則
0731b08: 迷非迷。覺非覺。識得迷時似脫纏。認煞覺處旋成縛。
0731b09: 覺迷迷覺兩無干。一輪秋月照東閣。
0731b10: 昨日桐花開。今朝桐葉落。花開是何因。葉落成何果。
0731b11: 曉來冷露濕秋衣。年年花葉自開落。
0731b12: 菩提本無因。種因隨生果。有果轉生因。顛倒沒歸著。
0731b13: 世尊有何言。拈花笑無可。
0731b14: 水底陽光微。火中陰氣顯。陰陽不二物。水火何相反。
0731b15: 住取水火無吞吐。金蓮火裏灑甘露。甘露成珠火自
0731b16: 燃。到頭即是回頭路。
0731b17: 回頭是何家。眼底具三界。身色雖本空。還須持淨戒。
0731b18: 盧師大利根。且喫肉邊菜。
0731b19: 東西南北行。只此山下路。打破黑漆桶。倏忽晶光露。
0731b20: 露處轉成黑。來須驀直去。
0731b21: 趙州老枯禪。布衫七觔半。過橋度馬驢。銷落無一片。
0731b22: 縱然無一片。這半還相見。留得這半相見時。也祇是
0731b23: 弄泥團漢。
0731b24: 芥子藏須彌。古德遺閒話。須彌不減小。芥子誰添大。
0731c01: 夜來溪上行。碧天如圖畫。
0731c02: 萬法無一法。無法亦非法。非法住法位。何處別真假。
0731c03: 雲門鐵棒疾如雷。打破空須自打。
0731c04: 大地一隻眼。問口說三跳。設復問耳鼻。跳到幾時了。
0731c05: 南北是長江。東西是官道。牛羊只戀山。不戀山中草。
0731c06: 朝看山頭雲。夕對溪邊月。雲月本無心。溪山各有別。
0731c07: 溪山若不別。千嶺閒雲千潭月。
0731c08: 一串摩尼珠。箇箇相連貫。孰知連貫中。處處成隔斷。
0731c09: 是連是斷是斷連。寶光顆顆輪如閃。
0731c10: 黃蘗持钁來。活埋速於火。火化有商量。活埋無閃躲。
0731c11: 任是金剛不壞身。尋常一例都埋。
0731c12: 結社來東平。薦送溈山鏡。偶爾亦何因。兩當成聚訟。
0731c13: 老僧斷獄如商鞅。一時撲無質證。無質證。還質證。
0731c14: 空林月上餘清影。
0731c15: 曉起階下行。階前踏塵起。塵起本無根。欲掃掃不已巳。
0731c16: 放下笤且遊行。如來一生塵坌裏。
0731c17: 東方西方人。各自問佛果。佛果是如何。東西各自著。
0731c18: 等閒掀倒青猊座。文殊普賢非渠我。
0731c19: 船子一顛僧。持橈胡亂撞。撞著撞不著。總成隔壁帳。
0731c20: 折橈竿翻船。碧波光溢三千丈。
0731c21: 獅子項下鈴。本是何人繫。解須繫鈴人。解向何處去。
0731c22: 解鈴繫鈴認煞鈴。泥牛入海無消息。
0731c23: 月自西方升。日向西方墮。升墮本如環。甚處覓鉤鎖。
0731c24: 大家拊掌笑呵呵。常住常住團欒坐。
0732a01: 因縛有解。因著有脫。本無縛著。何須解脫。因解又縛。
0732a02: 因脫又著。若非解脫。何來縛著。羽自飛飛。鱗自躍躍。
0732a03: 不知不識。無病無藥。
0732a04: 宣尼有至訓。克己已復禮為。先難而後獲。勤而行者誰。
0732a05: 夫道若大路。遠邇本同規。一舉足之役。胡乃不知歸。
0732a06: 此心生微礙。寸步隨多岐。藉曰力未充。畫地慎登危。
0732a07: 深幸提撕切。頗為賢聖資。誠明不貳物。坐立皆通逵。
0732a08: 恩大實難酬。所感匪慈悲。如如契妙理。唯唯識良師。
0732a09: 無入不自得。黽勉及今茲。
0732a10: 問答偶錄
0732a11: 或問於坦然居士曰。世尊千言萬語。只要人見性。但
0732a12: 這性字。是佛與眾生。一切有情無情。以至脩羅非
0732a13: 人等。普同共具的。隨你上天下地。日生月落。明暗中
0732a14: 邊。前際後劫。那一處脫。那一時粘住。一切眾生。凡
0732a15: 耳所聞。目所見。意念所觸。觀感所現。種種因緣空色。
0732a16: 那一件不可見。那一件是可見。且道性字是如何。見
0732a17: 時又如何。粘住則執縛。脫無歸著。不粘不脫。是粘
0732a18: 是脫。又早成合頭活套。須直指一下落。以便學人
0732a19: 踏實地。驀直前去。答曰。這性字原是人人同有。物物
0732a20: 不無。只因眾生迷墮。障本來。隨緣顛倒。認相起滅。
0732a21: 如失路人。忘記家鄉。落在荊棘坑坎。去又去不得。回
0732a22: 又回不得。惶駭昏憒。自仆自立。總無出頭處。經云。如
0732a23: 嬰兒失母。此語極切。世尊發大慈悲。直指心源。令人
0732a24: 步步追尋。反源還本。一旦省悟。正如識路歸家。嬰兒
0732b01: 見母。其悲感歡慶。無可譬喻。無可形容。無可思議。無
0732b02: 可擬會。妙明圓覺。無生無滅。非無生滅。以無生故。證
0732b03: 取無生。無因無果。非無因果。以無果故。證取無果。學
0732b04: 者只須發大勇猛。驀直前去。有時醒然。有時瞶然。有
0732b05: 時擾然。有時寂然。一任生滅滅生。生生滅滅。迷覺覺
0732b06: 迷。迷迷覺覺。總不須疑擬。不須體會。到得功行圓滿。
0732b07: 瓜熟蒂落。那時本來自現。本來只如是。眼原是眼。
0732b08: 耳原是耳。人原是人。物原是物。眾生原是眾生。佛原
0732b09: 是佛。一切有情無情。有相無相。各歸本性。同入般若
0732b10: 涅槃。共證圓覺。各認圓覺。各具妙明。共具妙明。無論
0732b11: 本來面目四字。如同戲論。即如何是三字。亦屬贅語。
0732b12: 此是如來說法第一實諦。非緣覺聲聞各所取證。亦
0732b13: 不可認作拈花微笑。為教外別傳。學者且只向這裏
0732b14: 究去。自然得箇消息。又不是向這裏討得箇消息
0732b15: 出也。又問。世尊直指心源。固是第一實諦。但這心字。
0732b16: 也是捉不來。推不去。粘不著。脫不落。原自灼灼的
0732b17: 的。又渺渺茫茫。還是心因物覺。還是物由心見。若
0732b18: 道是心因物覺。一物未對時。此中原自醒省。說不得
0732b19: 無心。若道物由心見。一念未起時。萬相原自森列。說
0732b20: 不得無物。如今說是明心。還是將心去明心。還是將
0732b21: 物去明心。若道將心去明心。這未明處是那裏。將去
0732b22: 明他的是那裏。若道將物去明心。這物還是由外而
0732b23: 入。還是由中而出。況這心字。明與暗俱無可著。如何
0732b24: 說得已巳明未明。這物字。內與外俱加不上。如何認取
0732c01: 由中由外。學人誓要明心。只是將甚箇去明心。請再
0732c02: 為指出。答云。性字是萬物同歸。這心字是眾生各
0732c03: 具。只因凡夫誤認知覺作心。因知覺遂成繫綴。因繫
0732c04: 綴遂成執著。因執著遂成分別。因分別遂成顛倒。靈
0732c05: 根一昧。塵境紛起。宿業現緣。迷失本體。不知這心字。
0732c06: 本是明圓妙。任是十聖出世。并不增一些靈光。
0732c07: 任是六道現前。并不減一些妙體。湛然寂然。任行任
0732c08: 住。湛然處如日月普光。寂然處如陰陽默運。行處如
0732c09: 風轉雲流。住處如水澄波定。學者且向一念未起。一
0732c10: 物未對時。極力參尋。任他參尋不出。到底一力參尋。
0732c11: 於萬念紛起。萬物雜陳時。極力體驗。任他體驗不出。
0732c12: 只是一力體驗。久之又久。一旦豁然。正如一輪寶鏡。
0732c13: 具足光明。任你業山慾海。一例照了。毫無滯染。任你
0732c14: 梵天淨土。一例看破。些無繫戀。這光明并非從內生。
0732c15: 亦非從外來。任是天魔外道。總逃不出。任是菩薩大
0732c16: 乘。亦逼不入。長寂長照。長顯長隱。這事極須參會。
0732c17: 用不著參會。極須修持。依不定修持。經云。迷時師
0732c18: 度。悟時自度。佛度眾生。眾生度佛。學人若當下領會。
0732c19: 便不妨立地成佛。且為諸佛師。若不肯參會時。亦不
0732c20: 妨向黑漆桶中。任坐百劫千劫。但可惜當面錯過。枉
0732c21: 自蹉跎。正世尊所謂可憐愍者爾。或悚然起。更端而
0732c22: 進。曰。心性之指。既聞大略矣。敢不努力。但些子未明。
0732c23: 即成隔礙。縱稍有知解。亦無以堅信心而發勇猛。願
0732c24: 終白之。敢問儒言入世。佛言出世。儒將天下國家。皆
0733a01: 歸到身心。佛併眼耳鼻舌。總攝還心性。雖俱於世無
0733a02: 著。同是一步步入來。如何又說是出世。譬如現今
0733a03: 坐立處。還是身入空。還是身出空。若道身入
0733a04: 空。現今並不見有逼攏處。如何見得是入。若道身出
0733a05: 空。現今並不見有邊際處。如何見得是出。這出入
0733a06: 二字。畢竟著落在那邊。答云。只因世人認煞一邊。便
0733a07: 自出入兩礙。然果識得出入。即便認煞一邊。亦正無
0733a08: 出入。且如學者現擬出門。原因身在屋裏。纔說是出
0733a09: 門。若並不曾入屋。何從更道出門。此處極易見。但如
0733a10: 何道是入。自費解。只如世間萬法萬緣。各各現在。
0733a11: 世人曾出那一件。既未出。如何道得入在那一
0733a12: 件。禪講入定出定。且不道如何是定。請道如何是出
0733a13: 入。儒解得出入二字。便能功參造化。禪解得出入二
0733a14: 字。便可坐證涅槃。學者且究尋這入處。閉眼埋頭。勿
0733a15: 參雜念。但理會得入處。出處自不須再說。再說時。便
0733a16: 是騎牛覓牛。世間第一呆漢。然亦不妨再說。再說時。
0733a17: 是見月認月。當前如如佛也。或又唯唯否否。重申
0733a18: 問曰。儒行。親疏遠近。逐事分明。佛法。方便慈悲。一切
0733a19: 平等。若說不必分別。試看天地間。尊卑上下。動植飛
0733a20: 潛。智愚善惡。是非剛柔。那一件是一樣的。若是一例
0733a21: 的平等。便自禮樂刑政。不須設施。城郭阡陌。不須經
0733a22: 畫。如何行得去。即佛法中。亦自有三途六道。五戒四
0733a23: 果。種種分別。如何說得平等。若道儒是世間法。佛所
0733a24: 說是出世法。世法必不得平等。佛法原可平等。則佛
0733b01: 乃大聖人。具足萬法。妙明圓覺。普度萬方。若到得世
0733b02: 間有行不去處。便是小道可觀。致遠則泥矣。如何稱
0733b03: 為世尊。萬劫賢聖。普同皈依。如今只道這平等法門。
0733b04: 是行得去。是行不去。還是有行得去的去處。又有行
0733b05: 不去的去處。亦須剖示。俾學人得有下手處。答云。此
0733b06: 理只在眼前。學者不曾體認。便道出許多閒話。現今
0733b07: 不必遠引。試看今日。這一天霜影。從空飛下。點草著
0733b08: 木。撲水浮山。這霜下來時。是一例平等。道不得更
0733b09: 有分別。然松柏添翠。蕭艾自萎。老幹仍直。柔條各腓。
0733b10: 菊被之而競秀。蘭觸之而爭摧。波合之而益澄。峰承
0733b11: 之而益峭。只緣這霜是一例平等降來。所以能因物
0733b12: 付物。萬物各得其天。各還其本。若使這霜。降來時先
0733b13: 作分別。一物各作一霜。便是化工大力。驅役丁甲。經
0733b14: 營轉移。亦只是一處到。一處缺。無論缺處不是。即到
0733b15: 處亦不是。推之鏡光波影。日照風迴。無不如是。須知
0733b16: 平等二字。天道如是。王政亦如是。佛法如是。聖功亦
0733b17: 如是。學人若能識得。便不妨實指妙明圓覺。亦不妨
0733b18: 直認參贊化育。頭頭指來。處處現出。易云。聖人無心
0733b19: 而成治。經云。一切聖賢。皆以無為法而有差別。正是
0733b20: 平等註。學者須自認取。若此不能理會。措大只守
0733b21: 著誠敬二字。衲子只守著戒行二字。尋把茅頭。自
0733b22: 行理會。定然有箇見處。到得有箇見處時。方知這誠
0733b23: 敬戒行之功用。宣尼論語。釋迦談經。總於此住。實無
0733b24: 所住。一貫不二。本是大同。其微有不同者。緣孔子之
0733c01: 言性。止於無聲無臭。如來之印心。極於無性無生。一
0733c02: 箇圈裏。一箇圈外。此又入世出世之名之所從來也。
0733c03: 若不及此窮究。踏實前行。纔得一知半解。便自妄語
0733c04: 狂言。以為希有世尊不過如是。無論於佛宗旨。如癡
0733c05: 人說夢。即於聖道。亦豈有了知日哉。慚愧慚愧。勉旃
0733c06: 勉旃。
0733c07: 大學士張廷玉澄懷居士
0733c08: 佛法頌并序
0733c09: 蓋聞法雲普蔭。靈相於十方。慧照朗升。恩光曜於
0733c10: 八極。握仁王之寶鏡。日月重輝。轉梵帝之金輪。雷霆
0733c11: 並銳。惟湛然長住。大雄包混沌之源。寂爾無生。正覺
0733c12: 超氤氳之表。故能使九十六道。紀菩提之一門。三十
0733c13: 三天。貫須彌之四頂。天上天下。通明之體常圓。三千
0733c14: 大千。無緣之慈廣被。信乎海水可量。空不可量。
0733c15: 空可量。菩薩摩訶薩。成就眾生。變化隨感。不可量。菩
0733c16: 薩摩訶薩。修行地位。有分劑可量。諸佛真如性海。無
0733c17: 邊無中。無內無外。不可量。至哉大哉。鄒衍之口不能
0733c18: 譚。章亥之術不能算。鈞天之奏不能聲。易牙之頰不
0733c19: 能味。然則雖欲頌之。曷從而頌之。稽古昔。三藏之
0733c20: 義未顯。二乘之運莫窺。蠢爾眾生。芸然食息。并識同
0733c21: 奔。隨緣受業。人天異軌。生死紛馳。起伏沈浮。千態萬
0733c22: 狀。如來乘本願以度人。現慈力而應化。制六師而正
0733c23: 四倒。祛八邪而歸一味。折世智之角。杜異人之口。導
0733c24: 求珠之妄心。發觀象之翳目。持寶炬而明覺路。揚法
0734a01: 舸而濟迷津。應病投藥。為無上之醫王。含乳調酥。作
0734a02: 生之慈母。此法王之至仁也。法忍智忍。率難忍以
0734a03: 皆空。無心即心。總心以俱攝。珊瑚江海。彈一指而
0734a04: 起波瀾。璃日月。垂兩手而綰晝夜。百千妙偈。生於
0734a05: 鳥翅之間。十二音聲。出於象牙之表。演涅槃則智超
0734a06: 三界。說般若則天雨四華。獅子一吼而外道摧鋒。法
0734a07: 鼓暫鳴而天魔稽首。此法王之神力也。高梯直上。籠
0734a08: 絡太。抽針旁投。區分小有。貫花之句。光如水上之
0734a09: 祥蓮。說偈之音。朗若星中之皎月。非有相而非無相。
0734a10: 凡聖莫窮其幽微。空是色而色是空。智愚鮮洞其要
0734a11: 妙。綜括弘遠。奧致遐深。八萬四千之藏。二諦十地之
0734a12: 文。祇園鹿苑之譚。海殿龍宮之訓。玉諜金書之字。七
0734a13: 處九會之言。罔非垂妙道於天上人間。扇元風於前
0734a14: 今後古。開千百葉之因因果果。啟億萬心之法法如
0734a15: 如。實為世界福田。盡是蒼生歸宿。聞者甘露入頂。悟
0734a16: 者慧水灌心。含生抱氣之倫。蠕動翾飛之眾。莫不掌
0734a17: 合腹內。思聞十善之音。聲唱中。遙頷四天之說。金
0734a18: 口妙義。掩二曜以長懸。瓊軸微言。貫三才而靡絕。此
0734a19: 法王之教化也。以妙法為車。以禪定為軫。以忍辱為
0734a20: 轂。以持戒為轄。以勇猛精進為輻。以金剛般若為輪。
0734a21: 始於自載。終於載人。俾訪道者識路。迷宅者知歸。智
0734a22: 珠法鑑。人人可持。四忍五明。家家有望。斯其為功。豈
0734a23: 海水恒沙之所可量哉。至若晨鐘暮鼓。喚回夢境之
0734a24: 愚頑。皓月清池。洗淨塵襟之坌集。六時翹請。常以國
0734b01: 王水土為心。三業精修。必以君父恩深為念。斯又熱
0734b02: 毒之清涼。忠孝之遒鐸歟。夫月無水之心。水有含
0734b03: 月之性。如水失本清之質。則月無自現之方。必也早
0734b04: 契禪那。久依定水。意花不染。弘上善之慈心。勝果爭
0734b05: 扳。察中乘於慧眼。則積滯皆傾。類秋風之落葉。繁疑
0734b06: 盡釋。比春日之銷冰矣。麤述勝因。接茲初地。若夫向
0734b07: 上。非可言詮。頌曰。
0734b08: 藹藹慈雲。覆十方。湛甘露味。溥璃光。慧燈常照。
0734b09: 智日常臨。斯日斯燈。萬古之心。惟心非心。名亦強名。
0734b10: 現無相相。廣無生生。十地九天。破幽燭暗。月月之光。
0734b11: 海海之岸。象馬東馳。金身丈六。柱地維天。經航法轂。
0734b12: 傳衣一花。說法無字。震耀鏗鍧。聾聰瞽視。祖紹宗承。
0734b13: 皮髓肉骨。究何有哉。佛亦無佛。明星漏光。本心直示。
0734b14: 法爾如然。西來大意。
0734b15: 真如說
0734b16: 達摩自西天來至中國。祇期密傳心印。印爾本心。以
0734b17: 心印法。以法印心。心既如此。法亦如此。所以說無一
0734b18: 法可得。祇教了取本心。當下了時。不得了相。無了之
0734b19: 心。心了兩融。是乃所謂真如也。夫真如者。寂而非無。
0734b20: 動而非有。行而非遷。住而非止。萬色齊彰。非青黃黑
0734b21: 白之可色。眾聲交作。非清濁短長之可聲。用周沙界
0734b22: 而纖影不留。體遍大千而寸絲不掛。古之今之。八萬
0734b23: 劫不離當念。人之我之。三千佛總在現前。化城八面。
0734b24: 無非清淨法身。蓮座千層。總是莊嚴妙相。四生六趣。
0734c01: 俱遊寶筏慧津。十地五天。盡作水晶堂壁。無一法本
0734c02: 有。無一法本無。無一法欠缺。無一法棄餘。泯中邊。斷
0734c03: 前後。絕妄真。同垢淨。忘能所。齊色空。印同異。等聖凡。
0734c04: 一滴水味。與八海無差。一釐金體。與全礦無別。一毛
0734c05: 孔能容納太。一毫端能覆大地。即性是相。即相
0734c06: 是性。即理是事。即事是理。即空是有。即有是空。即法
0734c07: 是塵。即塵是法。現今天覆地載。日東月西。晝明夜暗。
0734c08: 山峙水流。更無一絲一毫。不同隱現。過去八萬劫。未
0734c09: 來八萬劫。更無一塵一剎。不共出沒。人誠到此真如
0734c10: 境界。如鏡照鏡。如空合空。如水投水。如月攝月。摩尼
0734c11: 寶珠。具含眾色。淨璃瓶。光境兩忘。收則俱收。現則
0734c12: 俱現。不容造作。不假安排。自然無作無止。無任無滅。
0734c13: 且也作亦無作。止亦無止。任亦無任。滅亦無滅。卷舒
0734c14: 與奪。如意分疏。生死去來。於法自在。即真如二字。亦
0734c15: 了不可得矣。至哉此旨。難遇罕聞。惟證乃知。非悟可
0734c16: 測。言前薦得。已巳涉程途。擬著意求。刻舟何益。昔雪山
0734c17: 夜明星。此也。迦葉破顏微笑。笑此也。少室面壁
0734c18: 九年。面此也。六祖夜半傳衣。傳此也。以及從上古錐。
0734c19: 凡有一契一證。一棒一喝。無非契此證此。棒此喝此
0734c20: 也。覓來移步換形。不道在這裏。拈去千頭萬緒。可
0734c21: 知究竟無多。吹無孔之笛簫。聽空中之法鼓。乃至
0734c22: 無所。笑無所笑。面無所面。傳無所傳。亦復契無所
0734c23: 契。證無所證。棒無所棒。喝無所喝。擎拳豎拂。自是傀
0734c24: 儡登場。掂兩簸三。是說他家財寶。旨哉。世尊有言。如
0735a01: 夢中人。夢時非無。及至於醒。了無所得。然則猶有一
0735a02: 絲未淨。仍在夢中。必至了無所得。乃為大醒耳。夫此
0735a03: 了無所得。豈言思擬議所可及哉。請為偈曰。我有一
0735a04: 丸佛。空滿一切。欲說本無形。欲畫元無色。來時有
0735a05: 信潮。定處無痕月。妙味難言言。欲問須問舌。又偈曰。
0735a06: 如來還來如。來來還如如。是名為真如。真如定何如。
0735a07: 唱覺歌
0735a08: 淨掃塵根幻妄身。先須認得本來心。寶相莊嚴皆色
0735a09: 相。無相無心見始真。持心觀心紛主客。即心即佛添
0735a10: 名目。非心非佛又如何。箇中妙意難容說。浩浩靈臺
0735a11: 方寸區。湛然無有亦無無。靜不滯兮動不溢。化非變
0735a12: 兮寂非枯。誰栽意樹發空花。誰放心香吐塵馥。誰施
0735a13: 八水潤焦芽。誰握雙丸啟凡目。一點靈光無障礙。就
0735a14: 裏普含十方界。一一界中放光明。一佛千佛皆現在。
0735a15: 太中。法雨香。醍醐一滴幾人嘗。嘗過醍醐味無味。
0735a16: 夏飲水兮冬飲湯。妙勝堂。牟尼殿。幾人曾見如來面。
0735a17: 戒香手炷謁靈山。又早山門闔兩扇。迷迷迷兮迷不
0735a18: 醒。一聲獅子當空震。日照潼關四面開。長安大道何
0735a19: 須問。垢垢垢兮垢不淨。縱汲西江浣難盡。亭亭出水
0735a20: 妙蓮花。生在污泥不染性。狂狂狂兮狂不定。罡風吹
0735a21: 透寒冰浸。六窗受月片雲閒。猿馬何須繩索禁。邪邪
0735a22: 邪兮邪不正。驅逐么魔愁劍鈍。金剛百練繞指柔。百
0735a23: 萬魔軍齊乞命。迷者醒。垢者淨。狂者定。邪者正。頃刻
0735a24: 凡夫頃刻聖。聖聖凡凡豈兩人。明珠一顆當心印。三
0735b01: 春物態好繁華。萬樹夭桃萬樹花。如何遍滿無虧缺。
0735b02: 請從箇裏究根芽。日上三竿萬象森。大千世界普光
0735b03: 明。如何一隙皆生白。破暗通幽徹底清。滄江之水浩
0735b04: 漫漫。一平如掌無峰巒。如何盡泯高低跡。放眼從教
0735b05: 平等觀。梵志夢中多梵志。剎那一夢千年事。如何千
0735b06: 劫一剎那。妙諦須知融攝意。冷然微笑天宇空。聞聲
0735b07: 讚歎繞天龍。何人長嘯響山谷。直似寒蟲吟壁中。巨
0735b08: 靈手華山劈。區區真是縛雞力。我聞佛力大無邊。
0735b09: 一指能援眾生溺。渡非航。卓非錫。海靡涯。履一隻。黑
0735b10: 漫漫。明歷歷。二五原來是一十。打破算盤珠。珠珠歸
0735b11: 一一。何須披半夜之衣。不待面九年之壁。歸依復歸
0735b12: 依。稽首。
0735b13: 當前佛。祥風甘露十方。億眾常安一心福。
0735b14: 偶吟二十首
0735b15: 圓光一顆本空。萬象森羅面面逢。月影印潭潭印
0735b16: 月。欲分賓主何從。
0735b17: 雙丸旋轉在當前。暑往寒來孰後先。探取無生無滅
0735b18: 理。大椿朝槿恰齊年。
0735b19: 鳶飛魚躍各升沈。山自蒼蒼水自深。欲識高山流水
0735b20: 意。夜來明月印天心。
0735b21: 思從覺路覓真傳。枉踏芒鞋路萬千。識得平常心是
0735b22: 道。飢來喫飯困來眠。
0735b23: 本來無相亦無名。纔著思量翳障生。塵掩鏡光雲掩
0735b24: 月。不分明處最分明。
0735c01: 非空非色非明暗。無我無人無古今。可歎世人多不
0735c02: 解。掌中一指是知音。
0735c03: 參佛佛原無覓處。傳心心又在何方。不如真妄都忘
0735c04: 了。笑看忙人夢裏忙。
0735c05: 佛本無心安有意。西來之意問奚為。莫言此處人難
0735c06: 會。露柱原來也不知。
0735c07: 認著依然不是真。休從語句枉勞神。可憐一樹庭前
0735c08: 柏。賺盡古今多少人。
0735c09: 永嘉七字指迷津。心法雙忘性即真。始信如來大圓
0735c10: 覺。仍然宇宙一凡人。
0735c11: 不坐蒲團不面牆。聲聞色見總尋常。自從領略醍醐
0735c12: 味。六月炎風透體涼。
0735c13: 多年暗谷一燈明。明暗都從眼界成。何似道人酣寢
0735c14: 後。一輪紅日在三更。
0735c15: 地闊天空方寸寬。笑他蟻磨與竿。一筇偶上蓬山
0735c16: 頂。百萬峰巒底看。
0735c17: 畏喧求寂兩紛張。臧穀原來總失羊。萬事心中無一
0735c18: 事。荷花雨迸滿池香。
0735c19: 門前誰斷客停車。只要主人省得家。一任春風蝴蝶
0735c20: 。可能飛上雪梅花。
0735c21: 焚修朝暮傍蓮臺。聖見凡情枉自猜。大地山河俱是
0735c22: 佛。謾教移過淨瓶來。
0735c23: 合浦珠光映月圓。行人岸上誤流連。歸來認取衣中
0735c24: 寶。何用重尋下水船。
0736a01: 奧義莫從言外覓。真詮休向句中求。撥開文字拋知
0736a02: 識。無孔笛吹江上秋。
0736a03: 心淨時時聞妙香。何勞鼻觀費思量。諸般法相歸烏
0736a04: 有。一任天花作道場。
0736a05: 誦罷蓮經有會時。倚闌高詠昔賢詩。梧桐月向懷中
0736a06: 落。楊柳風來面上吹。
0736a07: 西江月十二首
0736a08: 纔見冬風栗冽。旋看春色芳菲。箇中消息是耶非。斯
0736a09: 理無難領會。　都說鳶飛魚躍。何妨鳶躍魚飛。高卑
0736a10: 俯仰總天機。方是活潑潑地。
0736a11: 身上垢衣未解。懷中塵鏡慵磨。不知自障礙偏多。反
0736a12: 說佛門高大。　悟即易如拾芥。迷時難若填河。忽然
0736a13: 夢醒發高歌。心佛原無兩箇。
0736a14: 代謝本無生滅。循環安有初終。請看春夏與秋冬。來
0736a15: 往猶如接踵。　人見是空是色。我言無異無同。天然
0736a16: 空色在其中。一任風旛自動。
0736a17: 泛海乘風破浪。蒼茫不見涯垠。忽逢寶筏渡迷津。彼
0736a18: 岸不須重問。　本自無真無幻。休言非幻非真。萬緣
0736a19: 既息有何因。一點靈光無性。
0736a20: 佛旨非藏非露。佛言非淺非深。若從語句覓真心。恍
0736a21: 似充飢畫餅。　魚兔得時便了。筌蹄何用重尋。自參
0736a22: 自悟自通靈。聊把經文印證。
0736a23: 誰道心兮微渺。時時遍滿乾坤。一輪月印萬川明。方
0736a24: 識萬殊一本。　悟道誰分頓漸。成功豈在操存。天長
0736b01: 地久自惺惺。到底不離主敬。
0736b02: 多少靈山法眾。一人識解高超。語言文字總徒勞。纔
0736b03: 拈花即笑。　老馬也能知路。鴉幾見迷巢。即心
0736b04: 即佛不須招。何必自生顛倒。
0736b05: 喻法偶拈拄杖。傳心試取袈裟。雲門胡餅趙州茶。妙
0736b06: 味惜無知者。　窗外青青翠竹。籬邊鬱鬱黃花。無端
0736b07: 花竹影交加。聊作道人禪話。
0736b08: 現在尚為幻境。未來過去茫然。強詢父母未生前。有
0736b09: 見仍同無見。　池內是冰是水。爨中為火為煙。開時
0736b10: 成掌握成拳。此際何須分辨。
0736b11: 無味乃為至味。希音方是玄音。何人解鼓沒絃琴。更
0736b12: 有何人解聽。　古井湛然常寂。閒雲散去休尋。經言
0736b13: 成佛本無心。心有即成凡境。
0736b14: 煩惱皆由心起。無心煩惱何居。誌公密諦指迷途。脫
0736b15: 盡眾生愁苦。　方寸本無愛憎。大千安有榮枯。妄從
0736b16: 塵海覓亨衢。忘家園樂土。
0736b17: 史說不知不識。易言何慮何思。果然無作亦無為。便
0736b18: 是羲皇上世。　芳草落花跡。孤雲野襟期。春風
0736b19: 沂水詠歸時。想見一般況味。
0736b20: 左都御史張照得天居士
0736b21: 心賦并序
0736b22: 臣幼誦詩書。惟通章句。長窺緗素。徒亂狂華。既理障
0736b23: 之沈深。亦欲根之堅固。周旋樂趣。彌益苦荄。意蕊紛
0736b24: 開。頭燃良痛。側聞宗說。能使心地清涼。乃閱教文。涉
0736c01: 獵龍宮寶藏。初知山河大地。本是妄生。地水火風。原
0736c02: 從幻結。一身非有。此外何言。然而明暗色空。塵塵和
0736c03: 合。身親民物。了了當前。欲遣去則皆非。豈混同而猶
0736c04: 是。捨一取一。罔息於馳求。前三後三。彌增其較計。得
0736c05: 少謂足。中止化城。慕聖厭凡。兩頭壁壘。惟身惟口惟
0736c06: 意。步步交加。曰貪曰瞋曰癡。層層涉入。滅此生彼。終
0736c07: 無已巳時。誤後悔前。豈能自在。幸十世福田之廣種。遇
0736c08: 一人首出之垂慈。欽惟
0736c09: 皇上參贊三無。經綸萬有。用周孔之典則。致唐虞之
0736c10: 協和。尊居九重。而如遊山澤。恩覃八極。而視等浮雲。
0736c11: 同太之穆清。若杲日之明照。現
0736c12: 帝王身而為說法。發如來藏於一微塵。夙契一貫之
0736c13: 心源。宏闡別傳之妙旨。未嘗言說。已巳震雷音。普示提
0736c14: 撕。常垂甘露。憐臣迷頭認影。為臣解結開巾。遂使蛙
0736c15: 出井心。翹首而瞻天際。蜂穿紙隙。翾飛以近日輝。始
0736c16: 知本性如然。此門不二。大學之道。固御世之權衡。直
0736c17: 指之傳。乃明德之統要。非敘倫庸禮修政明刑。何以
0736c18: 妙此心之法相。非破妄泯真圓通普覺。何以濬萬化
0736c19: 之靈源。空有相倚而成。盡其有。纔圓空性。幻實異名
0736c20: 而一。履其實。始了幻因。名相空華。涅槃實際。如猶未
0736c21: 到寸絲不掛之實際。將何以釆萬善具足之空華。世
0736c22: 出世間。不取一法。空投空際。寧捨萬緣。歷劫難報斯
0736c23: 恩。大千的歸一旨。今者。奉
0736c24: 恭撰心賦一篇。進呈
0737a01: 御覽。爰述此序。自志本末。夫心也者。譬喻莫施。敷陳
0737a02: 奚盡。嬰兒開口。已巳了根源。佛祖相商。莫能下語。即金
0737a03: 針在手。何由捉霞彩以裁縫。縱綵筆凌雲。豈可取太
0737a04: 清以繪畫。然一絲孔宛然華藏。千須彌不異毫毛。物
0737a05: 物圓成。頭頭顯露。豈臣斯賦。獨乃非心。心亦非心。賦
0737a06: 寧是賦。蓋即鸚鵡翦舌而學語。蚯蚓鼓脰而鳴歡。黃
0737a07: 花對日而舒顏。翠竹因風而吟籟云爾。賦曰。
0737a08: 無生無滅。無在無遷。慈氏以後。威音以前。卓爾獨存
0737a09: 而離彼離此。湛然常住而匪中匪邊。惟圓斯覺。惟覺
0737a10: 斯圓。圓不見圓。圓周他自。覺無所覺。覺人天。拈起
0737a11: 十方空。不足以絜其大。數盡恒沙萬有。不足以語
0737a12: 其全。芥子孔中。容納四大海水。屈伸臂頃。直過萬八
0737a13: 千年。攘為己已有。則曰正法眼藏。權當人情。則曰直指
0737a14: 別傳。何凡何俗。何聖何賢。何迷何悟。何法何禪。六趣
0737a15: 三塗。全該真體。十身四智。靡隔妄緣。起而無生。諸佛
0737a16: 入涅槃於眾生識海。寂而常動。眾生墮生死於諸佛
0737a17: 心源。無一塵而不入。如大圓鏡。無一剎而非真。是金
0737a18: 剛圈。若大火之聚空。濯手難近。若水銀之墮地。轉瞬
0737a19: 渺然。法法依之影現。如摩尼珠體非一色。物物仗此
0737a20: 光騰。如寶絲網層映相連。擴為六合。而又包六合之
0737a21: 外。故莫量其外之際。碎為微塵。而又居微塵之中。故
0737a22: 莫測其中之堅。色色全彰。頭頭顯露。廓然無相而眾
0737a23: 相交橫。寂爾無音而音並吐。欲要其終。智勝之所
0737a24: 不能窮。欲原其始。然燈之所不能溯。欲走以避。則九
0737b01: 天九地總相逢。欲捉以觀。則千劫千生不能遇。茫無
0737b02: 朕跡。何地可以染污。周遍大千。何所容其保護。大小
0737b03: 同量。高卑同度。有無同體。生滅同住。亦是亦非。亦起
0737b04: 亦仆。亦遠亦近。亦緇亦素。了之則一道齊平。執之則
0737b05: 千途各立。依回於地水火風。眩轉於受想行識。牽纏
0737b06: 於見聞覺知。泥滯於去來今昔。迷誤於狐唾貍涎。尋
0737b07: 探於破書殘籍。茫昧於泬寥杳冥。計較於寸分丈尺。
0737b08: 拈弄於有覺精魂。斷滅於無知木石。厭棄於人我眾
0737b09: 生。埋沒於暗明空色。安排於佛剎道場。起倒於世諦
0737b10: 徽纆。習慣於目生華。癡著於遺金拾礫。淆亂於欣
0737b11: 就厭離。紛紜於得失損益。烏非黑。非白。無始劫來
0737b12: 名相跡。道黑道白。正白。烏正黑。六結當心不調直。
0737b13: 疑白疑黑。是以著處便粘。交加不釋。以膠投漆而漆
0737b14: 亦為膠。以客迎賓而賓全是客。春蠶成繭而繭還縛
0737b15: 身。夏蟲依冰而冰先喪魄。熱毒海漫漫沈沈。鐵圍山
0737b16: 巍巍岌岌。四種相怪怪奇奇。一箇我脈脈。枕中
0737b17: 槐國。指揮鳥虎龍蛇。石裏火光。分別卵胎化濕。人間
0737b18: 之滴水難消。地獄之程途孔亟。火厚二百肘。何處蓮
0737b19: 華。風吹三千年。幾時安宅。病既千端。丹斯萬品。西天
0737b20: 四七。受藥師之親傳。東土二三。共醫王之正稟。或拈
0737b21: 大地作伊蒲之饌。充彼飢。或緝浮雲成金縷之衣。
0737b22: 蘇其。或然香燈寶炬。照彼昏酣。或驅法電智雷。
0737b23: 醒其寱寢。或喻空華。或方二月。滌除有漏根窠。或指
0737b24: 四大。或標六塵。卷無明衾枕。或現檀那之力。佛
0737c01: 可滿以少華。或建精進之幢。金剛不雜於凡。或戒
0737c02: 香薰習。出白淨於泥塗。或定水淵澄。返真常以漸寖。
0737c03: 或禁瞋蛇之妄動。免燒功德之林。或喻太末之難緣。
0737c04: 拈出菩提之錦。或收狂象以擐拴。或禁亡猿以圈檻。
0737c05: 或揮智慧劍。破欲網之重重。或棹般若航。度愛河之
0737c06: 黮黮。或說乾城。大海上。無邊龍蜃樓臺。或譚淨土。寶
0737c07: 池中。無數金銀菡萏。或顯三身應現。非斷非常。或示
0737c08: 一顆圓成。不增不減。裂開一味平等之法爾如然。演
0737c09: 出萬般差別之教宗頓漸。超方便。住圓覺。止啼楊葉
0737c10: 婆娑。成佛果。斷輪回。翳眼空華荏苒。蓋燒須獼雅宜
0737c11: 螢火。而束空純賴龜毛。撥開幻影浮光。玉龍迴。
0737c12: 築著銀山鐵壁。石虎聲猇。華亂澄空。五宗各飄其香
0737c13: 雨。浪翻平地。三關長卷夫銀濤。非半非滿非偏非圓。
0737c14: 一種沒華之果。有權有實有照有用。單通無木之橋。
0737c15: 走殺天下參禪衲子。惑倒世間成佛英豪。獅兒口喝
0737c16: 樹頭風。縛歸袖裏。兔子角挑潭底月。挂在眉稍。八海
0737c17: 水化為醍醐。無非毒藥。一些子現成法寶。只這毫毛。
0737c18: 即此是實際理地。即此是夢幻影泡。何愛何憎。刀割
0737c19: 檀塗。一般滋味。何取何舍。釋迦調達。兩處逍遙。非見
0737c20: 非聞。涉解會而皆為自棄。非無非有。滯方隅而即起
0737c21: 塵勞。等量均齊。若動一念。即資其顛倒。本來具足。若
0737c22: 向他求。轉益其紛囂。必也如杲日之皎皎。必也如太
0737c23: 之寥寥。必也如風輪之急轉。必也如川月之普昭。
0737c24: 須如是人。明者箇事。寶鏡光千千不隱。切忌眼觀。師
0738a01: 子弦喤喤厥聲。直須目視。如水成冰。是冰非水而全
0738a02: 水是冰。如金成器。是器非金而全金皆器。開眼作夢
0738a03: 中之佛。六度萬行圓滿。方万成一事不為。操心降鏡裏
0738a04: 之魔。十聖六凡齊遣。始知兩頭皆是。事即理。理即事。
0738a05: 二障全消。迷即悟。悟即迷。雙因並置。隔時能隔所隔。
0738a06: 是名為愚。了無了可了。乃稱曰智。似騰蛇之遊霧。
0738a07: 住霧非空。若香象之渡河。履河皆地。不執緣以修證。
0738a08: 不住相以布施。玉水自然澄澈。一任波濤。金山不畏
0738a09: 泥封。何為瞋恚。德瓶撲而不破。只因包舉三千。道岸
0738a10: 登而捨航。始信泥洹不二。夫惟者箇。不落圈。無一
0738a11: 法自中出。無一法自外至。昭昭太古之先。歷歷窮未
0738a12: 來際。大光明藏。覿體無依。清淨本然。獨尊至貴。生人
0738a13: 生物生佛。絕妄絕真絕對。即別而同。四不離一。即同
0738a14: 而別。一不離四。一本無一。四寧有四。能所兩亡。色空
0738a15: 雙寄。體離凡聖。路絕彼己已。靡間一絲。云何可祕。本無
0738a16: 所悟。強名曰會。蓋見以心明而絕。明以見絕而澄。見
0738a17: 絕。故真俗垢淨。不礙眼光。何大千之可辨。心明。則菩
0738a18: 提煩惱。一路涅槃。何七處之可徵。一珠入一切珠。一
0738a19: 切珠入一珠。無分無合。一月普現一切水。一切水月
0738a20: 一月攝。頓圓頓成。窮三際而直立。十方而大橫。百
0738a21: 千萬劫如是。南北東西等平。斯為華嚴會之方廣。是
0738a22: 以無量壽而
0738a23: 圓明。
0738a24: 勉學論
0738b01: 或於座次。問何以入道。余曰。道無門戶。而子問何以
0738b02: 入者。毋乃失問歟。夫道。不取不捨。即今能失問之子
0738b03: 所失問之語。俱在道中。而又何從入耶。或曰。豈無善
0738b04: 權方便。曰世尊四十九年。說三藏十二分。作善權方
0738b05: 便矣。末後拈出一華。在百萬人天中。作將來眼。誠
0738b06: 古今善權方便矣。西天四七。各有偈示機緣。傳至
0738b07: 少室以及曹溪。流乳分波。枝條蕃衍。四方八面。霆轟
0738b08: 雷震。如所為木上座。金剛圈。青州衫。娘生。三驢。
0738b09: 三斤。鼻蛇。獼猴鏡。拈布毛。旋風打。至若五位君
0738b10: 臣。四賓主。三玄三要。九帶。十智等。前後出興。莫之紀
0738b11: 極。各各隨緣順時。以垂善權方便矣。孟子有云。子歸
0738b12: 而求之有餘師。而又何問之有。或曰。雖然。必有以告
0738b13: 我。曰。迷者覓悟。譬如坐者求起。尚不得言易。何況於
0738b14: 難。今子坐於此。設欲起而立。則亦惟子自起於座耳。
0738b15: 他人其何由代焉。他人為子說善權方便。不過曰。子
0738b16: 竦身直足離座斯起。如是而已巳。告子而子不知起。即
0738b17: 驅毒蛇猛獸以駭子。而子仍不能起。則他人其奈何。
0738b18: 縱使令兩人夾而掖子以興。而子不會於起則兩人
0738b19: 釋手。而子又廢然還其故坐矣。即時時刻刻令兩人
0738b20: 夾而掖子以興。此兩人者。終必有釋手之時。則子亦
0738b21: 終必有廢然還其故坐之日矣。且也夾掖之久。而子
0738b22: 乃謂人之由坐而起也。非用兩人夾而掖之不能。則
0738b23: 子將終身不知起立之所由矣。將毋所謂善權方便
0738b24: 者。轉而為擭陷阱也夫。子若真欲自起於座。唯辦
0738c01: 肯心。不知不覺蹶然而興。則子雖欲自言其由坐而
0738c02: 起之因緣。方且語言文字不能詮釋。丹青粉墨不能
0738c03: 摹繪。而他人又何處可以畫蛇添足哉。客聞此語。嗒
0738c04: 然不能起於座。
0738c05: 筏喻室記
0738c06: 余室左右窗皆臨池。形似舫。名之曰筏喻。有客入室。
0738c07: 請問筏喻之義。曰。子今在筏而問筏耶。漭沆大海。濁
0738c08: 浪拍空。魚龍出沒。水怪磨牙。其順流而尾風。則千萬
0738c09: 里不知其所止。其首風而觸流。則尺寸地不能以自
0738c10: 前。不有此筏。曷登彼岸。生死。猶大海也。眾生歷劫不
0738c11: 能自出。佛祖乃為設善權方便。解粘去縛。抽釘楔。
0738c12: 使獲大自在。一切安隱。以筏為喻。豈曰不然。客曰。此
0738c13: 子所為以見聞覺知。傍語言文字。用之乎者也。而解
0738c14: 如是我聞。夫豈小子之所請益也。古德云。唯此一事
0738c15: 實。餘二即非真。如子之云。猶有岸焉。猶有筏焉。岸與
0738c16: 筏既為二矣。并乘筏登岸者而為三。安在其為一路
0738c17: 涅槃門耶。曰。眾生自無始來。沈沒生死大海。塵根相
0738c18: 對。根識互牽。剎那剎那。微塵微塵。息息不停。心心不
0738c19: 住。如波擊風。如風盪波。善因惡果。迴環轉旋。萬劫千
0738c20: 生。生滅無已巳。世尊於是生憐憫心。於四十九年中。為
0738c21: 說三藏十二分。明此六根六塵六識。皆是妄和合
0738c22: 因緣。非真如自性本覺明妙。此熙連禪河所結筏也。
0738c23: 迨佛以一華囑付飲光。而令阿難輔之。傳至菩提達
0738c24: 摩。實來震旦。時則三藏十二分。復被六根六塵六識
0739a01: 所和合。如油入。是皆油。無油不。紛紛穿鑿。全
0739a02: 失佛心。乃為直指一華。渾作無義味語。俾學人味之
0739a03: 如木扎。鐵釘飯。親之如吹毛劍。大火聚。目之如閃
0739a04: 電光。擊石火。耳之如塗毒鼓。旱地雷。緣到時來。直下
0739a05: 粉碎覿體真純。此嶺發源。曹溪流乳。歷代祖師所
0739a06: 結筏也。語未竟。客曰。嘻。子豈已巳登岸而捨筏乎。岸也。
0739a07: 筏也。子也。仍三也。我聞此門不二。子何以云。曰。居。吾
0739a08: 語汝。自久遠劫來。一段心光。動為妄習所障而不自
0739a09: 覺。不特四大六根已巳也。乃至讀書。書障。窮理。理障。行
0739a10: 善。善障。持戒習定。戒定障。參禪學佛。禪佛障。但有所
0739a11: 為。皆是心光影事。苟不到淨地。則命根終於不
0739a12: 斷。然則淨地。乃岸也。而凡諸善權方便。俾得到
0739a13: 此淨地者。皆筏也。然雖如是。一旦迷妄頓消。開
0739a14: 豁顯露。讀書。亦無書障。窮理。亦無理障。行善。亦無善
0739a15: 障。持戒習定。無持戒習定障。參禪學佛。無參禪學佛
0739a16: 障。乃至六根六塵六識。亦無六根六塵六識障。頭頭
0739a17: 是道。一一全彰。盡是菩提。皆成甘露。豎窮三際。橫
0739a18: 十方。無一剎那而非佛日。無一毫毛而非法身。跟
0739a19: 點地。岸斯在矣。向所為淨地者。其又筏歟。雖然。
0739a20: 如是讀書窮理行善持戒習定參禪學佛。即是空華。
0739a21: 即是夢幻。了不可得。於了不可得中。如是如是。無間
0739a22: 無斷。純真一如。始得休歇於無休歇處。然則所為
0739a23: 跟點地。固時時刻刻不離筏上。大海本來是岸。亦無
0739a24: 此岸彼岸之可言。岸即清淨法身。筏即百千萬億化
0739b01: 身。乘筏登岸即圓滿報身。三者一耳。一亦不立。安得
0739b02: 云三。今我與子相對此室。岸耶。筏耶。子耶。吾耶。客乃
0739b03: 相視而笑。因書其語以為記。
0739b04: 茶話
0739b05: 或問有。曰。空。問空。曰。有。或猶未達。乃說偈曰。空倚有
0739b06: 以立。有倚空以名。萬有悉皆空。空實為有。一毛孔
0739b07: 之空。有有中居之。凡此實有物。自具本性空。有既不
0739b08: 可得。空亦是強名。若住空有相。何得云涅槃。今爾問
0739b09: 於我。我爾復何名。名空既不可。名有實豈然。若然無
0739b10: 爾我。何處立問答。於此二無中。為空抑為有。空有若
0739b11: 一如。強名曰不二。
0739b12: 覺生寺文覺禪師元信雪鴻
0739b13: 上堂。佛法兩字。不是惟佛有此法。亦非眾生無此法。
0739b14: 謂之佛法也。佛者覺義。覺即是法。覺因迷立。不迷何
0739b15: 覺。何為迷。見山河大地。認作山河大地。於見聞覺知。
0739b16: 便立見聞覺知。此即是迷。何為覺。見山河大地。喚山
0739b17: 河大地。於見聞覺知。使見聞覺知。此即是覺。同見山
0739b18: 河大地。同是見聞覺知。因甚有迷有覺。咄。山河大地
0739b19: 見聞覺知。幾曾向你道迷道覺來。總之說覺說迷。說
0739b20: 真說妄。皆以假名字。引導於眾生。吾人本有之性。本
0739b21: 自現成。本自具足。本無生滅。非空非有。非真非妄。非
0739b22: 迷非覺。祇為眾生無執生執。無礙作礙。妄見有空有
0739b23: 有。有真有妄。有迷有覺。若能一念回光。自然萬法俱
0739b24: 了。要知了底道理麼。驢事未去。馬事又來。
0739c01: 上堂。一人有眼不能見。有耳不能聞。有舌不能語。有
0739c02: 心不能鑒。一人無眼能見。無耳能聞。無舌能語。無心
0739c03: 能鑒。兩人相見。那箇在前。那箇在後。復云。且道兩人
0739c04: 因甚得恁麼。
0739c05: 上堂。但有言說。都無實義。山僧敢道凡有言說。無非
0739c06: 實義。諸人還識得者道理磨。若識得也。塵說。剎說。熾
0739c07: 然說。無間歇。但有言說。無非實義。若識不得也。塵亦
0739c08: 不說。剎亦不說。無熾然說。無無間歇。但有言說。都無
0739c09: 實義。
0739c10: 上堂。南方行一遭。拄杖頭不曾撥著一箇會佛法
0739c11: 底人。者箇說話。大似不知自己已拄杖頭短。山僧亦南
0739c12: 方來。拄杖頭不敢動著一箇。何故呢。彼自無瘡。勿傷
0739c13: 之也。乃一夏在者裏。終日與諸人搬石運土。拆東補
0739c14: 西。山門決要向南。露柱定須著地。鍋子有大有小。杓
0739c15: 柄較短較長。無規繩中立規繩。無內外處分內外。堂
0739c16: 內底要知堂外事。不得離堂內。堂外底要知堂內事。
0739c17: 不得離堂外。且道與諸人分中最動耶。不是動耶。靠
0739c18: 拄杖云且喜太平。
0739c19: 示眾。東弗於逮人喫飯。西瞿耶尼人腹脹。南閻浮提
0739c20: 人行路。北鬱單越人痛。是合有底常事。因甚眼能
0739c21: 見物。有見得及底。有見不及底。耳能聞聲。有聞得到
0739c22: 底。有聞不到底。為見聞之性有不耶。為見聞之境
0739c23: 有隔礙耶。皆因迷目前。往往失背後。理上無不
0739c24: 融通。事上不免成滯。總能理事一如。畢竟事理兩橛。
0740a01: 釋迦老子直得差排不來。只得道箇是法住法位。世
0740a02: 間相常住。須知者法位。迷亦在是。悟亦在是。無明煩
0740a03: 惱由此。妄想執著由此。全身在者位裏。更向外覓。全
0740a04: 身原不在者位裏。向內求。左也被他礙。右也被他
0740a05: 礙。口能喫飯。手能捉持。通融不來。火作水用。水作火
0740a06: 用。假借不得。所以學道人貴知處處有出身之路。物
0740a07: 物上有轉身之機。能於一法位中轉得身。便於一切
0740a08: 法位出得身。自然東不礙西。南不礙北。移彼作此。移
0740a09: 此作彼。然後入佛不礙。入魔不礙。入凡不礙。入聖不
0740a10: 礙。入空不礙。入有不礙。入生不礙。入滅不礙。若作本
0740a11: 無佛魔凡聖。本無空有生滅。認為不礙。敢保伊總會
0740a12: 得是法住法位。未會得世間相常住在。
0740a13: 示眾。不可以智知。亦可以智知。不可以識識。亦可以
0740a14: 識識。本無名相。亦有名相。本無言說。亦有言說。本無
0740a15: 差別。亦有差別。本無遷變。亦有遷變。因有遷變。知無
0740a16: 遷變。因有差別。知無差別。因有言說。知無言說。因有
0740a17: 名相。知無名相。因可識識。知不可識識。因可智知。知
0740a18: 不可智知。所以若剩一法。不是者箇法。若欠一法。不
0740a19: 是者箇法。譬如說普天之下。莫非王土。率土之。莫
0740a20: 非王臣。肥亦土也。瘠亦土也。大亦臣也。小亦臣也。恁
0740a21: 麼也。王還有功幹也無。不見道不現而章。不動而化。
0740a22: 無為而成。其惟聖人之道乎。設謂山僧不解直指。只
0740a23: 念篇章。便向道某也幸。
0740a24: 示眾。達摩西來直指人心見性成佛。要知別無指法。
0740b01: 只要忘情泯見。自然見性明心。若不明心。不知心之
0740b02: 本空。若不見性。不識性之本該。本空故。即執著全消。
0740b03: 本該故。即圓融無礙。何為執著全消。色不是色。聲不
0740b04: 是聲。何為圓融無礙。色直是色。聲直是聲。雖然。聲色
0740b05: 不到處又作麼生。莫著空好。
0740b06: 示眾。人但知凡聖情盡。體露真常。不知凡聖情起。真
0740b07: 常體露。何謂凡。諸佛是。何謂聖。眾生是。何謂真。幻化
0740b08: 是。何謂常。生滅是。雖然。須開透關眼始得。若透關眼
0740b09: 未開。古人道山河及大地。全露法王身。是一箇。是兩
0740b10: 箇。毫釐有差。天地懸隔。毫釐無差。天地懸隔。參。
0740b11: 小參。諸法皆有對待。生佛聖凡頓漸偏圓等法是也。
0740b12: 惟者箇法無對無待。非生佛聖凡頓漸偏圓可該。而
0740b13: 該得生佛聖凡頓漸偏圓。故擬向對待法裏覓者箇
0740b14: 法不可得。不向對待法裏覓者箇法亦不可得。只者
0740b15: 兩箇不可得處無教可收。那得不是教外也。既總不
0740b16: 得。又如何傳。彈指一下云。切莫妄想。
0740b17: 小參。華嚴經云心佛眾生。三無差別。山僧道差別。心
0740b18: 不是佛。佛不是生。生不是佛。何故。佛時決不見有生。
0740b19: 生時決不見有佛。心時決不見有生佛。生佛時決不
0740b20: 見有心。試體驗看。
0740b21: 小參。三教聖人皆貴說中。或說時中。或說守中。或說
0740b22: 中道。祖師門下用不著。若有中。即有偏。中偏相立。
0740b23: 取捨情生。是法非取捨法。所以從上只說○者箇。其
0740b24: 實者箇亦不立。故方如圓如。高如下如。一亦如。多亦
0740c01: 如。橫亦如。豎亦如。塵塵如。剎剎如。謂之如如法門也。
0740c02: 心佛
0740c03: 即心即佛。非心非佛。心佛本空。即非何有。能不守空。
0740c04: 真源自通。佛佛祖祖。以此立宗。
0740c05: 真性偈
0740c06: 譬如富長者。財施遍國土。令各各莊嚴。成就種種事。
0740c07: 而此富長者。安住自娛樂。都不知有是。真性諸法依。
0740c08: 亦復如是爾。若佛若眾生。身心及世界。乃至無量法。
0740c09: 皆從性幻起。真性常清淨。猶如世間海。現蜃樓幻市。
0740c10: 海相還如故。所以修學人。勿滯一切法。一切法無實。
0740c11: 但以無見見。見此無性性。皆成無佛佛。常度無生生。
0740c12: 山居偈
0740c13: 七凸八凹山下路。有誰來叩白雲扉。披雲常嘯千峰
0740c14: 月。閒人間是與非。
0740c15: 住得青山深更深。長松脩竹沒閒林。神光一道從無
0740c16: 昧。非去來今貫古今。
0740c17: 枯者自枯榮者榮。春來秋去又經冬。要知山上住山
0740c18: 客。即是山中山住翁。
0740c19: 聖因寺悟修禪師明慧楚雲
0740c20: 寶親王贈拄杖。師接杖拈起云。這杖也是七十年。與
0740c21: 山衲同庚。王云。一百四亦不為分外。師笑云。大家的。
0740c22: 大家的。
0740c23: 小參。佛者心也。法者心也。僧者心也。色空者心也。明
0740c24: 暗者心也。是非者心也。善惡者心也。凡此等心。皆屬
0741a01: 幻妄。如空中花。水中月。了不可得。乃生滅法也。且道
0741a02: 如何是真心。心者佛也。心者法也。心者僧也。心者色
0741a03: 空也。心者明暗也。心者是非也。心者善惡也。良久云。
0741a04: 莫者便是真心那。將拂子擊案兩下云。莫瞞人好。
0741a05: 小參。太湖三萬頃。嶺五由旬。塵塵葉葉。出頭天外
0741a06: 易。葉葉塵塵。從空放下難。頂門具眼的。黑漆漆十萬。
0741a07: 跟點地的。露堂堂八千。若以色見聲求。何異鑽冰
0741a08: 覓火。如或意解思度。大似向西東行。這件事欠一法
0741a09: 不是。剩一法不是。取一法不是。捨一法不是。即一法
0741a10: 不是。離一法不是。設有人問如何得是去。但低聲向
0741a11: 他道。老僧在是非裏。
0741a12: 小參。諸人看看。闔常住山僧及大眾。殿堂寮舍。柴水
0741a13: 米鹽。椅案架。盡被一條繩一串穿。諸人還見這
0741a14: 條繩麼。良久云。是什麼。斷貫索。
0741a15: 小參。無言說。無言說。沒甚事。沒甚事。大道只在目前。
0741a16: 祇此目前空色。色即是空。空即是色。他即是我。我即
0741a17: 是他。若也眼目定動。成白雲萬里。豎拂子云。莫將
0741a18: 閒學解。望擬祖師心。
0741a19: 小參。豎拂云。山川人物。上下四維。五金八石。磚頭瓦
0741a20: 礫。琴瑟鐘鼓。風雲月露。寒燠溫涼。馨香臭穢。布綿羅
0741a21: 綺。米麵醬醋。菴觀寺院。庭堂殿陛。是什麼。擲拂大笑
0741a22: 云。那里說得盡。
0741a23: 小參。目前六月。好箇時節。熱處冷。冷處熱。火裏
0741a24: 水裏。蓮紅藕白。佛法門中。有權有實。衲僧分上。何得
0741b01: 何失。銀碗盛出峨嵋雪。聊與諸人解煩渴。雲門扇子
0741b02: 風凜冽。扇得空毛骨徹。舉起扇子云。且待翠岩眉
0741b03: 毛落。再向諸人細解說。且道說箇什麼。搖扇云。舌頭
0741b04: 一片肉。牙齒兩排骨。向侍僧云。切不可記錄。
0741b05: 上堂。前者蒙
0741b06: 聖恩賜一飽齋。實可謂天御饌。百味具足。大眾。且
0741b07: 道是何珍饈。眾云。請和尚告示。師云。老實對汝等說。
0741b08: 也不過是土物耳。下座。
0741b09: 上堂問答畢。乃高舉拂子云。山僧即是拂子。拂子即
0741b10: 是山僧。且道大眾是拂子。拂子是大眾也不。將拂子
0741b11: 向空一拂。擊几案三下。下座。
0741b12: 上堂。兩班闍黎。一箇老僧。恰好一比。山僧即是香餌。
0741b13: 大眾一一皆如貪他香餌上他鉤。雖然。眾中若有奔
0741b14: 騰霄漢的英靈。吞山僧則易。著山僧吞難。諸
0741b15: 仁者。作麼生會。若也不會。聽山僧重下註。喝一喝。
0741b16: 云。向嘉州大象牙裏作活計去。
0741b17: 上堂。召大眾云。看看。老僧手中一握水。從何處得來。
0741b18: 眾無語。便下座。
0741b19: 上堂。拈拄杖云。者木上座。有時向洪濤裏燃香。有時
0741b20: 向烈中酌水。諸仁者。切莫道作夢中佛事。的然實
0741b21: 相功德。只有一件事不唧。與老僧相同。何者。不
0741b22: 解誦經號佛。有僧出云。若然。和尚何得每每示人念
0741b23: 佛。師云。孟八郎又恁麼去也。
0741b24: 上堂。一僧出眾叩謁。師喝云。闍黎何得受老僧禮拜。
0741c01: 僧罔措。師笑云。若要好。大就小。
0741c02: 上堂。老僧偶作一夢。夢與大眾陞座說法。諸人且為
0741c03: 圓兆看。眾無語。師云。累我累我。便下座。
0741c04: 上堂。師云。唵啞吽。口字傍邊。添一奄字。名曰唵。左口
0741c05: 字。右亞字。名曰啞。口牛相並。名曰吽。梵語唵啞吽。此
0741c06: 云。阿耶阿耶。吃嘹舌頭。註不來。慚愧慚愧。便下座。
0741c07: 上堂。師據座。良久。大眾啟請說法。師袖中取心經一
0741c08: 部。高聲朗誦一遍。下座。
0741c09: 上堂。拈一瓣香云。將此一粒金丹布施大眾。但只可
0741c10: 吐。不可吞。眾中還有領受底也無。若不肯領受。老僧
0741c11: 只得取入三十三天寶藏庫去也。爇向於爐。
0741c12: 天寧章禪師過訪。師門迎。才見。指面前案山云。老僧
0741c13: 日來高掛孤峰頂上。何以相救。天寧向地作舞钁鋤
0741c14: 勢。師曰。橛放橛埋。天寧云。百消丸一任咬嚼。師大笑。
0741c15: 手歸丈室。
0741c16: 西江月十首
0741c17: 堪笑多年鈍置。把磚作鏡研磨。百千關鍵指彈過。袖
0741c18: 裏乾坤粟大。　放開山河大地。聚大地山河。而今
0741c19: 任我樂高歌。囫圇劈開一箇。
0741c20: 太古鴻濛前後。威音彌勒始終。誰論九夏與三冬。秋
0741c21: 春一任接踵。　色即是空空色。同中有異異同。色空
0741c22: 同異自縱橫。妙用隨宜定動。
0741c23: 本元豈容造作。心田那有涯垠。渾忘彼岸和迷津。踏
0741c24: 著無勞更問。　佛曰離名離相。法云非假非真。森羅
0742a01: 萬象露全身。物物各彰妙性。
0742a02: 打開凡聖關鎖。霎時徹透玄微。無心何是復何非。貴
0742a03: 在當人自會。　戴角大蟲穩臥。落毛鐵鷂翻飛。一塵
0742a04: 劈破露真機。吞吐三賢十地。
0742a05: 千仞須彌不廣。萬丈香水非深。覓心不得是安心。可
0742a06: 把雙丸作餅。　覓佛不在聲色。求法何用搜尋。本來
0742a07: 不昧一靈。自怡還須自證。
0742a08: 九秋黃菊冉冉。三春芳草菲菲。西來祖意是耶非。箇
0742a09: 事急須領會。　兩手拍成一響。兩隻孤雁同飛。打開
0742a10: 權實自知歸。穩穩跟點地。
0742a11: 古鏡本雖具照。然須假借揩磨。云何歲月枉蹉跎。自
0742a12: 愧浮生老大。　能達一塵不立。然大地山河。空手
0742a13: 行拳舞娑婆。何妨將錯就錯。
0742a14: 迷本苦連根蒂。悟時甜合邊中。分疏一點枉勞工。休
0742a15: 把葛藤播種。　聞見非聲非色。心佛非異非同。萬象
0742a16: 不著即空空。皎月澄潭不動。
0742a17: 有念山頭鼓浪。無心海底揚塵。悟迷迷悟總非真。生
0742a18: 佛何修何證。　太純清絕點。寒潭皓月一輪。百花
0742a19: 叢裏不沾身。許汝明心見性。
0742a20: 勘破色香味觸。了無知見覺聞。空空色色露天真。
0742a21: 地一聲方恁。　明明百草叢裏。普現自己已家珍。頂門
0742a22: 豁眼方真。此眼人人有分。
0742a23: 妙正真人婁近垣三臣
0742a24: 性地頌四首
0742b01: 輝輝大圓鏡。物我具此照。彌勒與威音。一身兼兩號。
0742b02: 心本無可明。因明啟其奧。性本無可見。因見顯其妙。
0742b03: 惟茲心性中。同含真常道。妙體恒湛然。光華六門耀。
0742b04: 紛紜處本靜。寂歷中原。忘機泯取捨。歸根無老少。
0742b05: 欲知佛仙理。祇這玄關竅。
0742b06: 三千金世界。即此方寸壺。毫端顯真性。大地驗幻軀。
0742b07: 心無因境有。境有因心無。心如不逐物。何處更尋吾。
0742b08: 仙凡分頃刻。表裏別精麤。萬象任紛紜。真心迥峭孤。
0742b09: 於焉契妙理。一滴隱江湖。
0742b10: 天心一輪月。清淨印我心。我心與明月。互印光轉深。
0742b11: 有光便有相。焉能免物侵。何如泯其光。萬境任浮沈。
0742b12: 此之謂至明。翛然出五陰。若箇金丹訣。多少錯推尋。
0742b13: 從天本無降。從地本無出。其間此一事。自在而自適。
0742b14: 如珠在空。光華不染色。如露滴荷盤。圓轉不落跡。
0742b15: 應現諸剎塵。遊戲仙佛土。幻化雖異形。如千燈一室。
0742b16: 在智本非智。言得無得。前聖本無說。後學強傳述。
0742b17: 諸佛與眾生。同仁不同德。若作分別想。歷劫迷邪惑。
0742b18: 如月印千潭。含元萬而一。說與智愚人。共證波羅密。
0742b19: 心佛歌
0742b20: 心與佛。等空。空中之物妙難窮。碧海光涵輝萬狀。
0742b21: 青山色霽聳千峰。休摸索。莫施功。無形無象迥絕。
0742b22: 真如妙相原非相。六通解慧亦非通。塵塵起處佛佛
0742b23: 現。剎剎隱時心心空。了知真佛住無心。始悟無心是
0742b24: 真佛。如是心。如是佛。心兮佛兮皆妄說。認得摩尼一
0742c01: 粒珠。恒河沙界光常徹。寒兮暑兮侵不侵。赤條條地
0742c02: 滅非滅。
0742c03: 快活歌
0742c04: 快活快活真快活。一切葛藤都擺脫。如今不用覓真
0742c05: 詮。任我去來活潑潑。時人不解真實義。只待遇緣參
0742c06: 活佛。誰知活佛眼睛前。爭奈凡夫愚不識。此心何異
0742c07: 頑石頭。此身不殊樗櫟質。
0742c08: 聖恩一指髑髏碎。恰似盲人見日月。見見之中絕見
0742c09: 聞。方得名為大休歇。眼聞耳見也尋常。不動週行八
0742c10: 萬億。舊時窠臼潑生涯。一一於今都掉脫。我非我兮
0742c11: 彼不知。彼非彼兮我識。大地原來真是我。一切非
0742c12: 我是真說。不知往古與來今。誰道長生及寂滅。憑他
0742c13: 春夏與秋冬。任聽炎蒸寒徹骨。東西南北懶拈名。懵
0742c14: 懵懂懂忘分別。自在縱橫無定體。即是天仙三世佛。
0742c15: 閒跨泥牛海底行。或乘木鳳雲中涉。千峰頂上弄瘋
0742c16: 顛。十字街頭打鶻突。穿衣喫飯只尋常。混俗同塵應
0742c17: 時節。有酒一杯復一杯。有歌一闋復一闋。愚人笑我
0742c18: 是誑言。誰解我言真老實。由他笑我非笑我。我只如
0742c19: 今且快活。
0742c20: 闡真篇
0742c21: 原夫道本無名。因名立名。道本無形。因形成形。名者
0742c22: 道之用。形者道之體。至道之體。本無定位。沖然漠然。
0742c23: 而住於無所住也。非空非有。非來非去。非始非末。非
0742c24: 向非背。明明而非照。歷歷而不知。融空有。合真妄。萬
0743a01: 象紛紜。而自不適閒者。我為法轉也。一鏡圓明。而物
0743a02: 無遁形者。法為我用也。真妄相待。迷悟相因。融妄即
0743a03: 真。猶冰之於水。轉迷就悟。猶影之於形。夫鑑覺之功。
0743a04: 不至於圓滿者。心有照也。欲泯照而覺圓。須無心而
0743a05: 應運。故曰天地同根。物我一如。明並日月而普被其
0743a06: 光輝。功高二儀而均受其陶鎔。非至人之無心。孰能
0743a07: 一至於此乎。是以世尊明星而起悟。太上跨青牛
0743a08: 而觀化。至聖樂沂水以徜徉。皆灼知萬物之備於我。
0743a09: 而未嘗有心於萬物也。無心於物。故心心皆佛心。無
0743a10: 心於道。故處處是道體。水燥火濕。陽靜陰騰。一來一
0743a11: 往。互為出入。化母孕其靈胎真君宰其堅骨。是以丹
0743a12: 汞成焉。谷神養焉。內外明徹。表裏洞達。內其神而神
0743a13: 固。外其身而身存。然後易彼幻形。成其真體。出此真
0743a14: 體。轉彼幻形。是知大地山河。無非我體。蟲魚鸞。悉
0743a15: 成我身。可以翱翔六合。放曠八表。泠泠然。御景風。乘
0743a16: 慶雲。逍遙於
0743a17: 聖人之世。觀瞻舜日堯天。又何必蓬瀛閬苑。更問壺
0743a18: 中天地乎。雖然。非參無悟。非悟無修。非修無證。含萬
0743a19: 法於一空。納一空於萬法。不空即空。空即不空。是之
0743a20: 謂妙有真空。真空妙有。即真空而顯妙有。即妙有以
0743a21: 證真空。於參而實無所參。於悟而實無所悟。於修而
0743a22: 實無所修。於證而實無所證。是謂之真參真悟。真修
0743a23: 真證。所謂沖然漠然。而住於無所住者此也。
0743a24: 西江月十二首
0743b01: 著壺中日月。毫端一撮三千。由來非佛亦非仙。誰
0743b02: 在瓊樓玉殿。　此界他方不隔。圓明一性明圓。真圓
0743b03: 明處照無邊。說甚夜藏晝現。
0743b04: 運出六般神用。打破明暗色空。不空空處是真空。一
0743b05: 任風旛定動。　起滅不離當念。頭頭物物圓融。識得
0743b06: 萬綠與千紅。彈指桃源仙洞。
0743b07: 水自不留雲影。月非長在天心。沈沈湛湛去來今。明
0743b08: 暗雙彰雙隱。　若要太空著實。還從大地推尋。水雲
0743b09: 天月已巳分明。鳶躍魚飛悉聽。
0743b10: 空色從來一體。就中誰強安名。汝渠伊我互相稱。究
0743b11: 竟何曾喚定。　擬把空花滅。眼中自起無明。不能
0743b12: 真幻兩平平。大似磨磚作鏡。
0743b13: 性悟頭頭是道。心空處處菩提。若人會得這玄機。即
0743b14: 是佛仙祕義。　誰禮函關老子。不參西域牟尼。無根
0743b15: 樹下舊時廬。覓甚真詮妙諦。
0743b16: 一切有為境界。百千無相莊嚴。這些因被那些牽。彼
0743b17: 此空生留戀。　師子雲中哮吼。蒼龍窟裏盤旋霎時
0743b18: 一縷遍三千。舒展萬條白練。
0743b19: 慢說太無體。莫言大道有形。有無形體任升沈。總
0743b20: 即圓明自性。　恰似深潭印月。如空谷傳聲。昭然
0743b21: 隨處露天真。一派寒空妙境。
0743b22: 白浪風吹鯨躍。綠林月度驚。笑看上下箇中因。箇
0743b23: 裏誰探箇境。　月印寒潭有跡。荷珠滾葉無痕。去來
0743b24: 動止甚分明。但唱應時律令。
0743c01: 對境何嘗有境。遣心何處非心。癡人妄執境和心。遂
0743c02: 使紛馳不定。　翠竹黃花漏洩。鴉鳴鵲噪宣明。百般
0743c03: 幻化此形聲。法法真如實性。
0743c04: 即色色中非色。離空空外無空。天邊明月水邊風。活
0743c05: 潑機關定動。　陰至冬寒凜冽。陽生春暖和融。真如
0743c06: 運用妙難窮。切莫思量奪弄。
0743c07: 彼此幻軀互易。幻身真體同途。箇中此味在冰壺嘗
0743c08: 著一任吞吐。　但自無心於物。何妨物我都盧。一條
0743c09: 拄杖萬人扶。走遍天涯寸步。
0743c10: 大小高低踢踏。十方六合遨遊。逢源物物與頭頭。自
0743c11: 覺非前非後。　觸目光風霽月
0743c12: 聖恩浩蕩難酬。祝言萬載與千秋。一句天長地久。
0743c13: 觸境會心偈四首
0743c14: 泉流明月月流泉。上是清溪下是天。就裏玄機誰識
0743c15: 得。只應分付釣魚船。
0743c16: 觸目無非大道場。明明遍界不曾藏。金風一動全身
0743c17: 露。巖桂傳來八月香。
0743c18: 一池秋水月為心。萬象森羅倒影沈。北斗藏身南斗
0743c19: 住。無聲曲和沒絃琴。
0743c20: 幻滅覺圓圓即幻。眾生與佛更何殊。妄心盡處真心
0743c21: 了。說箇真如早不如。
0743c22: 示後學
0743c23: 紫陽張祖師云。見物便見心。無物心不現。又云。境
0743c24: 能無心。始是菩提面。只此二語。一部楞嚴全旨已巳備。
0744a01: 即世尊四十九年所說妙法。總不出此四句。佛仙一
0744a02: 貫之理。總以見性明心。開導後學。世間種種法。皆出
0744a03: 於自心。故曰心生種種法生。心滅種種法滅。如果一
0744a04: 心不生。萬法無咎。則自然能轉一切。而不為一切轉
0744a05: 去。究竟我是一切。畢竟一切非我。轉與不轉。大似吹
0744a06: 光割水。真實地位。有何轉與不轉也。一切有情無情。
0744a07: 乃如如來大圓覺海中漚泡。皆海水所成。然離海無
0744a08: 漚泡。離漚泡別無海水。眾生仙佛。同一大圓鏡智。不
0744a09: 過遇聖現聖。遇凡現凡。因有聖凡之差別。強立鏡中
0744a10: 之覺照。如聖凡同體。心鏡一如。則覺照之功。何處施
0744a11: 設。所謂大千沙界海中漚。一切聖賢如電拂。到者裏
0744a12: 始知本無聖凡。本無生滅。本無來去。本無前後。本無
0744a13: 今古。本無上下。本無垢淨。本無表裏。增半點不得。減
0744a14: 半點不得。捨半點不得。取半點不得。一種平懷。泯然
0744a15: 自盡。不妨於本無聖凡。出入聖凡。本無生滅。出入生
0744a16: 滅。本無來去。出入來去。本無前後。出入前後。本無今
0744a17: 古。出入今古。本無上下。出入上下。本無垢淨。出入垢
0744a18: 淨。本無表裏。出入表裏。非出入。是出入。離內外。即內
0744a19: 外。心是箇甚麼。物是箇甚麼。見是箇甚麼。不見是箇
0744a20: 甚麼。直饒識得菩提面。猶恐祖師未肯點頭在。若然。
0744a21: 則祖師與從上佛祖。實實同一鼻孔呼吸。吾徒究明
0744a22: 大道者。當奉為寶範。幸共勉旃。
0744a23: 拈花寺方丈僧超善若水
0744a24: 性海頌
0744b01: 真如性海。湛寂常澄。生佛一致。物我同情。世出世間。
0744b02: 孰濁孰清。情與無情。誰死誰生。死原不死。生亦無生。
0744b03: 死亦何減。生亦何增。生死去來。是幻非真。真如性海。
0744b04: 無臭無聲。水中鹽味。色裏膠青。言語道斷。心識不行。
0744b05: 非智可測。辨豈能明。五眼難。四山莫侵。蕩然寬廣。
0744b06: 靜矣淵深。大而河岳。細而魚禽。炳然齊現。無跡可尋。
0744b07: 六凡四聖。渾融一心。毫釐差互。便見升沈。理隨事變。
0744b08: 萬法森森。相以性融。眾器一金。不虧不溢。古今。
0744b09: 潔不可垢。高莫能齊。非純非雜。無著無依。空而不空。
0744b10: 江漢所宗。有而不有。沖自守。妙體瑩然。鑒物無謬。
0744b11: 識浪奔騰。水性無咎。或東或西。坎止行流。適用隨器。
0744b12: 巽順溫柔。百川收納。一味無餘。三際平等。十界一如。
0744b13: 迷則生死。悟則涅槃。一根返源。法界平安。頭頭無礙。
0744b14: 法法圓通。恒沙性德。應用不窮。輝天鑒地。月朗天中。
0744b15: 歷塵剎。跬步不移。彈指超越。一念三祇。因該果海。
0744b16: 果徹因基。幻相皆實。實相非。非即是是。是即是非。
0744b17: 無是非是。無非不非。佛魔一室。邪正同歸。萬象參天。
0744b18: 肉眼不黏。音揭地。聞性寂然。眼聞耳見。六用通圓。
0744b19: 卷舒任運。出沒隨緣。六度萬行。本自無偏。修而無修。
0744b20: 是名莊嚴。至尊至貴。無上無先。一乘捷徑。不二妙門。
0744b21: 本來具足。法爾現成。何必擬心斷妄。著意求真。厭凡
0744b22: 忻聖。奪境奪人。如猿捕影。枉自勞形。絕情離見。當下
0744b23: 洞然。無思無慮。密密。廓如太。萬物育焉。淵如
0744b24: 大海。無不包涵。亦同亦別。非一非三。縱橫豁達。自在
0744c01: 優游。欲歸性海。直須溯流。溯流窮源。泯絕中邊。無功
0744c02: 用道。飽食安眠。聖凡情盡。妙覺明圓。塵塵剎剎。體用
0744c03: 無偏。與麼與麼。如然如然。
0744c04: 拈花說
0744c05: 或問師曰。拈花之說。果有之耶。曰然。心印之傳。誠有
0744c06: 之者。曰若是。則世尊之出世也。祗應專以拈花設教。
0744c07: 俾百萬人天。各各自契自悟。立踏佛祖田地。豈不簡
0744c08: 易慶快。又何須四十九年說法。三百餘會談經。小乘
0744c09: 大乘之各別。漸教頓教之攸分。終日勞勞焉。觀機逗
0744c10: 教。以說聽為事哉。曰。惡。是何言歟。而獨不聞夫子之
0744c11: 誨曾子曰。參乎吾道一以貫之。曾子曰唯。然則夫子
0744c12: 亦惟應以一貫之說詔門人。而七十子之徒。亦惟當
0744c13: 應之以唯也。又何必以文行忠信為教。詩書禮樂為
0744c14: 言哉。顏子曰。夫子循循然善誘人。博我以文。約我以
0744c15: 禮。不博則觸途成滯。不約則汗漫無歸。二者皆不足
0744c16: 以語道也。泗水諸賢。如宰我子貢輩。是徒以文章詞
0744c17: 說求夫子者也。子雖告以一貫之旨。終不能直下無
0744c18: 疑。故曰予欲無言。蓋不返博以歸約。終不足以適道
0744c19: 也。我佛祕傳心印。教外別傳之涅槃妙心。乃如來三
0744c20: 祇煉行。百劫修因。自覺已巳圓。悲他未悟。然後降跡皇
0744c21: 宮。現身說法。始自華嚴。終至涅槃。隨機設教。應病施
0744c22: 方。雖十聖三賢。不無化城之果。而髻中明珠。未肯妄
0744c23: 授於人。直到多子塔前。時至理彰。垂慈分付。故有拈
0744c24: 花微笑之說。正法眼藏之傳。經云。欲識佛性義。當觀
0745a01: 時節因緣。時節若至。其理自彰。設若世尊但拈花。迦
0745a02: 葉不破顏。而心印未始不傳。假如拈花之際。百萬人
0745a03: 天。各各微笑。而正法眼。藏亦有攸。歸故知教外別傳
0745a04: 之旨。不在拈花。而亦不外拈花。譬之春在百花草木
0745a05: 間。百花草木。無不是春。若執花木以尋春。而春遠矣。
0745a06: 若離花木以求春。而春愈遠矣。何得執末後拈花之
0745a07: 意。分辨四十九年之說耶。子縱不會拈花之旨。寧獨
0745a08: 未聞一貫之道乎。若知一貫之與四教雅言並行。則
0745a09: 亦應知教內教外之傳不相悖也。復何疑於拈花之
0745a10: 說哉。
0745a11: 行解歌
0745a12: 咄哉出家兒。箇箇稱佛子。圓頂與方袍。當思為何事。
0745a13: 菩提根本定慧基。最初一步莫遲疑。三衣具為羽
0745a14: 翼。身心淨潔似璃。精戒律。習威儀。究講參禪遵古
0745a15: 宜。親近高流須檢擇。庸師慎勿誤相依。研經教。觀心
0745a16: 識。切莫執文而解義。從上智者與清涼。靡不由茲而
0745a17: 悟入。最上乘。要真參。急急用功勿等閒。一片身心無
0745a18: 滲漏。管教直下透三關。三關透。須料掉。坐斷白雲宗
0745a19: 不妙。一輪心月印千江。萬朵身雲隨處照。不持戒。不
0745a20: 破戒。任運騰騰常自在。雲收雨霽碧天秋。一晴空
0745a21: 無內外。誰為我。誰為人。荊棘林中好臥身。拖泥帶水
0745a22: 渾閒事。外道天魔是我親。禪亦通。教亦通。智悲雙運
0745a23: 振宗風。不是攙行并奪市。丈夫意氣活如龍。過量人。
0745a24: 正好修。其實無修無不修。若能泯絕聖凡情。曠劫無
0745b01: 明當下休。廣六度。勤萬行。濟人利物隨緣應。不是莽
0745b02: 蕩撥無因。亦非住相而執行。行如解。解如行。行解相
0745b03: 應始名證。堪嗟著有談空者。拈一放一錯奪弄。當末
0745b04: 劫。法垂秋。四弘誓願急須修。真參實悟前哲。便是
0745b05: 苦海大慈舟。不傍岸。不中流。來來往往無定浮。只解
0745b06: 身心奉塵剎。誰知德報與恩酬。
0745b07: 地藏聖誕。陞座。眾生度盡。方證菩提。地獄未空。誓不
0745b08: 成佛。此是我地藏能仁。直心深心大悲心也。汝等諸
0745b09: 人作麼生會。若謂有眾生界。有地獄界。有菩提可證。
0745b10: 有佛道可成。是凡夫見。若言一切皆無。是闡提見。文
0745b11: 殊普賢起佛見法見。被世尊威神貶向二鐵圍山。地
0745b12: 藏菩薩未證菩提誓不成佛。是無佛見法見。為甚麼
0745b13: 常在鐵圍山間。有的道在彼教化眾生。有的道只
0745b14: 為願力弘大。所以不肯成佛。且喜沒交涉。眾中還有
0745b15: 緇素得出的麼。若有。不妨出來通箇消息。如無。善上
0745b16: 座且作死馬醫。驀豎拄杖云。看看。地藏菩薩來也。在
0745b17: 拄杖頭上放光動地。宣說偈言。曰。假使熱鐵輪。於我
0745b18: 頂上旋。終不以此苦。退失菩提心。說此偈已巳。見漆桶
0745b19: 不會。仍入鐵圍山間去也。顧左右云。且道此偈是佛
0745b20: 法。不是佛法。若作佛法會。入地獄如箭射。不作佛法
0745b21: 會。亦入地獄如箭射。畢竟如何。良久云。鴛鴦繡出從
0745b22: 君看。不把金針度與人。
0745b23: 示眾。大凡舉唱宗乘。須離四句。欲離四句。莫遣四句。
0745b24: 若用心去遣。則百千妄句。從此而生。八萬塵勞。因之
0745c01: 而起。是以有無相生。色空相奪。明暗相傾。高下相形。
0745c02: 博地凡夫。動步著有。上慢狂徒。滯守偏空。直饒坐斷
0745c03: 千差。強作主宰。亦不能出亦有亦無。非有非無。所謂
0745c04: 斷除妄想重增病。又安得離之。若欲得離。直須竿頭
0745c05: 進步。絕後再蘇。無一物非我心。無一法是我己已。然後
0745c06: 隨波逐浪。全身在裏許。無絲毫法為對為緣。方有些
0745c07: 子相應。譬如蓮花。處汙泥而不染。透清波而香潔。高
0745c08: 超卉。為世所珍。豈不快哉。若未到恁麼田地。大須
0745c09: 仔細。
0745c10: 師曰。般若無知。無所不知。般若無相。現一切相。無知
0745c11: 而知。斯為真知。無相而相。名為實相。是故無名無說。
0745c12: 無滅無生。非同非異。非實非。寂而常照。性覺妙明。
0745c13: 照而常寂。本覺明妙。知而無知。故非有。無知而知。故
0745c14: 非無。是以知即無知。無知即知。相即無相。無相亦相。
0745c15: 用雖殊而體不異。智雖鑒而無照功。同中異。不可得
0745c16: 而同。異中同。不可得而異。同者同其異。異者異其同。
0745c17: 言論莫能詮。心識終難測。直須真參實悟。妙契環中。
0745c18: 拶得髑髏無識。枯木龍吟。方許少有語話分。不見洞
0745c19: 山道相續也大難。急須努力。
0745c20: 早參。諸仁者。當知內之色身。外洎空大地。咸是妙
0745c21: 明真精妙心中所現物。且道妙明真心。因甚現色
0745c22: 身大地。是你諸人。即今妙心在甚麼所在。試指出看。
0745c23: 眾無語。師敲禪云。只在此山中。雲深不知處。
0745c24: 晚參。眾兄弟。當自愛。己已躬下事休懈怠。朝三暮四等
0746a01: 閒過。萬劫千生不自在。桶底脫。心暢快。明月清風如
0746a02: 有待。根身器界總圓通。剎剎塵塵無障礙。九衢燈。萬
0746a03: 戶彩。昔日家聲今尚在。揮拂子。下座。
0746a04: 萬壽寺方丈僧超鼎玉鉉
0746a05: 上堂。大眾列兩序。請山僧陞此座。舉揚法要。鼎上座
0746a06: 今日將無上妙法布施大眾。諸佛子。可各盡心念直
0746a07: 登彼岸。良久。一手指云。兩序不得移一步。東序的西
0746a08: 序來。西序的東序去。下座。
0746a09: 上堂。以拄杖向空一點。向地一畫。復卓一卓。云。拄杖
0746a10: 子騰空。諸人則道是龍。拄杖子入地。諸人則道是蛇。
0746a11: 目今拄杖子在諸人面前。道他是阿誰。喚作拄杖子
0746a12: 則觸。不喚作拄杖子則背。將他喚作什麼。良久云。
0746a13: 釣魚船上謝三郎。然不是閒相識。
0746a14: 小參。供養三世諸佛。不如齋一無心道人。然無心易。
0746a15: 無我難。投大海於一滴易。投一滴於大海難。會則途
0746a16: 中受用。不會則世諦流布。必待目前不現。方能句後
0746a17: 不迷。要問不迷不現的意旨麼。眼若不睡。諸夢自除。
0746a18: 小參。將絲擲地云。看看。絲化為毒蟒。欲將諸人
0746a19: 一口吞去。大眾何不齊力敵對。良久云。亦不得草草。
0746a20: 不見道路逢死蛇休打殺。
0746a21: 早參云。日東昇。宇宙清。乾坤大地普光明。摩醯首羅
0746a22: 非鼻孔。八角磨盤是眼睛。喝一喝。下座。
0746a23: 小參。既知萬物是我。何不解我是萬物。一陣薰風自
0746a24: 南來。千枝菡萏波中出。癩蝦蟆。天真佛。屈不屈。夜來
0746b01: 說盡了十二部經。天曉依然是箇脫柄龜毛拂。諸人
0746b02: 不得將我面前案山。移向後閣去。
0746b03: 晚參。鳥窠拈一毛。便有人悟去。玉鉉今日舉筆。還有
0746b04: 人悟去的麼。眾無語。師云。佛法太多之過。
0746b05: 小參。流水日日流。曾見河裏減去一點麼。行雲朝朝
0746b06: 起。還見山頭增了一片麼。既無增。又無減。豈不是去
0746b07: 來自爾。起滅如然。如趙州三十年不雜用心。且道是
0746b08: 起是滅。是增是減。咄。莫謗古佛好。
0746b09: 小參。有一人無眼無耳無鼻無舌無身無意。會盡無
0746b10: 生法忍。有一人有眼有耳有鼻有舌有身有意。不會
0746b11: 無生法忍。且道二人孰優孰劣。豎拂云。遊山若到山
0746b12: 窮處。不計青山高與低。下座。
0746b13: 僧問實際理地不受一法。為甚經中又道有三受。師
0746b14: 云。南無佛陀耶。南無達摩耶。南無僧伽耶。
0746b15: 僧問不生一念。未審與本分有交涉否。師云。無交涉。
0746b16: 僧云。作麼生得交涉去。師云。不生一念。
0746b17: 僧問如何是黑白裏藏身。師云。日光菩薩。月光菩薩。
0746b18: 云。莫只者便是麼。師云。山高水深。
0746b19: 僧問如何是塵塵剎剎盡圓融。師云。白月現。黑月隱。
0746b20: 云。還假修證否。師云。修證則不無。隱現則不得。
0746b21: 僧問如何是萬壽門前一灣水。師云。全身在裏許。云。
0746b22: 還能鑒物否。師云。不鑒。云。為甚不鑒。師云。上不在天。
0746b23: 下不在田。
0746b24: 僧問如何是真語實語。師云。鵲噪鴉鳴柏樹間。云。如
0746c01: 何領會。師曰。有眼須合。有耳須塞。云。不會。師曰。南天
0746c02: 台。北五臺。一步不移十萬里。應知無去亦無來。
0746c03: 心物
0746c04: 心外無物。物外無心。無物無心。一出百出。心內有物。
0746c05: 物內有心。有心有物。千入萬入。心物物心。是內是外。
0746c06: 物心心物。非內非外。物非外有。心非內守。無去無來。
0746c07: 天長地久。
0746c08: 大圓鏡
0746c09: 大圓鏡。無背面。上下通。四維現。淨月光。大火。含萬
0746c10: 物。不隔線。入泥沙。超閃電。貫古今。融貴賤。不盈餘。不
0746c11: 虧欠。有迷悟。墮頓漸。豁豁。空念念。靜何忻。何厭。
0746c12: 無解脫。無貪戀。任去來。不遷變。
0746c13: 性體
0746c14: 薰蕕味非二。青黃色是一。說一早已巳分。言二成辨別。
0746c15: 此物無比倫。非二亦非一。不後不先。不離不即。言莫
0746c16: 能詮。語莫能及。春夏秋冬常湛然。寒來暑往無休歇。
0746c17: 無休歇。常湛寂。珍重諸人當下息。若能息。鐵牛背上
0746c18: 木郎騎。抱著琵琶吹篳篥。
0746c19: 如物說
0746c20: 有時百億合身。有時分身百億。分身百億無分。百億
0746c21: 合身不合。合則萬物一如。分則一如萬物。萬物一如
0746c22: 非如。一如萬物不物。非如不物是如。不物非如物是。
0746c23: 如如物物如是。是名諸佛妙義。
0746c24: 性用
0747a01: 名不得。狀不得。名狀多由是強說。出亦非。入亦非。出
0747a02: 入何嘗有所依。無深無淺。無高無低。包六合。塞四維。
0747a03: 分三界。列九嶷。百千萬億數。一種是期。有今有古。
0747a04: 有去有來。玉洞金蓮幾度開。火燒不損。水洒不濕。長
0747a05: 餓不飢。長凍不冽。變化萬端。未曾漏洩。圓非點。方非
0747a06: 塊。囫圇非全。零星非碎。圓明無生滅。湛然何代謝。千
0747a07: 賢妙用。萬聖三昧。林木森森。石頭磊磊。天長地久遠
0747a08: 非遙。奉告諸仁從裏會。
0747a09: 本源
0747a10: 硬是石。軟是。紅非赤。黑非玄。隨聚散。任方圓。靜不
0747a11: 止。動不遷。活潑潑。滑涓涓。入微塵。出大千。無名相。常
0747a12: 湛然。假出入。往還。擊不碎。不團。孰先天。孰後天。
0747a13: 太極始。一畫先。設凡聖。證佛仙。或山林。或市廛。響誰
0747a14: 應。答誰傳。一彈指。一豎拳。有言說。非真詮。無言說。是
0747a15: 狂禪。盡夕惕。空朝乾。隨隱顯。曰本源。
0747a16: 混然吟
0747a17: 水光月印白含白。草色雨滋青吐青。於此觀心若了
0747a18: 了。混然一味自惺惺。
0747a19: 山中四儀
0747a20: 山中行。足底煙雲生。未曾移一步。踏遍十方城。
0747a21: 山中住。不動常來去。野蕨結紫芋。幽蘭開綠樹。
0747a22: 山中坐。芒鞋都著破。嶺橫碧長。枕石頭大。
0747a23: 山中臥。睡著念功課。佛陀達摩僧。三身只一箇。
0747a24: 三身頌
0747b01: 絕相離名不欠虧。箇中無物自巍巍。倒騎佛殿吟風
0747b02: 月。百尺竿頭歸不歸。
0747b03: 山河大地非吾體。草木叢林是我身。無往無來沙界
0747b04: 現。然覿面不相親。
0747b05: 一串穿來古即今。色空空色兩般心。當陽爍破乾坤
0747b06: 體。剎剎塵塵觀世音。
0747b07: 海會寺方丈僧超盛如川
0747b08: 上堂。一人會得一是一。一人會得萬是萬。一人會得
0747b09: 一是萬。一人會得萬是一。且道四人是何面貌。眾無
0747b10: 語。師云。風花雪月。
0747b11: 上堂。拈拄杖云。纔被鐘聲引入去。又被鼓聲喚出來。
0747b12: 且道引入的是阿誰。喚出的是那箇。若道有出有入。
0747b13: 辜負拄杖子。若道無出無入。埋沒鐘鼓去在。畢竟還
0747b14: 是有出入也無。卓杖兩下云。空花結果。石筍含茅。下
0747b15: 座。
0747b16: 上堂。舉世尊陞座。文殊白椎云。諦觀法王法。法王法
0747b17: 如是。此乃我佛大慈大悲。開導人天第一義諦。指示
0747b18: 勝如拈花之旨。若道本無言說會。不但辜負文殊。抑
0747b19: 且塗污世尊不少。且道世尊所說的是什麼法。良久
0747b20: 云。萬象之中獨露身。一句了然超百億。下座。
0747b21: 上堂。古人道。苦海無邊。回頭是岸。豎拂云。這是苦海。
0747b22: 作麼生回頭。又道放下屠刀。立地成佛。這是屠刀。作
0747b23: 麼生放下。不見文殊令善財採藥。善財遍採。無不是
0747b24: 藥。將一莖草度與文殊。菩薩云。此藥亦能殺人。亦能
0747c01: 活人。所以岸無彼此。刀無操放。智者自智。仁者自仁。
0747c02: 全在當人自會。諸仁者。作麼生會。擲拂云。不可推解
0747c03: 心。望會佛祖意。下座。
0747c04: 上堂。六祖道。心是地。性是王。王居心地上。盛上座則
0747c05: 不如是說。心是地。性是海。海居心地內。若道與祖師
0747c06: 同。陝陜府鐵牛。吞嘉州大象。若道不同。嘉州大象。吐
0747c07: 陝陜府鐵牛。諸人作麼生會。以手作普施抉云。來受
0747c08: 甘露味。下座。
0747c09: 小參。拈竹杖云。有者有合。空者空應。上者上去。下者
0747c10: 下來。長者長使。短者短用。外者外住。裏者裏立。寒者
0747c11: 寒中。熱者熱內。明者明出。暗者暗入。莫是因物付物
0747c12: 麼。莫是遇緣即住麼。莫是應時及節麼。莫是如如不
0747c13: 動麼。都沒交涉在。畢竟如何。多少老堂頭手中竹
0747c14: 杖子。到者裏。管教節節自生隔礙去在。下座。
0747c15: 小參。小盛上座有面鼓。不是禾山鼓。有條棒。不是德
0747c16: 山棒。有箇球。不是雪峰球。有隻狗。不是子湖狗。此鼓
0747c17: 擊不響。此棒拈不起。此球滾不動。此狗不咬人。諸人
0747c18: 若道四般無用之物。也是為他閒事長無明。下座。
0747c19: 小參。色即是空空即是色二句。人人盡知念誦。大似
0747c20: 鸚鵡學人言。沒交涉在。以拂子點空云。這不是色。
0747c21: 又擊案云。這不是空。指空云。原是色。何必言即是二
0747c22: 字。復指案云。原是空。何必言即是二字。恁麼說話。若
0747c23: 尚不能領會。欲待彌勒下生那。高聲唱念。色空空色。
0747c24: 空色色空。空空色色。色色空空。下座。
0748a01: 小參。古人道大海投於一滴易。將一滴投於大海難。
0748a02: 此等說話。慈悲之故而有落草之談。只為分明極。令
0748a03: 人輕易看。今日盛上座重開一面。大千投入空易。
0748a04: 將空投入大千難。諸仁者。作麼生會。若仍不肯薦
0748a05: 取。可謂不貪香餌味。盡是碧潭龍。噓一噓。下座。
0748a06: 小參。古人道大善知識。須具驅耕夫之牛。奪飢人之
0748a07: 食手段。方堪為人。盛上座乏此伎倆。但知助耕夫之
0748a08: 牛。與飢人之食。何故呢。佛不違眾生願。且道與古人
0748a09: 還有同異也不。將拂擊几兩下云。山中草木皆光潤。
0748a10: 知有寒輝玉在淵。下座。
0748a11: 問如何是佛。師曰。除拄杖子。一切都是佛。問如何
0748a12: 是法。師曰。除拄杖子。一切都不是法。問如何是僧。
0748a13: 師曰。你道拄杖子是僧不是僧。
0748a14: 問如何是戒。師曰。一切處不著為戒。問如何是定。師
0748a15: 曰。一切處不住為定。問如何是慧。師曰。一切處不知
0748a16: 為慧。問不著如何是戒。師曰。用戒作麼。問不住如何
0748a17: 是定。師曰。用定作麼。問不知如何是慧。師曰。用慧作
0748a18: 麼。
0748a19: 問如何是清淨法身。師曰。三觔。問如何是千百億
0748a20: 化身。師曰。三觔。問如何是圓滿報身。師曰。三觔。
0748a21: 問若然。三身乃一體也。師曰。不見祖師道但用名言
0748a22: 無實性。問究竟如何是三身。師曰。清淨法身。千百億
0748a23: 化身。圓滿報身。
0748a24: 問如何是空如來藏。師曰。喫飽了睡。問如何是不空
0748b01: 如來藏。師曰。睡醒了喫。問如何是空不空如來藏。師
0748b02: 曰。日間喫夜間睡。僧云。學人不會。師曰。鈍置漢。喫飯
0748b03: 睡覺也不會。
0748b04: 問如何是過去心。師曰。目前是。問如何是現在心。師
0748b05: 曰。目前是。問如何是未來心。師曰。目前是。問若然。三
0748b06: 心皆可得也。師曰。你道目前得箇什麼。
0748b07: 問如何是第一玄。師豎一指。問如何是第二玄。師豎
0748b08: 兩指。問如何是第三玄。師豎三指。僧云。是何言歟。師
0748b09: 曰。向你道什麼來。問如何是第一要。師豎一指。問如
0748b10: 何是第二要。師豎兩指。問如何是第三要。師豎三指。
0748b11: 僧禮拜。師曰。是何言歟。
0748b12: 問如何是欲界。師曰。君臣父子。問如何是色界。師曰。
0748b13: 山海川原。問如何是無色界。師曰。風雲雷電。問如何
0748b14: 是天。師曰。無色界。問如何是地。師曰。色界。問如何是
0748b15: 人。師曰。欲界。云若然。則與經旨大相違背。師曰。夢裏
0748b16: 更要作夢那。
0748b17: 問第一句薦得。堪與佛祖為師。如何是第一句。師曰。
0748b18: 我這裏無一句。問第二句薦得。堪與人天為師。如何
0748b19: 是第二句。師曰。有兩句。爭又道不出。問第三句薦得。
0748b20: 自救不了。如何是第三句。師曰。此乃山僧尋常日用
0748b21: 的。云恁麼則不堪為師也。師曰。不見道人之患在好
0748b22: 為人師。
0748b23: 問如何是見滲漏。師曰。泯見即不滲漏。問如何是情
0748b24: 滲漏。師曰。絕情即不滲漏。問如何是語滲漏。師曰。無
0748c01: 言即不滲漏。問何得泯見絕情無言去。師曰。孟八郎
0748c02: 又恁麼會也。
0748c03: 問如何是無師智。師曰。空界影中空界月。萬年峰頂
0748c04: 萬年枝。問如何是自然智。師曰。畢竟水朝滄海去。到
0748c05: 頭雲定覓山歸。問如何是無礙智。師曰。一步密移玄
0748c06: 路轉。通身放下劫壺中。
0748c07: 問如何是含乾坤句。師曰。赤如日。白如月。問如何
0748c08: 是截斷眾流句。師曰。鐘未鳴。鼓未響。問如何是隨波
0748c09: 逐浪句。師曰。拂子短。拄杖長。
0748c10: 問如何是空無變易義。師曰。你曾見煮砂得成飯那。
0748c11: 問如何是空無邊際義。師曰。你道岸山高多少丈。問
0748c12: 如何是空無礙義。師曰。你說燈籠礙露柱什麼。
0748c13: 僧云。學人問的是空義。師曰。莫不山僧向你答的是
0748c14: 有意。
0748c15: 僧問一物不將來。請師一接。師曰。寄放何處去在。云
0748c16: 何不領話。師曰。又道不將一物來。云直下似箇大虫。
0748c17: 師曰。只恐汝不肯。云嘉州大象吞陝陜府鐵牛。坐斷
0748c18: 衲子舌頭。不無好手。如何令不具口的人能言。師曰。
0748c19: 你道阿誰是具口的。云百匝千重。不消一拶。師曰。自
0748c20: 起自倒。自領去。云多少天台人。不識寒山子。師曰。莫
0748c21: 將寸管。擬穹蒼。僧便喝。師曰。龍頭前喝。蛇尾後喝。
0748c22: 僧又喝。師曰。將謂龍門躍鯉。原來潭底蝦蟆。云莫念
0748c23: 篇章。請師再示。師曰。始信古德不誑言。云莫將閒學
0748c24: 解。錯擬聖賢心。師云。東西南北。一任闍黎行。且道
0749a01: 上中下是一是三。云雲水非闍黎。請問和尚。於雲水
0749a02: 而得自在也不。師曰。錯擬了也。云恁麼則
0749a03: 皇上釣盡清波。金鱗始遇。師曰。律有明條。云淨潔打
0749a04: 疊了也。猶是路途邊事。意旨如何。師曰。既為大僧。何
0749a05: 得不持五戒。云不因漁父引。怎得見洪濤。師曰。又念
0749a06: 篇章。云誰人知此意。令我憶南泉。師曰。這漢曠劫無
0749a07: 明。今始方息。云鬼腦上安神頭。師曰。昨日有人從普
0749a08: 陀來。為何往落伽去。云某甲常不喫飯。從不道飢。
0749a09: 師曰。那里得這箇消息來。云不遇中郎鑑。還同野舍
