0163a14: 
0163a15: 古尊宿語錄卷之二十五
0163a16: 
0163a17: 筠州大愚芝和尚語錄
0163a18: 師太原王氏子。陞座。僧問。如何是和尚家風。　師云。一
0163a19: 言已巳出。駟馬難追。　問。如何是城裏佛。　師云。十字街頭
0163a20: 石幢子。　問。如何是為人一句。　師云。四角六張。　進云。意
0163a21: 旨如何。　師云。八凹九凸。　問。不落三寸時如何。　師云。乾
0163a22: 三長。坤六短。　進云。意旨如何。　師云。切忌地盈。　問。昔
0163a23: 日靈山分半座。二師相見事如何。　師云。記得麼。僧良
0163a24: 久。　師打禪一下。云。多年忘也。　師云。且住。且住。若
0163b01: 向言中取則。句裏明機。也似迷頭認影。若也舉唱宗
0163b02: 乘。大似一場寐語。雖然如是。官不容針。私通車馬。放
0163b03: 一線道。有箇葛藤處。師遂打禪一下。云。三世諸佛
0163b04: 盡皆頭痛。且道大眾還有免得底麼。若一人免得。無
0163b05: 有是處。若免不得。海印發光。師乃豎起拂子云。者箇
0163b06: 是印。那箇是光。者箇是光。那箇是印。掣電之機。徒勞
0163b07: 佇思。會麼。老僧說夢。且道夢見箇什麼。南柯十更。若
0163b08: 不會。聽取一頌。北斗挂須彌。杖頭挑日月。林泉好商
0163b09: 量。夏末秋風切。
0163b10: 開堂升座。僧正宣白槌罷。有僧問。大用現前。不存
0163b11: 軌則。請師揮。　師云。點眼知人意。看取令行時。　進云。
0163b12: 腦後穿。　師云。齋後鐘。　問。如何是佛法大意。　師云。推天
0163b13: 磕地。　問。心法無形。如何彫琢。　師云。一丁兩丁。　進云。未
0163b14: 曉者如何領會。　師云。透七透八。　問。如何是大愚境。　師
0163b15: 云。四面巒秀。江一帶清。　進云。如何是境中人。　師
0163b16: 云。滿城公子貴。林下道人棲。　問。拈槌豎拂即不問。當
0163b17: 機一句事如何。　師云。燋頭燎面。　進云。雷音已巳徹青雲
0163b18: 外。向上極則又如何。　師云。且領前話。乃云。問話且住。
0163b19: 淨名杜口。猶涉繁詞。達磨西來。平欺漢地。放一線道
0163b20: 去。也放箇葛藤處。所以李長者云。有情之本。同智海
0163b21: 以還源。抱識含流。總法身而為體。諸仁者。既是總法
0163b22: 身而為體。還知道須彌吞法身。法身吞須彌麼。
0163b23: 諸仁者。朝夕與古佛同參。與諸方老和尚同參。山僧
0163b24: 今日與大眾同參。且道參箇什麼。如是定當得。且認
0163c01: 得箇著衣喫。猶去衲僧半月程在。若定當不得。來
0163c02: 年更有新條在。惱亂春風卒未休。
0163c03: 上堂。僧問。如何是道。　師云。八斛四斗。　進云。如何是道
0163c04: 中人。　師云。粥煠飯。　問。寶未出匣時如何。　師云。切
0163c05: 忌道著。　進云。出匣後如何。　師云。天魔腦裂。乃云。舉一
0163c06: 步。須彌岌峇。海水騰波。不舉一步。放微塵國土。助一
0163c07: 切諸佛出興於世。轉大法輪。還信得麼。若信得。西瞿
0163c08: 耶尼喫飯去。
0163c09: 上堂。僧問。如何是祖師西來意。　師云。白日燒地眠。夜
0163c10: 間炙地臥。　問。既是清淨法身。為什麼澡浴。　師云。頭
0163c11: 出頭沒。　進云。為什麼如此。　師云。只為如此。　問。古鏡未
0163c12: 磨時如何。　師云。照破天下人髑髏。　進云。磨後如何。　師
0163c13: 云。黑似漆。
0163c14: 上堂。僧問。洪鐘纔擊。大眾雲臻。祖意西來。乞師垂示。
0163c15: 　師云。六丁六甲。　進云。未曉者如何領會。　師云。會即錯。
0163c16: 　問。馬馬問師未見讓師時如何。　師云。緊。　進云。見後如何。　師
0163c17: 云。切。　問。如何是佛。　師云。鋸解秤鎚。　師云。德山入門便
0163c18: 棒。臨濟入門便喝。一棒一喝。若雙峰而互出。賓主未
0163c19: 辨。恓恓而萬里鄉關。照用雙行。擬擬而千差塞路。諸
0163c20: 上座。到者裏。如何話會。乃云。棒喝齊施早已巳賒。古今
0163c21: 皆贊出周遮。二途不涉憑何說。南海波斯進象牙。
0163c22: 上堂。僧問。特特上來伸三拜。乞師分付拄杖子。　師云。
0163c23: 科。　進云。恁麼則功不施也。　師云。重因請首座開堂。
0163c24: 　僧問。承和尚有言。一人悟道。三界平沉。首座悟道。三
0164a01: 界還沉也無。　師云。不淹不抑。　進云。一言纔出。大地全
0164a02: 收。　師云。落三落四。　師乃云。為眾竭力。為袈裟同肩。
0164a03: 一處喫。莫是人各披一條。同鍋喫麼。此是分見。
0164a04: 還知道三世諸佛共披一條。所以釋迦身長丈六。留
0164a05: 下袈裟與彌勒。彌勒身長千尺。披得恰好。何故如此。
0164a06: 為長者長法身。短者短法身。要得易會麼。古佛與
0164a07: 露柱相交。佛殿與天王額。若也不會。單重交拆。
0164a08: 上堂云。有時一喝只作一喝用。有時一喝作探竿影
0164a09: 草。有時一喝如踞地師子。有時一喝如金剛王寶。
0164a10: 若是金剛王寶。不敢正眼著。著即喪身失命。
0164a11: 乃有頌云。不是干將鑄。那關四氣吹。匣內青吼。逢
0164a12: 妖任便揮。若得全提者。當機豈失時。毗盧驚得走。大
0164a13: 眾盡攢眉。
0164a14: 上堂云。大愚相接大雄孫。五湖雲水競頭奔。競頭奔。
0164a15: 有何門。擊箭寧知枯木存。枯木存。一年還曾兩度春。
0164a16: 兩度春。帳裏真珠撒與人。撒與人。思量也是慕西秦。
0164a17: 　舉。僧問汾州和尚。如何是接初機句。州云。汝是行
0164a18: 僧。如何是辨衲僧句。西方日出卯。如何是正令行句。
0164a19: 千里特來呈舊面。如何是立乾坤句。北俱盧州長粳
0164a20: 米。食者無貪亦無嗔。　師云。將此四句語以驗天下衲
0164a21: 僧。子細思量將此四句語。被天下衲僧一時勘破。
0164a22: 筠州府主李密諫請就上藍開堂。乃拈香云。恭為今
0164a23: 上皇帝萬歲。太后千秋。又拈香云。此一瓣香。奉為府
0164a24: 主密諫洎闔郡官僚。常居祿位。此一瓣香。奉為施主
0164b01: 檀那。在筵龍象。　師乃云。還有人委得落處麼。若委得。
0164b02: 隨機利物。應化無方。天上人間。出沒卷舒。縱橫自在。
0164b03: 若也未委落處。釋迦老子．三世諸佛．二十八祖．天下
0164b04: 老和尚。一時拋在爐中。從聽老僧葛藤。　時有僧問。如
0164b05: 何是佛。　師云。還記得麼。　僧云。若不請益。爭知如是。　師
0164b06: 擊禪一下。云。早是忘了。　僧云。放和尚一線道。　師
0164b07: 云。一任跳。　問。如何是洪州境。　答云。滕王閣下千
0164b08: 秀。孺子亭前薄霧生。　僧云。如何是境中人。　答云。出入
0164b09: 敲金鐙。朱衣對錦屏。　問。如何是翠巖境。　師云。洪井滔
0164b10: 滔急。山高勢近人。　問。如何是境中人。　師云。朝去暮歸。
0164b11: 　師復云。問話且止。山僧道薄人微。素無德行。叨承密
0164b12: 諫諸官僚同伸堅請。陞於此座。上答皇恩。國祚永安。
0164b13: 法輪常轉。且道法輪作麼生轉。欲得會麼。須彌山上
0164b14: 倒身。來堂中疊足坐。呵呵呵。是什麼。飯籮裏坐
0164b15: 受餓。和泥合水與麼過。上士聞之。下士聞之
0164b16: 肯可。子細思量。成口過。要會麼。一六三四二。直言
0164b17: 曲七一。桃李火中開。黃昏候日出。久立尊官。伏惟珍重。
0164b18: 上堂云。翠巖路滑。徒勞思。又云。翠巖路嶮巘。舉步
0164b19: 涉千谿。更有洪源水。滔滔在嶺西。擊禪。下座。
0164b20: 上堂云。樵婦檐柴。醫王辨價。藥多病甚。便下座。
0164b21: 上堂。舉。雪竇和尚云。一問一答。總未有事在。假饒盡
0164b22: 大地乾坤草木叢林盡為衲僧。異口同音。致百千問
0164b23: 難。不消老僧彈指一下。並乃高低普應。前後無差。　師
0164b24: 云。翠巖即不然。盡乾坤大地微塵化為衲僧。各致一
0164c01: 問。問問各別。向伊道。你許多衲僧皮下還有血麼。
0164c02: 上堂云。為眾竭力。禍出私門。便下座。
0164c03: 上堂云。槌鐘擊聚集。諸上座上來下去。子承父業。
0164c04: 賺殺多少人。
0164c05: 上堂。舉。盤山頌云。光非照境。境亦非存。光境俱忘。復
0164c06: 是何物。　師乃豎起拂子云。微塵諸佛光明總在這裏
0164c07: 照破你諸人心肝．五臟．脾胃．肝膽。衲僧面前不得道
0164c08: 。切宜忌口。擊禪。下座。
0164c09: 小參。示眾云。一擊響玲瓏。喧轟宇宙通。知音纔側耳。
0164c10: 項羽過江東。與麼會。恰認得驢鞍橋作阿爺下頷。
0164c11: 小參。示眾云。僧中有奇人。俗士中亦有奇人。聖朝楊
0164c12: 億侍郎有頌云。八角磨盤空裏走。金毛師子變作狗。
0164c13: 擬欲藏身北斗中。應須合掌南辰後。　師云。要會麼。一
0164c14: 偈播諸方。塞斷衲僧口。下座。
0164c15: 上堂云。有句無句。如藤倚樹。樹倒藤枯。恰認得箇倒
0164c16: 根處。
0164c17: 上堂云。霧卷雲收。江山秀。不傷物義。波斯去帽。
0164c18: 上堂云。麤言及細語。皆歸第一義。諸上座每日上來。
0164c19: 老僧說夢誑嚇諸人。雖然如是。子承父業。賺殺多少
0164c20: 人。下座。
0164c21: 上堂云。十地驚心。二乘罔測。銅頭鐵額。擊禪。下座。
0164c22: 上堂云。端然據坐。度買靴。左視右顧。不准一錢。
0164c23: 上堂。舉。先翠巖云。我一夏與師僧東說西話。你看我
0164c24: 眉毛在麼。保福云。作賊人心。　師云。何故如是。得人
0165a01: 一牛。還人一馬。下座。
0165a02: 上堂云。大洋海底排班位。從頭第二毛斑。為什麼
0165a03: 不道第一毛斑。要會麼。金銀絲成玉露。高僧不
0165a04: 坐鳳凰臺。下座。
0165a05: 上堂云。窮三際。橫十方。拈起也帝釋心驚。放下
0165a06: 也地神膽戰。不拈不放喚作什麼。自云。蝦。下座。
0165a07: 上堂云。若有仙陀者。更不待毫光。下座。
0165a08: 上堂云。三世諸佛不知有。狸奴白牯知有。乃拈起
0165a09: 拂子云。狸奴白牯總在這裏放光動地。何謂如此。兩
0165a10: 段不同。下座。
0165a11: 上堂云。德山入門便棒。臨濟入門便喝。翠巖這裏即
0165a12: 不然。三門前好與三十棒。何謂如此。棒喝齊施早已巳
0165a13: 賒。古今皆贊絕周遮。二途不涉憑何說。南海波斯獻
0165a14: 象牙。下座。
0165a15: 上堂云。大眾集定。現成公案也是打揲不辦。下座。
0165a16: 上堂。拈起香匣云。明頭暗合。道得。天下橫行。若道不
0165a17: 得。且合。下座。
0165a18: 上堂云。砂裏無油事可哀。翠巖嚼飯餧嬰孩。他時好
0165a19: 惡知端的。始覺從前滿面。擊禪。下座。
0165a20: 因筠州張一郎到。上堂云。久思張處士。相別十餘月。
0165a21: 今日上山來。鐵山蕨。歸去到筠陽。但請與麼說。
0165a22: 上堂。僧問。一切有為法。如夢幻泡影。真實事。請師舉。
0165a23: 　師云。兩段不同。向下文長。　問。滿身是眼。口在什麼處。
0165a24: 　師云。三跳。　僧云。學人不會。特伸請益。　師云。章底詞秋
0165b01: 罷。歌韻向春生。　師乃云。雲收霧卷江山白。皎日凝波
0165b02: 又多途。下座。
0165b03: 拈古
0165b04: 舉。外道問佛。不問有言。不問無言。世尊據坐。外道云。
0165b05: 世尊大慈大悲。開我迷雲。令我得入。　師云。大小世尊
0165b06: 被外道當面塗糊。只如外道云令我得入。要且不曾
0165b07: 夢見。既不曾夢見。為什麼悟去。　阿難問迦葉。佛傳金
0165b08: 襴外。別傳箇什麼。迦葉召阿難。難應諾。迦葉云。倒
0165b09: 門前剎竿著。　師云。千年無影樹。今時沒底靴。　五通仙
0165b10: 人問佛云。佛有六通。我有五通。如何是那一通。佛召
0165b11: 五通仙人。仙人應諾。佛云。那一通。你問我。　師云。五通
0165b12: 仙人如是問。佛如是答。要且不會那一通。　祖師問童
0165b13: 子云。汝從何來。子云。我心非往。祖云。你住何所。子云。
0165b14: 我心非止。祖云。汝無定也。子云。諸佛亦然。祖云。你非
0165b15: 諸佛。子云。諸佛亦非。　師云。祖師一問。童子一答。總欠
0165b16: 會在。如今諸人作麼生會。　罽賓國王仗問師子尊
0165b17: 者云。師得蘊空否。者云。已巳得蘊空。王云。還離生死否。
0165b18: 者云。已巳離生死。王云。既離生死。當施我頭。者云。身非
0165b19: 我有。豈況於頭。王斬之。白乳高數尺。王臂自落。　師云。
0165b20: 當時尊者引頸。王便舉刃。當恁麼時。有人出來。諫得
0165b21: 住麼。至今無人斷此公案。如今衲僧作麼生斷。　傅大
0165b22: 士云。夜夜抱佛眠。朝朝還共起。起坐鎮相隨。如身影
0165b23: 相似。欲識佛去處。只這語聲是。玄沙云。大小傅大士
0165b24: 只認得箇昭昭靈靈。　師云。認與不認。來年更有新條
0165c01: 在。惱亂春風卒未休。　寶公令人傳語思大和尚云。何
0165c02: 不下山來教化眾生。一向目視雲漢作什麼。思云。三
0165c03: 世諸佛被我一口吞盡。何處更有眾生可度。　師云。思
0165c04: 大只見錐頭利。不見鑿頭方。　臨濟見僧來。起拂子。
0165c05: 僧便禮拜。濟便打。　師云。這僧有理不伸。死而不吊。如
0165c06: 今且作麼生與這僧出氣。　思和尚問神會。從什麼處
0165c07: 來。會云。曹溪來。思云。你在曹溪得何意旨。會振身而
0165c08: 立。思云。猶帶瓦礫在。會云。和尚這裏莫有真金與人
0165c09: 麼。思云。設有。向什麼處著。　師云。真金瓦礫。錯下名言。
0165c10: 如今喚作什麼。　思和尚令石頭送書與讓和尚。回來
0165c11: 與你一箇斧子住山。石頭才到。便問。不求諸聖。不
0165c12: 重己已靈時如何。讓云。子問太高生。何不向下問。頭云。
0165c13: 寧可永劫受沉淪。不從諸聖求解脫。便歸去。思云。書
0165c14: 達否。頭云。書亦不達。信亦不通。去日蒙和尚許箇
0165c15: 斧子。便請。思垂下一足。頭便禮拜。　師云。思和尚垂足。
0165c16: 石頭禮拜出去。要且不得他斧子。且道後來石頭
0165c17: 用箇什麼。　五洩到石頭。便問。一言相契即住。一言不
0165c18: 契即去。石頭據坐。洩云。與麼則不相契也。便出。石頭
0165c19: 召云。闍。洩回首。頭云。從生至老。只是這箇。回頭作
0165c20: 麼。洩忽然大悟。便折拄杖。洞山云。當時若不是五
0165c21: 洩先師。也大難承當。雖然如是。猶涉途在。　師云。石頭
0165c22: 據坐。五洩便去。石頭召他。成多事。
0165c23: 有尼參臨濟。要開堂。談空勘云。你有五障。不得開堂。
0165c24: 尼云。龍女成佛有幾障。空云。龍女現十八變。你試變
0166a01: 看。尼云。不是野狐精。變箇什麼。空便打數下。　師云。且
0166a02: 道尼具眼麼。只擔得箇斷貫索。且作麼生會。　僧問藥
0166a03: 山。學人有疑。請師決。山云。晚間上來。為闍決疑。至
0166a04: 晚上堂。大眾集定。山云。今日決疑僧在麼。其僧便出
0166a05: 來。山下座把住云。大眾。這僧有疑。與一推。便歸方丈。
0166a06: 　師云。藥山決疑。土上加泥。然雖如是。這僧也不得孤
0166a07: 負藥山。　藥山尋常不為師僧說話。院主白云。堂中師
0166a08: 僧久思和尚示誨。山云。槌鐘著。大眾集定。便歸方丈。
0166a09: 院主隨後問云。和尚許為大眾說話。為什麼一言不
0166a10: 措。山云。經有經師。論有論師。爭得老僧。　師云。藥山
0166a11: 歸方丈。當初院主藥山不為他說話。可謂誤他三
0166a12: 軍。
0166a13: 藥山示眾云。智不到處。切忌道。道即頭角生。道
0166a14: 吾便出去。雲巖問藥山。智師兄為什麼不祗對和尚。
0166a15: 山云。是智頭會得。你去問取。雲巖去問。師兄。
0166a16: 適來為什麼不祗對和尚。吾云。我今日頭痛。你問取
0166a17: 和尚。雲巖遷化了。吾云。雲巖不知有。悔不當初向伊
0166a18: 道。雖然如是。要且不違藥山之子。　師云。雲巖不知有。
0166a19: 悔不當初向伊道。只如道吾與麼道。還有也無。　大慈
0166a20: 和尚云。老僧一生不會答話。只解識病。時有僧出來。
0166a21: 大慈便歸方丈。　師云。這僧出來。大慈便歸方丈。並無
0166a22: 箇道理。什麼處是識病處。如今也須子細。　僧參汝州
0166a23: 南院。纔到面前。僧云。敗也。院引拄杖向僧面前。僧無
0166a24: 語。院便打。　師云。這僧只知頂上生光。不知下有刺剌。
0166b01: 　觀和尚見新到來。作麵引次。以引示之。其僧便去。觀
0166b02: 至晚間問首座。新到在什麼處。座云。當時便去。觀云。
0166b03: 是即是。祇得一橛。　師云。觀和尚道他得一橛。大似壓
0166b04: 良為賤。何故。為他彼此是出家兒。　南泉拈起蕨菜問
0166b05: 杉山。這箇大好供養。山云。非但者箇。百味珍羞他亦
0166b06: 不顧。泉云。雖然如是。總須過。　師云。杉山與麼道。還
0166b07: 免得麼。若免得去。未具眼在。若免不得。又違前言。　魯
0166b08: 祖見僧來便面壁。　師云。魯祖何勞如此。不用面壁。若
0166b09: 有僧來。云見什麼。知時好。　鄧隱在襄州破威儀堂
0166b10: 只著襯衣。拈靜槌云。道得即不打。道不得即打。眾皆
0166b11: 默然。便打。　師云。此語有勘破處。且道勘破阿誰。　臨
0166b12: 濟上堂。有僧出立。濟便喝。僧禮拜。濟便打。　師云。臨濟
0166b13: 也大正。如今作麼生會。　僧問洞山。時時勤拂拭。莫使
0166b14: 有慶埃。為什麼不得他衣。山云。直道本來無一物。
0166b15: 也未得他衣在。　師云。總不得他衣。與佛同參。且
0166b16: 道參得阿誰。　同光帝問興化。朕收得中原之寶。只是
0166b17: 無人價。化云。如何是陛下中原之寶。帝引手展撲
0166b18: 頭。化云。君王之寶。誰敢價。　師云。興化下一著語。
0166b19: 可謂酩酊。如今作麼生斷。　靈雲悟桃花頌。三十年來
0166b20: 尋客。幾回落葉又抽枝。自從一見桃花後。直至如
0166b21: 今更不疑。遂舉似溈山。山云。從緣得入。永無退失。汝
0166b22: 善護持。又舉似玄沙。沙云。諦當。甚諦當。敢保老兄未
0166b23: 徹在。　師云。有人如今問玄沙意作麼生。且道這箇人
0166b24: 還徹也未。　臨濟上堂。有僧出來。濟便喝。僧亦喝。便禮
0166c01: 拜。濟便打。僧無語。　師云。臨濟也太心麤。好彩是這僧。
0166c02: 若是今時衲僧。且作麼生出氣。　地藏問僧。什麼處來。
0166c03: 僧云。南方來。藏云。南方有何言教示徒。僧云。彼中金
0166c04: 屑雖貴。眼裏不得。藏云。我道須彌山在你眼裏。　師
0166c05: 云。且道地藏還免得這僧眼麼。　僧問趙州。大耳三藏
0166c06: 第三度覓國師不見。未審在什麼處。州云。在大耳三
0166c07: 藏鼻孔裏。　師云。只如三藏還免得國師鼻孔麼。　國師
0166c08: 三喚侍者。侍者三應。國師云。將為吾辜負汝。誰知汝
0166c09: 辜負吾。　師云。國師與侍者總欠會在。如今作麼生會。
0166c10: 　欽山問德山云。天皇也與麼道。龍潭也與麼道。未審
0166c11: 德山如何道。德山云。你試舉天皇．龍潭底。欽山擬議。
0166c12: 德山便打。　師云。欽山只顧其前。不顧其後。如今作麼
0166c13: 生與欽山出氣。　石鞏為獵人。一鹿從馬祖庵前過。
0166c14: 問云。還見我鹿麼。祖云。你是甚人。鞏云。我是獵人。祖
0166c15: 云。你會射麼。鞏云。解射。祖云。一箭射幾箇。鞏云。一箭
0166c16: 射一箇。祖云。你不解射。鞏云。和尚莫解射否。祖云。我
0166c17: 解射。鞏云。一箭射幾箇。祖云。一箭射一。鞏云。彼此
0166c18: 生命。何用射他。祖云。你既如是。何不自射。鞏云。若教
0166c19: 某甲自射。直是無下手處。祖云。這漢無明煩惱頓歇。
0166c20: 鞏於是以刀斷髮。在庵中執侍。　師云。馬祖一箭射一
0166c21: 。猶未會射。山僧一箭射蠢動含靈無不中者。雖然
0166c22: 如是。只道一半。留一半與後人道。　大禪佛參仰山。翹
0166c23: 一足云。釋迦老子亦如是。西天二十八祖亦如是。和
0166c24: 尚亦如是。某甲亦如是。仰山打四藤條。　師云。此不得
0167a01: 作賞。不得作罰。如今作麼生會。　香嚴示眾云。如人上
0167a02: 樹。口樹枝。不踏樹。手不攀枝。忽有箇人問西來
0167a03: 意。擬欲詶他。又喪身失命。不對他。又違他所問。　師云。
0167a04: 問者答者俱不免喪身失命。如今衲僧作麼生會。　玄
0167a05: 沙示眾云。諸方老宿盡道接物利生。忽遇三種病人。
0167a06: 作麼生接。患盲者。拈椎拂他又不見。患聾者。語言
0167a07: 三昧他又不聞。患者。教伊說又說不得。且道作麼
0167a08: 生接。若接此人不得。佛法無靈驗。　師云。早知燈是火。
0167a09: 飯熟也多時。　玄沙上堂。眾集定。以拄杖一時下。向
0167a10: 侍者道。我今日嶮入地獄若箭射。者云。且喜和尚再
0167a11: 復人身。　師云。大小玄沙前不至村。後不至店。且作麼
0167a12: 生道得出身路。　龍牙問翠微。如何是祖師西來意。微
0167a13: 云。與我過禪板來。牙取禪板。微接得便打。牙云。打即
0167a14: 任打。要且無祖師意。又問臨濟。如何是祖師西來意。
0167a15: 濟云。與我過蒲團來。牙取蒲團。濟接得便打。牙云。打
0167a16: 即任打。要且無祖師意。後住龍牙。僧問。和尚那時問
0167a17: 二尊宿祖師意。此二尊宿道明也未。牙云。明即明矣。
0167a18: 只是無祖師意。　師云。當初如是。如今衲僧皮下還有
0167a19: 血麼。　南泉．歸宗．麻谷禮拜國師。到半路。南泉於地上
0167a20: 一圓相。云。道得即去。歸宗入內坐。麻谷作女人拜。
0167a21: 泉云。與麼則不去也。宗云。是什麼心行。　師云。當初若
0167a22: 見。每人打一棒。且得天下太平。　法燈和尚示眾云。某
0167a23: 甲本欲居山藏拙。養道過時。柰緣先師有不了底公
0167a24: 案。出來了。時有僧問。如何是先師不了公案。燈打
0167b01: 一拄杖云。祖禰不了。殃及兒孫。僧云。某甲有什麼過。
0167b02: 燈云。過在我。殃及你。　師云。為眾竭力。禍出私門。　龍牙
0167b03: 問德山。學人收得鏌擬取師頭時如何。山云。你
0167b04: 向什麼處下手。牙指地。後到洞山。纔人事了。便舉前
0167b05: 話。洞山拽拄杖云。還我德山頭來。牙無語。洞山便打。
0167b06: 　師云。當斷不斷。如今作麼生斷。　雲居齊和尚問僧。從
0167b07: 什麼處來。僧云。堂中來。居云。何得自謾。　師云。若不如
0167b08: 是。爭知如是。　豐干欲遊五臺。謂寒山．拾得云。你若共
0167b09: 我遊臺。便是我同流。你若不共我遊臺。不是我同流。
0167b10: 寒山云。你去遊臺作什麼。干云。禮拜文殊。山云。你不
0167b11: 是我同流。　師云。豐干大似辨才遇蕭翼。　溈山問仰山。
0167b12: 甚處來。仰山云。田中來。溈山云。田中多少人。仰山插
0167b13: 鍬叉手而立。溈山云。南山大有人刈茆。仰山拔鍬便
0167b14: 行。　師云。只得一橛。諸人別有會處麼。　南泉一日兩堂
0167b15: 爭兒。泉遂提起云。道得即不斬。眾無語。泉便斬。後
0167b16: 舉似趙州。州將草鞋戴頭上出去。泉云。子若在。救得
0167b17: 兒。　師云。大小趙州只可自救。　僧問六祖。黃梅意旨
0167b18: 什麼人得。祖云。會佛法人得。僧云。和尚還得否。祖云。
0167b19: 不得。僧云。和尚為什麼不得。祖云。我不會佛法。　師云。
0167b20: 會得二頭。不會三首。作麼生道得出身路。　僧問趙州。
0167b21: 狗子還有佛性也無。州云。無。僧云。一切眾生皆有佛
0167b22: 性。為什麼狗子無佛性。州云。他有業識性在。　師云。說
0167b23: 有說無。也好兩彩一賽。如今作麼生道。　雲問石霜。
0167b24: 萬戶俱閉即不問。萬戶俱開時如何。霜云。堂中事作
0167c01: 麼生。云。無人接得渠。霜云。道也煞道。只道得八九
0167c02: 成。云。請師道。霜云。無人識得渠。　師云。先行不到。
0167c03: 末後太過。。　紫湖和尚夜於僧堂前捉賊。大眾皆
0167c04: 驚。有一僧堂中出。紫湖攔把住云。捉得也。捉得也。
0167c05: 僧云。某甲不是。湖云。是即是。只是你不肯承當。　師云。
0167c06: 紫湖買帽相頭。　趙州一日雪裏臥。云。相救。相救。有
0167c07: 一僧亦來邊臥。州便起去。　師云。這僧在趙州圈裏。還
0167c08: 有人出得麼。　洞山普請次。巡寮。見一僧不出。山云。你
0167c09: 何不出普請。僧云。某甲不安。山云。你尋常安時又幾
0167c10: 曾去。　師云。且道此僧幾曾不去。　龐居士問大梅和尚。
0167c11: 久響大梅。未審梅子熟也未。梅云。你向什麼處下口。
0167c12: 士云。百雜碎。梅云。還我核來。　師云。此二人前不至村。
0167c13: 後不至店。　魯祖見僧來便面壁。南泉云。我尋常不欲
0167c14: 向師僧道。未具胞胎已巳前會取。尚不得一箇半箇。魯
0167c15: 祖與麼。驢年去。　師云。大愚這裏即不然。未具胞胎已巳
0167c16: 前會得。打折你腰。　中邑和尚見僧來。乃拍口作和和
0167c17: 聲。仰山來。邑亦拍口。山從東過西。邑又拍口。山從西
0167c18: 過東。邑又拍口。山當面而立。邑云。你從何得。山云。從
0167c19: 溈山得。山問邑。師從何得。邑云。我從章敬得。　師云。
0167c20: 看兩箇老和尚。可煞漏逗。對面相謾。云。愁人莫向
0167c21: 愁人說。　達磨臨順世時。謂二祖云。你在吾身邊得箇
0167c22: 什麼。祖禮拜。依位立。磨云。汝得吾髓。　師云。二祖被達
0167c23: 磨塗糊。道得髓皮。也未夢見。因什麼紹嗣祖師位。　秘
0167c24: 魔巖常持一叉。見僧來。乃云。道得也叉下死。道不得
0168a01: 也叉下死。後大禪佛來。跳向秘巖懷裏。巖便撫大禪
0168a02: 背三下。大禪起來斫手云。三千里外賺我來。　師云。還
0168a03: 有賺處也無。非但賺他大禪佛。大愚今日也賺大眾
0168a04: 上來。云。雷聲浩大。雨點全無。　仰山有僧來辭。山以
0168a05: 手劃一劃。其僧不去。山又劃一劃。其僧乃去。　師云。前
0168a06: 為什麼不去。後為什麼去。要會麼。特為注破。前一
0168a07: 劃與後一劃。都成兩劃。　佛在日。有一女子旋遶世尊
0168a08: 三匝。乃入定。世尊文殊出此女子定。文殊盡其神
0168a09: 力。不能出得女子定。世尊云。下方去四十二恒河沙
0168a10: 國。有罔明菩薩。能出此女子定。于時罔明至女前彈
0168a11: 指三下。女子從定而出。　師云。文殊是七佛之師。為什
0168a12: 麼出女子定不得。罔明具什麼神力出得。要會麼。
0168a13: 僧投寺裏宿。賊入不良家。　文殊問無著。近離什麼處。
0168a14: 著云。南方。殊云。南方佛法如何住持。著云。末法比丘
0168a15: 少奉戒律。殊云。多少眾。著云。或三百。或五百。著問。
0168a16: 此間佛法如何住持。殊云。龍蛇混雜。凡聖同居。著云。
0168a17: 多少眾。殊云。前三三與後三三。　師云。文殊道。前三三。
0168a18: 後三三。作麼生會。要會麼。千年無影樹。今時沒底靴。
0168a19: 　古人道。我有一句子。待犢牛生兒即向汝道。　師云。我
0168a20: 即不然。犢牛生兒也不向你道。何故如是。若向你道。
0168a21: 何處更有王老師。　道吾聞趙州來。吾取豹皮著。將
0168a22: 吉嘹杖於三門下翹一足。州纔到。吾便唱諾。州云。小
0168a23: 心伏事著。吾又唱諾。　師云。有人見得此二人落處。不
0168a24: 妨具眼。若不知落處。未具眼在。乃擊禪床一下。云。若
0168b01: 也不會。打與三百。　德山小參示眾云。今夜不答話。有
0168b02: 問話者三十棒。有僧出禮拜。德山便打。僧云。某甲話
0168b03: 也未問。和尚為什麼打某甲。德山云。你是甚處人。僧
0168b04: 云。新羅人。山云。未踏船舷。好與三十棒。　師云。時人盡
0168b05: 道德山作家用得好。若與麼。還曾夢見麼。大愚道。德
0168b06: 山被這僧一推。直得瓦解消。雖然如是。今日一
0168b07: 箇尊宿也大難得。　普眼菩薩入定。遍觀三千大千世
0168b08: 界。普賢菩薩不見。未審普賢在什麼處。佛言。汝但
0168b09: 於靜三昧中起一念。必見普賢在空中乘六牙白象。
0168b10: 　師云。諸人者。且作麼會。普眼推倒世尊。世尊推倒普
0168b11: 眼。你且道普賢在什麼處。
0168b12: 頌
0168b13: 輝日流光勢。還曾結眾疑。吹毛橫宇宙。擬把施為。
0168b14: 瞥起和根去。眸早已巳遲。投機須得妙。何處覓牟尼。
0168b15: 
0168b16: 古尊宿語錄卷之二十五
