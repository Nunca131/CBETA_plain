0504a02: 疑菴居士唐鶴徵撰
0504a03: 幻有禪師一日出閒談晚話相示問曰若何
0504a04: 余答曰言言甘露字字醍醐也從前諸尊宿
0504a05: 言句令人求未盡者一切拈出又益之以
0504a06: 妙語諦義剖肝瀝膽滴滴見血昔人謂老婆
0504a07: 心切信哉吾知徒眾中其多有憬然悟恍然
0504a08: 覺如雷震而萬物皆蘇獅吼而百獸咸伏者
0504a09: 矣然施教者譬之甘雨有應時不應時承教
0504a10: 者辟之良藥有當機不當機不可強之齊也
0504a11: 何者一雨也插苗則甘登稼則苦矣一藥也
0504a12: 熱病而宜寒病則否矣故有上等醍醐飲之
0504a13: 翻為毒藥者非醍醐之不佳也飲之者非所
0504a14: 當飲也古之善于開示者每令各呈所見隨
0504a15: 高下而指示之應時而雨沾之遂暢應病而
0504b01: 藥服之斯行能審其時節因緣云爾諸徒
0504b02: 眾中得無有聞之如人嚼蠟鑽之如鼠入角
0504b03: 者乎安能與憬然悟恍然覺者同其饒益也
0504b04: 然余聞佛以一音演說法眾生各各隨所解
0504b05: 普得受行獲其利或有恐畏或歡喜或生猒
0504b06: 離或斷疑禪師自有神力不共法余未之能
0504b07: 知也禪師固曰禹門院裏禪太似他鄉村中
0504b08: 箇太醫無多方藥頭止有一帖平胃散不管
0504b09: 他風癆鼓膈四百四病一切雜症總與他這
0504b10: 一味藥頭茶湯粥飯醬醋油鹽閒忙動靜行
0504b11: 住坐臥到處些直待他年深月久自然諸
0504b12: 病悉痊依還舊日無病之人人固有言下
0504b13: 大悟者亦有久之始悟者志不隳而功不輟
0504b14: 則今日沃石劄針之語安知非異日扃啟
0504b15: 緘之訣哉吾願諸徒眾慎母深入寶山而空
0505a01: 手歸來又母使老和尚啼得血流而不如緘
0505a02: 口可爾。
0505a03: 萬曆壬子秋仲凝庵居士唐鶴徵書
0505a04: 
0505a05: 
0505a06: 
0505a07: 
0505a08: 
0505a09: 
0505a10: 
0505a11: 幻有禪師閒談晚話二編序
0505a12: 予昔笑巖和尚於京師幻有兄侍焉無何
0505a13: 予以病附餉舶南還而幻有兄侍和尚最久
0505a14: 已而歷諸方歸老於龍池顧予衰耄臥疾
0505a15: 深谷沾沾自濡不足幻有兄方慨然以建法
0505b01: 幢立宗旨為己已任走使千里遺我閒談晚話
0505b02: 二編徵言以弁昔人謂驅除雜語言而此編
0505b03: 諄諄皆切要語閒談固如是耶得非因慈悲
0505b04: 故有落草之談耶又德山云今夜不答話問
0505b05: 話者三十棒茲乃終宵揮麈亹亹酬應忘倦
0505b06: 是且與德山相去多少即謂德山答話如雷
0505b07: 幻有不說一字亦可也巖師矣門庭有人
0505b08: 予何幸樂觀其盛。
0505b09: 萬曆辛亥孟冬日古杭雲棲寺法弟袾宏和
0505b10: 南書
0506a01: 龍池幻有禪師語錄卷之三
0506a02: 門人圓悟圓修等編
0506a03: 閒談
0506a04: 上堂師陞座祝香次乃云山僧今日強陞此
0506a05: 座出乎不意為我笑巖和尚有未了底公
0506a06: 案乃舉起拂子云此是我笑巖和尚使不了
0506a07: 剩下底者箇夜來跳上非非想天然後從
0506a08: 四大部洲走一轉穿釋迦老子鼻孔今日
0506a09: 既落在老僧手中不免舉似過也要與諸人
0506a10: 共知見麼若喚作拂子即觸不喚作拂子即
0506a11: 背今時有一等杜撰禪和便云喚作拂子山
0506a12: 僧即豎兩指云恁麼則成兩箇又有等禪和
0506a13: 不喚作拂子恁麼則心外還有剩法只如山
0506a14: 僧前者拈出數珠向彼云還見者箇麼彼云
0506a15: 是數珠山僧云還是麼彼云畢竟是數珠然
0506b01: 而不惟我祖師門下有背觸俱非之旨即如
0506b02: 教乘中亦未首肯在不聞金剛般若云眾生
0506b03: 眾生者如來說非眾生是名眾生即謂數珠
0506b04: 為數珠者如來說非數珠是名字數珠耳數
0506b05: 珠早晚向汝道是數珠來如山僧說即世間
0506b06: 一切法離言說相離名字相離心緣相更喚
0506b07: 作箇什麼如雲門大師云佛之一字吾不喜
0506b08: 聞故不得已而強名之曰道曰心曰佛早是
0506b09: 方便為接引之辭即一大時教亦是止啼黃
0506b10: 葉耳大眾今日既相從老僧在此同甘澹泊
0506b11: 即古人云大家相聚喫莖虀若喚作一莖虀
0506b12: 入地獄如箭射諸人若會得者一轉語即可
0506b13: 拗折拄杖高挂囊歸家穩坐去又何用南
0506b14: 天台北五臺橫挑拄杖倒躡草鞋又要行甚
0506b15: 麼驢馬去左右顧視云下間定磉上說
0507a01: 法各自奔忙也不差大有一件好笑事冬天
0507a02: 著領夏袈裟下座。
0507a03: 戊申臘八日上堂祝聖云此一炷香天不能
0507a04: 地不能載爇向爐中端為祝延今上皇帝
0507a05: 聖躬萬歲仰藉現前大功德主太常唐公十
0507a06: 八年來護法之念殊深為道之心彌切兼之
0507a07: 地遠近十方檀越均此報答就座云靈光
0507a08: 不昧萬古徽猷本體洞然自他靡間向上一
0507a09: 由來千聖不傳若其曲順機宜未免入泥
0507a10: 入水乃舉起拂子云汝等諸人還會得者個
0507a11: 麼良久云本有之性要會有什麼難謂今
0507a12: 時人好聞義理禪并老婆說想起當初忠國
0507a13: 師好說老婆禪山僧今日也不免效伊去且
0507a14: 如達磨大師自南天竺國特特航海而至此
0507a15: 方只說直指人心見性成佛但未委指那個
0507b01: 心見那箇性成什麼佛試看伊初遇梁武帝
0507b02: 問如何是聖諦第一義磨云廓然無聖帝云
0507b03: 對朕者誰磨云不識如此看來達磨大師大
0507b04: 似善治眼底一箇太醫但能刮磨去人眼中
0507b05: 底翳病外不能有光明與人可惜武帝護病
0507b06: 不肯容達磨刮磨去得眼中翳病奈何使達
0507b07: 磨未免一而退所以遂擲蘆過江至
0507b08: 魏在熊耳山前面壁九年待得個慧可大師
0507b09: 出來做了箇割煞且言慧可大師為求法故
0507b10: 立雪齊腰乃至斷臂托呈後云我心未安乞
0507b11: 和尚安心磨云但將心來我為汝安可云覓
0507b12: 心了不可得磨云我與汝安心竟當恁麼時
0507b13: 則未見更有箇指心說話兼有箇見性成佛
0507b14: 底影子然而在明眼人亦自見得也止是與
0507b15: 慧可大師印正得箇無所得心者裏便是直
0508a01: 指心體處言爾我人人本有底心本來沒
0508a02: 有形相十方求之終不可得如人迷方謂東
0508a03: 為西方實不轉只是湛然不動原與太虛同
0508a04: 體本來不曾生本來不曾滅無方無圓無大
0508a05: 無小不垢不淨不增不減無在無不在無是
0508a06: 無不是無欠無餘一切處而非一切處汝
0508a07: 等還要見親切心體麼只是如今現在者裏
0508a08: 歷歷孤明惺惺不昧聽老僧說法者是故楞
0508a09: 嚴經云空生大覺中如海一漚有漏微塵
0508a10: 國皆依空所生可見十方一切微塵國土皆
0508a11: 出在太虛空中者太虛又出在大覺海中止
0508a12: 似一漚泡耳又云大圓滿覺應跡西乾心包
0508a13: 太虛量週沙界大此心與大覺原同一體
0508a14: 馬祖所謂即心即佛者此也如何見得謂
0508a15: 認得此廣大心體了便是大覺世尊所謂心
0508b01: 外無別佛佛外無別心古人謂心佛眾生三
0508b02: 無差別何謂眾生謂迷此廣大心體了不
0508b03: 能認得故謂之眾生楞嚴云棄四大海水
0508b04: 唯認者一浮漚四大之體為自身相六塵緣
0508b05: 影為自心相甘作眾生只在四生六道之中
0508b06: 出此入彼生生死死無有休息之時故此心
0508b07: 佛眾生只是一體而有三名耳所以眾生在
0508b08: 迷中此心不曾虧欠了些些即在大覺分中
0508b09: 也未曾有增添了些些只此大覺佛不是修
0508b10: 成得的佛若是修成底還有壞日者是本源
0508b11: 自性天真佛即是法身佛不是報化佛故云
0508b12: 報化非真佛亦非說法者有問但未委法身
0508b13: 佛還曾說法否師云即溪聲山色水鳥樹林
0508b14: 終日放光說法音吼動地自是汝未曾聞耳
0508b15: 又問但未委性者為何師云真性心地藏無
0509a01: 頭亦無尾應緣而化物方便呼為智所謂真
0509a02: 智無知無所不知所言法身者非單指太虛
0509a03: 無物而言即三千大千十方諸國土總是一
0509a04: 箇大法身耳何也以般若云色即是空空即
0509a05: 是色故從本以來色心不二以色性即智故
0509a06: 色體無形說名智身以智性即色故說名法
0509a07: 身一切處所現之色無有分際故云色大
0509a08: 法身大凡是見色便是見心故永明壽禪師
0509a09: 所謂未達境唯心起種種分別達境唯心已
0509a10: 分別即不生謂汝等平昔所見現前種種
0509a11: 物景不是自己已分內具底便有分別心起耳
0509a12: 故云若人識得心大地無寸土然則難道大
0509a13: 地之土無了不成即色即心故又若有一
0509a14: 人真歸源十方世界悉皆消殞在老僧則
0509a15: 不然若有一人真歸源築著磕著天地日
0509b01: 月萬物性情森羅萬象草木昆蟲樓臺殿閣
0509b02: 凡有色質形像無非是此心此心即佛耳故
0509b03: 教中云若有一人成佛時普觀大地有情無
0509b04: 情皆悉成佛信矣山僧如此說成佛但容易
0509b05: 了只恐汝等信不及不肯承當耳汝等還知
0509b06: 麼夜來釋迦佛成道天明箇箇食香糜眉毛
0509b07: 生在眼額上試問諸人知不知下座。
0509b08: 上堂師云古之天地日月猶今之天地日月
0509b09: 古之萬物性情猶今之萬物性情天地日月
0509b10: 固無變也萬物性情固無易也世既如此依
0509b11: 然仍舊道至於今胡為而獨變哉古人所謂
0509b12: 人能弘道非道弘人操則存捨則亡然非道
0509b13: 去人而人去道也正當恁麼時如何是道山
0509b14: 僧所謂無心是道汝等人人在日用中但得
0509b15: 於心無事於事無心自然頭頭上現物物上
0510a01: 彰左右逢源縱橫自在拈來無不是用處莫
0510a02: 思議所謂著衣喫飯也是道屙屎放尿也是
0510a03: 道一動一靜一語一默在忙在閒無非是道
0510a04: 瞬目揚眉也是道拳指也是道行棒行
0510a05: 喝也是道舉椎舉拂也是道擎打地也是
0510a06: 道搖鈴杵輥木毬也是道呈橈舞棹也是道
0510a07: 張弓架箭也是道隔江招手也是道吹布毛
0510a08: 看桃花聞擊竹也是道有一婆子供養老僧
0510a09: 三十年每令二八女子送飯伊喫婆子一日
0510a10: 囑令女子抱住云正恁麼時如何老僧云枯
0510a11: 木倚寒巖三冬無煖氣女子歸舉似婆子婆
0510a12: 云三十年來秪供養得個俗漢遂放火燒
0510a13: 菴也是道東坡一日問道于子由子由報以
0510a14: 佛語曰本覺必明無明明覺居士欣然有得
0510a15: 於孔子之言曰詩三百一言以蔽之曰思無
0510b01: 邪夫有思皆邪也無思則土木也吾何自得
0510b02: 道其唯有思而無所思乎於是幅巾危坐終
0510b03: 日不言明目直視而無所見攝心正念而無
0510b04: 所覺於是得道也是道一日有尼問趙州如
0510b05: 何是密密意州把尼臂捏一把尼云和尚還
0510b06: 有者箇在州云你還有者箇在也是道又僧
0510b07: 問趙州學人乍入叢林乞師指示州問你喫
0510b08: 粥也未僧云已巳喫粥了州云洗盂去也是
0510b09: 道有問答云墻外底也是道透長安底也是
0510b10: 道五鳳樓前底也是道乃至在家男女迎
0510b11: 送客也是道抱子引孫也是道日應萬酬總
0510b12: 是道績紵撚麻也是道紡紗織布也是道刷
0510b13: 鍋洗碗也是道做飯燒茶也是道搬柴運水
0510b14: 也是道凡有施為動作不施為動作總是道
0510b15: 咳唾掉臂鼻子打噴嚏也是道東村頭張
0511a01: 婆婆與西村頭李阿媽倚門相罵也是道鄉
0511a02: 裏小哇哇搓成泥彈子燒路頭也是道不聞
0511a03: 法華經云乃至童子戲聚沙為佛塔皆以成
0511a04: 佛道古人以蛇虎為鄰也是道鷗鳥見人飛
0511a05: 去也是道不飛去也是道鴉子見人飛去不
0511a06: 飛去總是道故龐居士云但自無心於萬物
0511a07: 何妨萬物常圍繞鐵牛不怕獅子吼恰似木
0511a08: 人見花鳥木人本體自無情花鳥逢人亦不
0511a09: 驚心境如如只者是何慮菩提道不成久立
0511a10: 珍重。
0511a11: 小師云前者所言即心即佛昨又云無心
0511a12: 是道兩種說話較來雖是古人先道過底本
0511a13: 無分別然在老僧分上不曾體帖得明白則
0511a14: 未敢向諸人前道出來大汝等本來不
0511a15: 曾苦心一雖爾聽得只作尋常容易放過
0511b01: 去了也怪伊不得在他古人三二十年除二
0511b02: 時粥飯是雜用心工夫方得打成一片既到
0511b03: 者箇田地則觸處洞然頭頭是道非離真別
0511b04: 有立處以立處即真故更說箇見性成佛且
0511b05: 何者為性即無分別智是非但智之一字即
0511b06: 見聞覺知無非總是性體教中等閒說見性
0511b07: 聞性覺性以見即性性即見耳不可以見更
0511b08: 見於見故楞嚴經中佛告阿難云若見是物
0511b09: 則汝亦可見吾之見若同見者名為見吾吾
0511b10: 不見時何不見吾不見之處若見不見自然
0511b11: 非彼不見之相若不見吾不見之處自然非
0511b12: 物云何非汝性見聞覺知之義亦復如是以
0511b13: 性體周滿法界故凡有所見即見性故金
0511b14: 剛般若云凡所有相皆是虛妄若見諸相非
0511b15: 相即見如來如來者即真如自性也汝等但
0512a01: 能於十二時中提得起放得下不作妄想之
0512a02: 見不起分別之心即華嚴經云佛身克滿於
0512a03: 法界普現一切群生前隨緣赴感靡不周而
0512a04: 恒處此菩提座耳即當初東坡居士尚得道
0512a05: 於子由云明目直視而無所見攝心正念而
0512a06: 無所覺於是得道況吾輩為離塵脫俗之流
0512a07: 有何所為而不曾證得耶久立珍重。
0512a08: 小師云十方同聚會箇箇學無為此是選
0512a09: 佛心空及第歸大汝等初未嘗辦得無
0512a10: 求之念兼未歇得妄想之心乍聞老僧說箇
0512a11: 無心是道即心即佛則不易便信需用老僧
0512a12: 重重勸誘方有入處所言學無為者須是看
0512a13: 他從上古人學底樣子昔者藥山打坐石頭
0512a14: 見而問云你在者裏作麼山云一物也不為
0512a15: 頭云恁麼則閒坐耶山云閒坐則為也又嚴
0512b01: 陽尊者問雲門一念不起時如何門曰須彌
0512b02: 山又僧問趙州云一物不將來時如何州云
0512b03: 放下著云既一物不將來更放下個什麼州
0512b04: 云若放不下則擔取去又僧問雲門樹凋葉
0512b05: 落時如何門云體露金風又馬祖問藥山迅
0512b06: 日見處如何山云皮膚脫落盡唯有一真實
0512b07: 又見石頭頭云此之所見可謂協於心體布
0512b08: 於四支且將三條篾束取肚皮隨處住山去
0512b09: 山云某甲又是何人敢云住山頭云不然未
0512b10: 有長行而不住未有長住而不行欲益無所
0512b11: 益欲為無所為宜作舟航無久住此又臨濟
0512b12: 問黃檗三三遭痛棒後見大愚得悟乃云原
0512b13: 來黃檗佛法無多子大愚云者尿床鬼子纔
0512b14: 問說有過無過又道佛法無多子見箇什麼
0512b15: 臨濟向大愚下築三拳大直待證到心
0513a01: 空及第處為了首纔是到家時節所言無心
0513a02: 者若不得六塵境界現前要見吾心終不可
0513a03: 得故云心由境現境由心彰凡是見境即是
0513a04: 見心金剛經云應如是生清淨心不應住色
0513a05: 生心不應住聲香味觸法生心應無所住而
0513a06: 生其心但於六塵境上無取著念無分別心
0513a07: 則得無方清淨故云色清淨故般若清淨般
0513a08: 若清淨故法身清淨即昨日云理事無礙法
0513a09: 界借桌子為說者正要喻明即心即佛易曉
0513a10: 故耳且言舉起桌子全體是一塊木頭舉起
0513a11: 木頭通身是一張桌子以桌子外無木頭以
0513a12: 木頭外無桌子以木頭喻理桌子喻事即事
0513a13: 理無礙不差當此心外無佛佛外無心亦爾
0513a14: 不但外之見色便是見心即內之五陰色外
0513a15: 無心心外無色亦爾又不但在我一人獨占
0513b01: 了不成即而今現前人人各具一箇法界互
0513b02: 攝互融俱不相妨礙又永明以一心為宗萬
0513b03: 法為鏡以萬法照我一心以一心攝盡萬法
0513b04: 信矣故永嘉大師云一月普現一切水一切
0513b05: 水月一月攝是也珍重。
0513b06: 小師云汝等但於十二時中第一要不起
0513b07: 分別之念不作妄想執情則此心即是佛佛
0513b08: 即是此心此心歷歷孤明惺惺不昧者是此
0513b09: 心雖無形相亦不離形相即世間無一物不
0513b10: 屬吾心以吾心之外無一物耳故謂此心即
0513b11: 佛佛即此心故般若云一切智智清淨無二
0513b12: 無二分無別無斷故即一切智一切種智在
0513b13: 佛菩薩分上說唯佛能證一切種智故下一
0513b14: 智字總在心分上說一云根本智一云無分
0513b15: 別智一云真智所言真智者真智無知無知
0514a01: 則無所不知以無知在心以無所不知在佛
0514a02: 以無知故無所不知故云無二無二分無別
0514a03: 無斷故昔日馬祖所謂即心即佛者此也南
0514a04: 泉又謂不是心不是佛不是物者為何以山
0514a05: 僧今日所言但指目前事事法法離言說相
0514a06: 離名字相離心緣相便休更不用說是心是
0514a07: 佛亦不用說非心非佛不見楞嚴經中文殊
0514a08: 所謂吾真文殊無是文殊無非文殊中間實
0514a09: 無是非二相若云是則有二文殊矣若言非
0514a10: 則即此文殊亦非矣你看臨濟大師則不同
0514a11: 他二者之言上堂則云汝等諸人赤肉團上
0514a12: 有一無位真人常從汝等門出入初心未
0514a13: 證據者切須看看有僧問如何是無位真人
0514a14: 臨濟下禪床擒住見此僧眼目定動遂托開
0514a15: 云無位真人是什麼是乾屎橛便休珍重。
0514b01: 上堂師云當初臨濟大師晚示眾云老僧
0514b02: 有時奪人不奪境有時奪境不奪人有時人
0514b03: 境俱奪有時人境俱不奪當時有僧問如何
0514b04: 是奪人不奪境大師便與伊下箇註云煦
0514b05: 日生鋪地錦謂日初出時照見山青水
0514b06: 綠柳暗花明朱紫玄黃森然滿目如成一片
0514b07: 錦繡相似者是一團境像言嬰兒垂髮白如
0514b08: 者者一句便是境勝奪人底說話又問如
0514b09: 何是奪境不奪人大師云王令已行天下
0514b10: 則率土之莫非王臣普天之下莫非王土
0514b11: 使天下皆知有個王在則萬緣自然寢息將
0514b12: 軍塞外絕煙塵者者一句見得有將軍一人
0514b13: 威震塞外總有萬頃煙塵自然頓息無餘便
0514b14: 是奪境不奪人也又問如何是人境俱奪大
0514b15: 師云并汾絕信即并汾兩地覓音信尚不可
0515a01: 得要見其人豈可得乎即獨處一方落地亦
0515a02: 不可得所以境界亦無又問如何是人境俱
0515a03: 不奪大師云王登寶殿當恁麼時滿朝朱紫
0515a04: 羅列現前人境俱完矣野老謳歌正是太平
0515a05: 之世則其境像可知在老僧今日好說現成
0515a06: 話如何是奪人不奪境即僧問趙州如何是
0515a07: 西來意州云庭前樹子如何是奪境不奪
0515a08: 人即趙州當初問臨濟如何是西來意濟云
0515a09: 值老僧洗趙州彖頭作聽勢濟云汝更
0515a10: 要第二杓惡水潑那州休去如何是人境俱
0515a11: 奪不見藥山當時石頭云三乘十二分教
0515a12: 某甲已粗知其旨更聞南方說箇直指人心
0515a13: 見性成佛實未明了望和尚指示石頭云恁
0515a14: 麼也不得不恁麼也不得恁麼不恁麼總不
0515a15: 得如何是人境俱不奪如藥山又如前問馬
0515b01: 祖祖云我有時教伊揚眉瞬目有時不教伊
0515b02: 揚眉瞬目有時教伊揚眉瞬目者是有時教
0515b03: 伊揚眉瞬目者不是藥山即當下開悟遂禮
0515b04: 拜祖云你見個什麼道理便禮拜山云某甲
0515b05: 在石頭處如蚊子上鐵牛相似此即人境都
0515b06: 在其中矣老僧末後更有一轉語在如何是
0515b07: 奪人不奪境乃起拂子云汝等還見者個
0515b08: 麼如何是奪境不奪人老僧當初不明得者
0515b09: 箇拂子了三十年那時節止有老僧在如
0515b10: 何是人境俱奪自擲下拂子七八年以來覓
0515b11: 自己已了不可得況有拂子如何是人境俱不
0515b12: 奪舉起拂子云老僧今日方纔得伊力便是
0515b13: 全體作用纔喚作拂子不妨又是老僧纔喚
0515b14: 作老僧不妨又是拂子畢竟喚作老僧是喚
0515b15: 作拂子是若道拂子畢竟還他是拂子老僧
0516a01: 畢竟還伊是老僧便成了凡夫相之執分
0516a02: 別妄想之見若道老僧即是拂子拂子便是
0516a03: 老僧又成了儱侗真如顢頇佛性青黃不辯
0516a04: 黑白不分當此之際可謂一毫頭上現寶王
0516a05: 剎坐微塵裏轉大法輪汝等眾中還有會得
0516a06: 者麼若會得早出來與老僧通箇消息若
0516a07: 一總不會得且喚侍者收起者拂子異日還
0516a08: 可指示他人久立珍重。
0516a09: 晚師云金剛般若云應如是生清淨心不
0516a10: 應住色生心不應住聲香味觸法生心應無
0516a11: 所住而生其心然其心有真如心有生滅心
0516a12: 有清淨心有分別心雖有種種不同究竟總
0516a13: 是一心原無二道只是所生處不同故有異
0516a14: 耳且言世間一切萬法總不出色聲香味觸
0516a15: 法上盡無餘矣果於此色聲香味觸法上無
0516b01: 住相無貪染念則所生乃是清淨心清淨
0516b02: 心即真如心倘於色相一法上有所住則
0516b03: 分別心不得不生一有分別便有美醜好惡
0516b04: 即醜惡色相猒惡棄捨無所繫心若其美好
0516b05: 色相上則起愛念一有愛念便有貪染取
0516b06: 繫念不忘若生滅念起真如心隔絕清淨心
0516b07: 則不現前矣聲香味觸法亦復如是汝等但
0516b08: 於十二時中即色聲香味觸法上不起一毫
0516b09: 住念頭其清淨心自然發現以心清淨故
0516b10: 則色聲香味觸法清淨以色聲香味觸法清
0516b11: 淨故則般若清淨以般若清淨故則法身清
0516b12: 淨一法身清淨故則多法身清淨以多法身
0516b13: 清淨故恒河沙法身清淨一恒河沙法身清
0516b14: 淨故百恒河沙法身清淨以百恒河沙法身
0516b15: 清淨故則千恒河沙法身清淨以千恒河沙
0517a01: 法身清淨故則萬恒河沙法身清淨以萬恒
0517a02: 河沙法身清淨故則億恒河沙法身清淨以
0517a03: 億恒河沙法身清淨故則百千萬億恒河沙
0517a04: 法身清淨以百千萬億恒河沙法身清淨故
0517a05: 則不可說恒河沙法身清淨以不可說恒河
0517a06: 沙法身清淨故則不可說不可說恒河沙法
0517a07: 身清淨以不可說不可說恒河沙法身清淨
0517a08: 故則無方恒河沙法身清淨以無方恒河沙
0517a09: 法身清淨故則無邊剎海自他不隔於毫端
0517a10: 十世古今始終不離於當念師起拳頭云
0517a11: 還見者個麼智水湛然滿浴此無垢人汝等
0517a12: 且住更有一篇散說話與你們說了去你們
0517a13: 不論在家出家既然拋開了各自有箇家業
0517a14: 來在者裏相從老僧坐禪聽法時光易過莫
0517a15: 作等閒不覺又過了十日半月到來了我昨
0517b01: 日雖與你們說個即心即佛無心是道見汝
0517b02: 等似有如無全然不肯一毫意念只教老
0517b03: 僧終日與你們口吧吧底說也沒有了日也
0517b04: 只要你們領會得體解得便不辜負老僧果
0517b05: 然不意不體會老僧總有佛法亦無心情
0517b06: 說亦無一字可說矣若是汝等果然猛精
0517b07: 彩在蒲團上做一回工夫直得白醭出於口
0517b08: 邊青草生於舌上千聖喚不回頭百鳥都無
0517b09: 尋處形同枯木心若死智閑遠水孤峰性
0517b10: 寂寒潭皎月然後眼如耳耳如鼻鼻如口口
0517b11: 如心如冷裏荳爆相似大死一回甦醒起
0517b12: 方纔合得無心是道即心即佛體貼相應不
0517b13: 會而自會不解而自解不假一毫勉強那時
0517b14: 節使老僧說佛法愈說愈有佛法不知從何
0517b15: 處來可惜汝等到那一時只是不要聽不欲
0518a01: 聞了故云丈夫自有天志不向古人行處
0518a02: 行又肯向人口裏討分曉求決擇在老僧到
0518a03: 那時方纔不怪得你不然不見當初石霜遷
0518a04: 化後眾議舉堂中第一座接續住持獨有九
0518a05: 峰侍者不肯云待某甲勘過會得先師意
0518a06: 則可九峰對眾問云且如先師道休去歇去
0518a07: 一念萬年去寒枯木去一條白練去古廟
0518a08: 裏香爐去明什麼邊事首座云明一色邊事
0518a09: 九峰云恁麼即未會先師意在首座云粧香
0518a10: 來我若未會先師意香煙起處我脫去不得
0518a11: 首座當時便坐脫九峰撫首座背云坐脫立
0518a12: 亡即不無會先師意未在大斯事貴明道
0518a13: 眼為本十年前老僧有云首座當時見九峰
0518a14: 問明什麼邊事只消輕輕起拳頭云止明
0518a15: 得者個事任伊九峰有無窮伎倆也只得含
0518b01: 胡而退少他住持不得汝等豈可飽食終日
0518b02: 無所用心耶珍重。
0518b03: 晚師舉昔日有僧問馬祖云離四句絕百
0518b04: 非請師直指西來意四句者何是有句無句
0518b05: 非有非無句非非有非非無句因者四句便
0518b06: 生出種種百非句來了四句既離百非自絕
0518b07: 大西來意總不出此四句外故僧以此來
0518b08: 問祖祖云我今日無心情與汝說得但問取
0518b09: 堂中智藏去藏云何不問和尚僧云和尚教
0518b10: 我來問藏云我今日頭疼不能為汝說問取
0518b11: 海兄去海云我到者裏也不會僧回舉似馬
0518b12: 祖祖云藏頭白海頭黑便了汝等還知西來
0518b13: 意麼若道他答伊我見伊父子三人不曾承
0518b14: 當答個什麼若道他不曾答雁過久矣若老
0518b15: 僧則不然何務要當當做成了兒賣鴨蛋
0519a01: 去我若做馬大師待者僧來問我但輕輕向
0519a02: 他道汝見老僧眉毛還在眼上麼他若再道
0519a03: 個什麼但召他近前來待來時與他驀臉一
0519a04: 摑云我只道你是個人不料汝是個野狐精
0519a05: 不唯使者僧別有個生機亦弗致令黑漆墨
0519a06: 地去老僧如此判斷眾中有會得者麼良久
0519a07: 云若有人會得點取一甌茶來與老僧喫了
0519a08: 歇去。
0519a09: 上堂師云靈光耿耿智體如如今古洞然聖
0519a10: 凡靡間若論即心即佛更無少法曾逃化外
0519a11: 玄機要知即事即理焉有一物度越環中妙
0519a12: 旨若彼若此咸登般若慈航是實是權共到
0519a13: 菩提覺岸何智愚之有隔奚纖悉之不周凡
0519a14: 在法筵惟當顧鑒良久云咦一聲將下座有
0519a15: 問龐公云但願空諸所有慎勿實諸所無何
0519b01: 耶師云以世人見有為有故云但願空諸世
0519b02: 人情執以有為有耳不是併去其所有之物
0519b03: 故若併去其所有之物則以無為無矣既以
0519b04: 無為無遇緣則不應有若以有為有離緣則
0519b05: 不應無所以有既不有則無無也故云但願
0519b06: 空諸所有慎勿實諸所無耳有問黃檗和尚
0519b07: 云此心即法此法即心心外無法法外無心
0519b08: 心自無心亦無無心者如何師云汝欲識心
0519b09: 自合見法若能見法自合識心我故所謂無
0519b10: 心是道者以此故也有問鱗甲羽毛普現色
0519b11: 身三昧一切放下須知有向上一子在師
0519b12: 云汝還見老僧眉毛麼直饒汝見得老僧眉
0519b13: 毛汝自己已眉毛尚未照顧得在有問華嚴童
0519b14: 子身中入正定壯年身中從定出壯年身中
0519b15: 入正定老年身中從定出乃至東方世界入
0520a01: 正定西方世界從定出南方世界入正定北
0520a02: 方世界從定出如何師云我故所謂汝等但
0520a03: 於十二時中不生分別之念不作妄想之情
0520a04: 盡虛空大地總是一真法界既屬一真法界
0520a05: 世間更有何差別境現前為對為敵所謂法
0520a06: 界一相便是如來平等法身依此法身說名
0520a07: 本覺又云那伽常在定無有不定時纔見有
0520a08: 對待境現前心生便是出定所在然方亦無
0520a09: 定所故楞嚴云東看則西南觀成北所以云
0520a10: 東方世界入正定西方世界從定出南方世
0520a11: 界入正定北方世界從定出云云凡屬對待
0520a12: 法中皆如此例即如善財繞妙高峰七日不
0520a13: 得見德雲比丘忽一日向別峰相見亦是出
0520a14: 定義下座云。
0520a15: 有問華嚴偈云知世皆無生乃是見世間如
0520b01: 何是世間無生師云以生即無生無生即生
0520b02: 故如中論云世間眼見劫初穀不生何以故
0520b03: 離劫初穀今穀不可得若離劫初穀有今穀
0520b04: 者則應有生而實不爾是故曰不生又世間
0520b05: 諸法原不從自性生亦不從他性生亦不從
0520b06: 共性生亦不從無因性生是故云無生耳大
0520b07: 本無今有祗可說生不可說不生本有今
0520b08: 無祗可說滅不可說不滅若本有今亦有便
0520b09: 可說不生亦可說不滅若本無今亦無亦可
0520b10: 說不生亦可說不滅耳故云知世皆無生乃
0520b11: 是見世間也。
0520b12: 僧問文殊問庵提遮女曰生以何為義女曰
0520b13: 生以不生生為生義殊曰如何是生以不生
0520b14: 生為生義女曰若能明知地水火風四緣未
0520b15: 嘗自得有所和合而能隨其所宜是為生義
0521a01: 殊曰死以何為義女曰死以不死死為死義
0521a02: 殊曰如何是死以不死死為死義女曰若能
0521a03: 明知地水火風四緣未嘗自得有所離散而
0521a04: 能隨其所宜是為死義女曰明知生是不生
0521a05: 之理為什麼被生死之所流轉殊曰其力未
0521a06: 若問老僧但答生義死義二種如龍樹所
0521a07: 謂諸法不自生亦不從他生不共不無因是
0521a08: 故知無生又諸法不自死亦不從他死不共
0521a09: 不無因是故知無死兼如彼彼不相到各各
0521a10: 不相知生不知死死不知生因不知果果不
0521a11: 知因業不知報報不知業又如河中水湍流
0521a12: 競奔逝各各不相知諸法亦如是前不知後
0521a13: 後不知前而已巳亦如進山主答修山主云者
0521a14: 個是監院房那箇是典座房同若曰明知生
0521a15: 是不生之理為什麼被生死之所流轉即如
0521b01: 文殊云其力未老僧實未知也。
0521b02: 
0521b03: 
0521b04: 
0521b05: 龍池幻有禪師語錄卷之三
0521b06: 音釋
0521b07: 剩食證切音乘長也。刮古滑切音鴰刮削。撚乃殄切音涊以手撚物也。
0521b08: 煦香句切音姁亦作昫日光也。顢頇上莫官切音瞞下許干切音鼾顢頇
0521b09: 大面貌。概居代切音溉大概大率也。
