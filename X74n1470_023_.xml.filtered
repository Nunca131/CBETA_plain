0259b06: 
0259b07: 大方廣佛華嚴經海印道場十重行願常禮懺儀
0259b08: 卷第二十三
0259b09: 
0259b10: 唐　蘭山雲巖慈恩寺護法國師一行沙門慧覺依經錄
0259b11: 宋　蒼山載光寺沙門普瑞補註
0259b12: 明　欽忠義忠藎四川布政佛弟子木增訂正
0259b13: 雞山寂光寺沙門讀徹參閱
0259b14: 天台習教觀沙門正止治定
0259b15: 第二十三晌
0259b16: 第六他化自在天宮會修因契果生解分
0259b17: 一切恭敬敬禮無盡三寶。
0259b18: 是諸眾等人各胡跪。嚴持香華如法供養。願此供海
0259b19: 雲。遍滿十方界。阿僧祇寶音如來妙音普示世間。阿
0259b20: 僧祇寶形其一一形皆放無量妙法光明。阿僧祇寶
0259b21: 相其一一相悉超眾相。阿僧祇寶威儀見者皆生菩
0259b22: 薩喜樂。阿僧祇寶聚見者皆生智慧寶聚。阿僧祇寶
0259b23: 安住見者皆生善住寶心。阿僧祇寶衣服其有著者
0259b24: 生諸菩薩無比三昧。阿僧祇寶袈裟其有著者纔始
0259c01: 發心則得具見陀羅尼門。阿僧祇寶修習其有見者
0259c02: 知一切寶皆是業果決定清淨。阿僧祗寶無礙智見
0259c03: 其有見者得了一切清淨法眼。阿僧祇寶光藏其有
0259c04: 見者則得成就大智慧藏。以如是等諸供養具。常作
0259c05: 供養。帝網重重。諸佛菩薩。賢聖海眾。受此供養雲。以
0259c06: 為光明臺。廣於無邊界。無量無盡。願作佛事。
0259c07: 供養已巳。一切恭敬。
0259c08: 次奉施寶錯
0259c09: 寶珠自性廣大海七寶山等最殊勝
0259c10: 出興如斯供養雲諸佛等處我奉獻
0259c11: 唵薩末怛達遏怛囉得捺布銘遏薩摩囉悉
0259c12: 癹囉捺薩麻英吽
0259c14: 能。總持曰。
0259c15: 唵悉麻囉悉麻囉眉麻捺悉葛囉麻曷令斡吽
0259c16: 次運心供養印以二手金剛合掌。置于頂上。應誦此
0259c17: 唵薩末二合達二合眉嗚能遏二合切身悉發囉兮慢引
0259c18: 遏遏捺竿莎引訶
0259c19: 梵音讚佛
0259c20: 已巳證如來智等照於法界普入佛毛孔
0259c21: 一切諸剎海身住一切處一切皆平等
0259c22: 智能如是行入佛之境界一切佛國土
0259c23: 皆見神通力示現種種身及種種名號
0259c24: 直言讚佛
0260a01: 真如離妄恒寂靜無生無滅普周
0260a02: 諸佛境界亦復然體性平等不增減
0260a03: 導師境界亦如是於三世亦非普
0260a04: 譬如實際而非際普在三世皆無礙
0260a05: 法性無作無變易猶如空本清淨
0260a06: 諸佛性淨亦如是本性非性離有無
0260a07: 法性不在於言論無說離說恒寂滅
0260a08: 十方境界性亦然一切文辭莫能辯
0260a09: 了知諸法性寂滅如鳥飛空無有跡
0260a10: 以本願力現色身令見如來大神變
0260a11: 若有欲知佛境界當淨其意如空
0260a12: 遠離妄想及諸取令心所向皆無礙
0260a13: 南無大方廣佛華嚴經中華藏世界海十身無礙本
0260a14: 尊毗盧遮那佛
0260a15: 南無大慈大悲五百誓願五濁救苦釋迦牟尼佛
0260a16: 南無東方滿月世界十二上願五濁救苦藥師琉璃
0260a17: 光王佛
0260a18: 南無西方極樂世界四十八願五濁救苦阿彌陀佛
0260a19: 南無十方三世盡空界微塵剎土中大方廣佛華
0260a20: 嚴經圓滿教海
0260a21: 南無大方廣佛華嚴經中主於行願真理普賢菩薩
0260a22: 摩訶薩
0260a23: 南無大方廣佛華嚴經中主於信解證智文殊師利
0260a24: 菩薩摩訶薩
0260b01: 南無大慈大悲五濁救苦千手千眼觀世音菩薩摩
0260b02: 訶薩
0260b03: 南無大願弘深五濁救苦出無佛世安慰人心常住
0260b04: 琰魔羅界地藏王菩薩摩訶薩
0260b05: 南無十方三世盡空界微塵剎土中十信菩薩十
0260b06: 住菩薩十行菩薩十迴向菩薩十地菩薩等覺菩
0260b07: 薩法界剎海微塵數菩薩一切海眾
0260b08: 南無大方廣佛華嚴經末會中修證五相處五十五
0260b09: 聖者
0260b10: 南無大方廣佛華嚴經末會中圓器上根百城求法
0260b11: 一生之內菩薩行圓為末世頓門修證軌範善財
0260b12: 菩薩摩訶薩
0260b13: 南無十方三世盡空界微塵剎土中法身色身形
0260b14: 相舍利寶塔寺宇一切佛事又於法藏及講法處
0260b15: 菩薩賢聖一切海眾
0260b16: 南無大願摜甲求生淨土末濁夏國護持正法護國
0260b17: 法師
0260b18: 至心歸命禮大方廣佛華嚴經華藏世界海本尊毗
0260b19: 盧遮那佛
0260b20: 南無十身無礙毗盧遮那如來道場一切海眾
0260b21: 南無大方廣佛華嚴經中十地品法門
0260b22: 十方盡歸命滅罪增淨信願生華藏海
0260b23: 極樂淨土中
0260b24: 十地品第二十六
0260c02: 願共諸眾生往生華藏海極樂淨土中
0260c03: 次說十地法者。金剛藏為主一切菩薩海眾
0260c04: 南無金剛藏菩薩南無寶藏菩薩
0260c05: 南無蓮華藏菩薩南無德藏菩薩
0260c06: 南無蓮華德藏菩薩南無日藏菩薩
0260c07: 南無蘇利耶藏菩薩南無無垢月藏菩薩
0260c08: 南無於一切國土普現莊嚴藏菩薩
0260c09: 南無毗盧遮那智藏菩薩
0260c10: 南無妙德藏菩薩南無旃檀德藏菩薩
0260c11: 南無華德藏菩薩南無俱蘇摩德藏菩薩
0260c12: 南無優羅德藏菩薩南無天德藏菩薩
0260c13: 南無福德藏菩薩
0260c14: 南無無礙清淨智德藏菩薩
0260c15: 南無功德藏菩薩南無那羅延德藏菩薩
0260c16: 南無無垢藏菩薩南無離垢藏菩薩
0260c17: 南無種種辯才莊嚴藏菩薩
0260c18: 南無大光明網藏菩薩
0260c19: 南無淨威德光明王藏菩薩
0260c20: 南無金莊嚴大功德光明王藏菩薩
0260c21: 南無一切相莊嚴淨德藏菩薩
0260c22: 南無金剛德相莊嚴藏菩薩
0260c23: 南無光明藏菩薩南無星宿王光照藏菩薩
0260c24: 南無空無礙智藏菩薩南無妙音無礙藏菩薩
0261a01: 南無陀羅尼功德持一切眾生願藏菩薩
0261a02: 南無海莊嚴藏菩薩南無須彌德藏菩薩
0261a03: 南無淨一切功德藏菩薩南無如來藏菩薩
0261a04: 南無福德藏菩薩南無解脫月菩薩
0261a05: 南無如是等無數無量無邊無等不可數不可稱不
0261a06: 可思不可量不可說一切菩薩道場海眾
0261a07: 十方盡歸命滅罪增淨信願生華藏海
0261a08: 極樂淨土中
0261a09: 經云爾時金剛藏菩薩承佛至法界智印善印故。
0261a10: 次加助佛
0261a11: 南無十方各過十億佛剎微塵數世界外各有十億
0261a12: 微塵數世界加助一切金剛藏佛
0261a13: 十方盡歸命滅罪增淨信願生華藏海
0261a14: 極樂淨土中
0261a15: 次該攝果海十地法門
0261a16: 經云爾時十方諸佛各申右手至諸菩薩隨證智。
0261a17: 願共諸眾生往生華藏海極樂淨土中
0261a18: 南無歡喜地法門南無離垢地法門
0261a19: 南無發光地法門南無慧地法門
0261a20: 南無難勝地法門南無現前地法門
0261a21: 南無遠行地法門南無不動地法門
0261a22: 南無善慧地法門南無法雲地法門
0261a23: 十方盡歸命滅罪增淨信願生華藏海
0261a24: 極樂淨土中
0261b01: 次請分分二一說已巳默然
0261b02: 經云。爾時金剛藏菩薩說此菩薩十地名已巳。默然而
0261b03: 住。不復分別。
0261b04: 二三處五請分三
0261b05: △一解脫月請分五
0261b06: ○一知默處疑請
0261b07: 經云是時一切菩薩眾至如蜂念好蜜如渴思甘露。
0261b08: 願共諸眾生往生華藏海極樂淨土中
0261b09: ○二法深難止受
0261b10: 經云爾時大智無所畏金剛藏菩薩至默然而不說。
0261b11: 願共諸眾生往生華藏海極樂淨土中
0261b12: ○三眾歎堪問請
0261b13: 經云爾時解脫月菩薩至承事無量佛能知此地義。
0261b14: 願共諸眾生往生華藏海極樂淨土中
0261b15: ○四不堪有損止
0261b16: 經云爾時金剛藏菩薩言佛子至我愍是等故不說。
0261b17: 願共諸眾生往生華藏海極樂淨土中
0261b18: ○五雙歎人法請
0261b19: 經云爾時解脫月菩薩至如是佛法依於地。
0261b20: 願共諸眾生往生華藏海極樂淨土中
0261b21: △二大眾同請
0261b22: 經云爾時諸大菩薩眾至成十力無礙善逝一切行。
0261b23: 願共諸眾生往生華藏海極樂淨土中
0261b24: △三如來加請
0261c01: 經云爾時世尊從眉間至我依其義已巳解釋。
0261c02: 願共諸眾生往生華藏海極樂淨土中
0261c05: 願共諸眾生往生華藏海極樂淨土中
0261c08: 次法界他化天宮證法諸佛
0261c09: 南無十方各十億佛剎微塵數世界外有十億佛剎
0261c10: 微塵數同名金剛藏佛道場一切海眾
0261c11: 次法界金剛藏本界佛
0261c12: 南無十方各十億佛剎微塵數世界外有十億佛剎
0261c13: 微塵數金剛德世界金剛幢佛道場一切海眾
0261c14: 次法界他化天宮證法菩薩
0261c15: 南無十方各十億佛剎微塵數世界外有十億佛剎
0261c16: 微塵數金剛德世界中作證明者金剛藏菩薩一
0261c17: 切海眾
0261c18: 十方盡歸命滅罪增淨信願生華藏海
0261c19: 極樂淨土中
0261c20: 次法界十地菩薩
0261c21: 南無十方三世盡空界微塵剎土中歡喜地菩薩
0261c22: 一切海眾
0261c23: 南無十方三世盡空界微塵剎土中離垢地菩薩
0261c24: 一切海眾
0262a01: 南無十方三世盡空界微塵剎土中發光地菩薩
0262a02: 一切海眾
0262a03: 南無十方三世盡空界微塵剎土中燄慧地菩薩
0262a04: 一切海眾
0262a05: 南無十方三世盡空界微塵剎土中難勝地菩薩
0262a06: 一切海眾
0262a07: 南無十方三世盡空界微塵剎土中現前地菩薩
0262a08: 一切海眾
0262a09: 南無十方三世盡空界微塵剎土中遠行地菩薩
0262a10: 一切海眾
0262a11: 南無十方三世盡空界微塵剎土中不動地菩薩
0262a12: 一切海眾
0262a13: 南無十方三世盡空界微塵剎土中善慧地菩薩
0262a14: 一切海眾
0262a15: 南無十方三世盡空界微塵剎土中法雲地菩薩
0262a16: 一切海眾
0262a17: 至心歸命禮大方廣佛華嚴經華藏世界海本尊毗
0262a18: 盧遮那佛
0262a19: 十方盡歸命滅罪增淨信願生華藏海
0262a20: 極樂淨土中
0262a21: 次邪魔外道違法懺悔
0262a22: 惟願帝網無盡佛法僧寶。毗盧遮那如來。普賢文殊
0262a23: 海會聖眾。世出世神。慈悲本願。放大光明。炤於法會。
0262a24: 證明護念。哀憫攝受。願我及一切眾生海。自從無始。
0262b01: 直至今時。業海無盡。帝網重重。怨魔外道。墮邪類中。
0262b02: 如是罪業。發露懺悔。
0262b03: 大方等日藏經云。爾時世尊降諸魔故。在欲色二界
0262b04: 中間大寶坊中。與大菩薩其數無量。為諸大眾說
0262b05: 空界出息入息甘露門已巳。默然而住。爾時欲界魔王
0262b06: 波旬。悉見一切娑婆國土所有眾生。及諸天宮合家
0262b07: 眷屬在佛身中。時魔波旬見已巳悲泣涕淚交流。心大
0262b08: 懊惱。遍身汗出。啼哭失聲。稱怨大喚。或起或立。或坐
0262b09: 或行。入出家居。東西狂走。頻伸欠呿。怖懼慞惶。憤歎
0262b10: 長噓。喘息麤促。合眼張口。吐舌身。露背現胸。伸臂
0262b11: 縮。搖頭動項。索手揩摩。種種施為。受大苦惱。乃至
0262b12: 一切魔之眷屬心內愁憂亦復如是。時魔波旬有一
0262b13: 軍主。名戒依止。見王身心如是煎逼。說偈問曰。
0262b14: 何故愁惱獨行住唱喚馳走似顛狂
0262b15: 出入居家心不安如是因緣願王說
0262b16: 魔波旬答言。
0262b17: 我今身體汗流心中分裂如刀割
0262b18: 啼哭眼中淚如血為瞿曇現變通
0262b19: 其形廣大無有邊剎土悉皆居腹內
0262b20: 我失臣民及眷屬云何令我心不愁
0262b21: 爾時戒依止大魔軍主即自念言。世間難摧。謂三種
0262b22: 毒。一者天魔。二者惡龍。三者得定五通仙人。我今魔
0262b23: 宮已巳被摧壞。唯龍境界牢固。今當為王約敕到彼龍
0262b24: 宮。如是切勒早與瞿曇共相戰。時諸惡龍將欲飛
0262c01: 空而不能去。時魔波旬及戒依止。化龍宮內。作諸蚊
0262c02: 蠅蛆毒蟲死屍人糞臭處狼籍。充滿其中。諸龍見
0262c03: 已巳。悉生嗔忿。即出宮殿。至須彌下佉羅坻山大聖人
0262c04: 處。請求救濟。彼龍奮身如須彌山。既到彼已巳。其身皆
0262c05: 小。猶如銅箸。各各自說我等欲往而不能動。即大憂
0262c06: 愁。瞋忿停坐。時魔波旬見於諸龍。皆來入此牟尼處
0262c07: 所。悉失勢力。無復自在。不能毀壞沙門瞿曇。是時佛
0262c08: 神力故。此娑婆界及十方佛土一切眾生入佛身內。
0262c09: 乃至時戒依止大魔軍主。將領眷屬。於閻浮提地上
0262c10: 遊行。爾時如來在眾中坐。示現常身。安然不動。大魔
0262c11: 軍主見已巳念言。沙門瞿曇示現大身。今復本形。或能
0262c12: 見我。大魔軍眾怖畏失力。無復神通。我今先當到瞿
0262c13: 曇所。看彼道術。方便因緣。試共談論。觀其詐偽。對如
0262c14: 來立。而說偈言。
0262c15: 未能度脫於自身生死海中得出離
0262c16: 何以誑他眾生類云何安汝置涅槃
0262c17: 爾時如來答戒依止大魔軍主而說偈言。
0262c18: 我久越度流轉海更不生於諸有中
0262c19: 慈悲愍念諸群生是故說於出要道
0262c20: 汝於往昔無數劫已巳發最勝菩提心
0262c21: 值遇然燈佛世尊修行布施及持戒
0262c22: 如是過去億千佛悉已巳恭敬曾供養
0262c23: 當得於此清淨乘我今決定受汝記
0262c24: 未來成佛還如我云何乃說誑眾生
0263a01: 我今施汝智慧眼可念前生行本末
0263a02: 時戒依止魔軍主即得宿命識往生
0263a03: 頭陀苦節習於禪業果福德皆明了
0263a04: 時戒依止大魔軍主聞此偈已巳。眼中淚出。如來世尊
0263a05: 我大懊惱。我大慚愧。如大癡人。如迷如醉。如著鬼顛。
0263a06: 我念過去。經一阿僧祇劫。大精進力發阿耨多羅三
0263a07: 藐三菩提心。乃至迦葉如來法中。有一比丘說聲聞
0263a08: 法。有大乘人說菩薩法。我於爾時。心錯口惡。謗此說
0263a09: 人言是魔語。或魔眷屬。大乘人邊說小乘過。如是惡
0263a10: 口罪業因緣。我於彼死。魔界中生。受是身來。已巳經五
0263a11: 十七億千歲。世尊。我寧更歷六百千年。受地獄苦。終
0263a12: 不一念失阿耨多羅三藐三菩提心。何況退於四梵
0263a13: 行。爾時戒依止菩薩念宿命力故。得順法忍。由是我
0263a14: 及一切眾生如是罪業。今皆懺悔。
0263a15: 爾時魔王自觀察已巳。見諸欲界一切宮殿皆悉空寂。
0263a16: 欲界之中所有諸天人非人等。皆悉集在於瞿曇所
0263a17: 而坐聽法。惟有阿修羅。未到於彼。時魔波旬即以魔
0263a18: 之神通境界。念四阿修羅王及其軍眾一切眷屬。速
0263a19: 來集在須彌山頂。然後相將共下。詣彼瞿曇沙門所。
0263a20: 詐說美言。謙下讚歎。示作歸依。求因緣。當以方便。
0263a21: 令諸大眾悉生怖畏。斷其正信。又不令彼於瞿曇所
0263a22: 生其尊敬。以是令彼沙門瞿曇厭患於世速入涅槃。
0263a23: 如是魔王數數希望阿修羅眾。然諸阿修羅為佛神
0263a24: 力之所加故。茫然不知魔之希望。其魔即時惡意。於
0263b01: 佛及一切阿修羅。便作是言。觀瞿曇一人。於我境界
0263b02: 已巳得解脫。不可追迴。我於欲界悉得自在。此凡賤畜
0263b03: 生阿修羅。不受我教。我當為其作大衰惱。令彼速捨
0263b04: 所治宮殿。時魔波旬即將九百六十萬類婆羅眷屬
0263b05: 男夫婦女童男童女大臣左右。以魔境界神通加持。
0263b06: 作第一最勝五音妓樂。歌舞調戲。一切所有。令人多
0263b07: 喜生著染者。悉具備之。爾時佛告大眾。汝等一切守
0263b08: 攝諸根。繫心專念。莫令馳散。時魔波旬即自念言。沙
0263b09: 門瞿曇。知我詐現威儀。羞愧默然。魔諸婦女諸
0263b10: 根形貌。容狀光色。皆悉枯悴。變成惡色。背僂跛躄。醜
0263b11: 陋獘惡。所有男夫都不復能歌舞調戲。五音作樂。皆
0263b12: 悉閉塞不能出聲。坐一面。聽法而住。時魔波旬欲
0263b13: 禮佛故。而往散華。所散之華。於四天下皆作華雨。當
0263b14: 雨之時。於四阿修羅城邑宮殿。一切處。皆悉變作
0263b15: 最極臭穢。及惡煙塵。土。處處盈滿。蚊虻蝎。
0263b16: 諸惡毒蛇亦復悉滿。憂愁惱亂不可愛樂。
0263b17: 爾時羅羅毗摩質多羅波羅陀稚毗盧遮那四
0263b18: 阿修羅王。及男夫婦女。童男童女。所有一切阿修羅
0263b19: 眾。皆悉雲集。有以燒香供養禮佛而求請者。爾時魔
0263b20: 王波旬而作是言。此諸阿修羅蒙佛恩福。我今亦令
0263b21: 諸阿修羅得具足饒益安樂。佛告波旬。汝今不須作
0263b22: 如是言。我今令其充足安樂。我諸阿修羅城邑宮殿
0263b23: 轉勝微妙。樂具悉有。還復如故。何以故。彼等四大阿
0263b24: 修羅王是我親舊如是。其餘所有一切阿修羅等。於
0263c01: 我得信。敬仰尊重。心生希有。
0263c02: 爾時彌勒菩薩即從座起。合掌向佛。而作是言。世尊
0263c03: 既是釋迦貴種。剎利大姓。迦毗盧城淨飯王子。此四
0263c04: 阿修羅畜生種類。極成卑下。世尊何故言與我親。爾
0263c05: 時佛告彌勒菩薩摩訶薩言。於過去時第三十一劫。
0263c06: 有佛出興。號毗舍浮。彼佛常為四種說法。爾時有一
0263c07: 大婆羅門。名弗沙邪若。已巳於過去無量佛所。種諸善
0263c08: 根。於阿耨多羅三藐三菩提而不退轉。深信具足。歸
0263c09: 依三寶。受持五戒。離諸放逸。時弗沙邪若有弟八人。
0263c10: 一名弗沙金剛。二名弗沙那毗。三名弗沙闍梨。四名
0263c11: 弗沙摩。五名弗沙車帝。六名弗沙樹遮。七名弗沙
0263c12: 毗離。八名弗沙那提。時弗沙邪若婆羅門勸諸弟言。
0263c13: 汝等賢首。今可歸依佛法僧寶。受持五戒。離諸放逸。
0263c14: 發阿耨多羅三藐三菩提心。時彼諸弟皆悉不肯歸
0263c15: 依三寶。乃至不肯發菩提心。時弗沙邪若數勸諸弟。
0263c16: 經於多年。復問諸弟。汝等何故皆悉不肯歸依三寶。
0263c17: 乃至不肯發菩提心。竟有何意。何所願求。時彼八弟
0263c18: 即作是言。兄能千年修二威儀。唯行唯住不坐不臥。
0263c19: 經七日夜。限食一摶。修此難行足滿千年。然後我當
0263c20: 歸依三寶。受持五戒。離諸放逸。發無上菩提之心。彌
0263c21: 勒。時弗沙邪若聞是語已巳。一心喜悅。即為八弟而立
0263c22: 誓言。汝等若能歸依三寶。乃至能發阿耨多羅三藐
0263c23: 三菩提心不退轉者。我今必當千年之中。不坐不臥。
0263c24: 經七日夜。限食一摶。時毗舍浮佛。以弗沙邪若頭陀
0264a01: 功德故。讚言善哉善哉。汝今以此苦行威儀。行檀波
0264a02: 羅蜜。乃至般若波羅蜜故。於未來世過第三十一大
0264a03: 劫已巳。有一大劫。名曰賢劫。賢劫中人壽命百歲。於彼
0264a04: 成佛。號釋迦牟尼如來。應正知。聲震於世。汝當爾
0264a05: 時與此八弟。授阿耨多羅三藐三菩提記。善男子。是
0264a06: 弗沙邪若化其八弟及餘無量百千萬億那由他等
0264a07: 諸婆羅門長者居士男子女人童男童女。皆成熟已巳。
0264a08: 即於毗舍浮如來法中出家學道。彌勒。彼弗沙邪若
0264a09: 婆羅門者。豈異人乎。莫作異觀。我身是也。我於爾時。
0264a10: 為欲成熟彼諸弟故。乃至於閒林中。住第一義諦。經
0264a11: 五萬年。成熟無量百千萬億那由他阿僧祇天龍夜
0264a12: 叉乃至人非人等。向阿耨多羅三藐三菩提。得不退
0264a13: 轉。爾時弗沙金剛者今羅羅阿修羅王是。弗沙那
0264a14: 毗者今毗摩質多羅阿修羅王是。弗沙闍黎者今波
0264a15: 羅陀阿修羅王是。弗沙跋摩者今婆稚毗盧遮那阿
0264a16: 修羅王是。弗沙車帝者今魔王波旬是。弗沙樹遮者
0264a17: 今汝彌勒是。弗沙毗離者今毗摩羅詰是。弗沙難提
0264a18: 者今提婆達多是也。我昔為求菩提。為欲成熟魔波
0264a19: 旬故。作如是等無量苦惱毛豎驚怖難行之事。是故
0264a20: 今此魔王波旬以福德智慧二種莊嚴故。有如是神
0264a21: 通威力。今於我所起殺害心。於正法幢起摧折心。於
0264a22: 僧寶所起破壞心。於八聖道起斷除心。於正法燈起
0264a23: 毀滅心。於諸眾生一切善法起隱沒心。致留難心。作
0264a24: 恐怖心。不怜憫心。違失之心。令諸眾生退捨善道墮
0264b01: 惡趣心。於龍眾起驚怖心。於阿修羅宮起破壞心。復
0264b02: 欲起壞大眾集心。興此惡意顧視而坐。若有眾生為
0264b03: 障礙故。嬈亂他故。降伏他故。欺陵他故。求稱譽故。求
0264b04: 名聞故。依於五欲戲笑樂故。求富貴故。修行施戒忍
0264b05: 辱精進禪定智慧。不為解脫。不為信敬。不為離欲寂
0264b06: 靜。唯為自身五欲樂故。修行施戒忍辱精進禪定智
0264b07: 慧。為如是等諸結所縛縳。雜於愚癡。於欲界中。果報成
0264b08: 熟為魔波旬。提婆達多亦復如是。此四阿修羅及餘
0264b09: 阿修羅等。亦於毗舍浮如來法中。憍逸自舉。不勤修
0264b10: 息。復懷疑惑。雜諸煩惱。修行世戒。以是因緣。今生下
0264b11: 類苦惱畜生阿修羅道。是故彼等尚不能發世俗正
0264b12: 見。何況能發無上善根。由此我及一切眾生有如是
0264b13: 罪。今皆懺悔。
0264b14: 又梵王大自在入等趣於邪道。彼三昔緣者。大自
0264b15: 在因地經云。於過去世八萬四千劫前。彼時有佛。成
0264b16: 等正覺。出現世間。名功德海。有一大城。亦名功德海。
0264b17: 有婆羅門。名曰寂靜。有其二子。一名商迦。二名魯支。
0264b18: 漸次成長。聰明多智。俱厭生死。作禮父母而白父言。
0264b19: 我欲入山於彼修道。父母不從。汝不得去。復白父言。
0264b20: 須去修道。如是三白。即離父母入於山谷。於其山間
0264b21: 草庵而住。去庵一十步外。有老婆羅門。修仙人之法。
0264b22: 復有一人。亦相鄰近而自修行。忽因節日。四人聚會。
0264b23: 而復相問各自愛樂所求之事。魯支問老婆羅門曰。
0264b24: 汝修何行。求何果報。老婆羅門曰。我所修者。求梵天
0264c01: 身天上千歲。問近修行者。汝修何行求何果報。彼
0264c02: 自答云。我求三界之主天上千歲。商迦大仙而自告
0264c03: 言。我求天上千歲世間愛敬。魯支仙人具大智慧。而
0264c04: 白彼言。汝等所求成就得世間果報。我今所求。為彼
0264c05: 世間有色無色二足四足多足無足上中下等輪迴
0264c06: 眾生皆令解脫。如是後時。彼前四人修行之人。來詣
0264c07: 佛所。時老婆羅門。以白吉祥草華。供養於佛。作禮旋
0264c08: 遶。而發願言。以我此善為梵世主。五面端嚴。與無數
0264c09: 眾生施願圓滿。次一仙人以一鐵片。用供養佛。復用
0264c10: 香油塗佛足上。而發願言。以我此善得那羅延天身。
0264c11: 為三界主宰。次商迦仙人然燈三盞。施三條針。至心
0264c12: 供養。而發願言。獻此三燈三針。願具三眼得三股叉。
0264c13: 於生生中恒行施願。為世間主宰。得八自在。成就欲
0264c14: 樂。心識利。爾時魯支頭髻殊妙。髮長赤色。遂解頭
0264c15: 髻布於道路。告世尊言。願佛慈悲。踏我髮過。佛之兩
0264c16: 足。於三界中得未曾有。千輻網縵。有幢印幡印金剛
0264c17: 杵印。如是印相。紋同綺畫。妙善莊嚴。佛遂踏過。而發
0264c18: 願言。以我此善當得成佛。救諸輪迴一切眾生。如是
0264c19: 四人各發願後。其後老婆羅門所修眾善。獲梵王身。
0264c20: 具五頭面為三界主。用吉祥華布施。感手持天拂。若
0264c21: 次修行者所修善根。得無邊福。獲那羅延天身。施鐵
0264c22: 供養。感手持輪寶。名曰妙現。能破一切修羅。第三商
0264c23: 迦仙人由施三燈。感面生三目。施於三針。感得三鈷
0264c24: 叉。右旋繞世尊。得世間愛敬。八種自在。為其主宰。能
0265a01: 生滅世間。第四魯支者。布髮供養。以願方故。當得離
0265a02: 欲。出過三界。成一切智智。號天中天。今皆懺悔。
0265a03: 又釋論云。作障礙者。雖有無量。而不出四。一者魔。二
0265a04: 者外道。三者鬼。四者神。是名為四。所言魔者。四種大
0265a05: 魔三萬二千眷屬魔眾。所言外道者。九十六種諸大
0265a06: 外道九萬三千外道眷屬。所言鬼者。十種大鬼五萬
0265a07: 一千三百二種諸眷屬鬼。所言神者。十五大神五萬
0265a08: 一千三百二種諸眷屬神。又涅槃經云。有八十神。與
0265a09: 世間為依賴恭敬之處。乃至有三界諸天。四王八部。
0265a10: 雜類諸神。地水火風空神。山樹河海飲食空澤草木
0265a11: 等神。與諸人作祭祀供事歸投之處。如是邪魔外道
0265a12: 一切鬼神。皆障礙正法。令向非道。佛未出時。此等教
0265a13: 化。迷惑有情。不知不覺。今皆懺悔。
0265a14: 上來大自在淨梵入大波旬等。多劫已巳來。遇逢諸
0265a15: 佛。發菩提心。多作供養。昔已巳曾修六度施戒等無量
0265a16: 行門。惟忘本願。及雖修行。與煩惱雜亂故。不得解脫。
0265a17: 今皆懺悔。
0265a18: 圓覺經云。一切眾生皆由妄想。執著我人眾生壽命。
0265a19: 不了四相。雖經多劫勤苦修道。但名有為。終不能成
0265a20: 一切聖眾。今皆懺悔。
0265a21: 又佛頂經云。由妄想執著色受想行識五蘊。彼迷蘊
0265a22: 者。墮五十種舍那偏邪見中。不作聖心故。是善境界。
0265a23: 若起聖解。受眾邪也。迷惑不覺故。墮無間地獄中。今
0265a24: 皆懺悔。
0265b01: 又般若經中。不解所知三智四種加行。所斷百八種
0265b02: 妄想。發起四十六種魔行所纏等。今皆懺悔。
0265b03: 又唯心訣云。不悟根本一心。雖則修行。執相偏見。如
0265b04: 畫無膠。亦如坏器。墮百二十種錯謬中。今皆懺悔。
0265b05: 我等為無明所覆。不識冤魔外道鬼神邪見謬解罪
0265b06: 因。今遇道場。乃能覺知。歸命毗盧遮那如來。及一切
0265b07: 賢聖海眾。燒香散華。發露懺悔。不敢覆藏。由此因緣。
0265b08: 我及法界眾生海等。與正法相違。偏執邪宗一切罪
0265b09: 業。悉願清淨。
0265b10: 次懺悔滅罪印
0265b11: 唵薩末二合巴引巴眉悉普怛曷捺末日囉也莎
0265b12: 曷應誦三
0265b13: 百劫積集罪一念盡盪除如火焚枯草
0265b14: 滅盡無有餘
0265b15: 我昔所造諸惡業皆由無始貪瞋癡
0265b16: 從身語意之所生一切我今皆懺悔
0265b17: 懺悔已巳。至心歸命禮本尊毗盧遮那佛。
0265b18: ○白眾等聽說經中無常偈
0265b19: 愛迷諸眾生令歷億萬劫愚者不能捨
0265b20: 為愛欲所纏眾生以愛迷又復住愛中
0265b21: 眾生負重擔如渴飲鹽水飲已巳更增渴
0265b22: 暫時無休息愚人不能思疲勞忘受苦
0265b23: 大方廣佛華嚴經海印道場十重行願常禮懺儀
0265b24: 卷第二十三
