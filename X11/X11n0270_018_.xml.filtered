0871c01: 大佛頂如來密因修證了義諸菩薩萬行首楞嚴經
0871c02: 要解卷第十八
0871c03: 唐天竺沙門般剌刺蜜諦譯
0871c04: 烏萇國沙門彌伽釋迦譯語
0871c05: 菩薩戒弟子前正議大夫同中書
0871c06: 門下平章事清河房融筆受
0871c07: 溫陵開元蓮寺比丘戒環解
0871c08: △二受陰三。初示陰相。
0871c09: 阿難。彼善男子。修三摩提奢靡他中。色陰盡者。見諸
0871c10: 佛心。如明鏡中顯現其像。若有所得。而未能用。猶如
0871c11: 魘人手足宛然。見聞不惑。心觸客邪而不能動。此則
0871c12: 名為受陰區宇。
0871c13: 受以領納前境為義。已巳破色陰。內外融。故見諸
0871c14: 佛心如鏡現像。諸佛心即我妙覺明心也。如鏡現
0871c15: 像。謂清淨凝了非形礙也。雖具妙體。而未能運
0871c16: 用。為受所覆故。如魘寐人支體宛具六根明了
0871c17: 而不能運動。此受陰之相也。
0871c18: 若魘咎歇。其心離身。反觀其面。去住自由。無復留礙。
0871c19: 名受陰盡。是人則能超越見濁。觀其所由。明妄想
0871c20: 以為其本。
0871c21: 色陰盡者。已巳離形礙。然為受所魘而未能用。故受
0871c22: 陰消歇。即能離身反觀去住無礙也。妄起見覺。汩
0871c23: 擾湛性。名見濁。即受陰之體也。故受陰盡即超之。
0871c24: 因違順之幻境。生損益之妄受。則受陰無體。有
0872a01: 所明。故曰明妄想為本。△二辨現境十。一抑伏
0872a02: 生悲。
0872a03: 阿難。彼善男子。當在此中得大光耀。其心發明。內抑
0872a04: 過分。忽於其處發無窮悲。如是乃至觀見蚊猶如
0872a05: 赤子。心生憐愍。不覺流淚。此名功用抑摧過越。悟則
0872a06: 無咎。非為聖證。覺了不迷久自消歇。若作聖解。則有
0872a07: 悲魔入其心腑。見人則悲。啼泣無限。失於正受。當從
0872a08: 淪墜。
0872a09: 此中受陰定中也。既破色陰。無復幽黯。故得大光
0872a10: 耀。知受陰為咎故。內自抑伏以破之。抑伏大過。失
0872a11: 於慈柔。故多悲愍。以致悲魔附焉。△二感激生勇。
0872a12: 阿難。又彼定中諸善男子。見色陰消受陰明白。勝相
0872a13: 現前。感激過分。忽於其中生無限勇。其心猛利。志齊
0872a14: 諸佛。謂三僧祇一念能越。此名功用陵率過越。悟則
0872a15: 無咎。非為聖證。覺了不迷久自消歇。若作聖解。則有
0872a16: 狂魔入其心腑。見人則誇。我慢無比。其心乃至上不
0872a17: 見佛。下不見人。失於正受。當從淪墜。
0872a18: 色盡受現。為定之勝相。因喜成功。故感激勇動。以
0872a19: 為佛果可齊功行易致。陵率之過。故狂魔附焉。今
0872a20: 夫以少為足。驕狂犯分。自視無前者。皆陵率之過
0872a21: 也。△三慧劣迷憶。
0872a22: 又彼定中諸善男子。見色陰消受陰明白。前無新證。
0872a23: 歸失故居。智力衰微。入中隳地無所見。心中忽然
0872a24: 生大枯渴。於一切時沉憶不散。將此以為勤精進相。
0872b01: 此名修心無慧自失。悟則無咎。非為聖證。若作聖解。
0872b02: 則有憶魔入其心腑。旦夕撮心懸在一處。失於正受。
0872b03: 當從淪墜。
0872b04: 凡修觀行。須定慧等持。乃能無失。今此定強智微。
0872b05: 而受陰未盡。故進無新證。色陰已巳消。故退失故居。
0872b06: 進退之間杳無所依。名中隳地。以無依無見故。枯
0872b07: 渴沉憶。而憶魔附焉。憶心妄系故。如有撮懸也。△
0872b08: 四定劣失審。
0872b09: 又彼定中諸善男子。見色陰消受陰明白。慧力過定。
0872b10: 失於猛利。以諸勝性懷於心中。自心已巳疑是盧舍那。
0872b11: 得少為足。此名用心亡失恒審溺於知見。悟則無咎。
0872b12: 非為聖證。若作聖解。則有下劣易知足魔入其心腑。
0872b13: 見人自言我得無上第一義諦。失於正受。當從淪墜。
0872b14: 前以定強智微。此又慧力過定。皆互有所失。故欲
0872b15: 等持也。大意如科。△五失守生憂。
0872b16: 又彼定中諸善男子。見色陰消受陰明白。新證未獲。
0872b17: 故心已巳亡。歷覽二際。自生艱險。於心忽然生無盡憂。
0872b18: 如坐鐵。如飲毒藥。心不欲活。常求於人令害其命
0872b19: 早取解脫。此名修行失於方便。悟則無咎。非為聖證。
0872b20: 若作聖解。則有一分常憂愁魔入其心腑。手執刀
0872b21: 自割其肉。欣其捨壽。或常憂愁。走入山林。不耐見人。
0872b22: 失於正受。當從淪墜。
0872b23: 進退失守故。心生艱險。以成邪憂。自致患害也。△
0872b24: 六妄著生喜。
0872c01: 又彼定中諸善男子。見色陰消受陰明白。處清淨中
0872c02: 心安隱後。忽然自有無限喜生。心中歡悅不能自止。
0872c03: 此名輕安無慧自禁。悟則無咎。非為聖證。若作聖解。
0872c04: 則有一分好喜樂魔入其心腑。見人則笑。於衢路旁
0872c05: 自歌自舞。自謂已巳得無礙解脫。失於正受。當從淪墜。
0872c06: 定力暫爾。無慧自持。故妄著成咎。△七見勝生慢。
0872c07: 又彼定中諸善男子。見色陰消受陰明白。自謂已巳足。
0872c08: 忽有無端大我慢起。如是乃至慢與過慢。及慢過慢。
0872c09: 或增上慢。或卑劣慢一時俱發。心中尚輕十方如來。
0872c10: 何況下位聲聞緣覺。此名見勝無慧自救。悟則無咎。
0872c11: 非為聖證。若作聖解。則有一分大我慢魔入其心腑。
0872c12: 不禮塔廟。摧毀經像。謂檀越言。此是金銅或是土木。
0872c13: 經是樹葉或是華。肉身真常不自恭敬。崇土木。
0872c14: 實為顛倒。其深信者。從其毀碎埋棄地中。疑誤眾生
0872c15: 入無間獄。失於正受。當從淪墜。
0872c16: 慢名有七。恃己巳凌他名我慢。同德相名慢。於同
0872c17: 爭勝名過慢。於勝爭勝名慢過慢。未得謂得名增
0872c18: 上慢。以劣自矜名卑劣慢。不禮塔廟等即邪慢也
0872c19: 今之妄人不禮不誦。皆慢魔也。華寶巾類也。△
0872c20: 八得少為足。
0872c21: 又彼定中諸善男子。見色陰消受陰明白。於精明中。
0872c22: 圓悟精理。得大隨順。其心忽生無量輕安。已巳言成聖
0872c23: 得大自在。此名因慧獲諸輕清。悟則無咎。非為聖證。
0872c24: 若作聖解。則有一分好輕清魔入其心腑。自謂滿足。
0873a01: 更不求進。此等多作無聞比丘。疑誤眾生墮阿鼻獄。
0873a02: 失於正受。當從淪墜。
0873a03: 以色消為精明。以精明為圓悟。遂以為得大隨順。
0873a04: 而輕清自在。皆得少為足。無聞之儔也。△九執空
0873a05: 撥無。
0873a06: 又彼定中諸善男子。見色陰消受陰明白。於明悟中。
0873a07: 得明性。其中忽然歸向永滅。撥無因果。一向入空。
0873a08: 空心現前。乃至心生長斷滅解。悟則無咎。非為聖證。
0873a09: 若作聖解。則有空魔入其心腑。乃謗持戒名為小乘。
0873a10: 菩薩悟空。有何持犯。其人常於信心檀越。飲酒噉肉。
0873a11: 廣行婬穢。因魔力故。攝其前人不生疑謗。鬼心久入。
0873a12: 或食屎尿與酒肉等。一種俱空。破佛律儀。誤入人罪。
0873a13: 失於正受。當從淪墜。
0873a14: 因得明。誤執斷空。成諸邪咎。凡為此者皆空魔
0873a15: 也。△十綿味發愛。
0873a16: 又彼定中諸善男子。見色陰消受陰明白。味其明。
0873a17: 深入心骨。其心忽有無限愛生。愛極發狂。便為貪欲。
0873a18: 此名定境安順入心無慧自持誤入諸欲。悟則無咎。
0873a19: 非為聖證。若作聖解。則有欲魔入其心腑。一向說欲
0873a20: 為菩提道。化諸白衣。平等行欲。其行婬者名持法子。
0873a21: 神鬼力故。於末世中。攝其凡愚其數至百。如是乃至
0873a22: 一百二百。或五六百。多滿千萬。魔心生厭離其身體。
0873a23: 威德既無。陷於王難。疑誤眾生入無間獄。失於正受。
0873a24: 當從淪墜。
0873b01: 愛心多因順起故。定境順心。即邪愛成咎。△三結
0873b02: 勸深防。
0873b03: 阿難。如是十種禪那現境。皆是受陰用心交互。故現
0873b04: 斯事。眾生頑迷。不自忖量。逢此因緣。迷不自識。謂言
0873b05: 登聖。大妄語成。墮無間獄。汝等亦當將如來語。於我
0873b06: 滅後傳示末法。令眾生開悟斯義。無令天魔得其
0873b07: 方便。保持覆護。成無上道。
0873b08: 諸陰結文皆云保持覆護等即深防邪誤助道之
0873b09: 意也。△三想陰五。初示陰相。
0873b10: 阿難。彼善男子。修三摩地。受陰盡者。雖未漏盡。心離
0873b11: 其形。如鳥出籠。已巳能成就。從是凡身。上歷菩薩六十
0873b12: 聖位。得意生身。隨往無礙。譬如有人熟寐寱言。是人
0873b13: 雖則無別所知。其言已巳成音韻倫次。令不寐者咸悟
0873b14: 其語。此則名為想陰區宇。
0873b15: 想者。心慮浮相。識情妄習。能覆妙明障聖道故。雖
0873b16: 得受陰盡。其心離身。去住自由。已巳為成就聖位。得
0873b17: 意生身之因。然尚為想陰所覆。故譬熟寐寱言也。
0873b18: 雖未即得。而因已巳成就故。譬無別所知。而已巳成音
0873b19: 韻也。如是因相。惟想盡者能知。故譬不寐者咸悟
0873b20: 其語。此想陰之相也。
0873b21: 若動念盡。浮想消除。於覺明心如去塵垢。一倫生死。
0873b22: 首尾圓照。名想陰盡。是人則能超煩惱濁。觀其所由
0873b23: 融通妄想以為其本。
0873b24: 浮動塵消故無覺明垢。無動則生滅想亡。覺淨則
0873c01: 始終念滅。故一倫生死首尾圓照也。憶識誦習發
0873c02: 知現塵。名煩惱濁。即想陰之體也。故想盡則超之。
0873c03: 想能融變。使心隨境。使境隨心。如想酢梅。能通質
0873c04: 礙。故名融通妄想。△二辨現境十。一想愛善巧三。
0873c05: 一定力過失。
0873c06: 阿難。彼善男子。受陰妙不遭邪慮。圓定發明三摩
0873c07: 地中。心愛圓明。銳其精思。貪求善巧。
0873c08: 得受陰盡曰妙。已巳無受魔曰不遭。圓定等者。想
0873c09: 陰定中也。愛圓明求善巧者。因其妙生愛思。於
0873c10: 圓明之體。以發漚和之用也。△二天魔得便。
0873c11: 爾時天魔候得其便。飛精附人。口說經法。其人不覺
0873c12: 是其魔著。自言謂得無上涅槃。來彼求巧善男子處
0873c13: 敷座說法。其形斯須。或作比丘令彼人見。或為帝釋。
0873c14: 或為婦女。或比丘尼。或寢暗室身有光明。是人愚迷
0873c15: 惑為菩薩。信其教化。搖蕩其心。破佛律儀。潛行貪欲。
0873c16: 變現教化示漚和善巧也。附人附他人也。其人所
0873c17: 附人也。彼人是人修定人也。愚迷有定無慧也。△
0873c18: 三鬼魔兼附。
0873c19: 口中好言災祥變異。或言如來某處出世。或言劫火。
0873c20: 或說刀兵。恐怖於人。令其家資無故耗散。此名怪鬼
0873c21: 年老成魔惱亂是人。厭足心生去彼人體。弟子與師
0873c22: 俱陷王難。汝當先覺不入輪迴。迷惑不知。墮無間獄。
0873c23: 十段皆初舉天魔。次明鬼魔。而舊科不分。今按經
0873c24: 分之。前總敘曰。奢摩他中微細魔事。或汝陰魔。或
0874a01: 復天魔。或著鬼神。或遭魑魅。後總結曰。是十種魔。
0874a02: 或附人體。或自現形。魔師婬婬相傳。邪精魅其心
0874a03: 腑。如受陰中舉悲等十類。即陰魔也。想陰初舉十
0874a04: 類。即天魔也。次舉兼附。即鬼神魑魅也。初文皆云
0874a05: 潛行貪欲。即魔師婬婬相傳也。次文皆云口中好
0874a06: 言。即邪精魅其心腑也。怪鬼魃鬼等。皆前所舉者。
0874a07: △二想愛經歷三。一定力過失。
0874a08: 阿難。又善男子。受陰妙不遭邪慮。圓定發明三摩
0874a09: 地中。心愛遊蕩。飛其精思。貪求經歷。
0874a10: 愛遊歷異境也。△二天魔得便。
0874a11: 爾時天魔候得其便。飛精附人。口說經法。其人亦不
0874a12: 覺知魔著。亦言自得無上涅槃。來彼求遊善男子處
0874a13: 敷座說法。自形無變。其聽法者。忽自見身坐寶蓮華。
0874a14: 全體化成紫金光聚。一眾聽人各各如是。得未曾有。
0874a15: 是人愚迷惑為菩薩。婬逸其心。破佛律儀。潛行貪欲。
0874a16: △三鬼魔兼附。
0874a17: 口中好言諸佛應世。某處某人當是某佛化身來此。
0874a18: 某人即是某菩薩等來化人間。其人見故。心生傾渴。
0874a19: 邪見密興。種智消滅。此名魃鬼年老成魔惱亂是人。
0874a20: 厭足心生。去彼人體。弟子與師俱陷王難。汝當先覺
0874a21: 不入輪迴。迷惑不知。墮無間獄。
0874a22: △三想愛契合三一定力過失。
0874a23: 又善男子。受陰妙不遭邪慮。圓定發明三摩地中。
0874a24: 心愛綿。澄其精思。貪求契合。
0874b01: 愛綿者。欲密契妙理也。△二天魔得便。
0874b02: 爾時天魔候得其便。飛精附人。口說經法。其人實不
0874b03: 覺知魔著。亦言自得無上涅槃。來彼求合善男子處
0874b04: 敷座說法。其形及彼聽法之人。外無遷變。令其聽者
0874b05: 未聞法前心自開悟。念念移易。或得宿命。或有他心。
0874b06: 或見地獄。或知人間好惡諸事。或口說偈或自誦經。
0874b07: 各各歡娛得未曾有。是人愚迷惑為菩薩。綿愛其心。
0874b08: 破佛律儀。潛行貪欲。
0874b09: 希契合故魔與開悟。自開悟下。皆密契事也。綿愛
0874b10: 謂心生愛著也。△三鬼魔兼附。
0874b11: 口中好言佛有大小。某佛先佛。某佛後佛。其中亦有
0874b12: 真佛假佛男佛女佛。菩薩亦然。其人見故。洗滌本心。
0874b13: 易入邪悟。此名魅鬼年老成魔惱亂是人。厭足心生
0874b14: 去彼人體。弟子與師俱陷王難。汝當先覺不入輪迴。
0874b15: 迷惑不知。墮無間獄。
0874b16: 言男女佛。意彰媟欲疑誤行人也。△四想愛辨析
0874b17: 三。一定力過失。
0874b18: 又善男子。受陰妙不遭邪慮。圓定發明三摩地中。
0874b19: 心愛根本。窮覽物化性之終始。精爽其心。貪求辨析。
0874b20: 愛窮萬化之本。故爽其心以辨。△二天魔得便。
0874b21: 爾時天魔候得其便。飛精附人。口說經法。其人先不
0874b22: 覺知魔著。亦言自得無上涅槃。來彼求元善男子處
0874b23: 敷座說法。身有威神。摧伏求者。令其座下雖未聞法
0874b24: 自然心伏。是諸人等。將佛涅槃菩提法身。即是現前
0874c01: 我肉身上。父父子子遞代相生。即是法身常住不絕。
0874c02: 都指現在即為佛國。無別淨居及金色相。其人信受。
0874c03: 亡失先心。身命歸依得未曾有。是等愚迷惑為菩薩。
0874c04: 推究其心。破佛律儀。潛行貪欲。
0874c05: 將佛涅槃等者。以肉身為果德。以幻生為常住。而
0874c06: 撥無淨土報體。皆因其辨化元。而妄為混融之
0874c07: 說也。△三鬼魔兼附。
0874c08: 口中好言眼耳鼻舌皆為淨土。男女二根即是菩提
0874c09: 涅槃真處。彼無知者信是穢言。此名蠱毒魘勝惡鬼
0874c10: 年老成魔惱亂是人。厭足心生去彼人體。弟子與師
0874c11: 俱陷王難。汝當先覺不入輪迴。迷惑不知。墮無間獄。
0874c12: 以穢染為真淨。亦意引媟欲也。△五想愛冥感三。
0874c13: 一定力過失。
0874c14: 又善男子。受陰妙不遭邪慮。圓定發明三摩地中。
0874c15: 心愛懸應。周流精研。貪求冥感。
0874c16: 欲希功行驗也。△二天魔得便。
0874c17: 爾時天魔候得其便。飛精附人。口說經法。其人元不
0874c18: 覺知魔著。亦言自得無上涅槃。來彼求應善男子處
0874c19: 敷座說法。能令聽眾暫見其身如百千歲。心生愛染。
0874c20: 不能捨離。身為奴僕。四事供養不覺疲勞。各各令其
0874c21: 座下人心知是先師本善知識。別生法愛。粘如膠漆。
0874c22: 得未曾有。是人愚迷惑為菩薩。親近其心。破佛律儀。
0874c23: 潛行貪欲。
0874c24: 化百千歲之形。假前世知識。以現冥感也。△三鬼
0875a01: 魔兼附。
0875a02: 口中好言。我於前世。於某生中先度某人。當時是我
0875a03: 妻妾兄弟。今來相度。與汝相隨。歸某世界供養某佛。
0875a04: 或言別有。大光明天佛於中住。一切如來所休居地。
0875a05: 彼無知者信是誑。遺失本心。此名癘鬼年老成魔
0875a06: 惱亂是人。厭足心生去彼人體。弟子與師俱陷王難。
0875a07: 汝當先覺不入輪迴。迷惑不知。墮無間獄。
0875a08: 此皆現冥感也。舉光明天。將引入魔境也。△六想
0875a09: 愛靜謐三。一定力過失。
0875a10: 又善子受。受陰妙不遭邪慮。圓定發明三摩地中。
0875a11: 心愛深入。己巳辛勤。樂處陰寂。貪求靜謐。
0875a12: 愛深入幽靜。以澄養通力也。△二天魔得便。
0875a13: 爾時天魔候得其便。飛精附人。口說經法。其人本不
0875a14: 覺知魔著。亦言自得無上涅槃。來彼求陰善男子處
0875a15: 敷座說法。令其聽人各知本業。或於其處。語一人言。
0875a16: 汝今未死。已巳作畜生。敕使一人於後蹋尾。頓令其人
0875a17: 起不能得。於是一眾傾心欽伏。有人起心。已巳知其肇。
0875a18: 佛律儀外重加精苦。誹謗比丘。罵詈徒眾。訐露人事。
0875a19: 不避譏嫌。
0875a20: 邪定能具五通。本業宿業也。畜生後報也。此二宿
0875a21: 命通也。知肇他心通也。訐露眼耳通也。發人私事
0875a22: 曰訐露。△三鬼魔兼附。
0875a23: 口中好言未然禍福。及至其時。毫髮無失。此大力鬼
0875a24: 年老成魔惱亂是人。厭足心生去彼人體。弟子與師
0875b01: 俱陷王難。汝當先覺不入輪迴。迷惑不知。墮無間獄。
0875b02: △七想愛宿命三。一定力過失。
0875b03: 又善男子。受陰妙不遭邪慮。圓定發明三摩地中。
0875b04: 心愛知見。勤苦研尋。貪求宿命。
0875b05: 好知潛匿異事及宿命也。△二天魔得便。
0875b06: 爾時天魔候得其便。飛精附人。口說經法。其人殊不
0875b07: 覺知魔著。亦言自得無上涅槃。來彼求知善男子處
0875b08: 敷座說法。是人無端於說法處得大寶珠。其魔或時。
0875b09: 化為畜生。口其珠及雜珍寶簡符牘諸奇異物。
0875b10: 先授彼人。後著其體。或誘聽人。藏於地下。有明月珠。
0875b11: 照耀其處。是諸聽者得未曾有。多食藥草。不餐嘉饌。
0875b12: 或時日餐一麻一麥。其形肥充。魔力持故。誹謗比丘。
0875b13: 罵詈徒眾。不避譏嫌。
0875b14: 寶珠簡冊等。皆潛匿異事。△三鬼魔兼附。
0875b15: 口中好言他方寶藏。十方聖賢潛匿之處。隨其後者。
0875b16: 往往見有奇異之人。此名山林土地城隍川嶽鬼神
0875b17: 年老成魔。或有宣婬破佛戒律與承事者潛行五欲。
0875b18: 或有精進純食草木無定行事惱亂是人。厭足心生
0875b19: 去彼人體。弟子與師多陷王難。汝當先覺不入輪迴。
0875b20: 迷惑不知。墮無間獄。
0875b21: △八想愛神力三。一定力過失。
0875b22: 又善男子。受陰妙不遭邪慮。圓定發明三摩地中。
0875b23: 心愛神通種種變化。研究化元。貪取神力。
0875b24: 化元萬化之本也。欲乘之以發神變。△二天魔得
0875c01: 便。
0875c02: 爾時天魔候得其便。飛精附人。口說經法。其人誠不
0875c03: 覺知魔著。亦言自得無上涅槃。來彼求通善男子處
0875c04: 敷座說法。是人或復手執火光。手撮其光。分於所聽
0875c05: 四眾頭上。是諸聽人。頂上火光皆長數尺。亦無熱性。
0875c06: 曾不焚燒。或水上行如履平地。或於空中安坐不動。
0875c07: 或入缾內。或處囊中。越牖透垣曾無障礙。唯於刀兵
0875c08: 不得自在。自言是佛。身著白衣受比丘禮。誹謗禪律。
0875c09: 罵詈徒眾。訐露人事。不避譏嫌。
0875c10: 以愛神變故。現撮火履水等事。若真神變。則不懼
0875c11: 刀兵。△三魑魅兼附。
0875c12: 口中常說神通自在。或復令人旁見佛土。鬼力惑人。
0875c13: 非有真實。讚歎行婬。不毀麤行。將諸猥媟以為傳法。
0875c14: 此名天地大力山精海精風精河精土精。一切草木
0875c15: 積劫精魅。或復龍魅。或壽終仙再活為魅。或仙期終
0875c16: 計年應死其形不化他怪所附。年老成魔惱亂是人。
0875c17: 厭足心生去彼人體。弟子與師多陷王難。汝當先覺
0875c18: 不入輪迴。迷惑不知。墮無間獄。
0875c19: 猥媟婬僻事也。△九想愛深空三。一定力過失。
0875c20: 又善男子。受陰妙不遭邪慮。圓定發明三摩地中。
0875c21: 心愛入滅。研究化性。貪求深空。
0875c22: 欲入滅定。以趣空寂也。△二天魔得便。
0875c23: 爾時天魔候得其便。飛精附人。口說經法。其人終不
0875c24: 覺知魔著。亦言自得無上涅槃。來彼求空善男子處
0876a01: 敷座說法。於大眾內其形忽空。眾無所見。還從空
0876a02: 突然而出。存沒自在。或現其身洞如琉璃。或垂手足
0876a03: 作栴檀氣。或大小便如厚石蜜。誹毀戒律。輕賤出家。
0876a04: 因其好空故。依空眩惑。△三精怪兼附。
0876a05: 口中常說無因無果。一死永滅。無復後身及諸凡聖。
0876a06: 此說皆乘其空見而發也。近世邪宗。妄謂參須實
0876a07: 參見須實見。遂以因果後身天堂地獄非親見者
0876a08: 一皆撥無。故得其說者。咸謂善惡渺茫浮生不再。
0876a09: 於是忘戒撿恣淫樂。飲噉昏荒。以自斷送僥倖。顯
0876a10: 處掊侵虐。真謂無天堂地獄矣。愚每痛之。因箋
0876a11: 釋及此。感發奮筆。冀悟魔說。無自陷溺也。
0876a12: 雖得空寂。潛行貪欲。受其欲者。亦得空心。撥無因果。
0876a13: 此名日月薄蝕精氣。金玉芝草。麟鳳龜。經千萬年
0876a14: 不死為靈。出生國土。年老成魔惱亂是人。厭足心生
0876a15: 去彼人體。弟子與師多陷王難。汝當先覺不入輪迴。
0876a16: 迷惑不知。墮無間獄。
0876a17: 日月薄蝕。精氣流注。能為金玉之類。△十想愛長
0876a18: 壽三。一定力過失。
0876a19: 又善男子。受陰妙不遭邪慮。圓定發明三摩地中。
0876a20: 心愛長壽。辛苦研幾貪求永歲。棄分段生。頓希變易
0876a21: 細相常住。
0876a22: 三界惑盡。方離分段生死。得變易生死。今功未成。
0876a23: 妄希即惑矣。研幾謂研窮幾微以深求也。細想云
0876a24: 者。欲變麤為細求久住世也。△二天魔得便。
0876b01: 爾時天魔候得其便。飛精附人。口說經法。其人竟不
0876b02: 覺知魔著。亦言自得無上涅槃。來彼求生善男子處
0876b03: 敷座說法。好言他方往還無滯。或經萬里瞬息再來。
0876b04: 皆於彼方取得其物。或於一處。在一宅中數步之間。
0876b05: 令其從東詣至西壁。是人急行。累年不到。因此信心。
0876b06: 疑佛現前。
0876b07: 萬里瞬息。乃得變易者之事。△三魔眷兼附。
0876b08: 口中常說十方眾生皆是吾子。我生諸佛。我出世界。
0876b09: 我是元佛。出世自然不因修得。此名住世自在天魔。
0876b10: 使其眷屬如遮文茶及四天王毗舍童子未發心者
0876b11: 利其明食彼精氣。或不因師。其修行人親自觀見。
0876b12: 稱執金剛與汝長命。現美女身。盛行貪欲。未逾年歲
0876b13: 肝腦枯竭。口兼獨言。聽若妖魅。前人未詳。多陷王難。
0876b14: 未及遇刑。先已巳乾死。惱亂彼人以至殂殞。汝當先覺
0876b15: 不入輪迴。迷惑不知。墮無間獄。
0876b16: 陀羅尼經。有遮文茶天毗舍童子。即毗舍遮鬼
0876b17: 四天王。已巳發心則護人。未發心則害人。以彼定力
0876b18: 明為利故食其精氣。或不因師者。不因魔附之
0876b19: 師。而親見魔現也。口兼獨言。間出異語也。△三總
0876b20: 會詳示。
0876b21: 阿難。當知是十種魔。於末世時。在我法中出家修道。
0876b22: 或附人體。或自現形。皆言已巳成正知覺。讚歎婬欲。
0876b23: 破佛律儀。先惡魔師與魔弟子。婬婬相傳。如是邪精
0876b24: 魅其心腑。近則九生。多逾百世。令真修行總為魔眷。
0876c01: 命終之後必為魔民。失正知。墮無間獄。
0876c02: 涅槃經曰。末世魔屬。現比丘羅漢等像。混壞正法。
0876c03: 非毀戒律。其意同此。△四令弘宣。
0876c04: 汝今未須先取寂滅。縱得無學留願入彼末法之中
0876c05: 起大慈悲。救度正心深信眾生。令不著魔得正知見。
0876c06: 我今度汝已巳出生死。汝遵佛語。名報佛恩。
0876c07: 始以阿難起教。終復囑令弘宣。足知大教源流浚
0876c08: 發遐被無非阿難之力。則示遭魔事。徵心辨見。皆
0876c09: 為末法起大慈悲。令不著魔得正知見也。當知昔
0876c10: 雖四派示滅。今之法化常存。與夫在處影響。無非
0876c11: 留願之身也。△五結勸深防。
0876c12: 阿難。如是十種禪那現境。皆是想陰用心交互。故現
0876c13: 斯事。眾生頑迷。不自忖量。逢此因緣。迷不自識。謂言
0876c14: 登聖。大妄語成。墮無間獄。汝等必須將如來語。於我
0876c15: 滅後傳示末法。令眾生開悟斯義。無令天魔得其
0876c16: 方便。保持覆護。成無上道。
0876c17: 大佛頂如來密因修證了義諸菩薩萬行首楞嚴經
0876c18: 要解卷十八
0876c19: 音切
0876c20: 撮此活切。寱音藝。銳以芮切。謐音密。訐居謁切。音冊。牘音讀。肥父非
0876c21: 切。猥烏罪切。媟音洩。薄音博。蝕音食。幾音機。
