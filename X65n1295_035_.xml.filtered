0693b01: 禪宗頌古聯珠通集卷第三十五
0693b02: 宋池州報恩光孝禪寺沙門法應　集
0693b03: 元紹興天衣萬壽禪寺沙門普會續集
0693b04: 祖師機緣
0693b05: 六祖下第八世之一南嶽下前第七世
0693b06: 臨濟　汝州風穴延沼禪師。嗣南院師在郢州李史君
0693b07: 衙內度夏。普請大會。請師陞座。乃曰。祖師心印
0693b08: 狀似銕牛之機。去即印住。住即印破。祇如不去
0693b09: 不住。印即是不印即是。還有人道得麼。時有盧
0693b10: 陂長老出問。學人有鐵牛之機。請師不搭印。師
0693b11: 曰。慣釣鯨鯢澄巨浪。嗟蝸步泥沙。陂住思。
0693b12: 師喝曰。長老何不進語。陂擬議。師便打一拂子
0693b13: 曰。還記得話頭麼。試舉看。陂擬開口。師又打一
0693b14: 拂子。牧主曰。信知佛法與王法一般。師曰。見甚
0693b15: 麼道理。牧主曰。當斷不斷反招其亂。師便下座。
0693b16: 　頌曰。
0693b17: 擒得盧陂跨銕牛。三玄戈甲未輕酬。楚王城畔朝宗
0693b18: 水。喝下曾令倒流。雪竇顯。
0693b19: 鋒頭壁立銕牛機。十字縱橫寶揮。一陣賊軍俱粉
0693b20: 碎。凱歌齊和太平歸。保寧勇。
0693b21: 列聖風規。初不放過。擬跨銕牛。驀頭印破。盧陂當斷
0693b22: 沉吟。電轉星飛被活擒。喝下機鋒如霹。三玄戈
0693b23: 甲振叢林。圓悟勤。
0693b24: 【續收】銕牛之機。印住印破。透出毗盧頂行。來化佛
0693c01: 舌頭坐。風穴當衡。盧陂負墮。棒頭喝下。電光石火。歷
0693c02: 歷分明珠在盤。眨起眉毛還蹉過。天童覺。
0693c03: 全鋒敵勝鐵牛機。電掣雷奔已巳是遲。等閒活捉盧陂
0693c04: 老。縱饒猛略若為施。君不見。寰中意氣閫外威權。擬
0693c05: 議衝前總滅門。菴需。
0693c06: 一句猶如劈箭機。纔生擬議犯重圍。分明佛法同王
0693c07: 法。只許當年牧主知。簡翁敬。
0693c08: 風穴上堂。若立一塵。家國興盛。野老顰蹙。不立
0693c09: 一塵。家國喪亡。野老安貼。於此明得。闍黎無分。
0693c10: 全是老僧。於此不明。老僧是闍黎。闍黎與老
0693c11: 僧亦能悟天下人。亦能瞎天下人。欲識闍
0693c12: 黎麼。右邊一拍曰。這裏是。欲識老僧麼。左邊一
0693c13: 拍曰。這裏是。　頌曰。
0693c14: 野老從教不展眉。且圖家國立雄基。謀臣猛將今何
0693c15: 在。萬里清風獨自知。雪竇顯。
0693c16: 立國仍教野老欣。威行閫外不揚塵。縱橫莫測文兼
0693c17: 武。宇宙茫茫有幾人。白雲端。
0693c18: 皤然渭水起垂綸。何似首陽清餓人。只在一塵分變
0693c19: 泰。高名勛業兩難泯。天童覺　二。
0693c20: 幾許歡心幾許愁。好看野老兩眉頭。家平貼清如
0693c21: 鏡。水瘦山空一樣秋。
0693c22: 【增附】五祖演云。太平即不然。若立一塵。法堂前草深
0693c23: 一丈。不立一塵。錦上鋪花。何也。不見道。　頌曰。
0693c24: 九九八十一。窮漢受罪畢。纔擬展眠。蚊蟲獦蚤出。
0694a01: 且看雙放更雙收。有底歡聲有底愁。一切聖賢如電
0694a02: 拂。大千沙界海中漚。雪巖欽。
0694a03: 家國分明得自由。盛衰全在一塵收。將軍戰馬眠方
0694a04: 熟。野草從教滿地愁。竹屋簡。
0694a05: 【增收】風穴參南院。院問。近離甚處。師曰。南方。曰南方
0694a06: 一棒一喝如何商量。師曰。作奇特商量。曰我這
0694a07: 裏不然。師曰。未審此間一棒一喝如何商量。曰
0694a08: 棒下無生忍。臨機不見師。師便省。　頌曰。
0694a09: 有喝端如探竿草。無師血通紅線。當陽不識李將
0694a10: 軍。徒學穿楊一枝箭。南巖勝。
0694a11: 風穴因僧問。語默涉離微。如何通不犯。師曰。常
0694a12: 憶江南三月裏。鷓鴣啼處百花香。　頌曰。
0694a13: 鷓鴣啼處百花香。拊掌呵呵一場。因憶舊年游歷
0694a14: 處。送人雲塢入斜陽。海印信。
0694a15: 鷓鴣啼處百花鮮。江國從來路坦然。為報途中未歸
0694a16: 客。謝家人不在漁船。寶明。
0694a17: 快騎駿馬上高樓。南北東西得自由。最好腰纏十萬
0694a18: 貫。更來乘上楊州。鼓山珪。
0694a19: 忽爾出門先見路。纔方下便登船。神仙秘訣真堪
0694a20: 惜。父子雖親不可傳。徑山杲。
0694a21: 【續收】彩雲影裏神仙現。手把紅羅扇遮面。急須著眼看
0694a22: 仙人。莫看神仙手中扇。佛鑑懃。
0694a23: 不露風骨句。未語先分付。進步口喃喃。知君太罔措。
0694a24: 無門開。
0694b01: 風穴因僧問。如何是佛。師曰。杖林山下竹筋鞭。
0694b02: 　頌曰。
0694b03: 杖林山下竹筋鞭。南北行人萬萬千。莫怪相逢不下
0694b04: 馬。東西各自有前程。慈明圓。
0694b05: 杖林山下竹筋鞭。枝節蕭古邊。要會宗師開正
0694b06: 眼。滿輪午夜照秋天。海印信。
0694b07: 杖林山下竹筋鞭。搭索拏火裏牽。拽近不能推向
0694b08: 後。回旋到使君前。道吾真。
0694b09: 杖林山下竹筋鞭。頭尾拈來總一般。莫怪玄沙不出
0694b10: 嶺。他家元是釣魚船。雲悅。
0694b11: 杖林山下竹筋鞭。水在深溪月在天。良馬不知何處
0694b12: 去。阿難依舊世尊前。真淨文。
0694b13: 杖林山下竹筋鞭。南北行人萬萬千。堪笑一堂無事
0694b14: 客。臥雲深處不朝天。雲溪恭。
0694b15: 杖林山下竹筋鞭。拈出寒巖尚帶。扶過斷橋曾得
0694b16: 力。而今不直半分錢。上方益。
0694b17: 【續收】杖林山下竹筋鞭。六月行人口吐。曾在祝融
0694b18: 頂見。十分月出在平田。東山空。
0694b19: 杖林山下竹筋鞭。憍梵提舌拄天。黨元來諱空
0694b20: 手。起家消息在荒田。或菴體。
0694b21: 風穴因僧問。如何是清淨法身。師曰。金沙灘頭
0694b22: 馬郎婦。　頌曰。
0694b23: 金沙灘裏馬郎婦。宗匠臨機發一言。自笑箭穿紅日
0694b24: 影。孰云斫水不成痕。正覺逸。
0694c01: 相逢盡道歸山去。林下何曾見一人。回首面南看北
0694c02: 斗。金早報五更春。浮山遠。
0694c03: 截鐵之機安可測。頓開千眼莫能窺。禪人到此徒名
0694c04: 邈。錯認查梨作乳梨。海印信。
0694c05: 何年嫁事馬家郎。鳳枕同歡碧玉。回首畫橋離別
0694c06: 苦。落花流水淚千行。張無盡。
0694c07: 【續收】十分美麗誰家女。百倍聰明是馬郎。堪笑金沙灘
0694c08: 畔約。始終姻婭不成雙。或菴體。
0694c09: 【增收】風穴因僧問。如何是佛。師曰。如何不是佛。曰學
0694c10: 人未曉。乞師再指。師曰。家住海門東。扶桑最先
0694c11: 照。　頌曰。
0694c12: 眉間一道白毫光。歷劫知將甚處藏。永夜寥寥天未
0694c13: 曉。更須斫額望扶桑。保寧勇。
0694c14: 【增收】風穴到黃龍。龍曰。石角穿雲路。垂條意若何。師
0694c15: 曰。紅霞籠玉像。擁嶂照川原。曰恁麼則相隨去
0694c16: 也。師曰。和尚低聲。　頌曰。
0694c17: 無價明珠暗處懸。夜深將把木人穿。誰知被泥牛
0694c18: 見。吞入紅霞碧浪淵。投子青。
0694c19: 【增收】風穴因僧問。如何是道。師曰。五鳳樓前。曰如何
0694c20: 是道中人。師曰。問取城隍使。　頌曰。
0694c21: 深宮禁殿隔重闈。簾靜簷楹紫氣垂。苔地不通朝請
0694c22: 近。家人指路莫遲疑。投子青。
0694c23: 【增收】風穴因僧問。麈鹿成。如何射得麈中主。曰釣
0694c24: 船載到瀟湘岸。氣咽無寥問白鷗。　頌曰。
0695a01: 禁殿重闈視聽危。側思偏立絳綸垂。漢鄉雲斷汀洲
0695a02: 。嶺莫猿啼孤月隨。投子青。
0695a03: 【增收】風穴因僧問。如何是學人親切處。師曰。須彌南
0695a04: 畔齊打鼓。賀蘭山前築皮毬。　頌曰。
0695a05: 親切曾伸問老翁。東山歌唱北山吟。弄潮須是吳江
0695a06: 客。別語還他漢地人。投子青。
0695a07: 風穴因僧問。古曲無音韻。如何和得齊。師曰。木
0695a08: 雞啼子夜。芻狗吠天明。　頌曰。
0695a09: 古巖月色重雲。枯木迎芳晚帶春。昨夜星河隔南
0695a10: 斗。金烏隨鳳過天輪。投子青。
0695a11: 【增收】汝州橋安禪師。號鐵湖。嗣南院向火次。因鍾
0695a12: 司徒問。三界焚燒如何出得。師以香匙撥開火。
0695a13: 鍾擬議。師召曰。司徒司徒。鍾忽有省。　頌曰。
0695a14: 三界炎炎如火聚。道人未有安身處。連忙撥火召司
0695a15: 徒。眼上眉毛渾不顧。眉毛落盡人還生。死火寒解
0695a16: 脫坑。奉報禪人急跳出。莫教日午打三更。佛鑑懃。
0695a17: 高聲撥火召司徒。火燄炎天驀面驅。祇向此間能穩
0695a18: 坐。任教門外雪盈衢。冶父川。
0695a19: 三界焚燒要出離。見春來了見春歸。是他不見春來
0695a20: 去。日出東方夜落西。閑極雲。
0695a21: 溈仰【增收】吉州資福貞邃禪師嗣資福寶僧問。如何是古
0695a22: 人歌。師作此○相示之。　頌曰。
0695a23: 一曲兩曲深夜彈。松風和雨過前山。可憐卞玉離荊
0695a24: 岫。誰是知音取還。投子青。
0695b01: 【增收】郢州芭蕉山繼徹禪師嗣芭蕉清僧問。有一人
0695b02: 不捨生死不證涅槃。師還提也無。師曰。不提
0695b03: 。曰為甚麼不提。師曰。林溪麤識好惡。　頌
0695b04: 曰。
0695b05: 百歲兒童出戶來。滿身紅爛惹塵埃。火中閑步清涼
0695b06: 地。識者無因敢近。投子青。
0695b07: 六祖下第八世之二清源下第七世
0695b08: 【增收】鄂州黃龍山誨機禪師嗣玄泉彥僧問。風恬浪
0695b09: 靜時如何。師曰。百尺竿頭五兩垂。　頌曰。
0695b10: 百尺竿頭五兩垂。窮沙絕漠任風吹。可憐無限滄浪
0695b11: 客。猶把南針定所歸。石林鞏。
0695b12: 婺州明招德謙禪師。嗣羅山一日天寒上堂。眾
0695b13: 纔集。師曰。風頭稍硬。不是汝安身立命處。且歸
0695b14: 暖室商量。便歸方丈。大眾隨至立定。師又曰。纔
0695b15: 到暖室便見瞌睡。以拄杖一時下。　頌曰。
0695b16: 堂上非常凜冽。眾人誰敢當頭。只見西風刮地。豈知
0695b17: 一葉驚秋。暖處去極停囚。無人為與塞咽喉。須信高
0695b18: 皇功業大。鴻溝兩岸一時收。佛慧泉。
0695b19: 風頭坐斷進還難。衲子相將不易看。未到潼關天已巳
0695b20: 曉。不堪回首望長安。開福寧。
0695b21: 風頭稍硬難安立。暖氣纔通瞌睡來。笑明招閑費
0695b22: 力。無端兩處強差排。鼓山珪。
0695b23: 夜半明星當午現。愚夫猶待曉雞鳴。可憐自屎不知
0695b24: 臭。又欲重新拈似人。徑山杲。
0695c01: 風前露出無瑕璧。室內擎將如意珠。兩度獻渠渠不
0695c02: 識。可憐流落在江湖。佛性泰。
0695c03: 【續收】鳥。守空池。魚從底過。總不知。菴需。
0695c04: 稍硬風頭早已巳乖。更將暖處自沉埋。反令千古成
0695c05: 跡。枉喫羅山白飯來。介石朋。
0695c06: 風頭稍硬無棲泊。暖處商量一句無。老倒不堪醫世
0695c07: 患。謾將毒藥當醍醐。東山源。
0695c08: 前頭計較既不成。後面安排亦不是。古時若有今時
0695c09: 人。不落他家圈裏。斷橋倫。
0695c10: 【增收】明招因僧問。虎生七子。那箇沒尾巴。師曰。第七
0695c11: 箇沒尾巴。　頌曰。
0695c12: 燕尾大蟲難傍近。近前便是傷人命。除非自解據虎
0695c13: 頭。自然頭正尾亦正。鼓山珪。
0695c14: 第七菸菟沒尾巴。食牛之氣已巳堪誇。藂林悱悱爭唇
0695c15: 吻。幾箇行人得到家。徑山杲。
0695c16: 第七箇沒尾巴。不落隊獨露爪牙。擬心湊泊終難
0695c17: 見。須信蓮開火裏花。松源岳。
0695c18: 福州地藏桂琛禪師。嗣玄沙問僧。什麼處來。曰
0695c19: 南方來。師曰。南方佛法如何。曰商量浩浩地。師
0695c20: 曰。爭似我這裏種田飯喫。曰爭奈三界何。師
0695c21: 曰。喚什麼作三界。　頌曰。
0695c22: 種田飯喫。言中誰辨的。午後打齋鐘。真金曾失色。
0695c23: 雲悅。
0695c24: 種田飯喫。佛法要商量。言下超三界。靈機發妙光。
0696a01: 靈源清。
0696a02: 種田飯待方來。玄妙商量一任猜。無影樹頭懸日
0696a03: 月。幾人於此便心。旻古佛。
0696a04: 宗說般般盡強為。流傳口耳便支離。種田飯家常
0696a05: 事。不是飽參人不知。參飽明知無所求。子房終不貴
0696a07: 種田飯有來由。免見區區向外求。莫謂勞心便勞
0696a08: 力。大都工拙要全收。雲巖因。
0696a09: 【續收】千鈞發重機。千古仰遺則。雖連十五城。那換相如
0696a10: 璧。商量浩浩地。爭如種田飯喫。一片殊勝緣。兩段
0696a11: 俱奇特。要知火裏曇花。天上人間不可加。佛鑑懃。
0696a12: 種田飯喫。飽臥長伸。把將三界來。安向左邊著。
0696a13: 引得龍牙老古錐。手裏把柄破木杓。無準範。
0696a14: 【增收】地藏翫月曰。雲動有雨去有。僧曰。不是雲動是
0696a15: 風動。師曰。我道雲亦不動風亦不動。曰和尚適
0696a16: 來又道雲動。師曰。阿誰罪過。　頌曰。
0696a17: 風起心搖樹。雲生性起塵。若明今日事。昧本來人。
0696a18: 龍濟修。
0696a19: 若教捉物入迷津。但有纖毫即是塵。不信舊時無相
0696a20: 貌。外尋知識也非真。草堂清。
0696a21: 雲生洞裏陰。風動林間響。若明今日事。半斤是八兩。
0696a22: 上方岳。
0696a23: 樹動風搖。塵生雲起。太上老君。何曾姓李。斷橋倫。
0696a24: 鼎州大龍山智洪禪師嗣白兆圓僧問。色身敗
0696b01: 壞。如何是堅固法身。師曰。山花開似錦。水湛
0696b02: 如藍。　頌曰。
0696b03: 問曾不知。答還不會。月冷風高。古巖寒檜。堪笑路逢
0696b04: 達道人。不將語默對。手執白玉鞭。驪珠盡擊碎。不擊
0696b05: 碎增瑕纇。國有憲章三千條罪。雪竇顯。
0696b06: 山花如錦水如藍。雲在高月在潭。兩箇泥牛入
0696b07: 海。行人脫杖頭擔。地藏恩。
0696b08: 山花如錦春長在。水如藍碧湛然。信步白雲深處
0696b09: 去。須知別有洞中天。佛鑑懃。
0696b10: 色身敗壞世常情。一點靈光到處晶。水如藍花似
0696b11: 錦。法身何處不分明。南堂興。
0696b12: 雲散蟾輪滿。收岳面高。泥牛穿巨海。轉角起風濤。
0696b13: 京兆府天寧璉。
0696b14: 【續收】山花如錦水如藍。親見文殊接話談。十字街頭輕
0696b15: 一拶。前三三對後三三。瞎堂遠。
0696b16: 大龍景物最幽妍。水山花照眼鮮。堅固法身何必
0696b17: 問。風光長在劫壺先。天目禮。
0696b18: 山花似錦水如藍。突出乾坤不露顏。曾踏武陵溪畔
0696b19: 路。洞中春色異人間。無準範。
0696b20: 襄州白馬山行靄禪師嗣白兆圓僧問。如何是
0696b21: 清淨法身。師曰。井底蝦吞月。　頌曰。
0696b22: 九重深密視聽難。玉殿瓊樓宿霧攢。理盡歸臣相
0696b23: 事。輪王不戴寶花冠。丹霞淳。
0696b24: 州薦福思禪師嗣護國澄僧問。古殿無佛時
0696c01: 如何。師曰。梵音何來。曰不假修證如何得成。師
0696c02: 曰。修證即不成。　頌曰。
0696c03: 古殿苔生像不安。霜風八面逼人寒。梵音忽奏誰能
0696c04: 會。人天盡聽玉珊珊。大洪遂。
0696c05: 古殿無佛梵音何來。夢中喚省樓閣門開。靈光一點
0696c06: 絕塵埃。耀古騰今九垓。南堂興。
0696c07: 【增收】洪州。同安志禪師嗣同安丕僧問。二機不到處
0696c08: 如何舉唱。師曰。處不逢。玄中不失。　頌曰。
0696c09: 這邊那畔總難逢。一句無私不處中。紅日暮沉西嶂
0696c10: 外。空留孤影照溪東。丹霞淳。
0696c11: 【增收】同安志因僧問。凡有言句。盡落今時。學人上來。
0696c12: 請師直指。師曰。目前不說。句後不迷。又問。如何
0696c13: 是向上事。師曰。然不換。標的即乖。　頌曰。
0696c14: 天黑雲深飛莫鴉。鷺鷥立雪對蘆花。幸然不屬今時
0696c15: 事。句後聲前會即差。雪巖欽。
0696c16: 【增收】襄州廣德義禪師嗣廣德延僧問。古人云。言語
0696c17: 道斷非去來今。此理如何。師曰。彌勒涅槃知幾
0696c18: 劫。護明猶未降迦維。　頌曰。
0696c19: 妙湛圓指第一機。降生成道涅槃時。迦維摩竭雙林
0696c20: 樹。認著元來不是伊。丹霞淳。
0696c21: 【增收】廣德義因僧問。久負不逢時如何。師曰。扇開人
0696c22: 不遇。陋巷莫能收。　頌曰。
0696c23: 妙體堂堂相好全。青霄獨步躡金蓮。千華臺上猶慵
0696c24: 坐。弊垢襴衫豈肯穿。丹霞淳。
0697a01: 【增收】襄州廣德周禪師嗣廣德延僧問。教中道。阿逸
0697a02: 多不斷煩惱不修禪定。佛記此人成佛無疑。此
0697a03: 理如何。師曰。鹽又盡。炭又無。曰鹽盡炭無時如
0697a04: 何。師曰。愁人莫向愁人說。說向愁人愁殺人。
0697a05: 　頌曰。
0697a06: 收放隨時雖有準。出門入戶恐難論。長安路子君須
0697a07: 到。莫向深村草裏蹲。堂愚。
0697a08: 【增收】襄州石門慧徹禪師嗣石門蘊僧問。實際理地
0697a09: 如何進步。師曰。鳥道無前。僧曰。幽谷白雲藏白
0697a10: 。擬心棲處隔山迷。　頌曰。
0697a11: 幽谷白雲藏白。擬心棲處隔山迷。直饒不住棲心
0697a12: 處。猶落怡山第二機。菴需。
0697a13: 石門徹因僧問。如何是三乘教外別傳一句。師
0697a14: 曰。東村王老夜燒錢。　頌曰。
0697a15: 東村王老夜燒錢。草鞋踏地帽指天。家無白澤招禍
0697a16: 福。窮時相炒餓相煎。洞山聰。
0697a17: 三乘教外別流傳。瞎漢多知喚作禪。天下衲僧參不
0697a18: 到。東村王老夜燒錢。楊無為。
0697a19: 東村王老夜燒錢。眼中塵霧口中。招神引鬼成妖
0697a20: 怪。三蝦飛上天。地藏恩。
0697a21: 東村王老夜燒錢。野鬼閒神滿目前。休更逢人覓玄
0697a22: 旨。謝家人不在漁船。上方益。
0697a23: 【續收】王老夜燒錢。白日看星月。磕頭禮慈尊。手把名香
0697a24: 爇。道吾真。
0697b01: 木食草衣隨分過。此身嬴得樂天真。忽咨教外別傳
0697b02: 句。未免燒錢引鬼神。寶葉源。
0697b03: 王老燒錢。言端語端。錦包特石。鐵裹泥團。退耕寧。
0697b04: 【增收】石門徹因僧問。雲光作牛意旨如何。師曰。陋巷
0697b05: 不騎金色馬。回途著破襴衫。　頌曰。
0697b06: 瑞草藂中懶欲眠。徐行處處翛然。披毛戴角人難
0697b07: 識。為報芒童不用鞭。丹霞淳。
0697b08: 【增收】郢州太陽慧堅禪師嗣靈泉仁因僧問。如何是
0697b09: 玄旨。師曰。壁上掛錢財。　頌曰。
0697b10: 輕輕人問玄中旨。便吐肝腸說與他。木人暗皺雙眉
0697b11: 處。石女多言爭奈何。投子青。
0697b12: 玄旨玄旨。壁上錢財挂起。家門幸自平安。白日招神
0697b13: 引鬼。楊無為。
0697b14: 玄旨分明示學人。錢財壁上挂金銀。連珠六貼三千
0697b15: 貫。不濟飽寒不濟貧。張無盡。
0697b16: 【增收】鼎州德山圓明緣密禪師嗣雲門上堂。大眾及
0697b17: 盡去也。直得三世諸佛口挂壁上。猶有一人呵
0697b18: 呵大。若識此人。參學事畢。　頌曰。
0697b19: 雙盲入暗路崎嶇。日落栖蘆暫得甦。爭似石人眠夜
0697b20: 半。免教舜讓守林居。須知花綻非干木。無行時早
0697b21: 觸途。昨朝風起長安道。元是崑崙進國圖。投子青。
0697b22: 收。把斷襟喉。風磨雲拭。水冷天秋。錦鱗莫謂無滋味。
0697b23: 釣盡滄浪月一。天童覺。
0697b24: 青山是父白雲兒。雲散青山總不知。玉兔晝眠雲母
0697c01: 地。金烏夜宿不枝。足菴鑑。
0697c02: 岳州巴陵新開院顥鑑禪師嗣雲門僧問。如何
0697c03: 是道。師曰。明眼人落井。　頌曰。
0697c04: 落井須明出井機。直宜眼動睛輝。於斯倜儻無纖
0697c05: 隔。祖道汪洋得旨歸。洞山聰。
0697c06: 南北東西苦問人。新開多口接迷津。從茲八駿追風
0697c07: 急。空望悠悠下塵。佛印元。
0697c08: 好箇明眼人落井。藂林話會幾時休。修心未到無心
0697c09: 地。萬種千般逐水流。正覺逸。
0697c10: 明眼人落井。靈丹透金鼎。黑水崑崙奴。夜過漫天嶺。
0697c11: 覺海元。
0697c12: 秋夜霜天月正明。仰觀星象約三更。一條大路平如
0697c13: 掌。歸去何妨徹曉行。保寧勇。
0697c14: 明眼人落井。波斯上古臺。龍門三級浪。死水有曝腮。
0697c15: 長靈卓。
0697c16: 【續收】明眼人落井。西方在東嶺。捉得箇饅頭。開拳是餬
0697c17: 餅。海印信。
0697c18: 語不邪笑不來。拙鋪設巧安排。猢猻將板拍。野老舞
0697c19: 三臺。冶父川。
0697c20: 巴陵一句子。對面相謾。大地平如掌。何事放無端。
0697c21: 月菴果。
0697c22: 誰解當頭領。坐斷毗盧頂。稽首老巴陵。明眼人落井。
0697c23: 月林觀。
0697c24: 明眼人落井。恩深怨亦深。海枯終見底。人死不知心。
0698a01: 朴翁銛。
0698a02: 巴陵因僧問。如何是吹毛。師曰。珊瑚枝枝
0698a03: 著月。　頌曰。
0698a04: 要平不平。大巧若拙。或指或掌。倚天照雪。大冶兮磨
0698a05: 礱不下。良工兮拂拭未歇。別別。珊瑚枝枝著月。
0698a06: 雪竇顯。
0698a07: 珊瑚枝枝著月。射斗鋒未足觀。四海盡來歸貢
0698a08: 後。乾坤同耀寶光寒。白雲端。
0698a09: 價重三千不可圖。從教千古強名模。長因塞北塵
0698a10: 息。記得江南啼鷓鴣。長靈卓。
0698a11: 【續收】脫得邊城戍役身。來偷賞上園春。御街前畔低
0698a12: 聲語。不覺衝他貌事人。心聞賁。
0698a13: 巴陵因僧問。如何是提婆宗。師曰。銀裏盛雪。
0698a14: 　頌曰。
0698a15: 老新開。端的別。解道銀裏盛雪。九十六箇應自知。
0698a16: 不知問天邊月。提婆宗提婆宗。赤旛之下起清風。
0698a17: 雪竇顯。
0698a18: 大冶精金。澄潭皎月。南北東西。孰分優劣。昨夜春風
0698a19: 一陣來。掃盡千山萬山雪。海印信。
0698a20: 人天會上分緇素。龍象堂前定是非。選甚邪魔并異
0698a21: 類。好教齊向此中歸。保寧勇。
0698a22: 銀裏盛雪。冰壺含寶月。縱具四韋陀。到此搖舌。
0698a23: 西天令嚴。此土還別。佛性泰。
0698a24: 【續收】提婆宗銀雪。泰華摧滄海竭。赤旛之下起清風
0698b01: 吹落楊花硬如鐵。佛心才。
0698b02: 巴陵因僧問。祖意教意是同是別。師曰。寒上
0698b03: 樹。鴨寒下水。　頌曰。
0698b04: 同別祖教問端由。便將元價與他酬。絲綸夜靜人垂
0698b05: 釣。曉得金烏帶月收。投子青。
0698b06: 昨夜三更屈指輪。世間休說兩三人。數聲長笛離亭
0698b07: 晚。君向瀟湘我向泰。保寧勇。
0698b08: 雞寒上樹。鴨寒下水。三百餘會不能宣。九年面壁徒
0698b09: 瞌睡。休瞌睡。上是天兮下是地。佛性泰。
0698b10: 雞寒上樹。鴨寒下水。時節不相饒。古今自然理。寒松
0698b11: 十里吼清風。流水一溪聲未已巳。湛堂準。
0698b12: 【續收】一朵梨花春帶雨。金色頭陀笑不語。龍宮海藏月
0698b13: 明前。織女姮娥相對舞。者舞者舞。十方無空。
0698b14: 大地無寸土。南堂興。
0698b15: 雞寒上樹。鴨寒下水。鷲嶺費分。少林提不起。千
0698b16: 寒色露全機。眨上眉毛千萬里。寂巖中。
0698b17: 雞作蒼鷹拏鼻。鴨為金翅作獰龍。空王以此垂洪
0698b18: 範。錦上鋪花知幾重。南巖勝。
0698b19: 般若啟柔禪師嗣雲門僧問。西天以蠟人為驗。
0698b20: 未審此土以何為驗。師曰。新羅人草鞋。　頌曰。
0698b21: 龜毛拈得笑咍咍。一擊萬重關開。假使蠟人似冰
0698b22: 結。當甚新羅人草鞋。枯禪鏡。
0698b23: 益州青城香林院澄遠禪師嗣雲門僧問。如何
0698b24: 是西來的的意。師曰。坐久成勞。曰便回轉時如
0698c01: 何。師曰。墮落深坑。　頌曰。
0698c02: 一箇兩箇千萬箇。脫籠頭卸角。左轉右轉隨後
0698c03: 來。子湖要打劉鐵磨。雪竇顯。
0698c04: 香林無雜木。一一是旃檀。野火忽然發。清風天地寬。
0698c05: 祖意報爾曹。坐久自成勞。野軒遵。
0698c06: 禪家流何太錯。只管追求無病藥。若知煩惱即菩提。
0698c07: 坐久成勞亦安樂。佛鑑懃。
0698c08: 【續收】絕消息處捉來。有形影中走。只因懶問兒孫。要
0698c09: 把襴衫反著。坐久成勞。位次已巳高。起時失人天相。
0698c10: 無限行人認白毫。月堂昌。
0698c11: 香林因僧問。如何是衲衣下事。師曰。臘月火燒
0698c12: 山。　頌曰。
0698c13: 臘月燒山。萬種千般。翹松冷。立雪人寒。達磨不會。
0698c14: 大難大難。雪竇顯。
0698c15: 臘月火燒山。天邊兩還。香林曾未會。空坐門關。
0698c16: 佛印元。
0698c17: 僧問衣下事。師答火燒山。佛手遮不得。人心似等閒。
0698c18: 正覺逸。
0698c19: 歲晚年來正苦寒。千林木葉盡凋殘。炎炎野火無流
0698c20: 水。應是隨風過別山。上方益。
0698c21: 老大藂林快說禪。不將禪挂口皮邊。谷深山遠空無
0698c22: 像。何處人呼應不圓。天童覺。
0698c23: 臘月燒山。特地無端。錦包特石。鐵裹泥團。圓悟勤。
0698c24: 臘月山頭火天。衲衣下事若為傳。老來不是觀時
0699a01: 節。困即長伸兩眠。白楊順。
0699a02: 【續收】偉哉臘月火燒山□□□□□□□□□□□□
0699a03: □□□□□□□□□□□□□□□□□□□□
0699a04: 巢知風穴知雨。可憐謝三郎。月下自搖櫓。文殊能。
0699a05: 臘月燒山。對面熱謾。瞥然悟去。身在長安。咄哉無限
0699a06: 未歸客。沙裏求油實可憐。石恭。
0699a07: 香林臘月火燒山。鐵眼銅睛見亦難。腦後一星輕點
0699a08: 著。三千里外髑髏乾。拙菴光。
0699a09: 臘月火燒山。苦口是黃連。相將歲除夜。竇八布衫穿。
0699a10: 大可憐。把手入黃泉。卍菴顏。
0699a11: 衲衣下事火燒山。臘月家貧徹骨寒。堪連延曾未
0699a12: 息。眉毛焦赤面皮乾。天童淨。
0699a13: 香林臘月火燒山。冷淡家風退後看。裏果然輕踏
0699a14: 著。方知日午打三更。百拙登。
0699a15: 臘月燒山。天寬地寬。築著磕著。徹骨毛寒。松源岳。
0699a16: 臘月火燒山。天寬與地寬。常啼菩薩苦。滿市鬻心肝。
0699a17: 高原泉。
0699a18: 臘月燒山。有甚相謾。漆桶不快。休要胡鑽。朴翁銛。
0699a19: 【增收】香林因僧問。如何是衲僧活計。師曰。耳裏種田。
0699a20: 　頌曰。
0699a21: 耳裏種田。滿口含。鍾馗解舞十八拍。張老乘槎上
0699a22: 九天。無菴全。
0699a23: 【增收】香林因僧問。萬頃荒田是誰為主。師曰。看看臘
0699a24: 月盡。　頌曰。
0699b01: 毬拋出畫堂前。妙轉無私體自圓。真箇要行刃
0699b02: 事。更須再見老雲門。石明。
0699b03: 萬頃荒田誰是主。須知答處有來由。箇中若也無人
0699b04: 委。臘月看看又盡頭。簡翁敬。
0699b05: 看看臘月盡。日用事如何。富嫌千口少。貧恨一身多。
0699b06: 雲衲慶。
0699b07: 【增收】香林因僧問。如何是室內一燈。師曰。三人證
0699b08: 龜成鱉。　頌曰。
0699b09: 六耳阿謀事不成。直言心表赤心人。室中燈焰誰來
0699b10: 撥。白兒童兩新。投子青。
0699b11: 皎皎清光。界莫藏。聲拋不出。色豈能彰。直下斬釘
0699b12: 截銕。古今途轍。高出臨濟德山。三人證龜成鱉。
0699b13: 別別。一回喫水一回噎。圓悟勤。
0699b14: 三人證龜成。井底泥牛氣噎。直饒辯瀉懸河。有理
0699b15: 亦難分雪。耿耿孤光常皎潔。佛性泰。
0699b16: 三人證龜成鱉。毗嵐一吹吹滅。從茲暗裏穿針。鼻孔
0699b17: 七花八裂。水菴一。
0699b18: 三人證龜成鱉。剛把天機漏泄。木人嶺上唱歌。石女
0699b19: 眼中滴血。菴需。
0699b20: 室內一盞明燈。等閑一撲撲滅。自然不辯東西。免得
0699b21: 證龜成鱉。退菴奇。
0699b22: 
0699b23: 禪宗頌古聯珠通集卷第三十五
