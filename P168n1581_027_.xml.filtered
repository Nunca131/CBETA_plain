0837a02: 凡遇圓相即是標辭與同其上文。
0837a03: 阿難彼善男子修三摩提受陰盡
0837a04: 者雖未漏盡心離其形如鳥出籠
0837a05: 已巳能成就從是凡身上歷菩薩六
0837a06: 十聖位得意生身隨無礙。觀中伏
0837a07: 惑全未斷故名漏未盡心離形者受陰既破無執受故觀心自在如
0837a08: 鳥出籠無有障礙已巳能成就上歷聖位者此是圓頓利根者得受陰
0837a09: 破諸陰隨破於此凡身即能入位得意生身更無魔惑令其退也若
0837a10: 鈍根者更須破下諸陰隨未盡處猶有魔事不得無礙今約利者說
0837b01: 耳若最鈍者至識陰破得根互用方入乾慧若以前後比望中間合
0837b02: 於想行盡處亦說入位是中根者今經不言文略故耳○解私謂雖
0837b03: 未漏盡謂界外無明漏也六十聖位通途舉之別在意生身耳孤山
0837b04: 曰始三漸次終乎妙覺其間有賢有聖皆是三世諸佛所歷之位故
0837b05: 通稱聖位得意生身者即入相似聖位中也楞伽經大慧菩薩問佛
0837b06: 何名意生佛言譬如意去速疾無礙此則從喻得名彼經又以兩義
0837b07: 重釋初云如十萬由旬外憶先所見念念相續疾至於彼次云如幻
0837b08: 三昧力憶本願故生諸聖中二義並約意憶故生也。譬如有
0837b09: 人熟寐寱言是人雖則無別所知
0837b10: 其言已成音韻倫次令不寐者咸
0838a01: 悟其語此則名為想陰區宇。此喻鈍
0838a02: 根觀力微弱雖受陰盡有成就聖位之分然未破想陰故如熟寐寱
0838a03: 言也音韻倫次者如有成就聖位分也無別所知想陰蓋故不寐人
0838a04: 者如證聖人則知此人已巳有昇進聖位之分般若云如來悉知悉見
0838a05: 是人皆得成就阿耨菩提也問破色陰時已巳是成就觀行何故不說
0838a06: 上歷聖位耶答色陰雖破未能破心故未成就上歷聖位以最麤故
0838a07: 受陰既是四心初首故破受陰得說上歷六十聖位問若言破色是
0838a08: 麤故不說者今破受陰望於想行亦即是麤何故得說上歷聖位耶
0838a09: 答雖望餘陰亦即是麤然受等四陰同是心法故利根人若破受陰
0838a10: 三蘊隨破不同破色鈍根之者未能破想觀力弱故故在區宇又解
0838b01: 此中不分別利鈍二別但都明此位得受盡者即能已巳具歷位昇進
0838b02: 之分如人取仕既得及第即能具有官位之分然待為政功德勝劣
0838b03: 方序用耳。
0838b04: 若動念盡浮想銷除於覺明心如
0838b05: 去塵垢一倫生死首尾圓照名想
0838b06: 陰盡。想者取像謂要先安立境分劑相方能隨起種種名言念
0838b07: 緣不息即名浮動念即想也浮想既除觀心轉淨故云如去塵垢一
0838b08: 倫生死謂行陰倫類也首尾本末也以行是遷流遷流即生滅今無
0838b09: 想隔故本末皆現即生滅體露觀心明見故云圓照○解孤山曰覺
0838b10: 明如鏡浮想如塵想盡心明猶居相似首尾猶云始終也若悟真常
0839a01: 無始終生死之異故云圓照。是人則能超煩惱
0839a02: 濁觀其所由融通妄想以為其本。
0839a03: 一切煩惱以想為本擾惱身心汩亂真性故名為濁如前文云又
0839a04: 汝今者憶念誦習性發知見容現六塵離塵無相離覺無性相織妄
0839a05: 成名煩惱濁今想陰盡此濁亦超也融通妄想者想能融變身隨於
0839a06: 心心想酢梅口中流水融通質礙故名融通。
0839a07: 阿難彼善男子受陰虛妙不遭邪
0839a08: 慮圓定發明三摩地中心愛圓明
0839a09: 其精思貪求善巧爾時天魔候
0839a10: 得其便飛精附人口說經法其人
0839b01: 不覺是其魔著自言謂得無上涅
0839b02: 槃來彼求巧善男子處敷座說法
0839b03: 其形斯須或作比丘令彼人見或
0839b04: 為帝釋或為婦女或比丘尼或寢
0839b05: 暗室身有光明是人愚迷惑為菩
0839b06: 薩信其教化搖蕩其心破佛律儀
0839b07: 潛行貪欲。心愛生明精妙空寂也邪慮即是魔種心念也
0839b08: 謂發悲生勇等愛圓明者著定境也利也淬利愛心令其精妙故
0839b09: 貪善巧魔得便也既貪善巧異想紛然魔附他人來應求巧師資相
0839b10: 誘憒亂其心破佛律儀故成魔業。
0840a01: 口中好言災祥變異或言如來某
0840a02: 處出世或言劫火或說刀兵恐怖
0840a03: 於人令其家資無故耗散。說異端也。此
0840a04: 名怪鬼年老成魔惱亂是人猒足
0840a05: 心生去彼人體弟子與師俱陷王
0840a06: 難。致留難也。汝當先覺不入輪迴迷惑
0840a07: 不知墮無間獄。勸先覺也下諸境皆倣此○解私謂
0840a08: 飛精附人斯必附其可附之人亦修定習慧者耳弟子與師即求巧
0840a09: 之子說法之師下皆例此。
0840a10: 阿難又善男子受陰虛妙不遭邪
0840b01: 慮圓定發明三摩地中心愛遊蕩
0840b02: 飛其精思貪求經歷。心愛生也經歷遊行也
0840b03: ○標觀中動掉舉種子故現此魔境。爾時天魔候得
0840b04: 其便飛精附人口說經法其人亦
0840b05: 不覺知魔著亦言自得無上涅槃
0840b06: 來彼求遊善男子處敷座說法自
0840b07: 形無變其聽法者忽自見身坐寶
0840b08: 蓮華全體化成紫金光聚一眾聽
0840b09: 人各各如是得未曾有是人愚迷
0840b10: 惑為菩薩婬逸其心破佛律儀潛
0841a01: 行貪欲。若行住在定遊禮何妨若蕩逸周流隨情喪志魔
0841a02: 得其便恣欲其心破佛律儀廣行魔業。
0841a03: 口中好言諸佛應世某處某人當
0841a04: 是某佛化身來此某人即是某菩
0841a05: 薩等來化人間其人見故心生傾
0841a06: 渴邪見密興種智銷滅此名魃鬼
0841a07: 年老成魔惱亂是人猒足心生去
0841a08: 彼人體弟子與師俱陷王難汝當
0841a09: 先覺不入輪迴迷惑不知墮無間
0841a10: 獄。文顯可知○標行人本修三昧內念潛生翻正為邪。
0841b01: 又善男子受陰虛妙不遭邪慮圓
0841b02: 定發明三摩地中心愛綿澄其
0841b03: 精思貪求契合。綿密也合也澄凝寂也精思即
0841b04: 前愛心也夫忘機寂照想念不生理自會若希求合愛念潛增
0841b05: 擬心即差遂招魔惑。爾時天魔候得其便飛
0841b06: 精附人口說經法其人實不覺知
0841b07: 魔著亦言自得無上涅槃來彼求
0841b08: 合善男子處敷座說法其形及彼
0841b09: 聽法之人外無遷變令其聽者未
0841b10: 聞法前心自開悟念念移易或得
0842a01: 宿命或有他心或見地獄或知人
0842a02: 間好惡諸事或口說偈或自誦經
0842a03: 各各歡娛得未曾有是人愚迷惑
0842a04: 為菩薩綿愛其心破佛律儀潛行
0842a05: 貪欲。心希契合令未聞法便自開悟乃至得通自誦經等頗合
0842a06: 其心故多綿愛。
0842a07: 口中好言佛有大小某佛先佛某
0842a08: 佛後佛其中亦有真佛假佛男佛
0842a09: 女佛菩薩亦然其人見故洗滌本
0842a10: 心易入邪悟此名魅鬼年老成魔
0842b01: 惱亂是人猒足心生去彼人體弟
0842b02: 子與師俱陷王難汝當先覺不入
0842b03: 輪迴迷惑不知墮無間獄。男女佛者貴引
0842b04: 行人行貪欲事無妨成佛洗滌本心者本心修行俾離貪欲今反行
0842b05: 之本心遂去故云洗滌。
0842b06: 又善男子受陰虛妙不遭邪慮圓
0842b07: 定發明三摩地中心愛根本窮覽
0842b08: 物化性之終始精爽其心貪求辯
0842b09: 析。根本者根尋本究物之元底也物化萬境也爽明也。爾時
0842b10: 天魔候得其便飛精附人口說經
0843a01: 法其人先不覺知魔著亦言自得
0843a02: 無上涅槃來彼求元善男子處敷
0843a03: 座說法身有威神摧伏求者令其
0843a04: 座下雖未聞法自然心伏是諸人
0843a05: 等將佛涅槃菩提法身即是現前
0843a06: 我肉身上父父子子遞代相生即
0843a07: 是法身常住不絕都指現在即為
0843a08: 佛國無別淨居及金色相其人信
0843a09: 受忘失先心身命歸依得未曾有
0843a10: 是等愚迷惑為菩薩推究其心破
0843b01: 佛律儀潛行貪欲。心欲求元魔精附物說肉身為
0843b02: 三德之本指相生為常住之因清淨之方只此穢境相好之體全是
0843b03: 我身安本既宣邪信便發魔力所制更不推移盡命歸心從邪敗正
0843b04: ○標妄想根深愛染常附一念纔動無明天魔遂生。
0843b05: 口中好言眼耳鼻舌皆為淨土男
0843b06: 女二根即是菩提涅槃真處彼無
0843b07: 知者信是穢言此名蠱毒魘勝惡
0843b08: 鬼年老成魔惱亂是人猒足心生
0843b09: 去彼人體弟子與師俱陷王難汝
0843b10: 當先覺不入輪迴迷惑不知墮無
0844a01: 間獄。世有金剛禪二會子頗是此類斯皆魔著卒受王難○
0844a02: 解私謂夫性海圓澄森羅自現苟偏求俗理則翻益漏心違本禪那
0844a03: 邪鬼斯入。
0844a04: 又善男子受陰虛妙不遭邪慮圓
0844a05: 定發明三摩地中心愛懸應周流
0844a06: 精研貪求感。功深行著感應自起念妄求魔
0844a07: 精暗入。爾時天魔候得其便飛精附
0844a08: 人口說經法其人元不覺知魔著
0844a09: 亦言自得無上涅槃來彼求應善
0844a10: 男子處敷座說法能令聽眾暫見
0844b01: 其身如百千歲心生愛染不能捨
0844b02: 離身為奴僕四事供養不覺疲勞
0844b03: 各各令其座下人心知是先師本
0844b04: 善知識別生法愛黏如膠漆得未
0844b05: 曾有是人愚迷惑為菩薩親近其
0844b06: 心破佛律儀潛行貪欲。希求既起魔伺便來
0844b07: 影附他人為善知識感心激切認是先師法愛倍生膠漆何異。
0844b08: 口中好言我於前世於某生中先
0844b09: 度某人當時是我妻妾兄弟今來
0844b10: 相度與汝相隨歸某世界供養某
0845a01: 佛或言別有大光明天佛於中住
0845a02: 一切如來所休居地彼無知者信
0845a03: 是虛誑遺失本心此名癘鬼年老
0845a04: 成魔惱亂是人猒足心生去彼人
0845a05: 體弟子與師俱陷王難汝當先覺
0845a06: 不入輪迴迷惑不知墮無間獄。休居
0845a07: 地者涅槃處也真實涅槃豈有處耶今指天為圓寂之地非魔是何
0845a08: 信則墮魔師弟俱墜○解懸應在聖感屬己巳於未證理前求其休
0845a09: 驗。
0845a10: 又善男子受陰虛妙不遭邪慮圓
0845b01: 定發明三摩地中心愛深入剋己已
0845b02: 辛勤樂處陰寂貪求靜謐。愛深寂境為
0845b03: 真修處故云深入夫心亡則境寂豈間塵喧念動則緣繁任居谷隱
0845b04: 靜欲纔舉魔精即來束約身心故曰剋己已○標靜謐陰寂非貪求得
0845b05: 未盡妄想隨照失宗。爾時天魔候得其便飛
0845b06: 精附人口說經法其人本不覺知
0845b07: 魔著亦言自得無上涅槃來彼求
0845b08: 陰善男子處敷座說法令其聽人
0845b09: 各知本業或於其處語一人言汝
0845b10: 今未死已巳作畜生使一人於後
0846a01: 蹋尾頓令其人起不能得於是一
0846a02: 眾傾心欽伏有人起心已知其肇
0846a03: 佛律儀外重加精苦誹謗比丘罵
0846a04: 詈徒眾訐露人事不避譏嫌。令知本
0846a05: 業者宿命事也令蹋尾者現後報也起心知肇即他心也訐露人事
0846a06: 天眼天耳也魔得邪定故有此通作此異端誰不信伏玫發私事曰
0846a07: 訐○標天魔現此妖怪行人心動翻正為邪若不先覺必入輪迴○
0846a08: 解孤山曰夫忘懷去來者市朝亦江湖睠情生死者山林猶桎梏既
0846a09: 於靜取著故魔得其便。
0846a10: 口中好言未然禍福及至其時毫
0846b01: 髮無失此大力鬼年若成魔惱亂
0846b02: 是人猒足心生去彼人體弟子與
0846b03: 師多陷王難汝當先覺不入輪迴
0846b04: 迷惑不知墮無間獄。未然者然生也預說凶
0846b05: 吉應無毫差。
0846b06: 又善男子受陰虛妙不遭邪慮圓
0846b07: 定發明三摩地中心愛知見勤苦
0846b08: 研尋貪求宿命。夫宿命等通禪者自有離欲靜慮任
0846b09: 運現前若起心先求無功強取非唯喪本亦乃受魔○標宿命知見
0846b10: 不可貪求知見立知即無明本。爾時天魔候得其
0847a01: 便飛精附人口說經法其人殊不
0847a02: 覺知魔著亦言自得無上涅槃來
0847a03: 彼求知善男子處敷座說法是人
0847a04: 無端於說法處得大寶珠其魔或
0847a05: 時化為畜生口銜其珠及雜珍寶
0847a06: 簡符牘諸奇異物先授彼人後
0847a07: 著其體或誘聽人藏於地下有明
0847a08: 月珠照曜其處是諸聽者得未曾
0847a09: 有多食藥草不餐嘉饌或時日餐
0847a10: 一麻一麥其形肥充魔力持故誹
0847b01: 謗比丘罵詈徒眾不避譏嫌。簡符
0847b02: 牘皆國家奇要之物書大小之事合君臣之信故用之耳授此異物
0847b03: 令心信伏後乃著之。
0847b04: 口中好言他方寶藏十方聖賢潛
0847b05: 匿之處隨其後者見有奇異
0847b06: 之人此名山林土地城隍川嶽鬼
0847b07: 神年老成魔或有宣婬破佛戒律
0847b08: 與承事者潛行五欲或有精進純
0847b09: 食草木無定行事惱亂是人猒足
0847b10: 心生去彼人體弟子與師多陷王
0848a01: 難汝當先覺不入輪迴迷惑不知
0848a02: 墮無間獄。如文可見○解私謂宿命者六通之一也小乘
0848a03: 修成大乘發得今進不待發退不從修作念求之故招魔事。
0848a04: 又善男子受陰虛妙不遭邪慮圓
0848a05: 定發明三摩地中心愛神通種種
0848a06: 變化研究化元貪取神力。化元謂神變
0848a07: 之本此貪如意通○標愛染忽生正見銷滅。爾時天魔
0848a08: 候得其便飛精附人口說經法其
0848a09: 人誠不覺知魔著亦言自得無上
0848a10: 涅槃來彼求通善男子處敷座說
0848b01: 法是人或復手執火光手撮其光
0848b02: 分於所聽四眾頭上是諸聽人頂
0848b03: 上火光皆長數尺亦無熱性曾不
0848b04: 焚燒或上水行如履平地或於空
0848b05: 中安坐不動或入瓶內或處囊中
0848b06: 越牖透垣曾無障礙唯於刀兵不
0848b07: 得自在自言是佛身著白衣受比
0848b08: 丘禮誹謗禪律罵詈徒眾訐露人
0848b09: 事不避譏嫌。神境之通離欲方得貪心強取即陷魔
0848b10: 羅必若真通刀豈能沮以斯取驗邪正可分身著白衣受比丘禮准
0849a01: 仁王經白衣高座比丘地立佛法滅相菩薩戒中亦同此說○標天
0849a02: 魔邪行得相似五通故附人中作怪。
0849a03: 口中常說神通自在或復令人傍
0849a04: 見佛土鬼力惑人非有真實讚歎
0849a05: 行婬不毀麤行將諸猥媟以為傳
0849a06: 法此名天地大力山精海精風精
0849a07: 河精土精一切草木積劫精魅或
0849a08: 復龍魅或壽終仙再活為魅或仙
0849a09: 期終計年應死其形不化他怪所
0849a10: 附年老成魔惱亂是人猒足心生
0849b01: 去彼人體弟子與師多陷王難汝
0849b02: 當先覺不入輪迴迷惑不知墮無
0849b03: 間獄。猥媟麤穢事也餘如文○解孤山曰神力即身如意通
0849b04: 猥者鄙也方言媟狎也郭璞云相親狎也。
0849b05: 又善男子受陰虛妙不遭邪慮圓
0849b06: 定發明三摩地中心愛入滅研究
0849b07: 化性貪求深空。標即色明空是無上智求空滅色魔
0849b08: 境隨生。爾時天魔候得其便飛精附
0849b09: 人口說經法其人終不覺知魔著
0849b10: 亦言自得無上涅槃來彼求空善
0850a01: 男子處敷座說法於大眾內其形
0850a02: 忽空眾無所見還從虛空突然而
0850a03: 出存沒自在或現其身洞如璃
0850a04: 或垂手足作栴檀氣或大小便如
0850a05: 厚石蜜誹毀戒律輕賤出家。夫真空
0850a06: 不妨妙有有而性常自空所以具修萬行了無所著若欲杜絕眾行
0850a07: 以為深空即同外道斷見撥無因果魔得其便從空出沒幻惑其心。
0850a08: 口中常說無因無果一死永滅無
0850a09: 復後身及諸凡聖雖得空寂潛行
0850a10: 貪欲受其欲者亦得空心撥無因
0850b01: 果此名日月薄蝕精氣金玉芝草
0850b02: 麟鳳龜鶴經千萬年不死為靈出
0850b03: 生國土年老成魔惱亂是人猒足
0850b04: 心生去彼人體弟子與師多陷王
0850b05: 難汝當先覺不入輪迴迷惑不知
0850b06: 墮無間獄。口說空理無因無果蓋由心祈致招魔惑薄蝕
0850b07: 精氣者此即惡星精曜能為蝕神亦為魔怪○解大論云諸佛說空
0850b08: 法本為破於有若有著空者諸佛所不化若了真俗不二三諦互融
0850b09: 有空空有曾無取著雖邪魔森列其如奈何日月薄蝕者經史皆作
0850b10: 食說文作蝕京房易薄云日月赤黃為薄或曰不交而食曰薄韋昭
0851a01: 云氣通之為薄虧毀曰蝕。
0851a02: 又善男子受陰虛妙不遭邪慮圓
0851a03: 定發明三摩地中心愛長壽辛苦
0851a04: 研幾貪求永歲棄分生頓希變
0851a05: 易細相常住爾時天魔候得其便
0851a06: 飛精附人口說經法其人竟不覺
0851a07: 知魔著亦言自得無上涅槃來彼
0851a08: 求生善男子處敷座說法好言他
0851a09: 方還無滯或經萬里瞬息再來
0851a10: 皆於彼方取得其物或於一處在
0851b01: 一宅中數步之間令其從東詣至
0851b02: 西壁是人急行累年不到因此心
0851b03: 信疑佛現前。夫分生死三界惑盡方始得離二乘
0851b04: 無學登地菩薩皆得變易今未離染頓欲於此分身上變麤身為
0851b05: 細質易短命作長年過分希求故為魔著細相常住者微細存想求
0851b06: 久住世也○標內心既動迷惑不移。
0851b07: 口中常說十方眾生皆是吾子我
0851b08: 生諸佛我出世界我是元佛出世
0851b09: 自然不因修得此名住世自在天
0851b10: 魔使其眷屬如遮文茶及四天王
0852a01: 毗舍童子未發心者利其虛明食
0852a02: 彼精氣或不因師其修行人親自
0852a03: 觀見稱執金剛與汝長命現美女
0852a04: 身盛行貪欲未逾年歲肝腦枯竭
0852a05: 口兼獨言聽若妖魅前人未詳多
0852a06: 陷王難未及遇刑先已巳乾死惱亂
0852a07: 彼人以至殂殞汝當先覺不入輪
0852a08: 迴迷惑不知墮無間獄。遮文茶舊云嫉
0852a09: 女又曰奴神即役使鬼也毗舍遮鬼也此云食精氣頻那夜迦亦此
0852a10: 類也世人所事為善知識皆六欲天魔以為其主口獨言者即前美
0852b01: 女也○解變易者斷見思盡生法性土故受變易今頓欲變麤身為
0852b02: 細質易短壽作長齡從此分延入彼土也自在天即欲界第六天
0852b03: 上別有魔王居處亦他化自在天攝。
0852b04: 阿難當知是十種魔於末世時在
0852b05: 我法中出家修道或附人體或自
0852b06: 現形皆言已巳成正遍知覺讚歎婬
0852b07: 欲破佛律儀先惡魔師與魔弟子
0852b08: 婬婬相傳如是邪精魅其心腑近
0852b09: 則九生多踰百世令真修行總為
0852b10: 魔眷命終之後必為魔民失正遍
0853a01: 知墮無間獄。此文即同涅槃經云未來世中是魔波
0853a02: 旬漸當壞亂我之正法乃至現比丘比丘尼及阿羅漢像非法說法
0853a03: 誹謗戒律自言得聖惑亂世間以此二經鑑于世間稱聖毀戒者非
0853a04: 魔而誰。
0853a05: 汝今未須先取寂滅縱得無學留
0853a06: 願入彼末法之中起大慈悲救度
0853a07: 正心深信眾生令不著魔得正知
0853a08: 見我今度汝已巳出生死汝遵佛語
0853a09: 名報佛恩。大聖深慈勸不取滅殷勤付囑正為今時若以
0853a10: 今文望前發願如一眾生未成佛終不於此取泥洹斯則師資相成
0853b01: 悲救一揆四入滅一何現權○解此囑阿難未須取滅而付法藏
0853b02: 傳云入風奮迅三昧四其身入滅度者將非感見不同乎。
0853b03: 阿難如是十種禪那現境皆是想
0853b04: 陰用心交互故現斯事眾生頑迷
0853b05: 不自忖量逢此因緣迷不自識謂
0853b06: 言登聖大妄語成墮無間獄。如故○
0853b07: 標行人無漚和般若舉意便遭魔事。
0853b08: 汝等必須將如來語於我滅後傳
0853b09: 示末法遍令眾生開悟斯義無令
0853b10: 天魔得其方便保持覆護成無上
0854a01: 道。據弘此經合魔宮震動凡夫不覺故也如說四安樂行正同
0854a02: 此意故文殊問云於後惡世云何能說此經佛令住四安樂行廣說
0854a03: 離譏毀等緣豈非同此魔事耶。
0854a04: 
0854a05: 首楞嚴經義海卷第二十七　牧七
0854a06: 音釋
0854a07: 寐寱寐蜜二切臥也寱魚祭切寐中有言也。汩古沒切濁亂也。俞芮
0854a08: 切。淬七內切堅刀也謂燒而納水中以堅之也。先擊切分剖也。黏
0854a09: 女廉切相著也。謐彌畢切安也。肇直紹切始也。訐居竭切攻發人陰
0854a10: 也。睠居倦切顧戀也。猥媟猥烏賄切鄙雜也媟先結切嫚也。
