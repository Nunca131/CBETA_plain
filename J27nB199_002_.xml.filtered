0542a01: 雪關和尚語錄卷二
0542a02: 侍者傳善輯
0542a03: 虎跑語錄
0542a04: 崇禎丙子春司理海岸黃公中丞集生余公洎武林
0542a05: 眾縉紳居士請師于虎跑定慧禪寺結制。
0542a06: 開堂師陞座拈香云此一瓣香氤氳結而地天交泰
0542a07: 盤旋覆而海嶽春融爇向爐中端為祝延
0542a08: 今上皇帝聖壽萬安前星朗耀后嶽齊高伏願　皇
0542a09: 仁浩蕩與日月齊明　聖曆綿延等嵩葉永筭此
0542a10: 一瓣香瑞接空中紫氣香分劫外優曇恭為　滿
0542a11: 朝文武　合郡宰官　虎林護法居士信心檀越
0542a12: 諸山耆宿本寺監院眾執事伏願道標峻揭長為
0542a13: 法海神龍願駕高驂允作清朝儀鳳此一瓣香吞
0542a14: 吐千秋靈氣含藏剎土風光專為供養　開山寰
0542a15: 中大師伏願玄風再振少林開無影之花法苑重
0542a16: 新大樹垂普天之蔭此一瓣香雜毒為九祖佛也
0542a17: 須蠱殺旃檀和糞貴賤不許論量恭為供養　博
0542a18: 山堂上先大師異和尚仰酬法乳之恩斂歛衣就座
0542a19: 維那白椎竟師乃云今日陞座諸方龍象擁集肩
0542a20: 挨腳拶推倒香臺直饒你向千人叢裏翻身萬人
0542a21: 隊中跳出還須與老僧把手同行始得還有麼如
0542a22: 無老僧打葛藤相謾去也若論參學似登峰者必
0542a23: 須造極溯流者決要窮源莫同流俗專學亂統秪
0542a24: 如此一坐具地乃唐開山寰中大師道場者老漢
0542a25: 腳踏實地不弄虛頭舌拄梵天掀翻到底故其垂
0542a26: 示云說得一丈不如行取一尺說得一尺不如行
0542a27: 取一寸者般言句如開一副大爐韝秪要鑄成純
0542b01: 鋼漢子打就生鐵心肝方能了死脫生成佛作祖
0542b02: 汝若說得行不得如空譚樓閣終無結搆之功汝
0542b03: 若行得說不得如靈雛在殼未成啐啄之用汝若
0542b04: 行說俱到則知果熟曾經霜久瓜甜原為地肥汝
0542b05: 若行說俱不到此是不唧瀏漢諸兄弟三世諸佛
0542b06: 百千祖師在汝腳跟下荅話已巳久若更想些胡荅
0542b07: 亂問來尋老僧鬥觜弄舌非但遲了八刻何曾夢
0542b08: 見汗臭氣在當此之時真風莫挽頹波日靡觀禪
0542b09: 宗凋弊與世界塗炭俱可痛哭流涕所以山僧到
0542b10: 淛中來蒙合郡宰官洎諸山名宿敦請開堂意在
0542b11: 因邪打正止法門互諍之風點鐵成金消末劫兵
0542b12: 荒之苦諸兄弟必須真參實悟究竟到頭方得個
0542b13: 大透脫時如其未悟稱悟非但瞞卻他人卻是欺
0542b14: 瞞自己巳盡是泥犁種草波旬眷屬千佛出世亦救
0542b15: 你者般東瓜茄子不得雖然如是山僧到者裏開
0542b16: 個舖面且道圖個甚麼拋綸為釣鯤鯨族小小蝦
0542b17: 蟆謾上鉤。
0542b18: 上堂老蒼天靠你住昨日難防今日事花妍柳嫩正
0542b19: 驕春晴空霹靂生風雨剌剌金蛇撲地飛巖泉迸
0542b20: 溜峰攢霧雨過天清日出頭始知變態常如故不
0542b21: 如故豈不見雪竇老人道大丈夫先天為心祖。
0542b22: 淨慈寺上堂山僧出虎跑三門赴聞尊宿洎合郡眾
0542b23: 宰官居士湖上放生之約不意偶過淨慈諸公卻
0542b24: 轉請上堂不知是何心悻然雖如是不妨借路經
0542b25: 過夫肖翹愛命蠕動貪生業最慘于殺傷慈莫深
0542b26: 于救護一夫騖漁獵之利何止戕百萬生靈一家
0542b27: 奉蔬水之餐亦足活無限物類夫何全無不忍之
0542c01: 心甘填難滿之腹賓筵殫水陸之珍食品耗萬錢
0542c02: 之費既乏同體之悲焉無反噬之報因中失憫果
0542c03: 亦無憐所以年來殺戮遍行生民塗炭良有以也
0542c04: 惟仁人君子能全惻隱之風活路生機原開仁壽
0542c05: 之域是以西湖勝集眾善駢臻輪月放生群公佳隹
0542c06: 舉可以續雲棲大師悲深願廣之法乳庶不孤瓶
0542c07: 匋尊宿利生接物之盛心所以太師翁云若恩周
0542c08: 多命則大積陰功或惠及一蟲亦何非善事即此
0542c09: 祝　聖曆綿延之筭共抒忠誠轉寰宇太平之風
0542c10: 陰裨王化秪如永明大師道高低嶽瀆共轉根本
0542c11: 法輪大小鱗毛普現色身三昧還有知得永明老
0542c12: 人落處麼海岸居士云請問和尚如何是色身三
0542c13: 昧師云飛者飛躍者躍是個甚麼進云如何是根
0542c14: 本法輪師云能為萬象主不逐四時凋進云護生
0542c15: 須是殺殺盡始安居畢竟殺生是放生是師便喝
0542c16: 進云果是作家師云念汝尊官饒過一掌士禮拜
0542c17: 師下座。
0542c18: 孝廉聞子將等請上堂錢塘江上春風起三月桃花
0542c19: 翻浪勢五雲山裏眾鱗龍風雷特地催燒尾禹門
0542c20: 萬丈躍煙霄振鬣掀鬐鼓異濤不但豐豊年霖雨足
0542c21: 吸乾鯨海巨波消而今得個權棲泊相將盤踞炊
0542c22: 香閣倒捲珠簾轉步來面前顆顆驪珠爍且道是
0542c23: 甚麼人為他點眼良久云水晶宮殿杳淡墨也難
0542c24: 描珍重。
0542c25: 孝廉唐祈遠居士請上堂祈遠居士問如何是參禪
0542c26: 入手處師云吾常於此切進云如何是參禪險難
0542c27: 處師云一一經過始得進云如何是參禪得力處
0543a01: 師云把定乾坤居士禮拜退又一僧出問云和尚
0543a02: 是個餅麵舖趁爐灶熱再搭一個師云你問來僧
0543a03: 乃問如何是參禪入手處師云截千人之頭臂剜
0543a04: 萬人之心肝進云如何是參禪險難處師云拆佛
0543a05: 殿毀魔宮進云如何是參禪得力處師云逆水船
0543a06: 開順水風乃云諸兄弟者些荅話雖是搬他閒骨
0543a07: 董也不曾思索出來不見洞山雅禪師云言無展
0543a08: 事語不投機乘言者喪滯句者迷他家是透頂徹
0543a09: 底的人臨機應用灑脫非常不似今人要句句投
0543a10: 機卻被言句礙殺徑山老人道趙州禪只在口唇
0543a11: 邊山僧道趙州禪如神廟裏籤千掣千聖萬掣萬
0543a12: 靈初不曾安排吉凶使人規避禍福也方山老人
0543a13: 道得意者所說皆是失意者所言皆非若以是非
0543a14: 得失而論古駁今山僧綰上眉毛一任諸方貶駁
0543a15: 卓拄杖下座。
0543a16: 解制上堂山僧手腳園丁日午澆瓜慣不曾今日
0543a17: 根芽舒遍地春風引上石瓠棚秪如水到渠成瓜
0543a18: 熟蒂落還有人道得底麼一月期場雲裏過天明
0543a19: 分曉各歸巢。
0543a20: 小參師拈拄杖舉芭蕉清禪師云你有拄杖子我與
0543a21: 你拄杖子你無拄杖子我奪你拄杖子芭蕉老漢
0543a22: 扳例隨條就窠打劫要且無為人處山僧則不然
0543a23: 豎拄杖云只個拄杖不與不奪拄地撐天如龍之
0543a24: 活然雖如是非但芭蕉結舌山僧亦結舌有分且
0543a25: 請拄杖子為眾說法卓拄杖云還聞麼眾無語師
0543a26: 云大地是聾人。
0543a27: 小參諸禪德情乾識漏錯認法身言滯句迷焉離毒
0543b01: 海法身邊事猶可以依稀彷彿法身向上事有幾
0543b02: 個自在縱橫高峰老人偈云海底泥牛啣月走巖
0543b03: 前石虎抱兒眠鐵蛇鑽入金剛眼崑崙騎象鷺鷥
0543b04: 牽會得此一偈則炤用料揀棒喝交馳正好作曹
0543b05: 洞兒孫洞山老人道五臺山頂雲蒸飯佛殿階前
0543b06: 狗尿天剎竿頭上煎子三個胡猻夜簸錢會得
0543b07: 此一偈則偏正妙協機位環旋正好作臨濟兒孫
0543b08: 恁麼道大似搓圓捏匾換柱移梁或有個乾嚗嚗
0543b09: 底問山僧又作麼生規圓方竹杖漆卻沒絃琴家
0543b10: 活臨時用安排便不真復笑云也只八成。
0543b11: 龍居永慶禪堂示眾植根不固必無銕幹虯枝力量
0543b12: 不充焉易摧峰抒海貴在深參極究歷遠窮高事
0543b13: 境與理境齊彰行到與說到俱暢然後圓機普應
0543b14: 不滯一隅信手拈來信步踏著信口道著若以淺
0543b15: 識劣根剽竊稱禪何異將甌盛水空擬大洋。
0543b16: 掃寰中大師塔拈尺論丈量空之手鳴金戛玉希世
0543b17: 之聲感神虎而跑泉翻移海嶽逐神駒而出廄蹴
0543b18: 踏風雲今日窣堵坡前恍然覿師真面且道覿面
0543b19: 事如何參差煙樹裏翠滴曉風寒。
0543b20: 問門荅
0543b21: 僧問木佛度火時如何師云添上榾柮著進云金佛
0543b22: 度爐時如何師云看取焰中輪進云泥佛度水時
0543b23: 如何師云腳跟不曾濕進云為甚麼真佛內裏坐
0543b24: 師云閉門打瞌睡。
0543b25: 僧問如何是城裏佛師云城外有進云如何是山裏
0543b26: 佛師云市上有進云如何是家裏佛師云老僧不
0543b27: 在此坐。
0543c01: 僧問如何是淨土師不答僧又問師亦不答居士見
0543c02: 而問云如何不答師云若答他是土上加點便不
0543c03: 淨也。
0543c04: 余集生居士問禪淨兼修者為當先參禪而後修淨
0543c05: 土為復先修淨土而後參禪師曰此問甚為泥於
0543c06: 融會者必須甄別若初心參學宜求一門深入不
0543c07: 可腳踏兩船參禪則單提一句公案徹悟本地風
0543c08: 光念佛則單提一句彌陀究極惟心淨土然後融
0543c09: 禪入淨似一毫致於太虛融淨入禪譬一滴投於
0543c10: 巨壑可謂野色更無山間斷天光直與水相通若
0543c11: 先繫綴兩頭用心不一則兩端交戰於胸中佛不
0543c12: 云乎制之一處無事不辦此可證也。
0543c13: 
0543c14: 
0543c15: 
0543c16: 
0543c17: 
0543c18: 
0543c19: 
0543c20: 
0543c21: 
0543c22: 
0543c23: 
0543c24: 
0543c25: 
0543c26: 
0543c27: 
0544a01: 妙行語錄
0544a02: 崇禎丙子春司理海岸黃公中丞集生余公洎武林
0544a03: 眾縉紳居士請師重興妙行禪寺以三月念五日
0544a04: 進院。
0544a05: 天王殿不動而升普光明殿帝網幢前與麼相見。
0544a06: 伽藍殿明月為廊清風作殿拈起鋤頭從頭翻轉然
0544a07: 雖如是善建者不拔。
0544a08: 祖師殿萬派千枝源頭一線信手拈花無人能薦咄
0544a09: 云展。
0544a10: 佛殿玉殿苔封不帶埃珠林寶網鏡光開世尊猶自
0544a11: 拈花笑且道笑個甚麼咦笑有個人重來。
0544a12: 上堂指法座云作禮燈王借此寶座大家有分得坐
0544a13: 便坐遂陞座拈香祝　聖竟斂歛衣就座維那白椎
0544a14: 畢師乃云生平不學楊岐老破院風光卻儼然薄
0544a15: 福又來湖墅寺起爐搭灶豎空拳棗柏大士道法
0544a16: 無定相遇緣即宗山僧在博山出門不知有虎跑
0544a17: 底事在虎跑開堂不知有妙行底事今日受請而
0544a18: 來大似夢境相似著一毫念頭預為不得此喻彌
0544a19: 陀一坐具地因緣成既有壞廢必當興山僧業債
0544a20: 難逃忽然落魄至此倘藉眾緣或可濟事然則緣
0544a21: 之一字安排不得躲避不得所以古人云萬般從
0544a22: 此道一味信前緣拈拄杖云秪有拄杖子不屬因
0544a23: 緣本無成壞亦不用安排躲避卻能為一切眾生
0544a24: 之所憑靠山僧涉水登山全承渠力拄地撐天豈
0544a25: 更由誰倚在禪床角則聲臭俱無拈出法堂前則
0544a26: 乾坤攪動諸人還知麼將此深心奉塵剎是則名
0544a27: 為報佛恩卓拄杖下座。
0544b01: 黃海岸居士封翁八十誕會城眾宰官居士請上堂
0544b02: 海岸居士問壽等虛空是何人師云量過虛空者
0544b03: 進云虛空如何過師云出門先辨路轉步按飛雲
0544b04: 進云恁麼則過了也師云切忌撞倒煙樓士禮拜
0544b05: 師乃云海岸居士兩任淛中司理投錢飲水清畏
0544b06: 人知決讞平反視民如子其尊翁自崑居士亦嘗
0544b07: 令建德先後美政俱擅循良可見趨庭義方別有
0544b08: 家傳矣今首夏初三日乃封翁八十華誕武林眾
0544b09: 士紳想其人頌其德無以效華封之祝因各以衣
0544b10: 盛諸香花詣妙行禪院請轉法輪以祝封翁無
0544b11: 量之壽山僧道以法為親以慧為命不但父子同
0544b12: 條亦乃祖佛齊證如脅尊者八十出家老趙州八
0544b13: 十行腳全憑者個風流趁入花藂矍鑠非特此二
0544b14: 老也一切諸佛諸祖以及自崑居士海岸居士亦
0544b15: 無不憑者個而入大光明藏成就世出世間諸大
0544b16: 功德也功德且置秪如今日因齋慶讚一句又作
0544b17: 麼生道無根樹子無今古果熟香飄溢壽筵珍重。
0544b18: 康藍田居士請上堂昔喻彌陀齋三百萬僧闢此道
0544b19: 場與天宮鬥麗師乃地位中人見地超曠行果因
0544b20: 花成此一大功德海也今有藍田居士好善樂施
0544b21: 以飯僧為佛事今日是居士設齋報薦先君康思
0544b22: 萱先妣蕭氏一門宗族俱證蓮胎山僧自慚德薄
0544b23: 難消信施供養眾中要選個無事道人出來酬他
0544b24: 信心齋供且道那個是無事道人不見古德道眼
0544b25: 裏著不得沙耳裏著不得水個是無事道人又有
0544b26: 道眼裏著得須彌山耳裏著得大海水個是無事
0544b27: 道人雪竇道恁麼也不得不恁麼也不得恁麼不
0544c01: 恁麼總不得也是個無事道人山僧道三個無事
0544c02: 道人總是不唧瀏漢要消施主供養依舊還難且
0544c03: 道畢竟是甚麼人消得師指露柱云露柱呵呵開
0544c04: 口笑橫吞倒吐肚皮寬。
0544c05: 結制上堂僧問解結即不問如何是衲僧向上事師
0544c06: 云何不向下會進云向下事又作麼生師云井底
0544c07: 蝦蟆飛上天乃云他弓莫把他馬莫騎線直路
0544c08: 不許人知諸兄弟清心禪堂是個繫驢橛祖師公
0544c09: 案是個葛藤樁四海禪和是一緉破草鞋天下善
0544c10: 知識是一味斷腸草直須斫倒繫驢橛拽斷葛藤
0544c11: 樁擲卻破草鞋拈卻斷腸草果能具此知見有此
0544c12: 作略不妨千峰頂上卻在十字街頭十字街頭卻
0544c13: 在千峰頂上繞他華藏世界百千萬匝依然止在
0544c14: 一毫端如其不然且向一線直路行去好珍重。
0544c15: 謝眾居士齋小參世間飲食若還喫得消不得是可
0544c16: 憂底事維摩香積飯喫得消不得卻是好事秪要
0544c17: 吞得下吐得出便是超方出格手段非但能消四
0544c18: 事供養亦可消得萬鎰黃金假饒有個不吞不吐
0544c19: 底出來且道將何供養薄批明月渾閒味細切清
0544c20: 風更是奇。
0544c21: 問荅
0544c22: 僧問一天法雨洗兵威今日重輝古殿基如何是古
0544c23: 殿基師云不見綠苔生。
0544c24: 問今日大開爐韝煆煉聖凡有個純鋼打就生鐵鑄
0544c25: 成底漢子出來還受煆煉也無師云也要腦後一
0544c26: 鎚。
0544c27: 問高高山頂立時如何師云巖顛驚石墜進云深深
0545a01: 海底行時如何師云水怒浪花翻僧禮拜。
0545a02: 問倩女離魂事如何師云月淡花移影進云未審他
0545a03: 是業識是意生師云風搖水作波進云畢竟是一
0545a04: 個是兩個師云急急如律令。
0545a05: 問佛法無多子久長難得人既無多子更教人久長
0545a06: 是何心悻師云若不久長爭知無多。
0545a07: 問古人道魚不識水鳥不識風迷不識性悟不識空
0545a08: 此意云何師云所供詣實。
0545a09: 問劫火洞然大千俱壞未審者個壞不壞師云添起
0545a10: 一堆柴。
0545a11: 問雲居打沙彌意作麼生師云非父不生其子進云
0545a12: 如何是不呈底句師云賊贓已巳露。
0545a13: 茹無揀居士問鴛鴦繡出從君看不把金針度與人
0545a14: 如何是鴛鴦師云一雙撲地恁孤飛士云如何是
0545a15: 金針師云從來不度士禮拜。
0545a16: 楚黃宋心白居士四問
0545a17: 問十方如來於十八界一一修行皆得圓滿無上菩
0545a18: 提文殊選根獨取耳根何也且既曰返聞則不取
0545a19: 音聲即千二百功德與八百功德皆非所論何得
0545a20: 以耳根獨利於圓通耶又所謂逆流果收視返聽
0545a21: 否耶若曰返聞自性則自性有何境界耶抑于無
0545a22: 可指示中有可指示否耶。
0545a23: 師云獨取耳根者以音聞乃此方逗機之要故獨選
0545a24: 耳如文殊云此方真教體清淨在音聞欲取三摩
0545a25: 提實以聞中入是也返聞自性者非但不取音聲
0545a26: 不論功德自性境界著不得個元字腳逆流者即
0545a27: 入流其實即返聞意與收視返聽不別自性無性
0545b01: 何境界之可擬盤山道向上一路千聖不傳若道
0545b02: 有指示即傳也若道無指示爭奈又有向上事居
0545b03: 士但恁麼做去若得到日如人飲水冷暖自知不
0545b04: 用問人也。
0545b05: 問觀音云我從聞思修入三摩地又云初於聞中入
0545b06: 流亡所此二聞字同耶否耶竊謂思則不亡亡則
0545b07: 不思妄則不宜于思真則不宜于亡今既曰思又
0545b08: 曰亡果何思何亡耶且動靜二相了然不生則聞
0545b09: 與不聞皆非所計何必曰從聞入於聞中入流亡
0545b10: 所耶。
0545b11: 師云聞具能所根是能聞塵是所聞從聞之聞具師
0545b12: 資義謂從師得聞音教然後思修證入則未入流
0545b13: 前聞中兼所入流之後獨有根存故云亡所也又
0545b14: 來問思則不亡亡則不思此正不審思為何思亡
0545b15: 為何亡教家有分三慧以疏經者謂聞慧思慧修
0545b16: 慧以誘人循循而入所云亡者亡其緣所之聲未
0545b17: 亡能聞之根及乎所入既寂動靜二相了然不生
0545b18: 此亦只是打疊聲塵乾淨如是漸增聞所聞盡纔
0545b19: 顯能所雙寂到此境界則能聞所聞俱不生也經
0545b20: 本文亦自層次分開如云初于又云漸增又云盡
0545b21: 聞不住覺所覺空長水釋云盡聞之處即思慧為
0545b22: 體亦名為覺至云覺所覺空者非但遣卻聞慧即
0545b23: 思慧亦不立矣又云空覺極圓者泐潭標此處修
0545b24: 慧現前也又空所空滅者此修慧亦遣也前三慧
0545b25: 未空宛成生滅此三慧俱遣頓入圓明故下文云
0545b26: 生滅既滅寂滅現前又璿師分此段經文為四一
0545b27: 亡前塵二盡內根三空觀智四滅諦理然則亡所
0545c01: 之亡亡前塵也盡聞之盡盡內根也空覺之空空
0545c02: 觀智也空滅之滅滅諦理也尋繹斯旨則曰思曰
0545c03: 亡非謾無階梯其中有觀炤差別之異如嚼蔗味
0545c04: 漸入佳隹境若必如居士所謂亡則不思思則不亡
0545c05: 此又似今時拍盲禪人蔑裂教網混同作解不顧
0545c06: 教家銷文有次第科經有節目翻被渠笑為杜撰
0545c07: 又來謂妄則不宜於思真則不宜於亡此亦正坐
0545c08: 前惑殊不知思則觀智深入善銷能所之妄何得
0545c09: 不思真乃寂滅現前頓亡生滅之見何謂不亡又
0545c10: 來問動靜二相了然不生則聞與不聞皆非所計
0545c11: 又何必曰從聞入于聞中入流亡所耶此說亦是
0545c12: 未明前意若明前意當不復有此疑也若不從聞
0545c13: 入何由得見動靜二相了然不生乎。
0545c14: 問生滅去來本如來藏又曰性真常中求於去來迷
0545c15: 悟生死了無所得不兩相反乎又如而如來藏本
0545c16: 妙圓心非心非空以至非常樂我淨即如來藏元
0545c17: 明心妙即心即空以至即常樂我淨皆兩相反何
0545c18: 耶豈所指性有二心有二耶抑五陰法塵所指有
0545c19: 二耶不然終于非即本無二義不明也。
0545c20: 師云迷則起眾生見見有生滅去來則如來藏性隨
0545c21: 為生滅去來矣悟則本如來藏求其生死去來了
0545c22: 無所得則生滅去來皆合如來藏性也以迷悟相
0545c23: 翻似反若知真妄無別則非反也又如來藏有三
0545c24: 初顯空如來藏離一切相故俱非次顯不空如來
0545c25: 藏故俱即三顯空不空如來藏故離即離非是即
0545c26: 非即此合中道義以阿難首請妙奢摩他最初方
0545c27: 便世尊至此圓荅三諦始酬前案居士詳此則來
0546a01: 問非即本無二義無不洞然明了更不疑性有二
0546a02: 心有二及五蘊法塵有二也居士初疑其兩反者
0546a03: 蓋不聞雙即雙離之妙故惑非即差岐依違介念
0546a04: 佛告富樓那云汝以色空相傾相奪於如來藏而
0546a05: 如來藏隨為色空周遍法界我以妙明不生不滅
0546a06: 合如來藏而如來藏惟妙覺明圓照法界泐潭謂
0546a07: 此妙用如水投水不分能所繁興大用起必全真
0546a08: 要以不思議心得不思議用則三諦妙義皆日用
0546a09: 中事拈來無不是用處莫生疑一涉思惟徒勞卜
0546a10: 度。
0546a11: 問以是因緣世界相續兩儀未生之先妄想因緣何
0546a12: 人何自而有生耶又云諸佛如來妙覺明空何當
0546a13: 更出山河大地則此世界諸佛所不容不亦留礙
0546a14: 乎且山河大地不生則同混沌又何以成世界耶。
0546a15: 師云居士問兩儀未生之先妄想因緣何人何自而
0546a16: 有生耶此問大似演若迷頭狂性未歇耳豈不見
0546a17: 溫陵云世界業果眾生皆妙心影子如鏡中頭分
0546a18: 別則妄不隨分別則狂心自歇也所以本經亦自
0546a19: 斷案明白道汝但不隨分別世界業果眾生三種
0546a20: 相續三緣斷故三因不生又云妙淨明心本周法
0546a21: 界審如是則眾生界全是佛界以迷妄故虛空世
0546a22: 界生起紛然妄盡歸源則山河大地純是一真法
0546a23: 界然則兩儀未生已巳前早個依正互嚴生佛齊現
0546a24: 喚作無生猶不可喚作妄想因緣又可乎又豈可
0546a25: 落在頑空作斷滅想將謂佛界成則不容有眾生
0546a26: 界乎矧又疑山河大地不生則混混沌沌不成世
0546a27: 界乎此問正似滿慈騰疑細研佛荅則所惑自袪
0546b01: 昔長水璿師問琅琊清淨本然云何忽生山河大
0546b02: 地琊憑陵荅云清淨本然云何忽生山河大地璿
0546b03: 師從此悟入居士兼參此旨則即時豁然便得本
0546b04: 心不俟予叨叨饒舌也。
