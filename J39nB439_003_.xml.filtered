0264c01: 三山來禪師疏語卷下
0264c02: 嗣法門人性統編
0264c03: 祝延增補
0264c04: 朔望祝延
0264c05: 讚寶鼎爇名香普遍十方虔誠奉獻法中王端為皇
0264c06: 王祝聖壽地久天長。
0264c07: 南無香雲蓋菩薩三稱。
0264c08: 藥師如來藥師如來皇帝萬歲藥師如來。
0264c09: 大圓滿覺應跡西乾心包太虛量周沙界佛之聖德
0264c10: 難盡讚揚入鄉貰住居傳靈山道脈幾十幾世婆伽沙
0264c11: 門某率監院某恭遇某年某月某日朔旦之辰雲集
0264c12: 闔堂禪眾登臨紺殿諷演咒章端為祝延
0264c13: 今上皇帝聖躬萬歲萬歲再嵩呼萬萬歲東宮殿下
0264c14: 睿算千秋文武官僚高增祿位伏願堯風永扇舜日
0264c15: 長明八方歌有道之君四海樂無虞之化邊邦寧靖
0264c16: 不聞鐵馬金戈年歲豐隆時見和風甘雨人人安堵
0264c17: 物物含生更冀宗派常流祖燈不滅輝揚大地揭佛
0264c18: 日於中天澤沛遐荒濬禪河於下土兩堂龍象道業
0264c19: 增崇一帶檀那信心堅密法門光顯魔障潛消仰勞
0264c20: 大眾同念金剛無量壽護國人王菩薩摩訶薩摩訶
0264c21: 般若波羅蜜接薩怛由楞嚴咒。
0264c22: 增修祝韋馱諷天女咒三遍
0264c23: 南無護法韋馱尊天菩薩三稱。
0264c24: 威靈叵測密行難思示現童身脩成一百七十世莊
0264c25: 嚴寶杵拿定八萬四千觔受遺囑而輔正除邪廣神
0264c26: 通而安僧護法仰希洞鑒俯賜昭垂入鄉貫同前雲集闔
0264c27: 堂禪眾登臨寶所諷演紀章耑伸祈禱。
0264c28: 南無三洲感應護法韋馱尊天菩薩侍從天等切念
0264c29: 末法僧行道力衰微障業潛滋類浮雲之蔽日根塵
0264c30: 暗糾似野馬以奔埃正眼未開妄情多熾惟冀菩薩
0265a01: 普眼鑒觀慈衷默祐蠲除夙障箇箇遊普賢行門啟
0265a02: 迪靈根人人悟毘盧性海俗真利益賓主安和。
0265a03: 讚韋馱天將菩薩化身三洲感應誓弘深寶杵鎮魔
0265a04: 軍功德難名祈禱赴凡情。
0265a05: 南無普眼菩薩摩訶薩摩訶般若波羅蜜。
0265a06: 增修祝伽藍諷功德寶山神咒二遍
0265a07: 南無伽藍聖眾菩薩三稱。
0265a08: 冥威凜凜聖德巍巍長為護法之神永作伽藍之主
0265a09: 無微不格有感必通爰集禪流耑伸禱告當山上地
0265a10: 一十八位護法伽藍神王菩薩願力弘深悲心廣大
0265a11: 靈山受囑同來護法安僧華藏期登不厭積功累德
0265a12: 仰冀真宰普降鴻慈感有力之檀那化緣廣布去無
0265a13: 端之橫擾法席常寧內外咸安障魔頓息。
0265a14: 讚伽藍聖眾護法為心光明正大破群陰非橫總無
0265a15: 侵四眾同欽萬古鎮叢林。
0265a16: 南無常擁護菩薩摩訶薩摩訶般若波羅蜜。
0265a17: 增修祝祖師諷心經一遍
0265a18: 南無歷代祖師菩薩三稱。
0265a19: 圓明性海消生死起滅之波大寂定門絕今古去來
0265a20: 之路慈航倒駕祖印高提敬集雲仍焚檀仰祝西天
0265a21: 東土歷代祖師四七高僧竺國曾經直指二三祖禰
0265a22: 支那得荷單傳一個破沙盆齊齊扶起半條斷貫索
0265a23: 歷歷穿來鼻孔都直一般面目更非兩樣全拋心印
0265a24: 普駕慈舟伏願宗派長流真風永扇千江片月冰輪
0265a25: 朗映於無邊萬室一燈薪火輝揚於不盡共立腰間
0265a26: 紅雪長開指上青蓮。
0265a27: 讚西來祖脈直指單傳一花開遍五枝聯授受絕言
0265a28: 詮應禱隨緣如月印江天。
0265a29: 南無度人師菩薩摩訶薩摩訶薩般若波羅蜜。
0265a30: 增修祝監齋諷準提咒二遍
0265b01: 南無監齋使者菩薩三稱。
0265b02: 法筵廣布神功默運雲廚妙供頻陳聖力潛培香積
0265b03: 薦三尊而無缺飯萬眾以咸調虔集禪流特伸告親
0265b04: 監齋使者大聖緊那羅王菩薩潔清惟志饒益為心
0265b05: 供應僧伽一日缽盂兩度濕化行檀度二時粥飯萬
0265b06: 家緣珍饈廣勝於祇園法喜長資於禪悅聖凡普供
0265b07: 早暮咸資。
0265b08: 讚監齋使者轄鎮香廚焦頭爛額悉皆無六味化醍
0265b09: 醐聖力劻扶法會協中孚。
0265b10: 南無燄慧地菩薩摩訶薩摩訶般若波羅蜜。
0265b11: 補囑孤魂諷心經一遍
0265b12: 南無悲臻大士菩薩三稱。
0265b13: 荒丘月冷野壑雲橫滯魄未脫於寒林冥魂尚沉夫
0265b14: 苦爽超昇罔自濟拔何由咨爾子孤魂聽予叮嚀
0265b15: 告囑蓋聞心佛眾生等無差別詎知人天鬼趣卻有
0265b16: 殊途良由累世之沉淪未解一乘之玅道生迷三毒
0265b17: 恒汩沒於苦海愛河死喫千酸自陷溺於銅城鐵網
0265b18: 利名安在恩怨胡存乘茲禪制之期速發菩提之願
0265b19: 多生幻夢都隨玉板敲回歷劫空花統自金鐘擊碎
0265b20: 諸佛名字常歷耳根最上道場遍經腳底從此悟無
0265b21: 生面目於焉登極樂蓮邦同作皈依各須諦聽。
0265b22: 讚孤魂子無主無依三途六道苦凄凄正法未聞
0265b23: 知靜聽玄機頓脫苦泥犁。
0265b24: 南無生天界菩薩摩訶薩摩訶般若波羅蜜。
0265b25: 補元旦
0265b26: 藥師如來藥師如來皇帝萬歲藥師如來。
0265b27: 元和初啟歲曆維新雲堂傳爆竹之聲雪嶺破梅花
0265b28: 之面佳隹辰堪羨聖德宜揚入鄉貫同前伏願乾綱獨握泰
0265b29: 運弘開仁風廣播於寰中化日長舒於宇內當陽出
0265b30: 治法行健以同天繼位臨民資乾元而首物人人稱
0265c01: 萬年天子歲歲紀正月春王更冀德被祗園道尊佛
0265c02: 化不征不擾使野人樂泉石之安為友為師偕道者
0265c03: 講無為之學禪風大暢治化彌隆仰勞云云。
0265c04: 補上元
0265c05: 藥師如來藥師如來皇帝萬歲藥師如來。
0265c06: 福星朗耀元運弘開銀花燦爛於中天火樹輝煌於
0265c07: 午夜祥光普映景福頻彰入鄉貫同前伏願位隆乾極德
0265c08: 配離明體元善以長人四海樂陽春之有腳洽重熙
0265c09: 而昭化萬邦仰光被於無窮乃知賜福不止於天官
0265c10: 故爾懽騰宜伸於佳隹節更冀齋心奉佛潔志明宗求
0265c11: 酬價於師僧襆頭自頂門整起示積錢於輔弼明珠
0265c12: 從掌上輪來庶重道在乎一人而薰修遍於四野叢
0265c13: 林寢盛法席常安仰勞大眾云云。
0265c14: 補中元
0265c15: 藥師如來藥師如來皇帝萬歲藥師如來。
0265c16: 金風乍轉木葉初騰碧梧驚墜於寒林玉露漸摧夫
0265c17: 衰草因時懷感觸物興思入鄉貫同前伏願聖文克著神
0265c18: 武維揚萬方凜不殺之威六宇奉無刑之化湯仁解
0265c19: 綱允矣再見今朝舜德好生洵哉重逢此日懽歌騰
0265c20: 於垂姓絲綸降白九天更冀衷等佛慈量同空納弘
0265c21: 開蓮社年年飛野鶴孤雲席廣精藍在在聞晨鐘暮
0265c22: 鼓俾鉗錘設處使先知而覺後知庶鞀鐸懸時令後
0265c23: 覺而承先覺八方風動四野雲從仰勞大眾云云。
0265c24: 補下元
0265c25: 藥師如來藥師如來皇帝萬歲藥師如來。
0265c26: 槐楠甫改霜雪頻仍倏爾春動小陽胡焉冬臨大冶
0265c27: 厄由斯解慶自此生入鄉貫同前伏願恩波浩蕩膏澤滂
0265c28: 流己巳溺己巳饑每切吉凶而同患欲立欲達恒資化育
0265c29: 以均調庶樂利在於域中而聖明尊乎天上痌瘝俱
0265c30: 釋雲日齊瞻更冀德邁冬官令傳北陸紅爐火熟毋
0266a01: 論江以南江以北許令猊座常敷白雪風飄不拘山
0266a02: 之西山之東聽其獅音大震利備檀施行力功銘鹿
0266a03: 苑雞園雲水增輝林泉生色仰勞大眾云云。
0266a04: 補祝佛誕
0266a05: 釋迦如來釋迦如來皇帝萬歲釋迦如來。
0266a06: 朱明司令赤帝乘權澤品物以光流彙群儀而嘉會
0266a07: 時當聖誕禮合颺言入鄉貫同前伏願弘仁普洽至德咸
0266a08: 孚乘六龍以御天秉一中而作則齊而治治而平繕
0266a09: 修本於一己巳庶則富富則教撫綏暨乎萬邦更冀道
0266a10: 合無言德純不顯獨稱尊於人間天上宛同維衛之
0266a11: 降靈或問道於林下水邊多布祗園而攝化方隅鎮
0266a12: 靜雲鶴無憂仰勞大眾云云。
0266a13: 補佛成道
0266a14: 釋迦如來釋迦如來皇帝萬歲釋迦如來。
0266a15: 寒梅驚放瑞雪橫飄枝頭喜見天心嶺畔潛通造化
0266a16: 陽回年臘運轉餘冬入鄉貫同前伏願治隆朝野道合君
0266a17: 臣主聖臣良千載仰都會之盛民安國泰四方樂平
0266a18: 治之休盡率土而興讓興仁舉普天而修善修福更
0266a19: 冀佛心常在悲願不忘苦行無煩六年睹星止須半
0266a20: 夜雲丘野寺都盧視作雪山破衲單瓢俱爾看如悉
0266a21: 達個個發奇哉三嘆人人開正眼一雙大衍禪風洞
0266a22: 明宗旨仰勞大眾云云。
0266a23: 補祝堂頭和尚誕期
0266a24: 藥師如來藥師如來皇帝萬歲藥師如來。
0266a25: 檀煙縹緲燭影爃煌床頭殘夢初回殿角曉鐘剛罷
0266a26: 兩堂鴛列一眾葵傾入鄉貫監院名伏願功高位育念切安
0266a27: 懷等日月之照臨方隅向化同乾坤之覆載民物含
0266a28: 膏盡曲成而無遺統範圍以不過再冀堂頭和尚菩
0266a29: 薩應世祖佛承宗以常住之身昭無住之體展無生
0266a30: 之面示有生之倫桃有榮椒有榮三世宗親悉懽會
0266b01: 於東公西母山無量海無量十方龍象恒瞻祝乎北
0266b02: 斗南辰壽福彌天光明映日仰勞大眾云云。
0266b03: 補祝檀信誕期
0266b04: 藥師如來藥師如來皇帝萬歲藥師如來。
0266b05: 碧桃染醉仙李凝香山前濬菊水之波殿上遶松陰
0266b06: 之色光聯北斗瑞靄南辰入鄉貫同前伏願衷孚九有德
0266b07: 合三無群倫推首出之尊萬國仰咸寧之化正以義
0266b08: 育以仁處處秉溫秋肅瞻如雲就如日人人歌帝
0266b09: 德皇風既不愆不泄不忘自而又而康而壽更冀誕
0266b10: 生檀越時烹在髓嘆椒花三
0266b11: 
0266b12: 留給孤長者長住人間一眾懽瞻三生
0266b13: 大眾云云。
0266b14: 增補掛鐘板語
0266b15: 執事至板位前喝一喝云金鐘韻響玉板聲傳震開
0266b16: 那畔機關透出個中消息鬼神莫覷佛祖難窺從今
0266b17: 揭示堂前用表叢林軌則伏願希音遠播清籟時宣
0266b18: 俾令聽者聞者聲聲得自何來更使敲者擊者下下
0266b19: 尋知落處分明不昧到處圓通復喝一喝。
0266b20: 讚法筵肇起選佛場開金鐘玉板響如雷元韻自天
0266b21: 來聲遍九垓內外絕塵埃。
0266b22: 南無功德林菩薩摩訶薩摩訶般若波羅蜜。
0266b23: 增補摘鐘板語
0266b24: 執事至板位前合掌問訊云這二老煩他多時金鐘
0266b25: 玉振高懸佛事門頭響寂聲沉歸結威音
0266b26: 成始成終幸爾期周圓且教一齊教不如
0266b27: 放下一句合作麼生堂前不必多拈弄但許知音側
0266b28: 耳聽。
0266b29: 讚聲沉響寂暗裡傳希終始絕言
0266b30: 詮敲擊捐撒手到長。
0266c01: 南無圓滿藏菩薩摩訶薩摩訶般若波羅蜜。
0266c02: 增補檀信祈禍白意
0266c03: 容瞻玅相座列華壇銀床燭走金蛇玉鼎香飛白鶴
0266c04: 葵心傾赤紺目垂青入鄉貫某竊念勞形傳舍寄跡蘧廬
0266c05: 苦三業之未除念四恩之罔報名韁利鎖幾回打斷
0266c06: 難開苦海愛河卓爾踴身欲渡爰遵佛化敬竭凡私
0266c07: 伏願廣設慈航弘施寶筏接引舒金臂平生沉溺借
0266c08: 提攜鑑察展蓮眸此目肫誠憑洞矚貝葉翻而新禧
0266c09: 頻集琅函啟而夙障永清撥開一路迷雲傾出滿空
0266c10: 花雨某無任激切懇到之至謹意。
0266c11: 附寄名禳關意
0266c12: 聖德含弘萬靈咸資於化育法門廣大二諦總借夫
0266c13: 栽培但屬皈依之倫俱荷生成之澤敬竭凡悃于
0266c14: 真聰某言念多生積垢現世招愆血食關心冀創垂
0266c15: 之有托箕裘係念期繼述以重光幸得孺子之擎懽
0266c16: 竊恐關星之未順今將某子寄入空門同圓頂而方
0266c17: 亦更名而異服伏願慈衷昭被悲智鑒觀憫黃口
0266c18: 之嬰兒長效庭前戲彩祐嚶啞之孩赤永為膝下斑
0266c19: 衣福星朗耀於中天壽城弘開於紫極椒花協瑞桃
0266c20: 實敷榮某無任激切肫懇之至謹意。
0266c21: 附寄名脫白意
0266c22: 真俗同原為歸真而顯俗佛生不二因仗佛而護生
0266c23: 庶類咸被慈光群倫總依悲念靈通感應德洽中孚
0266c24: 某言念塵情擾擾世事紜紜無奈何哉日紛馳於俗
0266c25: 累最喫緊者時係念於箕裘曾以索之男投禮至
0266c26: 尊之座叨蒙庇祐已巳度沖齡值茲稍長之年漸當成
0266c27: 立之候炳然寶炬敬設齋筵傾葵赤而達蓮臺冀青
0266c28: 眸之永盻竭凡衷而薦葑菲期紺目以遙觀昔緣無
0266c29: 名而寄名今則告白而脫白伏願金雞放赦彩鳳啣
0266c30: 丹一面網開捨釋子還為我子三生緣熟保嬰兒長
0267a01: 作吾兒慶瓜瓞之綿延仰栽培於高厚晨昏稱意早
0267a02: 夜快心某無任激切肫懇之至謹意。
0267a03: 附檀信諷經白意
0267a04: 萬德嚴身示皈依之有相三乘演教見濟度之無窮
0267a05: 竭凡忱而仰叩佛慈滌塵襟而敬宣法化求則斯應
0267a06: 感而遂通某為因某事就於某處諷誦某經幾部以
0267a07: 此微因上千聖造伏願慈衷降格聖智昭臨鑒此
0267a08: 誠燭肺肝而如見納茲懇款俾心緒以潛通隨信
0267a09: 之敷陳冀慈悲而攝受為祥為慶釋過釋愆某無任
0267a10: 激切屏營之至謹意。
0267a11: 附檀信諷經畢白意
0267a12: 貝葉靈文字字宣時花雨落琅函秘典行行演處法
0267a13: 雲垂既雪罪而消愆且增榮而錫祉資為寶筏統作
0267a14: 皈依某為因某事就於某處諷誦某經幾部茲當告
0267a15: 竟再叩蓮臺伏願白毫舒采紺目垂青簡片念之真
0267a16: 誠昭格因乎禱祝鑒寸衷之肫摯福祐賜以禎祥傳
0267a17: 長稚以咸安合庭除而胥慶事祈戩穀理應降康某
0267a18: 無任激切屏營之至謹意。
