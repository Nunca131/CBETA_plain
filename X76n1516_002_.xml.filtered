0015b19: 
0015b20: 
0015b21: 歷代編年釋氏通鑑卷第二
0015b22: 
0015b23: 宋括山一菴釋　本覺　編集
0015b24: 明麟喻居士　羅所蘊　較訂
0015c01: 後漢
0015c02: 戊午明帝永平元年　己未二年
0015c03: 庚申三年　佛知此震旦國。眾生緣熟。將來教化○
0015c04: 梓潼帝君言。予受業報。為池龍。於積水之下。
0015c05: 連年旱虐。水復為泥。身既廣大。無穴可容。烈日上臨。
0015c06: 內外熱惱。諸鱗甲中。各生小蟲。咂齧困苦。一日晨涼。
0015c07: 天光忽開。五色雲氣。浮空而過。中有瑞相。紺髮螺旋。
0015c08: 金容月瑩。山靈河伯。萬眾稽首。讚歎懽喜。聲動天地。
0015c09: 天香繚繞。隨處生春。予乃仰首。哀號乞垂。救度萬靈。
0015c10: 諸聖咸謂予曰。此西方大聖正覺世尊釋迦文佛也。
0015c11: 今以教法。流行東土。隨教化身。將往中國。爾既遭逢。
0015c12: 宿業可脫。予乃身自踴躍。入天光中。具陳往昔報應
0015c13: 之理。世尊答言。善哉帝子。汝於向來孝家忠國。又復
0015c14: 憫世。生護持心。因果未周。仇敵相爭。以人我相。肆興
0015c15: 殘忍。遷怒于物。業債當償。今復自悔。欲求解脫。汝於
0015c16: 此時。復有冤親之想。與夫嗔恚愚癡念否。予聞至理。
0015c17: 心地開明。內外罄然。如空住。自顧其身隨念消滅。
0015c18: 復為男子。得灌頂智。予歸依焉出六十六化。其書雖不紀年。今云佛以教
0015c19: 法流行東土隨教化身。將往中國。故在此年也。○明帝夜夢金人長大。項有
0015c20: 日光。飛至殿庭。旦問臣。太史傅毅奏曰。周昭王時。
0015c21: 西域有佛出世。其形長丈六尺。而黃金色。陛下所夢。
0015c22: 將必是乎。博士王遵。推周書異記佐之。帝遂遣中郎
0015c23: 蔡愔博士秦景等一十八人。使于西域。求佛法焉法苑
0015c24: 珠林。弘明集等○諸家紀載感夢。與經至之年。往往不同。或謂七年感夢求法。至十年還。或謂二年感夢。七年
0016a01: 遣使。十年還。審如此說。果是則迢迢數萬里。豈三載之餘。所可往返。況資治通鑑。今載八年。佛已巳入中國。則七
0016a02: 年方求其教。豈有八年已巳有佛哉。信知七年遣使之說非也。今據方志等書。當是三年感夢求教。至八年還之
0016a03: 說為是。辛酉四年　壬戌五年
0016a04: 癸亥六年　蔡愔等。至天竺境月支國。遇梵僧攝
0016a05: 摩騰竺法蘭。欲奉經像來此震旦。遂同東還。
0016a06: 甲子七年
0016a07: 乙丑八年　蔡愔等還洛陽。摩騰入闕獻經像。帝大
0016a08: 悅。于鴻臚寺。蘭亦間行而後至漢書。
0016a09: 丙寅九年　皇弟楚王英。最先奉佛。喜為浮圖齋戒。
0016a10: 奉縑贖罪。帝還之以助伊蒲塞桑門之盛饌。王公
0016a11: 貴人。遂爭效之漢書。
0016a12: 丁卯十年　帝於城西雍門外。別立一寺。與滕蘭居
0016a13: 之。以白馬經而來。遂名曰白馬寺。滕蘭初譯出四
0016a14: 十二章經一卷譯記。
0016a15: 戊辰十一年　帝幸白馬寺。滕蘭進曰。寺東何。帝
0016a16: 曰。昔有阜無因而起。夜有異光。民呼聖塚。滕曰。阿育
0016a17: 王藏如來舍利於天下。凡八萬四千所。今震旦境中
0016a18: 十有九處。此其一也。帝大驚。即駕幸拜之。忽有圓光
0016a19: 現塚上。三身現光中。帝喜曰。不遇二大士。安知上聖
0016a20: 遺祐哉。詔塔其上。是年竺法蘭。出佛本行經五卷三寶
0016a21: 紀。
0016a22: 己已巳十二年　詔以釋迦寶像。奉安顯節陵及清涼
0016a23: 臺供養。
0016a24: 庚午十三年　法蘭出十地斷結經釋教錄。
0016b01: 辛未十四年　五岳道士。費叔才褚善信等。七百餘
0016b02: 人。咸生忌心。詣闕斥言。佛法偽。滕蘭乃言。佛法水
0016b03: 火不能壞。請與道士驗之。帝從其請。敕叔才等。盡出
0016b04: 其經訣。與佛經築壇。以火驗之。正月十五日火作。而
0016b05: 道經俱燼。唯佛之經像儼然。善信等自愧而死。由是
0016b06: 道士一眾。稽首欽服。蘭法師。於大眾中。即唱偈言。狐
0016b07: 非師子類。燈非日月明。池無江海納。丘無山岳榮。法
0016b08: 雲垂世界。善種得開萌。顯通希有法。處處化群生。帝
0016b09: 至是彌加崇敬。佛法自此興焉漢法本內傳○太宗皇帝題白馬寺詩云。
0016b10: 門徑蕭蕭長綠苔。一回登此一徘徊。青牛謾說函關去。白馬親從印土來。欲定是非憑烈焰。要分真偽築高臺。
0016b11: 春風也解嫌狼藉。吹盡當年道教○延光集。壬申十五年
0016b12: 癸酉十六年　騰法師示寂。法蘭自譯經。五部十三
0016b13: 卷。
0016b14: 甲戌十七年　西天二十祖奢夜多尊者。以法付婆
0016b15: 脩盤頭。偈曰。言下合無生。同於法界性。若能如是解。
0016b16: 通達事理竟。即以首倒植木枝。奄然而化五燈。
0016b17: 乙亥十八年　丙子章帝建初元年
0016b18: 　丁丑　戊寅　己已卯　庚辰
0016b19: 　辛巳　壬午　癸未八年
0016b20: 甲申元和元年　有神鳳凰白鹿白烏之瑞。徐州
0016b21: 刺史王景。上金人。頌美先帝致佛之功漢書。
0016b22: 乙酉　丙戌三年　丁亥章和元年
0016b23: 　戊子二年　己丑和帝永元元年　庚寅
0016b24: 　辛卯　壬辰　癸巳　甲午
0016c01: 　乙未　丙申　丁酉　戊戌
0016c02: 　己已亥　庚子　辛丑十三　壬寅
0016c03: 　癸卯　甲辰十六　乙巳元興元年
0016c04: 　丙午殤帝延平元年　丁未安帝永初元年
0016c05: 　戊申　己酉　庚戌　辛亥
0016c06: 　壬子　癸丑七年　甲寅元初元年
0016c07: 　乙卯　丙辰
0016c08: 丁巳四年　西天二十一祖婆脩盤頭尊者。以法付
0016c09: 摩拏羅。偈曰。泡幻同無礙。如何不了悟。達法在其中。
0016c10: 非今亦非古。即跏趺而逝五燈統紀。
0016c11: 戊午　己已未六年　庚申永寧元年
0016c12: 　辛酉建光元年　壬戌延光元年
0016c13: 　癸亥　甲子　乙丑四年
0016c14: 　丙寅順帝永建元　丁卯　戊辰
0016c15: 　己巳　庚午　辛未六年
0016c16: 　壬申陽嘉元年　癸酉　甲戌
0016c17: 　乙亥四年　丙子永和元年　丁丑
0016c18: 　戊寅　己卯　庚辰
0016c19: 　辛巳六年蜀郡鳴山張道陵。號天師。造符水醮籙之術。著道書二十四卷。陵死。子孫傳之。遂
0016c20: 盛于世。道家醮禱。宗此而始　壬午漢安元年
0016c21: 　癸未　甲申建康元
0016c22: 　乙酉帝永嘉元年　丙戌質帝本初元年
0016c23: 丁亥威帝建和元年　月支國支婁迦讖至洛譯經。
0016c24: 戊子二　安息國沙門安清字世高。至京譯經。
0017a01: 己丑三年　庚寅和平元年
0017a02: 　辛卯元嘉元年　壬辰二年
0017a03: 　癸巳永興元年
0017a04: 甲午二　帝於宮中。鑄黃金浮圖老子像。覆以百寶
0017a05: 華蓋。身奉祀之。由是百姓向化。事佛彌盛漢書○世人
0017a06: 以金銀作佛鑄像。自此而始三寶紀。
0017a07: 乙未永壽元年　丙申　丁酉
0017a08: 　戊戌延熹元年　己已亥　庚子
0017a09: 　辛丑　壬寅　癸卯　甲辰
0017a10: 　乙巳
0017a11: 丙午九　西天二十二祖摩拏羅尊者。以法付鶴勒
0017a12: 那。偈曰。心隨萬境轉。轉處實能幽。隨流認得性。無喜
0017a13: 亦無憂。即示寂。丁未永康元。
0017a14: 戊申靈帝建寧元　己酉
0017a15: 庚戌三　沙門安世高。自至京譯經。九十五部。凡一
0017a16: 百一十五卷。
0017a17: 辛癸四　沙門安世高至廬山。有亭廟甚靈。會三
0017a18: 十餘船。奉牲請福。神輒降語曰。舟有沙門。可與請來。
0017a19: 客請高至。神復降語曰。吾昔與子俱出家學道。吾好
0017a20: 施而多嗔。今為廟神。而壽盡旦夕。後恐墮地獄。吾有
0017a21: 縑千段并雜寶物。可為立法營塔。使生善處。高使出
0017a22: 形。神現大蟒。悲淚如雨。高取絹物。辭別而去。高至豫
0017a23: 章。為建大安寺由高而名。乃江淮寺塔之始也。俄而神即
0017a24: 命過報云得生善處。後人於山西澤中。見死。頭尾
0017b01: 數里。今潯陽縣有大村是也自鏡錄。
0017b02: 壬子熹平元　癸丑　甲寅　乙卯
0017b03: 　丙辰　丁巳　戊午光和元年
0017b04: 己未二　天竺沙門竺佛朔。於洛陽。譯般舟三昧道
0017b05: 行二經三卷。
0017b06: 庚申三　遣中大夫。於洛陽佛塔寺中。飯諸沙門。懸
0017b07: 繒燒香。散華然燈三寶紀。
0017b08: 辛酉四　安息優婆塞安玄。同嚴佛調。譯經二部三寶
0017b09: 紀。壬戌　癸亥六年
0017b10: 甲子中平元年　支讖自至京。譯經六十七卷。
0017b11: 乙丑
0017b12: 丙寅三　西域支曜。譯成具等經十二卷。
0017b13: 丁卯四　沙門康巨譯經一卷。戊辰
0017b14: 　己巳光熹元年　庚午獻帝初平元年
0017b15: 　辛未　壬申　癸酉四年　甲戌興平元年
0017b16: 乙亥二年　牟子避世隱居。銳志佛道。著理惑三十
0017b17: 七篇。其文有問曰。佛道至尊至大。堯舜周孔曷不脩
0017b18: 之。六經不見其辭。子既悅詩書禮樂。奚為復好佛道。
0017b19: 彼豈能踰經傳美聖業哉。牟子曰。書不必孔子之言。
0017b20: 藥不必扁鵲之方。合義者從。愈病者良。君子博取眾
0017b21: 善以輔其身。子貢曰。夫子何常師之有乎。堯事君疇。
0017b22: 舜事務成昭。旦學呂望。丘學老聃。亦俱不見於六經
0017b23: 也。四師雖聖。比之於佛。猶鳥獸之於麟鳳也。而堯舜
0017b24: 周孔且猶與之。況佛之智見。窮諸法原奧。焉捨而不
0017c01: 學乎。六經事義。或有所關。佛不見記。何足怪疑哉。又
0017c02: 問曰。身體髮膚受之父母。不敢毀傷。今沙門剃頭異
0017c03: 俗。豈合聖人孝子之道也。子曰。昔齊人乘船渡江。其
0017c04: 父墮水。其子攘臂捽頭顛倒。使水從口出。而父命得
0017c05: 甦。夫捽頭顛倒。不孝莫大。然以全父之身。若拱手脩
0017c06: 孝子之常。父命絕於水矣。孔子曰。可與適道。未可與
0017c07: 權。所謂時宜施者也。而泰伯斷髮文身。孔子稱之至
0017c08: 德。未毀之也。由是而觀。苟有大德。不拘於小。沙門
0017c09: 捐家財。棄妻子。不聽音視色。可謂讓之至也。何違聖
0017c10: 語。不合孝乎。豫讓吞炭漆身。聶政皮面自刑。伯姬蹈
0017c11: 火。高行截容。君子為勇而死義。不聞譏其自毀沒也。
0017c12: 沙門除髮進德。比之四人。不已巳遠乎。又問曰。不孝莫
0017c13: 大無後。沙門棄妻子。捐財貨。何違孝之行也。子曰。夫
0017c14: 長左者必短右。大前者必狹後。妻子財物。世之餘也。
0017c15: 清躬無為。道之妙也。孝子曰。名與身孰親。身與貨孰
0017c16: 多。又曰。誦詩書脩禮節。鄉人傳業。名譽洋溢。此中士
0017c17: 所施行。恬淡者所不恤。故許由栖巢木。夷齊餓首陽。
0017c18: 孔子稱其賢曰。求仁得仁者也。不聞譏其無後無貨
0017c19: 也。沙門脩道德。以易遊世之樂。反淑賢。以貸妻子之
0017c20: 歡。是不為奇。孰與為奇哉。又問曰。孟子曰。吾聞用夏
0017c21: 變夷。未聞用夷變夏。吾子學周孔之道。捨而學夷狄
0017c22: 之術。不已巳惑乎。曰。子但見禮制之華。而暗道德之實。
0017c23: 窺炬燭之明。未天庭之日也。孟軻所云。疾專一耳。
0017c24: 昔孔子欲居九夷。曰君子居之。何陋之有。禹出西
0018a01: 而聖哲。由余產狄而秦。況傳曰。北辰之星。在天之
0018a02: 中。在人之北。以此觀之。漢地未必為天中也。佛經以
0018a03: 十方界。統皆屬佛之化。而其法乃萬法之原。是以吾
0018a04: 復尊而學之。何為當捨周孔之道。金玉不相傷。隋璧
0018a05: 不相妨。謂人為惑。特自惑乎。問曰。佛道無為淡泊。世
0018a06: 人多譏毀。云其說廓落難用。無難信何也。曰至味
0018a07: 不合於眾口。大音不比於眾耳。作咸池發蕭韶。莫之
0018a08: 和也。張鄭衛之絃歌時俗之音。必不期而拊手也。韓
0018a09: 非以管窺之見。而謗堯舜。接輿以毛氂之分。而刺剌仲
0018a10: 尼。皆小而忽大者也。夫聞清商而謂之角。非彈絃
0018a11: 之過也。聽者之不聰矣。見和璧而名之石。非璧之賤
0018a12: 也。視者之不明矣。大道無為。非俗所見。不為譽者貴。
0018a13: 不為毀者賤也餘文見藏中弘明集。
0018a14: 丙子建安元年　西土千歲寶掌和尚。願住世千歲。
0018a15: 至是東遊此土。常不食。日誦經千餘卷。後入蜀禮普
0018a16: 賢五燈。
0018a17: 丁丑二　沙門康猛詳竺大力。於洛陽。譯四諦及興
0018a18: 本起行等經。六部十一卷。戊寅
0018a19: 　己卯　庚辰　辛巳　壬午
0018a20: 　癸未　甲申　乙酉　丙戌
0018a21: 丁亥十二　天竺沙門曇果猛詳。共譯中本起經二
0018a22: 卷。
0018a23: 戊子十三　西天二十三祖勒那尊者。以法付師
0018a24: 子比丘。偈曰。認得心性時。可說不思議。了了無可得。
0018b01: 得時不說知。復告以後難乃示寂。眾欲分舍利。復現
0018b02: 空中說偈。一法一切法。一切一法攝。吾身非有無。何
0018b03: 分一切塔五燈正宗記己已丑歲入滅。己丑　庚寅
0018b04: 　辛卯　壬辰　癸巳　甲午
0018b05: 　乙未　丙申　丁酉　戊戌
0018b06: 己亥二十四　自永平十年丁卯至是年。共一百五
0018b07: 十三年中。緇素十二人。譯經二百九十二部。三百九
0018b08: 十五卷開元釋教錄。
0018b09: 三國魏　姓曹。都洛陽。五主。凡四十五年。
0018b10: 蜀　姓劉。都成都。二主。凡四十三年。
0018b11: 吳　姓孫。都武昌建業。四主凡五十九年。
0018b12: 庚子魏高祖丕黃初元蜀昭烈王備吳太祖權十一月獻帝禪位于魏王丕改元
0018b13: 辛丑二章武元據西蜀元全有吳楚
0018b14: 壬寅三二黃武元
0018b15: 癸卯四後主建興元二
0018b16: 月支支謙至吳譯經。
0018b17: 甲辰五二三
0018b18: 西域僧維祇難此云障礙。於武昌譯阿差末菩薩等經○
0018b19: 沙門竺律炎同至譯經。
0018b20: 乙巳己六三四
0018b21: 丙午七四五
0018b22: 丁未烈祖叡太和元五六
0018b23: 戊甲二六七
0018b24: 陳思王曹植。字子建。精通書藝。不好黃老。惟每讀佛
0018c01: 經。必留連嗟玩。以為至道之宗。著辨道論。以見意
0018c02: 今載藏弘明集。
0018c03: 己酉三七黃龍元
0018c04: 庚戌四八二
0018c05: 辛亥五九三
0018c06: 壬子六十嘉禾元
0018c07: 癸丑青龍元十一二
0018c08: 甲寅二十二三
0018c09: 乙卯三十三四
0018c10: 丙辰四十四五
0018c11: 丁巳景初元建丑為正十五六
0018c12: 戊午二延熙元赤烏元
0018c13: 己未三齊王即位復用夏正二二
0018c14: 庚申邵陵厲公芳正始元三三
0018c15: 辛酉二四四
0018c16: 康居三藏康僧會。至金陵設像行道。國人初見沙門驚
0018c17: 異之。有司以聞。權詔至問之。會廣陳如來之化因曰。
0018c18: 如來化已巳千年。然靈骨舍利。神應無方。昔育王奉為
0018c19: 八萬四千塔。此遺化也。權曰。舍利可得。當為塔之。苟
0018c20: 其無驗。國有常刑。會請期七日。謂其屬曰。佛法廢興
0018c21: 在此一舉。當加意懇求。至期無驗。乃展二七又無應。
0018c22: 權曰。趣烹之。會更展期又七日。眾懼矣。至五鼓聞。鎗
0018c23: 然有聲。起視瓶中。五色錯發。黎明進之。王臣大悅。歎
0018c24: 曰。希世之瑞也。會又言。舍利威神無能壞者。吳主使
0018c25: 力士槌之。砧碎而光明自若。於是建塔佛陀里。又為
0019a01: 寺額曰建初。江南寺塔自此而始○闞澤仕吳。官太
0019a02: 子太傅。吳主問澤曰。佛何年入中國。何緣未及此方。
0019a03: 澤曰。永平年佛法初至。計今赤烏四年。百七十餘年
0019a04: 矣。永平十四年。道士褚善信等。乞與西僧角法。善信
0019a05: 負妄而死。凡中國人。既不出家。無人流布。加之罹亂。
0019a06: 故歲深方至本國。吳主曰。孔子老子之教。與佛比對
0019a07: 若何。澤曰。孔老二教。法天制用。不敢違天。佛之設教。
0019a08: 天法奉行。不敢違佛。以此言之。優劣可見矣宗炳明佛論等。
0019a09: 壬戌三五五
0019a10: 癸亥四六六
0019a11: 甲子五七七
0019a12: 乙丑六八八
0019a13: 丙寅七九九
0019a14: 丁卯八十十
0019a15: 戊辰九十一十一
0019a16: 西天二十四祖師子尊者。以法付婆舍斯多。偈曰。正
0019a17: 說知見時。知見俱是心。當心即知見。知見即于今。付
0019a18: 法已巳。祖留罽賓統紀。
0019a19: 己巳已已嘉平元十二十二
0019a20: 庚午二十三十三
0019a21: 天竺沙門曇柯迦羅此云法時至洛陽譯僧祇戒本。時比
0019a22: 丘特剪髮而已巳。未有律儀。迦羅始出戒本。而以戒心
0019a23: 為日用通論。
0019a24: 辛未三十四太元元
0019b01: 天竺波羅芬多至洛。神異不測。
0019b02: 壬申四十五侯官侯亮建興元
0019b03: 魏。天竺沙門康僧鎧。於洛陽譯無量壽等經三部四
0019b04: 卷。
0019b05: 癸酉五十六二
0019b06: 甲戌高貴卿公正元元十七五鳳元
0019b07: 支謙自至吳。至是譯經八十八部。合一百一十八卷。
0019b08: 謙博覽經籍。時語曰。支郎眼中黃。形雖細是智囊。吳
0019b09: 主高其才。拜為博士。固辭不受一云輔導東宮甚有稗益。謙初受
0019b10: 業於支亮。亮受業於支讖。世稱天下博知。不出三支
0019b11: 釋教錄。
0019b12: 乙亥二十八二
0019b13: 西域沙門曇無德此云法藏。四分律至洛陽○安息沙
0019b14: 門曇諦至亦善律學。遂同出戒經一卷○曇摩迦羅。
0019b15: 又請曇無德等。立羯磨法。凡中國戒法自是而始。
0019b16: 丙子甘露元十九太平元
0019b17: 西域沙門支彊梁接此云無畏。於交州譯法華三昧經六
0019b18: 卷。
0019b19: 丁丑二二十二
0019b20: 朱士衡棄俗出家。是為漢地沙門之始○士衡於
0019b21: 洛陽。講道行經。又為此土講經之始。
0019b22: 戊寅三景耀元景帝休永安元
0019b23: 西域白延至洛譯經。
0019b24: 己卯四二二
0019c01: 罽賓國以賊竊。釋子形服作亂。王怒毀寺殺僧。王秉
0019c02: 至師子尊者前曰。師得蘊空否。曰已巳得蘊空。王曰
0019c03: 離生死否。曰已巳離生死。王曰既離生死可施我頭。祖
0019c04: 曰身非我有何吝於頭。王即斬之。白乳涌高數尺。王
0019c05: 臂自墮于地而死。後弟子收師。報體而建塔焉。
0019c06: 庚辰元帝奐景元元三三
0019c07: 竺大力入吳譯經。至是還西域。
0019c08: 辛巳二四四
0019c09: 天竺支疆梁樓至洛譯經正宗○竺律炎於揚都。譯經
0019c10: 三部○沙門朱士。行於洛陽。講道行經。義有不通。乃
0019c11: 發往于闐。求正本焉。
0019c12: 壬午三五五
0019c13: 癸未四炎興元為魏所滅六
0019c14: 甲申魏咸熙元吳歸命侯皓元興元
0019c15: 魏四十五年中。西域沙門六人。所出經律論十二
0019c16: 部。凡一十八卷。
0019c17: 西晉姓司馬。都洛邑及長安。為東西京至元
0019c18: 帝都建康為東晉。西晉。四主。五十二年。
0019c19: 乙酉晉世祖炎泰始元十二月受魏禪吳歸命侯皓甘露元
0019c20: 十二月晉世祖武帝即位。帝龍顏奇偉。盛明革運。大
0019c21: 崇祟佛事。廣造伽藍方志。○吳主孫皓。遍毀神祠波及梵
0019c22: 宇。遣臣詰僧。會會挫其辭。皓乃召會。問佛之善惡報
0019c23: 應。會曰。明主以仁德治天下。則赤烏翔嘉禾苗。善既
0019c24: 有應。惡亦如之。易稱積善餘慶詩美。求福不回。皓曰。
0020a01: 周孔既明。安用佛教。會曰。周孔不欲深言故。略示其
0020a02: 。佛教不止淺言故。詳示其要。皆為善也。聖人唯恐
0020a03: 善之不多。陛下以為嫌何也。皓無以酬之。遂罷他日
0020a04: 宿衛治。圃得金像。皓使置穢處。以為笑樂。俄得腫疾。
0020a05: 隱處尤痛。卜曰坐犯大神。皓禱諸廟不效。宮人曰。乃
0020a06: 不請福於佛耶。皓曰。佛神若是怪乎。曰佛之威靈若
0020a07: 天。皓悟曰。吾以慢像致此耳。乃迎像供事之。仍請會
0020a08: 說法悔罪。會為開示玄要及授五戒。少頃疾愈。由是
0020a09: 奉會為師。崇祟飾寺塔法苑。
0020a10: 丙戌二寶鼎元
0020a11: 竺曇摩羅察此云法護。燉煌人。初遊西域。大梵經。還歸
0020a12: 東夏。是年至長安譯經。教相廣流此土者。法護深有
0020a13: 殊功。護為此土求經沙門之始也。
0020a14: 丁亥三二
0020a15: 戊子四三
0020a16: 己丑五建衡元
0020a17: 庚寅六二
0020a18: 辛卯七三
0020a19: 西域揵陀勒至洛陽。人莫能測。偶曰。盤山有古寺
0020a20: 基。可共脩立。眾人依言。發掘果得石基。因共脩立。以
0020a21: 勒為寺主。去洛百里。朝朝至洛赴齋。暮乞油一還
0020a22: 寺。然燈其行如飛僧傳。
0020a23: 壬辰八鳳凰元
0020a24: 法護。出新道行經十卷○河州唐述谷。至是立寺。寺
0020b01: 東谷中有一天寺。常聞鐘聲。人入其山。每逢仙聖。恍
0020b02: 惚現寺。東北嶺上。出於醴泉。甜而且白。服者不老。
0020b03: 癸巳九二
0020b04: 甲午十三
0020b05: 乙未咸寧元天冊元
0020b06: 丙申二天璽元
0020b07: 丁酉三天紀元
0020b08: 闕公則悟放蕭然唯勤法事。至是遷寂。忽現空中報
0020b09: 言。生西方安樂界矣僧史。
0020b10: 戊戌四二
0020b11: 己亥五三
0020b12: 庚子太康元四為晉所滅
0020b13: 九月康僧會卒。會譯經十四部三十卷。
0020b14: 吳五十九年中。道俗四人。譯經百八十九部。凡四
0020b15: 百十七卷。
0020b16: 辛丑二
0020b17: 壬寅三　劉薩何病死。入冥見梵僧。指往會稽育王
0020b18: 塔處懺悔。既蘇出家名慧達。至會稽遍求不見。偶一
0020b19: 夜聞地下鐘聲。即誠懇經三日。忽從地涌出寶塔。高
0020b20: 一尺四寸廣七寸。佛像悉具。達既見塔精勤禮懺。瑞
0020b21: 應頗多。明州育王塔。自是始也塔傳。
0020b22: 癸卯四　抵世常供養沙門不憚。忽有僧來。貌陋衣
0020b23: 獘。令常洗足常不肯。僧乃現大身。昇空而去常悔焉
0020b24: 感通傳。
0020c01: 甲辰五　乙巳六　丙午七
0020c02: 丁未八　初太康三年。朱士衡得道行經梵本。遣弟
0020c03: 子送歸洛陽。未發之間。于闐小乘眾。白王云。漢僧欲
0020c04: 以婆羅門書。惑亂正典。王若不禁之。將聾盲漢地也。
0020c05: 王即不聽經。士衡憤慨。乃求燒經為證。王乃積火
0020c06: 燔之。士衡誓曰。若大法應流漢地者。經當不燒。言已巳
0020c07: 投經火中。火滅經存。更覺光鮮。大眾駭服。至是遂送
0020c08: 達。到洛陽住三年。復至許昌二年。後無羅叉。譯放光
0020c09: 般若是也。
0020c10: 戊申九　己乙酉十四月武帝崩　庚戌惠帝衷永元
0020c11: 辛亥元康元　帝於洛下造興聖寺。常供百僧方志。
0020c12: 壬子二　于闐無叉羅。譯放光般若經三十卷。
0020c13: 癸丑三　甲寅四
0020c14: 乙卯五　優婆塞竺叔蘭譯經二部。
0020c15: 丙辰六　天竺耆域。初來交廣。有靈異。既達襄陽。
0020c16: 欲寄載過江。舟人見是胡僧。輕而不載。及船達岸。域
0020c17: 已巳前行。路見兩虎。虎弭耳掉尾。域以手摩其頭。虎下
0020c18: 道而去。見者皆敬。至是于洛陽。或告人。前世事指支
0020c19: 法淵從羊中來。竺法興從天中來。又曰。比丘衣服華
0020c20: 麗不應素法。有太守滕永文經年得病。兩屈不
0020c21: 能起行。域取淨水。以楊柳誦拂之者三文。即能行。
0020c22: 一寺有樹數十株枯死。域之尋即敷榮。有病癥將
0020c23: 死。域以布覆應器於病者腹上舉器。有若淤泥數升。
0020c24: 病者遂活。
0021a01: 丁巳七
0021a02: 戊午八　訶羅竭。太康九年至洛。治疫疾。十差八
0021a03: 九。後入婁至山。以蹍石。出水清美。是年坐化。
0021a04: 己已未九　庚申永康元
0021a05: 辛酉永寧元　沙門支法度譯經五卷。
0021a06: 壬戌太安元　沙門耆域。知洛將亂。辭歸天竺。有僧
0021a07: 乞一言為識。域令會眾人眾集。域昇座曰。守口攝身。
0021a08: 意慎莫犯眾惡脩行一切善。如是得度世。言訖便默。
0021a09: 於是數百人。各請域中食。域皆許往。明日五百舍。皆
0021a10: 有一。域始謂獨過及相。問方知分身降焉。既行有
0021a11: 達送者。域徐行追者弗及。域畫地曰於此別矣。其日
0021a12: 有從長安來者。見域在彼寺。又賈客其夕會域于流
0021a13: 沙。計已巳九千餘里。
0021a14: 癸亥太安二漢高祖劉淵成始祖李特建初元涼西平武穆公張軌燕高祖
0021a15: 慕容廆代昭帝拓跋祿官九
0021a16: 沙門支孝龍有機辨。是年講放光般若。人皆宗仰。阮
0021a17: 瞻庚凱尤敬之。有嘲其胡服者。龍曰。以道觀之。誠不
0021a18: 見有容服之異。彼謂我辱。我棄彼榮。則無心之貴愈
0021a19: 貴。無心之安愈安耳。
0021a20: 甲子永興元元元太宗雄建興元十
0021a21: 時沙門白遠字法祖。才敏絕倫。譯經二十五卷。
0021a22: 乙丑二二二十一
0021a23: 釋法立共法炬等。譯法喻等經十二卷。
0021a24: 丙寅光元三晏平元十二
0021b01: 沙門安法欽自太康二年至是。譯經五部十六卷。
0021b02: 丁卯懷帝永嘉元四二十三
0021b03: 法護譯普曜經八卷。護究通三十六國典籍。世稱燉
0021b04: 煌菩薩。
0021b05: 戊辰二永鳳元三穆帝猗盧元
0021b06: 法護譯經。優婆塞聶承。遠執筆承旨至是。遠自譯三
0021b07: 昧等經。
0021b08: 己已巳三漢河瑞元後趙高祖石勒成四涼燕代二
0021b09: 法矩譯法律等經五十卷○高僧安慧。則直天下疫
0021b10: 病。祈得神水兩甕。服者皆愈。又自書大品經入火不
0021b11: 燒。
0021b12: 庚午四漢淵死子聰立改光興元五三
0021b13: 天竺沙門佛圖澄至洛陽已巳年百餘歲。常服氣自養。
0021b14: 能積日不食能役使鬼神腹。旁有一孔。常以絮塞之。
0021b15: 夜則拔絮孔中出光。照于一室。又至流水側。從腹
0021b16: 旁孔中。引出五臟六腑。洗之訖還內腹中。又以油雜
0021b17: 臙脂塗掌。千里外事。皆見掌中。如對面焉。或聽鈴音。
0021b18: 事無不驗晉書。
0021b19: 辛未五嘉平元玉衡元四
0021b20: 法師白。遠才思雋徹。敏朗絕倫。道化遠被崤。以西
0021b21: 奉之如神。南陽張光。字世孺。為涼州刺剌史。欲令反俗
0021b22: 為己巳僚佐。祖固志不移。遂遇害。祖弟法祚德行允。
0021b23: 亦為害之。先是法祖。語弟子曰。我數日對當至便辭。
0021b24: 別分衣資訖。明日詣光語忤光意光使收祖。祖乃曰。
0021c01: 我來畢對此。宿命久結。非今日事也。隴上胡。將迎
0021c02: 祖西歸中。路聞其遇害。咸欲復祖之。率騎與光逆
0021c03: 戰。生擒光斬之。乃分祖之骸。各立寺廟。而禮事焉本傳
0021c04: ○張光一作張輔。
0021c05: 壬申六二二五
0021c06: 信士聶道真。即承遠之子。承遠既卒。真乃詢稟諮承
0021c07: 及護絕筆。真自譯經三十六卷。
0021c08: 癸酉晉愍帝建興元三三六
0021c09: 愍帝即位於長安。造通靈白馬二寺六帖○是年有古
0021c10: 維衛迦葉。二佛石像。汎海而入吳松江。滬瀆口遙見
0021c11: 浮游。道士巫師往迎。風濤洶湧。吳縣朱膺素奉正
0021c12: 法。乃同數人。共往迎像。於是乘流自到。背有銘鋕。接
0021c13: 之登舟。其輕如羽。乃奉安於通玄寺。蓋上古時。先佛
0021c14: 教法。亦流化此土矣法苑○竺法護譯經一百七十五
0021c15: 部。至是絕筆釋教錄。
0021c16: 甲戌二日隕于地復有三日出於西而東行四四七
0021c17: 時石勒屯兵葛陂。專事殺戮。佛圖澄欲化之。勒有將
0021c18: 軍郭黑略。素奉佛法。澄即見之。略乃受五戒。崇弟子
0021c19: 禮略。隨勒戰。澄皆豫記勝負。勒以略有異見。問之曰
0021c20: 有澄也。勒曰。天賜也召之。勒曰。佛法何靈澄知。勒不
0021c21: 達深理。可以相從。乃請燒香。以盛水之。須臾生
0021c22: 青蓮華。光色耀目。勒由此神敬之本傳。
0021c23: 乙亥三天下太饑民相食死建元元五涼西平公寔八
0021c24: 丙子四麟嘉元六九
0022a01: 十二月劉曜攻陷長安帝出降。曜乃據中原○西晉
0022a02: 四主五十二年。中華戎譯經。道俗一十二人。譯經律
0022a03: 等六百有餘卷。寺一百八十所。僧尼三千七百餘人。
0022a04: 
0022a05: 歷代編年釋氏通鑑卷之二
