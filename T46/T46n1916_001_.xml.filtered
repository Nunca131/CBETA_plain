0475a13: 
0475a14: 
0475a15: No. 1916
0475a16: 【原】萬曆十八年版增上寺報恩藏本禪波羅蜜序
0475a17: 
0475a18: 禪波羅蜜者。輔行云。次第禪門目錄云。大師
0475a19: 於瓦官寺說也。大莊嚴寺。法慎私記。章安頂
0475a20: 禪師。治定為十卷。開十大章。一大意。二釋
0475a21: 名。三明門。四詮次。五法心。六方便。七修證。
0475a22: 八果報。九起教。十歸趣。但至修證。餘三略
0475a23: 無。於修證中。又開四別。一世間禪。二亦世間
0475a24: 亦出世間。三出世間。四非世間非出世間。四
0475a25: 中唯至第三出世。復為二。一對治無漏。二緣
0475a26: 理無漏。但至對治。又為九。謂九想。八念十
0475a27: 想。背捨勝處。一切處。九次第定。奮迅。超越。
0475a28: 然修證之相。豈可盡具。傳曰。大師在高座
0475a29: 云。若說次第禪門。年可一遍。若著章疏。可五
0475b01: 十卷。今刊預示大科。庶學者不昧始末云。
0475b02: 十大章
0475b03: 初修禪波羅蜜大意第一卷上下
0475b04: 二釋禪波羅蜜名
0475b05: 三明禪波羅蜜門
0475b06: 四辨禪波羅蜜詮次
0475b07: 五簡禪波羅蜜法心
0475b08: 六分別禪波羅蜜前方便二
0475b09: 初外方便第二卷
0475b10: 二內方便二
0475b11: 初正明因止發內外善根第三卷上下
0475b12: 二明驗惡根性第四卷
0475b13: 七釋禪波羅蜜修證四
0475b14: 初修證世間禪相三
0475b15: 初四禪第五卷
0475b16: 二四無量心第六卷
0475b17: 三四無色定
0475b18: 二修證亦世間亦出世間禪相三
0475b19: 初六妙門第七卷
0475b20: 二十六特勝
0475b21: 三通明第八卷
0475b22: 三修證出世間禪相二
0475b23: 初對治無漏九
0475b24: 觀壞法第九卷
0475b25: 初九想
0475b26: 二八念
0475b27: 三十想
0475b28: 觀不壞法第十卷
0475b29: 四八背捨
0475b30: 五八勝處
0475b31: 六十一切處
0475b32: 鍊
0475b33: 七九次第定
0475b34: 薰
0475b35: 八師子奮迅三昧
0475b36: 修
0475b37: 九超越三昧
0475b38: 二緣理無漏不說
0475b39: 四修證非世間非出世間禪相
0475c01: 八顯示禪波羅蜜果報
0475c02: 九從禪波羅蜜起教
0475c03: 十結會禪波羅蜜歸趣
0475c04: 
0475c05: 釋禪波羅蜜次第法門卷第一之
0475c06: 上
0475c07: 
0475c08: 隋天台智者大師說
0475c09: 弟子法慎記
0475c10: 弟子灌頂再治
0475c11: 天台山修禪寺顗禪師。於都講說禪法。大莊嚴寺沙
0475c12: 門法慎記。預聽學輒依說採原本卷末註曰記南藏作既記。法門深廣難可委
0475c13: 悉。若取具足。有三十卷。今略出前卷要用。流通此
0475c14: 本。於天台更得治改前諸同學所寫之者。爾時既未好
0475c15: 成就。猶應闕略。或繁而不次。若見此本更改定之。庶
0475c16: 於學者得免謬失矣。
0475c17: 釋禪波羅蜜次第法門。大開為十意不同。所
0475c18: 言十意者。修禪波羅蜜大意第一。釋禪波羅
0475c19: 蜜名第二。明禪波羅蜜門第三。辨禪波羅蜜
0475c20: 詮次第四。簡禪波　羅蜜法心第五。分別禪波
0475c21: 羅蜜前方便第六。釋禪波羅蜜修證第七。顯
0475c22: 示禪波羅蜜果報第八。從禪波羅蜜起教第
0475c23: 九。結會禪波羅蜜歸趣第十。今約此十義。以
0475c24: 辨禪波羅蜜者文。則略收諸佛教法之始終。
0475c25: 理則遠通如來之祕藏。一切圓妙法界。若教
0475c26: 若行。若事若理。始從凡夫。終至極聖。所有
0475c27: 因果行位。悉在其中。若行人深達禪門意趣。
0475c28: 則自然解了一切佛法。不俟餘尋。故摩訶衍
0475c29: 云。譬如牽衣一角。則眾處皆動。所以第一先
0476a01: 明修禪波羅蜜大意者。菩薩發心所為。正求
0476a02: 菩提淨妙之法。必須簡擇真偽。善識祕要。若
0476a03: 欲具足一切諸佛法藏。唯禪為最。如得珠玉
0476a04: 眾寶皆獲。是故發意修禪。既欲修習。應知名
0476a05: 字。尋名取理。其義不虛。以釋禪名。尋名求
0476a06: 理。理則非門不通。次明禪門。禪定幽遠。無由
0476a07: 頓入。必須從淺至深故。應辯詮次。夫欲涉淺
0476a08: 遊深。復當善識禪中境智。是以次簡法心。既
0476a09: 明識法心。若欲習行。事須善巧。次分別方
0476a10: 便。依法而行。必有所證。次釋修證。若得內心
0476a11: 相應。因成則感果。次顯示果報。從因至果。自
0476a12: 行既圓。便樹立益物之功。次釋教門。理教既
0476a13: 已圓備法相。同歸平等一實之道。次結會指
0476a14: 歸。以此十義相生。辯釋禪波羅蜜。總攝一切
0476a15: 眾行法門至下尋文。冷然可見。故大品經云。
0476a16: 菩薩從初已來。住禪波羅蜜中。具足修一切
0476a17: 佛法。乃至坐道場。成一切種智。起轉法輪。是
0476a18: 名菩薩次第行次第學。次第道。
0476a19: 修禪波羅蜜大意第一從此盡今一卷。大段有五。並是商略禪波羅蜜。攝一
0476a20: 切佛法。靡所不該。欲開發行者。起深信樂。歸宗有在。是中悉未論修行入證之相
0476a21: 今明菩薩修禪波羅蜜。所為有二。一者簡非。
0476a22: 二者正明所為。第一簡非者。有十種行人。發
0476a23: 心修禪不同。多墮在邪僻。不入禪波羅蜜法
0476a24: 門。何等為十。一為利養故。發心修禪。多屬發
0476a25: 地獄心。二邪偽心生。為名聞稱歎故。發心修
0476a26: 禪。多屬發鬼神心。三為眷屬故。發心修禪。
0476a27: 多屬發畜生心。四為嫉勝他故。發心修禪。
0476a28: 多屬發修羅心。五為畏惡道苦報。息諸不善
0476a29: 業故。發心修禪。多屬發人心。六為善心安樂
0476b01: 故。發心修禪。多屬發六欲天心。七為得勢力
0476b02: 自在故。發心修禪。多屬發魔羅心。八為得利
0476b03: 智捷疾故。發心修禪。多屬發外道心。九為生
0476b04: 梵天處故修禪。此屬發色無色界心。十為度
0476b05: 老病死苦疾得涅槃故。發心修禪。此屬發二
0476b06: 乘心。就此十種行人。善惡雖殊。縛脫有異。既
0476b07: 並無大悲正觀。發心邪僻。皆墮二邊。不趣中
0476b08: 道。若住此心。修行禪定。終不得與禪波羅蜜
0476b09: 法門相應。第二正明菩薩行人修禪波羅蜜
0476b10: 大意。即為二意。一先明菩薩發心之相。二正
0476b11: 明菩薩修禪所為。第一云何名菩薩發心之
0476b12: 相。所謂發菩提心。菩提心者。即是菩薩以中
0476b13: 道正觀以諸法實相。憐愍一切。起大悲心。發
0476b14: 四弘誓願。四弘誓願者。一未度者令度。亦云
0476b15: 眾生無邊誓願度。二未解者令解。亦云煩惱
0476b16: 無數誓願斷。三未安者令安。亦云法門無盡
0476b17: 誓願知。四未得涅槃令得涅槃。亦云無上佛
0476b18: 道誓願成。此之四法。即對四諦。故纓絡經云。
0476b19: 未度苦諦令度苦諦。未解集諦令解集諦。未
0476b20: 安道諦令安道諦。未證滅諦令證滅諦。而此
0476b21: 四法。若在二乘心中。但受諦名。以其緣理審
0476b22: 實不謬故。若在菩薩心中。即別受弘誓之稱。
0476b23: 所以者何。菩薩雖知四法畢竟空寂。而為利
0476b24: 益眾生。善巧方便。緣此四法。其心廣大。故名
0476b25: 為弘。慈悲憐愍。志求此法。心如金剛。制心不
0476b26: 退不沒。必取成滿。故名誓願。行者若能具足
0476b27: 發此四願。善知四心。攝一切心。一切心即是
0476b28: 一心。亦不得一心而具一切心。是名清淨菩
0476b29: 提之心。因此心生。得名菩薩。故摩訶衍論
0476c01: 偈說。
0476c02: 若初發心時誓願當作佛
0476c03: 已過於世間應受世供養
0476c04: 第二正明菩薩行人修禪所為者。菩薩摩訶
0476c05: 薩。既已發菩提心。思惟為欲滿足四弘誓願。
0476c06: 必須行菩薩道。所以者何。有願而無行。如欲
0476c07: 度人彼岸。不肯備於船筏。當知常在此岸。終
0476c08: 不得度。如病者須藥得而不服。當知病者必
0476c09: 定不差。如貧須珍寶見而不取。當知常弊窮
0476c10: 乏。如欲遠行而不涉路。當知此人不至所在。
0476c11: 菩薩發四弘誓。不修四行。亦復如是。復作是
0476c12: 念。我今住何法門。修菩薩道。能得疾滿如此
0476c13: 四願。即知住深禪定。能滿四願。何以故。如無
0476c14: 六通四辯。以何等法而度眾生。若修六通。非
0476c15: 禪不發。故經言。深修禪定。得五神通。欲斷煩
0476c16: 惱。非禪不智。從禪發慧。能斷結使。無定之
0476c17: 慧。如風中燈。欲知法門。當知一切功德智慧。
0476c18: 並在禪中。如摩訶衍論云。若諸佛成道。起轉
0476c19: 法輪。入般涅槃。所有種種功德。悉在禪中。復
0476c20: 次菩薩。入無量義處三昧。一心具足萬行。能
0476c21: 知一切無量法門。若欲具足無上佛道。不修
0476c22: 禪定。尚不能得色無色界。及三乘道。何況能
0476c23: 得無上菩提。當知欲證無上妙覺。必須先入
0476c24: 金剛三昧。而諸佛法乃現在前。菩薩如是深
0476c25: 心思惟。審知禪定。能滿四願。如摩訶衍偈
0476c26: 說。
0476c27: 禪為利智藏功德之福田
0476c28: 禪如清淨水能洗諸欲塵
0476c29: 禪為金剛鎧能遮煩惱箭
0477a01: 雖未得無為涅槃分已得
0477a02: 得金剛三昧摧碎結使山
0477a03: 得六神通力能度無量人
0477a04: 囂塵蔽天日大雨能淹之
0477a05: 覺觀風動之禪定能滅之
0477a06: 此偈所說。即證因修禪定。滿足四願。問曰。
0477a07: 菩薩若欲滿足四弘誓願。應當遍行十波羅
0477a08: 蜜。何得獨讚禪定。答曰。前四義劣。後五因
0477a09: 禪。今則處中而說。所以者何。菩薩修禪。即能
0477a10: 具足增上四度。下五亦然。如菩薩發心為修
0477a11: 禪故。一切家業。內外皆捨。不惜身命。寂然閑
0477a12: 居。無所慳吝。是名大捨。復次菩薩。為修禪
0477a13: 故。身心不動。關閉六情。惡無從入。名大持
0477a14: 戒。復次菩薩。為修禪故。能忍難忍。謂一切
0477a15: 榮辱皆能安忍。設為眾惡來加。恐障三昧。不
0477a16: 生瞋惱。名為忍辱。復次菩薩。為修禪故。一心
0477a17: 專精進。設身疲苦。終不退息。如鑽火之喻。常
0477a18: 坐不臥。攝諸亂意。未放逸。設復經年無證。
0477a19: 亦不退沒。是為難行之事。即是大精進也。故
0477a20: 知修禪因緣。雖不作意別行四度。四度自成。
0477a21: 復次菩薩。因修禪定。具足般若波羅蜜者。菩
0477a22: 薩修禪。一心正住。心在定故。能知世間生
0477a23: 滅法相。智慧勇發。如石中泉。故摩訶衍偈
0477a24: 說。
0477a25: 般若波羅蜜實法不顛倒
0477a26: 念想觀已除言語法皆滅
0477a27: 無量眾罪除清淨心常一
0477a28: 如是尊妙人則能見般若
0477a29: 復次因禪具足方便波羅蜜者。一切方便善
0477b01: 巧。要須見機。若不入深禪定。云何能得明見
0477b02: 根性。起諸方便引接眾生。復次因禪具足力
0477b03: 波羅蜜者。一切自在變現。諸神通力。皆藉禪
0477b04: 發。具如前辨。復次因禪具足願波羅蜜者。如
0477b05: 摩訶衍中說。菩薩禪定。如阿修羅琴。當知即
0477b06: 是大願成就之相。復次因禪具足智波羅蜜
0477b07: 者。若一切智道種智。一切種智。非定不發。其
0477b08: 義可見。行者善修禪故。即便成就十波羅蜜。
0477b09: 滿足萬行一切法門。是故菩薩。欲具一切願
0477b10: 行諸波羅蜜。要修禪定。是事如摩訶衍論中
0477b11: 說。問曰。菩薩之法。正以度眾生為事。何故獨
0477b12: 處空山。棄捨眾生。閑居自善。答曰。菩薩身雖
0477b13: 捨離。而心不捨如人有病。將身服藥。暫息事
0477b14: 業。病差則修業如故。菩薩亦爾。身雖暫捨眾
0477b15: 生。而心常憐愍。於閑靜處。服禪定藥。得實智
0477b16: 慧。除煩惱病。起六神足。還生六道。廣度眾
0477b17: 生。以如是等種種因緣。菩薩摩訶薩。發意修
0477b18: 禪波羅蜜。心如金剛。天魔外道。及諸二乘。
0477b19: 無能沮壞。
0477b20: 釋禪波羅蜜名第二
0477b21: 今釋禪波羅蜜名。略為三意。一先簡別共不
0477b22: 共名。二翻譯。三料簡。第一簡別共不共名。即
0477b23: 為二意。一共名。二不共名。共名者。如禪一
0477b24: 字。凡夫外道。二乘菩薩。諸佛所得禪定。通得
0477b25: 名禪。故名為共。不共名者。波羅蜜三字。名到
0477b26: 彼岸。此但據菩薩諸佛故。摩訶衍論云禪在
0477b27: 菩薩心中。名波羅蜜。是名不共。所以者何。
0477b28: 凡夫著愛。外道著見。二乘無大悲方便。不能
0477b29: 盡修一切禪定。是以不得受到彼岸名。故言
0477c01: 波羅蜜即是不共。復次禪名四禪。凡夫外道。
0477c02: 二乘菩薩諸佛。同得此定。故名為共。波羅蜜
0477c03: 名度無極。此獨菩薩諸佛。因禪能通達中道
0477c04: 佛性。出生九種大禪。得大涅槃。不與凡夫二
0477c05: 乘共故。波羅蜜者。名為不共。通而為論即無
0477c06: 勞分別。所以者何。禪自有共禪不共禪。波羅
0477c07: 蜜亦爾。有共不共故。摩訶衍論云。天竺語法。
0477c08: 凡所作事竟。皆名波羅蜜。第二翻釋。即為二
0477c09: 意。一翻釋共名。二翻釋不共名。第一先翻釋
0477c10: 共名。共名者即是禪也。亦為二意。一正翻
0477c11: 名。二者解釋。第一先翻共名者。禪是外國之
0477c12: 言。此間翻則不定。今略出三翻。一摩訶衍論
0477c13: 中翻禪。秦言思惟修。二舉例往翻。如檀波羅
0477c14: 蜜。此言布施度。禪波羅蜜。此言定度。故知用
0477c15: 定以翻禪。三阿毘曇中。用功德叢林以翻禪。
0477c16: 第二釋此三翻。即作二意。一別二通。若釋別
0477c17: 翻思惟修者。此可對因。何以故。思惟是籌量
0477c18: 之念。修是專心研習之名。故以對修因。翻禪
0477c19: 為定者。此可對果。何以故。定名靜默。行人離
0477c20: 散求靜。既得靜住。詶本所習故以對果。翻禪
0477c21: 為功德叢林者。此可通對因果。如功是功夫。
0477c22: 所以對因。積功成德可以對果。如萬行對因。
0477c23: 萬德對果。因果合翻。故名功德叢林者。譬顯
0477c24: 功德非一。所以然者。如多草共聚名為叢。眾
0477c25: 樹相依名為林。草叢小故。可以譬於因中之
0477c26: 功小。林木大故。可以對果上之德大。此而推
0477c27: 之。功德叢林通對因果。於義則便。第二通釋
0477c28: 禪。三翻並對因果。所以者何。如思惟修。雖言
0477c29: 據因亦得對果。何以故。定中靜慮即是思惟。
0478a01: 乘上益下。故名為修。此可以數人九修中乘
0478a02: 上修義為類故。於果中亦得說思惟。因中亦
0478a03: 得說定者。如十大地心數。散心尚得言定。何
0478a04: 況行者專心歛念。守一不散而不名定。故知
0478a05: 因中亦得說定。因中亦得名功德叢林者。因
0478a06: 中功義前已說之。由運功故即成行因之德。
0478a07: 果中德義說亦如前。所言功者即是功用。果
0478a08: 上有寂靜離過。神通變化益物之用。故名為
0478a09: 功。因之與果悉是眾善功德之所成故。通言
0478a10: 功德叢林。復次諸經論中。翻名立義不同。或
0478a11: 言禪名棄惡或言疾大疾住大住。如是處不
0478a12: 同。不可偏執。第二翻釋不共名。不共名者。即
0478a13: 是波羅蜜。亦為二意。一者翻名二者解釋。就
0478a14: 第一翻名中。略出三翻不同。一者諸經論中。
0478a15: 多翻為到彼岸。二摩訶衍論中。別翻云事究
0478a16: 竟。三瑞應經中。翻云度無極。第二釋此三翻。
0478a17: 亦為二意。一別二通。此皆對事理原本卷末註曰名南藏作明名義。第
0478a18: 一別釋。言到彼岸者。生死為此岸。涅槃為彼
0478a19: 岸。煩惱為中流菩薩以無相妙慧。乘禪定
0478a20: 舟航。從生死此岸。度涅槃彼岸。故知約理定
0478a21: 以明波羅蜜。言事究竟者。即是菩薩大悲為
0478a22: 眾生。遍修一切事行滿足故摩訶衍云。菩薩
0478a23: 因禪能究竟眾事。禪在菩薩心中。名波羅蜜。
0478a24: 此據事行說波羅蜜。言度無極者。通論事理。
0478a25: 悉有幽遠之義。合而言之。故云度無極。此約
0478a26: 事理行滿說波羅蜜。第二通釋三翻。並得同
0478a27: 對事理俱隨緣化物。故立異名。所以者何。若
0478a28: 言無相之慧。能度生死故為理行者。今言理
0478a29: 中。有佛無佛性相常然。豈論無相之慧能度
0478b01: 生死。終是就事作此說也。事究竟。亦是從理
0478b02: 立名者。若緣理而起事行。當知說事究竟。亦
0478b03: 是約理名波羅蜜。度無極亦未必一向就事
0478b04: 理無極名波羅蜜。所以者何。諸佛隨緣利物
0478b05: 出沒不定無極。或時對事。或時對理。豈有定
0478b06: 準。當知三名理事互通。未必偏有所屬。餘例
0478b07: 可知。釋波羅蜜義。至下第十結會歸趣中。自
0478b08: 當廣明第三料簡。如摩訶衍論中云。問曰。背
0478b09: 捨勝處一切處等。何故不名波羅蜜。獨稱禪
0478b10: 為波羅蜜。答曰。禪最大如王。言禪波羅蜜者。
0478b11: 一切皆攝。是四禪中。有八背捨。八勝處。十一
0478b12: 切處。四無量心。五神通。練禪自在定。十四變
0478b13: 化心。無諍三昧願智頂禪首楞嚴等諸三昧。
0478b14: 百則有八。諸佛不動等百則二十。皆在禪中。
0478b15: 若諸佛成道轉法輪入涅槃。所有勝妙功德。
0478b16: 悉在禪中。說禪則攝一切。若說餘定則有所
0478b17: 不攝。故禪名波羅蜜。復次四禪中智定等。故
0478b18: 說波羅蜜。未到地中間禪。智多而定少。四無
0478b19: 色定多而智少。如車輪一強一弱則不任載。
0478b20: 四禪智定等。故說波羅蜜。復次約禪說波羅
0478b21: 蜜。則攝一切諸定。所以者何。禪秦言思惟修。
0478b22: 此諸定悉是思惟修功德故。當知諸定悉得
0478b23: 受波羅蜜名如大品中。說百波羅蜜。亦說背
0478b24: 捨勝處等。皆名波羅蜜。但四禪在根本先受
0478b25: 其名。非不通於餘定。問曰。上明禪定三昧波
0478b26: 羅蜜等。為同為異。答曰。通而為論名義互
0478b27: 通。別而往解四法名義各有主對。所以者何。
0478b28: 根本四禪但名禪。非定三昧亦不名波羅蜜。
0478b29: 無色但名定。非禪三昧亦不名波羅蜜。未到
0478c01: 地禪中間。雖非正禪定。是方便故。或名禪或
0478c02: 名定。非三昧亦不名波羅蜜。空無相等但名
0478c03: 三昧。非禪定亦不名波羅蜜。背捨勝處。六
0478c04: 通四辯等。具有禪定三昧等三法。而不名禪
0478c05: 定三昧。亦非波羅蜜。九次第定具有三法但
0478c06: 名為定不名禪三昧。亦非波羅蜜。有覺有觀。
0478c07: 及師子超越無諍等。亦具三法。但名三昧不
0478c08: 名禪定。亦非波羅蜜。願智頂等具有三法。但
0478c09: 名禪不名定三昧。亦非波羅蜜。九種大禪。及
0478c10: 首楞嚴等。並具四法。亦名禪亦名定亦名三
0478c11: 昧。即是波羅蜜。若用首楞嚴心。入前三法中。
0478c12: 一切皆名波羅蜜。故百波羅蜜中。一切法門。
0478c13: 皆名波羅蜜。今略對四法分別如前。若諸大
0478c14: 聖善巧隨緣利物。則言無定準解釋云云。故
0478c15: 諸經論中出沒立名。其意難見不可謬執。而
0478c16: 經論中。多約禪明波羅蜜者。以根本四禪是
0478c17: 眾行之本。一切內行功德。皆因四禪發。依四
0478c18: 禪而住。是以獨禪得受波羅蜜名問曰。禪波
0478c19: 羅蜜但有一名。更有餘稱答曰。如涅槃中說。
0478c20: 言佛性者。有五種名。亦名首楞嚴。亦名般若。
0478c21: 亦名中道。亦名金剛三昧大涅槃。亦云禪波
0478c22: 羅蜜。即是佛性。故知諸餘經中所說。種種勝
0478c23: 妙法門。名字無量。皆是禪波羅蜜之異名。故
0478c24: 摩訶衍偈說。
0478c25: 般若是一法佛說種種名
0478c26: 隨諸眾生類為之立異字
0478c27: 若人得般若戲論心皆滅
0478c28: 譬如日出時朝露一時失
0478c29: 以此類之。禪名豈不遍通。若其禪定不具足
0479a01: 攝一切諸法。則非究竟。何得名波羅蜜義。問
0479a02: 曰。諸法實相首楞嚴及到彼岸等。唯佛一人
0479a03: 方稱究竟。菩薩所行禪定。云何名波羅蜜。答
0479a04: 曰。因中說果故。隨分說故。頓教所明發心
0479a05: 畢竟二不別故。以如是等眾多義故。菩薩所
0479a06: 行禪定。亦得名波羅蜜。
0479a07: 明禪波羅蜜門第三
0479a08: 行者善尋名故。自知其體。若欲進修。必因門
0479a09: 而入。今略明禪門。即為三意。第一標禪門。第
0479a10: 二解釋。三料簡。第一標禪門者。若尋經論所
0479a11: 說禪門。乃有無量。原其根本。不過有二。所謂
0479a12: 一色二心。如摩訶衍中偈說。
0479a13: 一切諸法中但有名與色
0479a14: 若欲如實觀亦當觀名色
0479a15: 雖癡心多想分別於諸法
0479a16: 更無有一法出於名色者
0479a17: 今就色門中。即開為二。如經中說。二為甘露
0479a18: 門。一者不淨觀門。二者阿那波那門。心門唯
0479a19: 有一門如經中說。能觀心性名為上定。開色
0479a20: 別立於心。此則禪門有三所謂一世間禪門。
0479a21: 二出世間禪門。三出世間上上禪門。故大集
0479a22: 經云。有三種攝心。一者出法攝心。二者滅法
0479a23: 攝心。三者非出非滅法攝心。第二解釋。此三
0479a24: 門中。即各為二意。一別二通。第一別明門
0479a25: 者。門名能通如世門通人有所至處。一以息
0479a26: 為禪門者。若因息攝心。則能通行心。至四禪
0479a27: 四空四無量心。十六特勝通明等禪。即是世
0479a28: 間禪門。亦名出法攝心。此一往據凡夫禪門。
0479a29: 二以色為禪門者。如因不淨觀等攝心。則能
0479b01: 通行心。至九想。八念。十想。背捨。勝處。一切
0479b02: 處。次第定。師子奮迅。超越三昧等處。即是出
0479b03: 世間禪門。亦名滅法攝心。一往據二乘禪門。
0479b04: 三以心為禪門者。若用智慧反觀心性。則能
0479b05: 通行心。至法華。念佛般舟。覺意。首楞嚴諸大
0479b06: 三昧。及自性禪。乃至清淨淨禪等。是出世間
0479b07: 上上禪門。亦名非出非滅法攝心。此一往據
0479b08: 菩薩禪門。以此義故。約三法為門。問曰。諸
0479b09: 法無量何故但取此三為禪門。答曰。今略明
0479b10: 有三意。故立三法為門。一如法相。二隨便易。
0479b11: 三攝法盡。一如法相者。如大集經說。歌羅邏
0479b12: 時。即有三事。一命二暖三識。出入息者。名為
0479b13: 壽命。不臭不爛。名之為暖。即是業持火大故。
0479b14: 地水等色大臭爛也。此中心意名之為識。即
0479b15: 是剎那覺知心也。三法和合從生至長無增
0479b16: 無減。愚夫不了於中妄計我人眾生。作諸業
0479b17: 行心生染著。顛倒因緣往來三界。若尋其源
0479b18: 本。不出此之三法。故以三法為門。不多不少
0479b19: 二隨便易。故立三法為門者。如因息修禪。則
0479b20: 有二便。一疾得禪定。二易悟無常。以色為門。
0479b21: 亦有二便。一能斷貪欲。二易了虛假。心為門
0479b22: 者。此亦有二便。一能降一切煩惱。二易悟空
0479b23: 理。三攝法盡者。此三法是禪門根本故。所以
0479b24: 者何。舉要說三開即無量。如息門中或數或
0479b25: 隨或時觀息。如此非一至處亦異。如色門中
0479b26: 或緣外色或緣內色。或作慈悲或緣佛相。乃
0479b27: 至得解實觀。如此非一至處亦異。如心門中
0479b28: 或止或觀或覺或了。或覺了諸心入於非心。
0479b29: 覺了非心。出無量心。或覺了非心非不心。能
0479c01: 知一切心非心。如是緣心不同。至處亦復非
0479c02: 一。故說三門攝一切禪門。此事至第七八釋
0479c03: 修證中方乃可見。第二通名三門者。此三法
0479c04: 通得作世間出世間。出世間上上等禪門。所
0479c05: 以者何。一如息法不定。但屬世間禪門。何以
0479c06: 得知。如毘尼中。佛為聲聞弟子。說觀息等十
0479c07: 六行法。弟子隨教而修皆得聖道。故知亦是
0479c08: 出世間禪門。即大乘門者。如大品說。阿那波
0479c09: 那。即是菩薩摩訶衍。故請觀音經約數息辨
0479c10: 六字章句。明三乘得道。此豈可但是世間禪
0479c11: 門。二色法為門。亦不得但是二乘所行。不通
0479c12: 大乘及凡夫外道。何以故。如涅槃中說。外道
0479c13: 但能治色。不能治心。我弟子善治於心。故知
0479c14: 凡夫亦得觀色。大乘觀色。如大品中說。脹想
0479c15: 爛想等是菩薩摩訶衍。此豈可但是出世間
0479c16: 禪門。三約心為門。亦不得但據菩薩。何以故。
0479c17: 如外道亦觀心。起四十八見。凡夫緣心入四
0479c18: 空通。聲聞者如涅槃說。我弟子善治心故。能
0479c19: 離三界。此豈唯是出世間上上禪門。當知三
0479c20: 門互通。但三種人用心異故。發禪得道亦各
0479c21: 不同。此義至第九明從禪波羅蜜起教中。當
0479c22: 廣分別。第三料簡通別二門。問曰。若爾者。何
0479c23: 故如前分別。答曰。一切義理有通有別。教門
0479c24: 對緣益物不同。異說無咎。復次前非了義之
0479c25: 說。未可定執。問曰。三門互得通者。今就事
0479c26: 中數息而學。得證九想八背捨自性等禪不。
0479c27: 答曰。或得或不得。初學者不得二乘。學自在
0479c28: 定者得菩薩。具足方便波羅蜜者。隨意無礙。
0479c29: 問曰。何故云初學不得。有人數息發九想背
0480a01: 捨念佛慈心。此復云何。答曰。此發宿緣不正。
0480a02: 因修得證。緣盡則滅謝。不進終不成就次第
0480a03: 法門。至下內方便中明善根發相。當廣分別。
0480a04: 餘二門類然可知。
0480a05: 釋禪波羅蜜次第法門卷第一之上
0480a06: 
0480a07: 
0480a08: 釋禪波羅蜜次第法門卷第一之
0480a09: 下
0480a10: 
0480a11: 隋天台智者大師說
0480a12: 弟子法慎記
0480a13: 弟子灌頂再治
0480a14: 辨禪波羅蜜詮次第四
0480a15: 行者既知禪門之相。菩薩從初發心乃至佛
0480a16: 果。修習禪定。從淺至深。次第階級。是義應
0480a17: 知。今略取經論教意。撰於次第。故大品經云。
0480a18: 菩薩摩訶薩。次第行次第學次第道。辨禪定
0480a19: 次第。即為二意。一者正明諸禪次第。二者簡
0480a20: 非次第。一正釋諸禪次第義者。行人從初持
0480a21: 戒清淨。厭患欲界。繫念修習阿那波那入欲
0480a22: 界定。依欲界定得未到地。如是依未到地。次
0480a23: 第獲得初禪乃至四禪。是名內色界定。次為
0480a24: 大功德緣外眾生受樂歡喜。次第獲得四無
0480a25: 量心。是名外色界定。此八種禪定。雖緣內外
0480a26: 境入定有殊。而皆屬色界攝。行者於第四禪
0480a27: 中厭患色如牢獄。滅前內外二種色。一心緣
0480a28: 空得度色難。獲得四空處定。是名無色界定。
0480a29: 此十二門禪皆是有漏法。次此應明亦有漏
0480b01: 亦無漏禪。行者既得根本禪已。為欲除此禪
0480b02: 中見著。次還從欲界修六妙門。所以者何。此
0480b03: 六門中。數隨止是入定方便。觀還淨是慧方
0480b04: 便。定愛慧策。愛故說有漏。策故說無漏。此六
0480b05: 法多是欲界未到地四禪中具足。亦有至上
0480b06: 無色地者。次此應明十六特勝。橫則對四念
0480b07: 處。則從欲界乃至非想。但地地中立觀破
0480b08: 析故能生無漏。次應說通明觀前十六特勝
0480b09: 總觀故。今通明別觀故細。此禪亦從欲界
0480b10: 至非想。乃至入滅定。此三種禪亦名淨禪。五
0480b11: 種禪中猶是根本攝。今明無漏禪次第之相。
0480b12: 即有二意不同。一者行行次第。二者慧行次
0480b13: 第。行行次第。所謂觀鍊熏修。初明觀禪次第。
0480b14: 有六種禪。初修九想。無漏之前。用此對治。破
0480b15: 欲界煩惱。故次八念。為除修九想時怖畏心
0480b16: 生故。次十想。壞法人。於欲界修此十想斷三
0480b17: 界煩惱。故次八背捨。不壞法人。修此觀禪。
0480b18: 對治三界根本定中見著。故次明八勝處。為
0480b19: 於諸禪定觀緣中得自在故。次明十一切處。
0480b20: 為欲廣禪定中色心令普遍故。乃至修六神
0480b21: 通。由是觀禪攝。次明鍊禪者。即九次第定。為
0480b22: 總前定觀二種禪令心調柔。入諸禪時。心心
0480b23: 次第無間故。及有覺有觀等三三昧皆是鍊
0480b24: 禪攝。次明熏禪。熏禪者即是師子奮迅三昧。
0480b25: 順逆次第入出熏諸禪。令定觀分明純熟增
0480b26: 益功德故。次明修禪。修禪者。即是超越三
0480b27: 昧。於諸禪中超越入出。為得無礙自在解脫
0480b28: 故。是以大品經云。菩薩摩訶薩。住般若波
0480b29: 羅蜜。取禪波羅蜜。除諸佛三昧。入餘一切三
0480c01: 昧。若聲聞三昧。若辟支佛三昧。若菩薩三昧。
0480c02: 皆行皆入。餘一切三昧者。根本定是。若聲聞
0480c03: 三昧者。三十七品空無相等三三昧。四諦十
0480c04: 六行是。若辟支佛三昧者。十二因緣三昧是。
0480c05: 菩薩三昧者。自性禪等皆名三昧。是菩薩住
0480c06: 諸三昧。逆順出入八背捨。依八背捨逆順出
0480c07: 入九次第定依九次第定。逆順出入師子奮
0480c08: 迅三昧。依師子奮迅三昧。逆順出入超越三
0480c09: 昧。是菩薩依諸三昧。得諸法相等齊此。始
0480c10: 是二乘行。行共禪滿。何以故。大阿羅漢。亦得
0480c11: 超越三昧故。二明無漏慧行次第之相。因聞
0480c12: 四諦即修三十七品。次入三解脫門。次用十
0480c13: 六行觀分別四諦。次具十智三無漏根。成就
0480c14: 九修獲九斷。如此略辨聲聞所行無漏慧行。
0480c15: 次應說十二因緣觀門。即是辟支迦羅之所
0480c16: 行無漏慧行。若菩薩次第成就。二乘學無學
0480c17: 所得智斷。是名從假入空通觀具足也。故大
0480c18: 品經云。菩薩摩訶薩行般若波羅蜜。以方便
0480c19: 力故。從乾慧地入性地。八人地見地離欲地
0480c20: 阿羅漢辟支佛地。皆行皆入而不取證。次明
0480c21: 菩薩不共禪次第者。一自性禪。二一切義禪。
0480c22: 三難禪。四一切門禪。五善人禪。六一切行禪。
0480c23: 七除惱禪。八此世他世樂禪。九清淨淨禪。菩
0480c24: 薩依是禪故。得大菩提果。具足十力。四無
0480c25: 所畏。十八不共等一切佛法。此則略明菩薩
0480c26: 從初發心修禪。次第行次第學次第道乃至
0480c27: 佛地。名住大涅槃深禪定窟。此義至釋第七
0480c28: 修證。第八顯示果報中。方乃具辨。問曰。菩薩
0480c29: 大士為通達諸禪淺深。具足一切佛法次第
0481a01: 行次第學。可如上說。今行人初學禪時。為當
0481a02: 一向如上依次第修。為當不爾。答曰。今且欲
0481a03: 明諸禪淺深相。一往作此次第分別。若論初
0481a04: 心學人。隨所欲樂。便宜對治。易入泥洹者。從
0481a05: 諸禪方便初門而修不必定。如前一一依次
0481a06: 第。此義至內方便安心禪門中當廣分別。第
0481a07: 二簡非次第義。問曰。菩薩修禪為一向次第。
0481a08: 修禪亦有非次第。答曰。此得為四。一明次第。
0481a09: 二明非次第。三明次第非次第。四明非次
0481a10: 第次第。今明次第。如上說。大品經云。菩
0481a11: 薩次第行次第學次第道。非次第者。菩薩
0481a12: 修法華一行等諸三昧。觀平等法界非深非
0481a13: 淺。故名非次第。如無量義經說。行大直道
0481a14: 無留難故。次第非次第者。如大品中。須菩提
0481a15: 白佛。次第心應行般若。應生般若。應修般若
0481a16: 不。佛告須菩提。常不離薩婆若故。為行般
0481a17: 若。為生般若。為修般若。非次第次第者。如須
0481a18: 菩提白佛。一切諸法皆無自性。云何菩薩得
0481a19: 從一地至一地。佛告須菩提。以諸法空故。菩
0481a20: 薩得從一地至一地。問曰。今此四句但據菩
0481a21: 薩。亦得通二乘否。答曰。二乘亦得作此說。
0481a22: 何以故。知自有聲聞。初發心行於行行。從根
0481a23: 本初禪。而修乃至超越禪。方得阿羅漢果。是
0481a24: 為次第。或有聲聞人。聞說善來。一時具足三
0481a25: 明八解脫等。是為非次第。或有聲聞人。修次
0481a26: 第行行時即用慧行。善觀次第性空。從初心
0481a27: 乃至得阿羅漢。是名次第非次第。四或有聲
0481a28: 聞。從初發心即修慧行。發電光三昧得四果。
0481a29: 未具諸禪。為欲滿足有為功德故。次第修五
0481b01: 種禪定滿足。即是非次第而次第也。此義至
0481b02: 第七釋修證。及第八顯示果報等十意竟。即
0481b03: 自分明。
0481b04: 簡禪波羅蜜法心第五
0481b05: 已略說諸禪詮次竟。諸禪中法心之相復應
0481b06: 知之。今就明法心中。即為三意。一先辨法。
0481b07: 二明心。三分別簡定法心之別。就第一先辨
0481b08: 法中。法有四種。一有漏法。二無漏法。三亦有
0481b09: 漏亦無漏法。四非有漏非無漏法。一有漏法
0481b10: 者。謂十善根本四禪。眾生緣四無量心。四空
0481b11: 定是。所以者何。此十二門禪。體非觀慧之法。
0481b12: 不能照了斷諸煩惱故。二無漏法者。九想。八
0481b13: 念。十想。背捨。勝處。一切處。次第定。師子奮
0481b14: 迅。超越三昧。四諦。十六行。十二因緣法。緣
0481b15: 四無量心。三十七品。三三昧。乃至願智頂
0481b16: 禪。十一智。三無漏根等諸無漏定是。所以者
0481b17: 何。此諸禪中悉有對治。觀慧具足能斷三漏
0481b18: 故。三亦有漏亦無漏法者。六妙門。十六特勝。
0481b19: 通明等是。所以者何。此三種禪中。雖有觀慧
0481b20: 對治力用劣弱。故名亦有漏亦無漏。四非有
0481b21: 漏非無漏法者。法華三昧。般舟念佛。首楞嚴
0481b22: 等。百八三昧。自性禪等九種禪。乃至無緣大
0481b23: 慈大悲。十波羅蜜。四無礙智。十八空。十力。
0481b24: 四無所畏。十八不共法。一切種智等是。所以
0481b25: 者何。修是等法不墮二邊。故名非有漏非無
0481b26: 漏法。問曰。何故言法華三昧等法。皆名非有
0481b27: 漏非無漏。如法華中說。是德藏菩薩於無漏
0481b28: 實相心已得通達。其次當作佛號曰為淨身。
0481b29: 又如四無畏中第二無畏。名無漏無畏。如是
0481c01: 等法。諸經論中多悉說為無漏。今何以言皆
0481c02: 是非有漏非無漏法。答曰。此欲簡諸佛菩薩
0481c03: 有中道不共之法故。須作此分別。如凡夫專
0481c04: 依有漏。二乘偏行無漏。今諸佛菩薩所得不
0481c05: 共之法。不滯二邊則無二邊之漏失。是以悉
0481c06: 云無漏。何故得免二邊漏失。正以中道之法
0481c07: 非二邊所攝故。云非有漏非無漏也。此之二
0481c08: 說。語異而意同故無乖失。若任理性而論。則
0481c09: 一切皆名非有漏非無漏法。故大品經云。色
0481c10: 無縛無脫乃至一切種智無縛無脫。理既無
0481c11: 縛無脫。稱理之行。豈不同名無縛無脫。無縛
0481c12: 無脫者。即是非有漏非無漏之異名也。問曰。
0481c13: 分別定慧為四句可爾。戒復云何。答曰。從十
0481c14: 善三歸五戒八齋戒沙彌十戒。大比丘二百五
0481c15: 十戒菩薩十重四十八輕戒。亦得作四句分
0481c16: 別其義云云。今不具釋。問曰。上第四明禪詮
0481c17: 次。及下第七辨修證中。皆先明有漏。次亦有
0481c18: 漏亦無漏。次無漏。次非有漏非無漏。今分別
0481c19: 四句法。何故異於前後乃以三為二也。答曰。
0481c20: 前後皆約修行入證以為詮次。今欲簡別法
0481c21: 心之相事。須約言句為便。亦以諸經論中說
0481c22: 四句皆爾故。云行時非說時說時非行時。此
0481c23: 義易明。第二明心有四種心。一有漏心。二無
0481c24: 漏心。三亦有漏亦無漏心。四非有漏非無漏
0481c25: 心。一有漏心者。即是凡夫外道心。具三漏故
0481c26: 名有漏心所以者何。凡夫外道修禪定時。約
0481c27: 四時中分別不得離結漏故。何等為四時中
0481c28: 分別。一者初發心。欲修禪時。不能厭患世
0481c29: 間。為求禪定中樂及果報故。二者當修禪時。
0482a01: 不能返照觀察。生見著心。三者證諸禪時。即
0482a02: 計為實不知虛誑。於地地中見著心生。四者
0482a03: 從禪定起。若對眾境還生結業。以是因緣。名
0482a04: 為漏心。第二明無漏心。亦約四時中分別。一
0482a05: 約發心者。二乘之人初發心欲修禪時。厭患
0482a06: 世間不樂禪樂及求果報。但為調心則漏心
0482a07: 自然微薄不起。因此能發無漏。二修行者。隨
0482a08: 所修禪悉知虛假能伏見著不生結業。三得
0482a09: 證者。入諸禪定之時。若於定中發真空慧斷
0482a10: 諸煩惱。則三漏永盡。四從禪定起隨所對境。
0482a11: 不生見著造諸結業。以是因緣。名無漏心。前
0482a12: 二心雖是有漏而為無漏作因。因中說果亦
0482a13: 名無漏。第三明亦有漏亦無漏心。亦約四時
0482a14: 中分別。一約發心者。此行人初發心欲修禪
0482a15: 時。恛惶不定。或時厭離生死不樂禪樂。或生
0482a16: 見著。悕望定樂。愛樂果報。以生厭故結業
0482a17: 微羸。悕望定樂故增長煩惱。二約修行者。如
0482a18: 不斷善根人欲修禪時。是人雖成就信等五
0482a19: 法不得名根。以其不能定伏結使故名亦有
0482a20: 漏。生於信等善法故名亦無漏。三約得證者。
0482a21: 七種學人入諸禪時。雖發真智結漏未盡故。
0482a22: 名亦有漏亦無漏乃至退法羅漢亦有此義。
0482a23: 所以者何。未得無生智故名亦有漏。得盡智
0482a24: 故名亦無漏。四諸學人等從禪定起。隨對眾
0482a25: 境隨所斷惑。未盡之處或猶生著故。名亦有
0482a26: 漏。斷惑盡處雖對眾境結業不起。名亦無漏。
0482a27: 第四釋非有漏非無漏心。亦約四時中明。一
0482a28: 約發心者。菩薩大士初發意欲修禪時。不為
0482a29: 生死不為涅槃。則心不墮二邊。二約修行者。
0482b01: 菩薩修禪波羅蜜時。為福德故不住無為。為
0482b02: 智慧故不住有為。三約得證者。菩薩入諸禪
0482b03: 時。若於禪中發無生忍慧。爾時心與法性相
0482b04: 應。不著生死不染涅槃。四菩薩從禪定起。隨
0482b05: 對眾境心常不依有無二邊。以是因緣。菩薩
0482b06: 之心名非有漏非無漏心。第三料簡法心。問
0482b07: 曰。諸佛說一切法皆空絕諸言句。如摩訶衍
0482b08: 論偈說。
0482b09: 般若波羅蜜譬如大火焰
0482b10: 四邊不可取邪見火燒故
0482b11: 今云何作四句分別。將非墮戲論乎。答曰。佛
0482b12: 法中不可得空。於諸法無所礙。因是不可得
0482b13: 空故。說一切佛法十二部經。今說有四句無
0482b14: 咎。譬如虛空雖無所有。而一切物依以長成。
0482b15: 如摩訶衍論偈說。
0482b16: 若信諸法空是則順於理
0482b17: 若不信法空一切皆違失
0482b18: 若以無是空無所應造作
0482b19: 未作已有業不作有作者
0482b20: 如是諸法相誰能思量者
0482b21: 唯有得直心所說無依止
0482b22: 離於有無見心自然內滅
0482b23: 今為開發行人方便知見。分別種種法門。故
0482b24: 無句義中辨於句義。於理無失。故大品經云。
0482b25: 無句義是菩薩句義。若汝欲離四句求解脫
0482b26: 者。即還被無句縛。所以然者。如說有四句。無
0482b27: 四句。亦有四句。亦無四句。非有四句。非無四
0482b28: 句。汝尚不免無四句縛。豈得免亦有亦無等
0482b29: 四句縛。當知了句非句。於句義無礙。而得解
0482c01: 脫。非是離句求。於無句而得解脫。如天女呵
0482c02: 身子云。無離文字說解脫也。文字性離即解
0482c03: 脫相。復次今明法之與心合為八句。迴轉分
0482c04: 別。則有三十六句。若細歷法而明即出無量
0482c05: 句。若能於一句法通達一切句。則此辨若虛
0482c06: 空無有邊際。問曰。若爾何以不約法心各作
0482c07: 五句。答曰。諸佛出世對緣化物。教門多約四
0482c08: 句。如摩訶衍論中說。有四種悉檀。一世界
0482c09: 悉檀。二為人悉檀。三對治悉檀。四第一義悉
0482c10: 檀。初有漏法心即是世界悉檀攝。二無漏法
0482c11: 心即是對治悉檀攝。三亦有漏亦無漏法心
0482c12: 即是為人悉檀攝。四非有漏非無漏法心即
0482c13: 是第一義悉檀攝。是中相攝之意細尋可見。
0482c14: 復次摩訶衍論。又於第一義悉檀中分別四
0482c15: 門。如論偈說。
0482c16: 一切實一切不實一切亦實亦不實
0482c17: 一切非實非非實如是皆名諸法實
0482c18: 如是等但有四句。更無第五句。今約四句明
0482c19: 法心可以類此。餘經論中設有五句明義別
0482c20: 有因緣。今取一途義便故。不約五句分別。問
0482c21: 曰。此四種法心。法之與心有何等異。如有漏
0482c22: 法有漏心。此法心為當各是有漏為當各非。
0482c23: 故說漏若二各有者。法心合時應有二漏法
0482c24: 起。若各無和合亦應無。答曰。今不得言二
0482c25: 各是漏。亦不得言二法中各都無漏。何以故。
0482c26: 若心即是漏。如阿羅漢。漏盡時。心應盡法
0482c27: 亦如是。所以者何。若法定是漏者。聖人入根
0482c28: 本四禪。亦應生漏。此四禪法未與心合。亦應
0482c29: 自是漏。而聖人入四禪法不生於漏。四禪法
0483a01: 未與心相應時。亦自無有漏法生。云何言法
0483a02: 即是有漏。今言此漏不獨在法亦不獨在心。
0483a03: 法心合時便有漏生。以有有漏故二處受名
0483a04: 譬如仙藥。人若服之即令得仙。而藥之與人
0483a05: 本各非仙。藥人和合則便有仙。故藥受仙藥
0483a06: 之名。人受仙人之稱。若藥不因人不名仙藥。
0483a07: 人不因藥不名仙人。漏法漏心亦復如是。餘
0483a08: 三種法心義類爾可知。故阿難說示比丘。為
0483a09: 舍利弗說偈。
0483a10: 諸法從緣生是法說因緣
0483a11: 是法緣及盡我師如是說
0483a12: 復次若謂有漏之法自有有漏法。若有漏之
0483a13: 法由有漏心故有有漏法。若有漏法由法由
0483a14: 心故有有漏法。若有漏之法不由法不由心
0483a15: 故有有漏法。如此之計皆墮邪見。所以者何。
0483a16: 若謂由有漏法故有有漏法者。即是自性有
0483a17: 漏法。若是自性有漏法則應有無窮之漏法。
0483a18: 以自性復有自性故。今實不爾。若謂有漏法
0483a19: 不能自有。由有漏心故有者。即是他性有漏
0483a20: 法。所以者何。若有漏法待有漏心為自性者。
0483a21: 今有漏心待有漏法。豈非他性。若由他性而
0483a22: 有有漏法者。他性若是有有漏法。則有漏法
0483a23: 還是有漏法。更無心法之別。他性若非有漏
0483a24: 法。非有漏法何能有有漏法。故知有漏法不
0483a25: 由有漏心故有。若謂有漏法。由有漏法有漏
0483a26: 心故有者。即是共有。若是共有則從自他性
0483a27: 中。而有有漏法。若爾則一時應有二有漏法。
0483a28: 今實不然。故知非自他共故有有漏法。若謂
0483a29: 離有漏法離有漏心。有有漏法者。即是無因
0483b01: 緣而有有漏法。從因緣有有漏法尚不可。何
0483b02: 況無因緣而有有漏法。破因成假廣說如止
0483b03: 觀有漏心亦如是。餘三種法心亦如是。復次
0483b04: 若有漏法。定是有漏法者。是有漏法即是生
0483b05: 滅相續法。為生故生。為滅故生。為生滅故
0483b06: 生。為離生離滅得生。若是生生即是自生。若
0483b07: 由滅故生。即是他生。若由生滅故生。即共生。
0483b08: 若離生滅而說生者。即是無因緣生。從因緣
0483b09: 生尚不可。何況無因緣生。當知有漏生。畢竟
0483b10: 不可得。若無生則無滅。若無生滅即無相續
0483b11: 若無生滅相續則無有漏法。破相續假廣說
0483b12: 如止觀。有漏心亦如是。餘三種法心亦如是。
0483b13: 復次若有漏法是生者。為生生故生。為不生
0483b14: 生故生。為生不生故生。為非生非不生故生。
0483b15: 若生生則是自性生。若不生生即是他性生。
0483b16: 若生不生故生。即是共生。若非生非不生故
0483b17: 生。即是無因緣生。從因緣生尚不可。何況
0483b18: 無因緣生。是則於相待假中求有漏法生。畢
0483b19: 竟不可得。若無生則無有漏。破相待假廣說
0483b20: 如止觀。有漏心亦如是。餘三種法心亦如是。
0483b21: 當知有漏之法於因成相續。相待中各各四
0483b22: 句。求畢竟不可得。若不可得。云何分別。有有
0483b23: 漏法若無有有漏之法。而說有漏法者。當知
0483b24: 但有名字。是中不應定有所依生。諸戲論破
0483b25: 智慧眼。次明有漏心亦如是。若有漏法心如
0483b26: 是。餘三句法心亦如是。但以世間名字故。說
0483b27: 名字之法。不在內外兩中間。亦不常自有無
0483b28: 名之名故。曰假名問曰。若爾。云何分別法心
0483b29: 之異。答曰。但以世間名字故。分別法心之別。
0483c01: 是中無有定實。問曰。云何於名字中分別法
0483c02: 心之別答曰。若知法心無所有但有名字。則
0483c03: 還如上分別法心之相無咎　故大品經云須
0483c04: 菩提。不壞假名而說諸法實相。復次如心數
0483c05: 為法心王。為心受想行三陰及色陰。為法識
0483c06: 陰。為心心相應法心不相應法及色法無為
0483c07: 法。為法心法。為心所緣。為法能緣。為心能
0483c08: 生。為法所生。為心所觀之境。為法能觀之
0483c09: 智。為心法成於心心依於法。如是等於名字
0483c10: 中。種種分別法心之別。雖作此分別。皆如幻
0483c11: 化。無所取著同歸一相。此義至下第十結會
0483c12: 歸趣中當廣釋。
0483c13: 釋禪波羅蜜次第法門卷第一之下
