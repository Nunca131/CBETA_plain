0907b17: 
0907b18: 
0907b19: 四明尊者教行錄卷第六
0907b20: 
0907b21: 四明石芝沙門宗曉編
0907b22: 延慶寺二師立十方住持傳天台教觀戒誓
0907b23: 辭使帖延慶寺
0907b24: 皇宋明州新修保恩院記并史文惠王跋
0907b25: 上曾太守乞申奏後園地書并草菴法師跋
0907b26: 乞聖旨申禮部公據
0907b27: 三省同奉聖旨
0907b28: 聖旨本州出給公據
0907b29: 四明圖經紀延慶寺跡
0907c01: 曾魯國宣靖公祠堂記
0907c02: 四明圖經紀宣靖公祠
0907c03: 曾相公府延慶寺置莊田帖并陸薛二知府跋
0907c04: 晁待制作紀贈法智大師詩序
0907c05: 東京僧職紀贈法智詩二十三首
0907c06: 四明法師受命服門人神照作致語
0907c07: 四明尊者傳持為二十九代祖師
0907c08: 四明尊者遣僧日本國求仁王經疏
0907c09: 紀神照法師悟經王頌
0907c10: 四明門人霅川淨覺法師
0907c11: 妙悟法師輔四明作評謗書
0907c12: 草菴教苑遺事紀法智講貫
0907c13: 記四明門下纂成十類
0907c14: 延慶寺二師立十方住持傳天台教觀戒
0907c15: 誓辭
0907c16: 院丙申秋七月承舊。越十年經始陳修。己酉
0907c17: 告成。石公勒石。紀之逮壬子。凡十七年。咸安
0907c18: 來學。二師同心祈佛。永命用休。昭烈山家教
0907c19: 門。既遂攸敘。懼壽不我永。乃囑院于後賢。
0907c20: 惟善繼者居焉。永永相授。非錫于子孫。遂
0907c21: 作戒誓。使無反誨言。乃顧于手度弟子立誠又玄
0907c22: 本慈本常尚閑德才曇慧曇覺本淳作戒誓。於是我等小子。咸載拜
0907c23: 受命。二月刻石。存乎不朽。二師稱知禮。次師
0907c24: 稱異聞。
0907c25: 戒辭
0907c26: 吾惟有慚德。為汝等師無忘在三。咸承攸誨。
0907c27: 吾昔之日受天台智者教觀于寶雲師門。非欲
0907c28: 兼人受。以自益無何。尚即先師輪下。已有好
0907c29: 學。萃吾左右。虛譽喪實。悵然長懷。既值鶴林。
0908a01: 始遷舊乾符寺于西偏小院。有寢無廟。學徒
0908a02: 爰止。盈十莫容。又觀其密邇闤闠。誠非久宜。
0908a03: 遂圖此城東南隅。若林野。略允乃懷。既而
0908a04: 備歷艱關。用圖周給。惟念傳法。曾無他心。近
0908a05: 以蓋葺。有成廣袤。兼稱臼杵之利。自窮于通。
0908a06: 適好傳持。老之將至。往不可補。來寧幾何。都
0908a07: 由德薄位尊力少任重。略喪歲月。墓塞我心。
0908a08: 山家妙宗。終何假寄。嗚呼吾恨。生匪緣會死。
0908a09: 乖物議。大車兼運。方將待人。吾等要持此講
0908a10: 處及所集教文。仰給後賢。用永敷訓。俾法燈
0908a11: 芳焰分照無窮。法鼓妙音遐震有截。法華若
0908a12: 田若里。涅槃若樹若石。梵網勗令建立。大集
0908a13: 美其宣通。吾將藉此微緣。少補傳化。汝既吾
0908a14: 黨。欽若我言。無匿爾懷。面受斯誨。矧夫我大
0908a15: 師。能仁之制乃爾。攸聞三月遷居。八穢靡畜。
0908a16: 子孫受業。非俗如何應知。四事本給誰乎。苟
0908a17: 明負經戒。師嚴道尊。將無與汝未來墮焚。抑
0908a18: 吾始以十方之心。受茲住處。逮乎改創安施
0908a19: 棟宇。元為聚學。何敢私哉。孺子其明。自往無
0908a20: 。今吾命汝。一無起穢以自臭焉。自吾之
0908a21: 後。汝無復視厥居而廞己想。況朝夕處乎。吾
0908a22: 為物主。既已仰給十方。尚非吾分。矧他人哉。
0908a23: 但吾宗大德。備五者無擇邇遐。吾將授以居
0908a24: 之。後後之謀咸然。一曰。舊學天台。勿事兼
0908a25: 講。二曰。研精覃思。遠於浮偽。三曰。戒德有聞。
0908a26: 正己待物。四曰。克遠榮譽。不屈吾道。五曰。
0908a27: 辭辯兼美。敏於將導。何哉兼講則叛吾所囑。
0908a28: 浮偽則誤於有傳。戒德則光其化道。遠譽則
0908a29: 固其至業。然後辯以暢義。導以得人。五者
0908b01: 寧使有加。設若不及去辯矣。嗚汝諸子中。有
0908b02: 備斯德者。戒哉。亦無復居之矣。將挾爾眾疑
0908b03: 反吾誨也。疇念爾材。亦使汝後將懷子孫塞
0908b04: 吾賢路。苟其不然。亦使後之人猶吾之授子
0908b05: 矣。終否在茲。終否在茲。小子思之。汝克由吾。
0908b06: 亦克由聖。汝不畏吾言。亦不畏聖人言。聖不
0908b07: 云乎。但惜無上道。終不愛身命。亡軀存法。
0908b08: 合在汝躬。況餘者也。故吾慚所囑蓋微。非自
0908b09: 大其事。吾言乃由汝言也。苟猶不畏吾言。吾
0908b10: 有誓願。神明照之。災祥不僣。汝其戒哉。
0908b11: 誓辭
0908b12: 沙門知禮異聞一心一意異口同音仰白。十方常
0908b13: 住三寶釋迦世尊。當來彌勒正遍知者。龍樹
0908b14: 菩薩。南嶽禪師。天台智者。山門諸祖。各得真
0908b15: 證。無礙道人。梵王。忉利。四鎮天王。龍神八
0908b16: 部。主善罰惡。守護塔寺。及五嶽四瀆正直鬼
0908b17: 神。惟願各以護法本誓。屈降證明知禮等
0908b18: 夙承慈熏。幸值天台智者說證法門。念報曩
0908b19: 緣。竭愚講訓。綿歷歲月。唐喪光陰。載睠所
0908b20: 傳。俄成斷種。今各年逾知命。運近死王。既事
0908b21: 與願違。空撫膺長恨。刻肌剜骨。寧補前非。今
0908b22: 與手度弟子立誠又玄本慈本常尚閑德才曇慧曇覺本淳等。下至繫籍出
0908b23: 家一聚眷屬。持所住講院及所集教文。仰給
0908b24: 將來十方傳教菩薩。所祈後後遰相傳付。以
0908b25: 至無窮。略展誠懷。不辜遺囑。竊以。如來垂
0908b26: 像。久託鷲山。須達歸心。先經祇樹。梵王奉
0908b27: 宮。而請說。淨名臥室。以興談。至於正法住
0908b28: 持。皆囑塔廟。四依繼軌。咸顯所居。既法藉人
0908b29: 宣。故人必依處。此處雖寄聚落。頗若山林。西
0908c01: 映湖光。東連野色。棟宇延袤。粗可棲依。滅後
0908c02: 造堂。惡世揚法。日藏稱如來游止。法華謂是
0908c03: 佛受用。今茲陋室永言通經。仰惟諸佛慈臨。
0908c04: 四依哀納。庶令凡鄙自然莊嚴永遠休光未
0908c05: 來安處。道隆內院化廣香城。常得善師。遐聚
0908c06: 賢學。星分法炬。遍照於十方。流布宗乘。綿
0908c07: 於三世。常壽不斷。妙種益滋。其或惡黨兇徒。
0908c08: 將來固占。恃權結勢。橫見欺奪。廢傳般若。障
0908c09: 塞行道。我已將此處。奉上三寶。仰給傳持。是
0908c10: 人便為固占。欺奪佛受用處。亦是廢壞轉
0908c11: 法輪處。亦是離間和合學處。此人當得破滅
0908c12: 三寶斷學般若。極重罪惡。況復末世。護法為
0908c13: 難。法華罵佛尚輕。不亦傳護事重。當願若我
0908c14: 徒黨乃至餘人。將欲占據我傳法處。動心則
0908c15: 應時狂迷。動口則失音不語。動身手者。或被
0908c16: 風攣。或遭火爛毒蛇蝮蝎一切侵害惡瘡膿
0908c17: 血盲聾瘖。肢體闕壞。牢獄怨賊。枷杻刀杖。
0908c18: 惡鬼霹靂。毒藥橫災。一切諸難。令其備受。所
0908c19: 有眷屬。病惱諍。悉亦離散。住我此處。心常
0908c20: 熱。如處火鑊。所視毒其眼。所聞毒其耳。嗅
0908c21: 及觸皆成毒害。凡有觸向。悉不安隱。
0908c22: 命終當墮阿鼻地獄。成壞轉寄。永無出期。未
0908c23: 來餘殃復倍前劫。寧壞我身。寧斷我命。寧
0908c24: 破我眼。若壞我形命眼目。終不令是人招
0908c25: 斯等苦。若壞我此處。即是斷我及一切眾
0908c26: 生菩提善根般若種性。亦斷智者教觀壽命。
0908c27: 亦滅如來遺化勢力。以要言之。即是壞滅十
0908c28: 方三世三寶壽命正法眼目。開一切眾生三
0908c29: 惡趣門。閉一切人天涅槃道路。此人罪報不
0909a01: 可思議。仰願。諸佛菩薩諸天龍神。遮護此人。
0909a02: 勿令一念起此惡心。況至毀壞。又願。國主皇
0909a03: 帝諸王輔相職權主任州牧縣官大勢力人。
0909a04: 同垂衛護。令得此處永永傳法繩繩靡絕。若
0909a05: 我徒黨及餘諸惡比丘。或有干執乃至毀撤
0909a06: 此傳法處者。願準涅槃十六大國王大誓護
0909a07: 法。嚴用折伏。乃至驅令還家。亦願如彼經文。
0909a08: 過去有王。身命護法。生不動佛國。為彼佛上
0909a09: 首菩薩弟子。護法事重。勝報無窮。下至我
0909a10: 眷屬知識。見聞隨喜者。但能贊助。光顯此傳
0909a11: 法處。願此天眾。在在處處。常為諸佛菩薩諸
0909a12: 天聖眾。所見愛念。晝夜護持。如彼惡人所得
0909a13: 罪報。我得福樂。復過於彼。彼罪有漏。會有盡
0909a14: 時。我福無為。同虛空性。莊嚴法界一切有情。
0909a15: 同會菩提及涅槃道。
0909a16: 祖師戒誓。志願彌深。碑石燼亡。辭存舊本。比
0909a17: 丘法振紏率府郭弟子葉枝榮等。買石命匠刻
0909a18: 鐫。用示見聞。共霑利益。時紹興五年歲次乙
0909a19: 卯十月吉日。傳天台教觀住持法孫澄照大
0909a20: 師覺先重立。
0909a21: 使帖延慶寺
0909a22: 據本院住持。傳天台教沙門知禮異聞著狀稱先
0909a23: 去。至道二年七月內。前兩次院主僧居明顯通捨
0909a24: 此院與知禮異聞永作十方住持。傳演天台智者
0909a25: 教法。安僧修道。自此相次。主持院事。聚諸學
0909a26: 徒。講習天台教法。經今一十六年。昨為舍宇
0909a27: 頹毀稍妨安眾。遂請天台山金文藏院僧覺
0909a28: 圓。募緣重新修蓋。今已圓就。見管係帳。屋宇
0909a29: 一百二十餘間。已蒙頒賜額旌顯院門。僧眾
0909b01: 五十來人。講習焚修。上酬國澤。切緣此院元
0909b02: 捨與知禮等永作十方住持。即非徒弟繼續之
0909b03: 限。常須名德僧繼代講演。不廢安眾焚修。欲
0909b04: 依準江南湖南道山門體式。永作十方住持。
0909b05: 知禮異聞或終身後任。在院僧眾并檀越。於本院學
0909b06: 眾中。請明解智者教乘。能聚四遠學徒。有德
0909b07: 行僧。繼續傳教住持。或本院全無此德人。即
0909b08: 於他寺及他郡。請的傳天台教法備解行僧。
0909b09: 傳教住持。并常選請到院聽學僧。充主事。所
0909b10: 冀永遠安僧。焚修講演。祝延聖壽。伏慮。將來
0909b11: 徒弟。不悉元捨院宇住持因依。妄有干執。并
0909b12: 恐將來本院。及外處僧講業不精。但以傳天
0909b13: 台教為名。因囑託權勢。求覓住持。乞行止絕。
0909b14: 代代須得素業天台智者教乘。實有戒行學
0909b15: 眾。咸願者。住持此院。繼續講演。所冀常有德
0909b16: 人。流通妙教。上資國祚。廣福蒸民。遂於大中
0909b17: 祥符三年七月內。經使衙陳狀。乞備錄因依。
0909b18: 奏聞天聽。乞降旨。許永作十方住持長演
0909b19: 天台教法。蒙使衙申奏。況本院徒弟僧立誠又玄
0909b20: 本慈本常尚閑德才等。著狀稱伏睹師主知禮異聞經州陳狀。
0909b21: 將本院。永作十方住持長演天台教法。即非
0909b22: 徒弟繼續之限。立誠等亦願將此院。永作十方
0909b23: 住持。代代請明解智者教乘。能聚四遠學徒
0909b24: 有德行僧。傳教住持。常選請到院聽學僧。充
0909b25: 主事。立誠等各有咸願。更無干執。伏慮。將來
0909b26: 別有徒弟。不知元捨院宇住持因依。妄有執
0909b27: 占。乞備錄情狀。一處申奏者。蒙使衙具緣由
0909b28: 體量申奏。當年十月內。準中書子。奉聖旨。
0909b29: 宜令本院依久例指揮。尋蒙使帖下僧正司。
0909c01: 仰詳中書劄子內聖旨。速疾分析。久例具結
0909c02: 纜供申。據僧司申稱。勘會本州。天童山景德
0909c03: 寺。大梅山仙居院兩處。亦是十方住持。即依
0909c04: 得上項江南湖南道山門體式。如勘會天童大
0909c05: 梅兩處不是十方住持。甘伏深罪者。蒙使帖
0909c06: 下本院。仰依中書劄子內聖旨。并僧司分析
0909c07: 到天童大梅等處。體例施行者。今欲傳寫聖
0909c08: 旨并前後使帖。鐫上石碑永作十方傳教住
0909c09: 持程式。申乞下司。指揮者右具如前。今撿昨
0909c10: 據延慶院住持。傳天台教沙門知禮異聞陳狀。乞依
0909c11: 準江南湖南道山門體式。將此院永作十方
0909c12: 住持。及據徒弟僧立誠等六人著狀。亦乞將此
0909c13: 院永作十方住持。代代常須明解天台智者教
0909c14: 乘。有德行僧繼續傳教住持。州司尋於大中
0909c15: 祥符三年八月十一日。具狀申奏。乞降命。
0909c16: 指揮至當年十月十八日。準中書劄子。奉聖
0909c17: 旨。宜令本州依久例指揮者。遂具錄帖延慶
0909c18: 院。仰一準中書劄子內聖旨。指揮去訖續於
0909c19: 大中祥符四年三月內。又據經知禮等經州著
0909c20: 狀。稱慮。將來別有徒弟不悉事由。謂依別院
0909c21: 徒弟繼續。體例妄生干執。有妨名行僧傳教
0909c22: 住持。乞再錄因依聞奏。明降旨下本院。永
0909c23: 作十方住持長演天台教法者。州司緣已曾
0909c24: 申奏。明準聖旨指揮訖。遂具備狀帖。僧正
0909c25: 司仰詳中書劄子內聖旨。疾速分析。久例具
0909c26: 結纜。文狀供申。續據僧司申。今撿本州天童
0909c27: 山景德寺。大梅山仙居院兩處。亦是十方住
0909c28: 持。即依得上項江南湖南道山門體例。如勘
0909c29: 會天童大梅兩處不是十方住持。即甘深罪
0910a01: 者。已於今月二十四日。帖本院。仰詳昨來所
0910a02: 降聖旨。并此來僧正司分析。到天童大梅兩
0910a03: 處。體例施行去訖。今所再據沙門知禮異聞著狀稱
0910a04: 欲備寫聖旨并前後使帖。鐫上石碑永作十
0910a05: 方傳教住持程式。乞降指揮等。事事須帖延
0910a06: 慶院。仰詳聖旨及前後使帖指揮。備到僧正
0910a07: 司。分析體例。任便施行。勿至有遺。大中祥符
0910a08: 四年七月十七日帖。
0910a09: 觀察推官邵押大常博士通判軍州事
0910a10: 成押
0910a11: 太常博士知軍州事康押徒弟僧尚
0910a12: 閑句當樹立
0910a13: 紹興二十六年歲次丙子十二月一日住持
0910a14: 傳天台教觀賜紫覺雲大師智連重立
0910a15: 皇宋明州新修保恩院記
0910a16: 將仕郎守大常博士通判軍州兼同
0910a17: 監市舶管內勸農事騎都尉借緋石
0910a18: 待問撰
0910a19: 若夫有生之生。肇自無始之始。因緣妄想汩汨
0910a20: 沒真如。往來於地水火風。合散於夢幻泡影。
0910a21: 愛河浩浩。貫三界以周流。塵網恢恢彌大千
0910a22: 而洪覆。厥或漸修祇劫。頓悟剎那。傑出此塗。
0910a23: 徑到彼岸。變三十二具足相。化千百億妙色
0910a24: 身。普為一切心。廣陳一切法。蔭慈雲於火
0910a25: 宅。盡遣炎涼。揭慧日於昏衢。咸令夜曉者。其
0910a26: 唯大雄氏而已乎。在昔周魯二莊之時。我教
0910a27: 已顯。爰逮漢晉兩明之後。吾道彌尊。莫不法
0910a28: 法相傳心心相繼。世無慚德。代有能仁。由是
0910a29: 觀之則像教之興。其來久矣。梵宇之設。庸可
0910b01: 闕乎。明州保恩院者。即沙門知禮座主。捨舊
0910b02: 謀新之所作也。座主俗姓金氏。世居鄞江。七
0910b03: 歲出家。於州之興國寺。洎進具從寶雲通法
0910b04: 師。受天台智者教。是教也。廣大悉被。微妙甚
0910b05: 深。全兼六度之功。盡得五時之味。義無幽而
0910b06: 不顯。理無隱而不彰。修之。止而念。念不差。
0910b07: 斯之謂定力成矣。然後煩惱可斷也。習之。觀
0910b08: 而空。空不滯。斯之謂慧解發矣。然後菩提
0910b09: 可證。是以勤而行之。應墮惡道者。罪業即為
0910b10: 消滅。守而勿失。種諸善根者。功德不可思量。
0910b11: 座主二紀之餘。一志于此。探賾索隱窮理盡
0910b12: 性。可不謂勇猛精進者歟。用能博極三乘周
0910b13: 知四諦。六塵不染。五蘊皆空。甫乃吹大法螺。
0910b14: 以警群迷。擊大法鼓。而祛袪眾惑。故得緇流蟻
0910b15: 慕信士駿。有若鱗宗龍而羽宗鳳也。先是
0910b16: 此院締構年深。頹毀日甚。思得能者從而興
0910b17: 之。眾議所歸。得請為幸。粵以至道三祀。乃與
0910b18: 餘杭素所同志息心異聞。乘召而至。力而
0910b19: 居。一之二之歲。姑務經營。供其乏困。三之四
0910b20: 之歲。肇興法會。要結檀那。五之六之歲。親製
0910b21: 疏文。訓釋精義。加以靡晝靡夜。或講或懺。是
0910b22: 以必葺之事。未暇矢謀。以日繫時。方議改作。
0910b23: 適值丹丘壽昌隸業苾芻覺圓。亦欲發心願
0910b24: 言陳力。座主乃口傳方略。指授規模。談樹提
0910b25: 伽。以過去之因。說伊蒲塞。以未來之果。卒使
0910b26: 慳貪易慮。結良緣而盡欲居前。喜捨勵精。施
0910b27: 淨財而唯恐在後。一方響應。千里悅隨。玉
0910b28: 帛珠金。無脛而能至。楩柟梓。不召而自來。
0910b29: 公輸之削墨靡停。匠石之運斤弗輟。如是焉
0910c01: 者三載。工乃訖役。觀其基宇宏邈。土木瓖
0910c02: 麗。金碧交映。玉毫增輝。先佛殿而後僧堂。昭
0910c03: 其序也。右藏教而左方丈。便於事焉。節梲並
0910c04: 施。楹角咸刻。梁螮蝀而雙。瓦鴛鴦而並飛。
0910c05: 複道連甍。洪分蔽日。長廊廣廡。窱來風。游
0910c06: 之者誤在於化城。住之者疑居於幻。輪
0910c07: 奐之盛。莫之與京。而又此邦異乎他群。列
0910c08: 千於城上。止在簷前。走一水於中。纔
0910c09: 流檻外。地居形勝。天助幽奇。門開而紫陌相
0910c10: 連。路僻而紅塵不到。庭除冉冉坐對閑雲。苔
0910c11: 榭時時臥聞幽鳥。夫如是。亦何必乘盃訪道。
0910c12: 振錫游方。登涉於耆闍崛山。揭厲於阿耨達
0910c13: 水者哉。待問通守竹符函親松柄。會茲勝概。
0910c14: 告厥成功。承列疏以見貽。遂抽毫而為識。非
0910c15: 敢廣徵釋部沾取文聲。第庶幾他日為蓮社
0910c16: 張本焉耳。時大中祥符二年歲在己酉四月
0910c17: 六日立。
0910c18: 昔有通法師。負大才識。遠自三韓來。依中國
0910c19: 求佛法大要。於是盡得天台止觀之義。得法
0910c20: 弟子。
0910c21: 四明法智尊者。與天竺慈雲法師。二子青藍
0910c22: 水。能廣其師之道。大興天台一宗。直與智
0910c23: 者並駕爭馳。一時名士。如楊文公王冀公曾
0910c24: 魯公。相為師友。可謂盛矣。惟法智主明之保
0910c25: 恩院。其後錫名為延慶。乃請於朝。永為天台
0910c26: 教肆。所被文。與保恩院記舊有石刻。昨更
0910c27: 兵火掃地不存。今住持覺雲連公。道行高卓。
0910c28: 希蹤往軌。力訪遺本。得之俾學徒戒。夫再刊
0910c29: 諸石。工訖來丐數語。取信後世。余嘉其能不
0911a01: 沒前人之蹟也。乃遂其請。紹興丙子二月初
0911a02: 吉。真隱居士史浩跋。
0911a03: 上曾太守乞申奏後園地書
0911a04: 知禮啟。揆日禱聖。滌硯熏毫寫意。上聞知府
0911a05: 學士。伏念。知禮夙緣熏習性。好天台智者所
0911a06: 說法門。故討尋其意。講說其文。如解而行。
0911a07: 不閒寒暑。忍苦忘勞。于今四十餘載。蓋知此
0911a08: 教。解圓行頓。理觀事儀合一。而進趣於解脫
0911a09: 之門。可保任矣。切傳此宗處。講訓。聚徒。乃
0911a10: 力募緣。建造茲院。僅得成就。永作十方住
0911a11: 持。傳演天台教法。此事雖遂。且闕蔬園。乃
0911a12: 俗父經公。傳付本戶地段數百餘丈。與常住
0911a13: 種植。逐日供僧。且免他求。實匪無厭慮。恐將
0911a14: 來不知之輩。忽有詞訟改更。恭乞學士。以
0911a15: 洞達之心。為禪教之主。流布多艱。許賜聞奏
0911a16: 天廷委達相府。然非受人捨施。亦非買置田
0911a17: 園。乃是俗父授於男。不違條制。乞降命。俾
0911a18: 此園地永在伽藍。知禮禮像持經。心祈口禱。
0911a19: 特為園事年深。果值學士行春。俯垂異顧。必
0911a20: 期。此際克副願心。切望。台慈念知禮苦行忘
0911a21: 形為法特施巨力構此勝緣。知禮一日遂心。萬
0911a22: 死無慮。書不成字。語不成文。的寫懇誠。不避
0911a23: 荒拙。干威重。不勝悚懼。知禮啟上。天聖三
0911a24: 年八月十五日。
0911a25: 昔法智大師作此書。求置後園地段。作今院
0911a26: 宇建立基趾。其言懇至。其書勤劬。慕在興隆
0911a27: 廣茲形勝。道因收藏有歲。惜其遺蹤。恐未及
0911a28: 見聞。刻之堅石。時崇寧元年壬午潤六月望
0911a29: 日。比丘道因立。
0911b01: 乞聖旨本州申禮部公據
0911b02: 明州准行在尚書禮部符。准都省批送下。敷
0911b03: 文閣學士左朝請郎知明州軍州事提舉學事
0911b04: 莫將狀。竊見本州延慶寺。係傳天台教法。至
0911b05: 道二年。創為十方。寺宇宏壯。學徒奔湊。傳演
0911b06: 不絕。真宗皇帝。遣使至寺。命僧知禮修治
0911b07: 懺法。太子少保趙抃。作知禮行業記。具載其
0911b08: 事。昨經兵火之後。此寺幸存。數年以來。盡為
0911b09: 見任官及寄居官。拘占指射。作住止處。便
0911b10: 為己物。轉相貿易。不容僧徒居止。佛像毀壞。
0911b11: 雜穢侵擾。不成福田。及在州廣慧院報恩寺。
0911b12: 舊係禪林。在州城下。唯有禪剎兩處。係熏
0911b13: 修祝聖之地從來。開啟禱散。聖節道場。並在
0911b14: 廣慧院。自經兵火焚毀後來。雖得數間小屋。
0911b15: 亦被拘占。僧徒不敢營造。將自到任擘畫屋
0911b16: 宇。盡將兩寺寄居之家。遷出責令本寺修葺
0911b17: 殿宇。鳩工聚材。憑藉眾力。漸已成就。僧徒日
0911b18: 興禪教。仰贊皇圖。祝延聖壽。除報恩寺已有
0911b19: 聖旨指揮不許拘占。外所有。延慶寺廣慧院
0911b20: 伏望。釣慈特為敷奏。專降指揮。不許諸人
0911b21: 指占居住。庶幾。古跡名藍。不致墮壞。永為福
0911b22: 田。謹具申尚書省。伏候釣旨。後批三月二十
0911b23: 四日。送禮部行下本州。一面措置施行。明州
0911b24: 主者。一依都省批狀。指揮施行。須至行遣
0911b25: 右出給公據付延慶寺。仰收執永為照會。紹
0911b26: 興十四年四月日給。
0911b27: 左文林郎觀察推官劉押
0911b28: 右儒林郎節度推官劉押
0911b29: 右朝奉郎簽書節度判官廳公事賈押
0911c01: 右朝請大夫通判軍州主管學事錢押
0911c02: 右中散大夫通判軍州主管學事憑押
0911c03: 敷文閣學士左朝請郎知軍州事提舉學事
0911c04: 莫押
0911c05: 三省同奉聖旨
0911c06: 行在尚書禮部。准紹興十四年三月二十四
0911c07: 日。中書門下省尚書省。送到知明州莫將
0911c08: 劄子。竊見本州延慶寺。昨經兵火之後。此寺
0911c09: 幸存。數年以來。盡為見任及寄居官。拘占指
0911c10: 射。作住止處。不容僧徒居止。佛像毀壞。雜穢
0911c11: 侵擾。及本州廣慧院。舊係禪林熏修祝聖之
0911c12: 地從來。開啟禱散。聖節道場。亦被拘占。所有
0911c13: 延慶寺廣慧院伏望。特降指揮。不許諸人指
0911c14: 占居住。庶幾。古跡名藍。不致墮壞。永為福
0911c15: 田。降指揮三月二十四日。奉聖旨。依奉如
0911c16: 右。牒到奉行。前批三月辰時。付禮部施行。仍
0911c17: 關合屬去處。已符本州施行去訖。切慮。前
0911c18: 符未到。須至再行。符下明州。主者候到詳此
0911c19: 及已符。事理一依命。指揮施行。仍關合屬
0911c20: 去處。符到奉行。紹興十四年四月日下。
0911c21: 守當官呂亨令史閻守通主事趙永堅監
0911c22: 尚書六部門兼權押祠部郎中闕
0911c23: 聖旨本州出給公據
0911c24: 准行在尚書禮部符。准紹興十四年三月二
0911c25: 十四日。中書門下省尚書省。送到知明州
0911c26: 莫將劄子。竊見本州延慶寺。昨經兵火之後。
0911c27: 此寺幸存。數年以來。盡為見任及寄居官。
0911c28: 拘占指射。作住止處。不容僧徒安止。佛像毀
0911c29: 壞。雜穢侵擾。及本州廣慧院。舊係禪林熏
0912a01: 修祝聖之地從來。開啟禱散。聖節道場。亦被
0912a02: 拘占。所有延慶寺廣慧院伏望。特降指揮。不
0912a03: 許諸人指占居住。庶幾。古跡名。藍不致墮壞。
0912a04: 永為福田。候指揮。三月二十四日。奉聖旨。依
0912a05: 奉如右。牒到奉行。前批三月二十六日辰
0912a06: 時。付禮部施行。仍關合屬去處。明州主者。一
0912a07: 依命。指揮施行。仍關合屬去處。須至行遣。
0912a08: 右出給公據。付延慶寺。仰收執永為照會。紹
0912a09: 興十四年四月日給。
0912a10: 右文林郎觀察推官劉押
0912a11: 右儒林郎節度推官劉押
0912a12: 右朝奉郎簽書節度判官廳公事賈押
0912a13: 右朝請大夫通判軍州主管學事錢押
0912a14: 右中散大夫通判軍州主管學事憑押
0912a15: 敷文閣學士左朝請郎知軍州事提舉學
0912a16: 事莫押
0912a17: 四明圖經紀延慶寺跡
0912a18: 延慶教寺。在縣南三里。舊號保恩院。晉廣順
0912a19: 二年建石晉無廣順年號。此誤矣。乃郭周廣順二年爾。皇朝大中祥符三
0912a20: 年。改為延慶院。紹興十四年。改賜寺額。寺
0912a21: 有十六觀堂。事見淨土院記。僧知禮字約言。
0912a22: 四明人也。俗姓金。初父母以嗣息未立。相與
0912a23: 祈佛而妊。洎生因以羅羅名之。骨狀英粹。
0912a24: 在童間。不類常兒。七歲喪母。誓欲出家
0912a25: 以報罔極。父異之不奪其志。師事興國寺
0912a26: 洪選。十五受具。專探律部。二十從寶雲義通師。
0912a27: 學天台教法。秉志堅確。不沾席。四方學徒。
0912a28: 聞其名者。重趼而至。戶外之屨常滿。日本國
0912a29: 師。亦以其徒來詢法要。禮先住承天。至道
0912b01: 中移。住延慶。四十餘年。真宗皇帝。遣使就
0912b02: 加禮異。天禧元年。謂其徒曰。半偈忘軀。一句
0912b03: 投火。聖人之心。為法如是。況去佛滋久。慢道
0912b04: 者眾。吾不能捐捨壽命以警懈怠。則無足言
0912b05: 者。於是結十僧。修懺法。約以三年共焚身。時
0912b06: 內翰楊億都尉李遵勗。素聞公道價。望風推
0912b07: 挹。是時有詔紫衣尋賜號法智大師。皆二公
0912b08: 論薦之力也。及聞遺身。楊公遣書絡繹。確
0912b09: 請住世。太守李夷庚懇請尤勤。不得已乃止。
0912b10: 故其沒也。有式師作詩悼之。曰天上無雙月。
0912b11: 人間祇一僧。其為時賢推重如此。天聖六年
0912b12: 正月五日。跏趺而逝。涉日既久。開龕如生。及
0912b13: 闍維獲五色舍利無數。嗣法者多。禮之行業。
0912b14: 詳見胡昉所撰塔銘。
0912b15: 曾魯國宣靖公祠堂記
0912b16: 天聖中高祖楚公。為四明守。曾大父曾宣靖
0912b17: 公。毓德侍下人未知之也。欲至延慶寺前
0912b18: 一夕主僧知禮。夢神告之曰。相國來宜迎待
0912b19: 之。旦以戒閽者。有頃而魯公至。禮聳然驚異。
0912b20: 以夢告。且曰。後貴願無忘也。太夫人聞而喜
0912b21: 曰。信爾吾當悉奩具以報。及大拜乃踐初言。
0912b22: 既買田闢屋。又請諸朝。歲度其徒。於是延慶
0912b23: 遂為望剎。圖魯公像。而祠之惟謹。嗚呼亦已
0912b24: 異矣。聞之。王公大人。得時行道。利澤及於
0912b25: 天下。勳名表乎後世。是皆超詣真乘。證登
0912b26: 果位。以願力故。來應世間。宰官之身。隨赴而
0912b27: 見。魯公之載誕也。太夫人夢。老僧被幃而入
0912b28: 寢。而子生。慶曆八年。以知制誥銜恤。而歸
0912b29: 鄉。僧元達附舟至錢唐。聞天竺之勝。往瞻禮
0912c01: 之。始至路口望見。有素衣自寺門來者。漸近
0912c02: 問曰。上座從曾舍人來耶。舍人五十七歲。入
0912c03: 中書。上座其年亦受師號。纔分袂已復不
0912c04: 見。後如其言。端明蔡公襄守錢唐時。以其靈
0912c05: 異。表聞于朝。賜號靈感觀音。徽猷閣直學士
0912c06: 李公彌遜。為之記。蓋天之生賢。必以其道
0912c07: 德純備出類拔萃。而後付之。聖主相與謀謨
0912c08: 都俞。以植宗社無疆之福。真所謂有相之道
0912c09: 者。神而告之。理自應爾。然則歷相三朝。決策
0912c10: 定計。底于成績。為一代宗工。而光明碩大。不
0912c11: 可跂及。豈偶然也哉。前志所傳。如紗籠等事。
0912c12: 殆不足道矣。愚不克肖。憑藉世德。茲以舶
0912c13: 事。祇拜祠下。周旋登降。肅然有聞。而舊無紀
0912c14: 敘。大懼湮沒。敢摭其實。列之于石。以告來
0912c15: 裔。紹興三十二年四月二十六日。曾孫右朝
0912c16: 散郎提舉兩浙路市舶賜緋魚袋謹書。
0912c17: 四明圖經紀宣靖公祠
0912c18: 皇朝故丞相魯國曾宣靖公公亮。祠堂在縣南
0912c19: 三里半延慶寺。按天聖中楚國公曾會。守明
0912c20: 州。丞相方毓德侍下。一日游延慶。而主僧法
0912c21: 智大師知禮。夜夢伽藍神告之曰。翌日相公
0912c22: 來可恭迓之。知禮異其事。戒閽人。以來者告。
0912c23: 已而魯公至。禮以夢告。魯公曰。烏有是哉。然
0912c24: 默記于方寸。至大拜而以知禮之夢為然。於
0912c25: 是請于朝。置田闢舍。大啟法席。延慶之名。始
0912c26: 播于天下。寺僧圖其像。而祠之。碑碣具存。
0912c27: 曾相公府延慶寺置莊田帖
0912c28: 曾相公府契勘本府明州延慶寺法智大師知
0912c29: 禮。夜夢神者報云。來日相公入院。出門將迎。
0913a01: 次日門首伺候。乃余之來。因語其夢。歸聞家
0913a02: 母。次同謁見法智大師。相接從。果應此夢。
0913a03: 當為檀信送供於此院。自蒙聖朝御用宰執。
0913a04: 家母不爽此願。置買莊田於明州鄞縣清道
0913a05: 鄉。或存則為保慶平安。或化則為追遠諱日。
0913a06: 永永羞設。年年不廢。家母遺言。所置不多。貽
0913a07: 遠子孫。次第置買。添歸常住。永遠供僧。乃存
0913a08: 亡獲益俾。令根深條茂源遠流長者也。今復
0913a09: 思之。立身之本。莫大於孝。孝莫大養生送死
0913a10: 謹終追遠。故憑延慶院主首。體此元意。羞設
0913a11: 不令有違。所有二稅。作本府送納。仰依限送
0913a12: 納官司。不許少欠尺寸升合。貴得此田此供。
0913a13: 利無窮者。右給付延慶院。主首執照。仍付子
0913a14: 孫通知。天聖三年三月日押給。
0913a15: 政和戊戌歲。先大夫倅四明沅時為兒童。一
0913a16: 日隨侍遇今之延慶。見其法席之嚴聽徒之
0913a17: 多。展鋪單。堂中幾數千指。是時沅心竊
0913a18: 語曰。此非內有大導師以傳持教觀。外得大
0913a19: 檀施以延供十方。恐未易崇盛如此。退見主
0913a20: 僧方知。法智尊者。有神人感夢之異。因出大
0913a21: 丞相宣靖曾魯公捨莊帖文伏讀驚歎。此所
0913a22: 以見延慶教庠為二淛之冠也。自後寺經虜
0913a23: 火。焚毀幾盡。前後更三住持。未能興起講席
0913a24: 亦從而廢闕。最後有圓辯尊者。專以法智宗
0913a25: 旨。開導後學於永嘉之資福。先大夫因其徒
0913a26: 之有請。遂力贊其事於州將。以挽其來。未
0913a27: 幾講堂洞開傑。閣雄嶼。修廓紺宇。煥然一新。
0913a28: 四方學徒。摳衣於函丈者。若雲蒸霧集。講席
0913a29: 遂復改觀如曩時。至此不特知法智願力之
0913b01: 深。抑亦見魯公植福之彌厚也。今延慶親公
0913b02: 講主。實圓辯之的嗣。觀行兼修。宗說俱到。一
0913b03: 日見過且言。本寺捨莊田。帖舊有碑刻。今
0913b04: 不復存。欲以舊所得本再諸石以傳不朽。
0913b05: 且欲沅書其後。若夫立身之本。莫大於孝。此
0913b06: 魯國公之付囑也。二稅所輸。毋令失時。此
0913b07: 魯國公之垂訓也。凡我緇徒。宜守毋怠。至於
0913b08: 慶均存沒徼福西乾。迺知今判部尚書。以忠
0913b09: 誠受聖知。以勳業致褒顯。班聯八座。寵冠一
0913b10: 時。則知。根深條茂。源遠流長。大丞相魯國公
0913b11: 之遺訓。至是若合符。云是可書也已。右朝散
0913b12: 郎新權知舒州軍州事陸沅跋。
0913b13: 居實聞。如來或現宰官身說法。佛法付囑國王
0913b14: 大臣。此二語本即一事。苟非其人。道不虛行。
0913b15: 使國王大臣夙根非佛。誰肯出力主張。大丞
0913b16: 相宣靖魯公。因法智師夜夢有驗。捨田入寺。
0913b17: 植無窮之利。此大事因緣居實竊以謂。唯佛
0913b18: 知佛。以心印心。大丞相與法智。即非兩人故。
0913b19: 是夢是覺。如鏡照形。初非妄想。此田此供。如
0913b20: 人贍家。不自為功。今判部尚書。迺大丞相之
0913b21: 孫。膺國重任為計相。凡所以裕民足用調度
0913b22: 得宜。一本之慈祥仁厚。有毫髮不便乎人。必
0913b23: 極力經濟。在佛法為方便利他三昧。迺得大
0913b24: 丞相心傳家法。不日大用識者必謂。魯公復
0913b25: 生。而法智具在。今延慶講主親公。宜自承當。
0913b26: 庶幾。大臣與導師。相表裏。繇此燈燈相繼云。
0913b27: 右承議郎新差權發遣興化軍主管學事薛居
0913b28: 實敬題。
0913b29: 晃待制作紀贈法智大師詩序
0913c01: 今天台教觀之徒。稱四明尊者。追配古人。其
0913c02: 言為國中之法也。可謂盛矣說之自北方來。
0913c03: 聞而異之。究其名氏。是謂法智禮公。於是乎。
0913c04: 矍然加歎曰。此我高祖文元公與楊文公。之
0913c05: 所稱者歟。我雖昧夫天台之學。未讀法智所
0913c06: 著之書。而固已得其人矣。既而法智三世孫
0913c07: 明智立公。視以高僧簡長等紀贈詩二十三
0913c08: 首曰。吾祖法智。得名凜然至今者。蓋有所自
0913c09: 矣。當是時。翰林主人晁公楊公。所貽之文。既
0913c10: 已流傳矣。其輩行中聲名人。篇章之美。又如
0913c11: 何哉。然是詩吾祖法智。初不自有之。乃落於
0913c12: 杭州式公。不知其歷幾歲。凡傳幾何人。而
0913c13: 復歸於法智之舊室。亦可歎也。已將移于石。
0913c14: 願得以序之說之竊以謂。法智遠處身於東
0913c15: 海之陂。而名聲振燿京師。既久而彌隆。其頌
0913c16: 德辭翰。雖散而復合。亦可以為修德之勸也。
0913c17: 後有攬者。其所感可勝言哉。烏虖景德祥符
0913c18: 之風。此亦非其躅歟。政和元年十一月庚申
0913c19: 十三日。朝請郎監明州船場飛騎尉賜緋魚
0913c20: 袋晁說之序。
0913c21: 東京僧職紀贈法智詩二十三首
0913c22: 簡長啟謹成聲詩四十言寄贈四明延
0913c23: 慶禮公上人伏惟采釆覽
0913c24: 右街鑒義譯經證義兼綴文同編
0913c25: 修箋注御集知印大師賜紫簡
0913c26: 長上
0913c27: 片石焚香坐因懷嶽寺秋
0913c28: 高人雙樹下淨業幾生修
0913c29: 寶窺枝鳥銅瓶蟄海蚪
0914a01: 全軀莫輕捨應許謝公留師久積素
0914a02: 行早誓捐軀今鼇長貳鄉三復懇留方然其請
0914a03: 四十字詩寄四明禮公導師
0914a04: 譯經館證義同編修箋注
0914a05: 御集慧觀大師行肇上
0914a06: 眾緣留住世喜見幾生身
0914a07: 猊座揚金石宵庭立鬼神
0914a08: 齋時過鹿禪徑不知春
0914a09: 江上傳燈者誰將繼後塵詔下注御
0914a10: 集之歲中秋二十有八日書
0914a11: 謹成律詩寄四明禮公法師
0914a12: 箋注　御集慧照大師希白上
0914a13: 此生已約雲山老孤格寧饒雪月清
0914a14: 池靜半暄吟草細堂空初霽講華輕
0914a15: 林浮積靄沈香炷泉滴陰崖雜磬聲
0914a16: 翻念觀光歸計晚詠詩先寄社中名
0914a17: 五言四十字寄延慶禮公道人
0914a18: 淨慧大師慧崇上
0914a19: 四明遙在目霽色露層崖
0914a20: 龍作人聽講神為客施齋
0914a21: 松風鳴鐵錫石靄濕鞋
0914a22: 老病空相憶多慚請益乖詔下箋注
0914a23: 御集之年季秋月自書
0914a24: 謹吟四十字詩奉寄禮師教主
0914a25: 譯經證義同編修箋注
0914a26: 御集賜紫義賢上
0914a27: 重城搖落東望杳無窮
0914a28: 溪信年來絕山心夜未空
0914a29: 靜思分禁月遐聽極霜鴻
0914b01: 早晚能相見機忘道即同
0914b02: 詩四十言寄贈四明教主禮師幸惟采釆覽
0914b03: 雪苑左街講經論文章應制
0914b04: 箋注御集賜紫鑒微上
0914b05: 島寺鯨波匝真修古亦稀
0914b06: 晨齊禽睇夕講月生衣
0914b07: 鑪靜檀直龕遙燭影微
0914b08: 何當浮桂江上共忘機
0914b09: 謹吟五言四十字奉寄四明禮公法主
0914b10: 上都應制箋注御集賜紫善昇上
0914b11: 佛旨妙難敷唯師解益殊
0914b12: 講長銷海日名逮動天都
0914b13: 滌秋潭淨開禪曉磬孤
0914b14: 幾懷雲外趣寒夢過重湖
0914b15: 遇昌啟謹吟七言四韻律詩一章攀寄四
0914b16: 明禮師教主不棄斐然恭惟采釆覽
0914b17: 上都左街應詔箋注御集賜紫遇昌上
0914b18: 雨霽遙空木落時危亭南望倍依依
0914b19: 白蓮舊社人離久丹闕經年信去稀
0914b20: 入觀夜堂江月滿揮松秋殿晝燈微
0914b21: 林中自有吾廬在請益終期海上歸
0914b22: 謹吟律詩一章奉寄四明禮師教主
0914b23: 雪苑講律賜紫崇古上
0914b24: 淨社依雲竇仍聞久趣真
0914b25: 靈文演長夏妙義解何人
0914b26: 海月生吟夜巖華落定春
0914b27: 遙遙應念我衣滿六街塵
0914b28: 謹吟四十言拙詩寄贈四明講主禮師
0914b29: 東京左街講律文章應制同
0914c01: 箋注御集賜紫楚文上
0914c02: 海叢寺近靜境背浮囂
0914c03: 道自隨名遠年應逐講銷
0914c04: 夜評疏燭曉岸放生橈
0914c05: 幾動耽吟客相親夢去遙
0914c06: 拙詩寄贈四明延慶禮公導師
0914c07: 上都應詔箋注後集僧希雅上
0914c08: 掩關名目遠鯨浪阻相尋
0914c09: 罷講唯澄慮孤秖此心
0914c10: 獸秋榻靜蓬漏夜堂深
0914c11: 盡仰鄞江上清風繼道林
0914c12: 詩寄四明禮公法師伏惟采釆目
0914c13: 東京講經律文章應制
0914c14: 箋注御集沙門無象上
0914c15: 半世江城住群迷久質疑
0914c16: 行深同劫鍊誓極把身遺
0914c17: 犀柄風生遠猊臺目下遲
0914c18: 鼇宮屢飛簡留作教中師今翰長洪
0914c19: 農貳卿聞師有捐軀之誓故發簡書請留住世乃有此句
0914c20: 謹吟律詩四十字寄贈四明禮師法主
0914c21: 上都應制箋注御集沙門顯忠上
0914c22: 海寺經年講隨緣道更淳
0914c23: 澄心長在觀為法欲亡身
0914c24: 松韻秋深冷山光雨霽新
0914c25: 幾思清淨境早晚遂相親
0914c26: 五言四十字奉寄四明禮師道人
0914c27: 東京左街講經文章應制同
0914c28: 注御集賜紫尚能上
0914c29: 昔年慚不識今日羨仍頻
0915a01: 造疏傳他域談空聚遠人
0915a02: 龕燈孤敵暗庭柏瘦無春
0915a03: 漸老思山甚相逢會有因
0915a04: 謹吟五言詩一首奉寄四明禮公大師
0915a05: 內殿賜紫箋注御集演法沙門普究上
0915a06: 見說忘機久逢人道嬾評
0915a07: 杜門庭樹長瞑目雪髭生
0915a08: 松粘雲碧沙泉蘸月明
0915a09: 鄞江終待去秋共看崢嶸時年七十
0915a10: 　六歲自札記
0915a11: 謹成四韻五言詩一首奉寄四明禮公大
0915a12: 法師
0915a13: 箋注御集賜紫清達上
0915a14: 不得四明春高風自有
0915a15: 參禪嶺南客傳教海東人
0915a16: 老憶青山遁閑忘白日頻
0915a17: 何當同看雪松火夜相親
0915a18: 謹吟拙詩寄贈四明禮師法主
0915a19: 箋注御集賜紫祕演上
0915a20: 古疏傳深旨清流照瘦顏
0915a21: 四方來問道半世不離山
0915a22: 養鶴憐終潔看雲許共閑
0915a23: 仍聞焚幻質幾欲別人間
0915a24: 吟成五言四十字奉寄四明禮公法師
0915a25: 上都應制箋注御集賜紫永興上
0915a26: 揮犀宗智者圍石繼生公
0915a27: 闕下寧關夢林間自了空
0915a28: 秋期思社客夜觀動魔宮
0915a29: 發詠危閣幽懷極甬東
0915b01: 謹吟聲詩寄贈四明教主禮師伏希披覽
0915b02: 是幸
0915b03: 上都應制箋注御集沙門清遠上
0915b04: 觀深知有證經歲掩重扉
0915b05: 道外獨行化區中久廢機
0915b06: 濤聲喧講席樹色冷禪衣
0915b07: 況作吾宗主談高似二威
0915b08: 詩一章寄贈四明禮公上士
0915b09: 上都應詔箋注御集僧文倚上
0915b10: 鄞江師獨步遙仰在崢嶸
0915b11: 擁衲疑雲重休糧覺體輕
0915b12: 講高清譽出行苦白髭生
0915b13: 聖代修僧史須留萬古名
0915b14: 五言四十字詩寄上四明禮師法主
0915b15: 應制箋注御集僧繼興上
0915b16: 修真依淨社幽致絕纖埃
0915b17: 盡日冥心坐諸方學者來
0915b18: 杉松圍講石猿鳥立生臺
0915b19: 憶重尋處扁舟泛月迴
0915b20: 謹成五言四十字奉寄四明禮公法師
0915b21: 蘇臺講僧子廉上
0915b22: 秋色惹禪襟凄凄思遠吟
0915b23: 去鴻迷極浦落葉滿荒林
0915b24: 雪竇頻懷夢鄞江寒月侵
0915b25: 仍聞蓮社久講說祝堯音
0915b26: 謹吟五言一首寄贈四明禮師教主伏冀
0915b27: 慈覽
0915b28: 雪苑僧擇上
0915b29: 寺枕滄溟上門長掩寂寥
0915c01: 定迴華漏斷講徹獸銷
0915c02: 入檻泉聲細當軒嶽色遙
0915c03: 何時會重席南望路迢迢庚申歲秋
0915c04: 季月望日書
0915c05: 四明法師受命服門人神照作致語
0915c06: 彌天才筆洞懸河獨步當年解義科
0915c07: 國士聽經春夢少江僧從化晝禪多
0915c08: 半千衲子傳新鈔積代宗師解舊訛
0915c09: 只恐吳皇命同輦妓人無處獻笙歌
0915c10: 四明傳持正法為二十九代祖師
0915c11: 釋迦世尊。鶴林滅度。法付聲聞則唯迦葉。其
0915c12: 付菩薩則有文殊。領受言教則在阿難。既有
0915c13: 是三。孰可闕一。迦葉之後二十四傳。至于師
0915c14: 子比丘。在迦葉傳。十有三世曰龍樹大士。所
0915c15: 著大論。譯傳東土。在北齊時。慧文禪師。一見
0915c16: 證入。以傳陳南嶽慧思禪師。凡十日而證。再
0915c17: 傳隋天台智顗大師。十有四日而證。於是乎。
0915c18: 備六度融萬法。定而三止。慧而三觀。質其宗
0915c19: 焉。一言之曰具。二言之曰法性。離數而有三
0915c20: 千。即經而專觀心。經之宗曰法華。則華嚴阿
0915c21: 含方等般若。終於涅槃。皆為法華。其為迦葉
0915c22: 文殊阿難。皆吾祖師。天台實傳唐章安灌頂。
0915c23: 章安傳縉雲智威。縉雲傳東陽慧威。東陽傳
0915c24: 左溪玄朗。左溪傳荊溪湛然。至荊溪而後。智
0915c25: 者之言。悉載於書。智者之言。悉歸于正。其為
0915c26: 一大時教。不可得而加已。荊溪傳天台行滿。
0915c27: 滿傳廣脩。脩傳物外。外傳梁元琇。琇傳周清
0915c28: 竦。竦傳有宋羲寂。寂以上皆在天台。晚傳四
0915c29: 明義通。通傳知禮。是謂四明尊者。亦曰四明
0916a01: 法智。稟生知上性。思義於童子之時。其於天
0916a02: 台之門。猶諸荊溪。四明傳廣智尚賢。廣智初
0916a03: 得於淨名。最深乎性相。審知佛法。為智其傳
0916a04: 神智鑒文。神智破眾潰。以澄法智之海。炎慧
0916a05: 炬。以繼廣智之明。若其載三智之美。可傳而
0916a06: 不可朽者。有永嘉繼忠。其師神智。而資忠者。
0916a07: 曰明智中立矣見明智法師塔銘。晁待制說之作。
0916a08: 四明尊者遣僧日本國求仁王經疏
0916a09: 有宋之初。台教乃漸杭海入吳越。今世所傳
0916a10: 三大部之類是也。然尚有留而不至與夫至
0916a11: 而非其本真者。仁王經疏。先至有二本。眾咸
0916a12: 斥其偽。昔法智既納日本信禪師所寄辟支
0916a13: 佛髮。答其所問二十義。乃求其所謂仁王經
0916a14: 疏。信即授諸海舶。無何中流大風驚濤。舶人
0916a15: 念無以息龍鼉之怒。遽投斯疏。以慰安之。法
0916a16: 智乃求強記者二僧。詣信所。讀誦以歸。不幸
0916a17: 二僧。死于日本國矣此文見晁說之所作仁王經疏序。此疏雖非本真而此說不
0916a18: 可亡矣。
0916a19: 紀神照法師悟經王頌
0916a20: 師諱本如昔在延慶法智輪下。一日上方丈。請
0916a21: 益經王之旨。法智曰爾。為我作三年監院。我
0916a22: 向汝道。神照依言。果三年辦事。持上諮問。
0916a23: 忽被法智大喝一聲。師豁然開悟有頌曰。處
0916a24: 處逢歸路。時時復故鄉。本來成現事。何必待
0916a25: 思量。師既得道。即法嗣四明。自後開法台城
0916a26: 東掖山。為白蓮之鼻祖矣。
0916a27: 四明門人霅川淨覺法師
0916a28: 師諱仁岳霅川人也。在妙齡時。聞法智大興台
0916a29: 教於四明。於是負笈而來。將渡水月橋。遂
0916b01: 擲笠於採蓮徑中云。吾所學不就。不復過此
0916b02: 橋。法智異之。待念尤厚。即與方丈東舍居焉。
0916b03: 師雖白晝。而杜諸牖。藉膏蘭以偶尋繹。以
0916b04: 故屋壁棟梁皆如墨也。至于鄉邦書來。未始
0916b05: 啟讀。悉投之帳閣中。一日為眾分衛。坐舟
0916b06: 間。方舒足。豁達自得。若在空。然舟檣為之損
0916b07: 折。既居之有歲。而與師針相投。筌蹄盡舉。
0916b08: 每有疑則擷大屧閱大鑰。而上請益。見者弱
0916b09: 之。時錢唐有慶昭法師。開光明玄義。略去觀
0916b10: 心之文。師輔四明。撰問疑徵之。四明著妙宗。
0916b11: 潤公撰指瑕非之。師作抉膜以解焉。四明建
0916b12: 消伏三用。潤亦籤疑鄙之。師作止疑以止之。
0916b13: 四明撰指要。談別理隨緣。或者構難。師作十
0916b14: 門析難。以辨之。師後與廣智。辨觀心觀佛。求
0916b15: 決於四明。四明以約心觀佛。據乎心性。觀彼
0916b16: 依正。雙收二家。師聞之且不悅也。既而四明
0916b17: 開張身量大義。師作十諫以諫之。四明不獲
0916b18: 已。作解謗解焉。一家戶牖。既成齟齬。師逐拂
0916b19: 衣還西浙。又上四明雪謗。著三身壽量義三
0916b20: 千等書。其道遂與四明。偕不同矣。余聞諸
0916b21: 永嘉曰。圓頓教勿人情。有疑不決直須爭。不
0916b22: 是山僧騁人我。修行恐落斷常坑。四明霅川
0916b23: 之論。其殆是矣。後賢當更審之。
0916b24: 妙悟法師輔四明作評謗書
0916b25: 然霅川背四明。自立一家。最後上雪謗。以雪
0916b26: 身量增減二謗之愆。當是時。四明晚景逼於
0916b27: 有疾。令門人讀之太息也。既而四明歸寂。此
0916b28: 書不復答。霅川時住靈芝而紿之曰。只因難
0916b29: 殺四明師。誰向靈芝敢開口。此語由來口播。
0916c01: 畢竟四明此道何若。曰若論一家身量。三雙
0916c02: 六句。大節確乎不拔。已見妙宗料簡解謗一
0916c03: 書。其雪謗之來。愈彰轉計之失耳。雖然彼或
0916c04: 有諸文義。續有妙悟法師評謗書。而辨析之。
0916c05: 妙悟住秀州勝果。解行高妙。大有靈異。具
0916c06: 見呂益柔所作塔記。師即雷廣慈之法子。
0916c07: 四明之嫡孫爾。爾時霅川聲駕。未易酬對。而
0916c08: 師輒陳述之。可見矣。書之略曰。希最謹修書。
0916c09: 拜于崇福講主。雖居咫尺。請問尤。但切翹
0916c10: 勤。莫遑利見。近盛製雪謗書。所謂救生法
0916c11: 二身。雪增減兩謗者也。此書一往可觀。再研
0916c12: 有失。解謗雖已煥然。雪謗猶自執。今據吾
0916c13: 祖之格言。以評闍梨之誤說等。然此一書。雖
0916c14: 有傳寫之本。而未刊刻。凡曰義學。欲了山
0916c15: 家此道建立終始者。當悉披尋之。
0916c16: 草菴教苑遺事紀法智講貫
0916c17: 全三學。法智門下之高者也。作法智行業錄。
0916c18: 其間言。法智傳持四十年。妙玄文句。講七八
0916c19: 遍。摩訶止觀五遍。其餘小部。或講十遍。以至
0916c20: 不可得記其數者。時人語曰。法智講經。明覺
0916c21: 頌。慈雲談辯。梵才詩。夫如是法智。真講經
0916c22: 者也。近世號講者。十載有一部未終者。安在
0916c23: 其能七八至不可勝紀耶。或謂余曰。古今不
0916c24: 同也。今之人既尚展演說。須入時。余對之曰。
0916c25: 大凡學道直須遠追古人。若里巷兒女輩。
0916c26: 結束粉飾。當入時也。此癡人何足與語。
0916c27: 記四明門下纂成十類
0916c28: 類集之興。蓋備學者看讀得其要。始者自仁
0916c29: 首座聽法智之講聞援引之多。遂錄其文。以
0917a01: 成五類。續霅川岳公。居法智輪下。博學強記。
0917a02: 足成其七。後得仙都聰師鈔。以為十。又佛慧
0917a03: 才公。重新增葺。復有吉公再加銓次。於玄句
0917a04: 止觀。參以三大部記洎淨名光明等疏。並益
0917a05: 以記鈔。其繁者削之。略者補之。首尾五師。修
0917a06: 治方為善本。昔廣智法師。示眾曰。類集之
0917a07: 行。得失相半。得在學人探尋知其要意。失在
0917a08: 忘其本文義勢起盡。文外當更推之。不可但
0917a09: 謂秖此耳。矧今之日。四方教肆。多尚點讀斯
0917a10: 文。豈不失於元本唯求枝葉者乎。但教典不
0917a11: 有之處。或得於是。庶可朝暮溫故知新不唐
0917a12: 學問也。果由此而識大輅。固不當以椎輪為
0917a13: 貴矣此文即古板類集序今附此。行欲使學者知所因也。
0917a14: 四明尊者教行錄卷第六
