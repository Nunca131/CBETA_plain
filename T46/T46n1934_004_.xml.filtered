0816a15: 
0816a16: 國清百錄卷第四
0816a17: 
0816a18: 隋沙門灌頂纂
0816a19: 度四十九人法名第八十九
0816a20: 皇帝。皇帝敬問括州國清寺沙門智越法
0816a21: 師等。僧使智璪至得書具至懷。天台福地實為
0816a22: 勝境。所以敬為智者建立伽藍。法緣既深尊
0816a23: 師義重。欲使宗匠遺範奉而弗墜。菩薩淨業
0816a24: 久而彌新。然則去聖久遠學徒陵替。規求利
0816a25: 養不斷俗緣。滋味甘腴違犯戒律。此乃增長
0816a26: 罪垢豈謂福田。師等離有為法求無上道。棄
0816a27: 俗諸漏鑑在雅懷。由須獎訓未學修淨行。俾
0816a28: 夫法門等侶咸歸和合。諸佛禁戒畢竟遵行。
0816a29: 又此寺嘉應事表先覺。既理由冥感。即號國
0816b01: 清寺。并有施物用申隨喜。冬序甚寒道體清
0816b02: 豫。朕巡省風俗。爰江都。瞻望山川載深
0816b03: 勞想。故遣兼通事舍人盧政力往。指此不多。
0816b04: 其使人盧政力到寺。宣賜寺物。大業元年
0816b05: 十一月二十九日。度四十九人出家。熏陸
0816b06: 香二斛。築四周土牆造門屋五間。設一千僧
0816b07: 齋物二千段米一千斛。柱國內史令莒國公
0816b08: 臣未上。大都督兼內史侍郎臣虞世基。大都
0816b09: 督朝散大夫兼內史舍人臣張乾威。度四
0816b10: 十九人出家剃落竟。使人令僧作法名灌頂。
0816b11: 奉僧令依六事立名。使人錄奏瑞相感徹應
0816b12: 驗光昇。右八名依國清瑞。悉用靈字標首。寂
0816b13: 靜真實空如乘。右八名依出家事。悉用道
0816b14: 字標首。由戒定慧眼智開覺。右八名依設齋
0816b15: 事。悉用淨字標首。命力辯喜安住堪樂。右八
0816b16: 名依賜米事。悉用惠字標首。基業宗本因果
0816b17: 儼淨。右八名依修治事。悉用正字標首。仿妙
0816b18: 德願遵普賢行。右八名依誡事。悉用私字
0816b19: 標首。最後一人呼為吉祥。
0816b20: 國清寺眾謝啟第九十
0816b21: 天台山國清寺沙門智越一眾啟。兼通事舍
0816b22: 人盧政力至奉宣。十月二十九日云。天慈
0816b23: 訓誨賚寺瑞名。施物二千段。米一千斛。熏陸
0816b24: 香二斛。千僧法齋。度四十九人出家。修治
0816b25: 寺宇。即集眾燒香宣唱。仰惟。聖治德合乾
0816b26: 坤。子養萬邦安撫四海。助佛教化度脫眾生。
0816b27: 光大之恩誡＝誠【甲】誡誠無等等。越等雖披法衣行不稱
0816b28: 照。乃侍先師每乖宗範。日夜克責無地啟處
0816b29: 伏奉旨頂戴受持。但凡庸小劣不識菩薩
0816c01: 大智。昔陳世之時親聞師說。三國為一。有
0816c02: 大力勢人當為造寺。寺若立國土即清。必為
0816c03: 國清寺。于時車書未一不識何言。自爾以來
0816c04: 抱疑弗曉。奉賚寺。國清之名還符本瑞。山
0816c05: 僧山民載欣載喜。始知諸願菩薩更相啟發。
0816c06: 或作五品或統萬機。光顯三尊利益國土。慶
0816c07: 此含情幸聞休瑞。仰瞻寺額即如悟道。但慈
0816c08: 恩普被日下同霑。而天台一方偏感弘澤。名
0816c09: 衣上服相次光臨。妙物粳糧前後降集。越等
0816c10: 三學無功。一餐難受。況米物盈積。豈可恭弘。
0816c11: 深懼不堪慮延罪過。庶藉慈宥展竭愚誠。奉
0816c12: 酬宸極。但天台幽遠。自昔以來單權獨行。
0816c13: 今泰平在運國清寺立。四十九人一日出家。
0816c14: 髮落障消實為希有。冀其心力增進學行日
0816c15: 新。念念功熏奉資皇國。又千僧結齋凡聖雲
0816c16: 集。日色華朗僧徒欣戴。仰惟。先師妙德不可
0816c17: 思議。感應神通必當鑑降。午後對使人開發
0816c18: 靈龕。希有聖瑞備。是使人等公私道俗共見。
0816c19: 越等悲喜交至。謹以啟知。謹啟。大業元年
0816c20: 十一月二十四日。括州國清寺沙門智越等
0816c21: 啟。
0816c22: 報百司上表賀口第九十一
0816c23: 使人盧政力還奏。開先師龕墳不見舍利。又
0816c24: 上行狀一卷。百司並賀。語諸公云。智者是
0816c25: 我菩薩戒師。先多靈異。恒語我云。必若得
0816c26: 道。得道之後。擁護國土利益蒼生。至於涅槃。
0816c27: 坐於石室。容範不變。我以仁壽元年遣張乾
0816c28: 威往看。儼然如舊。昨更令盧政力往。親開
0816c29: 龕門閉塞無有。聞遂不見。靈體既已變化。
0817a01: 得道非虛。擁護利益之言必應無爽。今有行
0817a02: 狀一卷。諸公等共觀之。諸州考使各寫一通。
0817a03: 還所部流布。
0817a04: 口施幡第九十二
0817a05: 僧智璪以三年二月二十七日。引入殿內辭
0817a06: 口。賜幡一千二十五張。
0817a07: 造國清寺碑文第九十三
0817a08: 天台國清寺智者禪師碑文
0817a09: 隋兼祕書監直內史省開府儀
0817a10: 同三司臣柳顧言奉　撰
0817a11: 臣聞。在天成象。經諱之法存焉。在地成形。區
0817a12: 方之均倣矣。二儀既爾三才冏然。上聖纘極
0817a13: 明王所以敷教先覺授道契會方乃昇仙。是
0817a14: 故命駕崆峒紆光善卷。籙圖宣業赤誦弘風。
0817a15: 練質九府之間。騰虛六合之內。斯並權宜汲
0817a16: 引暫保逍遙。終覆蔽於苦空。卒邅迴於生死。
0817a17: 未臻夫不生不滅。無去無來。匪實匪虛。非如
0817a18: 非異。常樂我淨凝寂恬愉。不可思議之解脫
0817a19: 也。粵若我大隋皇帝法諱總持。載融佛日瑞
0817a20: 發淨宮。利見法王應閻浮主。以封唐入紹業。
0817a21: 繼高辛立聖。與能祚隆姬發。自天攸縱。包大
0817a22: 德而翼小心。希世膺期。內文明而外柔順。知
0817a23: 微知彰鑑窮玄覽。迺武迺文能事斯畢。自永
0817a24: 嘉失馭海內分崩。恃險擅強各樹君長。禮樂
0817a25: 淪於非所。龜玉毀於殊方。書軌競分殆三十
0817a26: 紀。天將悔禍稔惡有辰。皇上道藹汾陽光
0817a27: 代邸。地隆分狹神功潛著。于時高廟靈謨。深
0817a28: 思統壹專征仗鉞。帝曰。斯哉惟君惟親知臣
0817a29: 知子。乃揚威萬里。問罪九伐一舉而定江左。
0817b01: 再駕而潛餘燼。浮天爭貢海外有截。雖咎
0817b02: 之備五臣周旦之居十亂。本支盛績疇昔多
0817b03: 慚。盤石究勳莫不倣是。三能宗鉉九命惟揚。
0817b04: 本之以仁慈施之以聲教。行之以要道體之
0817b05: 以無為。姑射杳然尚想淵賾滄波壯矣。思濟
0817b06: 舟航以為能仁。種覺降茲忍土。信相入道淨
0817b07: 戒居先。梵網明文深傳薩埵。國師僧寶必兼
0817b08: 禪慧。有會稽天台山大禪師者。生而神光照
0817b09: 室。兩目重瞳。禪師法諱智顗。川陳族太
0817b10: 丘道遠季伯風延。典午衰亂播遷華容。父起
0817b11: 祖梁使持節散騎常侍。封益陽縣開國侯。禪
0817b12: 師風彩超悟。齠希有年過。少學便誦法華。
0817b13: 父為求婚。方便祈止。儒門史館多所著明。
0817b14: 柱下濠上彌所深得。渚宮覆沒便即蔬菲。
0817b15: 及啟弱冠。於長沙之果願寺出家。護戒如明
0817b16: 珠。安心若止水。歷聽經論。但使一聞得之於
0817b17: 心傳之于口。以湘潭局狹未發大機。拂跡衡
0817b18: 陽安步墳汝。往大蘇山請業慧思禪師。禪師
0817b19: 見便歎曰。憶昔靈鷲同聽法華。令進我普賢
0817b20: 道場。為說四安樂行。停二七日誦藥王品。至
0817b21: 諸佛同讚之句。寂然入定明慧便發。起而白
0817b22: 師。師曰。非爾弗感非我莫識。所入定者法華
0817b23: 三昧之前方便。及聞持陀羅尼也。縱令文字
0817b24: 之師千群億品。尋汝慧辯所不能窮。於說法
0817b25: 人中最為第一。嘗約仁王纓絡。龍樹馬鳴立
0817b26: 三觀四教。述師本宗以為大乘樞鍵。得下御
0817b27: 內碩學流通。智以藏往。徵育王之建正教。
0817b28: 神以知來。鑑周武之滅大法。乃高蹈豫土翔
0817b29: 集天台。歷遊名山言造廬嶽。秦孝王作鎮淮
0817c01: 海。遣信迎屈。對使者曰。雖欲相見終恐緣差。
0817c02: 即累旬大風妖賊競起。水陸俱阻安坐匡岫。
0817c03: 既而龍斿龕難。仍代孝王爰屆邦域。潔誠延
0817c04: 請順流背風。數日遄到亦既覯止。便定師資。
0817c05: 等善意之仰妙光。若高宗之得傅說。再三固
0817c06: 辭無可與讓。以開皇十一年歲次辛亥月旅
0817c07: 黃鍾二十三日辛丑。於楊州大聽寺設無礙
0817c08: 大齋。夤受菩薩戒法。降牧伯之尊。由宗師之
0817c09: 典。釋龍袞而披忍服。去桓珪而傳戒香。圓發
0817c10: 初心致禮諸佛。於時天地交泰日月載華。庭
0817c11: 轉和風空淨＝浮【甲】淨浮休氣。林明七覺之華。池皦八
0817c12: 淨之水。化覃內外事等阿輸之城。教轉法輪
0817c13: 理符寶冥之窟。文武寮寀俱廕慈雲。欣欣焉
0817c14: 濟濟焉。肅肅焉癰癰焉經所謂攝律儀戒攝
0817c15: 善法戒攝眾生戒。顯發三願真正十受。如一
0817c16: 切色悉入空界者。其斯之謂歟法事云畢七
0817c17: 珍備捨。出居于城外。禪眾之精林四事供養。
0817c18: 睿情猶疑未滿。以為師氏禮極必有嘉名。如
0817c19: 伊尹之曰阿衡。呂望之稱尚父。檢地持經智
0817c20: 者師目。謹依金口虔表玉裕。便克良辰躬出
0817c21: 頂禮。雖有熊之登具茨漢文之適河上。方之
0817c22: 蔑如也。智者以內行外獎諸佛之深訓。實慧
0817c23: 方便大士之兼通。帝釋檀那既包信解。仁王
0817c24: 攝受遠能博益。逡巡告退言歸舊山。殷勤請
0817c25: 留重違高意。猶四皓之餌朮南山。二之散
0817c26: 金東海。振錫離塵始稱出世。睠言儒者未足
0817c27: 為榮。竊以四明天台剡東玉岫。兩謠雲鄞
0817c28: 南之金庭峻極于天仰捫白日。盤鎮于地俯
0817c29: 鏡滄海。雲霞沆瀣霏拂輕襟。虹霓鴛鸞勝承
0818a01: 飛舄。華果競發常迷四時。藥草森羅孰分億
0818a02: 品。道猷往而證果興。公賦不能申寺基本屬
0818a03: 始豐。名佛隴。元有定光禪師。隱顯變現先
0818a04: 居此。常謂弟子云。不久當有勝善知識。將
0818a05: 領徒眾俱集此山。俄而智者越江渡湖。翻然
0818a06: 來萃忽聞鍾磬聲振山谷。即問光師聲之所
0818a07: 以。答云。此是犍槌集僧得住之相。頗憶曾經
0818a08: 舉手相引時不。智者即悟年至十五。稽顙禮
0818a09: 佛恍焉如夢。見極高山臨大海曲。有僧如今
0818a10: 光師。舉手接上云。汝當居此處。汝當終此
0818a11: 焉。拜言悲喜滂沱涕泗。仍於佛隴之南尋行
0818a12: 寺域。便見五圍遶等耆闍之山。兩溪夾瀉
0818a13: 若縉雲之。披榛開途葺用茆茨。功德叢林
0818a14: 常熏薝蔔。忍辱牆院無勞關楗。嘯蚿吟泉
0818a15: 籟響雜。飛走聽法馴伏軒墀。西南有永豐江
0818a16: 派與淛源分嶺東會于海。潮波往還數百里
0818a17: 間。村人常以漁捕為業。陶漸迴向焚罛廢梁。
0818a18: 墾田種果翻成富實。深信解者多作沙門。慈
0818a19: 化所覃皆此連類。及光師無常。已後欲大修
0818a20: 立。忽一僧如光師年。素語智者云。若欲造
0818a21: 寺今未是時。三國成一。有大勢力人能為起
0818a22: 寺。寺若成國即清。當呼為國清寺。此言杳
0818a23: 漫孰當信者。豈期符應冥契在茲。逮于我君
0818a24: 臨邊歲久。孝性淳至入京省謁。旋邁江都登
0818a25: 命舟。迎來鎮所。使乎至彼便事裝束。謂
0818a26: 大眾曰。在上意重弗敢致辭。然往而不返。因
0818a27: 此長別語弟子云。當成就隴南下寺。其堂殿
0818a28: 基址一依我圖。侍者答云。若無師在豈能成
0818a29: 辦。重謂之曰。當有皇太子為我建造。汝等見
0818b01: 之吾不見也。行百餘里到剡東之石城寺。寺
0818b02: 有百尺金繢石像。梁太宰南平元襄王鐫創。
0818b03: 自有靈。因此現疾右而臥。忽然風雲變
0818b04: 色。松桂森聳宛如天樂。來入房戶起坐合掌。
0818b05: 神色熙怡。顧侍者云。觀音來迎不久應去。弟
0818b06: 子智朗請曰。佛許聖賢臨終說位行得。乞垂
0818b07: 曉示方思景慕。答云。我只是五品弟子位耳。
0818b08: 案五品即是法華三昧前方便之位。宛與思
0818b09: 師昔語冥一。仍命筆作偈。口授遺書辭理切
0818b10: 詣。深陳勝緣潛來密往。誓當影護。為撰淨名
0818b11: 義疏一部。俱時送來。仍索僧伽梨大衣。手
0818b12: 自披著迴身西向端坐遷神。春秋六十。旬日
0818b13: 建齋跏趺流汗。珠團髮際露泫胸間。欲示諸
0818b14: 法本自不生今則無滅。繩床輿還佛隴。輕舉
0818b15: 有若浮空。爾時開香龕。都不異昔。驛使初訃
0818b16: 震動于宸心。爰捨淨財隨申功德。郵傳相望
0818b17: 創起塔廟。寺雖本地其舊維新。瓊宇紺堂憑
0818b18: 國靈。而摸忉利鷲頭狼跡。因寂默而為道場。
0818b19: 班倕名匠競逞鉤綸。庶民子來成之不日。神
0818b20: 明扶持欻同踊現。背高就下即嶨嶽而基殿
0818b21: 堂。仰眩俯臨信玲瓏而勝畫繢。多寶分座俱
0818b22: 受瓔珞。天冠表剎如連梵幢。金函玉牒常敷
0818b23: 講肆。禪誦律儀無違師法。斯可謂頭陀之極
0818b24: 地。彌陀之淨方與阿耨而常盈。同須彌之永
0818b25: 固。暨乎重光纂曆天成地平。以今大業元年
0818b26: 九月。鑾輿幸巡淮海。矚江南惆悵台嶽。
0818b27: 集揚州名僧。咸問之曰。智者立寺權因山名。
0818b28: 宜各述所懷朕當詳擇。累日未奏。會寺僧智
0818b29: 璪銜狀而來。具條昔年光師國清之稱。太史
0818c01: 案此語。時代乃周建德之初八。表未同三方
0818c02: 鼎峙今四十餘年。聖證縣符明時徵應。詔付
0818c03: 著作書之左史。仍皆籀篆題寺門。即遣舍
0818c04: 人送璪并施基業。赴十一月二十四日。先師
0818c05: 忌齋使乎集僧。跪開石室唯見空床虛帳蘚蘇
0818c06: 苔蛛網。法侶號咷等。初滅度。公私扼掔若無
0818c07: 瞻依。又法會千僧各有簿籍。造齋點定忽盈
0818c08: 一人。有司再巡還滿千數。及臨齋受嚫復成
0818c09: 千一。執事驚愕出沒難辯。豈非先師化身來
0818c10: 受國供。王臣返命具奏一條。當扆睟容深洞
0818c11: 靈跡。百司拜賀四海馳聲。至矣哉象法未淪。
0818c12: 佛種常續迺聖幾感。大師應變妙力難思。
0818c13: 神圖方永祥基瑞國。雜沓葳蕤煥乎斯之盛
0818c14: 者也。昔金龍尊王讚佛功德。寶積長者蓋
0818c15: 稱揚。范武子聲由在民。臧文仲言垂不朽。矧
0818c16: 乎道樹勝由師門福地。而建崇雲碣表際金
0818c17: 剛。俾命絲綸織載辭理。若夫記言記事。史官
0818c18: 之成則散華貫華。法藏之鴻演敢重述宣迺
0818c19: 作頌曰。
0818c20: 龍圖畫卦裁萌五典金輪拯溺
0818c21: 止弘十善豈若我皇樹功宏緬
0818c22: 還源本淨歸途今顯鏡鑑先哲
0818c23: 筌蹄何淺天造草昧日月斯昇
0818c24: 高山巨海或影或澄虎嘯風起
0818c25: 龍躍雲興至人幾漸養正遵承
0818c26: 謙尊本裕師範推膺隻誰允矣
0818c27: 具瞻克勝熏禪觀寂如冬靖凝
0818c28: 精義泉涌如春泮水我有匠石
0818c29: 正直從繩我有律濟舟斯憑
0819a01: 虔臨拳拳悅受兢兢能資萬行
0819a02: 混成一乘六反震動十方歎稱
0819a03: 同聲相應信而有徵至誠感神
0819a04: 道合符契淵乎智者波瀾靡際
0819a05: 帝師既沃天台還憩于山之阿
0819a06: 于川之澨滄溟浩瀚崖迢遞
0819a07: 日浴扶桑月穿叢桂上踵婺采
0819a08: 傍通禹計素湍風激赤城霞曳
0819a09: 仁智肥遯山林虧蔽無言不酬
0819a10: 既符聲響無德不報有均景象
0819a11: 初卜菴蘿歸誠戀仰顯允光師
0819a12: 久要長往非皦若昧鏡形如曩
0819a13: 寺號國清靈扉潛敞孰意我師
0819a14: 遽緣安養龍樓夙記鶴關無爽
0819a15: 宸居在昔哀搆祇園令終如始
0819a16: 師嚴道尊揆日方畫覘星正昏
0819a17: 置槷崇趾削屢成垣巖分蓮
0819a18: 泉毖桃源仙夏冷禪室冬溫
0819a19: 玉階馴豹金剎棲鵷風和寶鐸
0819a20: 空轉珠幡百穀時秀萬里林繁
0819a21: 靈芝禪悅甘露天鐏玉趾按地
0819a22: 淨域驚魂金布貿苑天宮儼存
0819a23: 創造之福胡可勝原輪奐洞徹
0819a24: 莊嚴修設波斯融冶優填剞劂
0819a25: 金容月滿玉毫霜潔象譯翻度
0819a26: 龍宮披閱法嗣詵然端心障滅
0819a27: 泰階既平王道既清殊途同致
0819a28: 無慮何營皇思睿賾邃達忘情
0819a29: 有本空淨空常有并壇戒度重
0819b01: 定慧真精乾臨朗鑑遠供憑誠
0819b02: 大眾香灑拜闕龕楹全身座間
0819b03: 嚴扃網縈迦葉佛隴賢劫齊聲
0819b04: 飯僧數溢瑞我隆平身田雨潤
0819b05: 心樹華榮現在同植將來共成
0819b06: 有如懸鏡反照今生有如圭昃
0819b07: 曾不虧盈神力自在遊戲香城
0819b08: 菩提具足赫赫明明
0819b09: 玉泉寺碑第九十四
0819b10: 當陽縣令皇甫毘撰
0819b11: 蓋聞乾元資始三辰著象于天。坤道資生萬物
0819b12: 動形于地。皇王於是建國。賢聖所以垂文。起
0819b13: 名教而莫同。制威儀而有別。至如畫卦觀爻
0819b14: 蓋取隨時之象。綜經織緯會通為政之辭。大
0819b15: 禮同和大樂同節。安上治民移風易俗。斯迺
0819b16: 生前之事略矣。可言死後問知仲尼弗語。縱
0819b17: 使絳雪縈空玄霜拂樹。餌金丹而九轉。吞玉
0819b18: 髓而千年乘雲也。駕九色之玄龍游漢焉。控
0819b19: 三山之素鵠逍遙瑀臺之上。容與琳闕之間。
0819b20: 未窺解脫之門。終趣蓋纏之境。唯正覺淵
0819b21: 真如妙有。不生不滅無相無言。隨緣應質則
0819b22: 假色成形。隨類觀音則因聲示說。故有白銀
0819b23: 千尺之體。紫金丈六之身。八部般若之文
0819b24: 四種悉檀之義。神通自在慧力無窮。因導化
0819b25: 行開示悟入。歸依者盡發菩提迴向焉。普登
0819b26: 常樂。是以獼猴建塔遂生忉利之天。野雁
0819b27: 華復往彌陀之國。豈直日藏沙門孤游正道。
0819b28: 月光童子獨見如來。四生因茲度脫。六道藉
0819b29: 此昭蘇。實火宅之高車昏河之大筏。若乃周
0819c01: 室昭王之世。影奪恒星漢朝明帝之時。光
0819c02: 夢如日。使旋西寓化漸東都。置像南宮申心
0819c03: 北面。自摩騰入洛。羅什游秦。名教更弘道
0819c04: 風斯熾。經臺像閣寶塔香山。麗溢巖阿綺盈
0819c05: 都邑。豈期後魏真君之歲。後周建德之年。靈
0819c06: 廟一除伽藍再滅。形容廢毀文字散遺。響落
0819c07: 瓊鍾聲沈寶鐸。修禪耆舊卷其舌而不談。護
0819c08: 戒先賢改其形而晦影世絕調心之路。時虧
0819c09: 汲引之途。無出世之津梁。失生民之大望。
0819c10: 我大隋皇帝。乘乾御宇握鏡披圖。父愛蒼生
0819c11: 君臨赤縣。天地同其大德。日月合其重光。鼓
0819c12: 之以雷霆潤之以風雨。除暴亂致太平。張四
0819c13: 維朝萬國。功成作樂治定制禮。正道無為區
0819c14: 寰有截。闢泥洹之路開般若之門。宣十二分
0819c15: 之經流四千年之法。精勤耆舊又捨俗歸僧。
0819c16: 淨住初童持心秉戒。非直法輪再轉法鼓還
0819c17: 鳴。四海於是無虞。兆民同而有賴。委羽乘毛
0819c18: 之國慕風化以來庭靈禽嘉貺之祥。應圖書
0819c19: 而萃苑。巍巍也非境智之思量。蕩蕩乎豈言
0819c20: 談而能盡。玉泉寺者基此山焉。智顗禪師之
0819c21: 卜居也。旨正名著額其山。嵬崿嵯峨崎嶇
0819c22: 崱嶷。疑偃蓋巒似覆船。巨力窮奇之象。
0819c23: 洪崖譎詭之形。崗曲抱而成垣。水縈迴而結
0819c24: 乳。青楓動葉遠照金霞。翠柳搖枝低臨玉沼。
0819c25: 吟白雲之上。啼碧樹之間。日月為之蔽
0819c26: 虧。霄液由之散聚。前瞻江路望荊岑。左
0819c27: 帶昭丘右通巴峽。禪師本姓陳氏川人也。
0819c28: 少稟生知童真剃落。從師南嶽蘊道天台。睿
0819c29: 智洪才之響。非直播於江南。知機妙辯之聲。
0820a01: 固亦聞於河朔。皇帝外子太尉公晉王。性稟
0820a02: 孝慈情包隱惻。能臣能子匡國匡家。蘊機神
0820a03: 之智垂汎愛之心。布君子之風偃生民之草。
0820a04: 往以偽陳納叛受律。行師策妙指。縱威稜江
0820a05: 海。遂剋定金陵。化平銅柱。三吳霧卷。百越塵
0820a06: 清。師乃因王利涉。王遂因師受戒。師至此而
0820a07: 頭陀。王奏聞而起寺。於是異域才情之客。慕
0820a08: 其道而雲臻。他鄉鍊行之僧。味其風而雨集。
0820a09: 師乃精言導理盡意談玄。語證禪支心開定
0820a10: 本。幽宗博義若挹海而無窮。辯句清辭似懸
0820a11: 河而自瀉。居朋之友雖盈量而爭歸。處少之
0820a12: 徒從窮崖而莫反。爾乃信心檀越積善通人。
0820a13: 咸施一材俱投一瓦。憑茲眾力事若神功。營
0820a14: 之不日而成飾矣。經時而就。層臺閣複殿
0820a15: 連房。寒暑異形陰陽殊制。雕簷繡栱與危岫
0820a16: 而爭高。鑿礎鐫基共磐巖而等固。風光出其
0820a17: 戶牖雲霧生其棟梁。華炫耀於金盤氣芬芳
0820a18: 於玉樹。工圖相好湛若金山。匠寫真容凝如
0820a19: 滿月殿起三層之柱。懸於自響之鐘。堂開千
0820a20: 葉之華。蓮捧飛來之座。燈光不滅灌海踰明。
0820a21: 剎柱俱低承幡自舉。吉祥柔滑之草爛熳依
0820a22: 庭。逆風和氣之香氛氳滿院。斜通洞穴直注
0820a23: 凝泉。色似璃味同甘露。波投鼐鼎浪瀉階
0820a24: 堂。飲腹消痾澆軀愈疾。石柱銅樑之狀影入
0820a25: 蓮池。桃源菊浦之華香浮奈苑。可謂山類耆
0820a26: 闍寺同離越。似龍宮而出現。疑鹿野以飛來。
0820a27: 竊以前王鑿鼎。唯論體國之功。今共刊碑永
0820a28: 記菩提之道。余任宰屬城寺居山部。文雖寫
0820a29: 意書不盡言。其詞曰。
0820b01: 二儀開廓四氣氛氳方以類聚
0820b02: 物以群分通賢通聖明后明君
0820b03: 隨機設教觀化垂文樂章既造
0820b04: 禮儀方制定彼親決茲疑滯
0820b05: 披圖辯物屬辭明例唯化一生
0820b06: 不論三世玄都玉簡紫闕銀經
0820b07: 解尸遺骨飲液吞精乘龍萬紀
0820b08: 控鵠千齡終非實相猶是塵情
0820b09: 唯有大雄湛然常住不生不滅
0820b10: 無來無去千門妙旨一音演諭
0820b11: 度脫眾生涅槃雙樹夢通劉后
0820b12: 感應姬王恒星掩耀滿月澄光
0820b13: 寫形東國指聖西方慈悲願海
0820b14: 善逝津梁法顯還晉摩騰入洛
0820b15: 華散經臺香流像閣釋教起
0820b16: 桑門盛作露泫珠幡風吟寶鐸
0820b17: 真君建德運鍾滅道淪沒四生
0820b18: 毀除三寶我皇啟聖德侔蒼昊
0820b19: 妙＝以【甲】妙以法更弘真儀再造陳氏僣號
0820b20: 王赫斯征勾吳霧卷閩越廓清
0820b21: 因逢智者延謁山庭珠生浮漢
0820b22: 玉出深荊華屹石洞淵懸
0820b23: 芬芳菊浦滴瀝瓊泉盤濄似谷
0820b24: 覆嶺疑船來儀宴坐觸地蕭然
0820b25: 妙辯悉檀深窮般若緇素雲會
0820b26: 挹其河瀉或施之材或投之瓦
0820b27: 經始不日翻成大廈更起龍宮
0820b28: 還開鹿野山連紫蓋江抱黃牛
0820b29: 西臨月峽東接昭丘栴檀圍繞
0820c01: 琳碧環周春夏牖水殿山樓
0820c02: 座吐芙蓉龕懸石鏡白毫相好
0820c03: 紺髮輝映銀鷰徘徊錦鱗游泳
0820c04: 騰猴心靜怖鴿影定猗歟哲王
0820c05: 命也蕃屏自天生德孝誠俱秉
0820c06: 旦奭非儔間平詎並出總連轡
0820c07: 入調鍾鼎搆此伽藍實資力請
0820c08: 魔殿嵼須彌律倏劫終
0820c09: 俄看燒訖豈如彼岸生死皆出
0820c10: 金石不朽天地可畢鐫勒岩阿
0820c11: 永垂懋實
0820c12: 後梁主蕭琮書第九十五
0820c13: 遠欽高風未獲展侍。憮然西顧以日易年。承
0820c14: 遊止玉泉創搆坊宇。名僧雲會問道遠集。山
0820c15: 林佳勝有助禪悅。即事倏然風雲永歎。涼暑
0820c16: 珍嗇續附承修。神足今還敢申訊謁。信驛有
0820c17: 會方願祗承。蕭琮和南。
0820c18: 前陳領軍蔡徵書第九十六
0820c19: 自江東披破。弟子前預送京。不獲虔禮于茲
0820c20: 五載。丹誠懇結豈筆札所宣。山川永遠無因
0820c21: 諮述。邃師奉命爰到闕廷。天子降情君主殊
0820c22: 遇。新故崇待南北傾心。可謂使乎使乎。仲尼
0820c23: 是以興歎仰。陳勝託有慰延欽。天高氣清願
0820c24: 道體康愈。棲真千仞寂慮四禪。梁穗煙雲餐
0820c25: 悅法喜。固非世俗之徒所能稱讚。徵年衰事
0820c26: 迫可以意求。弟姪兒孫隨時。過日撫塵擊壞
0820c27: 用畢。餘齡既達於窮通之數亦不常。以賤貧
0820c28: 自恥。但覲奉翛然實增馳欷。伏願珍重繼復。
0820c29: 下承脫值行人賜訪存沒。開皇十三年九月
0821a01: 十七日。前陳侍中安右將軍中書令領軍將
0821a02: 軍南雍州大中正新豐縣開國侯弟子濟陽蔡
0821a03: 徵稽首和南。
0821a04: 長安曇暹禪師書第九十七
0821a05: 開皇十三年九月十三日。京師興國寺曇暹
0821a06: 和南。天台山禪師足下。仰惟聲高道邁疑和
0821a07: 上之來儀。德遠智深想彌天之再託。言思頂
0821a08: 禮申接足於丹誠。佇望東山戀光儀之若渴。
0821a09: 時來寒重願善起居。眾生難調化弘勞念。仰
0821a10: 承遠遊荊鎮利物弘多。棲思青溪足暢懷抱。
0821a11: 冀德光被用展翹誠。化導周行蒙沾勝益。
0821a12: 願珍道德續結祇承。謹和南。率奉醍醐願領
0821a13: 微意。
0821a14: 導因寺惠等致書第九十八
0821a15: 竊以妙理玄。隔言象之外。應機濟物。寄真
0821a16: 俗之談。自鵠樹潛儀金棺晦。微言託於傳
0821a17: 授。密教假於弘通。故有五種法師四依開士。
0821a18: 邇後連繼跡數百年。中雖復慧炬潛輝。而
0821a19: 法流恒瀉。加以惠思碩學。並願盡性窮源。
0821a20: 然性不可窮。源何易盡。鹿羊之文既惑。兔馬
0821a21: 之說猶疑。若不假以大心終歸永蔽。仰惟禪
0821a22: 師盛德清高。跨眾流之表。奇才內密越詞人
0821a23: 之上。雖不衣錦還鄉。且見懷珠反本。屬以
0821a24: 天清地肅王道康夷。四眾傾心民庶欣仰。各
0821a25: 願諮受咸思採聽。幸以慧雲之潤忘祕於
0821a26: 未聞。師子之音廣宣揚於渴仰。暫移狼之
0821a27: 步。權啟滅定之門。俯就群心哀憐祈請。書云
0821a28: 朝聞夕殞。法說一句染神必不累月經年。繁
0821a29: 勞視聽庶曾聞一實者。決了衣珠。未發菩提
0821b01: 心並知迴向。賢愚喜躍凡聖歡愉。豈不弘法
0821b02: 棟梁含生舟。不任引領。謹遣十住寺臻法
0821b03: 師歸依座下。普述眾心鵠望。泉涌之資側遲
0821b04: 洪鍾之響輒以塵聞。咸懷喜躍。
0821b05: 荊州道俗請講法華疏第九十九
0821b06: 導因寺東巖菩薩戒弟子陳子秀等稽首和
0821b07: 南。竊以法門不二理絕言忘。應病隨機假名
0821b08: 相說。雖復常居寂滅而廣示威儀。不起道場
0821b09: 躬昇自在。義談廣狹現淺深。普是有識津
0821b10: 梁含生舟。論其汲引莫不方便為先。語其
0821b11: 提無非譬喻為本。宅中童孺識三車而兢
0821b12: 出。傭賃窮子知糞穢之可除。仰惟禪師居不
0821b13: 惻之位。懷普洽之心。道貫三空智階百法。
0821b14: 輒欲奉屈宣揚法華一部。展禽邵伯述小功
0821b15: 微。尚復布政棠陰宣風柳下。況復親承三點
0821b16: 高修六度。必願俯就傾誠留心。鑽仰漢皇白
0821b17: 水由昌。大風桑井可嘉無容默已。庶令貴賤
0821b18: 上下咸識一乘。大葉小枝等蒙慈潤。幸使高
0821b19: 源鑿井速見洪泉。醉臥惛迷還知昔寶。輒述
0821b20: 眾情罔知陳具。謹請。開皇十三載八月十
0821b21: 日。
0821b22: 蔣山棲霞寺保恭請疏第一百
0821b23: 棲霞寺眾保恭等和南。竊以瞻慕明德灰管
0821b24: 屢遷。展覲以來炎涼甫隔。伏餐至法用稟教
0821b25: 門。定水澹而無涯。詞高而不極。至如止觀
0821b26: 方等之義。龍樹馬鳴之文。莫不殫其理窟究
0821b27: 其妙。恭雖不敏少遊講席。窺翫南北經論
0821b28: 法師三十餘年。求其奧旨不悟。觀諸法海寄
0821b29: 在餘生。所冀傾猶欣飽腹。然道安之遇澄
0821c01: 上人便稱北面。慧永之逢遠上首即創東林。
0821c02: 是知得奉勝人須安勝地者也。恭雖薄竊
0821c03: 欽往彥。但所居棲霞寺者。宋代明徵君宅僧
0821c04: 紹之所建主也。鐫山現像疏巖敞殿。似若飛
0821c05: 來無慚踊出。若其林泉爽麗房宇縈紆。桂嶺
0821c06: 春芳雲晝歇。自昔高行是用遊憩。故寺眾
0821c07: 齊誠請延威德。惟願傍觀曩哲爰降。彼居依
0821c08: 經受用必垂。納處所有園田基業。具在別條。
0821c09: 謹共開府士柳顧言。證成斯誓。庶金剛之
0821c10: 域與鷲嶺而長存。法寶斯傳等雞山而不滅。
0821c11: 謹疏。開皇十五年八月六日保恭等疏。
0821c12: 祕書監柳顧言書第一百一
0821c13: 弟子柳正善具成就稽首和南。暄和不審尊
0821c14: 體起居何如。伏願禪法喜悅。去歲經蒙一
0821c15: 旨至今保持。奉齎十卷玄義。往仁壽宮服讀
0821c16: 八遍。疑略盡細閡難除。新治六卷并入文
0821c17: 八軸。為莊染未竟。少日鑽研。大王今遣使人
0821c18: 蕭通國。參承書意自當仰簡。頻被顧問奉答
0821c19: 必來。伏願夏竟便待舟。冀此殘生盡心聽
0821c20: 受。懺悔往日懈惰昏沈。謹啟。
0821c21: 吉藏法師書第一百二凡三書
0821c22: 吉藏啟景。上至奉旨伏慰下情。薄熱不審尊
0821c23: 體何如。伏願信後寢膳勝常。誨授無乃上損。
0821c24: 吉藏粗蒙隨眾拜覲。未即伏增戀結願珍重。
0821c25: 今遣智照還啟。不宣謹啟。
0821c26: 吉藏啟景。上至奉師慈旨不勝踊躍。久願伏
0821c27: 膺甘露頂戴法橋。吉藏自顧慵訥不堪指授。
0821c28: 但佛日將沈群生眼滅。若非大師弘忍何以
0821c29: 剋興。伏願廣布慈雲啟發蒙滯。吉藏謹當竭
0822a01: 愚奉稟誨誘。窮此形命遠至來劫。伏願大師
0822a02: 密垂加授。夏亦竟即馳覲。今行遣智照諮問。
0822a03: 謹啟。
0822a04: 吉藏啟景。上未至數日之間便爾感夢。又景
0822a05: 上至已後仍復得夢。一二智照口述。景上尋
0822a06: 歸。亦因委諮謹啟。
0822a07: 吉藏法師請講法華經疏第一百三
0822a08: 吳州。會稽縣嘉祥寺吉藏稽首和南。伏聞山
0822a09: 號崔嵬。道安登而說法。名匡岫慧遠棲以
0822a10: 安禪。未若茲嶺宏麗接漢連霞。飛流衝
0822a11: 天灌日。赤城丹水仙宅隩區。佛隴香罏聖果
0822a12: 福地。復經擅美孫賦稱奇。智者棲憑二十餘
0822a13: 載。禪慧門徒化流遐邇。昔同壽英彥纔解通
0822a14: 經法。淨俊神正傳禪業。若非道參窮學德侔
0822a15: 補處。豈能經論洞明定慧兼照。至如周旦歿。
0822a16: 後孔丘命世。馬鳴化終龍樹繼後。如內外不
0822a17: 墜信在人弘。光顯大乘開發祕教。千年之與
0822a18: 五百實復在於今日。南嶽叡聖天台明哲。昔
0822a19: 三業住持。今二尊紹係。豈止灑甘露於震旦。
0822a20: 亦當振法鼓於天竺。生知妙悟。魏晉以來典
0822a21: 籍風謠。實無連類。釋迦教主童英發疑。盧舍
0822a22: 法王善財訪道。敢緣前諦想崇誠。謹共禪
0822a23: 眾一百餘僧。奉請智者大師演暢法華一部。
0822a24: 此典眾聖之喉襟。諸經之關鍵。伏願開佛知
0822a25: 見耀此重昏。示真實道朗茲玄夜。庶以三千
0822a26: 國土來稟未聞。百劫後生奉遵大義。築場戒
0822a27: 節析木將臨。搖落山莊玄黃均野。桂巖玉
0822a28: 菊岸華榮。彌切聲聞之心。頗傷緣覺之抱。
0822a29: 吉藏仰謝前達。俯愧詢求。兢懼唯深。但增戰
0822b01: 悚。謹請。開皇十七年八月二十一日。
0822b02: 智者遺書與臨海鎮將解拔國述放生池
0822b03: 第一百四
0822b04: 貧道少懷靜志願屏囂塵。微悟苦空得從閑
0822b05: 曠。是以去西陝陜之舊里。將領門徒遊憩天台。
0822b06: 十有二載。但此山溪接江源連海際漁捕
0822b07: 滬業交橫塞水。殺戮既多煮炙無算。夭傷物
0822b08: 命有足悲者。亦是公私去來頻遭沒溺。以
0822b09: 此死亡不可稱數。貧道不惟虛薄。願言拯濟。
0822b10: 仍率勵山僧貨衣資什物。就土民孔玄達等
0822b11: 買茲滬業。永作放生之池。變此魚梁翻成法
0822b12: 流之水。故臨海內史計尚兒敬法心重。仍請
0822b13: 講說金光明經。至流水品。檀越羊公賀等聞
0822b14: 斯妙句。咸捨滬業。凡五十五所。遂使水陸沾
0822b15: 濡人蟲荷澤。蓋聞雨華滿室。答長者之恩。明
0822b16: 珠照夜。報隋侯之德。斯固植妙行於前修。
0822b17: 播芳風於末代。福不唐捐善無虛失。仍以此
0822b18: 事表白前陳。云此江若無烏賊珍味。宜依
0822b19: 所請永為福池。國子祭酒徐孝克。宿植德本
0822b20: 才地兼美。聞斯積善請樹高碑。冀此洪基與
0822b21: 嶽同固。願茲勝業將日月俱全。昔陳氏江東
0822b22: 地不過數千里。猶若此慕善忘懷。仰惟皇帝
0822b23: 陛下。秉金輪而御八表。握寶鏡以臨四民。風
0822b24: 雨順時馬牛內向。信以道高堯舜德邁軒羲。
0822b25: 加復躬行十善等赤子於群分。自運四弘總
0822b26: 下生而普濟。且不麑不卵著自外書。救蟻救
0822b27: 魚聞之內典。豈有富天下而惜一江源。恩
0822b28: 洽宇內而獨隔數百里。改蓮華之池。興燒煮
0822b29: 之業。使軍民恣其傷殺。水族嬰其酸楚。身首
0822c01: 分離骨肉糜潰。以貧道意度皇帝之心。豈其
0822c02: 然乎。豈其然乎。但晉王殿下道貫今古。允文
0822c03: 允武。二南未足比其功。多材多藝。兩獻無以
0822c04: 齊其德。茂績振於山西。英聲馳於江左。管淮
0822c05: 海之地化吳會之民。不以貧道不肖。曲垂禮
0822c06: 接躬膺世範。謬荷人師具述事源。爰降符命
0822c07: 在所恭承。莫敢違越。假令別有嚴使。的奉
0822c08: 符毀所樹之碑。復民滬業者。貧道即振錫披
0822c09: 衣擔簦躡履。遠遊京輦詣闕上書。殞首碎
0822c10: 身以全物命。況今上旨。總使江南收捕海族。
0822c11: 而江溪山水不出海魚。披省符文事不相涉。
0822c12: 特由在斯苟欲是非。毀壞放生興殘害業。當
0822c13: 今太平之世路不拾遺。若恣軍民收羅採捕。
0822c14: 則是奪人現財公行劫盜。若以至尊欲令軍
0822c15: 民豐沃。不許放生者。昔貧道西遊。路經岳州
0822c16: 刺史王宣武。仍結香火稟受大乘。而彼地民
0822c17: 不事農桑。專行殺捕之業。學士曇揵請講。
0822c18: 遂即停留。一州五縣咸捨其業。凡一千餘所。
0822c19: 以事表臺降開許。自是岳州頻降祥瑞。
0822c20: 使君宣武旌賞倍常。至尊神智高明有感皆
0822c21: 應。豈容為軍民口味奪人善業。縣尉此啟恐
0822c22: 成僻見。且江溪狹小。不及岳州一基之地。
0822c23: 又止有雜魚本無海族。至尊以晉王殿下有
0822c24: 文武奇才。故遍加委任江南諸州。事無大小
0822c25: 皆由決判。今若不得注言。王教不聽者則
0822c26: 是。是非由於縣裁斷。不關晉王。如此之言
0822c27: 豈可聞於王耳。且大王親有符旨。開許放生
0822c28: 何容在所私行壅遏。貧道辭還幽谷。有二因
0822c29: 緣。一為大王功德治葺舊寺。二為案行江溪
0823a01: 修營福會。共諸檀越遠建菩提。爰被存亡莊
0823a02: 嚴永願。一人有慶保盤石之基。使十千之魚
0823a03: 恣相忘之樂。貧道至止已久頻荷。優任供給
0823a04: 資須人功。影響每思往彼未展來遊。逖聽所
0823a05: 聞頗傳惠化。境有三異之德。民謠五之歌。
0823a06: 餐味高風誠深隨喜。但君臨稍畢旋返非賒。
0823a07: 唯希善始令終以全嘉譽。攀轅臥轍無愧昔
0823a08: 賢。貧道反覆九思徘徊三省。北方人士壽長
0823a09: 有福。豈非慈心少害感此妙齡。東海民庶多
0823a10: 夭殤。漁獵所以短命。貧窶乃是世間現見。
0823a11: 可為鑒誡者也。今若斷三歸之命。養五陰之
0823a12: 身。斯則廢淨土之華業。起無邊之重過。事既
0823a13: 反常恐非養生之術。餘州鎮防。不邊江海既
0823a14: 處高原。採捕無地未聞亡身。他境帶病還鄉
0823a15: 豈復。必須水族以資身命。直令採捕尚乃非
0823a16: 宜。況有毀他放生以給。軍士明府在鎮清嚴。
0823a17: 遠近稱歎一錢不納。一犢方留噲參養鵠。卒
0823a18: 獲寶珠孔愉放龜終佩金印。檀越若不逆晉
0823a19: 王符旨。不乖貧道之言。則是再灑法流奉宣
0823a20: 帝道。有德必酬無善不報。玉珮雕弓不求自
0823a21: 至。金印紫綬應念便來。今遣弟子普明。齎舊
0823a22: 事往簡。但明府總此邦之務。執一鎮之兵機。
0823a23: 有教必行。如風靡草願以貧道此書。宣示百
0823a24: 姓。訓誨軍民。使遵九言之教無為始禍。改十
0823a25: 惡之心永符元吉。事爭信人口。具不復委陳。
0823a26: 沙門智顗白。
0823a27: 國清百錄卷第四
0823a28: 智者大禪師年譜事跡
0823a29: 梁武帝大同四年戊午禪師一歲父姓陳。開
0823b01: 國侯荊州華容人。母徐氏。夢香雲并吞白鼠
0823b02: 而孕。生時神光滿室。目有重瞳。至七歲喜往
0823b03: 伽藍。僧口授普門品一遍。其餘文句未聞者
0823b04: 自能通達。父母不許數往。梁元帝承聖元年。
0823b05: 十五歲欲出家。二親不聽。乃刻檀像禮誦一
0823b06: 日正拜佛時。恍夢山臨大海。僧居上招手。
0823b07: 梁敬帝紹泰元年。十八歲二親服訖。堅辭兄
0823b08: 出家。乃依湘州果願寺僧法緒為師。名智顗
0823b09: 字德安。陳高祖永定元年。二十歲受具足戒。
0823b10: 依慧曠律師精通律藏。而未受具前。曾北面
0823b11: 依學方等。陳文帝天禧元年。二十三歲光州
0823b12: 大蘇山依思禪師。師認靈山同會。示普賢道
0823b13: 場。二七日誦法華經。寂然大悟。陳廢帝光大
0823b14: 元年。三十歲辭師出金陵。居瓦官寺八年。講
0823b15: 大論說次第禪門。并法華玄義。陳宣帝太建
0823b16: 七年。三十八歲入天台。宣帝留不住。初止
0823b17: 石橋遷佛隴。次年華頂降魔。太建九年。四十
0823b18: 歲。宣帝賜修禪寺。太建十三年。四十四歲。
0823b19: 講金光明經。漁人捨梁立放生池。次年永
0823b20: 陽王請講。陳少帝至德二年。四十八歲奉詔
0823b21: 出。金陵太極殿開大論。講仁王經。次年太子
0823b22: 受戒。至貞明元年。五十歲於金陵光宅寺。講
0823b23: 法華經。章安其時方年二十七歲。始聽經文。
0823b24: 隋開皇九年。五十二歲。陳亡之荊感夢止匡
0823b25: 山。次年隋帝問。五十四歲。晉王請至揚。
0823b26: 十一月為晉王受戒方號智者。五十五歲。得
0823b27: 往荊湘。再經匡山度夏畢。先至潭。五十六歲
0823b28: 至荊答地恩。造玉泉寺。章安奉蒙玄義。五十
0823b29: 七歲。於玉泉寺講摩訶止觀。五十八歲自荊
0823c01: 下金陵。受晉王請製淨名疏。五十九歲春再
0823c02: 還天台。次年冬晉王遣書虔召。六十歲赴召
0823c03: 至新昌石像前。端坐入滅。當開皇十七年十
0823c04: 一月二十四日未時也。自入滅至宋淳熙十
0823c05: 二年乙巳。得五百九十二歲矣。
0823c06: 
0823c07: 
0823c08: 題百錄後序
0823c09: 
0823c10: 智者道傳三觀。存乎一家之書。而德化兩朝。
0823c11: 章安紀諸百錄。觀其始立制法以肅內眾。中
0823c12: 形書疏以動王臣。後論放生以安昆蟲之類。
0823c13: 昭昭乎廣大之化。粲如日星。所謂光宅天下
0823c14: 者也。章安序云。貽示後昆。知盛德之在茲
0823c15: 固可信矣。鏤板雖已印行。而未經校勘。因將
0823c16: 古本對證。且訛誤非一。遂改證前後凡十餘
0823c17: 處。庶披覽之際無壅厥意。見此題者可別訛
0823c18: 正。蘇州北禪無量壽院傳天台祖教沙門淨
0823c19: 梵題。
0823c20: 吾祖智者大禪師。實靈山再來之人也。道傳
0823c21: 三觀悟自一心。恢張龍猛正宗。幽贊法華祕
0823c22: 典。判釋以五時八教。歸趣以三觀十乘。縱辯
0823c23: 宣揚不立文字。章安結集留逗後緣。其如解
0823c24: 行證入之人。不知其幾千萬眾。諸部板刻布
0823c25: 在諸方。唯國清百錄。昨因魔火燔毀直至于
0823c26: 今。彌歷年深。所未諧圓就。今令行者曇岑遍
0823c27: 求道俗。不憚苦辛誠心不虛遂圓部帙。庶得
0823c28: 以廣見聞。傳諸永遠。則可以知吾祖道大名
0823c29: 重。皇臣化始終宛如。目擊遂盡禮至恭敬
0824a01: 覽始末云爾。時聖宋淳熙十二年歲次乙巳
0824a02: 結制日。白蓮住山戒應謹題。
