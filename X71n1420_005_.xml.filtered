0567a01: 佛日普照慧辯楚石禪師語錄卷第五
0567a02: 
0567a03: 住嘉興路本覺寺語錄
0567a04: 侍者　祖灊等　編
0567a05: 師於至正四年。八月初八日入寺。
0567a06: 山門。蟄戶未開。龍無龍句。打破空。全體顯露。復云
0567a07: 步。
0567a08: 佛殿。佛者覺義。覺的是誰。西天移來此土。藕絲牽著
0567a09: 須彌。
0567a10: 祖堂。達磨師不是祖。半夜下閻浮。日輪正卓午。
0567a11: 據室。踞虎頭收虎尾。第一句下明宗旨。直饒明得。已巳
0567a12: 是第二句。若明不得。更參三十年。
0567a13: 拈宣政院疏劄。輥芥投針則易。轉凡成聖非難。不假
0567a14: 他求。盡在箇裏。還見麼。更聽知事宣白。
0567a15: 指法座。陽春白雪。唱高和寡。村歌社舞。到處合得著。
0567a16: 新本覺今日。相席打令去也。陞座拈香祝聖畢。師云。
0567a17: 現成公案。不用安排。無孔鐵槌。有什麼限。稍知觸淨。
0567a18: 便好商量。僧問。先聖道。帝王長壽。天下太平。此意如
0567a19: 何。師云。帝王長壽。天下太平。進云。學人與麼問。和尚
0567a20: 因什麼也與麼答。師云。好本天下同。進云。不是心。不
0567a21: 是佛。不是物是什麼。師云。破草鞋。進云。還許學人露
0567a22: 箇消息也無。師云。苦屈之詞。不妨難吐。進云。衝開碧
0567a23: 落松千尺。截斷紅塵水一溪。師云。如蟲木。乃云。百
0567a24: 尺竿頭進一步。海闊天寬。萬人叢裏奪高標。眼親手
0567b01: 辦。空劫已巳前自己已。即是日用自己已。日用自己已。即是空
0567b02: 劫已巳前自己已。不可說不可說香水海。浮幢王剎。都盧
0567b03: 在你眉毛眼睫上。普光明殿本是盧舍那。與文殊普
0567b04: 賢。觀音彌勒。目連鶖子。馬鳴龍樹。一一為諸人。演說
0567b05: 心地法門了也。還聞麼。若聞去。不妨隨處度生。若不
0567b06: 聞。壽山入院事繁。未有工夫與你說在。復舉僧問曹
0567b07: 山。諸佛未出世時如何。山云。曹山不如。僧云。出世後
0567b08: 如何。山云不如曹山。師云。大小曹山。口甜心苦。或有
0567b09: 人問壽山。諸佛未出世時如何。向他道好。出世後如
0567b10: 何好。與他三箇好。且聽一生參。
0567b11: 當晚小參。僧問。天不能。地不能載時如何。師云。看
0567b12: 你分不下。進云。因什麼。向芥子裏出頭。師云。若要
0567b13: 好大做小。進云。莫是他安身立命處也無。師云。渠儂
0567b14: 得自由。乃云。眼裏著沙不得。耳裏著水不得。恁麼來
0567b15: 者。不向一人眼裏。著得須彌山。耳裏著得大海水。恁
0567b16: 麼去者。不背一人。無言處演言。無事處成事。無佛處
0567b17: 作佛。無生處度生。卷舒立方外。乾坤縱橫掛。域中日
0567b18: 月。得失俱喪。是非杳忘。撥轉向上關。瞎頂門眼。拋
0567b19: 空王殿。卸下本來衣。猶未是衲僧受用處。還委悉
0567b20: 麼。家無小使。不成君子。復舉智者銓和尚示眾云。要
0567b21: 扣玄關。須是有節操極慷慨。斬得釘。截得鐵。硬剝剝
0567b22: 地漢始得。若是畏刀避箭之徒。看即有分。師云。大小
0567b23: 智者。用盡自己已心。笑破他人口。壽山別無奇特。朝晨
0567b24: 熱水洗面。黃昏脫襪打睡。大海從魚躍。長空任鳥飛。
0567c01: 上堂。日裏浩浩。不妨靜悄悄。夜間靜悄悄。不妨
0567c02: 浩浩。靜的的。輥作一團。是業識是佛性。喝一喝。
0567c03: 中秋上堂。天上月圓。人間月半。古人道。赫日猶虧半。
0567c04: 烏沉始得圓。且那一半。落在什麼處。更深夜靜。共伊
0567c05: 商量。
0567c06: 上堂。舉傅大士云。法地若動。一切不安。師云。壽山從
0567c07: 朝至暮。不知走了幾遭。若是法地。誰敢動著一莖草。
0567c08: 復云。我不爭恁麼道。傅大士坐了起不得。
0567c09: 上堂。此事如一隻手相似。開也在我。合也在我。伸也
0567c10: 在我。縮也在我。只是不許喚作手。若喚作手。頭上安
0567c11: 頭。不喚作手。斬頭活。畢竟喚作什麼。總道不得。壽
0567c12: 山通袖去也。便下座。
0567c13: 上堂。三通鼓罷。一炷香焚。老僧坐定。諸人總立。古人
0567c14: 道。目前無闍。座上無老僧。意作麼生。莫是一切皆
0567c15: 空麼。莫是泡幻之質。終歸敗壞麼。莫是有形有相。便
0567c16: 是無形無相麼。莫是正恁麼時。全明向上事麼。莫是
0567c17: 換人情識麼。總不是這箇道理。若與麼見解。實未得
0567c18: 安樂在。行住坐臥。動靜去來。子細躊躇看。
0567c19: 上堂。達磨不來東土。二祖不往西天。臨濟不參黃檗。
0567c20: 趙州不見南泉。是處池中有月。誰家裏無煙。有問
0567c21: 分明向伊道。新羅國在海東邊。
0567c22: 上堂。是柱不見柱。非柱不見柱。是非已巳去了。是非裏
0567c23: 薦取。師云。教裏少哩。修山主有多少奇特。也只是座
0567c24: 主見解。未夢見我祖師意旨在。見露柱。但喚作露柱。
0568a01: 見燈籠。但喚作燈籠。不得動著。動著三十棒。
0568a02: 堂上。祖禰不了。殃及兒孫。壽山無端。走入水牯牛隊
0568a03: 裏。牽犁拽耙。與你諸人抵債。還有人相救麼。若有不
0568a04: 妨出來道看。如無釣竿斫盡重栽竹。不計功程得便
0568a05: 休。
0568a06: 上堂。言發非聲。色前不物。泥像手中拂子。跳上三
0568a07: 十三天。木魚口裏明珠。吞山河大地。諸人向什麼
0568a08: 處。安身立命。不得春風花不開。
0568a09: 開爐上堂。寒則普天普地寒。熱則普天普地熱。百億
0568a10: 世界。百億日月。總與這裏不別。你道西天那爛寺
0568a11: 裏。今日有幾人開爐。
0568a12: 上堂召大眾云。若道說的是。爭奈諸法寂滅相。不可
0568a13: 以言宣。若道默的是。爭奈佛法無人說。雖慧莫能了。
0568a14: 莫是說時默。默時說麼。向下文長。付在來日。
0568a15: 冬至小參。拈拄杖卓一下云。三九二十七。菩提涅槃。
0568a16: 真如解脫。什麼處去也。古人事不獲已巳。向你諸人道。
0568a17: 目前無法。意在目前。不是目前法。非耳目之所到。便
0568a18: 與麼會去。早是第八頭。更若躊躇。又落第九首。德山
0568a19: 到此。入門便棒。臨濟到此。入門便喝。雪到此。便道
0568a20: 南山鱉鼻。趙州到此。便道庭前樹子。雲門到此。
0568a21: 便道手中扇子。跳上三十三天。築著帝釋鼻孔。把
0568a22: 東海鯉魚打一棒。雨似盆傾。法眼到此便道。參同契
0568a23: 云。竺土大仙心。遂云無過此語也。向下中間。也只是
0568a24: 應時節說話。至後。謹白參玄人。光陰莫度。乃云。
0568b01: 住住恩大難酬。師云。設使粉骨碎身。亦報此恩不得。
0568b02: 若報此恩不得。總是度光陰。只這竺土大仙心。未
0568b03: 審諸人明也未。於此明得。冬至一陽生於此。不明更
0568b04: 過恒河沙劫。又卓一下。復舉須菩提尊者。因帝釋雨
0568b05: 花。問云。此花從天得耶。帝釋云弗也。尊者云。從人得
0568b06: 耶。帝釋云弗也。尊者云。從何得耶。帝釋舉手。尊者云。
0568b07: 如是如是。師云。澤廣藏山。狸能伏豹。帝釋放過須菩
0568b08: 提尊者。尋常將什麼說法。也好與一拶。
0568b09: 上堂。黃帝求珠。可貴可賤。卞和泣玉。堪笑堪悲。老聃
0568b10: 西出函關。多不如少實。孔子南游江漢。遠親不如
0568b11: 近。潘閬倒騎驢。梵志翻著襪。這一隊漢。生前鹵。
0568b12: 死後顢頇。德山令行。須瓦解。
0568b13: 上堂。舉雲門大師。因肇法師云。諸法不異者。不可續
0568b14: 截。夷岳盈壑。然後為無異者哉。門云。長者天然
0568b15: 長。短者天然短。又云。是法住法位。世間相常住。乃拈
0568b16: 起拄杖云。不是常住法。師云。一家有事百家忙。喝一
0568b17: 喝。下座。
0568b18: 了菴和尚。赴靈巖進發上堂。僧問西天二十八祖也
0568b19: 與麼。東土六祖也恁麼。恁麼恁麼。如何指示。師云。我
0568b20: 不恁麼。進云。如是則超佛越祖。古籠今也。師云。
0568b21: 也不消得。進云。自有一雙窮相手。不曾低揖等閒人。
0568b22: 師云可惜許。進云。三聖道。我逢人即出。出即不為人。
0568b23: 意旨如何。師云。頭重尾輕。進云。興化道。我逢人即不
0568b24: 出。出即便為人。作麼生會。師云。惱亂春風卒未休。進
0568c01: 云。只如新靈巖和尚。今日進發。且道與兩箇老古錐。
0568c02: 是同是別。師云。還識靈巖麼。進云。玲瓏八面自回合。
0568c03: 峭峻一方誰敢窺。師云。不信道。進云。昔日和尚。來住
0568c04: 此山。新靈巖與和尚交代。今日進發。不可空然。師云。
0568c05: 早已巳龜毛長數丈。進云。薄批明月高高飣。細切清風
0568c06: 滿滿盤。師云。謝供養。僧便喝。師云。禮拜了退。乃云。三
0568c07: 聖道。我逢人即出。出即不為人。興化道。我逢人即不
0568c08: 出出即便為人。你看他臨濟兒孫。如水銀落地相似。
0568c09: 大底大圓。小底小圓。卒討他頭鼻不著。新靈巖和尚。
0568c10: 權衡佛祖。鎔聖凡。為四海禪流。掃諸方露布。洞庭
0568c11: 湖上。起金剛幢。智積山中。豁開正法眼。畢竟憑箇
0568c12: 什麼。拈拄杖。卓一下下座。
0568c13: 上堂。臭肉上蒼蠅。坑廁裏蟲子。還有佛法也無。有則
0568c14: 淨穢懸殊。無則聖凡隔絕。諸人作麼生。下得一轉語。
0568c15: 愜得病僧意。
0568c16: 上堂。攪長河為酥酪。變大地作黃金。供養什麼人。盡
0568c17: 十方世界。是沙門一隻眼。水陸空行。蜎飛蠕動。著在
0568c18: 什麼處。諸佛非我道。誰是道者。父母非我親。誰是
0568c19: 最親者。國無定亂之劍。家無白之圖。晴是晴雨是
0568c20: 雨。作麼生道。桑樹上著箭。穀樹上汁出。
0568c21: 上堂。車不橫推。理無曲斷。北俱盧洲。長粳米飯下座。
0568c22: 病起上堂。壽山不會說禪。病起骨露皮穿。判得閻羅
0568c23: 老子。一朝催討飯錢。劍樹刀山。未免鑊湯爐炭交煎。
0568c24: 更入驢胎馬腹。不知脫離何年。因什麼如此。是他家
0569a01: 常茶飯。
0569a02: 除夜小參。僧問。臨濟大師道。第一句中薦得。與佛祖
0569a03: 為師。第二句中薦得。與人天為師。第三句中薦得。自
0569a04: 救不了。如何是第一句。師云咄。進云。如何是第二句。
0569a05: 師云墮。進云。如何是第三句。師云去。僧禮拜。乃云。古
0569a06: 風大好。初無佛祖禪道。隨緣放曠。任性逍遙。當恁麼
0569a07: 時。不可道你強我弱也。見直言見。不見直言不見。知
0569a08: 直言知。不知直言不知。東西南北。陰陽寒暑。高低貴
0569a09: 賤。是非人我。那裏得許多消息來。纔分四聖六凡。便
0569a10: 見七差八錯。有佛有祖。有禪有道。掀翻海岳。抖亂乾
0569a11: 坤。縱使德山棒如雨點。打他不住。臨濟喝似雷奔。禁
0569a12: 他不得。壽山這裏。只有一口劍。佛之與魔。總與一刀
0569a13: 兩段。貴圖天下太平。汝等諸人。但管饑來展。困來
0569a14: 合眼。復有何事。臘月三十日。也只是尋常。不起纖毫
0569a15: 修學心。無相光中常自在。喝一喝。復舉僧問九虔
0569a16: 和尚。祖祖相傳。傳箇什麼。云。釋迦慳迦葉富。僧云。
0569a17: 畢竟傳的事作麼生。云。同歲老人分夜燈。師頌云。
0569a18: 同歲老人分夜燈。這頭點著那頭明。從來不借他人
0569a19: 口。切忌如何作麼生。
0569a20: 歲旦上堂。拈拄杖云。山僧一條拄杖。不曾胡亂打人。
0569a21: 今日新正開封去也。釋迦老子。達磨大師。放過不可。
0569a22: 自餘之輩。車載斗量。利劍不斬死漢。忽有人出來道。
0569a23: 長老。劈脊便棒。不是與人難共住。大都緇素要分
0569a24: 明。靠拄杖下座。
0569b01: 上堂。水中鹽味。色裏膠清。決定是有。不見其形。傅大
0569b02: 士。也是夢中了了。醉裏惺惺。要識心王。猶欠悟在。
0569b03: 上堂。頭上漫漫。下漫漫。爍迦羅眼莫能窺。盧舍那
0569b04: 身全體現。便是須彌撲碎。海水沸騰。大地叢林。一時
0569b05: 火起。也未曾動著一毫毛在。天人參陪無路。魔外入
0569b06: 作無門。任從天下樂訢訢。我獨不肯。不見道。塵中不
0569b07: 染丈夫兒。喝一喝。
0569b08: 上堂。一樹兩樹桃花。三莖四莖修竹。昔年謾說靈雲。
0569b09: 今日休談多福。紅的自紅。綠的自綠。斜的自斜。曲的
0569b10: 自曲。南北東西參學人。畫往往重添足。休添足。六
0569b11: 六元來三十六。
0569b12: 佛涅槃上堂。末法比丘。有三種執。一人云。如來決定。
0569b13: 在娑羅雙樹間。入般涅槃。執此為實。累他釋迦老子。
0569b14: 死了活不得。一人云。常在靈鷲山。及餘諸住處。執此
0569b15: 為實。累他釋迦老子。活了死不得。一人云。一切法不
0569b16: 生。一切法不滅。若能如是解。諸佛常現前。活的釋迦
0569b17: 老子。便是死的釋迦老子。死的釋迦老子。便是活的
0569b18: 釋迦老子。執此為實。正是大病。世醫拱手。總不與麼
0569b19: 時。什麼處。與釋迦老子相見。風煖鳥聲碎。日高花影
0569b20: 重。
0569b21: 浴佛上堂。未有世界。早有此性。世界壞時。此性不壞。
0569b22: 出世不出世。成佛不成佛。總是閒言語。淨法界身。本
0569b23: 無出沒。大悲願力。示現受生。恁麼說話。正是俗氣不
0569b24: 除。且道喚作釋迦老子。不喚作釋迦老子。一舉四十
0569c01: 九。
0569c02: 結夏小參。僧問。巍巍堂堂。煒煒煌煌。聲前非聲。色後
0569c03: 非色。未審是箇什麼。師云。無面目漢。進云。即今在什
0569c04: 麼處。師云。眼見如盲。口說如啞。進云。此人還曾禁足
0569c05: 也無。師云。不離地走。進云。且道此人肯成佛麼。師
0569c06: 云。莫謗他好。進云。既不成佛。教誰度眾生。師云有
0569c07: 眾生即須度。無眾生度什麼。進云。如今三界二十五
0569c08: 有浩浩地。喚作無眾生得麼。師云。癡人面前。不得說
0569c09: 夢。乃云。諸禪德。你無外遺世界。內脫身心。心不繫身。
0569c10: 身如空。身不繫心。心如法界。如是禁足。無足可禁。
0569c11: 如是安居。無居不安。猶未是衲僧行履處。直得文殊
0569c12: 普賢。掃摺被。等妙二覺。隨驢把馬。到與麼田地。日
0569c13: 消萬兩黃金。雖然如是。西天有人。未肯在。復舉教中
0569c14: 道。種種取舍。皆是輪迴。未出輪迴。而辨圓覺。彼圓覺
0569c15: 性。即同流轉。若免輪迴。無有是處。諸禪德。喚什麼作
0569c16: 圓覺。又如何免得輪迴去。東水流西水。南山雲
0569c17: 起北山雲。
0569c18: 上堂。雨後橋平水滿。山前麥熟鳥啼。岸柳毿毿。林花
0569c19: 灼灼。溪光湛湛。草色青青。是心耶境耶。迷耶悟耶。我
0569c20: 觀三千大千世界。迺至無有如芥子許。非是菩薩捨
0569c21: 身命處。你若會得。釋迦老子且過一邊。
0569c22: 上堂。縱橫不礙。華藏海中一微塵。逆順何拘。剎竿頭
0569c23: 上翻筋斗。無理外之事。無事外之理。無心外之物。無
0569c24: 物外之心。在蚌為珠。在龜為兆。在牛為角。在馬為。
0570a01: 一一交參。重重攝入。釋迦彌勒。雖然卍字當。文殊
0570a02: 普賢。也只鼻頭向下。諸人幸自無事。須要護身符子
0570a03: 作麼。喝一喝。
0570a04: 上堂。三乘十二分教。大似屎窖子。你無端刺剌頭。入裏
0570a05: 許作麼。來來我共你葛藤。拈拄杖云。百千諸佛。天下
0570a06: 老和尚。到這裏。亡鋒結舌。你試吐露看。眾皆罔措。師
0570a07: 云賺殺人。
0570a08: 上堂。大事未明。如喪考妣。大事已巳明。如喪考妣。你道
0570a09: 有成褫無成褫。長因送客處。憶得別家時。
0570a10: 上堂。聞茶板喫茶去。聞浴板洗浴去。聞壽山道。你諸
0570a11: 人休去歇去。為什麼。不肯與麼去。忽有人出來道。和
0570a12: 尚怪某甲不得。向他道。未到壽山。與你三十棒了也。
0570a13: 解夏小參。僧問。鐵作脊梁骨。金鑄堅實心時如何。師
0570a14: 云。此去錢塘不遠。進云。壽山門下。若有此人。未審如
0570a15: 何相待。師云。殷勤送出荒郊外。進云。謝和尚證明。師
0570a16: 便喝。僧禮拜。師乃云。天地同根。萬物一體。在谷滿谷。
0570a17: 在坑滿坑。量過空。空猶有其名號。明踰日月。日
0570a18: 月猶其光輝。獼猴各佩古菱花。樹木皆為獅子吼。
0570a19: 塵塵剎剎。密密堂堂。所以道。法王法力超生。常以
0570a20: 法財施一切。久積淨業稱無量。導眾以寂故。稽首有
0570a21: 如是奇特。有如是靈明。但眾生背覺合塵故。諸聖應
0570a22: 病與藥。或立結制。或立解制。或現全身。或現半身。但
0570a23: 貴正法流通。不許妄生穿鑿。火不待日而熱。水不待
0570a24: 月而涼。鵠白烏玄。松直棘曲。清風月下守株人。涼兔
0570b01: 漸遙春草綠。復舉世尊因自恣日。文殊在三處度夏。
0570b02: 迦葉欲白槌擯出。方拈槌。乃見百千萬億文殊。迦葉
0570b03: 盡其神力。槌不能舉。世尊還問迦葉。汝擬擯那箇文
0570b04: 殊。迦葉無對。師云。迦葉好不丈夫。莫道百千萬億文
0570b05: 殊。便是百千萬億世尊。也下一槌擯出。不見道。棒下
0570b06: 無生忍。臨機不見師。
0570b07: 了菴和尚。退靈巖回敘謝上堂。夫為善知識者。驅耕
0570b08: 奪食。轉凡成聖。其見善知識者。如見青蓮華。眼根清
0570b09: 淨。其聞善知識說法者。如餐香積國飯。毛孔俱香。靈
0570b10: 巖禪師之謂也。再歸李。深愜鄙懷。龍象參陪。幸希
0570b11: 珍重。
0570b12: 上堂。天上天下。頭尾。橫三四。是我尋常用的。
0570b13: 你諸人只好旁觀。諸方學得來的不要。有時教伊揚
0570b14: 眉瞬目。有時不教伊揚眉瞬目。有時教伊揚眉瞬目
0570b15: 是。有時教伊揚眉瞬目不是。智者聊聞猛提取。莫待
0570b16: 天明失雞。
0570b17: 看田回上堂。舉溈山問仰山云何處來。仰云田中來。
0570b18: 溈云。田中有多少人。仰鍤鍬叉手而立。溈云。今日南
0570b19: 山。大有人刈茅。仰拽鍬而去。雪竇云。諸方咸謂。插鍬
0570b20: 話奇特。大似隨邪逐惡。據雪竇見處。仰山被溈山一
0570b21: 問。直得草繩自縛。去死十分。妙喜云。仁者見之謂之
0570b22: 仁。智者見之謂之智。百姓日用而不知。故君子之道
0570b23: 鮮矣。師云。幸是無事。被妙喜老漢。念一道真言。直得
0570b24: 天左旋地右轉。
0570c01: 新贖藏經上堂。舉雪一日。普請搬柴次。中路逢一
0570c02: 僧。乃擲下一段柴云。大藏教只說這箇。後來真如
0570c03: 云。一大藏教。不說這箇。師云。只這箇是什麼。說與不
0570c04: 說。且諸人。向什麼處。見二大老。中岳能起拂子云。
0570c05: 提起則如是我聞。放下則信受奉行。師云。若作佛法
0570c06: 商量。眉須墮落。
0570c07: 建萬佛閣上堂。僧問逼塞空。不是莊嚴樓閣。分明
0570c08: 面目。亦非一萬如來。敢問壽山憑何建立。師云。魯班
0570c09: 繩墨。進云。物見主眼卓。師云。在不疑之地。進云。
0570c10: 若不登樓望。焉知滄海深。師云。亂走作麼。乃云。一拽
0570c11: 石二搬土。發機不用千鈞弩。無邊樓閣滿空。曠大
0570c12: 劫來誰是主。誰是主須辨取。最好一梁對一柱。便下
0570c13: 座。
0570c14: 謝首座秉拂。都寺辦齋上堂。禪非意想。以意想求之
0570c15: 則乖。道絕功勛。以功勛擬之則錯。安箇是立箇非。捨
0570c16: 箇迷就箇悟。轉急轉緩。轉親轉。不能透過那邊。多
0570c17: 只住在這裏。進則銀山萬疊。退則鐵壁千尋。拶得一
0570c18: 路開。挨得一線入。元來自己。便是銀山鐵壁。到與麼
0570c19: 田地。有什麼奇特。三德六味味逾多。一句了然超百
0570c20: 億。
0570c21: 上堂。一切處。是自己已饅頭子。是也不是。語默動靜。
0570c22: 無第二人。東廊下西廊下。口吧吧地。如瓶瀉水相似。
0570c23: 驀劄被人問如何是上座自己已。答不得。雖然答不得。
0570c24: 要且不曾失。呵呵下座。
0571a01: 歲旦上堂。拈拄杖云。新年頭有佛法。拄杖子也未敢
0571a02: 相許。新年頭無佛法。拄杖子也未敢相許。離四句絕
0571a03: 百非。總是諸方舊話子。拄杖子也未敢相許。畫一畫。
0571a04: 元正啟祚。萬物咸新。
0571a05: 上堂。過去諸如來。且居門外。現在諸菩薩。更莫躊躇。
0571a06: 未來修學人。快走始得。十方空。撲落地上。大洋海
0571a07: 底火發。燒著帝釋眉毛。東海龍王。轟一箇霹。新羅
0571a08: 國裏。拍手大笑。山門頭金剛起拳。華光土地道。用
0571a09: 盡自己已心。笑破他人口。喝一喝。
0571a10: 結夏小參。僧問。一言道盡時如何。師云。開口了合不
0571a11: 得。進云。不假一言時如何。師云。合口了開不得。進云。
0571a12: 總不與麼時如何。師云。七棒對十三。乃云。眨上眉毛
0571a13: 早蹉過。開得口來已巳話墮。祖師關少人知。界茫
0571a14: 茫踏火。聲前展演。賺殺闍梨。句後商量。翻成途轍。
0571a15: 一踢踢翻大海水。一拳拳倒須彌山。猶未是性躁漢
0571a16: 在。何況起模畫樣。詐啞佯聾。斷妄攀緣。求真解脫。大
0571a17: 似認髑髏作水。買朱砂畫月。驢年解休歇麼。壽山不
0571a18: 惜口業。為你諸人點破。拂子云。還見麼。這箇是文
0571a19: 殊門。若從文殊門入者。山河大地。墻壁瓦礫。教你背
0571a20: 塵合覺。擊拂子云。還聞麼。這箇是觀音門。若從觀音
0571a21: 門入者。松風響。鴉鳴鵲噪。教你返本還源。到箇裏。
0571a22: 證不動尊。成無上覺。更須知有頂門一竅。還委悉麼。
0571a23: 麥秋晨氣潤。槐夏午陰清。復舉龐居士參馬大師。不
0571a24: 與萬法為侶。是什麼人。大師云。待汝一口吸盡西江
0571b01: 水。向汝道。師頌云。天地一句子。馬師盡力提
0571b02: 不起。好笑青原接石頭。逢人但問廬陵米。
0571b03: 上堂。古人云。擬為你吞。只為當門齒礙。如今不礙
0571b04: 也。吞得麼。擬為你吐。只怕咽喉小。如今不小。也吐
0571b05: 得麼。吞得一任吞。吐得一任吐。設你吞得吐得。我更
0571b06: 問你。是什麼乾屎橛。
0571b07: 上堂。是凡是聖。半合半開。非佛非心。全生全殺。直似
0571b08: 排空翮。萬里橫翔。透網金鱗。一絲不挂。豈不俊快
0571b09: 衲僧。有時句到意不到。有時意到句不到。有時意句
0571b10: 俱到。有時意句俱不到。若意句俱到。你作麼生商量。
0571b11: 若意句俱不到。你又向什麼處。上上人來時如
0571b12: 何。點。
0571b13: 中夏上堂。舉龐居士云。護生須是殺。生薑不改辣。殺
0571b14: 盡始安居。到處得逢渠。欲識箇中意。爛泥裏有刺剌。鐵
0571b15: 船水上浮。鬍子沒髭須。有底見他道殺。也便道。殺佛
0571b16: 殺祖。揀箇什麼。恁麼見解。鄭州出曹門。不如休去歇
0571b17: 去好。忽然築著鼻孔。鐵船水上浮。是真實語。
0571b18: 上堂。大道只在目前。要且目前難。欲識大道真體。
0571b19: 不離聲色言語。諸仁者。佛殿裏香爐。東司頭籌子。為
0571b20: 你說了也。憍陳如尊者。醉後添杯。來我這裏。聽的總
0571b21: 是註。當初只謂茅長短。燒元來地不平。
0571b22: 上堂。彈指一下云。這裏聞去。一根既返源。六處咸休
0571b23: 復。眼處作耳處佛事。耳處作鼻處佛事。鼻處作舌處
0571b24: 佛事。舌處作身處佛事。身處作意處佛事。意處作一
0571c01: 切處佛事。畢竟是一耶。是六耶。纔有一便有六。纔有
0571c02: 六便有一。此是一六之義。不可道是無。也無眼耳鼻
0571c03: 舌身意。無色聲香味觸法。又不可認有也。這箇是教
0571c04: 意。那箇是祖意。喝一喝。
0571c05: 解夏小參。僧問九夏償勞。如何言薦。師云。重疊關山
0571c06: 路。進云。便與麼去時如何。師云。江南僅有。江北絕無。
0571c07: 乃云。數日已巳來。可謂極熱。晚間得雨。便覺清。熱既
0571c08: 不從外來。亦非從內出。不離當處。廓爾現前。則古
0571c09: 釋迦不先。今彌勒不後。何待精修六度。始至法雲。遠
0571c10: 涉僧祇。方階佛果。便可於一毫端。現寶王剎。坐微塵
0571c11: 裏。轉大法輪。有時拈一莖草。作丈六金身用。有時拈
0571c12: 丈六金身。作一莖草用。如斯坐夏。功不浪施。端的蠟
0571c13: 人冰。純成鐵彈子。功圓果滿。一句作麼生道。一片月
0571c14: 生海。幾家人上樓。復舉僧辭歸宗。宗云什麼處去。僧
0571c15: 云。諸方學五味禪去。宗云。我這裏。有一味禪。僧云。如
0571c16: 何是一味禪。宗便打。僧云。我會也我會也。宗云道道。
0571c17: 僧擬開口。宗又打。黃檗曰。馬大師。出八十四人善知
0571c18: 識。問著箇箇屙漉漉地。祗有歸宗較些子。師云。說什
0571c19: 麼較些子。直是未在。我這裏。有一味禪。便與掀倒禪
0571c20: 。見之不取。思之千里。
0571c21: 上堂。聞聲悟道。塞你耳根。見色明心。換你眼睛。
0571c22: 蒲團上端坐。針眼裏穿線。西風一陣來。落葉兩三片。
0571c23: 上堂。東弗于逮。普請搬柴。西瞿耶尼。和南不審。南贍
0571c24: 部洲作什麼。復云。適來猶記得。
0572a01: 雕千手千眼。大悲像上堂。僧問。大悲菩薩。用許多手
0572a02: 眼作什麼。師云。春風不褁頭。乃舉南泉喚院主。主應
0572a03: 諾。泉云。佛昔九十日。在忉利天。為母說法。時優填王
0572a04: 思佛。請目連運神通三轉。攝匠人往彼雕佛像。只雕
0572a05: 得三十一相。為什麼。梵音相雕不得。院主問云。如何
0572a06: 是梵音相。泉召院主。主應諾。泉云。賺殺人。師召眾云。
0572a07: 若識得梵音相。應以佛身得度者。即現佛身。而為說
0572a08: 法。乃至應以天龍夜叉。乾闥婆。阿修羅。迦樓羅。緊那
0572a09: 羅。摩羅伽。人非人等身得度者。即皆現之。而為說
0572a10: 法。且道說什麼法。便下座。
0572a11: 龍翔曇芳和尚遺書至上堂。心同空界。示等空
0572a12: 法。證得空時。無是無非法。既無是法。又無非法。則
0572a13: 諸佛成等正覺。轉妙法輪。入般涅槃。如夢相似。曇芳
0572a14: 老子佛海禪師。屢董名藍。親承眷遇。方辭徑摀。即據
0572a15: 龍翔。末後光明。全身舍利。八斛四斗。未足為多。試拈
0572a16: 一粒。與諸人看。拂子云。海神知貴不知價。留與人
0572a17: 間光照夜。擲拂子。
0572a18: 上堂。函乾坤句。隨波逐浪句。截斷眾流句。更有一
0572a19: 句。喚作什麼。癡人面前莫說。打你頭破額裂。
0572a20: 上堂。好雪從什麼處來。山河大地白皚皚。畢竟向什
0572a21: 麼處去。日出後一時吐露。
0572a22: 歲旦上堂。今年年是去年年。年去年來知幾年。昨日
0572a23: 日是今日日。日出日入非一日。只箇無去來無出入。
0572a24: 年年是好年。日日是好日。四溟東海流。般若波羅蜜。
0572b01: 上堂。舉法華云。止止不須說。我法妙難思。諸增上慢
0572b02: 者。聞必不敬信。師云。說了也。止得麼。黃面老人。分
0572b03: 不下。卓拄杖。有時拈在千頂。劃斷天雲不放高。
0572b04: 上堂。拂子云。知有底。喚這箇作拂子。不知有底。亦
0572b05: 喚這箇作拂子。作麼生辨。什麼難辨。就中知有底。把
0572b06: 來便用。不知有底用不得。如今在壽山手裏。知有不
0572b07: 知有。那裏得這消息來。擲拂子下座。
0572b08: 上堂。白牡丹紅芍藥。開是春風開。落是春風落。開落
0572b09: 春風總不知。不知蚤已巳成圖度。搖手云。莫莫。
0572b10: 蘭華嚴至上堂。善財歷一百一十城。參五十三員善
0572b11: 知識。末後再見文殊。方了大事。古人道。更有一人。為
0572b12: 什麼。善財不參。且道是什麼人。咄。
0572b13: 上堂。鴉鳴鴉鴉。鵲鳴鵲鵲。郭公鳴郭公。姑惡鳴姑惡。
0572b14: 亦何必續截。夷岳盈壑。禪子相投。西山月落。
0572b15: 浴佛上堂。未出胞胎以前。有一轉語。山僧四處住山。
0572b16: 不曾說著。今日如來降誕。未免舉似諸人。便下座。
0572b17: 結夏上堂。汝諸人。見壽山搖唇鼓舌。便擬聚頭。
0572b18: 向意根下摶量。及乎放出金剛圈。颺下栗棘蓬。十箇
0572b19: 五雙。吞跳不得。此無他。從前在髑髏裏。妄想慣了。又
0572b20: 閨閣中。暖軟物未除。卒遇惡辣鉗鎚。便生退屈。明明
0572b21: 向你道。此事不在言語上。千經萬論。可是無言語。還
0572b22: 使得偷心也無。端的要死偷心不用。九十日內參取。
0572b23: 上堂。鴦崛摩羅道。我從無量劫來。未殺生。諸人作
0572b24: 麼生會。不可作無生話會也。若與麼會。生身陷地獄。
0572c01: 上堂。十方世界聒聒。山河大地只一撮。是非長短
0572c02: 俱不說。何似壽山廣長舌。既是廣長舌。因什麼不說。
0572c03: 珊瑚枝枝著月。
0572c04: 上堂。一向面壁。道絕人荒。一向貪程。眼耳熱。未有
0572c05: 長行而不住。未有長住而不行。或時十字街頭。拈起
0572c06: 拄杖和其光同其塵。灼然一切處。光明燦爛去。或時
0572c07: 孤頂上。放下囊。杜其谿塞其穴。灼然一切處枯
0572c08: 淡去。即心是佛也不得。非心非佛也不得。不是心。不
0572c09: 是佛。不是物也不得。我見兩箇泥牛入海。直至如
0572c10: 今無消息。喝一喝。
0572c11: 上堂。得之於心。伊蘭作栴檀之樹。失之於旨。甘露乃
0572c12: 蒺之園。生佛本同。因什麼。有得有失。若道聖凡差
0572c13: 別。證修不諦。心旨故殊。與麼喚作三家村裡。瞎老婆
0572c14: 說話。未曾夢見我衲僧下。一莖毛在。有般漢便道。
0572c15: 此事得者本不得。不得者亦不失。盡是野狐精。魔魅
0572c16: 人家男女。未有了日。更撞著禪上老禿奴。不識好
0572c17: 惡。三百五百。聚頭商量道。我開鑿人天眼目。著甚來
0572c18: 由。滴水寸絲。也須償他始得。
0572c19: 解夏小參。僧問。一人因說得悟。一人因參得悟。一人
0572c20: 無師自悟。三人同到壽山。未審接那一人。師云。獅子
0572c21: 咬人。韓盧逐塊。進云。與麼則普請參堂也。師云。去汝
0572c22: 不會我語。進云。總不與麼來時如何。師云。較些子。
0572c23: 進云。壽山門下。風吹不入。水洒不著。師云。罕逢穿耳
0572c24: 客。多遇刻舟人。進云。和尚只有受璧之心。且無割城
0573a01: 之意。師云。莫錯怪老僧。僧禮拜。師乃云。黃面老人。於
0573a02: 三七日中。思惟如是事。作麼生是如是事。莫是前後
0573a03: 際斷。是如是事麼。莫是度生既畢。入般涅槃。是如是
0573a04: 事麼。若喚這箇。作如是事。正是水母以蝦為目。無自
0573a05: 由分。謗他黃面老人。喫鐵棒有日。汝等諸人。九十日
0573a06: 內。畢竟思惟箇什麼。我道黃面老人。與你同一眼見。
0573a07: 同一耳聞。同一鼻嗅。同一舌。同一身觸。同一意知。
0573a08: 一切智智清淨。無二無二分。無別無斷故。雲門手中
0573a09: 扇子。跳上三十三天。築著帝釋鼻孔。把東海鯉魚
0573a10: 打一棒。雨似盆傾。又作麼生。昔年枉向途中。今日
0573a11: 看來火裏冰。復舉保寧勇和尚示眾。洞山云。五臺山
0573a12: 上雲蒸飯。佛殿階前狗尿天。剎竿頭上煎子。三箇
0573a13: 胡孫夜簸錢。石霜云。風吹石臼爭哮吼。泥金剛空
0573a14: 裏走。趯翻海月亂波生。驚起土星犯南斗。道吾云。三
0573a15: 面狸奴踏月。兩頭白牯手拏煙。戴冠碧兔立庭。
0573a16: 脫烏龜飛上天。此三頌。一與祖佛為師。二驗衲僧
0573a17: 眼目。三與天下人作榜樣。若人定當得出。許具一隻
0573a18: 眼。師云。保寧批判此三頌。易分雪裡粉。難辨墨中煤。
0573a19: 壽山不惜眉毛。從頭注破。一與祖佛為師。分文不直。
0573a20: 二驗衲僧眼目。是甚泥彈丸。三與天下人作牓樣。且
0573a21: 莫錯會。直饒會得。萬里望鄉關。
0573a22: 造萬佛上堂。僧問溈山和尚道。凡聖情盡。體露真常。
0573a23: 事理不二。即如如佛。即今佛在什麼處。師云。南地竹
0573a24: 北地木。進云。此佛還有形相也無。師云。胡人飲乳返。
0573b01: 怪良醫。進云。和尚為什麼。特地起模畫樣。師云。打草
0573b02: 只要驚。進云。未審有功德無功德。師云。放待冷來
0573b03: 看。進云。但願東風齊著力。一時吹入我門來。師云。又
0573b04: 恁麼去也。乃云。夜夜抱佛眠。喚什麼作佛。朝朝還共
0573b05: 起。莫錯認定盤星。起坐鎮相隨。畢竟是阿誰。語默同
0573b06: 居止。非一亦非二。纖毫不相離。如身影相似。知這一
0573b07: 段。空多少人。摸索不著。任是精金百煉。巧計千般。
0573b08: 鑄也鑄不成。雕也雕不就。傅大士。纔開籥。便見精
0573b09: 神。直得鑑地輝天。騰今耀古。雖然也祇寫得一半。你
0573b10: 諸人。從朝至暮。陞堂入戶。開單展。本來面目。有甚
0573b11: 掩處。還見麼。如今若不究根源。直待當年問彌勒。
0573b12: 八月旦上堂。山河無隔礙。光明處處透。四天下人。即
0573b13: 今在中庭裏。相爭佛法甚。忽有箇出來道。諸人幸
0573b14: 自無事。無端被野狐涎唾。觜邊抹了。見人便要爭佛
0573b15: 爭法。爭這箇爭那箇。爭到驢年。也未歇在。彈指云。好
0573b16: 沒興。天帝釋聞得。從三十三天。下來喝云。你這一隊
0573b17: 魔子。在這裡爭什麼。各與二十棒。貶向他方去也。壽
0573b18: 山不覺手之舞之。足之蹈之。火雲初散後。金氣欲涼
0573b19: 時。
0573b20: 上堂。鴈過長空。影沈寒水。蟲吟古砌。響答堂。明明
0573b21: 生佛已巳前。真機獨露。了了見聞不及。覿體無私。坐斷
0573b22: 千差。收歸一致。作麼生道。拄杖擬吞三世佛。燈籠百
0573b23: 斛瀉明珠。
0573b24: 雲溪講主至上堂。凡夫見色是色。見空是空。聖人見
0573c01: 色即空。見空即色。諸人作麼生。若見色是色。見空是
0573c02: 空。又同凡夫見。若見色即空。見空即色。又同聖人。見
0573c03: 纔有凡聖二見。此人即墮見執。與彼先尼外道無別。
0573c04: 驀拈拄杖云。這箇決定。不是色空。作麼生見。令人長
0573c05: 憶李將軍。萬里天邊飛一鶚。
0573c06: 重陽上堂。昨日是中秋。今朝又重九。親我紫萸茶。
0573c07: 他黃菊酒。紫萸與黃菊。本自無親。相識滿天下。知
0573c08: 心能幾人。
0573c09: 怡雲屋。造石為佛塔成上堂。舉教中道。若人以真金。
0573c10: 日施百千兩。不如暫入寺。誠心一禮塔。理上偏枯。若
0573c11: 人靜坐一須臾。勝造八萬四千塔。寶塔終久化為塵。
0573c12: 一念至心成正覺。事上偏枯。直饒理事雙亡。正偏不
0573c13: 立。要見多寶釋迦。則未可在。還委悉麼。龍袖拂開全
0573c14: 體現。象王行處絕狐蹤。
0573c15: 
0573c16: 佛日普照慧辯楚石禪師語錄卷第五
0573c17: 
0573c18: 音切
0573c19: 灊徐林切　儂奴冬切　丑角切　鱉并滅切　聃他甘切　閬籚宕切　顢
0573c20: 頇上莫安切下許安切　肇直小切　鳧扶音　揖伊入切　飣丁定切　轟呼萌切
0573c21: 　蜎於沿切　蠕汝朱切　亦鍍二音　毿先含切　徒奚切　丁因切　翮
0573c22: 諧革切　竹咸切　皚牛哀切　如倫切如　簸補我切　趯他歷切　煤莫桮
0573c23: 切　鶚五名切
