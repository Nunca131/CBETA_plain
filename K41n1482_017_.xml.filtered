0165b01: 大乘中觀釋論卷第十七　　　　百
0165b02: 安慧菩薩造
0165b03: 西天譯經三藏朝散大夫試鴻臚卿傳梵大師賜紫沙門臣　法護　奉　詔譯
0165b04: 觀聖諦品第二十四之餘
0165b05: 復次頌言。
0165b06: 苦法不知故餘斷及作證
0165b07: 修習亦復無即無四聖諦
0165b08: 釋曰若不知苦即斷集證滅修道不
0165b09: 成謂有定性故彼斷證修而悉無體
0165b10: 云何當有四聖諦果彼知苦等諸所
0165b11: 作用而亦不成此復云何謂以定性
0165b12: 有所得故彼復何能有其果邪於三
0165b13: 摩地中若有定性亦無所取果無體
0165b14: 故無住果者亦無修者如是亦無八
0165b15: 種聖人故無僧寶。
0165b16: 復次頌言。
0165b17: 若無四聖諦即無有法寶
0165b18: 以無法僧故云何當有佛
0165b19: 復次頌言。
0165b20: 不以菩提緣佛墮無緣過
0165b21: 不以佛為緣菩提還成過
0165b22: 釋曰若佛與菩提自體可成者即互
0165b23: 相無因待性故。
0165c01: 復次頌言。
0165c02: 若佛有自體無菩提可成
0165c03: 無菩薩修行亦無得果者
0165c04: 復次頌言。
0165c05: 不空何所作自體所作無
0165c06: 法非法亦無果亦無所有
0165c07: 釋曰何所以邪謂離法非法故。
0165c08: 復次頌言。
0165c09: 因法非法故是即有其果
0165c10: 法非法若生不空何有果
0165c11: 釋曰若法生已巳彼即空故譬如幻人
0165c12: 如汝所執非唯汝自破於成就亦破
0165c13: 一切。
0165c14: 故頌遣言。
0165c15: 汝亦破世間一切所行相
0165c16: 以破空義故復壞於緣生
0165c17: 復次頌言。
0165c18: 若破於空義即無法可作
0165c19: 此何能發起無作有作者
0165c20: 復次頌言。
0165c21: 世閒眾物類老少等變異
0165c22: 若自體不滅有定性為常
0165c23: 釋曰此即諸物分位離於世閒而有
0166a01: 所成謂以定性有所得故此亦還成
0166a02: 別異過失若即應世出世閒所證
0166a03: 勝法未得者得以無差別故此即盡
0166a04: 苦邊際諸有作用及斷煩惱而悉不
0166a05: 有謂執不空而有所成。
0166a06: 故下頌言。
0166a07: 若見緣生義見非見相應
0166a08: 即能見苦集滅道諦亦然
0166a09: 釋曰謂以世俗勝義二諦相因待故
0166a10: 如是乃能見四聖諦若知諸法皆無
0166a11: 自性譬如幻人但依世俗見有生滅
0166a12: 此即是為見於苦諦若見諸法猶如
0166a13: 幻中雲雨等相於勝義諦而無自性
0166a14: 於世俗分見諸行因此即是為見於
0166a15: 集諦若法因滅觀於寂靜此即是為
0166a16: 見於滅諦若法能見向滅道性此即
0166a17: 是為見於道諦此如是等於聲聞乘
0166a18: 中謂見諦理若於大乘法中見諦理
0166a19: 者如經中說寶跡菩薩白妙吉祥菩
0166a20: 薩言若了一切法無生是為知苦若
0166a21: 見一切法無住是為斷集若悟一切
0166a22: 法畢竟寂滅是為證滅若見一切法
0166a23: 無性是為修道。
0166b01: 觀涅槃品第二十五
0166b02: 復次有人引前頌言。
0166b03: 若一切法空無生亦無滅
0166b04: 無斷無所證云何成涅槃
0166b05: 釋曰彼宗意者謂內外物體一切皆
0166b06: 有若不有者彼諸煩惱及名色等而
0166b07: 悉是空如空花等今此所說由斷煩
0166b08: 惱證得有餘無餘涅槃若不者即
0166b09: 彼名色與無餘依而有相違又復此
0166b10: 中汝言空者斷與證滅而亦不成若
0166b11: 欲成證彼涅槃者如有說言勝義諦
0166b12: 中亦非無證是故斷所得滅而證涅
0166b13: 槃如是應知以不空故即有所得。
0166b14: 論者言如我所說亦無相違如幻證
0166b15: 滅故於世俗智境此即不滅謂無始
0166b16: 因緣展轉有生諸行所起生滅分位
0166b17: 皆如幻燄若言不空即無法可成是
0166b18: 故亦復不得涅槃。
0166b19: 故頌遣言。
0166b20: 若一切不空無生亦無滅
0166b21: 無斷無所證云何成涅槃
0166b22: 釋曰若法自體而不壞者即彼斷滅
0166b23: 亦悉不有此中如實若言諸法無自
0166c01: 體者如是乃有涅槃可證此亦難見
0166c02: 由此應知若能解了生滅分位皆悉
0166c03: 是空不生不滅由彼空故即有生滅
0166c04: 此非不空有過失故若一切法空所
0166c05: 成者即前所說破散無體應如是有
0166c06: 有體無體二法一處即有相違由如
0166c07: 是故空義若成即無生滅。
0166c08: 復次頌言。
0166c09: 無退亦無得不斷亦不常
0166c10: 不滅亦不生此說為涅槃
0166c11: 釋曰勝義諦中亦不說有涅槃可得
0166c12: 或有說言涅槃有體或有說言涅槃
0166c13: 無體或言涅槃二俱無生此如是等
0166c14: 皆非實說。
0166c15: 故下頌言。
0166c16: 若涅槃有體即墮老死相
0166c17: 涅槃非老死而無老死法
0166c18: 釋曰此即有體證成有體何所以邪
0166c19: 離體無成故如石女子是義應知若
0166c20: 涅槃無體此復云何。
0166c21: 故下頌言。
0166c22: 若涅槃有體涅槃即有為
0166c23: 此乃無有法而是無為者
0167a01: 釋曰此即隨前頌說次復云何。
0167a02: 故下頌言。
0167a03: 若涅槃有體云何名無取
0167a04: 若法體是有何法無取邪
0167a05: 釋曰畢竟說者涅槃若有所成體法
0167a06: 此即而復何名無成謂無少法於無
0167a07: 體中而有所取今此所說以無取故
0167a08: 名為涅槃。
0167a09: 復有人言如所說涅槃應無取中有
0167a10: 涅槃邪。
0167a11: 故頌荅言。
0167a12: 若涅槃有體無體當何有
0167a13: 涅槃有體故無無體可成
0167a14: 釋曰無所得故此中無體是即證成
0167a15: 比量無體今此遮遣善等諸體而悉
0167a16: 不有體不成故若以無體而成有體
0167a17: 此亦不成此說有體亦云何有若言
0167a18: 無者此復云何若或意謂涅槃有體
0167a19: 或謂無體此即非是無體可成。
0167a20: 復次頌言。
0167a21: 若涅槃無體云何名無取
0167a22: 非無體可有涅槃即無取
0167a23: 釋曰無體不可取故乃有無取。
0167b01: 復次頌言。
0167b02: 有體有生死即有往來相
0167b03: 因彼無取故即說為涅槃
0167b04: 釋曰因其取故施設有生即有差別
0167b05: 皆是世俗非勝義諦。
0167b06: 復次頌言。
0167b07: 佛大師所說斷有及非有
0167b08: 勝義無無體此即成涅槃
0167b09: 復有人言若彼有無共成涅槃應非
0167b10: 過失邪。
0167b11: 故頌荅言。
0167b12: 若有無二法共成涅槃者
0167b13: 彼有無二法解脫性不成
0167b14: 釋曰有無二法俱不成故此復云何。
0167b15: 故下頌言。
0167b16: 涅槃有無成云何得無取
0167b17: 而彼有無相二因取故成
0167b18: 復次頌言。
0167b19: 若有無二法共成涅槃者
0167b20: 涅槃是無為有無是有為
0167b21: 釋曰此即互相有體可取是故有體
0167b22: 無體若離相者即非涅槃若有無二
0167b23: 法有自體者亦非涅槃一是有體一
0167c01: 是滅體二俱無體所以者何謂以涅
0167c02: 槃有體無體悉不可說。
0167c03: 復次頌言。
0167c04: 若有無二法共成涅槃者
0167c05: 彼二非一處如明暗不俱
0167c06: 釋曰互相違故同異不合故何處有
0167c07: 體邪。
0167c08: 復有人言如我所解非有非無是涅
0167c09: 槃邪。
0167c10: 故頌荅言。
0167c11: 非非有非無而成於涅槃
0167c12: 彼有無二法無能成所成
0167c13: 釋曰此若已巳遣有體無體此復何說
0167c14: 非有非無謂彼有無二法自體無所
0167c15: 成故。
0167c16: 復次頌言。
0167c17: 若非有非無而成涅槃者
0167c18: 此有何可說亦有何可取
0167c19: 釋曰此中遮遣彼有無等無所作故
0167c20: 今此證成二法無體有何可說。
0167c21: 論者言或有異意於佛如來一切
0167c22: 處無礙智中執有無者。
0167c23: 下頌遣言。
0168a01: 如來涅槃後不說有與無
0168a02: 俱有及俱非如來悉不說
0168a03: 釋曰如來滅後及見在時即不說有
0168a04: 亦不說無亦有亦無非有非無而悉
0168a05: 不說亦復不說外道經中身之與神
0168a06: 是一是異是故一切所執無體勝義
0168a07: 諦中亦無如來亦復不說有涅槃法
0168a08: 於彼一切種類法中而悉無彼涅槃
0168a09: 可有後復遮遣。
0168a10: 故下頌言。
0168a11: 非生死涅槃有少法差別
0168a12: 涅槃與生死亦無少差別
0168a13: 釋曰謂以生死因果二法所成諸蘊
0168a14: 由此施設而彼諸蘊自性空故不生
0168a15: 不滅是故不生不滅二法平等以平
0168a16: 等故生死涅槃無有差別。
0168a17: 復次頌言。
0168a18: 實際涅槃際空際生死際
0168a19: 非彼二中閒有毫釐差別
0168a20: 釋曰法性無差別猶如虛空無方分
0168a21: 等諸相分別此中意者諸法空性即
0168a22: 成涅槃所成法中若謂決定有所得
0168a23: 者彼即是空一切異見諸有言說無
0168b01: 體可說亦非勝義諦中有彼諸見而
0168b02: 可成故是故如來滅後有不有等常
0168b03: 無常等邊無邊等而悉不說。
0168b04: 頌攝言。
0168b05: 依止於涅槃先際及後際
0168b06: 說常等邊等有無等諸見
0168b07: 釋曰如其次第此說應知。
0168b08: 復次頌言。
0168b09: 若諸法皆空何有邊無邊
0168b10: 亦有亦無邊非有非無邊
0168b11: 復次頌言。
0168b12: 何一性異性何有常無常
0168b13: 亦常亦無常非常非無常
0168b14: 釋曰分別自性無所依止此中意者
0168b15: 分別無體故。
0168b16: 復有人言勝義諦中有其涅槃彼有
0168b17: 所得謂佛世尊以清淨意分別說法
0168b18: 於勝義諦中亦有法可說。
0168b19: 復次論者以頌遣言。
0168b20: 諸所得皆寂遠離諸嬈惱
0168b21: 無我無所成諸法無所得
0168b22: 釋曰法自性空故一切分別而亦止
0168b23: 息謂以法性本無所生故佛亦無少
0168c01: 法可說但以作業所依而有所成種
0168c02: 種施設有性皆空於諸行中故佛亦
0168c03: 無少法可說。
0168c04: 觀夢幻品第二十六
0168c05: 復次論者謂餘人言今此如是應知
0168c06: 所說皆如夢幻有所和合彼諸趣等
0168c07: 差別分別亦如乾闥婆城諸行所起
0168c08: 皆是緣生此等廣說皆謂證成世俗
0168c09: 緣生對治之法有所宣說此說皆是
0168c10: 不顛倒義。
0168c11: 故下頌言。
0168c12: 眾生無明覆後復起三行
0168c13: 由三行造業生人等諸趣
0168c14: 釋曰言三行者謂身語意見所造作
0168c15: 又謂福行罪行及不動行。
0168c16: 復次頌言。
0168c17: 以行為因故而取著於識
0168c18: 由著彼識故增長於名色
0168c19: 釋曰此畢竟說因名故有色積色成
0168c20: 蘊故名色蘊。
0168c21: 復次頌言。
0168c22: 由名色增故而生於六處
0168c23: 六處隨起觸所生如次說
0169a01: 復次頌言。
0169a02: 因眼及與色與名色為緣
0169a03: 如是法和合是故識生起
0169a04: 釋曰是中復以作意和合如彼眼識
0169a05: 與名色為緣有所生起餘耳識等與
0169a06: 名色為緣有所生起所說亦然。
0169a07: 復次頌言。
0169a08: 由眼色識三故能生於觸
0169a09: 從觸復起受此受相三種
0169a10: 復次頌言。
0169a11: 因受起於愛以受故愛生
0169a12: 從愛生於取所取有四種
0169a13: 釋曰此復云何所言取者謂欲取愛
0169a14: 取戒禁取我語取等。
0169a15: 復次頌言。
0169a16: 因取故有有謂取者有故
0169a17: 若無取解脫是故無彼有
0169a18: 復次頌言。
0169a19: 有者謂五蘊從蘊故起生
0169a20: 生故有老死及憂悲苦等
0169a21: 釋曰何名五蘊此說即是五取蘊故
0169a22: 由此有彼諸眾生聚諸行生起。
0169a23: 復次頌言。
0169b01: 諸憂悲苦惱皆從生所起
0169b02: 如是即唯有一大苦蘊生
0169b03: 釋曰此中云何而能息滅生法相續
0169b04: 一大苦蘊諸所起作謂即應離我所
0169b05: 自性。
0169b06: 復次頌言。
0169b07: 此無明及行為生死根本
0169b08: 智者於無明而不見有體
0169b09: 釋曰若見諸行有所造作而生過失
0169b10: 此即無明及行與彼生死乃為根本
0169b11: 何以故諸行造作故智者不然不見
0169b12: 諸行有所造作實智正觀不見有生
0169b13: 何以故見真實故。
0169b14: 復次頌言。
0169b15: 若無明息滅諸行亦復滅
0169b16: 無明行滅故智者如是修
0169b17: 釋曰種子滅故牙等不生勝義諦中
0169b18: 諸法無體十二緣生智所習力無明
0169b19: 等滅自體滅故諸行何有。
0169b20: 復次頌言。
0169b21: 滅法對治生即真實所轉
0169b22: 此一大苦蘊如是苦皆滅
0169b23: 釋曰所謂有支輪迴息滅彼識亦滅
0169c01: 以識滅故乃至生老死法皆滅世俗
0169c02: 諦可取勝義諦無生諸緣生等法此
0169c03: 復云何滅。
0169c04: 大乘中觀釋論卷第十七
0169c05: 甲辰歲高麗國大藏都監奉
0169c06: 彫造
