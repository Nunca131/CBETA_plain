0365c01: 
0365c02: 
0365c03: 
0365c04: 
0365c05: No. 1388-A
0365c06: 
0365c07: 夫子曰。予欲無言。又曰。天何言哉故大上無言。其次
0365c08: 立言。言所以載道。不以言求道。而□以心會道。抑末
0365c09: 矣。夫□非想藥法皆空。釋氏之教也。環溪以其學於
0365c11: 寂滅云者。所至一話一言。其徒記而錄之。既而成
0365c12: 編。則請余為之序。猶記環溪在黃龍日。每訪余山中
0365c14: 以口耳為學者。又非挾所有以衒於世者。然則環溪
0365c16: 溪者。當以環溪求環溪。毋徒以語錄求環溪云。歲在
0365c17: 癸未浴佛日。抗山寓叟章鑑。書于所寓之溪堂。
0365c18: 
0365c19: 
0365c20: 
0365c21: 環溪和尚語錄目錄
0365c22: 
0365c23: 卷上
0365c24: 初住建寧府瑞嚴禪寺語錄
0366a01: 臨江軍瑞篁山惠力禪寺語錄
0366a02: 隆興府泐潭山寶峰禪寺語錄
0366a03: 隆興府黃龍山崇恩禪寺語錄
0366a04: 建昌軍資聖禪寺語錄
0366a05: 瑞州黃檗山報恩光孝禪寺語錄
0366a06: 袁州仰山太平興國禪寺語錄
0366a07: 福州雪峰崇聖禪寺語錄
0366a08: 慶元府太白名山天童景德禪寺語錄
0366a09: 卷下
0366a10: 小參拈古頌古普說
0366a11: 法語佛祖讚偈頌題
0366a12: 小佛事自讚行狀跋
0366a13: 
0366a14: 
0366a15: 
0366a16: 
0366a17: No. 1388
0366a18: 環溪和尚語錄卷上
0366a19: 
0366a20: 環溪和尚初住建寧府瑞巖禪寺語錄
0366a21: 參學　覺此　編
0366a22: 師於淳祐六年良月入院。指三門云。盡大地是門。橫
0366a23: 開闢。通霄有活路。七穴八穿。諸人到這裏。切忌容
0366a24: 易進步。何故。不見道。入門問諱。
0366b01: 佛殿。黃面瞿曇。有沒量罪過。瑞巖因甚禮拜燒香。一
0366b02: 任傍人道短長。
0366b03: 方丈。從上諸佛諸祖。於無窠窟中。做成窠窟。活陷平
0366b04: 人。無出氣處。瑞巖今日從頭剖析。盡底撤開。向空劫
0366b05: 已巳前。與諸人相見。莫有俊快底麼。良久。三十年後。
0366b06: 拈衣。自曹溪已巳後。法周沙界。衣止不傳。且道。此衣從
0366b07: 甚處得來。西天鷲嶺。東土黃梅。
0366b08: 法座。此座高廣。吾不能升。淹彩殺人。惶殺人。今日
0366b09: 快便難逢。為他拔本去　遂驟步登座。拈香云。此一
0366b10: 瓣香。爇向鑪中。恭為。
0366b11: 今上皇帝。祝延　聖壽。萬歲萬歲萬萬歲。次拈香云。
0366b12: 此一瓣香。奉為　判府節制都運大卿。暨闔府尊官
0366b13: 判縣郎中。資陪祿筭。次拈香云。此一瓣香。懷藏久矣。
0366b14: 從上佛祖。尚討頭鼻不著。諸方老宿。怎知氣息有無。
0366b15: 遍游湖海三十年。惟有無準較些子。今日當陽一爐
0366b16: 爇。初非報德酬恩。且要熏夫炙地。遂趺座問答不錄乃
0366b17: 云。釋迦不出世。盡大地人。成佛多時。達磨不西來。
0366b18: 塵剎海。談禪不歇。恁麼會得。便知一上座。未離徑塢。
0366b19: 已巳與扣古佛。赤體相挨。今到瑞巖。元共國一祖師。
0366b20: 眉毛結。溪山有異。雲月是同。既然雲月是同。說甚
0366b21: 溪山有異。直得車書混一。天地清寧。一人高拱無為。
0366b22: 萬國咸歸至化。且太平無象一句。作麼生道。但見皇
0366b23: 風成一片。不知何處是封疆。復舉僧問曹山。佛未
0366b24: 出世時如何。山云。曹山不如。僧云。出世後如何。山云。
0366c01: 不如曹山。師拈云。大小曹山。名喧宇宙。氣衝牛斗。恁
0366c02: 麼答這僧話。直是未在。今日或有問新瑞巖。佛未出
0366c03: 世時如何。瑞巖不如。出世後如何。不如瑞巖。須是恁
0366c04: 麼始得。
0366c05: 當晚小參。明鏡當臺。妍醜自現。吹毛在手。殺活臨時。
0366c06: 恁麼恁麼。南斗東轉。北斗西移。不恁麼不恁麼。冬月
0366c07: 震雷。夏天灑雪。多添少減。與有奪無。不墮平常。獨超
0366c08: 象外。只如恁麼中不恁麼。不恁麼中恁麼時如何。
0366c09: 良久云。無人知此意。令我憶南泉。復舉台州瑞巖
0366c10: 彥禪師問夾山云。與麼即易。不與麼即難。與麼與麼
0366c11: 即惺惺。不與麼不與麼即居空界。與麼不與麼。請師
0366c12: 速道。山云。老僧謾闍黎去也。彥喝云。這老和尚。而今
0366c13: 是什麼時節。便出去。後有僧舉似巖頭。頭云。苦哉。將
0366c14: 我一枝佛法。與麼流將去。師拈云。瑞巖逞俊太過。元
0366c15: 不知有佛法道理。因甚。巖頭道。苦哉將我一枝佛
0366c16: 法與麼流將去。且道。是肯他不肯他。
0366c17: 留兩班上堂。是法住法位。世間相常住。佛殿對三門。
0366c18: 燈籠掛露柱。移易一絲毫不得。增減一絲毫不得。或
0366c19: 有出來道。長老昨日是孟冬月晦。今日是仲冬月
0366c20: 旦。夜愈長晝愈短。日月更相換。如何說箇不移易不
0366c21: 增減底道理。只向他道。瑞巖寺裏。知事頭首。昨日不
0366c22: 少。今日不多。增減得麼。各安己已分。各務本職。移易得
0366c23: 麼。不見古人有言。不愆不忘。率由舊章。
0366c24: 上堂。浴橋畔。伏虎巖前。雪消松杪。春到梅邊。古佛
0367a01: 眼睛突出。瞿曇面目昭然。認著依前隔大千。
0367a02: 佛成道上堂。夜夜明星現。有眼誰不見。此夜老瞿曇。
0367a03: 被明星轉。直至而今眼花。無瑕白玉自生瑕。
0367a04: 謝兩班上堂。法無定相。遇緣即宗。如水在地。如雲行
0367a05: 空。或卷或舒。或西或東。鼓際天雲濤。而有江澄練淨
0367a06: 底消息。沛翻盆驟雨。不無天開日霽之形容。其用也
0367a07: 不有其德。其寂也不居其功。且道。是什麼物。得恁麼
0367a08: 靈。良久云。任從滄海變。終不為君通。
0367a09: 元宵上堂。和暖上元天氣。是處笙歌動地。瑞巖無可
0367a10: 設施。隨分放燈一二。以拂子作彎弓勢。依俙初月。又
0367a11: 點三點。彷彿三星。輝映群芳。光吞萬象。毗嵐遍界。不
0367a12: 能息滅。金蓮萬斛。未易比方。焰焰熾然。明明無盡。然
0367a13: 雖如是。汝等諸人。折旋俯仰。動轉施為。總在這箇光
0367a14: 明藏裏。因甚十箇有五。面前黑漆漆地。以拂子擊
0367a15: 禪床云。只為分明極。翻令所得遲。
0367a16: 上堂。今朝十五。明朝十六。瓠苦瓜甜。松直棘曲。辟支
0367a17: 老漢。炎夏衣楮。嚴冬浴。謾自辛勤。徒勞檢束。爭似
0367a18: 而今禪和。三三兩兩。水邊林下。寒向火。熱乘。又誰
0367a19: 管你地覆天翻。天翻地覆。雖然如是。是玉也大奇。只
0367a20: 恐不是玉。
0367a21: 上堂。露冷風清。山空月明。天際歸鴻書梵字。夜深砧
0367a22: 杵送秋聲。眼不見。耳聽不聞。與君傾盡此時心。莫
0367a23: 認山河作眼睛。
0367a24: 古佛忌上堂。伏虎巖前。螺江江上。一去一來。無去來
0367b01: 相。諸人要識無去來相麼。良久云。今朝古辟支。昔日
0367b02: 翁和尚。
0367b03: 謝兩班上堂。權衡佛祖。號令人天。擒縱予奪。各得其
0367b04: 宜。進退存亡。不失其正。要明如是事。須是如是人。既
0367b05: 得如是人。方明如是事。如是事則且置。我此一眾。還
0367b06: 有如是人麼。鸑鷟麒麟皆是瑞。旃檀薝蔔一般香。
0367b07: 上堂。微雨潤枯荄。嚴風攪林木。梅唇已巳破香。柳眼眠
0367b08: 未足。塵世競奔忙。光景相追逐。林間無事人。好唱雲
0367b09: 門曲。只如雲門曲。作麼生唱。良久云。今朝臘月二十
0367b10: 五。明朝臘月二十六。
0367b11: 上堂。今日上元令節。雨意連綿未歇。過去燃燈如來。
0367b12: 全體一時漏泄。諸人還見麼。簷頭滴滴。分明歷歷。
0367b13: 上堂。人人頭頂天踏地。眼裏放光。鼻孔出氣。缺齒
0367b14: 老胡。何用單傳直指。宜乎打落當門齒。雖然如是。不
0367b15: 因樵子徑。爭到葛洪家。
0367b16: 上堂。拈拄杖召大眾云。山僧。從春及夏。袞袞地過。殊
0367b17: 無一言半句資益諸人。子細思量。恁麼住山。誠然無
0367b18: 益。昨日偶因無思惟中。得三昧。頗似奇特。今朝擊
0367b19: 陞堂。舉似諸人。也要大家知有。惟是諸人。得此三
0367b20: 昧。善自護持。百劫千生。莫教忘。卓一下云。會麼。大
0367b21: 事為你不得。小事各自祗當。靠拄杖下座。
0367b22: 出鄉歸上堂。建嶺雲。建溪水。縹緲無邊。淵深無底。盡
0367b23: 情收拾歸來。點滴無非珍貴。拋向諸人面前。切忌自
0367b24: 生擬議。何故。見之不取。思之千里。
0367c01: 上堂。禪禪。風生木杪。葉墜庭前。唧唧寒蛩吟破壁。聲
0367c02: 聲歸雁度遼天。諸人。若也會得。此去吳屯不遠。若也
0367c03: 不會。藍溪水透洋邊。阿呵呵。笑倒武夷張大僊。
0367c04: 上堂。皎潔中秋月。清光處處同。是人皆照破。無水不
0367c05: 形容。圓滿纖塵淨。婆娑桂影。重古今爭賞翫。誰到廣
0367c06: 寒宮。莫有曾到底麼。良久云。三生六十劫。
0367c07: 九日道舊至上堂。舊日重陽。今日重陽。籬菊披金淺
0367c08: 淺黃。休訝去年蓬。今歲半成霜。喜得同人相訪。那
0367c09: 邊風景。此間風景。且莫論量。相與對花賒一醉。高歌
0367c10: 大笑。手舞足蹈。聽教人道掣顛狂。因甚如此。不見道。
0367c11: 有朋自遠方來。不亦樂乎。
0367c12: 開爐上堂。拈起拂子召大眾云。這些火種。混沌未判。
0367c13: 威音未生。光炟赫地。已巳難掩遏。無端被迦文老漢。指
0367c15: 柴漢子。拖一束薪。發而揚之。由是。東西浩浩。南北紛
0367c16: 紛。千種施為。萬般作用。欲彰之而深晦。欲益之而
0367c17: 微。逮至今日。或幾乎息矣。東山試向冷裏。打一撥
0367c18: 看。以拂子劃一劃云。見麼。雖然煙焰無多子。近著須
0367c19: 防燎面門。
0367c20: 古佛忌日上堂。虎溪瑩長空月。鳳嶺松吟後夜風。
0367c21: 堪笑堪悲翁老子。儼然不改舊時容。諸人還見麼。遂
0367c22: 拖拄杖下座。
0367c23: 上堂。可祖齊腰立雪。長慶坐破蒲團。一人鐵壁要
0367c24: 透。一人滄海瀝須乾。鐵壁透滄海乾。出禮三拜依位
0368a01: 立。捲起簾來天下寬。堪悲堪笑。何易何難。信道梅花
0368a02: 香撲鼻。須是徹骨一番寒。
0368a03: 元宵謝綺都寺上堂。羅綺叢中。笙歌社裏。燈明如來。
0368a04: 放光現瑞。諸人還見麼。良久云去。過去久矣。
0368a05: 謝執事上堂。東山開箇小小戲場。編排佛祖拈弄不
0368a06: 到底科段。然而單絲不成線。獨掌不浪鳴。須是諸人
0368a07: 大家。攛掇始得。所謂唱底唱。拍底拍。絲竹互奏。金石
0368a08: 交陳。山僧贏得。於其中間。舉其宏綱。撮其機要。卷舒
0368a09: 進退。開闔翕張。或現鬼面神頭。或伸佛手驢。千變
0368a10: 萬化。七縱八橫。傍人看來。只眨得眼。且道。是神通妙
0368a11: 用。法爾如然。還會麼。不見道。但看棚頭弄傀儡。抽牽
0368a12: 總在裏頭人。
0368a13: 上堂。秋風捲地。秋水連天。千山影瘦。萬木蕭然。漁笛
0368a14: 數聲江上月。樵歌一曲嶺頭。諸人聞恁麼告報。切
0368a15: 忌作境話會。既不作境話會。畢竟作麼生會。良久云。
0368a16: 佛身充滿於法界。普現一切眾生前。
0368a17: 敘謝監寺藏主知客直歲寮元侍者上堂。楊岐三
0368a18: 驢。虎丘睡虎子。毛色既一同。蹄爪亦相似。祖域交馳。
0368a19: 卒難搆赴。須是具客來則接。賊來則打底手。有插
0368a20: 鍬而立。鍬便行底機用。方可恰恰相當。其或未然。
0368a21: 犀牛扇子起清風。披拂旃檀香滿空。
0368a22: 上堂。拈拄杖召大眾云。火爐頭有則無賓主話。自古
0368a23: 自今。浩浩商量。商量不下。瑞巖有舌如結。有口如啞。
0368a24: 且聽。拄杖子。為諸人分明說破去也。卓一下云。上下
0368b01: 三指。彼此七馬。
0368b02: 上堂。召大眾云。達磨西來。踰海越漠。遊梁歷魏。明什
0368b03: 麼邊事。良久云。會麼。知我者。謂我心憂。不知我者。謂
0368b04: 我何求。
0368b05: 住臨江軍瑞篁山惠力禪寺語錄
0368b06: 參學　　　　編
0368b07: 指三門云。無礙慧門。鐵壁鐵壁。一擊擊開。不勞餘力。
0368b08: 幾人把手拽不入。
0368b09: 踞方丈。橫一丈。一丈。滿室風生。半月上。山僧要
0368b10: 坐便坐。要起便起。終不向這裏無風起浪。諸人若不
0368b11: 散去。照顧劈脊拄杖。
0368b12: 陞座。祝　聖罷問答不錄乃云。目視雲霄。有一拳未敢分
0368b13: 付。日遊市。三十棒且待別時。遇坎則止。乘流而行。
0368b14: 既無跡於去來。寧有心於動靜。昨日恁麼。逸翮獨翔。
0368b15: 孤風絕侶。今日不恁麼。翫江月。聽松風。拈起閤皂山。
0368b16: 濃蘸清江水。平展金鳳洲。寫出祖師意。貼向十字街
0368b17: 頭。俾人人知道。一年十二月。臘月是年尾。寶祐改元。
0368b18: 又從頭起。萬年萬年更萬年。清江依舊清無底。然雖
0368b19: 如是。道泰不傳天子令。時清休唱太平歌。復舉南。
0368b20: 泉示眾云。王老師。自小牧一頭水牯牛公案。師頌云。
0368b21: 不如隨分納些些。何處青山不是家。玉笛橫吹皇化
0368b22: 裏。風前清韻徹天涯。
0368b23: 當晚小參。入作無門。面前如鐵壁。放開線路。水上按
0368b24: 葫蘆。如轉輪藏。八面玲瓏。轉轆轆地。了無滯礙底時
0368c01: 節。如觀空閣。十方通暢。豁豁地。了無窒塞底時節。
0368c02: 既無窒塞。又無滯礙。無往而不通。無施而不可。縱橫
0368c03: 得妙。舒卷無拘。正當恁麼時如何。良久云。今朝有酒
0368c04: 今朝醉。明日無錢明日愁。
0368c05: 復舉德山小參不答話公案。師拈云。行險僥倖。德山
0368c06: 始終不移。強毅果敢。這僧危亡不顧。惠力也有箇見
0368c07: 處。當時待德山道今夜小參不答話問話者三十棒。
0368c08: 出眾呵呵大笑。教這老漢。要開口也不得。要合口也
0368c09: 不得。要坐也不得。要起也不得。然雖如是。還契德山
0368c10: 意也無。具眼衲僧。試甄別看。
0368c11: 留知事頭首上堂。山僧自入院以來。終日忙忙。遍地
0368c12: 人事。欲求前日清閑。豈可復得耶。所幸眼睛鼻孔。元
0368c13: 只依舊。三門對佛殿。舍對僧堂。也只依舊。僧是僧。
0368c14: 行是行。東者東。西者西。也只依舊。然雖如是。且道。斬
0368c15: 新號令。又作麼生。去年梅。今歲柳。顏色馨香依舊。
0368c16: 滿散天基聖節上堂。惠力大寶藏。日轉萬億。一日
0368c17: 萬億。千日千萬億。願以轉輪數。仰祝　天子壽。惟
0368c18: 願　天子壽。復倍轉輪數。繁開玉葉茂金枝。永與法
0368c19: 輪無盡時。
0368c20: 佛涅槃上堂。翠柳堤邊舞。黃樹上鳴。瞿曇真實相。
0368c21: 歷歷在而今。誰言入滅向林。
0368c22: 無準和尚忌拈香。這箇老漢。殊無所解。不惟屈屈曲
0368c23: 曲。且是頑頑賴賴。我昔沒興見之。直至而今耐。燒
0368c24: 炷香。禮三拜。喫拳打拳。彼此莫怪。
0369a01: 結制上堂。今朝結制。號令宜先。三章約法。普示人天。
0369a02: 身不可妄動。亦不可塊然。口不可妄開。亦不可默然。
0369a03: 意不可妄舉。亦不可罔然。依如是行如是住。圓覺伽
0369a04: 藍常現前。
0369a05: 謝秉拂上堂。獅子吼無畏說。百獸聞之皆腦裂。如是
0369a06: 則石龍恐怖。金鳳來儀。蕭水騰波。瑞山嶪。不為分
0369a07: 外。雖然。且道。昨日第一座。與第二座說法。還有優劣
0369a08: 也無。良久云。藏頭白海頭黑。
0369a09: 上堂。晝也惺惺。夜也惺惺。既不掉舉。亦不昏沉。何須
0369a10: 求白玉。只此是黃金。
0369a11: 上堂。召大眾云。從上諸佛諸祖。千種施為。萬般方便。
0369a12: 只要諸人知得。冬寒夏熱。夜闇晝明。三旬一月。一月
0369a13: 三句。以拂子擊禪床云。會麼。頻呼小玉元無事。只要
0369a14: 檀郎認得聲。
0369a15: 開爐上堂。夏熱乘。冬寒向火。自古自今。總恁麼過。
0369a16: 不知二祖立雪齊腰。畢竟圖箇什麼。良久云。會麼。以
0369a17: 吾之不可。學柳下惠之可。
0369a18: 上堂。無禪不參。無道可學。只貴諸人如醉而醒。如夢
0369a19: 而覺。醉既醒。夢既覺。雖然只是舊時人。與舊時相
0369a20: 遼邈。
0369a21: 住隆興府泐潭山寶禪寺語錄
0369a22: 參學　　　　編
0369a23: 指三門云。從上諸佛諸祖。皆從此門而入。且道。如何
0369a24: 是此門。良久云。有人動著關。兩扇東扇西扇。
0369b01: 佛殿。德山拆殿。寶燒香。二俱不惡。一種不臧。瞿曇
0369b02: 元自面皮黃。
0369b03: 陞座。祝　聖罷問答不錄乃云。法無定相。遇緣即宗。至道
0369b04: 無難。惟嫌揀擇。真如不守自性。隨緣應用萬差。高謝
0369b05: 古津。垂楊兩岸。一片沙鷗。管領獨秀峰。滴翠千尋。
0369b06: 飛野鴨。廣漢簸箕拈起。東簸西簸。關西水磨試把。
0369b07: 左推右推。贊化育於兩間。致昇乎於四海。普天和氣。
0369b08: 匝地春風。正恁麼時。功歸何所。良久云。千朝華嶽。
0369b09: 萬派肅滄溟。復舉三聖道。我逢人即出。出則不為
0369b10: 人。興化道。我逢人即不出。出則便為人。真淨云。這兩
0369b11: 箇老古錐。竊得臨濟些子活計。各自分疆列界。使明
0369b12: 眼衲僧。只得好笑。師云。真淨恁麼批判。只見錐頭利。
0369b13: 不見鑿頭方。亦使明眼衲僧。只得好笑。殊不知二大
0369b14: 老。兄不兄。弟不弟。自相矛盾。喪盡臨濟門風。新寶峰
0369b15: 恁麼批判。且道。還免衲僧笑麼。具眼者辨取。
0369b16: 當晚小參。泐潭之潭。澄澄浸月。寶峰之寶。焰焰發輝。
0369b17: 親到此峰。必獲此寶。既獲此寶。直須擊碎。不留影
0369b18: 始得。親到此潭。直須吸乾。了無涓滴始得。然後。於無
0369b19: 涓滴處。興雲作雨。霑溉大地草木。而不作霑溉之想。
0369b20: 於無影處。開無盡藏。賑濟一切貧窮。而不起賑濟
0369b21: 之念。便見貧窮富足。草木敷榮。無一物不遂其生。無
0369b22: 一夫或失其所。然雖如是。忽被山僧拂子。將泐潭寶
0369b23: 峰。一口吞。是汝諸人。向甚處安身立命。以拂子擊
0369b24: 禪床云。切不得離這裏。　復舉馬祖大師。因僧問
0369c01: 參次。祖一圓相云。入也打。不入也打。僧纔入。祖便
0369c02: 打。僧云。和尚打某甲不得。祖靠拄杖休去。師拈云。馬
0369c03: 祖出這圈子。盡大地人跳不出。這僧恁麼祗對。
0369c04: 且道。還跳得出麼。
0369c05: 留兩班并謝新命日光長老。上堂。召大眾云。萬般施
0369c06: 設不如常。又不驚人又久長。山僧自入院以來。傷風
0369c07: 咳嗽一般。無可施設。喜得大寂祖師面目。元只如常。
0369c08: 見前大眾。頭頂天踏地。元只如常。東邊底。辨取東
0369c09: 邊事。西邊底。辨取西邊事。元只如常。日裏三。夜間
0369c10: 一寢。元只如常。雖則如常。就中有些子驚人處。昨
0369c12: 下。把泐潭山千巖萬壑。透頂透底。一一融通。不知日
0369c13: 光之為泐潭。泐潭之為日光。所謂其光遍滿。無壞無
0369c14: 雜。見者聞者。歡喜踊躍。皆曰。希有之事。驚人之舉。雖
0369c15: 則驚人。要且久長。如何見得。不見道。佛法無多子。久
0369c16: 長全在人。
0369c17: 延慶佑聖二長老至。上堂。召大眾云。開門待知識。知
0369c18: 識喜來過。兩兩不成雙。一一無回互。共臥不共床。同
0369c19: 行不同步。昭然在目前。目前不可。雖則不可。我
0369c20: 獨知其故。諸人還知麼。良久云。聖容菩薩來西天。盧
0369c21: 仙夏人在東土。
0369c22: 再住寶峰上堂。雲無心而出岫。功不浪施。水有時而
0369c23: 回淵。法無定相。行固不厭。住亦不忻。昨從主而為賓。
0369c24: 去不出門。今從賓而為主。來不入戶。既不出門。又不
0370a01: 入戶。明明來去無來去。歷歷主賓非主賓。泐潭元自
0370a02: 碧沉沉。獨秀依前高突兀。然雖如是。只如再呈舊面。
0370a03: 重理新詞一句。又作麼生。擊拂子云。拍拍是令。
0370a04: 謝管幹撥田上堂。舉東山演祖頌云。山前一片閑田
0370a05: 地。叉手叮嚀問祖翁。幾度賣來還自買。為憐松竹引
0370a06: 清風。老東山。雖則買賣自由。末上未免叉手問人在
0370a07: 寶峰即不然。山前一片閑田地。無意求之宛然。幾
0370a08: 許風光都買盡。不曾費著一文錢。
0370a09: 解制上堂。今朝解制。且作麼生。從前約束。一放行。
0370a10: 萬里秋天飛一鶚。東西南北任縱橫。
0370a11: 九月旦雲居歸。上堂。昨從天上去。元不離地下。今歸
0370a12: 地下來。亦不離天上。上下無間。來去無差。天河秋一
0370a13: 雁。砧杵夜千家。
0370a14: 上堂。十五日已巳前。即心即佛。十五日已巳後。非心非佛。
0370a15: 正當十五日。不是心不是佛不是物。便恁麼會。頭上
0370a16: 安頭。不恁麼會。斬頭覓活。總不恁麼時如何。良久云。
0370a17: 丁人干千。上下十卜。
0370a18: 開爐日。白塔東山二老。并維那道士至。上堂。召大眾象
0370a19: 云。悅分忽。其中有物。是什麼物。忽分悅。其中有象。是
0370a20: 什麼象。依俙鈿斧之既閑。彷彿砧槌之已巳放。泐潭不
0370a21: 欲破二作三。重重起模畫樣。恍忽忽恍。置而勿論。物
0370a22: 象象物。亦休定當。今日開爐。且燒火向。
0370a23: 佛成道日上堂。六年雪嶺竟無成。練得身形似形。
0370a24: 盡謂見明星悟道。何曾悟道見明星。入山何富。出山
0370b01: 何貧。知心能幾人。
0370b02: 基首座本藏主昭侍者至。上堂。召大眾云。參禪學道。
0370b03: 起拂子。此為基本。儻得基本。可以為人天眼目。作
0370b04: 叢林表儀。演出一大藏。演入一大藏。無施不可。其或
0370b05: 未然。布毛吹起處。子細好生觀。
0370b06: 佛涅槃上堂。拈拄杖。召大眾云。世尊最初於般若會
0370b07: 上。垂教云。若以色見我。以音聲求我。是人行邪道。不
0370b08: 能見如來。末後。於涅槃會上。以手摩。告眾云。汝
0370b09: 等。善觀吾紫磨金色之身。瞻仰取足。無令後悔。這老
0370b10: 漢顯異或眾。前後相違。業既自作悔。不容追昔年。已巳
0370b11: 陷泥犁去。卓一下云。今日重移過鐵圍。
0370b12: 上堂。春風料峭。春雨連綿。桃花逐浪。新竹籠煙。香嚴
0370b13: 已巳往靈雲去。一度春深一愴然。
0370b14: 上堂。召大眾云。乾坤之內。宇宙之間。中有一寶祕在
0370b15: 形山。所謂髮毛爪齒。皮肉筋骨。髓腦垢色。皆歸於地。
0370b16: 唾涕膿血。津液涎沫。痰淚精氣。大小便利。皆歸於水。
0370b17: 暖氣歸火。動轉轉風。且道。寶在什麼處。良久云。桑疇
0370b18: 雨過羅紈膩。麥隴風來餅餌香。
0370b19: 無準和尚忌日拈香。這老凍儂。惺惺懵懂。分明無一
0370b20: 絲毫。剛道有三斤重。只知恁麼脫空相誑。不知其讎
0370b21: 甚於戴天之不共。瓣香今爇夫何為願。百劫千生。永
0370b22: 陷泥犁無出期。
0370b23: 城歸上堂。舉南禪師道。去時一溪流水送。歸來滿谷
0370b24: 白雲迎。一身去住非去住。一物無情似有情。師云。大
0370c01: 小南禪師。話作兩橛。既是去住非去住。爭得有送迎。
0370c02: 寶峰即不然。去從市紅塵去。歸向白雲深處歸。因
0370c03: 甚更無迎與送。去來寸步不曾移。
0370c04: 上堂。召大眾云。細不可減。大無以加。近在眼睫。遠過
0370c05: 天涯。是著即錯。擬之又差。缺齒老胡會不得。空隻
0370c06: 履返流沙。
0370c07: 端午上堂。以拂子書空云。五五午時書。妖邪盡掃除。
0370c08: 一堂風悄悄。千古意如如。蒲飲先春雪。餐明月珠。
0370c09: 舌頭如具眼。醉飽樂無餘。
0370c10: 中秋州生監寺綿州泰首座至。上堂。一月在天。影
0370c11: 含眾水。只如雙頭月。何似芙蓉溪上月。蓉芙溪
0370c12: 上月。何似泐潭潭底月。若道同。東西各一涯。若道別。
0370c13: 天無第二月。既然如是。畢竟作麼生。不見道。白雲巖
0370c14: 上月。太平松下影。深夜秋風生。都成一片境。
0370c15: 九日上方西堂至。上堂。召大眾云。今日重陽。寶峰相
0370c16: 與諸人登高去也。所謂登山不到頂。不知山之高。然
0370c17: 而未到高處。各宜努力。切不可如存若亡。直饒得到
0370c18: 高處。一覽眾山小。舉手摩穹蒼。亦未可在。何故。更有
0370c19: 靈蹤在上方。
0370c20: 延慶長老至。上堂。雨暗西山。雲飛南浦。老盧僊腰纏
0370c21: 騎。朝度黃茅八凸。獨秀峰草木泉石。為之鼓舞。因
0370c22: 甚如此。家貧願富。
0370c23: 佛成道上堂。拈起拂子。召大眾云。瞿曇未解這一著。
0370c24: 雪嶺六年空卜度。不知眼病見空花。認作明星一何
0371a01: 錯。自累猶可。更累兒孫。擊禪床云。瑚枕上兩行淚。
0371a02: 半是思君半恨君。
0371a03: 上堂。歲盡年窮。多少人忙手亂。惟有寶峰恬然不
0371a04: 管。何故。來年更有新條在。惱亂春風卒未休。
0371a05: 住隆興府黃龍山崇恩禪寺語錄
0371a06: 參學　　　　編
0371a07: 指三門。從上佛祖。建立這箇門戶。只要盡大地人。把
0371a08: 手同歸。新黃龍又作麼生。不向如來行處行。
0371a09: 佛殿。我與黃面老漢。有千古不忘之恨。甚欲爛槌一
0371a10: 頓。今日因甚放過。老不以筋力為能。
0371a11: 方丈。踞此室。坐此座。佛來祖來一一按過。莫有超佛
0371a12: 越祖底麼。勘過了打。
0371a13: 陞香。拈香祝　聖罷。乃云。泐潭深處泛明月。棹穩波
0371a14: 平。幕阜峰前對落暉。鳥啼花笑。此即彼。彼即此。拈又
0371a15: 放。放又拈。打開石門於三關之前。巨闢三關於石門
0371a16: 之後。俾到者到不到之地。歸者歸無歸之鄉。已巳過關
0371a17: 者。掉臂而行。未過關者。從門而入。益無所益。為無所
0371a18: 為。鼓舞皇風。優游聖世。正當恁麼時如何。蒲團靜倚
0371a19: 無餘事。永日寥寥謝太平。復舉三聖問雪。透網
0371a20: 金鱗。未審以何為食公案。師拈云。金鱗振擺尾。搖
0371a21: 蕩乾坤。鱉鼻噴毒揚威。崩騰雲霧。諸人要知二大老
0371a22: 落處麼。等閑相見處。莫作等閑看。
0371a23: 當晚小參。我手何似佛手。十指參差。我何似驢。
0371a24: 四蹄踏地。人人盡有生緣。如何是上座生緣。耳朵兩
0371b01: 片皮。牙齒一具骨。恁麼會得。便見積翠老人面目見
0371b02: 在。時時與諸人。同一飲。同一受用。不背一人。不向
0371b03: 一人。念念與諸人。向第二義門。談不二法。不住本際。
0371b04: 不離本際。雖然如是。因甚十箇有五。蹉過也不知。
0371b05: 拍禪床云。只為分明極。翻令所得遲。復舉黃龍南
0371b06: 禪師問隆慶閑禪師。得坐披衣公案。師拈云。積翠老
0371b07: 人。何用繁詞。當初待他道。遇方即方。遇圓即圓。痛與
0371b08: 三十棒。不惟彼此免帶唇齒。管取隆慶別有長處。
0371b09: 元宵興化兜率長老至。上堂。未離兜率。已巳降王宮。纔
0371b10: 過一關。三關俱透。全賓全主。全主全賓。正恁麼時如
0371b11: 何。樓臺上下火照火。車馬往來人看人。
0371b12: 慧日西堂蓬萊二道士至。上堂。以拂子畫一畫云。畫
0371b13: 斷迷雲。打一圓相。放開慧日。照破老君肝膽。脫似瞿
0371b14: 曇臆。一家胡越。一合乾坤。渾崙休剖破剖破。又渾崙。
0371b15: 上堂。拈主丈。召大眾云。諸人不是不將來。老僧不是
0371b16: 不分付。將來既是分明。分付亦非莽鹵。且畢竟是箇
0371b17: 什麼。擲下主丈云。各自認取。
0371b18: 上堂。目前無法。密密綿綿撥不開。意在目前。千討萬
0371b19: 討討不見。討不見成現。櫚葉散夜叉頭。芍藥花
0371b20: 開菩薩面。
0371b21: 佛生日上堂。召大眾云。世尊初生下來。三業便不清
0371b22: 淨。一手指天。一手指地。周行七步。目顧四方。身業不
0371b23: 清淨。天上天下。惟吾獨尊。口業不清淨。起此念。作此
0371b24: 說。為此舉。意業不清淨。因此三業不清淨。遂感異報。
0371c01: 一年一度。受鑊湯之苦。還脫得也無。良久云。假使百
0371c02: 千劫。所作業不忘。因緣會遇時。果報還自受。
0371c03: 謝秉拂上堂。雨注河傾。共談無義。陳蒲鞋倒退三千。
0371c04: 睡虎子讓一頭地。有問如何若何。不能以手夾鼻。何
0371c05: 故。切忌錯老僧。
0371c06: 上堂。涅槃心。差別智。明之既難。會之不易。如千手異
0371c07: 執。千目異顧。元同一身。似萬派爭流。百川競注。皆歸
0371c08: 一水。雖然如是。差之毫釐。謬以千里。
0371c09: 上堂。舉永嘉大師道。直截根源佛所印。摘葉尋枝我
0371c10: 不能。與麼已巳帶枝葉了。作麼生得直截根源去。良久
0371c11: 云。時暑不宜久立。
0371c12: 城歸上堂。昨日動未常動。今日靜未常靜。所以道。靜
0371c13: 謂之性。心在其中矣。動謂之心。性在其中矣。只如心
0371c14: 性俱泯。動靜兩忘時如何。一片白雲橫谷口。數聲幽
0371c15: 鳥語林阿。
0371c16: 解制上堂。昨朝結制。鎖夢關空。今朝解制。眼開天曉。
0371c17: 且道。結底是。解底是。孤鶩高飛落霞。長天一色如
0371c18: 秋水。
0371c19: 請淨頭上堂。淨桶放光。籌子跳。為得諸人徹困了
0371c20: 也。更教老僧說箇什麼。雖然如是。狼藉不少。
0371c21: 上堂。古佛心。即如今。桂香滿院。葉墜林。水沉寒雁
0371c22: 影。露冷夜蛩吟。明眼衲僧會不得。江北江南徒訪尋。
0371c23: 上堂。舉德山一日飯遲。自托至法堂上。雪云。鐘
0371c24: 未鳴。鼓未響。托向甚處去。師語云。妄起兵端德
0372a01: 山低頭歸方丈。一鏃不施。折衝千里雪舉似巖頭。
0372a02: 討兵救援頭云。大小德山。未會末後句在。挾天子令
0372a03: 諸侯德山聞得。令侍者喚巖頭問云。汝不肯老僧那。
0372a04: 一擒一縱巖頭。遂密啟其意。詐納降德山休去。夫
0372a05: 人既降。殺之不祥山次日上堂。果與尋常不同。其然
0372a07: 老漢會末後句。天下人不柰伊何。雖然如是。只得三
0372a08: 年。恭而無禮。克由叵耐師拈云。大眾。德山托話。古
0372a09: 今以為奇特商量。殊不知。這老漢飢過心荒。顛倒錯
0372a10: 亂。被他二子上當。只得飲氣吞聲。雖然如是。若無舉
0372a11: 鼎山力。千里烏騅不易騎。
0372a12: 上堂。今日如是。明日如是。一日復一日。一年復一年。
0372a13: 百千萬億年。究竟只如是。月落烏啼霜滿天。紛紛黃
0372a14: 葉飄庭際。以拂子擊床云。會麼。善男子起。法性如是。
0372a15: 天童化主入蜀。兼謝照都寺上堂。照而常寂。寂而常
0372a16: 照。澦雲開。玲瓏月皎。巍巍玉殿與瓊樓。已巳見翬飛
0372a17: 主丈頭。
0372a18: 聖節上堂。寶祐五年正月初五。天地泰而上下交。
0372a19: 聖人作而萬物。巍巍乎不可極。蕩蕩乎無能名。黃
0372a20: 河三千年一度清。
0372a21: 上堂。舉洛浦遊歷罷。往夾山頂上卓庵。師語云。更
0372a22: 須行始得經年夾山知。乃修書令僧馳到。箭不虛
0372a23: 發浦接得便坐。再展手索。僧無對。浦便打云。歸舉
0372a24: 似和尚。門庭施設。似則也似僧回。舉似夾山。山云。這
0372b01: 僧看書。三日內必來。若不看書。斯人救不得也。性命
0372b02: 已巳在夾山手裏三日後。果來。纔見夾山不禮拜。當面
0372b03: 叉手而立。強惺惺。棺木裏瞠眼夾山云。雞鳳巢。非
0372b04: 其同類。出去。四十斤鐵槌。劈頭一下浦乃云。自遠趍
0372b05: 風。乞師一接。一便招夾山云。目前無闍梨。此間無
0372b06: 老僧。再下一槌浦便喝。伎倆已盡夾山云。住住。且莫
0372b07: 草草。雲月是同。溪山各異。截斷天下人舌頭。則
0372b08: 不無。爭教無舌人解語。截斷命根浦佇思。一死更不
0372b09: 再活夾山便打。成始成終不打也好師云。黃龍恁麼
0372b10: 道。諸人切不得恁麼會。復拈云。鼻堊者。有運斤成
0372b11: 風之手。亦須受斧者。有儼然不動之質。然後二俱入
0372b12: 妙。夾山雖則有三千里外辨訛底眼目。若非洛浦
0372b13: 具舉一明三底體裁。爭見針芥相投。風雲際會。雖然
0372b14: 如是。澤廣藏山。理能伏豹。
0372b15: 元宵上堂。人間月半。天上月圓。幸自一天明朗。何須
0372b16: 萬斛金蓮。諸人睡眼豁開。見得分曉。不起于座。即超
0372b17: 于然燈之前。其或未然。燈節元來是上元。
0372b18: 上堂。昨夜天氣稍。坐久不知瞌睡。偶於瞌睡三昧
0372b19: 中。夢得一段無上妙義。其語簡約。其理造詣。及乎天
0372b20: 曉眼開。不謂一時忘。且待問主丈子看。拈主丈云。
0372b21: 主丈子。你還記得麼。主丈子云。若是無上妙義。長老
0372b22: 何曾夢見。我自出廣長舌相。為諸人道去也。卓一下
0372b23: 云。白日青天。且莫說夢。靠主丈下座。
0372b24: 無準和尚忌拈香。我與這老漢。元自不相識。於不相
0372c01: 識中。刻骨成冤。結愈久冤愈深。至今恨深切。澆之馬
0372c02: 渤與牛溲。爇此一爐乾屎橛。
0372c03: 清溪和尚訃音至。上堂。海湧山摧。池水竭。嘉州大
0372c04: 像。為之含悲。普賢。如雨滴。牽動靈源橋下水。
0372c05: 號湍漱石聲嗚咽。且道。因甚如此。子期去不返。伯牙
0372c06: 良可哀。
0372c07: 浴佛上堂。佛真法身。猶若空。還有染污也無。應物
0372c08: 現形。如水中月。還假灌沐也無。雖然恁麼。也少這一
0372c09: 杓不得。
0372c10: 因雪上堂。萬木凝寒。千山積雪。少室門風。宛然如昔。
0372c11: 惟有龍較些。夜深庭際無人立。
0372c12: 上堂。舉澧州夾山善會禪師。初住潤州京口時。道吾
0372c13: 至上堂。有僧問。如何是法身。答云。法身無相。如何是
0372c14: 法眼。答云。法眼無瑕。師語云。答得甚諦當。切忌怕人
0372c15: 笑道吾不覺失笑。不是好笑。貪他底著他底山便下座。請
0372c16: 道吾問。某甲適來。祗對僧話。必有不是。致令上座失
0372c17: 笑。望不吝慈悲。果然吾云。和尚一等是出世。未有師
0372c18: 在。殺人刀。活人山云。某甲甚處不是。望與說破。實
0372c19: 頭人難得吾云。某甲終不說。請和尚往秀州華亭船
0372c20: 子和尚處去。為人須為徹。一舉兩得山云。此人如何。
0372c21: 未見已前。不妨疑吾云。此人上無片瓦。下無寸土。
0372c22: 莫謗船子好和尚若去。須易服束裝。教人作竊禮合如是
0372c23: 師乃散眾。易服直造華亭。丈夫志氣。不因楊。得意。爭
0372c24: 見馬相如船子纔見。便問。大德住什麼寺。從苗辨地
0373a01: 山云。寺則不住。住則不似。熟處難忘船云不似。又似
0373a02: 箇什麼。雖然船裏無魚。明月也須搜過山云。不是目
0373a03: 前法。瞞別人即得船云。甚處學得來。將來擒之。必先
0373a04: 縱之山云。非耳目之所到。伎倆已巳盡船云。一句合頭
0373a05: 語。萬劫繫驢橛。肺腑間病。一時透見了也船又問。垂
0373a06: 絲千尺。意在深潭。離鉤三寸。子何不道。門上一針山
0373a07: 擬開口。船便以篙打落水中。砒霜狼毒纔上船。船又
0373a08: 云。道道。山擬開口。船又打。巴豆黃連山於此有省。乃
0373a09: 點頭。慚愧慚愧。通身白汗。藥不瞑眩。厥疾弗廖船云。
0373a10: 竿頭絲線從君弄。不犯清波意自殊。大斧斫了手摩
0373a11: 挲。去砭劑進膏肓山遂問。拋綸擲釣。師意如何。妙訣
0373a13: 不勞拈出山云。語帶玄而無路。舌頭談而不談。開得
0373a14: 眼來天□曉船。云釣盡江波金鱗始。遇得箇魚兒便
0373a15: 喜歡。費力不少山乃掩耳。滿面慚惶無著處船云。如
0373a16: 是如是。龍頭蛇尾竹篙在什麼處船遂囑云。汝向去。直須
0373a17: 藏身處沒跡。沒跡處莫藏身。鬼家活計吾二十年
0373a18: 在藥山。只明此事。鈍根阿師汝今既得。他後不得住城
0373a19: 隍聚落。但向深山裏钁頭邊。取一箇半箇。接續吾
0373a20: 宗。毋令斷絕。前頭驚殺人。後頭笑殺人　山乃辭行。頻頻
0373a21: 回頭。半是思君半恨君　船遂喚闍梨。山回首。船起
0373a22: 橈云。汝將謂別有。老婆心切。甚來由乃覆船。入
0373a23: 水而去。較些子。已巳遲八刻師拈云。一言可以興。
0373a24: 一言可以喪。一笑傾人城。再笑傾人國。每每以此
0373b01: 語為過。今觀道吾船子夾山。一言一笑。一得一喪。乃
0373b02: 知。是真語者。實語者。雖然如是。這裏莫有失笑者麼。
0373b03: 如無。老僧自笑去也。乃呵呵大笑云。待別人笑。堪作
0373b04: 什麼。
0373b05: 上堂。召大眾云。風蕭蕭。雨蕭蕭。山雲漠漠。庭葉飄飄。
0373b06: 普天匝地。祖意活鱍鱍。滿眼滿耳。心印何昭昭。便與
0373b07: 麼去。衲僧門下。大故相遼。何故。行到水窮山盡處。可
0373b08: 中別有路通霄。
0373b09: 住建昌軍資聖禪寺語錄
0373b10: 參學　　　　編
0373b11: 指三門云。盡大地是箇解脫門。未不與諸人同出
0373b12: 同入。今日因甚特地。若不如是。爭知如是。
0373b13: 方丈。佛來不顧。祖來不顧。有三十棒。未敢分付。何故。
0373b14: 箇中無肯路。
0373b15: 法座。一著高一著。一步闊一步。墮在平常。一著亞一
0373b16: 著。一步一步。失在嶮。二俱不涉。七達八通。龍袖
0373b17: 拂開全體現。象王行處絕狐蹤。
0373b18: 陞座。拈香祝　聖罷。乃云。白雲深處。終朝兩眼掛枯松。
0373b19: 黃葉落時。旱地一聲轟霹。禍從天降。回避無門。未
0373b20: 免重整襴衫。再呈舊面。向松溪深處。開箇小小戲場。
0373b21: 擲金圈。橫拋栗棘。俾未透者透。未吞者吞。透得過
0373b22: 底。銀山鐵壁。粉碎無餘。吞得下底。毒藥醍醐。融成一
0373b23: 味。坐斷千差萬別。頓超十地三賢。處處通方。頭頭得
0373b24: 妙。致君堯舜上。再使風俗淳。鳳舞鸞翔。河清海晏。正
0373c01: 當恁麼時如何。殊方喜見梯山貢。四野欣聞擊壤歌。
0373c02: 復舉保壽開堂。三聖推出一僧。保壽便打公案。師
0373c03: 拈云。二大老。似鶻拏鳩。如鷹搦兔。收來放去。足有可
0373c04: 觀。子細點撿將來。未免俱借這僧鼻孔出氣。若要扶
0373c05: 臨濟正宗。且緩緩。
0373c06: 當晚小參。一水護田將綠遶。激揚少室家風。萬山排
0373c07: 闥送青來。漏泄威音消息。恁麼會得。釋迦不出世。達
0373c08: 磨不西來。佛法遍天下。談禪口不開。何必高推臨濟
0373c09: 喝似雷奔。獨羨德山棒如雨點。人人跟下。十日炳
0373c10: 煥。箇箇肉髻中。百寶光明。無邊剎境。靡不流輝。十世
0373c11: 古今。舉無遺照。日月有顯晦。此則未嘗有顯晦。天地
0373c12: 有盈虧。此則未嘗有盈虧。不離當處常湛然。覓則知
0373c13: 君不可見。所以道。目前無法。意在目前。不是目前法。
0373c14: 非耳目之所到。雖則非耳目之所到。爭柰意在目前。
0373c15: 雖則意在目前。爭柰非耳目之所到。這裏一咬咬斷。
0373c16: 一透。便見夾山眼睛鼻孔。元是自家鼻孔眼睛。
0373c17: 其或未然。莫道西江風浪惡。錢塘更有海門潮。
0373c18: 復舉南泉示眾云。王老師。自小牧一頭水牯牛公案。
0373c19: 師拈云。馬師道。惟有普願。獨超物外。因甚自牧一頭
0373c20: 水牯牛。莫擬如何頓放。且道。過在什麼處。有人辨得。
0373c21: 許你親見南泉。
0373c22: 洪首座至上堂。能誦法華經誦三千部。曹溪一句忘。
0373c23: 塵塵皆寶所。處處是家鄉。雲淨天如洗。潭清月愈光。
0373c24: 須知遠煙浪。別有好商量。
0374a01: 上堂。召大眾云。直下是。直下是。這邊那邊。滿眼滿耳。
0374a02: 綿綿兮長存。湛湛兮不痕。擬議依前隔海門。
0374a03: 上堂。雨滴空階。溪流新漲。風起天末。葉墜林。喚作
0374a04: 物非物。喚作心不是心。缺齒老胡會不得。九年面
0374a05: 壁空沉吟。
0374a06: 請後堂并義掌會。上堂。摩訶衍法。離四句絕百非。
0374a07: 香飯普熏。遍十方窮三際。我此一眾。總是諸方羅籠
0374a08: 不住底。且道。為法來耶。為飯來耶。良久云。莫鈍置。
0374a09: 開爐上堂。拂子召大眾云。這箇如大火聚。近之則
0374a10: 燎面門。是汝諸人如何湊泊。若也湊泊得去。盛夏
0374a11: 不熱。嚴冬不寒。其或未然。終日雖在火爐頭。未免總
0374a12: 是凍殺底。數。
0374a13: 上堂。召大眾云。佛法只在日用。日用百發百中。只如
0374a14: 諸人。折旋俯仰。應對酬酢。飲食起居。無非日用中事。
0374a15: 且道。佛法在什麼處。良久云。一滴水一滴凍。
0374a16: 上堂。十月小春。已巳過了三之一。愛日融和。脫似三春
0374a17: 天氣。西舍打禾。東家屋。終日忙忙地。惟有衲僧閑
0374a18: 不徹。被閑使得沒巴鼻。有巴鼻。晝晴免得撥寒。夜
0374a19: 暖偏宜伸睡。
0374a20: 上堂。名不得狀不得。取不得舍不得。不可得只麼得。
0374a21: 趙州東壁掛葫蘆。觀音院裡有彌勒。
0374a22: 請耆舊修田。并謝兩序。上堂。百丈開田說大義。究竟
0374a23: 寧免費手。松溪修田無可說。擊陞堂但良久。知
0374a24: 事頭首俱歡顏。見者聞者皆失笑。且道。笑箇什麼。良
0374b01: 久云。好篇大義。一字不少。
0374b02: 佛涅槃上堂。諸佛不出世。亦無有涅槃。年年二月半。
0374b03: 枉自悲酸。此意只今誰共委。令人拍碎玉欄干。
0374b04: 上堂。萬法本閑。人心自。一塵不立。世界崢嶸。三賢
0374b05: 任你三賢。十聖從他十聖。遶四天下。究竟不離這裡。
0374b06: 何故。惟此一事實。
0374b07: 上堂。道在諸人。如春在萬物。雖無形色可見。而周遍
0374b08: 於形色之間。雖無聲臭可聞。而著見於聲臭之內。是
0374b09: 以。若草若木。含英吐華。無非陽春發越而然。諸人含
0374b10: 齒帶髮。頂天履地。居萬物之上。為萬物之靈。莫非道
0374b11: 力資持而然。因甚問著如何是道。十箇有五雙。面熱
0374b12: 汗下。鉗口結舌。雖然。甕裡何曾走。
0374b13: 上堂。此事沒訛。人人不柰何。柰何不得處。合眼跳
0374b14: 黃河。跳得後如何。元來佛法苦無多。
0374b15: 結夏上堂。今朝結制。制如何結。內不放出。外不放入。
0374b16: 壁立千仞。千仞壁立。這箇猶是諸方普請邊事。且道。
0374b17: 松溪如何。喫茶珍重歇。
0374b18: 謝秉拂上堂。宗通說通。抹過西東。無兩舌頭。有雙箭
0374b19: 鋒。因甚如此。閩蜀同風。
0374b20: 上堂。計較不得處。不知計較不得底。畢竟是誰。馳求
0374b21: 不息時。自是馳求者。當頭蹉過。不蹉過是什麼。門外
0374b22: 青山。一朵兩朵。三朵五朵千萬朵。
0374b23: 瑞州黃蘗山報恩光孝禪寺語錄
0374b24: 參學　　　　編
0374c01: 指山門云。千人排門。不如一人拔關。且道。誰是關
0374c02: 者。喝一喝。
0374c03: 佛殿。德山推倒。雲門打殺。黃蘗燒香。殷人以柏。
0374c04: 方丈。這裡如大火聚。近之則燎面門。直饒佛祖到
0374c05: 來。未免退身有分。何故。無你棲泊處。
0374c06: 法座。此座高廣。誑嚇阿誰。吾不能升。賣弄不少。舍利
0374c07: 弗恁麼。新黃蘗不恁麼。何故。因行掉臂。
0374c08: 陞座。拈香祝　聖罷。乃云。放下松溪竿頭絲線。整頓
0374c09: 祇園舊日家風。九枝榧蒼蒼。一溪水清清淺淺。
0374c10: 猿啼疊嶂。鳥語林。佛法大意。覿面當機。黃蘗宗旨。
0374c11: 當機覿面。這裡有人荷紹得去。今日開堂。功不浪施。
0374c12: 其或未然。卓拄杖一下云。只將這箇真消息。仰祝吾
0374c13: 皇億萬年。復舉同光帝問興化和尚云。朕收中原。
0374c14: 獲得一寶公案。師拈云。同光帝兩手捧來。莫非至寶。
0374c15: 老興化一言合轍。歡動龍顏。雖然。借看則易。酬價則
0374c16: 難。留將千古與人看。
0374c17: 當晚小參。六十山藤。婆心太切。三拳肋下。癡漢呈乖。
0374c18: 了知佛法本無多。開得眼來天大曉。直饒栽種得。不
0374c19: 是棟梁材。黃蘗乍到此間。人事倥傯。若有此等奇特
0374c20: 後生。來問佛法大意。雖有拄杖。未暇分付。待伊走到。
0374c21: 大愚灘頭。甦省歸來。且緩緩地。卸下衲衣。痛與一頓。免
0374c22: 得上頭上面。相鈍置。雖然。若無舉鼎山力。千里
0374c23: 烏騅不易騎。復舉當山祖師示眾云。汝等諸人。盡
0374c24: 是酒糟漢公案。師云。諸人要見祖師麼。眼高四海
0375a01: 空無人。氣吞餘子不足數。
0375a02: 上堂。春雪乍晴。春光愈好。不必遠討幽探。不用談空
0375a03: 說有。何故。村村自花柳。
0375a04: 上堂。拈拄杖召大眾云。登山須到頂。入海須到底。登
0375a05: 山不到頂。不知山之高。入海不到底。不知海之深。海
0375a06: 深所以容魚龍。山高所以容虎豹。提起拄杖云。只如
0375a07: 拄杖子。身材既小。高又不高。深又不深。且道。容得箇
0375a08: 什麼。卓一下云。此中空洞渾無物。何止容君數百人。
0375a09: 靠拄杖下座。
0375a10: 上堂。心不是佛。智不是道。拋深村。又入荒草。只如
0375a11: 以一重去一重。不知轉交涉轉料掉。畢竟如何。心不
0375a12: 是佛。智不是道。
0375a13: 上堂。召大眾云。九十春光。已巳過了三之二。是處園林
0375a14: 減紅添翠。鶯遷喬木。燕壘新巢。也自忙忙地。衲僧門
0375a15: 下。又且如何。鑪香靜坐。一物不為。日日一般。朝朝如
0375a16: 是。拍禪床云。未能如是。安能如是。
0375a17: 上堂。一明一切明。一了一切了。道無不是無。道有元
0375a18: 非有。毗婆尸佛早留心。直至如今不得妙。
0375a19: 無準和尚忌拈香。含笑吟吟。懷毒深深。左搓芒繩。生
0375a20: 縛鬼子。倒拈蝎尾。殃害平人。我雖蹉跨他門。幸不
0375a21: 遭他毒氣熏。如何見得。插香云。只此為憑。
0375a22: 上堂。古者道。開方便門。示真實相。以拄杖劃一劃云。
0375a23: 方便門開也。真實相在什麼處。卓一下云。數片白雲
0375a24: 籠古寺。一條綠水遶青山。
0375b01: 四月八上堂。摩耶昔產一塊鐵。無可名之名悉達。擬
0375b02: 鑄金軀鑄不成。無端鑄成一大錯。錯錯。至今累我東
0375b03: 土人。年年轉洗轉埃塵。
0375b04: 上堂。召大眾云。祖師道。汝學佛法。如下種子。我說法
0375b05: 要。譬彼天澤。以是知種子所當有。天澤不可無。然而
0375b06: 雨多則苗稼有傷。言多則道轉遠。且如何得相應
0375b07: 去。揠苗助長非吾事。塊雨條風不汝欺。
0375b08: 上堂。舉教中道。此事惟我能知。又云。惟佛與佛。乃能
0375b09: 知之。又道。如人飲水。冷煖自知。如是則諸佛出世祖
0375b10: 師西來。未免勞而無功。雖然。不因柳毅傳書信。爭見
0375b11: 龍王宮殿深。
0375b12: 解制上堂。一結一切結。一解一切解。結解兩忘。通身
0375b13: 瀟洒。絕瀟洒。脫羅籠。巨魚縱大壑。一雁入高空。
0375b14: 謝秉拂上堂。意句俱到。不入深村入荒草。意句不到。
0375b15: 瑚樹林日杲杲。只如一言道盡。意況不及時如何。
0375b16: 良久云。到江吳地盡。隔岸越山多。
0375b17: 宣首座至。上堂。捧盂於南泉位上。陷虎機深。致臨
0375b18: 濟於黃蘗面前。為人心切。如是眼目。如是作用。古今
0375b19: 無間。前後無差。孤騖高飛趁落霞。
0375b20: 上堂。召大眾云。三玄三要。五位君臣。說偏說正。分主
0375b21: 分賓。未免重添眼裡塵。拈拄杖劃一劃云。盡情劃斷。
0375b22: 空無垠。孤鴻杳杳知何處。門外蕭蕭落葉頻。
0375b23: 中秋道舊至。上堂。雅愛中秋月。多情似故人。在天何
0375b24: 皎皎。照我更頻頻。圓影隨流水。清光絕點塵。孤高攀
0375c01: 不及。覿面最相親。
0375c02: 上堂。九秋強半。不寒不暖。風細細雨霏霏。水冷冷雲
0375c03: 淡淡。正當恁麼時。還有西來祖意也無。良久云。一棹
0375c04: 波。蘆花兩岸。
0375c05: 佛成道上堂。六年雪嶺幾番雪。不是今番徹骨寒。半
0375c06: 夜三更禁不得。無端北斗面南看。瞿曇瞿曇。開得眼
0375c07: 來天大曉。不知紅日已巳三竿。
0375c08: 上堂。拈起拂子。召大眾云。這一捏子。從上諸佛諸祖。
0375c09: 以至天下老和尚。盡不柰何。諸人還柰何得麼。莫道
0375c10: 諸人山僧也不柰何。既不柰何。畢竟如何。良久云。雪
0375c11: 消知地暖。雲靜見天高。
0375c12: 住袁州仰山太平興國禪寺語錄
0375c13: 參學　　　　編
0375c14: 師於咸淳元年五月十七日入院。踞方丈云。昔老維
0375c15: 摩。起模樣。分明兩箇五尺。剛然道有一丈。諸人如
0375c16: 不信。後五日無事。試來量看。
0375c17: 省劄。祖師道。如人在千尺井中。不假寸繩。如何出得。
0375c18: 自做艱難作什麼。今日太傅平章公。以幹旋造化
0375c19: 之手。向九仞重泉之下。等閑拈出。一箇藞藞苴苴。不
0375c20: 唧漢。絲毫不犯。致之雲端。盡大地人。只眨得眼。且
0375c21: 道。據箇什麼。良久云。劄。
0375c22: 諸山江湖疏。琢雪雕。攢花簇錦。鄰義昭昭。友義
0375c23: 。扶人上樹。推人下井。劫石可消。此恨難殞。
0375c24: 法座。高不過尋尺。廣不過尋尺。舍利弗道。吾不能升。
0376a01: 何乃甘自屈抑。看看。仰山今日平步去也。
0376a02: 陞座。拈香祝　聖罷。問答不錄乃云。據令四藤棒頭。有眼
0376a03: 明如日。特書卍字。碧眼胡僧笑揭天。雖則雷厲風飛。
0376a04: 已巳是烏焉成馬。所以道。言語動用沒交涉。非言語動
0376a05: 用。亦沒交涉。纔擬恁麼。便不恁麼。斬新拈掇。覿面提
0376a06: 持。袁州城裡。春臺壁立平如砥。集雲下。古廟香爐
0376a07: 口向天。薰風南來。生殿閣。這裡領略得去。不孤山
0376a08: 僧。五百餘里。冒暑而來。堪報不報之恩。共助無為之
0376a09: 化。其或未然。千朝華嶽。萬派肅滄溟。復舉乳源
0376a10: 和尚示眾云。西來的的意。不易舉唱。時有僧出。源便
0376a11: 打云。是什麼時節。汝出頭來。便歸方丈。師拈云。布袋
0376a12: 裡盛錐子。不出頭是好手。乳源怪者僧不知時節。即
0376a13: 且置。乳源還知麼。乳源不知即且置。新仰山還知麼。
0376a14: 達磨當年無板齒。只因強自出頭來。
0376a15: 當晚小參。德山小參不答話。高高頂立。趙州小參
0376a16: 答話。深深海底行。二大老。雖則力敵勢均。未免徐
0376a17: 六擔板。一人於龍潭手內。接得少許紙燭。將作一條
0376a18: 白棒。佛來也打。祖來也打。向常武界上。風高放火。月
0376a19: 黑殺人。一人於南泉臥次。度得幾句譫語。裂轉舌頭。
0376a20: 曾到也道喫茶去。不曾到也道喫茶去。向幽燕那畔。
0376a21: 賣狗懸羊。指鹿為馬。使二老當初知有。衲僧門下。佛
0376a22: 祖柰何不得底一著子。必不作此去就殃害平人。本
0376a23: 欲盡情鞫勘。貶向他方。適以入院之初。人事倥傯。且
0376a24: 與放過。雖然。且道。仰山今夜小參。畢竟是答話不答
0376b01: 話。良久云。一朝權在手。看取令行時。復舉當山祖
0376b02: 師。一日有異僧乘空而至。祖云。近離何處。僧云。西天。
0376b03: 祖云。幾時離彼。僧云。今早。祖云。何太遲生。僧云。遊山
0376b04: 玩水。祖云。神通妙用則不無尊者。佛法須還老僧。僧
0376b05: 云。我來東土禮文殊。見小釋迦。由是出貝多葉示
0376b06: 之。騰空而去。師拈云。明鏡當臺。胡來胡現。漢來漢現。
0376b07: 則故是。因甚這僧當面塗糊。集雲自有正令。與放
0376b08: 過。意在於何。良久云。千鈞之弩。不為鼷鼠而發機。
0376b09: 中夏上堂。六月中夏。諸方放假。大仰不然。繩頭緊把。
0376b10: 常住百無一有。不能掛懷。只憂兄弟不會狗子無佛
0376b11: 性話。雖然。常啼菩薩賣心肝。風前狼籍誰人買。
0376b12: 上堂。赤肉團上。有一無位真人。眼裡耳裏。鼻裡口裡。
0376b13: 頻頻出入。出入頻頻。能言能喚。能屈能伸。能好能惡。
0376b14: 能喜能嗔。諸人若也未曾證據。便請證據。集雲今日
0376b15: 為汝保任。其或未然。無位真人。是什麼乾屎橛。
0376b16: 無禪和尚至。上堂。寶出匣。精金躍冶。色澤星輝。光
0376b17: 斗射。投之重津。而光愈發越。加之烈火。而色無少
0376b18: 假。行為人間報不平。定應索起遼天價。
0376b19: 上堂。雁入高空。蛩吟古砌。劇談不二門。單明第一義。
0376b20: 瞎眼塞耳。聽得分明見得親。不必龍華親授記。
0376b21: 中秋上堂。召大眾云。從上佛祖。善巧方便。千說萬說。
0376b22: 只說得光影邊事。後代兒孫。貪觀天上。蹉過目前。或
0376b23: 掉棒打。或水中捉。轉沒交涉。且道。如何得相應去。以
0376b24: 拂子打圓相云。此夜一輪滿。清光何處無。
0376c01: 重九上堂。談玄談妙。將油洗皂。行棒行喝。剜肉成瘡。
0376c02: 諸方多是誇張作說。集雲只據見定商量。何故。年年
0376c03: 九日是重陽。
0376c04: 上堂。風動心搖樹。雲生性起塵。只如雲未生風未動
0376c05: 已巳前。心性在什麼處。諸人還知麼。若也知得。旋嵐偃
0376c06: 嶽而常靜。江河競注而不流。野馬飄鼓而不動。日月
0376c07: 歷天而不周。其或未然。不覺日又夜。爭教人少年。
0376c08: 上堂。今朝臘月二十五。明朝臘月二十六。風前唱起
0376c09: 仰山歌。人皆道是雲門曲。是則也是。只是音韻有些
0376c10: 不同。如何見得。良久云。絲與竹。不同肉。
0376c11: 歲旦上堂。元正啟祚。萬物咸新。覓一毫舊相。了不可
0376c12: 得。千年桃核裡。元是舊時仁。覓一毫新相。了不可得。
0376c13: 新舊之相。既不可得。不可得亦不可得。道泰時清萬
0376c14: 國寧。咸淳二年正月一。
0376c15: 眾僧入城。赴溈山齋歸。上堂。召大眾云。飛雪亭前。宜
0376c16: 春臺上。物有萬殊。春無兩樣。住不顧去底。猶欠劈面
0376c17: 拳。去不顧住底。好與攔腮掌。直饒去住兩忘。如龍似
0376c18: 象。未免卸下衲衣。連揮痛棒。棒折也不放。且道。是罰
0376c19: 是賞。不見道。為人須為徹。殺人須見血。
0376c20: 上堂。仰山上元令節。笙歌且靠一壁。雪晴山色挼藍。
0376c21: 凍解溪流瀨石。滿眼看不盡。滿耳聽不徹。諸人若向
0376c22: 這裡知歸。不須更授然燈記別。
0376c23: 上堂。召大眾云。有祖以來。談玄說妙。斬新拈掇。格外
0376c24: 提持。總是外邊打之遶。徑截一句。作麼生道。良久云。
0377a01: 春風料峭。凍殺年少。
0377a02: 佛涅槃上堂。是夜雷雨佛滅二千有餘載。五逆兒孫
0377a03: 渾不採。一夜雷轟雨霈。諸天亦為之耐。汝等諸
0377a04: 人。且莫錯怪。元是這老漢。在娑羅雙樹下。震法雷擊
0377a05: 法。布慈雲兮洒甘露。演說一路涅槃門。涅槃門一
0377a06: 路。集雲與麼告報。是真實邪。妄耶。不見道。謂吾滅
0377a07: 度。非吾弟第子。謂吾不滅度。亦非吾弟子。
0377a08: 上堂。拈拄杖。召大眾云。你有拄杖子。我與你拄杖子。
0377a09: 你無拄杖子。我奪你拄杖子。芭蕉老人。雖則一期與
0377a10: 奪可觀。未免扶強不扶弱。集雲則不然。有亦不與。無
0377a11: 亦不奪。自家拄杖。自家提掇。遂卓一下云。應用臨機
0377a12: 活鱍鱍。靠拄杖下座。
0377a13: 上堂。諸人分上。各有一所清寶殿。六門豁。八
0377a14: 玲瓏。薰風拂拂來無時。畏日炎炎曾不到。泉流屋上
0377a15: 四時雨。立松梢萬境閑。汝等諸人。還知也無。若也
0377a16: 知得。各自歸家穩坐。其或未然。三條椽下。七尺單前。
0377a17: 試將瓦子敲門看。
0377a18: 解制上堂。結布袋頭。三世諸佛。無出氣處。放開斗
0377a19: 門閘。百萬魚龍。有路轉身。振擺尾。搖乾蕩坤。轟雷
0377a20: 掣電鼓風雲。雖然。也須是照顧始得。且道。照顧箇什
0377a21: 麼。照顧向齋甕裡淹殺。
0377a22: 謝兩序上堂。召大眾云。天無私覆。以三光。地無私載。
0377a23: 以五嶽。定國安。以文武百辟。匡徒領眾。以東西兩
0377a24: 班。一或有虧。萬有不就。拈拄杖云。只如拄杖子。平日
0377b01: 天拄地。支險扶危。還假他力也無。卓一下。靠杖伸
0377b02: 手云。拈起放下。也少這箇不得。
0377b03: 上堂。八月秋何處熱。稻花吹香。林減葉。三點五點
0377b04: 不時雨。一聲兩聲何處笛。若向這裡。聞無有聞。證入
0377b05: 圓通。斯為第一。
0377b06: 中秋上堂。吾心似秋月。秋月似吾心。雙照纖塵淨。俱
0377b07: 清萬籟沉。十分明又白。一樣古猶今。不是寒山子。何
0377b08: 人解此吟。
0377b09: 上堂。九月授衣。無衣可受。衲僧門下。別有要妙。如何
0377b10: 見得。不見道。新糊紙被烘來煖。一覺和衣到五更。聞
0377b11: 得上方鐘動。又添一日在浮生。
0377b12: 上堂。召大眾云。百尺竿頭。進得一步。上無攀仰。下絕
0377b13: 己已躬。萬爐中。煉得十成。撲之不破。擊之不碎。雖然。
0377b14: 更須知有向上三昧。何故。萍蕪盡處是青山。行人更
0377b15: 在青山外。
0377b16: 重九上堂。秋雨乍晴。秋天如洗。九日菊花新。千林黃
0377b17: 葉墜。人人只知驟步登高。往往蹉過自家穩密田地。
0377b18: 莫有不蹉過底麼。良久云。切忌切忌。
0377b19: 上堂。召大眾云。萬法本無。一心何有。絕慮忘緣。默默
0377b20: 自守。儻能朝於斯夕於斯。自然而靈。空而妙。正當
0377b21: 恁麼時。遂伸手云。我手何似佛手。
0377b22: 上堂。集雲不會禪。不會道。橫畫不識。畫不曉。日裡
0377b23: 三餐。夜後一覺。年來老且病。轉見不唧。裙子褊衫
0377b24: 箇也無。袈裟形相些些有。遂提起袈裟云。見麼。要底
0377c01: 將取去。其或未然。莫怪老僧好。
0377c02: 謝四頭首秉拂。上堂。召大眾云。四葉紅蓮。一音宣演。
0377c03: 其語巧妙。其義深遠。前印威音。一點不差。後證彌勒。
0377c04: 不差一點。離四句。絕百非。即不無。只如一人恁麼。一
0377c05: 人不恁麼。一人恁麼中不恁麼。一人不恁麼中恁
0377c06: 麼。又且如何。良久云。造作不同。一般米。
0377c07: 蟠龍鑑首座至。上堂。衲僧家無本據。鑑在機先。妙在
0377c08: 轉處。問漚堂上。半座平分。集雲前。孤風絕侶。看看
0377c09: 九萬搏扶搖。垂天之翅摩雲霄。
0377c10: 入城歸上堂。初二出城。歸來初五。十字街頭撞見張
0377c11: 三。元是山前舊時李四。面目如前。語言如故。再三道。
0377c12: 佛法澆漓。眾生難度。不必按牛頭喫草。不用將針合
0377c13: 成斧。何故。甜瓜徹蔕甜。苦瓠連根苦。
0377c14: 上堂。二月初五。群花競吐。或逞夭紅。或誇雅素。月下
0377c15: 精神。風前態度。明明祖意無回互。堪悲堪老靈雲。
0377c16: 錯認桃花作眼睛。至今猶自不惺惺。
0377c17: 上堂。召大眾云。薰風南來。生殿閣。諸佛出身處。昭
0377c18: 昭在心目。當機覿面。回避無門。只要諸人披襟領略。
0377c19: 其或未然。開眼也著。合眼也著。
0377c20: 上堂。一月復一月。此月又過五。兩輪日月何奔忙。百
0377c21: 年彈指如度。物不遷。還知否。不是佛亦非祖。且道。
0377c22: 畢竟是箇什麼。良久云。流水不腐。戶樞不蠹。
0377c23: 謝兩班并秉拂上堂。入理深談。語非語。默非默。量材
0377c24: 補職。武是武。文是文。用舍臨時。剸裁在我。只如將丈
0378a01: 六金身。作一莖草用。將一莖草。作丈六金身用。又作
0378a02: 麼生。良久云。寰中天子。塞外將軍令。
0378a03: 中秋上堂。我心似秋月。道似又還別。秋月有虧盈。吾
0378a04: 心無損益。人人只知登樓賞翫。向天邊覓。殊不知。自
0378a05: 己已衣單下。有箇光明藏子。十分圓滿。十分皎潔。信得
0378a06: 及見得徹。非惟一夕歡。千古可怡悅。
0378a07: 上堂。不思善。不思惡。孤。活鱍鱍。不用追尋。不勞
0378a08: 捉摸。只貴諸人知著落。知著落。楊岐驢子三隻。
0378a09: 上堂。召大眾云。楊岐栗棘蓬。吞著礙喉嚨。東山鐵餕
0378a10: 。渾崙苦磝磝。諸人若要省力。不如參一箇平實。且
0378a11: 道。是那箇平實。不見道。楚王渡江得萍實。大如斗赤
0378a12: 如日。剖而食之甜如蜜。
0378a13: 上堂。若論此事。諸人分上。本自具足。初無欠少。三世
0378a14: 諸佛。競出頭來。不過指似得你。歷代祖師。天下老和
0378a15: 尚。互相提唱。不過說向得你。集雲。今日鼓兩片皮。不
0378a16: 過勸勉得你。何故。不見道。舜何人也。予何人也。有為
0378a17: 者亦若是。
0378a18: 住福州雪崇聖禪寺語錄
0378a19: 參學　　　　編
0378a20: 師於咸淳五年三月二十一日入院。據室。南山一條
0378a21: 鼻蛇。多少人向這裏弄死了也。拈拄杖云。今日拈
0378a22: 來。活弄將去。擲丈云。汝等諸人。各須照顧。陞座祝
0378a23: 　聖罷。乃云。法無定相。時止則止。時行則行。遇緣即宗。
0378a24: 在秦為秦。在楚為楚。放下仰山鍬子。輥起雪木毬。
0378b01: 雷動七閩。風行百越。俾未見者見未聞者聞。聞見歷
0378b02: 然。是箇什麼。這裏領略得去。開山祖師。在你底。鰲
0378b03: 山未到。成道多時。象骨未登。說法久矣。然雖如是。今
0378b04: 日開堂。又作麼生。拂子云。只將這箇真消息。仰祝
0378b05: 吾皇壽萬年。復舉開山祖師問僧。甚處來。僧云。江
0378b06: 西。祖師云。江西與此間。相去多少。僧云。不遙。祖師
0378b07: 起拂子云。還隔這箇麼。僧云。若隔這箇即遙也。祖師
0378b08: 便打。師拈云。問處分明。答處端的。且道。江西與此間。
0378b10: 不移寸步。其或未然。拂子云。何止隔這箇。
0378b11: 當晚小參。盡大地是自己已。水是水。山是山。會四海為
0378b12: 一家。胡自胡。漢自漢。於其中間。覓一毫爾我之相。了
0378b13: 不可得。覓一毫內外之相。亦不可得。既無爾我。又無
0378b14: 內外。通上徹下。是箇大解脫門。如千鏡圍繞。無你回
0378b15: 互處。如十日並照。無你遮掩處。只要箇上無攀仰。下
0378b16: 絕己已躬。寸絲不挂底。荷負得去。便見千五百人善知
0378b17: 識。面目見在。其或未然。任從滄海變。終不為君通。
0378b18: 復舉開山祖師。一日參次。有僧出。珍重便去。祖師云。
0378b19: 總似這箇師僧。省我多少氣力。玄沙云。和尚恁麼接
0378b20: 人。瞎閩中一城人眼去在。祖師云。汝又作麼生。玄
0378b21: 沙云。好與三十棒。祖師云。已巳後無人柰汝何。師拈云。
0378b22: 古今盡道。玄沙有超師之作。殊不知。被祖師好好掘
0378b23: 箇坑子。深深埋了。直至而今出不得。具眼者辨取。
0378b24: 上堂。人人頭頂天踏地。眼裏放光。鼻孔出氣。與他
0378c01: 諸佛諸祖。無別無異。因甚握節當。聽我謾你。莫有
0378c03: 祖意。是教意。
0378c04: 真覺祖師忌日上堂。昔日不生。今日不滅。出入飛鳶
0378c05: 嶺。未曾有出入。洞山不曾到。投子不相識。若道嗣德
0378c06: 山。未免自屈抑。且道。今日設忌。還來應供也無。良久
0378c07: 云。象骨巍巍摩碧空。寒泉皎皎浸明月。
0378c08: 中秋上堂。節屆中秋。四起。萬里無雲。一天如洗。
0378c09: 明皎皎月上孤。香拂拂桂飄庭際。以拂子擊床云。
0378c10: 會麼。以我為隱乎。吾無隱乎爾。
0378c11: 無準和尚忌日拈香。三十年前。無交涉處有交涉。三
0378c12: 十年後。有交涉處無交涉。須無交涉。飲恨難忘。含悲
0378c13: 含笑一爐香。
0378c14: 結夏上堂。二千年前。冬寒夏熱。二千年後。夏熱冬寒。
0378c15: 雪今日安居。不過只要諸人順時保愛而已巳。若是
0378c16: 踞菩薩乘。修寂滅行。他家自有座主在。諸人切不得
0378c17: 錯老僧。何故。卓丈云。主丈生根休用剪。盂無柄
0378c18: 不勞安。
0378c19: 城歸兼謝辨藏主上堂。綠水青山。紅塵市。一大藏
0378c20: 教。滿眼滿耳。這裏有人揀辨得出。入則箇箇歸元。出
0378c21: 則無無不是。雖然。只如馬祖震威一喝。百丈三日耳
0378c22: 聾。又作麼生。良久云。破草鞋見水。
0378c23: 正旦上堂。辛未元正有則語。大地無人知落處。屋角
0378c24: 山禽破曉啼。為人一一從頭舉。且道。說箇什麼。歲旦
0379a01: 無風。甲子不雨。
0379a02: 中秋城歸上堂。自夏及秋。頻頻出入。送舊迎新。奔馳
0379a03: 不歇。十字街頭忽喫。起來拾得胡餅隻。今日不辭
0379a04: 舉似諸人。以拂子打圓相云。見麼。團團圓圓。皎皎潔
0379a05: 潔。十成脫似中秋月。
0379a06: 上堂。一年十二月。是月年尾。月三十日。過了三
0379a07: 之二。雪晝裏夜裏。波波挈挈。手不釋杓。不離地。
0379a08: 理會甚底。忽然被人道。千五百人善知識。因甚也
0379a09: 忙手亂。又且如何支遣。良久云。老僧住持事繁。
0379a10: 上堂。一葉落天下秋。殊不知。象骨頂。一葉未落已巳
0379a11: 前。秋已巳到多時了也。如何見得。良久云。六月山房冷
0379a12: 似。
0379a13: 上堂。祖師道。望州亭。與你相見了也。烏石嶺。與你相
0379a14: 見了也。僧堂前。與你相見了也。祖師與麼與人相見。
0379a15: 猶隔海在。何故。盡大地撮來。如粟米粒大。望州亭。烏
0379a16: 石嶺。僧堂前。甚處得來。老僧未出瞿塘關。已巳與諸人
0379a17: 相見了也。莫有信得及底麼。良久云。萬古長空。一朝
0379a18: 風月。
0379a19: 上堂。衲僧行處。孤風凜然。動無妄動。言無妄言。如履
0379a20: 薄。如臨深淵。不須明祖意。只此是單傳。
0379a21: 上堂。大作業人。安禪入定。大修行人。披枷帶鎖。恁麼
0379a22: 會得。清淨行者。不入涅槃。破戒比丘。不入地獄。好與
0379a23: 一狀領過。雖然如是。莫將閑學解。埋沒祖師心。
0379a24: 上堂。節屆屇中秋。風清月朗。盡大地人。爭先賞翫。賞翫
0379b01: 即不無。我且問你。月來眼裏。眼往月邊。有人道得。許
0379b02: 你廣寒宮裏。高折桂枝。其或未然。莫辭終夕看。動是
0379b03: 隔年期。
0379b04: 退院上堂。召大眾云。馬師一喝。大雄直得三日
0379b05: 耳聾。今日松山聾更甚。半年不復聞鼓鍾。依俙鈍鐵。
0379b06: 彷彿頑銅。只好投之火聚中。火餘炟地通紅。幾多
0379b07: 錯認。鳥啼月落。煜煜曉星明向東。
0379b08: 住慶元府太白名山天童景德禪寺語錄
0379b09: 參學　　　　編
0379b10: 師於咸淳九年三月十一日入院。指三門。天門一合。
0379b11: 十方無路。似海之深。如山之固。且道。如何造入。良久
0379b12: 云。步。
0379b13: 佛殿。舉香云。謂這箇不是佛。謗沉無香。謂這箇是佛。
0379b14: 增金以黃。二俱拈。一倒一起。築著磕著。
0379b15: 方丈。這裏是普請盡大地人。成佛底去處。牙如樹。
0379b16: 口似血盆。未敢相許。只如嫌佛不做底。到來時如何。
0379b17: 良久云。三十棒且待別時。
0379b18: 黃。天人群生類。舉起云。皆承此恩力。且如何是此
0379b19: 恩力。寰中　天子。
0379b20: 府疏。一畫未形三墳已巳。且恁麼見得。光焰何啻萬丈
0379b21: 長。其或未然。言外領取。
0379b22: 山門。諸山江湖疏。函乾坤句。隨波逐浪句。截斷眾
0379b23: 流句。三句盡在此。不多一字。不少一字。眾眼難瞞。分
0379b24: 明舉似。
0379c01: 法座。向上一路。只在底。切恐諸人尚未知。且行一
0379c02: 轉似與你。遂驟步登座。
0379c03: 拈香。此一瓣香。芽孽於混沌未分之際。歷世滋多。馥
0379c04: 郁於乾坤既定之餘。騰芳愈久。爇向爐中。恭為。
0379c05: 今上皇帝。祝延聖躬萬歲萬歲萬萬歲。陛下恭願。一
0379c06: 人有慶。致四海於昇平。萬壽無疆。同兩儀而永久。次
0379c07: 拈香。一瓣。奉為太傅平章魏國公大丞相樞使國公
0379c08: 簽書相公。伏願。作股肱耳目。與天齊休。為舟棟梁。
0379c09: 同心共濟。次拈香云。此一辨香。九回拈出。四海共知。
0379c10: 奉為前住徑山先師佛鑑圓照無準禪師大和尚。非
0379c11: 圖報德酬恩。且要熏天炙地。遂趺座。問答不錄乃云。
0379c12: 飛鸞渡口。細柳含。宿鷺池邊。長松蔽日。大光明藏。
0379c13: 不離當處。覺城東際。只在目前。溪山各異。雖則二十
0379c14: 里之遙。雲月是同。灼然無一毫之隔。所以道。心同
0379c15: 空界。示等空法。證得空時。無是無非法。既無是
0379c16: 法。又無非法。且聽。主丈子。逞神通去也。拈主丈。卓一
0379c17: 下云。瞎正法眼。畫一畫云。畫斷破砂盆。俾今日一
0379c18: 會聞者見者。脫離聞見獲大總持。透過威音那邊。復
0379c19: 見古道顏色。民康物阜。海晏河清。萬姓樂堯仁。八方
0379c20: 歌舜化。正恁麼時如何。靠主丈。蒲團靜倚無餘事。永
0379c21: 日寥寥謝太平。復舉僧問投子和尚。如何是一大
0379c22: 事因緣。投子云。尹司空與老僧開堂。師拈云。投子古
0379c23: 佛。如大富長者踞庫藏中。信手拈來。無非明珠大貝。
0379c24: 惜乎撞著這僧。寧免暗投。今日或有人問如何是一
0380a01: 大事因緣。只向他道。老僧四十年前。曾到此間來。
0380a02: 當晚小參。昔年曾到。危樓傑閣摐然。今日重來。啼鳥
0380a03: 野花猶識。山中故人知我至。爭來問訊今何似。獨有
0380a04: 隰州老人。蹙頞而言曰。法逍下衰。無甚今日。佛佛要
0380a05: 機。無人採著。祖祖機要。誰解論量。所謂水清徹底。魚
0380a06: 行遲遲。空闊莫涯。鳥飛杳杳底消息。蔑聞也。既荷遠
0380a07: 來。毋忘悲願。重新拈掇。啟迪後來。此外無禱。因謂之
0380a08: 曰。茲承告誡。敢不遵從。第新來乍到。未知廚。廚
0380a09: 尚未知。況廚外事。雖然。這裏莫有佛佛要機。祖祖
0380a10: 機要。盡情颺下。渾不採著底麼。許他是箇衲僧出
0380a11: 來。掀倒禪床。呵叱古佛。未為分外。其或未然。休將傳
0380a12: 說為傳說。莫把曾參作魯參。復舉寶公令人傳語
0380a13: 思大。何不下山教化眾生。一向目視雲霄作麼。思大
0380a14: 云。三世諸佛。被我一口吞盡。何處更有眾生可度。師
0380a15: 拈云。鍾山南嶽。以手指口云。總被這箇礙。一人開了
0380a16: 合不得。一人吞了吐不得。直至如今。柰何不得。天童
0380a17: 還柰何得麼。良久云。早知今日事。悔不慎當初。
0380a18: 留兩序併謝諸山。上堂。舊時日月。舊日山川。東西不
0380a19: 易。南北不遷。水雲雜沓。龍象駢闐。古佛家風尚儼然。
0380a20: 如何見得。良久云。雨過千林開翠幄。月臨雙沼浸銀
0380a21: 蟾。
0380a22: 無準和尚忌日拈香。舉香云。咄。這老漢。不堪共語。寬
0380a23: 而不廓。纖粟詎能容。質而不文。麤拳為正句。我昔錯
0380a24: 擔跨門。至今有恨無雪處。有雪處。麤茗一杯。臭煙
0380b01: 一炷。
0380b02: 結制上堂。拈拄杖。召大眾云。法性土中。幸自太平無
0380b04: 年團結。防拓未已巳。天童雖則老不以筋力為能。未免
0380b05: 拈起無柄鐵苕。掃蕩煙塵。俾復見劫初無事之日。
0380b06: 卓丈一下云。且喜太平。
0380b07: 訪諸山歸上堂。召大眾云。走盡四天下。只在一塵中。
0380b08: 不離一塵中。周遍四天下。不是神通。亦非力假。有人
0380b09: 知得著落。許你入妙喜世界。是不動如來。其或未然。
0380b10: 一任鑽龜打瓦。
0380b11: 上堂。召大眾云。休去歇去。玲瓏巖上落花雨。消焉息
0380b12: 焉。路入清關別有天。塵不到。暑不到。行亦禪。坐亦禪。
0380b13: 高蹈威音未朕前。正恁麼時如何。喫粥喫飯過。聽風
0380b14: 聽雨眠。
0380b15: 上堂。諸莊荒旱。吾總不憂。只憂兄弟不會狗子無佛
0380b16: 性話。東山演祖恁麼道。若以事上看。老婆心切即不
0380b17: 無。若以理上看。屈抑諸人也不少。何故。舜何人也。予
0380b18: 何人也。有為者亦若是。
0380b19: 回祿後上堂。鼓報四更。地搖六震。火焰為三世諸佛
0380b20: 說法。三世諸佛立地聽。聽則不無。且道。說箇什麼。
0380b21: 空有盡。大道無窮。窮則變。變則通。卓丈一下云。信手
0380b22: 拈將莖草插。瓊樓玉殿凌蒼穹。
0380b23: 元宵上堂。兼謝新都寺。召大眾云。排難解紛。還他敏
0380b24: 手。回生起死。須是其人。既得其人。可以定禍亂。可以
0380c01: 致太平。復三代禮樂於今朝。開萬解金蓮於此日。元
0380c02: 宵共慶。良夜同歡。雖然。猶是尋常遊戲邊事。極則一
0380c03: 句。又作麼生。疾風知勁草。版蕩識誠臣。
0380c04: 上堂。召大眾云。仲春漸暖。是處花開。夭桃烘日暈生
0380c05: 臉。紅杏吟風笑滿腮。是今彌勒。是古如來。一一分身
0380c06: 不用猜。有人一見便見。敢保老兄未徹。何故。即色即
0380c07: 聲求不可。離聲離色覓猶乖。
0380c08: 蘇湖行化歸上堂。去時元只空手。歸日依前手
0380c09: 空。底事兩肩擔不起。打開塞滿玲瓏。且道。是箇什
0380c10: 麼。良久云。姑蘇明月。苕霅清風。
0380c11: 上堂。召大眾云。泯志心。參禪學道。無煩惱中。自討
0380c12: 煩惱。何不向老胡未來已巳前。試著眼看。自己已分上。有
0380c13: 何欠少。天童恁麼道。不入深村入荒草。畢竟何如。不
0380c14: 許夜行。投明須到。
0380c15: 佛涅槃上堂。謂吾滅度。未免落斷見。謂吾不滅度。未
0380c16: 免落常見。二見俱遣除。十方佛皆現。且道。釋迦老子。
0380c17: 是滅度耶。不滅度耶。莫有辨明得底麼。良久云。桃花
0380c18: 著雨洗紅粧。揚柳舞風拖綠線。
0380c19: 前瑞巖希叟和尚至。上堂。斗粟可舂。尺布可縫。情深
0380c20: 義重。山包海容。載笑載言。喜而欲舞。何故。豈無他人
0380c21: 不如我同父。
0380c22: 上堂。菩提離言說。從來無得人。所以世尊道。我於燃
0380c23: 燈佛所。若有一法可得。則燃燈佛。不與我授記。既是
0380c24: 無一法可得。用授記作什麼。若不授記。爭知無一法
0381a01: 可得。恁麼看來。以言說求菩提。固不可。離言說求菩
0381a02: 提。亦不可。畢竟如何。渡河須用筏。到岸不須船。復
0381a03: 云。夏令更新。春歸奏勳。秧田鋪翠。麥隴翻雲。日猶舒
0381a04: 暖。風已巳來熏。目擊道存如不委。更饒一喝主賓分。乃
0381a05: 喝一喝云。且道。是主是賓。
0381a06: 謝化士歸上堂。召大眾云。見可而進。知難而退。未出
0381a07: 常流。戰無不勝。攻無不取。方為好手。塵眯目。白刃
0381a08: 滿前。赤手空拳。奮身不顧。所過者化。所存者神。所嬰
0381a09: 者摧。所者破。休征罷戰。奏凱俘一句。作麼生道。
0381a10: 壓殺兩肩擔不起。滿船和月載將歸。
0381a11: 上堂。秋風清。秋月白。秋水共長天一色。不是心外境。
0381a12: 亦非目前法。可中一見便知歸。平步廣寒攀桂枝。
0381a13: 上堂。海山雨歇。水國雲藏。薰風南來。殿閣生。佛出
0381a14: 身處。昭然孔彰。堪笑當年奚老子。無端好肉上剜瘡。
0381a15: 宏智祖師忌拈香。偏中正。正中偏。正偏不及處。別是
0381a16: 一壺天。水澄澄。風細細。雲澹澹。月娟娟。金針兮纖纖。
0381a17: 玉線兮綿綿。以此續洞於既微。以此大丹霞之正
0381a18: 傳。作興太白。特遊戲之餘焉。今不在後。昔不在前。光
0381a19: 明藏中。初無間然。一盃麤茗一爐煙。
0381a20: 天寧覺庵和尚至上堂。拈主丈。召大眾云。故人義重。
0381a21: 訪我巖扉。鳥啼花笑。雲淡風微。莫坐來。卓主丈三
0381a22: 下。頻勸酒。自從別後見君稀。
0381a23: 上堂。十五日已巳前。棒如雨點。十五日已巳後。喝似雷奔。
0381a24: 正當十五日。棒也不拈。喝也架閣。諸人向甚處見天
0381b01: 童。歷歷分相珠在盤。剔起眉毛還蹉過。
0381b02: 一切希叟和尚兩訃音至。上堂。召大眾云。去秋
0381b03: 摧。今夏芝巖墜。松江松慘然。花嶼花流涕。惟有長空
0381b04: 孤月圓。東西分照兩無偏。
0381b05: 元宵上堂。召大眾云。天童今日著堅固鎧。奮不顧身。
0381b06: 卓丈云。將德山棒。掃除四境魔軍。貴圖安靖。以臨濟
0381b07: 喝。叱退三邊強。遄至清平。然後。打禾山。奏凱回
0381b08: 戈。歸馬於華山之陽。放牛於桃林之野。作金牛舞。唱
0381b09: 太平歌。風以時。雨以時。五熟。民人育。且道。是神通
0381b10: 妙用。法爾如然。良久云。我見燈明佛。本光瑞如此。
0381b11: 淨慈東叟和尚遺書至。上堂。拈辭世頌。南山末後句。
0381b12: 未舉先分付。生也何曾生。死也何曾死。生本不有。死
0381b13: 亦無空。湖光晴灩。山色雨濛瀧。
0381b14: 中秋上堂。并謝離相西堂。一月在天。影含眾水。且道。
0381b15: 有相可離。無相可離。若道有相可離。月以何為相。若
0381b16: 道無相可離。爭柰一月在天。影含眾水。諸人還知麼。
0381b17: 萬古碧潭空界月。再三撈摝始應知。
0381b18: 
0381b19: 環溪和尚語錄卷上
