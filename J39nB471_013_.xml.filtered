0975a01: 空谷道澄禪師語錄卷十三
0975a02: 嗣法門人德儒編
0975a03: 小參
0975a04: 師住敘州府象山云前後釋迦大小彌勒難道不同
0975a05: 山僧者箇豎掌云且道者箇是甚麼三頭六臂支
0975a06: 持不下九膽七心豈敢當鋒活落落歷劫出沒無來
0975a07: 無去脫灑灑今古升沉不減不增吾今為汝諸人推
0975a08: 倒觀音淨瓶打脫彌勒布袋變大地作黃金攪長河
0975a09: 為酥酪只教大眾咬著些子一場快活吐著些子滿
0975a10: 面春風不枉來此粧模作樣做者場境界出者
0975a11: 番男子形殊俱各要同志共膽協力忿心努力一番
0975a12: 敲脫枷鎖拔出牢關唧嚦溜一聲迸開漆桶踢
0975a13: 幾步跳出三界豈不快暢者哉諸禪衲休怪山僧口
0975a14: 踐若不從此幹辦明白日後有人收拾渠在推倒椅
0975a15: 案歸方丈。
0975a16: 結制落堂云人天交接之處不比泛泛尋常之所剔
0975a17: 起兩行眉毛如同兩陣交鋒相似堂分內外各執一
0975a18: 行見丁著役切勿推藏把著便行沒箇商量稍生擬
0975a19: 議犯吾鋒鋩撾鼓落堂滿腹愁腸那箇時節難辯高
0975a20: 強如羊伴虎只須隄防動著山僧惟恐難當預先告
0975a21: 過總略提綱凡百細心切忌倉惶戒須嚴持如固籬
0975a22: 墻禪識放收如樂鏗鏘三學業畢無限馨香與條拄
0975a23: 杖續燄祖芳謾道滿口深許須過幾經風霜。
0975a24: 壬子八月江西南康府石塘瑞龍庵文湛及眾善請
0975a25: 師一喝便坐云數年未弄伽陀山僧佛法陳憩惜乎
0975a26: 出在行腳凡事不周不備無非觸境逢緣只當遊戲
0975a27: 三昧眾善虔誠禮請兩片口皮鈍滯試問參禪工夫
0975a28: 其中不容半字但只萬緣放下隨心拈起即是若論
0975a29: 最初入門必用話頭一句一歸何處審觀晝夜疑來
0975a30: 疑去拶到無人無我自然心空及第放則彌滿六合
0975b01: 卷之收藏於密青山綠水吾心翠竹黃花祖意伸手
0975b02: 推倒須彌捏著虛空粉碎撫掌呵呵唱太平大地山
0975b03: 河成白玉舉起拄杖云會麼若向者裏會得饅頭是
0975b04: 肉做拈來可充饑者裏不會火珠求水臨渴無依山
0975b05: 僧過此施方便若不力行悔後遲。
0975b06: 江南江寧府大山舖徐胡暨眾善信請益師云登舟
0975b07: 度嶺自南來豈獲中途遇善臺綠水凝冰無月現青
0975b08: 山磊雪有花開故此法無一定有虛則有實無假不
0975b09: 顯真師撫案云且道者是真是假若道者是假山僧
0975b10: 尋常秪當耍若道者是真眾善誠凝仔細聽山僧有
0975b11: 句至切語不了生死輪迴坑張家死李家生或男形
0975b12: 或女身只看善惡二字有淺深大善昇天小善人間
0975b13: 大惡墜地小惡入迷深無物可諭只好向者裏畫箇
0975b14: 金剛圈無論久進初進都向者裏蹼跳從此跳得出
0975b15: 即丈夫跳不出即凡夫。
0975b16: 堂眾為工夫不進師進堂嗄嗄發一長笑云久曠大
0975b17: 眾敢當受請只得就頭講話是則雖是山僧平生不
0975b18: 慣理葛藤止好直道一句兩句而已巳且道一句兩句
0975b19: 也是多了的三世諸佛說法不過利益三有歷代祖
0975b20: 師垂手無非接引群生山僧今到此不得已巳鼓兩片
0975b21: 口皮亦是挑撥大眾只得向無言處發言無說處起
0975b22: 說無章句中表出章句無作用顯作用無把柄設把
0975b23: 柄無道理拈道理豎杖云且道者是甚麼道理呵呵
0975b24: 若論者箇道理三世諸佛取證證此者箇道理歷代
0975b25: 祖師了明明此者箇道理十方菩薩苦行行此者箇
0975b26: 道理一切比丘受持持此者箇道理現前大眾參悟
0975b27: 悟此者箇道理大地眾生執迷迷此者箇道理所以
0975b28: 云在聖未曾增一絲毫處凡何嘗減一分寸良由此
0975b29: 事在天即高在地即平在人有迷悟在物有靈蠢一
0975b30: 切眾生皆有智慧德相只因污染貪愛妄想執著故
0975c01: 不明者箇道理佛觀眾生性麤狹劣難調難化而自
0975c02: 思惟我寧不說法尋念過去佛即時天主帝釋三請
0975c03: 世尊轉大法輪我及眾生願樂欲聞莫不聞此者箇
0975c04: 道理說法四十九年末後拈花示眾也只是者箇道
0975c05: 理惟此者箇人人本具箇箇不無總要直下承當返
0975c06: 觀自看活潑潑無名無相且道是箇甚麼道理咦林
0975c07: 深幽遠無人到古路坦然我獨歸。
0975c08: 因事落堂云山僧欲不說只見眾中七零八落雖厭
0975c09: 煩絡索不得不說既到其中只得翻藤理葛此間結
0975c10: 制未必是山僧有甚麼私事甘撿箇白炎頭瞞得那
0975c11: 一箇無非為大眾一大事因緣故有甚麼私心偏意
0975c12: 耶有甚包藏耶頭頭露出法法現成應用現前無處
0975c13: 不有無所不周日用尋常了然大快道豈遠人人自
0975c14: 遠也因甚麼不肯自惺自覺慣論他是他非攪群亂
0975c15: 眾磨牙咬舌此等儸倱伅之徒不生忸怩之心工
0975c16: 夫不上緊逐日嘈如此用心迷雲愈厚若海漸深
0975c17: 爬得出頭日已巳西沉勸爾有知慚識愧之流正好向
0975c18: 此倚眾靠眾堂中柴方水就衣食自然做些現成工
0975c19: 夫把者大事見箇明白了得乾淨一出堂去橫行直
0975c20: 走纔不被天下老和尚熱瞞亦不受黑臉老子勾引
0975c21: 如或未然提起本參豎起脊梁自然話頭親切咬定
0975c22: 牙關捏定兩拳何愁大事不徹若將己巳分一著明了
0975c23: 千處萬處齊明話頭看破古文今文齊破豈不快哉
0975c24: 何須今日問話明日轉語或棒或喝枉爾受痛揚眉
0975c25: 豎拳恍然瞞過若知痛癢的工夫有些入手不識快
0975c26: 暢的問話止圖好看如此見識不能了生脫死而返
0975c27: 招愆惹罪不聞前人錯答一字尚墮五百劫之狐形
0975c28: 豈不懼哉工夫可著實行去話頭要本分道來就從
0975c29: 答不去轉不來處起疑捨死逼拶來逼拶去逼到無
0975c30: 絲毫擬議處切莫放捨與他廝挨如此用工出身不
0976a01: 待時節徹頭止在剎那若到者般田地劍樹刀山即
0976a02: 刻灰燼銀墻鐵壁當下冰消那時間開口吐氣出乎
0976a03: 自然如同往日做就一般相似豈假安頓鋪排脫或
0976a04: 未然直須吞洋銅汁服熱鐵丸更向大冶爐中另鑄
0976a05: 一回換過者一幅心肝始得。
0976a06: 激勵大眾落堂云邇來一輩參討之客全不的當今
0976a07: 日窮廝煎明日餓廝炒不肯向衣線下透脫將去甘
0976a08: 作一等盲修瞎煉之徒做到彌勒下生一無出頭日
0976a09: 子秪恐閻家勾帖到來無常殺鬼卒然而至那時饒
0976a10: 渠有滿腹文章蓋世辯舌總是他人口角邊覓來糟
0976a11: 粕狐涎到此亦難濟事正所謂食涕唾鬼空費生平
0976a12: 伎倆若是頭正尾正的漢子直須向三世諸佛說不
0976a13: 到處歷代祖師道不出處猛著精彩究竟看是甚麼
0976a14: 境界自有擣斷處譬如百尺竿頭更進一步一步又
0976a15: 一步只要進到無地可進處方名孤迥迥地如此方
0976a16: 許大休大歇連聲喝出。
0976a17: 在家七眾取名請益師云爾因何所事兩次三番地
0976a18: 若問請安名拈來無不是一名曰才一曰法山僧有
0976a19: 才法二施一名曰喜至此聞法歡喜一名曰戒令爾
0976a20: 勤修戒定慧一名曰息從此息滅貪嗔癡一名曰時
0976a21: 時下明心見性一名曰立立地成佛作祖以指畫一
0976a22: 圓相云任他是佛是祖是凡是聖都跳不出山僧者
0976a23: 圈子在箇中還有跳得出者麼自代一喝云任君用
0976a24: 盡千鈞力終是無如一指何。
0976a25: 茶次云者裏喫茶大家動口徵驗工夫用力少有精
0976a26: 進的如錦上添花懈怠的似瓶中插柳此處不分清
0976a27: 濁去迷頭依舊東西走。
0976a28: 江西奉新縣不然李居士取名云了了分明無覆藏
0976a29: 尋常日用出誰覺六門晝夜自光明動靜施為毫不
0976a30: 錯不遷不變一如如無去無來活潑潑在聖不增凡
0976b01: 不減物物頭頭看下落今朝分明說向伊三世如來
0976b02: 難摸索此中有摸索得的麼震威一喝云罪福若空
0976b03: 花何處起善惡說下千言萬語要明打頭一著。
0976b04: 湖廣遠安縣方護法供養衲頭師云金針透出獰龍
0976b05: 眼玉線牽回八面風織就森羅統萬象縫成八封領
0976b06: 九宮內函日月星辰燦外顯山河社稷雄始自頭陀
0976b07: 親手造樹下一居食一中青州止有七斤重遠安信
0976b08: 力數無窮老僧披說無生法功勳福德讓方公且道
0976b09: 如何是無生法大眾沉凝諦聽待老僧說無生師良
0976b10: 久云聽麼若向者裏聽得三滿多缽怛囉者裏不聞
0976b11: 唵唎唎哆那娑婆訶以袖一拂歸方丈。
0976b12: 七堂云者箇門庭豈等常無端名跡播諸方鉗錘不
0976b13: 惜勤敲打留得聲名四野彰仔細看來大地無寸土
0976b14: 眼底無一物且道彰箇甚麼莫是德相華居士辦齋
0976b15: 供眾向頂門著錐腳跟知痛大眾得饗飽居士賺受
0976b16: 用若論山僧此語也是一舉兩得且道居士得箇甚
0976b17: 麼咄識得老僧一轉語方知受用無休日。
0976b18: 命長無過百歲壽夭無非六九富貴多生修積因緣
0976b19: 前世培有非時不可栽松當道方宜插柳任謀膏腴
0976b20: 千莊不如心田一畝卑賤安分悠長高貴難保永久
0976b21: 惟此僧道兩門巖窟草窩苦守只待大事分明放下
0976b22: 渾身抖擻上古餐松飲露名揚千古豈醜今人跨駿
0976b23: 穿綾犯法如同芻狗知足除貪稱俊傑迷徒任向東
0976b24: 西走自覺醒來參老僧未曾喫飯先學嘔試問祖師
0976b25: 直指安心法八面成半斤十升為一斗。
0976b26: 祗園解制晚茶次辭眾云山僧止得一幅臉皮不喜
0976b27: 重說繁說但出一言半語聽在耳受在心依而行之
0976b28: 大家有光彩出言不聽不信不行使我自羞自愧深
0976b29: 悔從前煎逼大眾晝夜不安覺我過也凡有出堂者
0976b30: 萬望包含休取我咎幸甚幸甚老僧更有幾句痛心
0976c01: 之語出在口邊不得不言未必眾中與我有甚麼讎
0976c02: 恨故不忍我慈心只得說出僧者三寶眾中之尊多
0976c03: 有王侯公卿求之而不得既叨為佛子必審其祖宗
0976c04: 之淵源如何修行如何悟道如何度化利益一切眾
0976c05: 生傳流不絕宜當細細省察未必做箇不肖的子孫
0976c06: 任其憊懶而不羞恥豈不玷辱宗祖若是臉上有血
0976c07: 色的一聞此語悚慄一番終成法器賴佛逃生的附
0976c08: 之度外所以古云把手牽不行自肯乃方親。
0976c09: 擺脫塵勞求出家彌陀池長白蓮花一心向上勤精
0976c10: 進八德池中結煙霞只待功完行滿日花開露出金
0976c11: 襤裟十方諸佛同聲贊善哉奇男坐寶車所以出家
0976c12: 二字莫當輕小出家一日夜二十劫不墮三惡道出
0976c13: 家之人能離五過失得五勝利世尊曾住劫比羅城
0976c14: 時說此出家功一時國王王子百官庶民信善男女
0976c15: 俱求出家何況末劫將近莫到苦來逼身覺得遲也
0976c16: 既得出家要持戒參禪悟明心地纔不辜此初念諦
0976c17: 聽頌曰出家定要了生死一念參差被鬼使剔起眉
0976c18: 毛捏緊拳瞠開慧眼咬唇齒忽然迸破太虛空一腳
0976c19: 踏穿慧海底橫走直行任自遊十方剎土如彈指果
0976c20: 到恁麼田地纔不辜負今日念爾如或未然信施空
0976c21: 消尚且罷火池跳出墜泥坑。
0976c22: 昂昂漢子迥迥丈夫只為英雄二字牽在名利場中
0976c23: 爭論人我剖判是非不覺光陰瞬息日月如梭一息
0976c24: 不還如同灰壤名如電滅利似冰消不如皈向三寶
0976c25: 門中暫不成佛證仙亦不入牛胎馬腹聽頌佛仙本
0976c26: 是凡夫修看破浮塵如電漚樹老山崩海有竭人生
0976c27: 難保百年周出家不望求榮貴脫俗但緣造業休學
0976c28: 箇蒙聾癡呆漢到頭一定上天兜。
0976c29: 辛未二月陳居士落髮師云人生浮世如同夢千算
0976c30: 萬謀前後弄弄到神疲氣不接一團白肉土坑送癡
0977a01: 眾生宜保重靈光一點真如性三世如來同我共悟
0977a02: 成佛迷走空串入輪迴火宅中三界堅牢無隙縫魚
0977a03: 變龍雞化鳳蛟欲飛騰破鐵甕人靈自棄不前修直
0977a04: 待臨危受苦痛聞佛法莫放縱把著繩頭敢放鬆鐵
0977a05: 墻銀壁一時迸跳出乾坤三界外自獲天人來敬奉
0977a06: 十方佛剎任優游那管風搖天地動聽頌出家如鳥
0977a07: 脫羅網除卻貪嗔癡妄想五蘊塵緣色色空寶光堂
0977a08: 上作標榜。
0977a09: 饒居士落髮師云既來出家落髮尤勝將軍卸甲亦
0977a10: 如雞鳥脫籠躲離刀砧煎收入三寶數類勤修禪
0977a11: 道佛法禪悟通天徹地道明證越塵剎法雨普潤大
0977a12: 千纔成釋子機括若不見性明心生死輪迴何拔奸
0977a13: 狡癡詭紊亂出家有甚傝依舊百姓光頭圖名不
0977a14: 在里甲此等無智凡夫枉住叢林梵剎自古佛門寬
0977a15: 廣進出毫無逼壓好歹預先告過任憑揣摩籌察果
0977a16: 是越格丈夫沐首洗心剃髮。
0977a17: 人人有塊膏腴田春布秋收不記年天上人間俱饗
0977a18: 遍此番果證作填還亮大德結人緣若到風雲聚會
0977a19: 日清高逸樂莫忘元且道如何是不忘本元一句雨
0977a20: 花落處非真際一念無生證涅槃。
0977a21: 圓根祝髮師云人同四海魚狂舞想跳龍門睹天府
0977a22: 貪餌吞鉤入網羅終須難免庖廚楚莫是當來有善
0977a23: 因感動寶光來救苦既來歸在祖師門勝似嬰兒得
0977a24: 見母大韝爐中鍛煉出永證金身作佛祖。
0977a25: 徹明禪人辦齋齋次師云瞬息光陰如射箭白駒過
0977a26: 隙似拋梭霎時不覺七旬已巳晃若閃光一剎那幸此
0977a27: 得叨三寶數不然虛度一生過年年多累眾兄弟歲
0977a28: 歲難當孝順多你敬老僧人敬你屋簷水滴舊坑窩
0977a29: 老僧更有兩樁事說與賢徒慢琢磨若是蜀中緣不
0977a30: 就依然芒履受奔波行到水窮山盡日那時必定得
0977b01: 諧和言不盡慢蹉跎隄防碗箸動干戈大眾請茶。
0977b02: 念慈禪人辦齋齋次師云人生於天地之中蒙乎不
0977b03: 知天有何高地有何厚既不知天地高厚必須要明
0977b04: 自己已源頭一著始得且道如何是源頭一著生來時
0977b05: 審問來之起頭死去時追尋去之落腳若不明此者
0977b06: 著甘受人間饑渴正所謂成都一隻鵝東門攛下河
0977b07: 流入東瀛海渴死豈奈何莫至臨渴掘井及至井成
0977b08: 必不能活病急尋盧醫病危覓扁雀縱有回天揭地
0977b09: 手病入膏肓難下藥老僧囊有返還丹總為時人犯
0977b10: 執著舉文殊問善財指地云但是藥扯來財信手扯
0977b11: 一莖草與殊云無一不是藥師云大小善財也會弄
0977b12: 乖遍地俱是信手扯來不識通身藥治通身病向外
0977b13: 馳求都是錯呵呵錯不錯切莫忘了穿衣喫飯者一
0977b14: 箇速向明明路上行休從黑漆桶中坐。
0977b15: 德福余居士設齋次師示云雖爾持齋學念佛過重
0977b16: 功輕有斷續六時返復細窺審未必主人常住屋光
0977b17: 陰混過事非小走脫靈猿沒處逐緊隄防休謾忽眼
0977b18: 前若不了明白掉轉頭來何面目。
0977b19: 福超禪人設齋次師囑云行孝江流第一人哭振山
0977b20: 門天下聞看罷世間能有幾吾徒算起可比倫是則
0977b21: 須是有始要有終開花須結果老僧僅七十收元之
0977b22: 日何安妥。
0977b23: 德果王居士受五戒齋次師云既為一箇丈夫漢何
0977b24: 故勞形挑空擔要了撒開一切了莫效藕斷絲不斷
0977b25: 現前若不了明白掉轉頭來何臉面三十閻羅算飯
0977b26: 錢唯恐一時難湊辦幸到華嚴來請益暫且許渠了
0977b27: 一半還有那一半不免要向老僧熱爐煉。
0977b28: 滎經縣仙衢大德師云代佛拈花法鼓鳴不惟榮經
0977b29: 普天聞奔途千里來求戒足見真心一片誠線下牟
0977b30: 尼親指示生生世世不愁貧。
0977c01: 除夕晚參師云儒釋道乃
0977c02: 當今之輔佐佛法僧係
0977c03: 國家之祥瑞戒定慧修行人之階級仁義禮智信是
0977c04: 大人君子之紀綱貪嗔癡愛是愚夫小人之謀略積
0977c05: 德修因乃善人之良方殺牲害命真惡人之尋常世
0977c06: 間有小人纔顯君子無暴虐那論良善老僧者裏佛
0977c07: 法平等勿論上中下貴賤愚賢一例均資普種善根
0977c08: 如法華云大根大莖大枝大葉中根中莖中枝中葉
0977c09: 小根小莖小枝小葉一雨普潤各得增長試問大眾
0977c10: 古與今接物利生是同是別若道是同東西文武分
0977c11: 雌雄象王不入獅子窟參商二星豈相逢若道是別
0977c12: 百川流水歸大澤高山平地皆共春千江水月一月
0977c13: 攝若道不同不別一萎花燦五葉西天四七東二三
0977c14: 不離拄杖頭邊徹撫案示眾云會麼向者裏會得聲
0977c15: 聲爆竹送舊歲片片梅花迎新節者裏不會一年三
0977c16: 百六十日數到頭來十二月道人不比世相同長明
0977c17: 慧日無休歇。
0977c18: 吾徒彼岸十四母難說句淡話以為慶讚乍作長老
0977c19: 只恐不慣既到空門貪嗔愛斷本地光明晝夜輝燦
0977c20: 無字真經時刻追念人法雨忘凡胎轉換主人正坐
0977c21: 空王宮殿運用神通剎那周遍不得金丹親點化頑
0977c22: 石瓦磚何日變。
0977c23: 入堂挑撥工夫
0977c24: 底事無別譬如塗毒鼓聽者耳聾又如栗棘蓬吞者
0977c25: 難吐吐得出便是出格高人聽得入纔成天耳圓通
0977c26: 到者箇地頭還是神識邊事濟不得甚麼要一字不
0977c27: 挂一物俱無離心意識參絕凡聖路學如是三二十
0977c28: 年不離叢林趙州四十年不開口向後佛也奈何不
0977c29: 得噫堂中道侶話頭未嘗純熟蒲團未必穩當何故
0977c30: 日逐三三兩兩亂鬥機鋒且問大眾如何是機鋒眾
0978a01: 齊喝師云且道者一喝是機是鋒眾無語師叱云者
0978a02: 般見識只圖苟延歲月有什麼交涉若是真為生死
0978a03: 的安肯把光陰錯過必是抱定一則公案決要與他
0978a04: 逼拶討見明白所謂暫時不在如同死人豈肯和身
0978a05: 放蕩若略有些悟頭即便自足譬之土羹塵飯非竟
0978a06: 不能飽人而且自塗面目者也古德云學道如鑽火
0978a07: 逢煙切莫休直待金星現歸家始到頭。
0978a08: 堂眾放逸師云參禪定要了生脫死大休大歇那時
0978a09: 方可任意縱橫而今看起一般人纔上禪床如同酒
0978a10: 醉相似左摧右倒前仰後撲摧得幾頭過香一炷忽
0978a11: 聽一椎子響過瞠起眼來恍恍惚惚惛惛懵懵但
0978a12: 不知此何時且不管經行就把世情談論了無休歇
0978a13: 東單幾箇談古論今西單幾箇講文解義自不知慚
0978a14: 愧可憐可愍者等見識并不依規體制寧可辨是論
0978a15: 非不思檀信脂膏行人血汗當想輪迴遷流生死逼
0978a16: 人況且自己已大事不共他有未必是做來與人看的
0978a17: 頑耍兒戲的如此頑皮不透無帽討帽無罪招罪也
0978a18: 何不稱此色力康健尋條活路做去要知此段工夫
0978a19: 如剝芭蕉相似剝了一層又一層剝了又剝剝到無
0978a20: 下手處便是打頭一著如行千里貴乎最初一步直
0978a21: 至到家還要討箇行履畢竟如何結局撫掌云莫把
0978a22: 綿蠻鳥當作鳳凰兒展袖出。
0978a23: 問即心即佛則不問如何是非心非佛師噴嚏一聲
0978a24: 云自從舊歲掬水著一驚直至而今傷風過了又要
0978a25: 咳嗽僧作禮師乃攔頭一踏對眾云者僧那來的擅
0978a26: 到老僧處之乎者也且道是忤逆耶親覲耶若道親
0978a27: 覲赤手空拳無襯若道忤逆低頭禮拜如是仔細看
0978a28: 好似螃蟹下湯鍋爬者裏不是那裏不是試問大眾
0978a29: 如何是僧眾齊一喝師云盲龜跛鱉齊張跳瞎驢瞎
0978a30: 馬亂胡跑張口無交涉不語見地高。
0978b01: 同堂經行共單打坐兩餐粥飯早晚功課十二時辰
0978b02: 瞞得那箇僧禮擬開口師震威一喝云尋常說話妄
0978b03: 來參座犯吾鋒鋩一分兩墮老僧若不抽身出攪起
0978b04: 滿堂都是禍侍者捲簾師歸方丈。
0978b05: 進堂作哭聲云老僧欲生生不得欲死死不得今朝
0978b06: 為甚麼活活坑陷在恁麼田地橫擔竹篦云倘有一
0978b07: 箇半箇向前接著暫且鬆口氣僧近前擬接師云汝
0978b08: 是一箇半箇僧擬開口師打云汝非算數笑出。
0978b09: 諸仁者莫以靜默為禪喧譁為鬧如此用心工成兩
0978b10: 斷猶如背溺投火終不能得雖道以動為病以靜為
0978b11: 藥假如動靜二相了然不生又作麼生咦莫道輕安
0978b12: 猶是快輕安且過一重關。
0978b13: 機緣
0978b14: 康熙十二年癸丑二月廿六日工部擎安迎師至衙
0978b15: 內佛堂一夜清談怛蘇王欲來省師安傳白塔住持
0978b16: 速去收拾方丈迎師進院。
0978b17: 千歲好來相會少坐間　殿下即至師欲下床。
0978b18: 王兩步參前滿禮竟坐師云殿下乃千乘之體貧衲
0978b19: 無非山林丘壑一拙禿子敢當。
0978b20: 王駕親臨榻下　王曰久仰和尚宗風孤峻特來親
0978b21: 領大教師云貧衲久響　殿下參禪打坐做工夫即
0978b22: 此一路來時還有工夫也麼　王笑云望老和尚指
0978b23: 示師云坐臥亦非禪施為不是工但得心無事杲日
0978b24: 現當空此箇天真妙不昧尋常中只看日逐尋常是
0978b25: 箇甚麼道理　王曰此事不越尋常但尋常造諸孽
0978b26: 如何師云永嘉證道歌云無明實相即佛相幻化空
0978b27: 身即法身任他善惡業捉賊捕巢穴跡在牛還在貫
0978b28: 穿鼻孔拽　王曰拽得轉頭便好師云殿下已巳離宮
0978b29: 卻在貧衲丈中　王曰蒙老和尚者一呼師云善哉
0978b30: 王推眾官請益問答繁未錄　王滿心歡為住持云
0978c01: 本藩留和尚供養爾可早晚殷勤吩咐竟近前辭云
0978c02: 暫別老和尚師欲下床送　王辭云不必下禪床師
0978c03: 為住持曰真是菩薩應身今乃一會如故遂請師進
0978c04: 府齋次云望留筆跡供養師云十二歲出家獨識生
0978c05: 死兩箇字　殿下欣喜不免寫上。
0978c06: 雕梁畫棟勝瑤蓬暖閣煙霞瑞氣充赤壁階前立萬
0978c07: 士玉堂門外坐三公悠清恍若神仙府自在情同淨
0978c08: 飯宮剎利靈山曾護法而今依舊占高峰書畢。
0978c09: 王曰真乃一味本色不假思惟請師就華家寺上堂
0978c10: 問答法語編入上堂錄中。
0978c11: 康熙十三年甲寅　王出師湖廣荊州府迎師南門
0978c12: 茶庵正與天印法姪接談忽報　王駕親臨謁見和
0978c13: 尚溫慰問安竟茶次　王曰特覲和尚適遇者位禪
0978c14: 師相談佛法可得聞乎師云若論老僧佛法未出方
0978c15: 丈未面　王時早已巳說過了也　王曰必求再得一
0978c16: 聽師舉杯云若論者箇在昔趙州凡學人來參便叫
0978c17: 喫茶去但不知印禪師分中如何示學人印答話從
0978c18: 口出師云出後何如印云遇客拱手師對　王云若
0978c19: 論從上諸佛諸祖佛法隨物應酬見機而答即同如
0978c20: 是不識在　殿下分上又作麼生理會　王笑曰願
0978c21: 聞印云兩眼對兩眼師云畢竟要知落處始得印云
0978c22: 伸手只在縮手裏師云必須要　王口親道出始真
0978c23: 印云一切諸法藏盡在不言中師云可見　殿下穩
0978c24: 如泰山戶部喇居士云不說而說已巳師云即今說的
0978c25: 甚麼話士云諸佛諸祖不得而聞師云正所謂無言
0978c26: 無說處纔是　殿下真受用。
0978c27: 夜坐次西堂云看起者事不與世物相同眾不語師
0978c28: 云古云青山綠水祖師意翠竹黃花古佛心那些是
0978c29: 你不同處堂云諸佛有口說不著大悲千手摸不著
0978c30: 師云原來是箇鈍滯貨堂無語師云猶然修靜主云
0979a01: 請師飲過者杯茶師對後堂云好箇趙老消息卻被
0979a02: 旁觀看破了後堂云夜久更深明日再判師與劈面
0979a03: 一掌云要了當下便了說甚麼今朝明日。
0979a04: 江陽胡居士問弟子雖持齋不知心從何明性從何
0979a05: 見師云且先喫茶後喫飯士禮云生死不明乞望指
0979a06: 示師云老僧者裏無生死可了以偈示云問生何曾
0979a07: 生問死未嘗死動靜中不識腳跟下薦取使得十二
0979a08: 時不被二六使踏破鐵草鞋出言合性理從此不問
0979a09: 生亦不覓其死黃河徹底清諸佛亦如此。
0979a10: 問此挂鐘板是禪期戒期師一喝云是禪是戒進云
0979a11: 如何是三聖境師指庭前桂云著眼進云如何是三
0979a12: 聖人師云覿面不親僧作禮師云錯會不少。
0979a13: 問溈山牯牛請師牽出師起立以兩手按法几一喝
0979a14: 云會麼僧云不會師以偈示曰分明大白牛天地暫
0979a15: 為稠全體獨露出為甚眼無眸。
0979a16: 僧進方丈禮謝和尚示偈師以偈中語徵云汝識頂
0979a17: 門眼否進云和尚喚甚麼作頂門眼師拈扇搖云隨
0979a18: 拈即是眼扇頭通身涼風從花裏過馨香遍十方。
0979a19: 問如何是禪師家行履師云時時恒存抹殺人的心
0979a20: 腸進云請和尚從何處下手師云已巳此血屍滿地進
0979a21: 云學人未見端的師亂打趁出進云抹殺死人師呵
0979a22: 呵大笑云死不盡的狗奴亂哤。
0979a23: 問和尚隨世亂否師云隨著世亂進云因什麼不定
0979a24: 師云因不定進云何故隨宜答人師云故隨宜進云
0979a25: 不隨宜如何師云不隨宜僧拂袖而出師亦拂袖隨
0979a26: 出進云作麼師云隨宜得妙。
0979a27: 問弟子遠來瞻禮乞垂開示得霑雨露師云汝昔曾
0979a28: 何為進云惟求念一句佛師云念佛的地獄有分進
0979a29: 云參禪如何師云參禪的作牛作馬進云和尚如何
0979a30: 師云山僧成箇鞭策士僧作禮師策之。
0979b01: 士問世人俱來朝見聖帝可能了得生死麼師云惟
0979b02: 恐不能親見帝面若能得見未有不了。
0979b03: 僧問為長老家何得自忙師云吾不自忙誰為我忙
0979b04: 僧禮竟長住不語師呼侍者傳拄杖過來者僧想就
0979b05: 計較禪和不開口諸佛難下手老僧正要向諸佛難
0979b06: 下手處正好下手其僧茫然而出杳杳無蹤。
0979b07: 士問開口即二義如何是第一義師云未開口薦取
0979b08: 進云漆桶未開時如何師云風來隨風雨來隨雨進
0979b09: 云開時又如何師云山即是山水即是水。
