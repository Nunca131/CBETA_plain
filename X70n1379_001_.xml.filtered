0118a01: 
0118a02: 
0118a03: 
0118a04: 
0118a05: No. 1379
0118a06: 運菴和尚語錄
0118a07: 
0118a08: 目次
0118a09: 鎮江府大聖普照禪寺語錄
0118a10: 真州報恩光孝禪寺語錄
0118a11: 安吉州道場山護聖萬壽禪寺語錄
0118a12: 法語贊佛祖頌古偈頌
0118a13: 行實
0118a14: 
0118a15: 運菴和尚住鎮江府大聖普照禪寺語錄
0118a16: 侍者　元靖　編
0118a17: 師開禧二年三月初八日平江府寶華山受請入寺。
0118a18: 三門。豁開戶。直出直入。魚上竹竿。俊鶻不及。
0118a19: 泗洲殿。出現楊州。坐斷壽丘。跟不點地。贏得一身
0118a20: 愁。不是冤家不聚頭。
0118a21: 方丈。日面月面。霹閃電。直下來也。急著眼看。
0118a22: 拈帖。馬頭回。牛頭沒。一字入公門。九牛曳不出。
0118a23: 拈衣。箇樣皮毛千化萬變。黃梅鷲頭謾自流傳。後代
0118a24: 兒孫可貴可賤。
0118b01: 法座。坐而不住。住而不坐。滴水生。因風吹火。陞座
0118b02: 拈香祝
0118b03: 聖畢。次拈香云。此香堪笑又堪悲。剛把愁腸說向誰。
0118b04: 冶父山前曾落節。千鈞之重一毫釐。盡情拈出。供養
0118b05: 前住臨安府景德靈隱禪寺松源老師大和尚。用酬
0118b06: 法乳之恩。遂就座。甘露諾庵肇和尚白槌云。法筵龍
0118b07: 象眾。當觀第一義。師曰。鼓聲未動。此座未陞。好箇古
0118b08: 佛樣子。莫有知時別宜底麼。僧問。橫擔拄杖。縱橫虎
0118b09: 穴。魔宮倒。握吹毛。直下殺佛殺祖。正與麼時如何。師
0118b10: 曰崖崩石裂。進曰今日小出大遇去也。師云勾賊破
0118b11: 家。進云師唱誰家曲宗風嗣阿誰。師曰驢事未去馬
0118b12: 事到來。進云莫是松源的子東山正傳麼。師云此去
0118b13: 西天十萬程。進云向上還有事也無。師云一東二冬
0118b14: 叉手當。進云學人不會。師云江西馬大師南岳讓
0118b15: 和尚。僧禮拜。師云今日失利。　乃云。衝開碧落。萬象
0118b16: 平沉。喝散白雲。古今獨露。全彰意氣。不在躊躇。撒火
0118b17: 飛星。眸萬里。鞠其趣向。別有來端。妙轉綿綿。甚生
0118b18: 標格。直得三世諸佛六代祖師只眨得眼。到者裡推
0118b19: 不進前。拽不退後。世出世間承誰恩力。還委悉麼。萬
0118b20: 方有慶歸明主。又見黃河一度清。
0118b21: 復舉閩王請羅山陞堂。山斂歛衣顧視大眾便下座。王
0118b22: 近前執山手云。靈山一會何異今日。山云將謂你是
0118b23: 箇俗漢。師拈云。龍驤虎驟玉轉珠回。裂破古今白珪
0118b24: 無砧。雖然坐致太平。要且未能勦絕。擊拂子。打刀須
0118c01: 是州銕。白槌云。諦觀法王法。法王法如是。
0118c02: 當晚小參。衲僧家如龍似虎。飄風驟雲阿誰奈何得
0118c03: 你。有時拈一莖艸作丈六金身。有時吹一布毛傳正
0118c04: 法眼。離四句絕百非。清寥寥。白滴滴。直透萬重關。不
0118c05: 住青霄外。千手大悲提不起。爍迦羅眼莫能窺。至於
0118c06: 提一機示一境。崖崩石裂百川倒流。為佛祖梯航。作
0118c07: 人天榜樣。與麼告報還有人檢點麼。卓拄杖云。駟不
0118c08: 及舌。復舉瑯琊和尚問法華和尚近離甚處公案。師
0118c09: 拈云。盡謂瑯琊被法華干戈。爭知法華被瑯琊勘破。
0118c10: 雖然。豈不見道。見利而忘義。故君子之道鮮矣。
0118c11: 謝兩序上堂。風雲合匝。龍虎交馳。一進一退。各適其
0118c12: 宜。叢林烜赫。慧命流輝。壽丘面皮厚多少。惟許通方
0118c13: 作者知。
0118c14: 上堂。入院數日來。人事。兩走如。眼不見
0118c15: 鼻孔。大聖師聞得出來道箇希有。何故。過去燈明
0118c16: 佛。本光瑞如此。
0118c17: 淮東歸上堂。歸來出去。迦葉貧阿難富。出去歸來。南
0118c18: 天台北五臺。目前包褁。滿面塵埃。禹力不到處。河聲
0118c19: 流向西。
0118c20: 上堂。舉靈雲見桃花悟道頌。玄沙云。諦當甚諦當。敢
0118c21: 保老兄未徹在。師云。同坑無異土。決定有親。
0118c22: 松源先師忌日拈香。近之不遜。遠之則然。無義無情。
0118c23: 可貴可賤。一年一度雪深冤。畢竟無人是的傳。
0118c24: 上堂。過去諸如來。斯門已巳成就。一槌擊碎。現在諸菩
0119a01: 薩。今各入圓明。風火交煎。未來修學人。當依如是住。
0119a02: 舌拄上齶。壽丘與麼道。也是與賊過梯。
0119a03: 瑯琊蒙谷和尚至。上堂。故人方外來。相見便相悉。倒
0119a04: 指三十年。道義同一日。鐵壁銀山。十分狼藉。直得同
0119a05: 聲相應同氣相求。西河師子在汾州。
0119a06: 上堂。舉曹山因僧問。清稅孤貧乞師賑濟。山召云稅
0119a07: 闍黎。僧應諾。山云。青原白家三盞酒。喫了猶道未沾
0119a08: 唇。師云。毒攻毒。楔出楔。老曹山不識別。那裡是者僧
0119a09: 喫酒處。
0119a10: 真州報恩光孝禪寺語錄
0119a11: 侍者　智能　編
0119a12: 拈帖。令不行。箭不發。儻或躊躇。二九十八。
0119a13: 歲旦上堂。舉僧問鏡清新年頭還有佛法也無。清云
0119a14: 有。僧云如何是新年頭佛法。清云。元正啟祚。萬物咸
0119a15: 新。僧云謝師答話。清云鏡清失利。又僧問明教。新年
0119a16: 頭還有佛法也無。教云無。僧云。年年是好年。日日是
0119a17: 好日。為什麼無。教云張公喫酒李公醉。僧云老老
0119a18: 大大龍頭蛇尾。教云今日失利。師拈云。有與無。非意
0119a19: 氣。明教鏡清二俱失利。有問報恩。新年頭還有佛法
0119a20: 也無。拈拄杖便打。何。故總不可作野狐精見解。
0119a21: 上堂。黃蘗示眾云。汝等諸人盡是酒糟漢。公案舉
0119a22: 了。拈云。洞門無鑰。閣崔嵬。風露高寒。且非人世。是
0119a23: 則是。天上人間知幾幾。者僧一問不將來。黃蘗通身
0119a24: 是泥水。
0119b01: 冬至上堂。卓拄杖云。一陽生也。樹頭驚起雙雙魚。石
0119b02: 上迸出長長筍。靠拄杖云。即日伏惟兩序。高人現前
0119b03: 清眾履。茲長至倍膺戩穀。喝一喝。俗氣未除。
0119b04: 上堂。季春漸暄。鳥啼花笑恒沙數。見聞覺知悉皆了
0119b05: 了。因甚西天老凍膿。總被聲色轉。致令後代兒孫
0119b06: 一箇箇不起。且道利害在什麼處。金屑雖貴。落
0119b07: 眼成翳。
0119b08: 上堂。一葉落。天下秋。一塵起。大地。臨濟掌黃蘗。南
0119b09: 泉喚趙州。開口不在舌頭上。夜濤催發海南舟。
0119b10: 安吉州道場山護聖萬壽禪寺語錄
0119b11: 侍者　惟衍　編
0119b12: 上堂。龍吟虎嘯。斗轉星移。除上古風規。開闢今時
0119b13: 樞要。法社自然號令。斯文可以日新。一舉堂頭。如何
0119b14: 敲唱。妙舞不須誇拍變。三臺須是大家催。
0119b15: 上堂。舉臨濟入京教化。至一家門首云。家常添。婆
0119b16: 云太無厭生。濟云。飯也未得。何言太無厭生。婆便閉
0119b17: 門。師拈云。家常添。臨濟平地活埋。太無厭生。婆
0119b18: 婆死而不吊。
0119b19: 上堂。舉石霜慈明或時方丈內以水一盆。上劄一口
0119b20: 。下面著一緉草鞋。以拄杖橫按膝上。僧入門便指。
0119b21: 擬議棒出。師拈云。巧笑兮。倩美目盻兮。素以為絢兮。
0119b22: 顯慈諾庵和尚至。上堂。顯慈鼻祖。諾庵法兄。機如電
0119b23: 掣。辯似河傾。無心相撞著。分外得人憎。彼此不堪為
0119b24: 種艸。先師之道轉。
0119c01: 上堂。山僧昨夜三更夢中被一陣黑風吹墮羅剎鬼
0119c02: 國。幾乎性命不存。賴得曉鐘一動。驚覺起來。開眼合
0119c03: 眼千頭百緒。帶累胡達磨釋迦文祖。閣漆桶。堂中上
0119c04: 座總少他一分不得。何故。仁義盡從貧處斷。世情偏
0119c05: 向有錢家。
0119c06: 松源先師塔頭拈香。斷楊歧正。壞臨濟鋼宗。赤土
0119c07: 塗牛嬭。密室不通風。身前身後不了。深瘞白雲之中。
0119c08: 非父非子。挾路相逢。藻溪蘋相鈍置。謝郎錯認釣
0119c09: 魚船。
0119c10: 上堂。舉資福示眾云。隔江見資福。剎竿便回。跟下
0119c11: 如與三十棒。何況過江來。時有僧纔出。福云不堪共
0119c12: 語。師拈云。勾賊破家。
0119c13: 靈隱石鼓和尚至。請上堂。師引座云。宗門中有一千
0119c14: 七百則公案。號曰古令。又為長物。拈起則污人唇齒。
0119c15: 且撥置一邊。衲僧家各有一則公案。籬坍壁倒塞壑
0119c16: 填溝。直是扶持不起。問佛不會。問祖不會。問向來大
0119c17: 白無用叔祖不會。問靈隱松源先師不會。道場也不
0119c18: 會。幸遇石鼓法叔光訪山間。必為解粘去縛。抽釘拔
0119c19: 楔。使小姪舉眾得箇安樂也不定。所謂一東二冬叉
0119c20: 手當胸。下坡不走。快便難逢。下座同伸攀。請願垂開
0119c21: 示。
0119c22: 開山伏虎禪師忌日拈香。老訥今朝死。老巖今日生。
0119c23: 二俱無伎倆。有夢不同。夤緣繼踵。香火荒。肝
0119c24: 銕作也須裂。驢屎如何比麝香。
0120a01: 元宵上堂。一燈然出百千燈。燈燈無盡。不審這一燈
0120a02: 從甚處出。卓拄杖。且不從者裡出。良久云。竹杖化龍
0120a03: 去。痴人戽夜塘。
0120a04: 上堂。毀於佛。謗於法。不入眾數。是什麼人道場。賦性
0120a05: 偏窄直是不容。不免與佗本分草料。擯向他方万世界。
0120a06: 冷地裏有箇瞥地。終不孤負老僧。
0120a07: 冬夜舉洞山與泰首座喫果子公案。師云。老洞山玷
0120a08: 辱宗風。泰首座埋沒自己已。雙雙繡出鴛鴦。千古扶持
0120a09: 不起。
0120a10: 伏虎禪師忌日拈香。四年承乏雲峰寺。暗寫秋寄
0120a11: 阿誰。每到十一月初五。一狐疑了一狐疑故。我開山
0120a12: 伏虎禪師。指柳罵楊。傷龜恕。你死我活。莫說一
0120a13: 茶一炷香。也勝和盲訴瞎。
0120a14: 除夜小參。千聖不傳底機。填溝塞壑。衲僧道不得底
0120a15: 句。戴角擎頭。年窮歲盡。命若懸絲。臘盡春回。石人撫
0120a16: 掌。與麼與麼。法出奸生。不與麼不與麼。徐六擔版。如
0120a17: 斯告報。且不作佛法商量。又不作世諦流布。只如東
0120a18: 村王老夜燒錢。又作麼生。喝一喝。
0120a19: 復舉德山小參不答話公案。師拈云。德山平生據一
0120a21: 致令千古之下遭人檢點。今夜莫有救得德山底麼。
0120a22: 擲下拄杖。
0120a23: 松源先師忌日拈香。項短耳聵。千妖百怪。如是三十
0120a24: 年。續東山正。我也錯商量。三拜一爐香。一任傍人
0120b01: 說短長。
0120b02: 法語
0120b03: 示守德禪人
0120b04: 佛祖之道如大日輪。昇于空無所不燭。只為情生
0120b05: 智隔。想變體殊。故勞我黃面老師四十九年東說西
0120b06: 說。末後拈花微笑。至於西天此土祖祖聯芳燈燈分
0120b07: 。無非提持箇事。不妨透頂透底。截銕斬釘。可謂一
0120b08: 盲引眾盲。相牽入火坑。若是箇殺佛殺祖底漢。便乃
0120b09: 逆風揚塵。衝波激浪。朝游羅浮暮歸檀特。羅籠不肯
0120b10: 住。呼喚不回頭。於佛界魔界刀山火聚。出沒變通自
0120b11: 由自在。滅臨濟正宗。瞎正法眼藏。似與麼。操志
0120b12: 立身。似與麼出家行。似與麼提持正令。也只救得
0120b13: 一半。況或三咬兩咬咬不斷。依前打入骨董袋裡去。
0120b14: 非唯埋沒自己已。亦乃鈍置先宗。莫壽丘多口。你自
0120b15: 冷地相度。
0120b16: 示龍華會首韋德通
0120b17: 抱道之士根器不同。舉措有異。凡吐言出氣。千聖莫
0120b18: 知趣向。縱是釋迦彌勒亦難近傍。至於瞥轉生死。去
0120b19: 來淨穢兩境逆。順是非塵勞煩惱轉見力量彌著。確
0120b20: 乎其不可。豈止而靈空而妙。如青天轟一箇霹
0120b21: 。擬頭早他蹤跡不得。蓋命根一斷。到大安樂
0120b22: 之場了無餘事。日銷萬兩黃金亦未為分外。喚什麼
0120b23: 作涅槃樂般若。喚什麼作直指單傳。喚什麼作生死根
0120b24: 塵。喚什麼作天堂地獄。大一聲天回地轉。若如是
0120c01: 操履。方有少分相應。稍胸中礙膺之物不除。妄相升
0120c02: 沈不歇。要擬向上宗乘。如掉棒打月。若欲易會。一發
0120c03: 打辨精神。屏舊時窠窟。一躍龍門飛騰雲漢。至不
0120c04: 可說不可說香水海那邊猶有餘地。豈止敵生死者
0120c05: 哉。不見蟾首座問洞山。佛真法身猶若空。應物現
0120c06: 形如水中月。作麼生說箇應底道理。山云如驢井。
0120c07: 蟾云。是則是。只道得八成。山云首座作麼生。蟾云如
0120c08: 井驢。看它古德漆桶相挨。便乃生風起艸。向未開
0120c09: 口以前定咽喉。則彼此有分。堪為從上爪牙。後世
0120c10: 龜鑑者也。余丙寅歲季秋來掃洒是剎。適邊事未寧。
0120c11: 米價湧貴。而會中供辨米麥不輟。蓋會首處士韋德
0120c12: 通。正因出家。正因修行。正因操履。留心於法門有年。
0120c13: 補於常住者多矣。晚年之間。究竟向上一段光明。為
0120c14: 敵生死照破昏暗。超出三際。乃是不出家之志。袖
0120c15: 軸炷看求語警。書此昭示云。
0120c16: 贊佛祖
0120c17: 觀音大士
0120c18: 草木丘陵。風雷雲氣。具足妙相尊。證入三摩地。萬象
0120c19: 森羅從鼎沸。
0120c20: 達磨大師
0120c21: 葦航身險風急水寒。九年面壁用盡心肝。大唐人。不
0120c22: 識隻履過西天。單傳直指待驢年。
0120c23: 百丈大師
0120c24: 親見馬簸箕。面目甚奇怪。鼻痛野鴨飛。漆桶好不快。
0121a01: 只見祥麟一角尖。定知罪犯彌天大。
0121a02: 布袋和尚
0121a03: 山月未出海雲忽飄。瞑目而坐歸路迢迢。布袋裡頭
0121a04: 無長物。許誰胡蝶夢溪橋。
0121a05: 濟顛書記
0121a06: 毀不得。贊不得。天台出得箇般僧。一似青天轟霹。
0121a07: 走京城。無處。業識忙忙。風流則劇。末後筋斗。背
0121a08: 出。水連天碧。稽首濟顛。不識不識。挾路相逢捻鼻
0121a09: 頭。也是普州人送賊。
0121a10: 頌古
0121a11: 世尊指天地
0121a12: 自謂五更侵早起。誰知更有夜行人。條風塊雨今非
0121a13: 昔。堯舜垂衣萬國賓。
0121a14: 初祖見梁王
0121a15: 頭霹不容追。缺齒胡僧陷鐵圍。六合空空風悄
0121a16: 悄。杜啼月不如歸。
0121a17: 心不是佛智不是道
0121a18: 月淡江空泛小舟。唱歌和月看江流。更深欹枕夢何
0121a19: 處。兩峰清霜曉未。
0121a20: 狗子無佛性
0121a21: 銕壁銀山幾萬重。有無之字若為通。斬關豈在搴旗
0121a22: 手。枉有名落漢中。
0121a23: 趙州洗
0121a24: 洗家家事一同。新羅不在海門東。因行掉臂趙州
0121b01: 老。身在蘿第幾重。
0121b02: 百丈野狐
0121b03: 搽抔抹粉沒人猜。五百生中與麼來。覿體風流有多
0121b04: 少。不知何處可安排。
0121b05: 趙州百骸
0121b07: 得。枕邊空聽鴈聲寒。
0121b08: 青州布衫
0121b09: 等閑提起七斤衫。多少禪和著意參。盡向青州做窠
0121b10: 窟。不知春色在江南。
0121b11: 芭蕉拄杖
0121b12: 洗換骨老芭蕉。拄杖拈來價轉高。賣與買人人不
0121b13: 買。翻令平地起波濤。
0121b14: 密菴沙盆
0121b15: 如是如何正法眼。驀然突出破沙盆。依俙渭北春天
0121b16: 樹。彷彿江東日暮雲。
0121b17: 偈頌
0121b18: 大義渡
0121b19: 孩兒不見棄渾身。可惜婆婆眼不親。白浪洪波無了
0121b20: 日。至今愁殺渡頭人。
0121b21: 大藏主號鏡中
0121b22: 孤光不墮有無間。碧落衝開萬象寒。撲破果然亡朕
0121b23: 跡。從教大地黑漫漫。
0121b24: 寄天目禮書記閩回
0121c01: 爪牙消息露三山。勘破曾郎想不難。一嘯歸來千嶂
0121c02: 曉。菸菟不似舊時斑。
0121c03: 寄太白幸首座
0121c04: 糞火堆頭潦倒身。且無花鳥芳春。口邊白醭心如
0121c05: 銕。甘作叢林不義人。
0121c06: 題戢菴居士竹亭
0121c07: 綠葉起清風。屈指巡簷數不窮。幽致果然難比
0121c08: 況。此君未必在其中。
0121c09: 送僧見孟侍郎
0121c10: 三秋月冷半山雲。來謁維摩必有因。特見嶺梅開一
0121c11: 朵。也應知道不干春。
0121c12: 乘禪者歸蜀
0121c13: 出劍門兮入劍門。眼空寰宇一閑身。杖挑一滴江南
0121c14: 水。散作西川劫外春。
0121c15: 送洪維那
0121c16: 笑把空一口吞。髑髏瞥轉振乾坤。破沙盆有兒孫
0121c17: 在。玉笛橫吹出海門。
0121c18: 自贊
0121c19: 斷楊岐正。滅臨濟綱宗。猿啼碧嶂。月千峰。影落
0121c20: 于闐國。人在大遼東。應緣淡泊。無分從容。謂是運菴
0121c21: 真面目。澄潭不許臥蒼龍。
0121c22: 又　智密副寺請
0121c23: 妙在轉處。密在汝邊。繪予面目。正中乖偏。踏謝
0121c24: 郎船。不撥萬象。火冷寒。我有丰子分誰。道不完全。
0122a01: 十分狼藉。難拾。微風吹動碧琅玕。
0122a02: 
0122a03: 運菴和尚語錄終
0122a04: 
0122a05: 
0122a06: No. 1379-A
0122a07:  炎宋安吉州道場山護聖萬歲禪寺
0122a08: 運菴禪師行實
0122a09: 師諱普巖。字少瞻。　高宗紹興廿六年丙子生於四
0122a10: 明杜氏也。稍長泊然不肯從俗屈首。亟從剃落。初與
0122a11: 石鼓夷公。謁無用全公洎諸老。
0122a12: 孝宗淳十一年甲辰春正月。松源岳禪師出世平
0122a13: 江澄照。唱密菴之道。洗眾底參叩勤確。時年三十
0122a14: 也。未幾松源遷江陰之光孝。無為之冶父。師皆從。室
0122a15: 中激揚。水乳相合。命師侍香山中也。　光宗紹改
0122a16: 元庚戌秋九月董饒之薦福。引師居悅眾。解職錦旋
0122a17: 矣。松源以偈一章贐之。冶父門庭索索。東湖風波甚
0122a18: 惡。知心能有幾人。萬里秋天一鶚。松源領明之香山．
0122a19: 蘇之虎丘．杭之靈隱報慈凡八會。十八年形影相從。
0122a20: 玄微鑠盡。在靈隱分座接納。以母故回鄉北。簡
0122a21: 公作長句唁出。叢林至今之。　寧宗嘉泰二年壬
0122a23: 頂相授與。師衣受像。倩破菴師叔請贊。江湖伏其
0122a24: 識矣。師之兄喬仲。創菴于四明。即運菴也。請師居之。
0122b01: 台州般若．北簡公製勸請疏。開禧二年丙寅春三
0122b02: 月師在蘇臺寶華受鎮江大聖請出世。拈衣云。箇樣
0122b03: 皮毛。千化萬變。黃梅鷲嶺。漫自流傳。後代兒孫。可貴
0122b04: 可賤。陞座拈香祝　聖畢。次拈香云。此香堪笑又堪
0122b05: 悲。剛把愁說向誰。冶父山前曾落節。千鈞之重一
0122b06: 毫釐。盡情拈出供養前住臨安府景德靈隱禪寺松
0122b07: 源老師大和尚。用酬法乳之恩。移真之天寧。湖之道
0122b08: 場。道場開山訥禪師者。湖州許氏。目有重瞳。垂手
0122b09: 過膝。抵豫得心印於翠微學禪師。乃憩止于此山。薙
0122b10: 草卓菴。參徒四至。遂成禪苑。廣闡法化。所遺壞衲三
0122b11: 事及拄杖木屐。現今在影堂中。行道之時。猛摯之
0122b12: 獸馴戢如奉教。以故舉世稱伏虎祖師者也。師從領
0122b13: 寺事。宿獘為之一革。胥曰伏虎再來也。夢菴在居士
0122b14: 讚師像曰。松源嫡嗣。伏虎後身。接物有驗。見地不親。
0122b15: 叢林沾潤恩波闊。萬古雲峰翠色新。　理宗寶慶二
0122b16: 年丙戌秋八月初四日坐化于此山。享年七十有一。
0122b17: 請靈隱石鼓夷和尚為對小參云。
0122b18: 
0122b19: 
0122b20: 
0122b21: 
0122b22: 
0122b23: 
0122b24: 天澤之道流入東海。汜濫浩澣暨于無垠者。從我
0122c01: 　老運菴一片古帆發洋出來也。其三會錄雖舊刻。較
0122c02: 存豕亥漫漶。惜乎不與聵翁陳祖之語並行也。予
0122c03: 藏一本爰并之江月玩公重修。自不揣膚。覃意校
0122c04: 且加訓點以授劂氏。儻或有箇漢道。天澤玄源果
0122c05: 流通也未麼。即曰君其問諸水。
0122c06: 元祿甲戌七年小至日。
0122c07: 武丘容安軒屬末宗著拜識。
