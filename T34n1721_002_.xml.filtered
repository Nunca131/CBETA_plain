0466b17: 
0466b18: 法華義疏卷第二
0466b19: 
0466b20: 胡吉藏撰
0466b21: 序品之二
0466b22: 不分卷及品【甲】不分卷及品【甲】爾時世尊四眾圍遶下此第二明開發序亦
0466b23: 有六章。一眾集序。二說經序。三入定序。四
0466b24: 現瑞序。五疑問序。六答問序。及前證信序合
0466b25: 十二序也。由眾集故說經。說經故入定。由入
0466b26: 定故現瑞。由不了瑞故生疑。以有疑故須答。
0466b27: 由此六事開發正宗故名開發序。所以後文
0466b28: 云。今佛放光明助發實相義也。問此六云何
0466b29: 得開法華。答由大眾雲集即是教所為緣故
0466c01: 得說教。故眾集為序。將明收三歸一。先明從
0466c02: 一生三。故說無量義為序。由佛入一道清淨
0466c03: 三昧。表說清淨一道。故入定為序。將說究竟
0466c04: 之乘。先現究竟之相。故現瑞為序。由現瑞發
0466c05: 動疑問。得請文殊答。故疑問是序。由文殊答
0466c06: 問。佛方得起定說經。故答問是序也。六事
0466c07: 為三。初一是教所為緣中。三是能化之教。後
0466c08: 二是菩薩發教也。中三即以三事為法華相。
0466c09: 初一是口業明多從一生。表法華收多歸一。
0466c10: 次一是意業表佛入一道三昧後起定說一乘
0466c11: 道。次一是身業表佛說一乘相。又表眾生聞
0466c12: 經成佛。爾時世尊者標化主。四眾圍遶者法
0466c13: 華論云。從此訖尊重讚歎猶是結眾集。名為
0466c14: 威儀如法住成就。明上大眾天龍雲集。威儀
0466c15: 者即前後圍遶乃至尊重讚歎也。今明若望
0466c16: 前通序即屬第六同聞眾攝。若望後即是開
0466c17: 發正經序攝。所以然者。由四眾雲集興三業
0466c18: 供養。即是渴仰欲聞。是故如來為說法也。四
0466c19: 眾者有人言。天有二眾謂魔眾梵眾。舉欲色
0466c20: 天之大者也。人有二眾沙門婆羅門。智度論
0466c21: 云。智慧人開為二分。在家曰婆羅門。出家
0466c22: 目為沙門。佛既是天人師故舉此四眾也。顗
0466c23: 禪師云。一影嚮眾謂在座默然。二發教眾謂
0466c24: 發起佛教。如身子之與彌勒。三當機眾正稟
0466c25: 教領悟。四結緣眾聞即未解但結遠因緣。今
0466c26: 謂就此經文有二種四眾。一者聖有二種謂
0466c27: 聲聞菩薩。凡有二眾即客舊兩眾。以為四也。
0466c28: 就後文列者。出家及在家各有二眾也。圍遶
0466c29: 者釋論云。大眾圍繞則使佛德益尊。既尊其
0467a01: 人必受其道故明圍遶。其猶諸梵之圍繞梵
0467a02: 王忉利之圍遶帝釋。檀林師子義亦類然也。
0467a03: 天華香等名之為供。資養於佛目之為養。謙
0467a04: 遜畏難為恭。推其智德為敬。一切眾生中無
0467a05: 如佛者曰尊。恃怙之心過於天地覆載名重。
0467a06: 美其實德為讚。讚猶未足又稱揚之曰歎。雖
0467a07: 有四句不出三業。初二為身業。次一為意業。
0467a08: 讚歎是口業。此皆是無量義經中事。彼經云
0467a09: 以天香等供養。大莊嚴王菩薩合手恭敬尊
0467a10: 重。如說七言偈歎佛謂讚歎也。集經者略採
0467a11: 彼經意。以開發此教也。為諸菩薩說大乘經
0467a12: 下第二說經序。此章來有二義。一者望前謂
0467a13: 具三事。爾時世尊即是化主。四眾以下明稟
0467a14: 教之人。說無量義經謂教門也。教主如良醫。
0467a15: 稟教人喻病者。教門譬良藥具此三事則生
0467a16: 死有邊。不具此三則迴流無際。如四百觀論
0467a17: 中說。真法及說者聽者難得故如是則生死
0467a18: 非有邊無邊。又上明三業供養則生物之福。
0467a19: 今說大乘經生其智慧。福慧具足而佛道可
0467a20: 成。二者望後即六序中第二名說經序也。由
0467a21: 說無量義經方得說於法華。是故說經名之
0467a22: 為序。為諸菩薩者此明教所為人也。問。上
0467a23: 云四眾圍繞。今云何偏為菩薩。答。今言為諸
0467a24: 菩薩者。密欲顯唯有菩薩無有二乘為法華
0467a25: 序也。說大乘經者明能被之教也。龍樹十二
0467a26: 門論以六義釋於大乘。一＝二【甲】一二出二乘之上故名
0467a27: 為大。二諸佛最大是乘能至故名為大。三諸
0467a28: 佛大人之所乘故故名為大。四滅眾生大苦
0467a29: 與大利樂故名為大。五觀音彌勒等之所乘
0467b01: 故故名為大。六能盡諸法邊底故故名為大。
0467b02: 依地持論七義釋大。一者法大謂＝諸【甲】謂諸大乘經。
0467b03: 二發心大。因大乘經發菩提心。三解行大。即
0467b04: 道種性菩薩解行成就。四淨心大。即初地
0467b05: 菩薩也。五眾具大。有福德智慧二種具足。六
0467b06: 者時大。謂三阿僧祇劫行行。七者果大。謂
0467b07: 大菩提果。故云大乘經也。名無量義者。大
0467b08: 乘是其通名。無量義是其別稱。所以標大乘
0467b09: 者。密欲顯唯有於大乘無有小乘為法華序
0467b10: 也。無量義者解釋不同。印法師云。此經辨無
0467b11: 量萬善也。以現在行無量萬善故來世成佛。
0467b12: 問若說萬善成佛與法華何異。彼答云此中
0467b13: 但覆相明萬善成佛。不言萬善之外無別三
0467b14: 乘義。此但是顯實未開權也。故與法華為異。
0467b15: 稱之為序也。基法師解云。無量義者所謂空
0467b16: 也。若是有法即有分限名為有量。空義深廣
0467b17: 稱為無量。問若爾與第二時大品教何異。彼
0467b18: 答云前教明空為三乘行本。不得為法華序。
0467b19: 此中明空為大乘行本。故得為法華序。是故
0467b20: 為異也。名僧傳云。基公聽竺道生講善於法
0467b21: 華。雖有二判無以取決。次注無量義經云。其
0467b22: 無量義經雖法華首載。而中夏未其說。每
0467b23: 臨講肆未不廢談而欽見於斯文。忽有武
0467b24: 當山比丘慧表。生自曹。偽帝姚略從子。國
0467b25: 破之日為晉軍河澹之所得。數歲聰黠。澹之
0467b26: 字曰螟蛉。養為假子。俄放出家。便懃苦求
0467b27: 道。南北遊尋不擇夷嶮。以齊建元三年復訪
0467b28: 奇祕。遠至嶺南於廣州朝亭寺遇中天竺
0467b29: 沙門曇摩伽陀耶舍。手能書口解齊音言。
0467c01: 欲傳此經未知其所授。慧表便慇懃致請。心
0467c02: 形相俱到。淹歷旬月僅得一本。仍還嵩北高
0467c03: 入武當山。以今永明三年九月十八日頂載
0467c04: 出山。見授弘通奉覿真文。欣敬兼誠詠歌不
0467c05: 足。手舞莫宣遂便注解云。正以空為無量義。
0467c06: 基覽經本便謂解與經符。而印師執固不移。
0467c07: 云明空無量義經者別是餘時說耳。非法華
0467c08: 前辨無量義經也。法華前無量義經正明萬
0467c09: 善成佛。不來此土。乃至光宅法師猶存印師
0467c10: 之解也。今以五義證此無量義經是法華前
0467c11: 無量義經。一者處同。同在王舍城鷲山所說
0467c12: 故。二者眾數大同。謂萬二千聲聞八萬菩薩
0467c13: 故。三者時節同。法華云成道以來四十餘年
0467c14: 說之。無量義經亦云我成道以來四十餘年
0467c15: 未說實相法。四者義同。雖未彰言明開三顯
0467c16: 一。而旨趣密開一乘也。五者翻經之人中
0467c17: 天竺沙門自云是法華前說。宜應用之也。今
0467c18: 明無量義者凡有二種。一者實相之體不可
0467c19: 限量謂體無量。二者從實相一法出一切教
0467c20: 謂用無量。此之體用並有深所以故稱為義。
0467c21: 問。何以知無相一法廣生諸教。答。如彼經說。
0467c22: 始從華嚴之會終竟法華之前集。若大若小
0467c23: 世間出世間一切諸教皆從無相一法所出生
0467c24: 也。非但無相一法生一切教。亦從無相一法
0467c25: 生一切身。故有凡聖有情無情一切諸身皆
0467c26: 從無相一法出生也。問。云何無相一法＝切【甲】法切生一
0467c27: 切教一切身耶。答。無相一法即是法身。由法
0467c28: 身故示一切身說一切教也。教菩薩法者。即
0467c29: 說無相一法生一切法以教根熟菩薩也。菩
0468a01: 薩修於此法則行與佛相應。故為佛所護念。
0468a02: 遮凡夫二乘外惡為護。令生中道正觀為
0468a03: 念。問。今說法華何故前說無量義經。答。法
0468a04: 華者會一切乘同入一乘。今將明收入之義
0468a05: 故前辨出生。以從一法生一切法故一切法
0468a06: 還歸一法。所以將辨收入前明出生。是故
0468a07: 前說出生為收入之序也。問。何故將明收入
0468a08: 前說出生耶。答。由四十餘年封執三教。忽聞
0468a09: 歸一心即驚疑。是故先明一切諸教本從一
0468a10: 生。寧不歸一耶。問。但一切教從一生是故歸
0468a11: 一。亦一切眾生從一生以歸一耶。答。彼經明
0468a12: 一切眾生失一道清淨故成種種道。諸佛無
0468a13: 緣大悲欲令眾生歸於一道。是故從一道出
0468a14: 無量教耳。問。若爾與法華何異。答。彼經直明
0468a15: 眾生失一道成種種道。亦直明諸佛為失一
0468a16: 道眾生故說從一道出一切教。正明緣之與
0468a17: 教並從一道生。而方言未明緣教並歸一也。
0468a18: 問。緣教並歸一道。何者為正意。答。緣為正也。
0468a19: 以一道本性清淨而眾生虛妄失於一道故成
0468a20: 六道。今還欲令悟一道故說從一法出一切
0468a21: 教耳。若不明眾生本失一道者。雖說一切教
0468a22: 從一法出。終不能令歸一道也。此義是法華
0468a23: 會三歸一之正意。又是令一切眾生作佛之
0468a24: 正意。若不先明此意。法華不得說一切眾生
0468a25: 皆作佛也。二者法華明於一乘。今將辨一乘
0468a26: 故先明乘本。乘本者即是實相。要由悟於實
0468a27: 相發生波若。由波若故行無不成累無不盡。
0468a28: 故能出三界至薩波若。乘義方成。故十二門
0468a29: 論云。大分深義所謂空也。若通達是義則通
0468b01: 達大乘。具足六波羅蜜無所障礙。若不悟於
0468b02: 實相。雖復廣修萬善。皆是有所得顛倒不動
0468b03: 不出。即乘義不成也。三者無量義經密顯於
0468b04: 一密破於三。法華顯明於一顯破於三。良以
0468b05: 三執難傾一乘難信。今示說法華由漸。故前
0468b06: 密後顯也。問。云何名為密顯義耶。答。既從一
0468b07: 生多。既密顯一為多本故即多必歸一。故即
0468b08: 是顯唯有一乘無有三乘。四者彼經說。如水
0468b09: 是一約井泉不同。法水是一約眾生得道為
0468b10: 異。然法既一得道不應有異。今動彼疑情使
0468b11: 聞後於一說三會三歸一即便信解。五者大
0468b12: 明佛化凡有四門。一者一會一說。此例甚
0468b13: 多。二者多會多說。如華嚴七＝一【甲】七一處八會。三
0468b14: 者多會一說。釋論云。波若非一時一會說。故
0468b15: 前得悟者已去。後來者更復為說。以會有前
0468b16: 後故名多會。而波若無異故云一說也。四者
0468b17: 一會多說者。如說淨名前說普集經。又即如
0468b18: 此經將說法華前說無量義經也。此之四事
0468b19: 皆是適緣所宜。不應責其所由也。六者法華
0468b20: 既開會三一。似如相說。恐聞之起著故前說
0468b21: 無量義明於無相。大莊嚴王問佛。行何等法
0468b22: 速得菩提。佛答行無相一法疾得菩提。如涅
0468b23: 槃經有所得是二乘無所得為菩薩。亦如今。
0468b24: 於一一句中不作字相。不作聞相。以無相故
0468b25: 得無上菩提。故將說法華而前說無量義。問。
0468b26: 大品等是法華前說已明無相。何故說無量
0468b27: 義明無相耶。答。無量義明無相復明一法。有
0468b28: 似法華故前說之。佛說是經已下第三入定
0468b29: 序有四句。初結前生後明入定時節也。結跏
0468c01: 趺坐者明入定之緣也。問。坐法不同。何故結
0468c02: 跏趺坐耶。答。作此坐者不同俗人。又異外道。
0468c03: 外道等常立或翹足。以身既不端心則不正。
0468c04: 結跏趺坐是諸佛常坐之法。作此坐者身端
0468c05: 而心正也。將欲靜心故先端身。又作此坐取
0468c06: 道則易。魔生怖心故跏趺坐也。入於無量義
0468c07: 處三昧第三句正明入定。問。諸佛未曾出入。
0468c08: 何因緣故入三昧＝時【甲】昧時。答。須識此中三種說法華
0468c09: 經。一者說無量義明直說一道清淨名說法
0468c10: 華。二者佛入一道清淨三昧說法華。三者現
0468c11: 瑞即相說法華。今入定正有二意。一入三昧
0468c12: 現瑞使時眾疑。待文殊決疑方得起定。二入
0468c13: 無量義定者。表佛語默常住一道清淨也。若
0468c14: 汎依諸經例者略明十義。一者根緣所宜。謂
0468c15: 出入適緣動靜應物。二者為欲現瑞。是故入
0468c16: 定則顯定為瑞本。若不入定則瑞無所由。又
0468c17: 不入定而現瑞者。或恐非佛現瑞。為是義故
0468c18: 須入定也。三者夫欲赴緣說法。必須審法察
0468c19: 機。今將演一乘故入定也。四者欲令眾生尊
0468c20: 人重法故。以法相微妙佛欲說之尚須入定。
0468c21: 故知此法不可思議也。五者六師等謂一切
0468c22: 時常有智慧。佛破此執故明諸法因緣成。由
0468c23: 定發慧故靜極則鑒＝監【甲】鑒監明也。六者示佛定圓慧
0468c24: 滿。入定故顯佛定圓。起定說法彰佛慧滿。若
0468c25: 不入定則定門不顯。若不說法則慧義不彰
0468c26: 也。七者為末世模軌。佛欲說法尚入定靜心。
0468c27: 況復餘人散心欲說法耶。故須皆學佛慧也。
0468c28: 八者欲示聰明人相。能善思惟能善說法也。
0468c29: 九者入定現瑞生後三問答所由。便得略開
0469a01: 古佛已說法華使時眾聞不生疑怖。十者三
0469a02: 密利物。謂意密入定。身密放光。口密說法
0469a03: 也。又即寂而用為出。即用而寂為入。此是
0469a04: 寂用無礙故有出入之名也。論云。入三昧者。
0469a05: 明離一切障隨自在力。此力有二。一者隨順
0469a06: 眾生對治攝取覺菩提分。此是無上菩提謂
0469a07: 良藥也。二者為對治無量世來堅執煩惱。即
0469a08: 三乘執病也。即亦令知病識藥義也。三昧者
0469a09: 此云正心行處。又云調直定也。問。何故不入
0469a10: 法華三昧乃入無量義定耶。答。有人言。既是
0469a11: 法華序分。未是正經故不入也。有人言。若
0469a12: 入法華三昧者。彌勒等即能測知。今欲令不
0469a13: 能忖度。是故不入法華三昧也。今明此經大
0469a14: 宗凡有二門。一者於一佛乘分別說三。謂從
0469a15: 本起末。二會三歸一。則攝末歸本。上無量
0469a16: 義經明出生義。即顯法華從本起末。今還入
0469a17: 無量義處定者。即顯此經明攝末歸本。此二
0469a18: 既是經之始終故為開發序也。又上說無量
0469a19: 義經。謂從一生多即是說一法。今入無量義
0469a20: 處定。還入一法。則出入皆是一道清淨。顯
0469a21: 法華亦爾故為法華序。問。何故語默皆住一
0469a22: 耶。答。顯唯有一道更無有二。故若語若默皆
0469a23: 住一也。又佛弟子常行二事。一聖說法二
0469a24: 聖默然。聖說法者從實相觀出說實相法也。
0469a25: 聖默然者說實相竟還入實相觀也。故動靜
0469a26: 語默皆應實相。實相即一道清淨。上說無量
0469a27: 義經謂聖說法。今還入此定謂聖默然也。問。
0469a28: 前云無量義經。今何故復名三昧。答。照而常
0469a29: 寂名定。寂而常照名慧。慧發於外名經。靜極
0469b01: 於內稱定。身心不動者結上二義也。以身不
0469b02: 動結上身端。以心不動結上心靜。至人體實
0469b03: 相而有身心。雖身不身身不動也。雖心不心
0469b04: 心不動也。故身同枯木心若死灰。又身心不
0469b05: 動顯佛起定未期生後疑問。是時天雨曼陀
0469b06: 羅華下第四現瑞序。問。即應說法何故須現
0469b07: 瑞。答。此是相說法華。雨華動地表所化成佛
0469b08: 相。放光表能化說法華相也。又既說奇特之
0469b09: 法必感非常之瑞。蓋是理數之然也。又率爾
0469b10: 而說不生尊敬。須驚耳目方乃渴仰。又現瑞
0469b11: 發其信心。說法生其悟解。又現瑞令其種福。
0469b12: 說法使其植慧。又即是衣机案二種出子。
0469b13: 衣以譬神通。机案喻之說法也。佛初成道
0469b14: 既不得用。今將去世始得用之。問。瑞有幾種。
0469b15: 答。光宅云。前現六瑞於此土。次現六瑞於他
0469b16: 方。合十二瑞也。現六瑞於此土者。一說法。二
0469b17: 入定。三雨華。四動地。五眾歡喜。六放光。束
0469b18: 此六瑞以為三雙。說經是趣機作教。入定是
0469b19: 靜鑒前理。此動靜一雙也。上即天雨四華。下
0469b20: 即地六種動。上下一雙也。時會內心歡喜。如
0469b21: 來外放光明。內外一雙也。今謂六句之中三
0469b22: 句非瑞。何以知然。釋論云。佛入王三昧現七
0469b23: 種瑞相不數入定。故知入定非瑞。時眾瑞
0469b24: 歡喜。如大品時眾動地瑞心生和悅。故知
0469b25: 眾喜亦非瑞也。說經乃是赴緣之教亦不名
0469b26: 瑞。若說經是瑞。彌勒何故不問說經意也。入
0469b27: 定等亦同此責。今明六種之中但三是瑞。謂
0469b28: 雨華動地及放光也。智度論云。佛入王三昧
0469b29: 現七種瑞。今入無量義三昧現三種瑞。問。何
0469c01: 故但現三瑞耶。答。今明盡理之法故有窮大
0469c02: 之瑞。言其大者不出三種。天為其瑞地為其
0469c03: 瑞。佛為天地之主復示徵祥。其猶惡之大者
0469c04: 即天為其災地示其禍神現其怪也。又表三
0469c05: 世諸佛同說一乘三根眾生咸歸不二。故現
0469c06: 三瑞也。問。書云明主＝王【原】主王以孝慈訓世即赤烏翔
0469c07: 而老人現。仁德育物即醴涌嘉禾生。一角
0469c08: 獸出即天下太平。治得人心連李生。故德充
0469c09: 于內瑞發于外。今此三瑞各何所表耶。答。欲
0469c10: 表聲聞四眾同歸一乘。故天雨四華。人天六
0469c11: 趣並皆成佛故地六種動。此二成佛必籍說
0469c12: 法華。故放光表之。又天雨四華表四乘眾生
0469c13: 並皆作佛。地六種動表六趣眾生同悟不二。
0469c14: 此二成佛皆由說法華。故光瑞表之。又天雨
0469c15: 四華表上天眾生應悟一乘。地六種動表下
0469c16: 地含識同階不二。上天下地同悉悟者。並由
0469c17: 佛說法華。故光瑞表之。又天雨華表說一乘
0469c18: 使天靈歡喜。下地振動表敷不二即地祇踊
0469c19: 躍。喜躍所由皆藉於佛。故放光表之也。就文
0469c20: 為四。第一雨華動地瑞。第二明時眾瑞歡
0469c21: 喜。第三佛放光瑞。第四時眾光瑞。此即雨
0469c22: 感雨應為二雙也。前明雨華次明地動。是時
0469c23: 者雨華時也。正是四眾聞經悟一乘時。天雨
0469c24: 者雨華處也。據事而言。既說非常之法致感
0469c25: 諸天供養。故文殊偈云。天雨曼陀華天鼓自
0469c26: 然鳴諸天龍鬼神供養人中尊。約理而談者。
0469c27: 天者淨也。四眾封執之心既淨故得聞經成
0469c28: 佛。曼陀羅華者正明所雨四華名字。但雨四
0469c29: 華者正表四眾成佛。前二華表出家二眾成
0470a01: 佛。後二華表在家二眾成佛。又昔不明四乘
0470a02: 成佛。今並會歸佛乘。故但雨四華。亦前二
0470a03: 是白華。表聲聞緣覺無漏善成佛。後二赤華。
0470a04: 表人天有漏善亦成佛。四華之內皆前雨小
0470a05: 後雨大者。表修行從小以至大自淺以入深
0470a06: 也。曼陀羅華者。河西道朗云天華名也。中
0470a07: 國亦有之。其色似赤而黃。如青而紫。如綠而
0470a08: 紅。曼殊沙華者亦天華名也。其色鮮白。無
0470a09: 白能為喻。注經云如意華。隨諸天意出生故
0470a10: 以為名也。大曼陀羅華者大如意華。此出正
0470a11: 法華經也。道行翻云成意華也。曼殊沙華者
0470a12: 是圓華也。次是大圓華也。光宅云。初二赤
0470a13: 圓華大赤圓華。後二白圓華大白圓華。散佛
0470a14: 及大眾者。據事而言。供養於佛及眾也。約所
0470a15: 表者。明大眾行因必得成佛也。普佛世界六
0470a16: 種震動者第二明動地瑞。從天至地即為次
0470a17: 第也。約所表義者。此經雖會四乘同歸一極。
0470a18: 而教宗所起正為聲聞緣覺。傍及人天二乘。
0470a19: 故前雨四華表聲聞四眾入於佛乘。後及人
0470a20: 天六趣同歸不二。故譬喻品云為諸聲聞說
0470a21: 大乘經名妙法蓮華。不正言為人天說。即其
0470a22: 證也。普佛世界者釋迦所王之土皆動故云
0470a23: 普也。故下文云而此世界六種震動。亦可十
0470a24: 方佛土皆動名之為普。故文殊偈云一切諸佛
0470a25: 土即時大震動。又大品云其土最在邊是釋
0470a26: 迦所度因緣邊。今明普義是可度因緣普也。
0470a27: 六種動者謂二種六也。一六時動。謂降胎．初
0470a28: 生．出家．成道．說法并入涅槃。今是六中之
0470a29: 一。謂轉大法輪故大動也。又六種動一動二
0470b01: 起三踊四震五覺六吼也。搖颺不安為動。鱗
0470b02: 壟凹凸為踊。自下昇高為起。隱隱有聲為震。
0470b03: 碎磕發嚮為吼。令眾生覺悟為覺。一一各三
0470b04: 為十八相動。大品就踊中開為六。即動等各
0470b05: 六。便六六三十六。今文略舉震與動也。爾時
0470b06: 會中下第二瑞歡喜也。文為二。前明瑞
0470b07: 之人。初辨四眾者。上四華正表四眾悟入一
0470b08: 乘。故今明四眾瑞歡喜。及諸天龍者。上地
0470b09: 六種動表人天六趣普皆成佛。故今列六道之
0470b10: 眾歡喜也。不列菩薩瑞歡喜者。自昔以來
0470b11: 已說菩薩作佛故無瑞表之。所以不明菩薩
0470b12: 歡喜。昔未會四乘成佛故有瑞表之。所以言
0470b13: 四乘之人瑞歡喜也。人非人者。八部鬼神
0470b14: 本悉非人而變作人形來聽說法。故云人非
0470b15: 人也。是諸大眾下正明歡喜。合掌表形無異
0470b16: 用。一心明意無他緣。夫喜敬交集實合渴仰
0470b17: 之情。異瑞並興疑有非常之說也。爾時佛放
0470b18: 眉間光此下第三次現光瑞。問。雨華動地放
0470b19: 光何故不合為一類。而前明兩瑞後明瑞。
0470b20: 今復現光瑞後明瑞耶。答。瑞雖有三義門
0470b21: 唯二。前之二瑞表於所化。故明所化於二
0470b22: 瑞。今辨放光即能化之瑞。故前明光瑞後辨
0470b23: 瑞。又前二是依果瑞後是正果瑞。又前是
0470b24: 意業現瑞後是身業現瑞。今欲分二瑞不同
0470b25: 兩見亦異故。不一處同辨也。依法華論生起
0470b26: 者。初入定現瑞。大眾瑞渴仰欲聞法故佛
0470b27: 放光。故有此章來也。爾時者放光時也。佛者
0470b28: 放光人也。眉間者放光處也。下不以足上不
0470b29: 以頂眉間放光者。表一乘是中道法也。白毫
0470c01: 者表理顯明稱白＝自【甲】＊白自。教無纖隱為毫。智度論
0470c02: 出小乘人解白毫相云。舒之即長五尺。卷之
0470c03: 即如旋螺。觀佛三昧經云。為太子時長五尺。
0470c04: 樹下時長一丈四尺五寸。成道時一丈五尺。
0470c05: 舒之表裏有清徹白自淨光明。置之便失淨光。
0470c06: 而卷縮在兩眉之間。經或言右旋宛轉如日
0470c07: 正中。或言如天白寶。光明者正放光也。表
0470c08: 平等大慧智炬將暉故身光前曜。光有二義。
0470c09: 一能顯物。喻此經顯一乘之理。二能滅闇＝間【甲】闇間。
0470c10: 表此經能滅二乘之惑。照于東方下光所照
0470c11: 處也。唯照一方不照九方者。唯有一乘無
0470c12: 有餘乘也。於十方中但照東方者。東方為諸
0470c13: 方之本。表一乘為三乘之本故。昔從一說三。
0470c14: 今收三歸一也。萬八千世界者。表說一乘之
0470c15: 果已滿如萬。一乘之因未圓如八千。又表一
0470c16: 乘真實故義即具足如萬。三乘是方便未具
0470c17: 足故如八千。又釋世界有定數者。此明感應
0470c18: 相同也。眾生之感既其不遍。諸佛之應亦不
0470c19: 普也。靡不周遍者。乘有十義十相表之一有
0470c20: 最上義。以頭表之。二有中道義。以眉間表
0470c21: 之。三有顯明義。以白表之。四有無纖翳義。以
0470c22: 毫表之。五有破闇義。以光表之。六有不二義。
0470c23: 以一方表之。七有根本義。以東方表之。八有
0470c24: 果乘具足義。以萬表之。九有因乘未具足
0470c25: 義。以八千表之。十說因果理盡義。以周遍
0470c26: 表之。下至阿鼻地獄上至阿迦尼吒天者。上
0470c27: 辨橫照顯諸佛事。今明照顯眾生事。照地
0470c28: 獄明苦之可愍。照有頂顯樂亦無常。既是苦
0470c29: 無常。令厭眾生事悟入佛事也。於此世界悉
0471a01: 見彼土下。第四明時眾光瑞。凡有七句。一
0471a02: 見六趣。二見化主。三聞教門。四見四眾。五
0471a03: 見菩薩。六見涅槃。七見起塔。問。佛何故令
0471a04: 眾見此七事。答。七事是他方諸佛一化始終
0471a05: 究竟法門。今欲將彼顯此釋迦說於法華
0471a06: 亦辨一化始終究竟。由佛光照見他方一
0471a07: 化始終之事。即表由釋迦說法華經故得
0471a08: 顯一化始終究竟也。問。云何七事攝一化始
0471a09: 終耶。答。如大品經云。諸法無所有。如是有
0471a10: 諸法。無所有者。一切諸法本性寂滅。如是有
0471a11: 者。諸法雖無所有於眾生顛倒成有故有六
0471a12: 趣生死。既無所有於眾生成有。今欲令其悟
0471a13: 有無所有。故第二次明有佛出世。既有化主
0471a14: 即說教門。既有所稟之教故便有稟教之人。
0471a15: 如稟三乘之教後皆成菩薩。既並成菩薩。即
0471a16: 一化事竟便般涅槃。為利物故次明起塔。故
0471a17: 云七事明一化始終究竟也。一方之佛既具
0471a18: 此七事。十方三世佛義亦同然。故現彼土之
0471a19: 事為此土說經之相也。然義雖有七不過二
0471a20: 事。初一是眾生事。後六是諸佛事。然諸佛
0471a21: 事既有六。眾生事亦有六。即六趣也。故離
0471a22: 成十二事也。所以法華論云煩惱差別清淨
0471a23: 差別。煩惱差別故有六趣。清淨差別故有
0471a24: 諸佛六事。今前見六趣眾生者。明眾生是七
0471a25: 事之本。故先見之。又逐文勢相接。上光明前
0471a26: 橫照諸佛土。次照眾生事。今續此文故
0471a27: 前明見眾生也。又見彼土現在諸佛下第二
0471a28: 見化主也。及聞諸佛所說經法下第三聞教
0471b01: 門＝聞【甲】門聞也。并見彼諸下第四見稟教人也。修行
0471b02: 得道者。雖有四眾不出因果。修三學之行為
0471b03: 因。得四果之道為果也。又見彼諸菩薩下。第
0471b04: 五見稟一乘教人成菩薩也。菩薩無邊略以
0471b05: 三門總攝一切。種種因緣者。過去習因為因。
0471b06: 外值善友為緣。而內因不同外緣非一。故
0471b07: 云種種。即因緣門攝菩薩也。種種信解者。始
0471b08: 名為信終稱為解。又鈍根名信利根名解。上
0471b09: 既明入道各有由藉。故今明入道有始終利
0471b10: 鈍。故以信解門攝菩薩也。種種相貌者。菩
0471b11: 薩修行必有相貌。表彰身口之行外彰為相
0471b12: 意業之行顯明稱貌。故以相貌門攝菩薩也。
0471b13: 行菩薩道者。總上三事名行菩薩道。法華論
0471b14: 云以四攝法攝取眾生名行菩薩道。又見諸
0471b15: 佛般涅槃者。第六見般涅槃。般之云入。即
0471b16: 入涅槃也。又見諸佛般涅槃後。第七起塔。卷第二終【甲】卷第二終【甲】
0471b17: 卷第三序品第一之下首【甲】，撰號同異如首卷卷第三序品第一之下首【甲】，撰號同異如首卷爾時彌勒菩薩下第五疑問序。所以疑問
0471b18: 者。既奇特之瑞知說非常之法。但未測所
0471b19: 由故生疑問也。問。涅槃大品皆亦現瑞。何故
0471b20: 不辨瑞之因緣。答。適化不同非一方也。又大
0471b21: 品皆是出定現瑞。佛既將說非久故眾所不
0471b22: 疑。若如仁王之與此經並是定內現瑞。佛既
0471b23: 三昧正受。恐起定未由。是以推瑞意也。問。
0471b24: 此經佛何故入定現瑞不起定耶。答。三執難
0471b25: 傾一乘難信。故入定現瑞發其疑端。然後
0471b26: 令彌勒發問文殊解釋。明古＝右【甲】古右佛說之於前釋
0471b27: 迦敷之於後。開信解之漸塞疑謗之情。釋迦
0471b28: 方得起定說法也。就文為二。一疑念二發問。
0471b29: 初明彌勒疑。次辨大眾疑。彌勒疑內凡有三
0471c01: 句。第一疑佛何故現瑞。就中初牒次疑。今者
0471c02: 世尊現神變相此句牒也。陰陽不測為神。改
0471c03: 常之事為變。有所表彰稱相。以何因緣者正
0471c04: 生疑也。今佛世尊入于三昧者。第二訪覓釋
0471c05: 疑之人。此疑從佛入三昧生。亦前牒後疑。今
0471c06: 佛世尊入于三昧者。佛既三昧正受。恐起定
0471c07: 未由。故不得諮佛也。是不可思議者。此現
0471c08: 瑞甚深非心能所思非口能所議。故自不能
0471c09: 解也。現希有事者。曠世所無故言希有。以其
0471c10: 希有必須知之。此三句牒欲問他之所由也。
0471c11: 今當問誰者。正訪覓質疑之人也。將扣智慧
0471c12: 之門。誰堪郢匠之選也。復作是念下第三得
0471c13: 釋疑之人也。以得釋疑之人故第二疑即斷
0471c14: 也。亦有二句。初序歎文殊有堪決疑之德。我
0471c15: 當問下正明問。問。何故問文殊。答。既明佛果
0471c16: 一乘。唯佛能了。佛既入定不得問佛。文殊
0471c17: 是過去佛。能達佛事。是故問之。二者如觀音
0471c18: 等亦是古佛但問文殊者。以彌勒與文殊等
0471c19: 昔同在燈明佛所故得問之。三者問文殊得
0471c20: 開發二分經。文殊引燈明佛現瑞等事得開
0471c21: 發乘權乘實經。文殊為燃燈之師得開身權
0471c22: 身實經。以下將開近顯遠。今先敘以近覆遠
0471c23: 也。又前辨燈明佛事略是開三顯一。後明文
0471c24: 殊略開近顯遠。文殊昔是師。今方便為弟子。
0471c25: 即顯釋迦是燃燈弟子亦是方便為師也。爾
0471c26: 時四部眾下第二時眾生疑也。彌勒道高知
0471c27: 有釋疑之人。餘眾德劣但有疑佛瑞相。不知
0471c28: 釋疑之人也。爾時彌勒下第二正發問也。前
0471c29: 序問意次發言正問。正問為二。前正問次請
0472a01: 答。正問為二。前長行略問次偈頌廣問。長行
0472a02: 之中復開為二。一者合問初二瑞。二者問後
0472a03: 光瑞。以前二瑞並是外瑞又是依果又是意
0472a04: 業所現故云神通之相。所以總為一問也。放
0472a05: 光是內瑞又是正果又是身業故復為一。就
0472a06: 光瑞中前明現瑞。悉見下明瑞也。於是彌
0472a07: 勒下第二明偈頌廣問也。問。何故諸經有長
0472a08: 行與偈。答。長行與偈略明十體五例。言十體
0472a09: 者。龍樹十地毘婆沙云。一者隨國法不同。如
0472a10: 震旦有序銘之文天竺有散華貫華之說也。
0472a11: 二者好樂為異。彼論云。或有樂長行。或有
0472a12: 樂偈頌。或有樂雜說莊嚴章句者。所好各不
0472a13: 同。我隨而不捨。三者取悟非一。或有聞長
0472a14: 行不了聞偈便悟。或各聞俱迷。或合聞方解。
0472a15: 故雙明之。四者示根有利鈍。利根之人一聞
0472a16: 即悟。鈍根不了再說方解。五者欲表諸佛尊
0472a17: 重正法。慇懃之至一言之中而覆再說也。六
0472a18: 者使後人於經生信。尋長行不解或恐經謬。
0472a19: 見後偈同前方知自惑。七者欲易奪言辭轉
0472a20: 勢說法。其猶將息病人故迴變食味也。八者
0472a21: 示義味無量故。長行已明其一而偈頌復顯
0472a22: 其二。九者表至人內有無礙之智外有無方
0472a23: 之說故。能卷舒自在散束適緣也。十者明眾
0472a24: 集前後故有長行與偈。如涅槃所辨。問。如
0472a25: 餘經偈與長行不必皆備。何故此經貫華散
0472a26: 華一一相主。答。適化所宜。已如前說。但此
0472a27: 經正反二乘之初明一乘之始。難信難解故
0472a28: 慇懃再說。又餘大乘經化於菩薩。菩薩利根
0472a29: 但須一說。此經偏為二乘。二乘根鈍故須重
0472b01: 明也。五例者。一者廣略四句。長行廣而偈
0472b02: 略。為易持故。長行略而偈廣。為解義故。長
0472b03: 行與偈俱廣俱略。為鈍根人重說故。及為後
0472b04: 來眾故。二者有無四句。長行有而偈無。長
0472b05: 行無而偈有。長行與偈俱有俱無也。問。有無
0472b06: 即是廣略。云何復更辨耶。答。有無異廣略也。
0472b07: 如長行略而偈中廣。自有長行全無而偈方
0472b08: 有也。三者離合四句。長行合而偈離。長行
0472b09: 離而偈合。長行與偈俱合俱離也。四者前後
0472b10: 四句。長行明義在前。偈明之在後。長行明
0472b11: 義在後。而偈辨之在前。長行與偈俱前俱後
0472b12: 也。五者質文四句。長行質而偈文。長行文而
0472b13: 偈質。俱文俱質。欲以文質相間使聽者心悅
0472b14: 也。後五例者乃是易奪言辭轉勢說法也。用
0472b15: 前十體及後五例貫通眾部。非直法華也偈
0472b16: 有二種。一首盧偈凡三十二字。蓋是外國數
0472b17: 經之法。數經之法者。莫問長行與偈但具三
0472b18: 十二字便名一首盧也。二結句偈要以四句
0472b19: 備足然後為偈。莫問四言乃至七言必須四
0472b20: 句。故涅槃經云。四句為偈是名句世。句世
0472b21: 者世間流布以四句為偈也。句世有二種。一
0472b22: 伽陀。謂孤起偈亦名不等頌。二路伽。謂頌
0472b23: 長行偈。有人言外國稱祇夜或名偈夜。今略
0472b24: 彼夜字直稱為偈。此間翻為句也頌也。有人
0472b25: 言偈是此間語。以其明義竭盡故稱為偈也。
0472b26: 就文凡有五十四偈。開為二別。前有四偈合
0472b27: 頌長行三瑞并及瑞。次有五十偈頌光瑞
0472b28: 及以瑞。所以開為二頌者。初三現瑞於此
0472b29: 土。次一現瑞於他方。故開為二頌。問。何故現
0472c01: 瑞於此土及現他方耶。答。欲表釋迦為此土
0472c02: 眾生說一乘法故現瑞於此土。三執難傾＝碩【甲】傾碩一
0472c03: 乘難信受。恐此土眾生不信。今欲將彼顯此
0472c04: 故現瑞於他方。初是正說瑞。次是證說瑞也。
0472c05: 就現瑞於此土為二。第一頌現瑞。第二頌
0472c06: 瑞。頌現瑞為三。一頌光瑞。二頌雨華。三頌
0472c07: 動地。問。長行何故前明雨華動地後放光明。
0472c08: 今何故前頌放光後頌雨華動地。答。偈與長行
0472c09: 各示一義。長行從所化以至能化。雨華動地
0472c10: 正表所化眾生成佛。故前明雨華動地。所化
0472c11: 成佛必由能化說經。故次辨放光。偈文從能
0472c12: 化以至所化。要由能化說經所化方得成佛。
0472c13: 故前頌放光後頌雨華動地。又與文勢相接。
0472c14: 彌勒問中最後問光。故逐近前頌光也。栴檀
0472c15: 香風者。雨華表生一乘之解。香風表滅二乘
0472c16: 之惑。天華淹其穢。香風滅其臭。故外地嚴
0472c17: 淨也。表一乘解生二乘惑滅內心嚴淨也。眉
0472c18: 間光明下第二頌現瑞於他方也。問。前已問
0472c19: 光。今何故復問光耶。答。長行直明一光通照
0472c20: 彼此。彌勒今欲開之故明二光。前明光照此
0472c21: 土。今頌光照他方。約照此彼故分成二光。故
0472c22: 下偈云佛放一光我及眾會見此國界種種殊
0472c23: 妙。即此土光也。又云放一淨光照無量國。謂
0472c24: 他土光也。問。何故此土具有三瑞他方但有
0472c25: 光瑞。答。釋迦一期出世眾生道緣應熟。故為
0472c26: 說一乘。故有能化所化之瑞。他方國土眾生
0472c27: 非釋迦所化故無三瑞。但欲將彼顯此放光
0472c28: 照之。故唯有光瑞。就文亦有二。前頌光瑞
0472c29: 次頌瑞。皆如金色者。他方雖有七事同為
0473a01: 明道無二。將彼之一色顯此說一乘也。又彼
0473a02: 此道同故得此光照彼將彼證此也。從阿鼻
0473a03: 獄上至有頂。前頌橫照諸佛事。今頌照眾
0473a04: 生事。長行云阿迦尼吒今稱有頂者。樓炭經
0473a05: 云。阿迦尼吒在有色之頂也。諸世界中下第
0473a06: 二頌瑞。長行有七事。今但頌五。頌教門
0473a07: 兼頌四眾。頌起塔兼頌涅槃。頌餘五事。彌
0473a08: 勒開為三門。初頌眾生化主教門三事。第二
0473a09: 結前生後。第三頌菩薩起塔二事。所以頌前
0473a10: 三事者。六道是所化。諸佛為化主。次頌於
0473a11: 教門。所化是病人。化主為良醫。教門為妙
0473a12: 藥。此三事必相成故須一類頌也。又六道即
0473a13: 是能感。化主教門即是形聲兩應。能感不出
0473a14: 六趣。能應莫離形聲也。又六趣為聽者。諸
0473a15: 佛為說者。教門為真法。得此三事故生死有
0473a16: 邊。故但頌三也。諸世界中者器世界也。六
0473a17: 道眾生者眾生世間也。此是依正一雙也。生
0473a18: 死所趣善惡業緣者因也。受報好醜者果也。
0473a19: 即是因果一雙也。於此悉見者。上明能照之
0473a20: 光及所照之事。悉是所見。大眾是能見。謂
0473a21: 能所一雙也。以見眾生事訖故。將悉見結之。
0473a22: 又諸佛聖主師子。第二頌化主。中論云聖
0473a23: 有三種。一外道五通。二辟支羅漢。三法身菩
0473a24: 薩。佛於三聖〔中〕－【甲】中最大故稱聖主。既是三聖之
0473a25: 主。復為六道之師。於凡聖自在無畏故稱師
0473a26: 子。演說經典下第三頌教門。就文為二。初頌
0473a27: 一乘根本法輪。次頌三乘支末法輪。東方諸
0473a28: 佛既有此二教。將彼顯此。明釋迦說法華之
0473a29: 前亦有此二。故華嚴為根本法輪。次說三乘
0473b01: 謂支末之教。頌根本法輪有三別。初明一方
0473b02: 佛說一乘。次辨處異法同例一切佛。三明說
0473b03: 教之意。即總明一切佛也。演說經典者能詮
0473b04: 一乘之教也。微妙第一者所詮一乘之理也。
0473b05: 其聲清淨出柔軟音者。歎能宣教之聲也。能
0473b06: 拂塵垢為清淨。隨順根緣名柔軟。此是聲之
0473b07: 用也。又佛音不濁曰清。佛語不鬧為淨。佛
0473b08: 語至和為柔。離剛為軟。教諸菩薩者教所被＝彼【甲】被彼
0473b09: 緣。根本法輪不雜三乘故但稱菩薩也。說於
0473b10: 一乘要具四事。即上能詮之文．所詮之理．能
0473b11: 宣之聲．所化菩薩也。梵音深妙者。第二處異
0473b12: 說同。前歎佛聲清軟。謂教稱於緣。今明眾
0473b13: 所樂聞。明機稱於教。各於世界者明其處彌
0473b14: 異也。講說正法者明其道彌同也。種種因緣
0473b15: 下第三明說教意也。上半序佛說教。說教有
0473b16: 二。一法二喻。下半明佛說教意。佛說教意
0473b17: 亦有二種。一者上弘二者下利。據佛而言者。
0473b18: 教能顯理如燈照明。理是所詮稱為佛法。開
0473b19: 悟眾生者謂下利也。一切眾生悉有佛性。以
0473b20: 無明為扉邪疑為關故不悟佛性。諸佛邪
0473b21: 疑關。開無明扉令見佛性故稱悟也。若人遭
0473b22: 苦下第二明三乘教。即支末法輪。東方諸佛
0473b23: 為小根性不堪受一故於一說三。即顯釋迦
0473b24: 法華之前亦爾也。一乘法輪有三句。今三乘
0473b25: 法輪亦三句也。舊經師云。以前三句總明教。
0473b26: 後三句別明教。蓋是不識本末二輪失教旨
0473b27: 也。然雖是一章經實是大事。若法華中有華
0473b28: 嚴即成甚深經。若依四時釋者。即成淺近教
0473b29: 也。文殊師利下第二結前生後。三句結前。三
0473c01: 句生後。問。何故不依長行七句次第問之而
0473c02: 結前生後耶。答。彌勒欲顯他方佛法華之前
0473c03: 有其三事。一者有六道眾生。二者有諸佛出
0473c04: 世。三者說本末法輪。將彼顯此明釋迦法華
0473c05: 之前亦具三事。一有所化眾生。二有釋迦
0473c06: 出世。三說華嚴之本教三乘之末輪。以三句
0473c07: 結前。即顯上法華前事。三句生後。顯他方
0473c08: 佛從法華去已後事。法華之前有本末二輪。
0473c09: 法華以去乃至涅槃皆收末歸本一乘法輪
0473c10: 也。若不結前生後。即不得顯法華前後二時
0473c11: 教門。今當略說者。上是事廣而言略。事廣
0473c12: 者謂六道化主教門三事也。言略者偈頌少
0473c13: 也。今是事略而言廣。事略謂菩薩起塔二事
0473c14: 也。言廣者偈多也。蓋是對上以明廣略。次
0473c15: 直就後以明廣略者。所見菩薩及起塔事多。
0473c16: 今但略說。蓋是對見廣明說略故稱略也。故
0473c17: 前文云及千億事如是眾多。即是事多。今當
0473c18: 略說所謂言略也。我見彼土下第三次頌菩
0473c19: 薩及起塔二事。初事為二。一總頌二別頌。總
0473c20: 頌如文。就別頌菩薩中略以三門攝之。東方
0473c21: 菩薩雖復無窮不出三種。一者六度次第行
0473c22: 菩薩。二者三業利益行菩薩。三者六度無方
0473c23: 行菩薩。初頌上種種因緣。次頌上種種相貌。
0473c24: 後門頌上種種信解。問。何故唯頌菩薩耶。答。
0473c25: 欲明東方諸佛說三乘之後唯說一乘。將彼
0473c26: 顯此釋迦說三乘之後亦說一乘。既說一乘
0473c27: 即是但教菩薩。故法華經名教菩薩法佛所護
0473c28: 念。至此以來凡頌三種菩薩。上云教諸菩薩
0473c29: 無數億萬。謂根本法輪菩薩。次若有佛子修
0474a01: 種種行。此是支末法輪三乘中菩薩。今謂攝
0474a02: 末歸本一乘菩薩。問。三種菩薩云何廣狹。答。
0474a03: 前二輪中但有直往菩薩。攝末歸本具直往
0474a04: 迴小入大二菩薩也。問。已知。但頌菩薩何故
0474a05: 明於六度。答。菩薩所行不出六度。六度即是
0474a06: 因＝用【甲】因用乘之體。故智度論云六波羅蜜名為乘體。
0474a07: 今欲令菩薩乘是寶車直至道場。是故明六
0474a08: 度行也。就檀度為二。初明外施次明內施。外
0474a09: 易內難故從易至難。外施為二。初明一切施。
0474a10: 次明妙物施。初一行三句正明施行。歡喜布
0474a11: 施此明施位。故地前十行初名歡喜行。初地
0474a12: 行檀名歡喜地。故知是明位也。問。云何歡
0474a13: 喜施耶。答。猶如慈父與子之物心生歡喜。菩
0474a14: 薩亦爾。又如世人知火必燒舍。逆出財物舍
0474a15: 雖被燒而物不失宅主歡喜。知身必滅以財
0474a16: 布施心喜亦然也。迴向佛道者。上明施行今
0474a17: 明轉行。轉行者。迴此施善向於佛道故名轉
0474a18: 行。問。何故須迴向耶。答。淨名經云迴向為大
0474a19: 利。若向三有二乘。得利即少。今迴此善向
0474a20: 於佛道。其利即大故須迴向。又迴此善向一
0474a21: 切眾生亦名大利。善若向已其福即少。迴善
0474a22: 與他他既無邊其利亦大。又迴此善向於實
0474a23: 相亦名大利。所以然者。不向實相則成住著
0474a24: 不動不出。不名為乘。其利則少。若知布施
0474a25: 即是實相。實相無邊施符實相之理。福亦無
0474a26: 邊。迴向雖多要須此三也。願得是乘者。上
0474a27: 明施行今辨發願。施行如車。願如御者。問。
0474a28: 何故云願得是乘三界第一。答。頌他土一乘
0474a29: 之願。作此方菩薩行一乘之相也。即是將彼
0474b01: 顯此密說一乘。或有菩薩下第二明妙物施。
0474b02: 問。上明施車。今何故更明施車。答。將彼顯此
0474b03: 明一乘之相也。亦名最後施。如須太挐太子。
0474b04: 施物已窮最後唯餘自所乘車。有人乞之菩
0474b05: 薩亦捨。軒飾者大夫車曰軒居言反又覆車為軒
0474b06: 居晚反今既言軒飾。必知覆車物也。復見菩薩
0474b07: 下第二內施。亦開為二。初明輕施次辨重施。
0474b08: 所以明內施者。前通別兩施外財已盡。唯有
0474b09: 自身及與妻子。故明身肉及妻子施。言身肉
0474b10: 者但以肉施如尸毘王。但以身施如長壽王。
0474b11: 昔有王。國破身隱窮林。有人來乞。以身施
0474b12: 之令送敵國。又見菩薩下次明重施。如光明
0474b13: 王千頭布施提婆菩薩以眼布施摩訶薩埵
0474b14: 以身布施。欣樂施與者。如人以瓦器換得寶
0474b15: 瓶心生欣樂。捨此肉身得於法身義亦如是。
0474b16: 問。何故無內外施耶。答。經中或但明內外施
0474b17: 攝一切施。或明三施。一內二外三亦內外。內
0474b18: 外者如菩薩吐其所食施與餓鬼。問。金剛波
0474b19: 若明三種檀。今是何檀。答。彼以檀行攝於六
0474b20: 〔度〕－【甲】度。初一為資生檀。次兩名無畏檀。後三名
0474b21: 為法檀。今既別有六度。但是資生檀也。問。
0474b22: 以何為施體。答。毘曇無貪相應思及起身口
0474b23: 業用為檀體。有人言。諸心數內別有捨數名
0474b24: 為檀體。有人言。施心財物及以受者因緣和
0474b25: 合名為施體。文殊師利下第二明戒。前是在
0474b26: 家菩薩。今是出家菩薩。前辨行善今明息惡。
0474b27: 昔有五王。相問各陳所好。一好園林華。一
0474b28: 好婦女美色。一好軍馬兵甲。一好田獵遊戲。
0474b29: 有一大王。次第為說過患。華即有彫零枯
0474c01: 折。婦女即有恩愛別離。軍有戰相殺。田獵
0474c02: 乖傷慈悲。不如厭老病死求常樂涅槃。四王
0474c03: 聞之皆詣佛所出家修道。明菩薩有三種戒。
0474c04: 一息一切惡謂攝律儀戒。二修一切善謂攝
0474c05: 善法戒。三度一切眾生謂度眾生戒。此文既
0474c06: 是菩薩出家。必具受三戒。而未行餘二。正
0474c07: 明是攝律儀也。問。三戒以何為體。答。有人言。
0474c08: 初戒以止惡為體。後二以行善為體。今明不
0474c09: 爾。若後二以行善為體。初受戒時未修行度
0474c10: 人。即應但受得一戒。菩薩之（三）＋戒【原】戒三戒便不具足。
0474c11: 今明三戒並以止惡為體。初戒止息威儀之
0474c12: 惡。次止不行善之惡。後止不度人之惡。故
0474c13: 初受戒時具得三戒。但後時修行善法及度
0474c14: 眾生耳。問。何故但明三戒。答。息一切惡戒後
0474c15: 得累無不盡果。行一切善戒後得法身德無
0474c16: 不圓。度眾生戒亦令他得此二。故持於三戒
0474c17: 自他俱證法身。問。戒以何為體。答。毘曇以色
0474c18: 為體。成論非色非心為體。譬喻僧祇明離思
0474c19: 無報因離受無報果。故以心為戒體。今明大
0474c20: 乘適緣所宜無有定執。若有定執即成諍論
0474c21: 趣向闡提。或見菩薩下此明忍度。持戒即自
0474c22: 不造惡。忍行忍他打罵。忍有三種。一他不
0474c23: 饒益忍。二安受苦忍。三法思惟忍。今云獨
0474c24: 處閑靜。遠離五欲抑制六情。是安受苦忍及
0474c25: 法思惟忍也。又見菩薩下頌精進行。精進有
0474c26: 三。一弘誓精進。出生大願故。二集善精進。自
0474c27: 修諸善故。三利益眾生精進。度眾生故。今
0474c28: 是前二精進也。又見離欲下兩行頌於禪〔定〕－【甲】定
0474c29: 行。禪有三種。一現法樂禪。內心寂靜故。二
0475a01: 出生功德禪。生四等五通故。三利益眾生禪。
0475a02: 度眾生故。今文未明度於眾生。但是前二禪
0475a03: 也。初偈明修禪得果。次偈明動靜不二。小
0475a04: 乘但明修四禪方能發通。大乘明一切禪定
0475a05: 皆能發通。經或云菩薩得於五通或得六通。
0475a06: 凡有二義。言得五者。一始行菩薩但得五通。
0475a07: 二法身菩薩得於六通。又菩薩煩惱已盡。形
0475a08: 凡夫未已盡故言得六。餘有習氣。比佛未盡
0475a09: 故言得五通。次偈明動靜不二者。即靜能動
0475a10: 故。心安禪定運身合掌口讚法王。故淨名云
0475a11: 不起滅定而現諸威儀也。秦人有識梵書者
0475a12: 云。外國名安禪此翻為合掌。故此彼雙舉。乃
0475a13: 屬慧行所收非禪門攝也。今謂不必爾。若此
0475a14: 彼雙說。即文成煩重。假令欲成偈者。正應
0475a15: 云恭敬合掌耳。不應一事兩陳也。復見菩薩
0475a16: 下第六頌於慧行。慧有三種。初第一義慧。次
0475a17: 知五明世諦慧。三度眾生慧。今文意乃應具
0475a18: 明於三而未辨度物。又見佛子下第二明三
0475a19: 業利益行。有人言。猶屬波若度攝。但前明上
0475a20: 問諸佛。今辨下利眾生。六度之中廣其初後
0475a21: 略其中間也。有人言。前明波若竟。今辨方便
0475a22: 波羅蜜。何以知之。如大品發趣品云。第七
0475a23: 地名等定慧地。第七地即屬方便。今文定慧
0475a24: 具足。即是定慧平等。故知屬方便也。今依
0475a25: 前說。謂三業利益行。即頌上種種相貌。以身
0475a26: 口外彰為相。意業內亦顯為貌。初有兩偈明
0475a27: 聖說法。即口業利益物。次有一偈明聖默然。
0475a28: 即是意業利益物。次有一偈處林放光。身業
0475a29: 拔濟。又此三業利三品人。初利菩薩謂上品。
0475b01: 次益天龍謂中品。後濟地獄謂下品。又初二
0475b02: 大慈與樂。後一大悲拔苦。又初二上利人天。
0475b03: 後一下濟惡趣。定慧具足者。寂照圓滿。即
0475b04: 內具說法之德。以無量喻者。內既寂照圓滿。
0475b05: 外有無礙辨才。欣樂說法教諸菩薩者。欣已
0475b06: 所得樂益同行也。破魔兵眾而擊法鼓者。上
0475b07: 利益正人。今破於邪眾。魔謂四魔。兵眾即
0475b08: 是十軍也。菩薩說法令人得道。破煩惱魔得
0475b09: 法身故破於陰魔。得道及法身二事故破死
0475b10: 魔。得不動三昧故破天魔。十軍者。欲心是
0475b11: 初軍。乃至自高蔑人為十。以教為桴。以理
0475b12: 為鼓。以言宣之為擊。又見佛子未睡眠下。
0475b13: 第三明六度無方行。頌上種種信解。言無方
0475b14: 者凡有二義。一者適緣所宜前後無定。二者
0475b15: 根性非一自行不同故也。明六度即六。初有
0475b16: 一行明精進行。精進是眾德之本。菩薩聞此
0475b17: 之事故發始即行也。成實論云身心昏重曰
0475b18: 睡。攝心離覺名眠。毘曇云別有睡眠數。睡著
0475b19: 前境為睡。身心昏昧略緣境界曰眠。大乘以
0475b20: 一切住著昏闇皆名睡眠。菩薩心無染著名
0475b21: 未睡眠。不動而遊行故曰經行也。念念常
0475b22: 習無生正觀故名精進也。問。上辨精進與今
0475b23: 何異。答。上明懃策今辨離過。上明靜坐今說
0475b24: 經行。又見具戒下第二明戒行。精進遍策眾
0475b25: 行。戒為萬德之基。此中防凡夫二乘及有所
0475b26: 得惡故名為戒。持於性重故言具戒。不犯譏
0475b27: 嫌稱威儀無闕。於戒有三。一清淨義如珠。二
0475b28: 圓正無闕故如珠。三戒可寶重故如珠。問。上
0475b29: 明戒度與此何異。答。上明難捨能捨故捨居
0475c01: 家。今明難持能持威儀無闕。又出家為始持
0475c02: 戒為終。又上別據國王。今遍通一切。又見
0475c03: 佛子住忍辱力下第三明忍度。此中明菩薩
0475c04: 忍辱者。以見有眾生為可恥辱。知眾生畢竟
0475c05: 無生名為無生忍。法忍亦爾。阿含經云有六
0475c06: 種力。小兒以啼為力。欲有所索要必先啼。女
0475c07: 人以瞋為力。欲有所索要必前瞋。國王以憍
0475c08: 豪為力。羅漢以精進為力。諸佛以大悲為力。
0475c09: 比丘以忍辱為力。增上慢人惡罵捶打者。蜜＝密【甲】蜜密
0475c10: 破小也。以保執小乘自謂究竟名增上慢。馬
0475c11: 鞭木名之為捶。問。上忍與今何異。答。上明抑
0475c12: 制內情謂安苦忍。今明外緣不動謂他不饒
0475c13: 益忍。上別據比丘。今遍通道俗。上栖止林
0475c14: 泉。今通住山邑。又見菩薩下次明禪度。離
0475c15: 諸戲笑者離散亂緣也。及癡眷屬者眾生未
0475c16: 可度也。此二句明身離也。一心除亂者謂心
0475c17: 離也。億千萬歲下修禪定意。此中明禪者如
0475c18: 淨名云。不於三界現身意。是大士禪。以達
0475c19: 身心本來四絕故。不見身意。不為身意所動
0475c20: 亂也。與上禪度異者。上明修禪得果。今但
0475c21: 辨習靜因行。上辨利智見理。今明鈍根憑師。
0475c22: 或見菩薩下第五明檀度。涅槃經云。若起二
0475c23: 乘心無布施。是破戒邪見。若以凡夫心見有
0475c24: 三事。亦破戒邪見。今了三事宛然而常寂滅
0475c25: 乃超凡聖。是持戒正見施也。開為五別。一
0475c26: 明藥食施。二明衣服施。三明臥具施。四明園
0475c27: 林施。五一偈總結施意。言餚膳者。肉食為
0475c28: 餚。細劈肉也。菜食總名餗速音此經未制斷肉。
0475c29: 故明菩薩施肉。涅槃四相品去已斷肉。至
0476a01: 大眾問品純陀持諸餚來者。為純陀從哀
0476a02: 歎品還家不聞四相品制故。爾大眾問品云
0476a03: 所食無異者。同化成菜食也。名衣上服價直
0476a04: 千萬者。迦葉袈裟直十萬兩金。以施佛。祇
0476a05: 域奉佛染摩羯簸衣亦堪十萬兩金。佛阿
0476a06: 難割截作袈裟耳。與上檀度異者。前明布施
0476a07: 四生。今明供養三寶。上具明內外二施。今
0476a08: 但辨財檀。或有菩薩說寂滅法下第六明般
0476a09: 若度。凡有三人。初明說寂滅法。即是此經
0476a10: 一乘妙法。故方便品云諸法從本來常自寂
0476a11: 滅相。種種教詔者。如曇無竭菩薩以六百萬
0476a12: 億法門為常啼說之。又如淨名三階辨於不
0476a13: 二。一者諸菩薩歷泯諸二明於不二。未辨不
0476a14: 二無言。二者文殊雖明不二無言。而猶言於
0476a15: 不二。三者淨名辨不二無言。而能無言於不
0476a16: 二。故云種種教詔。第二偈明觀法行。以一
0476a17: 切法本性無二。即是顯唯有一乘也。第三偈
0476a18: 明無著行。無著者。前明顯一今破著三。又
0476a19: 前明不二。今明亦不著不二。故華嚴云。不著
0476a20: 不二法。以無一二故。又合三人為二。初明說
0476a21: 波若人。次兩行明行般若人。說中不出三階。
0476a22: 如入不二法門。行中不出二觀。一不二觀二
0476a23: 無著觀。上是聖說法今是聖默。然上明波若
0476a24: 直明問佛能持。今具此三種。問。經云十度。
0476a25: 與六度云何同異。答。經在二文。一者方便伴
0476a26: 前三度。次以三度伴後三度。以願伴精進。以
0476a27: 力伴禪。以智伴慧。通稱度者。一是時度謂三
0476a28: 阿僧祇劫滿。二果度謂得菩提果。三清淨度
0476a29: 謂窮實相。一一度有四句。一是施非度。初
0476b01: 二僧祇劫行施也。二是度非施。第三僧祇餘
0476b02: 行也。三亦施亦度。第三僧祇劫施行也。四
0476b03: 非施非度。初二僧祇劫餘行也。文殊師利下
0476b04: 第二頌起塔菩薩。問。何故前後二段並言菩
0476b05: 薩。答。欲顯從法華以去竟涅槃皆是攝末＝未【甲】末未歸
0476b06: 本無五乘之異故皆是菩薩也。問。何故前明
0476b07: 菩薩今辨涅槃。答。有三義。一欲明菩薩行因
0476b08: 得涅槃果。二欲顯法華是究竟教說究竟教
0476b09: 既畢便入涅槃。三者說法華竟便入涅槃。令
0476b10: 時眾生戀慕聞後一乘即便信受。問。何故有
0476b11: 二章菩薩。答。初明佛在世時修行菩薩。今明
0476b12: 佛滅度後修行菩薩。略舉二門總攝一切行。
0476b13: 就七行偈開為二別。初一行明供養舍利者。
0476b14: 如釋迦入涅槃後。從娑羅雙樹舉佛尸。於天
0476b15: 冠寺七日供養佛全身。待迦葉來七日後方
0476b16: 闍維之。供養碎身方乃起塔供養也。又供養
0476b17: 舍利有二＝三【甲】二三種。一者直供養不起塔。以七寶
0476b18: 盛之如供養佛身。二起塔供養也。次有六
0476b19: 行明起塔廟。問。凡夫俗人亦起塔。與今何異。
0476b20: 答。大士知塔是因緣成即寂滅性。雖復運用
0476b21: 實無起作。即具四智也。六行之中開為二別。
0476b22: 初有四行正明起塔。次有二行釋疑。初為四。
0476b23: 第一一行正明起塔。次一行序塔形量。縱廣
0476b24: 者縱音居松反廣居朗反次有一偈明塔莊嚴。次有一
0476b25: 偈明供養塔。菩薩起塔凡有二義。一供養舍
0476b26: 利。二利益眾生也。上三行明供養舍利。今
0476b27: 一行明天龍供養。即利眾生也。次釋疑者。
0476b28: 上明莊嚴國界。若爾起塔乃是為莊嚴國界
0476b29: 非供養法身。故今明正為供養舍利尊重＝熏【甲】重熏法
0476c01: 身。而國界自然殊特妙好也。如天樹王者譬
0476c02: 喻釋也。華開本為結實。而樹自然莊嚴。起
0476c03: 塔本為供養佛身。國土自然華麗也。又釋樹
0476c04: 開華無心令人愛樂。而人自然愛樂。起塔無
0476c05: 心莊嚴國土。而國土自然莊嚴也。又釋此譬
0476c06: 直釋上殊特妙好一句文耳。樹王開華即端
0476c07: 嚴可愛。國土有塔亦殊特妙好也。佛放一光
0476c08: 下第二大段請答。文為二。第一瑞生疑故
0476c09: 請。二忖瑞未了故請。所以有此二者。一往
0476c10: 見聞不了是故致請。第二意地忖量復未能
0476c11: 解是故重請。以有斯二義故分兩請。初一見
0476c12: 聞不了該通大眾。二忖量未解專據彌勒。以
0476c13: 大眾未能忖量。彌勒以其相但事猶未
0476c14: 決是故請也。以有二人故分兩請也。又所以
0476c15: 開此二義者。初自下凡終于補處。瑞生疑
0476c16: 及忖量未了。方知瑞為非常表所說必大。即
0476c17: 驚駭物情使生難遭之想。令後聞道之流望
0476c18: 岸即信也。就初文中復聞三意。初有三偈正
0476c19: 標所疑事致請。次一偈騰眾意請。第三一偈催
0476c20: 答請。初文兩偈半標所疑之事。半偈正請也。
0476c21: 上現三瑞今偏標光者。為光中所見事多。又
0476c22: 光是瑞中之本故也。問。何故牒二光耶。答。欲
0476c23: 顯三瑞有其通別。雨華動地但現此土。放光
0476c24: 一瑞該通彼此。問。雨華動地偏現此方有異
0476c25: 義不。答。據文而言。雨華止及此會。故云而
0476c26: 散佛上及諸大眾。動地即云而此世界六種
0476c27: 震動。放光即通照彼此。若然華瑞最局。動
0476c28: 地次。放光偏廣。問。何故有此三品耶。答。今
0476c29: 說法華正令此會四眾悟道。故華止雨一會。
0477a01: 傍及釋迦所王娑婆人天六道。亦令悟道故
0477a02: 一世界六種震動。欲將彼顯此故光照他方。
0477a03: 問。何故此文偏歎一光。答。凡有二義。一欲歎
0477a04: 佛神通希有。即是歎於佛乘令四乘之人欣
0477a05: 慕。二者欲表說一乘故歎一光也。四眾欣仰
0477a06: 下第二騰眾意請。以眾意瞻仁及我故。我
0477a07: 今問願仁答之。下云何所饒益。責放光何
0477a08: 所下利。今疑何故放斯光明。問放光何所
0477a09: 上弘。佛子時答下第三作利益請。以疑是
0477a10: 解津釋便得益故請時答也。佛坐道場下第
0477a11: 二彌勒忖瑞請。若彌勒都不知者。即與凡
0477a12: 夫二乘及下位菩薩更無有異。今既是補處。
0477a13: 忖量應說大法。但未知說何物大法故請答
0477a14: 之。文亦開三。初明忖瑞所表應說大法。次
0477a15: 明忖能表之瑞非為小緣。三明未敢決之重
0477a16: 請答也。佛坐道場所得妙法者謂一乘果也。
0477a17: 為當授記明一乘因也。又佛坐道場明顯一
0477a18: 也。為當授記為破三也。問。彌勒忖量與現瑞
0477a19: 相符以不。答。正相符也。放光表說平等大慧
0477a20: 果。故今明佛坐道場所得妙法也。雨華動地
0477a21: 表所化成佛。故今明授記。三周中授三根人
0477a22: 記。法師品通授一切凡夫記也。然放光正表
0477a23: 說道場所得果法。光宅不應言初分經明因。
0477a24: 失光瑞意也。能表瑞中初現佛依果及見諸
0477a25: 佛。此明正果。能表之瑞明佛依正兩果。即
0477a26: 表正說佛果。非明因之義。故所表因果一雙。
0477a27: 能表依正兩種。第三結請中三句重騰眾意。
0477a28: 一句定於瑞宗。光宅云。文殊有四種伏難以
0477a29: 遮請。慈氏釋四難以申疑情。今謂此四伏難
0477b01: 意淺文迂。宜應廢也。彌勒道劣尚可鑒眾疑。
0477b02: 文殊德高何容不達。彌勒自疑兼騰眾惑。正
0477b03: 是會理。何繁難通。若此文是釋難者。下身子
0477b04: 請云時為如實說。亦應是釋難也。彼既不爾。
0477b05: 今何由然也。爾時文殊師利下第六答問序。
0477b06: 前明將彼顯此。今明文殊以古證今。將彼顯
0477b07: 此者。釋迦之放光彌勒之偈頌。將他方七事
0477b08: 以顯此土應說一乘。文殊將古以證今說者。
0477b09: 明古佛說之前釋迦順同於後。問。何故將彼
0477b10: 顯此。以古證今。答。將彼顯地。欲顯十方諸佛
0477b11: 道同。引古證今。明三世佛法無異。所以辨十
0477b12: 方佛道同三世法不異者。以小情難改大法難
0477b13: 信故也。問。何故釋迦放光彌勒疑問文殊答耶。
0477b14: 答。云釋迦現瑞謂現在佛也。彌勒疑問謂當
0477b15: 來佛也。文殊答問謂過去佛也。三聖同會靈
0477b16: 山共開發一乘道也。三佛次第者。要現在佛
0477b17: 現瑞表說究竟果乘。彌勒是當來因位之人。
0477b18: 猶未達果乘事。故當來佛疑問。必須古佛方
0477b19: 達古事。故過去佛釋疑也。雖有三佛但有二
0477b20: 事。現在佛現瑞就神通輪門。彌勒之問文殊
0477b21: 之答就說法輪門。即是衣机案以出諸子
0477b22: 也。又初是佛方便。正明欲說教。後二是菩薩
0477b23: 方便。為發起教也。又釋迦是和上。文殊為阿
0477b24: 闍梨。彌勒為教授師。此三是二世眾生菩薩
0477b25: 戒師。共弘一乘之道以利物也。又此三師過去
0477b26: 共就燈明佛學法華經。今欲報佛法恩故共開
0477b27: 一乘也。就文為二。第一正答。第二兩偈開獎
0477b28: 物心明佛後自說。諸人今當知下是也。初又
0477b29: 二前長行後偈頌。長行為四。一謙讓門答。二
0477c01: 引事略答。三廣引古證今。四分明結答。此
0477c02: （四）＋答【原】答四答並是從微至著次第相釋也。彌勒既高而
0477c03: 推文殊。文殊必須謙讓。雖言自惟忖而知未
0477c04: 有事證。故引過去事答但總引過去事。未知
0477c05: 的是何佛。故別出燈明。將引古證今。今何必
0477c06: 同古。故第四分明結答也。所言謙讓門答者。
0477c07: 文殊居因位智猶未滿。今欲以下測高故
0477c08: 須謙讓。又彌勒懷疑文殊惟忖。即知所表事
0477c09: 大增眾敬心。又大人之法示不自高斥矜慢
0477c10: 之徒故雖解而讓。文殊師利者標能答之主
0477c11: 也。語彌勒者對質疑之人也。及諸大士者彌
0477c12: 勒以下八萬之流也。善男子等者聲聞四眾
0477c13: 天龍八部也。如我惟忖下正明謙讓也。惟謂
0477c14: 思惟忖名尋忖。如伏惟伏度之例也。今佛世
0477c15: 尊下出所惟忖之事也。舊云初後二句皆一
0477c16: 法說也。中間三句即為譬。欲說大法者。初段
0477c17: 經開三顯一也。演大法義者。後段經開近顯
0477c18: 遠也。又欲說大法者。初段略開三顯一。後說
0477c19: 段略開近顯遠。演大法義者。初廣開三顯一。
0477c20: 後廣開近顯遠也。雨大法雨者三句譬說也。
0477c21: 亦有二義。吹螺以改號。譬說改三乘之號。擊
0477c22: 鼓誡兵使其齊一。譬明一實之理改三乘之
0477c23: 號。即開方便門。明一實之理即顯真實之義。
0477c24: 後段改近之號顯遠之理也。雨大法雨者。潤
0477c25: 二乘枯槁即生長一乘之解。通上二段也。今
0477c26: 明謹依經文合此五句為三。初句明大法體。
0477c27: 次三句明大法用。後一句明大法義。但明此
0477c28: 三者。凡說法要具三。一教體二教用三教所
0477c29: 表理。故但明三也。明大法體者。謂佛欲說
0478a01: 乘方便乘真實身方便身真實之大法也。雨
0478a02: 大法雨者明大法用也。三譬有四用。雨譬有
0478a03: 能生能滅二用。螺鼓有遠聞歡喜二用。所言
0478a04: 大雨者。小乘之法教即未圓理非究竟。其由
0478a05: 種植待於灌灑常苦不足。大乘之法教無不
0478a06: 圓理無不極。其由時雨普降無不沾洽普皆
0478a07: 如願。此皆對小以明大。故言雨大法雨。雨
0478a08: 有二義。一者能滅二者能生。言能生者。時
0478a09: 雨未降地雖有種而不得生也。已生之牙而
0478a10: 不增長。非但不長亦乃枯椊。法雨既降未發
0478a11: 大心即便發心。即迴小入大之人是也。已發
0478a12: 心者即得增長。直往之人是也。已增長者即
0478a13: 便成就。八生一生當得佛者也。又應退者而
0478a14: 不墮落即菩薩疑網皆已除也。言能滅者。譬
0478a15: 如大雨能滅四種。一淹塵土。二滅諸毒。三
0478a16: 除熱氣。四止惡風。法雨亦爾。一能滅凡夫二
0478a17: 乘有所得惡覺觀塵土。二能滅凡夫二乘有
0478a18: 所得愛見諸毒。三除凡夫二乘有所得邪師
0478a19: 等熱氣。四止凡夫二乘有所得邪教惡風。次＝吹【甲】次吹
0478a20: 大法螺擊大法鼓者。上歎大法有能生能滅
0478a21: 之用。今歎大法有遠聞稱機之能。外國以
0478a22: 螺鼓為俗樂凡有二義。一者歡適。歡適有二
0478a23: 義。一暢十方佛心。如今我喜無畏。二稱悅根
0478a24: 性。如三根聲聞及彌勒十二種人得益歡喜。
0478a25: 二螺鼓遠聞之義。顯大法有廣被之能。如三
0478a26: 會說。初令靈山一會聞法。次淨土會聞。次十
0478a27: 方通達無礙十方得聞。乃至未來得聞。演大
0478a28: 法義者第三明大法義。問。上明大法與今何
0478a29: 異。答。上明教法今明理法。教法但稱為法。教
0478b01: 所表理即稱為義。問。何以知然。答。如法無礙
0478b02: 義無礙。即是明於教理。又如涅槃經釋七善。
0478b03: 知法者知十二部經。知義者知十二部經所
0478b04: 表之義。問。云何名法云何名義。答。大乘之教
0478b05: 能詮二權二實之文名之為教。所詮二權二
0478b06: 實之理深有所以目之為義。又二權二實並
0478b07: 皆是教。非權非實非一非二寂滅之道微妙
0478b08: 甚深。故名之為義。蓋是一經之大宗也。故下
0478b09: 文云究竟涅槃常寂滅相終歸於空。與大涅
0478b10: 槃更無有異。故知法華是究竟教也。諸善男
0478b11: 子下第二舉事略答。時眾疑云。何以知欲說
0478b12: 大法。故今釋云。於過去世曾見此事。故知
0478b13: 欲說大法。以懼其不信故指事答之。又猶是
0478b14: 釋謙讓義。文殊雖復明達。不言其現知但推
0478b15: 往事以答其問。即是釋謙讓也。又前用現智
0478b16: 知當說法。今用宿命智知當說法就文為二。
0478b17: 一者引古證今。二者將今類古。是故當知下
0478b18: 引今類古。咸得聞知者。聞謂聞教。知謂知理。
0478b19: 難信之法者。若言低頭舉手皆成佛者。何難
0478b20: 信之有耶。假令羅漢作佛亦非難信。今明一
0478b21: 切世間心行有所得。聞無所得即乖反其心。
0478b22: 故多有恐難信。言無所得者。尚未曾一。云何
0478b23: 守三。以心不染三一故名難信也。又講法華。
0478b24: 人聞未曾有三一。便謂是真諦非是一乘。亦
0478b25: 言一乘便云萬善。故起有無二見名有所得
0478b26: 也。若能離此諸見名無所得。即信解一乘。諸
0478b27: 善男子下第三廣引過去事釋答。釋答者。上
0478b28: 雖引過去事未知的是何佛。故今別出其事。
0478b29: 上即是總標為章門。今廣引＋（事）【原】引引事即釋章門。就文
0478c01: 亦二。第一明過去佛說法華前事。第二明說
0478c02: 法華已去事。所以分此二事者。上明東方現
0478c03: 在諸佛。彌勒開為二事。今文殊引過去佛亦
0478c04: 有二事。欲顯釋迦亦有斯二事也。此二章中
0478c05: 各開兩別。初文二者。一明初佛二辨一切佛。
0478c06: 初文有三。一時節二化主三教門。地持論明
0478c07: 劫有二種。一日月歲數不可數名小阿僧祇劫。
0478c08: 菩薩能超之。二大劫不可數名大阿僧祇劫。
0478c09: 菩薩不能超之。問。何故不引近事而乃明久
0478c10: 劫耶。答。欲顯一乘是古舊法令物信解之也。
0478c11: 又此時中釋迦文殊彌勒共在其中。餘時不
0478c12: 必同處也。佛名日月燈明第二化主。就文為
0478c13: 二。前明別號次辨通號。別號明諸佛異。通
0478c14: 號顯諸佛法身本同。又別號顯諸佛應優
0478c15: 劣。通號明諸佛眾德齊等。名日月燈明者。注
0478c16: 經解云。聖人無名借義以立稱。仁者見謂之
0478c17: 仁。智者見謂之智。上根因之以得明如日。中
0478c18: 根因之以得明如月。下根因之以得明如燈。
0478c19: 三根資之以得明故言日月燈明。有人言。日
0478c20: 陽而動以喻方便慧。月陰而靜喻於實慧。以
0478c21: 二慧益物如世間燈明。又日月喻定慧。以定
0478c22: 慧為燈明。有人言。此佛出世身光如日月。常
0478c23: 照世間為世燈明。次明十號者經說不同。通
0478c24: 即稱號。號令天下顯化他之義。別即稱名。名
0478c25: 以定體。即是自行。又通別皆稱為號並稱為
0478c26: 名。故言號日月燈明。名為如來應供也。問。
0478c27: 號以何為體。答。號是名字。依成實論名號是
0478c28: 音聲性法入攝。毘曇別有非色非心名字句。
0478c29: 與聲和合故有名號。若此十種為至人立號。
0479a01: 即以至人為體。若依於極德以立十號。以福
0479a02: 慧為體。問。云何為十耶。答。經論不同。瓔珞
0479a03: 經云。一如來乃至第十佛世尊。以佛世尊合
0479a04: 為一號。智度論云。第十是佛也。世尊是十
0479a05: 數外總號也。成實論云。具上九號名為世尊。
0479a06: 演說正法下第三辨教門。就文為二。初明一
0479a07: 乘教。次辨三乘教。如上將彼顯此法華之前
0479a08: 有二種教。將古證今法華之前亦有二教。問。
0479a09: 何故三世諸佛將說法華明二種教耶。答。法
0479a10: 華既會三歸一。必須前明於一說三。如三世
0479a11: 諸佛欲說法華說無量義經。入無量義定欲
0479a12: 顯出生收入之義設教之始終也。演說正法
0479a13: 者。演一乘之法名為正法。彌勒敘東方佛法
0479a14: 輪已廣明。今但略說法也。次明七善者。良
0479a15: 由具七善故名為正法。故舉七善釋正法也。
0479a16: 七善通大小乘。今明大乘七善也。如涅槃名
0479a17: 字功德品以七善歎涅槃經。今亦以七善歎
0479a18: 根本法輪也。數七善不同。有人言。合初開
0479a19: 後故名為七。合初三總名為時善。第二義善。
0479a20: 第三語善。第四純一無雜。第五具足。第六
0479a21: 清淨調柔。第七梵行之相。此是成論文意也。
0479a22: 有人言開初合後。開初三為三時善。第四義。
0479a23: 第五語。第六純一無雜。第七具足。清白梵行
0479a24: 之相還屬純一無雜所攝。此是智度論及注
0479a25: 經所釋意也。三時善者。成論三善品云。少
0479a26: 年說法為初善。中年說法為中善。老年說法
0479a27: 為後善。又言初捨罪。中捨福。後一切捨。智
0479a28: 度論云。讚歎檀度為初善。次歎尸羅為中善。
0479a29: 是二波羅蜜所得果報若生諸佛前及作人天
0479b01: 名為後善。又說聲聞為初善。緣覺為中善。菩
0479b02: 薩為後善。依寶篋經聲聞菩薩各有三善。聲
0479b03: 聞三者。初即從他聞法。中即如說修行。後
0479b04: 即得聖正見。又初即見苦斷集。中即修道。後
0479b05: 即證滅。菩薩三善。初即發菩提心。中即不
0479b06: 念二乘。後即迴向一切智。又初行施等六度。
0479b07: 中破慳等六弊。後迴向一切智。依文釋者。謂
0479b08: 根本法輪一部之內序正流通為三善也。以
0479b09: 大乘一部具此三也。若望教始終者。初即根
0479b10: 本法輪。中即支末法輪。後即攝末歸本法輪。
0479b11: 其義深遠其語巧妙者。自有語雖巧妙而義
0479b12: 淺近。自有義雖深遠言即拙。自有俱無也
0479b13: 俱有。佛法不得其底。謂絕四句為深。橫
0479b14: 不見其邊。越百非稱遠。又心行滅故為深。言
0479b15: 語斷故為遠。正是根本法輪義如此也。注云
0479b16: 探賾不可究曰深。綿邈不可及曰遠。其語巧
0479b17: 妙者。言能稱機曰巧。語能顯理云妙。注云方
0479b18: 圓無所差曰巧。幽求不可曰妙。純一無雜
0479b19: 者根本法輪。純明一道清淨不雜說五乘之
0479b20: 法也。智度論云。離三毒垢故云純一。但說
0479b21: 正法不雜非法故名無雜。亦是清淨也。成論
0479b22: 云獨法。獨法者佛有此法。又獨行佛教得道
0479b23: 耳。具足者根本法輪教圓理滿也。又通明者
0479b24: 佛法無短缺也。智度論云。八聖道分六波羅
0479b25: 蜜備故名為具足也。清白者。上明純一正法
0479b26: 不雜非法。即明教體也。今明根本法輪教能
0479b27: 令離凡夫二乘煩惱垢故名清淨。謂教用也。
0479b28: 梵行之相者。梵名涅槃。即根本法輪大涅槃
0479b29: 也。行即萬行。到大涅槃也。若依小乘名小
0479c01: 涅槃。行謂八正。修於八正能到涅槃。而此八
0479c02: 正為涅槃家相。故云梵行之相。又梵名涅槃。
0479c03: 行涅槃行為梵行。行義顯彰為相。教是梵行
0479c04: 之緣。緣中說果故云梵行之相。又釋教能詮
0479c05: 梵行。即是梵行家相也。為求聲聞者第二明
0479c06: 三乘教。古佛之緣亦有不堪受一。故於一說
0479c07: 三。依毘曇宗。三乘行行乃異。而同見四諦
0479c08: 以成三乘果。依成論宗。三乘同見一滅諦以
0479c09: 成三乘果。言緣覺觀因緣者。此是因時習觀
0479c10: 悟道遠緣耳。依大乘三乘同觀實相。故正觀
0479c11: 論云。得實相者有三種。但根有利鈍。見空
0479c12: 淺深故開三也。今文云說應四諦法者。機教
0479c13: 相稱故言應也。次復有佛下第二明餘一切
0479c14: 佛也。問。何故具列二萬佛耶。答。欲引過去多
0479c15: 佛為證使聞一乘信受也。文有四句合為兩
0479c16: 雙。初明道名俗姓同也。日月燈明道名也。姓
0479c17: 頗羅墮俗姓也。真諦三藏云。翻為利根仙人。
0479c18: 六姓波羅門中一姓也。又翻為辨才。又翻為
0479c19: 滿。滿正也。余親聞天竺僧云爾滿也。彌勒
0479c20: 當知下明十號之人七善之法。人法一雙同
0479c21: 也。又道名俗姓十號此三句明人同。七善是
0479c22: 法同也。所以明諸事同者。同體一極之道。引
0479c23: 古例今欲顯今佛欲說一極之道也。其最後
0479c24: 佛下第二正明法華已去事。就文亦二。第一
0479c25: 明法華事。第二明涅槃事。法華事有二。前
0479c26: 明序說。次明正說。序說為六。一眾集序。二
0479c27: 說經序。三入定序。四現瑞序。五疑問序。六
0479c28: 答問序。問。過去諸佛皆說法華。何故偏引最
0479c29: 後燈明佛耶。答。凡有二義。一者釋迦文殊彌
0480a01: 勒三聖于時皆在燈明佛之坐。而三聖復共聞
0480a02: 經。今欲令彌勒自證驗之故引燈明佛。餘過
0480a03: 去佛三人不必在坐故不引之。二者八王子
0480a04: 中第八王子即燃燈佛。亦在燈明之坐。而釋
0480a05: 迦既從燃燈受記。此即是以近覆遠。今欲開
0480a06: 近顯遠。故須引燃燈事來也。若引餘佛第八
0480a07: 燃燈不必在坐故不引之。問。何故初引八王
0480a08: 子耶。答。八王子即是法華之緣。如大通智勝
0480a09: 佛十六王子請說法華也。就文有二。初列八
0480a10: 王子之數。是八王子下次歎其德。前歎在俗
0480a11: 治化之德。是諸王子下歎出家德。亦隨出家
0480a12: 者前明身離也。發大乘意次明心離也。初明
0480a13: 菩提心也。常修梵行者行菩薩道也。已於千
0480a14: 萬佛所者。前歎現德今美往因也。是時日月
0480a15: 燈明佛下第二說經序。佛說是經已下第三入
0480a16: 定序。是時天雨下第四現瑞序。現瑞序為四。
0480a17: 一雨花動地瑞。二瑞。三放光瑞如今所見。
0480a18: 是諸佛土下第四光瑞。亦應具列七事。而
0480a19: 例上可知也。彌勒當知下第五疑問序。時有
0480a20: 菩薩名曰妙光下第六答問序。有人言。燈明
0480a21: 因妙光說法華。釋迦因藥王說法華。今謂不
0480a22: 爾。燈明因妙光說釋迦因文殊說。以文殊引
0480a23: 古證今釋時眾之疑。如來方得起定說法。故
0480a24: 知因文殊也。問。今但云時有菩薩名曰妙光。
0480a25: 何以知是答問序耶。答。上明如今所見是諸
0480a26: 佛土。古見與今見既同。當知昔答與今答無
0480a27: 異。故直標其人略答辭也。又古人今人更無
0480a28: 異人。即今答古答猶是一答。但標其人即答
0480a29: 可知矣。今發問既是彌勒。將今例古。昔問
0480b01: 應是德藏菩薩也。問。何故復云八百弟子。答。
0480b02: 欲述彌勒本緣也。以往昔與文殊既為師資
0480b03: 故。今世還須問答也。是時日月燈明下第二
0480b04: 正說法華也。上來至此凡有三同。從初至所
0480b05: 可說法初中後善。謂曾見與曾見同。從其最
0480b06: 後佛至八百弟子明曾見與現見同。從此文
0480b07: 去竟後明曾見與當見同。六十小劫不起于座
0480b08: 者。智度論云。小乘法中無不可思議事。唯大
0480b09: 乘法中有之。如六十小劫說法華經謂如食
0480b10: 頃。問。文殊何故引此語來耶。答。有二。一者此
0480b11: 事不可思議。小教所無唯大乘中有。欲令大
0480b12: 眾聞佛說法華經起奇特想也。二者欲顯法華
0480b13: 義富文廣。故須長時說之。亦是歎法華以發
0480b14: 物敬信也。問。實是六十小劫。云何能令如食
0480b15: 頃耶。答。長若定長不可促長令短。短若定短
0480b16: 不可延短使長。以長短無有定性。因短故長
0480b17: 長名短長。由長故短短名長短。以長名短長
0480b18: 故長可為短。以短名長短短可為長。所以然
0480b19: 者。以道既無二即長短不二。不二即長短無
0480b20: 礙。可得促長為短也。問。雖有此言其相猶難
0480b21: 顯。云何示之。答。如一夕之眠夢經百年之事。
0480b22: 而百年之長宛然一夕之短如故。即其事也。
0480b23: 注經云。維摩能申七日以為一劫。促一劫以
0480b24: 為七日。況玄匠開真一之門。何為不能長劫
0480b25: 為短時耶。但或言借義以標名。未必是神通
0480b26: 之實事耳。世有重一言而賤千金惜寸影而
0480b27: 遺尺璧者。雖復俄頃之談。實過累劫之讌。若
0480b28: 依唯識者。長短以心為體。故長短無定。如
0480b29: 世有稱意人共語者不覺夜長等也。故知身
0480c01: 心不動足知一日為千載矣。日月燈明佛下
0480c02: 第二明法華後事。就文為六。一唱滅。二授
0480c03: 記。三正滅。四妙光弘宣。五匠成八子。六述
0480c04: 彌勒本緣。所以唱滅者。欲明此經辨二實二
0480c05: 權理已究竟。所應度者皆已度訖故唱滅也。
0480c06: 問。燈明佛說此經竟即取滅度。釋迦何故更
0480c07: 說涅槃。答。有人言。燈明佛說法華竟亦說涅
0480c08: 槃。但文隱一邊故言不說耳。今明不爾。注
0480c09: 經云。朝說經竟夜即入滅。故知不說涅槃。又
0480c10: 迦葉佛時雖有涅槃以人根利不須說之。燈
0480c11: 明亦爾。釋迦出於惡世。利根聞法華已悟故
0480c12: 涅槃指法華云。八千聲聞得授記別成大果
0480c13: 實。如秋收冬藏更無所作。故知法華明義已
0480c14: 圓利根早悟。但鈍根未解故更說涅槃也。時
0480c15: 有菩薩名曰德藏第二明授記。大眾既聞涅
0480c16: 槃咸生戀慕。今欲止彼哀情故次明授記。前
0480c17: 佛雖謝後佛續興不須哀也。問。華嚴經云。欲
0480c18: 令眾生生歡喜善故現王宮生。欲令眾生生
0480c19: 戀慕善示雙林滅。今云何止戀慕之情耶。答。
0480c20: 唱滅生其戀慕之善。止哀息其亂道之惡。前
0480c21: 後義異無相違也。號曰淨身者。累無不盡為
0480c22: 淨。德無不圓稱身。廣說十號則舉此土之名。
0480c23: 略說三號即存彼國之稱。如來為人。應供為
0480c24: 斷。正遍知為智。人具智斷在義略圓故但三
0480c25: 也。佛授記已下第三正滅。言無餘涅槃者凡
0480c26: 有三義。一約小乘明餘無餘。煩惱盡為有＝百【甲】有百餘。
0480c27: 望後猶有餘身智在。約後別前名前以為有
0480c28: 餘涅槃。身智盡竟望後更無餘身智在故曰無
0480c29: 餘。二就大乘說餘無餘。五住因盡為有餘。二
0481a01: 生死果盡為無餘。若小乘前得有餘後得無
0481a02: 餘。大乘一時而得。但舉佛果望於二患。無
0481a03: 因患邊說為有餘。無果患邊說為無餘。又
0481a04: 依攝大乘七卷金光明意。前得法身究竟名
0481a05: 無餘。應化兩身非究竟為有餘。三身品又
0481a06: 云。三身合論即是無住處涅槃。應化二身不
0481a07: 住涅槃。法身亦不般涅槃。不般涅槃者。法
0481a08: 身本來常寂滅故不入涅槃。即是法身不住
0481a09: 生死名無住處涅槃也。三者明大小乘合辨
0481a10: 餘無餘。以小乘為有餘。大乘明無餘。如勝
0481a11: 鬘經說。生死有二。有為無為涅槃亦有二。有
0481a12: 餘無餘。凡夫生死名曰有為。聖人生死名曰
0481a13: 無為。除分段生死名有餘。以前望後餘有生
0481a14: 死在。餘有涅槃在故名有餘。無有生死之處
0481a15: 所得涅槃名曰無餘。望後無餘生死故。又亦
0481a16: 無其餘涅槃故名無餘也。所言入者凡有三
0481a17: 種。一就實論入。入由證也。以證於三德涅
0481a18: 槃故名為入。二就應辨入。身在為有餘。滅
0481a19: 已歸無餘。即捨有入無名之為入。三真應
0481a20: 合名入。謂息應歸真。三種入中今是第三入
0481a21: 也。佛滅度後下第四妙光弘經。以昔有弘經
0481a22: 之能。用顯今有釋疑之德。前明授記謂未來
0481a23: 有佛。今辨妙光現在有師。以兩世有人可憑
0481a24: 有法可覺。哀情方止故辨妙光弘經。又上明
0481a25: 於佛有緣者聞燈明說法華。今於菩薩有緣
0481a26: 者聞妙光之說。又欲辨燃燈遠緣開後壽量
0481a27: 之義。故須明文殊弘法。日月燈明佛八子下
0481a28: 第五明匠成八子。初文列八子。為說法華之
0481a29: 緣開釋迦初分經也。今明八子意在燃燈。以
0481b01: 開釋迦遠壽之義開後分經也。所以然者。燃
0481b02: 燈授釋迦記妙光化八子。即知文殊是釋迦
0481b03: 九世之祖師也。此即是以近覆遠。而文殊今
0481b04: 遂為釋迦弟子。即欲顯釋迦為文殊之師。故
0481b05: 知久已成佛。便是開近顯遠之義也。又後分
0481b06: 經既開近顯遠。今前牒以近覆遠也。八百弟
0481b07: 子中有一人者第六明彌勒本緣也。自上已
0481b08: 來答彌勒問明釋迦說法華經事竟。今此文
0481b09: 別釋＋（大眾一）【甲】釋釋大眾一疑。疑云彌勒既是補處。云何問文殊。
0481b10: 是故今明過去本是師資所以今有問答。文
0481b11: 殊望彌勒是第十世師也。今見此瑞下第四
0481b12: 分明結詶其問。雖有四門不出標釋結。初標
0481b13: 欲說大法。次再引古證今。謂釋欲說大法。今
0481b14: 結欲說大法也。爾時文殊師利下第二偈頌。
0481b15: 彌勒說偈不言大眾者。欲顯文殊明見往事
0481b16: 巧釋眾疑益於大眾故言大眾。彌勒不爾故
0481b17: 不言大眾。又顯事分明是公灼之說故稱大
0481b18: 眾也。彌勒為賓既有長行與偈。文殊為主事
0481b19: 亦同然。四十三偈頌長行者。長行四門。一謙
0481b20: 讓門。二略引往事答門。此二猶未分明。今
0481b21: 略不頌也。但頌第三廣引過去事答門第四
0481b22: 分明答門。長行就初門為二。一明法華前事。
0481b23: 二明法華已去事。今頌此二即二也。法華前
0481b24: 事又二。一明初佛。二辨餘一切佛。今合頌
0481b25: 之凡有四句。初半＝二【甲】半二行明時節。半行明化主。
0481b26: 一句辨教門。三句序徒眾。化主良醫也。教
0481b27: 門良藥也。徒眾服藥病愈也。攝事既周。但
0481b28: 明三事也。佛未出家時下第二頌法華已去
0481b29: 事。長行有二。一明法華事。二明涅槃。今還
0481c01: 頌此二也。長行序有六。今但頌五。初一行
0481c02: 頌眾集序。次一行頌說經序。次一行頌入定
0481c03: 序。天雨曼陀華下頌現瑞序。長行為四。一
0481c04: 雨華動地。二時眾瑞。三現光瑞。四光
0481c05: 瑞。蓋是兩感兩應。以相著也。今偈中轉勢
0481c06: 頌之。三瑞並是能化事故為一類。二瑞是
0481c07: 所化事復為一類。故以能所為一類也。一行
0481c08: 頌雨華瑞。半行頌動地瑞。一行半頌放光瑞。
0481c09: 諸天龍鬼神供養人中尊者。長行直明雨華。
0481c10: 今釋雨華所由。謂諸天供養佛也。問。既是諸
0481c11: 天供養。云何是佛現瑞。答。以佛神力及說法
0481c12: 華之力。能感諸天供養也。又見諸佛土下此
0481c13: 頌光瑞也。長行前明雨華動地瑞。後明
0481c14: 光瑞。今偈文轉勢頌之。前逐近頌光瑞。
0481c15: 次頌見雨華動地瑞。頌光瑞為六。一行偈
0481c16: 頌見國土。一行頌見人物。一行半頌見化主。
0481c17: 半行頌聞教門。二行頌見聲聞。三行頌見菩
0481c18: 薩。此六即次第。要前有國土故初明見國土。
0481c19: 有國土故有人物。有人物故有化主。有化主
0481c20: 故說教門。前稟小教故有聲聞。後稟大教故
0481c21: 成菩薩。頌化主中半行歎佛德。一行美佛形。
0481c22: 爾時四部眾下一行頌雨華動地瑞。各各
0481c23: 自相問下半行頌第五疑問序。以昔答今。答
0481c24: 更無有異人故略無答問序也。天人所奉尊
0481c25: 下四行頌正說法華也。讚妙光菩薩者。以妙
0481c26: 光善決眾疑。逆杜謗情預開信解。即是世間
0481c27: 眼也。一切所歸信者。前歎決疑之能即開發
0481c28: 法華。今歎持法證法預明佛滅後弘經之德
0481c29: 也。持謂解語。證謂解義。具斯二德可以弘
0482a01: 經也。以妙光既於佛滅後弘經。令物信受故
0482a02: 歎斯兩事也。佛說是法華下。此第二頌涅槃
0482a03: 事。長行有六。一唱滅。二授記。三正滅。四弘
0482a04: 宣。五匠成八子。六述彌勒本緣。今還頌此
0482a05: 六也。長行略明唱滅。偈文廣釋之。即長行
0482a06: 為章門偈解釋也。此中有四。初二行唱滅。次
0482a07: 一行誡勸。一行時眾悲哀。一行安慰。初二
0482a08: 行為二。初一行半明唱滅意。次半行正唱滅。
0482a09: 初有二意。令眾歡喜已謂利物畢。半行諸法
0482a10: 實相義。明說教周。為此二事故宜應取滅。次
0482a11: 半行正唱滅如文。是德藏菩薩下一行半頌
0482a12: 授記。初三句明堪授記之德。次三句正明
0482a13: 授記。亦是偈釋長行。佛此夜滅度下二行頌
0482a14: 第三正滅。二行為三。半行明正滅。半行明
0482a15: 在家人起塔以生福。一行明出家人修道以
0482a16: 生慧。即辨滅度之利益。前明唱滅生戀慕之
0482a17: 善。今明正滅生福慧之益。如薪盡火滅者。依
0482a18: 小乘義。以身為薪。智慧為火。故智慧依於
0482a19: 身身盡智便滅。又以煩惱為薪。以身為火。佛
0482a20: 煩惱既盡身永不生故異凡夫滅也。就大乘
0482a21: 釋者。薪喻於感。火喻於應。眾生感盡諸佛
0482a22: 應息故。是妙光法師下一行頌第四弘經。是
0482a23: 諸八王子下三行頌匠成八子。是妙光法師
0482a24: 下六行頌彌勒本緣。開之為三。兩行半頌彌
0482a25: 勒之失。兩行半頌彌勒之得。一行頌結會古
0482a26: 今。我見燈明佛下二行頌第四分明結答。半
0482a27: 行明將古類今。半行將今類古。半行釋古佛
0482a28: 現瑞意。半行釋今佛放光意也。諸人今當知
0482a29: 下兩行第二大段開獎物心。初行明好事應
0482b01: 來。即是一乘解生。次行明惡事應去。即三
0482b02: 乘惑滅。佛說一乘而有生解滅惡之兩益也。
0482b03: 又一乘解生遂致成佛。謂德無不圓。三乘惑
0482b04: 斷即累無不盡。斯二事最大宜豫欣也。合掌
0482b05: 一心待者。令住二儀待佛後說。合掌住身正
0482b06: 威儀。謂身無別用。一心住心正威儀。謂意無
0482b07: 他緣。充足求道者。昔說小乘教猶未圓理猶
0482b08: 未滿。故生解不足。今與此相違名為充足。
0482b09: 充足者證得法身果也。次偈上半牒三乘人
0482b10: 疑。下半明佛為除斷也。
0482b11: 法華義疏卷第二＝三【甲】二三
