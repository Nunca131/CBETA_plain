0829a01: 御製秘藏詮卷第二　　　　　　　車
0829a02: 慈本因從善慈無量心本因善發進求道業此為先利濟之心
0829a03: 恒常寂靜華嚴經云慈悲喜捨因善發生。但能棄緣因緣念念
0829a04: 棄依佛正道心心趣求得旨現前取捨自寂瑜伽論云棄修善是解脫因。如人
0829a05: 渴飲水向上玄言是非俱遣內心會唯自可知設此喻言示減後進百法論云
0829a06: 真空一法能所何詮。冷暖自相便真智起時合心境親緣親證餘莫
0829a07: 能知冷暖二途唯自覺了般若經云至極真空唯佛自悟。
0829a08: 化演深微妙演甚深教普化眾生隨言悟解誠信不虛發精進心趣解
0829a09: 脫果般若經云演化甚深諸佛言教。諸天及地下人天路上地下眾生一聞
0829a10: 聖教之言盡解趣求樂果修十善行起真實心瑜伽論云說法饒益天上人間。端然
0829a11: 念實心清淨實心常思利樂精進不退趣果何疑楞嚴經云生真實心求菩提道。
0829a12: 得見真無假見真道理假法寧存不起名詮是非何及勤修正道遠趣
0829a13: 佛乘般若經云緣真之智明了現前。
0829a14: 悲苦極無邊悲念苦趣利樂無邊令諸眾生達佛方便趣深妙法
0829a15: 悟解知歸瑜伽論云悲心觀此苦趣眾生。人心至法天緣慮之心法天
0829a16: 滿妄生搆獲未有覺知起世俗心昧真實理大般若經云人心未達緣一切。清
0829a17: 涼一境界得真性者自獲清涼洞達本源解心獨朗涅槃經云有眾生
0829a18: 得真境界。四眾悟為詮至極妙理何在言宣悟四眾心假詮施設智照
0829a19: 既寂本源自彰華嚴經云人心未悟強立名詮。
0829a20: 性本不搖動法界真豈有動搖其理幽深何人能見唯佛大智親見
0829a21: 親緣清淨湛然周沙界智度論云實際一法無所動搖。詮禪理究玄
0829b01: 詮禪妙理究達玄源知真境之甚深悟一如之常淨瑜伽論云至理真妙清淨玄源。真
0829b02: 如常寂默圓明湛寂義顯真如聖智內明言莫能測大般若經云至理湛
0829b03: 寂如太虛空無處不通。世路認迷源人心不了迷此一源即妄知真
0829b04: 解心獨朗寶積經云情不了迷昧深源。
0829b05: 相寂一乘法離相真一乘妙典名詮莫及空有何存平等一如更無高下
0829b06: 智度論云一乘無上乘此乘不思議。敷揚說世尊敷揚大教是佛深言
0829b07: 演大法輪化於三界瑜伽論云世尊者十之中第十世間獨尊。周含萬
0829b08: 象周乃包羅義萬象含容歸一寂之源妙無生之理百法論云外乃包羅萬
0829b09: 象內即能所皆成。理是真門茲妙理是真實門諸佛證窮依斯
0829b10: 設教令眾生入寂靜所依寶積經云深妙理解脫真門。
0829b11: 俗態妄中生未悟之人著緣滯境迷心不了因妄生狂纏縛自身終無出離
0829b12: 寶積經云妄心緣境顛倒情深。非論人與我人我是假情有理無妄執
0829b13: 自身有真實我佛方便力說我是空智度論云我人無體妄計執生。法憂迷
0829b14: 者心諸佛言教迷者極深淺識之人卒難窮底莊嚴論云緣法之心迷昧不了。自
0829b15: 無火自謂自身謂燒無明惑火焚燒善根寶積經云無明火起
0829b16: 善法不生。
0829b17: 心明能洞達悟解之心洞達真境清淨智品照理朗然自見本源無處
0829b18: 不寶積經云根本大智洞達真常。了義理何煩解了真義於理極明
0829b19: 煩惱纏綿何處安立本真自性一體無差瑜伽論云於諸義味了達分明。攝受開
0829b20: 真境攝其萬類大開一源智照真如體恒周無言無說空境湛然大寶積經云緣
0829b21: 如一智向境洞開。智通大法門根本智起緣大法源通達真常一無
0829b22: 疑滯理智俱廣大法門大般若經云大智度真法源何異。
0829c01: 識見高談論有見識人善談論了真達俗理事分明智解轉高久曾
0829c02: 熏習放光般若經云如有世間人起種種談論。浮榮去若奔浮世
0829c03: 榮枯光陰似箭剎晝夜去若奔馳未解修心早求出離瑜伽論云我觀浮世聚散如雲。
0829c04: 聖賢方便智聖賢出世智開方便之門說法利生今趣無為之果寶積
0829c05: 經云諸佛出世起方便智化導人天。道覺不迷覺道智起寧有昏迷
0829c06: 了種種緣不生妄念智度論云有大覺人永除妄。
0829c07: 情田寬坦蕩大智現前情田坦蕩舉目無非佛事觸處皆是道場佛地
0829c08: 論云得此道理情見坦然。迷智鎮常鎮常昧妄想纏心智日不明
0829c09: 慧解全闕如能省覺悟妄即真大莊嚴論云迷此智慧昧自心。不達無生
0829c10: 果無生不達有執增未解觀心何門趣果大智度論云從暗入暗未達無生。因
0829c11: 將甚處論未顯如源正因寧解身心迷謬甚處論真儻若悟本知歸萬法
0829c12: 從茲自寂寶積經云因若不修果亦不證。
0829c13: 報應定無疑報化名異佛果無疑化現多般說法饒益寶積經云現種
0829c14: 種身說法饒益。有因及證果二無數劫苦行修行果滿因圓成無上覺
0829c15: 自他兼濟周無窮寶積經云修因三大劫得果化眾生。本來絕妄心
0829c16: 本來清淨絕有妄心真見道中無漏智起惑障斯斷證理分明智度論云佛身清淨永絕
0829c17: 妄緣。何以立名我為順世間假說有我如來證寂我復何安百法論云
0829c18: 一者人無我二者法無我。
0829c19: 欲心如意識唯識論云思量名意了別云識第七意識與四煩惱常俱
0829c20: 六識心外緣六塵起欲內與第七起執過累相同故云如也。清淨滅囂
0829c21: 喧唯識論云由作無相無生觀轉八識成四智此智清淨能四魔故云滅囂喧。自
0829c22: 有無生見見者慧之別名無生者所緣境也此境甚深唯有本智內自見
0830a01: 也唯識論云微妙甚深自內證故。詮源浪不對法論云詮者能詮
0830a02: 即是大乘教也源者教所出處體是真如性無生滅故喻浪不也。
0830a03: 求解因心智求解無相空理彼空要因精進心無我智方得解也法華
0830a04: 經云勇猛精進求佛智慧。知非萬劫存知解也非謂有為法知一切有
0830a05: 為法如夢幻等存謂無為法解彼無為無生滅故萬常存金剛經云不取於相如如不
0830a06: 動。先恒利益自既知非知存亦令一切眾生同知是事自利利他
0830a07: 常無厭倦維摩經云行菩薩慈安眾生故。後見法中尊行解相悲智
0830a08: 無偏有善必從無不剪無上法王後何不見。
0830a09: 願發因中果願者希望也因中發廣大願趣求菩提妙果故藥師經云
0830a10: 發於無上正真道意。慈悲智慧門慈悲即拔苦與樂為稱智慧則推求
0830a11: 為義門者無壅也菩薩教化眾生恒無盡時維摩經云行智慧慈無不知時故。三
0830a12: 達四眾三者宿命天眼明漏盡明由此三明觀察四眾隨機設法
0830a13: 法華經云能於四眾示教利喜。曩劫事空存聖行非遠夫罔知
0830a14: 有教無人得無興歎故曰斯事空存法華經云我於無量劫中修習是法華經。
0830a15: 應現實空相諸佛應現妙用無方為執有者說空為執空者譚實無量
0830a16: 義經云無相不相是真實相又般若經云是諸法空相。無關亦不
0830a17: 禪路闢見大道之坦然解脫門開入真常之境界法華經云自在無繫無所依求。玄
0830a18: 途何阻隔悟一乘理鎮履玄途了二障空恒無阻隔法華經云乘此寶乘
0830a19: 直至道場。佛說端心坐佛說法時端然心目眾生聽樂不起妄情維摩
0830a20: 經云心不在內亦不在外是為宴坐。
0830a21: 安靜深知道身心安靜智慮分明妄念不生深知聖道法華經云身心
0830a22: 寂不動以求無上道。袪非十善存妄念既滅非法自袪將趣菩提先存
0830b01: 十善上生經云菩薩報應十善果者不能窮盡。菩提真實相菩提名覺
0830b02: 實相云真真覺現前凝然常住淨名云住是菩提住法性故。安樂定迷
0830b03: 輪永息安樂還來水月本空迷即定維摩經云豁然還得本心。
0830b04: 樂境歸空寂樂者能緣心適受也境者所緣法空寂理也若能息生
0830b05: 滅機歸空寂理即樂在其中矣涅槃經云生滅滅已巳寂滅為樂。無緣有日存
0830b06: 寂滅之樂萬常存然則有慮必乘無緣自得也淨名經云法離於相無所緣故。求
0830b07: 之不可遇若以有相之心求無相之理咫尺山河不可合維摩經云如空中
0830b08: 鳥跡如石女兒。心悟大開門理無開迷悟使然今對迷情故云開也淨名
0830b09: 經云眾趣開諸善門。
0830b10: 戒定為常識防非云戒不散名定常識者真常無垢心也此通三身戒
0830b11: 定為因維摩經云從戒定等生。妙音骨目寒如來妙音義味清暢令諸
0830b12: 聞者諦了易解法華經云梵音深妙令人樂聞。法因劫不壞法者教法
0830b13: 若以無倒心正聞薰成解脫因者人天往來塵劫不壞寶積經云假使經百劫所作業不
0830b14: 亡。人世自多端擾擾人世不念法因自多端他恒寂靜既違戒定亦遠
0830b15: 常識淨名經云汝與眾魔共一手作諸勞侶。
0830b16: 成道證無為華嚴經云初發心時便成正覺又云有為無為心無所著
0830b17: 言無為者非有為也於無為中亦不可得。增超復不墮一念頓成故曰
0830b18: 增超楞嚴經云不歷僧祇獲法身永離二邊中道不立故曰不墮淨名經云佛身無為不
0830b19: 墮諸。欲達自縱橫一心明了聖不拘自在縱橫得諸無礙華嚴
0830b20: 經云心佛及眾生是三無差別。一粒生千顆此喻從一真心演出萬法
0830b21: 起信論云是心能攝世間出世間法。
0830b22: 定入無邊界攝心不亂名之為定無漏八種勝四禪依此澄心緣無
0830c01: 邊界法華經云入無量義處三昧。玄中達者難玄者玄妙體即法界
0830c02: 達此法界實際者法華經云唯佛與佛乃能究盡。法通真諦理法者
0830c03: 以持為義體即真諦理通者無礙心也通此真諦理法悉無壅滯般若經云心無
0830c04: 礙。名利絕心安名利者世法也依瑜伽論說有八種謂利衰毀譽稱譏苦
0830c05: 樂也名利居其二也以通真諦理故糠世法得心安也。
0830c06: 釋經兼解義解釋誠言先了妙義離文字相為世所依天王問般若經
0830c07: 云持無文字文字顯持。立意信多端分宗演教立意開章成
0830c08: 有破空或即相顯性法門無盡故曰多端宣演云更自造論別起異端。敷座
0830c09: 中覺淨名經云夫說法者當如法說離言說相及諸法相故曰明中覺又
0830c10: 云若行見聞覺知非求法也。摩訶自看摩訶名大名不改眾生
0830c11: 理具豈從外求故曰自看楞嚴經云本圓融周法界。
0830c12: 意欲求何法一切眾生法本圓具豈容外求若向外求非求法也般若
0830c13: 經云認賊為子。迷情似海寬眾生迷情似水無涯沒溺妄流無有畔岸
0830c14: 華嚴經云我見諸眾生迷妄惑所沒。用刀截智水菩提清淨如水滌穢
0830c15: 若立菩提與獩何殊翻用智刀截智慧水華嚴經云如彼利刀能一切。智水
0830c16: 沒痕瘢以清淨智清淨水唯有真相不顯痕瘢華嚴經云性本澄潔無垢
0830c17: 濁故。就大小皆空以大乘妙智融小乘偏空故曰皆空法華經云有所
0830c18: 難問不以小乘法荅。興心一念果興發聖心即成極果頓越二乘之地
0830c19: 皆歸一念之功大品經云大乘之初初踰小乘之極極。常轉法輪
0830c20: 即時也言劫常轉者謂如來常住不滅恒常說法法華經云常在靈鷲山及餘諸住處。
0830c21: 境界伏人我諸佛妙境能伏人我人我既除安住境界寶積經云諸根
0830c22: 如幻境界如夢。經說人天相金剛經云譬如有人身如山王此則
0831a01: 指人天身相以大身而顯非身是名為大身也。七寶山此意以大
0831a02: 身高廣而似用比法王之身勒頌云高且大將喻法王身七寶齊圍繞無相
0831a03: 乃為真。不知心是佛自生迷妄名曰不知當體全真故云是佛無量
0831a04: 壽觀經云是心是佛是心作佛。善隱其閒善二法皆隱一心若了
0831a05: 真機善何立金剛三昧經云善不善法從心化生。
0831a06: 論法超塵界論一乘妙法超三界染塵明見真心法不可得廣百論云
0831a07: 知諸法唯心便捨外塵相。迷情色相關以法觀色用解繫纏病藥俱存
0831a08: 本迷復甚華嚴經云汝諸眾生顛倒惑所覆。心中疑未了求師滯
0831a09: 昧理仍增了了心中更疑何法法華經云不能曉了此。得不大慚顏
0831a10: 執冰求水認賊作子以燈祛暗燈息暗存疑在智迷得無慚色淨名經云實懷慚愧。
0831a11: 去聖作何用去聖既遠我執誰除歸仗無門還復迷執法華經云盲冥
0831a12: 無所見不求大勢佛。浮生一向間四生泡幻三界瀑流不久停非佛
0831a13: 何救淨名經云是身如電念念不住。迷開心得悟悟常住實理生
0831a14: 滅念存前後際空一真頓顯大寶積經云如我思惟不見一法。萬法鎮常
0831a15: 閑浮生未了一念紛紜妙智已巳明萬法閑寂祖師云萬法本閑而人自。
0831a16: 觀世示方便觀機設教種種法權令入涅槃示開方便華嚴經云以少
0831a17: 方便疾得涅槃。登山見七寶登山者以方便道登涅槃山七寶者如來
0831a18: 富有萬德猶如寶山從人之欲永離貧之無垢經云一切善寶滿藏悉開。莫教
0831a19: 空手既親寶所重加勸勉莫令中道而廢也法華經云寶所在近汝可前
0831a20: 進。智海無心道象求珠非心即得無邊智海妙道融融華嚴經云
0831a21: 一切空無性妄心分別有。
0831a22: 住法存心想住實際地名曰住法存心想念安妄想心處無住法忍文
0831b01: 殊境界經云住無所住名為正住。精修一念間既住正法離諸相
0831b02: 故曰精修一念之間前後際見性如空法華經云其心常憺怕。莫將果
0831b03: 是相無證而證證常樂果豁如虛空一無所有文殊境界經云智慧離垢其身無所
0831b04: 住。妄見不能攀了幻妄見永絕攀緣能證尚空所證何附華嚴經云
0831b05: 有為無為心無所著。
0831b06: 慈惠人中見我佛聖慈普惠群品人空法空中道非見如幻三昧經云
0831b07: 唯有佛世尊慈惠無思議。無情火亦寒慈能攝物為隨物情儻無情於
0831b08: 萬物則萬物違而不順譬猶其火無情亦寒聖善天子經云一切眾生慈心相向皆悉和
0831b09: 順。深源清淨水法性源深清淨如水無明風浪何由激也楞嚴經
0831b10: 云覺海性澄圓圓澄覺元妙。迷濁了時間悟謂源清迷謂源濁相應
0831b11: 一念全濁是清楞嚴經云迷晦即無明發明便解脫。
0831b12: 悲智大慈忍悲拔眾苦智照萬法言大慈者即無緣慈也言忍者即無
0831b13: 生忍也聖善天子經云有大悲智具一切忍。因緣去不還眾生機盡
0831b14: 應化隨窮緣去來物所感故涅槃經云緣會即生緣離即滅。若窮玄寂
0831b15: 理大道幽真智凝默窮不可得不可亦空華嚴經云其性本空寂。勿使妄
0831b16: 情關頓悟玄元見妙湛性諸妄永捨情復何關華嚴經云離一切妄念無我法
0831b17: 如是。
0831b18: 見法不言法以無見之見見無見之法是法不可得言語道故瓔珞
0831b19: 經云我從本來不得一法。菩提登覺道駕菩提一乘登覺王正道坦途
0831b20: 無阻萬咸歸無垢經云得寂靜三昧速覺佛菩提。差之方寸間差舛
0831b21: 由心得失非理理本不乖性自有背一宿覺云差之毫釐失之千里。真境何
0831b22: 年到真境非遠妄識自遙彼隨流何年牽復楞嚴經云我信是人終不能解。
0831c01: 性住他方際法性周圓體恒常住通三際撗十方唯佛證窮利樂
0831c02: 一切法華經云世間相常住。真言法是空謂佛語真實故無間一
0831c03: 念無妄二法皆空即金剛經云如來是真語者實語者謂語包持本性空故也。眾
0831c04: 生求自利夫二障俱在全眾生若聲覺得彼分名所知障存唯求
0831c05: 自利也法華經云自求涅槃。盡在有無中夫執有二聖滯空俱未
0831c06: 出於二邊故唯識論云執有者迷其真滯空者虧其實即在有無中也。
0831c07: 相合成虛幻四大本空五蘊非有為執迷妄而溺虛幻我法二種成和
0831c08: 合相金剛經云是名一合相。終歸一信中心拘淨相滯相生心欲捨
0831c09: 虛幻終歸真際大般若經云一念淨信曾於多佛久種善根信心清淨則生實相。如
0831c10: 來宣秘密靈山演法密語親宣情與非情悉皆平等佛頂經云亦名如來
0831c11: 密因修證。劫盡始皆空劫成劫壞法法皆空悟本歸原始達空義
0831c12: 淨名經云非色滅空色性自空。
0831c13: 心真非學得心者即自性清淨心也此心真實無壞故名真既離名相
0831c14: 不可修學而取為得唯識論云尒時於所緣智都無所得。施為在法中
0831c15: 心體無染量等虛空種種施為一切法淨名經云普現十方無量土。誰人能
0831c16: 稽首勝之道所謂佛乘雜蘊信心而深稽首淨名經云稽首一切大導師。
0831c17: 禪定闡宗風法華經云禪謂色界四靜慮定謂四無色定若修
0831c18: 禪定即能闡揚釋宗之風教也。
0831c19: 有相及無情有情有色質礙真空無法無情融通妙相論云有既不
0831c20: 有即無無也不存無以觀法者可謂識法實相矣。天堂有路上執因
0831c21: 執果妄陟天堂非因非果定超佛地不假修證自達妙寶莊嚴法華經云若生天上。是
0831c22: 知一切法論云一切法即有無法也謂有即依圓無即計攝諸法盡名一
0832a01: 切法。不可言虛妄金剛經云是故如來說一切法皆是佛法此顯真如
0832a02: 於諸法本性同源真實無妄也。
0832a03: 識鑒高奇量佛境甚深鑒窮理事出過三界量等虛空華嚴經云
0832a04: 如來深境界其量等虛空。巍大法雄巍巍大身薩訶界德量
0832a05: 高遠等山大法之雄莫甚於此金剛經云佛說非身是為大身。未嘗
0832a06: 一善如來因圓果滿道證無生於法本空非取非捨金剛經云如來所說法不可取
0832a07: 不可說非法故。種相皆空謂八十種好三十二相顯大圓通威
0832a08: 德自在法相俱泯應用無方唯識論云諸根相好一一無邊又云譬如虛空一切處。
0832a09: 情戒虛無欲識情重濁戒想紛紜迷障真源靈見不顯能入清淨頓徹
0832a10: 虛無華嚴經云佛如虛空無分別等真法界無所依。經文所說同一音
0832a11: 演說三草滋榮異說同文一則一切金剛經云若為如來有所說是為謗佛。端然
0832a12: 恒自悟自悟本性萬法恬和不曉真滅端然何趣圓覺經云十方如來與一切法
0832a13: 同體平等。三界一塵中浩浩三界障礙大千一一微音皆圓妙相非塵不礙
0832a14: 有礙非塵事理精通混融實際華嚴經云佛於一切微塵中示現無邊大神力。
0832a15: 欲本從人性勝經云求人天者授人天乘求聲聞者授聲聞乘求緣覺者
0832a16: 授緣覺乘求大乘者授以大乘即以欲從人之性也。其如信自通謂三
0832a17: 世諸佛隨機設教權實頓漸利物則其如信如理義自通法華經云信佛語故隨順此
0832a18: 經。圓光徹宇宙圓覺之光清淨妙相他方此界靈惑則通宇宙非寬
0832a19: 豈能包括華嚴經云佛無礙力發大光一切國土皆明顯。非住五中
0832a20: 瑜伽論云一內明處二因處三聲明處四醫方明處五功巧明處五地初得九地圓滿
0832a21: 今願佛光圓照非色相故出因外故。
0832a22: 情不動心田情本無情深心不動微妙之本不涉攀緣金光明經云如海湛
0832b01: 然不動。真除妄想心源不動明照真空袪妄想緣入清淨域
0832b02: 般若心經云照見五蘊皆空度一切苦厄。萬般證法緣境物萬類解
0832b03: 莫分大士以證法空智緣則了然無謬淨名經云達諸法相無礙。月現青
0832b04: 天上佛智證法之時障盡理顯亦猶萬里無雲圓月現青天之上金光明經云是故
0832b05: 我今稽首佛月。
0832b06: 求益終無功果周圓行解兼濟大悲善願利樂無邊不起妄心定無
0832b07: 益法華經云恒求善事利益一切謂佛常樂利樂一切眾生。言西語作
0832b08: 東指西作東如來方便本非名入誰欲摽形摸象之流轉成疑惑達人一悟智者忘疲
0832b09: 華嚴經云若有眾生迷於十方以西為東以東為西。難名生變易法本
0832b10: 離言理非變易見月忘指視指迷月經名斯設事理懸殊維摩經云無取無捨無作無行。
0832b11: 真智不通容不求真智不證菩提法本融通性亦純實無名論云湛若
0832b12: 虛空無名無證。
0832b13: 願知一切法即瑜伽論四誓願中無邊法門誓願學謂發願證知一切法之
0832b14: 自性故。真法自優隆真法即真正之法也優隆者乃深奧之義了一
0832b15: 切法者淂法之自體深而且奧方稱無上之願也法華經云是法甚深奧。萬境
0832b16: 隨心轉所謂心生故種種法生心緣慮於萬境雖似外境轉而皆不離心華
0832b17: 嚴經云三界所有唯是一心。迷情了自通所迷之境既無有礙即能
0832b18: 迷之情了然自通矣佛頂經云了然自知獲本妙心。
0832b19: 安住絕他意冥心本位不起妄緣真妄交融名言絕際法華經云佛自
0832b20: 住大乘亦無貪嫉意。慈悲即是空興慈運悲即空即色滅空泯色滌體
0832b21: 歸真寶積經云觀眾生界空無所有。燈袪暗室室內燈光暫忘外照
0832b22: 暗相寂滅明相煥然法華經云如暗得燈。義果定相逢佛果菩提固無
0832c01: 言相不生不滅果相都觸緒皆真不相違背唯識論云尒時住唯識離二取相故。
0832c02: 喜本無顛倒道凝常本無顛倒所謂了實相不動則法喜現前永無
0832c03: 退轉矣法華經云如實相不顛倒不動不退不轉。忘形及有像無名
0832c04: 論云道也者寂寥虛曠不可以形名得微妙無相不可以有心知故言忘形及有像也是
0832c05: 知可以神悟不可以事求。心同皎日佛智淨妙洞真心皎皎然若杲日
0832c06: 之麗于天也金剛頌云慧燈如朗日。眾聖堪歸仗眾聖即諸佛也欲求
0832c07: 佛智唯佛是依鍊行等心誠堪歸仗法華經云佛曾親近無諸佛。
0832c08: 樂土亡諸識性本依識識盡性通迷妄頓祛真常永淨唯識論云此位
0832c09: 唯有清淨真如湛然安樂。深沉性海空覺海甚深澄靜空相不隨境變
0832c10: 觸處菩提楞嚴經云覺海性澄圓。萬緣方便智方便之門非從智得
0832c11: 清淨之理萬化常真華嚴經云能知如來普攝眾生巧方便智。隱現是非
0832c12: 中是非泯絕真妄皆遣不求證悟影現皆空法華經云或有見佛或不見者。
0832c13: 戒行慧能了戒行自證菩提雖顯明不超真寂於法精進觸境
0832c14: 通流佛頂經云願今得果成寶王還度如是恒沙眾。能知業障空普賢
0832c15: 行經云一切業障海皆從妄想生既達妄想元無即能知業障空也。勇心精進
0832c16: 猛志無怯懼性亦流通不退法輪勇猛精進法華經云又見菩薩勇猛精進。善願
0832c17: 許從容願菩提果利諸有情盡證涅槃皆登覺道法華經云諸願已巳具足。
0832c18: 定相光真境真境湛然言相寂滅非境轉物非物滅相仁王經云滅壞
0832c19: 無暗而得諸禪定。何依住有功是法常住非住常法超塵絕跡始堪
0832c20: 依仗唯識論云相用煩惱不能動故。三乘俱得理三乘妙理法界含容
0832c21: 一法現前萬緣泯寂法華經云此三乘法皆是聖所稱歎。我佛性皆通
0832c22: 佛之悲智無法不通性本淨根常韜妙有自然真覺不問是非法華經云唯佛與佛乃能
0833a01: 究盡諸法實相。
0833a02: 性逐無起性謂心性本來安靜無明忽興性隨而起由是蔽出世道
0833a03: 塞智慧門法華經云無明闇蔽。迷障淨朗慧性既昏迷失正道
0833a04: 障惑必盡淨智朗然唯識論云明來闇謝智起惑忘。妄涌千波起漏心
0833a05: 虛妄深廣無涯遇諸緣而發起如海涌於千波唯識論云如海遇風緣起種種波浪。
0833a06: 業隨緣往由著塵境便起業因因隨有業自因生從是迷真枉入諸趣
0833a07: 法華經云以諸欲因緣墜墮三道。
0833a08: 釋見全難入如來真見諸見皆釋強執假名於法難入空花自滅眼病
0833a09: 愈空花不生法華論云慧門難見難入。愚癡信是聾智慧無用
0833a10: 愚癡自執不信超入聖唯知見色聞聲緣木求魚經劫不悟登山採珠去道遠法華
0833a11: 經云狂聾心亂永不聞法。五音尚有障一音清響中含五音寂聽無聲
0833a12: 妙傳今古楞嚴經云雖有妙音若無妙指終不能發。何得智心通心依
0833a13: 妄者智為慧留妄慧不除心智何得法華經云何由能解佛之智慧。
0833a14: 意疑有悟疑雖暫疑悟則終悟意珠未照疑網森羅慧燈發明如鑑
0833a15: 去垢法華經云疑惑不能了又云今得醒悟。萬億豈相通眾生
0833a16: 佛性本自圓明為妄成迷強執異見恒沙萬億皆佛境界華嚴經云森羅及萬象一法之
0833a17: 所印。邪見他心妄他心慧眼本自分明為妄執邪轉成顛倒法華經云入邪
0833a18: 見稠林深著虛妄法。如來性不逢深信漸真不生邪見如來慧性曠劫
0833a19: 難逢一法圓明朗照塵剎淨名經云不見如來佛國嚴淨。
0833a20: 經說縱橫義經旨幽玄縱橫妙理韜真秘藏迷觸開唯佛能窮通一
0833a21: 切義寶積經云一切境界若平等非平等若有若無有為無為等是縱橫義。千歧
0833a22: 萬通一乘真語萬流通殊途同歸法源自無量義經云從於一法生百千
0833b01: 義百千義中一一復生百千萬數如路出千歧海通萬。一塵如質礙
0833b02: 萬法皆空塵含法界若生質礙壅塞山河心識圓明是法通達唯識論云若有質礙便有
0833b03: 方分。形影兩何從即華嚴經中說理事無礙觀也影從形有事逐理彰理事
0833b04: 一如形影雙泯。
0833b05: 取意性相非性相末真二名假立言執意礙性相轉心了理通言意
0833b06: 皆泯唯識論云皆如幻事等雖有而非真。人天諸聖像法華經云建立
0833b07: 諸形像為誘群迷設諸聖像人天界令妙相發菩提心認為真佛即非真覺。心
0833b08: 忙至理閑至理虛閑妄心沉寂理既精而妄遣心雖動而源深法華經云其心
0833b09: 安如海。未達如波浪真無變易妄有遷流未達真妄之源還同冰火
0833b10: 之惑密嚴經云譬如海波浪海靜波去來。
0833b11: 御製秘藏詮卷第二
