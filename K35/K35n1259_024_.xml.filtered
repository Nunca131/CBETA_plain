0937a01: 御製秘藏詮幽隱律詩卷第二十四　
0937a02: 怡閑銷度日夫無為而為不治而治則怡然閑澹之情足銷度日之也。
0937a03: 取性日高眠萬機多自養天和六合為家何妨高寂。石臨
0937a04: 認石幽奇之物可以發幽奇之趣也時或覽之弗能已巳矣。籬枕
0937a05: 水邊寓目高臺緣情遣興遠取諸物防閑存誠。琴延處士琴
0937a06: 之妙處士之風雅合正聲善窮機變故或延之。茶近山泉時思茗
0937a07: 旋汲清泉以澹薄而為心以逍遙而為務。倚岸垂楊柳長懷渭水
0937a08: 柳色依然徒多獵渭之情已巳縶非熊之士。紅花落釣舡釣艇多空
0937a09: 繁花謾落人不求野無所遺。
0937a10: 何事光天意天之道遠矣哉自非靜惟天命動順天常化被無私功歸
0937a11: 有即無以光天之德也。悠哉豈易窮悠哉遠蓋天行剛健之
0937a12: 德運轉不息故云豈易窮也。昇平皆致理昇平之道率由王者曲成
0937a13: 萬物大賚四方既緯地以經天乃攀堯而躋舜故云皆致理也。亂世自多
0937a14: 同亂猶治也致理之本開化之源雖事在一時而體窮千變然治世之道或多同也。
0937a15: 日轉依常道二儀合德七政以齊故日所運轉必依常道亦猶春行東
0937a16: 陸秋行西陸等是也。山高聳半空山之高也唯嵩丘為居五岳之中為
0937a17: 萬方之足可以苞藏於萬物也易曰成萬物者莫止乎艮艮者山也萬物當艮之時則
0937a18: 結納已巳畢各遂其性亦猶人君致理至此成功為萬方之所仰也。文經書
0937a19: 百代且百代之中為政之本九經三史靡不載之。詳酌幾人通
0937a20: 易曰知幾其神乎自非與道契於事無累則無以通也。
0937b01: 歲久胡顏是且人之生也各私其業所以然者寒暑交至聲利相
0937b02: 方寸有惑取捨無道背於通濟理滯於言教徒云歲久胡顏若是。無過遂
0937b03: 壯心語云見義不為無勇也既偶合義若不為是無勇壯之心也若逢善即遷見
0937b04: 能改心棲道德之中志出希夷之外舉無悔吝動必得常言遂壯心意在斯矣。迍邅
0937b05: 皆自作書云天作孽由可違自作孽弗可逭此聖人慮下民以小惡為無
0937b06: 傷而不去也果違格言邅回自咎矣。福祿善緣深善緣既深福祿乃固
0937b07: 良以心存汎愛志在兼人既施之道自強致積慶之貞天與矣。賢哲遵
0937b08: 依道道者賢哲履踐之場即大道也是以聖人出一教令建一典謨欲使人依
0937b09: 稟先遵仰至理然後去凝滯復淳朴故上士聞之勤而行矣。狂生笑古
0937b10: 今仲云如有周公之才之美使驕且吝不足觀也懵道昧學居下流而訕上者歟
0937b11: 故慢賢哲嗤笑古今既狂且悖易曰覆公餗故其哉。孤根終凍死
0937b12: 識昧變通情尤鄙俚莫曉進身之學徒懷寵之心舉世無聞孤根何託斃於凍餒豈足
0937b13: 悼哉。餓虎困山岑虎者非仁獸也於爪牙固彼藪澤今既人神共
0937b14: 山岑不藏復餓且困欲將偷生亦猶民之不學斯為下矣貪於道藝務於貪饕苟度朝
0937b15: 斯為難矣。
0937b16: 避罪勝修福書云子攸好德汝則錫之福故知遷善遠罪而福自至矣。
0937b17: 其為理一般既遷善而福至其為理也何有異哉。資財豐豊
0937b18: 利益易曰何以聚人曰財故有國者之所豐豊富有於天下也則為益之大矣。公
0937b19: 道不欺瞞至公之道上契於天下恤於人人猶不欺於天乎。濁世
0937b20: 貪榮祿榮不以道而進祿不以義而求濁世之風貪而苟進也。時
0937b21: 善政官夫時之矣則政之善也故無尸祿素之譏宛得股肱耳目之用
0937c01: 斯可謂之官矣。遏強能撫弱強者則遏之弱者則撫之則剛柔動靜得
0937c02: 其中也。容止勢情觀凡容止望之嚴然即得其土君子之勢也論情
0937c03: 則實可觀矣。
0937c04: 料敵還難得審其得喪之源觀彼勝負之兆擬之後動議而後行斯則
0937c05: 舉無遺略用無不利誠謂難得其人矣。馳話戰師之動乃謂
0937c06: 馳達乎通變之機方圓自得卜其地勢之用勝負斯。貪殘興造次
0937c07: 聖人存乎慈儉為心不以貪殘恃勇事非行於造次理自契於神明。必受反
0937c08: 殃夫兵猶火也不戢將自焚翫兵黷武必有咎殃也。勝先
0937c09: 明其師律洞彼機權用無枉設之功故無不克之眾。論兵不
0937c10: 下堂善計不籌筭善禦不施兵故不下廟堂而勝千里。精通
0937c11: 理亂精通神妙之趣明達理之端得一之道斯明可知百世矣。興替有
0937c12: 存存亡不能隱其數興替不能逃其理是以聖人存而不忘亡理而不忘。
0937c13: 絕代西施色觀乎西子絕代之容世之色捧心嚬眉而致惑可謂
0937c14: 有其容而無其德不能保乎終始耳。爭如醜婦人是謂有松之心乏
0937c15: 粍李之猶能內助其主傍訓六宮致聲光於女史此乃無之德豈西子而為譬也。
0937c16: 先賢非上世之士不以形陋而為務以道德而為貴所以重德
0937c17: 而不取也故語云觀其言而察其行矣。高鑒瑩磨新聖人為理之道
0937c18: 內含明曜外燭幽微猶百鍊之寶致于高臺妍無所逃其形也在乎四目達四聰。
0937c19: 國忠良立人主俯順物情志存大寶忠臣盡其智慮立其名君臣
0937c20: 讓化成天下故書云元首明哉股肱良哉。亡家自起因聖人發言
0937c21: 垂訓千古箴規觀西子之惑因立今時之至德誡于後世斯乃見神明之道也。亂常
0938a01: 皆速禍觀天之道順天化民制不越常動不踰矩知禍福之速審得失之應
0938a02: 是以聖人慎於未萌耳。情偽顯於真夫守真者實情偽者虛究彼二
0938a03: 端窮乎一致苟能歸真偽至理於是明矣。
0938a04: 地卑生刺剌地卑而多生所託之處不小人而偏興邪偽
0938a05: 所見之智不長。嶺上白雲多當天地交泰則山川出雲顥氣所生高昇
0938a06: 嚴岫比君子之生於茂族也。君子懷忠信君子之事君也必上盡其
0938a07: 忠內守其信故仲尼以文行忠信而教之事君矣。愚迷不止訛性若
0938a08: 愚迷識見非廣不能外棵群藉內省己巳心則訛邪縱行不能自止。妄情終
0938a09: 是昧眾生情妄漂溺輪未達真心隨業受報終成闇昧豈悟妙明。六道
0938a10: 豈偏頗天人鬼畜地獄修羅隨心所造逐分差善惡顯然終無偏黨。齋
0938a11: 誡存清淨洗心曰齊防患曰誡心清潔故所為合道情勗慎故行業霜嚴
0938a12: 則清淨之謂也。經聲樂亦和經聲乃出世之因樂音是治世之本明二
0938a13: 般之不異體一性以無差故云和也。
0938a14: 歸客何晚聖人端拱南面庂席求賢雖旌善以無遺仍懷遠而在念
0938a15: 故云來暮。秋雲暮亦寒高秋雲彩暮景寒清偏傷旅之懷亦動幽人
0938a16: 之。草枯鷹犬利金發令百草皆枯皇道貞明小人道薄既英雄之
0938a17: 授任且狹兔以何藏。戰馬衣寬道合無為天下清淨歸馬於山陽鑄
0938a18: 甲為農器四夷貢七德用光。儒措真才子儒流舉措動合章俊彥
0938a19: 騰芳盡懷才力贊文明之嘉運治率土之蒸民。英雄俊長官字人之任
0938a20: 委注非輕俊造之倫設官方稱布仁風於百里掌經賦於三農安上理民長吏之職也。
0938a21: 令嚴兼畏愛其令不肅而成其政不嚴而治畏愛之道兼行賞罰
0938b01: 之功必正由守公奉法去暴戒貪之謂也。吏容端密子賤彈
0938b02: 琴堂上一邑昭蘇西門豹投巫池中眾邪俱散人而能正吏不敢欺亦畏受之道朋矣。
0938b03: 獨坐自懽娛夫蘊德怡情端然物表神情曠蕩景象而自娛道體
0938b04: 虛存真而獨坐。遊行意不拘忘情遣慮隨事理而難拘信任攀緣
0938b05: 縱聲色而不惑遊行無滯自合天真。端倪撗縹緲示物的情發有象
0938b06: 之中究事端倪方契無私之化斯則合至道之靈明盡虛無之縹緲。談笑斷
0938b07: 縈雖興言取笑匪在象中而談論機關深歸玄旨斯乃道在有無之間何縈
0938b08: 而是取。惆悵思往日二五已巳還治之事惆悵興感思其善者而從
0938b09: 之。徘徊悶卷書披覽簡編望古澄思談玄味道何意究尋物象之
0938b10: 未空豈虛寂之自得。澹茶時省睡了世無味迴自清虛如皎月瑩澈於
0938b11: 晴空似寒松孤凝於雪際。慵墯轉生幽隱自閑杳然旨趣捨萬象之
0938b12: 虛幻觀一氣之真源頓解慵淡然清淨。
0938b13: 時世多英俊運昇平民蘇昭代所以善政布而草澤深恩良賢間出惠化
0938b14: 扇而遐方育物英俊多生。能看萬卷書智冠群英萬卷之文言
0938b15: 覽學精玄頌千篇之騷雅立成世奇才自天而得。更懷知識見雖則
0938b16: 才動時英言泉出眾文藻之綺飾非嘉善之妙談若乃忘筌照法稱理容言。理事
0938b17: 遠昭蘇妙達宗源方資剖故得理事昭明融通巨細幽洞曉涉入重重。
0938b18: 必究師仁德審究端倪仰推師範雅譽遠敷於遐邇芳猷合於時情
0938b19: 仁德既高聲光豈墜。宣揚樂我徒進善罰惡之德謙恭退省之功咸在
0938b20: 揚適茲雅望。閑忙勞自苦閑則以待於忙捨忙而求靜靜則對彰於
0938b21: 事離事以虛閑斯則取捨之兩端豈免喜憂之自苦。潔白瑩冰壺
0938c01: 至若情虛澹泊道契重玄類寒冰之瑩澈潤彩澄光如素魄之凝秋清宵露滴。
0938c02: 有智更兼學上聖上賢雖道契無為智洽元化然資於學以致其道學
0938c03: 之為益不亦深乎。眼前豈易精自古聖帝明王有經國之常法可以
0938c04: 履而行之履得其道近者必安遠者必歸。風雲不定假使陰雲結陣
0938c05: 縱滿長空時遇景風自然消定其攉變實在聖德明明二儀清肅老氏云或煦或
0938c06: 吹或強或羸。龍虎堪驚江海隨身雲雷應變乘時野虎豹自驚
0938c07: 耳。舒卷臨時用聖人設化隱顯何窮用則德合天心施則理神道
0938c08: 可謂施行于天宇宙在乎手矣。差定不成差不定之用心不真
0938c09: 事無准的懷疑猶豫定無成功。高心由變化高心即聖心也法天行化
0938c10: 物流思物感而應應則天下和平矣。布置要分玄妙不測謂之
0938c11: 聖陰陽不測謂之神神聖之道明之則理昧之則不其然乎。
0938c12: 石室巢新鷰玄鷰以春分來秋分歸知時而至應候而遷故得謂之靈
0938c13: 鳥也。人心在眼前夫人之心視其所以觀其所由目擊道存故云在眼前也。
0938c14: 飛雲高去影雲之飛也高而莫極雖有其影而無其蹤亦猶人之心也
0938c15: 蕩蕩焉動靜往來則無所滯矣。敗葉擁流泉泉之流也則然其或
0938c16: 敗葉斯擁乃塞而不通亦猶人之心也要在乎無累矣。取捨憑誰定
0938c17: 事有去取理有淺深用智而栽以道而遣在乎當也何求人焉。升沉勿自
0938c18: 專升沉之道可行可止道以之而大人以之而生故不可專於心也。守貧知
0938c19: 大道大道恬虛優遊自得動而求實舉必全真故甘貧以自守也。盛事好
0938c20: 攀緣夫以道自樂者乃士之常也至若為仁不倦志在兼濟者為盛事矣故好攀
0938c21: 緣者也。
0939a01: 多言心不善發言雖多其心匪善易曰吉人之寡躁人之多老氏
0939a02: 云多言數窮不如守中斯乃誡多言之過也。出口莫能追夫出其言
0939a03: 善千里之外應之於者乎出其言不善一室之內違之於遠者乎詩云自主之玷
0939a04: 尚可磨也斯言之玷不可為也大集經云守口如慮有瑕璺也仲尼曰駟不及舌得非
0939a05: 一言既發則不可追悔者乎。如夢歡娛樂聚則吹笙鼓瑟其樂融融
0939a06: 散則追往思前伊心杳杳還如夢事不可重尋。歸家說盛衰得志者盛
0939a07: 氣揚揚失歡者衰情慼慼其有恃己巳之盛嗤彼之衰不省其原歸談為。擬將
0939a08: 何所用虛浮假合論是談非至於立名益身都無其用。理別公
0939a09: 私進德修業名理違道悖禮稱亂立身依理公道者合天嗜慾怙阿私者受譴然則
0939a10: 公私理區而別之可見矣。方寸巧施設人之心若不能如丹之赤如弦
0939a11: 之直而情巧偽施設機亦何用也。小人亦可悲毀他之長譽己之短
0939a12: 自隨鄙見不懼天道斯小人之機巧也良可悲哉。
0939a13: 擾擾塵中內古詩云擾擾遊宦子悠悠市井人則知九門六街之中萬
0939a14: 國八紘之內圓首方足異同心擾擾悠悠不離塵埃中矣。忙忙滿路歧
0939a15: 旦暮之下聲利所拘分朝市於千歧走輪蹄於萬路馳騁奔無暫休停。思量
0939a16: 不盡發思慮於情田究塵勞於世態眇同河漢杳若太虛如蟻循環似川奔海思
0939a17: 極慮胡有盡時。語默豈能知語則發言運意默乃端居然若非語
0939a18: 默以時之端得動靜俱道之旨欲究勞生之路豈可得而知乎。巧拙從他定
0939a19: 處人倫之中稟天然之性巧則機利拙則魯鈍類蒙受性於天其分各定。縱橫
0939a20: 勢莫移史記言蘇張能合縱連橫內典釋南北曰縱東西曰撗亦交涉往復
0939a21: 之義也夫受性稟氣一定不移雖盛衰之勢縱橫而窮遠之數無變。青霄雲
0939b01: 隱沒青天廓然層霄在上惟彼雲物出乎山川逍遙無滯礙之程隱沒得虛閑之性。
0939b02: 恬淡得希夷玄天之本恬淡之源得之者先天而生後天而老樂希夷
0939b03: 之至道入玄妙之要門養性安身何往弗造者弁。
0939b04: 偶入園中坐園者遊止之所也聖人本非逸賞元務清虛但子育蒼生之餘
0939b05: 靜慮萬機之外偶入亭苑耳。春風味長許慎云春風亦曰木風也
0939b06: 感陽和之力見發生之情又春風寒暄入體如味適口因時而賦言也。花開添
0939b07: 爽麗春雨之餘纖草盡滋於吐茂和風始拂奇花於香苞露濕丹舒實添
0939b08: 爽麗也。臺榭不勝芳暖日初長影籠臺榭靜連宮樹若不勝於芳菲
0939b09: 也。草茂稀得谷風東起煦芳草而初茂稀草生平地之咸得
0939b10: 其所也。遷語異常啼遷於木也逢暖日乃啼囀以非常物
0939b11: 遇時覺舒蘇之有異物之相比實可然乎。暄天和景象抱朴子云
0939b12: 暄天謂春天也又祥氣和風天之喜風其時日暖景長天和物媚百卉向榮茂之際也。
0939b13: 智遣有閑忙人之性也各任其分智者動而仁者靜以其守道居
0939b14: 中者鮮矣。
0939b15: 傍觀經史上夫學者所以古而多知聖人旁考典墳源治聽政
0939b16: 日旰而忘食觀書乙夜而無惓也。楚漢定龍秦失其道劉項並起
0939b17: 以爭天下運歸真至寰區果然是知英雄勝負其猶龍也。豁達寬懷
0939b18: 抱豁達者謂漢高寬仁大度捨短用長懷抱豁然不疑於物。狐疑豈重
0939b19: 耶狐疑謂項羽也羽性多疑少愜於行賞得人而不能用所以天下歸漢如此則猶
0939b20: 像之疑豈堪重耶。仁歸有德老子云聖人終不為其大故能成其
0939b21: 大而天下共歸之即知內懷仁德外用賢良天下之心必歸往之漢祖是也。惡意
0939c01: 亂交加謂陳勝胡廣項羽之儔既天下歸仁更何能肆於惡意也。嶮易
0939c02: 論根本嶮易即難易也謂人君之道以德義為根本仁信為疆畔守之則興
0939c03: 捨之則亡論之者明根本之道則難易之情見矣。興亡不用誇聖人
0939c04: 以道德而興愚者以暴而亡興亡之事天之常道何用誇說乎。
0939c05: 落知秋早霜風搖落墜驚秋去住颺颺盛衰蕭索所謂一落而
0939c06: 知天下秋矣。寒汀夜月水澄沙渚浪肅平灘清風靜於寒煙皓月
0939c07: 昇乎碧落臨照之功無幽不燭。是非皆得所書云擇其善者而從之其
0939c08: 不善者而改之斯乃古今所拘聖凡惻隱究其邪正揩是非道在得中物無失所。澹
0939c09: 素少交情情祛嗜慾意息攀緣心存冰蘗之貞志在松篁之操唯守道者
0939c10: 相知交不雜矣。日暮歸何處山橫晚翠樹落霞景駐時移日暮途遠
0939c11: 塵心匪息何處是歸良時道有所得。煙波望遠平雲凝大野水涵
0939c12: 遙天滋澤國之渺茫稱攔之野逸興詠古今望遠平矣。逍遙誰入道
0939c13: 逸人寰澄神物外豈諠譁之在念故榮悴以無拘是以子著篇顯聖哲無為而無所
0939c14: 不為暢道為懷神仙是列。天大保長生先天後地之功用乎日用保命
0939c15: 長生之理玄中又玄道守天真氣元抱一故能壽等二儀齡延萬世者矣。
0939c16: 銀屋朱扉曉月殿瑤灼瓊光於皓色朱門丹檻藻井以增輝曙天
0939c17: 方辯於太虛曉日漸昇於物表。金本是真黃御正運一氣以求玄
0939c18: 紫府澄心達三清之妙有杳務本恍惚陶真。玄華凝顥氣素易凝真
0939c19: 始變洪蒙之象玄華隱道潛滋顥氣之功成四大之宗元著三才之上首。清境
0939c20: 絕埃塵瓊宮綺麗金闕流輝廓萬彙之清少無塵點散五雲之丹彩但有
0939c21: 香風月華瑩寒沼之心冰照晃靈堂之曉。道德山川媚道乎可道究其
0940a01: 源而雖勿名出常名論其用而上德不德其猶荊山美璧同士之懷真赤水玄珠
0940a02: 達人之守一。虛無月新無為無象豈日月之能遷去甚去奢定
0940a03: 華之緬邈是使仙衣來去任拂石以長新皓經輪等芥城之不杇。猶龍天
0940a04: 地理猶龍者老子之德稱數道德祖述虛無雲行雨施可齊萬物天地狗之義聖
0940a05: 人橐籥之功不屈守中斯為妙理。說與洞中人蓬萊方丈皆洞府之
0940a06: 佳遊尹喜安期並授經之仙列讚暢幽隱教示無為萬祀千齡光教道德者矣。
0940a07: 法演雙林下涅槃經云佛在拘尸那國拔提河邊娑羅樹間演說涅槃
0940a08: 無去住相。凡情世眼觀肉眼觀色是實色空是空未聞如來常住涅
0940a09: 槃不生不滅涅槃經云佛性如是微細難知云何肉眼而能得見。淡煙光
0940a10: 雨際煙淡晴空朗然智境明心與法性相無別春色非空妙體圓滿楞嚴經云咸是
0940a11: 妙真心中物。孤月淨雲端清淨覺性出幻身如雲相是生滅
0940a12: 涅槃經云法身具足譬如滿月。意思皆時暫意是第六識分別為體思
0940a13: 惟善法起行修行念念遷謝新新不住若望佛乘乃如時暫大般若經云不可以智知不
0940a14: 可以識識。縱橫大教寬無邊妙義布在經教萬億法門相涉入法華
0940a15: 經云為諸菩薩說大乘經名無量義。含情能息慮眾生著相故乃含情
0940a16: 能息妄緣即無思慮金剛經云凡所有相皆是虛妄。物外不相干
0940a17: 了達真性常住涅槃明見物情緣生故有迷己巳逐物被物相干楞嚴經云迷己巳為物失
0940a18: 於本心。
0940a19: 從前高達士識在機先神遊物表怡情幽谷放志清川取獨善之捨
0940a20: 兼濟之道則綺里巢由之類是也。無礙信天緣易稱遁語曰求仁
0940b01: 悔吝不能生乎情否泰不能其慮樂天遂性知命從緣以成其志矣。動達玄
0940b02: 言理動則智周於物達乃識於心體幽微之言盡眾妙之理雖養素抱朴而藏器
0940b03: 修身此謂有經濟之術者也。通造化權曉無為之為者在乎見
0940b04: 知不神而神者履於通物雲行雨施天覆地載陰陽造化乃大道之權用矣。容怡
0940b05: 存古道變化之機故和於外稟自然之道則融於內心君子固至人
0940b06: 無悶成於性而存於德義也。謙退足周旋高下相形長短相生達人
0940b07: 恥之也故謙以自牧禮以自卑揖讓周旋體大易謙光之理也。勿傲清平
0940b08: 世傲遠乎禮長之則慢生與物相違履之則招世清則出言其逢時君也。時
0940b09: 正用賢天下至大唯賢是寶用之乃富於民捨之而匱於國故縶之維之念茲在
0940b10: 茲成易簡之德分域中之務焉。
0940b11: 行止由修鍊擇善而行知惡而止去非取是捨短從長陰符經云知之
0940b12: 修鍊謂之聖人。輝光朗自然既巳修鍊自然輝光亦如實鑑本明瑩之
0940b13: 而轉耀也。深山藏虎豹獸中之猛者唯虎豹也虎豹必依於深山茂林
0940b14: 喻人以道德為身之隱豈慮其危難乎。大海隱龍泉海者洪波汗漫
0940b15: 而無際百川注之而不盈故為大也可以宅神龍於賢人非七國而不居也。鶴唳
0940b16: 霄漢相鶴經云鶴羽族之宗長鳴唳聞天翥霄漢如彼達士抱才蘊藝
0940b17: 積學待問逢時而出焉。龜生得壽年王子年拾遺記云崑崙山有龜
0940b18: 萬則昇木而居之此明守道抱一之人可獲如龜之壽也。怡情含道
0940b19: 識怡也情性也虛心含道之人性識必然和譬夫石韞玉而山輝水懷珠而川媚
0940b20: 斯之謂也。浩渺九重天九天寥浩渺難窮高高焉不知其際此大
0940b21: 道杳杳湛然常寂生於天之先老子云誰之子象帝之先。
0940c01: 顏回真德行仲尼之弟子回也樂道守真居十哲之先為四科之首盛
0940c02: 德賢行不可談悉論語曰賢哉回也。陋巷一儒該論語曰一簞食一瓢
0940c03: 飲在陋巷人不堪其憂回也不改其樂該也唯顏子儒行之矣。亞聖門
0940c04: 人飾亞次也唯顏淵之賢次仲尼之聖而又冠諸門人可以為其摽飾也。詩書
0940c05: 孔子才詩書定禮樂孔子天縱之才回也既賢可方於尼父之才之智也。
0940c06: 清虛皆是道寂靜篤厚虛極湛然本無其名強曰大道老子云致虛極
0940c07: 守靜篤又曰吾不知其名字之曰道強為之曰大。秘奧演重開道之
0940c08: 玄秘儒之深奧人懵然而不知故今重為演而開之令皎如也。幾千年
0940c09: 底事老子暢道之後仲尼設教已巳來綿邈乎至于今數千年之事也。入我
0940c10: 中來弓矢所及之地為中上陳顏回德行孔聖聖書老聃之道並能體
0940c11: 而行之皆歸術內譬夫物在於中也。
0940c12: 秋信西風急秋至則商肅物律氣改則西風為先是秋之信也。
0940c13: 墉野性高大塊載我以形勞我以生是以放懷無累自合淳和之道
0940c14: 子云一而無黨命曰天放。猶忻嘉雨至嘉雨至則品植成茂各蒙
0940c15: 其潤澤。就靜不心勞萬動足以勞其心制動莫若息其慮慮息名為
0940c16: 孰靜孰靜則其心不勞老子曰靜為躁君。樹色光池沼茂樹流彩水色
0940c17: 浮光茲兩餘自入騷人之興詠詩云其來斯無遠不柔。花壓蓬
0940c18: 蒿古詩云草木搖落幽蘭獨芳壓之為義斯所謂抑揚善惡消長之道也。痛飲
0940c19: 終何必痛飲侈逸未始合道但以清簡虛淡自守而已巳。登臨散鬱
0940c20: 陶天下既復淳和之化而復登高臺太虛以舒其憂天下之懷于何不適義取因時
0940c21: 寄賞游道得性則能保合大和矣。
0941a01: 君子筵樽俎君子為論思天下政治之簡易而宴莚也。箴話
0941a02: 短長垂天下箴之誡議皇王治亂之機逖聽前修聿遵古制不亦樂乎。秋深
0941a03: 籬菊晚當暮秋之素景見籬菊之晚開則怡然高興恬淡自得。春盛
0941a04: 牡丹芳在青春之氣奇花正拆其心不移恬然無累也。隈淡雲
0941a05: 分色不事侈逸自履無為之道其淡如雲也。情隨日順陽天下
0941a06: 至大萬機至廣以一人之心四海之事仰法大道為而不韋如日之順陽也。酒斟
0941a07: 任意滿小人以酒為惑君子以酒為德雖堯酒滿盈而無惑也。小樂聽
0941a08: 無荒樂之為義或彰帝道或賞諸侯調彼八風定茲萬物保合邦國亭毒黎元莫尚
0941a09: 乎樂故聽之無荒也。
0941a10: 民間天上事人中之事理近而易知天上之事道幽而可測。通理
0941a11: 一言之道之所歸者理也試一言之即無不通矣。仙積千年壽
0941a12: 神仙物外淡薄安閑去情欲之樊籠鍊精純之粹道虛抱一餌氣霞修鍊養神長生
0941a13: 久視壽至千年矣。人終百期秉君子之道修仁義之風施素養廉
0941a14: 知白守黑人間日月與天上以懸殊運短脩諒終期於百歲矣。禮容分
0941a15: 次第淳素苟澆醨以薄故立人之道存乎禮義尊卑有序容止可故巖廊濟濟
0941a16: 鴛鷺鏘鏘乃有後先故云次也。愛別尊卑夫聖人愛之
0941a17: 心雖廣大悉而君臣父子之禮各居其位有其區別矣。福業有輕
0941a18: 重福業之作也如聲赴響似影隨形必以三世而言異時而熟固有其輕重矣。
0941a19: 堪亂作為聖人行不言之教欲使民無知無欲以歸淳和質朴之道所謂
0941a20: 滿招謙受益苟不循轍妄肆心意則自貽伊慼矣。
0941a21: 御製秘藏詮幽隱律詩卷第二十四
