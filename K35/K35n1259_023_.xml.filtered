0932b01: 御製秘藏詮幽隱律詩卷第二十三　
0932b02: 皆救眼前急目前之事於理非深淺識微流貪求急速豈思仁義不務
0932b03: 歲寒。錐刀蘊利名仲曰見小利則大事不成其或朝市之名爭錐
0932b04: 刀之利但隨自見蘊積無休。愚心違善道善因施作順理益人行既
0932b05: 清純福恒隨逐愚癡漏識不悟苦空違善道於今生感沉淪於他世。慧眼自分
0932b06: 明智慧照了能盡根源簡擇是非無幽不燭鑒而常靜朗然分明。大海波浪
0932b07: 沒四海澄清永無鯨浪觀驚波之已巳息知聖化之大孚万邦一家朝宗歸海所謂滄海
0932b08: 無驚放也。深山棟木成巨材貞榦生長深山採而用之在乎良匠亦猶
0932b09: 賢人藝士隱逸山林聖朝搜徵同致康濟。旁求存古意旁求儒雅徵訪
0932b10: 賢能俾子育於蒼生盡師承於古道淳素之化二五堪同者。後學法先
0932b11: 生初始習學觸目未閑欲蘊於大才佛倣於先賢聖哲不其事立身自然。
0932b12: 天地諸盈天覆地載萬物生成故易云天道下濟而光明地道卑而
0932b13: 上行天道虧盈而益謙地道變盈而流謙鬼神害盈而福慧人道盈而好謙儻能保守
0932b14: 謙和誡其盈滿則何往不臧矣。良賢蘊盛名忠孝良善正直賢明有經
0932b15: 天緯地之諜抱富國安民之術方能蘊藏名器垂於不朽杇也。折旋知俯仰
0932b16: 折旋之道察高位隔品致恭乃明貴賤亦猶軒鑑在懸妍不能進其影也。進退
0932b17: 有嘉聲君子之智察進退休咎儻能知命忘機安貧守道美譽嘉聲而自
0932b18: 遠矣。自料皆靜恒自審思常寂黯安詳守靜而能發明全身之本
0932b19: 矣。非言事莫輕天之無言四時行焉萬物生焉是以聖人終日言而
0932b20: 無言終日作而無作蓋慮功用著而民尚其跡。輸他依法度佛制戒律
0932c01: 儒述仁義但能依而行之謹而守之必獲益而無盡。寡譽亦無成德行
0932c02: 素寡聲譽不振既不握靈蛇之珠又安得為瑚璉之器空勞白首何所益焉。
0932c03: 宣明有說夫子垂訓道昭彰刪詩述易之功制禮作樂之說載其
0932c04: 仁義演以溫良恒為千代之揩謨永無差忒矣。德行為先易曰不言
0932c05: 而信存乎德行論語曰君子之德風小人之德草孝經曰行滿上下而無怨此皆言
0932c06: 身之道先以德行也。純厚皆垂慶純和為其心養浩然之氣謙厚為其
0932c07: 性有不器之能自然慶及子孫昌盛於宗嗣也。芳名信古傳名實相副
0932c08: 德行芳馨事君盡其忠貞處眾彰乎問望遂致清風遠播美稱恒存卓木不群揚名於後
0932c09: 代也。在家思孝義君子在家常以孝道為務處朋友以義讓為先故有
0932c10: 生魚躍之祥共被易衣之矣。食祿英賢食君之祿志在清通
0932c11: 學往哲前賢而畏四知三戒留牘懸魚之嘉譽褰惟露冕之芳猷常在書紳尤倣
0932c12: 也。具載光經史或直書其文或載其事實增輝於史冊永為後代
0932c13: 之箴規矣。仁風樂舜絃還淳朴謹身節用積德累功上行下薰風
0932c14: 永扇同舜五絃化也。
0932c15: 知淺復知深違情背理即愚見遠知深可謂賢達。先賢不
0932c16: 尚爭先賢即古聖不爭即坦然此大道淳淳古今不易道經云不尚賢使民
0932c17: 不爭。誡貪興有利外難得之貨內守淳和之理有作之務合無為
0932c18: 之性善利物情而無慾念。無事保長生無事即無為無為乃合道既符
0932c19: 自然之道可以保守長生道經云聖人常有欲而無欲常有事而無事。物性三
0932c20: 才物謂世塵情物性即大道虛無雖運動不離於三才且取捨分於高下也。
0932c21: 幽通萬象清虛無之性潛通萬靈若皎月之流光方圓順器同白蓮之
0933a01: 在水泥滓不沾。但教依法度守靜訥言修身奇德既行藏而無爽居祿
0933a02: 利以何虞孝經云非法不言非道不行。積善響佳名順理益物名之
0933a03: 為善慈和仁恕與物無違才行進身忠貞奉國自然佳名著矣。
0933a04: 壯年勤且樂壯年乃成人之歲勤樂則顯彼苦心既能稟氣二儀務
0933a05: 立身世上故孔子云學而時習之不亦樂乎此明果行育德者也。暮齒免
0933a06: 荒暮齒乃摽其衰朽杇荒即顯彼無學此明材不可觀行無所取故語云幼
0933a07: 而不遷悌長而無述焉若少而積學老免荒虛者矣。有路撗霄漢此明
0933a08: 幼而學問長而有知乃習之以禮儀雖以成文藻則世人榮之既遂榮貴若昇霄漢之路
0933a09: 也。英風自蘊香英則顯其明敏風乃彰彼神儀既學海方深乃詞鋒
0933a10: 獨利則可內蘊德業外播馨香者歟。湖中明印月人負德行世不可藏
0933a11: 若月印長霄影澄秋水此乃舉以顯於人事者也。星碎亦光芒月既
0933a12: 見朗星亦光芒煥若懸珠瑩如玉集以乎處上位而明敏居下位以清通若陳仲弓之
0933a13: 處世時乃為少微星也。誡懼知盈溢誡乃懲勸復即若驚天道盈
0933a14: 而明進退易曰君子以裒多益寡稱物平施者乃終吉矣。神靈禍不祥
0933a15: 神靈即明正直其功不測以福賞善以禍不祥善惡賞罰當無不均乃明乎天道無親
0933a16: 善不爽也。
0933a17: 庶事情多感萬機日用唯道是從而眾事多莫不情感于中也。光
0933a18: 陰自古長聖人體於妙道混同萬物曲濟無遺深妙之宗舌古而常一則
0933a19: 四時雖行運轉日月推移終古已巳來純和而一致者也。貪癡何意遣
0933a20: 於物有所著謂之貪於心有所滯謂之癡大智之人用周萬物忘功體道經濟蒼生夫如
0933a21: 是則於物無著於心無所留執滯之懷何莫由斯而遣矣。愚為誰忙
0933b01: 於物既執亦滯於心則徒然馳不能任於物性苟無滯執則於道玄通萬化各適其
0933b02: 斯不遠而明矣。紅隨時變春則萬物生焉秋乃萬物焉春秋
0933b03: 肅成則萬物隨時而各得其所也。白頭易傷二毛相待皆情所共
0933b04: 傷自非識達幽深洞了玄微則情傷易往也。世途能及物愛矜孤
0933b05: 憐貧恤物有益之道豈徒然哉。善德遠馨香恩惠及物德之大者
0933b06: 故聖人布一善政人神以和出一嘉言士庶咸斯之善德若秋菊春蘭自邇及遐氛氳
0933b07: 而皆聞矣。
0933b08: 終日窮經史經謂九經史則三史終日窮覽必通其幽而洞其微則日
0933b09: 益其道故經云為學日益。思惟事轉深經義淵學而思之必達
0933b10: 深玄乃日新其德。公忠懷士意公忠者恭儉無私也聖人行於恭儉
0933b11: 以和百姓之心使天下無私咸歸淳素而行上古之風莊子云必服恭儉拔出公忠之
0933b12: 而無阿私也。是理好相尋理者化治之道也夫天地無心而萬物各
0933b13: 適其隨時運轉聖人法於天地亦同無心而萬化行為各適其所也。惠玄
0933b14: 高鑒聖人用公忠恭儉治於天下百姓所以然者其聖人明惠鑒能順時而治
0933b15: 使移風易俗以除害之心也。回邪用心回邪者偽之心也夫聖
0933b16: 德御宇不獨親其親使天下皆親人心共一故去搖蕩偽用之心使淳素而歸乎一也。
0933b17: 從容閑歲月聖人妙用虛無為道德而一以貫之使天下自然而不知
0933b18: 其所以然日出而作日入而息腹擊壤夫如是則歲月位以閑居延容而無所施為者
0933b19: 也。學古便知今古之常道學而通之以古明今然後進道修德今
0933b20: 古一以行焉。
0933b21: 一逢又一別邂逅長途相求也傾之以蓋鞠躬受命行也贈之以言不期
0933c01: 而會以纔忻瞻望弗及以還慘世態如此誠感嘉謀。來往幾時休聖人
0933c02: 在上四海一家來無繻之艱去勿焚舟之念故所以東西南北行勿休。處世
0933c03: 皆名利夫名器倣利君子小人各從所好也然則立身揚名急急於祿先哲猶此
0933c04: 與人乎。貪生去不留固巳自弊命曰貪生不尚道以修德豈誡貪而
0933c05: 去情是以嘆息逝川悲嗟駒而已巳。善緣看似夢立身行道善莫先於
0933c06: 五常此仲之善也抱一守素善莫大於二要此伯陽之善也即境唯心善莫大於一乘
0933c07: 此瞿曇之善也言似夢者示見義不為之流也。事勿臨頭且夫為
0933c08: 者懲勸不聽而作禍患弗覺而至是以誡之在未萌之前俾知過而必悔也。如病
0933c09: 心常怕病者不可不懼過者不可不悔不懼則身殞不悔則禍積也。生前
0933c10: 樂自由知善為去之本則神府不達為生善之根則形骸不優。
0933c11: 爵受帝恩榮爵者量也量其才而授其故爵之所設也或三等五等
0933c12: 二十五等故白虎通曰三等法三光五等法五行是知我有好爵與爾縻之非縈何謂也。
0933c13: 英才一德清英才造之士適時之器也時不我與則良匠之愚者
0933c14: 鄙之今君臣道合雲龍符契一德之清也。昂藏真體聖人之有天下
0933c15: 也賢必萃奇必臻莫不映玉連珠彰堂堂之風彩凝脂點漆輔落落之神姿。忠
0933c16: 孝福蒼生軒皇六相虞舜五臣為雨為霖為柱為石盡忠盡孝有始有卒
0933c17: 熙熙生民咸受其賜非福何謂。武士干戈偃夫兵者聖人不得已巳而用
0933c18: 之是以庠序文教倒載干戈昇平之業既成耕鑿之民必暢華山馬桃林休牛今見之
0933c19: 矣。文儒氣橫祖述堯舜張皇禮樂游心於六藝之外留情於五常
0933c20: 之中勁健辭鋒雄布筆陣此即文銳之氣橫也。盈朝多有位形儀眾彥
0933c21: 飾殊勳禪翰紫宸草撽黃閤三才九位靡不官詩云濟濟多士文王以寧。各願
0934a01: 致昇平上之所行下之所好故聖人執大象以治天下行之以中孚茂之以
0934a02: 盛德君臣諧穆上下咸熙是以聖人感人心而天下和平其斯謂歟。
0934a03: 謙遜明然得仁以立身謙德之柄卑以自牧遊而履順抱其智而不自
0934a04: 言智蘊其賢而不自言賢在易著謙爻之象於書有受益之文所以明然道自心得。滋
0934a05: 章道理法令滋章刑之煩也盜賊多有莫不由斯与道相違誠為矣。
0934a06: 榮枯皆定分春榮冬悴類人生定分皆有貴賤矣釋教也顯驗因果儒
0934a07: 典也克明壽數理亦昭然矣。巧拙亦何如陰符經云性有巧拙可以
0934a08: 伏藏謂人之巧拙不可顯露慎言擇行無使患生。撫俗從仁感撫之以道
0934a09: 育之以仁唯德是修惟刑是恤五教在寬不嚴而治民感化矣。臨民用教敷
0934a10: 民設教容人畜眾寬猛相濟德惟善政是以庶績咸倫攸敘。高明歸輔
0934a11: 德皇天無親惟德是輔以體天垂蔭並日舒光有屈皆伸無幽不燭玄穹垂祐歸輔
0934a12: 明德也。建立紀功書至德鴻名人君能事子育兆庶雍熙朝政功惟
0934a13: 建立自有國書。
0934a14: 爽思開清眼心契寂道符閑澹對清境寓其目臻玄默爽其思當靜
0934a15: 慮求理致無為景化矣。看書見古風仄席求賢觀書乙夜遐探遂古
0934a16: 慱考前編酌三代淳風明百王令則非聖賢之道詎歸其意。靜來入深
0934a17: 道靜者人生而靜天之性道者虛極之妙用是以心境俱靜一無所有心与道合入無
0934a18: 間矣。廓落意何窮大道既坦運意寬廣居惟恬淡自得清平廓何窮
0934a19: 優游靡凝矣。荏苒堪久人有違道迷而不信荏苒塵容堪久矣
0934a20: 不了虛極由居世網。愚癡治不通執言滯教愚癡難治欲求了悟其可
0934a21: 得乎德經曰下士聞道大笑之。含生皆是性含生者釋教云異生性也
0934b01: 造異類業起差別見懷含善皆是其性矣。氣壓群雄人之氣
0934b02: 各負凌雲其或理蘊通明識包擁變寧知契無競之筌守必勝之理。
0934b03: 慵修勤苦志夫學以志道以處身且畫寢之情既篤時習之義殊乖
0934b04: 飽食終日無所用心難矣哉苟無心於修尚又怠墯於進業非慵修而何也。將甚
0934b05: 立於身而又學也入乎耳著於心布乎四支動靜皆法如此則性服忠信身
0934b06: 行仁義禮樂選人倫上以忠於主下以撫於民若非學何以立身乎。經史何
0934b07: 窮極九經三史諸子百家文章之淵源禮樂之盛治若研精覃思窮理盡性然
0934b08: 後知學之不足秉筆之士刻苦之人仰之高鑽之堅又何窮極耶。文儒慕
0934b09: 好親君子進德修業景慕文儒良有以也戴仁而行抱義而處尊賢而容眾毀方而
0934b10: 瓦合不以金玉為寶以忠信為寶苟非其人比肩不親。緣深觀在掌君子
0934b11: 自強不息切磋琢磨學以聚之問以辯之既大業之富有又威德之日新徵一事引一
0934b12: 依然在目豈非指諸掌乎。不奈世情人仲云中人以下不可以語上
0934b13: 者上智與下愚不移也處乎塵世隨彼時情愚智天生無以教導也。鑒誡無
0934b14: 休息夫聖人立事設教無不範將來儀形多士使昧道者知學而後祿勸在位者
0934b15: 明忠以事君一則順素王鑒誡之言一則振芳聲無休息之譽諸庶品得不勉歟。泥
0934b16: 蛙問海津且性有巧拙學有淺深所以聖人不求於人不巳長隔物
0934b17: 愚不足謀智淺不足測深亦如泥蛙不可語之以東海之廣大也。
0934b18: 清霄白鶴唳夫言生於象象之也必幽象發於言言之也必隱乎天
0934b19: 高氣爽景靜風沉聲之遼鶴唳空入極之清秋入望是時也徵吟取象焉能捨諸。移
0934b20: 步向前看乘興褰裳臨軒送目語玄微則妙將神契論雅正則逐天生。
0934b21: 去住高分翼若觀夫得自然運動之勢也似去而留似留而去若近若遠匪
0934c01: 疾匪徐高分澄景之中出青之外。群飛景際寒下彼群飛鳴而
0934c02: 必和絕景之際禦以生寒斯遠而有應近而不獨也。喜情依碧落
0934c03: 情資於興興遣於情依碧落以何斯喜清聲而甚邈此又何止乎鳴而聲聞也。極
0934c04: 望入雲端心懸極望目雲端念遐適以無蹤想善行而可則也。遙
0934c05: 天千萬里目之一瞬千里萬里天之形也其何遠哉。方知世界
0934c06: 寬遠而不可極者天也彼雲鵠之舉矣以翱以翔得前自然運動之勢等何往不適
0934c07: 寬之時義遠矣哉。
0934c08: 生涯將所用人之處世盡務生涯各稟高隨其所用矣。隨分
0934c09: 勿教多性分所有則可受用性分所無不可妄求乃誡彼情性貪婪遣隨時之節
0934c10: 用也。敗德因狂酒易曰酒食致其訟多因狂酒溺思迷神敗德亡名於
0934c11: 身何益。輕浮猛渡河輕舉浮為事不中渡河猛必致湮沉論語
0934c12: 云暴虎馮河死而無悔。不欺終降福常行道德乃合穹蒼心契無為
0934c13: 上天降福柔而勿抑剛亦不欺者其旋元吉矣。公政盡輸他公政在心
0934c14: 邪曲不能移其志法令無私於國乃可治其事事既無私人皆順伏孔子云為政以德譬
0934c15: 如北辰居其所而眾星拱之。獄訟無怨獄訟無怨用辯之智
0934c16: 肅清刑法乃憑分之才詳察既明自除怨枉。民摸治病痾君恩普降
0934c17: 福及萬靈乃千古之摸除疲民之病瘵。
0934c18: 二儀交始結易曰二儀剖判萬物成形開闢乃分發生始立。元氣
0934c19: 濁分清清氣上騰為天濁氣下凝為地易曰元氣者天地凝結之氣。浩
0934c20: 渺無涯際天之普覆廣遠無涯地之普載浩渺難測廣大之際其惟遠乎。
0934c21: 陰陽造化成元氣先運乃顯陰陽造化隨施始立名教所以萬物資天
0935a01: 地之氣而生發稟陰陽之道而成立也。三辰居象外日月星謂之三
0935a02: 辰旋遶太虛光臨八極晝夜運照出於眾象之外。五老隱芳名晉有賢士
0935a03: 遐振芳名結蓮社修白業隱居二林五老下。寒暑相催促天吏奔馳
0935a04: 寒暑催促纔觀芳威俄見衰殘遷變不恒光陰可惜。人天物誡盈日盈
0935a05: 則吳月滿則虧於人乎於鬼神乎故大易云天道虧盈而益謙地道變盈而流謙可
0935a06: 不誡歟。
0935a07: 閑心無事外問道之餘觀書之暇虛襟息慮拱默超然叩無為於一氣
0935a08: 之前抱和於萬機之外。意在風騷冥搜萬象文思安安握大雅之
0935a09: 玄樞遊風騷之秘府以化成天下矣。日去還來遠日之去矣其來遠哉
0935a10: 雅道衰微難可復也惟聖作則可以變其風雅焉。文成壯志高文之
0935a11: 成也可以榷造化闢重玄動鬼神感天地則王者之大志仰之高也。凝情知
0935a12: 道廣情之動也勞慮萬端息而凝之天真自顯知道之廣莫不由斯。拘束轉
0935a13: 焦勞大朴既散民益轉浮聖人設教化而治之則形慮焦勞矣。塵世是
0935a14: 非理塵世是非各執其理愛丹非素論辛忌甘異端起而大義乖良在斯矣。
0935a15: 賢愚有智刀智者性之用也其利如刀賢愚本有而賢者知之愚者昧
0935a16: 之言皆有指其本也。
0935a17: 世途含萬象大虛萬象廣遠無涯世路高低包含故易曰在天成象
0935a18: 在地成形。稽古便知今讀先生之典教習古聖之遺風自然識智通融
0935a19: 皆知今古。大樹垂清影凌雲大樹垂清影以廕庥名立大夫終不霑於
0935a20: 風雨。如花耀碧岑亦如花紅草綠飄香依附碧岑故得滋茂。虛
0935a21: 勞空自白徒生妄念虛搆多端空勞之心不覺俄成白首。德行
0935b01: 勝黃金德行立身黃金濟世是知景行居先浮利居末誠勝之矣。有過
0935b02: 而能改見善則遷有過則改乃光聖之良是立身之要行。無為積
0935b03: 善深稟無為之妙道蘊眾善以身必使積慶有餘禍殃不屇。
0935b04: 澄寂都然靜心澄境寂萬象都忘思靜神怡翛然自適。閑披短
0935b05: 褐衣志靜無撓逍遙任真披短褐以放情美古人之高跡萬邦無事三教優閑。臺
0935b06: 高風爽麗入望高臺風迴景麗目清神爽好景良時見率土之廓清觀普
0935b07: 天之嘉瑞。花落鷰銜飛花開花謝鷰去鷰來感光景以如流悟物情之
0935b08: 所已巳。老漸知茶味與道合自覺成貴在清神甘于茶味。年逢見
0935b09: 日暉風調雨順杲日麗天值斯有年甚資閑淡。道情深可笑得道
0935b10: 自怡情深叵測卷舒動靜語默往來施設無妨得謂熙怡適樂矣。怕酒養
0935b11: 真機酒者性之物也真機者會道之要也曷若味其玄酒而陶陶然。
0935b12: 愛老及憐貧仁惠之治愛老憐貧遐邇在懷矜孤恤苦踵堯舜之風矣。
0935b13: 逢迎善者親擇其善者而從之是謂親矣況於迎逢者乎。道高
0935b14: 明似日道無不顯至德唯明端拱垂衣無幽不燭。世有幾般人
0935b15: 人倫之中稟氣殊等愚智貴賤品類相懸春秋云人心之不同如其面焉。盛暑觀
0935b16: 蚊蚋當明盛之世觀小人之機施設多途以小喻大可以比於蚊蚋之類耳。窊
0935b17: 魚探海津仁君之量包納無私用四海而為家以兆民而為子譬之於海
0935b18: 蕩蕩焉莫之能測豈窊魚小智容易而採之。閑忙皆自得處覆載之
0935b19: 中居照臨之內閑忙自得各務其百姓日用而不知顯自得之道也。冬去後
0935b20: 知春四時無忒寒暑迭遷萬物昭春生冬落觀無私之令知有道之風。
0935b21: 舉措皆矩夫至人挺生於世雖萬化在乎品物咸御而一動一靜不逾法
0935c01: 則德合於天地垂範於將來矣。廉能理道通復能廉潔其懷虛明
0935c02: 其心達大道之旨歸體物理之通塞蒸民受化功不虛設。公平高釋意
0935c03: 公心明白至道坦夷善行之者意自開釋民懷其政終古難忘書云民到于今受其賜。
0935c04: 直曲在其中其道既行遠安邇肅直曲相形曲者自直而由道稟無私
0935c05: 風行偃草書云皇天無親惟德是輔。惠化歸仁德無私之惠至化之風
0935c06: 及物以時物無不被詠仁德之本感覆育之道斯乃王澤流於遐邇矣。周才有
0935c07: 士風才華富瞻學洞天人照鑒無私妍有託景慕玄化光輝士流若煦日之高懸
0935c08: 類清風之觸物。更求懷利益上德既為理之佳猷仍慮曠尸乃旁
0935c09: 求於眾善遐思利益倦襟懷欲致生靈居於富壽。品物自融兆民獲益
0935c10: 樂自性於天和大道既行保融於品物德無不被理無不臻功亦無頌聲不竭。
0935c11: 世間何所益居天地覆載之內處日月照臨之中堂堂容儀詵詵禮教思起
0935c12: 何行思遵何法而能終身獲益終古流芳耶。樂善有馨香五常五德
0935c13: 目之為善即能兢兢修習上裨贊於國風下和平於庶品端在己體道資神流不朽杇佳
0935c14: 聲續無餘慶豈不謂馨香乎。貴賤雖差等貴列公侯賤居民庶
0935c15: 雖尊卑有異奈福業不同然處照臨之中盡荷生成之力事符前言豈可妄求。非違
0935c16: 定不祥貴不能康濟生靈忠勤王室賤不能修身積學守道固窮暴虐侵民非理
0935c17: 違教即不祥立至詩人所以傷之矣。春臺勝地登春臺望遠景
0935c18: 樂和煦之令發生之德融融品物各獲滋榮比君子處世修身以典教為本乃終保光
0935c19: 榮矣。花木敗嚴霜東君萬物發生暖日高昇奇花自秀喻君子惟
0935c20: 雨露比小人不耐風霜積德居懷勤學處世庶臻恭謹之道以遠辱之患。求取
0935c21: 立身行立身之道積學之門志士勤行無時暫廢齊賢之令範實通古之宏
0936a01: 示諸學人幸勿忘矣。恒持但久長斯文之誡不朽杇之宗遵修在人的為恒式
0936a02: 既光揚於萬代遐布於淳風。
0936a03: 宮沼澄天水宮乃朱楹麗曰沼即沚水方塘表乎澤潤之恩象以涵儒之德
0936a04: 雲水分於天外煙波既異於人寰。泉分曲直邪水源曰泉異曰分
0936a05: 尚書摽洪範之篇子談上善之喻方圓任曲直隨流彰有作於世途表無私而育物
0936a06: 也。有時經暮雨美景良時怡情樂性霏霏暮雨寂寂園林得無釋性
0936a07: 者乎。流出上林花瀲素光清波寒練浩蕩而冷含秋色攸揚而泛出宮花
0936a08: 喻若君恩流注潤下也。逕草連朝霧衡門半掩綠草滋榮薄霧以
0936a09: 含芳襲輕煙而列翠。林照晚霞息念頤神隨時遣興宮樹而紅霞
0936a10: 落影馳道遊而輦路雲香情動於中必成吟詠。高閑心物外高閑即無
0936a11: 事心寂乃慮忘但舉纖塵皆為外物也。人事樂生涯古之聖人以有
0936a12: 作之事契無為之理可樂於道樂道之志乃是生涯焉。
0936a13: 雅道包玄理雅道即二雅之道包含乃理貫玄微故孔子云空知我
0936a14: 之情徒有起予之興表乎雅道其理淵玄者。人天悉盡通雅道之理
0936a15: 者上于天道迨乎國風為教化之所先作人倫之大本理該造化妙極玄虛通括三才精
0936a16: 研六義者也。悟真全可事悟即洞達曉了真謂至理玄微乃摛錦繡
0936a17: 之文寔金玉之韻得之者內匪勞思外豈矜伐矣。迷昧不成功得之一義
0936a18: 迷之万途虛積勤勞安能曉解何異刻舟求待兔守株豈可成功者矣。身外皆
0936a19: 緣寂內守於道外質於塵有相之情妄緣俱作合道之性物外何求。心閑即
0936a20: 是空身既寂靜心自高閑是以古之聖人了心了歸非心達境非境明心處有事而
0936a21: 無事居有為而無為乃是心閑合乎道矣。常情能自遣常情即恒用自
0936b01: 遣乃隨時自守淳和坦然沉靜合乎大道不繫煩籠。豈靜山中苟或
0936b02: 隨時遣事抱守玄虛即何避林棲心古洞乃任性所居皆可寂靜矣。
0936b03: 天降符合天降符信合人心人舉至誠以合天意所謂先天而天
0936b04: 不違後天而奉天時又或天地相合以降甘露交泰致和以瑞時矣。亨然遠
0936b05: 事來亨通也自遠之事通達而來此蓋神武寄睿謀料敵制變舉無遺故可翹足以
0936b06: 待也。揵音邊上奏獫狁冰消邊封入奏為虛己巳甚長不悛天地之所
0936b07: 不容人神以之共憤俾拔拒投衡之旅討無知稔惡之徒貔虎纔興群凶自潰此乃不爭
0936b08: 而善勝不陣而成功異黃帝之親征鄙宣王之薄伐故得星馳馹騎聞捷音也。喜
0936b09: 甚勇聲咍封豕既邊民以安見聖人子育之心壯在位夾輔之道然則
0936b10: 為而不恃功成不處其如群情喜而且勇致咍笑而凱旋矣。風卷長空
0936b11: 靜揄罷玉塞秋閑縣是聖人端拱無為凝旒政使帝王之風布於四極扇於八
0936b12: 茲士詠聲詩民被道德亦如太虛晴廓景風悠颺何所不至又與夫成於土囊之口生於
0936b13: 青蘋之未一何異。雲從景際開山川出雲凝結寥廓祥風發吹麗
0936b14: 日升中散片影於嶺頭絕餘霞於天際景象遠近覿覽煥然是知明達四無幽不燭矣。
0936b15: 軍民欣不已巳貴以賤為本高以下為基今則遠肅邇安既富且庶雖有兵甲
0936b16: 無所陳之雖有舟輿無所乘之樂其俗安其居致欣戴之情不能自已巳。世務益
0936b17: 康哉世務以簡國用益充察察之政既除淳淳之風可復求人共理任賢勿
0936b18: 二使康哉之歌復見於今日矣。
0936b19: 善事足多魔三教雖殊同歸於善所以歷代寶之垂範世久有慕其
0936b20: 事學其道多不成功者何也良有以也或以勤修者昧其理或明理者未之行既心與行
0936b21: 違行將心背隨遇境即廢前功所謂多魔以攻我善若愷悌君子求福不回又豈畏於
0936c01: 魔而敗於事仲云中道而廢今汝盡可不勵歟。緣不奈何五色令人
0936c02: 目盲五音令人耳聾是知聲色皆緣也且天境適於情則喜物忤於意則嗔皆由愛惡
0936c03: 生心曲存念若能處其厚為其腹則善道日新諸緣皆無能為也。生無
0936c04: 正定道體玄微俗見淺既信不足則有不信情向生心無正定所以中士聞道
0936c05: 若存若亡大易云不恒其德或承之羞又無恒之人不可作巫醫況為有道之士者哉。
0936c06: 孰究理相和唯之與阿相去幾何善之與相去何若善之理同
0936c07: 起於心恭之同出於口若能去從善遣惟恭在乎心識迴照思慮改作孰究其
0936c08: 源道理一致也。塵垢迷情染五塵六垢為患寔深復以迷情而加染著
0936c09: 譬如抱薪救焚走求反以此類彼良可悼。經文妙義多言經者
0936c10: 則常也法也或詮真理或論虛無或談仁義理道不別義味無窮故云多也。信之
0936c11: 含大道大道者強名也視之不見之不聞不可以智知不可以識識唯信之人
0936c12: 方明斯旨佛言汝舍利弗尚以信得入故知信之為義大矣哉。真性起煙蘿
0936c13: 楞嚴經云若一人發真歸源十方空界一時銷殞即是所證之理於山河大地豈唯煙
0936c14: 蘿獨非真性是翠竹黃花皆真妙用斯言不誣矣。
0936c15: 御製秘藏詮幽隱律詩卷第二十三
0936c16: 丙午歲高麗國大藏都監奉
0936c17: 雕造
