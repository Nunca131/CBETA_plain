0889b01: 御製秘藏詮卷第十五　　　　　　駕
0889b02: 信及生緣業唯識論云信如水清珠能清濁水生則眾生緣業不同自
0889b03: 性渾濁迷覆真空信若起時業緣自遣。生緣情莫齊法華經云善
0889b04: 業緣受報好醜眾生情行緣業差殊果感不同致招好醜。攝心歸佛理
0889b05: 佛者覺也具三覺故理則妙理湛寂凝然心即八識心也若攝其心歸向佛理乃真空平
0889b06: 等楞嚴經云攝念未久身心忽空。達處絕狂迷謂未證悟而起狂迷
0889b07: 若達本源妄緣自滅楞嚴經云狂性自歇歇即菩提。
0889b08: 智識非深淺智即四智識乃八識至果位中轉成無漏四智圓明非淺
0889b09: 非深唯佛方證下位不知法華經云盡思共度量不能測佛智。真心用可
0889b10: 躋真心則理智融和遍周法界起真如用運載迷生可躋覺岸楞嚴經云於一毛端現
0889b11: 寶王剎坐塵裏轉大法輪。有情無處用有情迷覆致使輪未達
0889b12: 真心無處可用楞嚴經云眾生洞不過分寸。理性有高真性妙理
0889b13: 本自凝然體用女法無高下金剛經云一切賢聖皆以無為法而有差別。
0889b14: 我見眾生性我者如來也見即後得智如來以後得智照見眾生性行
0889b15: 差殊三性不等法華經云我以智慧力知眾生性欲。如何自迷如何
0889b16: 即逐妄隨生自迷則違真理楞嚴經云譬如有人於自衣中繫如意珠不自覺知雖實
0889b17: 貧窮珠不曾失如是迷因因迷自有。愚癡開不悟無明覆慧遂使狂癡
0889b18: 金口親開無由豁悟楞嚴經云雖佛發明猶不能悟。豈諭隔雲泥雲泥
0889b19: 性隔真妄同源煩惱纏心法身路遠華嚴經云若知煩惱即是菩提。
0889b20: 西域論金人金人者即我佛也身真金色降生西域迦毗羅城淨飯王
0889b21: 宮普曜經云佛初生利王家放大智光照十方界。東流遷大道大道
0889c01: 則四十二章經云守志奉道其道甚大此教是摩騰笁法蘭二僧始從西天白馬馱經傳
0889c02: 至東土。萬里取經西域記云唐三藏玄奘貞觀三年往中印度至
0889c03: 十九年取經以巨象載之數萬餘里也。普慧慈悲照普慧則二
0889c04: 乘得悟慈悲乃鑒照無私法華經云遍覆一切慧雲含潤。
0889c05: 真實無法真實之理法性無楞嚴經二十方如來及大菩薩於其
0889c06: 目性三摩地中見與見緣并所想相如空花本無所有又般若經云真實不。如
0889c07: 來等一齊如來即三際諸佛一時齊等俱證法身楞嚴經云若此妙覺本
0889c08: 妙覺與如來心不增不減。更無分別相根本智證真理時如照鑒
0889c09: 像不分能所相也維摩經云非有非無。即此是菩提妄心纔滅四智
0889c10: 圓湛理凝然遍周法界楞嚴經云滅塵合覺故發真如妙覺明性。
0889c11: 慧通三昧性慧即智也通即達也三昧即妙定智達妙定之時乃法性
0889c12: 一如維摩經云深達實相智慧無礙。三乘一法齊一真法界唯佛證知
0889c13: 三等權乘同歸寶所法華經云諸佛方便力分別說三乘唯有一佛乘。迷情
0889c14: 終未悟有情心妄迷覆真空未到菩提終不能悟楞嚴經云譬如澄清百千
0889c15: 大海之唯認一浮漚目為全潮。解了不心迷真心寂淨了解如源
0889c16: 智與理不分能所楞嚴經云生滅既滅寂滅現前忽然超越世出世間。
0889c17: 論空方便理論空說理皆方便之談至理無名離於詮相維摩經云空
0889c18: 可分別耶荅曰分別亦空。上智不求來起無分別智合法界理無能所
0889c19: 取不求而自來普曜經云佛於二月八日明星出時豁然大悟。頓悟達真
0889c20: 際悟則不歷僧祇達真而獲法身際楞嚴經云不歷僧祇獲法身。然
0889c21: 水月開水則眾生心水月是應化身佛眾生心水開清然月影現中金光
0889c22: 經云佛真法身猶如空應物現形如水中月。
0890a01: 賢聖化無明賢聖者十地菩薩也無明是俱生煩惱十地菩薩起智漸
0890a02: 消化無明至果位中種習俱盡楞嚴經云名為永根本無。情田耨
0890a03: 忍道情田者是菩薩心地耨即上義三地菩薩所行上品忍道維摩經云忍辱
0890a04: 是道。佛法因地力佛法即法身佛也由因地中修行六度萬行之
0890a05: 力果德圓成三身具足楞嚴經云乘此心開得無上道。七種寶
0890a06: 即四寶所成將喻自受用佛色相無此有七種聖財維摩經云如山王。
0890a07: 理諭懸河辯理諭法界之體懸河迅捷之言四大辯則往復無際維摩
0890a08: 經云善說法要辯才無滯。身觀自在來身即佛也觀見有情機器不等
0890a09: 所以現身自在來應勝金光明經云自在力故隨眾生意現種種身。一宗超
0890a10: 百億一真如宗湛寂疑然超百億之塵勞悟依他之不有佛頂經云首楞嚴王
0890a11: 世希有銷我億劫顛倒想。妄想豈能裁妄想是緣慮心豈能裁度一真
0890a12: 妙理楞嚴經云如何世間三有眾生以所知心測度如來無上菩提。
0890a13: 詮法本無見法本無名豈言詮及離可見相唯佛證知維摩經云法離
0890a14: 於相無所緣故法無名字言語故。微音去自來微音雖去真理自來
0890a15: 湛寂凝然本周法界金剛經云如來者無所從來亦無所去。玄機唯寂
0890a16: 默玄機聖智也澄湛寂然默照群生是真解脫維摩經云時維摩詰嘿然無言。
0890a17: 忽到靈臺靈臺者理智之珠不過一時忽便到楞嚴經云忽有智者方
0890a18: 悟神珠。
0890a19: 求法將何用維摩經云若求法者於一切法應無所求求法者望趣真
0890a20: 理也將何用則假智慧之舟方登涅槃彼岸。虛無有自來虛無則真
0890a21: 空妙理有自來即不求而至法華經云而忽見來甚適我願。眾生緣業
0890a22: 重眾生情妄緣業難停輪無窮實為深重維摩經云眾生業故不見如來佛國嚴淨
0890b01: 非如來咎。不悟可哀哉自心迷執不悟菩提流浪四生是堪傷愍楞嚴
0890b02: 經云汝等即是迷中人如來說為可憐愍者。
0890b03: 愚惡貪嗔恚愚癡之人起貪嗔念於法不了染汙淨識明王經云貪欲
0890b04: 嗔恚癡是世間三毒諸佛皆已巳。迷情違大道迷情心異執境差殊
0890b05: 違大菩提難登覺道四十二章經云佛言行道守真者善志與道合者大。若逢
0890b06: 如意珠如意珠即本真智也謂貪慾根深汙染真淨迷妄交雜障礙性源楞
0890b07: 嚴經云若復有人指示其珠所願從心致大饒富。福德莊嚴造福即
0890b08: 福慧二嚴德則河沙功德莊嚴相好顯法身金剛經云即非莊嚴是名嚴。
0890b09: 解講千經論解於了義能講妙法經之與論諸聖傳心智慧雖差理歸
0890b10: 真諦楞嚴經云縱能宣說十二部經。能亡人我乖能除人我之執方達
0890b11: 二空之門於理既同不乖如體維摩經云夫說者當如法說法無有我離我垢故。聖
0890b12: 理如不悟聖理寂然本同法界由自業覆不悟一如楞嚴經云不悟如來
0890b13: 發二種精見色空。法要豈梯階雖登十地猶涉梯階於法無心獲證
0890b14: 真淨維摩經云夫求法者不著佛求不著法求不著眾。
0890b15: 證了因來果雖伏因果而證妙道法身理智無礙楞嚴經云善能
0890b16: 成就五十五位真菩提路。真常有洞開有為既盡乃證菩提洞徹真源
0890b17: 頓明妙理楞嚴經云開示我等覺心明淨無為真如性淨明露。不能明一
0890b18: 法不悟真空無明覆慧未能達了於法昏蒙楞嚴經云不能通達清淨實相當善
0890b19: 思惟妙菩提路。滿目翳塵埃於法不悟滿目翳生達了真空寂然
0890b20: 清淨楞嚴經云出既翳空旋當翳眼。
0890b21: 志如來藏志能出纏能啟寶藏性含妙有何法不通楞嚴經云知如
0890b22: 來藏妙覺心遍十方界。非論萬億垓萬億垓者即數極也法身之理
0890c01: 體離言詮超越僧祇豈論塵劫維摩經云佛身無為不墮諸。靈山宣妙
0890c02: 偈我佛昔來常在靈鷲山中開示四眾說妙偈楞嚴經云宣妙蓮花佛知見地。諸
0890c03: 境欻然開不能曉悟妙理妄境縱然欻然了達真空諸境當時寂滅華嚴
0890c04: 經云為我演說普眼法門開示一切如來境界。
0890c05: 舒展他方界妙慧舒展普照三千大千真法玄微滿他方世界楞嚴
0890c06: 經云十方虛空滿足塵一一塵中現塵現界不相留礙。菩提妙相好
0890c07: 道證菩提能圓妙相照諸濁咸得清涼莊嚴維摩經云微妙是菩提諸法難知故。心
0890c08: 開一切智於一法中豁然大悟心開意解一切圓通自照照他俱登彼岸
0890c09: 楞嚴經云微塵如來乘此心開得無上道。熏習去煩惱煩惱既去熏習
0890c10: 亦除解脫心安法身周遍華嚴經云煩惱已巳盡習亦除梵釋龍天咸恭信。
0890c11: 果熟祇園說菩提果熟悟在一時說法祇園事理顯證楞嚴經云性比
0890c12: 丘尼聞說偈已巳成阿羅漢果。輪理道開輪諸趣無有了期慧性
0890c13: 開張於法無礙楞嚴經云皆由不知常住真心性淨體用諸妄想故受輪轉。信知
0890c14: 熏習力熏習未猶能信心一悟無生於法清淨楞嚴經云皆以三昧聞熏
0890c15: 聞修無作妙力自在成就。方便認當來佛以方便力誘喻眾生三世因
0890c16: 中定成聖楞嚴經云方便易成就堪以教阿難及末沉淪真實心如是。
0890c17: 因假緣為事唯因與緣借事顯理託因仗緣真理現前因緣寂默楞嚴
0890c18: 經云若眾生心憶佛念佛現前當未心定見佛斯則因緣皎然明白。緣隨因
0890c19: 自來有為之緣皆從因起因緣會合俱心源楞嚴經云我從因緣心得開悟。
0890c20: 有緣相合有緣無緣自然會能妙有定證無心楞嚴經云我於
0890c21: 路中逢迦葉波宣說因緣悟心無際得大無畏。寂靜萬靈開心源不動
0890c22: 一法常如開智慧門萬靈寂靜楞嚴經云尒時心開乃見東方不動佛國。
0891a01: 義且非人意第一義諦非意測量唯我如來方能證得楞嚴經云第一
0891a02: 義者汝等若欲捨聲聞修菩薩乘入佛知見。心非性莫來有情逐妄
0891a03: 真性莫來故受輪難登覺岸楞嚴經云若於因地以生滅心為本修因而求佛乘無有
0891a04: 是處。眼看無一物佛眼觀照五濁惡世能障菩提獲清淨理寂然無物
0891a05: 楞嚴經云以清淨眼觀晴空無所有。六賊混塵埃楞嚴經云六賊
0891a06: 為媒目家寶六賊則六識與塵埃浪同劫內法財未得解脫。
0891a07: 滅盡人天惡惑亂人天三界煩惱起智滅盡果證真常金光明經云滅
0891a08: 盡三界諸人天等無量惡趣。慈光懷聖抱煩惱已巳盡聖抱現前懷慈
0891a09: 悲光普照佛剎楞嚴經云佛慈光向佛安住。法身在眼前法身常現
0891a10: 不動周圓如在目前獲清淨樂金光經云如是法身一切眾苦悉皆盡故而方得見。
0891a11: 障礙無心討道合無心能圓真智障礙迷妄隨境俱亡金光經云譬
0891a12: 如虛空雲塵霧之所障蔽。
0891a13: 法道歸真智唯識論云法以持為義道以遊履為名持自性遊履
0891a14: 玄津不離此岸而到彼岸真即真如智即本智雖萬法分歧莫不全歸一揆。終超
0891a15: 出世情世以遷流情以造作且一真之體清淨本然故非世間情之所及天
0891a16: 親論云是出世間智。猶如華藏海華嚴經云華藏莊嚴世界海出生種
0891a17: 種寶莊嚴周融法界湛而常寂如如不動泯相歸真。不縮又無盈一乘
0891a18: 真際諸佛本源增減兩忘去來雙泯維摩詰經云而彼大海本相如故。
0891a19: 旨論通玄說旨群聖之大旨也論之則玄機密妙本深窮心緣慮忘
0891a20: 口談詞廢故得謂之玄說也論云聖旨虛玄。強名不是名實相本無
0891a21: 假名何有強而名之名亦非矣無名論云名無得物之功非名也。綿綿而
0891a22: 不絕明悟法身之理則圓智凝然一得永得綿綿不妙盡真常唯識論云無漏善
0891b01: 常也。境像自分境能生心心能了境能知之智不昧則所見之像皆
0891b02: 明不真空論二像非真像雖像而非像也。
0891b03: 玄識廣諸教玄以微妙為義識以了別為名教即三乘十二分教也其
0891b04: 中有性有相若能了則性相雙融故唯識云識性識相皆不離識。真詮意
0891b05: 渾成由真故立詮以詮故明真必思其詮得其意則渾然而成真常一體無名
0891b06: 論云渾與大虛同體。滿空如白雪道體虛明綿綿不猶飛皓雪
0891b07: 方極長空。響谷應來聲谷神不泯以虛而應即依他起性也隨聲赴響
0891b08: 自然而然論云道之玄感譬如幽谷之響不知其所以來也。
0891b09: 疑信似迷猿於本真妙理未能定明知故信若猿心更增迷昧未曾
0891b10: 有因緣經云世人心譬彼猿。人心多返覆真心或爽淨信尤虧
0891b11: 一失源流故多返覆維摩經云凡夫於佛法而有返覆終能起無上道心也。但依
0891b12: 真實理破疑生信即愚成智九流則深昧果因五位則高談伏故依之
0891b13: 也金剛三昧經云為彼宣說一味真實。絃直豈曾曲如彼朱終曾無
0891b14: 有曲即喻也發揮妙行流演玄音即法也故佛頂經云因地不真果招曲。
0891b15: 妙理莊嚴相妙理即無相之妙理所謂無上真淨莊嚴則一真聖義
0891b16: 諦超彼色相莊嚴也金剛經云莊嚴佛土者即非莊嚴是名莊嚴。通經自
0891b17: 適情不生色相即當處出生隨處解脫情無所滯道有所歸金剛經云應如是
0891b18: 生清淨心。真源常湛淨真如為萬法之源含融法界湛然無垢楞嚴經
0891b19: 云妙覺湛然周遍法界。出沒自縱撗根本智證真後得智達俗大之
0891b20: 則遍於宇宙細之則不隔毫自利利他住無所住佛頂經云含吐十方寧有方所。
0891b21: 大智非求得佛智二乘之所不及萬德之所獨高故稱為大非求而得
0891b22: 本自圓成佛頂經云方悟神珠非從外得。恒沙諭物情由佛知心非心
0891c01: 得真理故乃能遍知若取心相即觸途生礙不能遍知眾生心也金剛經云所國士中
0891c02: 若干種心如來悉知。無邊皆是教法既無邊教寧有盡隨類生解殊途
0891c03: 同歸法華經云無量無邊未曾有法佛悉成就。覆餗不通明滯言相
0891c04: 背覺合塵既在有為終乖無得即不能明悟也金剛云覆餗增尤。
0891c05: 信解受持者淨信明解故受彼文持彼義也所謂五蘊空故雖受持而
0891c06: 非受持者以未嘗有一法而與他人金剛經云若當來世信解受持是人則為第一希有。
0891c07: 經文不自聲真經之義法亦皆無空亦非有無分別智名言之所不
0891c08: 及大集經云實義無聲。金剛般若智金剛是喻般若乃智六度三檀
0891c09: 無先於此是為佛母也。論釋六緣情無著論云一疑二起信三甚
0891c10: 深四不退轉五生歡喜六正法久住明言此智為母令佛種不者具此六緣故。
0891c11: 悟則背時流談真故逆俗順俗故違真真妄兩遺是非雙泯則出世之
0891c12: 情故云背也佛頂經云悟圓通根與不圓根日相昔。迷來昧器局
0891c13: 迷者闇義亦猶迷謂人於能緣心上有所未明是生邪執若明正智則器局奚昧楞
0891c14: 嚴經云迷晦即無明。修行若直心勤修妙行平等直心因果歷然善
0891c15: 咸法華經云常修質直行。圓滿無斜曲圓滿即成就義如能正直
0891c16: 其心精修其行則成就見在當來諸功德法永無斜曲大悲經云正念是法門。
0891c17: 智者求無二智之大者上求下度於身內外世出世間法無有二般若
0891c18: 經云一切智智清淨無二無二分。經題一等平淨名經云一相無相
0891c19: 為二也若知一相即是無相亦不取無相入於平等是為入不二法門。眾生
0891c20: 疑自苦凡夫於不二上乘平等真智未能定生信解故為疑之所覆也苦
0891c21: 即逼迫義法華經云若但讚佛乘眾生沒在苦。正解得聲若生正解
0891c22: 者則了知自性本來平等於一切法永離見間無行經云了知聲本已巳不為聲所染。
0892a01: 我恐眾生見眾生不能觀身如幻深達法源遍計妄生為見所惑金剛
0892a02: 三昧經云若滅是見得法真源。根緣被愛情愛以貪染為義情以嗜好
0892a03: 為名苦之所因貪之為本根由愛潤緣自根生楞嚴經云流愛為種。提撕明
0892a04: 注意金剛序云提撕眾論也提撕發揮之義諸論之玄極群經之妙委明
0892a05: 注意宣演真宗如無不包細無不顯。昧信難成金剛序云附贊天
0892a06: 文莊嚴義府說而無說為而不為靡執二邊超中道豈曖昧者而能成哉。
0892a07: 真語真如語金剛經云真語者如語者是真語顯此諦相若了義而談
0892a08: 即真罔如語顯第一義諦相也亦猶即煩惱而證菩提即有違而觀實相矣。八風
0892a09: 散杳唯識論云四逆四順謂之八風也若達真如之境實際之源即彼八
0892a10: 風所不能動故云散杳。澹然銷妄識澹然寂靜義一切法對妄則立
0892a11: 真明真則息妄妄從分別因得識名法華經云其心常澹怕。萬法藏中
0892a12: 經了萬法一如者即不為塵之所礙也故華嚴經云有一惠人破塵出經卷。
0892a13: 知過能而改罪無自性由妄心起若了真心則無諸過金剛三昧經云
0892a14: 云何名懺悔入真實觀眾罪消滅。清心無自辱精心內照真智外明
0892a15: 惟淨惟清何思何虛即能離諸過辱也佛頂經云心清淨故即無淪溺。如能隨
0892a16: 日用向十二時中於四威儀內性與道合日用不知楞嚴經云雖終日行而不自覺。
0892a17: 春煦變寒谷如能隨處狂真朝夕無二喧嘿一如即猶寒谷生春乃發
0892a18: 生之道明矣故法華經云令以譬喻更明斯義。
0892a19: 慧日破諸闇慧之如日能破一切不善之闇遺教經云若人有智慧之
0892a20: 照雖無天眼而是明見人也。如空豁大明如大之在東無幽不燭
0892a21: 上窮空際下極人倫觸像斯分隨形赴影法華經云而此大光明遍照於十方。六塵
0892a22: 隨壞色等六塵新新不住壞以遷流為義以代謝為名謝已巳歸空空無
0892b01: 有相佛頂經云六塵變壞唯以空寂。我佛正無情我佛妙湛凝然情無
0892b02: 動轉含融無量猶太虛空入佛境界經云諸佛虛空相虛空亦無相離諸因緣故。
0892b03: 說法無邊際大哉世尊解既無礙法乃無邊不住於相而形於言華嚴
0892b04: 經云剎說眾生說三世一切說。誰人解發明微妙甚深難見難了唯佛
0892b05: 與佛乃能知之楞嚴經云發明便解脫。如來常寂嘿來無所從去無
0892b06: 所至故稱如來寂然不動周遍十方嘿忘言恒宣妙法無著論云顯示唯寂靜者於法
0892b07: 能覺能說故。煩惱辯諸情如來以清淨智擇有情皆悉了知心行
0892b08: 差則辯諸煩惱令趣菩提佛地論云斷煩惱障得一切種智者覺有情也。
0892b09: 理顯心無妄理即一真之妙理明之則真心獨朗妄識全祛勒頌云
0892b10: 常能作此觀真妄坦然平。太陽景自明智慧之照如日舒光見種種色
0892b11: 陰霾自廓流景無菩薩纓絡經云習無為行者猶如日光能除諸闇。利緣
0892b12: 彰本末惟佛始修萬行終成萬德自他之利不虛本末之緣克著圓覺云
0892b13: 能仁應感稱心源本末無遮演說。福業應來情慈悲莫大福業無邊
0892b14: 應彼來情隨根利樂法華經云我所有福業盡向佛道。
0892b15: 非是他緣業流浪四生循環六趣緣有善惡業有淺深豈曰他因率由
0892b16: 己巳造未曾有因緣經云罪業因緣自身所造。烏飛月兔速以古明今
0892b17: 以今達古必了一真之體照二空之門則時有遷流理無動轉不遷論云然則四象風馳
0892b18: 雖速而不轉也。朝無處用心內照諸境外虛若若明用無所用
0892b19: 華嚴經云諸法無作用亦無有體性。色相何拘束萬法本空觀照無礙
0892b20: 縱撗妙用色相寧拘維摩經云法無形相如虛空故。
0892b21: 詮理求幽細所詮之理一念現前則開方便門示真實相必幽求妙
0892b22: 趣細察玄機法華經云諸佛智慧甚深無量。教行義要精依教起行
0892c01: 行必難思即其精也直是菩提離諸障染淨名經云微妙是菩提諸法難知故。向知
0892c02: 非少剩法本不增亦無有減如形之影似谷之聲法華經云以順法故不多
0892c03: 不少。眼內勿求聲眼以九緣生能視也耳以八緣合能聽也前五各從
0892c04: 自種生自現行遠離顛倒根能發識識本全真圓覺經云見清淨故眼根清淨。
0892c05: 求得非言意般若無知無所不知斯乃無知之知無得之得故非言意
0892c06: 之所及也大般若經云以無所得故而得菩提。其中物外情是中妙理
0892c07: 理貫一如既非言意之所及也故摽物外之情矣論云超言象之談出有無之表。筌
0892c08: 蹄因果悟三祇葉滿四智俱圓因悟筌蹄超言意也故般若云漠
0892c09: 隔於筌蹄。方現一珠了諸法外寂乃一珠內神鑒不窮嚴淨無比
0892c10: 法華經云如王解髻明珠賜之。
0892c11: 解釋詮源理能詮之教解而釋之必窮其源盡其理故得其詮也
0892c12: 勒頌云悟理詎勞詮。三天八紘紘即方也悟之則寧獨欲等三天亦
0892c13: 乃遍彼八方渾一真常咸歸正理矣法華經云十方世界通達無礙。斷疑心
0892c14: 妄著由觀勝義生正智故永疑根長祛妄習善夜經云妄想心難遣智人應
0892c15: 善觀。起信願非輕信以法身為體從自證分起無漏智妙證一乘無上
0892c16: 信果酬四大誓度一切生故言非輕也起信論云起大乘正信佛種不故。
0892c17: 江海桑田變幻妄不真唯心所現若幻妄之境深窮實相之門則可
0892c18: 以變大地為真金超穢土而成淨土也法華經云即變清淨璃為地。愚癡
0892c19: 嗜慾論云欲止於心也心則離欲離欲則智生智生則如幻之義妙
0892c20: 際之源常得現前永無退轉。若能心自了知幻即離不作方便離幻
0892c21: 即覺亦無漸次心能自了也法華經云明了心定。真實無偏曲
0892c22: 真謂至真實謂諦實由真故智了無偏由實故等心無曲楞嚴經云真實心如是也。
0893a01: 證義云何有證謂證達義謂義理法華論云能知義理證真境故得理
0893a02: 忘言幻云何有。周旋論道成周旋者往還義往還研覈於道德克致功
0893a03: 期故唯識論云循環研覈究暢真宗。敲冰求覓火遍計求真若鑽冰覓
0893a04: 火心一境即契無為仁王護國經云譬如空花因緣故誰有。何日達
0893a05: 無生唯識論云未得真覺常處夢鄉隨六道以循環逐四流而漂溺妄心不息寧悟
0893a06: 無生。
0893a07: 志心思見佛法華經云志求佛道即思佛猒離有為作無為觀在在處
0893a08: 處常得親近我昔曾供養是故今信禮。佛不阻眾生佛者覺悟明知
0893a09: 具大慈悲利樂一切歸心信順有願必從似月應千地聲傳萬谷法華經云應以佛身
0893a10: 得度者即現佛身。自是心無徹自是眾生妄心遍計唯識論云此
0893a11: 計所執自性無所有心無悟徹豈識本源。何時道業成道謂道德業謂
0893a12: 功業見性修行功業方就四十二章經云若人求道貪欲纏心道實遠矣。
0893a13: 果性因緣種果謂佛果性即是因果目因生因能克果法華經云佛種
0893a14: 從緣起是故說一乘。持齋及誦經藥師經云潔淨齊或讀誦是經不生
0893a15: 悟達枉致功勤虛勞心耳。自家無道理證理悟道心息志會功圓
0893a16: 何業能累哉法華經云是我等欲非世尊也。心地豈惺惺唯識論云
0893a17: 有為之中心王勝諸法所依名之為地真覺未起曷得惺惺華嚴經云成就慧身不由
0893a18: 他悟心地不明豈能惺解。
0893a19: 海量潮宗水海者法性量無極故楞伽經毗盧花藏海百川流皆
0893a20: 赴大海萬區分義歸真性厥潮宗。澄波萬文淥風息而海水澄
0893a21: 風生則波濤起人若智生法性澄靜倒心迷業海波楞伽經云如海遇風緣波濤皆
0893a22: 起。法舡如得渡大海求非舡不進趣求佛理非智莫通架般若舟
0893b01: 入佛性海華嚴經云彼人眼清淨能入諸佛海。三界諸天速無色界色
0893b02: 界欲界凡二十八天法華經云三界無妄由如火宅速謝速滅非究盡故。
0893b03: 因如常假合五蘊和合有情從眾因業所感生故對法論云一業
0893b04: 引一生多業能圓滿因如於果皆名假合。一念一分一念即一剎
0893b05: 華嚴經云一念淨心成正覺剎智起萬象清耳。法以云何是法謂
0893b06: 教法執教不捨未可稱是維摩經云夫求法者離文字相若執名教則不稱真。視現
0893b07: 兩無成視者義即能執心現者顯現義即所緣境般若經云如來常說
0893b08: 諸法平等不可攀緣心境若存二相未泯欲求真空成有漏名兩無成。
0893b09: 義有修行喻義者旨也喻者曉也凡欲進修妙行要曉其旨趣慈氏
0893b10: 菩薩云自身及報恩果報斯不著此真行門矣。豈教妄生若不著於
0893b11: 果報又不求於報恩觀彼我平等妄自除妄者執著心法華經云諸佛如來言無虛
0893b12: 妄。還如第一義顯揚聖教論云第一義諦即真智境境謂真理超出
0893b13: 有為故名第一。三際坦然平三際者即過去未來現在真理於三際中
0893b14: 離彼我絕冤親體如空坦然安樂法華經云如空一切語言道。
0893b15: 法應無所住法謂六波羅法行此法時應無所著著者住也仁王經云
0893b16: 若修六度有所著者不得入正性離生正性離生是見道智。南北及西
0893b17: 東住相行檉果有邊極離相修習可等空能經云如十方空不可思量豈以南
0893b18: 北西東而能阻哏哉。唯有一宗法六度真性名一宗法此無住本不忘
0893b19: 不愚在至聖所通非方域能滯法華經云唯有一乘法。空知大道雄
0893b20: 大道無私用而不竭慈氏菩薩云果中不住道而道能為因雄之極聖人知之矣。
0893b21: 降彼袪人我降伏也彼謂彼此即是人我也降伏人我去除彼此金剛
0893b22: 經云無我相人相等。斯言非委曲人我滅時諸業不生維摩經云直心
0893c01: 是道場無假故此是真道別無委曲。捨邪歸善道無因自然執我
0893c02: 常住捨此邪見專歸善道善道有二人天為世間善佛果為出世間善法華經云世間知
0893c03: 我心拔邪說涅槃。照破無明慾慾謂色聲香味觸此五境著名慾法
0893c04: 華經云諸苦所因貪慾為本修出世間智照破無明貪慾自滅。
0893c05: 旨諭顛來倒旨即趣也諭謂言教言義百端未真性及會無為語同
0893c06: 顛倒也法華經云種種因緣種種譬喻。菩提道果同菩提謂智道果
0893c07: 謂理因中行門雖各有異果中理智眾聖同途佛地論云一切如來理智平等。能心
0893c08: 除二障唯識論云一煩惱障一所知障二障分別起者見道初俱生起者
0893c09: 修道方除佛果永盡矣。善達惡緣風惡緣風者喻伽論云其有四種
0893c10: 一毀二苦三憂四譏達自性空觀境為幻設遇四心則不動。
0893c11: 玄誦經文說玄者奧妙誦謂記持經文即圓通大乘之教說色相皆空
0893c12: 護國經云菩薩觀因果三世善惡如空中雲。色身相一宗一宗謂冥
0893c13: 理體無相色身謂五蘊有質礙故大智觀色空而無有二相大品經云即色是空非色滅
0893c14: 空。發心能戒忍戒有三種忍亦有三菩薩發心欲觀空理以持戒忍
0893c15: 辱為得道之本法華經云持戒清潔如淨珠。精進利煩籠精進則
0893c16: 諸根普惡法利他自利恒無懈倦華嚴經云為利於他常勤精進。
0893c17: 御製秘藏詮卷第十五
0893c18: 丁未歲高麗國大藏都監奉
0893c19: 雕造
