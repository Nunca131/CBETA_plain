0898c01: 御製秘藏詮卷第十七　　　　　　駕
0898c02: 法心不可得理事雙泯真妄融咸絕自他俱非思議金剛三昧經云
0898c03: 諸法皆如幻如幻不可得。供養禮情想既息觸目皆真覺性現前
0898c04: 運用寂滅華嚴經云佛身充滿於法界。大震慈音遠心通法界
0898c05: 色泯聲消一震慈音響徹遐邇華嚴經云如來一妙音周聞十方界。無遮了
0898c06: 義歌於法無礙平等一如不供自圓了義大方廣經云無遮大慈開秘密
0898c07: 藏了義法門。
0898c08: 旨傳千手眼妙旨親傳如如法印非千眼而示現乃萬法以圓成楞嚴
0898c09: 經云乃至一千母羅臂法華經云慈眼視眾生。妙應薩婆訶大悲
0898c10: 聖智朗鑒娑訶以妙應機無畏接物法華經云是故此娑婆世界皆之為施無畏者。
0898c11: 梵王同帝釋梵王帝釋值佛親傳忉利淨宮共明無相淨名經云若在
0898c12: 梵釋梵釋中尊。修行曩劫多曠大來不昧宗旨一證妙覺永無
0898c13: 失期華嚴經云於無量劫而修成。
0898c14: 玄門絕異見玄默之門非取非捨一心起念異見差殊淨名經云實見
0898c15: 者尚不見實何非實。降伏大邪魔泯諸異見能伏群魔唯我法王
0898c16: 咸令得悟楞嚴經云降伏諸魔制諸外道。彼岸無為相相寂無為法超
0898c17: 彼岸魔境下現覺道光明圓覺經云便登解脫清淨法殿。貪心溺愛河
0898c18: 貪即染為心乃緣慮得名不悟真機如何寂照法華經云貪著世樂無有慧心。
0898c19: 幽深無遠近法界玄遠幽邃深一念無心真源坦蕩實無遠近至道
0898c20: 本然華嚴經云非近非遠是解脫道。禪定好相過禪理靜慮忘緣
0898c21: 三昧歸真任運常寂華嚴經云信心生一念六度盡相過。迷途如夢想
0899a01: 四大體空五蔭相假喻之幻夢了無所有佛頂經云寤即想心寐為諸夢。善緣
0899a02: 業力多十善之因有為之業若無真智何了幻緣圓覺經云猒愛業道捨惡
0899a03: 樂善。
0899a04: 大士居兜率華嚴經云護明菩薩居兜率天即欲界第四天也欲化
0899a05: 閻浮示居史。千生積德多已巳歷三僧祇備積六度行門功德圓成
0899a06: 將佛位法華經云積功累德成菩薩道。慈悲無繫縛無緣慈悲
0899a07: 何所繫縛不住三界不著真如維摩經云以大慈悲不住無為。善惡事消
0899a08: 魔善惡相濟俱妄緣不作不求與道玄契楞嚴經云覺悟無惑則彼魔事無奈汝何。
0899a09: 信心不可得無信不立有信亦空信無不通心自清淨金剛經云信心清淨
0899a10: 即生實相。無執語云何教立語言為妄執若無情執云何設言寶藏論云
0899a11: 聖人應機設教對執不同究極理中都無名字。起修行願不修不證
0899a12: 不證不修若真修行則無所願圓覺經云本無修習亦無證者。施恩智慧
0899a13: 訶平等實際本無施慧之言纔起妄心不達二輪空相大般若經云五度如盲智慧如目。
0899a14: 智見休名利冥心契理非智觀空達事忘緣自休名利法華經云是人
0899a15: 不復貪著世樂。無心福多出離虛妄莫越無心善惡都莫思量法界
0899a16: 自然顯現不求福報與實性等寶藏論云無心無意不可以一切度量。六塵
0899a17: 魔所使妄緣若泯實際朗然六塵忽生為魔得使佛頂經云無非前塵分別
0899a18: 留礙。豈得悟真麼非真非妄自悟圓通執真亦魔塵勞不息華嚴經云
0899a19: 彼由顛倒慧云何知正道。
0899a20: 我見凡諸性於彼五蘊執為自在而起割斷諸性乃五趣性類皆輪
0899a21: 圓覺經云發揮無明顯出五性。其如妄想多妄生三界想起万端
0899a22: 虛假不真心識撩亂楞嚴經云八萬四千虛妄亂想。眾生有佛種涅槃
0899b01: 經云一切眾生皆有佛性凡有心者定當作佛性即種也。悟不隔恒河
0899b02: 於法無障觸事皆真悟在剎惟心是佛非心非佛非佛非心不隔絲毫豁然明矣華嚴
0899b03: 經云初發心時便得菩提。
0899b04: 疑慮頓忘時疑慮者迷昧諦理頓忘乃豁了自心真妄俱泯即是時也
0899b05: 楞嚴經云疑惑銷除心悟實相。俄然達聖理聖理謂諸聖所證悟之理
0899b06: 六情昏霍攀緣一念袪除俄然通達佛頂經云我頓發心得大通達。不看
0899b07: 波底妄有為虛妄喻波底月也但看波底月妄自知蘊界非真淨名經云如
0899b08: 智者見水中月。濁愛流清水貪愛煩惱能渾濁於心妙理真源喻澄清
0899b09: 之水清濁雖異真妄寧殊寶藏論云沙水渾流上清下稠。
0899b10: 真本無虛妄冥通三際洞徹十方唯有自性圓常本無計幻妄
0899b11: 楞嚴經云云何是中更容他物。心邪即自魔一念迷真覺勞相現心緣
0899b12: 塵妄背正歸邪內染執情自生煩擾非由他起即是自魔寶藏論云內起風塵故為魔境。
0899b13: 真成求始見一真現前更無所見無心求法始合覺源楞嚴經云汝今
0899b14: 欲研無上菩提真發明性。境界契摩訶起信論云摩訶衍有二一者法
0899b15: 二者義法即法界義乃義境儻若契入即是大乘。
0899b16: 慧常無畏法慧合真源法無所畏隨機應用靡所不圓金剛頌云資生
0899b17: 無畏法。三事理難過若起三檀之行知三輪體空不著之理難以
0899b18: 過越圓覺經云三事圓證故。諸天咸信重不起自他之相便成超渡
0899b19: 之緣無得之心人天信重法華經云天人所供養。凡聖豈偏頗六道
0899b20: 凡夫三乘聖眾愚智雖分高下佛性豈有偏頗圓覺經云凡夫及諸佛同為空花相。
0899b21: 說盡無遮聖上透有頂下徹無垠中非所止旁絕邊涯匪聖凡不拘
0899b22: 情界說盡斯理名曰聖人楞嚴經云慈音無遮善開微細。何如禮釋迦
0899c01: 法華經云南無釋迦牟尼佛歸命之詞也見佛可禮亦是邪見安心實相方名真禮文
0899c02: 殊云頂禮無所觀。纖塵皆是障佛法真旨貴於無得纖塵見起障礙
0899c03: 是生圓覺經云有照有覺俱名障礙。大利是僧伽梵語僧伽華言眾也
0899c04: 若歸心僧寶凡聖等觀是獲大利華嚴經云當知如是人始獲廣大利。
0899c05: 理事古今定理即真理事乃妄相融通無二今古常然智度論云有佛
0899c06: 無佛性相常住。無勞發歎嗟眾生本是法身迷妄遂成含識自己巳不認
0899c07: 非性相違法華經云嗚呼深自責云何而自欺。眾生如不悟總指五蘊
0899c08: 假者六道情識曰眾生不知妄法本空真性本淨圓覺經云若諸眾生未得悟者。六
0899c09: 識盡迷六識即六意識迷實性而起依他執有為而生計亦猶繩
0899c10: 依麻有迷繩謂楞伽經云如愚不了繩妄執以為。
0899c11: 詮經不達義不能以聖教為鑑照燭自心不能以自心為智燈照經
0899c12: 幽旨佛頂經云汝雖強記但益多聞。覿見心邪悟理忘詮當念而已巳
0899c13: 階聖智看月認指覿面而便見邪心楞嚴經云心觸客邪含受魑魅。電轉心
0899c14: 中悟悟惟一念猶乎電轉佛非外得故曰心中華嚴經云性空即是佛不可得思量。
0899c15: 芝蘭荊花知妄本真荊作旃檀之樹迷理逐相芝蘭發蒺
0899c16: 之花涅槃經云猶如伊蘭花出於旃檀香。
0899c17: 求善不求惡善謂順益惡乃違於此二境心起馳求瑜伽論云於未
0899c18: 得善求現在前於未生惡求不復生。無勞自見誇無心絕相方是
0899c19: 真求希善斷惡如何自騁楞嚴經云見人即誇我無比。眾生人定相
0899c20: 圓覺經云心存少悟皆名人相存有所了名眾生相心跡若在故云定矣。旱地種
0899c21: 蓮華妄纏真性如池水不產施蓮華煩惱即真猶陸地能生於萏維摩經云
0899c22: 火中生蓮華是可謂希有。
0900a01: 解種無邊福一切佛法善巧修植即解種也百福咸備妙稱法界乃無
0900a02: 邊也楞嚴經云是福云何更有邊際。因萌長善芽六度之因根既
0900a03: 發萌万善之芽果得增長華嚴經云增長一切善根芽。智生皆不滅
0900a04: 智謂三根本八後得證法性體住常樂鄉永無生故皆不滅金剛頌云智入圓成理身
0900a05: 同法性常。佛眼看天華法華經云尒時諸梵天王各以衣盛眾天華
0900a06: 供養佛菩提樹世尊以青蓮華眼而瞻看之寶積經云諦視菩提樹瞻觀供養畢。
0900a07: 志未成圓相心志攀緣境界取著色聲既有情生未成圓相圓覺經云
0900a08: 未能顯住菩薩境界。迢遙直道斜理本綿邈道實迢遙認巳為物即成
0900a09: 於斜楞嚴經云無同異中熾然成異。若能取捨若明妄本自真生
0900a10: 是佛無取無捨何自何他天真朗然觸途皆妙圓覺經云不與法縛不求法脫。定入
0900a11: 法王家離識通真高步永拋於燬宅無心體極一念定入於佛家華嚴經云生如
0900a12: 來家隨諸佛住。
0900a13: 悟覺亦非難知幻即離不作方便離幻即覺亦無漸次如斯覺悟是亦
0900a14: 非難華嚴論云頓見佛性便成正覺。心通遇法喜了心無心得無所得
0900a15: 淨名則法喜為食法華說心通作佛方便品云心已巳得通遠其次當作佛。遵依
0900a16: 曩劫同遵依理性曩劫皆同十方如來一門超證楞嚴經云此是微塵佛一
0900a17: 路涅槃門。凡聖歸真理順心成聖背性成凡迷悟體空皆歸真理圓覺
0900a18: 經云菩薩外道所成就法皆是菩提。
0900a19: 果報還須受善惡業因既造好醜果報須還似影隨形如谷荅響維摩
0900a20: 經云善惡之業亦不忘。如何理不差諦了一心種現之業永息未離
0900a21: 三界善惡之理不差華嚴經云無有雜亂亦無差別。乖疑何即是乖疑
0900a22: 實性忻名相以還迷堅認真空失圓成而何是楞嚴經云迷不自識謂言登聖。看取
0900b01: 井中蛙滯跡求詮不知法界之寥廓匿因計果焉測性每之宏深看取井蛙
0900b02: 豈窮海量寶藏論云居者不知宇宙之通泰形處者不知虛空之廣大。
0900b03: 因詰諸魔伏寶積經云時有外道問佛不問有不問無佛即默然外道
0900b04: 讚言世尊慈悲開我迷雲令我得入因詰難佛諸魔自伏。真空定不邪
0900b05: 圓覺經云當知實相圓無際故斯唯有周真空不容纖毫邪妄無偏平正即定不邪。
0900b06: 眾生能作悟無聖言定量乏知識發明不以古教印可見知乃是眾生
0900b07: 能自作悟圓覺經云若復有人於自本心作種種有。道路有相差寶所
0900b08: 之道路無別三乘之馳趣有差楞嚴經云從是天中有二歧路。
0900b09: 法祖初興日法者軏祖即宗本佛說諸法名為法祖初興日者初出
0900b10: 世時法華經云諸佛興出世。祇園會上時本是祇大子園給孤買
0900b11: 之建寺佛於此園頻會人天說般若經等今指彼時般若經云在祇樹給孤獨園。義
0900b12: 通無障礙義謂所詮經中道理唯識論云獲智說法具四七辯一音演法
0900b13: 理無障礙。甚事更無疑經中所說甚深之事依教悟解更無所疑法華
0900b14: 經云我今無疑悔親於佛前聞授記等。
0900b15: 義顯難名狀見道菩薩緣二空理體偏一坦露而不形難可名狀唯識
0900b16: 論云理絕言慮故。經文理不差經者唯識論說聲名句文四法為體
0900b17: 妙觀察智後智中說理定不差法華經云如斯之事如來見無有錯。較量人
0900b18: 業力瑜伽論云聞謂比量於此心中依佛言教比度人之善惡業力定矣。佛
0900b19: 手亦難遮眾生業緣自作自受色空明闇猶障妄途佛之妙慧亦不能遠
0900b20: 庇業力故法華經云增上慢人退亦佳矣。
0900b21: 旨實開方便旨實即理也教名方便法華經云此經開方便門示真實
0900b22: 相。如來真大師如來以六通道滿萬德圓成三界師為四生父牢
0900c01: 籠苦趣接引群迷令彼有情咸躋覺路仁王經云唯佛一人能盡源。攝心三昧
0900c02: 裏唯佛聖智洞達無邊等妙二覺非可度量攝心於三昧之中行道放過現未來
0900c03: 之際法華經云入於無量義處三昧身心不動。悟解性相知唯識論說
0900c04: 第六識緣聲教時悟解性相熏成種子在第八自證分中。
0900c05: 玄中知大聖玄理也大聖即佛聖者證也心與境冥名聖體同法界名
0900c06: 大法華經云諸佛大聖主。般若智心持般若即四智也心即如來第八
0900c07: 大圓照智相應淨識名無漏心唯識論云持四智種常起現行恒照法身盡未來際。斷
0900c08: 障無息斷除也息止也二障既除無明自止惟識論云申續生煩惱
0900c09: 障故證大涅槃無明止息。三乘理理虧虧鮮義理謂真如三乘證有
0900c10: 淺深故云理理虧唯識論云佛證滿清淨菩薩證分清淨故云虧也。
0900c11: 幽顯諸天證法身無相報身有形妙理圓通諸天共證法華經說佛是
0900c12: 天中天證此理故。誰人得暫時唯識論說證解真性凝然常住
0900c13: 誰人證得暫時即休不同有為四相遷動。非心行利樂佛三大運二
0900c14: 利心每發大願度諸有情法華經云普欲令眾生亦同得此道非心不行利益獲聖果者。
0900c15: 作念勿參差參差者妄念心生即無量壽經云汝等勿作是念誡此心也。
0900c16: 詔譯五天梵譯傳也五印度境名為五天彼土言音同梵天語佛生彼
0900c17: 中經名梵語楞嚴經云梵聲歌詠自然敷奏。經文布時經文即所
0900c18: 譯教也自受用身起千箇百億化佛同時說法聲勢相接法華經云雷聲遠處今說五天
0900c19: 梵語傳東土時。眾生承利益眾生或云有情承奉也聞法得果名
0900c20: 利益法華經云若有聞法者無一不成佛。三界大師慈欲色無色佛
0900c21: 為師慈悲心中說諸教法法華經云為是眾生故而起大悲心。
0900c22: 知法闇中聖人知法興物和而不同體自明白而常守則唯識論云
0901a01: 雖有客染而本性淨名闇中明故。常行方便理由此諸佛悲生導物
0901a02: 方便常行法華經云方便說諸法皆令入佛道。無窮煩惱障大乘
0901a03: 經說煩惱有一百二十八展轉即有無窮唯識論說煩雜淨性惱亂有情不出三界煩惱
0901a04: 即障。魔善冤家鬼善者三世益物之行也法華經說煩惱即四魔
0901a05: 之一數冤家與鬼並喻見俱能壞善法者也。
0901a06: 信極恒沙劫信即心淨極者無過起上品信經恒沙能入大果菩提
0901a07: 境界法華云信為入法之初基。然燈繼續時金剛般若經云是故
0901a08: 然燈佛與我授記燈相續而破闇佛繼跡而導是故然燈如來授記釋迦化主。人
0901a09: 天無福望假使七寶布施直須三事體空不希福於人天聖說方成度福
0901a10: 般若經云無住相布施。即此是菩提菩提非色豈視聽而可求至理
0901a11: 亡言在無心而必會維摩經云離是菩提離妄想故。
0901a12: 智繞檀境檀此云能施謂以財法無畏三種施諸有情唯識論云
0901a13: 無貪心俱能施一切等。因起大悲若在因中受他施時起大悲心
0901a14: 願彼得福當獲聖果生知足意華手經云受者能縮手嚴勝復過彼。心邪空
0901a15: 妄想非理作意心生邪偽既不依法妄想隨生唯識論云不正心生虛妄計。
0901a16: 聖道信何疑聖道謂正智此智能與善信同起唯識論云正智信俱必
0901a17: 無疑也。
0901a18: 我聞增減力瑜伽頌云八萬四千為上乃後百年減一歲至十歲時
0901a19: 減劫終從此子年倍父增還登八萬四千歲一增一減為一劫。唯佛大慈
0901a20: 悲唯佛慈悲普法界拔苦與樂對法云異悲由八因。論釋皆如是
0901a21: 論即是教解釋一切增減皆如是同對法云言雖有殊理無異喈。修行人
0901a22: 不知諸佛三歷無窮增減修行成佛非人能知法華經云我於無量阿僧祇劫修
0901b01: 集是難得阿耨多羅三藐三菩提。
0901b02: 真金妙色相佛身如真金色為表世出世間真堪重故有三十二相八
0901b03: 十種好法華經云身色如金山端嚴甚微妙。信重法王師淨信相續
0901b04: 乃至成佛於法自在訓匠群生名曰法王法華經云我為法王於法自在亦云天人師。
0901b05: 理性本無礙理非心色無礙義成仁王經云無為空也。非人強
0901b06: 說之真理不可以名言強說可及唯根本智內自合唯識云湛名相於常寂之津。
0901b07: 慧黠人堪比智慧大人即菩薩也二乘不能寧堪相比維摩經云我觀
0901b08: 小乘智慧微淺猶如盲人不能分別等。非言勿強知般若無知無所
0901b09: 不知非假言說而違法則維摩經云依於法不依人。真誠無相種因滿
0901b10: 三祇果圓萬德證真實理無相無為唯識論云具無邊際真常功德。證見天
0901b11: 人師證見即本後二智天即欲色諸天人即贍部等四洲佛常教之令發道意法華
0901b12: 經云天人之大師度脫無量眾。
0901b13: 說境皆微妙法華經云如來隨所說甚深微妙難解難入。一宗
0901b14: 萬法持世出世法皆依持故更無有上涅槃經云若有一法過涅槃者我即
0901b15: 說為如幻如化。迷途真隱顯心迷此理佛性覆藏若自通明真如即顯
0901b16: 法華云水清即月影便顯水濁即月影便沉隨器不同由來有別。善惡不
0901b17: 相離善若生而惡息因若起時果從如影隨形不相離也唯識論云如秤兩頭
0901b18: 昂時等。
0901b19: 理妙迷中出妙理佛性也唯識論云謂諸如來真淨法界昔在因中若
0901b20: 蓮花之在水今居果位比朗月以維雲名迷中出。達人定不疑達智
0901b21: 無壅也知法同源本來自淨不滯文理無執二邊名達人也四十二章經云如木在水隨
0901b22: 流而行不觸兩岸不為人取吾保此木定入海矣。縱橫知利益縱橫
0901c01: 任運合規矩義聖人所作必合利生益物之道法華經云利益一切而生三界火宅。聞
0901c02: 善但多為人之見善如作不及法華經說恒求善事何猒多為。
0901c03: 詮文何所措聖人知教乃窮其意維摩經云毗城居士荅義無言文殊
0901c04: 歎奇真入不二本同斯理何所措文。誰是復誰非真淨法界相性平等
0901c05: 唯識論云若執依圓是有還同計是無既離有無是非俱遣。隱顯分
0901c06: 法見道真理名分法般若未生名隱慧燈初照名顯金剛頌云日謝樹無影燈來室
0901c07: 乃明。心通入有智照理時心境冥會唯識論云體會真如無分別相
0901c08: 證入玄微。
0901c09: 非心非是法外計五塵內無清淨不依正法名非是法沉淪五趣對法
0901c10: 論云非理作意始起無由此為因五趣長往。法與心相似心境相對名相
0901c11: 似法欲了法性但了自心悟得自心即名解法唯識論云相隨見起心法相似。悟即
0901c12: 諸緣合悟則非緣執則緣合唯識論云見道本智具四緣生色法唯具二緣
0901c13: 起。無求達妙理理中絕相不可常心外無蹤又成虛妄唯自本性
0901c14: 自會真宗維摩經云非意所圖非度所測。
0901c15: 求二歸一法雖求二諦須歸一真仁王經頌云解心見無二求二不可
0901c16: 得。此道甚玄微妄心觀月執有二輪實見既生方知一體真妄杳隔
0901c17: 故甚玄微唯識云如第二月妄心見有對目難知。實相當來意實即
0901c18: 真理相即報身離因妄情悟此知見唯識論說當來解脫道後實相現行獲得常色等。
0901c19: 心從般若依果中第八名無漏心般若即大圓照智依彼而住唯識論
0901c20: 云四智種子依於淨識從彼生起恒照法身。
0901c21: 解脫離煩惱解脫棄捨義妄拘塵境擾惱深淨息攀緣煩冤自止維
0901c22: 摩經云解脫是道能離捨故。真心不可非一境淨慮眾聖共稱對法論云
0902a01: 真實心生對境不妄。攝持如是法攝受也言如是者指前法也對法論
0902a02: 云如龍鎮池水恒不竭真心在懷證智必起故云如是法也。利樂有玄
0902a03: 機本智證真如函與後智利樂別有玄機法華云隨機濟物之要逐便匠生之
0902a04: 巧用。
0902a05: 證真無礙理本智證真後智達事體融妙本萬法都寂至理虛故無
0902a06: 障礙維摩經說法無形相如虛空故。出沒道心機出離三界入大火宅
0902a07: 慈悲道心三穢並救法華經云我雖於此所燒之門安隱得出而諸子等未免火宅。何
0902a08: 物行深理深理謂見道理物即情物菩薩以本智緣如名行深理對法云
0902a09: 智行深理無所分別。修持沒是非修持者菩薩修行慈悲利物與他無
0902a10: 維摩經云常省己巳過不訟彼短。
0902a11: 志遠情非近迷情若起佛性玄殊妄志既生真如杳隔四十二章經云
0902a12: 會者近耳迷者遠乎差之毫釐忽須。發心兩自知私發真誠內冥
0902a13: 佛意行而不說名兩自知金剛經云若干種心如來悉知。其中顛倒故
0902a14: 涅槃經說二乘於佛法身中作無常我樂淨起顛倒故。因地欲何
0902a15: 為除佛一人餘名因地未窮法界因欲何為維摩經云阿難我說汝於聲聞中為多
0902a16: 聞非為菩薩。
0902a17: 思願不思議思求菩提願成正果一真法界不可思議法華經云佛道
0902a18: 叵思議。未嘗一理虧佛事嚴持常行精進未嘗失理恒真心未曾
0902a19: 有經云未嘗暫捨求於佛道。於緣無礙故我本無心緣從何有既無
0902a20: 所礙豈著於緣維摩經云不觀是菩提離諸緣故。當逢不滅時雖滅
0902a21: 已巳滅無生不生亦匪斷常理當斯顯唯識論云一得永得盡未來際。
0902a22: 因果何須問著相求真故分凡聖忘情悟道何問果因金剛頌云法性
0902b01: 非因果如理不從因。從真即我師過現諸佛為我導師法法皆真心心
0902b02: 不異捨其堅執歸向真如華嚴經云性空即是佛不可得思議。法心無所戀
0902b03: 法本非法心亦非心達本還源知心了妄金剛頌云若悟非非法逍遙出六塵。顛倒
0902b04: 勿生疑迷心顛倒如其眼病妄見空花正智內明能了本性不生疑執金剛經云
0902b05: 心則狂亂狐疑不信。
0902b06: 義歸真諦信道理歸真諦信證達理事須啟真誠必開唯識論云
0902b07: 信者淨心為性是入法之基。一理貫無知法若分別義出多途了彼
0902b08: 一源即無差謬言語道斷故曰無知天親論云悟者不知義。泡幻皆諸妄
0902b09: 淨名經云譬如幻師幻作人物等妄見觀之有多相狀楞嚴經云諸幻緣生故。賢愚
0902b10: 即是誰愚情執有賢者達無若離妄從真賢愚俱泯金剛經頌云若了依他
0902b11: 起無別有圓成。
0902b12: 法因中佛法者指因中之徑路有利物之深功能詮覺行法即佛也
0902b13: 金剛經云一切諸佛皆從此經出。功果不思議功謂功力克成佛之
0902b14: 妙用果謂果德顯至覺之圓明詮喻莫窮故云不思議。四十九年事始從
0902b15: 成道乃至圓寂闡十二分真詮潤塵沙數含識悲心住世四十九年化利事多流通斯盛
0902b16: 法華經云坐於道始過四十餘年。彼論亦無疑果滿因圓上求下度
0902b17: 同生信受定無疑法華經云隨方便事無復諸疑惑。
0902b18: 攝受真心種百法嚴持一真獨耀如來攝受四智圓明瑜伽論云無漏
0902b19: 種子依本識中此一切佛法種子居四十心前名種性地。善緣皆入耳
0902b20: 諸佛為良緣善友聞教熏習資位內十信初心華嚴經云十信行人化利眾生超過二
0902b21: 乘作業功行。人賢清淨樂賢劫濟會獲清淨樂冤魔障蔽為煩惱源
0902b22: 法華經云清淨安隱無諸魔事。十地因中起十地修行因緣纏繞三乘得法
0902c01: 速證菩提華嚴經云直發大心便登佛道。
0902c02: 旨諭真如教旨趣淵玄真如湛默指見邊之曉諭假言教以詮真大品
0902c03: 經云無名相法以名相說。非途道可思法性本靜絕慮忘言達無歸趣
0902c04: 無所思故圓覺經云本無菩提。凡情不可得若起分別緣慮之情煩惱
0902c05: 執見成雜染性若悟真空實不可得維摩經云不可以智知不可以識識。般若
0902c06: 到無知般若以神鑒為體無知乃無所不知神無慮故智無知故般若經云
0902c07: 真般若者清淨如虛空無知無見無作無緣。
0902c08: 玄中不可度玄乃至理法界中不以有心而為悟解不以妄識而能
0902c09: 度量華嚴經云如如不動故眾生不可度。得路達幽微法雖無言理須
0902c10: 證悟自得玄中之路便達幽微之源佛頂經云聖凡無二路。當說無知
0902c11: 見知乃根本智見即後得智以本望後俱為對待之心將見就知未出彼此之智圓覺
0902c12: 經云無知見故。如何免是非知見俱泯方絕是非彼此若存如何證道
0902c13: 唯識論云若執依圓是有還同計是無。
0902c14: 幽隱難分別至理幽深真如湛隱邃超言象之外非由分別能知法華
0902c15: 經云甚深微妙法難見難可了。言論是非真理體深言論不及既絕
0902c16: 詮辯何有是非華嚴經云諸法真實相不可以言說。聖人知見孰聖旨
0902c17: 虛玄為無有上妄情既遣真見乃生金剛頌云自他分別遣高下執情除。所以達
0902c18: 幽微一念歸真萬緣齊致自今達昔窮幽洞微法華經云於無漏實相心已巳得通達。
0902c19: 豈論人巧拙真空平坦絕彼順違豈可論量人心巧拙淨名經云本自
0902c20: 無瘡勿傷之也。智昧亦何疑智慮尚忘心猶止息言詮不及昧亦何疑
0902c21: 維摩經云塵勞之儔為如來種。有相迷諸念理事俱迷名為有相攀緣
0902c22: 塵境諸念是生金剛經云凡所有相皆是虛妄。多聞少不知多聞博識
0903a01: 滯相違真得旨忘言心通至理楞嚴經云恨無始來一向多聞未全道力。
0903a02: 信滿人天界信根發萬行能成為三劫因滿人天界菩提之本四智
0903a03: 之源智度論云佛法大海信為能入。六塵垢不知信心本淨六塵坌而
0903a04: 不知垢染境空八識緣而謂有法華經云諸子樂著嬉戲不覺不知。果因菩
0903a05: 薩證瑜伽論云果即三身因則十地分證真如果成滿覺。乞取聖
0903a06: 凡時聖則地上果中凡即地前劫外利生進善乃示果因泯相歸真不論凡聖
0903a07: 法華經云譬如貧窮人往至親友家。
0903a08: 御製秘藏詮卷第十七
0903a09: 丙午歲高麗國大藏都監奉
0903a10: 雕造
