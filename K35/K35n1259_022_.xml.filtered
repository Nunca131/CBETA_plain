0927b01: 御製秘藏詮幽隱律詩卷第二十二　
0927b02: 我作一篇詩詩者志之所之也子夏序云在心為志發言為詩故上以
0927b03: 風化下也夫聖人之為心也舉一事措一辭則雖云乎有作窮其深極其遠則寔在乎無
0927b04: 為縱周穆有黃竹之篇魏文有烏鵲之句以此望彼良不足云。人間天上
0927b05: 知王言雷動聖化風行道寰中理窮繫表故大易有言曰先天而天弗違後天而奉
0927b06: 天時而況於人乎而況於鬼神乎斯言不誣矣。徒他皆解悟彼懷生之
0927b07: 大情也但見其四時行焉萬物生焉殊不能盡知天地生成之德乃因言立象庶得象忘
0927b08: 言然後使君君臣臣父父子子各遂其性咸本乎真序天地之高卑法陰陽之倚伏多識
0927b09: 乎前言往行輝光日新者也於是忘僥競之貪心荷成平之正化紜紜之際自有成功碌
0927b10: 碌之閒咸知妙本。細認理無私天以無私而覆也地以無私而覆也
0927b11: 日月以無私而照也理本如斯乃出之於自然矣而人由是而生焉其為善者降之百
0927b12: 祥為不善者降之百殃亦無私之義明矣此則正陳述作立言之理所謂言忘而理暢也
0927b13: 不亦哉。邪妄終名利邪以不正為名妄以非真為義若乃僭不道之
0927b14: 名竊非常之利名而無實利而無猒則勞神區區殞性如伊逐馬似彼騰猿斯本邪
0927b15: 思終成妄動心神馳於內形奔於外內外俱弊心形兩疲名愈高而愈矜利彌奢而彌
0927b16: 侈故詩三百一言以蔽之曰思無邪。顛狂勿信之背理而作即顛倒狂
0927b17: 亂之可知既迷其真終昧其性性之昧也真則遠焉亦由百鎰之金不足以供其失路之
0927b18: 費也雖欲信之其可得乎故經所謂如來為真可憐愍者。幽深豈易見
0927b19: 自非聖人克勤克儉惟靜惟清則道遠乎哉雖近而不見也。逢善即為
0927b20: 師師者為名也觸類長之何往不適擇善而從其道一也故書云學無常師主善
0927c01: 為師斯乃為心之師非師於心也。
0927c02: 有年便僻靜尊高尚齒著在格言況乎知非之年豈無便乎僻靜清虛
0927c03: 守道理無為合真心逍遙玄域矣。我意是人知夫聖人之心若
0927c04: 日月之麗于天孰不知乎照臨之道焉類溟渤之紀于地孰不知乎朝宗之望矣然則廓
0927c05: 靜氛澄清沃日者亦民人之心也是知聖人無心以百姓心為心者豈不然哉。思
0927c06: 極通三界三界之名乃九地之通稱也得無色定者離色界染觀欲界欲
0927c07: 以修所成慧登解脫門脫屣迷津濯纓定沼也今思極於彼而義張於此大乎哉萬趣同
0927c08: 源五乘一致則何物而不可化矣。含靈遶四維道極四維無幽不照
0927c09: 今且指百億日月中一日月運轉之處一四天下一金輪王所王之地即五趣雜居之
0927c10: 一也含靈者所謂盡含一真萬化之靈也又莊子云靈府者但畜善以為名也。從容
0927c11: 閑理道妙閑至理真機自在從容通融萬物故復言之道也。動止
0927c12: 合規儀游焉息焉造次於是動靜相生其儀不忒。但喜民安
0927c13: 樂書云民惟邦本本固邦寧今比戶之可封諒惟天而是則惟聖克念而民用康又詩
0927c14: 云將安將樂。恒持萬載基聖政育蒼生以守位蒼生藉聖政以全生
0927c15: 生全而太階白平位守而宗枋永保至矣大矣雖休勿休安而持之德以御之又寧止乎
0927c16: 萬年而已巳矣。
0927c17: 善人常快樂善聖之人靜唯樂道動必得時消息盈虛進退雍雅悔吝
0927c18: 不作快樂乃常是知天道無親唯與善人。清淨好歡娛清淨之化既敷
0927c19: 淳素之風乃復雖焉知於帝力且不違於義方人神阜安禽魚咸遂熙熙然何歡娛之可
0927c20: 及矣。感激情分別天之無恩而大恩生是以聖人行湛露之澤布如春
0927c21: 之人故不求其報而或自起分別欲謝生成不達至人之情強作感激之意也。優
0928a01: 遊事且殊道德之域以優以遊事絕殊途情超流俗使夫澆漓之世邁於
0928a02: 義軒之代。炎蒸然燧火炎炎蒸為熱方熾復以燧火然而之亦猶
0928a03: 不而奉有餘且萬物負陰而抱陽乃遂生發其或剛壯之氣太盛則順益之道何有
0928a04: 若能高者抑之下者舉之則与天同休稱物平施不亦善乎。世昧冷冰
0928a05: 壺世代之間盛衰恒理柰俗之情見榮而進受辱而退殊不知倚伏交相吉一致當
0928a06: 得路之時戶可炙手及失寵之際門堪張羅是知冷然之情冰壺可諭矣。極意
0928a07: 誰消息上文所言至極之意誰能體解唯有道之士方可明而行之。門
0928a08: 深且晏如玄妙之門淵深晏靜迎之不見其首隨之不見其後豈同物變
0928a09: 寧逐時遷儻或修之於身則後天之壽不為遠矣。
0928a10: 意思何興感天真之性理本恬然因外事之忽生方感動於內意所謂
0928a11: 情發于中而形於言者也。情來不暫休情觸於事事起於情情逐事流
0928a12: 展轉慮以日繫月雖休勿休。安危陳計聖人之有天下也安者謹
0928a13: 而守之俾萬世不拔危者扶而持之使四海一統陳乎計化被蒸黎思勞神日慎一
0928a14: 日。康濟入時流教立雍熙人皆康濟從至著日居月諸翼翼孜孜聖化
0928a15: 流於時矣。細葉稀影夫香草美人比於君子者詩之雅道也今若貞
0928a16: 松勁經霜不凋細葉凡材先秋易落亦猶德行之者堪久姦回之者易摧歲寒然後妍
0928a17: 自見矣。清風滿背秋時之安也民被穆若之化時之泰也風不鳴條
0928a18: 矧以葵能向陽人能守道金風起咸悟清涼。凄悲往事春生夏長
0928a19: 見物景之繁華鶿去鴈來時光之遷易思已巳往之事得不凄者乎。白髮上人
0928a20: 頭萬事交煎四時代謝苟不能洞達至道自省心機忽焉光陰不覺老之將至。
0928a21: 往事興人感夫情感於內而形言于外今言往事興人感者所謂三皇
0928b01: 之後王帝巳還純風蕩蕩修之者昌素德背之者失矣。徘徊空寂
0928b02: 寥至德本寂至理本幽奉之者景慕先哲詠之者化彼諸蒙今言寂寥者凝神理道之
0928b03: 謂也。湛然思古道夫道者通性達情亡言理古道者即上古中古可
0928b04: 久可大之道也湛然思慕不亦樂乎。群品似相邀體道化物體物成詠
0928b05: 致同聲者相應同氣者相求雲從龍風從虎斯之謂也。春臺松靜
0928b06: 太垂功萬彙成務美松茂堅貞之橾嗟挑李揚芳菲之榮彼此一時動息無二。秋
0928b07: 風海岳搖春生萬物物不知其化秋肅萬物物不知其功則知榮枯代謝
0928b08: 同歸於道也。時遷何忽日居月諸皆言景今則不然暄雖遷
0928b09: 至理寧變也。落葉自零飄潘岳云冬索而春敷夏茂而秋落彼不達
0928b10: 之者為時之憂此則不花暖春陽不足以娛也葉凋秋暮不足以悲也。
0928b11: 坐謝幾光陰人之處世也若白駒之過隙所慮者名不書於史功不
0928b12: 布於蒸民是以大禹惜於寸陰陶公寶於分景今若居然而坐空度時光良可惜也。周
0928b13: 才重古今易曰聖人以智周萬物而道濟天下故曰周才也爰自開闢迨
0928b14: 乎聖朝古今雖殊靡不欽重於斯才也。見機堪撫掌其或事有未萌
0928b15: 理有未達忽發先見之智誠謂天生之才盡在中了然任意仲所謂君子見機而作
0928b16: 不俟終日。取捨盡由心或利及於萬世或專美於一身用之則行捨之
0928b17: 則藏用捨二道盡由於心矣然則聖人利物唯擇其善者而從之。緲邈情
0928b18: 何遠前觀千古旁敻八紘縱至道寂寂以何求任塵寰渺渺而無極我若體理如觀
0928b19: 掌中道雖無方情亦自遠。清歡力不任恬淡之道清淨為心達性之理
0928b20: 自覺情歡守道了性所得之樂不同雖任其智非運力乎。風前與月下
0928b21: 我懷者清風入吾牖者明月內樂逍遙之性外持造化之權美景良辰以道而樂。玄
0928c01: 妙海中深先王治世之機本性任緣之理幽微玄妙造次何知唯大聖智
0928c02: 明而行矣自餘莫測何啻海深。
0928c03: 何山下住倦朝市好雲水者見喧靜有殊取捨不等而大隱之士
0928c04: 中自靜濁處能清。道性有閑位君子樂於道小人笑於道不能勤而
0928c05: 行之豈同居要若閑臨事而緩。園裏群飛鳥苑圓當春鸞凰畢集樂遲
0928c06: 遲之淑景戲灼灼之韶光俾一物無失其所也。花開向有香青帝垂同
0928c07: 百花秀吐芬芳之發散漫之香眾目咸窺群心共羡。幽深情自樂
0928c08: 見於未萌察於未兆而樂在其中熙怡自若而汪洋之量每陶陶然。老大減
0928c09: 狂言年長而知損益之道識可否之機縱逸自止聲色不惑。寂滅安居
0928c10: 靜無聲曰寂可證稱滅唯猒苦斷集之土處寂無塵之地安閑自樂任淳和之性。
0928c11: 齊天地久長天無私覆而長地無私載而久唯聖人之道與二儀同休
0928c12: 三才一貫。
0928c13: 老薄粥髮邁桑榆年侵蒲柳非羹粥而不食非湯藥而不飲。省
0928c14: 睡一甌茶良夜慵眠白晝廢寢每孜孜於問道常矻矻於觀書非茶無以滌其
0928c15: 昏昧。風味全然減其或神思澹泞情興闌珊觸目倦為庶事停罷但樂
0928c16: 熙怡之性。花開任眾誇桃李芬芳馨香散時容賞歎無阻矜誇詠發
0928c17: 生之力。慵來多冷澹務煩則憚事併則慵旨趣寂寥味蕭索。意
0928c18: 緒足交加正搜又思致理雖勞神用無廢倫。拄杖閑庭
0928c19: 立引從容之步資舒坦之情故緩帶以立秋庭攜笻而對殘照。怡情笑
0928c20: 月華嘉景良辰清風朗月足可怡情適思滌慮開襟疑望煙霄以資吟笑。
0928c21: 老漸惟慵墮歲華相遷漸增慵墮屈伸時減取捨遂性任真唯慕
0929a01: 幽靜道德經云大巧若拙大辯若訥斯之謂歟。園林罷去遊是處林泉
0929a02: 非能遊翫是處臺榭豈欲登躋妙淨精通真境湛寂道德經云湛然常存。驕矜除
0929a03: 以定不恣驕矜自登仁壽品彙服淳和之性生靈去逸樂之心。常為世
0929a04: 情憂方輿之內民庶之閒勞苦之所未均貧富之所未化憂民之思其惟此乎。
0929a05: 隙地多荒草閑隙之地不耕則繁草寔多濃之田捨則穀不足。
0929a06: 祥煙落照樓煙長空霞明遠道蓋非煙非霧嘉瑞之應也。自娛
0929a07: 閑自樂萬機之外無事之時或快思以幽吟或怊懷而及物清風朗月轉適
0929a08: 道情。細水小波流泛若波流潤成天澤道德經云上善若水水利萬物
0929a09: 而況水在天為霧露在地為泉源流注無窮而潤下矣。
0929a10: 不言行教化聖人處無為之事行不言之教萬物作焉不言而信焉不
0929a11: 化而行焉自然澤及無疆化之廣矣。有位豈胡顏居經濟之位執王佐
0929a12: 之權若不輸奉忠助帝王行無為之化者豈不胡顏哉。雲靜開閉
0929a13: 雲靜則虛豁性靜則清閑閉其銃紛開其閻閨守真抱一得無乎道經云善閉無鍵
0929a14: 而不可聞。人忙我自閑世人不了大道靜其體淵深而被情欲所拘
0929a15: 得無忙忙矣是以聖人知其雄守其雌謙其德樂其道得不自閑而無事乎。畏繁
0929a16: 非市井鍾鼓纔動輪蹄交蹤碌碌世情市井貪名利得不畏繁也。
0929a17: 就靜深山喧雜之境既猒念山之思盈懷就靜怡神自出塵寰之土
0929a18: 居山道端然物表之人可不逸樂也。道士與和尚道以虛為本
0929a19: 釋以寂靜為宗然而親慕道雖同長生悟證全別。杳天地間杳兮
0929a20: 冥兮道宗已巳出言教之表天覆地載釋門永離欲界之緣徵事引情得不暢於道乎。
0929a21: 三春無意賞青陽始至綠野鋪煙繁華妍麗孰不動心以道遣懷機緣
0929b01: 內息恬和養神則自安於內清虛棲心則不誘於外所以追賞情罷已巳登老氏之春臺游
0929b02: 翫心無自仲之木鐸。老大畏看花淑景融和百花引心神之
0929b03: 亂生情欲於流年知而誡之是以畏道經云不見可欲使心不亂以是聖人清目而
0929b04: 不視靜耳而不聽心而不慮智而全真遣情而接物自然境絕攀緣遊心息。雲
0929b05: 重思時雨雲比於德德立而道生雨比於恩恩行而物潤道生則無為之
0929b06: 化翛矣物潤則豐豊年之瑞足焉雲行雨施德立道存矣。心憐落照霞
0929b07: 喻君子之道長小人之道消道長則無為而民自化道消則無事而民自富察物緣情
0929b08: 時徵事落暉斜照散作餘霞杲日初昇聚為錦光舒景象極目心憐。傷情
0929b09: 離別恨送子南浦執別東門春草碧色春水淥波會散之情既切別離之恨
0929b10: 空深世務之心感情如此然而以道為念何傷情之有哉。壯志少年誇
0929b11: 幼而多才少而多學自稟生知之性早有老成之風起翦之徒韓彭之士方堅志氣自矜
0929b12: 自誇之謂也。短褐厚綿襖披褐懷玉任真養神寒利短褐飢利糲食
0929b13: 晏如忻樂而忘憂也。神清澹薄茶道既清神茶仍爽思恬然淡薄其德
0929b14: 可大其或內定則神府不亂外密則形情不擾以此清神自洽澹然之性者。
0929b15: 意遣隨樂謂人心不能變通自凝滯於物理嗜慾紛未聞省已巳喜
0929b16: 怒交并但見尤人苟能以心釋疑以意遣惑隨致用不滯物情則百慮不能侵万化不
0929b17: 相悖周易所謂消息盈虛蓋言天地陰陽運乎四時春生夏長秋獮冬狩各隨其然後
0929b18: 告成故知聖人智周造化德合照臨辯文物之觀適用之理天下不得不樂推矣。寂
0929b19: 然無是非夫人有七情自相攻伐喜則彼我皆是怒則文物成非蓋不知
0929b20: 其宴安稽乎用捨苟能以心意內遣性識外隨物我之順語默之致自然各住其性
0929b21: 是非不興。不欺終降福論語云君子有三畏畏天命畏大人畏聖人之
0929c01: 言亦垂誡於人使動履正道言秉忠誠不欺詐於天地不矯誣於鬼神內祛邪妄之心
0929c02: 外黜貪殘之行百棲是荷五福咸臻所謂吉凶無門唯人所召書曰作善降之百祥作不
0929c03: 善降之百殃。大道隱玄機大道幽賾包乎天地抱乎陰陽隱有無之
0929c04: 玄韜之機要廣矣遠矣時有變通載育載生物無凝滯若人遣意釋性隨時所
0929c05: 可探大道之機微豈巨祉不可求也。廣施知達識老子謂多藏必厚亡
0929c06: 蓋傷時人侚財黷貨無恤貧拯乏之心割少益多絕施物惠人之義所以聖人知用捨有
0929c07: 於濟惠必均渥澤下及於蟲教令廣敷於華夏遵大道之平等欲群氓之緝熙無間
0929c08: 親俾同廣大如斯周給達識可知。中有細道之玄遠應無不周
0929c09: 中則隱乎細微外則昭乎廣大亦猶山岳崇峻必納於塵埃江海深闊能汲乎潢潦故知
0929c10: 廣大之內有細之依施廣濟於大知微達心誠超悟性識天地休祉亦可見矣。
0929c11: 心生勿猶豫心智內性識外達了則群邪莫侵洞達則眾疑可釋所以
0929c12: 達人用捨君子施為制猶豫於臨機群疑於有事。善惡盡相依善居
0929c13: 惡之長惡處善之微善積則惡不能侵惡積則善必可服倚伏之道語默之源動而即隨
0929c14: 如影逐響苟或內修其心外秉其行善惡之理豈不稟依從乎正道也。
0929c15: 少年多意氣且世人少壯之日或恃富以輕時或因榮而傲物素風莫
0929c16: 識逸樂是滋与夫仲云後生可畏一何相違矣。顏比於花妍
0929c17: 雖異盛衰且同縱傳粉何晏連璧潘岳儀容於絕代騁才智於一時殊不知大幻者身
0929c18: 敗德者色心不道徒比花。老大將來至二曜梭擲四時駿奔雖云
0929c19: 日用不知豈覺老之將至。容儀不用誇折旋俯仰之禮遊處宴樂之儀
0929c20: 或堂堂之軀或之質好尚各異所慕皆殊豈悟渥丹之容不留冠玉之非久爭誇
0929c21: 無已巳又何恩。黑髭隨日變日月交馳猶如磨蟻石不得云其久
0930a01: 豈足論其高綠黝髭又可得不隨日而變哉。白髮笑天涯頭凝
0930a02: 霜雪心尚馳求既世慮之未忘謂天涯之可涉因言興感良可悲哉。賢者誰
0930a03: 高尚昔在上古淳風未漓雖有賢愚各當其分使民不其誰欲誇是知帝王之心
0930a04: 慕復羲軒之道。衢業障遮煩惱所知二障謂之衢遮蔽有情不達
0930a05: 真道良由心存愛惡目染玄黃背笁之談心將安寄昧洙泗之教學欲何從履踐衢
0930a06: 故其也。
0930a07: 汝看浮生業天地之內人唯靈所務且異朝遊暮息冬溫夏清或法
0930a08: 古入官或放情傲世然五行未出四相猶拘致真偽交興斜正相半各私其業以度浮生。
0930a09: 朝歡暮亦悲倚伏之理眹兆之事世亦常矣其或得寵若辱以榮為懼
0930a10: 又何朝歡暮悲可形於顏色哉。笑迎先瞑目易云出門同人又誰咎也
0930a11: 其有道同千里義金情洽心適瞑目笑迎蓋欣知己之相過矣。惡至聚
0930a12: 愁眉且世代之恒情譽之則喜毀之則怒愛之欲其生惡之欲其死既不恒於
0930a13: 喜怒又豈常於善與夫老子云不善者吾亦善之又何遠矣。正直斜曲
0930a14: 昔者王孫賈謂仲曰與其媚於與寧媚於仲曰不然獲罪於天無所禱也是知正
0930a15: 直之氣不斜曲之言自負且忠讜耿介之土立於朝則者黜當其政則詐者退姦回
0930a16: 既除賢善知進矣。冤逢不用推善惡之業已巳定冤枉之事不忘所以
0930a17: 釋氏談三世之冤儒者論十之咎其或見善則遷逢惡即改移為吉或可庶幾。小
0930a18: 人心似獸狼子野心色厲內荏硜硜然小人之也。君子定無
0930a19: 欺暗室不欺臨難無苟而況內省不疚夫何憂何懼故得在家則孝事君則忠出處惟
0930a20: 時欺詐非念父豈不云汝為君子儒無為小人儒也。
0930a21: 大道常恭謹大道有三一儒宗仲之道以恭儉五常立身二道宗伯
0930b01: 陽之道以謹靜守一立德三釋宗覺皇之道證無上菩提獲常樂我淨運化安神。
0930b02: 靈不降威覆載合三皇之玄德通幽而洞靈亭育同五帝之神謀不威而
0930b03: 自化。少言知有信訥言敏行君子恒人倫仰以之兵食可信不
0930b04: 可神明衛以贊之。多事自招非寡欲安閑清適而自然少過多務
0930b05: 迫焦勞而豈得無非。年壽看松體虛無而合大道壽等坤悟自性
0930b06: 而證真常年逾松。簪短布衣頂星以熙怡上合玄造垂衣裳而
0930b07: 揣拱下化蒼生。我心忙也樂躬親庶政日臨萬機故云忙也樂者雖處
0930b08: 萬機不能撓於至道。清淨得同歸聿興三教理一源殊途會歸其唯
0930b09: 聖智乎。
0930b10: 夫生人怕死欣生猒滅舉世而孰不知然哲士通人守道而自怡天命。螻
0930b11: 蟻命何輕就理度量蠢蠢而性皆一等於事窮究人人而智有差殊良以
0930b12: 君子固躬先賢也小人輕命喻蛄蟻也能明生滅又何等差。福業隨緣
0930b13: 寂修梵天之福建塔造寺崇輪王之德業十善五常隨所修福三輪體空故云寂也。
0930b14: 慈悲響善名慈念天下悲恤生靈根善譽於八紘響令名於萬代。在
0930b15: 家行孝愛奉親以孝養可使家睦而邕邕育下以愛矜自人心而肅肅。
0930b16: 食祿盡忠貞文之代賢哲尤多奉主以忠赤之心牧民以貞廉之行。
0930b17: 天道不移改觀天之道執天之行盡矣謂以應天而治故無移易。
0930b18: 佛心化有情布善政於域內民意樂胥行恩惠於寰中人心咸聖化
0930b19: 如斯佛意何別。
0930b20: 隔牖聞歌唱人之心神以耳目為牖必立正意防邪音而資乎道
0930b21: 莊子曰人能清目靜耳不勞心神自至於道故耳無惑聲。爭如靜悄然
0930c01: 悄然忘慮外境不能撓其身道德內固邪氣不能入其心顏淵曰澹然自守唯道是務故
0930c02: 安靜。肆情饒過失放恣六情多饒過失修身慎行保無尤悔夷齊
0930c03: 曰不降其志不辱其身則恭為德本慎為行基。何似賢淮南子曰
0930c04: 賢人君子知榮位之難則貴矣守仁義之道則富矣窮通之命則壽矣故必攀明賢而
0930c05: 之。樂善於身益易曰善不積不足成名故終日行善善之不足由
0930c06: 擇善而從不善而改太公曰惡必遠善必親。師資在眼前人或
0930c07: 德義可尊作事可法則資備於己說苑云以人之長續己巳之短用人之厚補己之薄故三
0930c08: 人同行必有我師焉。若能依法則賢人君子言必守法行必遵道服必
0930c09: 依制孝經云非法不言非道不行非制不服三者備矣然後能守其宗廟。謙謹更
0930c10: 周旋孔子曰善者德之本慈者福之基禮義以仁謙謹立身故仁周聖智守之以愚
0930c11: 功備天下守之以讓勇略振世守之以怯富有四海守之以謙。
0930c12: 遙觀七寶山三身極果眾聖所尊一性靈源諸佛攸仰理高特秀七
0930c13: 寶山迷之則遙觀悟之則本來真體。未到即無緣迷時而望絕天
0930c14: 涯情謂未到悟之乃不離方寸舉體全真仍假位修行逢緣利物憑之有作方無為。
0930c15: 菩薩因從地菩薩因地從初發心歷三祇登階十聖二嚴雙備六度
0930c16: 俱圓解脫道時纖瑕永亡眾善斯足則極果矣。金剛利福田法界理地
0930c17: 是真福田無相體堅有為用利超世妙寶聖金剛大士頌云金剛喻真智能破惡堅貞。
0930c18: 祛煩清世界杲日纔昇重自謝聖惠一起煩惱全祛由是世間虛
0930c19: 法界廓寂從甘露門演清涼澤。大化法人天依法性海起自他身應物
0930c20: 隨光涵器異故被三乘性立三車名法人天機演人天教利資不息大化恒敷。智
0931a01: 演窮難盡妙觀察智淨穢土中說法斷疑雨大法雨故二乘莫究十地難
0931a02: 窮等覺上人猶迷佛智凡夫下位豈測津涯。閑心即是禪澹慮真境
0931a03: 憶念俱忘意馬不馳心猿本伏安閑內適即是禪那。
0931a04: 苦學皆成癖人之苦學癖於執迷達士忘情自成麟角為賢為哲達是
0931a05: 達非見解過人言行俱遠矣。心似若愚外遺世務內守淳元大智若愚
0931a06: 合乎自然之道是非不染應乎心之機蕩蕩高懷情田不動。經書看不
0931a07: 倦百王之典霸國安人尋之則禮樂在躬讀之乃長無猒倦。筆硯更相
0931a08: 於君子之人筆硯為首苦學之士詩道為先才思增高功夫甚敏。室內明
0931a09: 靜外即虛室明內乃滌心靜慮舉諸塵務以況無為動靜兩途不離於道矣。磨
0931a10: 礱道不雅道要精琢磨為上窮究深妙道理何永彰富學之名又
0931a11: 達人之美。
0931a12: 翻成閑散誕大賢之人其心寬廣才氣縱逸情量甚高小
0931a13: 不拘翻成散誕。意外指迷途識見高奇為學廣博道藝精礭指於迷途。
0931a14: 向人言福善知福善者修利樂因果報不虛生處定異恒居快樂遠離
0931a15: 惡緣不離自身永招利樂。福善自機關人天福善各隨本心出自機關
0931a16: 克臻福善廣修妙利獲大勝緣受報殊常能招樂果。喜怒大張口喜怒
0931a17: 一源發各異不生異見心口何殊聞善皆修聞惡即捨達悟之士見處深喜怒在身
0931a18: 由人巧拙。愚癡似等閑世人愚昧不了善未達本心謂如閑事下智
0931a19: 淺識見不過人輕此自身不修勝利。鑊湯知有罪明知有罪無追悔心
0931a20: 晝夜常思造種種惡迷情不了纏縛自身此之人如何出離。生死暫時
0931a21: 間有大智惠去不善因了生死以暫時出離之不遠由人悟解起自那方寸之閒
0931a22: 必招利樂。六賊常清淨未悟之人六賊為煩惱若心悟解六賊為菩提
0931b01: 由此智自得出離果心常清淨果報甚高。輪絕往還煩惱未盡輪
0931b02: 不息煩惱若滅更何往還頓悟之人便超勝地。
0931b03: 寂靜人詠聖政惟新天地肅靜謳允集華夏同歡詠堯舜之風樂
0931b04: 禹湯之化。愚情豈易知愚人之心哲士之志是非各異取捨不同故云
0931b05: 人藏其心不可測度。但求心自樂道之至也可以正其性性之隱也可
0931b06: 以御其情情不蕩而理自性不昧而道自逸。不怕面相欺夫以道自
0931b07: 怡者則外物不能為累矣能達至理何懼面欺君子見機不俟終日。枉直回邪
0931b08: 滅必有柱者但舉其直則姦回讒邪之類不得不滅矣。顛狂道德持
0931b09: 能修道德必離狂迷。高常鑒照高在上指掌可知惟德動天無遠
0931b10: 佛屇則鑒照之極復何慮哉。方寸欲何之奉順天常存乎方寸迷悟
0931b11: 之本行之在人。
0931b12: 獨立關情意獨步凝神怡然寓目覆載之內豈不情偶興懷感之心
0931b13: 寧泯聖賢之念。鏘洋合古今禮樂征伐聖人之制古今事跡先王所修
0931b14: 未有不動懷者哉。推遷閑歲月行無為之化安大平之民雖日月以
0931b15: 雅移且道德而不泯。未洽庶民心未明求衣俟旰方食孜孜治道豈眠
0931b16: 遑寧猶未洽於民心常責躬而罪己尚或祁寒暑雨而發怨嗟故順天從人日慎一日使
0931b17: 民富庶而無議也。碧照浮空色止水鑒物能照幽沉碧落擬空纖塵
0931b18: 不礙大委照萬象皆呈如君御天普利天下。紅分次第深萬象森羅
0931b19: 真空朗照素風煦嫗展翠開紅既悟陰功自火發生之惠莫越於斯。景風聽
0931b20: 有韻順時行之品物咸亨帝道熙熙景風蕩蕩士民樂業達于聽聞。盡入
0931b21: 舜絃琴舜造五絃琴以歌南風今天成地平時康俗阜靜惟論道動必從人
0931c01: 故樂府傳於舜琴也。
0931c02: 自古證於今法古道以御今理無不顯具三五巳還典謨誥命煥然可
0931c03: 知也。思量事轉深必窮微盡性隨方任圓雖動有多歧而咸歸一致。
0931c04: 公私千定日公於道者則物無不應私於己巳者則義有所乖似谷應聲如形
0931c05: 赴影即無不定也。真偽萬般心真偽相紛是非袒忽千變肸蠁
0931c06: 萬端故書云作德則心逸日休作偽則心勞日拙也。富貴驕貪失富者
0931c07: 不能知足即貪也貴者不能自守即驕也此二者之為失斷可知也。榮枯豈
0931c08: 易尋榮之與枯二皆相待必不能以道而處之以德而守之則情有所拘性有
0931c09: 所滯也不曰難乎。姦邪終不久且精純其志王直其行者立功立事
0931c10: 猶恐失之豈姦邪者而能久哉。君子尚難任夫君子在家即以純儉事
0931c11: 親必盡其孝也在國即以直道事君必盡其忠也芳乃承其顏色保乎公忠受其榮祿取
0931c12: 其富貴君子尚難任況小人乎。
0931c13: 為人能省己已夫人之生也稟五才之秀為萬物之靈苟不能虛己巳以崇仁省
0931c14: 躬而自誡則求獨善也或未之得況兼濟也又何能為。就靜亦皆忙
0931c15: 雖長短之相形而動靜之交養必以靜而求靜別感之甚矣必以動而忘動則智莫大焉。
0931c16: 春去秋來定春以之生則萬物熙熙焉秋以之肅則萬物凄凄焉此天
0931c17: 地之為信也大矣又何不定之有。年諸日遠長雖暑往寒來歲時必
0931c18: 定而年移事改去道長顧功業以雖優念分陰之可惜。英姿終有異
0931c19: 奇材異器為時而生而況道可佐君功堪衛社者哉。賤品足顛狂道之
0931c20: 貴也為處尊高性之愚也必同賤品守其質直補過猶懸況踵顛狂之跡乎。蠢動
0931c21: 含靈性或迷雲障蔽真性不通唯在精修乃達至理。善生惡
0932a01: 自亡明來闇謝智起惑亡雖見諦以不同且緣生而類此。
0932a02: 無窮思廣大智周萬物物無不遍通幽洞微窮理盡性莫尚乎靈智也。
0932a03: 幽隱便知深女微幽隱性本縱橫非大智無以明乎心非妙性無以彰
0932a04: 乎本心本既得非染也。智達千經論經則詮真即妄論万破執遣邪
0932a05: 智者明諸何往弗濟也。方關一寸心萬法千差本從心起離心無法離法
0932a06: 無心心法融通不踰方寸。懷往古依經得旨尋論悟心懷往哲之
0932a07: 法門遵思齊之閫奧。曩順從今今古道合事理源通符往之
0932a08: 進修此時之證悟。此理人信理既窮真達妄信合道奉常華嚴經云
0932a09: 信是道源功德母。周旋子細尋性含法界理貫河沙自非專一之心
0932a10: 曷未萌之眹。
0932a11: 御製秘藏詮幽隱律詩卷第二十二
0932a12: 丁未歲高麗國大藏都監奉
0932a13: 雕造
