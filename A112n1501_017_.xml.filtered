0085b02: ……
0085b03: …等奉
0085b04: 編修
0085b05: 別明　聖代翻宣錄中之十六
0085b06: 聖賢集傳翻譯著撰三之一
0085b07: 西方聖賢集傳一
0085b08: 東土聖賢著撰二
0085b09: 西方聖賢集傳一
0085b10: 六道伽陀經一部一卷
0086a01: 此中所明六趣果報因緣等
0086a02: 事當得生於六欲諸天教被
0086a03: 人天文義昭著。
0086a04: 讚法界頌一部一卷
0086a05: 龍樹菩薩造此中所明讚一
0086a06: 法界顯三種身智起用施理
0086a07: 歸事寂動靜同致性相一源
0086a08: 譬彼萬流咸歸于海攝塵沙
0086a09: 之妙德入湛寂之常門法界
0086a10: 凝然頌文斯顯。
0086a11: 右二集準
0086a12: 詔入藏頒行其翻譯筆受
0086a13: 證義潤文等並見雍熙元
0086b01: 年九月。
0086b02: 菩提行經一部四卷
0086b03: 龍樹菩薩集第一卷明讚菩
0086b04: 提心勝過一切世出世閒凡
0086b05: 所作善迴向真如滅除罪垢
0086b06: 救度有情又復以菩提心供
0086b07: 養如來及諸法寶普賢文殊
0086b08: 諸大菩薩妙香華果園林浴
0086b09: 池寶樹寶衣運心普施又明
0086b10: 持戒先要護心若得心安諸
0086b11: 非自止即明施戒之次第也
0087a01: 第二卷明施戒為首忍辱乃
0087a02: 圓於諸眾生等心觀察於憎
0087a03: 嫌境生歡喜心乃至情與非
0087a04: 情不起瞋恚寒熱蚊蚋不饒
0087a05: 益事為求菩提悉能忍受又
0087a06: 明忍辱居先精進然起念輪
0087a07: 迴苦惱思佛果清涼故行忍
0087a08: 進之二度也第三卷明因前
0087a09: 精進增長禪那離懵重鄣止
0087a10: 散亂緣修奢摩佗除煩惱熱
0087a11: 漸次功成方圓極果第四卷
0087a12: 明因止禪那發生般若揀擇
0087b01: 為性斷染成功出生死源達
0087b02: 真常理此則修六度行為萬
0087b03: 善因迴向有情同獲利樂共
0087b04: 證菩提之妙果也。
0087b05: 法集要頌經一部四卷
0087b06: 法救尊者集有三十三品
0087b07: 第一卷明顯一切行皆悉無
0087b08: 常是興衰法有生即滅勸以
0087b09: 厭離應修止觀魔不得便乃
0087b10: 到彼岸以彼思想為欲根源
0087b11: 思既不生欲何由起因欲生
0088a01: 過復生怖畏廣以喻明智者
0088a02: 應了了即善調乃能解脫又
0088a03: 貪愛潤澤思想滋蔓以慧正
0088a04: 觀貪縛自壞戒法清涼為甘
0088a05: 露道若生放逸即趣死逕有
0088a06: 智之者守其勝道愚癡之人
0088a07: 失道喪真放逸不生死輪自
0088a08: 息又愛處生憂愛處生怖若
0088a09: 離愛念憂怖不生又復持戒
0088a10: 得三種福若修善行三業清
0088a11: 淨止其妄言及非法語造諸
0088a12: 惡行定招苦報如影隨形必
0088b01: 當自受又信為法要能生諸
0088b02: 善其信清淨能出有河又離
0088b03: 欲斷漏梵行清淨息心滅意
0088b04: 垢穢盡除第二卷明顯四聖
0088b05: 諦是為正道見聖諦者得入
0088b06: 正道又人若貪利是則無利
0088b07: 不著一切是真佛子又能忍
0088b08: 佗冤說名為智若行忍者諸
0088b09: 冤自息又起止覺思坐臥不
0088b10: 忘能照世閒如月出雲又念
0088b11: 自覺悟當求方便修白淨行
0089a01: 度愛清淨又勿輕小罪以為
0089a02: 無殃勿輕小善以為無福水
0089a03: 滴雖微漸盈大器善惡漸增
0089a04: 纖毫成廣又如可意華色好
0089a05: 無香巧言亦尒終無果利如
0089a06: 可意華色好香絜類諸善言
0089a07: 必獲好報行忍和意能斷諸
0089a08: 苦從是得定如馬善調瞋所
0089a09: 纏縛如暗失燈於言寂默無
0089a10: 恚無害又無等正覺不染世
0089a11: 法具一切智神通圓滿多聞
0089a12: 善脩正自正佗己巳心為師非
0089b01: 佗師友第三卷明雖說百偈
0089b02: 句義不正不如解了一句之
0089b03: 義乃得解脫乃至廣說種種
0089b04: 事相比較百年不如一日親
0089b05: 近善法為善知識又苾芻攝
0089b06: 意無說無害常行忍辱是最
0089b07: 圓寂諸梵行人常當自觀解
0089b08: 苦根源是明妙觀諸惡莫作
0089b09: 諸善奉行不畏死逕如船截
0089b10: 渡又日光布明悉照冥暗諸
0089b11: 行相應脫一切苦第四卷明
0090a01: 愛法安隱心法清淨聖所說
0090a02: 法智者娛樂心為法本心是
0090a03: 妙門護而不漏入圓寂道又
0090a04: 苾芻愛盡護身念道思惟靜
0090a05: 安正命無雜今行淨因後招
0090a06: 淨果無習惡法是為梵志此
0090a07: 之大旨法救尊者廣集如來
0090a08: 諸經要義族類區分列三十
0090a09: 三之品目指歸辯析攝百千
0090a10: 萬之行門取要而言斷染成
0090a11: 淨息除苦本出離愛源起智
0090a12: 慧因證解脫果也。
0090b01: 勝軍化世百喻伽陀經一部一卷
0090b02: 此中所明舉以百喻成百伽
0090b03: 陀取諸近事彰其意焉若行
0090b04: 恩義是有賢德若無我慢即
0090b05: 無怯弱乃可師重是出離行
0090b06: 乃至設喻譬彼天邊月圓須
0090b07: 缺又類山下華芳即凋淍人世
0090b08: 無常何異於此餘諸頌句喻
0090b09: 說皆然勸諸智人警悟故也。
0090b10: 右三集準
0090b11: 詔入藏見雍熙二年十月。
0091a01: 法集名數經一部一卷
0091a02: 此集三乘及三根本十波羅
0091a03: 蜜十八空等乃至世出世閒
0091a04: 地獄天宮此等法數但列其
0091a05: 名不釋義也其準
0091a06: 詔入藏見雍熙三年二月。
0091a07: 賢聖集伽陀一百頌一部一卷
0091a08: 此明集人首以偈頌讚歎三
0091a09: 寶次乃依經集諸要義謂讚
0091a10: 歎供養造像設食布施等事
0091a11: 所感報應果利有差然以所
0091a12: 修要求出離得佛菩提方為
0091b01: 圓證其準
0091b02: 詔入藏見雍熙四年十月。
0091b03: 七佛讚唄伽陀一部一卷
0091b04: 但以梵言稱讚七佛然於讚
0091b05: 中自成伽陀不翻文義攝多
0091b06: 義故也其準
0091b07: 詔入藏見端拱元年十月。
0091b08: 犍稚梵讚一部一卷
0091b09: 犍稚者天竺語也此方鐘鼓
0091b10: 之類即習古及含多義不譯
0091b11: 乃警眾集僧之器也以梵言
0092a01: 讚之故曰犍稚讚矣其準
0092a02: 詔入藏見端拱二年十月。
0092a03: 佛一百八名讚一部一卷
0092a04: 此中所明首標六頌歸命之
0092a05: 詞長行文中廣陳讚歎雖如
0092a06: 來聖德本絕稱量然彊名立
0092a07: 言文含眾義攝塵沙之德
0092a08: 咸歸百八之名詞旨淵沖目
0092a09: 曰讚唄。
0092a10: 文殊師利一百八名梵讚一部一卷
0092a11: 此中稱讚妙吉祥菩薩具勝
0092a12: 功德作勝事業妙吉祥心即
0092b01: 諸佛性非可思議非不思議
0092b02: 不思議中生一切法乃至廣
0092b03: 說無邊妙用等。
0092b04: 聖觀自在菩薩梵讚一部一卷
0092b05: 此中所明以彼菩薩功德無
0092b06: 邊不可思議義攝多門故所
0092b07: 不譯彼菩薩者悲願力增勝
0092b08: 用自在普救一切眾生苦惱
0092b09: 具諸相好福智莊嚴者也。
0092b10: 右三集準
0092b11: 詔入藏見淳化元年十月。
0093a01: 一切如來說佛頂輪王一百八
0093a02: 名讚一部一卷
0093a03: 此中讚佛為最上師作世閒
0093a04: 主有大慈悲具大名稱號大
0093a05: 自在佛頂輪王等視眾生具
0093a06: 無邊智然以佛有河沙勝德
0093a07: 不可稱量要略而言攝一
0093a08: 百八名者矣。
0093a09: 聖多羅菩薩梵讚一部一卷
0093a10: 此中所明稱讚聖多羅菩薩
0093a11: 具勝功德行願無邊神通廣
0093a12: 大住持明藏曼拏羅中處東
0093b01: 北隅羯磨部攝祕密智用三
0093b02: 昧出生神力無方祕門深入
0093b03: 得無相之悉地證無字之
0093b04: 持者也。
0093b05: 右二集準
0093b06: 詔入藏見淳化二年七月。
0093b07: 菩提心觀釋一部一卷
0093b08: 此中所明釋菩提義論菩提
0093b09: 心說二智門顯三空理出生
0093b10: 諸法性本無生觀照諸塵照
0093b11: 而常寂詞旨淵邈詎可稱量
0094a01: 者哉其準
0094a02: 詔入藏見淳化五年正月。
0094a03: 聖金剛手菩薩一百八名梵讚
0094a04: 一部一卷
0094a05: 以百八名為二十會顯金剛
0094a06: 手功德勝能於五部為祕
0094a07: 密主以是梵言讚彼功德令
0094a08: 諸眾生讚誦獲福其準
0094a09: 詔入藏見至道元年十月。
0094a10: 八大靈塔名號經并二讚合一卷
0094a11: 八大靈塔名號經
0094a12: 此明八塔名號次第第一迦
0094b01: 毗羅城是佛生處乃至第八
0094b02: 娑羅林中入涅槃處是等八
0094b03: 處皆有靈塔若起淨信歸依
0094b04: 供養者命終之後得生天界。
0094b05: 八大靈塔梵讚
0094b06: 戒曰王製以彼梵言讚歎如
0094b07: 來八大靈塔使歸信者功德
0094b08: 無量。
0094b09: 二身梵讚
0094b10: 以妙梵言讚法報化三身如
0094b11: 來體用寬德備法廣法身
0095a01: 無相報化有形利益聖凡令
0095a02: 知修斷畢竟趣證無上菩提
0095a03: 其準
0095a04: 詔入藏見至道二年九月。
0095a05: 佛三身讚并吉祥伽陀合一卷
0095a06: 佛三身讚
0095a07: 讚法報化三身功德迴向
0095a08: 生願證菩提同歸正道者也。
0095a09: 曼殊室利菩薩吉祥伽陀
0095a10: 此以梵言結成頌句稱讚曼
0095a11: 殊室利菩薩吉祥勝德其準
0095a12: 詔入藏見至道三年七月。
0095b01: 聖觀自在菩薩功德讚一部一卷
0095b02: 此中稱讚觀自在菩薩相好
0095b03: 圓滿威德熾盛能以無畏施
0095b04: 諸有情具足眾妙功德善法
0095b05: 頂戴諸佛大智寶冠運大悲
0095b06: 願拔濟眾苦若依此頌伸讚
0095b07: 詠者獲大利樂矣其準
0095b08: 詔入藏見咸平四年十一月。
0095b09: 佛吉祥德讚一部三卷
0095b10: 寂友尊者造上卷所讚如來
0095b11: 應出現諸身以普眼觀
0096a01: 諸有情生於王宮居最上族
0096a02: 天人修羅咸所供養具足無
0096a03: 邊勝妙功德於三界中最勝
0096a04: 最尊中卷所讚如來具足三
0096a05: 十二相足下平滿現千輻輪
0096a06: 如是相好一一殊特諸漏已巳
0096a07: 盡覺了無餘善說平等第一
0096a08: 義諦能使眾生了知一性下
0096a09: 卷所讚如來具足二利功德
0096a10: 能師子吼出生善法於如實
0096a11: 性最勝清淨善化眾生說法
0096a12: 無閒安住一切相應法門得
0096b01: 大涅槃受最上樂其準
0096b02: 詔入藏見大中祥符元年十
0096b03: 一月。
0096b04: 龍樹菩薩廣大發願文一部一卷
0096b05: 龍樹菩薩造此中所明發大
0096b06: 願時具陳七法謂禮佛讚歎
0096b07: 懺悔迴向隨喜供養發願於
0096b08: 前六法各各發願十方微塵
0096b09: 一一佛剎正覺世尊悉皆歸
0096b10: 命禮讚所獲功德普伸迴向
0096b11: 塵剎有情乃發心起行之軌
0097a01: 儀也其準
0097a02: 詔入藏見大中祥符三年十
0097a03: 一月。
0097a04: 
0097a05: 大中祥符法寶錄卷第十七
