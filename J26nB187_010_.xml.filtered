0701a01: 天岸昇禪師語錄卷第十
0701a02: 侍者一誠記錄
0701a03: 再住青州法慶禪寺語錄
0701a04: 立春。上堂。春山明春水生。春樹深春鳥鳴。春雲輕春
0701a05: 艸青。春僧俜。拄杖子道。前面說的都是好春。衲僧如
0701a06: 何說箇俜字。漆桶光生全不見。試問君家俜不俜。
0701a07: 晚參。昨晚直歲向山僧道。稟白和尚明日上山拽碑。
0701a08: 山僧道。用牛駕車可乎。曰。不可。牛力雖大不知進退。
0701a09: 不識轉移。山僧道。用工人可乎。曰。不可。人工雖眾用
0701a10: 力不齊。多費周摺。山僧道。用寺中僧眾可乎。曰。可。眾
0701a11: 僧人齊力齊心齊手眼齊。利便十分。輕快十分。最省
0701a12: 心力。普告現前大眾。要知此事亦如上山拽石一般。
0701a13: 人齊力齊心齊手眼齊。自然容易成辦。有般漢雖具
0701a14: 信根。死守善道。往往墮阬落塹。有般漢當斷不斷。半
0701a15: 青半黃。往往中路浮沈。若是伶俐漢一撥便轉。發大
0701a16: 勇猛。覿體承當。說甚千鈞萬鈞一肩荷負。自然直到
0701a17: 家也。到家後如何。各各歸堂喫茶。
0701a18: 除夕。小參。臘盡則春回。歲盡則年回。夜盡則晝回。暗
0701a19: 盡則明回。唯有衲僧無明無暗。無晝無夜。無年無歲。
0701a20: 無冬無春。無休無歇。水浸石頭。拄杖子道。自是長老
0701a21: 鈍置諸人。目今江南比丘比丘尼。優婆塞優婆夷。箇
0701a22: 箇成佛。若村若巷。若市若廛。盡是紅衣白拂。唯有法
0701a23: 慶門下如癡如兀。年尾年頭從不見箇東瓜印子。又
0701a24: 不見箇手卷如意。古廟香爐冷湫湫地。夫復何尤。乃
0701a25: 呵呵大笑云。拄杖子。你是山東人。好說山東話。長老
0701a26: 是江南人。卻知江南事。江南有太湖石。崑山石。茅山
0701a27: 石。青田石。大松石。楚石。凍石。皆石之似玉而非玉也。
0701a28: 好事者衣之以錦。文之以繡。貴買賤賣只圖熱鬧門
0701a29: 庭。父教子承。那管金沙混濫。遂致家珍戶惜。盡是一
0701a30: 等石頭。若論希世之珍實所未見。畢竟如何是希世
0701b01: 之珍。乃鞠躬云。來朝更獻楚王看。
0701b02: 元旦。上堂。天無私蓋地。無私載泰山。為屏黃河。為帶
0701b03: 鸑鷟鳳凰麒麟獬豸。物阜民康。君臣交泰。恭惟兩序。
0701b04: 頭首知事。安泰貍奴白牯。安泰燈籠。安泰露柱。安泰
0701b05: 拄杖子。安泰長老。借婆衫子拜婆年。我為法王法
0701b06: 自在。
0701b07: 燈夜。晚參。百千萬人仰面看月而不見真月。百千萬
0701b08: 人對面看燈而不識慧燈。有般漢便道。見月是月。見
0701b09: 燈是燈時如何。山僧道。錯。又有道。見月不是月。見燈
0701b10: 不是燈時如何。山僧道。錯者兩錯。百千萬人透不過。
0701b11: 透得過。更與烏藤三十箇。
0701b12: 晚參。一冬以來搬木運石。冒雪披霜。肩星蹋月。長老
0701b13: 無情。叫罵終日。佛道祖風。全無巴鼻。來朝解制奔南
0701b14: 走北。有問如何。但恁麼說。
0701b15: 上堂。問。九旬以內即不問。九旬以外時如何。師云。大
0701b16: 似不曾到法慶。進云。行到水窮處坐看雲起時。師云。
0701b17: 三歲孩兒學老成。進云。東君昨夜傳消息。綻出紅梅
0701b18: 第一枝。師云。摘葉尋枝漢。知客問。大學言善中庸言
0701b19: 中。中則不問如何是善。師云。門外讀書人到來。進云。
0701b20: 畢竟善歸何處。師云。好生待客。問。但有言說都無實
0701b21: 義。如何是實義。師云。你是安丘人。仍回安丘去。進云。
0701b22: 三心不可得。如何得見我的真心。師豎拂子云。吾無
0701b23: 隱乎爾。進云。世間多少參求者。錯過當陽第一機。師
0701b24: 云。後生可畏。問。如何是三車。師云。窺基法師。進云。如
0701b25: 何是西來的的大意。師云。達磨初祖。進云。一口氣不
0701b26: 來向甚麼處安身立命。師云。觀音勢至。乃云。南嶽天
0701b27: 台動經萬里。青山白雲腳頭腳底。杜宇一聲聲。啼入
0701b28: 深華裏。叫休不肯休。飛錫雲端起。好回頭。頻記取。青
0701b29: 州布衫重七斤。莫教打溼水雲裏。
0701b30: 上堂。問。一言之下心地開通。如何是一言。師云。鐵壁。
0701c01: 進云。如何得心地開通。師云。透過鐵壁。進云。知心是
0701c02: 佛定當作佛時如何。師云。凡夫見解。進云。坐斷凡聖
0701c03: 時如何。師云。百尺竿頭重進步。問。擊鼓陞堂即不問。
0701c04: 臨筵酬唱是如何。師云。獼猴入道場。進云。現前一眾
0701c05: 歡騰。請法得何果報。師云。箇箇成佛。進云。因甚趙州
0701c06: 又道佛之一字吾不喜聞。師云。那箇男兒是丈夫。進
0701c07: 云。萬古碧潭空界月。再三撈摝始應知。師云。三生六
0701c08: 十劫。乃云。二月春將半。歡呼同賞翫。馬嘶芳艸地。人
0701c09: 醉杏華天。惟有還朗二禪者。領濱州善信到寺請法。
0701c10: 古德道。作有義事是省悟心。現前一眾。僧也省悟。俗
0701c11: 也省悟。聖也省悟。凡也省悟。智也省悟。愚也省悟。還
0701c12: 有未省悟者麼。處處綠楊堪繫馬。家家門首透長安。
0701c13: 晚參。昨日山僧登雲門絕頂。見陳摶憨眠石洞。以德
0701c14: 山棒棒之不醒。用臨濟喝喝之不醒。乃至拳打腳踢。
0701c15: 依然不醒。遂命侍者用長撚一條探渠鼻孔。不覺噴
0701c16: 涕一聲。撐眉豎目云。太多事生。山僧與它劈面一掌
0701c17: 道。你多我多。陳摶無語。今日舉似大眾。若有人下得
0701c18: 一轉語。許你平步青霄。若下不得。饒君立地惺惺。它
0701c19: 時後日有人瞞你去在。
0701c20: 說戒。上堂。懷我好音。食我桑黮。披我法服。入我戶門。
0701c21: 既入我門。須登我堂。既登我堂。須入我室。作麼生是
0701c22: 我室中事。向下文長付在來日。
0701c23: 佛誕。上堂。幽鳥語喃喃。辭雲入亂峰。我行荒艸裏。君
0701c24: 又入深村。現成公案悉達雲門。試問諸人。誰賓誰主。
0701c25: 誰疏誰親。會得釋迦出世。不會彌勒下生。
0701c26: 結夏。小參。我觀三千大千世界如一微塵。許汝等諸
0701c27: 人行在裏許。住在裏許。坐在裏許。臥在裏許。若有一
0701c28: 人跨出門限。不在裏許者。許它是長老同參西天此
0701c29: 土。每逢夏日禁足安居。一千五百修寂滅定。大似虛
0701c30: 空釘橛。法慶忍俊不禁。欲為諸方拔去此橛。叵耐旋
0702a01: 拔旋釘。旋釘旋拔。勞而無功。眾寡不敵。還有與長老
0702a02: 同時出手者麼。路遙知馬力。日久見人心。
0702a03: 祈雨。上堂。大旱銷金爍石。直得土焦泉竭。枯苗半死
0702a04: 半生。農夫抱頭飲泣。張法官。李道士。高叫救苦天尊。
0702a05: 打破鐺鼓鐃鈸。燒百道靈符。弄千般咒術。伎倆已己窮。
0702a06: 全無涓滴。法慶略為助力。咄嗟乖龍。頑邪墯邪。聾邪
0702a07: 瞽邪。拈拄杖云。德山和尚來也。急急如律令。敕擿拄
0702a08: 杖。下座。
0702a09: 晚參。無門之門如何得入。瑞維那云用入作麼。師叱
0702a10: 之。復顧眾云。還有道得者麼。眾無語。乃云。良哉觀世
0702a11: 音。全身入荒艸。
0702a12: 晚參。太陽門下日日三秋明月。堂前時時九夏大小。
0702a13: 古人自生怪誕。法慶寒但寒。熱但熱。有甚麼過。今朝
0702a14: 正是初伏。夾背汗流。久立空疏。各各歸堂喫茶。
0702a15: 化士化鍋回上堂。止止不須說我法玅難思。是增上
0702a16: 慢。人聞必不敬信。大小釋迦老子口門太窄。法慶門
0702a17: 下鍋是鐵做。飯是米做。長老是男子做。若信得及便
0702a18: 能攪長河為酥酪。變大地作黃金。若信不及冷眼看
0702a19: 它人富貴。等閒無奈襆頭何。
0702a20: 啟建萬佛道場。督府將軍請上堂。問。畫龍似龍。畫鳳
0702a21: 似鳳。設遇無面目漢作麼生畫。師云。不用起模畫樣。
0702a22: 進云。碧天明皎潔。皓月映寒潭。人人鼻孔撩天。箇箇
0702a23: 腳跟點地。因甚瞿曇說三乘法。師云。莫謗瞿曇好。如
0702a24: 何是上乘。師云。向下看。如何是中乘。師云。兩頭看。如
0702a25: 何是下乘。師云。向上看。進云。佛祖家風衲僧巴鼻。還
0702a26: 是放行。是把住是。師云。俱不是。進云。不放不把又作
0702a27: 麼生。師云。立地死漢。乃豎拂子云。百億須彌盧。無邊
0702a28: 佛國土。俱在一豪端。諸仁齊著眼。著眼親諸佛現。或
0702a29: 現丈夫身。或現滿月身。或現威德自在身。或現相好
0702a30: 身。或現大梵身。或現人王身。或現宰官身。或現天大
0702b01: 將軍身。或現比丘身。或現比丘尼身。或現優婆塞優
0702b02: 婆夷身。如雲如蓋。逼塞虛空。發耀舒光。降臨法會。但
0702b03: 于其中覓一同相不可得。覓一異相不可得。覓一不
0702b04: 同不異相不可得。覓一亦同亦異相不可得。以一統
0702b05: 萬。覓一不可得。攝萬皈一。覓萬不可得。祖師道不著。
0702b06: 佛求不著。法求不著。僧求作如是禮是名真禮。作如
0702b07: 是見是名正見。以此而懺罪無罪不懺。以此而祈福
0702b08: 無福不臻。以此而利人天無一人天不利。以此而度
0702b09: 幽冥無一幽冥不度。佛事門中。奇特中奇特。殊勝中
0702b10: 殊勝。然到衲僧門下。未點頭在何故。直蹋毗盧頂上
0702b11: 行。將軍自有嘉聲在。
0702b12: 上堂。財法二施等無差別。莫是居士施的是財。山僧
0702b13: 說的是法。如是謂之財施法施兩無差別。可謂差之
0702b14: 毫釐。謬以千里。殊不知居士所陳供養。茶裏飯裏麵
0702b15: 裏果子裏蔬菜裏。無不顯大神通。具大妙用。一一為
0702b16: 諸人發上上機。自是諸人沿家覓佛。舍近而求諸遠。
0702b17: 諸人要識諸佛。但識自己。若識自己。便同諸佛。作麼
0702b18: 生是。諸仁自己日日香華夜夜燈。供養十方無量佛。
0702b19: 中秋。上堂。我法平等無有高下。譬如雲中秋月光輝
0702b20: 皎潔。遍炤三千大千世界。除暗室盲人。阿誰不知。阿
0702b21: 誰不見。審如是則靈山話。曹谿指大似掉棒打月。經
0702b22: 歸藏禪歸海。正是水中撈月。攔胸蹋倒。拂袖便行也。
0702b23: 是影中弄月。諸人要見真月麼。秋風颯颯。秋雲漠漠。
0702b24: 秋雨濛濛。秋光濯濯。卻勝長沙老大蟲。暗裏輸人者
0702b25: 一著。
0702b26: 本空大威二闍黎領眾菴主請上堂。若人能識本來。
0702b27: 空具足威光大無比。若識威光大無比。自知法法本
0702b28: 來空。果能如是。方可饑來喫飯。困來打眠。或住叢林。
0702b29: 或居精舍。或遊城市。或臥林泉。放曠隨緣。得心自在。
0702b30: 其或未然。菴內人因甚不知菴外事。參。
0702c01: 滿散上堂。問。五旬期滿。佛事已己周。祇如教外別傳如
0702c02: 何指示。師云。達磨打落當門齒。進云。世尊譚經三百
0702c03: 餘。會說法四十九年。臨末梢頭拈華示眾。又且如何。
0702c04: 師云。顯發當陽第一機。進云。恁麼則昔日世尊今日
0702c05: 和尚也。師云。我與你有甚冤讎。問。嚫下甘贄收放且
0702c06: 自由它。齋設檀那。和尚如何慶讚。師云。一飽便休。進
0702c07: 云。恁麼則道出平常。師云。你還識飢飽也未。進云。如
0702c08: 何是圓滿一句。師云。菩提薩婆訶。乃云。四十九日前
0702c09: 諸佛本不曾來。四十九日後諸佛本不曾去。正當四
0702c10: 十九日。豎拂子云。百千諸佛盡在者裏。不見善財參
0702c11: 彌勒。彈指閣門開。入已己還復閟。善財於中遍禮諸佛。
0702c12: 作種種佛事。末後抬頭許多境界全無消息。善財於
0702c13: 此證如幻法門。諸仁者人人彌勒。箇箇善財。四十九
0702c14: 日道場已己畢。證何法門。得何三昧。一一分明。海東親
0702c15: 見文殊。若未然者。普賢菩薩騎白象。入諸人眼裏。說
0702c16: 普門行願去也。諦聽諦聽。卓拄杖。下座。
0702c17: 晚參。今朝十月十四。大眾普皆會集。有從各省來的。
0702c18: 有從各府來的。有從各州縣來的。有從城市來的。有
0702c19: 從村落來的。未到法慶門下。所聞不同。所見各異。及
0702c20: 乎來到寺前。進山門入佛殿。到法堂。見長老。所見既
0702c21: 同。所聞不異。可謂親到寶山。莫教辜負。不辜負出海
0702c22: 銀蟾正當戶。
0702c23: 結冬。晚參。嘗見諸方牧牛者矣。其不善牧者置之穢
0702c24: 地。飲以毒泉。飼以惡艸。瞎其眼目者有矣。損其皮毛
0702c25: 者有矣。破其蹄角者有矣。壞其心肺者有矣。其善牧
0702c26: 者置之淨地。飲以良泉。飼以美艸。然惟恐其牛之不
0702c27: 俊也。勤與多與。翻致宿食未消。展轉成疾。牛中復有
0702c28: 一種頑皮癡骨。水艸現前。全然不顧。其牧者生按其
0702c29: 頭。強項直頸瞪目仰視。凡此皆非善牧者也。法慶門
0702c30: 下也有一群乳牯養牧不用別法。但設一欄圈。盡教
0703a01: 安置其中。斷其水艸。加之鞭箠。務令絕後再穌。方與
0703a02: 本分艸料。黃河二千年一度清。還丹九轉點鐵成金。
0703a03: 牛乎牛乎。其毋負予之婆心。
0703a04: 上堂。問。出門便是艸。觀音何處討。長期短期拈向一
0703a05: 邊。應節及時請師便道。師云。連日都寺事繁。進云。既
0703a06: 為佛子。當報佛恩。敢問佛有何恩可報。師云。迢迢客
0703a07: 路喚歸人。進云。恁麼則恩大難酬去也。師云。知即得。
0703a08: 問。結制安居即不問。大眾臨筵事若何。師云。隨願皆
0703a09: 飽滿。進云。恁麼則學道如稱稱物一般。師云。你未識
0703a10: 定盤星在。乃云。嬾對人鼓粥飯。青州布衫通身破綻
0703a11: 久矣。置之高閣閒房。免被傍人起模畫樣。無端挨逼。
0703a12: 將來依舊出呈醜相卻也相像。相像箇甚麼。一像庭
0703a13: 前風裏破芭蕉。落落零零全無背向。
0703a14: 晚參。千尋峭壁無你攀援處。萬仞縣崖無你措足處。
0703a15: 饒是插翅錦鱗。摩騰霄漢。且教按下雲頭。況乎眼目
0703a16: 定動之流。直須向獨木橋上熟睡一回始得。
0703a17: 晚參。舉目看著。舉口道著。舉手摸著。舉步蹋著。德山
0703a18: 棒打石人頭。臨濟小廝得半杓。
0703a19: 晚參。東廊下也喝。西廊下也喝。喝到三十三天帝釋
0703a20: 天夢中驚起。戴上襆頭。拱著拄笏。直至善法堂中擊
0703a21: 動天鼓。集諸天子而告之曰。下方何等世界有佛出
0703a22: 世。或是諸大知識登壇豎義。棒喝交加。雷轟電掣。我
0703a23: 等天子當持香華往修供養。及乎天眼遙觀。卻是法
0703a24: 慶寺中香客。一群驢子叫。帝釋而退。卻笑帝釋
0703a25: 好箇因緣。當面錯失。何也。驢子叫。祖師喝。仔細看來
0703a26: 何差別。眼裏無筋耳中有屑。咄咄圓通門啟。各各端
0703a27: 的。
0703a28: 晚參。往時多與諸人說話。今歲多病少與諸人說話。
0703a29: 且道多說的是。少說的是。多說少說總沒交涉。何也。
0703a30: 將軍不下馬。各自奔前程。
0703b01: 上堂。朔風凜凜。寒月絲絲。刀鎗遍地。燕雀癡癡。兵法
0703b02: 不曰置之死地而後生。置之危地而後安。法慶今日
0703b03: 作背水陣去也。
0703b04: 上堂。有相身中無相身。現前四大五蘊是有相身。那
0703b05: 箇是無相身。乃喝云。有眼如盲。有耳如聾。
0703b06: 上堂。佛法大有。只是牙痛。大小古人因有佛法是以
0703b07: 成病。山僧佛法全無。只是牙痛。大小法慶因無佛法
0703b08: 是以成病。大眾有佛法也成病。無佛法也成病。畢竟
0703b09: 如何。今日牙痛不能為汝說。異日與你說罷。
0703b10: 晚參。昨日靈石從南方來。說南方年歲甚豐。只是叢
0703b11: 林澹薄。山僧道。叢林澹薄也是常事。只恐人心澹薄
0703b12: 便不堪也。今歲山東年歲雖不甚豐。常住費用卻不
0703b13: 缺乏。只是汝等不能用心辦道。與南方叢席相去者
0703b14: 幾希矣。儒者道登東山而小魯。登泰山而小天下。汝
0703b15: 等皆是泰山頂上行的。大開眼睛。看腳下是何物。
0703b16: 至節。小參。山僧久病。忘年忘月。冬夜到來。失候時節。
0703b17: 侍者忽然報知忙忙打點不及。待要書雲卻墮俗套。
0703b18: 待要書符又墮禪套。不免用箇急著請晦堂和尚與
0703b19: 諸人相見去也。驀豎拳云。道。道。
0703b20: 晚參。穩坐家堂。因甚不識主人翁。眾下語不契。師代
0703b21: 云。只為分明極。翻令所得遲。又云。識得便成兩箇。
0703b22: 晚參。物物上了頭。頭上明釋迦華一頭。迦葉笑一頭。
0703b23: 達磨壁一頭。二祖心一頭。馬師醬一頭。南泉牛一頭。
0703b24: 臨濟喝一頭。德山棒一頭。道吾笏一頭。祕魔叉一頭。
0703b25: 禾山鼓一頭。石鞏弓一頭。東一頭西一頭。南一頭北
0703b26: 一頭。者一頭那一頭。何似躬親到地頭。
0703b27: 晚參。舉南泉坐次。一僧叉手而立。泉云。太俗。生僧合
0703b28: 掌。泉云。太僧生。師云。南泉眼光太窄。俗既著不得。僧
0703b29: 又著不得。直令者僧無著身處。法慶此間叉手也得。
0703b30: 合掌也得。僧亦不管。俗亦不拘。何故。龐公一口吸酒。
0703c01: 江丹霞夙具英靈骨。
0703c02: 說戒。上堂。眼睛與眉毛爭長。眼睛曰。我眼光爍破四
0703c03: 天下。眉有何德而居吾上。遂向額角坐地。眾詈之不
0703c04: 止。眼睛曰。想是眉毛為礙。不如除去眉毛。還歸本位。
0703c05: 於是脫盡眉毛。眾復詈之不止。眼睛謂鼻子曰。眉實
0703c06: 無用。人皆左袒。何也。鼻子曰。自是你顛倒錯亂。眉毛
0703c07: 眼睛本同一體。眉毛少眼睛不得。眼睛少眉毛不得。
0703c08: 眉若無眼不成面孔。眼若無眉是何模樣。不如各還
0703c09: 本位自然相稱。菩薩子。禪是眼。戒是眉。有戒無禪。眉
0703c10: 下無眼。有禪無戒。眼上無眉。眉眼相稱。名之為人。禪
0703c11: 是體。戒是用。有戒無禪。得用無體。有禪無戒。得體無
0703c12: 用。體用兼攝。名之曰道。禪是解。戒是行。有禪無戒。能
0703c13: 解無行。有戒無禪。能行無解。行解相應。名之曰祖。
0703c14: 成道。上堂。問。無端雪嶺受艱辛。剛睹明星夢不成。會
0703c15: 得山河渾是我。雙眼從茲空古今。眼空今古即且置。
0703c16: 直截根源事若何。師云。你向甚麼處得者消息來。進
0703c17: 云。此事纖豪不昧。因甚一切眾生自生顛倒。師云。卻
0703c18: 是你顛倒。進云。和尚恁麼答話大似貪觀天上月。失
0703c19: 卻掌中珠。師云。因誰致得。進云。大地今朝遍香積。普
0703c20: 應一句請師宣。師云。少刻有齋。你也隨例得飯喫。進
0703c21: 云。智不到處又作麼生。師云。念箇普同供養。進云。萬
0703c22: 般艸木根苗異。一得春風便放華。師云。今朝纔是臘
0703c23: 月八。乃云。釋迦睹星悟道。山僧謂釋迦猶欠悟在。何
0703c24: 也。若是睹星悟道便應說星長星短。星大星小。星闊
0703c25: 星狹。星多星少。南斗六北斗七。紫微垣太陰宮。如何
0703c26: 卻說如來眾生智慧德相。妄想執著有甚交涉。只者
0703c27: 沒交涉。引得後代兒孫異端紛起。有的便道。臘八喫
0703c28: 雞羹。纔疑禍即生。谿邊楊柳影。不礙釣舟行。又有道。
0703c29: 臘八喫紅糟。叢林意氣豪。酣酣沉醉倒。更不惹風騷。
0703c30: 一箇雞鳴狗盜之徒點胸點肋。一箇酒糟漢賣弄
0704a01: 麤豪。山僧當時若見。捉來好與廿七。拄杖子道。長老
0704a02: 須要說明者廿七還是烏藤邪。竹篦邪。乃呵呵大笑
0704a03: 云。你各人也須自己簡點。全要長老說明。與你木頭
0704a04: 有甚交涉。
0704a05: 上堂。問。昨日世尊掀翻大地。今日亡靈浪息風閒。還
0704a06: 有優劣也無。師云。狗咬枯骨。進云。昔漸源挾鍬子於
0704a07: 法堂上覓先師靈骨。即今亡者靈骨現在。又用特地
0704a08: 作麼。師云。癡人眼裏有空華。僧禮拜。乃云。水之積也
0704a09: 不厚。則負大舟也。無力風之積也不厚。則其負大翼
0704a10: 也無力。不見昔日楊岐參慈明數十年。作監寺。每入
0704a11: 室請益。慈明曰。監寺後日兒孫遍天下。在今日楊岐
0704a12: 之道果大行于天下。今猶古也。古猶今也。去聖時遙。
0704a13: 人心澹薄。短販之徒不能久久依師決擇。求古人風
0704a14: 規不道全無卻是罕有。若座下之香都寺其庶幾乎。
0704a15: 都寺從予十餘年。行業純一。勤勞備至。律身甚嚴。處
0704a16: 眾和協。復爾乾乾於道。日後未可量也。今為其師入
0704a17: 塔特請山僧陞座。山僧道。有子如此。其師可以死矣。
0704a18: 有子如此。其師可謂不死矣。有子如此。其師之面目
0704a19: 益光大矣。況復多子多孫。綿綿奕奕者哉。然則金山
0704a20: 上座即今向甚麼處安身立命。乃召眾云。都寺今日
0704a21: 設齋普請。大眾同聲共念般若波羅蜜。
0704a22: 晚參。昨晚山僧作得一夢。有人以無禮相加。夢中怒
0704a23: 甚。怒之不已己。忽然醒覺。不覺失笑。汝等參禪學道亦
0704a24: 如山僧做夢一般。得箇入頭。自然失笑去也。
0704a25: 晚參。拄杖子向山僧道。昔日馬祖開選佛場。我等今
0704a26: 日開選祖場何如。山僧道。而今祖師卻不中選。不如
0704a27: 省事罷了。拄杖子道。不為多事。徑往嵩山法堂擊動
0704a28: 法鼓。隨時有五人前進。一曰道副是得祖師皮的。與
0704a29: 它一枚祖師。一曰尼總持是得祖師肉的。與它一枚
0704a30: 祖師。一曰道育是得祖師骨的。與它一枚祖師。一曰
0704b01: 慧可是得祖師髓的。與它一枚祖師。一曰碗躂丘是
0704b02: 得祖師尿臭氣的。拄杖子道。者箇卻不成祖師了也。
0704b03: 不堪入選。碗躂丘憤地不平道。我親得祖師尿臭氣
0704b04: 的。如何不成祖師。目今江南祖師遍地。各各據名藍。
0704b05: 坐大剎。領眾匡徒。浩歸湖海。何曾聞得祖師尿臭氣
0704b06: 來。請問還入選也無。拄杖子直得無言可對。無理可
0704b07: 申。山僧在傍不覺失笑。且道者一笑是笑祖師邪。碗
0704b08: 躂丘邪。拄杖子邪。有人簡點得出。與它一枚祖師。
0704b09: 晚參。舉臨濟一日侍立德山次。德山顧謂曰。老僧今
0704b10: 日困。臨濟曰。者老漢寐語作甚麼。山擬拈棒。濟便掀
0704b11: 倒繩床。雲峰云。二員作家一拶一捺。略露風規。大似
0704b12: 把手上高山。雖然如是。未免傍觀者哂。大慧云。雲峰
0704b13: 老人恁麼批判。大似普州人。徑山若見。縛作一束送
0704b14: 在河裏。何故。不見道蚌鷸相持。俱落漁人之手。師云。
0704b15: 一人高高山頂立。待兔守株。一人深深海底行。撈蝦
0704b16: 抹蜆。仔細簡點。將來俱未得稱好手。何故。三尺浪高
0704b17: 魚化龍。癡人猶戽夜塘水。
0704b18: 晚參。近日禪和子好弄虛囂。山僧不耐與它行棒行
0704b19: 喝。止用東坡稱子。凡有來者命侍僧將渠鼻孔一一
0704b20: 稱過。然後通報山僧。一日有數僧來。頭戴一尺八寸
0704b21: 深的帽子。身穿埽地長的春布直身。腳穿八寸高的
0704b22: 千鍼繡鞋。侍者問渠甚麼處來。渠云蘇州來。侍者與
0704b23: 它稱過。報道帽子一斤。道袍一斤。鞋子一斤八兩。共
0704b24: 有三斤八兩。山僧道。鼻孔。侍者道。蘇州禪和眉毛
0704b25: 眼睛皮肉骨髓從裏至外。從頭至足盡是空的。人氣
0704b26: 尚然沒有。何處討鼻孔來。山僧大笑。又有數僧來。油
0704b27: 帽油衣油襪油履。侍者問渠甚麼處來。渠云杭州來。
0704b28: 侍者與它稱過。報道約有三百餘斤。純是投子道的。
0704b29: 鼻孔全然不見。山僧道。一箇小人那討許多油來。侍
0704b30: 者道。從渠進叢林參學。堂頭和尚耳提面命。密室商
0704c01: 量。茶裏飯裏。菜裏果子裏無非是油。猶恐其油之不
0704c02: 飽也。將渠全身浸在油甕裏數十年然後放出。是以
0704c03: 耳朵鼻子口舌脣皮腸胃心肺頭面手足無不是油
0704c04: 浸透。是以純油而已己。何處再尋鼻孔。山僧大笑。又有
0704c05: 數僧來。大目濃眉。高擔闊步。舉動村麤。語言直撞。侍
0704c06: 者問渠甚麼處人。渠云山東人。侍者與它稱過。上得
0704c07: 稱來。稱鉤弔直。稱梗厭折。稱錘跌。稱紐拔脫。只是
0704c08: 稱它不起。不知多少分兩。侍者問渠。你擔帶甚麼物
0704c09: 得恁麼重。渠云。一味老實。侍者道。不是老實。卻是癡
0704c10: 蠢。渠云。癡蠢即老實之別名也。不善粉飾。不弄虛頭。
0704c11: 無詐無欺。不奸不宄。只是愚魯呆笨。推不向前。約不
0704c12: 退後而已己。有一偈口呈。滿腹春秋。足智多謀。隨機陷
0704c13: 阱。舉手戈矛。人生不滿百。嘗懷千歲憂。休。休。蘇空頭。
0704c14: 杭油頭。到底不如老實頭。侍者道。子非東方生。何以
0704c15: 善自譽也。侍者回報。山僧大笑。只者三笑也。有權也。
0704c16: 有實也。有炤也有用。有鼻孔的與它半斤。沒鼻孔的
0704c17: 還它八兩。侍者道。長老一笑約重多少。復呵呵大笑
0704c18: 云。長老一笑重千鈞。未許時人測分兩。
0704c19: 
0704c20: 天岸昇禪師語錄卷第十
