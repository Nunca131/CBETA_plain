0783a01: 大明三藏法數卷第三十四　　　　石六
0783a02: 上天竺前住持沙門一如等奉　集註
0783a03: 十二分經亦名十二部經出大智度論【一修多羅】梵語修
0783a04: 多羅華言契經契者上契諸佛之理下契
0783a05: 眾生之機經者法也常也十界同遵曰法
0783a06: 三世不易曰常此聖教之總名也又修多
0783a07: 羅即是長行直說法相隨其義理長短不
0783a08: 以字數為拘也十界者佛界菩薩界緣覺界聲聞界天界人界修羅
0783a09: 界餓鬼界畜生界地獄界也。【二祇夜】梵語祇夜華言應頌
0783a10: 又云重頌謂應前長行之文重宣其義或
0783b01: 六句四句三句二句皆名頌也。【三伽陀】梵
0783b02: 語伽陀華言諷頌謂不頌長行直說偈句
0783b03: 如金光明經中空品等是也。【四尼陀羅】梵
0783b04: 語尼陀羅華言因緣如經中有人閒故為
0783b05: 說是事如律中有人犯是事故制是戒如
0783b06: 來所說一切根本緣起之事皆名因緣如
0783b07: 法華經中化城喻品說宿世因緣等是也。
0783b08: 【五伊帝目多】梵語伊帝目多華言本事謂
0783b09: 說諸菩薩弟子因地所行之事如法華經
0783b10: 中本事品云藥王菩薩於日月淨明德佛
0784a01: 所得法歡喜即然身臂以為供養修諸苦
0784a02: 行求菩提道等是也梵語菩提華言道。【六闍多伽】
0784a03: 梵語闍多伽華言本生謂說佛菩薩本地
0784a04: 受生之事如涅槃經云比丘當知我於過
0784a05: 去作鹿羆兔龍及作金翅鳥粟散王轉
0784a06: 輪聖王之類是也梵語比丘華言乞士。【七阿浮達磨】
0784a07: 梵語阿浮達磨華言未曾有亦云希有謂
0784a08: 如佛初生時即行七步足之處皆有蓮
0784a09: 花放大光明照十方世界而發是言我
0784a10: 是度一切眾生生老病死者地大震動天
0784b01: 雨眾花樹出音聲作天妓樂如是等無量
0784b02: 希有之事是也。【八婆陀】梵語婆陀具云阿
0784b03: 波陀那華言譬喻謂如來說法為鈍根者
0784b04: 假譬喻以曉示之令其開解如法華經中
0784b05: 火宅藥草等喻是也。【九優婆提舍】梵語優
0784b06: 婆提舍華言論議謂諸經中問荅辨論諸
0784b07: 法之事如法華經提婆達多品中智積菩
0784b08: 薩與文殊師利論說妙法等是也梵語提婆達多
0784b09: 華言天熱梵語文殊師利華言妙德。【十優陀那】梵語優陀那
0784b10: 華言自說謂無有人問如來以他心智觀
0785a01: 眾生機而自宣說如楞嚴會上說五十種
0785a02: 魔事不待阿難請問又如彌陀經無有緣
0785a03: 起自告舍利弗等是也五十種魔者謂色受想行識五陰各
0785a04: 有十種也梵語阿難華言慶喜梵語舍利弗華言鶖子。【十一毘佛】
0785a05: 梵語毘佛華言方廣方者法也廣者大
0785a06: 也又正理曰方包富曰廣謂大乘方等經
0785a07: 典其義廣大猶如虛空也。【十二和伽羅】梵
0785a08: 語和伽羅華言授記謂如來為諸菩薩辟
0785a09: 支聲聞授作佛記如法華經云汝阿逸多
0785a10: 於當來世而成佛道號曰彌勒等是也辟支
0785b01: 梵語具云辟支迦羅華言緣覺梵語彌勒華言慈氏阿逸多即彌勒字也。
0785b02: 十二因緣出天台四教儀謂無明等展轉感果名因
0785b03: 互相由藉為緣三世相續無間斷也三世相續
0785b04: 無間斷者謂由過去世無明行為因感現在世識乃至受五者為果由現在果起愛
0785b05: 取有三者為現在因由現在因感未來世生老死之果如是循環無間斷也。【一
0785b06: 無明】謂過去世煩惱之惑覆於本性無所
0785b07: 明了故曰無明。【二行】謂過去世身口造作
0785b08: 一切善不善業是名為行。【三識】謂由過去
0785b09: 惑業相牽致令此識投托母胎一剎那間
0785b10: 染愛為種納想成胎是名為識梵語剎那華言一念。
0786a01: 【四名色】名即是心謂心但有名而無形質也
0786a02: 色即色質即是身也謂從託胎已後至第五
0786a03: 箇七日名形位生諸根形四支差別是名為
0786a04: 色四支者即兩手兩足也。【五六入】謂從名色已巳後至第六
0786a05: 箇七日名髮毛爪齒位第七七日名具根
0786a06: 位六根開張有入六塵之用是名六入六根
0786a07: 者眼根耳根鼻根舌根身根意根也六塵者色塵聲塵香塵味塵觸塵法塵也。【六
0786a08: 觸】謂出胎已巳後至三四時六根雖觸對
0786a09: 六塵未能了知生苦樂想是名為觸。【七受】
0786a10: 謂從五六至十二三時因六塵觸對
0786b01: 六根即能納受前境好惡等事雖能了別
0786b02: 然未能起貪之心是名為受。【八愛】謂從
0786b03: 十四五至十八九時貪於種種勝妙
0786b04: 資具及欲等境然猶未能廣追求是
0786b05: 名為愛。【九取】謂從二十後貪欲轉盛於
0786b06: 五塵境四方馳求是名為取五塵者色塵聲塵香塵味
0786b07: 塵觸塵也。【十有】謂因馳求諸境起善惡業積集
0786b08: 牽引當生三有之果是名為有因果不亡為有二有
0786b09: 者欲有色有無色有即三界也。【十一生】謂從現世善惡之
0786b10: 業後世還於六道四生中受生是名為生
0787a01: 六道者天道人道修羅道餓鬼道畜生道地獄道也四生者胎生卵生濕生化生也。
0787a02: 【十二老死】謂從來世受生已後五陰之身
0787a03: 熟已還壞是名老死五陰者色陰受陰想陰行陰識陰也。
0787a04: 十二入出法界次第入即涉入之義謂六根六塵
0787a05: 互相涉入故名十二入也六根者眼根耳根鼻根舌根身根意
0787a06: 根也六塵者色塵聲塵香塵味塵觸塵法塵也。【一眼入】謂眼根對
0787a07: 色即能見色是名眼入。【二耳入】謂耳根對
0787a08: 聲即能聞聲是名耳入。【三鼻入】謂鼻根對
0787a09: 香即能嗅香是名鼻入。【四舌入】謂舌根對
0787a10: 味即能味是名舌入。【五身入】謂身根對
0787b01: 觸即能覺觸是名身入。【六意入】謂意根對
0787b02: 法即能分別於法是名意入。【七色入】謂一
0787b03: 切可見之色而對於眼是名色入。【八聲入】
0787b04: 謂一切可聞之聲而對於耳是名聲入。【九
0787b05: 香入】謂一切可嗅之香而對於鼻是名香
0787b06: 入。【十味入】謂一切可之味而對於舌是
0787b07: 名味入。【十一觸入】謂一切可覺之觸而對
0787b08: 於身是名觸入。【十二法入】謂一切可分別
0787b09: 之法而對於意是名法入。
0787b10: 十二頭陀行出十二頭陀經梵語頭陀華言抖擻謂
0788a01: 能抖擻煩惱之塵垢也比丘當離憒
0788a02: 不樂飾好心絕貪求無諸憍清淨自活
0788a03: 以求無上正真之道故有十二種之行焉
0788a04: 梵語比丘華言乞士。【一住阿蘭若處】梵語阿蘭若華
0788a05: 言寂靜處謂比丘當住於空閑寂靜之處
0788a06: 身離憒心離欲塵永絕攀緣求無上道
0788a07: 是為頭陀行也。【二常行乞食】謂比丘離諸
0788a08: 貪求不受他請常行乞食以資色身助成
0788a09: 道業若得食時或好或惡不起分別增之
0788a10: 念若不得食亦無嫌恨得與不得心常平
0788b01: 等是為頭陀行也。【三次第乞食】謂比丘乞
0788b02: 食之時不著於味不輕眾生不擇貧富常
0788b03: 平等一心次第而乞是為頭陀行也。【四一
0788b04: 食】謂比丘修道應作是念我求一食尚多
0788b05: 有所妨何小食後食若不自則失半
0788b06: 日之功不能一心行道是故斷數數食受
0788b07: 一食法是為頭陀行也小食者晨時食也後食者過中食也。
0788b08: 【五節量食】謂比丘所乞之食當作三分若
0788b09: 見渴乏者以一分施之又一摶食至空
0788b10: 靜處置淨石上施諸禽獸若不見困乏者
0789a01: 但食三分之二亦留一分不得盡食如此
0789a02: 則身輕安隱易消無患不廢行道若貪心
0789a03: 極噉則腹脹氣塞妨道業是故節食為
0789a04: 頭陀行也。【六過中不飲漿】漿即果漿蜜漿
0789a05: 之類謂比丘修道於種種漿日若過中悉
0789a06: 不得飲若飲者則心樂著貪求無厭不能
0789a07: 一心修習善法是故過中不飲漿為頭陀
0789a08: 行也。【七著弊衲衣】謂比丘不貪服飾不求
0789a09: 好衣但於聚落中拾陳舊廢棄之物浣濯
0789a10: 令淨作為衲衣覆除寒露而已若貪新好
0789b01: 則多追求以道行又能招致賊盜是故
0789b02: 著弊衲衣為頭陀行也。【八但三衣】三衣者
0789b03: 九條七條五條袈裟之衣也謂比丘少欲
0789b04: 知足衣取形不多不少如白衣之人畜
0789b05: 種種衣及外道苦行裸形無皆不合中
0789b06: 道是故佛弟子捨此二邊但受三衣為頭
0789b07: 陀行也梵語袈裟華言不正色言九條七條五條者此袈裟上中下之等第也。
0789b08: 【九間坐】謂無常苦空之觀是佛法之初
0789b09: 門能令厭離三界比丘住於塚間常見死
0789b10: 屍臭爛狼籍火燒鳥啄則無常不淨之想
0790a01: 易得成就是故塚間坐為頭陀行也無常者謂
0790a02: 五陰之身終歸壞滅也苦者謂由此身而受生死逼迫等苦也空者謂此身由四大
0790a03: 假合而成畢竟不有也。【十樹下坐】謂比丘於塚間不
0790a04: 得道者當至樹下思惟求道如佛生時成
0790a05: 道轉法輪般涅槃皆在樹下有如是因緣
0790a06: 是故比丘如佛所行當樹下坐為頭陀行
0790a07: 也梵語涅槃華言滅度。【十一露地坐】謂比丘在樹下
0790a08: 坐如住半舍蔭覆樂故生愛著又乂慮雨
0790a09: 漏濕冷鳥屎汙身毒虫所擾於是思惟露
0790a10: 地而坐隨意快樂月光遍照令心明利易
0790b01: 入空定是故露地坐為頭陀行也。【十二但坐
0790b02: 不臥】謂比丘四威儀中坐為第一食易消
0790b03: 化氣息調和可以入道若懈怠睡眠諸煩
0790b04: 惱賊常伺其便若行若立心動難攝是故
0790b05: 比丘常當安坐不至席為頭陀行也四威
0790b06: 儀即行住坐臥之威儀也。
0790b07: 十二惡律儀出雜阿毘曇心論惡律儀者謂法所不
0790b08: 應作之律儀。【一屠羊】屠者殺也謂人或以
0790b09: 自食而常宰殺或因取利販賣而常宰殺
0790b10: 是為惡律儀。【二養】謂因嗜其肉味以充
0791a01: 口體常自畜養意圖烹殺是為惡律儀。【三
0791a02: 養】謂或因自欲充於口腹或因販賣求
0791a03: 利以資其生而畜養之者是為惡律儀。【四
0791a04: 捕鳥】謂以殺心故網捕禽鳥或食或賣傷
0791a05: 害生命是為惡律儀。【五捕魚】謂以殺心故
0791a06: 而用網取捕諸魚或食或賣傷害物命
0791a07: 是為惡律儀。【六獵師】謂以殺心故獵捕一
0791a08: 切禽獸或食或賣傷害物命是為惡律儀。
0791a09: 【七作賊】謂見一切物常懷盜之心不思
0791a10: 物各有主妄行攘竊賊害於人是為惡律
0791b01: 儀。【八魁膾】魁膾者為官操刃行刑之人謂人
0791b02: 本同類彼雖犯法理固當死然習為操刃之
0791b03: 業以害其生實為惡行是為惡律儀。【九守獄】
0791b04: 謂為獄吏守其牢獄以杻械枷非理陵
0791b05: 虛罪因無慈善心是為惡律儀。【十龍】謂
0791b06: 習諸邪法術於龍蛇以為戲樂是為
0791b07: 惡律儀。【十一屠犬】謂殺犬以資利養是為
0791b08: 惡律儀。【十二伺獵】謂作獵主伺捕禽獸以
0791b09: 利其生而自積罪業是為惡律儀。
0791b10: 十二妄想出楞伽經經云當說妄想自性分別隨
0792a01: 境有異一切愚夫計著有無故有十二種
0792a02: 也。【一言說妄想】謂計著種種妙音歌詠之
0792a03: 聲以為有性是名言說妄想。【二所說事妄
0792a04: 想】謂所說事窮其自性惟聖智所知凡
0792a05: 愚不了但依彼事而生言說是名所說事
0792a06: 妄想。【三相妄想】謂隨事起見猶如渴鹿奔
0792a07: 逐陽作於水想如於地水火風執有堅
0792a08: 濕動之性然不知性本融通於一切法
0792a09: 相虛妄計著是名相妄想。【四利妄想】謂樂
0792a10: 著世間種種金銀珍寶等財利而不知此
0792b01: 物本是虛幻凡夫不了而起貪著是名利
0792b02: 妄想。【五自性妄想】謂執持諸法起自性見
0792b03: 以自為是餘皆為非是名自性妄想。【六因
0792b04: 妄想】謂於因緣所生之法起有無等見妄
0792b05: 想分別成生死因是名因妄想。【七見妄想】
0792b06: 謂於五陰等法妄計有無一異起諸邪見
0792b07: 執著分別是名見妄想五陰者色陰受陰想陰行陰識陰也
0792b08: 有無者計有即常見計無即斷見一異者計五陰之法為一為異也。【八成妄
0792b09: 想】謂於假名實法上計我我所而起言說
0792b10: 成定論是名成妄想假名者謂名字虛假也實法者謂五
0793a01: 陰之法是實有也我我所者我即假名我所即五陰色身等也。【九生妄想】謂
0793a02: 計一切法若有若無皆從緣起而生分別
0793a03: 是名生妄想。【十不生妄想】謂一切法皆先
0793a04: 有體不假因緣而生是名不生妄想。【十一
0793a05: 相續妄想】謂於一切諸法執此與彼相
0793a06: 繫屬計著分別無有斷絕是名相續妄想。
0793a07: 【十二縛不縛妄想】謂於一切法以情生著
0793a08: 故則成繫縛若離妄想則無繫縛凡夫不了
0793a09: 於此無縛中而生計著是名縛不縛妄想。
0793a10: 十二隨眠出眾事分阿毘曇論謂欲等煩惱長時隨遂眠
0793b01: 伏藏識之中故名隨眠藏即含藏之義藏識即第八識也。【一
0793b02: 欲貪】謂於可意之境愛染念著而生樂也。
0793b03: 【二嗔恚】謂於不可意之境無所愛樂而自生
0793b04: 嗔忿也。【三色貪】謂於色界愛樂淨法貪著禪
0793b05: 味也。【四無色貪】謂於無色界識處等定愛樂
0793b06: 可意心生味著也。【五無明】謂於事理等法無
0793b07: 所明了障覆真性也。【六身見】謂於五陰等法
0793b08: 中強立主宰妄計為身也五陰者色陰受陰想陰行陰識陰也。
0793b09: 【七邊見】謂於身見上計我或斷或常隨執一
0793b10: 邊也計斷常者謂外道自計此身死已己不生名斷見又計此身死已更生名常見也。
0794a01: 【八邪見】謂由計斷常不信因果以為無作無
0794a02: 得起見誹謗也。【九見取】謂因此見而能通至
0794a03: 非非想天信此非餘執劣為勝非非想天即無色界天也
0794a04: 信此非餘者謂自信己已之所行而於餘人所行悉以為非也。【十戒取】謂執邪
0794a05: 為道非因計因如持狗等戒以為可得清
0794a06: 淨解脫是也狗等戒者外道妄計自譯前世從狗中來即便獨足
0794a07: 而立及噉糞穢以為苦行也。【十一慢】謂貢高自舉輕慢
0794a08: 他人也。【十二疑】謂於諦理不能了心生
0794a09: 猶豫是非不也諦理者即苦集滅道四諦之理也。
0794a10: 十二類生出楞嚴經謂諸有情由顛倒妄想起惑
0794b01: 造業隨業感報各各不同故有十二類也。
0794b02: 【一生】生者從殼而出生也謂此類有
0794b03: 情因虛妄顛倒之惑起飛沉想之業惑
0794b04: 業和合故感此生之報即魚鳥龜蛇之類
0794b05: 是也飛沉者若想念浮舉則為飛禽若情念沉重報為魚蛇之類也。【二胎
0794b06: 生】胎生者從胞胎而出生也謂此類有情
0794b07: 因愛欲雜染之惑起橫想之業惑業
0794b08: 相滋故感此生之報即人畜龍仙之類是
0794b09: 也橫者人身而畜生橫也因行正道得為人類故身因行邪道惑生畜類
0794b10: 故身橫也。【三濕生】濕生者從濕處而受生也謂
0795a01: 此類有情因顛倒執著之惑起翻覆想
0795a02: 之業惑業和合故感此生之報即含蠢蠕
0795a03: 動之類是也翻覆即飛伏也因違義背信翻覆任情遂感蠢蠕飛伏之
0795a04: 類也。【四化生】化生者無而忽有也又離此舊
0795a05: 形易彼新質為化生也謂此類有情因顛
0795a06: 倒變易之惑起捨故取新想之業惑業
0795a07: 和合故感此生之報即轉飛行之類是
0795a08: 也轉飛行者如蠶形為蛾如雀化蛤之類。【五有色】有色者
0795a09: 有形礙明顯之色也謂此類有情因顛倒障
0795a10: 礙之惑起精耀想之業惑業顯著故感此
0795b01: 生之報即休咎精明之類是也休咎精明者如星辰
0795b02: 吉者為休者為咎爝火蚌珠皆精明之類爝火即螢火也。【六無色】無
0795b03: 色者無有形色也謂此類有情因顛倒銷
0795b04: 散之惑起陰隱想之業惑業暗昧故感此
0795b05: 生之報即空散銷沉之類是也空散銷沉者色心亡厭
0795b06: 空絕想沉冥幽隱即無色界外道之類是也。【七有想】有想者從
0795b07: 憶想所生也謂此類有情因顛倒罔象之
0795b08: 惑起潛結想之業惑業和合故感此生
0795b09: 之報即神鬼精靈之類是也罔象者似有似無也潛結
0795b10: 者潛即隱伏結即凝滯也。【八無想】無想者想心迷無
0796a01: 所覺了也謂此類有情因頑鈍愚癡之惑
0796a02: 起枯槁想之業惑業和合故感此生之
0796a03: 報即精神化為土木金石之類是也精神化為
0796a04: 土木金石者如華表生精如黃頭外道化為石是也。【九非有色】非有
0796a05: 色者謂雖有形色而假他所成也謂此類
0796a06: 有情因虛偽相待之惑起因依想之業
0796a07: 惑業相染故感非有色相成色之報即水
0796a08: 母以蝦為目之類是也非有色相成色者如水母本無自類
0796a09: 之色相故曰非有色相以水沫為身以蝦為目故曰成色也。【十非無色】
0796a10: 非無色者因聲呼召而能成形也謂此類
0796b01: 有情因相引妄性顛倒之惑起呼召想
0796b02: 之業惑業相附故感非無色相無色之報
0796b03: 即詛厭生之類是也非無色相無色者如蝦等從自類
0796b04: 生不假他成故曰非無色相籍聲得生故曰無色詛厭生者詛亦呼召耳厭即
0796b05: 禱也如蝦以聲附然後生長非聲則壞又孔雀雌者聞雄者鳴即有娠生難此
0796b06: 等物類若由厭檮而生也。【十一非有想】非有想者謂借
0796b07: 他之身以成自類也謂此類有情因誣罔
0796b08: 顛倒之惑起回互想之業惑業和合故
0796b09: 感非有想相成想之報即蒲盧等異質相
0796b10: 成之類是也誣罔即誑惑也回互猶轉換也蒲盧蜾蠃也取青虫以為
0797a01: 己巳子乃誣罔回互之義也非有想相成想者如青虫非蒲盧之類故曰非有想相而
0797a02: 能成己巳之子故曰成想也。【十二非無想】非無想者謂雖
0797a03: 親而成怨害也謂此類有情因怨恨顛倒
0797a04: 之惑起殺害妄想之業惑業和合故感非
0797a05: 無想相無想之報即土梟等附塊為兒及
0797a06: 破鏡鳥以毒樹果抱為其子子成父母皆
0797a07: 遭其食之類是也非無想相無想者父母有愛故曰非無想相後
0797a08: 時成大父母遭食故曰無想也土梟食母鳥也破鏡食父獸也形如貙而虎眼今云
0797a09: 鳥者恐譯誤耳。
0797a10: 十三事法【一住正戒】謂出家之人入於聚落
0797b01: 乞食當攝身心安住正戒勿令毀犯也。
0797b02: 【二住正威儀】謂出家之人乞食之時當須
0797b03: 正其容貌端其威儀令一切人生敬信心
0797b04: 也。【三住正命】謂出家之人當依佛制乞食
0797b05: 自活資身進道離於五種邪命之食也五邪
0797b06: 命者詐現異相自說功能占相吉凶高聲現威說所得利以動人心也。【四住
0797b07: 正覺】謂出家之人當須覺了身為苦本甚
0797b08: 可厭惡為正道故而行乞食隨得支身以
0797b09: 除飢渴勿令多貪妨進道業也已巳上乞食四事。【五
0797b10: 依法】謂出家之人或於道中經行或於
0798a01: 聚落內乞食當須行步徐緩遵其法則也。
0798a02: 【六依時】謂出家之人當念無常迅速晝夜
0798a03: 深自警悟不可眠臥妨道業遺教經云
0798a04: 晝則勤心修習善法無令失時初夜後夜
0798a05: 亦勿有廢是也。【七依處】謂出家之人欲求
0798a06: 寂靜無為之樂當離憒古對切之處獨處
0798a07: 閑居思滅苦本也。【八依次】謂出家之人於
0798a08: 大眾中當依戒臘資次而坐勿令越梵
0798a09: 網經云先受戒者在前坐後受戒者在後
0798a10: 坐是也已巳上威儀四事。【九離貪】謂出家之人已巳住
0798b01: 正戒當制五根勿令放逸五欲之害甚於
0798b02: 毒蛇不應貪著也五根者眼根耳根鼻根舌根身根也五欲者色
0798b03: 欲聲欲香欲味欲觸欲也。【十離瞋】謂出家之人當以慈
0798b04: 悲為本忍受惡罵之毒如飲甘露無令瞋
0798b05: 恨瞋之為害甚於猛火常當防護勿令得
0798b06: 入也。【十一離取著】謂出家之人常以智慧
0798b07: 觀察己巳身及以外物皆悉虛幻不應妄取
0798b08: 執著遺教經云持淨戒者不得販賣貿易
0798b09: 安置田宅及諸財寶皆當遠離是也。【十二
0798b10: 離麤獷】謂出家之人當須柔軟和順以成
0799a01: 清雅之德不應麤暴猛獷有失和敬之儀
0799a02: 也和敬者謂外同他善內自謙卑也。【十三離憍慢】謂出家
0799a03: 之人當須謙敬卑下折己已慢幢精進修道
0799a04: 不應自恃有德憍傲侮慢貢高於人也已巳上
0799a05: 離煩惱五事。
0799a06: 日冷十三緣出長阿含經【一緣】謂須山佉陀羅
0799a07: 山二山中間有水廣八萬四千由旬其水
0799a08: 生優羅等雜華互相照觸日光為之生
0799a09: 冷梵語須華言妙高梵語由旬華言限量梵語優羅華言青蓮。【二緣】
0799a10: 謂佉陀羅山伊沙陀羅山二山中間有水
0799b01: 縱廣四萬二千由旬其水生諸雜華互相
0799b02: 照觸日光為之生冷梵語伊沙陀羅華言持軸。【三緣】謂
0799b03: 伊沙陀羅山樹提陀羅山二山中間有水
0799b04: 廣二萬由旬其水生諸雜花互相照觸日
0799b05: 光為之生冷。【四緣】謂善見山樹提山二山
0799b06: 中間有水廣一萬二千由旬其水生諸雜
0799b07: 花互相照觸日光為之生冷。【五緣】謂善見
0799b08: 山馬祀山二山中間有水廣六千由旬其
0799b09: 水生諸雜花互相照觸日光為之生冷。【六
0799b10: 緣】謂馬祀山尼陀羅山二山中間有水
0800a01: 廣一千二百由旬其水生諸雜花互相照
0800a02: 觸日光為之生冷梵語尼彌陀羅華言抱持。【七緣】謂尼
0800a03: 彌陀羅山調伏山二山中間有水廣六百
0800a04: 由旬其水生諸雜花互相照觸日光為之
0800a05: 生冷。【八緣】謂調伏山金剛輪山二山中間有
0800a06: 水廣三百由旬其水生諸雜花互相照觸
0800a07: 日光為之生冷。【九緣】謂金剛輪山閻浮提
0800a08: 地二處中間有水映於日光而日生冷梵語
0800a09: 閻浮提華言勝金洲。【十緣】謂南閻浮提河少西拘耶
0800a10: 尼水多其水映於日光而日生冷梵語拘耶尼華
0800b01: 言牛貨。【十一緣】謂西拘耶尼河少東弗于逮
0800b02: 水多其水映於日光而日生冷梵語弗于逮華言勝。
0800b03: 【十二緣】謂東弗于逮河少北單越河多
0800b04: 其水映於日光而日生冷梵語單越華言勝處。【十
0800b05: 三緣】謂日宮殿光照大海水水映日光而
0800b06: 日生冷。
0800b07: 十四無畏出楞嚴經謂觀世音菩薩以金剛三昧
0800b08: 無作妙力與諸十方三世六道一切眾生
0800b09: 同一悲仰令諸眾生獲得十四種無畏功
0800b10: 德也梵語三昧華言正定無作妙力者謂不作意之力用也十方者四方四
0801a01: 維上下也三世者過去現在未來也六道者天道人道脩羅道餓鬼道畜生道地獄
0801a02: 道也。【一不自觀音以觀觀者】不自觀音者
0801a03: 謂不隨聲塵所起知見也以觀觀者謂返
0801a04: 照自性也不起知見則無所妄返照自性
0801a05: 則一切真寂無復苦惱故令受苦眾生蒙
0801a06: 此真觀即得脫是為無畏經云觀其音
0801a07: 聲即得脫是也。【二知見旋復】在心曰知
0801a08: 在眼曰見知見性熱則屬於火謂菩薩能
0801a09: 旋轉知見以復真空能令眾生設入火難
0801a10: 自不能燒是為無畏經云設入大火火不
0801b01: 能燒是也。【三觀聽旋復】觀聽性動則屬於
0801b02: 水謂菩薩能旋轉觀聽以復真空能令眾
0801b03: 生設為大水所漂自不能溺是為無畏經
0801b04: 云大水所漂水不能溺是也。【四斷滅妄想
0801b05: 心無殺害】妄想作業以殺為首謂菩薩證
0801b06: 悟實性斷滅妄想大慈心發無殺害念能
0801b07: 令眾生入彼羅剎鬼國鬼自滅惡是為無
0801b08: 畏經云入諸鬼國鬼不能害是也梵語羅剎華言
0801b09: 速疾鬼。【五熏聞成聞六根銷復同於聲聽】謂
0801b10: 熏聞屬思思其所聞無性可得則成真聞
0802a01: 六根害人兵刃無異菩薩六根既皆銷滅
0802a02: 以復真空一切塵境同於聲聽能令眾生
0802a03: 當被害者刀刃所加折壞是為無畏
0802a04: 經云臨當被害刀壞是也六根者眼根耳根鼻
0802a05: 根舌根身根意根也。【六聞熏精明明法界】謂菩薩
0802a06: 從聞熏習所成慧性既得精明明照十方
0802a07: 周法界幽暗即消能令眾生雖被藥
0802a08: 諸幽暗者來近其側目受明奪自不能視
0802a09: 是為無畏經云藥羅剎鳩槃茶鬼雖近
0802a10: 其傍目不能視是也梵語藥叉亦云夜叉華言勇梵語鳩槃
0802b01: 茶華言甕形。【七音性圓消觀聽返入】謂受虛妄
0802b02: 聲塵繫縛不異禁繫枷菩薩以動靜之
0802b03: 性俱滅則其觀聽返妄入真聲塵脫能
0802b04: 令眾生禁繫等事不能著身是為無畏經
0802b05: 云禁繫枷所不能著是也。【八滅音圓聞
0802b06: 生慈力】謂菩薩消滅音聲圓成聞慧則
0802b07: 生慈力能以大利令彼得樂是以眾生
0802b08: 經於險路如行坦途或遇惡寇自不能
0802b09: 是為無畏經云經過險路賊不能是也。
0802b10: 【九熏聞離塵色不能】謂菩薩以思慧熏
0803a01: 聞成性離諸塵妄不被色塵所能令一
0803a02: 切性多人貪欲不生是為無畏經云能
0803a03: 令一切多眾生遠離貪欲是也。【十純音
0803a04: 無塵根境圓融】謂菩薩音性純淨離諸妄
0803a05: 塵根境相入圓融無礙能令懷忿恨人瞋
0803a06: 恚不生是為無畏經云能令一切忿恨眾
0803a07: 生離諸瞋恚是也。【十一銷塵旋明】謂菩薩
0803a08: 除暗銷塵旋復性明能令一切昏鈍無善
0803a09: 心人癡暗遠離是為無畏經云能令一切
0803a10: 昏鈍性障諸阿顛迦永離癡暗是也梵語阿顛
0803b01: 迦華言無善心。【十二融形復聞】謂融形則礙滅復
0803b02: 聞則性真故涉入世間而不壞世間之相
0803b03: 能遍十方供養微塵數佛稟承其法各為
0803b04: 法子以此無畏施諸無子眾生欲求男者
0803b05: 令得生男經云能令無子眾生欲求男者
0803b06: 誕生福德智慧之男是也。【十三六根圓通明
0803b07: 照無二】謂菩薩六根圓融通達無礙含攝
0803b08: 法界如大圓鏡明照無二由此故能承順
0803b09: 法門受領無失以此無畏施諸無子眾生
0803b10: 欲求女者即得生女經云能令法界無子
0804a01: 眾生欲求女者誕生福德柔順眾人愛敬
0804a02: 有相之女是也。【十四我一名與六十二恒
0804a03: 河沙名等無有異】謂菩薩得真圓通能令
0804a04: 求福眾生但持我之名號與彼俱持無數
0804a05: 菩薩名號之人較量所得福德等無有異
0804a06: 是為無畏經云能令眾生持我名號與彼
0804a07: 共持六十二恒河沙諸法王子二人福慧正
0804a08: 等無異是也。
0804a09: 念誦忌十五地出一字佛頂輪王經念誦即想念持誦
0804a10: 神也忌者猶不也經云如來告金剛
0804b01: 密主菩薩若諸有情為欲調他怨惡之
0804b02: 心伏者欲消除一切障者或求滿足
0804b03: 如意者當擇空寂幽閑勝處結界建壇淨
0804b04: 身語意供養聖像誦持佛頂輪王加持
0804b05: 作法若得成就則所願滿足不可於神龍
0804b06: 所護及藥羅剎等地結界作法若在此
0804b07: 等不善之處則鬼神得便而來擾使所
0804b08: 作行法不得成就是故當忌十五地也梵語
0804b09: 藥叉亦云夜華言勇梵語羅剎華言速疾鬼。【一神龍所護地】
0804b10: 謂有神龍護持之處忌於結界建壇誦
0805a01: 作法恐其侵惱令所作行法不得成就也。
0805a02: 【二藥叉羅剎住地】謂有藥叉等鬼神所住
0805a03: 之處忌於結界建壇誦作法恐其伺於
0805a04: 方便擾行法令不成就也。【三尸陀林地】
0805a05: 梵語尸陀華言寒林謂有死屍積聚之處
0805a06: 忌於結界建壇誦作法以其臭穢不淨
0805a07: 妨於淨行作法難成也。【四無佛法地】謂如
0805a08: 來正教所不到處忌於結界建壇誦作
0805a09: 法以無正教之法善神不來守護行法難
0805a10: 成也。【五虎狼住地】謂有虎狼猛獸之處忌
0805b01: 於結界建壇誦作法以其威猛毒害非
0805b02: 吉祥空閑之地難以安住作法也。【六多蚊
0805b03: 虫地】謂有蚊蚋聚集之處忌於結界建壇
0805b04: 誦作法以其能喧又能人不得寂
0805b05: 靜作法難成也。【七無雨地】謂多旱無雨之
0805b06: 處忌於結界建壇誦作法以其泉源枯
0805b07: 竭人多渴乏絕於助緣行法難成也。【八饒
0805b08: 風地】謂風常起之處忌於結界建壇誦
0805b09: 作法以其飄蕩多寒妨於道行作法難成
0805b10: 也。【九賊住地】謂有盜賊所住之處忌於結
0806a01: 界建壇誦作法以其多害心妨於道
0806a02: 行難以安住作法也。【十屠殺住地】謂屠兒
0806a03: 殺者所住之處忌於結界建壇誦作法
0806a04: 以其無慈悲心非吉祥空閑之地行法難
0806a05: 成也。【十一酤酒住地】謂賣酒之處忌於結
0806a06: 界建壇誦作法以酒是起罪因緣能令
0806a07: 眾生心生顛倒妨於道行作法難成也。【十
0806a08: 二賣經像地】謂販賣經卷佛像之處忌於
0806a09: 結界建壇誦作法以其不信因果無有
0806a10: 善心非吉祥空閑之地難以安住作法也。
0806b01: 【十三賣凶具地】謂販賣刀杖弓箭殺生
0806b02: 具之處忌於結界建壇誦作法以其多
0806b03: 殺害心非吉祥空閑之地難以安住作法
0806b04: 也。【十四賣女地】謂衒賣女色之處忌於結
0806b05: 界建壇誦作法以其穢污不潔妨於道
0806b06: 行作法難成也。【十五眾難地】謂水火刀兵
0806b07: 險難之處忌於結界建壇誦作法以兇
0806b08: 險多難非吉祥空閑之地難以安住作法
0806b09: 也。
0806b10: 十五種無明出鞞婆沙論【一根本無明】謂從無始
0807a01: 之際一念不覺長夜昏迷不了真理能生
0807a02: 一切諸惑煩惱是為根本無明。【二枝末無明】
0807a03: 謂心心所法相應而起即有貪瞋慢疑見
0807a04: 等煩惱是為枝末無明心心所法者心即心王心所即受想
0807a05: 行也。【三共無明】謂一切結使共相造作一切
0807a06: 諸業是為共無明結使者謂一切煩惱能纏縛驅使於人入於生
0807a07: 死也。【四不共無明】謂第七識無別體相妄起
0807a08: 染心障蔽無漏聖法恒不間斷是為不共
0807a09: 無明第七識即意識也無漏者謂不漏落生死也。【五相應無明】
0807a10: 謂第七識恒與貪痴見慢四惑相應而起
0807b01: 是為相應無明。【六不相應無明】謂第七識
0807b02: 不與餘識外緣麤顯之境相應是為不相
0807b03: 應無明麤顯之境者謂色等五塵之境也。【七迷理無明】謂
0807b04: 根本無明障於中道之理不能顯發是為
0807b05: 迷理無明。【八迷事無明】謂見思煩惱障蔽
0807b06: 生死之事不能出離是為迷事無明。【九獨
0807b07: 頭無明】謂妄覺之心不緣外境孤然生起
0807b08: 生已巳增廣是為獨頭無明。【十俱行無明】謂
0807b09: 心心所法常相隨逐曾不捨離是為俱行
0807b10: 無明。【十一覆業無明】謂一切結使覆蔽諸
0808a01: 業不令人知恐失名譽利養敬等是為
0808a02: 覆業無明。【十二發業無明】謂貪痴我見慢
0808a03: 等悉能發生一切惡業是為發業無明。【十三
0808a04: 種子子時無明】種子者謂第八藏識含藏
0808a05: 一切染淨種子也子時者子為十二時之
0808a06: 首以喻藏識為諸識之首也染習種子
0808a07: 蘊在藏識之中未發顯時是為種子子時
0808a08: 無明。【十四行業果無明】謂於十二因緣中
0808a09: 無明行愛取有五者煩惱是業因識等七
0808a10: 者是苦果是為行業果無明十二因緣者一無明二行
0808b01: 三識四名色五六入六觸七受八愛九取十有十一生十二老死也。【十五惑無
0808b02: 明】謂俱生分別及根本隨煩惱等惑是為
0808b03: 惑無明俱生分別者謂最初托胎一念之識與形俱生即有分別也根本隨
0808b04: 煩惱者即前根本無明也。
0808b05: 十六觀門出觀無量壽佛經韋提希夫人願生西方
0808b06: 極樂世界兼為未來世眾生欲生者請
0808b07: 佛世尊說其修行之法故佛令其觀彼依
0808b08: 正之境托境顯性了境唯心即得生此
0808b09: 十六觀門所以說也梵語韋提希華言思惟依正者依即阿彌
0808b10: 陀佛所依之土正即阿彌陀佛相好之身也。【一日觀】謂正坐西
0809a01: 向諦觀落日令心堅住專想不移見日欲
0809a02: 沒狀如懸鼓既見日已巳閉目開目皆令明
0809a03: 了是名日觀。【二水觀】謂作水想想水成已
0809a04: 當作想既見已巳作璃想此想成已巳
0809a05: 見璃地內外映徹是名水觀梵語璃華言青色寶。
0809a06: 【三地觀】謂前想成時開目閉目不令散失
0809a07: 如此想者即名粗見極樂國地見已巳分明
0809a08: 是名地觀。【四寶樹觀】謂作七重行樹想一
0809a09: 一樹高八千由旬七寶映飾珠網覆上行
0809a10: 行相當葉葉相次生諸妙花成七寶果其
0809b01: 葉千色有大光明照映三千世界十方國
0809b02: 土悉於中現是名樹觀梵語由旬華言限量有八十六十四十里
0809b03: 三等之不同七寶者金銀璃玻硨磲碼赤真珠也三千者大千中千小千也
0809b04: 十方者四方四維上下也。【五八功德水觀】八功德水者
0809b05: 一澄淨二清冷三甘四輕軟五潤澤六
0809b06: 安和七除患八增益也謂想極樂國土有
0809b07: 八池水一一池水從如意珠王生分為十
0809b08: 四支一一支作七寶妙色黃金為渠雜色
0809b09: 金剛以為底沙一一水中有六十億七寶
0809b10: 蓮華一一華團圓正等十二由旬其摩尼
0810a01: 水流注華間演說苦空無常無我諸波羅
0810a02: 蜜妙法音其八池水皆具八種功德是
0810a03: 名八功德水觀梵語摩尼華言如意苦者謂由五陰之身而受生死逼迫
0810a04: 等苦也空者謂此身由四大假合而成畢竟不有也無常者謂此身等終歸壞滅也
0810a05: 無我者謂四大各離何者是我也梵語波羅蜜華言到彼岸。【六總觀】謂
0810a06: 眾寶國土一一各有五百億寶樓樓中有
0810a07: 無量諸天作眾妓樂又有樂懸處虛空
0810a08: 如天寶幢不鼓自鳴此眾音中皆悉念佛
0810a09: 念法念僧此想成已巳名見極樂世界寶樹
0810a10: 寶地寶池是為總觀。【七華座觀】謂當作七
0810b01: 寶蓮華想一一華葉作百寶色縱廣二百
0810b02: 五十由旬一一華葉有百億摩尼珠王以
0810b03: 為映飾放千光明毘楞伽寶以為其臺臺
0810b04: 上有四寶幢幢上寶慢如夜摩天宮是名
0810b05: 華座觀毘楞伽梵語具云釋迦毘楞伽華言能勝梵語夜摩華言善時分。
0810b06: 【八像觀】像即佛像謂欲想彼佛先當想像
0810b07: 如閻浮檀金色坐彼華上見像坐已巳心眼
0810b08: 得開明見極樂國土七寶莊嚴寶地寶池
0810b09: 寶樹行列復想一大蓮華在佛左邊一大
0810b10: 蓮華在佛右邊觀世音大勢至二菩薩坐
0811a01: 左右華上皆放光明一一樹下亦有三蓮
0811a02: 華各有一佛二菩薩像滿彼國此想成
0811a03: 已巳是名像觀梵語閻浮華言勝金樹名其樹林中有河河底有金沙名
0811a04: 曰閻浮檀金也。【九佛真身觀】謂觀無量壽佛身相
0811a05: 光明身如百千萬億夜摩天閻浮檀金色
0811a06: 佛身高六十萬億那由他由旬眉間白毫
0811a07: 右旋宛轉如五須彌山佛眼如四大海水
0811a08: 青白分明身諸毛孔流出光明如須彌山
0811a09: 彼佛圓光如百億三千大千世界於圓光
0811a10: 中有百萬億那由他恒河沙化佛有眾多
0811b01: 化菩薩以為侍者無量壽佛有八萬四千
0811b02: 相一一相有八萬四千隨形好一一好復
0811b03: 有八萬四千光明一一光明照十方世
0811b04: 界欲觀無量壽佛者從一相好入但觀眉
0811b05: 間白毫極令明了見眉間白毫者八萬四
0811b06: 千相好自然當現見無量壽佛者即見十
0811b07: 方無量諸佛是名佛真身觀梵語那由他亦云阿廋多
0811b08: 華言萬億梵語須彌華言妙高。【十觀世音觀】謂想觀世音
0811b09: 菩薩身長八十萬億那由他由旬身紫金
0811b10: 色頂有肉髻項有圓光其圓光中有五百
0812a01: 化佛一一化佛有五百化菩薩無量諸天
0812a02: 以為侍者舉身光中五道眾生一切色相
0812a03: 皆於中現毘楞伽寶以為天冠冠中有一
0812a04: 立化佛高二十五由旬菩薩面如閻浮檀
0812a05: 金色眉間毫相流出八萬四千種光光有
0812a06: 無量化佛一一化佛有無數化菩薩以為
0812a07: 侍者臂如紅蓮華色手掌作五百億雜蓮
0812a08: 華色一一指端有八萬四千畫猶如印文
0812a09: 以此寶手接引眾生足下有千輻輪相其
0812a10: 餘身相眾好具足如佛無異唯頂上肉髻
0812b01: 及無見頂相不及世尊是名觀世音觀五道
0812b02: 者天道人道餓鬼道畜生道地獄道也。【十一大勢至觀】謂想
0812b03: 大勢至菩薩身量大小亦如觀世音菩薩
0812b04: 圓光面各百二十五由旬舉身光明照十方
0812b05: 國作紫金色有緣眾生皆悉得見但見此
0812b06: 菩薩一毫孔光即見十方無量諸佛淨妙
0812b07: 光明是故號為無邊光以智慧光普照一
0812b08: 切令離三塗得無上力是故號為大勢至
0812b09: 菩薩天冠有五百寶華一一寶華有五百
0812b10: 寶臺十方佛國廣長之相皆於中現於肉
0813a01: 髻上有一寶瓶盛諸光明普現佛事餘諸
0813a02: 身相如觀世音等無有異是名大勢至觀
0813a03: 三途者刀途血途火途也。【十二普想觀】謂前想成已巳當
0813a04: 起自心生於西方極樂世界於蓮華中結
0813a05: 跏趺坐作蓮華合想作蓮華開想蓮華開
0813a06: 時有五百色光來照身想作眼目開想見
0813a07: 佛菩薩滿虛空中水鳥樹林及與諸佛所
0813a08: 出音聲皆演妙法見此事已巳名見無量壽
0813a09: 佛極樂世界是為普想觀。【十三雜想觀】謂
0813a10: 若欲至心生西方者先觀丈六佛像在池
0813b01: 水上阿彌陀佛神通如意於十方國變現
0813b02: 自在或現大身滿虛空中或現小身丈六
0813b03: 八尺所現之形皆真金色圓光化佛及寶
0813b04: 蓮華如上所說觀世音及大勢至於一切
0813b05: 處身同眾生但觀首相知是觀世音知是
0813b06: 大勢至是名雜想觀梵語阿彌陀華言無量壽。【十四上
0813b07: 輩生觀】此觀於上品中又分上中下三品上輩上品上生
0813b08: 者謂欲生彼國當發三心一者至誠心二
0813b09: 者深心三者迴向發願心具三心者必生
0813b10: 彼國復有三種眾生當得生一者慈心
0814a01: 不殺具諸戒行二者讀誦大乘方等經典
0814a02: 三者修行六念迴向發願願生彼國此人
0814a03: 精進勇猛故阿彌陀佛與觀世音大勢至
0814a04: 無數化佛百千比丘執金剛臺至行者前
0814a05: 阿彌陀佛放大光明照行者身與諸菩薩
0814a06: 授手迎接行者自見其身乘金剛臺隨從
0814a07: 佛後如彈指頃生彼國生彼國已巳見佛
0814a08: 聞法即得悟無生法忍也上輩上品中生
0814a09: 者謂能於第一義心不驚動深信因果不
0814a10: 謗大乘以此功德求生極樂國土命欲終
0814b01: 時阿彌陀佛與觀世音大勢至無量大眾
0814b02: 持紫金臺至行者前授手迎接行者自見
0814b03: 坐紫金臺合掌讚佛如一念頃即生彼國
0814b04: 七寶池中佛及菩薩俱時放光照行者身
0814b05: 經於七日得無生忍也上輩上品下生者
0814b06: 謂亦信因果不謗大乘但發無上道心以
0814b07: 此功德求生樂國命欲終時阿陀佛及
0814b08: 觀世音大勢至與諸菩薩持金蓮華來迎
0814b09: 行者坐已巳華合即生七寶池中七日乃得見
0814b10: 佛三七日後於諸佛前聞甚深法經三小
0815a01: 住歡喜地也六念者謂念佛念法念僧念天念施念戒也梵語比
0815a02: 丘華言乞士無生法忍者謂一切法本來不生於此法中而能忍可印證也梵語
0815a03: 具云波華言分別時節小者謂人壽八萬四千時百年一如是至十
0815a04: 又增至八萬四千此一增一為一小也。【十五中輩生觀】
0815a05: 此觀於中品中亦分上中下三品中輩中品上生者謂受
0815a06: 持五戒及八戒齋不造五逆無眾過患以
0815a07: 此善根求生極樂世界命欲終時佛與比
0815a08: 丘放金色光至其人所演說苦空無常無
0815a09: 我讚歎出家得離眾苦行者歡喜自見己已
0815a10: 身坐蓮華臺合掌為佛作禮即得生極
0815b01: 樂世界蓮華尋開聞眾音聲讚歎四諦即
0815b02: 得阿羅漢道也中輩中品中生者謂若一
0815b03: 日一夜持八戒齋或持沙彌戒或持具足
0815b04: 戒威儀無以此功德求生極樂世界命
0815b05: 欲終時見阿彌陀佛放金色光持七寶蓮
0815b06: 華至行者前授手迎接行者自見坐蓮華
0815b07: 上蓮華即合生寶池中七日華敷合掌歎
0815b08: 佛聞法歡喜得須陀洹經半已巳成阿羅
0815b09: 漢也中輩中品下生者謂或有眾生孝養
0815b10: 父母行世仁慈此人命欲終時遇善知識
0816a01: 為其廣說佛國樂事亦說四十八願聞已巳
0816a02: 命終即生西方極樂世界經七日已巳遇觀
0816a03: 世音大勢至聞法歡喜得須陀洹過一小
0816a04: 成阿羅漢也五戒者不殺不盜不邪不妄語不飲酒也八戒齋
0816a05: 者不殺不盜不邪不妄語不飲酒不坐臥高廣大床不著花鬘衣不觀聽歌舞戲
0816a06: 樂并過中不食也五逆者弒父弒母弒阿羅漢出佛身血破和合僧也四諦者苦諦
0816a07: 集諦滅諦道諦也梵語阿羅漢華言無學沙彌戒即十戒也具足戒即二百五十戒
0816a08: 也梵語須陀洹華言預流四十八願者一願我中無地獄餓鬼畜生二願我中
0816a09: 無有女人三願我中人欲食時百味具足四願我中人所欲衣服隨念即至五
0816a10: 願我中自地至虛空皆有百寶宮殿六願我中人心相愛敬無有憎嫉七願我
0816b01: 中人無有泆愚癡八願我中人同一善心無有他念九願我中人皆不聞
0816b02: 不善之名十願我中人知身如幻無貪著心十一願我中天人形容一類金色
0816b03: 十二願十方世界飛蠕動皆得為人十三願十方諸天人民皆作緣覺聲聞十四
0816b04: 願我中人壽命無量十五願我中人所受快樂皆如漏盡比丘十六願我中
0816b05: 人住正信位離顛倒想十七願我中人說經行道十倍於佛十八願我中人蓋
0816b06: 通宿命十九願我剎中人盡得天眼二十願我剎中人盡得天耳二十一願我剎中
0816b07: 人得他心智二十二願我剎中人盡得神足通二十三願十方眾生聞我名號皆生
0816b08: 我剎二十四願我頂中光明勝如日月百千萬倍二十五願一切幽暗眾生皆光
0816b09: 明來生我國二十六願十方眾生蒙我光明觸其身者過諸天人二十七願十方眾
0816b10: 生願生我國者命終時迎歸我國二十八願十方眾生繫念於我一晝夜者必生我
0817a01: 剎二十九願十方眾生十聲念我名號必生我剎除五逆謗法者三十願十方眾生
0817a02: 前世作惡聞我名號壽終徑生我國三十一願十方眾生禮我名號感諸天人莫不
0817a03: 致敬三十二願十方女人聞我名號壽終之後不復為女三十三願十方眾生生我
0817a04: 剎者即補佛處欲他方說他我以威力助三十四願我剎中人欲他方者如
0817a05: 其所願三十五願剎中菩薩欲他方供養諸佛一食之頃即可遍至三十六願剎
0817a06: 中菩薩欲十方供養諸佛既遍是日未午即還我剎三十七願剎中菩薩誦經說
0817a07: 法必得辯才智慧三十八願剎中菩薩能演說法其智慧辯才不可限量三十九願
0817a08: 剎中菩薩其身紫磨金色與佛無異四十願剎中菩薩欲於寶樹中見十方佛剎即
0817a09: 時應現四十一願剎中菩薩雖少功德亦能見我道樹高四千由旬四十二願剎
0817a10: 中一切天人悉皆形色殊特得天眼者不辨名數四十三願我剎中人所欲聞法自
0817b01: 然得聞四十四願剎中菩薩頂中皆有光明無異於佛四十五願他方菩薩聞我名
0817b02: 號皆得解脫三昧四十六願他方菩薩聞我名號皆得成佛常見一切諸佛四十七
0817b03: 願他方菩薩聞我名號即得不退轉地四十八願他方菩薩聞我名號即得無生忍
0817b04: 於諸佛法永不退轉也。【十六下輩生觀】此觀於下品中亦分上中
0817b05: 下三品下輩下品上生者謂或有眾生作諸
0817b06: 惡業雖不謗經多造惡法無有慚愧命欲
0817b07: 終時遇善知識為說大乘十二部經首題
0817b08: 名字除千極重惡業復教合掌稱南
0817b09: 無阿彌陀佛稱佛名故除五十億生死
0817b10: 之罪爾時彼佛即遣化佛及化菩薩至行
0818a01: 者前授手迎接行者即見化佛光明照
0818a02: 其室即便命終乘寶蓮華生寶池中經七
0818a03: 七日蓮華乃敷二大菩薩放大光明為說
0818a04: 甚深十二部經聞已信解發無上道心經
0818a05: 十小得入初地也下輩下品中生者謂
0818a06: 或有眾生毀犯五戒八戒及具足戒不淨
0818a07: 說法無有慚愧以惡業故應墮地獄命欲
0818a08: 終時地獄眾火一時俱至遇善知識以大
0818a09: 慈悲即為讚說阿彌陀佛十力威德廣讚
0818a10: 彼佛光明神力此人間已巳除八十億生
0818b01: 死之罪地獄猛火化為清之風吹諸天
0818b02: 華華上皆有化佛菩薩迎接此人如一念
0818b03: 頃即得生七寶池中蓮華之內經於六
0818b04: 蓮華乃敷二大菩薩以梵音聲為說大
0818b05: 乘甚深經典應時即發無上道心也下輩
0818b06: 下品下生者謂或有眾生作不善業五逆
0818b07: 十惡具諸不善應墮惡道受苦無窮臨命
0818b08: 終時遇善知識為說妙法教令念佛彼人
0818b09: 苦逼不遑念佛善友告言汝若不能念彼
0818b10: 佛者應稱無量壽佛如是至心令聲不絕
0819a01: 具足十念於念念中除八十億生死之
0819a02: 罪見金蓮華猶如日輪住其人前如一念
0819a03: 頃即生極樂世界滿十二大蓮華乃開
0819a04: 二大菩薩以大悲音聲為其廣說諸法實
0819a05: 相除滅罪法即發菩提之心也十二部經者一契經
0819a06: 二重頌三諷頌四因緣五本事六本生七希有八譬喻九論議十無問自說十一方
0819a07: 廣十二授記也梵語南無華言皈命初地者謂十地中初歡喜地也十力者知是處
0819a08: 非處智力知過現未來業報智力知諸禪解脫三昧智力知諸根勝劣智力知種種
0819a09: 解智力知種種界智力知一切至處道智力知天眼無礙智力知宿命無礙智力知
0819a10: 永斷習氣智力也十惡者一殺生二偷盜三邪四妄語五兩舌六惡口七綺語八
0819b01: 貪欲九嗔恚十邪見也十念者以十稱佛號為一念十念即百稱佛號也大劫成
0819b02: 住壞空四中為一大也。
0819b03: 十六特勝出法界次第十六特勝者勝於四念處
0819b04: 等諸禪觀也始從調心終至悲想地地皆
0819b05: 有觀照能發無漏善業而無厭惡自害之
0819b06: 失故受特勝之名也四念處者一觀身不淨二觀受是苦三觀
0819b07: 心無常四觀法無我也無漏者不漏落三界生死也。【一知息入特勝】
0819b08: 息即鼻中氣息謂數息調心之法若闇心
0819b09: 而數則觀慧不明今既覺知息入則照息
0819b10: 分明故解慧易發是為特勝。【二知息出特
0820a01: 勝】謂數息調心之法若闇心而數則觀慧
0820a02: 不明今既覺知息出則照息分明故解慧
0820a03: 易發是為特勝。【三知息長短特勝】謂調心
0820a04: 既靜而照了漸明即便覺息入出長短之
0820a05: 相是為特勝。【四知息身特勝】謂從欲界
0820a06: 定證未到地定時即覺身及定法悉皆虛
0820a07: 假息之入出身微微如有如無是為特
0820a08: 勝未到地定者謂於欲界脩色界定身雖未到於彼而心已先證彼定也。【五
0820a09: 除諸身行特勝】謂從未到地若發初禪覺
0820a10: 觀之法則身心豁然開朗所證境界悉皆
0820b01: 虛假空無我人既無我人誰作諸事誰受
0820b02: 禪定是則顛倒所起身業皆悉壞滅是為
0820b03: 特勝覺觀者謂初心在緣曰覺細心分別禪味曰觀。【六受喜特勝】
0820b04: 謂既與觀慧相應若證初禪喜支即能照
0820b05: 了而此喜支則無過失是為特勝支分也。【七
0820b06: 受樂特勝】謂既與觀慧相應若證初禪得
0820b07: 樂支時即能覺了便於樂支不起見著以
0820b08: 無所受而受樂觸是為特勝。【八受諸心行
0820b09: 特勝】謂既與觀慧相扶若證初禪一心支
0820b10: 時即能照了一心不起顛倒於一心中獲
0821a01: 得正受是為特勝。【九心作喜特勝】謂離初
0821a02: 禪入二禪時常自照了若發二禪內淨之
0821a03: 喜則此心真喜從觀慧而生是為特勝。【十
0821a04: 心作攝特勝】謂既因觀慧得二禪一心支
0821a05: 即照了一心攝諸亂想顛倒不起是為特
0821a06: 勝。【十一心作解脫特勝】謂離二禪入三禪
0821a07: 時常有觀慧即能照了雖得妙樂心不
0821a08: 著無累自在是為特勝。【十二觀無常特勝】
0821a09: 謂離三禪入四禪時常修觀慧發不動定
0821a10: 了達定中心識虛誑念念生滅是為特勝。
0821b01: 【十三觀出散特勝】謂從四禪入虛空處時
0821b02: 加脩觀慧內外照了而證空定能離色界
0821b03: 緣空之識自在消散即能了達空定虛誑
0821b04: 不實心不愛著是為特勝。【十四觀離欲特
0821b05: 勝】謂離虛空處定入識處時常以觀慧內
0821b06: 自推撿離虛空處離欲之心於是發識處定
0821b07: 即能了達識定虛誑不實心不愛著是為
0821b08: 特勝。【十五觀滅特勝】謂離識處入無所有
0821b09: 處時常以觀慧照了所脩之境能脩之心
0821b10: 於是發無所有處定即能了達無所有處
0822a01: 虛誑不實心不愛著是為特勝。【十六觀棄
0822a02: 捨特勝】謂離無所有處脩非有想非無想
0822a03: 定時常以觀慧觀察所修之法能脩之心
0822a04: 於是發非想處定即能了達非想處猶有
0822a05: 細想虛誑不實非是涅槃安樂之法心不
0822a06: 愛著是為特勝梵語涅槃華言滅度。
0822a07: 十六大力出三昧弘道廣顯定意經佛赴阿耨達龍王請
0822a08: 為說無欲法令諸菩薩修於清淨之行當
0822a09: 得此十六大力調攝身心而化眾生也梵語阿耨
0822a10: 達華言無熱惱菩薩梵語具云菩提薩埵華言覺有情。【一志力】謂菩
0822b01: 薩心志善能摠持諸佛一切所說之法化
0822b02: 導眾生是名志力。【二意力】謂菩薩心意同
0822b03: 佛所行於諸眾生未得度者悉願度脫是
0822b04: 名意力。【三行力】行即進趣之義謂菩薩能
0822b05: 以精進之行通達一切所說甚深法義是
0822b06: 名行力。【四慚力】謂菩薩以能慚愧故遠離
0822b07: 一切罪行興起種種善法是名慚力。【五強
0822b08: 力】謂菩薩於一切障難之中而能堅忍不
0822b09: 為非行是名強力。【六持力】謂菩薩於所受
0822b10: 持之法悉能宣演開導而無遺忘是名持
0823a01: 力。【七慧力】謂菩薩有大智慧照了諸法皆
0823a02: 空雖億千魔兵而不能惱是名慧力。【八德
0823a03: 力】謂菩薩脩無欲行具諸功德離諸染著
0823a04: 是名德力。【九辯力】謂菩薩有大辯才於百
0823a05: 千隨解諸法所說無礙是名辯力梵語具
0823a06: 云波華言分別時節。【十色力】謂菩薩色相端正若
0823a07: 帝釋梵王及四天王詣菩薩所一見之頃
0823a08: 黯然無色是名色力梵語釋提桓因華言能天主言帝釋者華
0823a09: 梵雙舉也梵王即大梵天王也四天王者東方持國天王南方增長天王西方廣目
0823a10: 天王北方多聞天王也。【十一身力】謂菩薩之身堅固
0823b01: 清淨猶如金剛火不能燒刀不能斷於外
0823b02: 道中最勝獨尊是為身力。【十二財力】謂菩
0823b03: 薩於眾珍寶隨所念願應時即至是名財
0823b04: 力。【十三心力】謂菩薩知諸眾生性欲能一
0823b05: 其心而順化之是名心力。【十四神足力】謂
0823b06: 菩薩化導眾生能以神通具足之力即現
0823b07: 神變而度脫之是名神足力。【十五弘法力】
0823b08: 謂菩薩於諸佛法能廣為一切眾生宣說
0823b09: 使其聞之而不斷絕信受奉行等除眾苦
0823b10: 是名弘法力。【十六降魔力】謂菩薩修習禪
0824a01: 定承順佛旨能伏眾魔是名降魔力。
0824a02: 
0824a03: 
0824a04: 
0824a05: 大明三藏法數卷第三十四
