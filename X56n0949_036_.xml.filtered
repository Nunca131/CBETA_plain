0918a08: 
0918a09: 
0918a10: 閑居編第三十六
0918a11: 
0918a12: 宋孤山沙門　智圓　著
0918a13: 自恣念誦迴向
0918a14: 某言循毗尼之雅誥遵調御之格言當炎風初入於
0918a15: 樓臺咸稟護生之制及顥露方濡於草木同修自恣
0918a16: 之儀況九旬淑慎以彌登三業策勤而靡曠莫不冰
0918a17: 壺讓潔霜竹齊貞今則坐夏之限既圓遊方之心無
0918a18: 阻於是集六和之眾先宣白二之言命五德之人次
0918a19: 行對首之法殊無非相盡合真規有以見光釋子之
0918a20: 行藏續佛法之壽命無涯景福謹進莊嚴恭願　今
0918a21: 上皇帝化洽無為威加有截蠻咸修於職貢黔黎
0918a22: 共樂於升平壟畝有秋陰陽不忒次願梵宇清肅緇
0918a23: 侶安康經律論之三宗敷揚罔輟聞思修之慧行肆
0918a24: 習克勤勝事繼興嘉名更盛然後增八部神靈之德
0918b01: 執十方檀信之恩凡百有情皆登覺路。
0918b02: 結大界相迴向
0918b03: 某謹言洪儒之治國也置公候則畫野分俾同遵
0918b04: 於制度我佛之出世也立寺宇則隨處結界令咸稟
0918b05: 於律儀是以為國者制度不可亡為伽藍者律儀
0918b06: 不可廢雖禪居律寺之別擁毳橫經之殊既同奉法
0918b07: 王敢輒違戒範如當寺也瀕湖勝負郭幽居息心
0918b08: 達本之人時時戾止放蓮之客比比來儀既提
0918b09: 領而得人則墜典而咸舉由是遠邀碩匠準彼律科
0918b10: 結大戒以爰周令憲章而不墜而今而後誰云於地
0918b11: 弱不勝自東自西皆知於正法久住所生福善謹進
0918b12: 祝延　今上皇帝恭願天基永固寶歷長新秉鈞衡
0918b13: 者則元愷術高治邑者則龔黃政美某等伏願禪
0918b14: 枝長茂德岳彌高然後宰執靈祇法界含識同承妙
0918b15: 祉咸造真源。
0918b16: 歲旦禮佛迴向
0918b17: 某言夏正啟運堯曆紀元當萬物以發生在方而
0918b18: 布令青陽併集鴻福唯臻蓂階虔祝於帝圖月殿式
0918b19: 延於叡化恭願　今上皇帝山呼獸舞皆康堯舜之
0918b20: 期雲慶風祥盡屬禹湯之化次冀寺門清肅僧侶集
0918b21: 和。
0918b22: 冬朝禮佛迴向
0918b23: 某言卿雲告瑞祕日初移群官列賀於明庭　聖主
0918b24: 端居於右介在釋子之虔祝仗佛事之貽休　今上
0918c01: 皇帝伏願處聖同堯承乾等漢四海之兵戈永息九
0918c02: 陔之化道克施然後法輪不停慧光普照伽藍界內
0918c03: 常布休祥。
0918c04: 月旦念誦迴向
0918c05: 上來念誦福善無疆　今上皇帝恭願帝基可久聖
0918c06: 歷延長箕風畢雨以順時佛日慧燈而永耀然後宰
0918c07: 執伽藍常施陰德。
0918c08: 祈雨迴向
0918c09: 茲日親迓朝蓋俯降蕭宮然百和之名香祝千輪之
0918c10: 妙相俾願繇繇大野祈微布於陰雲蕩蕩極冀廣
0918c11: 施於甘雨然後使民田普洽年有成寅仰梵儀不
0918c12: 盡精其次功霑品物利潤含生等沐良緣齊登覺
0918c13: 道。
0918c14: 祈晴迴向
0918c15: 伏以炎雲霮夏雨既農務以有傷肆郡候而
0918c16: 軫慮伏乞慈風遐扇驅屏翳以潛蹤慧雲下臨引曦
0918c17: 和而爰駕俾三農而無忒冀百穀以有成某等不任
0918c18: 歸依禱告之至。
0918c19: 結夏念誦迴向
0918c20: 伏以畏日當空薰風育物稟我佛護生之制是沙門
0918c21: 禁足之初由是月殿閎開雲徒畢集玉偈高吟於梵
0918c22: 韻差肩行右繞之儀金爐輕裹於香雲對首作安居
0918c23: 之法自此九旬進道三業修真庶期鴻福以無涯用
0918c24: 助丕圖而可久恭願　今上皇帝卜年卜世同覆載
0919a01: 之長存乃聖乃神邁唐虞之至化知府運使諸廳朝
0919a02: 貴共布襦之化即升台鼎之權次願寺宇昌隆僧
0919a03: 徒輯穆迍憂不作檀施常臻土地真靈克施陰德。
0919a04: 晚參疏意
0919a05: 右伏以罪福俱空照自心而可了生佛平等達本性
0919a06: 以能通既理體以無差在助緣而豈礙於是歸依三
0919a07: 寶敢虧精進之風懺悔十支庶復清淨之體洞義門
0919a08: 而智慧開發入眾海而福德莊嚴盡此報齡同生淨
0919a09: 剎轉化含識咸悟妙明然後恭願　聖曆等乎仙椿
0919a10: 黎元躋乎壽域仰金輪而彌固期玉燭以長和某等
0919a11: 不任拜首歸命殞越之至。
0919a12: 佛涅槃意
0919a13: 右伏以法無去來道非生滅且聖凡而一致在高下
0919a14: 以誰分既而迷此真常縈乎累縛故我佛大聖人垂
0919a16: 於娑羅林內聲光駭於大千其種熟脫之緣過現未
0919a17: 化蓋不可得而思議焉某幸賴宿因叨逢像法既偶
0919a18: 還源之日是傾追遠之心由是率彼有緣營茲微供
0919a19: 妙味雖非於香積至誠敢於純陀庶期上福君親
0919a20: 下資動殖共食雪山之忍草咸明力士之額珠達自
0919a21: 心源極佛境界某不任歸命殞越之至。
0919a22: 
0919a23: 閑居編第三十六
