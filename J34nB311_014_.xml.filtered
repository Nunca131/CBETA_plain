0668b01: 天界覺浪盛禪師全錄卷之十四
0668b02: 
0668b03: 門人　大嵩　大權　大韶　大麟　較
0668b04: 贊
0668b05: 三大士贊夢筆山常住請
0668b06: 有遮一箇不可無遮兩個恰好三個可以同行同住
0668b07: 同坐同臥同做些子事同說些子話試問做甚麼事
0668b08: 說甚麼話噫你不是我同流即與你道破又堪作個
0668b09: 甚麼
0668b10: 又無欺禪人請
0668b11: 壁立萬仞石不自知漩復千里水不自疑煙雲生處
0668b12: 望者自奇良久云我不欺汝汝無自欺
0668b13: 又古拙上座請
0668b14: 大千撮來如芥子大拋人面前七奇八怪文殊普賢
0668b15: 起佛見法見墮二鐵圍至今莫辨獨觀自在袖手默
0668b16: 踞如伏太阿橫截三世咄誰是不用命者便恁麼去
0668b17: 又
0668b18: 此是何時袖手閒坐一片婆心堪作甚麼若謂救苦
0668b19: 尋聲是向外馳求安知掩室面壁非向上墮畢竟如
0668b20: 何得箇出身免遭明眼特地勘破
0668b21: 又
0668b22: 盞子撲落地碟子成七片忙殺小善財百城尋不見
0668b23: 遮消息誰能薦黃鶯啼斷洛伽春幾點落花浮水面
0668b24: 又姚門方氏清芬閣畫年七十一
0668b25: 枯木崖前下毒火五臺路上透金塵赤腳波斯弄明
0668b26: 月驚起姑姑似婦人
0668b27: 普賢大士飲象圖贊
0668b28: 能負願行之奇必濟生死之險鼻孔既由我牽腳跟
0668b29: 何妨你轉飲法乳之恩深勞汗血之報顯咄只今是
0668b30: 誰具得遮般手眼
0668c01: 題達磨大士贊
0668c02: 一函未開一缽未付獨坐堆堆做個甚麼只遮些兒
0668c03: 已巳便惑亂了西天東土
0668c04: 又
0668c05: 遮箇老臊鬍抱膝坐巖谷眉攢天竺愁眼凝震旦毒
0668c06: 不知欲何為咄
0668c07: 又
0668c08: 流支遇你藥不毒圜通藥毒不遇你如今覓你真裔
0668c09: 苗毒死渠則你禍止咄不見道士為知己巳者死
0668c10: 又
0668c11: 折蘆渡江時惜不遇黃檗打斷你腳跟何處去作賊
0668c12: 遮賊賊那知千載下有人捉得捉得後如何拈拄杖
0668c13: 便打云還不知黑白你會折蘆過江我會穿鞋走路
0668c14: 捏怪讓你西來安分輸我東土秪有一可疑可恨底
0668c15: 緣故害又害不得毒又毒不死卻能使我此土萬世
0668c16: 之人不是此悟便是此誤
0668c17: 杭州崇先真歇清了禪師贊
0668c18: 秀骨挺雪峨於天半丰神拂春曉於眉端空劫全提
0668c19: 撩象王鼻孔丹霞一掌奮師子爪牙路轉生機句開
0668c20: 活眼七據緇海寶座籠雲五捧紫泥金襴耀日捲洞
0668c21: 簾於鶴嶺標宗塔於皋亭燈傳法界真光脈接遮那
0668c22: 慧命
0668c23: 先壽昌師翁真贊
0668c24: 阿呵呵遮老漢究竟你生平吃飯與人一般香屙屎
0668c25: 與人一盤臭何故滿天下人個個稱玄贊妙莫是你
0668c26: 于世法出世法別有一竅麼噫不是你腳下遮箇兒
0668c27: 孫爭解向你面前發遮一笑
0668c28: 又
0668c29: 面不如翁面心已巳是翁心雲巖不良久洞山不沉吟
0668c30: 睹影逢渠人不識閒聽鳥語落花陰
0669a01: 紫柏達觀大師贊
0669a02: 有牙如利劍口似血盆之气概惜無吹滅紙燭者與
0669a03: 激揚有肋下築拳面上揮掌之豪雄惜無徹底痛棒
0669a04: 者與創發雖則生不逢人然而道已巳驚世至於重開
0669a05: 眼藏為法忘軀此又誰曾不飲其法乳者乎咦
0669a06: 雲栖蓮池大師贊
0669a07: 全身拶透娑婆不與人共天日拈一句截斷聖凡命
0669a08: 根煉百毒消盡古今秘密不是太煞利害正要使冤
0669a09: 親打箇生死開交始可同門出入大哉古佛無所不
0669a10: 用其極
0669a11: 曹溪憨山大師贊
0669a12: 長干拔劍五髻搖鈴弄牢山之牙爪激天闕之雷霆
0669a13: 蛟龍驚而啟蟄海嶽震而飛腥民其衣而執戟冠其
0669a14: 髮以著經重闢南華吹風旛之遠影獨留肉像配祖
0669a15: 殿之高楹誰能眼開作天夢之游戲公善憨密發海
0669a16: 印之光清
0669a17: 東苑老和尚真贊
0669a18: 造維摩室覷破佛土皆空過趙州關喝倒壽昌作怪
0669a19: 訪大仰幾番盤錯阿兄出東苑一場漏逗故物性情
0669a20: 孤僻事跡疏違入夷山而折杖遇浪子而覆舟遯世
0669a21: 無依至死絕侶就地艸埋誰請塔樣欲見龍眠雲起
0669a22: 須聽虎嘯風生
0669a23: 天童密雲和上贊
0669a24: 遮箇老凍膿還有勘破你生平利害者麼拈一枝杖
0669a25: 子幾乎打殺天下人弄一枝拂子幾乎賺殺天下人
0669a26: 今日性命果然落在圜通手裏也好與劈頭痛棒三
0669a27: 十且道是打殺伊是賺殺伊天下衲子各為伊領去
0669a28: 又
0669a29: 昔入閩時冤家相遇曾施陷虎之機特驗出身之路
0669a30: 要奪你拄杖愈是橫行既罵我懸梁何妨高豎咸驚
0669b01: 法戰斬新誰識兵符密御方今欲買棒棒見血之蒿
0669b02: 枝切莫錯認遮老橛頭底招牌始得不誤主顧
0669b03: 雲門散木澄老和尚真
0669b04: 誰射南方一箇兒濺出新豐枝上血石繖驚生散木
0669b05: 花妒殘秦望山頭月瞻懸越門獅吼禹穴從斯毒气
0669b06: 不能藏千古冤深難與雪
0669b07: 聞谷大師影
0669b08: 穎脫窯瓶禿號掌石鬧藍裏抽條冷灰中返擲狹路
0669b09: 曾逢渠拶教牛上壁將我鼓山箭上加尖奈棄禹門
0669b10: 跳浪一霹
0669b11: 顓愚大師像贊
0669b12: 稟童真身奮大人志參空印之無文挈清涼之未墜
0669b13: 策杖撥天下兩眼自奇退步占寰中四依獨貴半生
0669b14: 善病以破情一味平嘗而得意末後振作金陵別有
0669b15: 孤光照世
0669b16: 三世真贊有引時奇侍者請
0669b17: 少林一宗之有洞上至我壽昌此時無此人可乎繼
0669b18: 有我東苑而獨有天界此時無此人可乎彼此一時
0669b19: 此三人為何人乎吾奇子試自視之知此則千百年
0669b20: 前千萬世後更是何人題曰鴆鳥影落水中魚鱉觸
0669b21: 之皆死毒鼓聲撾耳外遠近聞者立亡你遮三個老
0669b22: 怪物無始積毒犯人此時還曾有佛祖邪魔于名色
0669b23: 前殺活裏別有出身路麼喝一喝云收
0669b24: 博山老和尚真贊
0669b25: 壽昌得箇不肯急水灘頭拋篙藥山無藏身處見人
0669b26: 上樹忽號黃金弗與增色打破雪關拴牢活埋天下
0669b27: 英雄漢萬里雲霄飛羽毛誰見毛鳳凰山上烈風愈
0669b28: 高
0669b29: 闃然大師塔上贊
0669b30: 鐘聲撞倒金樓月惹得寶方棒幾折低頭誓欲去活
0669c01: 埋卻怪杖人輕漏洩以故末後於祖庭結此業到來
0669c02: 人剔眉睫黃龍角上弄風光無縫塔前笑不徹
0669c03: 鼓山永覺和尚像
0669c04: 大好聖箭射透石鼓賺殺太原幾遭猛虎如何影弄
0669c05: 鴛湖驚得木人起舞為甚麼起舞只為誤沾著了他
0669c06: 的毒蠱
0669c07: 天童山翁和上像
0669c08: 前天童以一棒撼臨濟復起後天童以三玄振太白
0669c09: 高風棒不透玄終非所出玄不透棒將何所宗一任
0669c10: 明眼擇其異同吾以心交有在是故獨讓山翁
0669c11: 佛日石雨和尚影
0669c12: 兄從雪峰輥毬來我往鼓山放箭去恰值黯淡灘頭
0669c13: 招手一笑直得船驚目注旋於南屏徑山又隔角相
0669c14: 思卻成箇巖頭道底末後句咄且放過遮一著
0669c15: 靈巖儲和尚
0669c16: 濟下已巳仆之宗決不可無天童又不可無三峰更不
0669c17: 可無未翁如孤賒易於流弊須正遍妙乎協中面門
0669c18: 豎亞機如電棒眼三玄活似龍問誰為靈巖知己巳莫
0669c19: 不是栖霞老儂
0669c20: 撒真人贊示道人俗號王靈官者
0669c21: 嘗聞撒真人誓死學仙道王靈官執鞭隨之以察考
0669c22: 伺其一念差鐵鞭擊破腦覷捕歷年多一毫無潦艸
0669c23: 畏敬而神明身心冰月皎千聖無別傳此鞭須自討
0669c24: 黃海岸儀部贊
0669c25: 遮一著子誰敢當鋒公能拼命深入吾宗入吾宗何
0669c26: 所得卻又能殺能活於世法出世法作白拈賊咄
0669c27: 題金正希太史寫大士像
0669c28: 觀世音菩薩將錢買胡餅放下手是箇饅頭試問金
0669c29: 太史正恁麼時如何著筆速道速道
0669c30: 以有叟堂為妙意庵贊有引
0670a01: 予愛陶靖節詩二語妙絕有云汲汲魯中叟彌縫使
0670a02: 其淳于此足以想見五柳先生雖不以名教自命其
0670a03: 于拈提聖人刻的處若身有之其為住持名教亦大
0670a04: 矣唐空翁今之處士也能以名教挽世不辭落草入
0670a05: 泥其于性命指歸能決焚舟破釜視其身世已巳如薪
0670a06: 盡而火將別傳得其名教又似薪傳而火愈不盡夫
0670a07: 如是無乃將娑婆極樂打成一片就中以金針玉線
0670a08: 而彌縫之亦可謂汲汲者矣乃為之贊烏龍之有潭
0670a09: 兮何潛見之不可以變通其能用九用六兮何亢戰
0670a10: 之不可以始終聞朝夕以知其故兮妙乎環中之道
0670a11: 以應無窮吾以是知唐翁之無不可以西東
0670a12: 自贊
0670a13: 既欲傳我真如何傳我假果然傳我假卻也真脫洒
0670a14: 不見龐公一遇馬大師便解將那沒柄笊籮撈盡他
0670a15: 天上天下
0670a16: 又
0670a17: 遮箇半夜教化不知向那裏討彼嗟生不逢時我喜
0670a18: 來得恰好不辭從井救人何嫌赴溺援嫂肉白骨須
0670a19: 用靈丹醫死馬弗煩本艸刀斬刀殺活無痕毒攻毒
0670a20: 神奇莫考即有箇絕後重甦底來應笑他投曉不早。
0670a21: 又
0670a22: 活貓兒叫出怪頭死馬駒踏出奇腹劫火中燒出惡
0670a23: 腳涅槃後迸出蠱毒遮裏識得吾真擉瞎佛祖眼目
0670a24: 咄。
0670a25: 又
0670a26: 咄遮箇放浪漢五十三年腳不點地圜通選聖未開
0670a27: 場會祖圖來百雜碎今住雙徑峰頭亦且不曾發市
0670a28: 一片熱心海底燒兩隻冷眼天上視視何意竊笑達
0670a29: 磨卻似折本了歸日久收得震旦許多大利噫正當
0670a30: 恁麼時我也疑著你。
0670b01: 又門人竺菴成公請
0670b02: 我不假人以顏色阿誰特地能描得饒他良久裏傳
0670b03: 來未是雙徑真骨血如何是真骨血自有人常于此
0670b04: 切。
0670b05: 又
0670b06: 遮漢於一切法不敢作死看不敢作假看不敢作難
0670b07: 看不敢作易看或曰早哩或曰未必或曰恁麼那或
0670b08: 曰是甚的或曰我也不知我也不會或曰我恰活卓
0670b09: 卓地見得有絕沒交涉底奇特事或曰你還識浪杖
0670b10: 人麼有箇曰我也不董得不妨大笑打他一棒曰放
0670b11: 過即不可。
0670b12: 又
0670b13: 一生從井救人誰知別有出身卻是難為親近要箇
0670b14: 眼裏有筋鎮州蘿蔔休誇大拄杖頭防鱉鼻瞋。
0670b15: 又門人松影麟公請
0670b16: 江南踏白多年洒掃幾成破帚被人描出請題拶得
0670b17: 慚無措手昨鬥湊了前後底行跡一篇又何異乎糞
0670b18: 穢中再加抖擻立時扯碎焚之掉轉逼墻狗口乃爾
0670b19: 大罵你遮松影廝兒何不如他掣風顛子為我打一
0670b20: 箇痛快筋斗。
0670b21: 又
0670b22: 舉起筆自題也不難拈起棒打退汝諸人也不難拽
0670b23: 破遮軸子便行也不難每日焚香禮拜遮影子也不
0670b24: 難直饒能體此老志有大機用建一梵剎如尊正規
0670b25: 莊嚴將此供養於正宗堂為創法祖也不難秪是要
0670b26: 與此老親相見卻也難噁好貨定要你相見作麼即
0670b27: 別有相見處又堪作甚麼不能與你相見又怎生
0670b28: 呵呵呵秪遮些子便是汝諸人難相見處便是汝諸
0670b29: 人沒奈何處可不是難可不是難。
0670b30: 又
0670c01: 天無頭地無腳須彌無腰日月無殼遮條拄杖子一
0670c02: 生東敲西磕迫得太虛空大叫冤屈無下落達磨特
0670c03: 復來勸言老兄且放遮一線著如我小弟亦聽其得
0670c04: 髓得皮又何妨於醍醐毒藥杖人大怒云都是你遮
0670c05: 禍殃也放你不過那堪更錯錯錯錯。
0670c06: 又栖霞然請
0670c07: 遮漢一生自強故能眼空膽大有箇沒皮肚皮所以
0670c08: 見怪不怪江南將四十年今得兩椿痛快笑公可承
0670c09: 我宗攝山可傳我代杖人特地開宗千古破顏有在。
0670c10: 又涵子請
0670c11: 曾上皖江逆煙波而弄棹特登浮渡呵毒霧而驅風
0670c12: 去楚之計未成留吳之意有在復來姑孰平陸俄起
0670c13: 骨堆笑入圜扉地藏重翻公案不使兩間道沒故令
0670c14: 七論聲騰既碩果以天全亦快心于奇遇秪此一段
0670c15: 涵子頗知別有風規還須自見。
0670c16: 又門人大嵩請
0670c17: 廬山三百年毒藪死貓頭兒忽開口石耳馬耳峰齊
0670c18: 聾驚得西江藏北斗北斗藏消息別峨眉飛來一片
0670c19: 雪拄杖頭上叫蒼天觸處難逃此血熱。
0670c20: 又竹關智請
0670c21: 江南三月杜鶻啼血染梅枝日月迷不許夜參先捲
0670c22: 席傳薪獨聽旦時雞是何雞天生疾固自栖栖不妨
0670c23: 有客能歌鳳笑看河圖出欲齊。
0670c24: 又
0670c25: 少年一味是痴中年一味是迷老年一味是疲不知
0670c26: 末後何如切忌道著道得著卻也奇。
0670c27: 又門人大英請
0670c28: 大地糟自醉屈指幾個醒人痛口無禪無師忍使
0670c29: 千古陸沉故將毒醫死馬別有活法如神莫怪杖頭
0670c30: 高遠胡天擊出石麟。
0671a01: 又門人大補請
0671a02: 杖頭擊處無他事卻笑空山呼應多不是緊箍些子
0671a03: 密英雄何自出淆訛滿盤誠莫測遮著又如何去住
0671a04: 謾勞重劄印碧巖前看鳥啣花。
0671a05: 又龍門法侄樵風妙請
0671a06: 雙徑看竿頭鯉躍南屏笑爐裏雪飛又別十五年移
0671a07: 星換斗忽到皋亭仍撞著箇樵採底把住我斧子
0671a08: 問歇祖遮具靈骨付與阿誰咄你問是非者卻來惹
0671a09: 是非。
0671a10: 又
0671a11: 姑孰火燒裙帶香無驢新婦拖泥走過橋村酒已巳親
0671a12: 嘗拋卻盃兒開笑口此笑口驚星斗皋竿風急閃紅
0671a13: 旗齊射鵠心看好手。
0671a14: 又門人石潮寧請
0671a15: 瘦笻曾刺剌遮那血造論風驚泥缽沙誰似殷勤奴見
0671a16: 婢天光日月兩挨磨今湊拍還唱歌喜看披襴能起
0671a17: 舞何妨習气震山河。
0671a18: 又門人梅逢忍請
0671a19: 馬耳石耳齊聽鼓旻老重來何所補狼藉天花選聖
0671a20: 場折半破三誰薦取遮聱頭好講古崇先血掌復開
0671a21: 宗喫痛兒孫應作祖。
0671a22: 又門人阿劍別請
0671a23: 霜藤忍俊自相扶勾引春風啼鷓鴣一片韶華閑玩
0671a24: 弄孰能有也孰能無雙眼碧似愁胡不辭絕倒冰枯
0671a25: 處笑看龍巢生鳳雛。
0671a26: 又侍者大淳請
0671a27: 大顛只此一條杖韓公首座兩人扶那弓弦上半箇
0671a28: 聖人問我侍者皆嘴盧都予笑曰莫怪潮州碑上添
0671a29: 出焉烏。
0671a30: 又侍者大勤請
0671b01: 從前行了多少不太平路偶又撞到調達埋毒於地
0671b02: 藏放珠處拉來較勘各失情由聊與據款且作影嚮
0671b03: 眾好警策我執侍之儔。
0671b04: 又侍者大圓請
0671b05: 近視闊步大膽小心不修邊幅自展胸襟就中有不
0671b06: 容己巳此外別無所欽不是同天地混帳安得與古今
0671b07: 對針。
0671b08: 又楚黃弟子大衍請
0671b09: 坡詩之竹萌抱靜節是創先句心史之宿火藏永燄
0671b10: 是慎後句杖人無善狀衍子為露布。
0671b11: 又門人巨音選請
0671b12: 生平許多將謂就中又或不然正是時機所逗斯道
0671b13: 妙乎屢遷吾嘗於此切良久固難傳自笑玄之玄殷
0671b14: 懃捲起夜明簾。
0671b15: 又依杖行者興旭請
0671b16: 杖者嘗要箇人向三千里外拔一莖草來即擲卻更
0671b17: 命向三千里外取一盃水來即潑卻且道是甚麼意
0671b18: 思若有此人他自會得。
0671b19: 又戒弟子一傑請
0671b20: 七尺軀無椰子大往往分身作買賣將本求利沒一
0671b21: 文惹下古今多少債還得去真痛快還不去且莫怪。
0671b22: 又門人協玅權請
0671b23: 我亦不知遮廝所以俄然病痛雜然頓起獨與佛魔
0671b24: 毒翻終始就裏淆訛不容自己巳其誰特地不甘一任
0671b25: 分明處分你。
0671b26: 又中塔法孫興越請
0671b27: 法界是大家共底誰能去此獨存彼不計有利與無
0671b28: 利一任各自做行市西天不知東土屋破看星眠東
0671b29: 土不見西天衣穿瘦骨露爭怪異端並起萌蘆笑倒
0671b30: 老頑皮儘教邪法難扶拄杖擊翻死獦怛或有覷得
0671c01: 遮消息與他八面受敵。
0671c02: 又門人蒲菴健請
0671c03: 遮漢拈條拄杖子作麼不惜從井救人不惜入夜尋
0671c04: 人不惜破舌告人不惜刳心示人不惜深責佛聖托
0671c05: 重人不惜痛棒古今欺逆人原來是個多不自量人
0671c06: 絕不自慚人何物小廝兒乃敢大膽師遮沒蓋載人
0671c07: 我也疑你是箇不可測識人。
0671c08: 
0671c09: 
0671c10: 
0671c11: 
0671c12: 
0671c13: 
0671c14: 
0671c15: 
0671c16: 
0671c17: 
0671c18: 
0671c19: 
0671c20: 
0671c21: 佛事
0671c22: 安慈氏像甲午博山
0671c23: 迎軒坐笑等一箇人卓卓到來是誰最親無筋底眼
0671c24: 見你乞一文疑為小利有血底背當機承一掌汗下
0671c25: 通身且喜迴途復妙艸綠花新布袋收歸三會滿龍
0671c26: 華放出十分春。
0671c27: 安迦葉尊者像
0671c28: 咄遮箇尊者卻也怪哉靈山會上失笑多子塔前張
0671c29: 乖雞足山中鈍置枯木巖裏活埋今日浪杖人推汝
0671c30: 出一頭地撥轉天光令汝看取寒潭龍起空劫花開。
0672a01: 寶方和尚新像開光
0672a02: 寶方先祖於少林惟寬禪師大好山一鋤鋤破豁開
0672a03: 正眼自是衡鑒天下照耀古今雖則滅度有二十年
0672a04: 而元肅等重建祖堂重新祖像主氣儼然如當機呵
0672a05: 佛罵祖時也今值開光之日命法孫道盛為先祖點
0672a06: 眼盛大笑曰先祖眼在何處是豈我之所能點哉雖
0672a07: 然眼以血能視手以血能捉先祖雖已巳滅度遮一點
0672a08: 真正血脈卻在我手裏我若不分明點出孰能見我
0672a09: 先祖常住法身光明法眼之不昧滅哉乃舉筆示云
0672a10: 會麼正法眼向瞎驢滅祖師心從夢筆傳為憐覿面
0672a11: 無人識點出雙輪照地天。
0672a12: 徑山掛鐘板
0672a13: 拈鍵鎚示云會麼未入堂前腳跟下好與一鎚既入
0672a14: 堂後頂門上好與一鎚進前燒香禮拜兩班依位而
0672a15: 立腦背後好與一鎚若向遮三鎚下薦得便知汝等
0672a16: 安身立命去處更須遮裏有個出身活路方可到我
0672a17: 方丈中喫棒為汝撥轉向上關捩子雖然也須為汝
0672a18: 等通個消息乃付鎚與維那擊鐘板一下復云會麼
0672a19: 千聖不傳真秘旨當機一震定乾坤。
0672a20: 崇先挂鐘板
0672a21: 拈圜板示云會麼次舉椎云看十方無壁落四面亦
0672a22: 無門圜陀陀光爍爍誰敢向遮裏觸背無情說法脫
0672a23: 賺洞山開眼尿床驚翻臨濟沒巴鼻漢漫坐瞞頇門
0672a24: 裏出身不易身裏出門猶難驀然創發鐵牛機突出
0672a25: 摩醯三隻眼到遮裏更須知有全放全收底殺活鍵
0672a26: 鎚在今特分付西堂為眾竭力堂擊鐘板各一聲師
0672a27: 復云是甚麼一擊拶開無縫鏬大千迸出不傳機。
0672a28: 送老和尚神像入師表堂甲午博山
0672a29: 坐久不成勞機來還湊巧儼然良久時神彩真師表
0672a30: 請你沙老師移過胡床踞斯晝錦堂中捲起夜明簾
0672b01: 子一雙碧眼靜看月上花稍鳥啼春曉最奇是繞砌
0672b02: 金蘭浥露香盈庭玉樹臨風皎想你沙老師當此時
0672b03: 豈不點首笑曰不期你遮放浪子乃能位置得我如
0672b04: 此恰好。
0672b05: 送真歇祖真像入師表堂云
0672b06: 看左綿雍氏生祖身丹霞淳翁發祖神萬世兒孫續
0672b07: 祖命今日曹華公供祖真儀保嗣慧命正是火有薪
0672b08: 而愈傳法得人而益遠只如顯孝重興歇祖出現又
0672b09: 作麼生稱慶多子堂前分覺胤千華叢裏擁優曇。
0672b10: 祖師堂告香甲申
0672b11: 西天東土與本山八十七個沒孔鐵鎚今日還欲向
0672b12: 新長老如意子頭上求出氣麼你要求我為你出氣
0672b13: 須我後來人登你向上位。
0672b14: 龍王堂告香
0672b15: 退己巳讓人地步深遠付囑靈山內秘外顯海底生塵
0672b16: 山上魚萬古宗風因你闡。
0672b17: 韋馱告香
0672b18: 匹夫橫行聖人所恥眼光爍破四州豈肯一隅自委
0672b19: 權在手已巳非一朝令能行乃見風旨。
0672b20: 禮開山國一欽禪師甲申徑山
0672b21: 牛頭一枝賴師拔起無法可傳遇徑則止試巾子山
0672b22: 人喝石以救佛法之危見代宗皇帝立身而啟龍顏
0672b23: 大喜點開馬祖圜機惑亂天下無已巳。
0672b24: 禮第二代無上忠禪師塔
0672b25: 國一宗風因公大振白日雷轟獅子奮迅兩賜紫衣
0672b26: 天子尊千古嘗光無上印秪今印在那裏彈指云遮
0672b27: 裏驗取。
0672b28: 禮大慧杲禪師塔
0672b29: 眉間掛劍血濺梵天平地骨堆千古含冤瞎臨濟小
0672b30: 廝兒法眼吐圜悟老巴子狐涎今朝撞著對頭頂門
0672c01: 痛與加尖咄。
0672c02: 禮元叟端禪師塔
0672c03: 遮破坐具能展能收三十痛棒迥出常流兩被金襴
0672c04: 眼睛突出重振妙喜宗風高懸雙徑佛日。
0672c05: 禮達觀可大師塔
0672c06: 舍己巳求人忘軀為法剖正眼藏照十方剎無影樹下
0672c07: 誰同船鵬搏峰前逢老達相逢時如何以手捉云鼻
0672c08: 孔拈來阿剌剌。
0672c09: 禮鳥窠道林禪師塔
0672c10: 類不齊混知處凡聖位中留不住隨緣寄跡鳥窠賺
0672c11: 殺鬼家活計白侍郎到遮裏始驚坐鎮江山有薪火
0672c12: 之危通侍者十八年乃悟欲參諸方求佛法之意悟
0672c13: 個甚麼布毛拈起一吹三藏十二部千七百公案
0672c14: 都被無影樹頭風吹去吹到那里去以如意指窣堵
0672c15: 波云高著眼。
0672c16: 冬至博山禮先和尚塔甲午
0672c17: 拈香云從來刀斧斫不開莫道相逢不顧此時還有
0672c18: 見我當山老漢底超越佛祖手眼者麼遮老漢每常
0672c19: 自謂得壽昌老人一箇不肯以故生平不肯輕許一
0672c20: 人即天下衲子許多受其爐鎚驀地躍冶而出其門
0672c21: 者曾有幾人能不自欺欺人又能得此不肯以殺活
0672c22: 聖凡定此不傳宗旨如遮老漢者乎雖然如是冤有
0672c23: 頭債有主即不肖雖猶子蓋最初親從董巖求受大
0672c24: 戒及依止此山迄示寂於今已巳四十有年正值世道
0672c25: 交喪遍歷如幻希奇不啻隱忍存神繫此懸絲慧命
0672c26: 又況近日法門邪逆橫起亂我祖宗源流何敢自惜
0672c27: 微軀不與同法者救正此始終流弊揭明我佛祖正
0672c28: 宗哉幸此天機有定故乃不辭幾千里冒此風波以
0672c29: 趨我師無縫塔前燒此一瓣痛心之香以上金剛慧
0672c30: 壽更不自禁其悲欣交集也我老和尚寧不大創哀
0673a01: 憐為之破顏微笑者乎且道燒北香後更有甚麼意
0673a02: 旨噫自非退密藏天地安得全機振古今。
0673a03: 禮雪關和尚塔
0673a04: 舉拂子云看大地是洪爐活飛此片雪東土與西天
0673a05: 咬碎舌根血此處須知我雪關先師兄未出世時作
0673a06: 我博山堂中首座眼光已巳爍破諸方也惜乎先和尚
0673a07: 逝早致我兄如孤臣孽子保此不傳慧命至於震吼
0673a08: 閩浙光闡洞上玄猷而海內英奇靡不望風畏服又
0673a09: 惜我兄抽身太速使門下亦步亦趨者見其超軼絕
0673a10: 塵未免瞠乎其後雖然又安知無有自奮而追風向
0673a11: 上者乎如不肖弟者雖不能與兄生死同條至有深
0673a12: 密靈根與法乳相親者猶足挨開無縫神光與之處
0673a13: 分此事我兄灼灼威靈能不儼然為之鑒格尚饗。
0673a14: 寶方師翁像前上供
0673a15: 南泉為馬祖作供洞山謂待有伴時即來某甲為寶
0673a16: 方設齋我翁卻不待請而自至且道我翁如何得恁
0673a17: 麼不惜眉毛獨不聞不是冤家不聚頭乎秪如我
0673a18: 翁儼然親臨應將何物以為供養乃作拜云謝翁降
0673a19: 慈無可祗待。
0673a20: 先祖忌辰塔前上供正月十七日
0673a21: 師拈香示云會麼二十年前我先祖以遮個指示諸
0673a22: 人雲巖路相次欲絕正當今日我法孫以遮個拈示
0673a23: 先祖洞上水灼然逆流且道先後壽昌恁麼拈示還
0673a24: 知有也無噫年年此日難欺昧須是知恩解報恩。
0673a25: 祖塔前同諸法屬獻茶
0673a26: 師震聲喝云會麼獅子哮吼祖父俱盡盡後如何乃
0673a27: 轉上向下云旋機返躑全歸父會麼復轉下向上云
0673a28: 一道圜明照大千遂作禮獻茶乃舉盃長吸曰乾復
0673a29: 曰滴滴不落別處。
0673a30: 接博山雪關和尚訃狀設靈座壽昌
0673b01: 師舉訃狀大哭云雪關師兄你忍心將博山一枝法
0673b02: 眼特地斷絕去也蒼天蒼天你果斷絕得去麼紅爐
0673b03: 燄裏雪山頹折角泥牛遍地吼嗚呼哀哉乃率眾上
0673b04: 茶湯念誦。
0673b05: 東苑和尚忌辰燒香
0673b06: 庚午七月十三東苑先師示滅武夷六六峰前長笑
0673b07: 一聲而別如今一十九年誰見鼻孔遼天不肖當央
0673b08: 拈出賺殺東土西天且道為甚麼如此兒孫別有真
0673b09: 奇特肯把親親作話傳。
0673b10: 東苑老和尚忌辰
0673b11: 拈香禮畢乃召云看遮箇老聱頭是傷心江上客
0673b12: 不遇故鄉人昔在東苑退茹時有一等人視彼青黯
0673b13: 黯處疑有一大毒物而畏避之至於風吹草動亦能
0673b14: 斷送人命根無端撞著不肖逆子輕輕將生平底鶻
0673b15: 突奪去直得忍氣吞聲以至不肖四十年來亦未敢
0673b16: 輕試然又賺殺多少射覆之徒今於博山堂上正當
0673b17: 揭出始不負此隱微也乃彈指云見麼飲光不是酒
0673b18: 顛漢毒氣難銷舞不休。
0673b19: 壽昌祖翁老和尚忌辰
0673b20: 拈香云看看有恩有怨不成法界無恩無怨法界不
0673b21: 成遮箇沒巴鼻老漢便是佛界魔界中第一箇頂尖
0673b22: 底恩怨渠魁更有箇能於無諱無忌中道得箇不觸
0673b23: 不背底堪為八面受敵者許他報此恩怨有分噫直
0673b24: 須防遮箇毒物始得雖然今日於博山爐內炷此一
0673b25: 瓣意旨又作麼生乃燒云鳳凰山上香光起文彩風
0673b26: 流振古今。
0673b27: 雲棲老和尚忌辰
0673b28: 臘盡脫蓮出冰池三千里外驚悟何奇東昌樵鼓
0673b29: 穿心過擲戟焚香笑大機轉身一步指日西馳集佛
0673b30: 學大成啟禪關密椎當機一箇銕餕餡嚼斷六方長
0673c01: 舌臨行一句莫作怪拈起千古全提今日博山堂前
0673c02: 重開生面誰於旃檀篆上親見寒眉。
0673c03: 養庵老和尚忌辰
0673c04: 昔年峰頂親逢今日博山作忌不啻梅花枝上笑春
0673c05: 風茶銚爐邊增意氣至於黑白圈子誰敢描摹無縫
0673c06: 鎖門豈容觸諱推原此當當常有因稟明斯歷歷是
0673c07: 何位鐘聲驚起七條飛旃檀穿卻木又鼻。
0673c08: 壽昌老和尚百歲忌辰
0673c09: 師拈香云見麼百年冤對不開交今日分明還自招
0673c10: 應是業緣無避處焦瘡仍著艾頭燒乃炷云艾頭燒
0673c11: 轉使萬世兒孫恨不消便禮拜。
0673c12: 壽昌祖翁忌辰
0673c13: 梅花無諱忌遇伴即來春色有時機不言自到誰於
0673c14: 生死陣中與性命殺開血路儼若邪魔骨裏將佛祖
0673c15: 抓出偷心推倒大好山突突兀兀滅卻少林種冤冤
0673c16: 仇仇驀地相逢卒難回避老钁頭莫作怪直饒掘盡
0673c17: 十方塵剎作活埋坑爭奈慣向空中打筋斗底兒孫
0673c18: 今日把你分明捉敗。
0673c19: 辭先老和尚塔
0673c20: 千峰春色好日照百花新遮是甚麼人出身處盛不
0673c21: 忍說辭去恐驚塔裏人自有兒孫在還應一笑親。
0673c22: 辭雪關和尚塔
0673c23: 兄既有授命敏者自能為弟特此辭去兄須密速之
0673c24: 何則花須連夜發莫待曉風吹。
0673c25: 為嵩乳和尚起龕
0673c26: 棲鳳嶺雲飛臥龍江月露白日不移輪青山常舉步
0673c27: 本自有來繇不是無緣故不見愛才人取之必以度
0673c28: 恭惟菩提堂上嵩乳密和尚泗洲阿箇唐柴頭穿得
0673c29: 淮平牛鼻孔蔣八鎦季是何人出格隨鄉不打哄皋
0673c30: 亭杖者原同條新豐苗裔抽劫外之靈枝大好風光
0674a01: 運寰中之寶鏡如公初入諸方棘藪踏斷沒耳艸鞋
0674a02: 末登博嶠銕門死盡偷心活路故能急水灘頭奪竹
0674a03: 篙而跳出裂石崖裏藏古錦以春歸晚香吹萬里之
0674a04: 海天碩果結上林之笑傲秪如遮一笑落在何處咄
0674a05: 咄多子塔前親看取。
0674a06: 為石冷舉火
0674a07: 召云石冷你今一口气不來也畢竟向何處去咦突
0674a08: 然撒手令人驚咬斷繩頭別路行翻憶當年閒喫棒
0674a09: 於今痛快此生平杖人作麼生助你轉身吐气擲炬
0674a10: 云大火流金曾不換千峰秋色月初清。
0674a11: 送龍門峻上座靈骨入蓮華寺塔
0674a12: 擊石鼓毒斷偷心捧石頭驚銷駿骨重磨寶劍光射
0674a13: 棲霞斂歛鍔違華薪傳沒縫藏機大速遊刃應神還有
0674a14: 知峻上座轉身處麼座斷威音開別眼密移爻象看
0674a15: 飛龍。
0674a16: 封塔
0674a17: 遮箇沒蓋藏底東西那有藏秘你底去處直饒摩竭
0674a18: 已巳喪全鋒殺活古今誰能見血留此一箇封皮看是
0674a19: 誰與作冤對底來裂破渠面門相見。
