0628b01: 石門文字禪卷第十二
0628b02: 宋江西筠溪石門寺沙門釋德洪覺範著
0628b03: 門人覺慈編錄毘陵天甯法雲堂校
0628b04: 七言律詩
0628b05: 謁靈源塔
0628b06: 高颿駕浪過南溟那料歸來掃此亭桃李成陰春老
0628b07: 大谿山好在鬢凋零瓦燈已照宮商石卵塔分藏服
0628b08: 匿瓶春雪尚能知客意蕩除毛孔瘴煙腥
0628b09: 春日會思禹兄於谿堂
0628b10: 門前谿水葡萄綠風掠松窗料峭寒忽憶十年同禍
0628b11: 福那知今日共盤飧盡籤書策齊幽架已買漁舟泊
0628b12: 小灘君會不嫌村落僻乘閑來此弄漁竿
0628b13: 招夏均父
0628b14: 北山深轉青松壑萬疊煙霏空翠堆元亮果堪中路
0628b15: 俟子猷那敢棹舟回鳥工魂夢尋公去蟬蛻塵埃出
0628b16: 郭來他日荊林談笑處行人應指兩翁臺
0628b17: 贈僧
0628b18: 欹枕無人夢自驚回廊廣殿午風清已巳浮春露澆詩
0628b19: 膽更炷水沉熏道情憂患撼床聞螘鬥功名殷鬢作
0628b20: 蚊聲欲依淨社陪香火僻處安排折腳鐺
0628b21: 資國寺西齋示超然二首
0628b22: 對眠偶此風雨夕又近寒嵒槲葉村謝晝未焚風鑑
0628b23: 在韋郎不見語言存歲時暗覺持山去憂患空驚斫
0628b24: 水痕綠髮彫零心已死成蹊桃李落華分
0628b25: 人間炊黍未及熟萬事只今歸欠申已織青駒餞華
0628b26: 騮更披白帢稱閑身遺編終不求甚解故人但願長
0628b27: 相親去年此日瓊南岸漲海翻天探騎塵
0628b28: 贈寄老庵僧
0628b29: 自憐玉缽雙峰信來訪牛頭懶比丘山色深濃過夜
0628b30: 半月華清亮近中秋已欣境勝如龍阜更覺庵幽占
0628c01: 鳳頭夢幻此身猶且在杖藜投老得追遊
0628c02: 懷李道夫
0628c03: 半篙晚漲綠楊灣接趐鷗歸霧雨殘數疊吳山圓楚
0628c04: 夢一番花信釀春寒別時小語依然在隔歲來書展
0628c05: 復看補袞胸中五色線只今應作怒蜺蟠
0628c06: 余所居連超然自見軒日多啜茶其上二首
0628c07: 三生事辦吾知要一室香凝獨掩門睡足便驚清晝
0628c08: 夜火紅消盡白灰存巷無俗駕螘紛繞鄰有高人玉
0628c09: 粹溫隱比价膺猶可媿會茶時復到幽軒
0628c10: 功名今古一雞肋美味那知是禍根掃跡世途龜曳
0628c11: 尾僻居煙霧豹埋文如期見訪穿窗月不告而行出
0628c12: 岫雲火浴未為無伴助塔吾遺骨尚煩君
0628c13: 徐師川罪余作詩多恐招禍因焚去筆硯入居
0628c14: 九峰投老庵讀高僧曇諦傳忽作數語是足
0628c15: 成之以寄師川師川讀之想亦見赦二首
0628c16: 歸來臥起有餘適老去消磨無雜緣門外不知何歲
0628c17: 月夢中亦覺在雲泉千年高道誰酬價一世清閑我
0628c18: 賣錢安得道人江北去此詩先錄寄師川
0628c19: 古書漫滅字斕斑眼倦頹然整頓閑以法為親疏世
0628c20: 相視身如幻寄人間業緣有盡今脫手老態無因日
0628c21: 上顏已辦一瓢期澗飲要刳余潤到崑山
0628c22: 雲嵒寶鏡三昧
0628c23: 寶鏡當機不密傳纖毫滲漏墮言詮圓伊三點分賓
0628c24: 主妙挾雙明絕正偏暗裏丹青元異色句中涇渭本
0628c25: 同川嬰兒索物哆耳與物寧瞋語未全
0628c26: 過永寧寺
0628c27: 已背荒南過永寧犯寒呵手捉枯藤雪如鏡底頷絲
0628c28: 白山學誰家眉黛青射影風光知脫離伐冰門巷覺
0628c29: 添增故人不用驚風帽我是前身臥像僧
0628c30: 十一月十七日發豫章歸谷山
0629a01: 急景窮冬一千里筍輿部曲去忽忽候船班草江津
0629a02: 岸曝日探簷山店中袖手歸休今日是隔生冤債轉
0629a03: 頭空湘西雪後青松徑想見聲盤萬壑風
0629a04: 立春前一日雪
0629a05: 明日立春今日雪雪中殘響滴虛簷方增謾說寒威
0629a06: 在不絕潛知暖氣添客去旋開書對語閑多偏與懶
0629a07: 相兼湘山自古愁眉淺縱御鉛華不到尖
0629a08: 明年湘西大雪次韻送僧吳
0629a09: 夜殘陡覺寒生骨夢斷空驚月轉簷瓶響臥聞秋蚓
0629a10: 泣火紅起撥白灰添欲酬清景尋儂去更棹扁舟與
0629a11: 子兼要倩新詩寫愁絕笑呵凍硯蘸毫尖
0629a12: 題清富堂
0629a13: 此堂冠絕湘西勝枯木名多道不窮用谷量雲當衣
0629a14: 缽以江盛月展家風買山歸隱真寒乞借竹為軒落
0629a15: 笑中綠錦漲連青玉浦剪裁磨琢費詩工
0629a16: 湘西暮歸
0629a17: 筍輿鼓角背層城湘水涸盡行沙汀嶽麓雪雲獻樓
0629a18: 閣橘州煙雨學丹青此生多艱付跛挈投老餘閑到
0629a19: 寂惺蒼鬣萬身門窈窕歸來風葉掃空庭
0629a20: 效李白湘中體
0629a21: 夕光江搖魚尾紅何處扁舟開晚篷鴈字初成春有
0629a22: 信煙鬟空好雨無蹤荒寒數葦橘洲岸領略半窗湘
0629a23: 寺鐘浦口行人已爭渡林下歸僧欣一逢
0629a24: 次韻王舍人蘭室
0629a25: 起爇清香試返魂松花閑泛刷絲紋幽齋事業誰同
0629a26: 辦小斛蘭叢手自分家世到今猶玉食交朋強半在
0629a27: 青雲笑談麈尾延僧宿要聽清言洗俗氛
0629a28: 次韻熏堂
0629a29: 無言桃李已巳垂陰小雨南風自滿襟佳客偶來持茗
0629a30: 碗寶書看罷整瑤琴未容絲竹陶閑適盡把雲山付
0629b01: 醉吟圖畫麒麟他日事不將行樂負初心
0629b02: 次韻寄傲軒
0629b03: 道夫飛鳥倦知還一缽安巢又故山無累自然增逸
0629b04: 興有名終恐廢長閑背時生計風煙上隨意園林指
0629b05: 顧間應笑市朝爭奪者暗驚清鏡失朱顏
0629b06: 次韻吏隱堂二首
0629b07: 拄笏西山爽氣新萬人如海一閑身堂中自蠟登山
0629b08: 屐門外從增沒馬塵美祿方辭緣肆志華軒偶羨見
0629b09: 清真遺編半掩思標致未必今人愧古人
0629b10: 此堂華構面層城意趣追回萬古情落帽被嘲真有
0629b11: 道買金償謗亦求名黃庭卷掩凝香縷畫戟門深列
0629b12: 衛兵安用山林笑朝市戲將軒冕寄餘生
0629b13: 次韻集虛堂
0629b14: 從來鮑靚有仙風腦滿方知氣自沖萬事收藏微笑
0629b15: 裏十虛俱集一塵中乾城不礙丹青色天女何殊大
0629b16: 小空滿地落花春寂寂岸巾時倚曲欄東
0629b17: 次韻宿東安
0629b18: 淡雲缺月兩微茫獨酌沽來竹葉香已把功名比雞
0629b19: 肋更驚世路似羊腸心情老去俱消盡詩律年來覺
0629b20: 倍強解誦東坡北歸曲此身安處是吾鄉
0629b21: 次韻宿黃沙
0629b22: 無計遮攔歲月飛歲除江寺老垂垂自圍紅火堆危
0629b23: 坐熟讀黃沙感歎詩已巳笑因山論肥脊更驚逢水說
0629b24: 分離重湖去國三千里想見殘缸夢斷時
0629b25: 次韻雙秀堂
0629b26: 窗戶青紅花木繁午陰修徑接深關人如巢許逃名
0629b27: 跡山學娥英露髻鬟採菊悠然常獨見望雲時復對
0629b28: 僧閑夜聞松雨驚飛瀑疑宿匡廬黃石間
0629b29: 次韻垂金館
0629b30: 風簷負日背胡床千顆初驚昨夜霜噀霧香爭和露
0629c01: 擘過牆枝作照林光佳名曾用題書尾小字仍呼背
0629c02: 藥囊先與兒曹為美兆讀書窗映笏頭黃
0629c03: 次韻贈慶代禪師
0629c04: 蓮峰千葉吐晴煙玉頰遙知一粲然梅塢雪消香錯
0629c05: 莫庵僧老盡氣完全暗驚夢蝶人間世回看醯雞甕
0629c06: 裏天誰見清言橫麈尾滿庭風露竹娟娟
0629c07: 次韻宿清修寺
0629c08: 湘山也學廬山好落瀑聲飛繡谷風正欲求歸向兒
0629c09: 說戲將收拾入詩中浪驚醉枕寒松響春滿茶鐺活
0629c10: 火紅清景骨飛嗟未到故應唯許夢魂通
0629c11: 次韻自清修過大溈亂山間作
0629c12: 行盡湘南盡處山愛公高韻不容攀會當拭目瞻雙
0629c13: 闕應笑尋幽到百蠻甚欲解鞍休犖确更能揎手弄
0629c14: 潺顏定知醉看千嵒曉大字題名石壁間
0629c15: 次韻郴江有作
0629c16: 持節南來喜欲狂弄舟時得棹清湘然膏獨宿率牛
0629c17: 洞枕玉曾眠錦瑟傍未可便尋閑作伴不須先以醉
0629c18: 為鄉金城馳至陳方略要指先鋒一破羌
0629c19: 次韻題罷徭亭
0629c20: 聞君新構罷徭亭邂逅河源又報清郡郭不輸天子
0629c21: 賦谿山偏協野人情唐虞暇日饒耕鑿秦漢當年浪
0629c22: 戰爭風月倚欄如可借待攜斗酒話昇平
0629c23: 次韻題西林廓然亭
0629c24: 堂堂葉脫露遙天自炷臨軒一穗煙貴客獨遊聊爾
0629c25: 耳道人相見亦欣然是身已巳悟浮漚久萬象中觀寶
0629c26: 鏡圓寄語橫機莫相試刻舟甘作小乘禪
0629c27: 次韻題方廣靈源洞
0629c28: 萬峰剔卓起孤峰慚愧靈源與世通花異空懷上林
0629c29: 苑夢清疑宿廣寒宮泄雲吐雨遮金地濺雪跳珠落
0629c30: 石中忙裏為君成妙語豐碑正欲就崖礱
0630a01: 次韻題高臺
0630a02: 午梵知藏釋梵宮危臺遙喜石橋通下無俗駕攀緣
0630a03: 至中有高人笑語同解執易為摩詰語經行難續德
0630a04: 雲風千嵒萬壑吹松雨替說儂家勝義空
0630a05: 次韻題上封
0630a06: 天柱唯連紫蓋峰路危不與眾峰通瓢沽狹徑疑相
0630a07: 值芊火何人想此風借榻醉魂窺凍螘憑欄詩眼送
0630a08: 飛鴻空嗟千偈出山去半摺遺編看未終
0630a09: 次韻邵陵道中書懷
0630a10: 邵陵山水麗風光游遍歸來夜話長秋翠等閑開雉
0630a11: 堞驚湍哀怨韻笙簧隨鞍此景憑詩寫他日塵紛一
0630a12: 笑忘上閣與誰同小立墜金拄笏說三湘
0630a13: 次韻雨中書懷
0630a14: 剩雨殘晴暴所長客窗花氣噀餘香每懷追逐雲泉
0630a15: 慣無計遮攔歲月忙誰謂伐冰連戚里年來盡室泛
0630a16: 沅湘詔書行看椎門至已覺眉間一點黃
0630a17: 次韻題化鶴軒
0630a18: 當年羅網得雙舄想見胎僊風度幽朱頂顧吾今未
0630a19: 識長身意子是其流山家趣味無人共王事經過作
0630a20: 意游千里帝城何日去不妨佳處且遲留
0630a21: 次韻題澹山嵒
0630a22: 華屋張燈展畫屏當年纖手指嵒扃宦游那料重湖
0630a23: 隔醉裏空驚疊嶂青繡口詞章人復見筆華聲價夢
0630a24: 通靈詩成獨立西風晚滿眼歸心插羽翎
0630a25: 次韻游浯谿
0630a26: 浯谿山水今無恙浪士曾為爛熳游大字中興餘斷
0630a27: 碣小舟空此醉垂鉤詞源不減無雙譽人品當時第
0630a28: 一流地坐摩挲增歎息高標想見尚橫秋
0630a29: 次韻題南明山淩雲閣
0630a30: 獨上淩雲百尺樓欄干一曲一遲留丁丁樵斧空山
0630b01: 裏泛泛漁舟古渡頭蔽日綠陰鳴好鳥際天芳草牧
0630b02: 青牛回頭城市分塵土堪笑王孫取次游
0630b03: 次韻言懷
0630b04: 此身已巳覺此生浮去作雲山老比丘古寺閑門人莫
0630b05: 問寒綃蒙首涕慵收道林風月心能了子美工夫志
0630b06: 未酬為問太原王處士一甌春露可同不
0630b07: 次韻宿聖谿莊
0630b08: 家聲十輩擁朱輪更畜青牛解鬥奔應念高樓閑舞
0630b09: 袖故憑山月洗吟魂助春泉落量雲谷輸稅人歸吠
0630b10: 甑村被冷夜晴成好夢馬隨香霧入修門
0630b11: 次韻拉空印游芙蓉
0630b12: 翰墨平生氣吐霓詩成先喜示筠谿山中見客應偏
0630b13: 好筆力知公不肯低夜寂據梧飢鼠出嵒空同聽怪
0630b14: 禽啼上方聞說非人世更陟緣雲第幾梯
0630b15: 次韻縱目亭
0630b16: 高情與客憑欄處便覺身藏語笑中已巳許此生當樂
0630b17: 死不辭老去坐詩窮遙知兵衛戎衣盛只欠花輪小
0630b18: 袖紅絕境天藏今日獻千峰登睫豈人工
0630b19: 次韻游鹿頭山
0630b20: 吐詞秀似出盆絲好古幽情八詠思論字來尋魯公
0630b21: 碣因詩曾訪少陵祠留題楚俗爭傳去懶賦山靈必
0630b22: 有詞定價文章比珠玉此篇不獨慰吾私
0630b23: 次韻題清風亭
0630b24: 特築飛臺丈室旁便驚形勝發天藏登臨時作一聲
0630b25: 嘯已巳覺翛然兩袖涼待月拭除昏霧色看雲入得野
0630b26: 花香君看抖擻鈴幡意欲替禪翁為舉揚
0630b27: 次韻法林禪寺
0630b28: 聞道高人願力深幽居端與法為林風泉松雨隨宜
0630b29: 說密室晴軒共一音意妙故應人不薦地偏還喜我
0630b30: 相尋夜闌更入詩三昧消盡平生未死心
0630c01: 次韻憑欄有作
0630c02: 金殿誰焚南海香靄然芬馥撲回廊數枝銀燭高低
0630c03: 照兩箇清螢上下光風度素秋驚宿鳥水春碧澗濯
0630c04: 游舫欄干獨倚無人問細細孤吟月滿堂
0630c05: 次韻渡江有作
0630c06: 棄舟植杖首重回隔岸遙聞津鼓催淮上梅傳春信
0630c07: 至江南山逐笑聲來行瞻瑞霧籠雙闕更看神光發
0630c08: 五臺王事幸陪方外樂為君點筆走風雷
0630c09: 題善化陳令蘭室
0630c10: 種性難教草掩藏蒼然小室為誰芳槲培几案軒窗
0630c11: 碧坐款賓朋笑語香糝地露英猶潔白快人風度更
0630c12: 纖長議郎嗜好清無滓獨有幽蘭可比方
0630c13: 快亭
0630c14: 大丘作邑付絃歌剩得清閑可奈何滿地棠陰驚晝
0630c15: 永小亭詩眼覺天多佳眠夏簟便光滑醉耳松風喜
0630c16: 再過想見句成書棐几侍兒濃笑出微渦
0630c17: 次韻卻郤子中學句游嶽山攜怪石歸
0630c18: 衡嶽乘春著意游詩詞不獨錦囊收又攜峰頂雲房
0630c19: 石歸致閑齋夏簟秋塵下笑談且同夢胸中涇渭自
0630c20: 分流忽驚几案寒層出臥看令人憶故丘
0630c21: 和周達道運句題怪石韻
0630c22: 愛山心志如君少王事何妨陟翠微怪石方欣典刑
0630c23: 在新詩仍寫畫圖歸客來一室煙光滿掌上千嵒眼
0630c24: 力稀頗怪周郎賞音者獨於此境尚彈機
0630c25: 次韻見寄喜雨
0630c26: 議郎詩膽久崔嵬敏句無煩急雨催玉局波瀾嗟已巳
0630c27: 絕少陵風力賴追回蕩晴香霧吹紅藕迥地花茵疊
0630c28: 紫苔靜極涼生聞剝啄渡湘知有道人來
0630c29: 次韻題方圓庵
0630c30: 比物曾聞知姓名樹間斛懸林百升此庵外圓似盂
0631a01: 覆其地中方如鏡平善不近名真有道高非絕俗更
0631a02: 幽情會當目擊維摩老端作毗耶問法行
0631a03: 贈許彥周宣教游嶽彥周參機道者
0631a04: 一幅紗巾九節笻翛然生計似龐公孤雲野鶴登空
0631a05: 去萬壑千嵒墮笑中岣嶁晴披應獨往懶瓚醉臥與
0631a06: 誰同遙知勘破癡禪老想見臨機面發紅
0631a07: 次韻游南嶽
0631a08: 天迥游絲百尺輕水寒時覺縠紋生琢磨佳句輸吾
0631a09: 弟文點春眠付老兄山寺獨來無一事竹軒相對有
0631a10: 餘清永懷東院成千古寂子難忘叔姪情
0631a11: 次韻彥周見寄二首
0631a12: 詩先春色附湘船來與幽人結淨緣句好空驚碧雲
0631a13: 合韻高疑在白鷗前君應歸誦陶彭澤我亦南尋率
0631a14: 子廉想見江頭同握手採茶時節雨餘天
0631a15: 歸思啼禽日夜催寶書臨罷意徘徊榆錢滿地買春
0631a16: 去嶽色渡江排闥來行樂風光清夢曉臥披煙雨曲
0631a17: 屏開興來敏速詩千首落筆人驚挾怒雷
0631a18: 彥周借書
0631a19: 湘上清山爽氣浮開軒相對亦風流但工酣寢成疏
0631a20: 懶甚拙謀生太謬悠數筆江村供晚望一蓑煙雨助
0631a21: 詩愁借書知子能醫國有志常先天下憂
0631a22: 彥周法地弟作出家庵又自為銘作此寄之
0631a23: 迂闊庵成又自誇要令妙語發天葩未容臨濟終仆
0631a24: 地正賴雲門已巳出家少日浪曾參泐水暮年端合在
0631a25: 丹霞贈君革屣游山去勘破諸方一笑譁
0631a26: 二月大雨江漲晚晴作三首
0631a27: 春寒作意攪吟魂欲出雲濤已巳濺門入畫瀟湘連雉
0631a28: 堞落梅煙雨暗江村依蒲覓句壯心在附火抄書老
0631a29: 眼昏一掬幽懷收拾得謾題窗紙與誰論
0631a30: 我在湘西畫牒中時高時作送飛鴻事治山翠經旬
0631b01: 雨印可春晴盡日風引步幽探聊自適滿懷疏快與
0631b02: 誰同東君傾寫無餘蘊都放山茶稱意紅
0631b03: 投老歸來楚水濱水清聊可濯衣塵拼心樂事都還
0631b04: 汝入手清閑不與人尚有笑談消白晝更無情緒管
0631b05: 青春暗驚少日王城外走馬爭先看寶津
0631b06: 陳大夫見和春日三首用韻酬之
0631b07: 詠君好句欲消魂想見朱轓畫戟門解組正當強健
0631b08: 日載書歸老水雲村虛堂風撼牙籤響密室嵐蒸畫
0631b09: 牒昏偶在湘山最佳處舊游閑與野僧論
0631b10: 無復搜詩慘澹中便能落筆敏驚鴻高情不在兩疏
0631b11: 後句法追回二謝風傾蓋未論桑梓舊忘年先喜唱
0631b12: 酬同朱顏長覺清光溢不學東坡是醉紅
0631b13: 詩軸來尋寂寞濱把看字字蛻埃塵江南家世休相
0631b14: 問陳氏文章不乏人嶽色渡江長自好桃花滿縣不
0631b15: 勝春克家有子如麟鳳骨相吾驚是要津
0631b16: 過溈山陪空印禪師夜話
0631b17: 濃翠濕衣三十里渡谿知背幾重雲忽驚寶構從空
0631b18: 墮便覺風光與世分夜久天香凝錯莫庭閑花雨自
0631b19: 繽紛他生曾伴安禪地此夕樓鐘復共聞
0631b20: 空印以新茶見餉
0631b21: 喊山鹿蔌社前摘出焙新香麥粒光撼樹師應懷大
0631b22: 仰傳甌我欲學南陽要看雪乳急停筅旋碾玉塵深
0631b23: 住湯今日城中雖獨試明年林下定分嘗
0631b24: 空印見招住庵時未能往作此寄之
0631b25: 獨立天衣四世孫作家手段典刑存大溈路峻諸方
0631b26: 讓空印風高四海聞有願欲依龍象眾無求羞逐鶩
0631b27: 雞群此生一聚灰中骨終葬千峰頂上雲
0631b28: 空印見和用韻答之
0631b29: 棋布諸方盡子孫道緣渾似雪峰存全提蓋色騎聲
0631b30: 句直要臨機以眼聞圍繞千僧名冠世指揮萬象語
0631c01: 驚群獨能收此無家客分占溈源一塢雲
0631c02: 龍興禪師大陽的孫居枯木堂新植楚竹余愛
0631c03: 其家風為賦之
0631c04: 門外追奔沒馬塵。堂中安頓自由身。修筠有淚知誰
0631c05: 恨。枯木開花為我春。隔岸雲山猶可借。滿懷風月未
0631c06: 全貧。小詩勿笑清如晝。聊為高人戲寫真。
0631c07: 題德明都護熏堂
0631c08: 占叢濃碧繞虛堂。堂上仙郎戲比芳香並蕙蘭終漏
0631c09: 泄色。同草木浪遮藏過牆。山潑軒窗翠吹鬢。風生燕
0631c10: 寢涼敏豆。才高家法在。要看落筆擁紅妝。
0631c11: 題季長冰壺軒
0631c12: 閑軒清。似冰壺。水軒上人。如元紫芝坐。覺秋光。漱毛
0631c13: 髮。客來春色滿談詞。寶書讀罷依蒲久。玉麈經行曳
0631c14: 履遲。卷挂一聲林葉動。黃昏月出雪消時。
0631c15: 明應仲出季長近詩二首次韻寄之
0631c16: 露葉朝陽沃棗桑。暑風吹鬢蕩蓮香。已欣點水蜻蜓
0631c17: 款更覺營巢燕子忙。翠浪舞翻爭漲壟。黃雲剖盡想
0631c18: 登場。小樓楯瓦誰庭院。弱柳多情故掩藏。
0631c19: 偶尋鄰叟問桑麻。踏盡山礬糝徑花。傳得新辭春爛
0631c20: 熳。更驚行草醉欹斜。遙知小縣少公事。想見高情照
0631c21: 物華。尚念無家甘露滅。一蓑煙雨似玄沙。
0631c22: 和傅彥濟知縣
0631c23: 句法疑君每太高。湘南山水助揮毫。暫臨小邑聊觀
0631c24: 政。未見全牛可受刀。珠玉光難藏瓦礫。芝蘭香豈掩
0631c25: 蓬蒿。坐令百里清如鏡。吏猾民姦豈易逃。
0631c26: 寄題劉居士環翠庵
0631c27: 平生不識劉居士。想見茅庵枯粹姿。百八珠輪紅瑪
0631c28: 瑙。萬千峰遶碧琉璃。笑人經卷鑽故紙。彼世金珠似
0631c29: 笊籬。折腳鐺中誰共過。小龐真是出家兒。
0631c30: 次韻思禹兄見懷
0632a01: 刺剌桐花映野薔薇。湘水侵門過客稀。此日音書經歲
0632a02: 隔。何時麈尾對君揮。樓高三楚天空闊。夜久千嵒月
0632a03: 正暉。我託叢林如越鳥。南枝雖穩亦思歸。
0632a04: 次韻思禹題方竹
0632a05: 不改平生歲寒操。近來隨世解方圓。知君出異驚群
0632a06: 聽。顯我循常是一偏。但見蒼官遭寵錫。那知青士亦
0632a07: 超遷。水花院落春風晚。庭種連蕉怪石前。
0632a08: 蜀道人明禪過余甚勤久而出東山高弟兩勤
0632a09: 送行語句戲作此塞其見即之意
0632a10: 眾中聞語識巴音。京洛沅湘久訪尋。張口茹拳君聚
0632a11: 落。垂膺拭涕我山林。碧嵒花墮鳥飛去。蒲坐葉飄針
0632a12: 正紝。袖裏兩勤大饒舌。丈夫聲價老婆心。
0632a13: 送珠上人重修五宗語要
0632a14: 五宗抄語挾風雷。佛日將傾賴取回。薝蔔花香已巳零
0632a15: 落。旃檀塔坐更塵埃。鈍根厭看摩挲去。妙手端能拂
0632a16: 拭開。當有異人來荷法。叢林因子見奇瑰。
0632a17: 光上人送墨梅來求詩還鄉
0632a18: 南嶽有雲留不住。東歸結伴過湘湄。解將疏影橫斜
0632a19: 句。不換垂珠的皪詩。臞甚鳶肩寒入畫。清哉鶴骨老
0632a20: 難醫。定知入嶺風煙暮。正及追胥餽歲時
0632a21: 送瓊大師歸禪寂
0632a22: 近聞禪寂似叢林。總眾能為世所欽。百巧難磨真實
0632a23: 行。兩塗不改歲寒心。衣今椹色如栗色。語未吳音變
0632a24: 楚音。盛夏入城緣底事。扁舟湘水獨相尋。
0632a25: 贈道法師
0632a26: 道公膽大過身軀。敢逆龍鱗上諫書。獨欲袒肩擔佛
0632a27: 法。故甘引頸受誅鉏。三年竄逐心無愧。萬里歸來貌
0632a28: 不枯。他日教門綱紀者。近聞靴笏趁朝趨。
0632a29: 谷山沙彌求詩
0632a30: 十里松風長不老。一庭秋色為誰閑。偶逢此日休新
0632b01: 夏。偏見耆年憶故山。貧裏有秋同舉箸。法中添口共
0632b02: 開顏。偶然弄筆成詩句。乘興留題屋壁間。
0632b03: 贈羅道人
0632b04: 蛻塵標韻矯翔鸞。鬢髮樓颼風露寒。脫舄骨飛何日
0632b05: 見。解衣沐浴萬人看。肯來從我翛然住。皆說他人屈
0632b06: 致難。戲作貓聲行聚落。自忘身是晉郎官。
0632b07: 次韻張司錄見寄
0632b08: 不曾識面已巳傾倒。便覺胸中涇渭分。句精不減李長
0632b09: 吉。才高大類沈休文。看山詩眼湛如水。拄笏爽氣高
0632b10: 摩雲。他年竹屋夜連榻。妙語懸知過所聞。
0632b11: 郭伯成榮登
0632b12: 快馬東風走帝京。歸來門巷綠陰成。頃知一第文章
0632b13: 貴。能致三公袞冕榮。子涉風波方箠探。我閑几硯覺
0632b14: 塵生。贈詩誰似王摩詰。翰墨場中獨策名。
0632b15: 題天王圓證大師房壁
0632b16: 閉戶不妨依聚落。開軒隨分有山林。殘經半掩世情
0632b17: 斷。好鳥一聲村意深。籬外霜筠森束玉。屋頭露橘欲
0632b18: 垂金。能營野飯羹紅醬。渡水何辭數訪尋。
0632b19: 寄題達軒
0632b20: 羊腸世路替人愁。袖手歸來事事休。只有信緣唯得
0632b21: 計。不過隨分復何求。數聲屬玉滄浪晚。一塢黃雲
0632b22: 秋。寄語封侯塞垣外。何如高臥小軒幽。
0632b23: 題雲嵒筠軒
0632b24: 雨葉風枝小徑通。拂砧清坐有誰同。粉衣香滑秋叢
0632b25: 瘦。泉珮丁東夜壑空。半世已巳歸彈指內。前途都付枕
0632b26: 肱中。隄防老境猶多事。折腳鐺炊腐顆紅。
0632b27: 逍遙遊山歸見示唱和詩軸口占和之
0632b28: 游遍名山過水西。夜談奇語盡橫機。君如檻鹿猶思
0632b29: 奮。我似棲禽已巳倦飛。聞道老禪能眷舊。更煩諸衲借
0632b30: 餘輝。欲知勝踐多佳思。懷得新詩滿袖歸。
0632c01: 送誼叟歸北山
0632c02: 南臺山淺北山深。深處開軒更茂林。作夏懸知成契
0632c03: 闊。扁舟乘興一相尋。燈青竹屋風雨夕。谿遶石門鄉
0632c04: 井心。投老都忘身是客。坐中談笑盡吳音。
0632c05: 偶書寂音堂壁三首
0632c06: 巾瓶挂壁亦翛然。無所營為地自偏。句法不能醫老
0632c07: 病。夢游時解到林泉。扶持瘦玉筑隨步。堆疊荒雲衲
0632c08: 半肩。小住閑庭數歸鳥。從教人作畫圖傳。
0632c09: 寂音閑殺益風流。寒涕垂膺懶更收。得失是非都放
0632c10: 卻。死生窮達信緣休。湘中戲劇三千首。海上歸來十
0632c11: 二秋。齋罷展單吾自課。暮年眠食更何求。
0632c12: 霜須瘴面老垂垂。瘦搭詩肩古佛依。滅跡尚嫌身是
0632c13: 累。此生永與世相違。殘經倦讀閑憑几。幽鳥獨聞常
0632c14: 掩扉。寢處法華安樂行。蕩除五十二年非。
0632c15: 石門文字禪卷第十二
