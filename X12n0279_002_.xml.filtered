0544a03: 
0544a04: 
0544a05: 
0544a06: 大佛頂如來密因修證了義諸菩薩萬行首楞嚴經
0544a07: 通議卷第二
0544a08: 唐天竺沙門般剌刺密帝譯
0544a09: 烏萇國沙門彌伽釋迦譯語
0544a10: 菩薩戒弟子清河房融筆受
0544a11: 明南嶽沙門憨山釋德清述
0544a12: 三示外道斷見顛倒。
0544a13: 爾時阿難及諸大眾。聞佛示誨。身心泰然。念無始來
0544a14: 失本心。妄認緣塵分別影事。今日開悟。如失乳兒
0544a15: 忽遇慈母。合掌禮佛。願聞如來顯出身心真妄實。
0544a16: 現前生滅與不生滅。二發明性。時波斯匿王起立白
0544a17: 佛。我昔未承諸佛誨。見迦旃延毗羅胝子。咸言此
0544a18: 身死後斷滅名為涅槃。我雖值佛。今猶狐疑。云何發
0544a19: 揮證知此心不生滅地。今此大眾諸有漏者咸皆願
0544a20: 聞。
0544a21: 議曰。此出斷見之疑也。阿難聞前開示客塵飛光
0544a22: 以示身境動有不動則知生滅有不生滅義。業已巳
0544a23: 領悟。但一向妄認緣塵分別之心為心。未見不生
0544a24: 滅性。故願聞世尊即在現前的示何者是真實。何
0544b01: 者為妄。如何是生滅。如何是不生滅。令真妄二
0544b02: 體了然分明。方自信不疑。此乃阿難心願而未決。
0544b03: 故匿王因之以請也。匿王先事外道姓迦旃延名
0544b04: 迦羅鳩。計一切法亦有亦無。又外道名刪闍夜
0544b05: 毗羅胝子。而毗羅胝乃母號也。故云子。此計諸法
0544b06: 自然。其西域外道雖多。而所計者不出斷常二見。
0544b07: 此二計斷見者匿王已巳奉此法。故雖見佛尚執舊
0544b08: 習祇知死後斷滅。今聞此心不生滅性猶懷狐疑
0544b09: 故請發揮。大眾願聞。若悟不生滅心則阿難妄執
0544b10: 之情自謝真常之性自顯矣。然死後斷滅之見不
0544b11: 獨西域。而此方亦多。謂人死清氣歸天。濁氣歸地。
0544b12: 一靈真性還於太。此斷滅之見也。若果還太
0544b13: 則因果絕矣。豈不幸哉。
0544b14: 佛告大王。汝身現在。今復問汝。汝此肉身為同金剛
0544b15: 常住不朽。為復變壞。世尊。我今此身終從變滅。佛言
0544b16: 大王。汝未曾滅云何知滅。世尊。我此無常變壞之身
0544b17: 雖未曾滅。我觀現前念念遷謝新新不住如火成
0544b18: 漸漸銷殞。殞亡不息決知此身當從滅盡。佛言。如是
0544b19: 大王。汝今生齡已巳從衰老。顏貌何如童子之時。世尊
0544b20: 我昔孩孺膚腠潤澤。年至長成血氣充滿。而今頹齡
0544b21: 迫於衰耄。形色枯悴。精神昏昧。髮白面皺。逮將不久。
0544b22: 如何見比充盛之時。佛言大王。汝之形容應不頓朽。
0544b24: 何以故。我年二十雖號年少。顏貌已巳老初十歲時。三
0544c01: 十之年又衰二十。於今六十又過於二。觀五十時宛
0544c02: 然強壯。世尊。我見密移。雖此殂落。其間流易且限十
0544c03: 年。若復令我微細思惟。其變寧唯一紀二紀。實為年
0544c04: 變。豈唯年變。亦兼月化。何直月化。兼又日遷。沈思諦
0544c05: 觀。剎那剎那念念之間不得停住。故知我身終從變
0544c06: 滅。佛告大王。汝見變化遷改不停。悟知汝滅。亦於滅
0544c07: 時汝知身中有不滅耶。波斯匿王合掌白佛。我實不
0544c08: 知。佛言。我今示汝不生滅性。大王。汝年幾時見恆河
0544c09: 水。王言。我生三歲。慈母攜我謁耆婆天。經過此流。爾
0544c10: 時即知是恆河水。佛言大王。如汝所說二十之時衰
0544c11: 於十歲。乃至六十日月歲時念念遷變。則汝三歲見
0544c12: 此河時至年十三其水云何。王言。如三歲時宛然無
0544c13: 異。乃至於今年六十二亦無有異。佛言。汝今自傷髮
0544c14: 白面皺。其面必定皺於童年。則汝今時觀此恆河與
0544c15: 昔童時觀河之見有童耄不。王言。不也世尊。佛言大
0544c16: 王。汝面雖皺。而此見精性未曾皺。皺者為變。不皺非
0544c17: 變。變者受滅。彼不變者元無生滅。云何於中受汝生
0544c18: 死。而猶引彼末伽黎等都言此身死後全滅。王聞是
0544c19: 言信知身後捨生趣生。與諸大眾踊躍歡喜得未曾
0544c20: 有。
0544c21: 議曰。此破外道斷見也。阿難願佛就在現前身心
0544c22: 拈出不生滅性。此理甚難發揮。故借匿王開示。然
0544c23: 匿王不但不知生滅即常。而且執死後斷滅者也
0544c24: 苟知滅元不滅則知生本無生。真常之義顯矣。不
0545a01: 滅之性死後難明。只就現前身心以驗則可知矣。
0545a02: 故問匿王汝此肉身為同金剛常住不朽為復變
0545a03: 壞。此問為引終從變滅之言也。若就形骸而觀其
0545a04: 實遷變不常。以從生至幼從幼至壯從壯至老漸
0545a05: 漸不同。至老衰朽終歸於死。若就歲月而觀其實
0545a06: 遷流不住。以紀變而年化。月變而日遷。細而察之
0545a07: 不唯時遷而剎那剎那念念不住。此皆身心生滅
0545a08: 無常也。即此生滅有不生滅真常之性。何從而見
0545a09: 耶。故世尊乃詰觀河之見以印證之。三歲觀河以
0545a10: 至於老。形骸雖變而見水之見性不變。即此不變
0545a11: 之性乃真性也。以此足證變者受滅。而不變之性
0545a12: 云何受汝生死耶。此身雖謝真性常存。如何引彼
0545a13: 末伽黎等都言死後斷滅耶。真常之性即就此身
0545a14: 於是乎顯矣。王聞此言信知身死不入斷滅。已巳上
0545a15: 破外道斷見竟。
0545a16: 四示顛倒之狀。
0545a17: 阿難即從座起。禮佛合掌。長跪白佛。世尊。若此見聞
0545a18: 必不生滅。云何世尊名我等輩遺失真性顛倒行事。
0545a19: 願興慈悲洗我塵垢。即時如來垂金色臂。輪手下指。
0545a20: 示阿難言。汝今見我母陀羅手為正為倒。阿難言。世
0545a21: 間眾生以此為倒。而我不知誰正誰倒。佛告阿難。若
0545a22: 世間人以此為倒。即世間人將何為正。阿難言。如來
0545a23: 豎臂兜羅手上指於空則名為正。佛即豎臂。告阿
0545a24: 難言。若此顛倒首尾相換。諸世間人一倍瞻視。則知
0545b01: 汝身與諸如來清淨法身比類發明。如來之身名正
0545b02: 知。汝等之身號性顛倒。隨汝諦觀。汝身佛身稱顛
0545b03: 倒者。名字何處號為顛倒。於時阿難與諸大眾。瞪瞢
0545b04: 瞻佛目睛不瞬。不知身心顛倒所在。
0545b05: 五正責顛倒。
0545b06: 佛興慈悲。哀愍阿難及諸大眾。發海潮音。告同會
0545b07: 諸善男子。我常說言色心諸緣。及心所使。諸所緣法。
0545b08: 唯心所現。汝身汝心皆是妙明真精妙心中所現物。
0545b09: 云何汝等遺失本妙圓妙明心寶明妙性。認悟中迷。
0545b10: 議曰。阿難聞佛開示觀河之見生滅中有不生滅。
0545b11: 則前見拳之見即此見性。信知真性本不曾失。云
0545b12: 何世尊獨許匿王而說我等遺失真性。原不顛倒
0545b13: 云何見責我等顛倒行事耶。此阿難其實未見真
0545b14: 性。乃認妄為真。不知顛倒所在也。故世尊以垂手
0545b15: 示之。且天然垂手而人以為倒。是猶身境本自真
0545b16: 常而返生厭離。此二乘外道之顛倒也。豎臂是倒
0545b17: 而返以為正。是認生滅無常而妄計為常。此凡夫
0545b18: 之顛倒也。然唯我一臂耳。本無正倒。但以首尾相
0545b19: 換妄生分別。世人一類如此瞻視。倍猶類也。如來
0545b20: 法身與汝等色身皆一身也。若比類發明如來之
0545b21: 身名正知汝等之身號性顛倒。以如來法身安
0545b22: 然自在。汝等之身妄計斷常。此所以為顛倒也。世
0545b23: 尊意要阿難即色身以悟法身。故問阿難隨汝諦
0545b24: 觀汝身佛身何處名為顛倒耶。阿難大眾向以執
0545c01: 迷故瞢然不知顛倒所在。佛興慈悲告同會曰。
0545c02: 我常說言色心諸緣及心所使諸所緣法唯心所
0545c03: 現。色十一色法也。心四蘊八識也。諸緣塵根也。心
0545c04: 所使五十一心所也。諸所緣法根身器界一切萬
0545c05: 法也。皆唯心所現。以此而觀足知汝身汝心皆是
0545c06: 妙明真精妙心中所現物。如何但認幻妄身心而
0545c07: 遺失本妙圓妙明心寶明妙性認悟中迷。以本來
0545c08: 不迷。由汝認妄失真所謂悟中迷。此即顛倒所在
0545c09: 也。
0545c10: 六示迷悟同源。
0545c11: 晦昧為空。空晦暗中結暗為色。色雜妄想想相為身。
0545c12: 聚緣內搖。趣外奔逸。昏擾擾相以為心性。一迷為心
0545c13: 決定惑為色身之內。不知色身外洎山河空大地
0545c14: 咸是妙明真心中物。譬如澄清百千大海棄之惟認
0545c15: 一浮漚體。目為全潮。窮盡瀛渤。汝等即是迷中倍人。
0545c16: 如我垂手等無差別。如來說為可憐愍者。
0545c17: 議曰。由說一切諸法唯心所現恐當機難悟。故推
0545c18: 原迷倒之由以示迷悟同源唯心之旨以破顛倒
0545c19: 之妄心妄見也。意恐轉計一切諸法及此身心既
0545c20: 唯心所現然則何以迷之耶。故推迷妄之由以發
0545c21: 之。原夫一真法界如來藏清淨真心本無身心世
0545c22: 界之相也。但由真淨界中一念妄動而成不覺之
0545c23: 無明。以此無明覆真心遂將靈明廓徹之真空
0545c24: 變為頑然無知之空故云晦昧為空。依此頑空
0546a01: 無明凝結變成四大之幻色故云結暗為色。真心
0546a02: 既迷即轉本有之智光變為妄見。以此妄見對彼
0546a03: 幻色。相待既久即摶搏取四大之少分妄見和合而
0546a04: 為五蘊之身心。故云色雜妄想想相為身。執此妄
0546a05: 身遂失本有之真性。但認聚緣內搖昏擾擾相以
0546a06: 為自己巳之心性。是所謂性心失真也。既一迷廣大
0546a07: 之真心而據蕞爾幻妄之身心決定惑為色身之
0546a08: 內矣。曾不知此色身外洎山河空大地咸是妙
0546a09: 明真心中所現物耳。譬如棄大海而認一漚此已巳
0546a10: 迷矣。且以一漚目為全潮又更迷也。是故汝等為
0546a11: 迷中倍人。此正顛倒之狀。如我垂手無異。故如來
0546a12: 說為可憐愍者耳。
0546a13: 上從前二種根本以來破想蘊滅前六識明第一
0546a14: 顛倒竟。
0546a15: 三辯妄見破行蘊明七識無體分二。
0546a16: 初破妄分五。
0546a17: ◎先徵破分別妄見無體分四。
0546a18: 初呈妄見。
0546a19: 阿難承佛悲救深誨。垂泣手而白佛言。我雖承佛
0546a20: 如是妙音。悟妙明心元所圓滿常住心地。而我悟佛
0546a21: 現說法音現以緣心允所瞻仰。徒獲此心。未敢認為
0546a22: 本元心地。願佛哀愍。宣示圓音。拔我疑根。歸無上道。
0546a23: 議曰。此下明第二顛倒也。阿難向認介爾妄想顛
0546a24: 倒之心為心。今蒙佛開示妙明廣大真心誠所未
0546b01: 聞。故感激垂泣。但以承佛妙音悟此妙心元所圓
0546b02: 滿。此則因聞法音以緣心而悟。非親證也。未敢認
0546b03: 為自己巳本元心地。哉請拔疑根。古人徹信自心直
0546b04: 到不疑之地方為實證。阿難所悟但因聲分別乃
0546b05: 緣塵之心生滅心也。故屬意根。所云認緣失真者
0546b06: 此也。
0546b07: 二揀妄緣不實。
0546b08: 佛告阿難。汝等尚以緣心聽法。此法亦緣非得法性。
0546b09: 如人以手指月示人。彼人因指當應看月。若復觀指
0546b10: 以為月體。此人豈唯亡失月輪。亦亡其指。何以故。以
0546b11: 所標指為明月故。豈唯亡指。亦復不識明之與暗。何
0546b12: 以故。即以指體為月明性明暗二性無所了故。汝亦
0546b13: 如是。若以分別我說法音為汝心者。此心自應離分
0546b14: 別音有分別性。譬如有客寄宿旅亭暫止便去終不
0546b15: 常住。而掌亭人都無所去名為亭主。此亦如是。
0546b16: 三示根識俱妄。
0546b17: 若真汝心則無所去。云何離聲無分別性下前六識無體。
0546b18: 斯則豈唯聲分別心。分別我容離諸色相無分別性。
0546b19: 下帶顯八識非真如是乃至分別都無非色非空拘舍離等
0546b20: 昧為冥諦。
0546b21: 四示可還非真。
0546b22: 離諸法緣無分別性。則汝心性各有所還。云何為主。
0546b23: 議曰。此明第二根本故借見精以破七識無體將
0546b24: 顯識精為涅槃體也。以七識乃意識之根。為分別
0546c01: 性。但托六識分別以顯其用。通屬八識之見分。以
0546c02: 緣內外亦名緣心。今離前塵則無體矣。故約緣塵
0546c03: 以破。世尊告曰。汝等若以緣心聽法此法但屬所
0546c04: 緣生滅心耳。非得離言法體也。然我所說法如以
0546c05: 指指月示人而指非月也。離指方能識月。若以指
0546c06: 當月則月指二體皆失明暗二性無所了矣。若以
0546c07: 分別法音為汝心者此心自當離聲有體。如客宿
0546c08: 旅亭客去而亭主常住。若此分別果是汝之真心
0546c09: 則應常住。如何離聲無體耶。如此不但此心無體。
0546c10: 即分別我容離諸色相亦無體也。此則總顯六識
0546c11: 分別之心無體。以六識依此七識而有分別。今既
0546c12: 分別無體即顯此識妄矣。不但分別非真。縱使
0546c13: 分別都無非色非空。七識內緣離外五塵故非色。
0546c14: 執內為我故非空。此正八識昏昧之體猶非真心。
0546c15: 而拘舍離等昧為冥諦。此尚非真。況分別緣塵者
0546c16: 乎。緣塵分別者乃七識為意之根故有分別。若離
0546c17: 外塵無緣即內緣八識為自內我。故外道計此為
0546c18: 神我。立此為冥初主諦。計以為常。依此生二十五
0546c19: 法。拘舍離外道名也。因破七識帶顯八識為所執
0546c20: 之我亦非真也。若離法緣無分別性則汝之心性
0546c21: 各有所還云何為主。此結前起後。意在不還者為
0546c22: 主。乃顯真心耳。
0546c23: ◎二姑借見精以揀緣塵分二。初請。
0546c24: 阿難言。若我心性各有所還。則如來說妙明元心云
0547a01: 何無還。惟垂哀愍為我宣說。
0547a02: 次答分三。初立見精。
0547a03: 佛告阿難。且汝見我見精明元。此見雖非妙精明心。
0547a04: 如第二月非是月影。汝應諦聽。今當示汝無所還地。
0547a05: 二揀緣塵。
0547a06: 阿難。此大講堂洞開東方。日輪升天則有明曜。中夜
0547a07: 黑月雲霧晦暝則復昏暗。戶牖之隙則復見通。牆宇
0547a08: 之間則復觀壅。分別之處則復見緣。頑之中是
0547a09: 空性。之象則紆昏塵。澄霽斂氛又觀清淨。阿難。
0547a10: 汝咸看此諸變化相。吾今各還本所因處。云何本因。
0547a11: 阿難。此諸變化。明還日輪。何以故。無日不明明因屬
0547a12: 日是故還日。暗還黑月。通還戶牖。壅還牆宇。緣還分
0547a13: 別。頑還空。還塵。清明還霽。則諸世間一切所
0547a14: 有不出斯類。汝見八種見精明性當欲誰還。何以故。
0547a15: 若還於明。則不明時無復見暗。雖明暗等種種差別
0547a16: 見無差別。
0547a17: 三示見性。
0547a18: 諸可還者自然非汝。不汝還者非汝而誰。則知汝心
0547a19: 本妙明淨。汝自迷悶喪本受輪。於生死中常被漂溺。
0547a20: 是故如來名可憐愍。
0547a21: 議曰。阿難聞說可還者非主。故請不還之真心也。
0547a22: 以真心難明姑借見精以破之。以見乃雜於緣塵
0547a23: 之中。而八識精明之體不屬緣塵。故曰見精明元。
0547a24: 此雖非真以元係真如所變。已巳切近於真故如第
0547b01: 二月不離月體。非是水中之影也。若悟此見精不
0547b02: 還則可了悟真心矣。前云認緣失真故約緣塵揀
0547b03: 示不還之地。若諸緣淨盡則真性自顯矣。且見所
0547b04: 緣者不過明暗通壅緣空塵霽八緣而已巳。且此八
0547b05: 緣皆有所還。汝見八種之見精明性當誰還耶。諸
0547b06: 可還者自非汝之真心明矣。其不還者豈非汝之
0547b07: 真性而誰耶。是則真性在汝本自妙明。今自迷悶
0547b08: 不悟喪失本有而受生死。是故如來說為可憐愍
0547b09: 者此耳。
0547b10: ◎三示見性離緣以顯見精分四。
0547b11: 初請不還。
0547b12: 阿難言。我雖識此見性無還。云何得知是我真性。
0547b13: 議曰。阿難意謂我已巳知此不還之性矣。但不知此
0547b14: 性如何即是我之真性也。此非呈悟正陳不悟之
0547b15: 心也。蓋此見雖破。以是八識之精光應五根而了
0547b16: 境者。故姑借見精以為主。外揀緣塵以破之。若塵
0547b17: 亡而此見亦泯矣。故先揩定見量。揀緣塵而後破。
0547b18: 二定見量。
0547b19: 佛告阿難。吾今問汝。今汝未得無漏清淨。承佛神力
0547b20: 見於初禪得無障礙。而阿那律見閻浮提如觀掌中
0547b21: 庵摩羅果。諸菩薩等見百千界。十方如來窮盡微塵
0547b22: 清淨國土無所不矚。眾生洞視不過分寸。
0547b23: 三揀緣塵。
0547b24: 阿難。且吾與汝觀四天王所住宮殿。中間覽水陸
0547c01: 空行。雖有昏明種種形像。無非前塵分別留礙。汝應
0547c02: 於此分別自他。今吾將汝擇於見中。誰是我體誰為
0547c03: 物象。阿難。極汝見源。從日月宮。是物非汝。至七金山
0547c04: 周諦觀。雖種種光亦物非汝。漸漸更觀雲騰鳥飛
0547c05: 風動塵起樹木山川草芥人畜咸物非汝。
0547c06: 四示見精。
0547c07: 阿難。是諸近遠諸有物性雖復差殊。同汝見精清淨
0547c08: 所矚。則諸物類自有差別。見性無殊。此精妙明誠汝
0547c09: 見性。
0547c10: 議曰。此正示見精明元也。以見乃八識之精光。映
0547c11: 五塵而了境。故名緣塵之見。若就初照境時即名
0547c12: 現量。正屬八識精明之體。若第二念起心分別則
0547c13: 名比量。乃屬意識。前約八還以破。乃破緣塵分別
0547c14: 之見。猶屬比量。今約現量以顯見精。故科云楷量
0547c15: 以破也。且聲聞菩薩與佛及眾生雖聖凡各別。而
0547c16: 照境之用廣狹不同。都是八識現量見精所矚。雖
0547c17: 天地空萬物雜陳。一見洞照。足知物異而見不
0547c18: 異。此不異之見不雜於物者此精妙明誠汝之見
0547c19: 性也。若知此性則可超悟真性矣。
0547c20: ◎四破轉計見精是物分二。
0547c21: 初破轉計。
0547c22: 若見是物則汝亦可見吾之見。若同見者名為見吾。
0547c23: 吾不見時何不見吾不見之處。若見不見自然非彼
0547c24: 不見之相。若不見吾不見之地自然非物。云何非汝。
0548a01: 又則汝今見物之時。汝既見物。物亦見汝。體性紛雜。
0548a02: 則汝與我并諸世間不成安立。
0548a03: 二示真見。
0548a04: 阿難。若汝見時是汝非我。見性周非汝而誰。云何
0548a05: 自疑汝之真性性汝不真取我求實。
0548a06: 議曰。此破轉計也。由前指萬物以示見精。誠恐阿
0548a07: 難認見是物。故特示之曰。萬物乃所見之境也。而
0548a08: 見物之見精豈是物耶。若見是一物則爾我之見
0548a09: 皆是物也。而汝亦可見我之見矣。若謬執謂同見
0548a10: 一物即是見我之見者。然我離物之時汝何不見
0548a11: 我不見之處耶。縱許汝能見我不見之處此但是
0548a12: 汝之妄見自然非彼不見之相也。彼字佛自指也。
0548a13: 作我字看。若不見我不見之地足知爾我之見皆
0548a14: 非物也。即此離物之見豈非汝之見性乎。若必執
0548a15: 見是物則物皆有見。彼此互見人物不分不成安
0548a16: 立矣。此離物之見乃會見分而歸識精。知此則可
0548a17: 漸見真性矣。故特指歸見性曰。汝見物時是汝之
0548a18: 見而不預我。即汝之見物圓滿而周者。豈非汝
0548a19: 之真性而誰耶。且汝之見性圓明了了。云何自疑
0548a20: 而不悟。此性是汝本具而不以為真。返取我言以
0548a21: 為實。豈不誤哉。
0548a22: ◎五正破見量以顯真心分二。初立量。
0548a23: 阿難白佛言世尊。若此見性必我非餘。我與如來觀
0548a24: 四天王勝藏寶殿。居日月宮。此見周圓娑婆國。退
0548b01: 歸精舍祇見伽藍。清心戶堂但瞻薝廡。世尊。此見如
0548b02: 是。其體本來周一界。今在室中唯滿一室。為復此
0548b03: 見縮大為小。為當牆宇夾令斷絕。我今不知斯義所
0548b04: 在。願垂弘慈為我敷演。
0548b05: 次正破。
0548b06: 佛告阿難。一切世間大小內外諸所事業各屬前塵。
0548b07: 不應說言見有舒縮。譬如方器中見方空。吾復問汝。
0548b08: 此方器中所見方空。為復定方。為不定方。若定方者
0548b09: 別安圓器空應不圓。若不定者在方器中應無方空。
0548b10: 汝言不知斯義所在。義性如是云何為在。阿難。若復
0548b11: 欲令入無方圓。但除器方。空體無方。不應說言更除
0548b12: 空方相所在。若如汝問。入室之時縮見令小。仰觀
0548b13: 日時汝豈挽見齊於日面。若築牆宇能夾見斷。穿為
0548b14: 小竇寧無續。是義不然。
0548b15: 二顯真。
0548b16: 一切眾生從無始來。迷己巳為物。失於本心。為物所轉。
0548b17: 故於是中觀大觀小。若能轉物則同如來。身心圓明
0548b18: 不動道場。於一毛端能含受十方國土。
0548b19: 議曰。此正破除見量也。由迷真心而成阿賴耶識。
0548b20: 此識具三分。一自證分。二見分。三相分。以無明力
0548b21: 凝結既久遂成頑然無知之空而成四大之幻
0548b22: 色。因此而有妄見。攬四大而成眾生。故根身器界
0548b23: 一切萬物由之而起也。今將破妄顯真故先揀去
0548b24: 所緣之相分。姑顯見性離緣。令緣塵既消故能見
0548c01: 亦泯。此所謂會妄見而歸見精也。今見分既泯而
0548c02: 見精獨存。以八識未破此識現量雖能圓現根身
0548c03: 器界。猶存限量。不能圓照法界。故有內外大小之
0548c04: 隔。而疑夾絕之見也。若此量一破則根境兩亡圓
0548c05: 明普照十方矣。阿難問意經文可知。但破見量之
0548c06: 說從前未發。苟不如此。何以此見一破即能一毛
0548c07: 含受十方國土耶。世尊答意約器以破者。以此圓
0548c08: 明妙心今在迷中而為根身器界之所局礙。若能
0548c09: 內脫身心外遺世界則圓明妙體當下現前。故除
0548c10: 器方而空體本無方圓也。不除空方相者此古
0548c11: 德所謂不用求真唯須息見。若見量一泯則相分
0548c12: 頓亡。此所謂若能轉物即同如來。身心圓明不動
0548c13: 道場。於一毛端能含受十方國土也。始因迷一
0548c14: 心真如故轉為妄相。今轉妄相歸一心故即同如
0548c15: 來。如此深觀方見如來說法之妙。以從悟至迷從
0548c16: 細至麤法爾而有三細六麤之相。今破妄顯真必
0548c17: 須從麤至細漸詣真際也。論文昭然。以論勘經則
0548c18: 一毛不爽。非是謬談。智者請深觀之。
0548c19: 從前阿難承佛悲救以來辯妄見破見分滅第七
0548c20: 識行蘊以顯分見真理明第二顛倒竟。
0548c21: 四非見精破識蘊滅第八識的指正修行路分
0548c22: 三。初破我執以顯一真分三。
0548c23: ◎初當機出計。
0548c24: 阿難白佛言。世尊。若此見精必我妙性。今此妙性現
0549a01: 在我前。計即色是我見必我真。我今身心復是何物。計離色是
0549a02: 我而今身心分別有實。彼見無別分辯我身計我大色小色
0549a03: 在我中若實我心令我今見。見性實我而身非我。何殊
0549a04: 如來先所難言物能見我。計色大我小我在色中唯垂大慈開
0549a05: 發未悟。
0549a06: 議曰。此下破八識自證分。潛破我執以顯一真也。
0549a07: 以一向七識執此識體為自內我。故二乘計此識
0549a08: 為涅槃真我。外道執此為神我。故說我十方等。
0549a09: 故曰。阿陀那識甚深細。習氣種子成瀑流。我於凡
0549a10: 愚不開演。恐彼分別執為我。此識世尊一向不輕
0549a11: 談者為是故也。阿難聞佛開示若能轉物即同如
0549a12: 來。遂起執物是見之疑。就中潛計我見為請。意在
0549a13: 破外道所執之我。以外道執此識為神我。而二乘
0549a14: 執蘊即離我。故須代破。言雖不顯。意實含之。乃曰
0549a15: 若此見精必我妙性今此妙性現在我前者此字
0549a16: 指前所轉之物也。意謂若能轉物即同如來。斯則
0549a17: 現前一切萬物皆是我之見精矣。此潛計即色是
0549a18: 我也。見必我真我今身心復是何物者。意謂若此
0549a19: 萬物必是我之真見則彼物已巳是我矣。我今身心
0549a20: 復是何物哉。此潛計離色是我也。而今身心分別
0549a21: 有實彼見無別分辯我身者。意謂若物是我則身
0549a22: 心非我矣。況今身心實有分別。彼物既是我何以
0549a23: 不能分別我身耶。此潛計我大色小色在我中也。
0549a24: 若實我心令我今見等者。意謂彼物若實是我心
0549b01: 令我今見則彼之見性實是我而身心非我矣。如
0549b02: 此則何殊如來先所難言物能見我。此潛計色大
0549b03: 我小我在色中。總計外物是我也。此計從轉物一
0549b04: 語而起。故世尊向下就物擇見。約即物以破之。前
0549b05: 云若見是物蓋彼認見作物也。今計認萬物是見
0549b06: 故不同耳。
0549b07: ◎二世尊委破分二。初即物破是見。
0549b08: 佛告阿難。今汝所言見在汝前是義非實。若實汝前
0549b09: 汝實見者。則此見精既有方所非無指示。且今與汝
0549b10: 坐祗陀林。觀林渠。及與殿堂。上至日月。前對恒河。
0549b11: 汝今於我師子座前。舉手指陳是種種相。陰者是林。
0549b12: 明者是日。礙者是壁。通者是空。如是乃至草樹纖毫。
0549b13: 大小雖殊。但可有形。無不指著。若必其見現在汝前。
0549b14: 汝應以手確實指陳。何者是見。阿難當知若空是見
0549b15: 既已巳成見何者是空。若物是見既已巳是見何者為物。
0549b16: 汝可微細披剝萬象。析出精明淨妙見元。指陳示我。
0549b17: 同彼諸物分明無惑。阿難言。我今於此重閣講堂。遠
0549b18: 洎恒河。上觀日月舉手所指。縱目所觀。指皆是物。無
0549b19: 是見者。世尊。如佛所說。況我有漏初學聲聞。乃至菩
0549b20: 薩。亦不能於萬物象前剖出精見。離一切物別有自
0549b21: 性。佛言。如是如是。
0549b22: 議曰。世尊令阿難就物擇見以顯物非見精也。故
0549b23: 先責所言見在汝前是義不然。若現前物實是汝
0549b24: 之見精者則物物各有方所而汝見精必有方所
0549c01: 可指陳矣。故令就此現坐祗林觀種種諸物。但
0549c02: 有形者一一指著。何者是見披剝萬象析出精明
0549c03: 指陳示我分明無惑。此令即物以辯我也。阿難領
0549c04: 旨。答云不但聲聞即菩薩大智亦不能於萬物象
0549c05: 前析出精見離一切物別有自性。佛言如是如是。
0549c06: 許其所對不妄也。
0549c07: 二即物破非見。
0549c08: 佛復告阿難。如汝所言無有見精離一切物別有自
0549c09: 性。則汝所指是物之中無是見者。今復告汝。汝與如
0549c10: 來坐祗陀林。更觀林苑。乃至日月。種種象殊。必無見
0549c11: 精受汝所指。汝又發明此諸物中何者非見。阿難言。
0549c12: 我實見此祗陀林。不知是中何者非見。何以故。若
0549c13: 樹非見云何見樹。若樹即見復云何樹。如是乃至若
0549c14: 空非見云何見空。若空即見復云何空。我又思惟。是
0549c15: 萬象中微細發明無非見者。佛言。如是如是。於是大
0549c16: 眾非無學者聞佛此言茫然不知是義終始。一時惶
0549c17: 悚失其所守。如來知其魂慮變慴。心生憐愍。安慰阿
0549c18: 難及諸大眾。諸善男子。無上法王。是真實語。如所如
0549c19: 說不誑不妄。非末伽黎四種不死矯亂論議。汝諦思
0549c20: 惟。無忝哀慕。
0549c21: 議曰。阿難認物為見精故世尊就物敕令指陳。今
0549c22: 指擇不出已巳知物不是見明矣。世尊仍令即物而
0549c23: 指何者非見。阿難領旨。答云我又思惟是萬象中
0549c24: 微細發明無非見者。佛亦印許如是如是。問曰。阿
0550a01: 難認物為見。世尊敕令就物指陳。而阿難已巳知物
0550a02: 不是見。世尊已巳印許矣。又令阿難即物所指何者
0550a03: 非見。阿難亦知即一切物無非見者。佛亦印許之。
0550a04: 何耶。答曰。佛意端在直指一真了無是非之相。阿
0550a05: 難大眾不悟落在是非圈裏。故茫然不知失其所
0550a06: 守。至此則勦絕命根矣。如來知其魂慮變慴故憐
0550a07: 愍安慰而暫縱之也。乃告之曰。法王所說是真實
0550a08: 語。不同外道末伽黎等四種不死矯亂論議。謂矯
0550a09: 智亂答無一定道理。世尊不然。以我法據真實義。
0550a10: 不忝汝之哀慕也。以世尊自指非末伽黎四種不
0550a11: 死矯亂論議。足知前破我執明矣。
0550a12: ◎三文殊顯真。
0550a13: 是時文殊師利法王子愍諸四眾。在大眾中即從座
0550a14: 起。頂禮佛足。合掌恭敬而白佛言。世尊。此諸大眾不
0550a15: 悟如來發明二種精見色空是非是義。世尊。若此前
0550a16: 緣色空等象。若是見者應有所指。若非見者應無所
0550a17: 矚。而今不知是義所歸。故有驚怖。非是疇昔善根輕
0550a18: 鮮。惟願如來大慈發明此諸物象與此見精元是何
0550a19: 物。於其中間無是非是。佛告文殊及諸大眾。十方如
0550a20: 來及大菩薩。於其自住三摩地中。見與見緣并所想
0550a21: 相。如空華本無所有。此見及緣元是菩提妙淨明
0550a22: 體。云何於中有是非是。文殊。吾今問汝。如汝文殊。更
0550a23: 有文殊。是文殊者。為無文殊。如是世尊。我真文殊。無
0550a24: 是文殊。何以故。若有是者則二文殊。然我今日非無
0550b01: 文殊。於中實無是非二相。佛言。此見妙明與諸空塵
0550b02: 亦復如是。本是妙明無上菩提淨圓真心。妄為色空
0550b03: 及與聞見。如第二月。誰為是月。又誰非月。文殊。但一
0550b04: 月真。中間自無是月非月。是以汝今觀見與塵種種
0550b05: 發明。名為妄想。不能於中出是非是。由是真精妙覺
0550b06: 明性故能令汝出指非指。
0550b07: 議曰。阿難大眾不悟見精是非之義。故文殊特為
0550b08: 啟請也。以迷智而為識故妄見有根身器界一切
0550b09: 萬物種種差殊。是皆唯識所變現也。若轉識成智
0550b10: 則一切萬物當下消亡。經云。得相是識。不得相是
0550b11: 智。唯在轉變之間耳。以一真之體全變而為阿賴
0550b12: 耶識。故根身器界由之而起。若內脫身心外遺世
0550b13: 界。即此識藏元是如來藏一真法界常住真心。又
0550b14: 何有是非之相哉。以依識妄見故有是非。若以大
0550b15: 智照之則了無彼此是非之相。此非大智不能洞
0550b16: 然。故假文殊啟請物與見精云何無是非是也。如
0550b17: 來乃據大定而答曰。十方如來及大菩薩自住三
0550b18: 摩地中以智而觀則見與見緣并所想相如空中
0550b19: 華本無所有。以此見及緣元是菩提妙淨明體云
0550b20: 何有是非是。此特示一真了無別法。可謂極盡開
0550b21: 示矣。故文殊自謂但一真文殊。何有是非二相哉。
0550b22: 佛言以此足知此見妙明與諸空塵本是妙明無
0550b23: 上菩提淨圓真心妄為色空及與聞見如第二月。
0550b24: 若了知一月是真。自無是非之相矣。前破妄見乃
0550c01: 約見精以破。故曰此見雖非妙精明心如第二月
0550c02: 非是月影。今將破見精則曰唯一月真更無二月。
0550c03: 此如來說法從麤至細漸引歸真了然可見矣。若
0550c04: 以妄想而觀則不能出是非之外。若以妙覺明性
0550c05: 而觀故能令汝出指非指。至此一真之性於是乎
0550c06: 顯矣。
0550c07: 上破我執以顯一真竟。
0550c08: 二破自證以顯一真分四。
0550c09: ◎初當機出計。
0550c10: 阿難白佛言。世尊。誠如法王所說覺緣十方界。湛
0550c11: 然常住。性非生滅。與先梵志娑毗迦羅所談冥諦。及
0550c12: 投等諸外道種說有真我滿十方。有何差別。世
0550c13: 尊亦曾於楞伽山為大慧等敷演斯義。彼外道等常
0550c14: 說自然。我說因緣非彼境界。我今觀此覺性自然。非
0550c15: 生非滅。遠離一切妄顛倒。似非因緣與彼自然。云
0550c16: 何開示不入邪。獲真實心妙覺明性。
0550c17: 議曰。將破自證故阿難約自然以問也。自然者謂
0550c18: 自體本然不假因緣。以真如在迷有自性可證。外
0550c19: 道不知計為自然。故阿難假之以難請也。問有二
0550c20: 義。一則承前世尊所示覺緣十方界。故疑與外
0550c21: 道說有真我滿十方相同。二則聞說覺性自然
0550c22: 不屬前塵。則妙性天然與彼外道所說自然何別。
0550c23: ◎二世尊委破分二。初破自然。
0550c24: 佛告阿難。我今如是開示方便。真實告汝。汝猶未悟。
0551a01: 惑為自然。阿難。若必自然自須甄明有自然體。汝且
0551a02: 觀此妙明見中。以何為自。此見為復以明為自。以暗
0551a03: 為自。以空為自。以塞為自。阿難。若明為自應不見暗。
0551a04: 若復以空為自體者應不見塞。如是乃至諸暗等相
0551a05: 以為自者。則於明時見性斷滅。云何見明。阿難言。必
0551a06: 此妙見性非自然。我今發明是因緣生。心猶未明。咨
0551a07: 詢如來。是義云何合因緣性。
0551a08: 二破因緣。
0551a09: 佛言。汝言因緣。吾復問汝。汝今因見見性現前。此見
0551a10: 為復因明有見。因暗有見。因空有見。因塞有見。阿難。
0551a11: 若因明有應不見暗。如因暗有應不見明。如是乃至
0551a12: 因空因塞同於明暗。復次阿難。此見又復緣明有見。
0551a13: 緣暗有見。緣空有見。緣塞有見。阿難。若緣空有應不
0551a14: 見塞。若緣塞有應不見空。如是乃至緣明緣暗同於
0551a15: 空塞。
0551a16: ◎三的示精覺。
0551a17: 當知如是精覺妙明。非因非緣。亦非自然。非不自然。
0551a18: 無非不非。無是非是。離一切相。即一切法。汝今云何
0551a19: 於中措心。以諸世間戲論名相而得分別。如以手掌
0551a20: 撮摩空祇益自勞。空云何隨汝執捉。
0551a21: ◎四重拂妄計。
0551a22: 阿難白佛言。世尊。必妙覺性非因非緣。世尊云何常
0551a23: 與比丘宣說見性具四種緣。所謂因空因明因心因
0551a24: 眼。是義云何。佛言阿難。我說世間諸因緣相非第一
0551b01: 義。
0551b02: 議曰。阿難執謂覺性自然。世尊約境甄破。顯自無
0551b03: 體。則不屬自然明矣。隨復轉計是因緣生。世尊即
0551b04: 境按破不屬因緣。蓋此妙性不借緣生。不因境有。
0551b05: 故直示精覺。乃曰當知如是精覺妙明不屬一切
0551b06: 因緣自然。超出是非之外。離一切相。即一切法。名
0551b07: 言道斷。心行處滅。云何於中措心以諸世間戲論
0551b08: 名相而得分別耶。譬如以手撮摩空徒自勞耳
0551b09: 空云何隨汝執捉耶。此直示一真覺性了無餘
0551b10: 蘊矣。如此開示阿難猶然不悟。仍執尋常所說因
0551b11: 緣為疑。此正名言習氣也。故世尊答曰非第一義。
0551b12: 上破妄計以顯一真竟。
0551b13: 三破見精以示始覺分三。
0551b14: ◎初徵破妄計。
0551b15: 阿難。吾復問汝。諸世間人說我能見。云何名見。云何
0551b16: 不見。阿難言。世人因於日月燈光見種種相名之為
0551b17: 見。若復無此三種光明則不能見。阿難。若無明時名
0551b18: 不見者應不見暗。若必見暗此但無明云何無見。阿
0551b19: 難。若在暗時不見明故名為不見。今在明時不見暗
0551b20: 相還名不見。如是二相俱名不見。若復二相自相陵
0551b21: 奪。非汝見性於中暫無。如是則知二俱名見。云何不
0551b22: 見。
0551b23: ◎二的示始覺分二。先揀緣。
0551b24: 是故阿難。汝今當知見明之時見非是明。見暗之時
0551c01: 見非是暗。見空之時見非是空。見塞之時見非是塞。
0551c02: 次的示。
0551c03: 四義成就。汝復應知見見之時見非是見。見猶離見。
0551c04: 見不能及。云何復說因緣自然成和合相。
0551c05: ◎三結責勸修。
0551c06: 汝等聲聞。狹劣無識。不能通達清淨實相。吾今誨汝。
0551c07: 當善思惟。無得疲怠妙菩提路。
0551c08: 議曰。此破見精以顯始覺也。一往辯見以來姑借
0551c09: 見精先破緣塵分別之見。次破見分以顯見精。以
0551c10: 見相二分本同一體。元依識精所現。故物與見混
0551c11: 而難分。故或認見是物。或執物是見。而起種種外
0551c12: 道妄見。世尊即物以徵其是非。今既蒙逐破見精。
0551c13: 已巳顯唯一真精更無別物超出是非之外。阿難一
0551c14: 切自然因緣之疑已巳決矣。此乃泯見分而歸識精
0551c15: 也。但此見精猶屬迷妄。正是無明。名為識蘊。故如
0551c16: 第二月。若此不破難契本覺真心。故此一節乃破
0551c17: 見精以示始覺之智也。且將破識精世尊猶以見
0551c18: 與不見為審者。前乃對緣以辯。此乃離緣以辯。意
0551c19: 顯此見精不因境有。不借緣生。唯一精真切近真
0551c20: 心。故此識一破則五蘊頓空。即名始覺之智矣。佛
0551c21: 審阿難世人舉皆說我能見。然云何名見。云何不
0551c22: 見耶。阿難答以因明暗而有見。世尊破云。若見因
0551c23: 明暗而有。且明去而見暗暗去而見明。是明暗自
0551c24: 有去來。而汝見性非暫無也。是故明暗通塞自是
0552a01: 前境。而此見精不因境有。不借緣生。唯一精見而
0552a02: 已巳。此則前境既離而見精獨顯。猶屬無明。故破之
0552a03: 曰。汝復應知見見之時。見非是見。見猶離見見不
0552a04: 能及。云何復說因緣自然及和合相耶。此乃正破
0552a05: 識精也。見見之時見非是見者謂真見見於見精
0552a06: 之時而真見非是見精也。且見精切近於真者尚
0552a07: 猶離之。豈汝妄見而能及此真見乎。故曰見猶離
0552a08: 見見不能及。是知此句乃的破見精明矣。此離妄
0552a09: 之真見乃清淨實相真心也。以汝等狹劣不能通
0552a10: 達耳。此即是名始覺之智。以始覺有功本覺乃顯。
0552a11: 故此正示奢摩他路。吾今誨汝當善思惟。無得疲
0552a12: 怠而不進修也。從初啟請妙奢摩他以來至此。通
0552a13: 破五蘊身心以顯人空。故結指觀名。以此正屬我
0552a14: 執。名為但空。以法執猶存。故下例破二種世界以
0552a15: 破法執。
0552a16: 上破五蘊八識以明人空竟。
0552a17: 二例破二種世界本空以明法空分二。
0552a18: 初當機呈請。
0552a19: 阿難白佛言。世尊。如佛世尊為我等輩宣說因緣及
0552a20: 與自然諸和合相與不和合心猶未開。而今更聞見
0552a21: 見非見重增迷悶。伏願弘慈施大慧目。開示我等覺
0552a22: 心明淨。作是語已巳悲淚頂禮。承受聖旨。
0552a23: 議曰。今破法執之初阿難且以聞前因緣自然然
0552a24: 猶未明和合及不和合故云心猶未開。以前說五
0552b01: 蘊不屬因緣自然。但破假名而實法尚存。未達本
0552b02: 空故心猶未開。今聞見五蘊之見亦非見故重增
0552b03: 迷悶者正是二乘我執雖空法執未忘猶妄見有
0552b04: 身心世界故覺心未淨。所以重請開示也。
0552b05: 下答意總顯五蘊不實例顯世界本空。
0552b06: 二世尊許說分二。初許說誡聽。
0552b07: 爾時世尊憐愍阿難及諸大眾。將欲敷演大陀羅尼
0552b08: 諸三摩提妙修行路。告阿難言。汝雖強記但益多聞。
0552b09: 於奢摩他微密觀照心猶未了。汝今諦聽。吾當為汝
0552b10: 分別開示。亦令將來諸有漏者獲菩提果。
0552b11: 二正示二妄分二。◎初總示。
0552b12: 阿難。一切眾生輪迴世間。由二顛倒分別見妄當處
0552b13: 發生當業輪轉。云何二見。一者眾生別業妄見。二者
0552b14: 眾生同分妄見。
0552b15: ◎二別示分三。初別業妄見。
0552b16: 云何名為別業妄見。阿難。如世間人目有赤眚。夜見
0552b17: 燈光別有圓影五色重疊。於意云何。此夜燈明所現
0552b18: 圓光為是燈色。為當見色。阿難。此若燈色。則非眚人
0552b19: 何不同見而此圓影唯眚之觀。若是見色。見已巳成色
0552b20: 則彼眚人見圓影者名為何等。復次阿難。若此圓影
0552b21: 離燈別有。則合傍觀屏帳几筵有圓影出。離見別有
0552b22: 應非眼矚。云何眚人目見圓影。是故當知色實在燈。
0552b23: 見病為影。影見俱眚。見眚非病。終不應言是燈是見。
0552b24: 於是中有非燈非見。如第二月非體非影。何以故。第
0552c01: 二之觀所成故。諸有智者不應說言此根元是
0552c02: 形非形離見非見。此亦如是目眚所成。今欲名誰是
0552c03: 燈是見。何況分別非燈非見。
0552c04: 二同分妄見。
0552c05: 云何名為同分妄見。阿難。此閻浮提除大海水中間
0552c06: 平陸有三千洲。正中大洲東西括量大國凡有二千
0552c07: 三百。其餘小洲在諸海中。其間或有三兩百國。或一
0552c08: 或二至於三十四十五十。阿難。若復此中有一小洲
0552c09: 祇有兩國。唯一國人同感惡緣。則彼小洲當土眾生
0552c10: 諸一切不祥境界。或見二日。或見兩月。其中乃至
0552c11: 暈適珊玦彗孛飛流負耳虹蜺。種種惡相。但此國見。
0552c12: 彼國眾生本所不見亦復不聞。
0552c13: 三進退合明分三。初進別例同。
0552c14: 阿難。吾今為汝以此二事進退合明。阿難。如彼眾生
0552c15: 別業妄見矚燈光中所現圓影。雖似前境。終彼見者
0552c16: 目眚所成。眚即見勞非色所造。然見眚者終無見咎。
0552c17: 例汝今日以目觀見山河國土及諸眾生。皆是無始
0552c18: 見病所成。見與見緣似現前境。元我覺明見所緣眚。
0552c19: 覺見即眚。本覺明心覺緣非眚。覺所覺眚。覺非眚中。
0552c20: 此實見見。云何復名覺聞知見。是故汝今見我及汝。
0552c21: 并諸世間十類眾生。皆即見眚非見眚者。彼見真精
0552c22: 性非眚者故不名見。
0552c23: 二退同例別。
0552c24: 阿難。如彼眾生同分妄見例彼妄見別業一人。
0553a01: 三進退合明。
0553a02: 一病目人同彼一國彼見圓影眚妄所生。此眾同分
0553a03: 所見不祥同見業中瘴惡所起。俱是無始見妄所生。
0553a04: 例閻浮提三千洲中兼四大海娑婆世界并洎十方
0553a05: 諸有漏國及諸眾生。同是覺明無漏妙心見聞覺知
0553a06: 妄病緣和合妄生和合妄死。
0553a07: 上顯法空竟。
0553a08: 三顯本覺離緣以示真如出纏。
0553a09: 若能遠離諸和合緣及不和合。則復滅除諸生死因。
0553a10: 圓滿菩提不生滅性。清淨本心本覺常住。
0553a11: 議曰。此以五蘊例破世界以破法執也。將破法執
0553a12: 且云將演大陀羅尼諸三摩提妙修行路者。陀羅
0553a13: 尼此云總持。蓋前結勸無得疲怠妙菩提路者乃
0553a14: 單示人空未顯法空猶屬但空。以法執未忘。今將
0553a15: 示圓融空觀之體。以舉一即三言三即一。故云諸
0553a16: 三摩提。今法執一破而空如來藏體頓顯。且此空
0553a17: 藏乃圓融之空體。總會萬有。融歸一心。故云總持
0553a18: 三昧。此所以為諸三摩提妙修行路。義顯真空乃
0553a19: 即假之空非但空也。故佛責阿難強記多聞於奢
0553a20: 摩他微密觀照心猶未開。正指不悟本非因緣自
0553a21: 然之旨。未達即假之空。故今重為開示也。然法執
0553a22: 端是內之五蘊身心外及山河大地空世界二
0553a23: 種實法而已巳。前云汝之身心外洎空山河大地
0553a24: 皆是妙明真精妙心中所現物。譬棄百千大海認
0553b01: 一浮漚目為全潮。是為顛倒。今將破二妄故先告
0553b02: 阿難一切眾生輪迴世間由二顛倒分別見妄也。
0553b03: 且此二妄從一真界中當處發生。既生此妄惑必
0553b04: 有妄業。所謂動即有苦。故當業流轉耳。云何二見。
0553b05: 一者別業妄見。二者同分妄見。別業乃眾生正報。
0553b06: 各各五蘊之身心。是各人別業所感者。同分乃眾
0553b07: 生依報之世界。是大家同業所感者。以此二妄本
0553b08: 來不有。良由真淨妙明心中一念妄動而有無明。
0553b09: 遂變真心而為阿賴耶識。故有見相二分。見為妄
0553b10: 心。相為妄境。心境對待起惑造業。輪迴生死實二
0553b11: 妄之咎也。所謂見與見緣并所想相如空中華本
0553b12: 無所有。故真心如好眼。妄心如眼眚。五蘊身心如
0553b13: 燈上之圓影。四大山河如空中之狂華。若了目眚
0553b14: 則二妄本空矣。故約目眚以破之。云何名為別業
0553b15: 妄見。別業者乃眾生正報各各五蘊之身心。要顯
0553b16: 五蘊本空元依見妄而有。故譬目有赤眚夜見燈
0553b17: 光五色圓影。好眼燈光總喻真心。眚喻妄見。影喻
0553b18: 五蘊。故即燈離燈以辯之。本無所有豈可以是非
0553b19: 論之哉。色實在燈喻妄不離真也。見病為影喻因
0553b20: 迷有妄也。影見俱眚喻心境俱迷也。覺迷迷滅故
0553b21: 見眚非病。又喻如第二月足知了無是非之相矣。
0553b22: 苟知二月是目所成則知影見乃目眚之咎。又
0553b23: 何於燈起是非之妄計哉。了此足知五蘊本空。則
0553b24: 因緣自然之疑可決矣。云何名為同分妄見。同分
0553c01: 者乃十方眾生同感依報之世界。欲顯世界不有
0553c02: 元依見妄所生。故以南閻浮提大小多國之災祥
0553c03: 不一明之。但一國人同感惡緣則一國人同見不
0553c04: 祥。彼無惡者本不見聞。是知穢土眾生乃惡業之
0553c05: 所感。而淨土中人本不見耳。所謂大火所燒時我
0553c06: 此土安隱。以本不見有穢惡也。吾今以此二事進
0553c07: 退合明。謂進別業以例同分。退同分以例別業。以
0553c08: 五蘊本空易悟。世界不有難明。故假二事進退合
0553c09: 而明之耳。即彼眾生別業妄見五蘊身心如見燈
0553c10: 光所現圓影。然影雖似有。畢竟是目眚所成。非燈
0553c11: 本有也。若知是眚者則無見病矣。以此例汝觀見
0553c12: 山河國土及諸眾生皆是無始無明見病之所成
0553c13: 耳。見與見緣似現前境本非實有。元是我覺明之
0553c14: 無明故妄見有所緣之眚耳。是則若覺若見皆即
0553c15: 眚也。其本覺明心覺了諸緣者則非眚矣。然覺其
0553c16: 所覺是眚此真覺也。真覺豈墮於妄覺之中哉。故
0553c17: 曰覺非眚中。此實見見。因阿難前云今聞見見重
0553c18: 增迷悶故佛以覺所覺眚覺非眚中以釋見見之
0553c19: 疑也。以此證成。則上見乃真覺。下見為目眚。眚乃
0553c20: 妄見。正指無明識精也。此如來自釋。明文昭然。不
0553c21: 必異解。且識精乃見之精者。以真智而觀猶是眚
0553c22: 妄。云何覺聞知見而可及哉。是所謂見猶離見見
0553c23: 不能及也。當知一真界中生佛本無。汝今見有佛
0553c24: 有眾生者皆是妄見之眚非見眚者也。彼妙見真
0554a01: 精性非眚者遠離諸妄故不名見耳。此上進別業
0554a02: 以例同分。合而觀之。則世界本空可知矣。故又退
0554a03: 同分以例別業。即此眾生同分妄見例彼別業妄
0554a04: 見一人。以一病目人所見之圓影乃眚妄所成。例
0554a05: 彼一國所見之不祥同是惡業之所起。而此國界
0554a06: 俱是無始見妄之所生。以此一國例閻浮提并洎
0554a07: 十方諸有漏國及諸眾生。同是覺明無漏妙心見
0554a08: 聞覺知。謂因無明迷此無漏妙心而妄為見聞覺
0554a09: 知妄之病緣根境和合而妄生妄死耳。由是觀
0554a10: 之則五蘊身心外及空山河大地當下消亡了
0554a11: 無寄矣。故知例破二種世界以顯法空也。二執既
0554a12: 破則始覺有功本覺乃顯。總結本覺離緣以示真
0554a13: 如出纏。故曰若能遠離諸和合緣及不和合則復
0554a14: 滅除諸生死因。圓滿菩提不生滅性。清淨本心本
0554a15: 覺常住矣。從前徵心辯見以來多方開示破妄顯
0554a16: 真。至此二執既破乃顯本覺真心。然此猶是破和
0554a17: 合識以顯本覺。未極一心之源。向下更破始本和
0554a18: 合之計方乃會歸藏性耳。
0554a19: 上顯本覺離緣以示真如出纏竟。
0554a20: 四拂跡入玄以顯真如絕待分二。
0554a21: 初世尊特示。
0554a22: 阿難。汝雖先悟本覺妙明性非因緣非自然性。而猶
0554a23: 未明如是覺元非和合生及不和合。
0554a24: 二重拂妄計分二。初破和合。
0554b01: 阿難。吾今復以前塵問汝。汝今猶以一切世間妄想
0554b02: 和合諸因緣性而自疑惑。證菩提心和合起者。則汝
0554b03: 今者妙淨見精為與明和。為與暗和。為與通和。為與
0554b04: 塞和。若明和者。且汝觀明。當明現前何處雜見。見相
0554b05: 可辯雜何形像。若非見者云何見明。若即見者云何
0554b06: 見見。必見圓滿何處和明。若明圓滿不合見和。見必
0554b07: 異明。雜則失彼性明名字。雜失明性和明非義。彼暗
0554b08: 與通及諸塞亦復如是。復次阿難。又汝今者妙淨
0554b09: 見精為與明合。為與暗合。為與通合。為與塞合。若明
0554b10: 合者。至於暗時明相已巳滅。此見即不與諸暗合云何
0554b11: 見暗。若見暗時。不與暗合。與明合者應非見明。既不
0554b12: 見明。云何明合了明非暗。彼暗與通及諸塞亦復
0554b13: 如是。
0554b14: 二破不和合。
0554b15: 阿難白佛言。世尊。如我思惟。此妙覺元與諸緣塵及
0554b16: 心念慮非和合耶。佛言。汝今又言覺非和合。吾復問
0554b17: 汝。此妙見精非和合者。為非明和。為非暗和。為非通
0554b18: 和。為非塞和。若非明和。則見與明必有邊畔。汝且諦
0554b19: 觀何處是明。何處是見。在見在明自何為畔。阿難。若
0554b20: 明際中必無見者則不相及。自不知其明相所在畔
0554b21: 云何成。彼暗與通及諸塞亦復如是。又妙見精非
0554b22: 和合者。為非明合。為非暗合。為非通合。為非塞合。若
0554b23: 非明合。則見與明性相乖角。如耳與明了不相觸。見
0554b24: 且不知明相所在云何甄明合非合理。彼暗與通及
0554c01: 諸塞亦復如是。
0554c02: 議曰。前已巳開示始覺有功本覺乃顯。此所謂菩提
0554c03: 心生生滅心滅猶屬生滅。以有對待故也。阿難前
0554c04: 間未明和合之義。向以始覺合乎本覺名究竟覺。
0554c05: 將謂本覺真心亦因和合而起。故此重拂妄計。以
0554c06: 顯真心絕待觀智俱泯。然後乃可妙契一心。故科
0554c07: 名拂跡入玄。是知此中和合乃就真心以揀始覺。
0554c08: 故不同前破和合識揀妄計也。此因阿難前云心
0554c09: 猶未明故不待請問而告之曰。汝雖先悟本覺妙
0554c10: 明性非因緣非自然性。而猶未明如是覺元非和
0554c11: 合生及不和合。非和合生謂天然妙性不因修生
0554c12: 不因和合而生也。及非不和合謂體絕妄緣。不與
0554c13: 諸緣和合而未嘗離緣也。然覺體明淨難以措心。
0554c14: 故借前塵妄想以發明之。乃曰吾今復以前塵問
0554c15: 汝。汝今猶以一切世間妄想和合諸因緣性。指八
0554c16: 識體名和合識。而自疑惑證菩提心和合起者。謂
0554c17: 汝猶以夙習妄想妄謂菩提覺心亦從和合而起
0554c18: 也。汝今即以妙淨見精而推。為與前緣明暗通塞
0554c19: 誰和合耶。所言和者如水乳和。合者如函合。所
0554c20: 言和者雜而不分之義。且汝觀明時何處雜見耶。
0554c21: 下離即破。若明非見者則明既非見不當見明矣。
0554c22: 此離不可也。若明即見者則明已巳成見不當更見
0554c23: 矣。此即不可也。故曰云何見見。下一異破。若見是
0554c24: 一則見己巳圓滿又於何處和明耶。若明是一則明
0555a01: 已巳圓滿不應又與見和矣。意謂兩物相雜乃可名
0555a02: 和耳。此一不可也。若見必異明而言和者則雜而
0555a03: 不分。若見若明兩失之矣。豈可又言見明哉。此異
0555a04: 不可也。既雜失明性而更言和明者此非義也。明
0555a05: 既非和。則暗與通塞準可知矣。又汝今者妙淨見
0555a06: 精與明暗通塞如何而合耶。若與明合明滅則不
0555a07: 當見暗以見隨明滅故。若與暗合則暗謝自不當
0555a08: 見明以見隨暗謝故。了明若此。則暗與通塞準可
0555a09: 知矣。阿難既蒙開示非和合義。故又轉計云。如我
0555a10: 思惟此妙覺元本非和合與諸緣塵及心念慮非
0555a11: 和合耶。世尊破云。若非明和。則見與明各有邊畔。
0555a12: 若非明合。則見與明兩相乖角。不相及矣。何以知
0555a13: 其合不合耶。以此而推。足知妙淨見精與諸緣塵
0555a14: 若言和合及非和合皆不成矣。見精尚出是非之
0555a15: 外。何況妙覺真心豈可以是非和合而計之哉。良
0555a16: 以生滅與不生滅和合而成八識。故今破和合識
0555a17: 則諸妄已巳盡。以始覺合乎本覺。觀智俱泯。是非情
0555a18: 忘。以顯真如絕待。斯則寂滅一心於是乎見矣。
0555a19: 上約生滅門決擇真妄以顯本覺真心竟。
0555a20: 二約不生不滅會妄歸真以顯真空如來藏性
0555a21: 分二。初直指一心。
0555a22: 阿難。汝猶未明一切浮塵諸幻化相當處出生隨處
0555a23: 滅盡。幻妄稱相。其性真為妙覺明體。如是乃至五陰
0555a24: 六入從十二處至十八界。因緣和合妄有生。因緣
0555b01: 別離妄名滅。殊不能知生滅去來本如來藏常住
0555b02: 妙明不動周圓妙真如性。性真常中。求於去來迷悟
0555b03: 生死了無所得。
0555b04: 議曰。此直指一心真源不生不滅如來藏性將以
0555b05: 融會萬法也。由迷此一心不生不滅與生滅和合
0555b06: 成阿黎耶識。變起見相二分。為色心二法內成五
0555b07: 蘊之眾生外及空之世界。諸所緣法悉現其中。
0555b08: 良由眾生不覺認緣失真故受輪轉耳。阿難大悲
0555b09: 示現假墮婬室之由全因妄認五蘊身心為誤。故
0555b10: 特請世尊開示十方如來得成菩提妙奢摩他三
0555b11: 摩禪那最初方便。故世尊首破五蘊而指心目為
0555b12: 咎。始從徵心辯見以來總破妄心妄見而已巳。然則
0555b13: 心見乃八識之見分。諸緣乃八識之相分。是為根
0555b14: 本無明。由此無明不了諸相本空。故從前漸揀緣
0555b15: 塵非有妄見本無。泯見相以歸識精。破識精而歸
0555b16: 始覺。會始覺以歸一心。而空如來藏體於是乎顯
0555b17: 矣。已巳前破妄所顯之空名但空耳。以空而不能有
0555b18: 故非真空。今將會五蘊根塵識界并及七大本如
0555b19: 來藏妙真如性。是為即有之空名實相真空。方盡
0555b20: 大乘圓融空藏之體。此非二乘所知。故世尊特告
0555b21: 阿難曰。汝猶未明一切浮塵諸幻化相當處出生
0555b22: 隨處滅盡。若了緣生如幻本自無生但幻妄稱相
0555b23: 而已巳。其性真為妙覺明體也。此則法法全真何有
0555b24: 一法之妄相哉。如是則知五陰六入從十二處至
0555c01: 十八界。此諸妄相。但是因緣和合妄有生因緣
0555c02: 別離妄名滅。汝等但見生滅之妄相。殊不能知
0555c03: 生滅去來者本如來藏常住妙明不動周圓妙真
0555c04: 如性也。了知藏性又何有生滅去來之幻妄哉。若
0555c05: 以妄想而觀則似有生死去來之相。若以正智而
0555c06: 觀性真常中求於去來迷悟生死了無所得矣。此
0555c07: 特示一心真源。而從前破妄所顯者妙極於斯。向
0555c08: 下五蘊三科七大一一會歸藏性方盡真空之體
0555c09: 也。
0555c10: 上直指一心竟。
0555c11: 二頓融萬法分三。
0555c12: 初會三科以顯即事即理分四。
0555c13: 初會五陰。一會色陰。
0555c14: 阿難云何五陰本如來藏妙真如性。阿難。譬如有人
0555c15: 以清淨目觀晴明空。唯一晴迥無所有。其人無故
0555c16: 不動目睛瞪以發勞。則於空別見狂華。復有一切
0555c17: 狂亂非相。色陰當知亦復如是。阿難。是諸狂華非從
0555c18: 空來非。從目出。如是阿難。若空來者。既從空來還從
0555c19: 空入。若有出入即非空。空若非空自不容其華相
0555c20: 起滅。如阿難體不容阿難。若目出者。既從目出還從
0555c21: 目入。即此華性從目出故當合有見。若有見者。去既
0555c22: 華空旋合見眼。若無見者。出既翳空旋當翳眼。又見
0555c23: 華時目應無翳云何晴空號清明眼。是故當知色陰
0555c24: 妄本非因緣非自然性。
0556a01: 議曰。此會色陰也。清淨目喻真智。晴明空喻真理。
0556a02: 瞪喻無明。勞喻妄見。狂華喻妄相。乃色陰也。約空
0556a03: 目以辯無體。若了狂華不從空來。不從目出。則知
0556a04: 色陰本無所有。全一妄也。
0556a05: 二會受陰。
0556a06: 阿難。譬如有人手足宴安百骸調適。忽如忘生性無
0556a07: 違順。其人無故以二手掌於空相摩。於二手中妄生
0556a08: 澀滑冷熱諸相。受陰當知亦復如是。阿難。是諸幻觸
0556a09: 不從空來。不從掌出。如是阿難。若空來者。既能觸掌
0556a10: 何不觸身。不應空。選擇來觸。若從掌出應非待合。
0556a11: 又掌出故合則掌知離則觸入。臂腕骨髓應亦覺知
0556a12: 入時蹤跡。必有覺心知出知入。自有一物身中往來
0556a13: 何待合知要名為觸。是故當知受陰妄本非因緣
0556a14: 非自然性。
0556a15: 議曰。此會受陰也。宴安調適本無違順諸受也。二
0556a16: 手相摩則冷暖觸現。約空掌以辯。不從空來不從
0556a17: 掌出。足知觸受無體。受陰本無所有。全一妄也。
0556a18: 三會想陰。
0556a19: 阿難。譬如有人談說酢梅口中水出。思蹋懸崖足心
0556a20: 酸澀。想陰當知亦復如是。阿難。如是酢說不從梅生。
0556a21: 非從口入。如是阿難。若梅生者。梅合自談何待人說。
0556a22: 若從口入。自合口聞何須待耳。若獨耳聞。此水何不
0556a23: 耳中而出。想蹋懸崖與說相類。是故當知想陰妄
0556a24: 本非因緣非自然性。
0556b01: 議曰。此會想陰也。談說酢梅而口水出。思蹋懸崖
0556b02: 而足酸澀。此陳妄想之狀也。約梅口以辯想陰無
0556b03: 體。如是酢說應云如是口水。然口水因談梅而有。
0556b04: 若此口水從梅而生則梅合自談則水在梅不在
0556b05: 口矣。若從口出且因聞談梅而出則當是口聞不
0556b06: 待耳矣。若獨因耳聞談梅而水出則此水當從耳
0556b07: 出不從口矣。蹋崖相類。如是推窮則想無實體。足
0556b08: 知想陰本無所有。全一妄也。
0556b09: 四會行陰。
0556b10: 阿難。譬如暴流波浪相續。前際後際不相踰越。行陰
0556b11: 當知亦復如是。阿難。如是流性不因空生。不因水有。
0556b12: 亦非水性。非離空水。如是阿難。若因空生。則諸十方
0556b13: 無盡空成無盡流世界自然俱受淪溺。若因水有。
0556b14: 則此暴流性應非水。有所有相今應現在。若即水性。
0556b15: 則澄清時應非水體。若離空水。空非有外水外無流。
0556b16: 是故當知行陰妄本非因緣非自然性。
0556b17: 議曰。此會行陰也暴流相續以喻行陰之相也。此
0556b18: 約四法以辯無體。謂因空因水即水性離空水。謂
0556b19: 此流若因空而生則十方空成無盡流。是則空
0556b20: 所處流亦滿。一切世界皆淪溺矣。豈有是理
0556b21: 哉。若因水有則此流性應在水外。以是水之所有
0556b22: 故。若有所有相則今當止水。可指流性矣。若流是
0556b23: 水性則流者是水而澄湛者應非水矣。若離空水
0556b24: 且空不外於水水外則無流。如是推窮而此遷流
0556c01: 之行陰竟何有耶。足知全一妄也。
0556c02: 五會識陰。
0556c03: 阿難。譬如有人取頻伽瓶塞其兩孔滿中擎空。千里
0556c04: 遠行用餉他國。識陰當知亦復如是。阿難。如是空
0556c05: 非彼方來。非此方入。如是阿難。若彼方來。則本瓶中
0556c06: 既貯空去。於本瓶地應少空。若此方入。開孔倒瓶
0556c07: 應見空出。是故當知識陰妄本非因緣非自然性。
0556c08: 議曰。此會識陰也。瓶喻中陰身。空喻識。兩孔喻見
0556c09: 聞。人死見聞悶絕故喻塞。識被業牽故喻往他國。
0556c10: 若執有識隨身往來者。此處識滅。往彼處生。如瓶
0556c11: 盛此方空遠餉他國。則本瓶地應少空。而彼
0556c12: 處倒瓶應見空出。故知空不動。則識無去來。而
0556c13: 以計識隨生死去來者妄矣。由不達識體本空故。
0556c14: 噫。如來妙辯推窮曲盡其理。總顯五陰本一妄
0556c15: 了無實體。若知五蘊元無則真空藏性顯矣。三科
0556c16: 七大一一皆然。
0556c17: 
0556c18: 大佛頂如來密因修證了義諸菩薩萬行首楞嚴經
0556c19: 通議卷第二
