0360a01: 
0360a02: 廣施無遮道場儀
0360a03: 整理者　侯沖
0360a04: 
0360a05: 〔題解〕
0360a06: 《廣施無遮道場儀》，中國僧人所撰典籍。著者不詳。卷數
0360a07: 不詳。宋代大理國阿吒力僧用科儀。
0360a08: 本科儀無題名，內容不見於歷代大藏經。現標題為整理者
0360a09: 擬名。本科儀為佛教密宗無遮道場儀文，是研究佛教中國化和
0360a10: 中國佛教早期科儀的重要資料。
0360a11: 本科儀與《大黑天神道場儀》一樣，於1956年8月在雲南省
0360a12: 大理白族自治州鳳儀北湯天董氏宗祠發現，背面抄有大理國寫
0360a13: 本宗密撰《圓覺疏》，現藏雲南省圖書館。詳情見《大黑天神道場
0360a14: 儀》題解。
0360a15: 整理本先據雲南省圖書館藏縮微膠片抄錄，後用原本校正。
0360a16: 無校本。
0360a17: 
0360a18: 〔錄文〕
0360a19: 
0360a20: （前殘）
0360a22: 果位。充滿天地水府，遍周過現未來。紫白紅塵，頓見
0360a23: 上乘虛奧；黃花翠竹，遙觀大密繡球。清白無變，器情不
0360a24: 二。是以香焚柏子，燈點蘭膏。唸唸懇祈，孜孜激切。
0360a25: 恭叩十方寶輦光臨，總相慈尊，盡一念以虔誠，將五輪輸而
0360a26: 投地。祛除熱惱，端靖身心，向下勤殷，霑需禮請：
0360a27: 　　　　　　　　　諸佛如來部
0361a01: 　　　　　　　　　佛母蓮花部
0361a02: 　　　　　　　　　真智金剛部
0361a03: 　　誠心仰請秘密會上，遍法界中
0361a04: 　　　　法性毗盧佛願垂哀憫，受請供養。
0361a05: 　　　　法王釋迦佛
0361a06: 　　　　帝釋因陀羅　　　　願垂
0361a07: 　　　　摩訶迦羅天
0361a08: 　　　　二乘二權眾
0361a09: 哀憫，廣施無遮，受請供養。
0361a10: 上來禮請八位聖眾，已沐雲臨。伏願天心遙鑒，慧
0361a11: 耳遙聞，放白毫光，當空寂照，與我檀那，消災消難，延福
0361a12: 延祥。此日今時，受諸供養。
0361a13: 蓮花捧足降臨來
0361a14: 加持獻寶花座真言　淨金輪座真言
0361a15: 散花供養
0361a16: 上乘智廣，萬行因圓，非空非色，示心宗□□□□□
0361a17: 融地□□壇寶□法侶雲臻，宜成馥鬱天花，妙供十方覺
0361a18: 相。是花也，清香遍界，吟艷無塵生。回掌上之陽春柳，
0361a19: 本胸中之造化。枝枝般若，葉葉真如。警來則楚漢霞
0361a20: 飛，散處則蜀江錦亂。人天普澤，花果同時。眾等虔誠，
0361a21: 敷揚妙偈：
0361a22: 花開明覺獻心花，四色相融無五差。
0361a23: 了見毗盧法界性，虔誠散獻法王家。
0361a24: 加持散花真言　昇座字母　普賢法施
0361a25: 守護結請本尊儀當演
0362a01: 中印教門，垂甘露，潤色身，慧命上垂，乘法施禪悅，
0362a02: □香積珍饈。十方三世諸佛之加持，六道四流眾生之受
0362a03: 領。該行散食法事，先誦金剛咒文。夫五位金剛，氣形
0362a04: 忿怒而護人護法；本尊聖像，相貌端嚴而利物利生。色
0362a05: 恣赫赫沖太虛，體態堂堂動大地。勇除外道，慈濟含靈。
0362a06: 淨身口意，業根斷，消煩惱法。應化性體，指示菩提。
0362a07: 毗盧密祖元流芳，教外真傳最上王。
0362a08: 薩埵密風光法界，師資性月皎冥陽。
0362a09: 無遮法施霑甘露，不限聖凡潤乳漿。
0362a10: □□□□持念誦，先當結請五金剛。
0362a11: 加持五金剛真言　本尊諸位真言
0362a12: 加持咒水
0362a14: 之少。盂勝相地，花布如天。名為甘露之王，稱作法身
0362a16: 字明鏡。六道霑時階十地，四生沐處契九天。同證三藐
0362a17: 三菩提，了明無為無上道。
0362a18: 勺多水自源流長，淮濟江河浩瀚洋。
0362a19: 大密加持甘露滴，中圍灌灑醍醐涼。
0362a20: 森羅萬像霑霖雨，蠢動千流沐法漿。
0362a21: 滴慮洗心凡入聖，鵬程九萬正風光。
0362a22: 加持藥叉真言　甘露水真言　諸部真言
0362a23: 五智花敷
0363a01: 花開五智，心花微妙布五方；果結三身，性果圓成契
0363a04: 五佛巍巍正法王，花開五智自芬芳。
0363a05: 大空地水火風體，中統東南西北方。
0363a06: 應念如春生萬物，隨機若日照千光。
0363a07: 利人接物周沙界，法施無遮施冥陽。
0363a08: 加持
0363a09: 廣施無遮
0363a10: 物人莫大，以飲食為先，養資身命；教法莫大，以密
0363a11: 言最上，利濟冥陽。伽耶山有麻米之儀，香積國供禪悅
0363a12: 之喜。阿難夢迴，然則三斛普施；調御乞飯，食則四眾□
0363a13: 從。是以不憑廣施無遮法食，焉能普資有情生靈？諸佛
0363a14: 開加持密咒法門，使一粒遍十方之大；眾生蒙賑濟甘露
0363a15: 法乳，令一滴霑萬有之多。五音九族宗親，六道四生佛
0363a17: 資慧命法身，了無生無熟之藏；飲者潤真心妙體，□不垢
0363a18: 不淨之原。大密加持，上乘法施。涓涓甘露霑法界，粒
0363a19: 粒伊蒲布大千。
0363a20: 溥天皇土食為先，萬物生靈本亦然。
0363a21: 香國醍醐成玉饌，伽山麻米供金仙。
0363a22: 無邊法喜分三斛，最上密言誦五天。
0364a01: 一粒普施周法界，廣資水陸悉均霑。
0364a02: 加持諸部真言
0364a03: 密宗究竟
0364a04: 金剛左伽，以名八角之輪壇；鉤索鎖鈴，而結四方之
0364a05: 疆界。輪敷本尊，座具疆界。定大聖域門，乃秘密中圍。
0364a06: 是瑜珈壇，混融凡聖，交感俗真。三摩嵯三摩耶，佛母
0364a07: 金剛之極樂；又座與又座請，眾生諸佛之威儀。警覺聖
0364a09: 教外別傳大密宗，有人參問此家風。
0364a10: 眾生戲舞昇平世，諸佛歡娛極樂宮。
0364a11: 蠢動含情皆有分，森羅影像自無窮。
0364a12: 空非性了真如理，祇向單多一念中。
0364a13: 加持化輪壇四鉤請些摩嵯
0364a14: 警覺本尊些摩耶□…□
0364a15: 虛凝妙剎
0364a17: 裏，包百億萬億之神靈。不分三部十方，寧論四乘之地。
0364a18: 見聞感格，知覺來臨。五體投地，一心奉請。
0364a19: 奉請虛凝妙剎中，太青文殊法界智。
0364a20: 圓寂普賢真性王，聖中聖尊獨自在。
0364a21: 上首究竟吽迦羅，中下兮魯軍荼利。
0364a22: 三密金剛三族母，八大明王八明妃。
0365a02: 毗盧捨那薄伽梵，地藏勢至與觀音。
0365a03: 一百八佛海會眾，七十二聖賢劫尊。
0365a04: 八化佛頂五如來，三十七尊四護世。
0365a05: 八萬金剛蓮花族，二十八部諸藥叉。
0365a06: 塵剎去今及未來，十方三世一切佛。
0365a07: 辟支羅漢四果位，辯才天眾五通仙。
0365a08: 冥空緣覺及聲聞，修多羅藏總持教。
0365a09: 以天眼耳遙見聞，以他心通而證知。
0365a10: 不捨慈悲四弘誓，惻塞目前如雲集。
0365a11: 哀垂請者降臨此，願受法食普同餐。
0365a12: 加持毗喏底真言　本尊真言
0365a13: 瀝水供養
0365a14: 法水灌澆於法食，粒布十方；真言念誦於真乘，字資
0365a15: 萬有。獻香花燈塗食之供，淨眼耳鼻舌身之根。贊歎振
0365a16: 鈴，歌謠出杵。上聖雲臨海會，下凡霧集香湯。所陳需
0365a18: 融處事圓融。
0365a19: 今崇法食賑冥陽，香積國中妙味長。
0365a20: 甘露灑時除熱惱，密言宣處獲清涼。
0365a21: 食充鬼魅饑虛苦，物獻佛身相好光。
0365a22: 諸供養中法最上，清風明月自堂堂。
0366a02: 界趣聖神
0366a03: 盡天地水，恒沙國土之神祇；窮畜鬼人，剎塵幽冥之
0366a04: 界趣。有情含識，無限冤親。上徹虛空，下窮水際。遙
0366a05: 聞感格，遠見來臨。
0366a06: 伏以仰啟十方神，八海大龍諸小龍。
0366a07: 世主梵王天帝釋，修羅八部人非人。
0366a08: 摩訶迦羅大黑天，白姐聖妃訶梨帝。
0366a09: 三十三天與日月，二十八部諸神星。
0366a10: 九曜七星六甲神，五嶽四瀆及四鎮。
0366a11: 江海山川泉池沼，樹木丘陵塚墓間。
0366a12: 曠野邦荒沙溪谷，風雨雷電天地祇。
0366a13: 社稷津濟河佰神，飛伏四王十二地。
0366a14: 魁罡太一天曹府，南斗北斗聖真人。
0366a15: 太歲飛鹿大將軍，太陰黃幡及豹尾。
0366a16: 歲德歲破並歲形，月煞日遊及禁忌。
0366a17: 月德月建青龍神，朱雀騰蛇勾陳等。
0366a18: 白虎玄武城隍神，雜行疫病十二鬼。
0366a19: 五方宅神土母公，門庭戶慰大小耗。
0366a20: 井巷陌階渠涃，碓磑庫藏穀稼神。
0366a21: 如是無量靈神帥，凡前興工多殘害。
0366a22: 迥恨心而趣菩提，終無參玄之善友。
0366a23: 復請冥間閻王眾，分生判死五道官。
0367a01: 司命司祿把薄主，冥使善惡雙童鬼。
0367a02: 遍週六趣無間獄，鐵圍黑暗中罪徒。
0367a03: 負財負命及冤家，七代考妣及宗祖。
0367a04: 墮在惡趣大僧尼，針咽海腹魍魎魅。
0367a05: 歷劫饑虛長困窮，枉錯形剎浮游鬼。
0367a07: 如是無量魔鬼帥，各各將領所眷屬。
0367a08: 不可窮盡諸隨徒，比那耶迦及起屍，
0367a09: 水陸空行飛沉類。上極無色非非想，
0367a10: 下至泥犁金剛際。虛空盡邊諸神祇，
0367a11: 難度罪囚及鬼魅，仰希地藏申洪慈，
0367a12: 願領罪徒諸魔帥，無前無後高下等，
0367a13: 受我請以不違誓。弟子淺識而昧智，
0367a14: 鮮心顒召未能周。一念願以遍虛空，
0367a15: 普令受請無留滯。傾山拔海輕捷眾，
0367a16: 奮迅雄凌羅剎徒，降臨設會壇場中，
0367a17: 奔集如雲來應福。今欲廣施無遮食，
0367a18: 誠心供養等一如。隨我願力遍同霑，
0367a19: 法味充濟常分馥。居六趣者離六趣，
0367a20: 處四生者出四生。咸蒙餐已證菩提，
0367a21: 先得道皆相度者。
0367a22: 加持十方神真言　諸神真言　龍神真言
0367a23: 　瀝水內五供養真言
0368a01: 召資下凡鬼趣
0368a02: 總分六道，各具一乘。稱惟餓鬼，無名之變身體，
0368a04: 集；八萬四千餓鬼，知攝而雲趨。咽喉開通，氣形端淨。
0368a05: 各乘甘露之法食，同關六道之業門。自即皆發菩提心，
0368a06: 咸蒙解脫；從此頓明本自性，總悟真空。
0368a08: 猶如於父母，行人起慈悲。
0368a09: 興大慈悲心，與被開咽喉。
0368a10: 須假三種力，二羽虛心合。
0368a11: 如蓮花未敷，三誦喉真言。
0368a12: 合蓮開三，心想一字呼。
0368a13: 在於合蓮上，變成水精珠。
0368a14: 普施清冷光，照燭諸餓鬼。
0368a15: 三十六部眾，猛火悉消滅。
0368a16: 咽喉悉開通，開咽喉真言。
0368a17: namo buddharigatritathgatya svh//
0368a18: namo buddhya namo dharmya nama
0368a19:  saghya//
0368a20: nama rava □yya o u ma 3 mau
0368a22: 召請三十六部真言　施六道真言
0369a01: 發心勤力
0369a02: 開發三心，憑三種而修大善；竭勤二力，仗二門而□
0369a03: 食緣。精進菩提，廣大之端；大願大悲，財食之貢。□伸
0369a04: 念誦，以□幽明。
0369a05: 以精進心為宮殿，以菩提心為道場。
0369a06: 以廣大心為法會，以大願力為法食。
0369a07: 以大悲心為法財，施食功德滿虛空。
0369a08: 受者功德亦如是，願此一食遍法界。
0369a09: 如法供養十方佛，功德成就濟群生。
0369a10: 我今敬設無遮會，以大願力普莊嚴。
0369a11: 無量有情皆飽滿，所得功德量難思。
0369a12: 或如摩尼等微塵，或滿虛空充法界。
0369a14: 普施眾生皆克就，甘露法味能周遍。
0369a15: 食已身心恒快樂，無邊福慧自然生。
0369a16: 常見諸佛聞妙法，速證無上佛菩提。
0369a17: 先得道者皆相度，o khakhakhaha 3 svh//
0369a18: 加持皈依三寶真言　彈指伍佛　本尊真言
0369a19: 賑濟法食
0369a20: □□無遮法食，所請有情，周遍普霑。飛騰羅剎，飛
0370a01: 者與光，寒者與溫，熱者與涼，貧者與財，苦者與樂。盡虛空
0370a02: 界，無邊遍匝，受一點者，得甘露味。既得霑者，所有罪障，
0370a03: 悉皆消滅；一切苦惱，終不著身。善心增多，惡心自除。歡
0370a05: 次願上承佛力，發廣大心，下為有情，起無遮會。周遍
0370a06: 法界一切含靈，為大施主，結大食緣。或是千生父母，萬劫
0370a07: 子孫，上下六親，尊卑九族，良朋善友，債主冤家，各坐本因，
0370a08: 淪溺三界。未離苦者，願今離苦；未得樂者，願今安樂；未發
0370a10: 佛，願早成佛。
0370a11: 復願一切聖眾，起慈悲心，庇護施主□等家內，穿鑿舉
0370a12: 動，誤犯靈祇；移改興工，錯犯神祠。年運筭盡，伏望延齡，
0370a13: 或祚壽命，哀憐還久；冀諸佛之讚祐，蒙眾生之密扶，長幼遠
0370a14: 序於歡忻，闔門當於康吉，禍難□送於千里，福祿轉慶於一
0370a16: 癘，僕隸無勞瘟□□。□□強勝而滋繁，苗稼登實而豐熟。
0370a17: 所作稱□，願得成就，無諸災障。回施有情，共成佛道。
0370a18: 一心皈命禮常住三寶
0370a19: 加持發菩提心真言　四業法諸部真言
0370a20: 普伸懺悔
0371a01: 凡夫識昧，惻度聖賢。雖遍周而未能普霑，周恐留滯，
0371a02: 招無尤罪。或修行之此心，奔散於塵寰；或禪想之時意，起
0371a03: 非於妄境。仰憑十力，有漏罪除；翹望三賢，煩惱障滅。悟
0371a04: 真空八正之理，得無為於三密之中。在生而福智自圓，來世
0371a05: 則道果成就。利益群品，霑者四生。共脫淪沉，永出苦海，
0371a06: 速證無上正等菩提。
0371a07: 一心皈命禮常住三寶
0371a08: 加持懺悔罪業真言
0371a09: 均食普周
0371a11: 飲者由生道而歸佛道，饑食者自凡身而證法身。
0371a12: 加持均食真言
0371a13: 回施禮別聖賢
0371a14: □□□□淨大圓鏡內，本無去，以無來。真如實相門
0371a15: □□□□□而有□虔修菲供洞格華顏。蔭寶蓋而□□場，
0371a16: 統金輪而興佛事。然則具足三時啟請，觀宣最上加持，珍饈
0371a17: 遍滿於含生，法食普霑於蠢動。罄陣恭恪，懼有闕遺已
0371a18: □□□□□慈悲致使闔門室家，庇蔭神祇護祐□□□□□
0371a19: □□□□光光檀灰而餘燼。乃是香花分道，將啟齋筵；樓閣
0371a20: 乘空，咸歸本土。伏願萬有千流蒙饒益，了明自性乾坤；四
0371a21: 生六道盡超昇，總認本來面目。然後修齋善信、合道場人，
0371a22: 綿筵百載之洪庥，允協四時之福慶。千祥萃集，萬善
0371a23: （下殘）
0371a24: 
0371a25: 〔錄文完〕
