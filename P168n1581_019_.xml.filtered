0635a02: 凡遇圓相即是標辭與同其上文。
0635a03: 三辨離魔業行前雖廣說圓通修證凡夫始學障難尤深況末代
0635a04: 邪宗紛然競起邪言惑正魔辨遍真濫述既多朋流者眾若不甄辨
0635a05: 妨正修行故以戒定慧驗之邪元自露故九十六種外道皆能修禪
0635a06: 而無戒德涅槃經云魔尚能變身為佛豈不能為四依菩薩惑亂世
0635a07: 間故佛廣說若言聽畜八不淨物者是魔所說身外之物尚不許畜
0635a08: 何婬盜殺妄根本貪瞋世有愚人為魔所惑誹毀戒律言是小乘
0635a09: 自稱大乘無礙自在下經廣破此等並是魔業故佛深誡是稱定
0635a10: 大乘明了之教○阿難大權愍我將來必魔難故殷勤致請永為
0635b01: 真誡耳。
0635b02: 阿難整衣服於大眾中合掌頂禮
0635b03: 心跡圓明悲欣交集。解私謂悲昔不聞欣今得
0635b04: 悟又念未來眾生未悟故悲觀現在大眾得益故欣。欲益未
0635b05: 來諸眾生故稽首白佛大悲世尊
0635b06: 我今已巳悟成佛法門是中修行得
0635b07: 無疑惑。圓通即是心所行路故云心跡領悟既深得無疑
0635b08: 惑未來多難更欲伸陳悲欣者欣今所悟悲後行人。
0635b09: 常聞如來說如是言自未得度先
0635b10: 度人者菩薩發心自覺已圓能覺
0636a01: 他者如來應世我雖未度願度末
0636a02: 劫一切眾生。菩薩有二類一智增先取佛果後度眾生
0636a03: 二悲增度生心切故意留惑潤生三界今願未度而度眾生即悲增
0636a04: 也○標前偈云伏請世尊為證明五濁惡世誓先入如一眾生未成
0636a05: 佛終不於此取泥洹悲心切也○解菩薩四誓以度人為先如來十
0636a06: 號以應世為本當知五住究盡二死永亡方云得度今阿難雖深破
0636a07: 無明而現居分故曰未度。
0636a08: 世尊此諸眾生去佛漸遠邪師說
0636a09: 法如恒河沙欲攝其心入三摩地
0636a10: 云何令其安立道場遠諸魔事於
0636b01: 菩提心得無退屈。此諸眾生根劣也去佛漸遠
0636b02: 時劣也邪師說法難多也此則時澆解昧惑障尤多修定攝心難為
0636b03: 進趣況遭魔惑邪見彌增加行修證如何無退○標欲攝其心者修
0636b04: 定發慧加行進趣安立道場戒為先容也。
0636b05: 爾時世尊於大眾中稱讚阿難善
0636b06: 哉善哉如汝所問安立道場擁護
0636b07: 眾生末劫沉溺汝今諦聽當為汝
0636b08: 說阿難大眾唯然奉教。道場及行事理兩
0636b09: 修內秉戒根外假心內外相濟道力易成為汝宣揚當善思念。
0636b10: 佛告阿難汝常聞我毗柰耶中宣
0637a01: 說修行三決定義。解孤山曰毗柰耶此云律。所
0637a02: 謂攝心為戒因戒生定因定發慧
0637a03: 是則名為三無漏學。諸行或對機不同此三
0637a04: 決定須說又是決定成佛之因佛佛皆爾故云三決定義○標毗柰
0637a05: 耶此云調伏謂心不起調御六根伏諸煩惱亦云法律○二別示
0637a06: 戒學以定慧二門前已巳說故扶律談常同涅槃矣（文四）。
0637a07: 阿難云何攝心我名為戒若諸世
0637a08: 界六道眾生其心不婬則不隨其
0637a09: 生死相續。婬為生死根本反之則不續矣圓覺云一切眾
0637a10: 生皆因婬欲而正性命當知輪迴愛為根本由有諸欲助發愛性是
0637b01: 故能令生死相續○標定慧二門前已巳明示戒為根本今方顯談此
0637b02: 心起為犯。
0637b03: 汝修三昧本出塵勞婬心不除塵
0637b04: 不可出縱有多智禪定現前如不
0637b05: 斷婬必落魔道上品魔王中品魔
0637b06: 民下品魔女彼等諸魔亦有徒眾
0637b07: 各各自謂成無上道。魔不斷婬而修禪定魔
0637b08: 定順惑易得成就功深者為上品功淺者為中下雖不斷欲而修定
0637b09: 修福隨福優劣故成三品以邪定力報得五通以有漏福生天魔界
0637b10: 隨得少定不辨邪正各各自謂成無上道○解犯四重禁罪在地獄
0638a01: 今以修禪之功且落魔鬼等道若約未來輪轉則應備歷三塗。
0638a02: 我滅度後末法之中多此魔民熾
0638a03: 盛世間廣行貪婬為善知識令諸
0638a04: 眾生落愛見坑失菩提路。末世眾生無
0638a05: 正法眼多被魔惑廣行貪婬假稱善友誘化無識失正遭苦宜深察
0638a06: 之不令得便○標如來滅後後五百歲正當今日多此魔民。
0638a07: 汝教世人修三摩地先斷心婬是
0638a08: 名如來先佛世尊第一決定清淨
0638a09: 明誨。此戒雖與小乘名同而持隨有異此則一一由防心念
0638a10: 輕重等持彼則事逐緣成輕重隨戒故云先斷心婬故論云心生則
0638b01: 種種法生心滅則種種法滅故與小乘持戒全別。
0638b02: 是故阿難若不斷婬修禪定者如
0638b03: 蒸砂石欲其成飯經百千劫秖名
0638b04: 熱砂何以故此非飯本砂石成故。
0638b05: 戒定慧法能生法身戒根不完徒修禪慧豈有清淨妙體從婬欲生
0638b06: 沙飯異因寧論劫數標因地不真果招紆曲。
0638b07: 汝以婬身求佛妙果縱得妙悟皆
0638b08: 是婬根根本成婬輪轉三塗必不
0638b09: 能出如來涅槃何路修證。非戒不禪非
0638b10: 禪不慧戒根不淨所習禪慧那得淨乎以不淨故雖有如無戒定慧
0639a01: 亡自成輪轉終非聖果標三苦海中不能出離也。
0639a02: 必使婬機身心俱斷斷性亦無於
0639a03: 佛菩提斯可希冀。真持戒人尚無持相豈令身
0639a04: 心犯乎重禁如下文云殺盜婬等有名鬼倫無名天趣有無二無無
0639a05: 二亦滅是名妙發三菩提者○標斷性即調伏之法律明心達本之
0639a06: 人尚不存法律況有犯乎。
0639a07: 如我此說名為佛說不如此說即
0639a08: 波旬說。正云波卑夜此云惡者波旬訛也。
0639a09: 阿難又諸世界六道眾生其心不
0639a10: 殺則不隨其生死相續。相殺相償結酬連禍
0639b01: 苟或止之故不相續餘如文。
0639b02: 汝修三昧本出塵勞殺心不除塵
0639b03: 不可出縱有多智禪定現前如不
0639b04: 斷殺必落神道上品之人為大力
0639b05: 鬼中品則為飛行夜叉諸鬼帥等
0639b06: 下品當為地行羅剎彼諸鬼神亦
0639b07: 有徒眾各各自謂成無上道。帶殺修禪
0639b08: 報為神道功深福厚為大力鬼即五嶽四瀆係祠祀者功淺福劣列
0639b09: 在中下八部所管及大海邊羅剎國類因修定故皆有業通迅疾無
0639b10: 礙不斷殺故受此惡趣為天驅役若不修禪及不修福但行殺害直
0640a01: 入地獄無此差降○標鬼神多殺不免苦輪。
0640a02: 我滅度後末法之中多此鬼神熾
0640a03: 盛世間自言食肉得菩提路。殺生食
0640a04: 肉是眾生冤如何不斷得菩提路○標去佛遙遠邪師說法如恒河
0640a05: 沙。
0640a06: 阿難我令比丘食五淨肉此肉皆
0640a07: 我神力化生本無命根。解檇李曰涅槃迦葉
0640a08: 問佛云何如來先許比丘食三種淨肉佛言隨事漸制故言三種者
0640a09: 除人象馬驢狗師子狐獼猴十種之外若不見不聞不疑即名
0640a10: 為淨彼文則無五字孤山曰今云五者加自死鳥殘二也涅槃復有
0640b01: 九種淨肉即於三淨各開正罪及前後方便也。汝婆羅門
0640b02: 地多蒸濕加以砂石草菜不生我
0640b03: 以大悲神力所加因大慈悲假名
0640b04: 為肉汝得其味。西方四姓以婆羅門為上故彼五天
0640b05: 悉號婆羅門國僧亦號為婆羅門僧事備西域記。奈何如
0640b06: 來滅度之後食眾生肉名為釋子。
0640b07: 涅槃第四迦葉問云云何如來先許比丘食三淨肉佛言隨事漸
0640b08: 制故耳復有七種九種今言五者隨經增減以意配數佛以方便權
0640b09: 許今食非究竟說○標佛初成道十二年前未制戒律許比丘食五
0640b10: 淨肉後因六比丘故殺眾生而食從此制戒永斷。
0641a01: 汝等當知是食肉人縱得心開似
0641a02: 三摩地皆大羅剎報終必沉生死
0641a03: 苦海非佛弟子如是之人相殺相
0641a04: 吞相食未已巳云何是人得出三界。
0641a05: 似三摩地者鬼神定也亦能合人知過去未來事與善定相似如
0641a06: 起信說。
0641a07: 汝教世人修三摩地次斷殺生是
0641a08: 名如來先佛世尊第二決定清淨
0641a09: 明誨。標殺心不起決定成佛如其不斷沉墮鬼倫。
0641a10: 是故阿難若不斷殺修禪定者譬
0641b01: 如有人自塞其耳高聲大求人
0641b02: 不聞此等名為欲隱彌露。塞耳修禪高
0641b03: 聲行殺求不聞之道彰彌露之苦豈不悲夫○標類掩耳偷鈴也欲
0641b04: 隱藏其聲轉彌彰其響。
0641b05: 清淨比丘及諸菩薩於岐路行不
0641b06: 蹋生草況以手拔云何大悲取諸
0641b07: 眾生血肉充食。生草不踐非獨護譏亦深慈念草
0641b08: 尚不蹋況損命也。
0641b09: 若諸比丘不服東方綿帛及
0641b10: 是此土靴履裘毳乳酪醍醐如是
0642a01: 比丘於世真脫酬還宿債不遊三
0642a02: 界。綿裘毳眾生身分身既不服真解脫者以不遊三界酬宿債
0642a03: 故經語甚倒知之○標東方者此東震旦國也此土者指西竺五印
0642a04: 土也。
0642a05: 何以故服其身分皆為彼緣如人
0642a06: 食其地中百穀足不離地。服眾生分為
0642a07: 眾生緣辟穀求升尚有不至況食況服能出離乎。
0642a08: 必使身心於諸眾生若身身分身
0642a09: 心二塗不服不食我說是人真解
0642a10: 脫者。心無貪慮身不服行斷性苟亡自然真脫○標真解脫者
0642b01: 即入三摩地等同佛覺更無異路也。
0642b02: 如我此說名為佛說不如此說即
0642b03: 波旬說。信受奉行清淨境界違背佛言永為惡者。
0642b04: 阿難又復世界六道眾生其心不
0642b05: 偷則不隨其生死相續。不與而取起心即
0642b06: 犯故云其心不偷。
0642b07: 汝修三昧本出塵勞偷心不除塵
0642b08: 不可出縱有多智禪定現前如不
0642b09: 斷偷必落邪道上品精靈中品妖
0642b10: 魅下品邪人諸魅所著彼等邪
0643a01: 亦有徒眾各各自謂成無上道。禪智
0643a02: 雖現貪盜不除縱亡婬殺亦落邪道精靈妖魅及諸邪人皆能惑亂
0643a03: 令眾歸附不惜衣食盡命供給若不修禪直入地獄○標精靈妖魅
0643a04: 豈越塵勞因地不真果招紆曲。
0643a05: 我滅度後末法之中多此妖邪熾
0643a06: 盛世間潛匿欺稱善知識各自
0643a07: 謂已巳得上人法惑無識恐令失
0643a08: 心所過之處其家耗散。欺盈抱潛護如
0643a09: 淳詐偽充懷隱藏若拙苟求不與之利誘無識之人猛熾其貪顯
0643a10: 異其語令彼愚者頓棄家財仍遭王難故云耗散○標盜妄二業欺
0643b01: 賢罔聖將此修行認賊為子。
0643b02: 我教比丘循方乞食令其捨貪成
0643b03: 菩提道諸比丘等不自熟食寄於
0643b04: 殘生泊三界示一還去已巳無
0643b05: 返。比丘依法循乞不自熟食為捨貪過深猒自生不戀三界如
0643b06: 泊人一而已巳○標梵語比丘此云乞士故不置生涯現前殘質
0643b07: 不復續生耳。
0643b08: 云何賊人假我衣服裨販如來造
0643b09: 種種業皆言佛法非出家具戒
0643b10: 比丘為小乘道由是疑誤無量眾
0644a01: 生墮無間獄。身雖出家心不入道假衣服以作相販
0644a02: 如來以造業反毀具戒為權小高現異儀為至極誑妄愚者入惡無
0644a03: 窮涅槃邪正品云我滅度後是魔波旬漸當壞亂我之正法乃至作
0644a04: 比丘比丘尼及阿羅漢等形以有漏身稱是無漏壞我正法乃至說
0644a05: 言無四重僧殘不定捨墯懺悔眾學滅諍等法亦無偷闌五逆一闡
0644a06: 提罪乃至若犯如是等罪亦無有報如是說者並是魔說我佛法中
0644a07: 有犯如上等罪應當苦治若不持戒云何當得見佛性耶○標賊人
0644a08: 者不能調伏六根起心偷妄前文云六為賊媒自劫家寶裨販裨補
0644a09: 販賣也如衣破壞以弊帛補之顯不正也。
0644a10: 若我滅後其有比丘發心決定修
0644b01: 三摩提能於如來形像之前身然
0644b02: 一燈燒一指節及於身上一香
0644b03: 炷我說是人無始宿債一時酬畢
0644b04: 長揖世間永脫諸漏雖未即明無
0644b05: 上覺路是人於法已巳決定心。殺生偷
0644b06: 盜執對不亡為三界緣障菩提路然身苦體能報此因宿債苟除世
0644b07: 間永脫故云長揖○標身然一燈燒一指節此身分屬內財以淺況
0644b08: 深自己巳尚能捨施偷取他人之物而妄動乎○解盜者取他依報資
0644b09: 於己已身今正報以供上聖故能翻破無始盜業。
0644b10: 若不為此捨身微因縱成無為必
0645a01: 還生人酬其宿債如我馬麥正等
0645a02: 無異。前云摩登伽在夢誰能留汝形今云縱成無為必酬宿
0645a03: 債者此示業報不亡成無為後現有為身尚還宿債況全未離有為
0645a04: 而欲妄逃業果其可得乎引證酬業如別處說○標經云假使百千
0645a05: 劫所作業不亡因緣會遇時果報還自受此聖人示現自業果不可
0645a06: 逃因若不作亦無果報○解私謂馬麥緣在興起行經。
0645a07: 汝教世人修三摩地後斷偷盜是
0645a08: 名如來先佛世尊第三決定清淨
0645a09: 明誨。標心言直故委曲不生。
0645a10: 是故阿難若不斷偷修禪定者譬
0645b01: 如有人水灌漏欲求其滿縱經
0645b02: 塵劫終無平復。灌禪定水於破戒欲求滿果塵
0645b03: 劫不平誰之過矣豈不謹乎斯則內德無實外相惑人戒器已巳穿善
0645b04: 法多漏○標認賊為子家寶日銷。
0645b05: 若諸比丘衣之餘分寸不畜乞
0645b06: 食餘分施餓眾生於大集會合掌
0645b07: 禮眾有人捶詈同於稱讚必使身
0645b08: 心二俱捨身肉骨血與眾生共
0645b09: 不將如來不了義說迴為己已解以
0645b10: 誤初學佛印是人得真三昧。此文勸
0646a01: 離四過謂貪慢瞋癡配文可見心不起瞋身不加報故云二俱捨
0646a02: 以觀眾生及與我身平等無二由是身心不加報耳故云與眾生共
0646a03: 不了義說為己巳解者不將佛方便說回作自己已心中獨悟之法以此
0646a04: 惑無識初學此文亦證不了義教中得食淨肉必至了義教一切
0646a05: 皆斷不執不了義教將為究竟說也執權謗實亦此類也楞伽云愚
0646a06: 癡凡夫惡見所噬邪曲迷醉妄稱一切智說○解云無智之人不了
0646a07: 如來方便說法而乃妄稱一切智人作究竟說○標如來制律比丘
0646a08: 當具足受持三衣六物十三資具除此十三物不得關一餘有分寸
0646a09: 之物皆謂之長財可施於眾生○解法華以前圓教之外皆不了義
0646a10: 教蓋權實未融故也今既開顯同法華圓豈將不了以誤初學若乃
0646b01: 去實取權誘物從己已者亦佛法之大盜歟。
0646b02: 如我所說名為佛說不如此說即
0646b03: 波旬說。標如前所釋。
0646b04: 阿難如是世界六道眾生雖則身
0646b05: 心無殺盜婬三行已巳圓若大妄語
0646b06: 即三菩提不得清淨成愛見魔失
0646b07: 如來種。妄語之因起貪癡慢如不斷此故成愛見○標大
0646b08: 妄語者自謂已得上人法貪其世間尊勝名利也○解孤山曰內貪
0646b09: 名利欲他重己已則成愛魔內起邪見以己已均聖則成見魔。
0646b10: 所謂未得謂得未證謂證或求世
0647a01: 間尊勝第一謂前人言我今已得
0647a02: 須陀洹果斯陀果阿那含果阿
0647a03: 羅漢道辟支佛乘十地地前諸位
0647a04: 菩薩求彼禮懺貪其供養。以愚癡心起
0647a05: 大我慢因求尊勝貪彼供養此即愛見之惑強而且盛因起妄語稱
0647a06: 得三乘賢聖果證實得道果尚不許說豈況未得而妄說耶○標未
0647a07: 得涅槃自謂我得涅槃乃至十地妄言已巳證為貪名利作此妄語。
0647a08: 是一顛迦銷滅佛種如人以刀斷
0647a09: 多羅木佛記是人永殞善根無復
0647a10: 知見沉三苦海不成三昧。一顛迦即是
0647b01: 斷善根者其大妄語與此罪同涅槃邪正品云若有說言我已巳得成
0647b02: 阿耨菩提何以故以有佛性故有佛性者必定得成阿耨菩提當知
0647b03: 是人犯波羅夷罪何以故雖有佛性以未修習諸善方便是故未見
0647b04: 以不見故不得成就阿耨菩提故知略不修斷自稱即是佛者皆大
0647b05: 妄語犯波羅夷非佛弟子○標即無修之人終不成無上覺道。
0647b06: 我滅度後諸菩薩及阿羅漢應
0647b07: 身生彼末法之中作種種形度諸
0647b08: 輪轉或作沙門白衣居士人王宰
0647b09: 官童男童女如是乃至婬女寡婦
0647b10: 偷屠販與其同事稱讚佛乘令
0648a01: 其身心入三摩地。四攝利人作種種化初同其
0648a02: 道後勸佛乘盡為益他非貪利己已○標如西竺維摩居士雖為白衣
0648a03: 奉持清淨戒律若至弈戲處以度人又如東震旦國傅大士示
0648a04: 現魚行賣魚聖人也。
0648a05: 終不自言我真菩薩真阿羅漢泄
0648a06: 佛密因輕言未學唯除命絡陰有
0648a07: 遺付。真聖利物終不可測以承佛制不妄漏泄此聖真因唯
0648a08: 聖自證故云密因未學之前不可輕說陰有遺付者不顯稱也此開
0648a09: 臨終密有表示遺囑弟子如求那屈指事○標如西竺師子祖師臨
0648a10: 將因以信衣囑付二十五婆舍斯多之例○解陰私也非公
0648b01: 然惑眾但私示於人耳南嶽之言鐵輪天台之示五品功德鎧說偈
0648b02: 真觀師屈指即其事焉。
0648b03: 云何是人惑亂眾生成大妄語。標未
0648b04: 得未證自謂已巳得已巳證一盲引眾盲相將入火坑也。
0648b05: 汝教世人修三摩地後復斷除諸
0648b06: 大妄語是名如來先佛世尊第四
0648b07: 決定清淨明誨。標如前所釋。
0648b08: 是故阿難若不斷其大妄語者如
0648b09: 刻人糞為栴檀形欲求香氣無有
0648b10: 是處。修禪定之檀形刻妄語之人糞遙觀可意近逼穢間欲
0649a01: 求道香終無得理○標世間阿顛底迦永劫應不成佛。
0649a02: 我教比丘直心道場於四威儀一
0649a03: 切行中尚無虛假云何自稱得上
0649a04: 人法。三乘所證為上人法此文舉淺況深餘小妄語尚不可
0649a05: 為況大妄耶○標心言直故四威儀中一一真實況違順未脫自言
0649a06: 得佛知見。
0649a07: 譬如窮人妄號帝王自取誅滅況
0649a08: 復法王如何妄竊因地不真。有本云不
0649a09: 直。果招紆曲求佛菩提。世間之人自於眾人
0649a10: 前妄稱我是帝王便犯死罪以淺況深王中法王位居百王之上妄
0649b01: 言我得其罪重前百千萬億倍也。如噬臍人欲誰
0649b02: 成就。初喻大妄止成苦本後喻求道終無得理如人噬臍了
0649b03: 不相及春秋傳曰若不早圖後君噬臍○標此房相引證潤文也○
0649b04: 解檇李曰噬臍喻求菩提不可及也。
0649b05: 若諸比丘心如直弦一切真實入
0649b06: 三摩提永無魔事我印是人成就
0649b07: 菩薩無上知覺。一切時中悉無虛偽若斯人真求
0649b08: 道歟豈不速至乎若示相標形詐稱得道內懷曲外現名聞豈曰
0649b09: 修行故法華云濁世惡比丘邪智心曲未得謂為得我慢心充滿
0649b10: 乃至納衣在空閑假名阿練若當知是等盡行魔業○標直心是道
0650a01: 場心尚不緣色香味觸一切魔事如何發生便登覺地。
0650a02: 如我所說名為佛說不如此說即
0650a03: 波旬說。天魔外道波旬惡者亦具福德修相似定唯不斷欲
0650a04: 殺盜妄矣。
0650a05: 首楞嚴經義海卷第十九　頗九
0650a06: 音釋
0650a07: 澆古堯切薄也。蹋徙合切踐也。靴許戈切有靿履也。毳充芮切細
0650a08: 毛布也。潛匿匿尼質切藏也。欺古閑切偽也。姑犬切詐也。
0650a09: 裨販裨彌切販方願切。如劣切燒也。章移切酒器。捶詈
0650a10: 捶之累切杖擊也詈力置切罵詈也。噬時制切齧也。罽梵語也此云賤
0650b01: 種罽居刈切。鎧苦亥切鉀也。臍前西切肚臍也。
