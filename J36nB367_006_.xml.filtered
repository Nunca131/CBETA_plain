0876a01: 寂光豁禪師語錄卷六
0876a02: 嗣法門人發昱等編
0876a03: 雜著
0876a04: 辭本師和尚
0876a05: 數年投寄賴叢林一旦無風起浪痕隱卻波濤莫隱
0876a06: 處縱橫方解報慈尊
0876a07: 塵寰看破涉慈舟大洞陽光釋我憂恩峻南山無可
0876a08: 極德深東海擬何酬芒鞋緊俏尋茅屋拄杖頻揮徹
0876a09: 困流應物時行充宇宙呈橈鼓棹渡滄洲
0876a10: 省師中途有感
0876a11: 勞勞千里省師歸雨色溪聲逐四圍帶累芒鞋皮欲
0876a12: 破花香啼鳥送雲飛
0876a13: 壽潼川州太守吉人梁公
0876a14: 止水懸虛運森羅影現中風淳濤怒息電卷洗晴空
0876a15: 雲葉泛來得煙萍在處通頭頭高著眼永壽樂明翁
0876a16: 壽蓬溪令邦賢劉公
0876a17: 善政聲先著民歡百世香翠屏舒化日跪象列滄浪
0876a18: 席上瓊仙集雲端瑞鶴翔添籌盈海屋濟濟慶遐昌
0876a19: 壽蓬溪令文巖潘公
0876a20: 乘物遊心處高操嶺上松嗚琴敷治化削木佐淳風
0876a21: 地暖陽和泰天涼雨澤功民懽呼在道都慶大椿翁
0876a22: 壽胞叔覺旨
0876a23: 貌古神清健翩翩賣少年眉毫撐碧漢鼻孔廓虛玄
0876a24: 劫石輕衣固芥城壽算堅聊伸今日意慶祝畫堂前
0876a25: 壽仲之楊公
0876a26: 年年此日逢初度濟濟瑤階僊列步托出匡廬作壽
0876a27: 山雲霄佳氣悠悠吐
0876a28: 壽蓬溪令朱公
0876a29: 千朵雲封一小丘閒身得寓此峰頭葵忱來祝南山
0876a30: 壽爇炷清香動地流
0876b01: 壽爾定伏公
0876b02: 三三九九八千一非九非三非是一浩劫算來尚未
0876b03: 清個中壽量誰能識
0876b04: 壽蓬邑周公
0876b05: 老年心放愛林泉仰護弘持樂性天倣古華封三祝
0876b06: 事遐同鹿鶴十洲僊
0876b07: 留別現瑞姚檀越
0876b08: 桀出高梁撐大廈四方黎庶盡依攜鉤輈尚有面南
0876b09: 志丈夫豈無戀舊棲虎噴一聲隳獸膽龍翔九萬捧
0876b10: 鸞輗老天若肯存先室報負忠肝冠日齊
0876b11: 留別易菴法弟
0876b12: 祖庭話別兩悽悽我自南兮君自西虎錫騰空分戰
0876b13: 馬龍盂渡水布雲霓層巖坐抱冰霜月六合頻撾響
0876b14: 鼓鼙入水入泥揮白棒青天電閃迅雷機
0876b15: 留別耶湘法弟
0876b16: 數年相共戰法場高梁山裏傲寒霜兩居異地懷今
0876b17: 日好看紅輪轉太蒼
0876b18: 留別聖可法弟
0876b19: 拽杖春歸柳線長滿園桃李噴花香風雲聚散無堪
0876b20: 贈一語摽名定紀綱
0876b21: 贈潼川牧梁公陞任
0876b22: 花笑鳥吟輕風舞柳散人懷樂國士歌酒普應高低
0876b23: 不分妍醜時常覿面覓之曷有空劫今時一音迭吼
0876b24: 雲拖五色雨潤林藪莫把蟛蜞喚為蝌蚪青山疊疊
0876b25: 綠水瀏瀏豁達如是名曰逸叟
0876b26: 贈寶峰和尚掩關
0876b27: 天地為廬作箇關封疆把定日翛然有時拋餌錦江
0876b28: 上獲得獰龍出大淵
0876b29: 贈大朗和尚住義興
0876b30: 溯水南歸萬里舟錦城卓錫日悠悠一莖艸上瓊樓
0876c01: 現自有龍天推出頭
0876c02: 贈春元在四陳公書房
0876c03: 斗室書千卷胸藏錦繡篇梅顛春信報獨占百花先
0876c04: 贈聞初友人住消暑巖
0876c05: 茅屋橫斜壁潺潺水吐湄松花充缽用荷葉代衣資
0876c06: 供峙人難陟旋雲鳥共怡風聲回谷口曉夜露玄吹
0876c07: 贈羅春元赴京
0876c08: 數載攖寧卓志孤孳孳為善若雙無蜀山風月情偏
0876c09: 美燕地英名負哲圖葛杖聞雷奔宇宙陶梭吐霧躍
0876c10: 天衢此回書債方堪賞德合尊卑始困蘇
0876c11: 次來韻
0876c12: 搖拽煙雲結上方茅菴初搆乳峰傍虛堂懸軸無紋
0876c13: 像特地頻紛花雨香萬籟春臺談不二滿壺珂月對
0876c14: 誰張等閑若作境來會三十山藤劈脊揚
0876c15: 次法兄丈和尚西還艸
0876c16: 七尺烏藤點囟門渾身血濺徹迷雲眼光照破四洲
0876c17: 夢口笑舒張竺土墳全殺全生機顯密雙收雙放藏
0876c18: 無文西來大用千年詠落落圓音遍界聞
0876c19: 次雲幻法兄韻荷
0876c20: 湖村放出瑞根苗英貌逸從格外超片片輕雲醉蔓
0876c21: 渚瀟瀟薄籟帶珠飄錦鱗翡翠爭穿巷玉露冰肌賽
0876c22: 色嬌任意滄波迎皓月天然活計孰同條
0876c23: 次陳公洞弟兄二狀元一進士韻三宋時人
0876c24: 當年風雨好從星鼎足山河蘊秀青綠水灣環垂玉
0876c25: 帶碧雲曲折遶朱屏磨礱砥礪推昆仲摽奪聯芳耀
0876c26: 祖亭遙羨羡洞中風景好援毫慢興悼賢靈
0876c27: 參天文煥冠疏星萬象森然潑黛青排嶽窮岑彌峻
0876c28: 壑摩霄疊嶂擁南屏蓮生綠沼呈佳氣桂發丹巖吐
0876c29: 秀亭地勝才華勳業遠大名垂世在公靈
0876c30: 良夜平江浴萬星軒窗遙對數峰青讀書巖畔藏三
0877a01: 傑閬水城邊插錦屏養就翔龍登月窟從容跨鳳出
0877a02: 雲亭經綸獨占連鰲首何是山川氣聚靈
0877a03: 次昭覺法兄除夕元旦韻
0877a04: 母將形質論親疏特詣松門適歲除幸酌椒觴憐後
0877a05: 飲操觚詩句愧先書婆心耿耿通吳淛靈覺昭昭啟
0877a06: 運初疑是勤翁今再出歡呼滿院徹衢廬
0877a07: 物我翛然意自賒和風解凍醒霜花梅飄香氣含雲
0877a08: 影雨過豐枝帶露鴉節候平分新舊面情緣淡薄遠
0877a09: 週遮迷方客子忘寒暑大似浮萍到處家
0877a10: 次深省法弟韻風花雪月
0877a11: 阿形颯颯杳無儔萬象森羅俱偃頭老子擬游函谷
0877a12: 去恰宜乘勢駕青牛
0877a13: 玉骨天資迥莫儔怡然笑傲占枝頭牧童也羨羡生知
0877a14: 意移卻時辰去放牛
0877a15: 一色乾坤鎖故儔飛花六出舞檐頭山童怯冷微開
0877a16: 戶恍認銀山作白牛
0877a17: 誰鏡高提覓侶儔玲瓏八面顯千頭神仙妙術無逃
0877a18: 跡難照溈山水牯牛
0877a19: 次曙戒楊文學來韻
0877a20: 儒釋偕來荒院頭風梳黃葉越三秋猿吟清韻傳幽
0877a21: 谷虎嘯威聲震斗牛樵子雲邊丁伐木漁翁江上泛
0877a22: 輕舟休云執業名殊異一道含通百億州
0877a23: 除夕
0877a24: 屋後千竿持大節搖紅燭影歲除歸東風透戶傳新
0877a25: 令梅柳窺春暗動機
0877a26: 感慨
0877a27: 春花秋月夏蒸炎冬雪繽紛又一年龍臥碧潭全己
0877a28: 德鵬搏蒼漢出群賢休教眼底依俙過試看鬢鬈抽
0877a29: 白焉四序回觀如轉輻嬾牛快快痛加鞭
0877a30: 訪丈和尚
0877b01: 千里親兄德徐行把句敲芒鞋踏淺艸短杖拗輕包
0877b02: 近座沾春入香風撲面飄相逢無箇事握手話同條
0877b03: 遊錦屏山
0877b04: 聞說瓜皮句名垂蹟未消山眉舒翠黛石腳阻狂潮
0877b05: 綠竹搖蒼漢喬松撼碧霄何年摽景致遊士樂陶陶
0877b06: 慨春
0877b07: 東風工化疾解凍悉春深弱柳翻晴蝶夭桃喚雨禽
0877b08: 龍翔任澤物豹隱務棲心飛轡如流水誰能惜寸陰
0877b09: 賞牡丹
0877b10: 朋邀臨艷賞風遞襲人香葉綠高低秀花紅爛熳芳
0877b11: 金蜂噰對對粉蝶舞雙雙休賣春熙色豈同逐見張
0877b12: 靜雲寺
0877b13: 極目靜雲寺凌空壓岱東傲霜君子柏夾道大夫松
0877b14: 不減岷峨致猶吞巫峽風古今騷雅士難免賦題中
0877b15: 道中阻雨
0877b16: 何時開霽色免阻客征游僊子登銀闕雨師跨碧蚪
0877b17: 嵐煙沖練去霾氣帶雲流松檜似爭巧香飄醉滿裘
0877b18: 飛雲樓乃赤城第一境即孚應王仙之紫府也
0877b19: 滄桑幾變將廢邑侯潘公見之三歎概然捐俸
0877b20: 鳩工新成如昔余登眺而賞感而賦之二
0877b21: 彷徨塵世外俯下悉清滔石靜潮來緩林疏風怒號
0877b22: 煙嵐浮嶺半樓閣占山囂極目周千里身騰在九皋
0877b23: 岑樓一望接天荒聞說從前建大唐盛世高華堪射
0877b24: 日亂離寥落謾炎涼千年舊制惟公舉百代曜靈在
0877b25: 聖揚暮雨朝風搖鐵馬歷來夷險寓滄浪
0877b26: 寄孝廉用梅羅公
0877b27: 神交咫尺話難言幾度蹁躚履不前若得淵明尋舊
0877b28: 約我來相共樂餘年
0877b29: 勉勵長齡任學生
0877b30: 卓志雖高莫放逸坳堂豈肯困英資圖南九萬搏風
0877c01: 日好向法門作護持
0877c02: 送別古城法弟歸舊隱
0877c03: 支笻扶滑問前津足底芒鞋跳競踏破澄潭空界
0877c04: 月宜堪依舊入深雲
0877c05: 題千佛巖
0877c06: 碧巖未鑿敢誰擬鑿破碧巖漏本形為與人天留榜
0877c07: 樣至今無地可藏身
0877c08: 臘梅
0877c09: 昨夜寒風襲我懷曉來園見破梅胎群芳未放君何
0877c10: 早獨占枝頭鬥雪開
0877c11: 遊萬年池
0877c12: 散步尋幽問水蓮忽聞漁父指西煙滄浪款乃歌聲
0877c13: 發何去桃源覓洞天
0877c14: 戰國功臣鑿此池每邀明月賦新詩王綱宋代曾疏
0877c15: 塞贏得聲名天下知
0877c16: 三峽
0877c17: 峭壁磷磷萬仞高千峰環擁動吟豪嚦嘹鴈陣難收
0877c18: 翼款乃滄浪易放嗷虎嘯巖臺風詠谷龍吟潭洞霧
0877c19: 凝濤舉頭溢目乾坤小穩坐煙波一葉艞
0877c20: 臘景
0877c21: 萬類凋然時令迫霜寒風凜太嚴威巖松傲骨丰姿
0877c22: 秀嶺柏怡神雅態菲澗水漣漪鋪錦繡梅梢含氣吐
0877c23: 珠璣每觀物化榮枯事節操安能運可推
0877c24: 北真觀
0877c25: 清霽初升上北真瘦松寒谷霧猶紛平岡積氣流丹
0877c26: 彩曲水生風泛錦文登嶺芒鞋開沍雪入林衫袖拂
0877c27: 眠雲殘碑古碣明公句舌底喃喃到日曛
0877c28: 七寶寺投宿
0877c29: 梵王宮涌古江頭渡險為橋不用舟四面軒窗臨碧
0877c30: 水一潭星月泛金毬煙村隔岸飛塵遠翠壁重危入
0878a01: 徑幽時納濤浪翻瀾舌無情說法日悠悠
0878a02: 再過書樓山眾檀請題
0878a03: 昔年曾距此峰巒一度相逢一度懽珍重金湯高著
0878a04: 眼書樓風詠古今傳
0878a05: 餞六岫法弟
0878a06: 贐物隨家豐儉施雲停折柳意栖栖高枝蟬囀添離
0878a07: 恨短棹鷁飛謾渡溪兩岸煙花爭入袖一林風月漏
0878a08: 穿褆此回惡息如何說踏破芒鞋腳露泥
0878a09: 春日次韻
0878a10: 日暖風和氣象新鶯啼燕語啟春耕頭頭證入無為
0878a11: 海物物拈來盡妙英合掌擎拳休擬議踊身翹足展
0878a12: 家聲我儂于此渾神化了達隨緣本現成
0878a13: 竹筧泉
0878a14: 長竿疊疊傍雲隈引得滴溜下翠臺地潤咸生亨物
0878a15: 表天清靈液益枯回不勞角徵宮商操安用管絃簫
0878a16: 笛來韻外分明誰薦旨源頭活動日悠哉
0878a17: 暴流有感
0878a18: 空際風雷作陰霾幾萬家沛然轉碧落石裂泛流沙
0878a19: 禾菽連根徒黍麻委榦丫漩濤驚拍岸浩蕩洸無涯
0878a20: 滂濞如野馬潎洌若奔蛇好德惟天遠人行愧可嗟
0878a21: 頑心休再滑神應有千差
0878a22: 苦雨喜晴
0878a23: 禾菽將登惡籟過顛連困質偃泥多愁雲靉靆垂空
0878a24: 界怨雨彌流泛碧波地轉陰霾澄漫嶂天回曞日照
0878a25: 婆娑蒼生不古感昭應好把晨昏著意磨
0878a26: 尋梅
0878a27: 踏翠迎春信梅香何處開呼童摽指去與我折枝來
0878a28: 瀑布泉
0878a29: 龍淵深處徹根源一派悠悠出洞天懸空瀑布銀河
0878a30: 落就地翻騰透遠川不施短綆臨巨浸呼童支筧到
0878b01: 廚前行人沃味回焦腑游鱗得勢鼓嵐煙激石潺潺
0878b02: 聲長演碧玉森森武陵仙非竹非絲盈兩耳樂心樂
0878b03: 性足翩躚琴音自有天然妙未許客來把手彈
0878b04: 次張公早桂之韻十
0878b05: 玉樹傳芳在半秋今之巧日綻初頭陰陽頓錯誠難
0878b06: 測靄靄香浮百尺樓
0878b07: 芳質緣何媚早秋遊蜂對對鬧枝頭爾曹珍重娘生
0878b08: 鼻休逐馨香倚玉樓
0878b09: 痛念無聞又是秋清光別放占檐頭瓊葩不共群花
0878b10: 發一度風飄一渡樓
0878b11: 己事弗明兩鬢秋寥寥冷坐客窗頭猛然覷破凡花
0878b12: 夢長笑一聲上畫樓
0878b13: 吾無隱爾論當秋捩轉香飄貫鼻頭山谷一聞晦祖
0878b14: 教豁開心眼洞彌樓
0878b15: 歲月如流蚤復秋英花秀蒂已擎頭西風習習過林
0878b16: 埜天散清香到客樓
0878b17: 梅發冬兮桂發秋寒溫物類待抽頭為人困達推時
0878b18: 運何是攢眉望鳳樓
0878b19: 暑退涼生屆孟秋木樨爛熳噴心頭不師心處為心
0878b20: 祖默識清香未兆樓
0878b21: 閑撐日月過春秋裊裊風來暗點頭無限天機俱漏
0878b22: 洩狼狼藉藉滿臺樓
0878b23: 芳叢冉冉海天秋撥霧沖雲走出頭玉闕梵宮由我
0878b24: 住時來風送繞瓊樓
0878b25: 再遊高峰寺
0878b26: 高峰屼出重霄挂錫當年寄寂寥再步雲煙披一
0878b27: 笑魚龍驚起浪來潮
0878b28: 禮圭峰祖塔
0878b29: 聞道圭峰晉里人龍池夜雨蹟猶新禪源理行傳燈
0878b30: 載撰疏靈文宇宙遵荷澤家聲聲價重師安學且且
0878c01: 淵漘自傳心印垂千古未識誰能繼祖燈
0878c02: 過龍臺禮孤峰雪機祖塔
0878c03: 祥雲深鎖古招提雪老孤峰曾此住煆鍊紅爐機出
0878c04: 機輝煌紺殿露非露碧流投澗魚躍藻修竹揚軒龍
0878c05: 攫霧憶昔靈山付囑時頹風復舉神人護
0878c06: 山居
0878c07: 幾株雲樹蔭門牆紫燕穿雲入畫梁雨過松筠增秀
0878c08: 色風來桃李遞馨香雖無情緒迎春艷卻讀傳燈向
0878c09: 暴陽愛盡執消茵蓐煖道濃何在錦衣裳
0878c10: 東嶺舁松北院栽披蓑冒雨帶雲迴林泉摽境連陰
0878c11: 徑湖水澄渟一鑑開峭壁垂藤猿躑去藩垣磐石鳥
0878c12: 翔來灰心每向從緣得片片飛花點綠苔
0878c13: 煙霞結處隱禪林直道穿雲列壑深雪積虛明長夜
0878c14: 月風傳谷應自然琴牆頭松詠無生曲巖畔泉吟湛
0878c15: 寂心潦倒山房渾過日未聞朝事幾經今
0878c16: 眠雲破衲道流家百沸龍涎陸羽茶霧重南山豹變
0878c17: 彩雷驚平地象紋牙四圍脩竹千竿翠幾樹碧桃萬
0878c18: 點花物亦沾春增鬱媚人間那得富無奢
0878c19: 泉石逍遙得意便胸頭隱隱弗成眠煙花夾岸江搖
0878c20: 彩風日臨軒竹影遷百舌關關機露密滿腔歷歷悟
0878c21: 愈穿逢緣但得空諸見不費艸鞋半個錢
0878c22: 長空一色沒高低春寄池邊柳線齊風鼓漁磯聲入
0878c23: 座雨封蟻穴亂銜泥忘山見道休云悟苦海情波莫
0878c24: 謂迷理極大都無比喻吾家猶在水雲西
0878c25: 浪跡深山入市廛蝸名浮利了無干微塵收攝千方
0878c26: 境至理彌綸一界天冷眼覷穿清晝夢和風熏發覺
0878c27: 池蓮笑他多少沉酣客百歲那能頃刻閑
0878c28: 昨夜東風遍界揚無邊艸木破條章梅梢吐玉機先
0878c29: 動柳眼拖金意欲長閒去優游觀節候偶來尋訪過
0878c30: 雲堂茗爐就日沾和氣水乳歡然共此光
0879a01: 窮巒浪宿一身閒坦蕩忘緣釋所攀嬾聽鵓鳩呼霽
0879a02: 雨愛跨黃犢度松關鄰僧隔澗相箴約別壑顛橋啟
0879a03: 迪還休向此間藏魯拙開條夷路濟人天
0879a04: 蕭散幽棲息慮竮逢緣遇物意猶醒雪飛千里光搖
0879a05: 碧雲鎖長空掩戶青葉落打窗驚宿鳥風行滿閣奏
0879a06: 懸鈴無情歷歷任麼道怎奈游人不解聽
0879a07: 夜漏俄聆空雨瀟清燈吐燄伴渠寥簷前滴凍銀珠
0879a08: 墜屋後瓊枝玉液敲風卷蓬簾忘定動寒回枕簟覺
0879a09: 過腰長舒兩足渾閑事失曉翔陽上岳梢
0879a10: 溥雨初晴霧未開含藏萬物等陽來雲封千嶂連霄
0879a11: 漢月映洪波滾玉階杜宇高催農意惱牧歌頻和客
0879a12: 思回頂門慧日揚暉色八極光清曉翠臺
0879a13: 茅屋深深十數僧逃名寄跡適生平不除妄想求精
0879a14: 進那蓄貪嗔漬我裎水體豈知歸就下月帆罔意萬
0879a15: 家明空諸一切無餘事閒放雙眸宇宙清
0879a16: 光陰迅若急潭舟人世懵然白了頭他過休將資舌
0879a17: 柄己非牢把縱心收觀前恰似南柯夢覺後猶如水
0879a18: 上漚達與五湖緇素客存誠慎念愧閻羅
0879a19: 五言
0879a20: 疏埜樂深居詼諧任所之碧桃無蝶戀青嶂有猿啼
0879a21: 直筧泉流急疊巒日照遲客來忘語對握手笑嘻嘻
0879a22: 樂道在雲岑逢緣示此心泉聲吞石吼鳥語隔江吟
0879a23: 雨過松揮淚風來竹嘶琴圓通明歷歷幾箇是知音
0879a24: 清籟空山冷碧梧月轉東柳橋花泣露茅舍竹玲瓏
0879a25: 隱隱蛩聲唧涓涓水活淙無心聯雅韻物物盡流通
0879a26: 絕句
0879a27: 花梢泣露含煙翠樹杪迎風帶霧青四壁瀟瀟雨欲
0879a28: 作雲遮茅舍暗窗櫺
0879a29: 幽居何事日耽耽每有雲來覆艸菴客至籬邊尋舍
0879a30: 入猶聞犬吠在煙嵐
0879b01: 花自芳兮艸自青巖泉滴凍操玄音石金絲竹難堪
0879b02: 和留與幽人適道心
0879b03: 佛事
0879b04: 茶毘三清大士
0879b05: 有成必有壞無壞復何成成壞俱屏息身等虛空界
0879b06: 攛下火炬云燒。
0879b07: 玄樞法姪請為壽山和尚起龕入塔
0879b08: 若以虛空為龕大地作靈床又向什麼處起雖然如
0879b09: 是不可大儱侗生還委悉麼請至窣堵波前別有商
0879b10: 量在塔前云廓落奔星示妙相之無相淨淵涵月顯
0879b11: 智體之非體是相耶是體耶舒之則周於六極卷之
0879b12: 則隱乎毫芒且道舒即是卷即是良久云與吾兄入
0879b13: 塔也如是如是。
0879b14: 憨石我心請為師還清佛旨龕塔
0879b15: 住既不可得去亦無所從以杖敲龕云且道住即是
0879b16: 去即是咄安養國中無定位眉稜別占一枝春至塔
0879b17: 前云髑髏眼裏真人現情與無情皆一貫鷓鴣啼處
0879b18: 百花香桃紅李白翻舊案二尊宿還委悉麼同坑無
0879b19: 異土塵剎任周遍。
0879b20: 玄初勤舊起龕火
0879b21: 老不歇心猶要裝模做樣作麼請丙丁童子一一與
0879b22: 你按過咄至火場云執役叢林十數秋任勞任怨日
0879b23: 悠悠而今特地尋歸隱大寂定中無去留玄初玄初
0879b24: 還會麼攛炬云著些三昧火周遍剎塵中。
0879b25: 還體禪人起龕火
0879b26: 以杖敲龕云來時一二三去時三二一來去俱不干
0879b27: 指汝歸的的至火場云住世七十一報緣今已畢翻
0879b28: 身遊碧漢處處無蹤跡攛火炬云風吹須彌走雨打
0879b29: 虛空濕咄。
0879b30: 病僧火
0879c01: 生如是苦死亦如是苦生死俱坐斷當下靜裸裸恒
0879c02: 心汝還委悉麼山僧助伊一把火天上人間無處躲。
0879c03: 淡石童行龕火
0879c04: 仰豎眉端收耀彩芒鞋踏斷路高低亡僧面上高著
0879c05: 跟觸目即便證菩提一喝云舉火場云生從何來死
0879c06: 何去生死到時無來去不離當下常湛然無相光中
0879c07: 恁遊戲攛火炬云普。
0879c08: 門人端倪理　不問慧仝閱刊入藏
0879c09: 嘉禾吳機書　陳馥林　倪爾繩　陳美璋仝刻
0879c10: 康熙二十四年乙丑歲仲秋月板存嘉興楞嚴寺
0879c11: 般若堂附藏流通
0879c12: 寂光豁禪師語錄卷六終
