0576a01: 慶忠鐵壁機禪師語錄卷之二
0576a02: 嗣法門人幻敏重編
0576a03: 上堂
0576a04: 師受請住石砫三教寺入院。
0576a05: 三門　謂是孔聖之門不見數仞垣墻謂是老氏之
0576a06: 門又無虛無妙徼謂是釋迦之門妙莊嚴路何有但
0576a07: 進一步無拘彼此。
0576a08: 接引殿　朝往西天暮還東土天上人間稱無住是
0576a09: 即是也須大家出隻手。
0576a10: 三清殿　圓陀光灼灼無端頭上添隻角謂是三
0576a11: 清便有五濁白髮紅顏且喜淖約叩齒云吾奉太上
0576a12: 老君急急如律令敕。
0576a13: 玉皇殿　舉帝釋同世尊行次世尊云此處好建梵
0576a14: 剎帝釋拈一莖草插地云建梵剎竟這釋提桓因也
0576a15: 解插草為標修造極易因甚七賢女覓無陰陽地卻
0576a16: 又罔措須知有末後一著快參快參。
0576a17: 藏經殿　舉黃檗禮佛次宣宗皇帝問云不著佛求
0576a18: 不著法求不著僧求禮拜當何所求檗云不著佛求
0576a19: 不著法求不著僧求常禮如是還識如是麼遂展具
0576a20: 三拜。
0576a21: 方丈　據此室行此令妖氛野怪齊追擯山僧但主
0576a22: 於斯一任閱經看律談論。
0576a23: 上堂拈香云者瓣香恭祝
0576a24: 今上皇帝聖躬萬歲萬歲萬萬歲伏願御金輪而建極
0576a25: 坐寶位以臨民慶集一人咸寧萬彙者瓣香奉為臺
0576a26: 爵勳貴伏願文經武緯戛玉鏗金義膽忠腸為霖為
0576a27: 雨者瓣香專為大宣慰司主伏願挽天福壽山無量
0576a28: 海無量善來貴祚前三三後三三者瓣香名不得狀
0576a29: 不得常在動用中動用中不識今日四番拈出敬為
0576a30: 傳靈山道脈六十二世上吹下萬先師用酬法乳維
0576b01: 那白椎法筵龍象眾當觀第一義師云辭卻青山頂
0576b02: 緩步過松林漫將三藏義轉出太平春古德云太平
0576b03: 治業無象野老家風最淳只管村歌社飲那知舜德
0576b04: 堯仁新三教者裏則不然畏天命畏大人畏聖人言
0576b05: 何故天視自我民視天聽自我民聽再白椎師下座。
0576b06: 佛成道日鑄釋迦像上堂紅爐飛玉片雪火正投機
0576b07: 此日無今昔咸言成道時正恁麼時莫是泥塑木雕
0576b08: 成道耶莫是銅鑄鐵寫成道耶莫是筆圖紙畫成道
0576b09: 耶喝一喝云龍蛇易辯衲子難瞞。
0576b10: 閱藏上堂三空問布施退妖孽之星供養獲人天之
0576b11: 福此外還有得底分也無師云快馬繫孤舟曰座上
0576b12: 不勞頻拈出趙州猶剩下禪床師云曹溪有路人皆
0576b13: 到梅嶺誰能得熟來曰今日卻被不肖兒孫檢點師
0576b14: 便打乃云門墻桃李正芬芳兩岸搖金柳線黃天上
0576b15: 團圞人間半始知圓滿是道場復舉西堂智藏百丈
0576b16: 懷海南泉普願侍馬祖翫月次祖曰正恁麼時如何
0576b17: 西堂云大好看經百丈云大好供養南泉拂袖便行
0576b18: 祖云經入藏禪歸海唯有普願獨超物外且道現前
0576b19: 眾等又作麼生。
0576b20: 閱藏上堂顧視左右云是法住法位良久云還見麼
0576b21: 汝等經師論師律師各各商量與山僧全沒干涉。
0576b22: 太保秦良玉供法衣上堂師捧衣云只者箇靈山會
0576b23: 上喚作正法眼藏山僧手中喚作金襴袈裟秦太保
0576b24: 忠貞侯喚作保境護生慶餘福遠何以故願弘不了
0576b25: 靈山囑同歸界海作梯航。
0576b26: 上堂三目和尚出師便喝目云者一句不消答得師
0576b27: 云別來已巳久幾乎錯過目拂袖歸眾眉山首座云萬
0576b28: 壽象王與南賓獅子鬥額和尚見麼師云白雲影裏
0576b29: 快乘舟座云適聞擊鼓跳上某甲掌中遏捺不住
0576b30: 和尚大須仔細師云善問不如善答座以坐具返擲
0576c01: 師云作家作家座云莫瞞頇好師擲下拂子乃云祖
0576c02: 師心印狀似須彌論義擬去千里萬里向上之機還
0576c03: 同大蟲戴角看來好笑驚人即如我檀越忠貞侯獨
0576c04: 步坤維補天接日捨識之後向那裏安著峭崖居士
0576c05: 祭祖追先俎豆陳時對何處瞻依只者些子乃萬應
0576c06: 靈丹阿誰無分左右逢原滿眼滿耳入世烈烈轟轟
0576c07: 出世灑灑脫脫驀豎拂子沒量大人來也且道即今
0576c08: 還有知恩報恩分也無。
0576c09: 峭崖馬宣慰迎祖忠貞侯真容於觀音庵請上堂師
0576c10: 卓拄杖云庚寅閏冬十五觀音庵前打鼓不獨妙應
0576c11: 圓通特地超佛越祖正恁麼時且作麼生舉唱良久
0576c12: 云坤維獨步用世行乾侯錫忠貞餘復何言伏惟尊
0576c13: 重。
0576c14: 上堂舉一不得舉二依舊從頭起當觀猶非正觀貞
0576c15: 下又啟元三四五六七去歲今朝今日去七六五四
0576c16: 三新年年是舊年年牛頭沒馬頭回遲日暖動地輝
0576c17: 世間多少閑四序此心能有幾人知喝一喝。
0576c18: 修侍者為巴掌和尚百期請上堂雪似楊花落誰作
0576c19: 無米炊沙界渾成飯又見日輪暉淨法界身本無出
0576c20: 沒大悲願力示現受生既為善知識何辱何榮有緣
0576c21: 則住緣盡則行以大圓覺為伽藍以世界海作舍宅
0576c22: 人是北人賊是南賊熊耳庵中著忙瑞光洞裏藏拙
0576c23: 冤遭兒孫不容卻來洗青賣白據款結案又作麼生
0576c24: 十旬三月百二時反覆元來只者是。
0576c25: 陳燈本請上堂燈能矚暗大覺空界咸在其中本之
0576c26: 則無十聖三賢那許下腳肩雲荷月迥脫羅籠透海
0576c27: 穿山豈涉途徑火不能燒水不能漂居常不變遇險
0576c28: 無驚畢竟承誰恩力主人公是箇鐵饅頭。
0576c29: 舉首座分席上堂黃面瞿曇拈示自是桃花貪結子
0576c30: 金色頭陀破顏錯教人恨五更風今日不著便與伊
0577a01: 重打算節候不相饒蹉過成疚患成何等疚患只為
0577a02: 鐵老漢口門太寬除非汝諸人一齊抬舉眉山出來
0577a03: 塞卻猶較些子。
0577a04: 上堂問三聖逢人即出興化逢人不出阿那箇是師
0577a05: 云覿面相逢不識渠進云如何是當機一句師云輕
0577a06: 風搖柳線夜雨凍春寒進云和尚又作麼生師震威
0577a07: 一喝。
0577a08: 上堂高更高天在下厚還厚地為薄何物容虛空窄
0577a09: 何人壽佛祖滅何水深大海竭何事堅金剛裂。
0577a10: 上堂燈籠騎佛殿露柱照三門僧堂齊合掌廚庫解
0577a11: 吹笙正恁麼時被山僧腦後一捏急忙道箇喃
0577a12: 哈囉吽。
0577a13: 馬宣慰得後主度僧請上堂問佛生迦毘國洪映南
0577a14: 賓城有何記師云桂子月中落天香雲外飄進云
0577a15: 還檢點得出麼師云丁一卓二乃云一花開世界起
0577a16: 一子圓大地收虛空開口笑萬象齊起舞法眾合掌
0577a17: 歡山僧頻頻舉還識舉底道理麼音樓玉柱久懷胎
0577a18: 產箇男兒果俊哉不論功勳見尊貴九重天爵自然
0577a19: 來。
0577a20: 檀越誕期祈嗣請上堂問太常居士生後姓冉未生
0577a21: 前姓甚麼師云萬古元不老進云即今皈向大乘和
0577a22: 尚還點化也無師云一物鎮長寧進云恁麼則與龐
0577a23: 居士同門出入去也師云無鬚鎖子兩頭搖復舉龐
0577a24: 蘊居士父祖遊宦將家貲盡棄湘河更不瞻前顧後
0577a25: 只道得箇有男也不婚有女也不嫁大家團圞頭共
0577a26: 說無生話看者居士雖得一家超脫也是徐六擔板
0577a27: 未契三教為人處。
0577a28: 佛誕馬宣慰母沈太夫人請上堂問昔城東老母因
0577a29: 甚不得見佛師云高天厚地進云今南賓夫人何緣
0577a30: 得見和尚師云水綠山青進云夫人與老母是同是
0577b01: 別師卓拄杖進云和尚與如來差別幾何師亦卓拄
0577b02: 杖僧拂坐具云者箇師云君方掃雪尋松子我已巳
0577b03: 開榛得茯苓進云恁麼恭惟降誕也師云年年此日
0577b04: 此日年年昔時者裏東土西天金盤捧足九龍吐泉
0577b05: 恁麼恁麼蠡海驢年即今及節應時光耀人天去也
0577b06: 時時佛誕生刻刻駕象日子在思親鄉母居懷男地
0577b07: 啐啄妙同時子母長相憶憶則憶於同同中還有異
0577b08: 子為大孝尊母則升忉利浩劫不別離亙古無來去
0577b09: 來去任相逢相逢秪者是且道是何宗旨舉步蓮開
0577b10: 稱悉達無憂樹長號摩耶。
0577b11: 師受請住雲集寺入院。
0577b12: 三門入門便棒打草驚蛇入門便喝無風起浪即今
0577b13: 入雲集之門又作麼生。
0577b14: 佛殿秪者是是甚麼壘壘落落黃面跏趺咄若喚作
0577b15: 佛則吾豈敢。
0577b16: 方丈三賢魂驚十聖膽膻衲僧到此全沒帳算喝一
0577b17: 喝。
0577b18: 上堂南濱釣罷又長溪戎馬無容眨上眉一曲陽春
0577b19: 何處是就中還有幾人知喝一喝。
0577b20: 囑三山上座上堂問末後一句始到牢關時如何師
0577b21: 云四山僧同曰學人不會師云悟眉號是羅鬍
0577b22: 子乃云也大奇也大奇末後句妙難思汝諸人還見
0577b23: 麼那門外漢不是山僧悄地舉則機緣又怎得進門
0577b24: 聽吾偈全身放下隱山隈頭角纔成喜兩開展轉由
0577b25: 吾相分付雷轟電掣出潛來。
0577b26: 檀越建圓通會請上堂吹法螺擊法鼓大神歡小鬼
0577b27: 舞應供尊者眉毫長面然大士眼光普人天之田久
0577b28: 磽确謂是箜篌是音樂有漏笊籬無漏木杓稽首皈
0577b29: 依淨智妙圓多多拜上油蠟紙火。
0577b30: 師誕期請上堂山僧行年五十看看有些健氣腳板
0577c01: 不會談禪眉毛無甚妙義都盧舉似無生無生又居
0577c02: 學地拂子與我齊年我長拂子一歲驀豎拂子云喚
0577c03: 作拂子卻是山僧喚作山僧卻是拂子畢竟喚作甚
0577c04: 麼六百甲子滿一半今日與伊頻打算相將攜手過
0577c05: 驢年果老倒騎轢鑽。
0577c06: 上堂貴買朱砂畫月打牛打車不別憎檻欣籠奈何
0577c07: 磨磚作鏡爭得鳧脛天然不長截鶴續之則疾召大
0577c08: 眾云且道阿膩吒峰今日有幾人作舞。
0577c09: 上堂天可載地可覆山可浪水可烈日可冷月可熱
0577c10: 惟有佛法不可說設或可說也是捫鐘捫籥。
0577c11: 到白巖寺上堂逼塞虛空古白巖三冬凝靜翠生苔
0577c12: 到來不是閑遊戲只要諸人眼豁開。
0577c13: 上堂無繩自縛好肉剜瘡畫地為牢平空說謊須是
0577c14: 恁麼人始解恁麼事。
0577c15: 順治乙未季冬朔日師受請住梁山太平山慶忠禪
0577c16: 寺入院。
0577c17: 上堂方斗喚作太平山棲賢一名慶忠寺知他誰是
0577c18: 箇中人大家扶起者巴鼻。
0577c19: 結制上堂卓拄杖云黃檗六十棒者是那一棒喝一
0577c20: 喝云臨濟四喝者是那一喝還識者喝麼立賓立主
0577c21: 為實為權還識者棒麼有玄有要能縱能奪汝等諸
0577c22: 人作麼生會喝一喝卓一卓。
0577c23: 上堂年來不欲成多事豎箇拳頭也勞力朝粥午飯
0577c24: 信口餐早眠晏起沒瞌睡雲水諸方去去來西來大
0577c25: 意誰相憶噫。
0577c26: 上堂世界恁麼廓為甚鐘聲披七條三三五五七七
0577c27: 八八鳥豈是鸞鹿焉為馬白雪陽春為誰歌無端畫
0577c28: 地之乎也喝一喝東桃西李柳花楊花。
0577c29: 上堂如何是佛黃面瞿曇無面目如何是祖達磨不
0577c30: 從印土來如何是道家家門前火把子如何是恒久
0578a01: 心朝更夕改如何是生滅心一念萬年設有箇旁不
0578a02: 肯底出眾道鐵老漢得與麼顛倒但拍掌呵呵大笑。
0578a03: 上堂舌頭久挂壁上看來全沒算帳舉起也毘盧形
0578a04: 潛放下也普賢膽喪瓠子灣曲未仁冬瓜儱侗不像
0578a05: 一目索訶萬國州無生有曲幾人唱。
0578a06: 陳總戎請上堂諸佛大道愈行愈遠西來的旨轉說
0578a07: 轉多直饒不說不行看來有甚交涉所以古今尊宿
0578a08: 升堂入室豎指擎拳執叉張弓冷棒熱喝正如國家
0578a09: 用兵出於萬不得已巳或學人喝下挑鋒謾藏伏卒或
0578a10: 知識棒頭掠戰寬設陷坑一縱一擒能殺能活切忌
0578a11: 前吞後撓猶貴東和北拒雖然如是還知祭風臺一
0578a12: 著麼。
0578a13: 文文學請上堂西來大意如何說潑水掃地相公來
0578a14: 座下若有讀書人向道吾無隱乎爾山僧不讀書亦
0578a15: 不熟文句耳之於聲也手之舞之足之蹈之顏淵喟
0578a16: 然歎當仁不讓於師阿呵呵見也麼喝一喝上大人
0578a17: 可知禮也。
0578a18: 文官長請上堂擊禪床云起去拂一拂云伺候著良
0578a19: 久云隙晷偷光杖兔角星芒射眼拂龜毛不是山僧
0578a20: 行正令崑崙叫屈舜若逃喝一喝云畫公打口鼓喝
0578a21: 退堂聲下座。
0578a22: 上堂天一半地一半蘇州有杭州有打破蔡州城踢
0578a23: 倒黃旛綽不笑牛首伏羲則罵孔明諸葛惡惡四時
0578a24: 無春夏一雨便秋冬。
0578a25: 上堂一棒一條痕一摑一掌血石人頭下下從
0578a26: 實說求空未必空逃空何曾脫信口說來不是塵信
0578a27: 腳踏遍清風月抽身即轉謝家村到口便吞吳人酪
0578a28: 相逢此日盡君歡匝地紅輪山海赤○。
0578a29: 郎副戎請上堂官斗山看雲起打鼓山下白雨山上
0578a30: 有僧雲鶴隨境中無事將軍喜狼煙息村歌舞冬至
0578b01: 寒食一百五卓拄杖一下。
0578b02: 上堂呵呵笑云向上一路千聖不傳問今日鄧居士
0578b03: 皈依座下和尚還傳麼師云傳進云因甚又傳師云
0578b04: 我不同千聖。
0578b05: 上堂石土地不會說禪看破普願瞎驢子腳只三隻
0578b06: 播弄楊岐水牯牛脅下書某甲溈山話墮土狗子口
0578b07: 內覓象牙趙州有無李四唼著舌根血在張三口裏
0578b08: 看來看來真箇真箇何以故一二三四五。
0578b09: 順治戊戌佛誕日師受請住忠州牛首山雲巖禪院。
0578b10: 結夏上堂順風吹逆風吹夏日長燕子歸幾處黃鸝
0578b11: 樹上催休錯過趁時宜萬里晴空一鶚飛復舉世尊
0578b12: 纔出母胎便一手指天一手指地張乖太甚周行七
0578b13: 步著忙太甚雲門要一棒打殺不平太甚山僧舉似
0578b14: 人天眾前揚惡太甚即今還有旁不肯者麼喝一喝
0578b15: 云高山流水深深意自有知音笑點頭。
0578b16: 上堂天之高也奚足高地之厚也奚足厚海之深也
0578b17: 奚足深空之大也奚足大惟有拄杖子頭頭越格卓
0578b18: 一卓云今日郎向二施主有齋。
0578b19: 上堂主山高案山低左青龍右白虎年年三百六月
0578b20: 月二十五逆數順數數到牛首山雲巖寺大殿裏恰
0578b21: 似佛幻三月前鞔底鹿皮鼓一喝居士打口鼓師呵
0578b22: 呵大笑。
0578b23: 上堂吾宗迥別有口難說設或有說早不中節如說
0578b24: 如行轉不相應顛顛倒倒卻也恰好說如是行如是
0578b25: 元來元來如是如是喝一喝。
0578b26: 上堂隔林聽枝鳥話說真箇好不似廣南蠻語音無
0578b27: 起倒。
0578b28: 福田知玄禪德訃至上堂小春纔至朔風吹正是爐
0578b29: 烘雪點時忽聽訃音矜冷淚又聞隻履動西思愁雲
0578b30: 有暈遮空月愛日無光暖面眉傳法度迷誰助我喪
0578c01: 予一歎引傷悲。
0578c02: 順治辛丑三月廿日師受向化侯譚公洎本山耆舊
0578c03: 等請住南城山寶聖寺入院。
0578c04: 上堂釋迦如來撒土拋沙又道四十九年無一字歷
0578c05: 代祖師牽藤引蔓豈止千七百則之多即今人天座
0578c06: 上又作麼生良久云喜得山僧無口。
0578c07: 佛成道上堂喝一喝云明星出矣還有共見共聞者
0578c08: 麼良久云如天普蓋如地普擎如日普照如月普明
0578c09: 如海普納如空普容如人如物如俗如僧如如不動
0578c10: 如有如無復喝一喝曙色未分人盡望及乎天曉也
0578c11: 平常。
0578c12: 元旦牟總戎祈嗣請上堂師以拂子○元正啟祚○
0578c13: 乾父坤母○坎男離女○鼻祖耳孫○○。
0578c14: 袁總戎供大衣上堂舉袈裟云此是寶善居士占底
0578c15: 便宜教老僧向甚麼處著。
0578c16: 牟總戎供大衣上堂活卓卓影團團須彌小芥子寬
0578c17: 無歇腳沒遮攔喝一喝云粉碎虛空為條幅平沉大
0578c18: 地總福田。
0578c19: 師滿花甲上堂甲子三百六看看今日足過此更如
0578c20: 何滿散修齋粥前三三後三三豐干子歸去來作接
0578c21: 引勢。
0578c22: 上堂癸卯年七月秋雨暘若登大有人歡喜鬼無愁
0578c23: 一枕清閒忘歲月三杯濁酒度春秋。
0578c24: 彌陀會上堂多年不相逢一見懊憾起我自何來汝
0578c25: 欲何去四方八面淨穢誰分九品蓮臺濁清頓己巳他
0578c26: 的咱我的你西天老白眉東土豐干子。
0578c27: 上堂大雪冬至一年一度大寒小寒轉盼新年東家
0578c28: 杓柄長西家杓柄短龍鱗開夜晏波斯嚼寒水魚把
0578c29: 門蝦打鼓廚前灶後逢白拈失卻一塊大豆腐六六
0578c30: 三十六五五二十五唵部穆力陵印兔那麼麼寫
0579a01: 喝一喝云亂統作麼。
0579a02: 上堂黃鶯唱鵓鳩鳴綠柳岸白花汀白花汀上聽鵑
0579a03: 聲高山流水啼不盡無端又降釋迦文指天指地太
0579a04: 造作一回舉起一回瞋且道瞋他作甚麼不見道事
0579a05: 從生處有人向靜中忙。
0579a06: 上堂豎拄杖云九退一還一十八退二還一十七退
0579a07: 三還一十持載譬地覆幬譬天譬如北辰喻之日喻
0579a08: 之月喻之空喻之海啐是法非算數譬喻之所能解
0579a09: 期圓上堂驀拈拄杖云豎一豎家家門首長安路橫
0579a10: 一橫兩頭無路絕中邊卓一卓任是佛祖也難摸所
0579a11: 以此事千斤不換父子不傳遇著智人長揖相送今
0579a12: 日乃侯府譚公同黃任二參軍入山若為持齋不飲
0579a13: 則不與揖若為表揚勝會則不與揖若為參求請益
0579a14: 則不與揖唯是挺身向前放寸天膽展戰儒舌掀倒
0579a15: 禪床喝散大眾罵得山僧無容身處山僧則深深與
0579a16: 揖還見麼雖具一雙貧衲手未嘗低揖等閒人。
0579a17: 葦菴文居士參師歸無病坐脫訃至上堂葦菴葦菴
0579a18: 作者般去就應喫吾三十棒何以故早知燈是火飯
0579a19: 熟已巳多時。
0579a20: 普賢菴尼本容梵行師徒請上堂昔時觀音院今日
0579a21: 普賢庵明明祖師意說甚未生前若見本容即見觀
0579a22: 音若會梵行便會普賢普賢與觀音不即一纖毫不
0579a23: 離一纖毫不遠一纖毫不近一纖毫不同一纖毫不
0579a24: 異一纖毫腳跟由來點地鼻孔一向遼天清淨自在
0579a25: 萬德莊嚴還知落處麼只為分明極翻今所得遲。
0579a26: 上堂舉中峰和尚自敘行由云我乃識量依通非悟
0579a27: 也還見學解悟解麼說箇解早是學也說箇悟早是
0579a28: 迷也。
0579a29: 上堂觜吧吧說是名禁口腳忙忙行是名禁足眼睜
0579a30: 睜是名觀心意擾擾是名入定會得此數轉語一任
0579b01: 把茆蓋頭佛也不作其或未然且莫造次。
0579b02: 童真書狀寫師真請上堂老漢六十餘一恰被兒孫
0579b03: 煎逼不是紙墨塗抹便將胭粉沾滯鬚髮墨裏藏針
0579b04: 臉面荷花向日一身紅黃遍體滿座洪鐘扣擊只知
0579b05: 眼目人天不覺烏焉馬是說向季哥孟哥笑倒張三
0579b06: 李四咦。
0579b07: 慈運山主寫師真請上堂平地骨堆無風起浪薄舌
0579b08: 窮口吐尺談丈說得虛空起舞萬象森羅一音演唱
0579b09: 冤遭丹青不仁以幅綾紙圖上六綠五花倔倔疆疆
0579b10: 福城上座寫師真請上堂者箇和尚全沒算帳說法
0579b11: 不帶唇齒打人豈止百棒腹中點滴也無慣好興波
0579b12: 作浪古去今來人間天上。
0579b13: 康熙丙午二月廿日爵臺譚公郡侯劉公鎮臺任公
0579b14: 暨闔郡縉紳諸山耆舊等請師重興忠州治平禪寺
0579b15: 入院。
0579b16: 佛殿基地為基址天為椽四方八面盡闌千一畫三
0579b17: 爻成四柱扶起大覺作伽藍日月星辰照燈火江湖
0579b18: 淮海湧源泉佛祖定位鬼神幽潛喝一喝喚作百無
0579b19: 禁忌慶忠老漢於此開山卓拄杖三下。
0579b20: 臘八上堂僧問治平初創法席新開請和尚答話師
0579b21: 云昔時者日此土西天進云法不孤起仗境方生如
0579b22: 何是現前境師云三間風雨屋八面芰荷池進云如
0579b23: 何是當機句師云問得恰好乃云昔日世尊悟道三
0579b24: 歎奇哉看來此件大事真箇奇特不可以智知不可
0579b25: 以識識非有心得非無心通上智輕意蹉過下愚蠢
0579b26: 蠢難明是以大道寂寥知音者鮮山僧自丁丑於聚
0579b27: 雲堂上登曲彔木弄鬼眼睛嗣後過東往西圖南適
0579b28: 北橫說豎說譬說喻說塵說剎說隨宜說熾然說不
0579b29: 覺閒言空語狼藉成編或視為綺語或視為脫空或
0579b30: 視為譎誕或視為圓滑任隨兩謊獨一拿三道三而
0579c01: 今說道治平院裏喜得舌頭不出口良久畫○相云
0579c02: 植柳溪頭空界月當年曾照舊園林。
0579c03: 
0579c04: 
0579c05: 
0579c06: 　　　　　　　　普陀嗣法孫性統重刊
0579c07: 
0579c08: 
0579c09: 
0579c10: 慶忠鐵壁機禪師語錄卷之二終
