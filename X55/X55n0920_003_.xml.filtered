0888a21: 止觀輔行傳弘決助覽卷第三
0888a22: 
0888a23: 丹丘沙門　有嚴　注
0888a24: 止觀輔行傳弘決卷第八
0888b01: 有界內真或理性二乘真。或有真種子。
0888b02: 亦通亦別搜要云。陰唯是別。將別對通。故復名通。
0888b03: 餘九各皆有互通及以相異。只是一法得名不同。
0888b04: 故名二是。
0888b05: 不得名陰。因別陰等也今觀陰果若陰因者。乃煩
0888b06: 惱境耳。別陰通諸境。
0888b07: 論無我界別搜要云。不同陰入。況復九耶。
0888b08: 煩惱果陰等。
0888b09: 豈同逆病搜要云。業病也。今以怖為病。不同業境
0888b10: 禪定等餘境。
0888b11: 如不淨觀治愛魔。五處如理涅槃疏云。五屍表五
0888b12: 不淨觀。治愛魔。五繫表五門觀。伏見魔。今云如理。
0888b13: 恐是五門禪如其理而治見也。搜要云。五繫魔別
0888b14: 者。首楞嚴制非陰煩惱等。
0888b15: 豈同心數及上定等搜要云。非心所定等。上定者。
0888b16: 觀心性等。
0888b17: 及別見地住已巳上別見。非小乘道品所治。
0888b18: 因觀無常謂為極果搜要云。小乘未極。挫為上慢。
0888b19: 豈同下八。
0888b20: 分三科異論。初陰入界三。初以四念治陰。
0888b21: 餘九能治準此可知停心治五障。
0888b22: 約諸品進下品惑進入中品。中品進入上品。名進
0888b23: 分。於下品不進名住等。
0888b24: 論。未得記菩薩輕得記者記引經云。我證阿
0888c01: 致。餘人永無。若詳此文。義似得記者輕未得記者
0888c02: 也。又記引大品觀空不證品。撿經。乃是夢中不
0888c03: 證品耳。經云。魔來語無方便菩薩言。汝當來世得
0888c04: 菩提。佛言。阿跋致行類相貌。是人永無。因以名
0888c05: 字輕弄餘人云云。學者詳之。
0888c07: 彼彼三千互亦爾搜要云。心佛眾生三諦理。
0888c08: 一生一切生。一生一切佛。一佛一切佛。一佛一切
0888c09: 生。理三若互。事三亦爾。心性寂滅。法界無事。
0888c10: 含於三世內外疏云。無常已巳滅名過去。若未生名
0888c11: 未來。已巳生未謝名現在。自身名內。他身名外。或五
0888c12: 根名內。五境名外。
0888c13: 及以二無作此是論偈也。色攝十一法。二無作者。
0888c14: 論云。及以無表色。以無表色與無作義同。故記主
0888c15: 變其言也。疏下文云。善無表色。惡無表色。故成二
0888c16: 無作也。
0888c17: 攝諸心所善惡通大地。各十心所。
0888c18: 輸門委輸。
0888c19: 族持性等三義釋界族者。十八界同類因。各生等
0888c20: 流果。生法之本有十八類。故名也。持者。地能成持
0888c21: 用。水能成攝用。火能成熟用。風能成長用。性者。出
0888c22: 體也。地堅。水濕。火煖。風動並疏文也。
0888c23: 二十二門謂三世門。內外門。麤細門。勝劣門。遠近
0888c24: 門等。
0889a01: 非三聚攝無為法非色心等聚攝。
0889a02: 無為在下二乘境乃至復在禪境不相應行有十
0889a03: 四種。若無為。若得非得。若滅盡定。若無想定。在下
0889a04: 三境中。餘者並在今法入中攝。故云並在此。
0889a05: 一謂毗曇王數同時毗曇本是異時。成論本是同
0889a06: 時。而一異與上不同者。或寫誤。或別有意。
0889a07: 華他上胡罵切。下音陀。漢時人。
0889a08: 一綖音延。非。應作。
0889a09: 張顧之徒梁張僧瑤。晉顧愷。並名之人。
0889a10: 玄文對信十乘對十信。
0889a11: 論。因滅是色。獲得常色。受想行識亦復如是經中
0889a12: 釋云。色是佛性者。三十二相是如來常色。常不可
0889a13: 改。故說色名佛性。如來真實之樂名畢竟受。如來
0889a14: 真實之想是為常想。行者名壽命行。因緣故得如
0889a15: 來常住。壽命識者乃是如來平等之心。彼文甚廣。
0889a16: 今略節之。令知佛五陰耳。
0889a17: 閉手手應作尸。
0889a18: 不與他同古人前五如是凡權。後四如是聖實。
0889a19: 董卓孝獻帝相也。此時以山東豪傑並起。恐懼不
0889a20: 寧。乃徙天子都長安。遂焚洛陽宮室。發掘陵墓。取
0889a21: 寶貸汙妃至等。
0889a22: 袁紹如太袒將為人。志大而智小。色厲而膽薄。忌
0889a23: 刻而少威。兵多而分畫不明。後淳于兵攻之。遂發
0889a24: 疾死等。
0889b01: 罿音童。車上網。
0889b02: 涿音卓。
0889b03: 羽葆車蓋葆即蓋也。周禮孔義云。羽葆。鳥羽注於
0889b04: 柄頭如蓋。謂之羽葆。亦謂之羽葆幢。
0889b05: 記鴿大論。祇桓寺舍利弗從佛行。有鴿為鷹所逐。
0889b06: 佛令舍利弗言。此鴿子幾世作鴿。舍利弗以宿命
0889b07: 智觀至前八萬大劫未得脫離。佛言。此鴿於恒河
0889b08: 沙大劫中常作鴿身。經五百世中得利根。是時佛
0889b09: 出世。度人無數。佛涅槃後。遺法在世。是人作五戒
0889b10: 優婆塞。從比丘聞贊佛功德於是發心。願欲作佛。
0889b11: 後三祇劫行六度行。十地具足乃得作佛。
0889b12: 四時不同周書月令有更火之文。謂春取榆柳之
0889b13: 火。夏取棗杏之火。季夏取桑柘之火。秋取柞音昨楢
0889b14: 音由之火。冬取槐檀之火。
0889b15: 春蒐音搜。索也。謂索取物以祭。
0889b16: 夏苗為苗稼除害。
0889b17: 秋獼音。殺也。順殺氣。
0889b18: 冬狩音獸。謂得獸。取之無所擇。
0889b19: 因果之意果應作緣。
0889b20: 豈能令於性法門盡性下脫一善字。
0889b21: 縱燒惡譜縱下略一佛字。具足應云縱佛燒惡譜。
0889b22: 古師謂無了因性據善人。須有了因性。今云無者。
0889b23: 涅槃疏．妙樂記皆云無果果性耳。
0889b24: 相為能遷一者本相。二者隨相。本相者。疏云。已巳辯
0889c01: 命根。諸相者何。頌云。相謂諸有為。生住異滅性。疏
0889c02: 云。有為者所相法也。諸有為者。五蘊法。因緣所造
0889c03: 故。色心等法從因緣生。名為有為也。生住異滅性
0889c04: 者。出體也。謂能起名生。能安名住。能衰名異。能壞
0889c05: 名滅。二隨相者。疏云。此生等相既是有為。應更別
0889c06: 有生等四相。若更別有。應致無窮。彼復有生等相
0889c07: 故。是則相上有相成無窮失耶。
0889c08: 物為所遷物者。論云。命根體即壽。能持煖及識。疏
0889c09: 云。命者三界壽及蘊等法。
0889c10: 頌云。此謂生生等疏云。上句開。下句難。此者前四
0889c11: 本相也。生生等者四小相也。謂前四相有生生等
0889c12: 四種隨相。故成有為也。又云。諸行有為。由四本相。
0889c13: 本相有為。由四隨相。生生等者。等取住住異異滅
0889c14: 滅。上生字是小生。下生字是大生。小生生大生。故
0889c15: 名生生。小相中住。住本相。故名住住。小相中異。異
0889c16: 於本異。故名異異。小相中滅。滅於本相。故名滅滅。
0889c17: 於八一有能此通無窮難也。豈非本相。如所相法
0889c18: 一一應有四種隨相。此復名四展轉無窮。為通此
0889c19: 難。故有斯頌。謂四種本相於八有能。四種隨相於
0889c20: 一有能。功能別故。無無窮也。且如生相生色法時。
0889c21: 九法俱起。一是本法。謂色自體。此上必有四本四
0889c22: 隨。故成九法。於九法內。生不自生。能生餘八。本相
0889c23: 中住。住餘八法。異滅亦爾。故四本相於八法中有
0889c24: 功能。故此九法中。生不自生是生生生。住不自住
0890a01: 是住住住。異滅亦爾。故本相中異不能自異。異餘
0890a02: 八法。本相中滅不能自滅。滅餘八法。四本相於八
0890a03: 法中有功能。故四隨相於一法有能。謂有功能也。
0890a04: 由此道理。無無窮失也。已巳上並俱舍文。今更寫才
0890a05: 法師注釋文於下。彼云。剎那得得少多。義開為三。
0890a06: 初。約一念三得者。論曰。以法生時并其自體。三法
0890a07: 俱起。第一本法。第二法得。第三得得。謂相續中法得
0890a08: 起故成就本法。及以得得得起故成就法得法得得本
0890a09: 法即是大得。得大得時。其得即小法之得故。得之得故。皆依主釋。大得力強。成就二種。小得力劣。唯成一
0890a10: 種。故一剎那三法中。大得二。小得一也。如是。若善若染汙汗法。一一自
0890a11: 體三法俱起。第二剎那六法俱起。謂三法得及三
0890a12: 得得。第三剎那十八俱起。謂於第一第二剎那所
0890a13: 生諸法有法得初念三種。望第二念中起三大得。得前三法。起三小得。得三大得故成六
0890a14: 法。第三念中通望前二。謂初念三法。第二六法。總成九法。今第三念起九大得。得前法。起九小得。得九
0890a15: 大得。故成十八也。二。二念九得者。準此所論然初念善心三法俱起者。
0890a16: 唯說善心。不說相應。第二六法者。唯說第二念起得得。初不說第二自所起者。善心亦有三法。謂善心及大
0890a17: 得小得。并此第二念六法便成九法。第三念等准此說。三。若約所相能以論。即
0890a18: 第一念有二十七具起謂本法為一。此上有四大小相。并前成九。同一大得
0890a19: 得之。此大得上復有九。謂大得及四大小相。此九即以得得之。其小得上又九。謂小得及大小相。此用大
0890a20: 得得之。故論又云。一切過去未來煩惱及隨煩惱并
0890a21: 生得善。剎那剎那相應。俱有無始無終生死輪轉
0890a22: 有無邊得也上注大小四相者。大則四本。小則四隨。詳解如論。
0890a23: 謹示剎那一念三得二念九得圖子
0890a24: 
0890b01: 
0890b02: 
0890b03: 
0890b04: 
0890b05: 
0890b06: 
0890b07: 
0890b08: 
0890b09: 
0890b10: 
0890b11: 
0890b12: 
0890b13: 
0890b14: 
0890b15: 
0890b16: 
0890b17: 
0890b18: 
0890b19: 
0890b20: 
0890b21: 
0890b22: 
0890b23: 
0890b24: 
0891a01: 前之三教或推遠理藏通真理。自天而然。惑不能
0891a02: 染。如靈外月別但中理。在九界外。地前仰信。真中
0891a03: 二理皆本有之。故云遠也。
0891a04: 或約事行如離婆多見二鬼爭屍。自推我今為有
0891a05: 身耶。為無身耶。又槃特掃之類。皆自行也。
0891a06: 或約俗諦出假之人。如歌利王。彼割截身體。無我
0891a07: 人等相。又如菩薩施手時。願得信手。施目時。願得
0891a08: 智眼等。
0891a09: 不同俱生及現行第六識與色俱生現行。非同種
0891a10: 子。
0891a11: 眠人亦有不睡時睡應作夢。
0891a12: 觀於一句生三十六法前略引論中二法。
0891a13: 第三第四準此可解亦滅亦不滅自生。亦滅亦不
0891a14: 滅他生。共及無因例作。又非滅非不滅自生。非滅
0891a15: 非不滅他生。共及無因亦例作之。
0891a16: 結成不思議乃至結成修德境近人云。性德境不
0891a17: 觀。況當文自云。若不推撿。何殊鳥空。請讀若不二
0891a18: 字。又云。如前理性本無性過。約修門說。須明離計。
0891a19: 約修推性。文自分明。何須固惑。又有人或將三境
0891a20: 對於三即。或對三根。非矣。今謂只是修觀一人。以
0891a21: 智照境。境發於智。若破執以為人演說。名化他境。
0891a22: 義雖有三。旨歸是一。又有人云。性德不觀。謂本自
0891a23: 二空也。修德須觀。謂推撿入空也。若爾。乃是修德
0891a24: 自推修德耳。又有人云。性德但聞即悟。引除病品
0891b01: 云。直聞是言。病即除愈。若觀性德悟。乃是服藥除
0891b02: 病耳。且除病品文乃是大綱。分利鈍二根。及信法
0891b03: 兩行。何分對修性二境。縱將性德以對信行。不
0891b04: 須修觀者。且法華文句辯三周根性不同。喻云。如
0891b05: 三刀斫本。利一。中二。鈍三。記釋云。此中聞悟似是
0891b06: 信行。非不兼法。值佛聞悟信尚兼法。豈有末劫根
0891b07: 鈍障重聞而悟耶。此大不可。又有人云。性德不觀。
0891b08: 何以知之。荊溪云。理則直達法性。今問直達之言
0891b09: 是修觀否。若不修者。能達之心又是何法。請熟思
0891b10: 之。今試陳之。夫性德者。眾生之性常。諸佛之果理。
0891b11: 三世菩薩之妙依止地。或析骨書經。或剜燈乞偈。
0891b12: 藥王燒手。普明刎頭。只為求此也。十方如來千萬
0891b13: 億劫說不可盡者。蓋是此也。眾生久劫以昏散故
0891b14: 迷於性德。今大師令以止觀觀於昏散。昏散之性
0891b15: 執若去。明靜之性德自彰。況復昏散本無今有。圓
0891b16: 覺經云。一切眾生於無生中性德妄見生滅性執。如來
0891b17: 因地知是空華。即無輪轉。亦無身心受彼生死。非
0891b18: 作故無推撿入空。本性無故本自二空。況又修性之言散在
0891b19: 廣文。今且引一十五文以證性德須觀。先引佛言。
0891b20: 首楞嚴經云。譬如琴瑟箜篌琵琶五陰。雖有妙音性德。
0891b21: 若無妙指。必不能發修德。若更開喻合法。使三境具
0891b22: 足者。琴聲不從絃生。不從指生。不從絃指共生。不
0891b23: 從無因生。有因緣故。亦可云從絃生。從指生等化他。
0891b24: 又大經云。有國王愛箜篌聲。遂斷絃求聲。聲不可
0891c01: 得。有大臣云。取聲之法須有方便。聲乃出耳。眾生
0891c02: 佛性亦復如是。無有住處性德。以方便故推撿乃可得
0891c03: 見。成菩提道即發初住。華嚴經云。應觀修德法界性性德也。一
0891c04: 句之中文略義廣。下去準之。觀經云。正念思惟一實境界。大經
0891c05: 云。能觀心性名為上定。大師云。本性寂滅性德。若不
0891c06: 修道修德。無由契會。又云。境雖無相。常為智緣。又初
0891c07: 緣實相造境即中。又云。正法者即觀法性之慧也。
0891c08: 又云。初心研理。稍入相似。荊溪云。由修照性。又云。
0891c09: 智能顯理。智生則理生。又云。智能照境。又云。一心
0891c10: 三智照中道理。又云。一念心具十法界。還觀此心
0891c11: 具足三諦。上所引文。意須觀性。讀者思之。
0891c12: 為責故論中三十六問。一一問中但以自生一
0891c13: 句而責耳。如云。問觀自生心云何四不說。又云。問
0891c14: 觀自生心云何是魔行等。今言約四性者。是舉
0891c15: 一自以例他及無因也。故次云。直舉自等責推也。
0891c16: 於三十六境。以四性推撿令空所推之境。論云。云
0891c17: 何是魔行。云何是外道。云何是三乘。云何巧度。云
0891c18: 何是別教是圓教。云何是四三昧。云何是二十五
0891c19: 方便。云何起十境成一心三智。云何十境成十乘
0891c20: 法。乃至坐道場降魔轉法等。以自生一句責於魔
0891c21: 外．三界．六道．三乘．四教．十境．十乘。從因至果。若四
0891c22: 土等。故云也。是三十六境。從自生耶．他生耶．共．
0891c23: 無因生耶。
0891c24: 生法故責為破。生為立。是知四性破已巳。若
0892a01: 魔若外若教若觀若正若依若因若果。一皆是法
0892a02: 界大都。
0892a03: 冥初外道計八萬劫初始能生覺。八萬劫外冥然
0892a04: 不知。
0892a05: 翾許緣切。
0892a06: 夢非夢短多一短字。
0892a07: 齊物莊子有齊物論。謂以性均故齊。
0892a08: 若均山毫齊物云。天下莫大於秋毫之末。而太山
0892a09: 為小。注云。夫以形相對。則太山大於秋毫也。若各
0892a10: 據其性分。物冥其極。則形大未為有餘。形小不為
0892a11: 不足。苟各足其性。則秋毫不獨小。而太山不獨大
0892a12: 矣。毫者兔毫。在秋而成。故王逸注楚辭云。銳毛也。
0892a13: 兔毛至秋而細。故以喻之為小也。
0892a14: 等鳧外篇駢拇云。鳧脛雖短。續之則憂。脛雖
0892a15: 長。斷之則悲。注云。各自有正。不可以此正彼而損
0892a16: 益之。又云。故性長非所短。性斷非所續。無所去憂。
0892a17: 注云。知其性分非所斷續而任之。則無所去憂而
0892a18: 憂自去也。鳧。野鴨也。脛形定功。釋名云。莖也。直而
0892a19: 長。如物莖。莊子喻意謂。鳧脛本短。或截鶴脛以續
0892a20: 鳧脛。則有乖性分也。斷。丁管切。
0892a21: 福有五種尚書鴻範亦爾。
0892a22: 字從于月反只合云字從月。今似多于反兩字。
0892a23: 如此曇此應作比。
0892a24: 有因緣不可見經中八種皆是因緣。如云。遠不可
0892b01: 見者。如空中鳥。亂想故不可見。如心不專一。障
0892b02: 故不見。如雲表星。多故不可見。如稻中麻。相似不
0892b03: 不可見。如豆在豆聚。今記中文與經五文少異。故
0892b04: 撿經以示之。
0892b05: 損之又損之以至於無為損謂銷損。皆道德經語
0892b06: 耳。
0892b07: 恣之使天下自得注云。夫至仁者百節皆適。則終
0892b08: 日不自識也。聖人在上。非有為也。恣之使各自得
0892b09: 而已巳耳。自得其為則眾務自適。群生自足。天下安
0892b10: 得不自忘我哉。各自忘矣。主其安在乎。斯所以兼
0892b11: 忘也。
0892b12: 止觀輔行傳弘決卷第九
0892b13: 見品見品次見應作思字。
0892b14: 多入空。少入假下文勝別觀。又云多入假。少入空
0892b15: 中等。
0892b16: 不合不散前文已巳注。今云合謂一念真空也。散謂
0892b17: 三千俗假也。法性清淨中理也。
0892b18: 若未破故故應作者。
0892b19: 若十六行為三三昧門苦諦下空無我是空門。滅
0892b20: 諦下四行是無相門。集道下八行并井苦下兩行是
0892b21: 無作門。具如下釋。
0892b22: 以智慧為門云云者。一權智為實智門。二實智為
0892b23: 門通至實相。事通於理也。
0892b24: 以理為門云云者。文在法華疏。彼云。實相為門有
0892c01: 二義。一當體通為門。如淨名不二門。華嚴法界
0892c02: 門。二能通方便作門。引劉云。通物之功乃由乎
0892c03: 一。故一為方便作門。如三乘皆從實相流出。
0892c04: 如星之月之應作中。
0892c05: 吹唾大品經云。三千大千世界中諸火一時皆然。
0892c06: 譬如劫盡燒時。菩薩摩訶薩欲一吹令滅。當學般
0892c07: 若。論三十二釋云。火多無量。口風甚少。何能滅之。
0892c08: 答菩薩行般若波羅蜜時。因得神通。能變身令大。
0892c09: 口風亦大。故能滅之。又以神力。小風能滅。如小金
0892c10: 剛能滅大山。菩薩以火為害處廣。憐愍眾生。故以
0892c11: 神力滅之。此是事釋也。若苦就理解。三千即空。一唾
0892c12: 也。三千即假。一吹也。即唾即吹同時者。即中也。
0892c13: 名一眾生或多一字。或一字應作為。
0892c14: 不出自他智斷等四句中前三句是能是自。後生
0892c15: 生一句是他是所。所破惑是事。能破空是理。於六
0892c16: 句中。判前三教解惑是思議。圓教解惑是不思議。
0892c17: 智斷可見。
0892c18: 不至至經云不至者是大涅槃。凡夫造罪故未至
0892c19: 不至也。不至至者名大涅槃。不造諸惡名不至至。
0892c20: 至不至者。至者名二十二五有。菩薩永離。故名不
0892c21: 至。為度眾生故亦名至也。至至者。至名二十五十
0892c22: 有凡夫。初二三果煩惱因緣故名至至。
0892c23: 如來證涅槃等四句疏釋云。不聞不聞是涅槃。無
0892c24: 始無終不生生是涅槃。無始而始生不生是涅槃。
0893a01: 無終而終生死亦然。生生是生死。無始無終不生
0893a02: 生是無始而始。生不生是無始無終。
0893a03: 界性惡五陰是也。
0893a04: 例此以釋不生生亦應可見不生生是了因性。生
0893a05: 不生是緣因性。不生不生是正因性。生生是境界
0893a06: 性。
0893a07: 依章安解復是一塗章安云。初句證智。次句明證
0893a08: 理。第三句明證斷。第四句明證應。復次不聞聞是
0893a09: 證聖行。聞不聞是證梵行。不聞不聞是證天行。聞
0893a10: 聞是證嬰兒行。又云。不聞聞是圓淨記主一塗之
0893a11: 說。意云並不似智斷因果釋也。
0893a12: 別作一途大都四句攝諸法盡。今且以四句說無
0893a13: 生破之一途耳。
0893a14: 地持六住論中本有十二住。今且引六耳。十二住
0893a15: 如備撿第四卷末。
0893a16: 即吹而唾諸法不生。
0893a17: 即唾而吹果由因剋。
0893a18: 吹唾成就智斷圓。
0893a19: 前釋生生指有漏法前云生生者。一切有漏念念
0893a20: 生故。明化用之所耳。
0893a21: 五行竟。次明十功德。云十事功德等十事功德在
0893a22: 高貴德王菩薩品中。經中涉五卷解釋。一者不聞
0893a23: 者聞。聞已巳能為利益等。二者修大涅槃。昔不得而
0893a24: 今得之。三者得無緣慈。四者唯修九事不修淨土。
0893b01: 五者諸根完具。乃至十者入大涅槃等。具如備撿
0893b02: 錄出也。
0893b03: 始從初心終至地前涅槃疏云。五行者。始於初心。
0893b04: 終於初地。證天行故也。今云地前恐寫誤。
0893b05: 若作別義。開善最親記主一往許之。以其有從淺
0893b06: 至深之義故也。若據章安所斥。未全為當。疏文云。
0893b07: 第九功德。初發五事悉得成就。此不應深聖行。以
0893b08: 大涅槃心修嬰兒行。云得涅槃。此那忽淺。
0893b09: 若作圓義。光宅似當光宅云。五行十德。體一義異。
0893b10: 同是因善。起自外凡。終於窮學。感於習果。謂之為
0893b11: 行。酬前習因謂之功德。乃是行因德果也。記主以
0893b12: 其於外凡聞涅槃理。亦一往判為圓。章安引光宅
0893b13: 云。習因習果乃菩薩之位。不開佛乘。故記云。似當
0893b14: 耳。豈比法華五乘七善一例佛乘耶。然涅槃自有
0893b15: 次第五行。故今少分許之為圓。若據經中。先明五
0893b16: 行。次說十德。則五行多分在因。十德至地。下記中
0893b17: 自釋云。約次第邊。由五行滿得入初地。初地是第
0893b18: 一功德。乃至以十德對十地。若作總別解者。始從
0893b19: 初地至第十地。恒具五行及十功德。十德對地又
0893b20: 復宛然。
0893b21: 非分別智能知疏中無非字。
0893b22: 泥洹智不洎洎應作測。
0893b23: 非有故非邪邪應作斜。
0893b24: 白銀琉璃漸漸互現長阿含云。從月初一。白銀面
0893c01: 現。至十五日。銀面全現。琉璃全隱。從十六日去。琉
0893c02: 璃面現。至三十日。琉璃全現。白銀全隱。經中又云。
0893c03: 十六日去。黑衣侍臣一兩上侍。至三十日。諸臣併
0893c04: 上。故稍稍虧。從月初一日。諸臣漸下。至十五日。諸
0893c05: 臣都下。故稍稍滿。又云日天子放六十種光。奪月
0893c06: 故虧。若月天子處正殿。後光對日天子。是故盛滿
0893c07: 耳。
0893c08: 六處結撮以破見等文相周備。似次第意。故六處
0893c09: 示妙使知文旨。
0893c10: 冥初世性二十五諦六諦並在諸見境列釋。
0893c11: 大論總以十四難而攝六十二見。謂三世各四句并。
0893c12: 根本二有此難者不應為答十四難者。謂世界及
0893c13: 我常。世界及我無常。世界及我亦常亦無常。世界
0893c14: 及我非有常非無常。又世界及我有邊．無邊．亦有
0893c15: 邊亦無邊．非有邊非無邊。又死後有神去後世。無
0893c16: 神去後世。亦有神亦非無神去後世。非有神非無神
0893c17: 去後世。是身是神身異神異。外人曰。若佛是一切
0893c18: 智人。此十四難何以不答。答曰。此事無實故不答。
0893c19: 諸法有常。諸法有斷。都無此理。是故不答。譬如人
0893c20: 問牛角得幾斗乳。是為非問。故不應答。
0893c21: 以有邊無邊對無想為四句謂有邊無想。無邊無
0893c22: 想。雙亦無想。雙非無想。
0893c23: 但改無想以替有想謂有色無想。無色無想等。
0893c24: 一切論可破等等者又云一切法不忍。今文若加
0894a01: 此一句。方可見責云。汝見是忍不。
0894a02: 三四中單複具異單中雙亦雙非各一人。複中雙
0894a03: 亦雙非各兩人。具中雙亦雙非各四人。
0894a04: 應云亦有亦無有。亦有亦無無論中云。亦有亦
0894a05: 無。亦有亦無雙非爾。
0894a06: 假立於己巳若云假立己巳稱則易解。
0894a07: 若待者以己巳他相待是橫。若待者。以身待不
0894a08: 身。不身待身。亦名己巳他。又以滅待不滅論己巳他。
0894a09: 三無為俱舍頌云。無漏謂道諦。及三種無為。謂
0894a10: 空二滅。此中空無礙。擇滅謂離繫。隨事繫各別。畢
0894a11: 竟礙當生。
0894a12: 此中空無礙謂太空乃至窮隙等疏釋云。此中
0894a13: 者於略所說三無為中。空但以無礙為性。由無
0894a14: 礙故色於中行。又云道諦是有為無漏。三無者是
0894a15: 無為無漏。今記云。謂太空為性等者。乃是記主
0894a16: 釋耳。非彼疏也。意謂無漏之法是無礙性。非是頑
0894a17: 空。乃窮隙等之無礙也。
0894a18: 擇滅謂離繫出擇滅體也。擇滅以離繫。
0894a19: 隨事繫各別三界九地各有九品煩惱。九九八十
0894a20: 一品。斷一品惑。證一擇滅。是則八十一品擇滅。故
0894a21: 體各別。
0894a22: 畢竟礙當生釋擇滅也。言礙當生者。此當生法。緣
0894a23: 會即生。緣闕不生。於不生時。得非擇滅。此非擇滅
0894a24: 礙當生法令永不起。名畢竟礙。
0894b01: 別得非擇滅者謂非擇滅有實體性。緣闕位中起
0894b02: 別得得。故非擇滅。得不由擇。但由闕緣。名非擇滅。
0894b03: 如緣一色時乃至礙餘色等如眼與意識專一色
0894b04: 時。所餘不見聞等。色聲香味觸落謝過去也。於專
0894b05: 一色時。合有一類五識緣彼已巳謝五境。由正專一
0894b06: 色。餘五識不得起。此未起五識畢竟不生。謂五境
0894b07: 已巳謝。故五識唯現在。不合緣過去境故。未來五識
0894b08: 得非擇滅。言觸等者。等取法界中有與能緣同時
0894b09: 為所緣境。謂他心智所緣心所也。五識等等取意
0894b10: 識中亦有能緣同時所緣境也。謂他心智唯緣現
0894b11: 在緣心。不緣所緣所不緣心。正緣心時緣所。他心
0894b12: 智得非擇滅。正緣所時緣心。他心智得非擇滅。此
0894b13: 約同時合緣者說也。已巳上皆疏中釋。
0894b14: 優陀那風觸七處如箋難引。
0894b15: 相續名住住應作假。
0894b16: 以此為彼若類上文。應云在彼。則以此為彼耳。
0894b17: 故滅得生滅恐應作識。
0894b18: 生思上文云無緣思不生。
0894b19: 言集散者。散所集故大論云。生時無所從來。散時
0894b20: 無所去處。是諸法皆如幻化。無來處故。集不可得。
0894b21: 無去處故。散不可得。又生無故。集不可得。滅無故。
0894b22: 散不可得。畢空故。集不可得。業因緣不失故。散不
0894b23: 可得。
0894b24: 七者彼彼空空中中最下無復彼此楞伽第二云。
0894c01: 第一相空謂一切法自相共相空。分析推求自他
0894c02: 及共皆不生故。第二名自性空。謂一切法自性不
0894c03: 生。第三名無行空。所謂諸蘊本來涅槃。無有諸行。
0894c04: 第四名行空。諸蘊由業及因和合而起。離我我所。
0894c05: 第五名一切法不可說空。謂一切法妄計自性。無
0894c06: 可言說。第六名第一義聖智大空。謂得自證聖智
0894c07: 時。一切諸見過習悉離。第七彼彼空。謂於此無彼。
0894c08: 譬如鹿子母堂無象馬牛羊。我說彼堂空。非無比
0894c09: 丘眾。非堂無堂自性。非謂比丘無比丘自性。一切
0894c10: 諸法自相共相。彼彼求不可得。名彼彼空。此彼彼
0894c11: 空。空中最麤。汝應遠離。
0894c12: 別在有情心所滅故受想等滅是有情。異無為之
0894c13: 非情。
0894c14: 又不與彼闕緣義同如緣色時。餘塵已巳謝。謝名闕
0894c15: 緣。則餘聲耳識等不生名闕。
0894c16: 故但與彼生滅義同今相待假於所緣處心有生
0894c17: 滅。若非擇滅中。眼識對色者則生。餘聲香識則滅。
0894c18: 此之生滅與相待中生滅義同。
0894c19: 三無為法通是無生無生之義雖同而異。若擇力
0894c20: 所得滅。此是真諦理之無生也。若闕緣等有礙而
0894c21: 不得生者。雖名無生。此非真諦。故曰通。
0894c22: 如前總後亦判利鈍破有見前總論止觀。若歷三
0894c23: 假得入。名利。若不入者。應回轉六十四番。名鈍。
0894c24: 故此等總引大品．楞伽等三總文。
0895a01: 即同初文。前於單見名之為總於單四見前用止
0895a02: 觀二法。彼假入空。彼雙寂畢竟清淨之止。能觀所
0895a03: 觀猶如空之觀。文在四見之前。故云總對四見
0895a04: 名之為總。
0895a05: 今於一見對別名總前單四見之初。總對四見名
0895a06: 總。亦可名為總中總別。今無見中又論總別。亦可
0895a07: 名為別中總別。
0895a08: 不同有見因成末文總別彼文云。性相俱空者。是
0895a09: 為總相從假入空觀。
0895a10: 粗免夷愆若云。我知是。我見是。是大妄語。犯波羅
0895a11: 夷。
0895a12: 從有人下。難中論師。寄非辯異此中分科或恐誤。
0895a13: 合在下文也。若此中分科。應云。破無生為二。初正
0895a14: 破。次有人下。難中論師。初文二。初徵起。
0895a15: 三結一我見。二非因計因。三疑。我即身見。非因計
0895a16: 因即戒取下第十記初釋。
0895a17: 衛元嵩破壞佛法上表滅佛法。有文在下。
0895a18: 押押應作壓。
0895a19: 之與華恒恒應作垣。垣墻也。
0895a20: 無為無欲之語老云。損之又損以至於無為。又云。
0895a21: 常無欲以觀其妙。
0895a22: 常名常道之說老云。名可名。非常名。道可道。非常
0895a23: 道。
0895a24: 守雌老曰。知雄守雌。
0895b01: 守弱剛強者死之徒。柔弱者生之徒。
0895b02: 患智智慧出於大偽。又云。絕聖棄智。
0895b03: 患身吾所以有大患者。吾所以有身。
0895b04: 身毒音篤。
0895b05: 苦縣苦。音戶。
0895b06: 諡謚老聃聃字是諡謚。老非諡謚。
0895b07: 柱史在帝王柱之傍。為史官。
0895b08: 莊任漆園史記云。莊子。蒙人。乃梁國蒙縣人也。為
0895b09: 蒙之漆吏。終身不仕以快其志。
0895b10: 著述改足足。即喻反。
0895b11: 軋軋若抽思軋軋若其抽。如抽絲也。
0895b12: 止觀輔行傳弘決卷第十
0895b13: 於大助中助應作即。
0895b14: 贆音標。
0895b15: 蜬又音含。
0895b16: 五部部類也。四諦下惑為四。九地思合為一。共是
0895b17: 五部也。
0895b18: 一月二時一月兩次行欲。可以養生。
0895b19: 三種色記引大論。次引大品。文意是同。搜要云。大
0895b20: 品過一切色。是滅可見有對色也。滅有對色。是滅
0895b21: 不可見有對色也。不念種種色。是滅不可見無對
0895b22: 色也。初色是色。次色是五根四塵。第三色即法入
0895b23: 少分無表色也。空觀成時無表亦赤破。
0895b24: 五根四塵五根有對。聲香味三不可見。
0895c01: 無教無表之名。
0895c02: 故後兩番如論借別名通。菩薩位中。一番約三地
0895c03: 不出觀斷見。又一番約忍智四地不出觀斷見。
0895c04: 初十二有八謂初地有十功德。二地有八功德。三
0895c05: 地有五功德等。
0895c06: 三五四有十三地行五法。四地不捨十法。
0895c07: 五十二六六五地遠離十二法。六地具足六法。
0895c08: 七二十八五七地不著二十法。八地具足五法。
0895c09: 九十二十佛九地具足十二法。十地當知如佛。
0895c10: 十五心雖已巳有七智八忍。未入果位故。道比忍猶名。
0895c11: 為因世第一後。無漏因緣引苦法忍初心入見道。
0895c12: 有無漏法生。名苦法智忍。此剎那心斷苦下十惑一心。
0895c13: 次起一剎那心。名苦法智擇滅無為二心。次觀上界苦。
0895c14: 名苦類智忍三心。斷上界苦諦下煩惱法後。得苦類
0895c15: 智四心。次觀欲界集。集法智忍五心。集法智六心。次觀上
0895c16: 界集。集類智忍七心。集類智八心。次觀欲界滅。滅法忍
0895c17: 智九心。滅法智十心。次觀上界滅。滅類智忍十一心。滅類
0895c18: 智十二心。次觀欲界道。道法智忍十三心。道法智十四心。
0895c19: 次觀上界道類智忍十五心。已巳上名未入初果已巳前
0895c20: 七智八忍。此十五心後無間道。斷諦下見惑名初
0895c21: 果向。次起一剎那道類智是第十六心。
0895c22: 大論五十三云。爾時須菩提作是念論云。爾時眾
0895c23: 中天人菩薩作是念。般若波羅蜜。三世諸佛皆從
0895c24: 此中生。須菩提小人。云何佛讚。欲說般若波羅蜜
0896a01: 當如所說。是故言須菩提所說皆承佛力云云。今
0896a02: 記中文略云須菩提作是念者。本是人天菩薩念
0896a03: 耳。
0896a04: 依梵法治眾僧默擯。
0896a05: 隈水曰港派水曰港。隈字恐誤。
0896a06: 不知三空所施物空。能施人空。受施者亦空。
0896a07: 乃至般若亦須知三事皆空所觀之境空。能觀之
0896a08: 智空。及能觀之識空。中間尸．忍．進．禪。皆須一一三
0896a09: 空。故云乃至。
0896a10: 俱舍頌曰。但由悲普施。被析身無忿。讚歎底迦佛。次
0896a11: 無上菩提。於如是四位。一二又一二。如次修圓滿。初
0896a12: 一謂布施。次二謂戒忍。次一謂精進。次二謂禪智。如
0896a13: 次對四句撿疏略消。但由悲普施者。明施也。若施
0896a14: 時乃至眼髓而無惜。但由悲心。非求人天生也。
0896a15: 此明布施滿也。被析身無忿者。明戒忍二也。若時
0896a16: 菩薩被析身支。心無少忿。析身不報。戒滿。心無忿。
0896a17: 忍滿也。讚歎底沙佛者。此身明精進。若時菩薩勇
0896a18: 猛精進。見底沙佛。忘下一足。經七日無怠。淨心讚
0896a19: 佛云云。此精進滿也。次無上菩提者。明定慧也。金
0896a20: 剛喻定次成佛。名無上也。此定慧波羅蜜多滿
0896a21: 也。如是四位者。初是施位。第二無忿位也。第三精
0896a22: 進位。第四次無上位。一二又一二者。一者初施位。
0896a23: 一波羅蜜多也。二者無忿位。二波羅蜜多也。又一
0896a24: 者。精進位波羅蜜多也。又二者。無上位二波羅蜜
0896b01: 多也。如次對四句。是記主言。非俱舍語。
0896b02: 且寄一法破假一法。開十六門。
0896b03: 離邪曲誤內正直是。外邪曲非。
0896b04: 孟浪行說孟浪。莊子釋云。率略也。文選注云。鄙野
0896b05: 也。南山云。高談論。世表有餘。攝心順教。一事不
0896b06: 徹。今以行不符其說。非孟浪是何。
0896b07: 並如初釋說身無常。是經。不同凡夫等計以為常。
0896b08: 淨名疏語。不說厭離。是經。不同二乘。是疏。並如初
0896b09: 釋者。亦應例云。說身有苦。不同凡夫計之為樂。說
0896b10: 身無我。不同凡夫計之為我。說身空寂。不同二乘
0896b11: 一向入空。
0896b12: 從現入過淨名疏云。若毗曇明三世。有罪從未至
0896b13: 現世入過去。得繩繫屬行人。若成論明三世。無罪
0896b14: 但隨心現。又正理論云。諸有為法差別作用。未已巳
0896b15: 生名未來。此纔生名現在。若已巳息名過去。
0896b16: 論。入假四法入假意有入假因緣油法。
0896b17: 釋第二句謂身力雄莊乃至無能當者。
0896b18: 善八種術謂吐。下。塗身。灌鼻。熏。洗。丸。散。又有八。謂
0896b19: 治身。治眼。治胎。治小兒。乃至知星辰。
0896b20: 故在七地十功德對十地。今七功德知是第七地。
0896b21: 飯牛飯。上聲。書注云。以雜草飼牛。
0896b22: 舜膳膳應作禪。謂舜禪位與大禹。
0896b23: 禪或應作單。音丹。
0896b24: 伊尹邀相好大言之語。記主引之耳。文在史記殷
0896c01: 紀中。孟子不取。孟子曰。伊尹耕之於有莘之野。祿
0896c02: 之以天下。弗顧。
0896c03: 妄語亦爾於諸根不見言見。不聞言聞。乃至觸
0896c04: 言不觸。
0896c05: 鄭衛二國名。以二主婬亂。乃變雅樂為婬樂。今之
0896c06: 俗樂是也。詩序云。亂世之音怨。以怒其政乖。亡國
0896c07: 之音哀。以思其民困。
0896c08: 擊缶亦非古樂。今之打水甌者是也。缶。燒土為之。
0896c09: 八音中謂上。恐是吹塤耳。
0896c10: 論。有信解見得前破見假。有信法二行在初果前。
0896c11: 若入初果。轉二行為信解見得。文中並皆云四悉
0896c12: 是惑者。以菩薩出假。二乘之空是所破故爾。
0896c14: 墨劓剕宮大辟墨則黥額。劓則削鼻。剕則刖足。宮則
0896c15: 男子去其勢。女則幽閑之。大辟。死。
0896c17: 玄冥。
0896c18: 句陳星名也。其星有六。在北極紫微宮中。
0896c19: 不可違爾搜要云。不可率爾。
0896c20: 中問比說如汙穢陰。凡夫計堅。得觀名瀾。如汙穢
0896c21: 骨。得觀名散。不可違。深致者。九想是因緣生法。即
0896c22: 空即假即中。九名法界。攝一切法。
0896c23: 以教意釋出湯有半熱半冷可別。能蠲渴消煩。如
0896c24: 空慧破見思。此生滅也。吐物可出。藥力所致。令腹
0897a01: 中淨。如無生也。灸則一穴。針則多處。治四肢。如
0897a02: 無量也。丸散今無。眾藥合就。因緣生法即假中無
0897a03: 作也。
0897a04: 苦集不同集作記時。論中集上有苦字。今論中削
0897a05: 去也。
0897a06: 扁鵲扁。婢典切。後語即春秋後語。史記云。勃海郡
0897a07: 鄭人也。姓秦。名越人。
0897a08: 腠理脊骨邊。
0897a09: 司命所及扁鵲傳云。雖司命無可奈何。司命者。主
0897a10: 壽命之神也。
0897a11: 儜女庚反。
0897a12: 佛教明劫佛經名混沌之名。今借混沌名耳。
0897a13: 失譯失譯人名也。此經又名優婆塞行經。然亦獨
0897a14: 此經有孔子名也。至若須彌四域經。并灌頂部經。
0897a15: 皆有名驗。大師所指不繆。
0897a16: 唯識所計識論師計三無二有。
0897a17: 須彌山者三界也從一須彌至一須彌。喻從空門
0897a18: 至無相門。從無相門至無願門。以次文云。欲從菩
0897a19: 薩三解脫門。遊於無量佛法。
0897a20: 楞伽授聲聞記經有問答。無授記語。
0897a21: 三變化佛授聲聞記。非法性佛變化佛者。應佛也。
0897a22: 法性佛者。法身也。法身無授記事。故次云。法性之
0897a23: 身尚不記菩薩。楞伽云。法佛說法者。離心相應體
0897a24: 故。內證聖行境界故。是名法佛說法之相等。以說
0897b01: 法例無授記可知。
0897b02: 淨名大品皆應有之淨名眾中小賢聖皆如。亦應
0897b03: 得受記。大品記三百比丘從是已巳後六十一劫當
0897b04: 得作佛。皆號大相等。此是記未入餘界者也。
0897b05: 方等云。第二第三授我等記經云。昔於王舍城授
0897b06: 聲聞記。今復於舍衛國復授聲聞記。昔於波羅奈
0897b07: 授聲聞記。乃至云第二第三授我等聲聞記。文殊
0897b08: 語舍利弗言。枯樹生枝不。焦更牙不。夫授記法
0897b09: 如空。無色無形。如來以如如性授汝等記。不即
0897b10: 如不離等。今詳是授聲聞應佛記。非法性記。況又
0897b11: 是斥奪之意耳。
0897b12: 初意自為已巳入滅者入無餘界。入方便土人也。
0897b13: 斥鈍根菩薩求聲聞涅槃者。
0897b14: 除初同句論除了。
0897b15: 更加假中加了。
0897b16: 老子化作佛老子謬說化胡王成佛。已巳自非矣。今
0897b17: 云自化佛。更非也。又是一訛說耳。釋迦本出周昭
0897b18: 王時。老子出周定王時。相去三百四十五年。又何
0897b19: 化胡耶。釋迦既非胡人。又不曾為王。有云。老子
0897b20: 死。葬在扶風。扶風。秦地也。莊子云。老子死。秦佚入
0897b21: 吊。三號而出。史記云。蓬而行。不知所終。驗非化
0897b22: 胡明矣。
0897b23: 道士王浮偽造甄正論又云。宋文明造。今詳造化
0897b24: 胡經。時非一人也。王宋二人若知老子有西升經
0897c01: 云。吾聞竺乾有古皇先生。不生不滅。善入無為。吾
0897c02: 之師也。吾今將升就焉。則不敢偽造化胡經也。
0897c03: 萊茯根章安云。爾雅作蘆菔。郭璞蘿茯。蘆音盧。菔
0897c04: 音扶福切。
0897c05: 止觀輔行傳弘決卷第十一
0897c06: 佛果不出二諦外前二論之未釋。
0897c07: 設應作謂。
0897c08: 弓刀槊音朔。
0897c09: 文意大同須釋出之經論生緣同亦可見法緣者。
0897c10: 經云。一切法論四緣空。謂羅漢。支佛。諸佛及菩薩
0897c11: 聖人。皆從空性中生。破我五陰法。一切法即四緣
0897c12: 等也。經云。不住法相。即論中不住有無法同。
0897c13: 乃至十二因緣。七覺。八正。皆以慈為本經云。修習
0897c14: 慈心。能生無量善根。謂無常。生滅生滅。四念處。七
0897c15: 方便。十二因緣。煖頂忍世第一。見道。修道。正勤。如
0897c16: 意。七菩提分。八道。四禪。四無量心。乃至三昧智。他
0897c17: 心智。神通智。本際智。聲聞智。緣覺智。菩薩智。佛智。
0897c18: 如是等法。慈為根本耶云云。
0897c19: 翼從從去聲。輔翼侍從者。
0897c20: 謂呼是血呼謂是血。寫倒。
0897c21: 舉石空中力士驚怖佛欲入涅槃。始入拘尸那城。
0897c22: 五百力士平治道路。有一大石。眾不能舉。佛以足
0897c23: 指舉此大石擲置空。令諸力士貢高心息。
0897c24: 現作莊嚴降諸外道佛一日至首波羅城。彼城人
0898a01: 民信於邪道。見佛欲至。出城斬伐林木。所有流泉
0898a02: 填以臭穢。各嚴器仗。莫令得前。佛生慈心。林木還
0898a03: 生。河池清淨。變其城壁為璃城。
0898a04: 令狂女人見如己巳子舍衛城有婆羅門女。唯有一
0898a05: 子。遇病命終。女人愁毒入心。狂亂失性。裸形無。
0898a06: 啼哭失聲。子何處去。我於爾時起慈悲心。是時女
0898a07: 人見我。便生子想。還得本心矣。
0898a08: 患瘡女人得藥平復波羅奈城有優婆夷。見一比
0898a09: 丘有病。毉須肉藥。時女人割其股肉。因是患瘡。佛
0898a10: 起慈悲。是女尋見我持良藥。塗其瘡上。還復如本。
0898a11: 猶如猛火不能燒薪。薪火然薪。壞故名為燒疏中
0898a12: 不解。今詳不燒薪者。恐是木中具猛火性耳。何以
0898a13: 知之。次句云。火出薪壞。知不能燒者是火性也。記
0898a14: 云。火然薪壞。語異意同。
0898a15: 異法出生經云。異法出生。異法無故。異法滅壞。疏
0898a16: 云。異法有故。異法出生。諸法皆為因緣所起。因緣
0898a17: 於諸法名之為異。有異因緣便有諸法。故云異法
0898a18: 有故異法出生。如葵藿以日為異緣。芭蕉以雷為
0898a19: 異緣。眾生以法身慈誓為異緣亦爾。若無佛慈。眾
0898a20: 生終不自能覺悟。如磁石吸鐵。
0898a21: 論泉池萬派所聚也。故海名朝夕池。又名池。
0898a22: 如不應同同應作異。疏云。若眾生如。不生不滅。不
0898a23: 得受記。彌勒如亦然。若彌勒如。不生不滅。得受記
0898a24: 者。則二如為異。異則非如。若如無異。記則應同。
0898b01: 我等所行術經書。若讚頌時。瞿曇所有功德入我
0898b02: 經中來者。是瞿曇實功德。何以故。瞿曇父母真正法
0898b03: 輪文殊欲引尼乾子。亦先學彼法。後導歸佛道。今
0898b04: 記文少誤。經云。爾時文殊師利童子。及五百化弟
0898b05: 子。聽次第坐。受用尼乾戒法。威儀殊勝。於彼時時
0898b06: 讚說三寶功德。亦復讚歎薩遮功德。令彼諸人心
0898b07: 相親附。復於異時知眾已巳集。文殊師利便作是言。
0898b08: 我等所行術經書毗提遮經。若讀誦時。沙門瞿
0898b09: 曇所有功德。有入我等經中來者。是沙門瞿曇有
0898b10: 實法功德。何以故。是沙門瞿曇所生。成就父母清
0898b11: 淨轉輪王種。以百福相莊嚴其身云云。轉正法輪。
0898b12: 經作轉輪王種耳。
0898b13: 引難況易明中道之難。引空假之易。
0898b14: 旃檀如法性故似多故字。
0898b15: 足故大經足應作是。
0898b16: 旁牌周禮。司兵掌五盾。盾者。于櫓之屬。所以扜身
0898b17: 蔽目也。
0898b18: 見鶴經只作。
0898b19: 餘之六句準此說之言不常者。一切邪見及四性
0898b20: 等。常與無常皆不可得。不生無常。何得有斷。斷無
0898b21: 常故故常。本無餘例耳。
0898b22: 從始至終並有橫故始從破假入空。終至破邊入
0898b23: 中。此之門並橫者。如一無生門則三諦皆無生。
0898b24: 乃至三諦皆不出。
0898c01: 無明滅生還以無明法性相對論滅。若無明滅而
0898c02: 生法性者。則無明是自滅而法性名他也。若無明
0898c03: 不滅而生法性名他滅者。以法性生時而無明即
0898c04: 滅名為他滅。
0898c05: 通舉始終行位生死始。涅槃終。行則觀成破惑。位
0898c06: 則三根出假等。
0898c07: 論不住色布施金剛偈云。遠離取想。論云。不見施
0898c08: 物受者施者。無著云。不住相想。以心境俱空。則微
0898c09: 細相盡袪。
0898c10: 更說不垢不淨經云。垢淨為二見。垢實性則無淨
0898c11: 相。順於滅相。是為入不二法門。
0898c12: 亦名入未前進故搜要云。行計未窮。故名入。
0898c13: 自未極故。
0898c14: 不同小乘隔世報故小乘但有習果而無報果。今
0898c15: 云隔世報者。以大則之。生變易報。
0898c16: 但觀欲等心王搜要云。前云識者。是諸心家之識。
0898c17: 今云欲等。是識家之諸心。
0898c18: 具如向簡雖即屬陰。攝陰不盡。
0898c19: 而論總別識心是總。欲瞋慢是別。
0898c20: 而論麤細五陰但一色是麤。入中開色為十。入半
0898c21: 則細。陰中四心則麤。界中開四為六。識等則細。
0898c22: 報非報別三科皆報。所發者非報。
0898c23: 論云若捨分別即知障清淨記云。故知分別實不
0898c24: 可捨者。以小乘人滅相滅心而捨分別。既無分別。
0899a01: 不能悟大。今指分別即是法性。故知分別是悟入
0899a02: 門。悟入之時是捨分別。捨名雖同。大小永異。
0899a03: 初觀始於凡地無位可論如三藏內外凡。未證空
0899a04: 時。何所論位。
0899a05: 四地名須陀洹等此通人也。四見地。三八人。初應
0899a06: 是慧性。二地上上根也。此三根人證空位。
0899a07: 九夷等四四者。謂九夷。八狄。七戎。六蠻。謂之四海。
0899a08: 注云。九夷在東。八狄在北。七戎在西。六蠻在南。夷
0899a09: 字從人執弓。狄是犬種。戎人荷戈。蠻亦蟲種。皆無
0899a10: 禮教。故以夷狄之字賤之。夷有九者。一玄菟。二樂
0899a11: 浪。三高麗。四滿飾。五鳧。六索家。七東屠。八倭人。
0899a12: 九天鄙。餘狄戎各有名。
0899a13: 觚竹等四四者。謂觚竹。北戶。西王母。日下。注云。觚
0899a14: 竹在北。北戶在南。西王母在西。日下在東。皆昏荒
0899a15: 之國。次於四極。
0899a16: 論徑語出莊子。彼云。肩吾問於連叔曰。吾聞言
0899a17: 於接與。大而無當。往而不反。吾驚怖其言。猶河漢
0899a18: 而無極也。大有逕庭。不近人情。注云。上古定切。下
0899a19: 透定切。逕庭。激過也。謂言語宏大。不近人情。彼云
0899a20: 激過。今云越次。義亦同。
0899a21: 一切種智故云空觀空本一切智耳。搜要記中無
0899a22: 種字。
0899a23: 五下分有身見戒取疑妙樂記云。此三攝一切
0899a24: 見惑。問。下分有五。本是思惑。何故三分屬見。答。此
0899b01: 惿舍中明隨眠煩惱。乃於辨九結中云。見結者謂
0899b02: 三見二取。三見有十八物。二取亦十八物。見十八
0899b03: 者。苦下有身見邊見。四諦下各有邪見。合成六見。
0899b04: 三界各六。故成十八也。取十八者。苦下二取。集滅
0899b05: 各謂見取。道下亦二取。故成六取。三界各六。名十
0899b06: 八取。三見是所取。見取。戒取。是能取。預流斷三結
0899b07: 者。頌云。攝門根故三。言攝門者。謂身見在苦門。戒
0899b08: 禁取在苦道門。疑通四門。斷三結者。攝彼三門。言
0899b09: 攝根者。謂邊見依伊身。見取依伊戒。邪見依疑。故斷三
0899b10: 結攝彼三根。若據此文釋五下分。酌然三結屬見
0899b11: 明矣。若大師判為思惑者。通總而舉之耳。而別取
0899b12: 貪瞋二分攝欲界思也。
0899b13: 五上分文但列四。須加無色染也。俱舍頌云。色無
0899b14: 色二貪。掉舉慢無明。疏云。一色貪。二無色貪。三二
0899b15: 界掉舉。四二界慢。五二界無明。由此五種能令有
0899b16: 情不超上界。名為上分。以貪過重。兩界別論。
0899b17: 皆有能所緣無明。緣法性。真緣為所。以所顯能。
0899b18: 若境若觀俱有心法。咸須撿梭此是通結也。若觀
0899b19: 則能觀諦緣度之心。若境則所觀諦緣度之法。恐
0899b20: 行人於通起塞。故須撿校。體法觀亦爾。故云下去。
0899b21: 若例上三諦之言。觀則三諦之心。境則三諦之法
0899b22: 亦爾。
0899b23: 百千萬億萬億下必闕眾生字。
0899b24: 從根利鈍故使出界經劫長短須陀洹歷後位入
0899c01: 般則鈍。斯陀含人其根少利。一呼善來便證二果。
0899c02: 阿那含人其根有利。不歷前二。阿羅漢人其根大
0899c03: 利。不歷前三。故使從本為名。經劫長短。
0899c04: 不與唯識義同唯識云。三人永不發心。
0899c05: 上菩薩位上應作至。
0899c06: 與無量一人避走寄犯國法者喻之。
0899c07: 前破中既已巳結成。出其元意等搜要云。前破遍
0899c08: 文已巳成一心。此中亦應只存一心。亦以次第成前
0899c09: 次第。自以一心成前一心云云。意云。前破義便
0899c10: 是一心。此中只應存於一心。不須云破也。以文
0899c11: 次第。故節節如是耳。
0899c12: 舉破等例之可見前三破。為成一心破。
0899c13: 至下度入。方始以而入於橫指前文以諦緣
0899c14: 度橫入空假中。故使三橫織成。
0899c15: 三俱初發前大品三人初發心者。
0899c16: 破神通者有師謂。止觀大意一章。并章安釋十二
0899c17: 部經。觀心一句是頓頓。其論十乘漸頓。故義例敘。
0899c18: 他問云。圓頓止觀是何頓。答。是漸頓。何以得知。如
0899c19: 第一卷以三喻喻止觀。以通者騰空喻於圓頓。至
0899c20: 識通塞中破於神通。神通被破。故非圓頓。
0899c21: 師資不成三種止觀本傳之南嶽。
0899c22: 今借此文經中本喻人身難得。如瓜上土耳。
0899c23: 幾法現前現前是三昧成就。
0899c24: 初義證成如大論云。修八正道得善有漏五陰等。
0900a01: 論中但引一文。
0900a02: 釋於念處使成三諦準餘處釋趣義。此中文略。應
0900a03: 云一切法趣念處。是趣不過。念處尚不可得。何況
0900a04: 有趣非趣。釋成三諦者。一切法是能趣。念處是所
0900a05: 趣。有能所是俗。念處不可得是真。非趣非不趣是
0900a06: 中。
0900a07: 論。一種即佛種性相體文句釋種。三道是三德種。
0900a08: 此性種也。低頭舉手等是類種相。體性即十如中
0900a09: 前之三如是。是三德之異名。
0900a10: 安我頭南首面向北撿經。非誤。
0900a11: 二住已巳去乃至明別初住是圓。二住已巳後復存隔
0900a12: 歷者。釋籤謂是圓接別。
0900a13: 性無住住經中佛言。凡言住者。名為色法。從因緣
0900a14: 生。故名為住。因緣無處。名無住住。如來已巳斷一切
0900a15: 色縛。云何當言願如來住。
0900a16: 以五陰四念三德四德前論云。轉色成法身。法身
0900a17: 常樂。轉想行成般若。般若即淨。轉受識成解脫。解
0900a18: 脫則我○又依念處轉識成常。轉受成樂。轉想行
0900a19: 成我。轉色成淨也。
0900a20: 
0900a21: 止觀輔行傳弘決助覽卷第三
