0687b01: 
0687b02: 
0687b03: 
0687b04: 
0687b05: No. 912
0687b06: 觀心誦經法記
0687b07: 
0687b08: 天台大師　說
0687b09: 荊溪尊者　述
0687b10: 大師以無礙辯力。無緣慈力。隨機益物使不空過。
0687b11: 故於誦習。別施方便綱格。雖即不逾大旨。而於別
0687b12: 行網目還殊。故更寄之以具諸行。余忝承宗匠。頗
0687b13: 攬異同。以理冠之事無不可。但根緣不等。修習者
0687b14: 希。故略指方隅以擬行事。然一家行旨必藉十乘。
0687b15: 此中義求於理以足。的辨相狀或未分明。故今先
0687b16: 於當文節目指示諦境。義立十乘。次攬廣文以點
0687b17: 宗要。先分節文者。文中自三。初示身口儀則。即序
0687b18: 分也。義兼自他。次第二下。正示觀。當自行。三第三
0687b19: 下。即流通也。義當化他。於正觀中分之為二。先法
0687b20: 次義。法謂觀法。義具眾行。初文境也。二次須下即
0687b21: 觀智也。此中亦二。先釋次結。釋中為三。初文假觀。
0687b22: 二次觀下空觀。三雖無下中觀。次能作下總結。次
0687b23: 雖無下明具諸行。於中又二。初正明具法。次從三
0687b24: 世下稱歎抑揚。初具法中四。初具六度。次自行下
0687c01: 判權實。三若能下具三因。四若觀下具三德。於三
0687c02: 德中有修有性。
0687c03: 夫欲誦經滅罪。第一先須盥漱整肅威儀。別座跏趺
0687c04: 而坐。
0687c05: 第二入觀。觀所坐之座高廣嚴好。次觀座下皆有天
0687c06: 龍八部四眾圍遶聽法。
0687c07: 次須運心作觀。觀我能為法師。傳佛正教。為四眾說。
0687c08: 想所出聲。非但此一席眾。乃至十方皆得聽受。名為
0687c09: 假觀。
0687c11: 墨是。為標軸是。誦音為口出。為齦齶和合而出。為有
0687c12: 我身。為無我身。誰是誦者。為心是誦。為口是誦。為和
0687c13: 合出。觀此四眾。為是實有。為從想生。四眾非有。無我
0687c14: 能誦。是名空觀。
0687c15: 雖無所誦之經而有經卷紙墨文字。雖無能誦之人
0687c16: 而有我身為四眾宣說。雖非內外不離內外。雖非經
0687c17: 卷不離經卷。雖非身口不離身口。從始至終必無差
0687c18: 謬。名不可思議。能作此解能作此觀。名為三觀於一
0687c19: 心中得。不前不後三觀宛然。
0687c20: 雖無施者而有法施。雖無受者四眾炳然。雖無法座
0687c21: 登座宣說。非一二三而一二三。名為法施檀波羅蜜。
0687c22: 專心誦持無諸遮礙。名為持戒。忍耐惡覺。名聞財利
0687c23: 皆不能惱。名之為忍。一心不息。從始至終無有懈怠。
0687c24: 名為精進。專念此經無有愛味。名之為禪。分別無謬。
0688a01: 序正流通無不諦了。句文分明。名為般若。是名六波
0688a02: 羅蜜具足。
0688a03: 自行此經名之為實。傳授外人名之為權。若能一生。
0688a04: 以此成辨功德。
0688a05: 於無始心名為正因。仍有觀心名為了因。高座為四
0688a06: 眾說授名為緣因。
0688a08: 名託聖胎。以胎業成就名為修德。中間四十一位亦
0688a09: 修亦性。至於極果名為種智。伊字三點不縱不橫。名
0688a10: 大涅槃。名到彼岸。名第一義空。平等大慧是名誦經。
0688a12: 第三流通者。若自調度不名為慈。見苦不救不名為
0688a13: 悲。既修正觀現前。復應莊巖法界。所誦經竟出觀之
0688a14: 後。以此運觀功德。已巳登正覺者願廣度眾生。入位之
0688a15: 人悉登上地。未入位者即運慈悲二法。願未來世共
0688a16: 成正覺。
0688a18: 次修空觀。義當止觀。次修中觀。義當破。次總結
0688a19: 束。義當通塞。次具六度。義當道品。權實三因。義當
0688a20: 正助。次辨修性。義當次位。第一義空。義當安忍及
0688a21: 以無著。但依之修行。於理略足。於心中法而未甚
0688a22: 分明。故更授廣文以助行者。使十乘觀法不出于
0688a23: 誦持。所觀十境通乎聲色。故復重明以先先轍。
0688a24: 一者。了向觀境。心性界如。具三諦。即玅也。二者。依
0688b01: 斯玅境。發誓而誦。求三德果。利十界生。三者。一一
0688b02: 文句。念念無遺。心性皎然。寂照雙運。四者。寂照而
0688b03: 誦。圓融破。總攝橫豎無生教門。五者。觀誦心性。
0688b04: 念念雖著。尚無無著豈有於著。六者。曉誦心色。念
0688b05: 處宛然。寂均調試。諸品具足。七者。於誦習。弊念起。
0688b06: 事理合然而兼治。八者。應知誦心雖具。寂照自達
0688b07: 已巳。位六即途。九者。於誦習時違順境起。專以寂照
0688b08: 安之。十。依觀誦功。已巳得相似。六根愛此似位。名為
0688b09: 頂墮。若修離愛進入銅輪○於業魔王禪見慢二
0688b10: 乘諸動者。即當移觀勤而觀之。隨境觀成。依前習
0688b11: 觀。若不虧所誦而兼治之。彌為勝術。最為高尚。誦
0688b12: 經既爾。諸行亦復。然但得名隨行十乘。委悉終須
0688b13: 具依大部。問。大部令觀陰．界．入境。與此誦經同異
0688b14: 何別。答。義同事異。言事異者。誦持之即善陰故。故
0688b15: 誦身口即色陰也。領納文句即受陰也。想緣義味
0688b16: 即想陰也。作是誦持即行陰也。了別分明即識陰
0688b17: 也。陰與界．入合不同。若能於茲體達色心。使具十
0688b18: 觀十境無遺息。何減大部之行。但有融今古會釋
0688b19: 教理以為異耳。
0688b20: 
0688b21: 觀心誦經法記終
