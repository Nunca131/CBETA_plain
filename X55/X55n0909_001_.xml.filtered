0668c01: 
0668c02: 
0668c03: 
0668c04: 
0668c05: No. 909-A
0668c06:  新刻三觀義序
0668c07: 
0668c08: 四教義從觀出教。依教開解。三觀義融教入觀。依解
0668c09: 立行。目足相扶。殆罔俱治之。二書蓋闕一不可也。昔
0668c10: 者
0668c11: 智者大師為大機感。親注淨名。此其玄談也。而三觀
0668c12: 義在支那亡逸已巳久矣。吾幸而雙璧並傳。不寶護
0668c13: 而可乎。但三觀義雖有舊刊。較之四教義鹵莽頗多。
0668c14: 守篤純和尚深憂之。精加考訂。且著科文及籤錄。以
0668c15: 闡幽蘊。本山學黌有魁首貫充者。曾為諸生講授此
0668c16: 書。其正訂誤分文折義。一取準繩於純和尚也。因
0668c17: 乃發心將以其校本授剞劂。氏會復獲檀助梓事。不
0668c18: 日而成。豈非其護法之誠能致冥祐耶。頃謁余告其
0668c19: 喜。且索題一辭。因為誌其顛末亦以示隨喜之衷云。
0668c20: 時
0668c21: 天明戊申秋九月東叡山凌雲院僧正智願海藏撰
0668c22: 
0668c23: 
0668c24: 
0669a01: 
0669a02: No. 909
0669a04: 
0669a07: 其道者。豈遠乎哉。三觀詣理之妙門。今明此義。故借
0669a08: 為喻也。作佛遐蹤。神功浩曠。求茲非遠。寄以一心。體
0669a09: 之有源。總乎三智。若其假方便以致殊。會歸一道寂
0669a11: 兼用七義。義無不攝。非止淨名名顯。一部宗致。文意
0669a12: 炳然。今明三觀義。即為二意。一先分別境智。二正解
0669a13: 釋。一先分別境智者。所觀之境。即十二因緣所生之
0669a15: 生無因緣生之邪僻也。正因緣生一切法者。無明因
0669a16: 緣則生六道凡夫之法。若解因緣則生四種聖人之
0669a17: 法。故涅槃經云。因滅無明即熾然菩提。所言十二因
0669a18: 緣者。即無明緣行。行緣識。識緣名色。名色緣六入。六
0669a19: 入緣觸。觸緣受。受緣愛。愛緣取。取緣有。有緣生。生緣
0669a20: 老死也。言因緣者。有展轉感果故名為因。互相由有
0669a21: 謂之為緣。此約三世明十二支。初二過去。次八現在。
0669a22: 後二未來。明此因緣有三種事。一煩惱。二業。三苦。此
0669a23: 三事互為因緣。煩惱業因緣。業苦因緣。苦苦因緣。苦
0669b01: 轉。互為因緣。因緣相續生二十五有。若知無明不起
0669b02: 取有。則三界生死皆息。三乘行人入涅槃之要道也。
0669b03: 問曰。佛開三乘因緣。是中乘觀。何得三乘通觀也。答
0669b04: 曰。經論赴緣不同。或如所問。如智度論云。十二因緣
0669b05: 獨菩薩法。中論云。為鈍根聲聞說因緣生滅相。為利
0669b06: 根菩薩說因緣不生滅相。如涅槃說。十二因緣有四
0669b07: 種觀。下智聲聞。中智緣覺。上智菩薩。上上智佛。即是
0669b08: 約十二因緣明四種境也。今一家明義。四諦既為四
0669b09: 種。十二因緣亦為四種。一者生滅十二因緣。二者無
0669b10: 生滅十二因緣。三者無量十二因緣。四者無作十二
0669b11: 因緣。生滅無生滅即為初觀之境。無量十二因緣為
0669b12: 第二觀境。無作十二因緣為第三觀境。今取中觀論
0669b13: 偈四句判此義也。因緣所生即空之理是第一觀境。
0669b14: 因緣即假之理是第二觀境。因緣即中之理是第三
0669b15: 觀境。問曰。為當境自是境。為當由智故說境。答曰。若
0669b16: 言境自境。即是自性境。若言由智故說境。即是他性
0669b17: 境。若言境智合說境。即是共生境。義有二過。謂自他
0669b18: 性。若言離智境故說境。即是無因緣而說境。從因緣
0669b19: 說境尚不可得。何況無因緣而說境也。四句說智。其
0669b20: 過亦然。今中觀論所明諸法不自生。豈得說言由境
0669b23: 明智亦復如是。今四句撿境。性不可得。而說為境者。
0669b24: 即是假境。假境是不思議境也。智亦如是。有無因果。
0669c01: 善惡是非。一切諸法。類如此撿。若用此意研覈眾家
0669c03: 今待智故說境。何得是他性境也。答曰。境既稱自。智
0669c04: 豈非他。不待智他。那論境自。若待境自。智即是他。境
0669c05: 自是自性。他即他性。自性之境不名假境。他性之境
0669c06: 豈成假境。若非假境。即非不思議境也。智亦如是。今
0669c07: 明不思議境者。即是此經所明之境。不思議智者。即
0669c08: 是此經所明之觀智。故金光明經散脂鬼神品云。我
0669c11: 略明大意。開為七重釋三觀名。第一辨三觀相。第二
0669c12: 對智眼。第三會乘義。第四明攝法。第五釋成淨名義。
0669c13: 第六釋此經文。第七用三觀釋此經一部義。
0669c14: 第一釋三觀名者。三觀之名出瓔珞經。一者從假入
0669c15: 空觀。二者從空入假觀。三者中道第一義觀。所言從
0669c17: 空。若觀諸法如幻如化。但有名字。即入真諦也。而說
0669c18: 為二諦觀者。或就情智二諦。或約隨智二諦觀耳。次
0670a01: 釋從空入假觀者。若不住空。還入幻化。假名世諦。分
0670a02: 別無滯也。而言平等者。若破一用一。不名平等。前觀
0670a03: 知假非假。破假入空。次觀知空非空。破空入假。空假
0670a04: 互破互用。名為平等也。次釋中道觀者。中以不二為
0670a05: 義。道以能通為目。照一實諦。通無滯。是中道觀也。
0670a07: 二諦。心心寂滅。自然流入薩婆若海。此三通名觀者。
0670a08: 觀以觀穿為義。亦是觀達為能。觀穿者。即是觀穿見
0670a11: 徹至金剛。磐石者。見思惑也。沙者。塵沙無知惑也。鹵
0670a12: 者。即是無明住地惑也。徹過者。觀穿之義。至金剛者。
0670a13: 即達中道佛性理也。問曰。三觀俱照二諦。有何等殊。
0670a14: 答曰。前觀雖照二諦。破用不等。次第二觀亦照二諦。
0670a15: 破用平等。既不見中道。但是異時平等也。第三觀者
0670a16: 得見中道。雙照二諦。即是一時平等也。
0670a17: 第二辨相者。即為二意。一明別相三觀。二明一心三
0670a18: 觀。第一明別相三觀。亦為兩意。一總釋。二別釋。
0670a19: 總釋者。觀因緣所生三諦之理。相別不同。三番惑障
0670a20: 細階級。觀理破惑。用智不同。故名別相三觀也。因
0670a21: 緣三諦之理相別不同者。因緣空理是真諦相。因緣
0670a22: 假理是俗諦相。因緣不二之理是中道第一義相。初
0670a23: 觀真諦之理。破見思惑。次觀俗諦之理。破塵沙無知
0670a24: 惑。後觀因緣中道之理。正破無明住地惑。是則三觀
0670b01: 照理不同。斷惑有異。故名別相。即是大品三慧品所
0670b02: 明三智相也。
0670b03: 二別釋三觀者。即為三別。一從假入空觀相。二從空
0670b04: 入假觀相。三明中道第一義觀相。
0670b06: 假。二明觀門不同。三明正辨入空觀智。一明所觀之
0670b07: 假者。有二種假。攝一切法。一者愛假。二見假。愛假者。
0670b09: 慧眼。障見真實。愛論即是魔業。見論即是外道業。故
0670b10: 此經云。天魔者樂生死。外道者樂諸見。所謂因此愛
0670b11: 見。起九十八使。使三業作善不善。則輪轉六道。受生
0670b13: 所謂取我。若知愛見由無明生。則一切三界皆從心
0670b14: 起。故華嚴經云。三界無別法。唯是一心造。而此諸法
0670b15: 皆名假者。無明愛見所起之法。皆由三假之所成也。
0670b16: 三假者。一因成假。二相續假。三相待假。此三設。故
0670b17: 云假也。問曰。三藏．摩訶衍皆明三假。二經之異。云何
0670b18: 分別。答曰。隨情明假。則是聲聞經所說。若就理明假。
0670b21: 有人言聲聞多用因成假。緣覺多用相續假。菩薩多
0670b22: 用相待假。今謂三藏所明三假相別。隨便入理。若摩
0670b23: 訶衍所明三假。皆如幻化。三乘觀此同入空也。
0670c01: 所明析假入生法二空者。此如空實手之拳指也。摩
0670c02: 訶衍體假入生法二空者。如空鏡像之拳指也。析假
0670c03: 入空名為拙度。體假入空名為巧度。故智度論設巧
0670c04: 拙二醫喻。如眼病是一。治有巧拙。拙則針藥。痛楚方
0670c06: 論云。能說是因緣。善滅諸戲論。為拙度不善滅故。故
0670c07: 說巧度為善滅也。善滅者不斷而斷。不善滅者是定
0670c08: 斷也。問曰。二種觀門皆佛所說。巧度是佛之巧。拙度
0670c09: 是佛拙乎。答曰。不然。法在於佛。無巧拙相但。巧拙兩
0670c10: 機。感佛不同。故有巧拙度也。譬如鏡內無有好醜。好
0670c11: 醜之像還出前人。問曰。若如所釋。乃是機有巧拙。非
0670c13: 度也。
0670c15: 體假入空也。一析假入空者。即為二意。一析見假入
0670c16: 空。二析愛假入空。並是三藏拙度教門也。問曰。上明
0670c17: 愛見二假。愛前見後。今明修觀。何故見前愛後也。答
0670c18: 曰。眾生有二種使。鈍使為麤。屬魔業。見使為細。屬外
0670c19: 道業。故愛前見後。今佛法正道。緣理斷結。於見道中
0670c20: 有二種人。鈍人用無常苦行。入見道。先斷愛。利人用
0670c21: 空無我行。入見理。先斷見。見盡在前。修道在後。愛結
0670c22: 次除也。一明析假入空者。即前析見假入空。析假入
0671a02: 是常見。不出二見。豈得入空。今詳大智論意。不如諸
0671a03: 師所推。論主引佛語云。色若麤若細。總而觀之。無常
0671a04: 無我。不說有極微之色也。今謂若知麤細等色無常
0671a06: 滯色空．亦有亦空．非有非空也。是則身邊二見皆是
0671a07: 四緣三假。所成不實皆空。念想觀除。言語法滅。一心
0671a09: 十二見無常空寂。豁然開朗。成須陀洹。是為析見假
0671a10: 入空之觀也。問曰。析假入空。只應析色心之有。空．亦
0671a12: 三假。皆生滅相。破麤生滅至細生滅。細生滅盡即入
0671a13: 空也。問曰。云何分別四見生法兩空相耶。答曰。身邊
0671a14: 二見。並皆是汙穢無記五陰。觀此五陰。即陰離陰。並
0671a15: 不見我相。唯有陰法。如觀五指不見拳相。此從十六
0671a16: 知見假以入生空也。毗曇有門用此入空。發真無漏。
0671a18: 見。但是行陰。行陰悉是三假。假既不實。因此入空。破
0671a19: 諸見結。成須陀洹。即析實法假入空正意。是為聲聞
0671a20: 經說法空之相也。次析愛假以入空者。愛即是欲愛．
0671a21: 色愛．無色愛。皆是四緣三假之所成也。若觀四緣三
0671a23: 斷解脫道。證欲愛一品乃至六品。名斯陀含。進斷三
0671a24: 品五下分結盡。名阿那含。空觀轉深。斷色無色五上
0671b01: 分結至金剛三昧。皆阿羅漢向。非想惑盡第九解脫。
0671b02: 是羅漢果。住有餘涅槃。析假入空觀其功乃息。此即
0671b03: 觀因緣所生法。了生滅四諦以入道也。亦名一切智。
0671b04: 亦名慧眼。
0671b05: 二明摩訶衍體假入空觀者。入空觀門乃有多途。今
0671b06: 約無生觀門明體假入空也。就此觀門。亦為兩別。一
0671b07: 明體見假以入空。二明體愛假以入空。先明體見假
0671b09: 有名字。名字即空。非滅故空。空即是真諦。真諦即是
0671b10: 涅槃。是為體假入空觀也。問曰。所明觀法。其義云何。
0671b12: 成撿者。內有意根。外有法塵。根塵相對則有意觸。因
0671b14: 何生。為意根生。為法塵生。為根塵合生。為離根塵生。
0671b15: 若意根生。即自性生。若法塵生。即他性生。根塵合生。
0671b16: 即是共生。共生有二過。所謂自他性也。若離根塵生。
0671b17: 即無因緣生。從因緣生尚不可說。何況無因緣生也。
0671b18: 故中觀論偈云。諸法不自生。亦不從他生。不共不無
0671b19: 因。是故說無生。當知身見之心本自不生。不生而說
0671b20: 生者。但是隨順世間名字故說。生名字之法。不在內。
0671b22: 是字無所有。言語道斷。是名從因成假以入空也。問
0671b23: 曰。空有二種。一者性空。二相空。此云何分別。答曰。前
0671b24: 四句撿生性不可得。即是得性空無生。而說生即是
0671c01: 假生。假生即是不生生。不生生即是相空也。故世諦
0671c02: 破性立假。即是性空也。真諦破假即是相空也。問曰。
0671c03: 四句皆撿。撿即是析。撿析何殊。答曰。撿非析也。如見
0671c04: 鏡像。撿像鏡不得像。離撿鏡形亦不得像。此即無像
0671c05: 之像。像但有名。豈可破析。不如前析從麤至細。極
0671c06: 塵。無實以入空也。次撿相續假。此一念心。為是
0671c07: 生生。為滅生。為生滅生。為離生滅而有生。若是生生。
0671c08: 即自性生。由滅故生。即他性生。若生滅生。即是共生。
0671c09: 共生有二過。謂自他性。若離生離滅生。即無因緣生。
0671c10: 從因緣生尚不可得。況無因生也。今觀此心。不自性
0671c11: 生。故非生生。不他性生。故非滅生。不自他性生。故非
0671c12: 生滅共。不無因生。故非離生滅生也。如此四句撿生
0671c13: 不得。不生而說生者。但以隨順世間名字故說生。名
0671c15: 則言語道斷。是名從相續假以入空也。問曰。若說生
0671c16: 生。可是自性生。待滅故生。滅生非生。即是假義。何得
0671c17: 言是他性生也。答曰。生若稱自。滅豈非他。滅若非他。
0671c18: 生豈是自。生是自性。滅即他性。生是自性。不得成假。
0671c19: 滅是他性。何得說假。滅是他性。遂得說假。生是自性。
0671c20: 亦應說假。如此撿覈。由生故生。即是自性之過。說滅
0671c22: 次撿相待假。此身見心生。為是生生。為不生生。為生
0671c23: 不生生。為離生離不生生。若是生生。即自性生。若不
0671c24: 生生。即他性生。若生不生生。即是共生。共生有二過。
0672a01: 謂自他性。若離生離不生生。即是無因生。因緣生尚
0672a02: 不可說。何況無因緣而說生也。今觀此心不自性生。
0672a03: 故非生生。不他性生。故非不生生。不自他性生。故非
0672a04: 生不生共生。不無因生。故非離生。不生而說生也。如
0672a05: 此四句撿生不得。即是不生。不生而說生者。但以隨
0672a07: 即是不生。若無生名字。則言語道斷。是名從相待假
0672a08: 以入空也。問曰。若說生生。可是自性生。待不生而說
0672a09: 生。豈是他性生也。答曰。若生稱自。不生豈非他也。相
0672a10: 續科已巳並覈竟。細類可知。故舍利弗問須菩提。為生
0672a11: 生。為不生生。須菩提答。非生生。非不生生也。是則破
0672a12: 生見。三假合有十二番觀門。若觀三假生不生而執
0672a13: 著無生。還用十二番觀而破之也。破亦生亦無生見。
0672a14: 亦有十二番觀。破非生非無生見。亦有十二番。合破
0672a15: 四見。有四十八番觀能破。如所破是。則破能觀之心
0672a16: 亦有四十八番。合能所共有九十六番觀門。善修此
0672a17: 觀。觀生相。生生畢竟不可得。乃至複四見．具足四見．
0672a18: 不可說見。皆不可得。豁然開悟。六十二見八十八使
0672a19: 皆滅。得須陀洹。故大品經云。須陀洹若智若斷。是菩
0672a20: 薩無生法忍。此即巧度。不斷而斷。不同拙度之定斷
0672a21: 也。
0672a22: 二體愛假入空者。分別愛假如前說。今明修道。體三
0672a24: 名體三界愛假以入空。空即是真智增長。諸法不生
0672b03: 分結盡。名阿那含。阿那含若智若斷。是菩薩無生法
0672b05: 若斷。是菩薩無生法忍。乃至辟支佛侵除習氣。若智
0672b06: 若斷。是菩薩無生法忍。此皆巧度。不斷而斷。　是觀
0672b07: 因緣即空不生。生無生四諦。入空之觀。其功齊此。亦
0672b08: 名一切智。亦名慧眼也。
0672b09: 二明從空入假觀者。亦為三意。一明入假之意。二明
0672b10: 入假之觀。三明觀成化物。一明入假之意者。此觀正
0672b11: 為觀俗諦。破塵沙無知。若二乘不為化物。不須此觀。
0672b13: 二乘地。如大品經云。我以佛眼觀十方世界恒沙菩
0672b14: 薩學菩薩道。少得入菩薩位。多墮二乘。是故教道菩
0672b15: 薩從空入假。用道種智入菩薩位。若不滯空。如空中
0672b16: 種樹。分別藥病化眾生也。二明修入假觀者。入假有
0672b17: 二種。一者入見假一切法。二者入愛假一切法。一明
0672b19: 有四種。從此四見。出無量見。一自生見。二他生見。三
0672b20: 共生見。四無因生見。此四見各有執諍之病也。復次。
0672b21: 執有二種。一執外人邪因緣無因緣四生之見。所謂
0672b22: 從冥初生。覺從微塵生。自在天生時生。自然生也。二
0672b23: 執佛法正因緣生。自．他．共．無因四生之見。執自生見
0672b24: 者。若計意根生意識。是則心能生心。故正法念經云。
0672c02: 亦如唯識之所明也。他生者。經云。心不孤生。必藉緣
0672c03: 而起。故大品經云。有緣思則生。無緣思不生。當知一
0672c04: 切法皆從外緣生也。共者。有言如經所說。六觸因緣
0672c05: 生六受識。得一切法也。自然生者。如龍王經云。一切
0672c06: 法皆自然而生。大品經云。十二因緣。非佛．天．人．脩羅
0672c07: 作。性自爾也。佛有四種之說。皆是四悉檀。方便赴緣
0672c08: 利物而說。諸眾生顛倒不了。或執外人邪說四邊而
0672c09: 生見著。或執佛法經論四邊而生見著。故大智論云。
0672c11: 有苦集。若能知苦斷集。必須修道證滅。二明愛假諸
0672c13: 是觀因緣。亦名為假。名生不生無量四諦。亦名道種
0672c15: 證。道種智合有三種。一生滅道種。二無生滅道種。三
0672c16: 依藏識道種。菩薩住是位。為降伏天魔及其眷屬。即
0672c17: 入愛假。現諸神通。乃至同事利物。說諸愛論。如此土
0672c18: 三墳五典。安國育民之經書也。為降伏外道及其眷
0672c19: 屬。入見假顯示智慧。乃至同事利物。說諸見論。如十
0672c20: 八種六師皆稱一切智也。深知愛見苦集之病無量。
0672c21: 道滅之藥亦復無量。皆如夢幻。用四悉檀赴其根緣。
0672c23: 通淨佛國士。成就眾生。入假修無量願行。是為觀成
0672c24: 化物也。
0673a01: 三明中道第一義觀者。即為三意。一明所觀境。二明
0673a02: 修觀心。三明證成。一明所觀境者。前二觀是方便。雖
0673a03: 有照二諦之智。未破無明。不見中道。真俗別照。即是
0673a05: 者。依阿梨耶識。識即是無明住地。無明住地即是生
0673a07: 無始無明。更無別惑所依住也。二修觀智者。若修此
0673a08: 觀。還用前二觀為方便也。總前二觀。則雙亡雙照之
0673a09: 方便也。雙亡方便者。初觀知俗非俗。即是俗空。次觀
0673a10: 知真非真。即是真空。亡俗非俗。亡真非真。非俗非真。
0673a11: 即是中道。因是二空觀入中道第一義諦。雖觀中道
0673a12: 而不見者。皆是無明之所障也。當觀實相。修三三昧。
0673a13: 智度論云。聲聞經中說三三昧。緣四諦十六行。摩訶
0673a14: 衍明三三昧。但緣諸法實相。今初修空三昧。觀此無
0673a15: 明不自生。不從法性生也。不他生。非離法性外別有
0673a16: 依他之無明生。不共生。亦非法性共無明生。非無因
0673a17: 緣生。非離法性離無明而有生也。若四句撿無明本
0673a18: 自不生。生源不可得。即是無始空。是名空三昧。空。無
0673a19: 住之本。立一切法也。若爾。豈全同地論師。計真如法
0673a20: 性生一切法。豈全同攝大乘師。計黎耶識生一切法
0673a21: 也。問曰。各計何失。答曰。若本理無二。是二大乘論師
0673a22: 俱稟天親觀。何俟諍同水火。次觀無相三昧者。即觀無
0673a23: 生實相。非有相。不如暗室瓶之有相也。非無相。非
0673a24: 如乳內無酪性也。非亦有亦無相。不如智者見空及
0673b01: 不空也。非非有相非無相。非取著即是愚癡論。若不
0673b02: 取四邊之定相。即是無相三昧。入實相也。若爾。豈全
0673b04: 破乳中酪性。畢竟清淨無所有性義也。問曰。各計何
0673b05: 失。答曰。若無失者。二大乘論師何得諍同水火也。次
0673b06: 明修無作三昧。觀真如實相。不見緣修作佛。亦不見
0673b07: 真修作佛。亦不見真緣二修合故作佛。亦不見離真
0673b08: 緣二修而作佛也。四句明修。即是四種作義。若無四
0673b09: 修。即無四作。是無作三昧也。若爾。豈同相州北道明
0673b10: 義緣修作佛。南土大小乘師亦多用緣修作佛也。亦
0673b11: 不同相州南道明義用真修作佛。問曰。偏用何過。答
0673b12: 曰。中道無諍。何得諍同水火。今明用三三昧修中道
0673b13: 第一義諦。開無明。顯法性。亡真緣。離諍論。言語法滅。
0673b14: 無量罪除。清淨心一水若澄清。佛性寶珠自然現也。
0673b15: 見佛性故。即住大涅槃。問。若爾者。今云何說。答曰。大
0673b16: 涅槃經云。不生不生。名大涅槃。以修道得故。故不可
0673b17: 說。豈如諸大乘論師偏執定說也。今以因緣故。亦可
0673b18: 得說者。若解四悉檀意。如前異說則無咎也。三明證
0673b19: 成者。若觀無明見中道者。即是入不二法門。住不思
0673b22: 照二諦。自然流入薩婆若海。此是觀因緣即中道。不
0673b23: 生不生。證無作。四實諦亦名一切種智。亦名佛眼。即
0673b24: 是見佛性。住大涅槃也。
0673c01: 第二一心三觀者。此觀是深行。利根菩薩之所修習。
0673c02: 所以者何。不思議因緣之理。甚深微妙。其觀慧門難
0673c03: 解難入。今明此觀亦為三意。一明所觀之境。二明能
0673c04: 觀之觀。三證成。一所觀之境者。即是一念無明因緣
0673c05: 具十法界三諦之境也。十法界者。一地獄法界。二畜
0673c06: 生法界。三餓鬼法界。四脩羅法界。五人法界。六天法
0673c07: 界。七聲聞法界。八緣覺法界。九菩薩法界。十佛法界。
0673c08: 此即六是凡夫。四是聖人。所言法界者。法名自體。界
0673c09: 以性別為義。此十種法體。因果不同。事性隔別。不相
0673c10: 混濫。故言十法界。此十法界。皆是十二因緣之所成。
0673c11: 故言因緣所生法也。十二因緣並依無明。無明之理
0673c12: 體非異念。故言一念具足十法界也。一念十二因緣。
0673c13: 出華嚴．大集．瓔珞經文。因緣三諦已巳如前辨。問曰。九
0673c14: 法界可是十二因緣所成。佛法界清淨。非生死法。云
0673c15: 何亦說為十二因緣耶。答曰。大品經云。若有能深觀
0673c17: 至老死皆無盡故。又涅槃經云。十二因緣名為佛性。
0673c18: 見佛性故住大涅槃。依此而推。十二因緣何得非佛
0673c19: 法界也。問曰。一念十二因緣具十法界。何得以為一
0673c21: 三諦之理。不縱不橫。不一不異。十法界法雖復無量。不
0674a04: 思議道理。唯可仰信。豈可情求。若苟抱深迷。當以近
0674a05: 譬。法華經安樂行品。明持經之人。若於夢中。但見妙
0674a07: 經千萬億劫。度無量眾生。是則少時眠心有無量夢
0674a10: 時謂無量。別覺已巳反觀。知止是一念眠心具無量心。
0674a13: 間現見如此。無明一念具一切法不相妨礙。何所致
0674a15: 即譬恒沙無知覆一切佛法妙事。夢事不實而取著
0674a16: 憂喜。譬見思覆真空也。若不細尋夢譬。此不思議理。
0674a17: 疑終難決。故諸大乘經多說十喻。但諸師解譬。或時
0674a19: 也。二明能觀之觀者。若觀此一念無明之心非空非
0674a20: 假。一切諸法非空非假亦不得。非空非假而能照此
0674a21: 中道之空假。即是照一切法性法界之空假也。知假
0674a22: 非假。即是入真。知空非空。即是入俗。照中道見二諦。
0674a23: 即一心三觀之相也。稱理之觀。不得諸法。不知不見
0674a24: 不斷癡愛起諸明脫。亦不縛不脫。無能無所。真緣俱
0674b01: 泯。離諸戲論。言語法滅。清淨心一如水澄。清珠相自
0674b02: 現。是為得一心三觀之相。故大智論欲釋般若偈云。
0674b04: 無量眾罪除。清淨心常一。如是尊妙人。則能見般若。
0674b05: 三明證成者。若證一心三觀。即是一心．三智．五眼也。
0674b08: 是悟佛菩提智也。此經云。一念知一切法。是坐道場。
0674b09: 成就一切智。故大品經云。菩薩以一切種智。知一切
0674b10: 法也。法華經云。為一大事因緣。開佛知見。使得清淨
0674b11: 也。涅槃經云。發心畢竟二不別。如是二心前心難。華
0674b12: 嚴經云。破一微塵出三千大千經卷也。即此經明入
0674b13: 不二法門。不斷癡愛。住不思議解脫。不起滅定。現十
0674b14: 法界身。度一切眾生也。此真觀因緣中道。不生不生。
0674b15: 證無作四實諦。是真一切種智。是真佛眼。見於佛性。
0674b16: 住大涅槃。問曰。何經論出此一心三觀。答曰。上引諸
0674b17: 經並證斯義。且釋具有明文。論自解三智一心中得。
0674b18: 欲令易解。分屬三人。問曰。如佛說三種智。其實一心
0674b20: 當學般若波羅蜜。答曰。是三種智。其實一心中得。今
0674b21: 欲分別為人說。令易解故。作此次第耳。復次。三智雖
0674b22: 一心。而用智有異。譬如三相雖在一心。而相不同。今
0674b24: 此三諦。亦不濫也。若非求一心三觀。善巧修習相應。
0674c01: 豈得一心證三智也。
0674c02: 第三對眼智者。智即三智。眼即五眼。三觀能知因緣
0674c03: 三諦之理即是三智。能見因緣三諦之理即是五眼。
0674c04: 若解三觀．三智．五眼。兩科大義宛然明了。若分別為論。
0674c05: 三觀為因。三智．五眼為果。通而為論。三觀即是三智．五
0674c06: 眼之異名耳。如大智論釋般若云。別即般若為因。至
0674c07: 佛心則變名一切種智。若通而為論。俱通因果。如大
0674c09: 實無有異。故知般若之名亦至佛果。又如三德成大
0674c10: 涅槃。不縱不橫。如世伊字。摩訶般若。果上之一德也。
0674c11: 問曰。三觀對三智。其數相應。三觀對五眼。數豈相當。
0674c12: 答曰。若觀麤細因緣。即是肉眼．天眼之境。若見三諦
0674c13: 之理。即是慧眼．法眼．佛眼也。問曰。若觀因緣。未見真
0674c14: 諦而開天．肉二眼者。亦應觀假方便．一切智方便。開
0674c15: 為兩觀兩智也。答曰。觀智通漫方便。不須別開。見義
0674c16: 指的。必須離出二眼。問曰。慧解脫人亦觀因緣入空
0674c17: 而無天眼。豈得觀因緣麤細之境說肉．天二眼耶。答
0675a01: 色。修諸功德。則肉眼漸淨。所見轉遠。若入禪定觀因
0675a02: 緣細色。斷障通無知。即發天眼。故知因緣麤細色境
0675a03: 即是修二眼之方便。亦是二眼所見之境界也。今正
0675a04: 明對智眼。即為三意。一對三智。二對五眼。三約教料
0675a05: 簡。一對三智者。從假入空觀即是一切智之異名也。
0675a06: 此二同照真諦故。從空入假觀即道種智之異名也。
0675a07: 此二同照世諦故。中道第一義觀即是一切種智之
0675a08: 異名也。此二同照中道。中道一相雙照二諦也。二對
0675a09: 五眼者。初觀因緣麤細之法。若見麤細之色即是肉．
0675a10: 天二眼。入空見真即是慧眼。第二觀從空入假。見俗
0675a11: 分明。即是法眼。第三觀深觀中道二諦。即是佛眼也。
0675a12: 三約教料簡者。問曰。四教所明三智．五眼。悉得對三
0675a13: 諦不。答曰。三藏通教。三智五眼通。但照二諦。所以者
0675a14: 何。不明佛性常住涅槃是佛果。不出二諦也。若別教．
0675a15: 圓教則如前。是則佛果通出二諦外也。問曰。三藏．通
0675a16: 教若不對中道。云何辨三智．五眼之別。答曰。別照二
0675a17: 諦則有二觀覲．二智．四眼之別。雙照二諦。二諦理窮。即
0675a18: 受種智．佛眼之名。問曰。佛別教二諦。二諦只是二觀．
0675a19: 二智．四眼。何得有三智．五眼耶。答曰。若是含中入真。
0675a20: 世諦守本。即是通教二諦。從假入空觀。一切智．慧眼。
0675a21: 但見真空。不見不空。從真入假觀。道種智．法眼。照俗
0675a22: 如前。第三觀種智．佛眼。能見第一義不空。即是見佛
0675b02: 是佛性。見佛性故住大涅槃。此亦佛果不出二諦也。
0675b03: 
0675b04: 維摩詰經三觀玄義卷上
