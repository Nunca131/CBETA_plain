0675b05: 
0675b06: 
0675b07: 維摩詰經三觀玄義卷下
0675b08: 
0675b09: 隋天台山修禪寺沙門　智顗　撰
0675b10: 第四會乘義者。三觀即是三智。三智有二種。一別相
0675b11: 三智。二一心三智。一別相三智即開三乘。二一心三
0675b12: 智但是一佛乘也。第一正明別相三觀開三乘者。即
0675b13: 為二意。一正約三觀開三乘。二明十法成三乘。一正
0675b15: 三乘。二約體法觀開通教三乘。三總約析體別相三
0675b16: 觀成別教大乘。一明析法觀開三藏教三乘者。三藏
0675b17: 教明三乘行人同析因緣假以入空。若聲聞。總相析
0675b18: 法入空。發真無漏。成一切智。名聲聞乘。若辟支佛。別
0675b20: 薩。總相別相析法入空而不斷結取證。多入俗假修
0675b21: 行六度。求一切智．佛智．自然智．無師智。即是三藏教
0675b22: 之大乘也。二明體假入空開通教三乘者。三乘之人
0675b23: 同體因緣假以入空。若發真無漏。斷見思惑。小乘根
0675b24: 鈍但除正使。成一切智。名聲聞乘。緣覺中根侵除習
0675c01: 氣。成一切智。名辟支佛乘。菩薩得一切智。入假修道
0675c02: 種智。教化眾生。求一切種智。即是通教之大乘。三明
0675c03: 總約析體別相三觀成別教大乘者。若別教菩薩。觀
0675c04: 因緣假。修別相三觀。次第成一切智．道種智。乃至修
0675c05: 中道觀見佛性。成一切種智。求常住涅槃。即是別教
0675c06: 大乘義也。
0675c07: 二明具十法成乘者。三觀乃是乘之正體。若不約十
0675c08: 法和合。則乘義不成。所以者何。三乘悉能運出三界
0675c10: 為三意。一出十法名。二明次第成乘。三料簡。一出十
0675c11: 法名者。一明識正因緣生法。二真正發心。三止觀修
0675c12: 習。四破諸法遍。五善知通塞。六道品調適。七對治助
0675c13: 開三解脫門。八明識次位。九安忍強兩賊。十順道
0675c14: 法愛不生。三乘之人修學三觀。若具此十法。即成三
0675c15: 乘入涅槃也。二明次第成乘者。初所以順知正因緣
0675c16: 法者。知無明因緣生一切法。即是正因緣。異外人執
0675c17: 邪因緣無因緣生一切法也。次明真正發心者。三乘
0675c18: 行人明知正因緣所生三界火宅。覺悟生死。志求涅
0675c19: 槃。但菩薩大悲濟物。心異也。次明止觀修習者。發心
0675c20: 信解既明。必須修行定慧。即是三乘行人之根本也。
0675c22: 想不遍。則止觀有滯也。次明須知通塞者。隨所破法
0675c23: 從淺至深。皆有道滅之通。苦集之塞。若迷此理。即不
0675c24: 知得失。是字非字去取失宜也。次明道品調適者。三
0676a01: 十七品是三乘入道之正要。能引進眾行到三脫門
0676a02: 入涅槃也。次明對治助道法者。即是四禪．四無量心．
0676a03: 四無色定．九想．八念．十想．八背捨．八勝處．十一切處．
0676a04: 九次第定．事中六度等。諸對治法。助開三脫門也。次
0676a05: 明須知位次者。三乘入道。從乾慧地乃至佛地。若能
0676a06: 分別不謬。即不生叨濫。破增上慢心也。次明安忍強
0676a07: 兩賊者。未入外凡之位。內外八風壞三乘行人出
0676a08: 世善根。若能安忍。則不為所壞。入乾慧地。因發頂
0676a09: 入性地也。次明順道法愛不生者。三乘之人若入性
0676a10: 地。發善有漏五陰所有善法功德智慧。順道若生法
0676a11: 愛。即便頂墮。不得進遮入忍法成世第一法發真無漏
0676a12: 也。若能不生法愛。即不頂墮。得入忍法位。成世第一
0676a13: 法。發真無漏。即是三乘之人同見第一義諦。斷界內
0676a14: 見思煩惱。出三界火宅。是為此乘從三界出。至有餘
0676a15: 涅槃住。盡智．無生智運入。無餘不明故。以十法成三
0676a16: 乘者。其義顯也。三明料簡者。問曰。自有眾生值佛。隨
0676a17: 聞一乘法即得成道。或有隨修一法門即入道。何必
0676a18: 悉具此十法成乘也。答曰。皆以往昔已巳修引十法成
0676a19: 根性也。問曰。法華經出三界火宅。諸子門外方索三
0676a20: 車。今何得十法成乘從界內而出。答曰。法華的據盡
0676a21: 無生三乘。有為無漏功德是究竟三乘。能運入無餘
0676a23: 常住涅槃。則三乘之義不成。故索三車不得也。今通
0676a24: 明乘義有六種不同。一者理乘。二者教乘。三者行乘。
0676b01: 四者相似乘。五者分證真實乘。六者究竟乘。一理乘
0676b02: 者。三乘行人悉有四諦．十二因緣．六度之一。三乘根
0676b03: 性不同也。二教乘者。即是佛開三乘之教。三乘諸子
0676b04: 以佛教門出三界苦。亦名名字乘也。三觀行乘者。即
0676b05: 是三乘之人修五停心觀。別相總相念處。乾慧地之
0676b06: 觀行也。故勝鬘經云。三乘之初業。不愚於法。意在此
0676b07: 也。四相似乘者。即是四善根人所得善有漏五陰也。
0676b08: 五分證真實乘者。即是學智。從發苦忍真明無漏。乃
0676b09: 至非想第九無礙金剛三昧也。六究竟乘者。即是無
0676b10: 學智阿羅漢．辟支佛．佛所得非想第九解脫道盡智．
0676b12: 析法觀．通教體法觀。十法成乘意在此也。但別教三
0676b13: 觀十法成乘。明六種乘義。意不同分別云云。
0676b14: 問曰。佛法無量。何故的取此十法成三乘耶。答曰。佛
0676b15: 法雖復無量。必須取其正要。如諸小乘經論．大乘經
0676b16: 論所明成乘義者。教門悉有此十意分明也。但隨緣
0676b18: 令一家義學坐禪之徒。知佛法小乘經論所明．大乘
0676b19: 經論所明入道正意。異外人各說一究竟道。亦異此
0676b20: 土莊老之說也。諸先生若言莊老即是佛一無異者。
0676b21: 又末代朝有法師禪師。或同諸外道作此解者。可將
0676b22: 此十法比並。若莊老明空具有此十意分明名義成
0676b23: 就者。可許是同。若無此十法。或名義似同而斫覈橫
0676b24: 不通。事理滯礙。名字有闕。作義不成。豈得同也。今
0676c01: 毗曇．成實雖是佛法小乘之論。明空入道。撿其論文
0676c02: 即十意宛然。名義無闕。通申佛法。小乘人入道意轉
0676c03: 分明。況復大乘經論者乎。外人經書既無此名義故。
0676c04: 不可皆言同佛法也。
0676c05: 第二明一心三智但是一佛乘者。即為二意。一明一
0676c06: 心三智即大乘。二明十法成大乘。一明一心三智即
0676c07: 大乘者。若觀因緣三諦。初心即得一心三智。開佛知
0676c08: 見。見佛性。見佛性者即大乘也。此則無復開三乘之
0676c12: 聞聲聞．辟支佛功德香也。當知一心三智即是圓教。
0676c13: 般若波羅蜜即是大乘。故大品會宗品云。般若波羅
0676c15: 蜜．摩訶衍無二無別。今明一心三觀會成大乘者。大
0676c16: 名不可思議。乘以能運為義。一心三觀境智並是不
0676c17: 思議法。能運菩薩至今道場。名大乘也。故涅槃經云。
0676c18: 一乘者名為佛性。佛性者亦一．非一．非一非非一。云
0676c19: 何名為亦一。謂一切眾生悉是一乘故。云何名非一。
0676c21: 切眾生即一乘者。一念無明具十法界。眾生悉有正
0676c22: 因佛性。正因佛性即是理。即本有之一乘也。數法者。
0676c23: 即是緣因佛性。緣因佛性即是福德莊嚴。福德莊嚴
0676c24: 有為有漏。是聲聞法分。為數法說三乘也。非一非非
0677a01: 一。數非數不決定者。即了因佛性。了因佛性即是智
0677a02: 慧莊嚴。智慧莊嚴能從一地至於一地。不得緣因亦
0677a03: 不得正因。心無取著。數非數不決定也。數不決定者。
0677a04: 緣因性不可得也。非數不決定者。正因性不可得也。
0677a05: 若所觀不決定不可得。能了亦不決定不可得。以十
0677a06: 二因緣不可說故。三種佛性大乘皆不可說也。此三
0677a07: 佛性成三德大乘。不縱不橫。如世伊字。故涅槃經云。
0677a08: 佛性者即是一乘。法華經云。佛自住大乘。如其所得
0677a09: 法。定慧力莊嚴。以此度眾生。此亦三德成乘義也。故
0677a10: 真諦三藏說理乘．得乘．隨乘之三種乘。問曰。此經但
0677a11: 明不思議解脫。云何乃引涅槃經佛性一乘義耶。答
0677a12: 曰。此經佛國品云。大乘心是菩薩淨土。菩薩成佛時。
0677a13: 大乘眾生來生其國。問曰。引是今經明大乘。何關涅
0677a14: 槃佛性之大乘耶。答曰。此經明不思議解脫如來種
0677a16: 思議解脫之異名。佛性如來種亦異名耳。設教赴緣。
0677a17: 言方雖異。一乘之理。豈有別乎。
0677a18: 二明十法成大乘者。一善識不思議境。二真正發心。
0677a19: 三止觀修習。四破諸法遍。五善知通塞。六行三十七
0677a20: 道品。七對治諸波羅蜜。八善識次位。九安忍成就。十
0677a21: 順道法愛不生。若修此一心三觀。具此十法。是大乘
0677a22: 從三界出到薩婆若住也。
0677a23: 一分別不思議境者。即善識思議不思議十二因緣
0677a24: 也。若思議因緣生滅次第。具十法界開三乘也。若不
0677b01: 思議因緣。即是一念十二因緣不生不滅具十法界。
0677b02: 但說一佛乘也。若解不思議十二因緣之理者。即是
0677b03: 住大乘不思議解脫之理也。故天女謂舍利弗言。吾
0677b04: 止此室十有二年者。是住不思議十二因緣之理也。
0677b05: 大智論云。十二因緣有三種道。一者煩惱道。二者業
0677b06: 道。三者苦道。苦道七支即是正因佛性。煩惱道三支
0677b07: 即是了因佛性。業道二支即是緣因佛性。故涅槃經
0677b08: 云。十二因緣名為佛性。佛性不出三種。因名三種佛
0677b12: 故解。此即了因佛性。轉惡行為善行。由惡故善。此即
0677b13: 緣因佛性。問曰。此經未明佛性。云何引涅槃成此不
0677b15: 性。非謗佛法僧。若說十二部經不明佛性。即謗佛法
0677b17: 此經始終不說佛性。何得約佛性明義耶。答曰。此經
0677b18: 佛道品。淨名說行於非道通達佛道。十二因緣三種
0677b19: 道即是非道。通達三種佛菩提之道也。文殊師利說
0677b21: 謂不作佛性名說。非明佛性義者。有經不作二諦名
0677b22: 說。亦應不明二諦義。若爾。何得言諸佛常依二諦說
0677b23: 法也。問曰。佛性有三。如來種亦有三耶。答曰。種亦有
0677c01: 因佛性之異名也。經言。無明貪恚為種。六十二見為
0677c05: 相體性。即其義也。問曰。種以能生為義。義符無常。性
0677c06: 以不改為義。義符於常。此二義別。何得言符。答曰。緣．
0677c07: 了兩因符種。不足致疑。但正因符種。義似有乖。深求
0677c08: 其致。亦相符也。真如不生。非因非果。說為正因佛性。
0677c10: 為正因種乎。問曰。若此經明如來種義。與涅槃佛性
0677c11: 同者。何故云。若見無為入正位者。不能復發菩提之
0677c13: 得同也。答曰。此經帶方便明如來種性義。於利根菩
0677c15: 發心之理。故法華經云。昔於菩薩前毀呰聲聞樂小
0677c16: 法者。然佛實以大乘教化。即其義也。問曰。十二因緣
0677c17: 法性皆是正因緣。觀智通是了因緣。十二支修善並
0677c18: 是緣因緣。何故偏判。答曰。義有通別。若如所問。乃是
0678a01: 通義。別對分明則不得爾。法性五陰有無明不善業。
0678a02: 即成生死五陰。如陰氣起水結成凌。無明轉為明。不
0678a03: 善成善。即顯五陰法性成五種涅槃。如陽氣起則凌融
0678a04: 還成水也。問曰。無明煩惱何得是智慧性。答曰。此經云。
0678a06: 智識攝。大乘說七識但是執見識。諍論云云。皆由不
0678a07: 達了因種性義也。六識八識對二種佛性不達。起諍
0678a08: 類如七識。其義可明。問曰。法華明佛性不。答曰。法華
0678a09: 明十如是。佛性只是一。如是性耳。問曰。若爾。何處文
0678a10: 證法華明佛性耶。答曰。涅槃說成大果實。見如來性。
0678a11: 引說法華經八千聲聞得受記成大果實。如秋收
0678a12: 冬藏。更無所作。若言法華不說佛性。何得引法華證
0678a14: 言佛性者有五種名。亦名佛性。亦名般若。亦名首楞
0678a16: 因緣具十法界三道之理。即是三種如來種。三種佛
0678a18: 亦如是。是為不思議之觀境也。
0678a19: 二真正發心者。即為二意。一發慈悲心。二發弘誓心。
0678a20: 一發慈悲心者。即是無緣大慈大悲。夫慈能與樂。悲
0678a21: 能苦。今明慈能與樂者。以無緣大慈能與十法界
0678a22: 眾生十二因緣三道三種佛性三種涅槃之妙樂也。
0678a23: 悲能苦者。無緣大悲能十法界眾生十二因緣
0678a24: 三道流轉生死之苦也。二發誓願心者。即無作四弘
0678b01: 誓願。無作四弘誓願者。一未度令度。二未解今解。三
0678b02: 未安令安。四未涅槃令得涅槃。一未度令度者。別緣
0678b03: 十法界眾生苦道七支皆令得度。故瓔珞經云。未度
0678b04: 苦諦令度苦諦也。二未解令解者。別緣十法界眾生
0678b05: 煩惱道三支業道二支令解。故瓔珞經云。未解集諦
0678b06: 令解集諦也。三未安令安者。通緣十法界眾生三道
0678b07: 中三種佛性令安此道理。故瓔珞經云。未安道諦令
0678b08: 安道諦。四未得涅槃令得涅槃者。通緣十法界眾生
0678b09: 迷三種佛性所起十二因緣皆令滅盡。成三德涅槃。
0678b10: 故瓔珞經云。未證滅諦令證滅諦也。如是慈悲弘誓
0678b11: 即是真發菩提心也。故此經明三十種大慈。思益經
0678b12: 明三十二種大悲。即其義也。又此經云。天女云。吾止
0678b13: 此室十有二年。初未曾聞二乘之法。唯聞菩薩大慈
0678b14: 大悲不可思議諸佛之法也。問曰。何意慈悲所緣樂
0678b15: 前苦後。弘誓所緣苦前樂後。答曰。慈悲者。原菩薩本
0678b16: 懷。前欲與樂。由苦障樂。不能得樂。次須苦。弘誓制
0678b17: 心行事。行事之次。必先度苦方得受樂。問曰。九法界
0678b18: 可言令度。佛法界究竟清淨。云何令度。答曰。圓教所
0678b19: 明。如華嚴經說初發心菩薩即是佛。是則初心中皆
0678b20: 名為佛。如是等佛皆有生死之法。乃至金剛餘有一
0678b21: 生在。故瓔珞經云。三魔已巳盡。餘有一品死魔在。是等
0678b22: 菩薩悉入佛境。亦名佛界。故言未度令度。餘三誓願
0678b23: 類之可解。問曰。何等發心不真。對此說真。答曰。華嚴
0678b24: 經說有菩提心魔。思益經云。發三菩提願。是為邪願。
0678c01: 對此不真。須說真也。問曰。不真發心。其義云何。答曰。
0678c02: 若三藏教．通教．別教此三菩薩所緣四諦發菩提心。
0678c03: 名不真也。今明圓教菩薩無緣慈悲無作四弘誓發
0678c04: 菩提心。如磁石吸鐵。即真發心也。問曰。四教明乘。今
0678c05: 何故但約不思議圓教明發心也。答曰。四不可說。四
0678c06: 不可說故。非權非實。非偏非圓。有因緣亦可得說。可
0678c07: 得說故。說權說實。說偏說圓。權譬化城。實譬寶所。偏
0678c08: 譬江河必有迴曲。圓譬金沙大河直流西海。圓教實
0678c09: 故。名真發心。
0678c10: 三明止觀修習者。既已巳發菩提心。即須行菩薩道。止
0678c11: 即修定。觀即修慧。定慧二足。行步平正。真行菩薩道
0678c12: 也。此必須淨持禁戒。還約一念十二因緣中明修止
0678c13: 觀。所以者何。七支法性。本非散非止。非迷非觀。若有
0678c15: 得七支。則不善二支。行有休息。名之為止。迷七支法
0678c16: 性。即是無明愛取。若了七支法性。即滅無明愛取。因
0678c17: 滅無明愛取。熾然三菩提燈。名之為觀。是則非止之
0678c18: 止。名真修止。不觀之觀。名真修觀。止觀調適則心安
0678c19: 道法。是安心進行之道也。問曰。云何分別真修不真
0678c20: 修相。答曰。若約生滅因緣．無生因緣．無量因緣而修
0678c21: 止觀。名不真修。若約無作十二因緣而修止觀。即是
0678c22: 真修。復次。若知用四悉檀方便修止觀。名為真修。不
0678c23: 知即非真修也。如陰陽調適萬物得生。定慧調和則
0678c24: 道法增長。故大涅槃經云。如是時中宜修智慧。如是
0679a01: 時中宜修禪定。此皆知用悉檀修止觀之時也。故此
0679a03: 身也。問曰。今用觀入道。何須修止。答曰。如大涅槃經
0679a04: 云。毗婆舍那能破煩惱。何故復修奢摩他耶。佛答言。
0679a05: 若有修禪定則能破惑。今作譬顯。如燈雖有破闇之
0679a06: 能。若不處之密室。則照物不了。故須修止也。
0679a07: 四破諸法遍者。雖復巧修止觀。若破十法界十二因
0679a08: 緣法不遍。則執見隨生。若能破一切愛見塵沙無知
0679a09: 徹至法性。三番惑障既破。因惑所起一切橫諸法
0679a10: 亦破。既不得所破。亦不得能破。是則能破如所破。是
0679a11: 為破諸法遍。是義已巳如前別相三觀中說。今不具論。
0679a12: 故此經云。得此法者無有餘病。唯有空病。空病亦空。
0679a13: 問曰。若破諸法遍。此非正道。破即是斷。斷即拙度也。
0679a14: 如大智論云。不斷亦不破。是心名薩埵。答曰。若定破
0679a15: 即是定斷。可同拙度。今明不破破不斷斷。不同拙度
0679a16: 也。大智論云。譬如轉輪聖王。能破一切強敵。亦不可
0679a17: 有所破。般若波羅蜜亦如是。能破一切法。亦不有所
0679a18: 破也。
0679a19: 五明善知通塞相者。如法華經云。善知五百由旬嶮
0679a20: 難道通塞之相。初百由旬者。見諦惑也。次二百由旬
0679a21: 者。五下分結也。次三百由旬者。五上分結也。過此則
0679a22: 立化城涅槃。次第四百由旬者。是塵沙無知也。次第
0679a23: 五百由旬者。即是無明住地惑也。通言嶮道者。悉有
0679a24: 生死苦報之難也。言知通塞者。如有見起。破此有見
0679b01: 則有通有塞。若執有見計以為實。即苦集。名之為塞。
0679b02: 能修道滅是則為通。不見生滅無生滅二種四諦是
0679b03: 則為塞。能見二種四諦是則為通。塞即非字。通即是
0679b04: 字。不知是字非字名之為塞。能知是字非字是則為
0679b05: 通。乃至非有非無見假入空。分別通塞亦復如是。破
0679b06: 下分結上分結。分別通塞之相亦如是。次破塵沙無
0679b07: 知分別通塞之相。若不識無量四諦。即不知是字非
0679b08: 字。名之為塞。其能知者名之為通。次破五百由旬無
0679b09: 明住地辨通塞相。若不知無作四諦即不知是字非
0679b10: 字。名之為塞。其能知者名之為通。故此經云。但除其
0679b11: 病。不除其法也。如治眼病。破翳不得損珠。又云。無方
0679b12: 便慧縛。有方便慧解。無慧方便縛。有慧方便解。縛即
0679b13: 是塞。解即是通也。問曰。理無通塞。若見通塞。將非是
0679b14: 塞。答曰。定見通塞是則為塞。不見通塞乃名為通。不
0679b15: 見通塞還即是塞。能見通塞是則為通。若不見通塞
0679b17: 於通塞。是則過五百由旬至於寶所。則名為通也。
0679b18: 六明行三十七品者。即為二意。一者用一心三觀行
0679b19: 三十七品。二者修三三昧。一行三十七品者。佛法要
0679b20: 行。三十七品為最安穩。入大涅槃之正因也。故此經
0679b21: 云。道品善知識。由是成正覺。三十七品者。謂四念處．
0679b23: 處者。一者身念處。二者受念處。三者心念處。四者法
0679b24: 念處。四念處略明有四種。一者生滅四念處。二者無
0679c01: 生滅四念處。三者無量四念處。四者無作四念處。前
0679c02: 三種四念處並是方便。今不分別。但明無作四念處
0679c03: 觀也。正勤．如意足．根．力．覺．道。類如是也。無作四念處
0679c04: 觀者。所謂無作十二因緣具十法界五陰。以為念處
0679c05: 之觀境也。一明身念處者。一切十法界色陰名之為
0679c06: 身。一心三觀觀十法界色名之為念。見十法界身實
0679c07: 諦之理名之為處。若見十法界色皆是一法性。法性
0679c08: 之色非垢非淨。能雙照十法界垢淨。即是莊嚴不淨
0679c09: 淨枯榮二種雙樹。二明受念處者。一切十法界受陰
0679c10: 名之為受。一心三觀觀十法界受名之為念。見十法
0679c11: 界受實諦之理名之為處。若見十法界受皆是一法
0679c12: 性。法性受非苦非樂。能雙照十法界苦樂。即是莊嚴
0679c13: 苦樂枯榮雙樹。三明心念處者。一切十法界識陰名
0679c14: 之為心。一心三觀觀十法界心名之為念。見十法界
0679c15: 心實諦之理名之為處。若見十法界心皆是一法性
0679c16: 心。法性心非常非無常。能雙照十法界常無常。即是
0679c17: 莊嚴常無常枯榮之雙樹。四明法念處者。一切十法
0679c18: 界想陰行陰名之為法。一心三觀觀十法界想行名
0679c19: 之為念。見十法界法實諦之理名之為處。若見十法
0679c20: 界法皆是一法性。法性非我非無我。能雙照十法界
0679c21: 我無我。即莊嚴我無我枯榮之雙樹。若行者能了此
0679c22: 四枯四榮即是法性。五陰非枯非榮。名見中道佛性。
0679c23: 若見五陰佛性。即住五種涅槃。五種涅槃者。謂色解
0679c24: 脫涅槃。受解脫涅槃。想解脫涅槃。行解脫涅槃。識解
0680a01: 脫涅槃。是為於四枯四榮雙樹之間見五陰佛性。而
0680a02: 有五種涅槃。問曰。一心三觀觀法性五陰非真非俗。
0680a03: 雙照真俗。真俗即是枯榮不。答曰。不然。真俗同結成
0680a04: 四枯。中道佛性結成四榮也。問曰。若爾。何處有中間
0680a05: 而入涅槃。答曰。二不可說。而說枯榮不滯枯榮。不著
0680a06: 二邊即是入涅槃也。問曰。大涅槃經。告憍陳如。色是
0680a07: 無常。因滅是色獲得常色。樂我淨等亦復如是。是則
0680a08: 身念處觀具破八倒。顯四枯四榮。何得言身念處但
0680a09: 破二倒。莊嚴不淨淨二雙樹耶。答。覈實為論。具破八
0680a10: 倒。通莊嚴四枯四榮。今為欲對初教四念處。別破四
0680a12: 術也。半滿相對之義。便一往作此說耳。問曰。四枯念
0680a13: 處。聲聞之人可得發軫修習。四榮念處。何得亦爾。答
0680a14: 曰。菩薩從初發心觀涅槃行道。乃至坐道場。何得不
0680a15: 以一切種修四念處至成妙覺也。大智論云。四念處
0680a19: 名八正道。若能成就八正道者。即見佛性入涅槃也。
0680a20: 初心見佛性住涅槃者。即是得無生法忍。入菩薩位
0680a21: 也。問曰。三十七品。外凡唯可學四念處。何得乃至修
0680a22: 習八正道分。答曰。大智論云。八正道中行。初得善有
0680a23: 漏五陰。名為煖法。若八正道定是見地。何得是煖法
0680a24: 之前。又毗婆沙論云。八正在前。七覺在後。定是無漏。
0680b01: 若說七覺在前。八正在後。通有漏無漏。小乘通義尚
0680b02: 得如此。況復大乘圓頓之道。初心修習四念處觀不
0680b03: 具三十七也。二明修三三昧入涅槃者。大智論云。三
0680b04: 十七品是正行道法。將入涅槃城。涅槃城有三門。謂
0680b05: 空．無相．無作。云何空三昧。四句觀無明不生。畢竟空。
0680b06: 即一切諸法皆悉是空。名空三昧。云何名無相三昧。
0680b07: 不見佛性四邊之相。名無相三昧。云何名無作三昧。
0680b08: 無能觀所觀。真緣兩修。四句俱泯。即是無作三昧。三
0680b09: 昧一心發實智慧。如水澄清。珠相自現。若見佛性即
0680b10: 得涅槃。爾時三昧名三解脫門。即是入不二法門。住
0680b11: 不思議解脫也。是義已巳如前次第三觀分別。今不重
0680b12: 明。問曰。三昧解脫有何殊別。答曰。別而為說。因名三
0680b13: 昧。果名解脫。伏道為三昧。斷道為解脫。無礙道為三
0680b14: 昧。解脫道名解脫。通而為言。三昧即解脫之異名也。
0680b15: 俱通因果．斷伏．無礙．解脫也。
0680b16: 七明對治六波羅蜜助三三昧開解脫門者。如聲聞
0680b17: 行三十七品將入涅槃城。涅槃城有三門。所謂三解
0680b18: 脫門。若三三昧力弱不能自開解脫門者。當修慈心．
0680b19: 不淨．九想．背捨．勝處．一切處諸對治法。助三三昧開
0680b20: 三解脫門。譬如三人力弱排門不開。眾人相助即得
0680b21: 開也。圓教菩薩修無作三十七品。用三三昧開三脫
0680b22: 門入大涅槃。亦復如是。若三昧力弱不能開。十二因
0680b23: 緣中三道三障厚重。如北風陰氣來水便結。此必須
0680b24: 加修對治六度。助開三脫門也。度有二種。一者事六
0680c02: 三三昧之異名耳。為小對治之力。故須懺悔六蔽。別
0680c03: 修事中布施．持戒．忍辱．精進．禪定．智慧。隨事成就。能
0680c04: 資理善。過去罪滅今生重蔽。則除是則。利智善根熟。
0680c05: 結使煩惱薄。清淨心常一。發真無漏。開三解脫入不
0680c06: 二法門。住不思議解脫大涅槃也。故此經云。諸度法
0680c07: 等侶等。侶者即是助開之義也。如南風陽氣來則厚
0680c08: 水自然消融也。若事理六波羅蜜合。則能調伏諸根。
0680c09: 滿足六度。具佛威儀。心如大海。滿足六度者。即是事
0680c10: 理二種六度和合圓滿。即能得諸三昧及陀羅尼。具
0680c11: 佛威儀者。即是十力．四無所畏．十八不共法．大慈大
0680c12: 悲．四無礙智．諸禪功德．一行三昧．神通．四攝。具足如
0680c13: 是無量佛法。不起滅定。現諸威儀。化一切眾生也。問
0680c14: 曰。諸經多以三十七品為助道。六波羅蜜為正道。故
0680c15: 此經云。諸波羅蜜生父母想。道品法生眷屬想。今云
0680c16: 何反說。答曰。此經所明不定。或明道品為親。六度為
0680c17: 。道品為親者。經云。道品善知識。由是成正覺。六度
0680c18: 為者。經云。諸度法等侶。赴緣明義。隨便不同。若大
0680c19: 乘教門。菩薩化物必須遍行。六度為親。三觀入理自
0680c20: 行之要。莫若道品為親。故法華經五品弟子前三令
0680c21: 隨喜受持說法。次明兼行六度也。
0680c22: 八明善識位次者。雖能如是行道品諸度。隨心所解
0680c23: 多生取著。若心叨濫起增上慢。則成障道之業。若善
0680c24: 知六即之位。得無此失。六即之義如前說。行人若能
0681a01: 自知所行深淺之位。終不叨濫生增上慢也。問曰。此
0681a02: 經明一切眾生即大涅槃。不可復滅。何者有位次之
0681a03: 殊耶。答曰。此是理即之義。若言即大涅槃不可復滅。
0681a05: 解脫。默然無言。而為天女所呵。同增上慢。況諸凡夫
0681a06: 如彼蟲道。如月蓋王子得柔順忍。終不濫計是無生
0681a07: 忍也。
0681a08: 九明安忍成就者。如智度論云。能忍成道事。不動亦
0681a09: 不退。是心名薩埵。夫道高者魔盛。多珍寶處者多賊
0681a10: 難。若不安忍。其道則壞。忍何等法。所謂忍內外強軟
0681a11: 二賊。故此經云。於諸生死而無所畏。於諸榮辱心無
0681a12: 憂喜。即其事也。云何名安忍外賊。謂外八風。行者既
0681a13: 內懷勝德。則外招名利供養稱歎。眷屬競來。若心愛
0681a14: 著。即是軟賊。或時橫致衰損譏謗違情。種種惱亂非
0681a16: 賊。行者如是精進用心。或動種種違情魔事。或發種
0681a17: 種惡業之相。若心疑礙不能安忍。即是強賊。行者專
0681a18: 精修三觀時。或見種種順情魔境。或發種種善業之
0681a19: 相。或發種種諸見利智之心修諸善法。或因見生惡
0681a20: 欲斷善根。或發種種諸禪境界。若入根本觸受諸快
0681a21: 樂。或發特勝通明等。如明眼之人開倉見諸粟。心
0681a22: 生快樂悲喜交懷。或見內外不淨白骨流光安穩快
0681a23: 樂。乃至慈心念佛因緣。觀解種種三昧。入定安穩快
0681b01: 心。斯樂非天樂。或發無常苦空三昧。欲入涅槃受寂
0681b02: 滅樂。或發菩薩諸度法喜心生愛著。如是等皆名軟
0681b03: 賊之相。若能安忍。心不愛著。即是乾慧伏忍成就。問
0681b04: 曰。上處處明入涅槃。今云何方便住伏忍。答曰。上約
0681b05: 悟入不定。今正明習。應次位也。
0681b06: 十明順道法愛不生者。即為二意。一明順道法愛不
0681b07: 生。二明成大乘相。一明順道法愛不生者。行者既安
0681b08: 忍內外強軟兩賊。其心專至。大悲不動。正念三寶。若
0681b09: 感諸佛加威。則內善開發。得諸三昧及陀羅尼種種
0681b10: 勝妙法門。六根漸明淨。具說如法華經及普賢觀經。
0681b11: 是時若生法愛。即便頂墮。故大品經云。順道法愛生。
0681b12: 是名菩薩頂墮。頂墮菩薩不墮聲聞．辟支佛地。亦不
0681b13: 得入菩薩之位。是為微細障道之法。若菩薩覺知此
0681b14: 事。雖發種種圓妙法門正觀觀察。猶如空不住不
0681b15: 愛。即順忍也。故此經云。若起愛見大悲。即應捨離。問
0681b16: 曰。不住云何得增諸善法成順忍耶。答曰。雖不住著
0681b17: 一切法門。而法門轉更增長開發。譬如真金火燒。光
0681b18: 色踰盛柔軟。成順忍也。
0681b19: 二明成大乘相。即為三意。一明成乘人。二辨乘相。三
0681b20: 明運至。一明成乘人者。若人成就如前十法。則一心
0681b21: 三觀自然流入薩婆若海。得深禪定。見十方佛。獲無
0681b22: 生忍。入菩薩位。住不退轉。是名菩薩摩訶薩乘於大
0681b23: 乘。遊於四方。嬉戲快樂。自在無礙。直至道場。問曰。法
0681b24: 華經云。三車悉在門外。諸子於內索車不得。長者各
0681c01: 賜大車亦在門外。大品經云。是乘從三界中出。到薩
0681c02: 婆若中住。二經云何通。答。法華的據證得真乘。故悉
0681c03: 是界外。大品通就六即明乘義。故說從三界出到薩
0681c04: 婆若中住。
0681c05: 二辨乘相者。如法華經云。其車高廣。眾寶莊挍。周
0681c06: 欄楯。四面懸鈴。又於其上張設幰蓋。亦以珍奇雜寶
0681c09: 其疾如風。又多僕從而侍衛之。大品經云。是乘從三
0681c10: 界出。到薩婆若住。以不動不出故。次約觀帖釋三觀
0681c11: 明不思議因緣十種法以成大乘者。如涅槃經云。云
0681c12: 何名為一。謂一切眾生皆是大乘相。即是初不思議
0681c13: 因緣所成眾生也。橫豎破諸法遍者。即是其車高廣
0681c14: 也。事六波羅蜜者。即是眾寶莊挍也。誓願修於六波
0681c15: 羅蜜。能得一切三昧一切陀羅尼門者。是周欄楯
0681c16: 也。成就四無礙辯者。即是四面懸鈴也。真正發心無
0681c17: 緣慈悲普覆一切者。即是又於其上張設蓋也。成
0681c18: 就十力．四無所畏．十八不共法．三十二相．八十種好
0681c19: 者。即是以珍奇雜寶而嚴飾之也。故大涅槃明慈。若
0681c20: 不具十力．四無所畏．十八不共法。是聲聞慈。能具如
0681c21: 此一切功德。即是如來慈也。無作四弘誓願緣眾生
0681c22: 橫豎持諸功德。即是寶繩絞絡也。神通轉變四攝攝
0681c23: 眾生者。即是垂諸華纓也。因修於止發生觀。練薰修
0681c24: 諸禪功德者。即是重敷綩綖也。因修於觀。觀無明獨
0682a01: 空。得一行三昧。能顯法性真理者。即是安置丹枕也。
0682a02: 如前所說。四念處破無明八倒者。即是有大白牛也。
0682a03: 四正勤習二種善法遮二種惡法者。即是膚色充潔
0682a04: 也。四如意足定心功德滿足者。即是形體姝好也。五
0682a05: 根成就以為筋。五力成就以為力。是名有大筋力也。
0682a06: 七覺調停為行步。中道雙照為平正。故名行步平正
0682a07: 也。善知位次。安忍成就。不生法愛。故得心心寂滅。入
0682a09: 止觀出生三教無量方便功德智慧者。即是又多僕
0682a10: 從而侍衛之也。
0682a11: 三明能運至者。行者即是不思議因緣眾生理即是
0682a12: 大乘也。因理即故有名字名字即。即是假名發心欲
0682a13: 乘大乘名觀行即。正乘大乘欲出三界。乃至始出三
0682a14: 界名相似即。仁王經云。十善菩薩發大心。長別三界
0682a15: 苦輪海。乘是寶乘遊於四方者。開示悟入十住．十行．
0682a16: 十迴向．十地。是為四方。皆名分證真實即也。直至道
0682a17: 場名究竟即也。法華經就界外明二即之乘義。是故
0682a18: 大車不在宅內。若是大品。通前四即六即並是大乘。
0682a19: 故云是乘從三界出。到薩婆若中住。又大品經。是乘
0682a20: 不動不出者。不思議眾生即是大乘理即之義。故名
0682a21: 不動。無修無證故名不出。是名真實大乘。如空無
0682a22: 染．無戲論．無文字。若能如是觀。是則為見佛。故大乘
0682a23: 者即是佛性。佛性者即大涅槃。大涅槃者即是不生。
0682a24: 不生即是不可說。大品經云。若有能如是觀十二因
0682b01: 緣。即是坐道場。是為菩薩從初發心即坐道場。轉法
0682b02: 輪。度無量眾生。當知如是菩薩為如佛也。是知末世
0682b03: 出家在家菩薩欲學佛法。求不思議解脫者。不可出
0682b04: 三觀法門也。
0682b05: 第五明三觀攝一切諸法者。三觀即是三智。三智即
0682b06: 是般若。般若攝一切諸法。即是三觀攝一切法也。今
0682b07: 明三觀攝七種法故。即攝一切佛法也。七種法者。一
0682b08: 攝理。二攝結業。三攝依正二報。四攝智。五攝行。六攝
0682b10: 觀攝一切理者。一從假入空觀攝真諦。二從空入假
0682b11: 觀攝俗諦。三中道觀攝中道第一義諦。三觀攝三諦
0682b12: 之理。理無不周。三諦之外更無別理。但有時約因果
0682b13: 為四諦。有時合為二諦一諦。已巳依前釋今不重明。二
0682b14: 明三觀攝一切惑者。迷理之惑不過三種。若是見思
0682b15: 取相之惑。九十八使皆從迷真而起。若說初觀對破
0682b16: 此惑。說藥知病。即攝九十八使也。若說塵沙無知是
0682b18: 沙無知也。無明住地惑者。此從迷中道第一義而起
0682b19: 見思別惑。若說中道第一義觀。正治無明別惑之見
0682b20: 思。說藥知病。即攝無明界外一切別惑也。三攝正依
0682b21: 二報者。正報即是一切五陰眾生。依報者即是一切
0682b22: 國土所依。若說從假入空觀。即攝一切二十五有界
0682b23: 內有為緣縛眾生凡聖同居依報國土。若說從空入
0682b24: 假觀。即攝一切方便有餘五種正報無為緣縛眾生
0682c01: 有餘依報國土也。若說中道第一義觀。即攝一切三
0682c02: 賢十聖自體緣縛眾生實報無障礙國土。三觀圓極。
0682c03: 三諦理淨。即是毗盧遮那常寂光土也。四明攝智者。
0682c04: 三觀即是三智。三智攝十智。一切諸智不出三智。三
0682c05: 智之外無別勝智也。譬如摩黎山。餘無出栴檀樹。除
0682c07: 也。此義類前說。今不重明。五攝行者。所謂攝一切行。
0682c08: 如一行三昧等四種一行三昧。三觀往攝一切一行。
0682c09: 若攝二行。如二聖行等一切二行。若攝三行。如三三
0682c10: 昧等一切三行。若攝四行。如四念處等一切四行。若
0682c11: 攝五行。如五根等一切五行。若攝六行。如六波羅蜜
0682c12: 等一切六行。若攝七行。如七覺分等一切七行。若攝
0682c13: 八行。如八聖道等一切八行。若攝九行。如九次第定
0682c14: 等一切九行。若攝十行。如十一切入．十波羅蜜等一
0682c15: 切十行。如是攝百千萬億阿僧祇等行行慧行一切
0682c16: 諸行。三觀往約四種道諦。一一釋諸法門所攝。無
0682c17: 不收。六次明攝位者。若明初析假入空觀。即攝七賢
0682c18: 七聖位二十七賢聖。約二諦明三觀。攝三藏佛位。體
0682c19: 假入空。約二諦明三觀。攝通教三乘之位。別相三觀
0682c20: 但攝別教五十二心賢聖之位。一心三觀攝圓教一
0682c21: 切五十二心位。至下明四教斷障判位中更當開說。
0682c22: 七攝教者。明諸佛菩薩因修三觀得入聖位。為利眾
0682c23: 生起教益物。雖言教無量。並為三觀攝也。所以者何。
0682c24: 第二第三觀即攝華嚴經。初析假入空觀即攝三藏
0683a01: 經。析假體假入空觀。第二第三觀攝一切方等經。若
0683a02: 但說體假入空之初觀。即攝摩訶般若經。若但說中
0683a05: 界。料簡與方等經同異之相。已巳如四悉檀義分別。是
0683a06: 故舉三觀觀無明一念因緣所生之法。如一微塵攝
0683a07: 三千大千經卷尚不足疑。何況前所攝經也。
0683a09: 同。略有三種。一者斷三諦惑證三諦理。智證理時。斷
0683a10: 德成就。惑障俱亡。此同拙度之相。非此經所明不思
0683a11: 議之斷惑也。二明不思議三觀。見不思議三諦之理。
0683a12: 不斷見．思．塵沙無明之惑。與三諦之理相應。一心三
0683a13: 觀之智不礙煩惱。煩惱不障一心三觀之智。智不斷
0683a14: 惑。與理諦相應。即是不斷煩惱而入涅槃。故此經云。
0683a16: 菩薩住是解脫。能以須彌內芥子。種種示現。三正用
0683a17: 三觀釋毗摩羅詰栗致淨無垢稱義者。淨名居士因
0683a18: 緣所生之心。三諦之理。性常皎然。目之為淨。不斷三
0683a20: 雖處三惑之內。不為三惑所染。故稱無垢。一心三智
0683a21: 會三諦之理。大用無方。稱機而化。故名為稱。故云淨
0683a22: 無垢稱義也。
0683a23: 第七用三觀釋此經一部義者。略為二意。一釋經玄
0683a24: 五義。二正用三觀通釋此經文。一釋玄五義者。初用
0683b01: 三觀釋淨名之號。已巳如前說。二次釋經體。第三觀顯
0683b02: 不思議正道之理。即是真性之體顯也。三釋經宗者。
0683b03: 三觀斷三諦之緣縛。即是四種佛國之因行。行成得
0683b04: 四種淨土之果也。四釋經用者。三觀破三諦之惑。即
0683b05: 是析伏之義。攝三諦之理善。即攝受義。即經之用也。
0683b06: 五明教相者。此經約三觀明教。與餘有同有異。具如
0683b08: 為三意。一釋室外。二釋室內。三釋出室。一釋室外四
0683b10: 佛國品也。次析體二種入空。釋方便品訶諸國王長
0683b11: 者。體假入空第二第三觀。釋弟子品訶十大弟子之
0683b12: 意正在此也。次第三中道第一義觀。釋菩薩品訶四
0683b13: 大菩薩也。次明入室六品。若問疾品。淨名空室以疾
0683b15: 空室相也。慰喻有疾菩薩自調伏其心者。即用三觀
0683b16: 慰喻有疾菩薩。有疾菩薩亦用三觀以調三諦之疾
0683b17: 也。不思議解脫品即是第三觀。種智之果住於正道。
0683b18: 雙照二諦。種種示現也。次釋觀眾生品者。即是正用
0683b20: 入不二法門品者。即是用第三觀釋也。次釋香積品
0683b22: 室外。菩薩行品見阿佛者。即是用三觀通釋佛國
0683b23: 因果。同前佛國之意也。次釋法供養．囑累二品。是流
0683b24: 通室內室外三觀析伏抑訶之意耳。譬如諸樹林。華
0683c01: 葉或生落。如是諸佛剎。成敗亦復然。如依種種樹。有
0683c02: 種種果生。如是種種剎。有種種眾生。種種差別故。果
0683c03: 實生不同。行業若于故。佛剎種種異。心如工師。
0683c04: 種種五陰。一切世間中。無法而不造。如心佛亦爾。如
0683c05: 佛眾生然。心佛及眾生。是三無差別。諸佛悉了知。一
0683c07: 
0683c08: 維摩詰經三觀玄義卷下終
